<doc>
<docinfo>
<docno>02-04-04.xml</docno>
<term value='02'>ဒုတိယအကြိမ်</term>
<session value='04'/>
<sittingday value='04'> </sittingday>
<legislature value='upper'>အမျိုးသားလွှတ်တော်</legislature>

<title>
ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် စတုတ္ထပုံမှန်အစည်းအဝေး စတုတ္ထနေ့မှတ်တမ်း
</title>
<date value='06-02-2017'>၁၃၇၈ ခုနှစ်၊ တပို့တွဲလဆန်း ၁ဝ ရက် (၂ဝ၁၇ ခုနှစ်၊ ဖေဖော်ဝါရီလ ၆ ရက် ) တနင်္လာနေ့</date>
</docinfo>
<transcript>
<preface>
<p>
နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ဒုတိယအကြိမ် အမျိုးသား လွှတ်တော် စတုတ္ထပုံမှန်အစည်းအဝေး စတုတ္ထနေ့ အစီအစဉ်ကို ၁၀း၀၀ နာရီအချိန်၌ စတင်ကျင်းပ ပါသည်။ အမျိုးသားလွှတ်တော် ဥက္ကဋ္ဌအဖြစ် မန်းဝင်းခိုင်သန်း က ဆောင်ရွက်ပြီး၊ အခမ်းအနားမှူး အဖြစ် ဦးလွင်ဦး၊ ညွှန်ကြားရေးမှူးချုပ် အမျိုးသားလွှတ်တော်ရုံးက ဆောင်ရွက်ပါသည်။
</p>
<title>အမျိုးသားလွှတ်တော် ဥက္ကဋ္ဌ နေရာယူခြင်း</title>
<speech type='mc'>
အမျိုးသားလွှတ်တော် ကိုယ်စားလှယ်များခင်ဗျား။ ယခုအချိန်က စပြီး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် စတုတ္ထပုံမှန် အစည်းအဝေးရဲ့ စတုတ္ထနေ့ အစီအစဉ် စတင်ပါတော့မယ်
</speech>
<speech type='mc'>အမျိုးသားလွှတ်တော် ဥက္ကဋ္ဌ ကြွရောက်လာပါပြီခင်ဗျား။</speech>
<speech type='speaker'>အားလုံး မင်္ဂလာပါ။</speech>
<p>
အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်
</p>
<speech type='mc'>အားလုံးထိုင်နိုင်ကြပါပြီခင်ဗျား။﻿</speech>
<title>
အမျိုးသားလွှတ်တော် အစည်းအဝေး အထမြောက်ကြောင်းနှင့် စတင်ကျင်းပကြောင်း ကြေညာခြင်း
</title>
<speech type='speaker'>
အမျိုးသားလွှတ်တော် ကိုယ်စားလှယ်များ ခင်ဗျား။ ဒီကနေ့ ကျင်းပတဲ့ ဒုတိယ အကြိမ် အမျိုးသားလွှတ်တော် စတုတ္ထပုံမှန်အစည်းအဝေး စတုတ္ထနေ့မှာ လွှတ်တော်အခွင့်အရေး ကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်း (၂၂၁)ဦးရှိပြီး ဒီကနေ့ အစည်းအဝေးကို (၁၉၇)ဦး တက်ရောက်ပါတယ်။
</speech>
<speech type='speaker'>
အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော် ကိုယ်စားလှယ်ဦးရေ စုစုပေါင်း ရဲ့ (၈၉.၁၄) ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေး အထမြောက်ရန် လိုအပ်တဲ့ ကိုယ်စားလှယ်ဦးရေ သုံးပုံတစ်ပုံထက် ကျော်လွန်တဲ့အတွက် ၂၀၁၂ ခုနှစ်၊ အမျိုးသား လွှတ်တော်ဆိုင်ရာ ဥပဒေပုဒ်မ ၄၂ နဲ့ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၂၄ နဲ့ ၂၈ တို့အရ အစည်းအဝေး အထမြောက်ကြောင်းနဲ့ အစည်းအဝေး စတင်ကျင်းပကြောင်း ကြေညာပါတယ်။ (ဩဘာသံများ)
</speech>
<title>အစည်းအဝေး အစီအစဉ် ဖြန့်ဝေထားကြောင်း တင်ပြခြင်း</title>
<speech type='speaker'>
အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသား လွှတ်တော်ဆိုင်ရာ နည်းဥပဒေ ၄ အရ ဒုတိယအကြိမ် အမျိုးသားလွှတ်တော် စတုတ္ထပုံမှန် အစည်းအဝေးရဲ့ စတုတ္ထနေ့ အစီအစဉ်ကို အမျိုးသားလွှတ်တော် ကိုယ်စားလှယ်များထံ ကြို တင် ဖြန့်ဝေထားပြီး ဖြစ်ပါတယ်။ အဲဒီ အစီအစဉ်အတိုင်း ကျင်းပပါမယ်
</speech>
<leave>
<title>
အမျိုးသားလွှတ်တော် ကိုယ်စားလှယ်များ ခွင့်ပန်ကြားခြင်း
</title>
<speech type='speaker'>
အစီအစဉ်(၄)ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(က)အရ ခွင့်ပန်ကြားလိုတဲ့ လွှတ်တော်ကိုယ်စားလှယ်ဟာ မိမိကိုယ်တိုင်သော်လည်းကောင်း၊ မိမိအတွက် အခြားလွှတ်တော် ကိုယ်စားလှယ် တစ်ဦးကသော်လည်းကောင်း ခွင့်ပန်ကြားရမှာ ဖြစ်ပါတယ်
</speech>
<speech type='speaker'>
ဒီကနေ့ အစည်းအဝေးမတက်ရောက်နိုင်တဲ့ အမျိုးသားလွှတ်တော်ကိုယ်စားလှယ်များရှိလျှင် ခွင့်ပန်ကြားဖို့ ဖြစ်ပါတယ်။
</speech>
<speech>
<mp id='901'>
နော်ခရစ္စထွန်း(ခ) ဒေါက်တာအားကာမိုး၊ ကရင်ပြည်နယ် မဲဆန္ဒနယ်အမှတ်(၇)
</mp>
လေးစားအပ်ပါတဲ့ အမျိုးသားလွှတ်တော်ဥက္ကဋ္ဌကြီးရှင့်။ ယနေ့ ကျင်းပပြုလုပ်တဲ့ ဒုတိယအကြိမ်﻿ အမျိုးသားလွှတ်တော် စတုတ္ထပုံမှန်အစည်းအဝေး စတုတ္ထနေ့ ၆-၂-၂၀၁၇ ရက်နေ့မှာ အစည်းအဝေး သို့ တက်ရောက်နိုင်ခြင်းမရှိတဲ့ အမျိုးသားလွှတ်တော် ကိုယ်စားလှယ်များရဲ့ ကိုယ်စား ကရင်ပြည်နယ်၊ မဲဆန္ဒနယ်အမှတ်(၇)မှ အမျိုးသားလွှတ်တော်ကိုယ်စားလှယ်၊ အမျိုးသားလွှတ်တော် လွှတ်တော် အခွင့်အရေးကော်မတီအဖွဲ့ဝင်ဖြစ်တဲ့ ကျွန်မ နော်ခရစ္စထွန်း(ခ)ဒေါက်တာအာကာမိုး မှ ခွင့်ပန်ကြား သွားမှာဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိတဲ့ အမျိုးသားလွှတ်တော်ကိုယ်စားလှယ် များမှာ ဒေါက်တာမြတ်ဉာဏစိုး၊ ရန်ကုန်တိုင်းဒေသကြီး မဲဆန္ဒနယ်အမှတ်(၃)၊ ဥပဒေကြမ်းပူးပေါင်း ကော်မတီအစည်းအဝေး။ ဗိုလ်မှူးဇော်ထွန်း၊ တပ်မတော်သားကိုယ်စားလှယ်၊ တာဝန်၊ ဦးအောင်ကြည်ညွန့်၊ မကွေးတိုင်းဒေသကြီး မဲဆန္ဒနယ်အမှတ်(၄)၊ ဥပဒေကြမ်းကော်မတီ ပူးပေါင်းအစည်းအဝေး။ ဒေါ်နွယ်နွယ်အောင်၊ မွန်ပြည်နယ် မဲဆန္ဒနယ်အမှတ်(၂)၊ ၎င်းအတိုင်း။ ဦးညီညီထွေး(ခ) ဦးကိုကိုလေး၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၁၁)၊ ကျန်းမာရေး။ နော်လှလှစိုး၊ ရန်ကုန်တိုင်းဒေသကြီး မဲဆန္ဒနယ်အမှတ်(၁၀)၊ အမျိုးသမီးများဖွံ့ဖြိုးတိုးတက်မှုဆိုင်ရာ လမ်းပြမြေပုံအစည်းအဝေး။ ဒေါ်လာနန်တောင်(ခ) အမ်နန်တောင်၊ ကချင်ပြည်နယ် မဲဆန္ဒနယ်အမှတ်(၂)၊ UPTJC အစည်းအဝေး။ ဦးစောချစ်ဦး၊ ကရင်ပြည်နယ် မဲဆန္ဒနယ်အမှတ်(၃)၊ ကိုယ်တိုင်ဆောင်ရွက်ရန်။ ဦးစိုးအောင်၊ မန္တလေးတိုင်း ဒေသကြီး မဲဆန္ဒနယ်အမှတ်(၁၁)၊ ကျန်းမာရေး။ ဦးမောင်မောင်အုန်း၊ ဧရာဝတီတိုင်းဒေသကြီး မဲဆန္ဒနယ် အမှတ်(၅)၊ ကိုယ်တိုင်ဆောင်ရွက်ရန်။ ဦးခွန်သိန်းဖေ၊ ရှမ်းပြည်နယ် မဲဆန္ဒနယ်အမှတ်(၉)၊ ငြိမ်းချမ်းရေး ကော်မရှင်တွေ့ဆုံပွဲအစည်းအဝေး။ ဦးစိုင်းစံအောင်၊ ရှမ်းပြည်နယ် မဲဆန္ဒနယ်အမှတ်(၁၂)၊ ကိုယ်တိုင် ဆောင်ရွက်ရန်။ ဦးစောသန်းထွဋ်၊ ကရင်ပြည်နယ် မဲဆန္ဒနယ်အမှတ်(၂)၊ ပြည်သူ့ငွေစာရင်းပူးပေါင်း ကော်မတီအစည်းအဝေး။ ဦးမာန်လောမောင်း၊ ချင်းပြည်နယ် မဲဆန္ဒနယ်အမှတ်(၈)၊ ၎င်းအတိုင်း။ ဒေါ်ရွှေရွှေစိန်လတ်၊ ပဲခူးတိုင်းဒေသကြီး မဲဆန္ဒနယ်အမှတ်(၃)၊ ၎င်းအတိုင်း။ ဒေါ်ထုမေ၊ ရခိုင်ပြည်နယ် မဲဆန္ဒနယ်အမှတ်(၁၁)၊ ၎င်းအတိုင်း။ ဦးသန်းစိုး(ခ)သန်းစိုး(ဘောဂဗေဒ)၊ ရန်ကုန်တိုင်းဒေသကြီး မဲဆန္ဒနယ်အမှတ်(၄)၊ ၎င်းအတိုင်း။ ဦးဝင်းဇော်၊ ကချင်ပြည်နယ် မဲဆန္ဒနယ်အမှတ်(၇)၊ ဒေသဖွံ့ဖြိုးရေး ဆောင်ရွက်ရန်။ ဗိုလ်မှူးချုပ်အောင်စန်းချစ်၊ တပ်မတော်သားကိုယ်စားလှယ်၊ ပြည်သူ့ငွေစာရင်း ပူးပေါင်းကော်မတီအစည်းအဝေး။ ဦးလင်းတင်ဌေး၊ မွန်ပြည်နယ် မဲဆန္ဒနယ်အမှတ်(၄)၊ ကျန်းမာရေး။ ဦးအေးမင်းဟန်၊ မွန်ပြည်နယ် မဲဆန္ဒနယ်အမှတ်(၁)၊ ကိုယ်တိုင်ဆောင်ရွက်ရန်။ ဦးကျော်မြင့်ဦး၊ မန္တလေးတိုင်းဒေသကြီး မဲဆန္ဒနယ်အမှတ်(၁၀)၊ လယ်ယာမြေစီမံခန့်ခွဲရေး အစည်းအဝေး။ ဦးဇော်မင်းလတ်(ခ)ဦးကိုလတ်၊ ရှမ်းပြည်နယ် မဲဆန္ဒနယ်အမှတ်(၁)၊ ကိုယ်တိုင်ဆောင်ရွက်ရန်တို့ ဖြစ်ပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြု ထားသူ (၁)ဦးနဲ့ ယနေ့ ခွင့်ပန်ကြားသူ (၂၃)ဦးဖြစ်ပြီး စုစုပေါင်း ခွင့်ပန်ကြားသူ (၂၄)ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ ခွင့်ပန်ကြားသူ အမျိုးသားလွှတ်တော်ကိုယ်စားလှယ်များကို လွှတ်တော်က ခွင့်အဖြစ်သတ်မှတ် ခွင့်ပြုပေးနိုင်ပါရန် အမျိုးသားလွှတ်တော်ဥက္ကဋ္ဌကြီးမှတစ်ဆင့် လွှတ်တော်သို့ လေးစားစွာ တင်ပြအပ် ပါတယ် ရှင်။﻿
</speech>
<speech type='speaker'>
ယခု ခွင့်ပန်ကြားချက်များကို ခွင့်ပြုဖို့ လွှတ်တော်က သဘောတူပါသလား ခင်ဗျား။
</speech>
<p>
သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။
</p>
<speech type='speaker'>
သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်းကြေညာ ပါတယ်။ (ဩဘာသံများ)
</speech>
<title>
အမျိုးသားလွှတ်တော် ကိုယ်စားလှယ်များ အစည်းအဝေးတက်ရောက်မှု အခြေအနေကို မှတ်တမ်းတင်ခြင်း
</title>
<speech type='speaker'>
အမျိုးသားလွှတ်တော် ကိုယ်စားလှယ်များခင်ဗျား။ ဒီကနေ့ ဒုတိယအကြိမ် အမျိုးသားလွှတ်တော် စတုတ္ထပုံမှန်အစည်းအဝေး စတုတ္ထနေ့ကို တက်ရောက်ခွင့်ရှိတဲ့ အမျိုးသား လွှတ်တော်ကိုယ်စားလှယ်ဦးရေမှာ (၂၂၁)ဦး၊ ယခင်က ခွင့်ပန်ကြားသဖြင့် ခွင့်ပြုထားသူ (၁)ဦး ယနေ့ ခွင့်ပန်ကြားသဖြင့် ခွင့်ပြု ထားသူ (၂၃) ဦးဖြစ်၍ အမျိုးသားလွှတ်တော်က စုစုပေါင်းခွင့်ပြုထားသူ (၂၄)ဦးဖြစ်ပြီး ခွင့်မဲ့ပျက်ကွက်သူ မရှိပါ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(ဂ)အရ ယခု လွှတ်တော်ကိုယ်စားလှယ်များ အစည်းအဝေး တက်ရောက်မှု အခြေအနေ တင်ပြချက်ကို လွှတ်တော်ရဲ့ အတည်ပြုချက် ရယူပါမယ်။ အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှု အခြေအနေ တင်ပြချက်ကို လွှတ်တော်က အတည်ပြုပါသလား ခင်ဗျား။
</speech>
<p>
သုံးကြိမ်တိုင်တိုင်မေးမြန်းပါသည်။ လွှတ်တော်ကအတည်ပြုပါသည်။
</p>
<speech type='speaker'>
လွှတ်တော်က အတည်ပြု တဲ့အတွက် အမျိုးသားလွှတ်တော်ကိုယ်စားလှယ် များ အစည်းအဝေးတက်ရောက်မှု အခြေအနေကို အမျိုးသားလွှတ်တော်က အတည်ပြုမှတ်တမ်းတင် ကြောင်း ကြေညာပါတယ်။ (ဩဘာသံများ)
</speech>
</leave>
</preface><discussion>
<QASection>
<title>
ကြယ်ပွင့်ပြထားသည့်မေးခွန်းများကို သက်ဆိုင်ရာ အမျိုးသားလွှတ်တော်ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက ဖြေကြားခြင်း
</title>
<speech type='speaker'>
အစီအစဉ်(၅)ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ လွှတ်တော်သို့ လွှတ်တော်ကိုယ်စားလှယ်များ မေးမြန်းထားတဲ့ ကြယ်ပွင့်ပြထားတဲ့မေးခွန်းတွေကို မေးမြန်းခြင်းနဲ့ ဖြေကြားခြင်း အစီအစဉ် ဆောင်ရွက်မှာ ဖြစ်ပါတယ်။﻿
</speech>
<title>
နိုင်ငံ့ဝန်ထမ်း ခန့်ထားရေး၊ အလုပ်နေရာ ပြောင်းရွှေ့ရေးနှင့် ရာထူးတိုးမြှင့်ရေးကိစ္စများတွင် အဂတိ ကင်းစင်ရေးအတွက် မည်သို့စီစဉ် ဆောင်ရွက်ထားသည်ကို သိရှိလိုခြင်းနှင့် စပ်လျဉ်းသည့် မေးခွန်း
</title>
<speech type='speaker'>
ယခု မကွေးတိုင်းဒေသကြီး မဲဆန္ဒနယ်အမှတ်(၁၁)မှ ဦးကျော်ဆွေ က နိုင်ငံ့ဝန်ထမ်း ခန့်ထားရေး၊ အလုပ်နေရာ ပြောင်းရွှေ့ရေးနှင့် ရာထူးတိုးမြှင့်ရေးကိစ္စများတွင် အဂတိ ကင်းစင်ရေးအတွက် မည်သို့စီစဉ် ဆောင်ရွက်ထားသည်ကို သိရှိလိုခြင်းနှင့် စပ်လျဉ်းတဲ့ မေးခွန်း မေးမြန်းဖို့ ဖြစ်ပါတယ်
</speech>
<speech>
<mp id='9၀6'>ဦးကျော်ဆွေ၊ မကွေးတိုင်းဒေသကြီး မဲဆန္ဒနယ်အမှတ်(၁၁)</mp>
လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ ဖိတ်ကြားထားတဲ့ ပြည်ထောင်စုအဆင့်ပုဂ္ဂိုလ်များ၊ အမျိုးသား လွှတ်တော်ကိုယ်စားလှယ်များအားလုံး မင်္ဂလာပါခင်ဗျား။ ကျွန်တော်ကတော့ မကွေးတိုင်းဒေသကြီး မဲဆန္ဒနယ်အမှတ်(၁၁) မှ အမျိုးသားလွှတ်တော်ကိုယ်စားလှယ် ဦးကျော်ဆွေ ဖြစ်ပါတယ်။ အမျိုးသား လွှတ်တော်ဥက္ကဋ္ဌကြီးမှတစ်ဆင့် ပြည်သူလူထုကိုယ်စား မေးမြန်းလိုတာကတော့ နိုင်ငံ့ဝန်ထမ်းခန့်ထား ရေး၊ အလုပ်နေရာ အရွှေ့အပြောင်း၊ ရာထူးတိုးမြှင့်ရေးကိစ္စများတွင် အဂတိတရား ကင်းစင်ရေးအတွက် မည်သို့စီစဉ်ဆောင်ရွက်ထားသည်ကို သိရှိလိုခြင်းနှင့် ပတ်သက်လို့ ဖြစ်ပါတယ်။ လေးစားအပ်တဲ့ အမျိုးသားလွှတ်တော်ဥက္ကဋ္ဌကြီး ခင်ဗျား။ နိုင်ငံ့ဝန်ထမ်းများဟာ အုပ်ချုပ်ရေး ယန္တရားမှာ အဓိကအရေးပါလှပါတယ်။ အရည်အသွေးမြင့်မားပြီး သန့်ရှင်းတဲ့အစိုးရကောင်းတစ်ရပ် ဖြစ်ဖို့ဆိုရင် နိုင်ငံ့ဝန်ထမ်းများရဲ့ အခန်းကဏ္ဍဟာ အလွန်အရေးကြီးတဲ့ အခန်းကဏ္ဍမှာ ပါဝင်ပါတယ်။ အဲဒါကြောင့် နိုင်ငံ့ဝန်ထမ်းများကို စတင်ခန့်ထားတာကစလို့ နေရာအရွှေ့အပြောင်း၊ ရာထူးတိုးမြှင့်ရေး ကိစ္စများအထိ အဂတိတရားကင်းစင်ရန် အလွန်ပဲအရေးကြီးလှပါတယ်။ လေးစားအပ်တဲ့ အမျိုးသားလွှတ်တော်ဥက္ကဋ္ဌကြီး ခင်ဗျား။ ခန့်ထားပိုင်ခွင့်ရှိသူများ၊ လုပ်ပိုင် ခွင့်ရှိသူများကို ပေးနိုင်ကမ်းနိုင်မှ အဆက်အသွယ်ရှိမှ ဆွေမျိုးတော်စပ်မှ နိုင်ငံ့ဝန်ထမ်း လုပ်နိုင်တယ်၊ အရွှေ့ အပြောင်း၊ ရာထူးတိုးအဆင်ပြေနိုင်တယ်ဆိုရင် နိုင်ငံ့ဝန်ထမ်းလုပ်တဲ့ နိုင်ငံသား၊ နိုင်ငံ့ဝန်ထမ်း များ စိတ်ချမ်းသာနိုင်မှာမဟုတ်ပါဘူး။ ထက်မြက်တဲ့ စွမ်းဆောင်ရည်ရှိတဲ့သူများ အခွင့်အရေးရနိုင်မှာ လည်းမဟုတ်ပါဘူး။ လူမှန်နေရာမှန်လည်း မဖြစ်နိုင်ပါဘူး။ အဲလိုဆိုရင် ပြည်သူလူထုကိုလည်း ကောင်းမွန်စွာ အလုပ်အကျွေး မပြုနိုင်သလို နိုင်ငံဖွံ့ဖြိုးရေးအတွက်လည်း အဟန့်အတားဖြစ်နေမှာ ဖြစ်ပါတယ်။ နိုင်ငံ့ဝန်ထမ်းလုပ်လိုရင် မိမိကိုယ်တိုင်သာ အရည်အချင်းရှိရန် လိုအပ်ကြောင်း၊ အလုပ်နေရာ အပြောင်းအရွှေ့ ဖြစ်ဖြစ်၊ ရာထူးတိုးမြှင့်လိုရင်ဖြစ်ဖြစ် ဘယ်သူ့ကိုမှ လာဘ်ပေးရန်မလို၊ အထက်လူကြီးကိုလည်း မျက်နှာချိုသွေးရန်မလို၊ မိမိစွမ်းဆောင်ရည်ကသာ အဓိကကျတယ်။ မိမိတို့ရဲ့ အရည်အသွေးကို အမြဲတမ်း တောက်ပြောင်ထက်မြက်နေအောင် ယုံယုံကြည်ကြည် ကြိုးစားနေရန်သော လိုအပ်တယ် လို့ နိုင်ငံသူ၊ နိုင်ငံသားများရဲ့ စိတ်ထဲမှာ စွဲမှတ်နေဖို့ လိုအပ်ပါတယ် ခင်ဗျား။﻿ လေးစားအပ်တဲ့ အမျိုးသားလွှတ်တော်ဥက္ကဋ္ဌကြီး ခင်ဗျား။ နိုင်ငံသူ၊ နိုင်ငံသားတစ်ယောက် အလုပ်စတင်ဝင်ရောက်ချိန်မှာ အဂတိမကင်းမှုနဲ့ ကြုံတွေ့ရမယ်ဆိုရင် ကိုယ့်ကိုကိုယ်ယုံကြည်မှု၊ မိမိဌာန အကြီးအကဲက လေးစားမှု၊ ကိုယ့်နိုင်ငံနဲ့ ကိုယ့်လူမျိုးအပေါ် သစ္စာရှိမှု၊ ချစ်ခင်မှုများ ပြည်သူကို ရိုသေ ကျိုးနွံမှုများ ပျောက်ဆုံးကာ စိတ်ဓာတ်ရေးရာ ပျက်ပြားမှုများ၊ ကျဆင်းမှုများနဲ့ ရင်ဆိုင်ဖြတ်သန်းကြရ မှာဖြစ်ပါတယ်။ နိုင်ငံ့ဝန်ထမ်းများအပေါ်မှာ ဖိစီးနေတဲ့ အဂတိလိုက်စားမှုတွေကို ဖယ်ရှားပေးနိုင်မှ သာ ပြည်သူအပေါ် ဖိစီးနိုင်တဲ့ အဂတိလိုက်စားမှုတွေကိုလည်း ဖယ်ရှားပေးနိုင်မယ်လို့ ယုံကြည် ယူဆ ပါတယ်။ နိုင်ငံသားတစ်ဦး စိတ်ဓာတ်ပျက်ပြားလို့ အနာဂတ်ပျောက်လျှင် ထက်မြက်တဲ့စွမ်းဆောင်ရည် လည်း ရှိနိုင်တော့မှာမဟုတ်ပါဘူး။ အဲဒီလို နိုင်ငံဝန်ထမ်းများနဲ့ဖွဲ့စည်းထားတဲ့ အစိုးရယန္တရားကြီးဟာ လည်း နိုင်ငံအတွက် ကောင်းနိုင်မှာမဟုတ်ပါဘူး။ ကောင်းမွန်ထက်မြက်တဲ့ အစိုးရယန္တရားဖြစ်ဖို့ နိုင်ငံ့ ဝန်ထမ်းများ အလုပ်စတင်ဝင်ရောက်ချိန်ကနေစပြီးတော့ အလုပ်နေရာ အရွှေ့အပြောင်း၊ ရာထူးတိုး ကိစ္စများဆောင်ရွက်ရာမှာ ပွင့်လင်းမြင်သာစွာ တာဝန်ယူမှု၊ တာဝန်ခံမှုဖြင့်ဆောင်ရွက်ရန် အရေးကြီး ပါတယ်။ သို့ပါ၍ အမျိုးသားလွှတ်တော်ဥက္ကဋ္ဌကြီးမှတစ်ဆင့် မေးမြန်းလိုတာကတော့ နိုင်ငံ့ဝန်ထမ်း နေရာခန့်ထားရေး၊ အလုပ်နေရာရွှေ့ပြောင်းရေး၊ ရာထူးတိုးကိစ္စများမှာ အဂတိတရားကင်းစင်ရေး အတွက် မည်သို့စီစဉ်ဆောင်ရွက်ထားသည်ကို ပြည်သူလူထုကိုယ်စား လေးစားစွာ မေးမြန်းအပ်ပါ တယ် ခင်ဗျား။ အားလုံးကိုကျေးဇူးတင်ပါတယ်။ (ဩဘာသံများ)
</speech>
<speech type='speaker'>
မေးခွန်းနဲ့ ပတ်သက်ပြီး ပြည်ထောင်စုရာထူးဝန်အဖွဲ့၊ ဥက္ကဋ္ဌက ဖြေကြားပေးဖို့ ဖြစ်ပါတယ်။
</speech>
<speech>
<agency id='10'>
ဒေါက်တာဝင်းသိန်း (ဥက္ကဋ္ဌ၊ ပြည်ထောင်စုရာထူးဝန်အဖွဲ့)
</agency>
လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များ စိတ်၏ချမ်းသာခြင်း၊ ကိုယ်၏ ကျန်းမာခြင်းနှင့် ပြည့်စုံကြပါစေလို့ ဆုမွန်ကောင်းတောင်းအပ်ပါတယ်။ ကျွန်တော်ကတော့ ပြည်ထောင်စု ရာထူးဝန်အဖွဲ့၊ ဥက္ကဋ္ဌ ဒေါက်တာဝင်းသိန်း ဖြစ်ပါတယ်။ ကျွန်တော့်အနေနဲ့ မကွေးတိုင်းဒေသကြီး မဲဆန္ဒနယ်အမှတ်(၁၁)မှ အမျိုးသားလွှတ်တော်ကိုယ်စားလှယ် ဦးကျော်ဆွေ မှ နိုင်ငံ့ဝန်ထမ်း ခန့်ထား ရေး၊ အလုပ်နေရာ အရွှေ့အပြောင်း၊ ရာထူးတိုးမြှင့်ရေးကိစ္စများတွင် အဂတိကင်းစင်ရေးအတွက် မည်သို့စီစဉ်ဆောင်ရွက်ထားသည်ကို သိရှိလိုခြင်းနှင့် စပ်လျဉ်းသည့် ကြယ်ပွင့်ပြမေးခွန်းကို မေးမြန်း လာသည့်အတွက် ပြည်ထောင်စုရာထူးဝန်အဖွဲ့အနေဖြင့် ပြန်လည်ဖြေကြားသွားမှာ ဖြစ်ပါတယ်။ ဥက္ကဋ္ဌကြီးနှင့်လွှတ်တော်ကိုယ်စားလှယ်များ ခင်ဗျား။ နိုင်ငံ့ဝန်ထမ်းများအား ရွေးချယ်ခန့် ထားခြင်း၊ ရာထူးတိုးမြှင့်ခံစားခွင့်ပြုခြင်း၊ အရေးယူအပြစ်ပေးခြင်း၊ အငြိမ်းစားခံစားခွင့်ပြုခြင်း စသည့် ဝန်ထမ်းရေးရာကိစ္စရပ်များကို ဝန်ကြီးဌာနနှင့် အဖွဲ့အစည်းများမှ တစ်ပြေးညီလိုက်နာကျင့်သုံးနိုင်ရန်﻿ အလို့ငှာ နိုင်ငံ့ဝန်ထမ်းဥပဒေကို ပြည်ထောင်စုလွှတ်တော်ဥပဒေအမှတ်(၅) ဖြင့် ၈-၃-၂၀၁၃ ရက်နေ့ တွင်လည်းကောင်း၊ အဆိုပါဥပဒေ ပုဒ်မ ၇၆၊ ပုဒ်မခွဲ(က) အရ နိုင်ငံ့ဝန်ထမ်းနည်းဥပဒေများကို ပြည်ထောင်စုရာထူးဝန်အဖွဲ့၏ အမိန့်ကြော်ငြာစာအမှတ်(၁၂/၂၀၁၄) ဖြင့် ၂၆-၃-၂၀၁၄ ရက်နေ့တွင် လည်းကောင်း၊ နိုင်ငံ့ဝန်ထမ်းဥပဒေကို ပြင်ဆင်သည့် ဥပဒေကို ပြည်ထောင်စုလွှတ်တော်ဥပဒေ အမှတ်(၄၂)ဖြင့် ၉-၁၂-၂၀၁၆ ရက်နေ့တွင်လည်းကောင်း ထုတ်ပြန် ပြဋ္ဌာန်းခဲ့ပြီးဖြစ်ပါတယ်။ နိုင်ငံ့ ဝန်ထမ်းများ ရွေးချယ်ခန့်ထားခြင်းနှင့်စပ်လျဉ်း၍ ပြည်ထောင်စုရာထူးဝန်အဖွဲ့အနေဖြင့် နိုင်ငံ့ဝန်ထမ်း ဥပဒေပုဒ်မ ၇၊ ပုဒ်မခွဲ(က)နှင့် နိုင်ငံ့ဝန်ထမ်းနည်းဥပဒေများ၊ နည်းဥပဒေ ၄ တို့ပါ ပြဋ္ဌာန်းချက်များအရ ဝန်ထမ်းအဖွဲ့အစည်းအသီးသီးတွင် ပြန်တမ်းဝင်အရာရှိအဆင့် စတင်ခန့်ရာထူးနေရာ လစ်လပ်မှုရှိသဖြင့် ပြင်ပပုဂ္ဂိုလ်အား ခန့်အပ်လိုကြောင်း အဆိုပြုလာမှုအပေါ် ကြော်ငြာခေါ်ယူပေးခြင်း၊ ရေးဖြေ စာမေးပွဲ ကျင်းပစစ်ဆေးခြင်း၊ စိတ်အခြေအနေ စစ်ဆေးခြင်းနှင့် လူတွေ့စစ်ဆေးခြင်းများ အဆင့်ဆင့် ဆောင်ရွက် ပြီးနောက် အဆိုပြု သည့် အရေအတွက်အတိုင်း ရွေးချယ်ပေးခြင်းလုပ်ငန်းတာဝန်ကို ဆောင်ရွက်ပေး လျက်ရှိပါတယ်။ လက်ရှိတွင် နိုင်ငံတော်အစိုးရသစ်လက်ထက်၌ ပြည်ထောင်စုရာထူးဝန်အဖွဲ့အနေဖြင့် အရာထမ်းအဆင့် နိုင်ငံ့ဝန်ထမ်းများကို ရွေးချယ်ရာ၌ နိုင်ငံတော်က ချမှတ်ထားသည့် မူဝါဒများနှင့်အညီ နိုင်ငံတော်အတွက် အရည်အသွေးပြည့်မီသော ဝန်ထမ်းကောင်းများရရှိစေရန် ရည်ရွယ်၍ ရေးဖြေ စာမေးပွဲစစ်ဆေးရာ၌ ပြည်သူ့ဝန်အား တာဝန်ထမ်းဆောင်လိုခြင်း အရင်းခံအကြောင်း (Motivction) ကို ဖော်ထုတ်ပြသနိုင်မည့် မေးခွန်းပုံစံဖြင့် ပြောင်းလဲခဲ့သည့်အပြင် ပြည်သူ့ဝန်ကိုထမ်းမည့်သူ၊ ပြည်သူ များ၏ လိုအပ်ချက်ကို ဖြည့်ဆည်းဝန်ဆောင်ပေးမည့်သူ ဟူသည့် စိတ်ဓာတ်မျိုးထားရှိနိုင်ရေးအတွက် ထိရောက်စွာ လေ့ကျင့်ပေးနိုင်ရန်ရည်ရွယ်၍ ပြည်သူ့ဝန်ထမ်းအကယ်ဒမီကို ၂-၁-၂၀၁၇ ရက်နေ့တွင် ဖွင့်လှစ်ခဲ့ပြီး နိုင်ငံ့ဝန်ထမ်းအရာရှိလောင်းများအား ပြည်သူ့ဝန်ထမ်းစီမံခန့်ခွဲမှု ဘွဲ့လွန်ဒီပလိုမာသင်တန်း အမှတ်စဉ်(၁)မှစ၍ လေ့ကျင့်ပေးလျက်ရှိကြောင်း တင်ပြလိုပါတယ်။ အမှုထမ်းအဆင့် စတင်ခန့် ရာထူး များ ခန့်ထားခြင်းကို နိုင်ငံ့ဝန်ထမ်းဥပဒေ ပုဒ်မ ၇၊ ပုဒ်မခွဲ(ခ) နှင့် နိုင်ငံ့ဝန်ထမ်း နည်းဥပဒေများ၊ နည်းဥပဒေ ၁၅ တို့ပါ ပြဋ္ဌာန်းချက်များအရ ဝန်ကြီးဌာနနှင့် အဖွဲ့အစည်းများက ပြင်ပပုဂ္ဂိုလ်များကို ရွေးချယ်ခန့်အပ် ဆောင်ရွက်လျက်ရှိပါတယ်။ ထိုသို့ဆောင်ရွက်ရာတွင် ဝန်ကြီးဌာနနှင့် အဖွဲ့အစည်း များမှ တစ်ပြေးညီလိုက်နာကျင့်သုံးနိုင်စေရန် ခန့်ထားခြင်းဆိုင်ရာ လုပ်ထုံးလုပ်နည်းများကို နိုင်ငံ့ဝန်ထမ်း ဥပဒေ၊ နည်းဥပဒေများတွင် တိတိကျကျသတ်မှတ်ပြဋ္ဌာန်း၍ သက်ဆိုင်ရာ ဝန်ကြီးဌာနနှင့် အဖွဲ့အစည်း အကြီးအမှူးများသို့ လုပ်ပိုင်ခွင့်များ အပ်နှင်းထားပြီးဖြစ်ပါတယ်။ အမျိုးသားလွှတ်တော်ဥက္ကဋ္ဌနှင့် လွှတ်တော်ကိုယ်စားလှယ်များ ခင်ဗျား။ အလုပ်နေရာ အရွှေ့ အပြောင်းနှင့် စပ်လျဉ်း၍ ပြည်ထောင်စုရာထူးဝန်အဖွဲ့အနေဖြင့် ဝန်ကြီးဌာနနှင့် ဝန်ထမ်းအဖွဲ့အစည်း တစ်ခုခုမှ ပြန်တမ်းဝင်အရာရှိတစ်ဦးဦးကို အခြားဝန်ကြီးဌာနနှင့် ဝန်ထမ်းအဖွဲ့အစည်းတစ်ခုသို့ ပြောင်းရွှေ့ ခန့်ထားလိုသည့် ကိစ္စရပ်များကို နိုင်ငံ့ဝန်ထမ်းဥပဒေပုဒ်မ ၈ နှင့် နိုင်ငံ့ဝန်ထမ်း နည်းဥပဒေ များ၊ နည်းဥပဒေ ၂၃ မှ နည်းဥပဒေ ၂၅ ထိပါ ပြဋ္ဌာန်းချက်များနှင့်အညီ စိစစ်ထောက်ခံ၍ ပြည်ထောင်စု အစိုးရအဖွဲ့ရုံးသို့ တင်ပြပေးလျက်ရှိပါတယ်။ အမှုထမ်းများ ပြောင်းရွှေ့ခြင်းနှင့်ပတ်သက်၍ ပြည်ထောင်စု﻿ စွဲပါစာအမှတ်၊ ၉/၁၅၃-ဌာနကူးပြောင်း/ အဖရ (၂၀၁၃)ဖြင့် ညွှန်ကြားထားသည်နှင့်အညီ သက်ဆိုင်ရာပြည်ထောင်စုဝန်ကြီးဌာနများနှင့် အဖွဲ့အစည်းများမှ နှစ်ဖက် ဌာန အဖွဲ့အစည်းတို့၏ အပြန်အလှန်သဘောတူညီမှု၊ နေရာလစ်လပ်မှု ရှိ/မရှိ၊ ကာယကံရှင်၏ ဆန္ဒပြု လျှောက်လွှာ၊ ကိုယ်ရေးရာဇဝင်၊ ပြစ်မှုကင်းရှင်းမှု ရှိ/မရှိ စသည့် အချက်အလက်တို့ကို ပြည့်စုံစွာဖော်ပြလျက် ပြည်ထောင်စုအစိုးရအဖွဲ့ရုံးသို့ တင်ပြ၍ ခွင့်ပြုချက်ရယူ ဆောင်ရွက်လျက် ရှိပါတယ်။ ဌာနတွင်း ပြောင်းရွှေ့ခြင်းများနှင့် စပ်လျဉ်း၍ ဝန်ကြီးဌာနနှင့်အဖွဲ့အစည်းများ၏ လုပ်ငန်း သဘောသဘာဝများမှာ တူညီမှုမရှိကြပါသဖြင့် ဝန်ကြီးဌာနနှင့် အဖွဲ့အစည်းကြီးမှူး၊ ဝန်ထမ်းအဖွဲ့ အစည်းကြီးမှူးတို့၏ တာဝန်ယူမှု၊ တာဝန်ခံမှုတို့ဖြင့် စီမံခန့်ခွဲမှုနည်းလမ်းများဖြင့် ဆောင်ရွက်လျက် ရှိပါကြောင်း ရှင်းလင်းဖြေကြားအပ်ပါတယ်။ ဆက်လက်ပြီး ရာထူးတိုးမြှင့်ခြင်းနှင့်စပ်လျဉ်း၍ ဝန်ကြီးဌာနနှင့် အဖွဲ့ အစည်းများ အနေဖြင့် တစ်ပြေးညီလိုက်နာကျင့်သုံးဆောင်ရွက်နိုင်ရန်အတွက် နိုင်ငံ့ဝန်ထမ်းဥပဒေတွင် ပုဒ်မ ၂၃ မှ ပုဒ်မ ၃၀ အထိလည်းကောင်း၊ နိုင်ငံ့ဝန်ထမ်းနည်းဥပဒေများတွင် နည်းဥပဒေ ၂၆ မှ နည်းဥပဒေ ၅၀ အထိလည်းကောင်း တိတိကျကျသတ်မှတ်ပြဋ္ဌာန်းထားရှိပြီးဖြစ်ပါတယ်။ အဆိုပါ ဥပဒေ၊ နည်းဥပဒေ များပါပြဋ္ဌာန်းချက်များအရ ဝန်ထမ်းသည် ရာထူးအဆင့်အလိုက်သတ်မှတ်ထားသည့် ပညာအရည်အချင်း၊ ကျွမ်းကျင်မှုအရည်အချင်း၊ ရာထူးသက်၊ လုပ်သက်တို့နှင့်ပြည့်စုံ၍ တာဝန်ကို နိုင်နင်းစွာ ထမ်းဆောင် နိုင်သည်ဟု ယုံကြည်ကျေနပ်မှုရှိလျှင် သတ်မှတ်ချက်များနှင့်အညီ ရာထူးတိုးမြှင့်ခြင်း ခံစားပိုင်ခွင့်ရှိ သည့်အပြင် အရည်အချင်းနှင့် လုပ်ငန်းစွမ်းဆောင်ရည် မြင့်မားမှုအပေါ်မူတည်၍ သက်ဆိုင်ရာ အရည်အချင်းစစ်ဆေးရေးအဖွဲ့၏ ထောက်ခံမှုအရ ချီးမြှင့်မြှောက်စားသည့်အနေဖြင့် ရာထူးတိုးမြှင့် ခြင်းကိုလည်း ခံစားပိုင်ခွင့်ရှိပါကြောင်း ရှင်းလင်းဖြေကြားအပ်ပါတယ်။ အထက်ဖော်ပြပါ နိုင်ငံ့ဝန်ထမ်းခန့်ထားခြင်း၊ အလုပ်နေရာရွှေ့ပြောင်းခြင်း၊ ရာထူးတိုးမြှင့်ခြင်း ကိစ္စများလုပ်ဆောင်ရာတွင် အဂတိကင်းစင်ရေးအတွက် စီစဉ်ဆောင်ရွက်ထားမှုများအား ဆက်လက် တင်ပြလိုပါတယ်။ ဝန်ကြီးဌာနနဲ့ အဖွဲ့အစည်းများတွင် နိုင်ငံ့ဝန်ထမ်းများအား ရွေးချယ်ခန့်ထားခြင်းနဲ့ စပ်လျဉ်း၍ ပြန်တမ်းဝင်အရာရှိအဆင့် စတင်ခန့်ရာထူးနေရာအတွက် ပြည်ထောင်စုရာထူးဝန်အဖွဲ့မှ လည်းကောင်း၊ အမှုထမ်းအဆင့် စတင်ခန့်ရာထူးနေရာများအတွက် သက်ဆိုင်ရာ ဝန်ကြီးဌာနနှင့် အဖွဲ့အစည်းများကလည်းကောင်း၊ နိုင်ငံ့ဝန်ထမ်းဥပဒေ၊ နိုင်ငံ့ဝန်ထမ်းနည်းဥပဒေများပါ ပြဋ္ဌာန်းချက် များနှင့်အညီ ရွေးချယ်ခန့်အပ် ဆောင်ရွက်လျက်ရှိပါကြောင်း ရှင်းလင်းတင်ပြခဲ့ပြီး ဖြစ်ပါတယ်။ ထိုသို့ ရွေးချယ်ခန့်ထားခြင်းဆိုင်ရာ ကိစ္စရပ်များကို ဆောင်ရွက်ရာ၌ တစ်ဦးတစ်ယောက်၏ ဆုံးဖြတ်ချက်ဖြင့် ဆောင်ရွက်ရန်မဟုတ်ဘဲ အဖွဲ့နှင့်ဆောင်ရွက်ရန် ဝန်ထမ်းအဖွဲ့အစည်းအတွင်းမှ သင့်လျော်သည့်ပုဂ္ဂိုလ်များပါဝင်သော ရွေးချယ်ရေးအဖွဲ့ကို ဖွဲ့စည်းပြီး အဆိုပါအဖွဲ့မှ ရေးဖြေစစ်ဆေးခြင်း၊ လူတွေ့စစ်ဆေးခြင်းနှင့် လိုအပ်ပါက ကျွမ်းကျင်မှု စစ်ဆေးခြင်းတို့ကိုပါ ပြုလုပ်၍ စစ်ဆေးအကဲဖြတ် ပြီးမှ တန်းစီဇယား ရေးဆွဲရမည်ဖြစ်ကြောင်း နိုင်ငံ့ဝန်ထမ်းနည်းဥပဒေများတွင် နည်းဥပဒေ ၁၈ မှ နည်းဥပဒေ ၂၂ အထိ တိတိကျကျ သတ်မှတ်ပြဋ္ဌာန်းထားရှိပြီးဖြစ်ပါကြောင်း ရှင်းလင်းဖြေကြား အပ်ပါ တယ်။ တ်ချက်ဖြင့် တော်များပါဝင်ပါက ကျမ်း ရာထူးတိုးမြှင့်ခြင်းနှင့် စပ်လျဉ်း၍လည်း တစ်ဦးတစ်ယောက်တည်း၏ ဆုံးဖြတ်ချက်ဖြင့် ဆောင်ရွက်ရန်မဟုတ်ဘဲ အရည်အချင်းစစ်ဆေးရေးအဖွဲ့ ဖွဲ့စည်း၍ ဆောင်ရွက်ရမည်ဖြစ်ကြောင်း နိုင်ငံ့ဝန်ထမ်းဥပဒေပုဒ်မ ၂၅၊ ပုဒ်မ ၂၆ နဲ့ နိုင်ငံ့ဝန်ထမ်းနည်းဥပဒေများ၊ နည်းဥပဒေ ၂၇ တို့တွင် တိတိကျကျ သတ်မှတ်ပြဋ္ဌာန်းထားရှိပြီးဖြစ်သကဲ့သို့ အလုပ်နေရာ အရွှေ့အပြောင်းနှင့် စပ်လျဉ်း၍လည်း ဌာနတွင်းပြောင်းရွှေ့ခြင်းများကို သက်ဆိုင်ရာဝန်ကြီးဌာနနှင့် အဖွဲ့အစည်းများ၏ စီမံခန့်ခွဲမှု ကော်မတီ ၏ ဆုံးဖြတ်ချက်နှင့် ဆောင်ရွက်ရခြင်းဖြစ်ပါ၍ အမှားအယွင်းမဖြစ်စေရန် ထိန်းကျောင်းထားပြီး ဖြစ်ပါကြောင်း ရှင်းလင်းဖြေကြားအပ်ပါတယ်။ နိုင်ငံ့ဝန်ထမ်းများလိုက်နာရမည့်တာဝန်များကို နိုင်ငံ့ဝန်ထမ်းဥပဒေပုဒ်မ ၁၀ တွင်လည်း ကောင်း၊ လုပ်ငန်းခွင်အတွင်းပြုမူဆက်ဆံမှု စည်းကမ်းဆိုင်ရာ ပြစ်မှုများကို နိုင်ငံ့ဝန်ထမ်းနည်းဥပဒေ များ၊ နည်းဥပဒေ ၁၆၃ တွင်လည်းကောင်း တိတိကျကျ သတ်မှတ်ပြဋ္ဌာန်းထားပြီးဖြစ်ပါတယ်။ အဆိုပါ နိုင်ငံ့ဝန်ထမ်းဥပဒေပုဒ်မ ၁၀၊ ပုဒ်မခွဲ(ဋ)အရ ဝန်ထမ်းသည် လာဘ်ပေးလာဘ်ယူပြုလုပ်ခြင်းမှ ရှောင်ကြဉ် ရမည့်တာဝန်ကို လိုက်နာရန်ပျက်ကွက်ခြင်း၊ နည်းဥပဒေ ၁၆၃၊ နည်းဥပဒေခွဲ(ဌ)အရ လာဘ်ပေး လာဘ်ယူပြုခြင်း၊ တံစိုးလက်ဆောင်ပေးခြင်း သို့မဟုတ် တံစိုးလက်ဆောင်ယူခြင်းနှင့် နည်းဥပဒေခွဲ(၃) အရ တာဝန်အရဆောင်ရွက်ရန်ရှိသည့် အလုပ် သို့မဟုတ် ပြုလုပ်ပေးခဲ့ရသည့် လုပ်ငန်းအတွက် ငွေကြေးအပါအဝင် အကျိုးခံစားခွင့်တစ်ခုခုကို တောင်းခံခြင်း၊ ရယူခြင်း၊ လက်ခံရန် သဘောတူခြင်း တို့ကို ပြုလုပ်ပါက ဝန်ထမ်းစည်းကမ်း ထိန်းသိမ်းရေးဆိုင်ရာပြစ်မှုများကို ဖောက်ဖျက်ကျူးလွန်ခြင်း ဖြစ်၍ အဆိုပါဝန်ထမ်းအား နိုင်ငံ့ဝန်ထမ်းဥပဒေနှင့် နိုင်ငံ့ဝန်ထမ်းနည်းဥပဒေများပါ ပြဋ္ဌာန်းချက်များ နှင့်အညီ ရှေးဦးစုံစမ်းခြင်း၊ ဌာနဆိုင်ရာစစ်ဆေးခြင်းတို့ကို ပြုလုပ်ပြီး ပြစ်မှုအတိမ်အနက်ပေါ် မူတည်၍ နိုင်ငံ့ဝန်ထမ်းဥပဒေ ပုဒ်မ ၅၃ ပါ ပြစ်ဒဏ်များအနက် ပြစ်ဒဏ်တစ်ရပ်ကို ဖြစ်စေ၊ ပြစ်ဒဏ် တစ်ရပ် ထက်ပို၍ဖြစ်စေ ချမှတ်အရေးယူဆောင်ရွက်နိုင်မည်ဖြစ်ပါကြောင်း ရှင်လင်းဖြေကြားအပ်ပါတယ်။ ထို့အပြင် နိုင်ငံ့ဝန်ထမ်းနည်းဥပဒေများ၊ နည်းဥပဒေ ၁၆၈ တွင် ဝန်ထမ်း၏ ပြုလုပ်မှု၊ ဝန်ထမ်းကျင့်ဝတ်ပျက်ကွက်မှု၊ စည်းကမ်းဖောက်ဖျက်မှု၊ တာဝန်ပျက်ကွက်မှု တစ်ခုခုနှင့် စပ်လျဉ်း၍ အရေးယူရန်ရှိပါက ဥပဒေကြောင်းအရ အရေးယူရမည့် အမှုကိစ္စဖြစ်သည် သို့မဟုတ် ဝန်ထမ်း စည်းကမ်းထိန်းသိမ်းရေးအရ ဌာနဆိုင်ရာ အရေးယူသင့်သည့် အမှုကိစ္စဖြစ်သည် သို့မဟုတ် ဥပဒေ ကြောင်းအရ အရေးယူရမည့်အပြင် ဌာနဆိုင်ရာလည်း အရေးယူရန်တစ်ပြိုင်တည်း ပူးတွဲအရေးယူ ရန်လိုအပ်သည့် အမှုကိစ္စဖြစ်သည်ကို ရှေးဦးစွာ ဆုံးဖြတ်ရမှာဖြစ်ပါတယ်။ ဥပဒေကြောင်းအရ အရေးယူ ရမည့် အမှုကိစ္စဖြစ်ပါက သက်ဆိုင်ရာဥပဒေအရ အရေးယူနိုင်ရန် စီစဉ်ဆောင်ရွက်ရမည်ဟု ပြဋ္ဌာန်း ထားရှိချက်အရ ဝန်ထမ်း၏ ပြုလုပ်မှု၊ ကျင့်ဝတ်ပျက်ယွင်းမှု၊ စည်းကမ်းဖောက်ဖျက်မှု၊ တာဝန်ပျက်ကွက် မှုသည် ဥပဒေကြောင်းအရ အရေးယူရမည့် အမှုကိစ္စဖြစ်ပါက သက်ဆိုင်ရာ ဥပဒေအရ အရေးယူ နိုင်ရန် စီစဉ်ဆောင်ရွက်ရမည်ဖြစ်ပါကြောင်း အမျိုးသားလွှတ်တော် ဥက္ကဋ္ဌကြီးမှတစ်ဆင့် လေးစားစွာ ရှင်းလင်းဖြေကြားအပ်ပါတယ်။ အားလုံးကို ကျေးဇူးတင်ပါတယ် ခင်ဗျား။ (ဩဘာသံများ)﻿
</speech>
<speech type='speaker'>
ယခု လွှတ်တော်ကိုယ်စားလှယ် နှစ်ဦး မေးမြန်းမယ့် မေးခွန်းများဟာ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ဒုတိယဝန်ကြီး တစ်ဦးတည်းက ဖြေကြားမည့် မေးခွန်းများ ဖြစ်ပါတယ်။ လွှတ်တော်ကိုယ်စားလှယ်များက သက်ဆိုင်ရာ မေးခွန်းတွေကို တစ်ဆက် တည်း မေးမြန်းပြီးမှ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။
</speech>
<title>
ပဲခူးတိုင်းဒေသကြီး၊ ပြည်ခရိုင်၊ သဲကုန်းမြို့နယ် အတွင်းရှိ အင်းမ -ဆင်မြီးဆွဲလမ်း(အရှည် ၁၆ မိုင် ၆ ဖာလုံ)နှင့် အင်းမ-အင်ငူလမ်း (အရှည် ၇ မိုင်)တို့အား ဖောက်လုပ်နေမှုကို တာဝန်ယူနေသော ကျေးလက်ဒေသဖွံ့ဖြိုးတိုးတက်ရေးဦးစီးဌာနမှ ဆောက်လုပ်ရေးဝန်ကြီးဌာန၊ လမ်းဦးစီးဌာနအောက်သို့ လွှဲပြောင်း ဆောင်ရွက်ပေးရန် အစီအစဉ် ရှိ/မရှိနှင့် စပ်လျဉ်းသည့် မေးခွန်း
</title>
<speech type='speaker'>
ပထမဦးစွာ ပဲခူးတိုင်းဒေသကြီး မဲဆန္ဒနယ်အမှတ်(၉)မှ ဦးအေးချို က ပဲခူး တိုင်းဒေသကြီး၊ ပြည်ခရိုင်၊ သဲကုန်းမြို့နယ် အတွင်းရှိ အင်းမ -ဆင်မြီးဆွဲလမ်း အရှည် (၁၆)မိုင် (၆) ဖာလုံနှင့် အင်းမ-အင်ငူလမ်း အရှည်(၇)မိုင်တို့အား ဖောက်လုပ်နေမှုကို တာဝန်ယူနေသော ကျေးလက် ဒေသဖွံ့ဖြိုးတိုးတက်ရေးဦးစီးဌာနမှ ဆောက်လုပ်ရေးဝန်ကြီးဌာန၊ လမ်းဦးစီးဌာနအောက်သို့ လွှဲပြောင်း ဆောင်ရွက်ပေးရန် အစီအစဉ် ရှိ/မရှိနဲ့ စပ်လျဉ်းတဲ့ မေးခွန်း မေးမြန်းဖို့ ဖြစ်ပါတယ်။
</speech>
<speech>
<mp id='855'>ဦးအေးချို၊ ပဲခူးတိုင်းဒေသကြီး မဲဆန္ဒနယ်အမှတ်(၉)</mp>
လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ လွှတ်တော်ကိုယ်စားလှယ်များ၊ ပြည်ထောင်စုဒုတိယဝန်ကြီးနဲ့ ဧည့်သည်တော်များအားလုံး မင်္ဂလာပါ။ ကျွန်တော်ကတော့ ပဲခူးတိုင်းဒေသကြီး မဲဆန္ဒနယ်အမှတ်(၉)မှ အမျိုးသားလွှတ်တော်ကိုယ်စားလှယ် ဦးအေးချို ဖြစ်ပါတယ်။ ဥက္ကဋ္ဌကြီးခင်ဗျား။ ပဲခူးတိုင်း၊ ပြည်ခရိုင်၊ သဲကုန်းမြို့နယ်အတွင်းမှာရှိတဲ့ အင်းမ - ဆင်မြီးဆွဲ လမ်း အရှည် (၁၆)မိုင် (၆) ဖာလုံရှိပြီး သဲကုန်းမြို့နယ်မှ ရွှေတောင်၊ သဲကုန်းမြို့နယ်မှ ပြည် (၃)မြို့နယ် ဆက်သွယ်သွားလာ၍ရတဲ့ လမ်းမကြီးတစ်ခုဖြစ်ပါတယ်။ ဒီလမ်းမကြီးဟာ ကျေးရွာအုပ်စုပေါင်း(၈) အုပ်စု ကျေးရွာပေါင်း(၅၀)ကို ဖြတ်သန်းဖောက်လုပ်ထားတဲ့ လမ်းမကြီးဖြစ်ပြီး ကျေးရွာနေပြည်သူလူထု (၁၅၇၇၉)ဦးမှ ကျန်းမာရေး၊ ပညာရေး၊ စီးပွားရေး၊ လူမှုရေးကိစ္စအဝဝအတွက် နေ့စဉ်နှင့်အမျှ ဖြတ်သန်း သွားလာနေတဲ့ မှီခိုအားထားရာ အဓိကလမ်းမကြီးဖြစ်ပါတယ်။ ထို့အတူ အင်းမ-အင်ငူလမ်း အရှည်(၇) မိုင်လမ်းဟာလည်း သဲကုန်းမြို့နယ်နဲ့ နတ္တလင်းမြို့နယ်အထိ ပေါက်ရောက်တဲ့လမ်းဖြစ်ပြီးတော့ ကျေးရွာ အုပ်စုပေါင်း (၃)အုပ်စု၊ ကျေးရွာပေါင်း(၁၆)ရွာကို ဖြတ်သန်းဖောက်လုပ်ထားတဲ့ လမ်းဖြစ်ပြီး ကျေးရွာ အုပ်စုနေ ပြည်သူလူထု (၆၇၇၉) ဦးမှ နေ့စဉ် ဖြတ်သန်းသွားလာသုံးစွဲနေရတဲ့ အဓိကလမ်းမကြီး ဖြစ်ပါတယ်။﻿ ဥက္ကဌကြီးခင်ဗျား။ သဲကုန်းမြို့နယ်၊ ကျေးလက်ဖွံ့ဖြိုးရေးဦးစီးဌာနမှ လက်ရှိမြို့နယ်အတွင်း ကျေးလက်လမ်းပေါင်း (၅၄)လမ်း တာဝန်ယူလျက်ရှိရာ ထိုလမ်း(၂)လမ်းဟာ ရှည်လျားတဲ့ အဓိက လမ်းကြီးနှစ်ခုဖြစ်ပါတယ်။ ကျေးလက်ဖွံ့ဖြိုးရေးဦးစီးဌာနအတွက် နှစ်စဉ် လျာထားရန်ပုံငွေဘတ်ဂျက် အရ နောက်(၄)နှစ်တာကာလအတွင်း ထိုလမ်းအားလုံးကို အဆင့်မြှင့်တင်ခြင်း၊ ပြုပြင်ထိန်းသိမ်းခြင်း လုပ်ငန်းများကို ပြီးစီးအောင်ဆောင်ရွက်ပေးနိုင်ဖွယ်မရှိဘူးလို့ မြို့နယ်အဆင့် စီမံအစည်းအဝေးမှာ ဆွေးနွေးတဲ့အခါမှာ မြို့နယ်အဆင့် စီမံအစည်းအဝေး တက်ရောက်လာတဲ့ ဆောက်လုပ်ရေးဝန်ကြီး ဌာန၊ သဲကုန်းမြို့နယ်၊ ဆောက်လုပ်ရေးဝန်ကြီးဌာန၊ လမ်းဦးစီးမှ ထိုလမ်းနှစ်လမ်းကို တာဝန်ယူ ဆောင်ရွက်ပေးနိုင်ကြောင်း သူတို့တာဝန်ယူဆောင်ရွက်ခဲ့ရင် လမ်းနှစ်လမ်းအတွက် အမြန်ဆုံးပြီးစီးနိုင် ကြောင်း တင်ပြလာပါတယ်။ အဲဒီတင်ပြချက်ကြောင့်မြို့နယ်အဆင့် စီမံအစည်းအဝေးမှ ကျေးလက်ဦးစီးဌာနလက်အောက် မှ ဆောက်လုပ်ရေးဝန်ကြီးဌာန၊ လမ်းဦးစီးဌာနလက်အောက်သို့ လွှဲပြောင်းသင့်ကြောင်း ဆုံးဖြတ်ခဲ့ ကြပါတယ်။ အဲဒီဆုံးဖြတ်ချက်နှင့်အတူ ခရိုင်အဆင့်သို့ ဆက်လက်တင်ပြရာ ခရိုင်အုပ်ချုပ်ရေးမှူး ဦးဆောင်တဲ့အဖွဲ့မှ ထိုလမ်းနှစ်လမ်းဖြတ်သန်းသွားရာ ကျေးရွာများသို့ ကွင်းဆင်းပြီးတော့ ပြည်သူ လူထုရဲ့ ဆန္ဒသဘောထားတွေကို တောင်းခံကြည့်တဲ့အခါမှာ ကျေးရွာနေ ပြည်သူလူထုအားလုံးက သူတို့လမ်း အမြန်ဆုံးပြီးမြောက်နိုင်ဖို့အတွက် ကျေးလက်ဦးစီးဌာနလက်အောက်မှ ဆောက်လုပ်ရေး ဝန်ကြီးဌာန၊ လမ်းဦးစီးဌာနလက်အောက်သို့ ပြောင်းလဲပေးစေလိုကြောင်း ဆန္ဒသဘောထားများ ပေးခဲ့ ကြပါတယ်။ ထိုပြည်သူတို့ရဲ့ ဆန္ဒသဘောထားနဲ့အတူ တိုင်းဒေသကြီးအစိုးရအဖွဲ့ထံကိုလည်း ဆက်လက် တင်ပြထားပြီးဖြစ်ပါတယ်။ သို့ဖြစ်ပါ၍ အင်းမ-ဆင်မြီးဆွဲလမ်း အရှည် (၁၆)မိုင် (၆)ဖာလုံနှင့် အင်းမ-အင်ငူလမ်း အရှည်(၇)မိုင်တို့ကို လမ်းအဆင့်မြှင့်တင်ခြင်း၊ လမ်းပြုပြင်ထိန်းသိမ်းခြင်းလုပ်ငန်းတို့အတွက် လက်ရှိ တာဝန်ယူထားသော ကျေးလက်ဦးစီးဌာနလက်အောက်မှ ဆောက်လုပ်ရေးဝန်ကြီးဌာန၊ လမ်းဦးစီး လက်အောက်သို့ လွှဲပြောင်းတာဝန်ယူဖောက်လုပ်စေခြင်း ခွင့်ပြု ပေးနိုင်၊ မပေးနိုင်ကို ပြည်သူများ၏ ဆန္ဒသဘောထားအရ လွှတ်တော်ဥက္ကဋ္ဌကြီးမှတစ်ဆင့် သက်ဆိုင်ရာဝန်ကြီးဌာနများသို့ မေးမြန်းရခြင်း ဖြစ်ပါတယ်။ အားလုံးကို ကျေးဇူးတင်ပါတယ်။ (ဩဘာသံများ)
</speech>
<title>
ရခိုင်ပြည်နယ်၊ ကျောက်တော်မြို့နယ်၊ ကျောက်တော်-သရက်အုပ်-ငါးယောက်ကိုင်း-ဆန်းသစ်ပြင်-သလူချောင်းကျေးရွာအထိ ကျေးရွာချင်းဆက်လမ်းကို ၂၀၁၇-၂၀၁၈ ဘဏ္ဍာရေးနှစ်တွင် ကျောက်ချော လမ်းခင်းပေးရန် အစီအစဉ် ရှိ/မရှိ နှင့် စပ်လျဉ်းသည့် မေးခွန်း
</title>
<speech type='speaker'>
ဆက်လက်ပြီး ရခိုင်ပြည်နယ် မဲဆန္ဒနယ်အမှတ်(၅)မှ ဦးမြင့်နိုင် က ရခိုင် ပြည်နယ်၊ ကျောက်တော်မြို့နယ်၊ ကျောက်တော် - သရက်အုပ် - ငါးယောက်ကိုင်း - ဆန်းသစ်ပြင် - သလူ ချောင်းကျေးရွာအထိ ကျေးရွာချင်းဆက်လမ်းကို ၂၀၁၇-၂၀၁၈ ဘဏ္ဍာရေးနှစ်တွင် ကျောက်ချော လမ်းခင်းပေးရန် အစီအစဉ် ရှိ/မရှိနှင့် စပ်လျဉ်းတဲ့ မေးခွန်း မေးမြန်းဖို့ ဖြစ်ပါတယ်။﻿
</speech>
<speech>
<mp id='947'>ဦးမြင့်နိုင်၊ ရခိုင်ပြည်နယ် မဲဆန္ဒနယ်အမှတ်(၅)</mp>
လေးစားအပ်ပါတဲ့ အမျိုးသား လွှတ်တော်ဥက္ကဋ္ဌကြီး၊ ပြည်ထောင်စုဒုတိယဝန်ကြီးနှင့် အမျိုးသားလွှတ်တော်ကိုယ်စားလှယ်များအားလုံး ကို ကျွန်တော့်အနေနဲ့ ပထမဦးစွာ သာလီစွပါလို့ နှုတ်ခွန်းဆက်သလိုက်ပါတယ်။ ကျွန်တော်ကတော့ ရခိုင်ပြည်နယ် မဲဆန္ဒနယ်အမှတ်(၅)မှ အမျိုးသားလွှတ်တော်ကိုယ်စားလှယ် ဦးမြင့်နိုင် ဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော် ပြီးခဲ့တဲ့အပတ်က တင်ပြဆွေးနွေးခဲ့သလို ကျွန်တော်တို့ မဲဆန္ဒရှင် ပြည်သူများနဲ့ တွေ့ဆုံတိုင်း ကျွန်တော်တို့ကို တင်ပြတဲ့ ကျန်းမာရေး၊ ပညာရေး၊ လမ်းပန်းဆက်သွယ်ရေး ထဲက ဒီနေ့ကတော့ လမ်းပန်းဆက်သွယ်ရေးနဲ့ ပတ်သက်တဲ့ မေးခွန်းတစ်ခုကို ကြယ်ပွင့်ပြမေးခွန်း အနေနဲ့ မေးမြန်းသွားမှာ ဖြစ်ပါတယ်။ လေးစားအပ်ပါတဲ့ အမျိုးသားလွှတ်တော်ဥက္ကဋ္ဌကြီးခင်ဗျား။ ကျွန်တော်တို့ ကျောက်တော် မြို့နယ်ရဲ့ သရက်အုပ်ကျေးရွာ၊ သရက်အုပ်-စံသာပြင်-သလူချောင်းကျေးရွာဟာဆိုရင် ကျေးရွာချင်း ဆက်လမ်းဆိုပေမယ့် ကျွန်တော်တို့ ကျောက်တော်မြို့နယ်ရဲ့ အနောက်ဘက်ထွက်ပေါက်တစ်ခုဖြစ်တဲ့ လမ်းတစ်လမ်း ဖြစ်ပါတယ်။ အဲဒီလမ်းဟာ ကျွန်တော်တို့ ကျောက်တော်မြို့နယ်၊ ဘူးသီးတောင်မြို့နယ်၊ မောင်တောမြို့နယ်ကို ဆက်သွယ်ပေးမယ့် စီမံကိန်းလမ်းတစ်လမ်းရဲ့ အစိတ်အပိုင်း ဖြစ်ပါတယ်။ အဲဒီ စီမံကိန်းလမ်းကို ကျွန်တော်တို့ ဆောက်လုပ်ရေးဝန်ကြီးဌာနကလည်း လမ်းအူကြောင်းရှာဖွေခဲ့ပြီး ဖြစ်ပါတယ်။ အဲဒီလမ်းကို ကျွန်တော်တို့ နောက်တစ်ချိန်မှာ စီမံကိန်းလမ်းအဖြစ်လည်း ဖော်ဆောင် လာနိုင်မယ့် လမ်းတစ်လမ်းဖြစ်ပါတယ်ခင်ဗျား။ ကျွန်တော်တို့ ကျောက်တော်မြို့နယ်မှာ အဓိကဖွံ့ဖြိုးတိုးတက်ဖို့အတွက်ဆိုရင် ကျေးလက် လမ်းတွေ (၇)လမ်း၊ (၈)လမ်းလောက်ပဲရှိပါမယ်။ ဒီလမ်းတွေကို ကျွန်တော်တို့ အကောင်အထည်ဖော် နေတဲ့ လမ်းရှိသလို၊ အကောင်အထည်မဖော်ရသေးတဲ့ လမ်းလည်းရှိပါတယ်။ အဲဒီ(၇)လမ်း၊ (၈)လမ်း ထဲမှ အခုတင်ပြမယ့်လမ်းလည်း အပါအဝင်ဖြစ်ပါတယ်။ ဒီလမ်းဟာ ကျွန်တော်တို့ ကျောက်တော်မြို့ ဆိုလို့ရှိရင် သလူချောင်းကျေးရွာအထိ (၉)မိုင်လောက်ပဲ ဝေးပါတယ်။ (၉)မိုင်ထဲမှာ ကျွန်တော်တို့ အခု လက်ရှိကတော့ မြေသားလမ်း ဆောင်ရွက်ပြီး(၅)မိုင် ရှိပါတယ်။ (၄)မိုင်က ကျန်ပါသေးတယ် ဒီအထဲမှာ။ အဲဒီလမ်းပေါ်မှာ ကျေးရွာပေါင်း(၁၀)ကျော် ရှိပါတယ်။ အဲဒီ(၁၀)ကျော်မှာ ကျွန်တော်တို့ သလူချောင်း ကျေးရွာနဲ့နီးတဲ့ ကျေးရွာတွေဆိုလို့ရှိရင် လမ်းကို မမြင်ဘူးတဲ့ ကျေးရွာတွေမှာ အဲဒီလမ်းတွေကို အကောင်အထည်ဖော်ဆောင်ရွက်သင့်တယ်လို့ ကျွန်တော် ဆွေးနွေးလိုပါတယ်။ ကျွန်တော်တို့ မြို့ပေါ်နဲ့နီးတဲ့ ကျေးရွာတွေဆိုလို့ရှိရင်လည်း အဲဒီလမ်းပေါ်မှာရှိတဲ့ ကျေးရွာ တွေဆိုလို့ရှိရင် မိုးရွာလာပြီဆိုတာနဲ့ အဲဒီကျေးရွာတွေက ရေမြုပ်ပြီး ပြေးပေါက်မရှိတဲ့ ကျေးရွာတွေ ဖြစ်နေပါတယ်။ အဆိုပါလမ်းကို ကျွန်တော်တို့ ရာသီမရွေး လမ်းအဖြစ် ဖောက်လုပ်ပေးလိုက်လို့ရှိရင် ကျန်းမာရေး၊ ပညာရေးအစ အဆင်ပြေလာနိုင်ပြီး မြို့ပေါ်ကိုလည်း လွယ်လွယ်ကူကူ သွားလာနိုင်မှာ ဖြစ်ပါတယ်။ ကျွန်တော်တို့ ပြည်နယ်၊ မြို့နယ် ဖွံ့ဖြိုးတိုးတက်ဖို့အတွက်ဆိုရင် ကျေးလက်လမ်းတွေကို﻿ အဓိကကောင်းမွန်အောင် ဆောင်ရွက်ပေးရမယ့် အချက်တစ်ချက်ဟာ အဓိကအချက်ဖြစ်ပါတယ်။ အစိုးရအနေနဲ့လည်း ကျေးလက်လမ်းများ ကောင်းမွန်ရေးအတွက် ဦးစားပေးဆောင်ရွက်သင့်ပါတယ်။ ကျွန်တော်တို့ ယခု ဘဏ္ဍာနှစ်မှာ ၂၀၁၇-၂၀၁၈ ဘဏ္ဍာရေးနှစ်မှာ ကျေးလက်လမ်းနဲ့ ပတ်သက်ပြီး ဘဏ္ဍာငွေနည်းလွန်းသည်ဟု ထင်မြင်မိပါတယ်။ ကျွန်တော်တို့ ကျောက်တော်မြို့နယ် အတွက်ဆိုရင် (၁၈)မိုင်လောက်ရှိလမ်းတစ်လမ်းကို (၀.၆၁)မိုင် ကွန်ကရစ်လမ်း လျာထားတာ တွေ့ရပါ တယ်။ အင်မတန်နည်းလွန်းပါတယ်။ (၁)မိုင်တောင်မပြည့်ပါဘူး။ (၁၈)မိုင်လောက်ရှိတဲ့လမ်းကို (၁)မိုင် တောင်မပြည့်ဘူးဆိုရင် အဲဒီလမ်းတစ်လမ်းကို ကျွန်တော်တို့ (၁၈)နှစ်လောက်လုပ်ရမယ့် သဘောဖြစ် နေပါတယ်။ အဲဒါကြောင့် နောင်နှစ်တွေမှာ ကျေးလက်ဒေသဖွံ့ဖြိုးရေးအတွက် အကောင်အထည်ဖော် ဆောင်ရွက်မယ့် ကျေးလက်ဦးစီးဌာနကိုလည်း ဘဏ္ဍာငွေပိုမိုပေးသင့်ပါတယ်လို့ အကြံပြုလိုပါတယ်။ လေးစားအပ်တဲ့ ဥက္ကဋ္ဌကြီးခင်ဗျား။ ကျွန်တော်တို့ဟာ ပြည်သူတွေက ရွေးချယ်ပေးလိုက်တဲ့ ပြည်သူ့ကိုယ်စားလှယ်တွေဖြစ်တာနဲ့အညီ ပြည်သူတွေရဲ့ တင်ပြချက်များကို ပြည်သူတွေရဲ့ အကျိုးကို ဖော်ဆောင်ပေးတဲ့ ဒီလွှတ်တော်ကြီးမှာ ကျွန်တော်တို့က အမြဲတမ်း ဒီလိုပဲ မေးခွန်းတွေ မေးမြန်းရမယ့်၊ ကျွန်တော် ဆွေးနွေးရမယ့်အခြေအနေ ဖြစ်ပါတယ်။ အကောင်အထည်ဖော်ရမှာက ပြည်သူ့အစိုးရက အကောင်အထည်ဖော်ပေးရမှာပါ။ အဲဒါကြောင့် အမျိုးသားလွှတ်တော် ဥက္ကဌကြီးမှတစ်ဆင့် ပြည်သူ့ အစိုးရ အကောင်အထည်ဖော်နိုင်မှု ရှိ/မရှိကို မေးခွန်းအနေနဲ့ မေးမြန်းသွားမှာ ဖြစ်ပါတယ်။ ကျောက်တော်မြို့နယ်၊ သရက်အုပ်ကျေးရွာ - ငါးယောက်ကိုင်း - ဆန်းသစ်ပြင် - သလူချောင်း ကျေးရွာအထိ ကျေးရွာချင်းဆက်လမ်းကို ၂၀၁၇-၂၀၁၈ ဘဏ္ဍာရေးနှစ်မှာ ကျောက်ချောလမ်း ခင်းပေး နိုင်ရန် အစီအစဉ် ရှိ/မရှိ မေးမြန်းအပ်ပါတယ် ခင်ဗျား။ အားလုံး ကျေးဇူးတင်ပါတယ်။ (ဩဘာသံများ)
</speech>
<speech type='speaker'>
မေးခွန်းများနဲ့ ပတ်သက်ပြီး စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီး ဌာန၊ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။
</speech>
<speech>
<agency id='11'>
ဦးလှကျော် (ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန)
</agency>
လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်များ ခင်ဗျား။ ပဲခူးတိုင်းဒေသကြီး မဲဆန္ဒနယ်အမှတ်(၉)မှ အမျိုးသားလွှတ်တော်ကိုယ်စားလှယ် ဦးအေးချို ရဲ့ မေးခွန်းနဲ့ပတ်သက်၍ ပြန်လည်ဖြေကြားသွားမှာ ဖြစ်ပါတယ်။ အမျိုးသားလွှတ်တော်ကိုယ်စားလှယ်ကြီး ကိုယ်တိုင် မိမိဒေသဖွံ့ဖြိုးတိုးတက်ရေးအတွက် အခြေခံကျတဲ့ လမ်းပန်းဆက်သွယ်မှု လိုအပ်ချက်ကို ယခုလို မေးမြန်းပေးတဲ့အတွက်ကြောင့်လည်းပဲ ဝန်ကြီးဌာနအနေနဲ့ အထူးပင် ကျေးဇူးတင်ရှိပါကြောင်း တင်ပြလိုပါတယ်။ ကျွန်တော် ကိုယ်စားလှယ်ကြီးရဲ့ မေးခွန်းနဲ့ပတ်သက်ပြီး ဆောက်လုပ်ရေးဝန်ကြီး ဌာနရဲ့ ဖြေကြားချက်နဲ့အညီ ပေါင်းစပ်ကြားပေးသွားမှာ ဖြစ်ပါတယ်။﻿ပဲခူးတိုင်းဒေသကြီး၊ ပြည်ခရိုင်၊ သဲကုန်းမြို့နယ်အတွင်းမှာရှိတဲ့ ဆင်မြီးဆွဲ-အင်းမ-မှော်ဇာလမ်း ဟာ စုစုပေါင်းအရှည် (၁၆)မိုင် (၆)ဖာလုံရှိပါတယ်။ လမ်းရဲ့ လက်ရှိအခြေအနေဟာ ရွာသာရွာကြီး ကျေးရွာကစပြီး ကွန်ကရစ်လမ်း(၁)ဖာလုံ၊ ကတ္တရာလမ်း(၀.၆၂)ဖာလုံ၊ ကျောက်ချောလမ်း(၂)မိုင်၊ မြေနီလမ်း(၅)မိုင်၊ မြေသားလမ်း(၅.၅၆)ဖာလုံဖြစ်ပါတယ်။ အင်းမ-အင်ငူလမ်းဟာ စုစုပေါင်းအရှည် (၇)မိုင်ရှိတဲ့ မြေနီလမ်းဖြစ်ပါတယ်။ ၂၀၁၆-၂၀၁၇ ဘဏ္ဍာရေးနှစ်မှာ ကျေးလက်ဒေသဖွံ့ဖြိုးရေးဦးစီး ဌာနအနေနဲ့ သဘာဝဘေးဒဏ်ကြောင့် ပျက်စီးသွားတဲ့ မြေနီလမ်းပိုင်း(၀.၃)မိုင်ကို ပြုပြင်ခြင်းအတွက် ငွေကျပ်(၄.၂)သန်းနဲ့ အဆိုပါလမ်းပိုင်း(၇)မိုင်ကို ကျောက်ချောလမ်းခင်းခြင်းအတွက် ငွေကျပ်(၅၈၂.၈၆၆) သန်း၊ Box Culvert (၂)စင်းနှင့် ရေကျော်(၅)စင်း ဆောင်ရွက်ဖို့အတွက် ငွေကျပ် (၄၂.၇၅)သန်း စုစုပေါင်း ငွေကျပ်(၆၂၉.၈၁၆)သန်းဖြင့် ဆောင်ရွက်ဆဲဖြစ်ပါတယ်။ရန်ကုန်-ပြည်လမ်း(၁၅၃/၅)နဲ့ (၁၅၃/၆) ကြားမှာရှိတဲ့ စည်ပင်သာယာရေးအဖွဲ့ပိုင် အင်းမ မြို့တွင်းလမ်း (၀.၉၃)ဖာလုံ ကတ္တရာလမ်းကနေတစ်ဆင့် အင်းမ-အင်ငူလမ်းကို ရောက်ရှိမှာ ဖြစ်ပါတယ်။ အင်းမ-အင်ငူလမ်းကို ဆောက်လုပ်ရေးဝန်ကြီးဌာန၊ လမ်းဦးစီးဌာနကို လွှဲပြောင်းပေးမယ်ဆိုလို့ရှိရင် စည်ပင်သာယာရေးအဖွဲ့ပိုင်လမ်း (၀.၉၃)မိုင် အပါအဝင် စုစုပေါင်း (၇)မိုင် (၀.၉၃)ဖာလုံ လွှဲအပ်ရမှာ ဖြစ်ပါတယ်။ သဲကုန်းမြို့နယ်အတွင်းမှာ ကျေးလက်ဒေသဖွံ့ဖြိုးတိုးတက်ရေးဦးစီးဌာနရဲ့ ယခု ၂၀၁၆၂၀၁၇ ဘဏ္ဍာရေးနှစ် ခွင့်ပြုရန်ပုံငွေကျပ်(၇၀၃)သန်းကျော်နဲ့ ကျောက်ချောလမ်း(၇)မိုင်၊ မြေနီလမ်း (၀.၅၆)ဖာလုံ၊ ကွန်ကရစ်တံတား(၁)စင်း၊ ရေကျော်(၅)စင်းနှင့် ရေပြွန်(၄)စင်းတို့ကို လျာထားဆောင်ရွက်လျက်ရှိပါတယ်။ ဆောက်လုပ်ရေးဝန်ကြီးဌာနရဲ့ မူဝါဒသတ်မှတ်ချက်အရ ဆောက်လုပ်ရေး ဝန်ကြီးဌာနပိုင်လမ်းအဖြစ် လွှဲပြောင်းလက်ခံရာမှာ အနည်းဆုံး မြို့နယ်ချင်းဆက်လမ်းအဆင့်နှင့် လမ်း နယ်နိမိတ်ရရှိနိုင်တဲ့ အနည်းဆုံး ပေ(၁၀၀)ရှိရမှာ ဖြစ်ပါတယ်။ လမ်းနယ်နိမိတ် သတ်မှတ်ချက်တွင် မြေယာလျော်ကြေးကိစ္စ ရှင်းလင်းပြီးပြတ်ရမှာလည်း ဖြစ်ပါတယ်။ကျေးလက်ဒေသဖွံ့ဖြိုးရေးဦးစီးဌာနပိုင် အင်းမ-ဆင်မြီးဆွဲလမ်းနှင့် အင်းမ-အင်ငူလမ်းတို့ ဟာ ကျေးရွာချင်းဆက်လမ်းများဖြစ်ပြီး လမ်းနယ်နိမိတ်အကျယ်ကလည်း (၁၀၀)ပေ မရှိတဲ့အတွက် ဆောက်လုပ်ရေးဝန်ကြီးဌာနပိုင်လမ်းအဖြစ် သိမ်းသွင်းလက်ခံနိုင်ခြင်း မရှိပါကြောင်း ဆောက်လုပ်ရေး ဝန်ကြီးဌာနမှ ဖြေကြားထားမှုရှိပါတယ်။ ကျေးလက်ဒေသဖွံ့ဖြိုးရေးဦးစီးဌာနမှ ဆန္ဒရှိသော်လည်းပဲ ဆောက်လုပ်ရေးဝန်ကြီးဌာနရဲ့ မူအရ သိမ်းသွင်းလက်ခံနိုင်ခြင်းမရှိကြောင်း ဖြေကြားထားမှု ဖြစ်ပါတယ်။သို့ဖြစ်ပါ၍ အမျိုးသားလွှတ်တော်ကိုယ်စားလှယ်ကြီး မေးမြန်းတဲ့ သဲကုန်းမြို့နယ်၊ အင်းမဆင်မြီးဆွဲလမ်းနှင့် အင်းမ-အင်ငူလမ်း အရှည်(၇)မိုင်တို့ကို လွှဲပြောင်းပေးလိုသော်လည်းပဲဆောက်လုပ်ရေးဝန်ကြီးဌာန၏ မူဝါဒသတ်မှတ်ချက်နှင့် ကိုက်ညီခြင်းမရှိသည့်အတွက် သိမ်းသွင်းလက်ခံ နိုင်ခြင်း မရှိပါကြောင်း ဖြေကြားလာမှုအရ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ကျေးလက်ဒေသဖွံ့ဖြိုးရေးဦးစီးဌာနမှ ဆောက်လုပ်ရေးဝန်ကြီးဌာန၊ လမ်းဦးစီးဌာနသို့ လွှဲပြောင်းပေး ရန် အခြေအနေ အစီအစဉ် မရှိသေးပါကြောင်း ပြန်လည်ဖြေကြားအပ်ပါတယ်။ကြေးကိစ္စ ရှင်းလင်းပေ၁၀၀) ရှိမှာ အနည်းဆုံး သတ်မှတ်ချက်တို့ကို﻿အစီရင်ခံစာ ဖတ်ကြားရှင်းလင်းခြင်း လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ လွှတ်တော်ကိုယ်စားလှယ်များ ခင်ဗျား။ အမျိုးသားလွှတ်တော်ကိုယ်စားလှယ် ဦးမြင့်နိုင် မှ မေးမြန်းတဲ့ ကြယ်ပွင့်ပြမေးခွန်းနှင့် စပ်လျဉ်းပြီး ပြန်လည်ဖြေကြားပေးပါမယ်။ ရခိုင်ပြည်နယ် ကျောက်တော်မြို့နယ်၊ ကျောက်တော်- သရက်အုပ် - ငါးယောက်ကိုင်း - ဆန်းသစ်ပြင် - သန်ချောင်းကျေးရွာအထိ ကျေးရွာချင်းဆက်လမ်းဟာ အရှည်(၉)မိုင် ရှိပြီး ကျေးရွာ(၇)ရွာ၊ အိမ်ခြေ(၆၂၈)အိမ်၊ လူဦးရေ(၃၅၃၄)ဦးတို့ရဲ့ လူမှုစီးပွားဘဝအတွက် အထောက် အကူပြု တဲ့လမ်းဖြစ်ကြောင်း သိရှိရပါတယ်။ ကျေးလက်ဒေသဖွံ့ဖြိုးရေးဦးစီးဌာနအနေနဲ့ ၂၀၁၅-၂၀၁၆ ဘဏ္ဍာရေးနှစ် ရန်ပုံငွေဖြင့် မြေသားလမ်း (၃)မိုင်ဆောင်ရွက်ခဲ့ပြီး ဖြစ်ပါတယ်။ ကျန်ရှိတဲ့ လမ်း(၆)မိုင်ကို မြေသားလမ်းဖောက်မယ်ဆိုရင် ငွေကျပ် (၁၅၂.၀၄)သန်း၊ ကျောက်ချောလမ်း (၉)မိုင် ခင်းမယ်ဆိုရင် ငွေကျပ် (၈၃၆.၃၇)သန်း၊ စုစုပေါင်း ငွေကျပ်သန်းပေါင်း (၉၈၈.၄၁)ကုန်ကျမှာ ဖြစ်ပါတယ်။ ရခိုင် ပြည်နယ်အတွင်းမှာ ကျေးလက်ဒေသဖွံ့ဖြိုးရေးဦးစီးဌာနရဲ့ ၂၀၁၆-၂၀၁၇ ဘဏ္ဍာရေးနှစ် ခွင့်ပြုရန်ပုံငွေ ကျပ်(၄.၁၄၂) ဘီလီယံနှင့် ကွန်ကရစ်လမ်း (၃)မိုင်၊ (၃)ဖာလုံ၊ ကတ္တရာလမ်း (၁)မိုင် (၆)ဖာလုံ၊ကျောက်ချောလမ်း (၂၁)မိုင် (၇)ဖာလုံ၊ မြေသားလမ်း (၂၄)မိုင် (၅)ဖာလုံ၊ ကွန်ကရစ်တံတား (၂၇)စင်း နှင့် ရေပြွန် (၆၆)စင်းတို့ကို ဆောင်ရွက်ပေးဖို့ လျာထားဆောင်ရွက်လျက်ရှိပါတယ်။ကျောက်တော်မြို့နယ်အတွင်းမှာရှိတဲ့ ကျေးလက်ဒေသဖွံ့ဖြိုးရေးဦးစီးဌာနအနေနဲ့ ၂၀၁၆၂၀၁၇ ဘဏ္ဍာရေးနှစ် ခွင့်ပြုရန်ပုံငွေကျပ်(၂၀၈.၄၆)သန်းဖြင့် ကျောက်ချောလမ်း(၂)မိုင်နဲ့ ကွန်ကရစ် တံတား(၁)စင်းတို့အား လျာထားဆောင်ရွက်လျက်ရှိပါတယ်။ ယခု အမျိုးသားလွှတ်တော်ကိုယ်စားလှယ် ကြီးမေးမြန်းတဲ့ ကျောက်တော် - သရက်အုပ် - ငါးယောက်ကိုင်း - ဆန်းသစ်ပြင် - သန်ချောင်း ကျေးရွာ ချင်းဆက်လမ်း ကျောက်ချောလမ်းခင်းခြင်းသည် စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ကျေးလက်ဒေသဖွံ့ဖြိုးရေးဦးစီးဌာနရဲ့ ၂၀၁၇-၂၀၁၈ ဘဏ္ဍာရေးနှစ်မှာ လျာထားပါဝင်နိုင်ခြင်း မရှိခဲ့ သေးတဲ့အတွက် နှစ်အလိုက် ပြည်နယ်၊ တိုင်းဒေသကြီးများရဲ့ နှစ်တို၊ နှစ်ရှည်စီမံကိန်းအရ ဦးစားပေး ရေးဆွဲတင်ပြလာတဲ့ လုပ်ငန်းများအပေါ်မှာ စိစစ်ပြီး ဆောင်ရွက်ပေးသွားမည်ဖြစ်ပါကြောင်း ပြန်လည် ဖြေကြားအပ်ပါတယ်။ အားလုံးကို ကျေးဇူးတင်ပါတယ်။ (ဩဘာသံများ)
</speech>
</QASection>
<BillSection>
<title>
အမျိုးသားလွှတ်တော် ဥပဒေကြမ်းကော်မတီဥက္ကဋ္ဌ၊ အတွင်းရေးမှူး သို့မဟုတ် ကော်မတီက တာဝန် ပေးအပ်သော ကော်မတီဝင်က မြန်မာ့ကျောက်မျက်ရတနာ ဥပဒေကို တတိယအကြိမ် ပြင်ဆင်သည့်ဥပဒေကြမ်းနှင့် စပ်လျဉ်း၍ ဥပဒေကြမ်းကော်မတီ၏ အစီရင်ခံစာကို ဖတ်ကြားရှင်းလင်းခြင်း
</title>
<speech type='speaker'>
အစီအစဉ်(၆) ဖြစ်ပါတယ်။ အမျိုးသားလွှတ်တော် ကိုယ်စားလှယ်များ ခင်ဗျား။ မြန်မာ့ကျောက်မျက်ရတနာ ဥပဒေကို တတိယအကြိမ် ပြင်ဆင်သည့် ဥပဒေကြမ်းနှင့် စပ်လျဉ်း၍ ဥပဒေကြမ်းကော်မတီ၏ အစီရင်ခံစာကို ကော်မတီက ဖတ်ကြားရှင်းလင်းဖို့ ဖြစ်ပါတယ်
</speech>
<speech>
<mp id='960'>ဦးဇော်မင်း (ဥက္ကဋ္ဌ၊ ဥပဒေကြမ်းကော်မတီ)</mp>
အမျိုးသားလွှတ်တော်ဥက္ကဋ္ဌကြီးနှင့်တကွ အားလုံးမင်္ဂလာပါလို့ ဂါရဝပြုနှုတ်ဆက်ပါတယ်ခင်ဗျား။ ကျွန်တော်ကတော့ စစ်ကိုင်းတိုင်းဒေသကြီး﻿ အမှတ်(၆)မဲဆန္ဒနယ်မြေရဲ့ အမျိုးသားလွှတ်တော်ကိုယ်စားလှယ် အမျိုးသားလွှတ်တော်ရဲ့ ဥပဒေကြမ်း ကော်မတီ ဥက္ကဋ္ဌ ဦးဇော်မင်း ဖြစ်ပါတယ်။ ဒီနေ့ အမျိုးသားလွှတ်တော်၊ ဥပဒေကြမ်းကော်မတီရဲ့ မြန်မာ့ကျောက်မျက်ရတနာဥပဒေကို တတိယအကြိမ် ပြင်ဆင်တဲ့ ဥပဒေကြမ်းအပေါ်မှာ စိစစ်တင်ပြခြင်း အစီရင်ခံစာကို ဖတ်ကြားတင်သွင်းသွားမှာ ဖြစ်ပါတယ်။ အမျိုးသားလွှတ်တော်၊ ဥပဒေကြမ်းကော်မတီ၏ မြန်မာ့ကျောက်မျက်ရတနာ ဥပဒေကို တတိယအကြိမ် ပြင်ဆင်သည့် ဥပဒေကြမ်းအပေါ် စာအမှတ်၊ ၁/အမ(ကော်မတီ-၁)၁/၂၀၁၇-၀၁၅ ရက်စွဲ၊ ၂၀၁၇ ခုနှစ်၊ ဇန်နဝါရီလ ၂၃ ရက် ၁။ အမျိုးသားလွှတ်တော် (သတ္တုသယံဇာတနှင့် သဘာဝပတ်ဝန်းကျင် ထိန်းသိမ်းရေးကော်မတီ) ဥက္ကဋ္ဌ ဦးကျော်သီဟ က တင်သွင်းခဲ့တဲ့ မြန်မာ့ကျောက်မျက်ရတနာ ဥပဒေ တတိယအကြိမ် ပြင်ဆင်တဲ့ ဥပဒေကြမ်းကို အမျိုးသားလွှတ်တော်မှာ ဆွေးနွေးနိုင်ရန် ၂၂-၉-၂၀၁၆ ရက်နေ့မှာ ပေးပို့လာပါတယ်။ ဒီ ဥပဒေနှင့် စပ်လျဉ်းပြီးတော့ အမျိုးသားလွှတ်တော်၊ ဥပဒေကြမ်းကော်မတီဟာ သတ္တု သယံဇာတနှင့် သဘာဝပတ်ဝန်းကျင်ထိန်းသိမ်းရေးကော်မတီ၊ သက်ဆိုင်တဲ့ဝန်ကြီးဌာန၊ ပြည်ထောင်စုရှေ့နေချုပ်ရုံး၊ စီမံကိန်းနှင့် ဘဏ္ဍာရေးဝန်ကြီးဌာန၊ မြန်မာနိုင်ငံကျောက်မျက်ရတနာ လုပ်ငန်းရှင်များအသင်း၊ မိုးကုတ် ထာပွဲ ကျောက်ကုန်သည် ပွဲစားများအဖွဲ့၊ ပြည်ထောင်စုလွှတ်တော်၊ ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင် ဒီကပုဂ္ဂိုလ်တွေနဲ့အတူ ပညာရှင်တို့နှင့် ၃၀-၁၁-၂၀၁၆ ရက် နေ့က ပထမအကြိမ်၊ ၈-၁၂-၂၀၁၆ ရက်နေ့က ဒုတိယတစ်ကြိမ်၊ ၁၂-၁၂-၂၀၁၆ ရက်နေ့က တတိယ တစ်ကြိမ် (၃) ကြိမ် ကျွန်တော်တို့ ဆွေးနွေးခဲ့ပြီးပါပြီ။ လေ့လာတွေ့ရှိချက်များ ၊ ၂။ အမျိုးသားလွှတ်တော်၊ ဥပဒေကြမ်းကော်မတီက မြန်မာ့ကျောက်မျက်ရတနာ ဥပဒေကို တတိယအကြိမ် ပြင်ဆင်တဲ့ဥပဒေကြမ်းအပေါ်မှာ လေ့လာစိစစ်ရာမှာ အောက်ပါအတိုင်း တွေ့ရှိရပါ သည်(က) မူလဥပဒေကို ၁၉၉၅ ခုနှစ်မှာ ပြဋ္ဌာန်းပါတယ်။ ပုဒ်မ (၅၄)ခု ပါဝင်ပါတယ်။ ပြင်ဆင်သည့် ဥပဒေကို ၂၀၀၃ ခုနှစ်မှာ ပြဋ္ဌာန်းပြီးတော့ ပြင်ဆင်ချက် (၉)ချက် ပါ ပါတယ်။ ဒုတိယအကြိမ် ပြင်ဆင်သည့် ဥပဒေကို ၂၀၁၆ ခုနှစ်မှာ ပြဋ္ဌာန်းခဲ့ပြီးတော့ ပြင်ဆင်ချက်(၉၄)ချက် ပါပါတယ်။ ယခု တတိယအကြိမ် ပြင်ဆင်သည့် ဥပဒေကြမ်းကို လွှတ်တော်သို့ တင်သွင်းခဲ့ရာတွင်လည်း ပြင်ဆင်ချက် (၁၉) ချက် ပါဝင်နေတာကို လေ့လာတွေ့ရှိရပါတယ်။ (ခ) လက်ရှိအခြေအနေမှာ မူလဥပဒေနှင့် ထပ်ဆင့်ပြင်ဆင်ထားတဲ့ ဥပဒေနှစ်ရပ်ပေါင်း တည်ဆဲဥပဒေ (၃)ရပ် ရှိပါတယ်။ ယခုတတိယအကြိမ် ပြင်ဆင်သည့် ဥပဒေကို﻿ အမည်စာရင်း တင်သွင်းနိုင်ကြောင်း ကြေညာခြင်း ဆက်လက်ပြီး လက်ခံလိုက်လို့ရှိရင် တည်ဆဲဥပဒေ (၄)ခုအထိ ဖြစ်လာမှာ ဖြစ်ပြီးတော့ မြန်မာ့ကျောက်မျက်ရတနာဥပဒေကို လေ့လာသုံးသပ် ဆန်းစစ်တဲ့အခါမှာ ကျင့်သုံး ခြင်းပြု တဲ့အခါမှာ ဥပဒေစာအုပ်များစွာကို တစ်ပြိုင်နက်တည်း ကိုင်တွယ်လေ့လာ ဆောင်ရွက်ရမည်ဖြစ်ပါတယ်။ ။ ဒါကြောင့်မို့ မူလဥပဒေမှာပါရှိတဲ့ မျက်မှောက်ကာလအထိ အတည်ဖြစ်နေတဲ့ ပုဒ်မတွေ၊ ပြင်ဆင်ဥပဒေနှင့် ဒုတိယအကြိမ် ပြင်ဆင်တဲ့ ဥပဒေများမှာ ပါရှိတဲ့ ပြင်ဆင်ပြီး ပုဒ်မတွေ၊ နောက်တတိယအကြိမ် အခုတင်ပြခဲ့တဲ့ ဥပဒေမှာပါရှိတဲ့ အပိုဒ်များကို တစ်ဆက်တစ်စပ်တည်း ထုတ်နုတ်စုစည်းပြီးတော့ သီးခြားဥပဒေ တစ်ရပ်အဖြစ် လွှတ်တော်သို့ တင်ပြလျက် မလိုအပ်တဲ့ ဥပဒေများကို ဖျက်သိမ်းသင့် တဲ့အတွက် ယခုတင်ပြထားသည့် မြန်မာ့ကျောက်မျက်ရတနာဥပဒေ တတိယအကြိမ် ပြင်ဆင်သည့် ဥပဒေမူကြမ်းကို ပြန်လည်ရုပ်သိမ်းသင့်ကြောင်း လေ့လာတွေ့ရှိ ရပါတယ်။ ကော်မတီ၏သဘောထားမှတ်ချက် ၃။ သို့ဖြစ်ပါ၍ အမျိုးသားလွှတ်တော်၊ ဥပဒေကြမ်းကော်မတီက မြန်မာ့ကျောက်မျက်ရတနာ ဥပဒေကို တတိယအကြိမ် ပြင်ဆင်တဲ့ ဥပဒေကြမ်းအပေါ်မှာ အသေးစိတ်ညှိနှိုင်းခဲ့ပြီးဖြစ်တဲ့အပြင် အထက်မှာတင်ပြခဲ့တဲ့ အကြောင်းပြချက်များအရ ယခုတင်သွင်းတဲ့ ဥပဒေကြမ်းကို ပြန်လည်ရုပ်သိမ်း ရန်ဖြစ်ပါကြောင်း အမျိုးသားလွှတ်တော်၊ ဥပဒေကြမ်းကော်မတီကိုယ်စား လွှတ်တော်ကို လေးစားစွာ အစီရင်ခံတင်ပြအပ်ပါတယ်ခင်ဗျား။ အားလုံးကိုကျေးဇူးတင်ပါတယ်။
</speech>
<title>
အမျိုးသားလွှတ်တော်ဥက္ကဋ္ဌကမြန်မာ့ကျောက်မျက်ရတနာ ဥပဒေကို တတိယအကြိမ် ပြင်ဆင်သည့် ဥပဒေကြမ်းအား ဆွေးနွေးလိုသည့် လွှတ်တော်ကိုယ်စားလှယ်များရှိလျှင် အမည်စာရင်း တင်သွင်းနိုင်ကြောင်း ကြေညာခြင်း
</title>
<speech type='speaker'>
အစီအစဉ်(၇)ဖြစ်ပါတယ်။ အမျိုးသားလွှတ်တော် ကိုယ်စားလှယ်များ ခင်ဗျား။ မြန်မာ့ကျောက်မျက်ရတနာဥပဒေကို တတိယအကြိမ် ပြင်ဆင်သည့်ဥပဒေကြမ်းနှင့် စပ်လျဉ်း ၍ ပြင်ဆင်ချက် အဆိုတင်သွင်းလိုသည့် လွှတ်တော်ကိုယ်စားလှယ်များရှိပါက ပြင်ဆင်လိုသည့် အပိုဒ်၊ အပိုဒ်ခွဲအလိုက် အသေးစိတ် ဖော်ပြလက်မှတ်ရေးထိုးပြီး ၉-၂-၂၀၁၇ (ကြာသပတေးနေ့)ထက် နောက် မကျဘဲ အမျိုးသားလွှတ်တော်ရုံး၊ ညွှန်ကြားရေးမှူးချုပ်ထံ အမည်စာရင်း တင်သွင်းနိုင်ပါတယ်။﻿
</speech>
</BillSection>
<MotionSection>
<title>
နော်ခရစ္စထွန်း(ခ)ဒေါက်တာအာကာမိုး၊ ကရင်ပြည်နယ် မဲဆန္ဒနယ်အမှတ်(၇)၏ နိုင်ငံတော်၏ သား၊ ငါး ကဏ္ဍ တိုးတက်ရန်နှင့် စားနပ်ရိက္ခာဖူလုံရန် စသည့် ရည်ရွယ်ချက်များဖြင့် ဖွဲ့စည်းထားသည် ဆိုသော MICA (Myanmar International Cooperation Agency)pop faccosszę şeċwɔ: များအတွက် အကျိုးပြုမှုမရှိဘဲ လူတစ်စုမှ လက်ဝါးကြီးအုပ် ခြယ်လှယ်လုပ်ကိုင် ဆောင်ရွက်ခဲ့ခြင်းကြောင့် အဆိုပါ MICA အဖွဲ့ကို ဖျက်သိမ်းပြီးလျှင် ပြည်ထောင်စုအစိုးရအဖွဲ့၏ တရားဝင် ခွင့်ပြုမိန့် မရရှိဘဲ ဆောင်ရွက်ခဲ့သည့် သိမ်းဆည်းရယူထားသော စက်ရုံများ၊ လုပ်ငန်းများ၊ မြေယာများကို မည်သို့စီမံထားကြောင်းနှင့် ရရှိခဲ့သည့် ငွေကြေးစီမံခန့်ခွဲထားမှုကို စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနအနေဖြင့် ပွင့်လင်းမြင်သာစွာ ရှင်းလင်းဖော်ထုတ်ပေးပါရန် တိုက်တွန်းကြောင်း အဆိုကို လွှတ်တော်ကိုယ်စားလှယ်များက ဆွေးနွေးခြင်း
</title>
<speech type='speaker'>
အစီအစဉ်(၈) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျာ။ ကရင်ပြည်နယ် မဲဆန္ဒနယ်အမှတ်(၇)မှ နော်ခရစ္စထွန်း(ခ)ဒေါက်တာအာကာမိုး တင်သွင်း ထားသည့် နိုင်ငံတော်၏ သား၊ ငါးကဏ္ဍ တိုးတက်ရန်နှင့် စားနပ်ရိက္ခာဖူလုံရန် စသည့် ရည်ရွယ်ချက် op:[gę dopS:003:00 p tov? MICA (Myanmar International Cooperation Agency) သည် နိုင်ငံတော်နှင့် နိုင်ငံသားများအတွက် အကျိုးပြုမှုမရှိဘဲ လူတစ်စုမှ လက်ဝါးကြီးအုပ် ခြယ်လှယ် လုပ်ကိုင်ဆောင်ရွက်ခဲ့ခြင်းကြောင့် အဆိုပါ MICA အဖွဲ့ကို ဖျက်သိမ်းပြီးလျှင် ပြည်ထောင်စုအစိုးရ အဖွဲ့၏ တရားဝင်ခွင့်ပြုမိန့်မရရှိဘဲ ဆောင်ရွက်ခဲ့သည့် သိမ်းဆည်းရယူထားသော စက်ရုံများ၊ လုပ်ငန်း များ၊ မြေယာများကို မည်သို့စီမံထားကြောင်းနှင့် ရရှိခဲ့သည့် ငွေကြေးစီမံခန့်ခွဲထားမှုကို စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနအနေဖြင့် ပွင့်လင်းမြင်သာစွာ ရှင်းလင်းဖော်ထုတ်ပေးပါရန် တိုက်တွန်းကြောင်း အဆိုကို ဒုတိယအကြိမ် အမျိုးသားလွှတ်တော် တတိယပုံမှန်အစည်းအဝေး (၁၆)ရက်မြောက် ၁၄-၁၂-၂၀၁၆ ရက်နေ့တွင် အဆိုတင်သွင်းပြီး ဆွေးနွေးဖို့ လွှတ်တော်ကိုယ်စားလှယ် (၁၄)ဦး အမည်စာရင်း တင်သွင်းထားပါတယ်။ ယနေ့ လွှတ်တော်ကိုယ်စားလှယ်(၈)ဦး ဆွေးနွေးမှာ ဖြစ်ပါတယ်။ တစ်ဦးကို (၁၀)မိနစ်စီ ဆွေးနွေးခွင့်ပေးပါမယ် ပထမဦးစွာ စစ်ကိုင်းတိုင်းဒေသကြီး မဲဆန္ဒနယ်အမှတ်(၇)မှ ဦးခင်မောင်ဝင်း စတင် ဆွေးနွေးနိုင်ပါပြီ။
</speech>
<speech>
<mp id='953'>
ဦးခင်မောင်ဝင်း၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၇)
</mp>
လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အားလုံးမင်္ဂလာပါခင်ဗျား။ ကျွန်တော်ကတော့ စစ်ကိုင်းတိုင်း ဒေသကြီး မဲဆန္ဒနယ်အမှတ်(၇)မှ ဦးခင်မောင်ဝင်း ဖြစ်ပါတယ်။ ဥက္ကဋ္ဌကြီးခင်ဗျား။ အဆိုရှင်တင်ပြခဲ့တဲ့ MICA အဖွဲ့အစည်းကို ပြည်ထောင်စုအစိုးရအဖွဲ့၏ ထိန်းချုပ်မှုအောက်မှာထားရှိပြီး မွေးမြူရေး၊ သား၊ ငါးကဏ္ဍမှာ ပုဂ္ဂလိကပိုင်းရော နိုင်ငံတော်ပိုင်းမှာပါ ဖွံ့ဖြိုးတိုးတက်စေရန်အတွက် အဆိုကို ထောက်ခံ အကြံပြု ဆွေးနွေးသွားမှာ ဖြစ်ပါတယ်။ အဆိုရှင်က အဆိုမှာ MICA က လွှဲပြောင်းယူသွားတဲ့﻿ မွေးမြူရေးနဲ့ သား၊ ငါးကဏ္ဍလုပ်ငန်းတွေဟာလည်း မူလရည်ရွယ်ချက်နဲ့ လွဲချော်သွားတဲ့ လုပ်ငန်း များစွာ လုပ်ဆောင်နေတာကို တွေ့ရှိရပါတယ်။ အိုးအိမ်၊ တိုက်တာ၊ ဆောက်လုပ်ရေးလုပ်ငန်းတွေ၊ ဆိပ်ကမ်းဆောက်လုပ်မှုတွေ၊ ဆီဆိုင်တွေ၊ Shopping Mall တွေ စတဲ့လုပ်ငန်းများ ပြောင်းလဲလုပ်ဆောင်ခဲ့တာတွေ ရှိခဲ့ပါတယ်။ အဲဒီအတွက် သား၊ ငါးကဏ္ဍ မှေးမှိန်ပျောက်ကွယ်သွားခဲ့ရသလို စားနပ်ရိက္ခာဖြည့်တင်းရေး၊ အလုပ်အကိုင် အခွင့်အလမ်း စတဲ့ အခက်အခဲ လိုအပ်ချက်များစွာ ဖြစ်ပေါ်ခဲ့ရပါတယ်။ နိုင်ငံတော်ရဲ့ စီးပွားရေး ချည့်နဲ့အားနည်းစေသည့်အပြင် ပြည်သူ့ဘဏ္ဍာများ ပျောက်ဆုံးမှုများ ဖြစ်စေခဲ့ရပါတယ်လို့ ဖော်ပြပါရှိ ခဲ့ပါတယ်။ မှန်ပါတယ်ခင်ဗျား။ တစ်ချိန်က ကျွန်တော်တို့နိုင်ငံမှာ မွေးမြူရေးကဏ္ဍဟာ အလွန်ဖွံ့ဖြိုး တိုးတက်ခဲ့ပါတယ်။ ၁၉၈၀ ပြည့်နှစ်ဝန်းကျင်ကဆိုရင် မွေးမြူရေးထုတ်ကုန်များ မြင့်မားစွာ ထုတ်လုပ် နိုင်ခဲ့ပါတယ်။ JICA အစီအစဉ်ဖြင့် ထုတ်လုပ်တဲ့ (၁၀)မိုင်၊ ဝက်၊ ကြက်ဖွံ့ဖြိုးမှုစီမံကိန်း၊ ရွာသာကြီး ကြက်မွေးမြူထုတ်လုပ်ရေးစခန်း၊ ပျဉ်းမပင် မျိုးသန့်ကြက်ခြံနှင့် ဝက်နှင့် နို့စားနွားစီမံကိန်း၊ ပျဉ်းမပင် နို့ချက်စက်ရုံ တို့ဖြင့် မွေးမြူရေးထုတ်ကုန်များကို မြင့်မားစွာ ထုတ်လုပ်နိုင်ခဲ့ပါတယ်။ ။ စားနပ်ရိက္ခာဖူလုံရုံသာမက နိုင်ငံခြားသို့တင်ပို့နိုင်ရန်ပင် ထုတ်လုပ်နိုင်ခဲ့ပါတယ်။ ထိုအချိန်က ကမ္ဘာ့ဘဏ်ချေးငွေဖြင့် ရွာသာကြီး ကြက်သတ်စက်ရုံကို တည်ဆောက်ပြီး စင်ကာပူဈေးကွက်သို့ ကြက်သားများ တင်ပို့နိုင်ရန်အထိ ဆောင်ရွက်နိုင်ခဲ့ပါတယ်။ နေ့စဉ် ကြက်သားပိဿာချိန် (၁)သောင်းခန့် ထုတ်လုပ်နိုင်ခဲ့ပါတယ်။ ရန်ကုန်မြို့တွင်း၌လည်း မွေးမြူရေးထုတ်ကုန် အရောင်းစင်တာများ ဖွင့်လှစ်ပြီး ပြည်သူလူထုကို သား၊ ငါးများ ဖြန့်ဖြူးရောင်းချနိုင်ခဲ့ပါတယ်။ မွေးမြူရေးကဏ္ဍဖြင့် နိုင်ငံဖွံ့ဖြိုးတိုးတက်ဖို့ ဆောင်ရွက်နိုင်ခဲ့တဲ့ကာလ ဖြစ်ခဲ့ပါတယ်။ ယခုအခါမှာတော့ မွေးမြူရေးထုတ်ကုန်များ ကျဆင်းပြီး မွေးမြူရေးဖွံ့ဖြိုးမှု၊ တိုးတက်မှု အားနည်းပျောက်ကွယ်ခဲ့ရပါပြီ။ အိမ်နီးချင်းနိုင်ငံများကိုပင် မွေးမြူရေး ကဏ္ဍမှာ မယှဉ်နိုင်တော့ပါ။ ရန်ကုန်မြို့ကြီးနှင့် မန္တလေးမြို့ကြီးများသာမက နယ်စပ်မြို့များမှာ ရေခဲရိုက် အသားများ၊ ငါးများ အိမ်နီးချင်းနိုင်ငံများမှ မကြာခဏဆိုသလို မှောင်ခိုတင်သွင်းနေတာကို ကြားသိနေ ရပါတယ်။ MICA ရဲ့ လုပ်ဆောင်ချက်များကြောင့် မွေးမြူရေးကဏ္ဍ မှေးမှိန်ခဲ့ရသည်ဟုဆိုလျှင် မှားမည် မထင်ပါ။ ဒါကြောင့် အဆိုရှင်ဖော်ပြခဲ့တဲ့ MICA အဖွဲ့အစည်းအား ပြည်ထောင်စုအစိုးရအဖွဲ့၏ အစီအမံအောက်မှာ လုံးလုံးလျားလျားထားရှိပြီး နှစ်တို၊ နှစ်ရှည် စီမံကိန်းများ ချမှတ်ကာ မွေးမြူရေး ကဏ္ဍ ဖွံ့ဖြိုးတိုးတက်ဖို့ တစ်ကျော့ပြန် ပြန်လည်ကြိုးစားသင့်ပါတယ်။ နိုင်ငံတော်ရဲ့ စီးပွားရေးမူဝါဒ (၁၂)ချက်၌ အချက်နံပါတ်(၆)မှာ စားနပ်ရိက္ခာဖူလုံစေရေးနှင့် ပို့ကုန်မြှင့်တင်နိုင်စေရေးတို့အတွက် လယ်ယာကဏ္ဍ၊ မွေးမြူရေးကဏ္ဍနှင့် စက်မှုကဏ္ဍများ ဘက်ညီစွာ ဖွံ့ဖြိုးတိုးတက်စေရန်ဟု ဖော်ပြပါရှိ ပါတယ်။ ဒါ့အပြင် ကမ္ဘာ့ဘဏ်ကလည်း မြန်မာနိုင်ငံရဲ့ အနာဂတ်စီးပွားရေး ဖွံ့ဖြိုးတိုးတက်မှုကို အကောင်းမြင်မှ ရှုမြင်သုံးသပ်ထားပါတယ်။ ရှေ့လာမည့် (၃)နှစ်အတွင်း မြန်မာနိုင်ငံရဲ့ စီးပွားရေး ဖွံ့ဖြိုးတိုးတက်မှုနှုန်းဟာ တစ်နှစ်လျှင် ပျမ်းမျှ(၇.၁)ရာခိုင်နှုန်းရှိမည်ဟု ကမ္ဘာ့ဘဏ်က ခန့်မှန်းထားပါတယ်။ စီးပွားရေးဖွံ့ဖြိုးတိုးတက်မှုနှင့် ပတ်သက်လို့ တရုတ်နိုင်ငံရဲ့ ခေါင်းဆောင်ကြီးတစ်ဦးဖြစ်တဲ့ တိန်ရှောင့်ဖိန် ရဲ့ အဆိုတစ်ရပ် ရှိခဲ့ဖူးပါ တယ်။ ကြောင်ဆိုတာ ဖြူချင်ဖြူမယ်၊ မဲချင်မဲမယ် အဓိကကတော့ ကြွက်ခုတ်တတ်ဖို့သာ အဓိက လိုရင်းဖြစ်တယ်လို့ အဆိုရှိခဲ့ပါတယ်။ မည်သည့်စနစ်ကိုပဲ ကျင့်သုံးပါစေ။ အဓိကတော့ စီးပွားရေး ကောင်းအောင် ဖွံ့ဖြိုးတိုးတက်အောင်လုပ်နိုင်ဖို့ ဆိုလိုရင်း ဖြစ်ပါတယ်။ ဥက္ကဋ္ဌကြီးခင်ဗျား။ ကမ္ဘာ့ဘဏ်ရဲ့ ခန့်မှန်းတွက်ချက်မှုအတိုင်း နိုင်ငံဖွံ့ဖြိုးတိုးတက်စေဖို့ ကြောင်ကြွက်ခုတ်တတ်နိုင်ဖို့ ဆိုရင်တော့ MICA ကို စာရင်းစစ်ဖျက်သိမ်းပြီး ပြည်ထောင်စုအစိုးရ အဖွဲ့၏ စီမံခန့်ခွဲမှုအောက်မှာ စီးပွားရေး ဖွံ့ဖြိုးတိုးတက်အောင် ဆောင်ရွက်နိုင်ရန် အကြံပြု တိုက်တွန်း ရင်း အဆိုကို အလေးအနက်ထောက်ခံဆွေးနွေးအပ်ပါတယ် ခင်ဗျား။ အားလုံးကို ကျေးဇူးတင်ပါတယ်။ (ဩဘာသံများ)
</speech>
<speech type='speaker'>
ဆက်လက်ပြီး ဧရာဝတီတိုင်းဒေသကြီး မဲဆန္ဒနယ်အမှတ်(၃)မှ ဦးဆန်းမြင့် ဆွေးနွေးနိုင်ပါပြီ
</speech>
<speech>
<mp id='837'>ဦးဆန်းမြင့်၊ ဧရာဝတီတိုင်းဒေသကြီး မဲဆန္ဒနယ်အမှတ်(၃)</mp>
လေးစားအပ်တဲ့ အမျိုးသားလွှတ်တော်ဥက္ကဋ္ဌကြီးနဲ့ ပြည်ထောင်စုဒုတိယဝန်ကြီး၊ အမျိုးသားလွှတ်တော်ကိုယ်စားလှယ် တော်ကြီးများအားလုံး မင်္ဂလာပါ။ ကျွန်တော်ကတော့ ဧရာဝတီတိုင်းဒေသကြီး မဲဆန္ဒနယ်အမှတ်(၃)က အမျိုးသားလွှတ်တော် ကိုယ်စားလှယ် ဦးဆန်းမြင့် ဖြစ်ပါတယ်။ ကရင်ပြည်နယ် မဲဆန္ဒနယ်အမှတ်(၇) အမျိုးသားလွှတ်တော် ကိုယ်စားလှယ် နော်ခရစ္စထွန်း (ခ) ဒေါက်တာအာကာမိုးရဲ့ (Myanmar International Cooperation Agency) MICA vosanos sabora coobsácəo:c! ဖြစ်ပါတယ်။ လေးစားအပ်တဲ့ ဥက္ကဋ္ဌကြီးခင်ဗျား။ JICA ကိုတော့ ဂျပန်နိုင်ငံတကာ ပူးပေါင်းဆောင်ရွက်ရေး အေဂျင်စီ လို့ လူတိုင်း သိကြပါတယ်။ MICA ခေါ်တဲ့ မြန်မာနိုင်ငံတကာ ပူးပေါင်းဆောင်ရွက်ရေး အေဂျင်စီ ကိုတော့ ကြားဖူးကြမယ်မထင်ပါ။ ကမ္ဘာ့အဆင်းရဲဆုံးနိုင်ငံဖြစ်တဲ့ မြန်မာနိုင်ငံက MICA နိုင်ငံရပ်ခြားအကူအညီပေးရေး ဆိုတာဟာ ဘယ်လိုမှ အဓိပ္ပာယ်မရှိပါဘူး။ ဒီ MICA ကို ၂၀၁၂ ခုနှစ်၊ သြဂုတ်လ ၇ ရက်မှာ တည်ထောင်ခဲ့တယ်လို့ ဆိုပါတယ်။ MICA ရဲ့ရုံးကို ကမာရွတ်မြို့နယ်၊ ဥယျာဉ် လမ်းမှာ ထားရှိတယ်လို့ သိရတယ်။ MICA မှာ မြေကွက်တွေအများကြီး ရှိတယ်။ ယခင်အစိုးရလက်ထက် မွေးမြူရေး၊ ရေလုပ်ငန်းနှင့် ကျေးလက်ဒေသဖွံ့ဖြိုးရေးဝန်ကြီးဌာန၊ ယခုအစိုးရလက်ထက်မှာ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနပိုင် လယ်မြေများ၊ ငါးကန်များ၊ စက်ရုံများ ပါဝင်ပြီးတော့ နိုင်ငံပိုင်ခြံမြေနဲ့ စက်ရုံဝင်း(၆၆)ခုထက်မနည်း ငှားရမ်းထားပါတယ်။ ၎င်းတို့ရဲ့ တန်ဖိုးကို အစိုးရက ထုတ်ဖော်ပြောဆိုခြင်းမရှိသော်လည်းဘဲ ဒေါ်လာသန်းရာချီပြီး ရှိပါတယ်။ ၂၀၁၂ ခုနှစ်တည်းက စတင် လုပ်ကိုင်ခဲ့ပေမယ့်လည်းပဲ ၂၀၁၄ ခုနှစ်၊ သြဂုတ်လ ၂၈ ရက်နေ့ရောက်မှပဲ ဝန်ကြီးအဖွဲ့အစည်းအဝေးမှာ﻿တရားဝင်တည်ထောင်ခဲ့ပါတယ်။ MICA ကို ဒါရိုက်တာဘုတ်အဖွဲ့က လွတ်လပ်စွာ အုပ်ချုပ်လုပ်ကိုင်တဲ့ တစ်ဝက်တစ်ပျက်နိုင်ငံပိုင် အေဂျင်စီတစ်ခုအဖြစ် ကြေညာထားပါတယ်။ လေးစားအပ်တဲ့ ဥက္ကဋ္ဌကြီးခင်ဗျား။ ယခင် အစိုးရလက်ထက်မှာ သမ္မတရုံးဝန်ကြီး က MICA ရဲ့ ဥက္ကဋ္ဌ၊ ဒါရိုက်တာအများစုမှာ ဝန်ကြီးရုံးဝန်ထမ်းများ ဖြစ်ကြတယ်။ ဝန်ကြီးရုံး အမြဲတမ်းအတွင်းဝန် က MICA ဘုတ်အဖွဲ့ရဲ့ အတွင်းရေးမှူးအဖြစ် ဆောင်ရွက်ပါတယ်။ MICA စီမံကိန်းက ဝင်ငွေနှစ်မျိုး ရတယ်။ တစ်ခုက လုပ်ငန်းအမြတ်အစွန်းဖြစ်ပြီး၊ နောက်တစ်ခု က မြေငှားရမ်းခ ဖြစ်တယ်။ မြေငှားရမ်းခကို သက်ဆိုင်ရာလုပ်ငန်းက ရယူပြီးတော့ အမြတ်အစွန်းကို သီးခြား အစိုးရငွေစာရင်းဖွင့်ပြီး အပ်နှံရတယ်လို့ ဆိုတယ်။ လစဉ် ငွေစာရင်းကို MICA ရဲ့ စာရင်းစစ်အဖွဲ့က စစ်ဆေးပြီး ပြင်ပစာရင်းစစ်များက နှစ်စဉ် ငွေစာရင်းစစ်ဆေးတယ်လို့လည်း ဆိုပြန်ပါတယ်။ ဒါပေမဲ့ MICA စီမံကိန်းမှာ မြေငှားရမ်းခ ဘယ်လောက်၊ အမြတ်အစွန်း မည်မျှ ဘယ်လောက် ရရှိခဲ့တယ် ဆိုတာကို သက်ဆိုင်ရာအစိုးရက ထုတ်ပြန်ခဲ့ခြင်း မပြုခဲ့ ပါဘူး။ ပြင်ပစာရင်းစစ်များက ပုံမှန်စစ်ဆေးခဲ့ခြင်း ရှိ/မရှိ ဆိုတာကိုလည်းပဲ ထုတ်ဖော်ပြောကြားခဲ့ခြင်း မရှိခဲ့ပါဘူး။ ပွင့်လင်းမြင်သာမှု လုံးဝမရှိတဲ့ MICA ပါ။ လေးစားအပ်တဲ့ ဥက္ကဋ္ဌကြီးခင်ဗျား။ MICA ဟာ ပုဂ္ဂလိကကဏ္ဍထံ မြေငှားအလုပ်ကို နှစ်ပေါင်းများစွာ လုပ်ကိုင်ခဲ့ပါတယ်။ ယခင်အစိုးရသက်တမ်း ကုန်ဆုံးချိန်မှာ ရေလုပ်ငန်းဆိုင်ရာ ကုမ္ပဏီ(၉)ခုနဲ့ အခြားစက်ရုံနဲ့ ကုမ္ပဏီ(၉)ခု တို့ကို မြေငှားထားခဲ့ပါတယ်။ MICA ရဲ့ ပထမဆုံး အဓိက စီမံကိန်းက ရန်ကုန်အနောက်ပိုင်း ဘုရင့်နောင်ဈေးနဲ့ကပ်လျက် ကြို့ကုန်းဆိပ်ကမ်းမှာ တည်ဆောက် မယ့် ငါးလုပ်ငန်းနဲ့ လေလံစီမံကိန်းဖြစ်တယ်။ ကုန်ကားရပ်နားစခန်းနဲ့ လောင်စာဆီဆိုင်များပါရှိတဲ့ ဒီဆိပ်ကမ်းကို ဇန်နဝါရီလ ၃၁ ရက်မှာ သမ္မတရုံးဝန်ကြီး နဲ့ ထိုစဉ်က မွေးမြူရေးနှင့် ရေလုပ်ငန်းဝန်ကြီး တို့က ဖွင့်လှစ်ပေးခဲ့ပါတယ်။ အာဏာလွှဲပြောင်းခါနီး ၂၀၁၆ ခုနှစ်၊ ဖေဖော်ဝါရီလမှာ MICA အဖွဲ့ဟာ အင်းစိန်မြို့နယ် အတွင်းမှာရှိတဲ့ (၆၄.၅၄)ဧက ကျယ်ဝန်းတဲ့မြေပေါ်မှာ ဖွံ့ဖြိုးရေးလုပ်ငန်း လုပ်ကိုင်ရန် Excellent Fortune Development Group ရဲ့ အစိတ်အပိုင်းတစ်ခုဖြစ်တဲ့ First Golden Dragon Construction နဲ့ သဘောတူလက်မှတ် ရေထိုးခဲ့ကြတယ်။ ဝန်ကြီးဌာန သတင်းထုတ်ပြန်ချက်အရ ဒေါ်လာ(၆၂)သန်း၊ ကျပ်ငွေ(၇၅)ဘီလီယံ ကုန်ကျမယ့် စီမံကိန်းကြီး ပြီးစီးသွားရင် ဆိုင်ခန်း (၅၀၀)ကျော်၊ အအေးခန်းစက်ရုံ(၂)ခုနဲ့ ခေတ်မီ အသားလက်ကားဈေးကြီး ပေါ်ထွက်လာမယ်။ ဒီ စီမံကိန်းအတွက် ၂၀၁၅ ခုနှစ်အတွင်း တင်ဒါခေါ်ယူခဲ့တယ်လို့ ဆိုတယ်။ ဒီ တင်ဒါစာချုပ်နဲ့ပတ်သက်တဲ့ အသေးစိတ် အချက်အလက်များကိုတော့ အများပြည်သူသိရှိရန် ထုတ်ပြန်ခဲ့ခြင်း မရှိခဲ့ပါဘူး။ MICA အစီအစဉ်ကို အဝေဖန်ဆုံးအဖွဲ့ကတော့ မြန်မာ့တိရစ္ဆာန်ဆေးကုပညာအသင်းပင် ဖြစ်တယ်။ MICA စီမံကိန်းရဲ့ အငြင်းပွားဖွယ်မြေ(၆၄.၅၄)ဧကမှာ ၂၀ ရာစု အစောပိုင်းနှစ်များကတည်းက တိရစ္ဆာန်ဆေးကုသရေးနဲ့ သက်ဆိုင်တဲ့ လုပ်ငန်းများကို လုပ်ကိုင်ဆောင်ရွက်လာခဲ့တဲ့ စုစုပေါင်း(၁၃၄.၇၃၈)ဧကရှိတဲ့ ခြံမြေကြီးရဲ့ အစိတ်အပိုင်းကို ဖဲ့ယူထားခြင်းပဲ ဖြစ်ပါတယ်။ ဒီနေရာဟာ လေဆိပ်နဲ့ နီးတယ်။ စက်မှုဇုန်များနဲ့လည်း နီးကပ်စွာရှိတဲ့အတွက် အလွန်သွားရည်ကျဖွယ်ကောင်းတဲ့ မြေကွက်များ ဖြစ်ပါတယ်။ ဝန်ကြီးဌာနမှ ထုတ်ပေးတဲ့ မြေပုံအရ မြေ(၉၄.၀၀၇)ဧကကို MICA စီမံကိန်းအတွက် အသုံးပြုတယ်။ (၈.၄၁) ဧကကို﻿ ယဉ်ကျေးမှုဝန်ကြီးဌာနကို ယဉ်ကျေးမှုဗဟိုဌာန ဆောက်ရန်ပေးတယ်။ ကျန် (၃၂.၃၂၁)ဧက ကိုသာ တိရစ္ဆာန်မွေးမြူရေးနဲ့ ဆေးကုသရေးဌာနအတွက် ဆက်လက်ထားရှိပါတယ်။ လေးစားအပ်တဲ့ ဥက္ကဋ္ဌကြီးနဲ့ အမျိုးသားလွှတ်တော် ကိုယ်စားလှယ်တော်ကြီးများခင်ဗျား။ Frontier ရဲ့ ရရှိထားတဲ့ စာရင်းတွေအရဆိုလျှင် MICA ရဲ့ စီမံမှုနဲ့ မြေဧရိယာ(၁၈၉၉.၉၄)ဧက ထက်မနည်းကို သမ္မတဦးသိန်းစိန်အစိုးရ သက်တမ်းပြီးကာနီး ကာလအတွင်းမှာပဲ ပုဂ္ဂလိကကုမ္ပဏီ တွေထံ အငှားချထားလိုက်တာ တွေ့ရတယ်။ စာရင်းအရ ဒီမြေတွေမှာ လုပ်ပိုင်ခွင့်ရ ကုမ္ပဏီ(၉)ခုရှိ တယ်။ (၁) မင်းမဟာစံ၊ (၂) ဦးစောကျော်သန်းမင်း၊ (၃) CP ၊ (၄) အောင်ဖြိုးမြတ်၊ (၅) First Golden Dragon Constructioni (6) Rich Farm I (2) Golden Green Grade i (0) Glory Heyday Services ၊ (၉) Win uly Mining ကုမ္ပဏီတွေက ကာလရှည်ငှားရမ်းလုပ်ကိုင်ခွင့် ရရှိထားပါတယ်။ အခြေခံ အဆောက်အဦ အချို့ပါဝင်ဖြစ်ပြီးတဲ့ အနေအထား ငှားရမ်းခနှုန်းထားကို ဧရာဝတီ တိုင်းဒေသကြီးမှာ မြေ(၁)ဧကကို ကျပ်(၁)သိန်းနှုန်း၊ ရန်ကုန်မြို့၊ အင်းစိန်မြို့နယ်အတွင်းမှာရှိတဲ့ နေရာ ကောင်းဖြစ်တဲ့ ဒညင်းကုန်း ------
</speech>
<speech type='speaker'> နိဂုံးချုပ်လိုက်ပါတော့</speech>
<speech type='speaker'>
အမျိုးသားလွှတ်တော်ကိုယ်စားလှယ်များခင်ဗျား။ အစည်းအဝေးကို မိနစ်(၂၀) ခန့် ခေတ္တရပ်နားပါမယ်
</speech>
<speech type='mc'>
အမျိုးသားလွှတ်တော် ဥက္ကဋ္ဌ ပြန်လည်ထွက်ခွာပါပြီ ခင်ဗျား။
</speech>
<speech type='mc'>အားလုံး ထွက်ခွာနိုင်ကြပါပြီ ခင်ဗျား။</speech>
<p>
အစည်းအဝေးကို ၁၁၀၅ နာရီအချိန်တွင် ခေတ္တရပ်နားပြီး ၁၁ ၂၈ နာရီအချိန်တွင် ပြန်လည် ကျင်းပပါသည်။
</p>
<speech type='mc'>
အမျိုးသားလွှတ်တော် ကိုယ်စားလှယ်များခင်ဗျား။ အစည်းအဝေး ပြန်လည်စတင်ပါတော့မယ်
</speech>
<speech type='mc'>အမျိုးသားလွှတ်တော် ဥက္ကဋ္ဌ ကြွရောက်လာပါပြီခင်ဗျား။</speech>
<p>
အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။
</p>
<speech type='mc'>အားလုံးထိုင်နိုင်ကြပါပြီခင်ဗျား။</speech>
<speech type='speaker'>
အမျိုးသားလွှတ်တော်ကိုယ်စားလှယ်များခင်ဗျား။ အမျိုးသားလွှတ်တော် ကိုယ်စားလှယ် ဦးဆန်းမြင့် ဆွေးနွေးသွားချက်များထဲမှာ ပုဂ္ဂိုလ်နာမည်များ လွှတ်တော်မှတ်တမ်းက﻿ ပယ်ဖျက်ဖို့ ဆုံးဖြတ်ပါတယ်။ နောက်ဆွေးနွေးမယ့် ကိုယ်စားလှယ်များအနေနဲ့လည်း ပုဂ္ဂိုလ်နာမည်များ ထည့်သွင်းမဆွေးနွေးဖို့ အသိပေးပါတယ်။
</speech>
<speech type='speaker'>
ဆက်လက်ပြီး ဧရာဝတီတိုင်းဒေသကြီး မဲဆန္ဒနယ်အမှတ်(၇)မှ ဒေါက်တာ ပြည့်ဖြိုး ဆွေးနွေးနိုင်ပါပြီ
</speech>
<speech>
<mp id='841'>
ဒေါက်တာပြည့်ဖြိုး၊ ဧရာဝတီတိုင်းဒေသကြီး မဲဆန္ဒနယ်အမှတ်(၇)
</mp>
လေးစားအပ်ပါတဲ့ အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်များ အားလုံးပဲ မင်္ဂလာ ပါ ခင်ဗျား။ ကျွန်တော်ကတော့ ဧရာဝတီတိုင်းဒေသကြီး မဲဆန္ဒနယ်အမှတ်(၇)မှ အမျိုးသားလွှတ်တော် ကိုယ်စားလှယ် ဒေါက်တာပြည့်ဖြိုး ဖြစ်ပါတယ်။ ကရင်ပြည်နယ် မဲဆန္ဒနယ်အမှတ်(၇)က အမျိုးသား လွှတ်တော်ကိုယ်စားလှယ် ဒေါက်တာအာကာမိုး တင်သွင်းသွားတဲ့ အဆိုကို ထောက်ခံဆွေးနွေးသွား မှာ ဖြစ်ပါတယ်။ မြန်မာနိုင်ငံတကာပူးပေါင်းဆောင်ရွက်ရေးအေဂျင်စီ (MICA) ကို ၂၀၁၄ ခုနှစ်၊ သြဂုတ်လမှာ ဝန်ကြီးအစည်းအဝေး၌ တည်ထောင်တယ်လို့ ဆိုပေမယ့်လည်း ၂၀၁၂ ခုနှစ် ကတည်းက စတင် လုပ်ကိုင်ခဲ့တာ ဖြစ်ပါတယ်။ MICA မှာ ယခင်အစိုးရလက်ထက် မွေးမြူရေး၊ ရေလုပ်ငန်းနှင့် ကျေးလက်ဒေသဖွံ့ဖြိုးရေးဝန်ကြီးဌာန အခုအခါမှာတော့ စိုက်ပျိုးရေး၊ မွေးမြူရေးနှင့် ဆည်မြောင်း ဝန်ကြီးဌာနပိုင် မြေတွေ၊ ငါးကန်တွေ၊ အဆောက်အဦတွေ ပါဝင်ပါတယ်။ MICA ရဲ့ ရည်ရွယ်ချက် တစ်ခုဖြစ်တဲ့ အပြည့်အဝအသုံးမချနိုင်တဲ့ ဝန်ကြီးဌာနပိုင် မြေတွေကို ပြည်တွင်း ပြည်ပကုမ္ပဏီများနဲ့ ပူးပေါင်းပြီး ဖွံ့ဖြိုးတိုးတက်ရေးလုပ်ဆောင်ရန်ဖြစ်တယ်လို့ သိရပါတယ်။ သို့ပေမယ့်လည်း ဒီပိုင်ဆိုင်မှု ဒါရိုက်တာဘုတ်အဖွဲ့များမှာ အစိုးရအရာရှိကြီးများ၊ ပြင်ပ ပုဂ္ဂိုလ်များ ရောထွေး ပါဝင်နေပြီးတော့ နိုင်ငံတော်ပိုင်လား၊ ပုဂ္ဂလိကပိုင်လား၊ နိုင်ငံတော်နဲ့ ပုဂ္ဂလိက ဖက်စပ်ပိုင်လား ဆိုတာမျိုးတွေကို တိတိကျကျ ခွဲခြားသတ်မှတ်ထားတာမျိုးတွေ မတွေ့ရပါဘူး။ နိုင်ငံတော်ဖြစ်ရင်လည်း နိုင်ငံတော်အလျောက်၊ နိုင်ငံတော်နဲ့ ဖက်စပ်ဆိုရင်လည်း ဖက်စပ်အလျောက် သက်ဆိုင်ရာဘဏ္ဍာနှစ်အလိုက် စာရင်းစစ်ဆေးတာ၊ အရှုံးအမြတ်ပြတာတွေ၊ နိုင်ငံတော်ကို ပေးသွင်း ရတဲ့ကိစ္စ၊ ဒီလိုပိုင်ဆိုင်မှုတွေ၊ ဒါရိုက်တာဘုတ်အဖွဲ့တွေမှာ အစိုးရအရာရှိကြီးတွေ၊ ပြင်ပပုဂ္ဂိုလ်တွေ ရောထွေးပါဝင်နေပြီးတော့ နိုင်ငံတော်ပိုင်လား၊ ဒီပုဂ္ဂလိကပိုင်လား၊ နိုင်ငံတော်နဲ့ ပုဂ္ဂလိကပိုင်ဖက်စပ် လား ဆိုတာတွေကို တိတိကျကျ ခွဲခြားသတ်မှတ်ထားတာမျိုးတွေ မတွေ့ရပါဘူး။ နိုင်ငံတော်ပိုင် ဖြစ် လျှင်လည်း နိုင်ငံတော်ပိုင်အလျောက်၊ ဖက်စပ်ဆိုရင်လည်းဖက်စပ်အလျောက် သက်ဆိုင်ရာ ဘဏ္ဍာနှစ် အလိုက် စာရင်းပြတာတွေ၊ အရှုံးအမြတ်ပြတာတွေ၊ နိုင်ငံတော်ကို ပေးသွင်းရတဲ့ ကိစ္စများကိုလည်း ပွင့်လင်းမြင်သာစွာ ပြထားခြင်းမရှိပါဘူး။ ၂၀၁၆ ခုနှစ်၊ မတ်လ ၂၂ ရက်နေ့ သတင်းစာ ရှင်းလင်းပွဲ မှာလည်း ဒီအာရှဖွံ့ဖြိုးရေးဘဏ်၊ ကမ္ဘာ့ဘဏ်တို့နဲ့ ဆက်သွယ်ဆောင်ရွက်နေတယ်လို့ ပြောပေမယ့် အဲဒီသက်ဆိုင်ရာဘဏ်တွေက တာဝန်ရှိတဲ့ပုဂ္ဂိုလ်တွေကို မေးမြန်းတဲ့အခါမှာတော့ ဘယ်လိုမှ ပတ်သက် မှု မရှိကြောင်း ငြင်းဆိုထားပါတယ်။﻿ ဒါကြောင့် အစိုးရရဲ့ လုပ်ငန်းများအဖြစ် စွန့်လွှတ်တာတွေ၊ ပြန်လည်အပ်နှံတာတွေကို ဥပဒေ နဲ့အညီ ဆောင်ရွက်ဖို့လိုပါတယ်။ ဥက္ကဋ္ဌကြီးခင်ဗျား။ MICA မှာ ပါဝင်ပတ်သက်တဲ့ ငါးလုပ်ငန်း အကြောင်းများကိုလည်း အနည်းငယ်တင်ပြ ဆွေးနွေးလိုပါတယ်။ ၂၀၁၆-၂၀၁၇ ပထမ (၆)လပတ် အခွန်အကောက်ရငွေစာရင်းနဲ့ ပတ်သက်ပြီးတော့ စီမံကိန်းနှင့် ဘဏ္ဍာရေးဝန်ကြီးဌာန ဒုတိယဝန်ကြီး က ပြည်ထောင်စုလွှတ်တော်ကို ရှင်းလင်းတင်ပြရာမှာ ငါးလုပ်ငန်းဆိုင်ရာအခွန်များ ရည်မှန်းချက်ထက် ကျော်လွန်တိုးတက် ရရှိခဲ့တယ်လို့ ထည့်သွင်းပြီးတော့ ဖော်ပြခဲ့ပါတယ်။ ကျွန်တော်တို့နိုင်ငံက ဝယ်ယူ ရရှိတဲ့ အမေရိကန်၊ EU နိုင်ငံများဟာ တရားဝင် ဖမ်းဆီးထုတ်လုပ်တဲ့ ငါးပုစွန်တွေဖြစ်ကြောင်း ထောက်ခံစာ ရရှိမှသာ တင်သွင်းခွင့်ပြုတာဖြစ်ပါတယ်။ မြန်မာနိုင်ငံဘက်က တရားမဝင် သွားရောက် ရောင်းချနေတဲ့ ငါးဖမ်းလှေများအနေနဲ့ ငါးလုပ်ငန်းဦးစီးဌာနမှာ ထောက်ခံချက်တွေ ရရှိနိုင်စေဖို့ အတွက် သက်ဆိုင်ရာအခွန်အခတွေ ပေးဆောင်ပြီးမှ သွားရောက်ရောင်းချရတာ ဖြစ်ပါတယ်။ ပြီးခဲ့တဲ့ တတိယနေ့ အစည်းအဝေးမှာလည်း ဒီ မွန်ပြည်နယ် မဲဆန္ဒနယ်အမှတ်(၈)က အမျိုးသားလွှတ်တော် ကိုယ်စားလှယ် ဦးမျိုးဝင်း မေးမြန်းသွားတဲ့ ငါးဖမ်းလုပ်ငန်းတွေမှာ ဒီလို တရားမဝင်မှုတွေ ရှိနေပါ တယ်။ ဒီလို အခွန်ရရှိမှု သတ်မှတ်တဲ့အတိုင်းအတာထက် ကျော်လွန်ရရှိပေမယ့်လည်း ဒီ ငါးသယံဇာတ တွေ ရှားပါးနေတာကြောင့် ဒီ ပို့ကုန်၊ သွင်းကုန် အခွန်အခတွေကို မှန်မှန်ရရှိအောင်၊ တရားဝင် ဖြစ်အောင် ကြပ်ကြပ်မတ်မတ် ထိန်းကျောင်းဖို့ လိုအပ်ပါတယ်။ ဥက္ကဋ္ဌကြီးခင်ဗျား။ Power Point အသုံးပြုခွင့်ပြုပါရန် တောင်းခံအပ်ပါတယ်။ ဒီ Power Point ဟာ အဆိုရှင်က ထည့်သွင်းတင်ပြထားပြီး ဖြစ်ပါတယ်။ ဒီ Power Point မှာဆိုရင် MICA ရဲ့ တရားဝင်မှု၊ မဝင်မှုအပေါ်ကို ရှေ့နေချုပ်ရုံးက ပြန်ကြားထားတာဖြစ်ပါတယ်။ ဒီအပိုဒ် ၅ မှာ ဥပဒေ တစ်ရပ်ရပ်အရ ဖွဲ့စည်းခြင်းမဟုတ်တဲ့အတွက်ကြောင့် မြန်မာနိုင်ငံတကာပူးပေါင်းဆောင်ရွက်ရေး အေဂျင်စီကို ပြည်ထောင်စုအစိုးရအဖွဲ့က အမိန့်ထုတ်ပြန် ဖွဲ့စည်းသင့်ကြောင်း ပါရှိပါတယ်။ နောက် တစ်ခုပြပေးပါ။ ဒီ အပိုဒ် ၆ မှာလည်းပဲ ပြည်ထောင်စုအစိုးရအဖွဲ့ရဲ့ မြန်မာနိုင်ငံတကာပူးပေါင်း ဆောင်ရွက်ရေးအေဂျင်စီ အဖွဲ့ဖွဲ့စည်းတဲ့ အမိန့်နဲ့ ယင်းတို့ရဲ့ တာဝန်နဲ့ လုပ်ပိုင်ခွင့်များကို အပ်နှင်းသည့် အမိန့်တို့ကို ရရှိရေးအတွက် ဦးစွာဆောင်ရွက်သင့်ပါတယ်ဆိုပြီး ပါ ပါတယ်။ အခုအဆိုနဲ့ စပ်လျဉ်း ပြီးတော့ အခြားဝန်ကြီးဌာနတစ်ခု ဆောင်ရွက်သွားတဲ့ကိစ္စလေးကို နှိုင်းယှဉ်ပြီးတော့ ဥပမာအနေနဲ့ တင်ပြလိုပါတယ်။ ၂-၂-၂၀၁၇ ရက်နေ့မှာ ကျင်းပခဲ့တဲ့ ဒုတိယအကြိမ် အမျိုးသားလွှတ်တော် စတုတ္ထပုံမှန် အစည်းအဝေးရဲ့ ဒုတိယနေ့မှာ ပြည်သူ့လွှတ်တော်က ပြန်လည်ပေးပို့လာတဲ့ ပြည်တွင်းရေကြောင်း ပို့ဆောင်ရေးဥပဒေကို ရုပ်သိမ်းတဲ့ဥပဒေကြမ်းကို အမျိုးသားလွှတ်တော်ကိုယ်စားလှယ်များ သိရှိကြမှာ ဖြစ်ပါတယ်။ ဒီဥပဒေကြမ်းကို ၃-၁၀-၂၀၁၆ ရက်နေ့မှာကျင်းပတဲ့ ဒုတိယပုံမှန်အစည်းအဝေး (၄၃)ရက် မြောက်နေ့မှာ ပို့ဆောင်ဆက်သွယ်ရေးဝန်ကြီးကိုယ်တိုင် တင်သွင်းထားပြီး ကျွန်တော်ကိုယ်တိုင် ထောက်ခံခဲ့တဲ့ ဥပဒေကြမ်း ဖြစ်ပါတယ်။ ဒီ ပြည်တွင်းရေကြောင်းပို့ဆောင်ရေးလုပ်ငန်းဟာ တိုင်းပြည် ရဲ့ အကျိုးအမြတ်ကို အဓိကထားပြီး လုပ်ရမယ့်အလုပ်မဟုတ်ဘူး။ ပြည်သူကို ဝန်ဆောင်မှုပေးရမယ့် အလုပ်ဖြစ်တယ်။ ဥပဒေပြဋ္ဌာန်းချက်တွေကို အကောင်အထည်ဖော်ဆောင်ရွက်နိုင်ခြင်းမရှိ စတာတွေ﻿ နဲ့ ဥပဒေကြမ်းကို ထောက်ခံထားတာ ဖြစ်ပါတယ်။ ဒီ ဥပဒေကြမ်းနဲ့ စပ်လျဉ်းပြီးတော့ ပြီးခဲတဲ့ တတိယ ပုံမှန်အစည်းအဝေးကာလမှာ ကျွန်တော်တို့ လွှတ်တော်ကိုယ်စားလှယ်တွေကို ပေးထားတဲ့ ၂၀၁၆၂၀၁၇ ဘတ်ဂျက် စိစစ်ရာမှာ ပြထားတဲ့ ပို့ဆောင်ဆက်သွယ်ရေးဝန်ကြီးဌာနရဲ့ ရသုံးမှန်းခြေ ငွေစာရင်း Volume-2 မှာ ဖော်ပြထားတဲ့အချက်တွေနဲ့ နှိုင်းယှဉ်ပြချင်ပါတယ်။ Power Point ပြန်ပြပေးပါခင်ဗျား။ ဒီဟာဆိုရင် ၂၀၁၆ ခုနှစ်၊ ဇူလိုင်လ ၈ ရက်နေ့ နေ့စွဲနဲ့ ပို့ဆောင်ဆက်သွယ်ရေးဝန်ကြီးဌာနရှိ နိုင်ငံပိုင်အဖွဲ့အစည်းတစ်ခုဖြစ်တဲ့ ပြည်တွင်းရေကြောင်းပို့ဆောင် ရေးဟာ ပြည်ထောင်စုဘဏ္ဍာရန်ပုံငွေအတွင်းသို့ ပြန်လည်ဝင်ရောက်၍ နိုင်ငံတော်မှ စီမံခန့်ခွဲသည့် အစိုးရဌာနတစ်ခုအဖြစ် ရေကြောင်းသယ်ယူပို့ဆောင်ရေးလုပ်ငန်းတာဝန်များကို ထမ်းဆောင်ခွင့်ပြုပါ ရန်ဆိုပြီး စာ ပါ ပါတယ်။ နောက်တစ်ခု ပြပေးပါ။ ဒီစာကတော့ ပြည်ထောင်စုလွှတ်တော်ရုံးကို ပေးပို့ ထားတဲ့စာ ဖြစ်ပါတယ်။ ဒီ ပြည်တွင်းရေကြောင်းပို့ဆောင်ရေးဥပဒေကို ပြည်ထောင်စုလွှတ်တော် ဥပဒေအမှတ်၊ ၅၁ နဲ့ ပြဋ္ဌာန်းခဲ့ပြီးတော့ အောက်ဆုံးအပိုဒ် ၃ မှာ ပြည်တွင်းရေကြောင်းပို့ဆောင်ရေး အဖွဲ့ဥပဒေကို ရုပ်သိမ်းသည့် ဥပဒေမူကြမ်းအား အတည်ပြုပြဋ္ဌာန်းနိုင်ရေးအတွက် ပြည်ထောင်စု လွှတ်တော်သို့ တင်သွင်းနိုင်ရေး စတဲ့အချက်တွေ ဖော်ပြထားပါတယ်။ ဒါကို ကြည့်ခြင်းအားဖြင့် ဒီ ပြည်တွင်းရေကြောင်း ပို့ဆောင်ရေးဥပဒေကို ဒီ ပြည်ထောင်စု လွှတ်တော်ဥပဒေအမှတ်၊ ၅၁ နဲ့ ပြဋ္ဌာန်းခဲ့တယ်။ အကောင်အထည်ဖော် ဆောင်ရွက်နိုင်ခြင်းမရှိတဲ့ အတွက်ကြောင့် အမျိုးသားလွှတ်တော်၊ ပြည်သူ့လွှတ်တော်၊ ပြည်ထောင်စုလွှတ်တော် အဆင့်ဆင့်ဆောင်ရွက်သွားတဲ့ အနေအထားကို တွေ့ရမှာဖြစ်ပါတယ်။ ဒါပေမယ့်လို့ MICA ကတော့ စတင်ဖွဲ့စည်း ကတည်းက ဥပဒေတစ်ရပ်ရပ်နဲ့ ဖွဲ့စည်းထားတာ မဟုတ်ပါဘူး။ လွှတ်တော်ရဲ့ဆန္ဒ၊ ပြည်သူရဲ့ဆန္ဒလည်း မပါ ပါဘူး။ ဒါကြောင့် MICA နဲ့ပတ်သက်ပြီးတော့ MICA ရဲ့ ရယူထားတဲ့ နိုင်ငံပိုင်မြေနဲ့ အဆောက်အဦ တွေ၊ လုပ်ငန်းတွေ ပိုင်ဆိုင်သူတွေနဲ့ ဆောင်ရွက်သူတွေကို ချပြဖို့ လိုအပ်ပါတယ်။ နောက်ပြီးတော့ နိုင်ငံတော်ကို ဘယ်လို စနစ်တကျ လွှဲပြောင်ပေးမလဲ၊ လွှဲပြောင်းပေးတဲ့နေရာမှာလည်း နိုင်ငံတော်ထံမှ တရားဝင်မဟုတ်ဘဲ ရယူဆောင်ရွက်နေတဲ့ လုပ်ငန်းတွေအပေါ် ဆောင်ရွက်နေတဲ့ ယနေ့ကာလအထိ မြေငှားရမ်းခတွေ၊ နိုင်ငံတော်ကို ပေးသွင်းရမယ့် အခွန်အခတွေကိုပါ ထည့်သွင်း တွက်ချက် ပေးအပ် ရမယ် ဆိုတဲ့အချက်တွေကို ပွင့်လင်းမြင်သာစွာ ချပြဖို့ လိုအပ်နေပါကြောင်း တင်ပြရင်းနဲ့ အဆိုကို ထောက်ခံဆွေးနွေးအပ်ပါတယ်။ အားလုံးကို ကျေးဇူးတင်ပါတယ်ခင်ဗျား။ (ဩဘာသံများ)
</speech>
<speech type='speaker'>
ဆက်လက်ပြီး ပဲခူးတိုင်းဒေသကြီး မဲဆန္ဒနယ်အမှတ်(၁၁)မှ ဒေါက်တာဝင်းမြင့် ဆွေးနွေးနိုင်ပါပြီ
</speech>
<speech>
<mp id='846'>
ဒေါက်တာဝင်းမြင့်၊ ပဲခူးတိုင်းဒေသကြီး မဲဆန္ဒနယ်အမှတ်(၁၁)
</mp>
လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အားလုံးပဲ မင်္ဂလာပါ။ ကျွန်တော်ကတော့ ပဲခူးတိုင်းဒေသကြီး မဲဆန္ဒနယ်အမှတ်(၁၁)မှ အမျိုးသားလွှတ်တော်ကိုယ်စားလှယ် ဒေါက်တာဝင်းမြင့် ဖြစ်ပါတယ်။ ကရင်﻿ ပြည်နယ် မဲဆန္ဒနယ်အမှတ်(၇)မှ အမျိုးသားလွှတ်တော်ကိုယ်စားလှယ် နော်ခရစ္စထွန်း(ခ)ဒေါက်တာ အားကာမိုး တင်ပြသွားတဲ့ မြန်မာနိုင်ငံတကာပူးပေါင်းဆောင်ရွက်ရေးအေဂျင်စီ (Myanmar Interndtional Cooperation Agency) MICA quoswocą coobošiosb33:9Loulosusin လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ မြန်မာနိုင်ငံမှာ နိုင်ငံပိုင် စီးပွားရေး မွေးမြူရေးခြံလုပ်ငန်းများကို ၁၉၅၂ ခုနှစ်မှ စတင်ပြီး မြေယာကျေးလက် ကြီးပွားတိုးတက်ရေးကော်ပိုရေးရှင်း မြေကျေးရှင်းက လုပ်ကိုင်ခဲ့ပါတယ်။ ၁၅-၉-၁၉၇၃ ခုနှစ်မှာ တိရစ္ဆာန်ဆေးကုသရေးနဲ့ မွေးမြူရေးဦးစီးဌာန (တိ.ကု.မွေး) ဌာနအောက်မှာ စတင်ဖွဲ့စည်းခဲ့ပါတယ်။ ၅-၁၂-၁၉၇၅ ခုနှစ်မှာ (တိ.ကု.မွေး ဦးစီးဌာနမှ တိရစ္ဆာန်မွေးမြူရေးလုပ်ငန်း ကော်ပိုရေးရှင်း (တိမွေးရှင်း) အဖြစ် ဝန်ထမ်း (၅၇၄)ဦးဖြင့် ဖွဲ့စည်းကာ ပြည်သူပိုင်မွေးမြူရေးခြံ (၂၆)ခြံ၊ ကိုးမိုင်နို့ချက်စက်ရုံ(၁)ရုံ၊ တညင်းကုန်း အစာစပ်စက်ရုံများကို လွှဲပြောင်းယူပြီး လုပ်ငန်းများဆောင်ရွက်ခဲ့ပါတယ်။ ၁၅-၅-၁၉၈၃ ခုနှစ်မှာ လယ်သစ်ဝန်ကြီးဌာနမှ မွေးမြူရေးနှင့် ရေလုပ်ငန်းဝန်ကြီးဌာန အဖြစ် ဖွဲ့စည်းတဲ့အခါမှာ (တိမွေးရှင်း) မှ မွေးမြူရေးလုပ်ငန်း ကော်ပိုရေးရှင်း အဖြစ် ပြောင်းလဲလုပ်ခဲ့ပါတယ်။ ၁-၄-၁၉၈၉ ခုနှစ် တဖန် (မွေးရှင်း)မှ မွေးမြူရေး၊ အစားအစာနဲ့ နို့ထွက်ပစ္စည်းလုပ်ငန်း အဖြစ် အမည်ပြောင်း ဆောင်ရွက်ခဲ့ပါတယ်။ ထိုမှတဖန် ၅-၅-၂၀၁၄ မှာ ယင်းလုပ်ငန်းကို မွေးကုဦးစီးဌာန အောက်မှာ မွေးမြူရေးဌာနအဖြစ် ထည့်သွင်း ဖွဲ့စည်းခဲ့ပါတယ်။ ၃၁-၇-၂၀၁၅ မှာ ဘဲမွေးမြူရေးခြံ(၁)ခြံ၊ ထုံးဖို ဝက်မွေးမြူရေးခြံ၊ ဆေးဝါးထုတ်လုပ်စက်ရုံမှလွဲ၍ ကျန်အများစု အရှုံးပေါ်သည်ဆိုကာ MICA မှ ယင်းမွေးမြူရေး၊ ရေလုပ်ငန်းနဲ့ ကျေးလက်ဖွံ့ဖြိုးရေးဝန်ကြီးဌာနပိုင် မွေးမြူရေးခြံ၊ စက်ရုံ(၄၅)ခု၊ ရေလုပ်ငန်းစက်ရုံစခန်း(၁၀)ခုနှင့် ရေလုပ်ငန်းနှင့် ဆက်စပ်လျက်ရှိသော လုပ်ငန်းတို့ကို ကာလတန်ဖိုး သတ်မှတ်ရေးအဖွဲ့ ဖွဲ့ကာ ပုံသေပိုင်ပစ္စည်းများ၏ ကာလတန်ဖိုးတို့ကို ကာလပေါက်ဈေးထက် အလွန် နည်းစွာ သတ်မှတ်လွှဲပြောင်း ရယူခဲ့ပါတယ်။ ၂၈-၈-၂၀၁၄ ရက်နေ့စွဲနဲ့ ပြည်ထောင်စုအစိုးရအဖွဲ့ကို MICA ဖွဲ့စည်းမှုနဲ့ပတ်သက်ပြီး ဆောင်ရွက်ထားရှိမှုကို တင်ပြခဲ့ပါတယ်။ ပြည်တွင်းပြည်ပလုပ်ငန်းရှင်များနဲ့ Product Sharing Profit Sharing ပြုလုပ်ရန် MICA မှ လွှဲပြောင်းရယူထားသော မွေးမြူရေးခြံ၊ စက်ရုံများစာရင်းကို တင်ပြရ လျှင် ၂၀-၃-၂၀၁၅ နေ့စွဲဖြင့် ငါးလုပ်ငန်းဦးစီးဌာနပိုင် ရေလုပ်ငန်းဆိုင်ရာ လုပ်ငန်း(၆)ခုအား MICA သို့ လွှဲပြောင်းဆောင်ရွက်ခွင့်ပြုရန်၊ ၂၉-၄-၂၀၁၅ နေ့စွဲဖြင့် ငါးလုပ်ငန်းဦးစီးဌာနပိုင် ငါးမွေးမြူရေး လုပ်ငန်း(၃)ခုအား MICA သို့ လွှဲပြောင်းဆောင်ရွက်ခွင့်ပြုရန်၊ ၉-၄-၂၀၁၅ နေ့စွဲဖြင့် ပြည်ထောင်စု ရန်ပုံငွေ အခြားစာရင်းရှင် Union Fund Account Other Account - UFA(OA) စာရင်းဖွင့်လှစ်ခွင့် ပြုရန်တင်ပြခြင်း၊ ၁၇-၄-၂၀၁၆ နေ့စွဲဖြင့် ပြည်ထောင်စုရန်ပုံငွေ အခြားစာရင်းရှင် Union Fund Account-UFAOA) စာရင်းဖွင့်လှစ်ခွင့်ပြု ရန်တင်ပြခြင်း၊ ယင်းတွင် နိုင်ငံတော်၏ လည်ပတ်ရန်ပုံငွေ ရယူခြင်းမရှိဘဲ၊ စာရင်းစစ်မခံဘဲ ဆောင်ရွက်ရန်နည်းလမ်းကို ရွေးချယ်ပြီး ဖြစ်ပါသည်ဟု မှတ်ချက်ရေး ထားပါတယ်။ ၁၃-၁-၂၀၁၆ နေ့စွဲဖြင့် ရွာသာကြီးဘက်စုံမွေးမြူရေးစခန်းမြေပေါ် ဇုန်အေနဲ့ ဇုန်ဘီတွင် တန်ဖိုးသင့်အိမ်ရာ စီမံကိန်းများအား MICA နှင့် Glory Heyday Services Co.,Ltd တို့အကြား အကောင်အထည်ဖော် ဆောင်ရွက်ခွင့်ပြု ရန်တင်ပြခြင်း၊ ၃၀-၁၂-၂၀၁၅ နေ့စွဲဖြင့် ရှမ်းပြည်နယ် အရှေ့﻿ ပိုင်း တာချီလိတ်မြို့နယ်၊ တာချီလိတ်မွေးမြူရေးခြံအား MICA နှင့် နန်းသီတာ မိုင်းယောင်းကုမ္ပဏီ တို့အကြား ထုတ်လုပ်မှုအပေါ် ခွဲဝေခံစားသည့် သဘောတူစာချုပ်အား ချုပ်ဆိုဆောင်ရွက်ခွင့်ပြုပါရန် တင်ပြခြင်း၊ ၁၃-၂-၂၀၁၆ နေ့စွဲဖြင့် ပဲခူးတိုင်းဒေသကြီး၊ ဘုရားကြီးကျေးရွာ၌ တည်ရှိသော (၁၀.၉၇) emg 292:03: Codeo:G[69:[gsas: MICA şệ Myanmar CP Livestock Co.Ltd op 30 m: ဝက်မွေးမြူထုတ်လုပ်မှုအပေါ် ခွဲဝေခံစားသည့် သဘောတူစာချုပ်အား ချုပ်ဆိုခွင့်ပြုရန်တင်ပြခြင်း၊ ၂၄-၂-၂၀၁၆ နေ့စွဲဖြင့် ပုသိမ်ကြီး မွေးမြူရေးခြံအား MICA နှင့် Golden Green Grade Co.,Ltd တို့အကြား ထုတ်လုပ်မှုအပေါ် ခွဲဝေခံစားသည့် သဘောတူစာချုပ်အား ချုပ်ဆိုခွင့်ပြုရန်တင်ပြခြင်း၊ ၃-၁၂-၂၀၁၅ သားငါးထုတ်ကုန် ရောင်းဝယ်ရေးဈေး Wholesde Market ဆောင်ရွက်ရန်အတွက် လွှဲပြောင်းလက်ခံခွင့်ပြုရန် တင်ပြခြင်း၊ ရွာသာကြီးဘက်စုံမွေးမြူရေးစခန်းရှိ ခြံ၊ မြေ၊ စက်ရုံ အဆောက် အဦပစ္စည်းများအား လွှဲပြောင်းလက်ခံခွင့်ပြုပါရန်နှင့် MICA မှ လုပ်ငန်းများအား ဆက်လက်ဆောင်ရွက် ခွင့်ပြုပါရန် တင်ပြခြင်း၊ ၂၅-၂-၂၀၁၅ နေ့စွဲဖြင့် မွေးမြူရေးနှင့်ကုသရေးဦးစီးဌာနမှ မွေးမြူရေးဌာနပိုင် ခြံ၊ စက်ရုံ(၄၅)ခု အား MICA သို့ လွှဲပြောင်းဆောင်ရွက်ခွင့်ပြုပါရန်တင်ပြခြင်း၊ ၂၆-၂-၂၀၁၅ နေ့စွဲဖြင့် ကြက်သားထုတ်စက်ရုံနှင့် အအေးခန်းစက်ရုံ ရွာသာကြီးတို့အား MICA သို့လွှဲပြောင်း ဆောင်ရွက် ခွင် .ပြုရန် တင်ပြခဲ့ကြပါတယ်။ ယခု အစိုးရသစ်လက်ထက် ၁၁-၅-၂၀၁၆ နေ့စွဲဖြင့် စိုက်ပျိုးရေး၊ မွေးမြူရေးနှင့် ဆည်မြောင်း ဝန်ကြီးဌာနမှ ပြည်ထောင်စုရှေ့နေချုပ်ရုံးသို့ ပေးပို့သော MICA နှင့်ပတ်သက်သည့် တင်ပြမှုအပေါ် ရှေ့နေချုပ်ရုံးမှ MICA သည် နိုင်ငံတော်အစိုးရ၏မူဝါဒအရ ချမှတ်ထားသော ကျေးလက်ဒေသ မဟာဗျူဟာမူဘောင်နဲ့အညီ ဖွဲ့စည်းပြီး ဘဏ္ဍာရေးစီမံခန့်ခွဲမှု ထိန်းသိမ်းနည်းညွှန်ကြားချက်ကိုလည်း ဥပဒေအရ ဆောင်ရွက်ထားခြင်းမဟုတ်ကြောင်း အကြောင်းပြန်ကြားထားပါတယ်။ သို့ပါ၍ MICA အဖွဲ့ကြီးအား ၆-၆-၂၀၁၆ နေ့စွဲဖြင့် ပြည်ထောင်စုရှေ့နေချုပ်ရုံး၏ စိစစ်ချက်အရ ကျေးလက်ဒေသ မဟာဗျူဟာမူဘောင်နဲ့အညီ ဖွဲ့စည်းသည်ဆိုသော်လည်း ယင်း မဟာဗျူဟာမူဘောင် အပိုဒ် ၂၂ ပါ ဖွံ့ဖြိုးရေးမိတ်ဖက်အဖွဲ့ ဖြစ်သည်ဟု မဆိုနိုင်ခြင်း၊ နိုင်ငံ့ဝန်ထမ်းနှင့် ပြင်ပမှခန့်ထားသည့် ဝန်ထမ်းများ ရောထွေးစွာပါဝင်ခြင်း၊ ဥပဒေတစ်ရပ်ရပ်အရ ဖွဲ့စည်းထားခြင်း မဟုတ်သည့်အပြင် ပြည်ထောင်စု အစိုးရ၏ တရားဝင် ဖွဲ့စည်းတာဝန်ပေးအပ်သည့် အမိန့် ရရှိခြင်းလည်းမရှိပါ။ ဥပဒေတစ်ရပ်ရပ်ဖြင့် ဖွဲ့စည်းပြီး ဘတ်ဂျက်ကိုလည်း နိုင်ငံတော်သို့ တင်ပြပြီးမှသာ သုံးစွဲခွင့်ပြုရပါမယ်။ သို့သော် MICA ဟာ နိုင်ငံတော်ဘတ်ဂျက်တွင် အသုံး/အသွင်း မရှိပါ။ ရငွေ၊ သုံးငွေကို UFA(OA) ကျရန် စီမံဘဏ္ဍာ ဝန်ကြီးသို့ တင်ပြသော်လည်း မကျသေးပါ။ ၂၀၁၆ နောက်ပိုင်းတွင်မှ ချပေးပါသည်။ ထို့ကြောင့် ၂၀၁၅ မေလနှင့် ၂၀၁၆ (၂) လပိုင်းမှာ ဝင်ငွေရှိနေကြောင်း သိနိုင်ပါတယ်။ ယင်း ရသုံးငွေစာရင်း မည်မျှရှိသည်ကို ပွင့်လင်းမြင်သာမှု မရှိပါ။ ဒါကြောင့်မို့လို့ MICA ဟာ တရားဝင် အဖွဲ့အစည်းမဟုတ်တဲ့အပြင် ငွေစာရင်းများလည်း ပွင့်လင်းမြင်သာမှုမရှိပါ။ ရည်ရွယ်ချက်များလည်း အကောင်အထည်မဖော်နိုင်၊ လုပ်ငန်းများ လွဲချော်လုပ်ဆောင်နေပါသောကြောင့် အဆိုရှင် နော်ခရစ္စထွန်း (ခ)ဒေါက်တာအာကာမိုး ရဲ့အဆိုကို လေးနက်စွာ ထောက်ခံတင်ပြအပ်ပါတယ်။ အားလုံးကို ကျေးဇူး တင်ပါတယ်။ (ဩဘာသံများ)﻿
</speech>
<speech type='speaker'>
ဆက်လက်ပြီး စစ်ကိုင်းတိုင်းဒေသကြီး မဲဆန္ဒနယ်အမှတ်(၆)မှ ဦးဇော်မင်း ဆွေးနွေးနိုင်ပါပြီ
</speech>
<speech>
<mp id='960'>
ဦးဇော်မင်း၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၆)
</mp>
အမျိုးသားလွှတ်တော် ဥက္ကဌကြီးနှင့်တကွ အားလုံးမင်္ဂလာပါလို့ နှုတ်ခွန်းဆက်သပါတယ်။ ရှေးဦးစွာ တင်ပြချင်တဲ့အချက်က တော့ MICA နဲ့ပတ်သက်တဲ့ အထောက်အထားအချက်အလက်တွေကို ကျွန်တော်တို့ ရှာဖွေတဲ့အခါမှာ လွယ်လွယ်ကူကူ မဟုတ်ဘဲနဲ့ အင်မတန်ခက်ခဲတယ်ဆိုတဲ့အချက်ကို ကျွန်တော် ရှေးဦးစွာပြောကြားလို ပါတယ်။ ဒီအခြေအနေမှာပဲ MICA နဲ့ပတ်သက်ပြီး သက်ဆိုင်ရာဝန်ကြီးဌာနက ထုတ်ပြန်ခဲ့တဲ့ ၂၂-၃၂၀၁၆ ရက်နေ့စွဲပါ သတင်းထုတ်ပြန်ချက် (၃/၂၀၁၆) ကို တစ်ခုတည်းသော အထောက်အထားအဖြစ် ကျွန်တော် သွားတွေ့ရပါတယ်။ ဒီလိုအထောက်အထားကို တစ်ခုတည်းသွားတွေ့ရတာနဲ့ တစ်ပြိုင်နက် MICA ဟာ ပွင့်လင်းမြင်သာမှု မရှိဘူးလို့ ကျွန်တော်အရင်ဆုံး ရှေးဦးစွာ ပြောလာနိုင်ပါတယ်။ ဒီတစ်ခု တည်းသော အထောက်အထားဖြစ်တဲ့ (၃/၂၀၁၆) ကို ပြန်ပြီးတော့ အခြေခံပြီးတော့ သုံးသပ်ကြည့်ရင်ပဲ MICA ဟာ အဆိုရှင် အဆိုပြုခဲ့သလို ဖျက်သိမ်းသင့်တယ် ဆိုတဲ့အချက်ကို ခိုင်ခိုင်လုံလုံ တွေ့ရမှာ ဖြစ်ပါတယ်။ ကျွန်တော် အသေးစိတ် ဆက်လက်တင်ပြပါမယ်။ ဒီနေရာမှာ ကျွန်တော် ကြို တင် အစီရင်ခံ တင်ပြထားချင်တာ တစ်ချက်ရှိပါတယ်။ MICA နဲ့ ပတ်သက်တဲ့ အချက်အလက်တွေကို ကျွန်တော်တို့ သက်သေခံအထောက်အထားအဖြစ် ရှာဖွေတဲ့ အနေအထားမှာ များများစားစား မရှာဖွေနိုင်တဲ့အနေအထားမျိုးမှာ ကျွန်တော်တို့ တရားစီရင်ရေး နယ်ပယ်မှာ ကျင့်သုံးမြဲဖြစ်တဲ့ ဥပဒေနဲ့ ပတ်သက်တဲ့ အခြေခံမူတစ်ရပ်ကို အားကိုးအားထားပြု တင်ပြ ရင်းနဲ့ ကျွန်တော် အဆိုကို ထောက်ခံ ဆွေးနွေးသွားမှာ ဖြစ်ပါတယ်။ ဥပမာပေးရမယ်ဆိုရင် တရားခွင်မှာ စွပ်စွဲခံရသူ တစ်ဦးတစ်ယောက်ကိုသော်လည်းကောင်း၊ အဖွဲ့အစည်းတစ်ရပ်ရပ်ကိုသော်လည်းကောင်း ပတ်သက်ပြီး စွပ်စွဲတဲ့ကိစ္စနဲ့ ဆိုင်တဲ့နေရာမှာ မျက်မြင်သက်သေ အထောက်အထား သက်သေခံချက် နည်းလို့ရှိရင် တရားရုံးဟာ ပတ်ဝန်းကျင် အထောက်အထား သက်သေခိုင်လုံချက်ဆိုတဲ့ ဥပဒေ အကိုးအကားတစ်ခုကို အခြေခံပြီး ဆုံးဖြတ်ရပါတယ်။ ဥပဒေစကားနဲ့ ပြောရရင် Circumstantid Evidence လို့ခေါ်ပါတယ်။ ဒီလို ပတ်ဝန်းကျင် သက်သေခံချက် အထောက်အထားအပေါ်မှာ ဆုံးဖြတ် ရတဲ့ တရားရုံးရဲ့ လုပ်ထုံးလုပ်နည်းကို ဥပမာပေးပြီးတော့ ကျွန်တော် အခု ဆက်လက်တင်ပြပါမယ်။ ဥက္ကဋ္ဌကြီးခင်ဗျား။ MICA ဟာ ဖျက်သိမ်းသင့်တယ်ဆိုတဲ့နေရာမှာ အပိုင်း(၂)ပိုင်းနဲ့ တင်ပြ ပါ့မယ်။ ပထမပိုင်းကတော့ စောစောက တင်ပြခဲ့တဲ့ သက်ဆိုင်ရာဝန်ကြီးဌာနက ထုတ်ပြန်ခဲ့တဲ့ သတင်း ထုတ်ပြန်ချက် (၃/၂၀၁၆) ပေါ်မှာ မူတည်ပြီးတင်ပြသွားပါမယ်။ ဒီ (၃/၂၀၁၆) ပေါ်မှာ အခြေခံပြီး ကျွန်တော်ပြောမယ်ဆိုရင် MICA ကို ၂၈-၈-၂၀၁၄ ရက်နေ့က ပြည်ထောင်စုအစိုးရအဖွဲ့ အစည်းအဝေး (၁၃/၂၀၁၄) အရ ကျမှသာလျှင် တရားဝင်အသိအမှတ်ပြုခဲ့တယ်ဆိုတာ တွေ့ရပါတယ်။ သို့သော် ၂၀၁၂ ခုနှစ်၊ Online မှာတင်ခဲ့တဲ့ Blog တစ်ခုကို ကိုးကားပြီး ကျွန်တော်ပြောရရင် MICA ကို ၇-၈-၂၀၁၂﻿ ကတည်းက တည်ထောင်ခဲ့ပြီးဖြစ်တယ်ဆိုတာကို မီဒီယာတွေကတစ်ဆင့် ပြည်သူတွေက ပွင့်ပွင့်လင်းလင်း သိရှိခဲ့ကြပြီး ဖြစ်ပါတယ်။ အဲဒီတော့ MICA ဟာလုပ်ငန်းစတင်တဲ့ ၇-၈-၂၀၁၂ ဖြစ်ပေမယ့် တရားဝင် တာက ၂၈-၈-၂၀၁၄ ဖြစ်တဲ့အတွက် ဒီကြားကာလ(၂)နှစ်ကျော်ကျော်ကာလမှာ နိုင်ငံပိုင်မြေတွေ၊ အဆောက်အဦတွေအပေါ်မှာ ချုပ်ကိုင်ပြီးတော့ တရားမဝင် စီးပွားရေးလုပ်ခဲ့တဲ့ဆိုတဲ့အချက်က ကနဦး ပေါ်ပေါက်လာတယ်လို့ ကျွန်တော် ပြောချင်ပါတယ်။ ဒီလိုအခြေအနေမှာ MICA ဟာ ဘယ်လို အဖွဲ့ အစည်းလဲ၊ MICA ဟာ ဘာတွေဆောင်ရွက်ခဲ့သလဲ၊ MICA ဟာ ဘာတွေဆောင်ရွက်နေသလဲ၊ MICA ဟာ ဘာတွေဆောင်ရွက်ဦးမှာလဲ၊ MICA ရဲ့ ပိုင်ဆိုင်မှုတွေဟာ ဘာလဲ၊ MICA ရဲ့ အကျိုးအမြတ်တွေဟာ ဘယ်နေရာမှာသုံးသလဲဆိုတဲ့ မေးခွန်းတွေကို ဆက်တိုက်ပေါ်ပေါက်လာပါတယ်။ ဒီလိုမေးခွန်းတွေ ပေါ်ပေါက်လာမှသာလျှင် သက်ဆိုင်ရာဝန်ကြီးဌာနဟာ MICA နဲ့ ပတ်သက်တဲ့ သတင်းထုတ်ပြန်ချက် တစ်ခုကို ဆောလျင်စွာ ထုတ်လုပ်ခဲ့တာဖြစ်ပါတယ်။ ဒီနေရာမှာ သတိထားကြည့်မယ်ဆိုရင် ဒီထုတ်ပြန် ချက်က အစိုးရအဖွဲ့ အပြောင်းအလဲမဖြစ်ခင် (၈)ရက်အလိုမှာ ထုတ်ပြန်ခဲ့တဲ့ ထုတ်ပြန်ချက်တစ်ခု ဖြစ်တယ်လို့ သံသယဖြစ်ဖွယ် ကျွန်တော်တို့ တွေ့ရှိရပါတယ်။ အခု ကျွန်တော့်အနေနဲ့ ဒီတစ်ခုတည်းသော အထောက်အထားဖြစ်တဲ့ (၃/၂၀၁၆) အပေါ် မှာ ကိုးကားပြီးတော့ ဆက်လက်တင်ပြသွားပါမယ်။ သတင်းထုတ်ပြန်ချက်မှာ အဓိကအချက်(၄)ချက်ရှိ ပါ တယ်။ သတင်းထုတ်ပြန်ချက်ရဲ့ အပိုဒ်(၃)မှာ ပါပါတယ်။ နံပါတ်(၁)အချက် (ဒီနေရာမှာ ကျွန်တော် မူရင်းစာသားအတိုင်း ဖတ်ကြားတင်ပြပါမယ်။) MICA သည် ရင်းနှီးမြှုပ်နှံမှုအပေါ်မှ ရရှိသော ငွေကြေး များကို ပြည်ထောင်စုဘဏ္ဍာရန်ပုံငွေအခြားစာရင်းရှင် UFA(OA) Account ဖွင့်လှစ်ပြီး ဆောင်ရွက် သွားမည်ဖြစ်ပါသည်။ ဒီလိုပါရှိပါတယ်။ ဥက္ကဋ္ဌကြီးခင်ဗျား။ ဒီစာပိုဒ်ကို သေသေချာချာသုံးသပ်ကြည့်ရင် ဆောင်ရွက်သွားမည်ဖြစ်ပါ သည်ဆိုတဲ့အတွက် အခုမှဆောင်ရွက်မှာဖြစ်ပြီးတော့ အရင်ကာလတွေက မဆောင်ရွက်ခဲ့သေးဘူး ဆိုတဲ့ အဓိပ္ပာယ်သက်ရောက်တဲ့စာသား ဖြစ်ပါတယ်။ အမှန်တော့ ဒီ UFA(OA) Account ဆိုတာလည်း ဖွင့်ချိန် မရခဲ့ပါဘူး။ ဘာကြောင့်လဲဆိုတော့ ၂၂-၃-၂၀၁၆ ရက်နေ့မှာ သတင်းထုတ်ပြန်တယ်။ (၈)ရက်အကြာ ၃၀-၃-၂၀၁၆ ရက်နေ့မှာ အစိုးရအဖွဲ့အပြောင်းအလဲဖြစ်တယ်။ သက်ဆိုင်ရာပြည်ထောင်စုဝန်ကြီးလည်း အပြောင်းအလဲဖြစ်သွားတဲ့အတွက် MICA အနေနဲ့ ဆက်လက်ဆောင်ရွက်ဖို့ အခွင့်အရေး မရခဲ့ပါဘူး။ ဆက်လက်တင်ပြရမှာကတော့ နံပါတ်(၂)အချက်ဖြစ်ပါတယ်။ MICA သည် နိုင်ငံပိုင် မြေကွက်များ ငှားရမ်းခြင်းမှ ရရှိဝင်ငွေများကိုလည်း နိုင်ငံတော်၏ ရငွေဖြစ်သဖြင့် သက်ဆိုင်ရာ ဦးစီး ဌာန၏ ငွေထုတ်စာရင်း (MD Account) သို့ ပေးသွင်းသွားမည်ဖြစ်ပါသည်။ ဒီလိုပါရှိပါတယ်။ အဓိပ္ပာယ် ကတော့ အရင်ကာလတွေက မပေးသွင်းရသေးဘူး။ ပေးသွင်းသွားမည်ဖြစ်ပါသည် ဆိုတဲ့အတွက် အနာဂတ်ကာလမှ အခုမှ ဒီကြေညာချက်ထုတ်ပြီးမှ ပေးသွင်းမယ်လို့ ကတိကဝတ် ပေးတဲ့သဘောပဲ ကျွန်တော်ဆိုလိုတာပါ။ နံပါတ်(၃)အချက်ဖြစ်ပါတယ်။ MICA သည် လချုပ်စာရင်းများအားလည်း အေဂျင်စီ၏ တရားဝင် စာရင်းစစ်အဖွဲ့နှင့် နှစ်စဉ်ရငွေ၊ သုံးငွေစာရင်းများအား လက်မှတ်ရပြည်သူ့စာရင်းကိုင်အဖွဲ့ နှင့်﻿ ဖေဖော်ဝါရီလ ၆ ရက် စစ်ဆေးသွားမည် ဖြစ်ပါသည်။ ဒီလို ပါရှိပါတယ်။ ဒီအချက်ကလည်းပဲ MICA ဟာ စတင် တည်ထောင်စဉ် ကတည်းက မည်သည့်စာရင်းဇယားကိုမှ မည်သည့်စာရင်းစစ်အဖွဲ့နှင့်မှ မစစ်ဆေးခဲ့ရသေးဘူး ဆိုသည့် အချက်၊ ဒီအချက်မှာပေါ်တယ်။ နောက် နံပါတ်(၄)အချက်၊ နောက်ဆုံးအချက် ဖြစ်ပါတယ်။ MICA ရဲ့ လချုပ်စာရင်းများဟာ ပြည်ထောင်စုစာရင်းစစ်ချုပ်ရုံး၏ စစ်ဆေးမှုကိုခံယူပြီး စာရင်းစစ်အစီရင်ခံစာအား ဘဏ္ဍာရေးနှစ်ကုန်ပြီး (၆)လအတွင်း ဘဏ္ဍာရေးဝန်ကြီးဌာနနှင့် ပြည်ထောင်စု စာရင်းစစ်ချုပ်ရုံးသို့ ပေးပို့သွားမည်ဖြစ်ပါသည်။ ဒီလို ပါပါတယ်။ ဒီအချက်ကလည်းပဲ MICA ဟာ ဘယ်တုန်းကမှ မဆောင်ရွက်ခဲ့သေးတဲ့ အလုပ်တွေကို နောင်အနာဂတ်လာလမှာ သူ ဆောင်ရွက်မယ်လို့ ကတိကဝတ် ပေးတဲ့သဘောပဲဖြစ်တယ်။ ဥက္ကဋ္ဌကြီးခင်ဗျား။ အခု ကျွန်တော်တင်ပြခဲ့တဲ့ အချက်(၄)ချက်ကို ခြုံငုံပြီးကောက်ချက်ချ ကြည့်မယ်ဆိုရင် MICA ဟာ သက်ဆိုင်ရာဝန်ကြီးဌာနက ဒီလို ကတိကဝတ်တွေ ပေးပြီးတော့ (၈)ရက် အကြာမှာ အစိုးရအပြောင်းအလဲဖြစ်သွားတဲ့အတွက် ဒီကတိကဝတ်တွေကို အကောင်အထည် မဖော် နိုင်ခဲ့တော့တာကို ရှင်းရှင်းလင်းလင်း တွေ့ရမှာဖြစ်ပါတယ်။ ဒါကြောင့် MICA ဟာ နံပါတ်(၁) အချက် အနေနဲ့ UFA (OA) Account ကိုလည်း မဖွင့်ခဲ့ရဘူး။ နံပါတ်(၂)အချက်အနေနဲ့ MD Account ဆိုတာလည်း မဖွင့်နိုင်ဘူး။ နံပါတ်(၃)အချက်အနေနဲ့ လချုပ်စာရင်းတွေကိုလည်း ဘယ်စာရင်းကိုင်နှင့်မှ မစစ်ဆေးခဲ့ရတော့ဘူး။ နံပါတ်(၄)နောက်ဆုံးအချက်အနေနဲ့ ပြည်ထောင်စုစာရင်းစစ်ချုပ်ရုံးကို လည်း တစ်ကြမ်တစ်ခါမှ အစီရင်ခံစာ တင်သွင်းနိုင်ခြင်းမရှိခဲ့သေးဘူးဆိုတာ ဒီအချက်မှာပေါ်ပေါက်ပါတယ်။ အဲဒီတော့ MICA ဟာ စတင်တည်ထောင်တဲ့ အချိန်ကစပြီးတော့ ဒီ (၃/၂၀၁၆) ထုတ်တဲ့နေ့ အထိ (၄)နှစ်တာကာလမှာ ငွေကြေးစာရင်းဇယားနဲ့ ပတ်သက်လို့ ဘာမှ မြင်မြင်ထင်ထင်၊ မြင်သာ ထင်သာ မရှိခဲ့ဘူးဆိုတဲ့အချက်ကို ထင်လင်းစွာ ပေါ်ပေါက်လာတယ်လို့ ကျွန်တော် ပထမပိုင်းကို ချုပ်ရင်းနဲ့ ကျွန်တော်ပြောလိုပါတယ်။ ဒါကတော့ ပထမပိုင်းပါ။ ကျွန်တော် ဒုတိယပိုင်းကို ဆက်လက် တင်ပြပါမယ်။ ဒုတိယပိုင်းကတော့ ကျွန်တော်တို့ မြန်မာနိုင်ငံမှာ ငါးလုပ်ငန်းက ငါးလုပ်ငန်းသမိုင်းကို ကြည် လို့ရှိရင် လွန်ခဲ့တဲ့နှစ်ပေါင်းများစွာက လွန်ခဲ့တဲ့နှစ်ပေါင်း(၄၀)လောက်က ငါးလုပ်ငန်းနဲ့ပတ်သက်လို့ စံချိန်စံညွှန်းနှင့်အညီ ဆောင်ရွက်ခဲ့တာတွေ၊ နိုင်ငံတကာ စံချိန်စံညွှန်းနှင့်အညီ ဆောင်ရွက်ခဲ့တာတွေ ရှိခဲ့ပါတယ်။ ဥပမာ ငါးလုပ်ငန်းမှာ အင်မတန်နာမည်ကောင်းတဲ့ နော်ဝေနိုင်ငံက ငါးသုတေသနလုပ်တဲ့ ရေယာဉ်တွေနဲ့ မြန်မာ့ပင်လယ်ပြင်ထဲက ငါးတွေကို တိုင်းတာတဲ့ အစဉ်အလာ ရှိခဲ့ပါတယ်။ စာရင်းဇယား အရ ပြောရလို့ရှိရင် ၁၉၇၉ မှာ တစ်ကြိမ်၊ ၁၉၈၀ မှာတစ်ကြိမ်၊ ၂၀၁၃ မှာ တစ်ကြိမ်၊ ၂၀၁၅ မှာတစ်ကြိမ်၊ စုစုပေါင်း(၄)ကြိမ် သုတေသနလုပ်ခဲ့ပြီး ဖြစ်ပါတယ်။ အဲဒီမှာ ဘာသွား တွေ့ရသလဲဆိုတော့ ၂၀၁၃ မှာ တိုင်းတာမှုမှာ နိုင်ငံတွေရဲ့ ငါးသယံဇာတဟာ စံချိန်တင်ပြီးတော့ ကျဆင်းသွားတာတွေ့ရပါတယ်။ ရေပေါ် ငါးအုပ်စု(၉၀)ရာခိုင်နှုန်းကျဆင်းသွားခဲ့ပြီးတော့ ရေအောက် ငါးအုပ်စု(၇၅)ရာခိုင်နှုန်းအထိ ကျဆင်း သွားတာ ဖြစ်ပါတယ်။ ဒါပေမယ့်လို့ ၂၀၁၅ ခုနှစ် တိုင်းတာမှုမှာတော့ ငါးသယံဇာတဟာ အနည်းငယ် မြင့်တက်လာတာ တွေ့ရပါတယ်။ ဒီအချက်တွေဟာ အစိုးရဌာန၊ ဝန်ကြီးဌာနထုတ်ပြန်တဲ့ သတင်းထုတ်ပြန်ချက် စောစောက ကျွန်တော်တင်ပြခဲ့တဲ့ (၃/၂၀၁၆)မှာ အပိုဒ် ၁၈၊ ၁၉ အရ ပါနေတဲ့အချက်တွေ ဖြစ်ပါတယ်။ ဒါကို ဝန်ကြီးဌာနက ထုတ်ပြန်တဲ့ အထဲမှာ ဒီအချက်ပါနေတယ်။ သို့သော် ဒီအချက်တွေရဲ့ နောက်မှာ ဆက်တိုက် ပါရှိသင့်ရဲ့ သားနဲ့ မပါတဲ့အချက်ကို ကျွန်တော် အခုပြောပါမယ်။ အဲဒီလို ငါးလုပ်ငန်းသယံဇာတကို တိုင်းတာလိုက်တဲ့အခါမှာ ခုနက ပြောသလို (၉၀)ရာခိုင်နှုန်း၊ (၇၅)ရာခိုင်နှုန်း ကျဆင်းသွားတယ်။ ကျဆင်းသွားတဲ့အခါမှာ ဒီလိုကျဆင်းသွားတဲ့အတွက် ၃၁-၃-၂၀၁၄ ရက်နေ့က ကျွန်တော်တို့ ငါးလုပ်ငန်းရှင်များနဲ့ ပညာရှင်များပါဝင်တဲ့ အစည်းအဝေးတစ်ခု လုပ်ခဲ့ပါတယ်။ အဲဒီအစည်းအဝေးက ဘယ်လိုဆုံးဖြတ်ချက် ချခဲ့သလဲဆိုတော့ ငါးဖမ်းရေယာဉ်တွေကို ပြည်တွင်းမှာ တည်ဆောက်ခွင့် ပိတ်ပင်ခဲ့တယ်။ နိုင်ငံခြားမှ ငါးဖမ်းရေယာဉ်တွေ မှာယူတင်သွင်းခွင့် ပိတ်ပင်ခဲ့တယ်။ တစ်ဆက်တည်းမှာပဲ နိုင်ငံခြားက ငါးဖမ်းရေယာဉ်တွေ မြန်မာ့ပိုင်နက်ပင်လယ်ပြင်ထဲမှာ ဝင်လာဖို့ကို ကန့်သတ်ခဲ့တယ်။ ဒီအချက်က (၃/၂၀၁၆)မှာ ပါသင့်ရဲ့ သားနဲ့ မပါခဲ့တဲ့အချက်ဖြစ်ပါတယ်။ အဲဒီတော့ အထက်မှာ တင်ပြခဲ့သလို အစည်းအဝေးဆုံးဖြတ်ချက်မှတ်တမ်းက အတည်ဖြစ်နေဆဲကာလ၊ ဒီလိုအနေအထားမှာ MICA က ဘာလုပ်ခဲ့သလဲဆိုတော့ ငါးဖမ်းရေယာဉ်(၈၉)စီး အသစ် တည်ဆောက် ခွင့်နဲ့ နိုင်ငံခြားမှ တင်သွင်းခွင့်ကို ရုတ်တရက် ချပေးလိုက်တယ်။ ဒီလိုချပေးတာကလည်းပဲ အစိုးရ အပြောင်းအလဲ မဖြစ်ခင် လပိုင်းအလိုမှာ ချပေးတာဖြစ်ပါတယ်။ အဲဒီတော့ MICA က ဒီလိုအစည်းအဝေးဆုံးဖြတ်ချက် အသက်ဝင်တည်ရှိနေတဲ့ကာလ၊ ရှိနေဆဲကာလမှာပဲ ငါးဖမ်းရေယာဉ်(၈၉)စီးကို အစည်းအဝေးဆုံးဖြတ်ချက်ကို ဆန့်ကျင်ပြီးတော့ ချပေး လိုက်တယ်။ ရရှိသွားတဲ့ ကုမ္ပဏီ(၂)ခုကတော့ အောင်ဖြိုးမြတ်ကုမ္ပဏီနဲ့ တရုတ်ပိုင် မနှင်းဆီကုမ္ပဏီတို့ (၂)ခုက ဖြစ်ပါတယ်။ -------
</speech>
<speech type='speaker'>
ဆက်လက်ပြီး စစ်ကိုင်းတိုင်းဒေသကြီး မဲဆန္ဒနယ်အမှတ်(၁)မှဦးကျော်သောင်း ဆွေးနွေးနိုင်ပါပြီ။
</speech>
<speech>
<mp id='952'>
ဦးကျော်သောင်း၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၁)
</mp>
လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ ပြည်ထောင်စုဒုတိယဝန်ကြီး၊ အမျိုးသားလွှတ်တော် ကိုယ်စားလှယ်များ မင်္ဂလာအပေါင်းနှင့် ပြည့်စုံကြပါစေ။ ကိုယ်စိတ်ရွှင်လန်းအေးချမ်းကြပါစေလို့ နှုတ်ခွန်းဆက်သ ဂါရဝပြုအပ်ပါတယ်။ ကျွန်တော်ကတော့ စစ်ကိုင်းတိုင်းဒေသကြီး မဲဆန္ဒနယ် အမှတ်(၁)က အမျိုးသားလွှတ်တော်ကိုယ်စားလှယ် ဦးကျော်သောင်း ဖြစ်ပါတယ်။ ကျွန်တော့်အနေနဲ့ ကရင်ပြည်နယ် မဲဆန္ဒနယ်အမှတ်(၇)က အမျိုးသားလွှတ်တော်ကိုယ်စားလှယ် နော်ခရစ္စထွန်း(ခ) ဒေါက်တာအာကာမိုး ရဲ့ အဆိုကို ထောက်ခံဆွေးနွေးသွားမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ၂၀၁၁-၂၀၁၂ ဘဏ္ဍာနှစ်မှ ၂၀၁၅-၂၀၁၆ ဘဏ္ဍာ နှစ်များအတွင်း မွေးမြူရေး၊ ရေလုပ်ငန်းနှင့် ကျေးလက်ဒေသဖွံ့ဖြိုးရေးဝန်ကြီးဌာနမှ နိုင်ငံတော် သား၊ ငါးကဏ္ဍကို တိုးတက်ကောင်းမွန်အောင် ဆောင်ရွက်ဖော်ဆောင်ပေးနိုင်ခြင်း မရှိတဲ့ကြားက MICA မှ﻿ ဖေဖော်ဝါရီလ ၆ ရက် လွှဲပြောင်းရယူပြီးနောက် ပိုမိုမှေးမှိန်ပြီးတော့ ပျက်စီးသွားခဲ့ရပါတယ်။ MICA မှ မွေးမြူရေးနဲ့ ရေလုပ်ငန်း ကဏ္ဍကို အလေးပေးဆောင်ရွက်မှုမရှိဘဲ သား၊ ငါး ကဏ္ဍ၊ အသားကဏ္ဍ၊ ငါးကဏ္ဍမှပိုင်ဆိုင်တဲ့ နိုင်ငံတော်ရဲ့ အရင်းအမြစ်များဖြစ်တဲ့ မြေ၊ စက်ရုံ၊ မွေးမြူရေးကန်၊ မွေးမြူရေးစခန်း၊ သင်တန်းကျောင်း op:39: MICA (Myanmar International Cooperation Agency) saopšte sad soops: ဖွဲ့စည်း၍ အလွယ်တကူသိမ်းပိုက် ရယူဆောင်ရွက်ခဲ့ပါတယ်။ ဥပမာအနေနဲ့ ၁၁-၃-၂၀၁၅ ရက်နေ့စွဲဖြင့် ငါးလုပ်ငန်းဦးစီးဌာနပိုင် ရေလုပ်ငန်း(၆)ခုအား MICA သို့ လွှဲပြောင်းဆောင်ရွက်ခဲ့ပါတယ်။ ၂၉-၄-၂၀၁၅ နေ့စွဲဖြင့် ပြည်ထောင်စုအစိုးရအဖွဲ့သို့ မွေးမြူရေးဝန်ကြီးဌာန၊ ငါးလုပ်ငန်းဦးစီးဌာနပိုင် မွေးမြူရေး စခန်း(၃)ခုအား MICA သို့ လုပ်ငန်းလွှဲပြောင်းရယူခဲ့ပါတယ်။ အဲ့ဒါအပြင် ၃-၁၂-၂၀၁၅ နေ့စွဲဖြင့် ပြည်ထောင်စုအစိုးရအဖွဲ့သို့ သား၊ ငါး ထုတ်ကုန် ရောင်းဝယ်ရေးဈေး Wholesale Market ဆောင်ရွက်ရန်အတွက် ရန်ကုန်တိုင်းဒေသကြီး၊ အင်းစိန်မြို့နယ်၊ ဒညင်းကုန်းကွင်း၊ ကွင်းအမှတ်(၄၀၄-က) ရှိ စက်မှုဝန်ကြီးဌာနပိုင် အုတ်စက်ရုံ၊ ဒညင်းကုန်းရှိတဲ့ အသုံးပြု ရန်မရှိတဲ့ စွန့်လွှတ်မြေဧရိယာ (၆၄.၅၄)ဧကကိုလည်းပဲ လွှဲပြောင်းရယူဆောင်ရွက်ခဲ့ပါတယ်။ အဆိုပါ သိမ်းပိုက်ထားတဲ့မြေနဲ့ လုပ်ငန်းများကို ဟန်ပြသက်သက် တင်ဒါများ ခေါ်ယူခြင်း၊ တင်ဒါများကို အကြိမ်ကြိမ် ဖျက်သိမ်းခြင်းများ ဆောင်ရွက်စေပြီးတဲ့နောက်မှာ ပွင့်လင်းမြင်သာမှု လုံးဝမရှိဘဲ မိမိနဲ့ အကျိုးစီးပွားတူပုဂ္ဂိုလ်များအား လက်သိပ်ထိုးလုပ်ပိုင်ခွင့်များ လျာထားသတ်မှတ် ပေးခြင်းနဲ့ MICA ခွင့်ပြုချက်များ လက်ဦးမှုရယူတောင်းခံထားခြင်းများရှိခဲ့ပါတယ်။ MICA နဲ့ အကျိုးတူ ပူးပေါင်းဆောင်ရွက်ရန် အကျိုးတူ၊ စီးပွားတူ ဖွဲ့စည်းထားတဲ့ ကုမ္ပဏီနဲ့ နီးစပ်ရာလုပ်ငန်းရှင် များသို့ လုပ်ထုံးလုပ်နည်းများနှင့်မညီညွတ်ဘဲ အာမခံအပေါင်ပစ္စည်းများ တင်ပြစရာမလိုဘဲ နိုင်ငံပိုင် ငွေကျပ်သိန်းပေါင်း သိန်းချီပြီးတော့ မွေး/ရေဘဏ်က ချေးငှားပေးထားခြင်းများ ဆောင်ရွက်ခဲ့ပါတယ်။ အခုဆိုရင် မွေး/ရေဘဏ်ဟာ မွေး/ရေဘဏ်အနေနဲ့ မရှိတော့ဘဲနဲ့ ကမ္ဘာ့ရတနာဘဏ်အဖြစ်နဲ့ နာမည် ပြောင်းလဲ လုပ်ကိုင်နေပြီဖြစ်ပါတယ်။ မြန်မာ့ပင်လယ်ငါး သယံဇာတထိန်းသိမ်းရေးအတွက် ငါးဖမ်းရေယာဉ်အသစ် တည်ဆောက် ခြင်း၊ ပြည်ပမှတင်သွင်းခြင်း စတဲ့ဆောင်ရွက်မှုများအပေါ် ၂၀၁၁ ခုနှစ်မှစပြီးတော့ ပါဝင်ပတ်သက် သူများ အစိုးရငါးဖမ်းလုပ်ငန်းဆိုင်ရာ အသင်းအဖွဲ့များနဲ့ လုပ်ငန်းရှင်များ၊ ပညာရှင်များ၊ ပူးပေါင်းရန် ဆုံးဖြတ်ထားမှုအပေါ် လျစ်လျူရှုကာ ၁-၁၂-၂၀၁၅ ရက်နေ့တွင် အကျိုးတူ တွဲဖက်လုပ်ကိုင်တဲ့ ကုမ္ပဏီ အား ငါးဖမ်းရေယာဉ်အစီး(၅၀) အသစ်တည်ဆောက်ခွင့်နှင့် ထိုင်းနိုင်ငံမှ ဝယ်ယူတင်သွင်းခွင့်ပြုခြင်း လည်း ရှိခဲ့ပါတယ်။ ၂၀၁၆ ခုနှစ်၊ မတ်လမှာ နီးစပ်ရာတခြားလုပ်ငန်းရှင်များအား ငါးဖမ်းရေယာဉ် အစီး(၃၉)စီး တည်ဆောက်ခွင့်နဲ့ ပြည်ပမှတင်သွင်းခွင့်ကို ထပ်မံခွင့်ပြုခဲ့ပြန်ပါတယ်။ လေးစားအပ်ပါသော ဥက္ကဌကြီးခင်ဗျား။ MICA အနေနဲ့ လွှဲပြောင်းရယူဆောင်ရွက်နေတဲ့ ဓာတ်ဆီဆိုင်၊ ငါးမွေးကန်၊ စက်ရုံနဲ့ မြေများအပေါ်မှာ လုပ်ကိုင်နေတဲ့ လုပ်ငန်းများမှာ ငွေစာရင်းများ စနစ်တကျမရှိခြင်း၊ သက်ဆိုင်ရာဌာနများသို့ အကျိုးတူပေးဆပ်ရမည့်ငွေများကို ပေးသွင်းမှုမရှိခြင်း လည်း ရှိခဲ့ပါတယ်။ သယံဇာတထိန်းသိမ်းရေးအတွက် ပင်လယ်ငါး၊ ကဏန်းနှင့် ငါးရှဉ့် လုပ်ငန်းများမှာ ထိန်းသိမ်းရမယ့် သတ်မှတ်ချက်များ၊ ကန့်သတ်မှုများအား အလွယ်တကူ ပယ်ဖျက်သည့်အတွက်﻿ သယံဇာတများ လျော့ကျပြုန်းတီးပျက်စီးကာ နိုင်ငံခြားဝင်ငွေများ လျော့ကျလာခြင်း၊ သဘာဝသယံဇာတ များအပေါ် အခြေပြု လုပ်ကိုင်ဆောင်ရွက်ရတဲ့ လုပ်ငန်းများ၊ ဥပမာ ကဏန်းပျော့ မွေးမြူခြင်းလုပ်ငန်း ကို ပြည်ပနိုင်ငံသားများအား ရင်းနှီးမြှုပ်နှံခွင့်ပြုခြင်း စတဲ့ဆောင်ရွက်မှုများကြောင့် နံပါတ်(၁) ရေ၊ မြေ၊ ရာသီဥတု၊ လူသားအရင်းအမြစ်စတဲ့ သယံဇာတပိုင်ဆိုင်မှု အလွန်ကောင်းမွန်ကြွယ်ဝတဲ့ ငါးလုပ်ငန်း ဟာ အနောက်နိုင်ငံများရဲ့ စီးပွားရေးပိတ်ဆို့မှုများမှ ကင်းလွတ်ခွင့်ရရှိခြင်းနှင့် ကုန်သွယ်ခွင့်ဆိုင်ရာ အထူးအခွင့်အရေး (GSP) များ ရရှိခဲ့သော်လည်းပဲ ဖွံ့ဖြိုးတိုးတက်မှုရှိမလာဘဲ တပ်မတော်အစိုးရ ဆောင်ရွက်စဉ်ကာလကထက် ထုတ်လုပ်မှုပမာဏထက် ဝင်ငွေများဟာ အနိမ့်ဆုံးအခြေအနေသို့ ယုတ်ကျဆင်းသွားခဲ့ပါတယ်။ နံပါတ်(၂) သား၊ ငါးကဏ္ဍရဲ့ နိုင်ငံပိုင်လုပ်ငန်းများနှင့် ရင်းနှီးငွေများကို ပွင့်လင်းမြင်သာမှု မရှိဘဲ MICA အဖွဲ့မှ လုပ်ကိုင်ဆောင်ရွက်ခဲ့ခြင်းကြောင့် သား၊ ငါး ကဏ္ဍဖွံ့ဖြိုးတိုးတက်ရန် တားဆီး ပိတ်ဆို့ထားသကဲ့သို့ ဖြစ်ပေါ်နေခဲ့ပါတယ်။ သို့ဖြစ်ပါ၍ သား၊ ငါးကဏ္ဍ အမှန်တကယ် ဖွံ့ဖြိုးတိုးတက် ရန်နှင့် မွေးမြူရေးနှင့် ရေလုပ်ငန်းကဏ္ဍ မြှင့်တင်ပေးနိုင်ရန် နံပါတ်(က) နိုင်ငံပိုင်လုပ်ငန်းများနှင့် ဘဏ္ဍာငွေများအား မတရားရယူဆောင်ရွက်နေသည့် MICA အဖွဲ့အစည်းအား ဖျက်သိမ်း၍ နိုင်ငံတော်နှင့် နိုင်ငံသားများအတွက် အကျိုးဖြစ်ထွန်းဖွံ့ဖြိုးတိုးတက်စေမည့် အစီအစဉ်များတွင် ပြောင်းလဲအသုံးပြုရန်၊ (ခ) နိုင်ငံပိုင်လုပ်ငန်းများနှင့် ဘဏ္ဍာငွေများကို ပြည်သူ့အကျိုးအတွက် ဆောင်ရွက်အသုံးပြု နိုင်ရေး ဥပဒေနဲ့အညီ စိစစ်ဖော်ထုတ်ဆောင်ရွက်ပေးပါရန် အမျိုးသားလွှတ်တော် ဥက္ကဋ္ဌကြီးမှတစ်ဆင့် တင်ပြရင်း အဆိုရှင် နော်ခရစ္စထွန်း(ခ)ဒေါက်တာအာကာမိုး ရဲ့ အဆိုကို အကြံပြု တင်ပြထောက်ခံဆွေးနွေးအပ်ပါတယ် ခင်ဗျား။ အားလုံးကို ကျေးဇူးတင်ပါတယ်။ (ဩဘာသံများ)
</speech>
<speech type='speaker'>
ဆက်လက်ပြီး မကွေးတိုင်းဒေသကြီး မဲဆန္ဒနယ်အမှတ်(၂)မှ ဦးခင်ဝင်း ဆွေးနွေးနိုင်ပါပြီ။
</speech>
<speech>
<mp id='9၀8'>ဦးခင်ဝင်း၊ မကွေးတိုင်းဒေသကြီး မဲဆန္ဒနယ်အမှတ်(၂)</mp>
လေးစားအပ်သော အမျိုးသား လွှတ်တော်ဥက္ကဋ္ဌကြီးနှင့်တကွ အားလုံးကို မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ မကွေးတိုင်းဒေသကြီး မဲဆန္ဒနယ်အမှတ်(၂)မှ အမျိုးသားလွှတ်တော်ကိုယ်စားလှယ် ဦးခင်ဝင်း ဖြစ်ပါ တယ်။ ကျွန်တော်ဟာ ကရင်ပြည်နယ်မှ ဒေါက်တာအာကာမိုး ရဲ့ အဆိုကို ထောက်ခံဆွေးနွေးသွားမှာ ဖြစ်ပါတယ်။ ဒေါက်တာအာကာမိုး က ဆိုထားပါတယ်။ နိုင်ငံတော်ရဲ့ သား၊ ငါးကဏ္ဍ တိုးတက်ရန် စားနပ်ရိက္ခာဖူလုံရန် စသည့် ရည်ရွယ်ချက်ဖြင့် ဖွဲ့စည်းထားသော MICA - Myanmar International Cooperation Agency ကို စက်ရုံများ၊ အလုပ်ရုံများ၊ မြေများ၊ ငွေများကို စိုက်ပျိုးရေးနှင့် မွေးမြူရေး ဌာနက မည်ကဲ့သို့ စီမံခန့်ခွဲထားတယ်ဆိုတာ စစ်ဆေးပေးပါ။ ပွင့်ပွင့်လင်းလင်း မြင်သာအောင် လုပ်ပေး ပါလို့ တောင်းဆိုသွားပါတယ်။ အဲဒီအဆိုကို ထောက်ခံပြီးတော့ ကျွန်တော် ဆွေးနွေးမှာ ဖြစ်ပါတယ်။﻿ နေ့မှာ စတင်ဖွင့်လှစ်ခဲ့ ပါတယ် တည်ထောင်ခဲ့ပါတယ်လို့ ဆိုထားပါတယ်။ အဲဒီ အစည်းအဝေး ထုတ်ပြန်ချက်မှာ။ MICA ကို အရာထမ်းက (၁၂)ဦး၊ အမှုထမ်းက (၂၄)ဦး၊ စုစုပေါင်း (၃၆)ဦး ဖြင့်လည်းကောင်း၊ ဒါရိုက်တာအဖွဲ့မှာ ဥက္ကဋ္ဌက(၁)ဦး၊ အဖွဲ့ဝင်က(၁၁)ဦး၊ အတွင်းရေးမှူး(၁)ဦး၊ တွဲဖက်အတွင်းရေးမှူး(၂)ဦး၊ စုစုပေါင်း(၁၅) ဦးဖြင့်လည်းကောင်း၊ အကြံပေးပညာရှင်(၃)ဦးဖြင့် ဖွဲ့စည်းပြီးတော့ Hundred Percent StateOwned Enterprise ဖြစ်တယ်လို့ ဆိုထားပါတယ်။ MICA အနေဖြင့် မြန်မာနိုင်ငံတော်ပိုင် ခြံတွေ၊ စက်ရုံတွေ၊ အလုပ်ရုံများဟာ ပုဂ္ဂလိက လုပ်ငန်းရှင်များနဲ့ အကျိုးတူပူးပေါင်းဆောင်ရွက်၍ ရရှိလာသော ရှယ်ယာအမြတ်များအား နိုင်ငံတော်သို့ စနစ်တကျပေးသွင်းပြီး ကုန်ထုတ်လုပ်မှုနှင့် ရင်းနှီးမြှုပ်နှံမှုအပေါ်မှ ရရှိသော ရန်ပုံငွေစာရင်းထိန်းသိမ်းမှု နည်းပညာဆိုင်ရာ ညွှန်ကြားချက်အတိုင်း ပြည်ထောင်စုဘဏ္ဍာရန်ပုံငွေ အခြားစာရင်းရှင် UFA Account သို့ ဖွင့်လှစ်ဆောင်ရွက်သွားမယ်ဖြစ်ကြောင်းလို့ ဆိုထားပါတယ်။ နိုင်ငံတော်ပိုင် မြေငှားရမ်းခြင်းမှ ရရှိသောငွေအား နိုင်ငံတော်၏ ရငွေဖြစ်၍ သက်ဆိုင်ရာ ဦးစီးဌာန၏ ငွေစာရင်း Account သို့ ပေးသွင်း သွားမည်ဖြစ်ကြောင်း၊ Product Sharing နဲ့ Profit Sharing အချိုးအရ ရရှိလာမည့် အကျိုးအမြတ်ကို UFA Account တွင် ထည့်သွင်းသွားမည်ဖြစ်ကြောင်း လချုပ်စာရင်းများအား လစဉ် အေဂျင်စီစာရင်း စစ်အဖွဲ့ စစ်ဆေးကာ နှစ်စဉ် ရငွေ၊ သုံးငွေစာရင်းများ လက်မှတ်ရ ပြည်သူ့ငွေစာရင်းကိုင်အဖွဲ့ဖြင့် စစ်ဆေးသွားမည်ဟုဖြစ်ပြီး ပြည်ထောင်စုစာရင်းစစ်ချုပ်ရုံး၏ စာရင်းစစ်မှုကိုခံယူပြီး စာရင်းစစ် အစီရင်ခံ စာအား ဘဏ္ဍာနှစ်ကုန်ပြီး (၆)လအတွင်း ဘဏ္ဍာရေးဝန်ကြီးဌာနနဲ့ ပြည်ထောင်စုစာရင်းစစ်ချုပ်ရုံးသို့ ပေးပို့သွားမည်ဖြစ်ကြောင်း ဆိုထားပါတယ်။ MICA ဌာနဆိုင်ရာ အကြီးအကဲများ ထည့်သွင်းဖွဲ့စည်းထားပြီး နိုင်ငံပိုင်ပစ္စည်းများအား ဆုံးရှုံးမှုမရှိစေရန် ဦးဆောင် ဆောင်ရွက်ထားပါကြောင်း၊ ဒါရိုက်တာအဖွဲ့ဥက္ကဋ္ဌကို နိုင်ငံတော်သမ္မတမှ တာဝန်ပေးအပ်ထားပြီး အစိုးရသစ်တွင်လည်း နိုင်ငံတော်သမ္မတမှ တာဝန်ပေးအပ်သူကို ထားရှိမည် ဖြစ်ပါကြောင်း၊ MICA လုပ်ငန်းများ ဆောင်ရွက်ရာတွင် Now Executive ဘုတ်အဖွဲ့ဝင်များ အကြံဉာဏ် ကို ရယူ၍ ဆောင်ရွက်သွားမည်ဖြစ်ပြီး ငွေစာရင်းထိန်းသိမ်းရေးနှင့် ပတ်သက်၍လည်း ထုတ်ပြန်ထား သည့် ညွှန်ကြားချက်အတိုင်း ဆောင်ရွက်သွားမည်ဖြစ်ပါကြောင်းလို့ ဆိုထားပါတယ်။ MICA မွေးမြူရေး﻿ ဦးစီးဌာန၊ မွေးမြူရေးဌာနပိုင် ခြံစက်ရုံက(၄၉)ခု၊ ငါးလုပ်ငန်းဦးစီးဌာနပိုင်က (၁၂)ခုတို့အား အကျိုးတူ ပူးပေါင်းဆောင်ရွက်သည့်စနစ်ဖြင့် နှစ်ရှည်လုပ်ကိုင်လိုသည့် ပြည်တွင်းပြည်ပ လုပ်ငန်းရှင်ကုမ္ပဏီများကို စိတ်ဝင်စားမှုဖော်ပြချက် အဆိုပြုလွှာခေါ်ယူ၍ အစည်းအဝေး (၁၃) ကြိမ်ပြုလုပ်ခဲ့ကြောင်းလို့ ဆိုပြန်ပါ တယ်။ သတ်မှတ်ချက်များနဲ့ ကိုက်ညီသော အဆိုပြုလွှာများအား စိစစ်ရွေးချယ်ကာ ဒါရိုက်တာအဖွဲ့ အစည်းအဝေးရဲ့ ဆုံးဖြတ်ချက်အရ မွေးမြူရေးဌာနပိုင် ခြံစက်ရုံ(၉)ခု၊ ငါးလုပ်ငန်းဌာနပိုင်(၉)ခုတို့အား အကျိုးတူ ပူးပေါင်းဆောင်ရွက်ခွင့် ပြုခဲ့သည်ဖြစ်သော်လည်း မွေးမြူရေးဌာနပိုင် ခြံစက်ရုံ(၃)ခု၊ ငါးလုပ်ငန်း ဌာနပိုင်(၂)ခုတို့အား ယာယီစာချုပ်ချုပ်ဆိုပြီး ကျန်လုပ်ငန်းများအား စာချုပ်ချုပ်ဆို၍ ဆောင်ရွက်လျက် ရှိပါတယ်လို့ ဆိုပါတယ်။ သို့သော် အာရှဖွံ့ဖြိုးရေးဘဏ်နဲ့ ကမ္ဘာ့ဘဏ်တို့မှ သက်ဆိုင်ရာ ပုဂ္ဂိုလ်များမှ ၎င်းတို့နှင့် မည်သို့မှ ပတ်သက်မှုမရှိပါဘူးလို့ ပြောဆိုထားတာကိုလည်း တွေ့ရှိရပါတယ်။ မိတ်ဖက်အဖွဲ့အစည်း များနဲ့ ဖွဲ့စည်းထားသည်ဆိုသော်လည်း ကျေးလက်ဒေသမူဘောင် အပိုဒ်(၂၂)အရ လုပ်ငန်း အကောင်အထည်ဖော်ဆောင်ရွက်ချက်အနေဖြင့် ဖွဲ့စည်းရမည့် ပြည်ထောင်စု၊ ပြည်နယ်နှင့်တိုင်း၊ ခရိုင်၊ မြို့နယ်၊ မိတ်ဖက်အဖွဲ့အစည်း စသည့် အဆင့်(၃)ဆင့်နှင့်ကိုက်ညီမှု မရှိတာကိုလည်း တွေ့ရှိရပါတယ်။ ထို့အပြင် MICA ၏ ဖွဲ့စည်းပုံမှာ နိုင်ငံ့ဝန်ထမ်းနှင့် နိုင်ငံ့ဝန်ထမ်းမဟုတ်သူများ ရောထွေး ပါဝင်နေပါတယ်။ မြေငှားခက မည်မျှအမြတ်အစွန်းရသည်ကို ထုတ်ပြန်ခြင်းမရှိပါ။ စာရင်းစစ်ပုံမှန် စစ်ဆေးခြင်း ရှိ/မရှိနဲ့ ပြည်ထောင်စုရန်ပုံငွေမှ ဥပဒေတစ်ရပ်ရပ်ဖြင့် ပြဋ္ဌာန်းသုံးစွဲခြင်းအဖြစ် မတွေ့ရ သည့်အပြင် UFA Account တွင်လည်း ပွင့်လင်းမြင်သာစွာ ထည့်သွင်းထားခြင်း မရှိပါဘူး။ အကြံပေး အဖွဲ့များကိုပင် အစည်းအဝေး မဖိတ်တော့တာကို တွေ့ရှိရပါတယ်။ Hundred Percent Stute Owned Interprise ပြည်ထောင်စုဘဏ္ဍာရန်ပုံငွေမှ ဆောင်ရွက်သော နိုင်ငံတော်ပိုင် စီးပွားရေးအဖွဲ့အစည်းများ ကုန်သွယ်မှု အရှုံးအမြတ်စာရင်းများနဲ့ ဘဏ္ဍာရေးအခြေအနေ ဖော်ပြချက်တွေ့ရှိရပါတယ်။ မွေးမြူရေးခြံ၊ စက်ရုံ၊ ငါးလုပ်ငန်းများကို ကုမ္ပဏီအသီးသီးနှင့် အကျိုးတူပူးပေါင်းဆောင်ရွက်သည့် စာချုပ်များ ချုပ်ဆို ခဲ့ပြီး စာချုပ်အရ အကျိုးအမြတ်နှင့် ငှားရမ်းခများကို နိုင်ငံတော်အဖွဲ့အစည်း တစ်ရပ်အနေဖြင့် ပြည်ထောင်စုလွှတ်တော်သို့ ထည့်သွင်းရေးဆွဲ ရသုံးခန့်မှန်းခြေငွေစာရင်းလည်း မရှိပါဘူး။ သို့ဖြစ်ပါ၍ MICA အဖွဲ့သည် ဥပဒေတစ်ရပ်ရပ်အရ ဖွဲ့စည်းမထားခြင်း၊ ရည်ရွယ်ချက်များ နှင့် လွဲမှား၍ လုပ်ဆောင်နေခြင်း၊ ငွေစာရင်းများ ပွင့်လင်းမြင်သာမှုမရှိခြင်းကြောင့် ကရင်ပြည်နယ် မဲဆန္ဒနယ်အမှတ်(၇)မှ နော်ခရစ္စထွန်း(ခ)ဒေါက်တာအားကာမိုး ရဲ့ အဆိုကို လေးလေးနက်နက်ထောက်ခံဆွေးနွေးအပ်ပါတယ်။ ကျေးဇူးတင်ပါတယ်။ (ဩဘာသံများ)
</speech>
<speech type='speaker'>
ဆက်လက်ပြီး တနင်္သာရီတိုင်းဒေသကြီး မဲဆန္ဒနယ်အမှတ်(၁၂)မှ ဦးခင်မျိုးဝင်း ဆွေးနွေးနိုင်ပါပြီ။﻿
</speech>
<speech>
<mp id='978'>
ဦးခင်မျိုးဝင်း၊ တနင်္သာရီတိုင်းဒေသကြီး မဲဆန္ဒနယ်အမှတ်(၁၂)
</mp>
လေးစားအပ်သော အမျိုးသားလွှတ်တော်ဥက္ကဋ္ဌကြီးနဲ့တကွ အမျိုးသားလွှတ်တော်ကိုယ်စားလှယ်များအားလုံး မင်္ဂလာပါ။ ကျွန်တော်ကတော့ တနင်္သာရီတိုင်းဒေသကြီး မဲဆန္ဒနယ်အမှတ်(၁၂)မှ ဦးခင်မျိုးဝင်း ဖြစ်ပါတယ်။ ကရင် ပြည်နယ် မဲဆန္ဒနယ်အမှတ်(၇)မှ နော်ခရစ္စထွန်း(ခ) ဒေါက်တာအာကာမိုး၏ အဆိုကို ဆွေးနွေးသွားမှာ ဖြစ်ပါတယ်။ ဥက္ကဋ္ဌကြီးခင်ဗျား။ ယခင် မွေးမြူရေးနှင့် ရေလုပ်ငန်း၊ ကျေးလက်ဖွံ့ဖြိုးရေးဝန်ကြီးဌာန အောက်ရှိ ဌာနပိုင်မြေများ၊ ဌာနပိုင်လုပ်ငန်းများ၊ ကျေးလက်ဒေသဖွံ့ဖြိုးရေးဘဏ်နှင့် ဌာနပိုင် လုပ်ပိုင် acop:923:04:09 Myanmar International Cooperation Agency - MICA sopstve sago အစည်းတည်ထောင်ပြီး လွှဲပြောင်းပေးထားကြောင်း သိရှိရပါတယ်။ လက်တွေ့တွင်မူ ဌာနပိုင်မြေပေါ် MICA အမည်ဖြင့် ဓာတ်ဆီဆိုင်ဖွင့်လှစ်ခြင်း၊ ဆိပ်ခံတံတား တည်ထောင်ပြီး အများပြည်သူများသို့ တရားဝင်ပိတ်ပင်တားမြစ်ထားသော ငါးဖမ်းလိုင်စင် MICA သို့ အစီး(၅၀)ထုတ်ပေးခြင်း၊ ငါး၊ ပုစွန် စာစက်ရုံများ ဖျက်သိမ်းပြီး အိမ်ရာစီမံကိန်းများ ဆောင်ရွက်ခြင်းအပြင် ငါးဖမ်းသင်တန်းကျောင်း သုတေသနစခန်း၊ တိရစ္ဆာန်နှင့် ငါး၊ ပုစွန်သားဖောက်စခန်းများ၊ မွေးမြူရေးစခန်းများနှင့် တိရစ္ဆာန် ကာကွယ်ဆေးထုတ်လုပ်သည့် စက်ရုံများ၊ သင်္ဘောကျင်းများ၊ ဆိပ်ခံတံတားများ၊ ကျေးလက်ဒေသ ဖွံ့ဖြိုးရေးဘဏ် စသည့်ဌာန၏ အရေးကြီးလုပ်ငန်းစုများ၊ မြေယာများ၊ စက်ရုံများကို MICA သို့ လွှဲပြောင်းပေးပြီး အစိုးရပိုင်လိုလို၊ ပုဂ္ဂလိကပိုင်လိုလို၊ ပုဂ္ဂိုလ်တချို့ ပိုင်လိုလိုနှင့် ဆောင်ရွက်နေကြောင်း သိရှိရပါတယ်။ အစိုးရသစ်မပေါ်ပေါက်မီ ကာလတို့အတွင်း MICA အမည်ဖြင့် နိုင်ငံပိုင်ပစ္စည်းများကို မျက်လှည့်ပြပြီး ရယူဆောင်ရွက်ခဲ့သော အဖွဲ့အစည်းအား ပွင့်လင်းမြင်သာအောင် စစ်ဆေးကြပ်မတ် ပေးမှသာ မွေးမြူရေးနှင့် ရေထွက်ပစ္စည်းကဏ္ဍများ ပြန်လည်ဖွံ့ဖြိုးတိုးတက်လာမည့်အပြင် အသားနှင့် ငါးကဏ္ဍလုပ်ငန်း လုပ်ကိုင်သူ အသေးအကြီးတောင်သူအားလုံး ဌာနနှင့်မိတ်ဖက်ဖြစ်လာပြီး ပြည်သူ များ မျှော်မှန်းထားသည့် ဦးစီးဌာနများ ဖြစ်ပေါ်လာစေရန်၊ လက်ရှိအခြေအနေအား စုံစမ်းစစ်ဆေး ဖော်ထုတ်ပြီး ဥပဒေနှင့်အညီ ဖြစ်စေရန်အတွက် ယခင်ကာလက မှားယွင်းစွာ အကောင်အထည်ဖော် ဆောင်ရွက်လျက်ရှိသော MICA လို လုပ်ငန်းစဉ်များကို ပြန်လည်ဆန်းစစ်ပြီး နိုင်ငံတော်ပိုင်လုပ်ငန်း များ၊ လုပ်ပိုင်ခွင့်များကို တစ်ဦးတစ်ယောက်က ဖန်တီးယူထားခြင်း ဟုတ်၊ မဟုတ်ကိုလည်း ဖော်ထုတ် သင့်ပါတယ်။ ၁-၇-၂၀၁၁ မှ ၄-၇-၂၀၁၁ ရက်နေ့များတွင် မွေးမြူရေးနှင့် ရေလုပ်ငန်း ပြည်ထောင်စု ဝန်ကြီးဌာနမှ ဦးဆောင်တာဝန်ယူ ကျင်းပပြုလုပ်သော မြန်မာ့ပင်လယ်ပြင်ငါးလုပ်ငန်း ရေပြင်၏ ငါး၊ ပုစွန်သယံဇာတများ တည်ရှိမှု အခြေအနေနှင့် ထုတ်ယူသုံးစွဲမှုဆိုင်ရာ အလုပ်ရုံဆွေးနွေးပွဲ၏ ရလဒ် များအရ ငါးဖမ်းရေယာဉ်များ အသစ်တည်ဆောက်ခြင်း၊ နိုင်ငံခြားမှ တင်သွင်းခွင့် လေလံဆွဲဝယ်ယူ ထားသည့် ရေယာဉ်များအား ငါးဖမ်းရေယာဉ်အဖြစ် အသုံးပြုမှုများကို ရပ်ဆိုင်းထားရန် သဘောတူညီ ဆုံးဖြတ်ခဲ့ကြပါတယ်။﻿ ၂၀၁၄ ခုနှစ်၊ မတ်လ ၃၁ ရက်နေ့တွင် နိုင်ငံခြားငါးဖမ်းရေယာဉ်များ၏ ငါးဖမ်းခွင့်ပြုမိန့် သက်တမ်းကုန်ဆုံးသည့်အတွက် သက်တမ်းတိုးမြှင့်ခွင့် မပေးဘဲ ၂၀၁၄-၂၀၁၅ ဘဏ္ဍာနှစ်မှစတင်၍ နိုင်ငံခြားငါးဖမ်းရေယာဉ်များအား ငါးဖမ်းဆီးခွင့်လုံးဝရပ်ဆိုင်းခဲ့ပါတယ်။ ၂၀၁၃-၂၀၁၄ ဘဏ္ဍာနှစ်မှ စတင်၍ ငါးမဖမ်းရရာသီ (Closed Season)နဲ့ ငါးမဖမ်းရဧရိယာ (Closed Ared) ကို ငါးလုပ်ငန်း ဦးစီးဌာန မြန်မာနိုင်ငံငါးလုပ်ငန်းအဖွဲ့ချုပ်နှင့် မြန်မာနိုင်ငံပင်လယ်ငါးဖမ်းလုပ်ငန်းအသင်းတို့ပူးပေါင်း ညှိနှိုင်း၍ ၂၀၁၆-၂၀၁၇ ဘဏ္ဍာနှစ်အထိ ငါးမဖမ်းရ ရာသီကိုတိုးမြှင့်သတ်မှတ် အကောင်အထည်ဖော် ဆောင်ရွက်ခဲ့ပါတယ်။ ၁၉၇၉-၁၉၈၀ ဘဏ္ဍာရေးနှစ်တွင် နော်ဝေနိုင်ငံ ပင်လယ်ပြင် ငါးသယံဇာတ တိုင်းတာရေး သုတေသနရေယာဉ်၏ တိုင်းတာချက်များအရ မြန်မာ့ပင်လယ်ပြင်တွင် မျိုးသုန်းမှုမရှိဘဲ တစ်နှစ်ငါးဖမ်းဆီးနိုင်မှု ပမာဏ MSY ကို မတ်ထရစ်တန် (၁.၀၅)သန်း ကန့်သတ်ဖမ်းဆီးနိုင်ပြီး၊ ၂၀၁၃ စက်တင်ဘာလနှင့် ၂၀၁၅ ခုနှစ်၊ မတ်လတို့၌ ပြန်လည်တိုင်းတာခဲ့ရာ ငါးသယံဇာတ တစ်နှစ်ဖမ်းဆီး နိုင်မှု ပမာဏ MSY မှာ မတ်ထရစ်တန်(၀.၁)သန်းသာ ဖမ်းဆီးနိုင်ကြောင်း အသိပေးထုတ်ပြန် အကြံပြု ခဲ့သည်။ မြန်မာ့ပင်လယ်ပြင် ငါးသယံဇာတ တည်ရှိမှုအခြေအနေမှာလည်း အချို့ တန်ဖိုးကြီး ငါးမျိုးစိတ် များမှာ အလွန်ပင်လျော့နည်းကျဆင်းလျက်ရှိခြင်း၊ သုတေသနဖမ်းဆီးရမိသည့် ငါးမျိုးစိတ်များမှာလည်း ငါးအကောင်ငယ်များသာ အများဆုံးတွေ့ရှိရခြင်းစသည့် သုတေသနရလဒ်များကို လေ့လာတွေ့ရှိခဲ့ ကြောင်း ထုတ်ပြန်အသိပေးခဲ့ပါတယ်။ သို့ပါသော်လည်း ဖော်ပြပါညှိနှိုင်း ဆုံးဖြတ်ချက်များ၊ သုတေသနတွေ့ရှိချက်များနှင့် ထုတ်ပြန်ခဲ့သည့် အမိန့်များကို လွန်ဆန်လျက် ၂၀၁၅ ခုနှစ်၊ ဒီဇင်ဘာလ ၁ ရက်နေ့ နေ့စွဲဖြင့် ခွင့်ပြုခဲ့ သည့် မြန်မာနိုင်ငံတကာပူးပေါင်းဆောင်ရွက်ရေး အေဂျင်စီ MICA နှင့် အောင်ဖြိုးမြတ်ကုမ္ပဏီတို့ အကျိုးတူပူးပေါင်း ဆောင်ရွက်ထားသည့် ငါးလုပ်ငန်းဦးစီးဌာနပိုင် အင်းစိန်မြို့နယ် အနောက်ကြို့ကုန်း မြေကွက်အမှတ်(၃)တွင် တည်ဆောက်ထားသည့် ငါးလေလံဈေးနှင့် ငါးချဆိပ်ခံတံတားတွင် ငါးတင်၊ ငါးချပြုလုပ်မည့် ငါးဖမ်းလှေစီးရေ အရေအတွက် လျော့နည်းနေပါကြောင်း အကြောင်းပြချက်ဖြင့် ငါးဖမ်းစက်လှေအစီး(၅၀)ကို အိမ်နီးချင်းထိုင်းနိုင်ငံမှ ဝယ်ယူတင်သွင်းခွင့် လုပ်ငန်းရှင်များအား လိုင်စင်အသစ်(၃၉)စီး ခွင့်ပြုပေးခြင်းများ ဆောင်ရွက်ခွင့်ပြုခဲ့သည်။ အထက်ဖော်ပြပါ ကိစ္စရပ်များနှင့်ပတ်သက်၍ မြန်မာနိုင်ငံငါးလုပ်ငန်းအဖွဲ့ချုပ်အနေဖြင့် ၂၀၁၆ ခုနှစ်၊ မေလ ၁၀ ရက်စွဲပါစာအမှတ်၊ မငအဖ/၅/၂၀၁၆ ရဲ့ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ပြည်ထောင်စုဝန်ကြီးထံသို့ မြန်မာ့ပင်လယ်၏ ငါးသယံဇာတတည်ရှိမှု လက်ရှိ အခြေအနေမှာ မှန်ကန်၍ ထိရောက်သည့် ထိန်းသိမ်းစောင့်ရှောက်ရေး အစီအစဉ်ကောင်းများ ချမှတ် ဆောင်ရွက်ရန် လိုအပ်လျက်ရှိကြောင်း သတင်းပို့အစီရင်ခံ တင်ပြခဲ့ပါတယ်။ အထက်ဖော်ပြပါ မြေ၊ လုပ်ငန်း၊ စက်ရုံ၊ မွေးမြူရေးစခန်းနှင့် သားဖောက်လုပ်ငန်းများ၊ သင်တန်းကျောင်းနှင့် သုတေသနစခန်း များ၊ ဆိပ်ခံတံတားနှင့် သင်္ဘောကျင်းများ၊ အလုပ်ရုံ၊ စက်ရုံ၊ အကျိုးပြု ဘဏ်များသည် မြန်မာနိုင်ငံ၏ သားငါးလုပ်ငန်း ဖွံ့ဖြိုးတိုးတက်ရေးအပေါ်တွင် ကြီးမားသည့် အထောက်အပံ့ကို ရရှိစေမည့် နိုင်ငံတော်နှင့် နိုင်ငံသားများပိုင်ဆိုင်သည့် လုပ်ငန်းများ ဖြစ်ကြပါတယ်။ ဖော်ပြပါ နိုင်ငံပိုင်လုပ်ငန်းများ သည် နိုင်ငံတော်၏အခြေခံ စီးပွားရေးလုပ်ငန်းများဖြစ်ပြီး သား၊ ငါးကဏ္ဍ Big Stock ခေတ်မီဖွံ့ဖြိုး﻿ တိုးတက်ရေးလုပ်ငန်းများတွင် အသုံးပြုခွင့်မရရှိဘဲ အခွင့်ထူးခံလူတစ်စုမှ MICA အမည်ခံကာ နိုင်ငံပိုင် မြေနှင့် စီးပွားရေးလုပ်ငန်းများအပေါ် အခွင့်ထူးများ ရယူ၍လက်ဝါးကြီးအုပ် ခြယ်လှယ်မှုများ ဆုပ်ကိုင် ရယူဆောင်ရွက်ခဲ့ခြင်းအပေါ် မှန်ကန်သည့် လေ့လာစုံစမ်းမှုများပြုလုပ်ရန် လိုအပ်လျက်ရှိပါတယ်။ သို့ဖြစ်ပါသောကြောင့် မြန်မာနိုင်ငံငါးလုပ်ငန်းကဏ္ဍနှင့် သားငါးထုတ်လုပ်ရေး ဘက်စုံဖွံ့ဖြိုး တိုးတက်ရေး ရေရှည်တည်တံ့ခိုင်မြဲစေရေးအတွက် ထိန်းသိမ်းစောင့်ရှောက်မှုလုပ်ငန်းများ ဆောင်ရွက် ရမည့်အပေါ်တွင် များစွာထိခိုက်နစ်နာစေမည့် နိုင်ငံပိုင်လုပ်ငန်းများအား MICA အဖွဲ့အစည်း အမည်ခံ၍ အခွင့်ထူးခံလူတစ်စုမှ လက်ဝါးကြီးအုပ် လွှမ်းမိုးခြယ်လှယ် လက်ဦးမှုရယူထားခြင်းများအပေါ်တွင် နိုင်ငံတော်၏အကျိုးစီးပွားနှင့် အမျိုးသားအကျိုးစီးပွားကို ရှေးရှုလျက် အမျိုးသားလွှတ်တော် ဥက္ကဌကြီး မှတစ်ဆင့် လိုအပ်သော စုံစမ်းစစ်ဆေးလေ့လာဖော်ထုတ်အရေးယူမှု ဆောင်ရွက်ပေးပါရန် နိုင်ငံတော် အစိုးရအဖွဲ့ထံ တင်ပြရင်း ကရင်ပြည်နယ် မဲဆန္ဒနယ်အမှတ်(၇) နော်ခရစ္စထွန်း(ခ)ဒေါက်တာအာကာမိုး ၏ အဆိုကို ထောက်ခံဆွေးနွေးအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။ (ဩဘာသံများ)
</speech>
</MotionSection>
</discussion><postface>
<title>
အမျိုးသားလွှတ်တော်ဥက္ကဋ္ဌကဒုတိယအကြိမ် အမျိုးသားလွှတ်တော် စတုတ္ထပုံမှန် အစည်းအဝေး စတုတ္ထနေ့ ရပ်နားကြောင်းနှင့် ပဉ္စမနေ့ အစည်းအဝေး ဆက်လက်ကျင်းပမည့် နေ့ရက်နှင့် အချိန်ကိုကြေညာခြင်း
</title>
<speech type='speaker'>
အစီအစဉ်(၉) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ယခု ဒုတိယအကြိမ် အမျိုးသားလွှတ်တော် စတုတ္ထပုံမှန်အစည်းအဝေး စတုတ္ထနေ့ကို ရပ်နားပါမယ်။ ဒုတိယအကြိမ် အမျိုးသားလွှတ်တော် စတုတ္ထပုံမှန်အစည်းအဝေး ပဉ္စမနေ့ကို ၂၀၁၇ ခုနှစ်၊ ဖေဖော် ဝါရီလ ၇ ရက်(အင်္ဂါနေ့) နံနက် ၁၀း၀၀ နာရီအချိန်မှာ ဆက်လက်ကျင်းပမည်ဖြစ်ကြောင်း ကြေညာ ပါတယ်။ (ဩဘာသံများ)
</speech>
<speech type='mc'>
အမျိုးသားလွှတ်တော် ဥက္ကဋ္ဌ ပြန်လည်ထွက်ခွာပါပြီ ခင်ဗျား။
</speech>
<speech type='mc'>အားလုံး ထွက်ခွာနိုင်ကြပါပြီ ခင်ဗျား။</speech>
<p>
ဒုတိယအကြိမ် အမျိုးသားလွှတ်တော် စတုတ္ထပုံမှန်အစည်းအဝေး စတုတ္ထနေ့ကို ၁၂၁၉ နာရီအချိန်တွင် ရပ်နားပါသည်။
</p>
﻿
</postface>
</transcript>
</doc>
