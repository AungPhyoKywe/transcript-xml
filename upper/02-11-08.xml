<doc>
<docinfo>
<docno>02-11-08.xml</docno>
<term value='02'>ဒုတိယအကြိမ်</term>
<session value='11' />
<sittingday value='08' />

<legislature value='upper'>အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် (၁၁)ကြိမ်မြောက်ပုံမှန်အစည်းအဝေး အဋ္ဌမနေ့မှတ်တမ်း</title>
<date>၁၃၈ဝ ပြည့်နှစ်၊ ပြာသိုလပြည့်ကျော် ၁၅ ရက် (၂၀၁၉ ခုနှစ်၊ ဖေဖော်ဝါရီလ ၄ ရက်) (တနင်္လာနေ့)</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ဒုတိယအကြိမ် အမျိုးသား လွှတ်တော် (၁၁)ကြိမ်မြောက်ပုံမှန်အစည်းအဝေး အဋ္ဌမနေ့ အစီအစဉ်ကို ၁၀ဝ၀ နာရီအချိန်၌ စတင် ကျင်းပပါသည်။ အမျိုးသားလွှတ်တော် ဥက္ကဋ္ဌအဖြစ် မန်းဝင်းခိုင်သန်း က ဆောင်ရွက်ပြီး၊ အခမ်းအနားမှူး အဖြစ် ဦးလွင်ဦး၊ ညွှန်ကြားရေးမှူးချုပ် အမျိုးသားလွှတ်တော်ရုံးက ဆောင်ရွက်ပါသည်။</p>
<title>အမျိုးသားလွှတ်တော်ဥက္ကဋ္ဌနေရာယူခြင်း</title>
<speech type='mc'>အမျိုးသားလွှတ်တော်ကိုယ်စားလှယ်များခင်ဗျား။ ယခုအချိန်က စပြီး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် (၁၁)ကြိမ်မြောက် ပုံမှန်အစည်းအဝေးရဲ့ အဋ္ဌမနေ့ အစီအစဉ် စတင်ပါတော့မယ်</speech>
<speech type='mc'>အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီခင်ဗျား။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type='mc'>အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် အစည်းအဝေး အထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type='speaker'>အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယ အကြိမ် အမျိုးသားလွှတ်တော် (၁၁)ကြိမ်မြောက်ပုံမှန်အစည်းအဝေး အဋ္ဌမနေ့မှာ လွှတ်တော် အခွင့်အရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်း (၂၂၄)ဦးရှိပြီး ဒီကနေ့ အစည်းအဝေးကို (၁၉၉)ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော်ကိုယ်စားလှယ်ဦးရေ စုစုပေါင်းရဲ့ (၈၈.၈၄)ရာခိုင်နှုန်းရှိပြီး တက်ရောက်တဲ့ကိုယ်စားလှယ်ဦးရေဟာ အစည်းအဝေး အထမြောက်ရန် လိုအပ်တဲ့ ကိုယ်စားလှယ်ဦးရေ သုံးပုံတစ်ပုံထက် ကျော်လွန်တဲ့အတွက် ၂၀၁၂ ခုနှစ်၊ အမျိုးသား လွှတ်တော်ဆိုင်ရာ ဥပဒေပုဒ်မ ၄၂ နဲ့ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၂၄ နဲ့ ၂၈ တို့အရ အစည်းအဝေး အထမြောက်ကြောင်းနဲ့ အစည်းအဝေး စတင်ကျင်းပကြောင်း ကြေညာ ပါတယ်။ (ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type='speaker'>အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသား လွှတ်တော်ဆိုင်ရာ နည်းဥပဒေ ၄ အရ ဒုတိယအကြိမ် အမျိုးသားလွှတ်တော် (၁၁)ကြိမ်မြောက် ပုံမှန် အစည်းအဝေးရဲ့ အဋ္ဌမနေ့ အစီအစဉ်ကို အမျိုးသားလွှတ်တော်ကိုယ်စားလှယ်များထံ ကြို တင်ဖြန့်ဝေ ထားပြီးဖြစ်ပါတယ်။ အဲဒီ အစီအစဉ်အတိုင်း ကျင်းပပါမယ်</speech>
<leave><title>အမျိုးသားလွှတ်တော် ကိုယ်စားလှယ်များခွင့်ပန်ကြားခြင်း</title>
<speech type='speaker'>အစီအစဉ်(၄)ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(က)အရ ခွင့်ပန်ကြားလိုတဲ့ လွှတ်တော်ကိုယ်စားလှယ်ဟာ မိမိကိုယ်တိုင်သော်လည်းကောင်း၊ မိမိအတွက် အခြားလွှတ်တော် ကိုယ်စားလှယ်တစ်ဦးကသော်လည်းကောင်း ခွင့်ပန်ကြားရမှာ ဖြစ်ပါတယ်။ ဒီကနေ့ အစည်းအဝေး မတက်ရောက်နိုင်တဲ့ အမျိုးသားလွှတ်တော်ကိုယ်စားလှယ်များရှိလျှင် ခွင့်ပန်ကြားဖို့ ဖြစ်ပါတယ်</speech>
<speech><mp id='931'>ဒေါ်သီရိရတနာ၊ မွန်ပြည်နယ် မဲဆန္ဒနယ်အမှတ်(၁၂)</mp>လေးစားအပ်ပါသော အမျိုးသား လွှတ်တော်ဥက္ကဋ္ဌကြီးရှင်။ ယနေ့ ကျင်းပပြုလုပ်တဲ့ ဒုတိယအကြိမ် အမျိုးသားလွှတ်တော် (၁၁)ကြိမ်မြောက် ပုံမှန်အစည်းအဝေး အဋ္ဌမနေ့ ၄ - ၂ - ၂၀၁၉ ရက်နေ့တွင် အစည်းအဝေးသို့ တက်ရောက်နိုင်ခြင်းမရှိသော အမျိုးသားလွှတ်တော်ကိုယ်စားလှယ်များကိုယ်စား မွန်ပြည်နယ် မဲဆန္ဒနယ်အမှတ်(၁၂)မှ အမျိုးသားလွှတ်တော်ကိုယ်စားလှယ်၊ အမျိုးသားလွှတ်တော် လွှတ်တော်အခွင့်အရေးကော်မတီဝင် ဖြစ်သူ ကျွန်မ ဒေါ်သီရိရတနာ က ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိသော အမျိုးသားလွှတ်တော်ကိုယ်စားလှယ် များမှာ ဦးဌေးဦး၊ ရန်ကုန်တိုင်းဒေသကြီး မဲဆန္ဒနယ်အမှတ်(၂)၊ ကိုယ်တိုင်ဆောင်ရွက်ရန်။ ဦးခွန်သိန်းဖေ ရှမ်းပြည်နယ် မဲဆန္ဒနယ်အမှတ်(၉)၊ ကိုယ်တိုင်ဆောင်ရွက်ရန်။ ဦးစိုင်းဝမ်းလှိုင်းခမ်း၊ ရှမ်းပြည်နယ် မဲဆန္ဒနယ်အမှတ်(၃)၊ ကိုယ်တိုင်ဆောင်ရွက်ရန်။ ဦးကျော်နီနိုင်၊ ရှမ်းပြည်နယ် မဲဆန္ဒနယ်အမှတ်(၁၁)၊ ကိုယ်တိုင်ဆောင်ရွက်ရန်။ ဦးစိုးသိန်း၊ ကယားပြည်နယ် မဲဆန္ဒနယ်အမှတ်(၉)၊ ကိုယ်တိုင်ဆောင်ရွက်ရန်။ ဒေါ်နွယ်နွယ်အောင်၊ မွန်ပြည်နယ် မဲဆန္ဒနယ်အမှတ်(၂)၊ ကိုယ်တိုင်ဆောင်ရွက်ရန်။ ဦးကျော်သန်း၊ ကယားပြည်နယ် မဲဆန္ဒနယ်အမှတ်(၈)၊ ကိုယ်တိုင်ဆောင်ရွက်ရန်။ ဦးယောနာ၊ ကချင်ပြည်နယ် မဲဆန္ဒနယ် အမှတ်(၅)၊ ဒေသဖွံ့ဖြိုးရေးဆောင်ရွက်ရန်။ ဒေါ်လွီဇာ၊ ကယားပြည်နယ် မဲဆန္ဒနယ်အမှတ်(၆)၊ ကိုယ်တိုင်ဆောင်ရွက်ရန်။ ဦးရဲထွဋ်၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၅)၊ ၎င်းအတိုင်း၊ ဒေါက်တာ ခင်မောင်ဝင်း၊ တနင်္သာရီတိုင်းဒေသကြီး မဲဆန္ဒနယ်အမှတ်(၁၁)၊ ကျန်းမာရေး။ ဦးဝင်းကြိုင်၊ ပဲခူးတိုင်း ဒေသကြီး မဲဆန္ဒနယ်အမှတ်(၁၀)၊ ကိုယ်တိုင်ဆောင်ရွက်ရန်။ ဦးဇုန်လှယ်ထန်း၊ ချင်းပြည်နယ် မဲဆန္ဒနယ် အမှတ်(၄)၊ ၎င်းအတိုင်း။ ဦးကျော်သန်း၊ ရခိုင်ပြည်နယ် မဲဆန္ဒနယ်အမှတ်(၁၀)၊ ဒေသဖွံ့ဖြိုးရေး ဆောင်ရွက်ရန်။ ဦးဇော်မင်းလတ်(ခ)ဦးကိုလတ်၊ ရှမ်းပြည်နယ် မဲဆန္ဒနယ်အမှတ်(၁)၊ ကိုယ်တိုင် ဆောင်ရွက်ရန်။ ဦးစိုင်းထွန်းအောင်၊ ရှမ်းပြည်နယ် မဲဆန္ဒနယ်အမှတ်(၂)၊ ဒေသဖွံ့ဖြိုးရေးဆောင်ရွက်ရန်။ ဦးစိုင်းအုန်းကျော်၊ ရှမ်းပြည်နယ် မဲဆန္ဒနယ်အမှတ်(၄)၊ ကျန်းမာရေး။ ဒုတိယဗိုလ်မှူးကြီးဇာနည်အောင်၊ တပ်မတော်သားကိုယ်စားလှယ်၊ တာဝန်ထမ်းဆောင်ရန်။ ဒေါက်တာဌေးကြွယ်၊ ရန်ကုန်တိုင်းဒေသကြီး မဲဆန္ဒနယ်အမှတ်(၁)၊ ဆေးရုံတက်ရောက်ရန်။ ဦးရှေးရယ်ရှုမောင်၊ ကယားပြည်နယ် မဲဆန္ဒနယ်အမှတ်(၂)၊ ကျန်းမာရေး။ ဦးလင်းတင်ဌေး၊ မွန်ပြည်နယ် မဲဆန္ဒနယ်အမှတ်(၄)၊ ဒေသဖွံ့ဖြိုးရေးဆောင်ရွက်ရန်။ ဦးဝင်းဇော်၊ ကချင်ပြည်နယ် မဲဆန္ဒနယ်အမှတ်(၇)၊ ကိုယ်တိုင်ဆောင်ရွက်ရန် စသည်တို့ဖြစ်ပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြု ထားသူ(၃)ဦးနှင့် ယနေ့ ခွင့်ပန်ကြားသူ (၂၂) ဦးဖြစ်ပြီး စုစုပေါင်း ခွင့်ပန်ကြားသူ(၂၅)ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ ခွင့်ပန်ကြားသူ အမျိုးသားလွှတ်တော်ကိုယ်စားလှယ်များကို လွှတ်တော်က ခွင့်အဖြစ် သတ်မှတ် ခွင့်ပြု ပေးနိုင်ပါရန် အမျိုးသားလွှတ်တော်ဥက္ကဌကြီးမှတစ်ဆင့် လွှတ်တော်သို့ လေးစားစွာ တင်ပြအပ် ပါတယ်ရှင်။</speech>
<speech type='speaker'>ယခု ခွင့်ပန်ကြားချက်များကို ခွင့်ပြုဖို့ လွှတ်တော်က သဘောတူပါသလား ခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type='speaker'>သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<title>အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို မှတ်တမ်းတင်ခြင်း</title>
<speech type='speaker'>အမျိုးသားလွှတ်တော်ကိုယ်စားလှယ်များ ခင်ဗျား။ ဒီကနေ့ ဒုတိယအကြိမ် အမျိုးသားလွှတ်တော် (၁၁)ကြိမ်မြောက်ပုံမှန်အစည်းအဝေး အဋ္ဌမနေ့ကို တက်ရောက်ခွင့်ရှိတဲ့ အမျိုးသား လွှတ်တော်ကိုယ်စားလှယ်ဦးရေမှာ (၂၂၄)ဦး၊ ယခင်က ခွင့်ပန်ကြားသဖြင့် ခွင့်ပြု ထားသူ (၃)ဦး၊ ယနေ့ ခွင့်ပန်ကြားသဖြင့် ခွင့်ပြု ထားသူ (၂၂)ဦးဖြစ်၍ အမျိုးသားလွှတ်တော်က စုစုပေါင်းခွင့်ပြုထားသူ (၂၅)ဦး ဖြစ်ပြီး ခွင့်မဲ့ပျက်ကွက်သူ မရှိပါ</speech>
<speech type='speaker'>၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ (ဂ)အရ ယခု လွှတ်တော်ကိုယ်စားလှယ်များ အစည်းအဝေး တက်ရောက်မှုအခြေအနေ တင်ပြချက်ကို လွှတ်တော်ရဲ့ အတည်ပြုချက် ရယူပါမယ်။ အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို လွှတ်တော်က အတည်ပြုပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type='speaker'>လွှတ်တော်က အတည်ပြုတဲ့အတွက် အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အမျိုးသားလွှတ်တော်က အတည်ပြု မှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</leave></preface>
<discussion>
<QASection>
<title>ကြယ်ပွင့်ပြထားသည့် မေးခွန်းများကို သက်ဆိုင်ရာ အမျိုးသားလွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type='speaker'>အစီအစဉ်(၅) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ လွှတ်တော်သို့ လွှတ်တော်ကိုယ်စားလှယ်များ မေးမြန်းထားတဲ့ ကြယ်ပွင့်ပြထားတဲ့ မေးခွန်းတွေကို မေးမြန်းခြင်းနဲ့ ဖြေကြားခြင်း အစီအစဉ် ဆောင်ရွက်မှာဖြစ်ပါတယ်။ ယခု လွှတ်တော်ကိုယ်စားလှယ်သုံးဦး မေးမြန်းမယ့် မေးခွန်းများဟာ ပညာရေးဝန်ကြီးဌာန၊ ဒုတိယဝန်ကြီး တစ်ဦးတည်းက ဖြေကြားမယ့် မေးခွန်းများဖြစ်ပါတယ်။ လွှတ်တော်ကိုယ်စားလှယ် များက သက်ဆိုင်ရာမေးခွန်းတွေကို တစ်ဆက်တည်းမေးမြန်းပြီးမှ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<title>ကယားပြည်နယ်၊ ဒီးမော့ဆိုမြို့နယ်ရှိ ဒေါတမငယ် အခြေခံပညာအထက်တန်းကျောင်း(ခွဲ)ကို အခြေခံပညာ အထက်တန်းကျောင်းအဖြစ် အဆင့်တိုးမြှင့်ဖွင့်လှစ်ပေးရန် အစီအစဉ်ရှိ/မရှိနှင့် စပ်လျဉ်းသည့်မေးခွန်း</title>
<speech type='speaker'>ပထမဦးစွာ ကယားပြည်နယ် မဲဆန္ဒနယ်အမှတ်(၄)မှ ဦးစောစိန်ထွန်း က ကယားပြည်နယ်၊ ဒီးမော့ဆိုမြို့နယ်ရှိ ဒေါတမငယ် အခြေခံပညာအထက်တန်းကျောင်း(ခွဲ)ကို အခြေခံ ပညာအထက်တန်းကျောင်းအဖြစ် အဆင့်တိုးမြှင့်ဖွင့်လှစ်ပေးရန် အစီအစဉ် ရှိ/မရှိနှင့် စပ်လျဉ်းတဲ့ မေးခွန်း မေးမြန်းဖို့ ဖြစ်ပါတယ်</speech>
<speech><mp id='886'>ဦးစောစိန်ထွန်း၊ ကယားပြည်နယ် မဲဆန္ဒနယ်အမှတ်(၄)</mp>လေးစားအပ်ပါသော ဥက္ကဋ္ဌကြီး နှင့်တကွ ပြည်ထောင်စုဝန်ကြီး၊ အမျိုးသားလွှတ်တော်ကိုယ်စားလှယ်အားလုံး ကိုယ်စိတ်နှစ်ဖြာ ကျန်းမာ ပါစေလို့ ဦးစွာနှုတ်ခွန်းဆက်သပါတယ်။ ကျွန်တော်ကတော့ ကယားပြည်နယ် မဲဆန္ဒနယ်အမှတ်(၄)မှ အမျိုးသားလွှတ်တော်ကိုယ်စားလှယ် ဦးစောစိန်ထွန်း ဖြစ်ပါတယ်။ ဒီနေ့ ကျွန်တော် ဥက္ကဋ္ဌကြီးမှ တစ်ဆင့် မေးမြန်းလိုတဲ့ မေးခွန်းကတော့ ကယားပြည်နယ်၊ ဒီးမော့ဆိုမြို့နယ်ရှိ ဒေါတမငယ် အခြေခံပညာ အထက်တန်းကျောင်း(ခွဲ)ကို အခြေခံပညာအထက်တန်းကျောင်းအဖြစ် အဆင့်မြှင့် တိုးမြှင့်ပေးရန် အစီအစဉ် ရှိ/မရှိနှင့် စပ်လျဉ်းတဲ့မေးခွန်းဖြစ်ပါတယ်။ ဥက္ကဋ္ဌကြီးခင်ဗျား။ အကျိုးအကြောင်းဖော်ပြချက်အနေနဲ့ကတော့ ကယားပြည်နယ်၊ ဒီးမော့ဆို မြို့နယ်ရှိ ဒေါတမငယ် အခြေခံပညာအထက်တန်းကျောင်း(ခွဲ)အား ၂၃ - ၉ - ၁၉၈၃ ရက်နေ့တွင် အခြေခံပညာအလယ်တန်းကျောင်းကို ဖွင့်လှစ်ခဲ့ပါတယ်။ ၂၀၁၃ - ၂၀၁၄ ခုနှစ်မှာ အခြေခံပညာ အထက်တန်းကျောင်း(ခွဲ) ဖွင့်လှစ်ခဲ့ပါတယ်။ ကျောင်း၏ပတ်ဝန်းကျင်မှာ ကျေးရွာနှင့် ရပ်ကွက်ပေါင်း (၉)စုရှိပြီး လူဦးရေအားလုံးပေါင်း စုစုပေါင်းက (၅၆၃၇) ဦးရှိပါတယ်။ ၂၀၁၈ - ၂၀၁၉ ခုနှစ် ပညာ သင်နှစ်မှာ ကျောင်းသူ၊ ကျောင်းသားအားလုံး အထက်တန်းအဆင့် ကျောင်းသူ၊ ကျောင်းသား (၁၇၇)ဦး၊ အလယ်တန်းအဆင့် ကျောင်းသူ၊ ကျောင်းသား (၄၅၃)ဦး၊ မူလတန်းကျောင်းသားကတော့ (၁၈၆)ဦး၊ စုစုပေါင်းကျောင်းသား အားလုံးပေါင်း (၈၁၆)ဦးရှိခဲ့ပါတယ်။ ကျောင်းပိုင်မြေဧရိယာ အားလုံးပေါင်း (၃၃)ဧကကျော် ကျယ်ဝန်းပါတယ်။ စာသင်ကျောင်းဆောင် အားလုံးပေါင်း (၆)ဆောင်ရှိပါတယ်။ ဥက္ကဋ္ဌကြီးခင်ဗျား။ အဲဒီ အ.ထ.က(ခွဲ) ဒေါတမငယ်ကျောင်းဟာ ကျောင်းပတ်ဝန်းကျင်မှာ ကျောင်းတက်ရောက်နေတဲ့ အလယ်တန်းကျောင်း (၁)ကျောင်းရှိပါတယ်။ မူလတန်းကျောင်း (၇)ကျောင်း ရှိပါတယ်။ နေ့စဉ်နှင့်အမျှ ကျောင်းသူ၊ ကျောင်းသားများဟာ တိုးတက်လာတဲ့အတွက်ကြောင့် အဲဒီ ဒေါတမငယ်ကျောင်းကို အခြေခံပညာအထက်တန်းကျောင်းသို့ တိုးမြှင့်ပေးဖို့ မိဘပြည်သူလူထုက လိုလားလျက်ရှိပါတယ်။ ၈ - ၁၀ - ၂၀၁၈ ရက်နေ့မှာ ဒေါတမငယ် အခြေခံပညာအလယ်တန်းကျောင်း(ခွဲ)မှာ မိဘ၊ ဆရာအသင်း နှစ်ပတ်လည်လုပ်ခဲ့ပါတယ်။ ကျွန်တော်တို့ ကိုယ်စားလှယ်များ တက်ရောက်ခဲ့ပါတယ်။ အဲဒီကိစ္စနှင့် ပတ်သက်ပြီး ကျောင်းသူ၊ ကျောင်းသားမိဘများလည်း ထပ်မံ ပြီးတော့ တင်ပြတောင်းဆိုလာခဲ့ပါတယ်။ လက်ရှိပညာသင်နှစ်မှာ ကျောင်းသူ၊ ကျောင်းသား ပြန်ကြည့်မယ် ဆိုရင် အထက်တန်းအဆင့်အနေနဲ့ (၁၇၂)ဦး ရှိပါတယ်။ အမျိုးသားလွှတ်တော် အကြောင်းအရင်းမှာ ဝိဇ္ဇာတွဲ ကျောင်းသူ၊ ကျောင်းသားများကို လက်ခံနိုင်ခြင်း မရှိသေးလို့ ဖြစ်ပါတယ်။ တကယ်လို့များ ကျောင်းအဆင့်တိုးမြှင့်ပေးမယ်ဆိုရင် ဝိဇ္ဇာတွဲ ကျောင်းသူ၊ ကျောင်းသားများ လက်ခံနိုင်မယ်ဆိုရင် ကျောင်းသားဟာ (၂၅၀)ဦး အထက်လောက်ရှိမယ်လို့ လေ့လာတွေ့ရှိရပါတယ်။ ပင်မကျောင်းနှင့်လည်း (၁)မိုင်ကျော်ခန့်သာဝေးပေမယ့် တကယ်လို့များ ကျောင်းအဆင့်တိုးမြှင့်လာမယ် ဆိုရင် ပင်မကျောင်းကိုလည်း လုံးဝထိခိုက်မှုမရှိဘူးဆိုတာ တွေ့ရပါတယ်။ ဒါကြောင့်မို့လို့ ဥက္ကဌကြီး ကနေတစ်ဆင့် မေးမြန်းလိုသည်မှာ အဲဒီ ဒေါတမငယ် အ.ထ.က(ခွဲ)ကို အခြေခံပညာ အထက်တန်းကျောင်းသို့ တိုးမြှင့်ဖွင့်လှစ်ပေးရန် အစီအစဉ် ရှိ/မရှိ မဲဆန္ဒရှင်ပြည်သူကိုယ်စား မေးမြန်းရခြင်းဖြစ်ပါတယ်။ အားလုံး ကျေးဇူးတင်ပါတယ်။</speech>
<title>ရခိုင်ပြည်နယ်၊ ကျောက်တော်မြို့နယ်၊ ဆင်အိုးချိုင်ကျေးရွာ အခြေခံပညာအထက်တန်းကျောင်း(ခွဲ)အား အခြေခံပညာအထက်တန်းကျောင်းအဖစ် ၂၀၁၉ - ၂ဝ၂ဝ ပညာသင်နှစ်တွင် အဆင့်တိုးမြှင့်ပေးရန် အစီအစဉ် ရှိ/မရှိနှင့် စပ်လျဉ်းသည့် မေးခွန်း</title>
<speech type='speaker'>ဆက်လက်ပြီး ရခိုင်ပြည်နယ် မဲဆန္ဒနယ်အမှတ်(၅)မှ ဦးမြင့်နိုင် က ရခိုင်ပြည်နယ်၊ ကျောက်တော်မြို့နယ်၊ ဆင်အိုးချိုင်ကျေးရွာ အခြေခံပညာအထက်တန်းကျောင်း(ခွဲ)အား အခြေခံပညာ အထက်တန်းကျောင်းအဖြစ် ၂၀၁၉ - ၂၀၂၀ ပညာသင်နှစ်တွင် အဆင့်တိုးမြှင့်ပေးရန် အစီအစဉ် ရှိ/မရှိ နှင့် စပ်လျဉ်းတဲ့ မေးခွန်း မေးမြန်းဖို့ ဖြစ်ပါတယ်။</speech>
<speech><mp id='947'>ဦးမြင့်နိုင်၊ ရခိုင်ပြည်နယ် မဲဆန္ဒနယ်အမှတ်(၅)</mp>လေးစားအပ်ပါတဲ့ အမျိုးသားလွှတ်တော် ဥက္ကဋ္ဌကြီး၊ ဒုတိယဝန်ကြီးနှင့် အမျိုးသားလွှတ်တော်ကိုယ်စားလှယ်များအားလုံးကို သာလီစွပါလို့ ဦးစွာ ပထမ နှုတ်ခွန်းဆက်သ ဂါရဝပြုအပ်ပါတယ်။ ကျွန်တော်ကတော့ ရခိုင်ပြည်နယ် မဲဆန္ဒနယ်အမှတ်(၅) မှ အမျိုးသားလွှတ်တော်ကိုယ်စားလှယ် ဦးမြင့်နိုင် ဖြစ်ပါတယ်။ ကျွန်တော် ဒီနေ့ အမျိုးသားလွှတ်တော်မှာ ပညာရေးဝန်ကြီးဌာနနှင့် ပတ်သက်တဲ့ မေးခွန်းတစ်ခုကို ကြယ်ပွင့်ပြမေးခွန်းအနေနဲ့ မေးမြန်းသွားမှာ ဖြစ်ပါတယ်။ လေးစားအပ်ပါတဲ့ အမျိုးသားလွှတ်တော်ဥက္ကဋ္ဌကြီးခင်ဗျား။ ကျွန်တော့် မဲဆန္ဒနယ် ကျောက်တော်မြို့နယ်တွင် ကျေးရွာအုပ်စု(၇၉)အုပ်စုနှင့် ကျေးရွာပေါင်း(၂၈၃)ရွာ၊ လူဦးရေ(၂)သိန်းကျော် ခန့်နေတဲ့ မြို့နယ်တစ်ခုဖြစ်ပါတယ်။ ပညာရေးနှင့်ပတ်သက်ပြီး အထက်တန်းကျောင်း(၁၀)ကျောင်း၊ အထက်တန်း(ခွဲ) (၁၁)ကျောင်း၊ အ.လ.က (၂၁)ကျောင်း၊ အ.လ.က(ခွဲ) (၂၂)ကျောင်း၊ မူလွန်) (၄၁) ကျောင်း၊ အ.မ.က (၁၁၈)ကျောင်း၊ အ.မ.က(ခွဲ) (၃၃)ကျောင်း၊ စုစုပေါင်း (၂၅၆)ကျောင်း၊ ဘက (၂၁) ကျောင်း၊ ကိုယ်ပိုင်ကျောင်း (၅)ကျောင်းရှိတဲ့ မြို့နယ်တစ်ခုဖြစ်ပါတယ်။ အခြေခံပညာအထက်တန်းကျောင်း(ခွဲ)၊ ဆင်အိုးချိုင်ကျေးရွာမှာ ကျောက်တော်မြို့နယ်မှ (၈)မိုင်ခန့်ကွာဝေးပြီး ကုလားတန်မြစ်၏ အရှေ့ဘက်ခြမ်းတွင် တည်ရှိတဲ့ ကျေးရွာဖြစ်ပါတယ်။ အနီးဆုံး အထက်တန်းကျောင်းမှာ အပေါက် အထက်တန်းကျောင်းဖြစ်ပြီး (၆)မိုင်လောက်ကွာဝေးပါတယ်။ ကုလားတန်မြစ်ကြီးခြားနေတဲ့အတွက် မိုးရာသီတွင် လှိုင်းလေကြီးပြီး အန္တရာယ်များလွန်းသောကြောင့် သွားလာရေးအဆင်မပြေပါ။ အ.ထ.က(ခွဲ)ကို ၂၀၁၀ - ၂၀၁၁ ခုနှစ်တွင် တိုးမြှင့်ခွင့်ရရှိခဲ့ပြီး ကျောင်းသားဦးရေမှာ အထက်တန်းကျောင်းသား (၆၇)ဦးရှိပါတယ်။ အလယ်တန်းကျောင်းသား (၂၄၇)ဦး၊ မူလတန်း(၉၀)ဦး၊ စုစုပေါင်း (၄၀၄)ဦးရှိ ပါတယ်။ အနီးပတ်ဝန်းကျင်မှာရှိတဲ့ ကျောင်းများတွင် အ.လ.က ကျောင်းများ၊ မူ(လွန်)ကျောင်းများ၊ မူလတန်းကျောင်းများရှိနေခြင်းကြောင့် ကျောင်းသားများ အထက်တန်းအဆင့်ကို ဆင်အိုးချိုင်ကျေးရွာ အ.ထ.က(ခွဲ)တွင် လာရောက်တက်ရောက်ကြပါတယ်။ ကျောင်းဆောင်များအဖြစ် (၈၀ x ၃၀)ပေကျောင်းဆောင်(၁)ဆောင်၊ (၁၂၀ x ၃၀)ပေ ကျောင်းဆောင်(၁)ဆောင်၊ (၆၀ x ၃၀)ပေ ကျောင်းဆောင် (၃)ဆောင်ရှိနေတဲ့အတွက် လက်ရှိအခြေအနေ မှာတော့ ကျောင်းဆောင်လုံလောက်မှုရှိနေပါတယ်။ ဆင်အိုးချိုင်ကျေးရွာ အ.ထ.က(ခွဲ)ကျောင်းမှာ အထက်တန်းအဆင့်တိုးမြှင့်ပေးရန်အတွက် ပညာရေးဝန်ကြီးဌာနရဲ့ သတ်မှတ်မူဘောင် ကျောင်းသား ဦးရေ ပြည့်မီခြင်းမရှိသော်လည်း ပင်မကျောင်းနှင့် (၆)မိုင်ခန့်ကွာဝေးပြီး သွားလာရေးခက်ခဲတဲ့ အရပ်ဒေသဖြစ်တဲ့အတွက် ကုလားတန်မြစ်ကြီးလည်းခြားနေပြီး မိုးရာသီတွင် သွားလာရေး အင်မတန်မှ ခက်ခဲတဲ့အရပ်ဒေသဖြစ်ပါတယ်။ ကုန်းလမ်းမှလည်း အဆင်ပြေမှုမရှိပါ။ ဤဒေသမှာ ဆင်းရဲနွမ်းပါး ကြပြီး ပညာရေးကို ဆုံးခန်းတိုင်အောင် ပညာသင်ကြားနိုင်ရေးတို့အတွက် ဤဒေသမှ ကျောင်းသား၊ ကျောင်းသူများကို ညှာတာထောက်ထားခြင်းအားဖြင့် ကျောင်းအဆင့်တိုးမြှင့်ပေးစေရေး အမျိုးသား လွှတ်တော်ဥက္ကဋ္ဌကြီးမှတစ်ဆင့် အောက်ပါမေးခွန်းကို မေးမြန်းအပ်ပါတယ်။ ကျောက်တော်မြို့နယ်တွင် ဆင်အိုးချိုင်ကျေးရွာ အခြေခံပညာအထက်တန်းကျောင်း(ခွဲ)အား အခြေခံပညာအထက်တန်းကျောင်း အဆင့်သို့ ၂၀၁၉ - ၂၀၂၀ ပညာသင်နှစ်တွင် တိုးမြှင့်ပေးနိုင်ရန် အစီအစဉ် ရှိ/မရှိ လေးစားစွာ မေးမြန်းအပ်ပါတယ်ခင်ဗျား။ ကျေးဇူးတင်ပါတယ်။</speech>
<title>မကွေးတိုင်းဒေသကြီး၊ မကွေးမြို့နယ်အတွင်းရှိ အမှတ်(၅)စက်မှုသင်တန်းကျောင်း(မကွေး)တွင် အသက်မွေး ဝမ်းကျောင်း အတတ်ပညာ လက်တွေ့သင်ကြားပြသမှုအတွက် အထောက်အကူပြု မော်တော်ယာဉ်များ အသုံးပြုပြီး စီမံဆောင်ရွက်သကဲ့သို့ မြန်မာနိုင်ငံအတွင်းရှိ အစိုးရစက်မှုလက်မှုသိပ္ပံကျောင်းများ၊ အစိုးရနည်းပညာအထက်တန်းကျောင်းများတွင် အထောက်အကူပြု မော်တော်ယာဉ်များ ဖြည့်ဆည်းဆောင်ရွက်ပေးရန် အစီအစဉ် ရှိ/မရှိနှင့် စပ်လျဉ်းသည့် မေးခွန်း</title>
<speech type='speaker'>ဆက်လက်ပြီး မကွေးတိုင်းဒေသကြီး မဲဆန္ဒနယ်အမှတ်(၁)မှ ဦးလှဆန်း က မကွေးတိုင်းဒေသကြီး၊ မကွေးမြို့နယ်အတွင်းရှိ အမှတ် (၅) စက်မှုသင်တန်းကျောင်း(မကွေး)တွင် အသက်မွေးဝမ်းကျောင်း အတတ်ပညာ လက်တွေ့သင်ကြားပြသမှုအတွက် အထောက်အကူပြု မော်တော် ယာဉ်များ အသုံးပြုပြီး စီမံဆောင်ရွက်သကဲ့သို့ မြန်မာနိုင်ငံအတွင်းရှိ အစိုးရစက်မှုလက်မှုသိပ္ပံကျောင်း များ၊ အစိုးရနည်းပညာအထက်တန်းကျောင်းများတွင် အထောက်အကူပြု မော်တော်ယာဉ်များ ဖြည့်ဆည်းဆောင်ရွက်ပေးရန် အစီအစဉ် ရှိ/မရှိနှင့် စပ်လျဉ်းတဲ့မေးခွန်း မေးမြန်းဖို့ ဖြစ်ပါတယ်</speech>
<speech><mp id='904'>ဦးလှဆန်း၊ မကွေးတိုင်းဒေသကြီး မဲဆန္ဒနယ်အမှတ်(၁)</mp>အားလုံး မင်္ဂလာပါခင်ဗျား။ မကွေးတိုင်းဒေသကြီး မဲဆန္ဒနယ်အမှတ်(၁)မှ အမျိုးသားလွှတ်တော်ကိုယ်စားလှယ် ကျွန်တော် အမျိုးသားလွှတ်တော် ဦးလှဆန်း က အမျိုးသားလွှတ်တော်ဥက္ကဋ္ဌကြီးနှင့် အမျိုးသားလွှတ်တော်ကိုယ်စားလှယ်ကြီးများ သိရှိပြီးဖြစ်တဲ့ ကျွန်တော်၏ မေးခွန်းမေးမြန်းရခြင်း ရည်ရွယ်ချက်ကတော့ ကျွန်တော်တို့နိုင်ငံရဲ့ ပကတိ အနေအထား သူတစ်ပါးနိုင်ငံ သွားအလုပ်ရှာဖွေ လုပ်ကိုင်ခဲ့လျှင်သော်လည်းကောင်း၊ မိမိနိုင်ငံတွင် အလုပ်အကိုင်ရှာဖွေ လုပ်ကိုင်လျှင်သော်လည်းကောင်း အသက်မွေးဝမ်းကျောင်းပညာရပ်တစ်ခု ထိထိမိမိ ပိုင်နိုင်ကျွမ်းကျင်စွာ တတ်မြောက်ပြီးတော့ လုပ်ငန်းတစ်ခုကို လက်တွေ့ဆန်ဆန် ဆောင်ရွက်နိုင်ရန် ရည်ရွယ်၍ ယခုလို မေးမြန်းရခြင်းဖြစ်ပါတယ်။ ကျွန်တော်တို့ မြန်မာနိုင်ငံ စက်မှုဝန်ကြီးဌာနအောက်မှာရှိတဲ့ နိုင်ငံခြားအထောက်အပံ့နဲ့ မြန်မာတို့ ပူးပေါင်းဆောင်ရွက်တဲ့ လက်တွေ့အသုံးချ အသက်မွေးဝမ်းကျောင်း သင်တန်းကျောင်း ကျွန်တော် လေ့လာသိရှိရသလောက်တော့ (၆)ကျောင်းရှိပါတယ်။ ဂျာမနီနိုင်ငံနှင့်ဖွင့်လှစ်တဲ့ ဆင်တဲ့ သင်တန်းကျောင်း၊ တရုတ်နိုင်ငံနှင့်ဖွင့်လှစ်တဲ့ မန္တလေးသင်တန်းကျောင်း၊ ကိုရီးယားနိုင်ငံနှင့်ဖွင့်လှစ်တဲ့ သာဂရသင်တန်းကျောင်း၊ အိန္ဒိယနိုင်ငံနှင့်ဖွင့်လှစ်တဲ့ ပခုက္ကူ သင်တန်းကျောင်း၊ ကိုရီးယားနိုင်ငံနှင့် ဖွင့်လှစ်တဲ့ မကွေးသင်တန်းကျောင်း၊ အိန္ဒိယနိုင်ငံနှင့်ဖွင့်လှစ်တဲ့ မြင်းခြံသင်တန်းကျောင်း (၆)ကျောင်း ရှိတဲ့အနက် ကိုရီးယားနိုင်ငံနှင့်ဖွင့်လှစ်တဲ့ မကွေးသင်တန်းကျောင်းအား စံနမူနာထားပြီး တင်ပြပါရစေ။ Power Point အသုံးပြုခွင့်ပြုပါခင်ဗျား။ ဒါကတော့ ကျွန်တော်တို့ မကွေးအမှတ်(၅) စက်မှု သင်တန်းကျောင်းဖြစ်ပါတယ်။ နောက် စက်မှုသင်တန်းကျောင်းရဲ့ တည်နေရာ မကွေးမြို့ရဲ့ တောင်ဘက် (၅)မိုင်အကွာ အရှေ့တောင်ဘက် (၅)မိုင်အကွာမာရှိပါတယ်။ နောက် သင်တန်းကျောင်းရဲ့ အဆောက်အအုံ များပုံစံဖြစ်ပါတယ်။ သင်တန်းကျောင်းရဲ့ သမိုင်းအကျဉ်းချုပ် ဖြစ်ပါတယ်။ နောက် သင်တန်းကျောင်း ဖွင့်လှစ်ပို့ချမှု အမှတ်စဉ် (၇)အထိရှိပါတယ်။ ဒီနေ့အထိ အမှတ်စဉ်(၈)ကို သင်ကြားလျက်ရှိပါတယ်။ သင်တန်းသားတတ်မြောက်တဲ့ အရည်အချင်းကတော့ အထက်တန်းပညာ တတ်မြောက်ပြီးဖြစ်ရပါမယ်။ ပညာသင်ကြားမှုနှင့် လက်တွေ့သင်တန်းကတော့ ပုံတွင်ပြထားတဲ့အတိုင်းပါပဲခင်ဗျား။ စာတွေ့၊ လက်တွေ့ သင်တန်းခွဲဝေမှုကတော့ ကျွန်တော်တို့ စာတွေ့က (၃၀)ရာခိုင်နှုန်း၊ လက်တွေ့က (၇၀)ရာခိုင်နှုန်း သင်ကြားပို့ချပါတယ်ခင်ဗျား။ လစဉ်စားစရိတ်ကြေးကတော့ ကျောင်းသား(၁)ဦးကို (၃၀၀၀၀)ကျပ်၊ သို့သော် ကျောင်းသား (၁)ဦးက (၁၅၀၀၀)ကျပ်ပေးပြီးတော့ သင်တန်းကျောင်းက (၁၅၀၀၀)ကျပ် ထည့်ဝင်ပါတယ်ခင်ဗျား။ နေရေး၊ ထိုင်ရေး၊ စားရေး၊ ပညာရေး၊ အားကစားနှင့်ပတ်သက်ပြီးတော့ ကျွန်တော်တို့ သင်တန်းကျောင်းကနေ အကုန်လုံး အကုန်ကျခံပါတယ်ခင်ဗျား။ သင်တန်းတက်ရောက်မှုအခြေအနေကတော့ (၇) ကြိမ်မြောက်ထိအောင် ၂၀၁၆ ခုနှစ် အထိ သင်တန်းပေးခဲ့ပြီးဖြစ်ပြီး ယနေ့ (၁၇၀)ဦးတက်ရောက်ဆဲ ဖြစ်ပါတယ်။ အမှတ်စဉ် သင်တန်းဆင်း အလုပ်အကိုင်ရရှိမှုအခြေအနေကတော့ ကျောင်းသား (၁၄၇)ယောက် သင်တန်းဆင်းပြီးတော့ (၁၄၇)ယောက်လုံး အလုပ်အကိုင် ရရှိပါတယ်ခင်ဗျား။ နောက် အမှတ်စဉ်(၆) နမူနာအားဖြင့်လည်း ဒီလိုပါပဲခင်ဗျား။ သင်တန်းဆင်းဦးရေ(၁၅၁)ဦး မှာ (၁၅၁)ဦးလုံး အလုပ်အကိုင်ရရှိပါတယ်။ မကွေးအမှတ်(၅) စက်မှုသင်တန်းကျောင်း သင်ထောက်ကူ ပစ္စည်းအပြည့်အစုံနှင့် သင်ထောက်ကူပစ္စည်းဖြစ်တဲ့ မော်တော်ယာဉ်မျိုးစုံ (၁၃)စီးရှိကြောင်း သိရှိရ ပါတယ်။ ကျွန်တော်တို့ မကွေးမြို့ရဲ့မြောက်ဘက် (၁.၅)မိုင်အကွာမှာရှိတဲ့ အစိုးရစက်မှုလက်မှု သင်တန်းကျောင်းမှာတော့ သင်ထောက်ကူပစ္စည်းများ အပြည့်အစုံမရှိသည့်အပြင် သင်ထောက်ကူ ပစ္စည်းဖြစ်သည့် မော်တော်ယာဉ်လည်း(၃)စီးပဲရှိတာကြောင့် ကျွန်တော်တို့ကိုယ်တိုင် လေ့လာတွေ့ရှိရ ပါတယ်။ နမူနာအဖြစ်ပြောရရင် ပုဂ္ဂလိကပိုင်အနေဖြင့် မြန်မာကိုင်ရိုကုမ္ပဏီ မကွေးမြို့ရဲ့ နတ်မောက် လမ်းမှာရှိပါတယ်။ (၄)မိုင်အကွာမှာရှိပြီးတော့ သင်တန်းသား၊ သင်တန်းသူဟာ (၁၅) ဦးတက်နိုင်ပြီး သင်တန်းချိန်ကာလ(၃)လ ကြာမြင့်ပါတယ်။ အဲဒီသင်တန်းမှာ ကျောင်းသားတွေက ကိုယ်ပိုင် နေရေး၊ စားရေး တည်ဆောက်ပြီးတော့ အလကားသင်ပေးတဲ့ သင်တန်းဖြစ်ပါတယ်။ သင်တန်းပြီးတဲ့ အခါမှာ အလုပ်အကိုင် ချိတ်ဆက်ဆောင်ရွက်ပေးမှုဟာ အဆင်ပြေနိုင်ကြောင်းလည်း သိရှိရတယ်။ နောက် သတင်းစာပါတဲ့ သင်တန်းကျောင်းတစ်ခုပြောရရင်တော့ ကျွန်တော်တို့ တယ်လီဖုန်းနဲ့ မေးမြန်းတဲ့အခါမှာ သင်တန်းကာလ(၁)နှစ်၊ သင်တန်းကြေးက ကျပ်(၂၁)သိန်း၊ ကျပ်(၂၂)သိန်းပေးရပြီးတော့ စားစရိတ်၊ နေစရိတ် မိမိအစီအစဉ်ဖြင့် ကုန်ကျစရိတ် ကျပ်သိန်း(၃၀)ခန့် ခန့်မှန်းပါတယ်။ သင်တန်းပြီးစီးပါက အလုပ်အကိုင် ချိတ်ဆက်ဆောင်ရွက်ပေးကြောင်းလည်း သိရှိရပါတယ်။ ဒါကြောင့်မို့ ကျွန်တော့်အနေနဲ့ ပြည်ထောင်စုသမ္မတမြန်မာနိုင်ငံတော် အစိုးရပညာရေး ဝန်ကြီးဌာန၊ နည်းပညာ၊ သက်မွေးပညာနှင့် လေ့ကျင့်ရေးဦးစီးဌာန၊ အစိုးရနည်းပညာ အထက်တန်းကျောင်းများ၊ အစိုးရစက်မှုလက်မှုသိပ္ပံကျောင်းများ၊ မြန်မာတစ်နိုင်ငံလုံးမှာရှိတဲ့ ၎င်းကျောင်းများ အတွက် ကိုရီးယားသမ္မတနိုင်ငံနှင့် မြန်မာနိုင်ငံတို့ပူးပေါင်းဆောင်ရွက်ရေး Agency KOICA နှင့် မြန်မာနိုင်ငံတို့ ပူးပေါင်းဆောင်ရွက်ဖွင့်လှစ်ပြီး သက်မွေးပညာသင်တန်းကျောင်းကဲ့သို့ သင်ထောက်ကူ ပစ္စည်းများ၊ သင်ထောက်ကူပစ္စည်းဖြစ်သည့် မော်တော်ယာဉ်များအား ထောက်ပံ့ပေးရခြင်းသည် နိုင်ငံတော်ဘတ်ဂျက်စီမံခန့်ခွဲ မျှဝေသုံးစွဲခြင်းကမဟုတ်ဘဲ ဖမ်းဆီးရရှိသည့်ယာဉ်များ၊ ဆိပ်ကမ်းမှ ထုတ်ယူခြင်းမရှိတော့သည့်ယာဉ်များ၊ အရည်ကျို အပ်နှံသည့် ကားများမှာသာ ထောက်ပံ့စီမံပေးရမည် ဖြစ်ပါ၍ နိုင်ငံတော်အစိုးရအနေဖြင့် မော်တော်ယာဉ်များ ထောက်ပံ့စီမံဆောင်ရွက်ပေးနိုင်ခြင်း ရှိ/မရှိ အမျိုးသားလွှတ်တော်ဥက္ကဋ္ဌကြီးမှတစ်ဆင့် မေးမြန်းအပ်ပါတယ်ခင်ဗျား။ အားလုံးကို ကျေးဇူးတင် ပါတယ်။</speech>
<speech type='speaker'>မေးခွန်းများနဲ့ ပတ်သက်ပြီး ပညာရေးဝန်ကြီးဌာန၊ ဒုတိယဝန်ကြီး က တစ်ခုချင်း ဖြေကြားပေးဖို့ ဖြစ်ပါတယ်</speech>
<speech><agency id='16'>ဦးဝင်းမော်ထွန်း (ဒုတိယဝန်ကြီး ၊ ပညာရေးဝန်ကြီးဌာန)</agency>ရိုသေလေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်ကြီးများအားလုံး စိတ်၏ ချမ်းသာခြင်း၊ ကိုယ်၏ကျန်းမာခြင်းနှင့် ပြည့်စုံပါစေကြောင်း ဦးစွာဆုမွန်ကောင်းတောင်းရင်း နှုတ်ခွန်း ဆက်သပါတယ်။ ပညာရေးဝန်ကြီးဌာန၊ ဒုတိယဝန်ကြီး ကျွန်တော် ဦးဝင်းမော်ထွန်း က ကယား ပြည်နယ် မဲဆန္ဒနယ်အမှတ်(၄)မှ အမျိုးသားလွှတ်တော်ကိုယ်စားလှယ်ကြီး ဦးစောစိန်ထွန်း ၏ မေးခွန်း ဖြစ်သော ကယားပြည်နယ်၊ ဒီးမော့ဆိုမြို့နယ်ရှိ ဒေါတမငယ် အခြေခံပညာအထက်တန်းကျောင်း(ခွဲ)ကို အခြေခံပညာအထက်တန်းကျောင်းအဖြစ် အဆင့်တိုးမြှင့်ဖွင့်လှစ်ပေးရန် အစီအစဉ် ရှိ/မရှိဆိုတဲ့ မေးခွန်းနှင့် စပ်လျဉ်းပြီး ဦးစွာဖြေကြားတင်ပြမှာ ဖြစ်ပါတယ်။ ရိုသေလေးစားအပ်ပါသော လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်ကြီးများ ခင်ဗျား။ ပညာရေးဝန်ကြီးဌာန၊ အခြေခံပညာဦးစီးဌာနအနေဖြင့် ပြီးခဲ့တဲ့ ၂၀၁၈-၂၀၁၉ ပညာသင် နှစ်မှာ အခြေခံပညာကျောင်းပေါင်း (၆၃၈၆)ကျောင်း အဆင့်တိုးမြှင့် ဆောင်ရွက်ပေးခဲ့ပါတယ်။ ဒီလိုဆောင်ရွက်ပေးရာမှာ ကိုယ်စားလှယ်တော်ကြီး၏ မဲဆန္ဒနယ် ကယားပြည်နယ်၊ ဒီးမော့ဆိုမြို့နယ်မှာ အခြေခံပညာမူလတန်းကျောင်း(ခွဲ) (၂)ကျောင်း၊ အခြေခံပညာမူလတန်းကျောင်း (၂)ကျောင်း၊ အခြေခံ ပညာမူလတန်း(လွန်)ကျောင်း (၂)ကျောင်း၊ အခြေခံပညာအလယ်တန်းကျောင်း(ခွဲ) (၃)ကျောင်း၊ အခြေခံ ပညာအလယ်တန်းကျောင်း (၂)ကျောင်း၊ အခြေခံပညာအထက်တန်းကျောင်း (၁)ကျောင်း၊ စုစုပေါင်း အခြေခံပညာကျောင်းပေါင်း (၁၂)ကျောင်း အဆင့်တိုးမြှင့်ခဲ့ပါတယ်။ အခြေခံပညာအထက်တန်းကျောင်း(ခွဲ)မှ အခြေခံပညာအထက်တန်းကျောင်းအဖြစ် အဆင့် တိုးမြှင့်ပေးနိုင်ရန် သတ်မှတ်ချက်အားဖြင့် အထက်အဆင့်သင် ကျောင်းသား၊ ကျောင်းသူ (၂၀၀)ဦးနှင့် အထက်ရှိခြင်း၊ သွားလာရေးခက်ခဲသော တောင်တန်း၊ မြစ်၊ ချောင်းပေါများသည့် ဒေသများဖြစ်ပါက အနီးဆုံး အထက်တန်းအဆင့်သင်ကျောင်းနှင့် (၁၀)မိုင်အထက် ကွာဝေးမှုရှိရန်လိုအပ်ခြင်းတို့ ဖြစ်ပါတယ်။ တင်ပြပါ ကယားပြည်နယ်၊ ဒီးမော့ဆိုမြို့နယ်၊ ဒေါတမငယ် အခြေခံပညာအထက်တန်းကျောင်း(ခွဲ)မှာ လက်ရှိအားဖြင့် အထက်တန်းအဆင့်သင် ကျောင်းသား၊ ကျောင်းသူ (၁၇၇)ဦးသာ ရှိသည့်အပြင် အနီးဆုံး အထက်တန်းအဆင့်သင်ကျောင်းဖြစ်တဲ့ ဒီးမော့ဆိုအခြေခံပညာအထက်တန်းကျောင်းနှင့် (၁)မိုင်ခန့်ပဲ ကွာဝေးတာကို စိစစ်တွေ့ရှိရပါတယ်။ သို့ဖြစ်ပါ၍ ယခု ၂၀၁၉-၂၀၂၀ ပညာသင်နှစ်တွင် အဆင့် တိုးမြှင့်ရန် ဦးစားပေးသတ်မှတ်ထားခြင်း မရှိပါကြောင်းနှင့် လက်ရှိမှာလည်း အခြေခံပညာ အထက်တန်းအဆင့်သင် ပညာရပ်များလည်း သင်ကြားခွင့်ရှိနေပါကြောင်း တင်ပြအပ်ပါတယ်။ ဆက်လက်ပြီး ကျွန်တော်ကပဲ ရခိုင်ပြည်နယ် မဲဆန္ဒနယ်အမှတ်(၅)မှ အမျိုးသားလွှတ်တော် ကိုယ်စားလှယ်ကြီး ဦးမြင့်နိုင် ၏ မေးခွန်းဖြစ်သော ရခိုင်ပြည်နယ်၊ ကျောက်တော်မြို့နယ်၊ ဆင်အိုးချိုင် ကျေးရွာ အခြေခံပညာအထက်တန်းကျောင်း(ခွဲ)အား အခြေခံပညာအထက်တန်းကျောင်းအဖြစ် ၂၀၁၉ - ၂၀၂၀ ပညာသင်နှစ်တွင် အဆင့်တိုးမြှင့်ပေးရန် အစီအစဉ် ရှိ/မရှိဆိုတဲ့ မေးခွန်းနှင့်စပ်လျဉ်းပြီး ဆက်လက်တင်ပြပါမယ်။ ရိုသေလေးစားရပါသော အမျိုးသားလွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်ကြီးများ ခင်ဗျား။ ကျွန်တော်တို့ ကျောင်းအဆင့် တိုးမြှင့်ပေးခဲ့တဲ့ထဲမှာ ကိုယ်စားလှယ်တော်ကြီးရဲ့ မဲဆန္ဒနယ် ရခိုင်ပြည်နယ်၊ ကျောက်တော်မြို့နယ်မှာ အခြေခံပညာမူလတန်းကျောင်း(ခွဲ) (၁)ကျောင်း၊ အခြေခံပညာ မူလတန်းကျောင်း (၅)ကျောင်း၊ အခြေခံပညာမူလတန်း(လွန်)ကျောင်း (၆)ကျောင်း၊ အခြေခံပညာ အလယ်တန်းကျောင်း(ခွဲ) (၂၀)ကျောင်း၊ အခြေခံပညာအလယ်တန်းကျောင်း (၁၄)ကျောင်း၊ အခြေခံ ပညာအထက်တန်းကျောင်း(ခွဲ) (၅)ကျောင်း၊ အခြေခံပညာအထက်တန်းကျောင်း (၂)ကျောင်း၊ စုစုပေါင်း အခြေခံပညာကျောင်းပေါင်း (၅၃)ကျောင်း အဆင့်တိုးမြှင့်ဆောင်ရွက်ပေးခဲ့ပါကြောင်း ဦးစွာတင်ပြ ပါတယ်။ကိုယ်စားလှယ်တော်ကြီးတင်ပြတဲ့ ရခိုင်ပြည်နယ်၊ ကျောက်တော်မြို့နယ်၊ ဆင်အိုးချိုင် အခြေခံပညာအထက်တန်းကျောင်း(ခွဲ)မှာ အထက်တန်းဆင့်သင်ကျောင်းသား၊ ကျောင်းသူ (၆၇)ဦးသာ ရှိပါတယ်။ အနီးဆုံး အထက်တန်းဆင့်သင်ကျောင်းဖြစ်တဲ့ အပေါက်ဝအခြေခံပညာအထက်တန်းကျောင်းနဲ့တော့ (၆)မိုင်လောက် ကွာဝေးတာတွေ့ရပါတယ်။ ဒီအတွက် ယခု ၂၀၁၈-၂၀၁၉ ပညာသင် နှစ်မှာ အခြေခံပညာအထက်တန်းကျောင်းအဖြစ် အဆင့်တိုးမြှင့်ပေးရန် ဦးစားပေးသတ်မှတ်ထားခြင်း မရှိပါကြောင်းနှင့် လက်ရှိမှာလည်း အခြေခံပညာအထက်တန်းပညာရပ်များ သင်ကြားခွင့်ရှိနေပါကြောင်း ရိုသေစွာတင်ပြအပ်ပါတယ်။ ဒီနေရာမှာ ကြုံကြိုက်လို့ လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်ကြီးများကို ကျွန်တော် နည်းနည်းလေးဖြည့်ပြီး တင်ပြချင်ပါတယ်။ ကျွန်တော်တို့ ပညာရေးဝန်ကြီးဌာနအနေနဲ့ ပထမဆုံးနှစ်မှာ ကျောင်းအဆင့်တိုးပေးတာ ကျောင်းပေါင်း (၃၀၀၀)ကျော် ကျွန်တော်တို့ ဆောင်ရွက် ပေးခဲ့ပါတယ်။ ခုန ကျွန်တော်တင်ပြသလိုပဲ ဒုတိယနှစ်မှာ ကျောင်းပေါင်း(၆၃၀၀)ကျော် အဆင့်တိုးမြှင့်ဆောင်ရွက်ပေးခဲ့ပါတယ်။ ကျွန်တော်တို့ဆောင်ရွက်တဲ့နေရာမှာ ပြီးခဲ့တဲ့နှစ်တွေတုန်းကတော့ မူလတန်း အဆင့်သင်ကျောင်းများကို ဦးစားပေးပြီးတော့ ဖြည့်ဆည်းဆောင်ရွက်ပေးခဲ့ပါကြောင်း တင်ပြပါတယ်။ ယခုနှစ်မှာတော့ ကျွန်တော်တို့ အလယ်တန်းအဆင့်သင်ကျောင်းများ ဦးစားပေးပြီး ဆောင်ရွက်လျက် ရှိပါကြောင်း တင်ပြအပ်ပါတယ်။ ကိုယ်စားလှယ်တော်ကြီးများ တင်ပြသကဲ့သို့ မိဘပြည်သူတွေရဲ့ ဆန္ဒအတိုင်း အခြေအနေပေးနေသမျှ အထက်တန်းအဆင့်သင်ကျောင်းများလည်း မလွဲမသွေ တိုးချဲ့ဆောင်ရွက်ပေးမှာဖြစ်ပါတယ်။ သို့သော်လည်း မူလတန်းအဆင့်သင်ကျောင်းများအားလုံး၊ အလယ်တန်း အဆင့်သင်ကျောင်းများအားလုံး၊ အထက်တန်းအဆင့်သင်ကျောင်းများအားလုံးကို တစ်ချိန်တည်း၊ တစ်ပြိုင်တည်း တိုးမြှင့်ပေးရန်မှာ နိုင်ငံတော်ရဲ့ ဘတ်ဂျက်အနေအထားအရ တစ်ဆင့်ချင်း တိုးမြှင့်ဆောင်ရွက်ပေးရခြင်းဖြစ်ပါကြောင်းနှင့် သတ်မှတ်ကာလတွေ ပြည့်မီသွားရင် ကိုယ်စားလှယ်တော်ကြီးများ၏ ဆန္ဒများ အားလုံးပြည့်စုံအောင် ဖြည့်ဆည်းဆောင်ရွက်ပေးပါမည်ဖြစ်ကြောင်း ရိုသေစွာ တင်ပြအပ် ပါတယ်။ ဆက်လက်ပြီး ကျွန်တော်ကပဲ မကွေးတိုင်းဒေသကြီး မဲဆန္ဒနယ်အမှတ်(၁)မှ အမျိုးသား လွှတ်တော်ကိုယ်စားလှယ်ကြီး ဦးလှဆန်း ၏ မေးခွန်းဖြစ်သော မကွေးတိုင်းဒေသကြီး၊ မကွေးမြို့နယ် အမှတ်(၅)စက်မှုသင်တန်းကျောင်း(မကွေး)တွင် အသက်မွေးဝမ်းကျောင်းအတတ်ပညာ လက်တွေ့ သင်ကြားပြသမှုအတွက် အထောက်အကူပြု မော်တော်ယာဉ်များ အသုံးပြုပြီး စီမံဆောင်ရွက်နေ သကဲ့သို့ မြန်မာနိုင်ငံအတွင်းရှိ အစိုးရစက်မှုလက်မှုသိပ္ပံကျောင်းများ၊ အစိုးရနည်းပညာအထက်တန်းကျောင်းများတွင် အထောက်အကူပြု မော်တော်ယာဉ်များ ဖြည့်ဆည်းဆောင်ရွက်ပေးရန်ဆိုတဲ့ မေးခွန်း နှင့်စပ်လျဉ်းပြီး ဖြေကြားတင်ပြမှာဖြစ်ပါတယ်။ ရိုသေလေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ လွှတ်တော်ကိုယ်စားလှယ် ကြီးများခင်ဗျား။ ပညာရေးဝန်ကြီးဌာန၊ နည်းပညာ၊ သက်မွေးပညာနဲ့ လေ့ကျင့်ရေးဦးစီးဌာန ကြီးကြပ်မှုအောက်မှာ အစိုးရနည်းပညာကောလိပ် (၃)ကျောင်း၊ အစိုးရစက်မှုလက်မှုသိပ္ပံ (၂၂)ကျောင်း၊ အစိုးရနည်းပညာအထက်တန်းကျောင်း (၃၅)ကျောင်း ဖွင့်လှစ်ဆောင်ရွက်လျက်ရှိပြီး အဆိုပါကျောင်းများ အနက်မှ အစိုးရနည်းပညာကောလိပ် (၃)ကျောင်း၊ အစိုးရစက်မှုလက်မှုသိပ္ပံ (၂၀)ကျောင်း၊ ထို့ပြင် စက်မှုအင်ဂျင်နီယာ ဘာသာရပ်ဆိုင်ရာ ပုံမှန်သင်တန်းများကိုလည်းကောင်း၊ အစိုးရနည်းပညာ အထက်တန်းကျောင်း (၃၃)ကျောင်းတွင် မော်တော်ယာဉ်ဆိုင်ရာ နည်းပညာသင်တန်းများ သင်ကြား ပေးလျက်ရှိပါတယ်။ ဒီကျောင်းတွေက ကိုယ်စားလှယ်တော်ကြီး တင်ပြသကဲ့သို့ စက်မှုဝန်ကြီးဌာန အောက်မှာရှိတဲ့ စက်မှုသင်တန်းကျောင်းများနဲ့ သဘာဝမတူညီပါကြောင်း ဦးစွာတင်ပြပါတယ်။ စက်မှုသင်တန်းကျောင်း လက်အောက်မှာရှိတဲ့ သင်တန်းကျောင်းများကတော့ ကျွန်တော်တို့ ကိုယ်စားလှယ်တော်ကြီးတင်ပြသလိုပဲ နိုင်ငံတကာအကူအညီများနဲ့ ဆောင်ရွက်တာဖြစ်ပါတယ်။ ရင်းနှီးမြှုပ်နှံမှုပမာဏ အလွန်များပြီးတော့ (၁)ကျောင်းကိုအနည်းဆုံး ဘီလီယံ (၃၀)နဲ့အထက်မှာ ကုန်ကျစရိတ်ရှိပါတယ်။ ဒီလိုရင်းနှီးမြှုပ်နှံမှု များသည့်အတွက် ကျောင်းစတည်ကတည်းက ကိုယ်စားလှယ်တော်ကြီး မေးခဲ့သလိုပဲ ပြည့်ပြည့်စုံစုံနဲ့ သင်ထောက်ကူပစ္စည်း၊ အဆင့်မြင့်မြင့်၊ အရေအတွက်များများ ဆောင်ရွက်နိုင်တာ ရှိပါတယ်။ သင်တန်းကျောင်း (၁)ကျောင်းကို ဘီလီယံ (၃၀)လောက် အကုန်အကျခံ ဆောင်ရွက်နိုင်သော်လည်း ကျွန်တော်တို့ကျောင်းပေါင်း (၆၀)အတွက် တစ်နှစ်ကို (၃)ဘီလီယံသုံးဖို့ဟာ ကျွန်တော်တို့ဒီလောက်ပဲ သတ်မှတ်ချက်ရှိပါတယ်။ သို့သော် ကျွန်တော်တို့ ကြိုးစားပြီးတော့ ဖြည့်ဆည်းဆောင်ရွက်ပေးနေပါကြောင်း ဦးစွာတင်ပြအပ်ပါတယ်။ကိုယ်စားလှယ်တော်ကြီးတင်ပြသကဲ့သို့ သံရည်ကျိုအဆင့်ကားများကိုလည်း ကျွန်တော်တို့ နိုင်ငံတော်သမ္မတရုံးကို တင်ပြပြီး ရရှိရေးဆောင်ရွက်လျက်ရှိပါတယ်။ နိုင်ငံတော်သမ္မတကြီးက ခွင့်ပြုတဲ့အတွက် ကျွန်တော်တို့ မကြာခင်မှာ အစိုးရစက်မှုလက်မှုသိပ္ပံ(အင်းစိန်)အတွက် သံရည်ကျို အဆင့် ကား (၅)စီး၊ အစိုးရစက်မှုလက်မှုသိပ္ပံ(ရွှေပြည်သာ)အတွက် သံရည်ကျို အဆင့် ကား(၅)စီး၊ အစိုးရစက်မှုလက်မှုသိပ္ပံ(မန္တလေး)အတွက် သံရည်ကျို အဆင့် ကား(၅)စီး၊ အစိုးရစက်မှုလက်မှုသိပ္ပံ (ပြင်ဦးလွင်)အတွက် သံရည်ကျို အဆင့် ကား(၅)စီး၊ ဂျပန် - မြန်မာ - အောင်ဆန်း သက်မွေးပညာ သင်ကျောင်းအတွက် ကား(၅)စီး၊ နည်းပညာမြှင့်တင်ရေးသင်တန်းကျောင်းဌာန၊ ဆရာအတတ်သင်သိပ္ပံ အတွက် ကား(၅)စီး၊ စုစုပေါင်းမော်တော်ယာဉ် အစီး(၃၀)ကို နိုင်ငံတော်သမ္မတရုံးမှ ခွင့်ပြုမိန့်ရရှိပြီး ဖြစ်တဲ့အတွက် မကြာမီထုတ်ယူပြီး ဖြန့်ဖြူးပေးရန် စီစဉ်ထားပါကြောင်း တင်ပြအပ်ပါတယ်။ ကျန်သော ကျောင်းများအတွက်လည်း ယခုလိုဆက်လက်တင်ပြပြီး ရရှိပါက ခွဲဝေဆောင်ရွက်ပေးမည်ဖြစ်ပါကြောင်း ရိုသေစွာ တင်ပြအပ်ပါတယ်။ နောက် ကျွန်တော်တို့ ကျောင်းတွေအနေနဲ့ကတော့ စက်မှုသင်တန်းကျောင်းဆို တစ်လ ကျပ်(၃၀၀၀၀) သင်တန်းသားက သွင်းရပါတယ်။ ဒီလိုပဲ ပြင်ပကျောင်းဆိုရင် သင်တန်းကာလတစ်ခု အတွက် ငွေကျပ်(၂၂)သိန်း သင်တန်းသားက သွင်းရပါတယ်။ ကျွန်တော်တို့ ကျောင်းတွေက နိုင်ငံတော်က အထောက်အပံ့ပြုပြီး သက်မွေးပညာ တိုးတက်ပြန့်ပွားရေးကို ဆောင်ရွက်သည့်အတွက်ကျောင်းသား၊ ကျောင်းသူတွေရဲ့ သင်ကြားခ နိုင်ငံတော်ကို တစ်ပြားတစ်ချပ်မှ ပေးစရာမလိုပါဘူး။ ဒါ့အပြင် တက္ကသိုလ်တက်ရောက်သည့် သင်တန်းသားများအတွက် ပညာသင်ထောက်ပံ့ကြေးလည်း ကျပ်(၃၀၀၀၀) နိုင်ငံတော်က စီစဉ်ဆောင်ရွက်ပေးနေပါကြောင်းနဲ့ သင်ကြားမှုစနစ် ပိုမိုကောင်းမွန်ရေး အတွက် ကြိုးပမ်းဆောင်ရွက်မည်ဖြစ်ပါကြောင်း ရိုသေစွာတင်ပြအပ်ပါတယ်။ ကျေးဇူးတင်ပါတယ် ခင်ဗျား။</speech>
<speech type='speaker'>မေးခွန်းလာရောက် ဖြေကြားပေးတဲ့ ပညာရေးဝန်ကြီးဌာန၊ ဒုတိယဝန်ကြီး မိမိအစီအစဉ် ပြီးဆုံးလျှင် ပြန်လည်ထွက်ခွာနိုင်ပါတယ်။</speech>
</QASection>
<BillSection>
<title>ကလေးသူငယ် အခွင့်အရေးများဆိုင်ရာ ဥပဒေကြမ်းနှင့် စပ်လျဉ်း၍ လွှတ်တော်ကိုယ်စားလှယ်များက ဆက်လက်ဆွေးနွေးခြင်း</title>
<speech type='speaker'>အစီအစဉ်(၆) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ပြည်သူ့လွှတ်တော်တွင် စတင်တင်သွင်း၍ ပြင်ဆင်ချက်ဖြင့် အတည်ပြုပြီး ပေးပို့လာတဲ့ ကလေးသူငယ် အခွင့်အရေးများဆိုင်ရာ ဥပဒေကြမ်းနှင့်စပ်လျဉ်းပြီး ဆွေးနွေးရန်ကျန်ရှိတဲ့ လွှတ်တော်ကိုယ်စားလှယ်များ ဆက်လက်ဆွေးနွေးဖို့ ဖြစ်ပါတယ် တစ်ဦးလျှင်(၆)မိနစ်ထက်မပိုဘဲ ဆွေးနွေးခွင့်ပြုမှာ ဖြစ်ပါတယ်။ ပထမဦးစွာ တပ်မတော်သားကိုယ်စားလှယ် ဗိုလ်ကြီးဒေါ်သန်းသန်းဝင်း ဆွေးနွေးနိုင်ပါပြီ။</speech>
<speech><mp id='000'>ဗိုလ်ကြီး ဒေါ်သန်းသန်းဝင်း (တပ်မတော်သားကိုယ်စားလှယ်)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များအားလုံး မင်္ဂလာအပေါင်းနဲ့ ပြည့်စုံ ပါစေလို့ ဦးစွာ နှုတ်ခွန်းဆက်သအပ်ပါတယ်။ ကျွန်မကတော့ တပ်မတော်သားကိုယ်စားလှယ် ဗိုလ်ကြီး ဒေါ်သန်းသန်းဝင်း ဖြစ်ပါတယ်။ ကျွန်မအနေနဲ့ ကလေးသူငယ် အခွင့်အရေးများဆိုင်ရာ ဥပဒေကြမ်းမှ ထိမ်းမြားလက်ထပ်ခြင်းနှင့် သက်ဆိုင်သည့် အခန်း(၇)၊ အပိုဒ် ၂၃ ၏ အဆိုပြုပြဋ္ဌာန်းချက်အား ပြင်ဆင်ရန် စိတ်ပိုင်းဆိုင်ရာရှုထောင့်မှ ဆွေးနွေးသွားမှာ ဖြစ်ပါတယ်။ ပြင်ဆင်လိုတဲ့ အကြောင်းအရင်း များကို ဆွေးနွေးတင်ပြနိုင်ရန် Power Point သုံးစွဲခွင့်နှင့် အချို့နေရာများတွင် အင်္ဂလိပ်စာ အသုံးအနှုန်းများ သုံးစွဲခွင့်ပြုပါရန် ခွင့်တောင်းခံအပ်ပါတယ်။ ဥက္ကဌကြီးရှင်။ Child Moridge လို့ခေါ်တဲ့ အသက်(၁၈)နှစ်မတိုင်ခင် ထိမ်းမြား လက်ထပ်ခြင်းဟာ အလေးထားဖြေရှင်းရမယ့် ပြဿနာတစ်ရပ်အဖြစ် ကမ္ဘာ့နိုင်ငံများစွာက လက်ခံခဲ့ 38:[golosafn UNFPA - United Nations Fund For Population Activities 326$$ UNICEF - United Nations International Children's Emergency Fund og svajossacuosop:899 နှစ်စဉ် ကမ္ဘာပေါ်မှာရှိတဲ့ အမျိုးသမီးငယ်(၁၅)သန်းခန့်ဟာ အသက်(၁၈)နှစ်မတိုင်မီ ထိမ်းမြား လက်ထပ်ကြပြီး ၎င်းအမျိုးသမီးငယ် (၉)ယောက်အနက် (၁)ယောက်ဟာ အသက်(၁၅)နှစ်အောက် ထိမ်းမြားလက်ထပ်ကြသူများဖြစ်ကြောင်း လေ့လာသိရှိရပါတယ်။ ကမ္ဘာ့နိုင်ငံများအလိုက် အသက် (30)386310S ÖS:G: c osmevo Child Marriage oɔqê:op: Power Point ol အတိုင်း တွေ့ရှိရမှာဖြစ်ပါတယ်။ ဥက္ကဋ္ဌကြီးရှင်။ အရွယ်မတိုင်ခင် အိမ်ထောင်ပြုသူများဟာ ပညာရေး၊ ကျန်းမာရေး၊ လူမှုရေး အဖက်ဖက်တွင် နစ်နာဆုံးရှုံးမှုများမှတစ်ဆင့် စိတ်ပိုင်းဆိုင်ရာ စိန်ခေါ်မှုများစွာနဲ့ ရင်ဆိုင်ကြုံတွေ့ ကြရမှာဖြစ်ပါတယ်။ အဲဒီစိန်ခေါ်မှုတွေကတော့ ပညာဆက်လက်သင်ယူခွင့်မရှိတော့ဘဲ ကြီးလေးသော အိမ်ထောင့်တာဝန်များကို ထမ်းဆောင်ရခြင်းကြောင့် စိတ်ပိုင်းဆိုင်ရာ ဖိစီးမှုများနိုင်ခြင်း၊ ပညာရေး မပြည့်စုံသောကြောင့် ဘဝတက်လမ်းအတွက် အာရုံမစူးစိုက်နိုင်ဘဲ ရရာအလုပ်ကို ဝင်ရောက်လုပ်ကိုင် ရခြင်း၊ ဝင်ငွေမလုံလောက်ခြင်း၊ ငွေကြေးအဆင်မပြေ၊ စီးပွားရေးကျပ်တည်းခြင်းတို့မှတစ်ဆင့် စိတ်ထွက်ပေါက်အနေနှင့် မူးယစ်ဆေးဝါးသုံးစွဲခြင်းနှင့် ရာဇဝတ်မှုများကျူးလွန်ရန် အခြေအနေသို့ ဦးတည်လာနိုင်ခြင်း၊ ပညာရေးမပြည့်စုံသဖြင့် ကျန်းမာရေးအသိပညာ ကောင်းစွာမသိရှိခြင်းကြောင့် မိသားစုအား နည်းမှန်၊ လမ်းမှန် စောင့်ရှောက်နိုင်သည့် အသိစိတ်မရှိခြင်း၊ ဆေးပညာရှုထောင့်အရ အမျိုးသမီးများ ခန္ဓာကိုယ်ဖွံ့ဖြိုးမှု၊ အရိုးအဆစ်ပြုပြင်ပြောင်းလဲမှုများမှာ သားသမီးမွေးဖွားရန် အဆင်သင့် မဖြစ်သေးသောကြောင့် မိခင်ရော ကလေးပါ ရုပ်ပိုင်းဆိုင်ရာနှင့် စိတ်ပိုင်းဆိုင်ရာ ကျန်းမာရေးပြဿနာများ ပေါ်ပေါက်လာနိုင်ခြင်း၊ အမျိုးသမီးငယ်များ အိမ်တွင်းအကြမ်းဖက်ခံရမှုများ နှင့် မိမိအလိုမတူဘဲ အမျိုးသား၏ အတင်းအဓမ္မပြု ဆက်ဆံခံရခြင်းတို့ကြောင့် စိတ်ပိုင်းဆိုင်ရာ နာကျင်ခံစားရခြင်း၊ ဆင်ခြင်တုံတရား၊ ဘဝအတွေ့အကြုံ၊ ရင့်ကျက်တည်ငြိမ်မှု၊ ပညာ၊ ဥစ္စာ အဖက်ဖက်တွင် မပြည့်စုံသောကြောင့် အိမ်ထောင်တစ်ခုအား ထိန်းသိမ်းရန်ခက်ခဲပြီး စိတ်ဖိစီးမှု များနိုင်ခြင်း၊ အိမ်ထောင့်တာဝန်များကို ကောင်းစွာမထမ်းဆောင်နိုင်သောကြောင့် မိမိကိုယ်ကို ယုံကြည်မှုကင်းမဲ့လာခြင်း၊ စိတ်ဓာတ်ကျဆင်းခြင်း၊ နောက်ဆုံး မိမိကိုယ်မိမိ အဆုံးစီရင်ခြင်းတို့အထိ ဖြစ်နိုင်ပါတယ်။ ဥက္ကဌကြီးရှင်။ နိုင်ငံတကာမှ လေ့လာတွေ့ရှိချက်အချို့ကို ဖော်ပြလိုပါတယ်။ ၂၀၁၁ ခုနှစ် ထုတ် Journal of Paediatrics (Vol 128)တွင် ဖော်ပြထားသော သုတေသနစာတမ်းအရ အရွယ်မတိုင်မီ ထိမ်းမြားလက်ထပ်သူတွေဟာ လတ်တလောသာမက ဘဝတစ်လျှောက်လုံး စိတ်ဖိစီးခြင်း၊ စိတ်ဓာတ်ကျခြင်း၊ စိတ်ဝေဒနာခံစားရခြင်းများ ဖြစ်နိုင်ချေပိုမိုများပြားကြောင်း ဖော်ပြထားပါတယ်။ ၂၀၁၅ ခုနှစ်၊ နိုဝင်ဘာလထုတ် European Journal of Business And Social Sciences ရဲ့ သုတေသနစာတမ်းမှာလည်း အရွယ်မတိုင်မီ အိမ်ထောင်ပြု သူများဟာ ပတ်ဝန်းကျင်နဲ့ လူမှုဆက်ဆံရေး နယ်ပယ်သစ်တွေမှာ ကြုံတွေ့ရတဲ့ ပြဿနာများစွာကို မဖြေရှင်းနိုင်သောကြောင့် အရွယ်ရောက်ပြီး အိမ်ထောင်ပြု သူများထက် စိတ်ဖိစီးခြင်းနှင့် စိတ်ဓာတ်ကျဆင်းခြင်းများ ပိုမိုခံစားရကြောင်း တွေ့ရှိရ ပါတယ်။ ၂၀၁၃ ခုနှစ်၊ ဒီဇင်ဘာလထုတ် International Journal of Endorsing Health Science Research or 2260900$602.janoscopy: Cosmjempolgeys:qbe: scmpe: အရင်းများတွင် အရွယ်မတိုင်ခင် အိမ်ထောင်ပြုခြင်း၊ အိမ်ထောင့်တာဝန်များကို ကောင်းစွာ မထမ်းဆောင် နိုင်ခြင်း၊ အရွယ်မတိုင်မီ ကိုယ်ဝန်ဆောင်ရခြင်းတို့ပါဝင်ကြောင်း ဖော်ပြခဲ့ပါတယ်။ Journd of American Medical Association ရဲ့ ဖော်ပြချက်အရ အရွယ်မတိုင်မီ အိမ်ထောင်ပြု သူများရဲ့ (၅၃)ရာခိုင်နှုန်းကျော်ဟာ စိတ်ကျဝေဒနာ ခံစားရလေ့ရှိကြောင်း လေ့လာတွေ့ရှိရပါတယ်။ ဒါ့အပြင် အရွယ်မတိုင်မီ အိမ်ထောင်ပြုသူမိခင်မှ မွေးဖွားလာသော ကလေးငယ်များတွင်လည်း ရုပ်ပိုင်းဆိုင်ရာ သာမက စိတ်ပိုင်းဆိုင်ရာနှင့် ဉာဏ်ရည်ဖွံ့ဖြိုးတိုးတက်မှုများတွင် နှောင့်နှေးရန် အလားအလာ geope: National Center For Disease Prevention And Health Promotion (2011) ထုတ်ပြန်ချက်အရ သိရှိရပါတယ်။ ဖေဖော်ဝါရီလ ၄ ရက် ဥက္ကဋ္ဌကြီးရှင်။ ကမ္ဘာလုံးဆိုင်ရာ ရည်မှန်းချက်ဖြစ်တဲ့ Sustainable Development Goals o qasos:ajos solos(g)m60s? To Achieve Gender Equality And Empower All Women And girls ဖြစ်ပါတယ်။ ကျား၊ မတန်းတူညီမျှရေးနှင့် အမျိုးသမီးများဘဝ မြှင့်တင်ရေး အတွက် ၂၀၃၀ ပြည့်နှစ်တွင် Child Marriage ပပျောက်ရေးကို အရှိန်အဟုန်မြှင့် ဆောင်ရွက်ကြဖို့ တိုက်တွန်းထားတာ ဖြစ်ပါတယ်။ နိုင်ငံပေါင်း (၁၉၃)နိုင်ငံမှလည်း သဘောတူလက်ခံထားပြီး ကလေး သူငယ်များ ဘဝမြှင့်တင်ရေးအတွက် ဘက်ပေါင်းစုံမှ ဆောင်ရွက်ပေးနေကြပါတယ်။ ဥက္ကဌကြီးရှင်။ ယခုပြဋ္ဌာန်းတဲ့ ဥပဒေဟာ ကလေးသူငယ်အခွင့်အရေးများဆိုင်ရာ ဥပဒေ ဖြစ်တာကြောင့် ကလေးသူငယ်များကို ရုပ်ပိုင်းဆိုင်ရာသာမက စိတ်ပိုင်းဆိုင်ရာအရပါ ကာကွယ်ပေး နိုင်တဲ့ဥပဒေတွေ ပြဋ္ဌာန်းပေးဖို့လိုအပ်ပါတယ်။ နိဂုံးချုပ်အားဖြင့် တင်ပြလိုတာကတော့ ထိမ်းမြား လက်ထပ်ခြင်းဟာ ကာယကံရှင်နှစ်ဦးနှင့် တိုက်ရိုက်ပတ်သက်တဲ့ လူမှုရေးကိစ္စဖြစ်ပေမယ့် လူ့အသိုက် အဝန်းတစ်ခုလုံးနဲ့လည်း သက်ဆိုင်တဲ့ကိစ္စဖြစ်ပါတယ်။ ဒါကြောင့် ထိမ်းမြားလက်ထပ်ရေး သတ်မှတ်ချက် တွေကို ဥပဒေတွေနဲ့ ပြဋ္ဌာန်းသတ်မှတ်ပေးကြပါတယ်။ ယခုပြဋ္ဌာန်းမယ့်ဥပဒေဟာ ကလေးသူငယ် အခွင့်အရေးများဆိုင်ရာ ဥပဒေဖြစ်တာကြောင့် ကလေးသူငယ်များရဲ့ အခွင့်အရေးကို အပြည့်အဝ ကာကွယ်ပေးနိုင်ဖို့အတွက် အပိုဒ်(၂၃)၏ အဆိုပြု ပြဋ္ဌာန်းချက်အစား အမျိုးသားနှင့် အမျိုးသမီးတို့၏ ထိမ်းမြားလက်ထပ်နိုင်သော အသက်သည်(၁၈)နှစ်ပြည့်ပြီးဖြစ်ရမည်ဟု ပြင်ဆင်လိုပါကြောင်း လေးစားစွာ တင်ပြရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type='speaker'>ဆက်လက်ပြီး တပ်မတော်သားကိုယ်စားလှယ် ဗိုလ်ကြီးဒေါ်ဝင်းသီရိဆွေ ဆွေးနွေးနိုင်ပါပြီ</speech>
<speech><mp id='000'>ဗိုလ်ကြီးဒေါ်ဝင်းသီရိဆွေ (တပ်မတော်သားကိုယ်စားလှယ်)</mp>လေးစားအပ်ပါ သော အမျိုးသားလွှတ်တော်ဥက္ကဋ္ဌကြီးနှင့် အမျိုးသားလွှတ်တော်ကိုယ်စားလှယ်များ အားလုံးကို မင်္ဂလာပါလို့ နှုတ်ခွန်းဆက်သပါတယ်။ ကျွန်မကတော့ တပ်မတော်သားကိုယ်စားလှယ် ဗိုလ်ကြီး ဒေါ်ဝင်းသီရိဆွေ ဖြစ်ပါတယ်။ ကျွန်မအနေနဲ့ ကလေးသူငယ်အခွင့်အရေးများဆိုင်ရာ ဥပဒေကြမ်း အခန်း(၇)မှ ထိမ်းမြားလက်ထပ်ခြင်းဆိုင်ရာ အပိုဒ် ၂၃ ၏ အဆိုပြု ပြဌာန်းချက်အား ပြင်ဆင်ရန် မိခင်၏ ကျန်းမာရေးရှုထောင့်မှ ဆွေးနွေးတင်ပြသွားမှာဖြစ်ပါတယ်။ Power Point နှင့် အချို့နေရာ များတွင် အင်္ဂလိပ်စာအသုံးအနှုန်းများ အသုံးပြုခွင့်ပေးပါရန် လေးစားစွာတင်ပြအပ်ပါတယ်ရှင် လေးစားအပ်ပါသော ဥက္ကဌကြီးရှင်။ အရွယ်မတိုင်မီ ထိမ်းမြားလက်ထပ်ခြင်းကြောင့် အမျိုးသမီးတွေမှာ ကြုံတွေ့ရမယ့် ကျန်းမာရေးဆိုင်ရာဆိုးကျိုးတွေကို ဦးစွာဆွေးနွေး တင်ပြချင်ပါ တယ်ရှင်။ ပထမဦးဆုံးတစ်ချက်အနေနဲ့ လိင်မှတစ်ဆင့်ကူးစက်နိုင်တဲ့ ရောဂါပိုးများ ကူးစက်နိုင်ခြင်း ရှိတာကို လေ့လာတွေ့ရှိရပါတယ်။ ၂၀၁၉ ခုနှစ်၊ ဇန်နဝါရီလမှာ ဖော်ပြထားတဲ့ JMRH (Journal of Midwifery and Reproductive Health) Article saq sə$1:58:6020D3 s= 2:09:op:com pao ပိုမိုကူးစက်နိုင်ကြောင်း၊ ဒီလိုကူးစက်ရခြင်းမှာလည်း ကာကွယ်ရန်နည်းလမ်းများနဲ့ ပတ်သက်တဲ့ ကျန်းမာရေးဆိုင်ရာ ဗဟုသုတများမရှိခြင်း၊ အကာအကွယ်မဲ့ လိင်ဆက်ဆံခြင်းတို့ကြောင့်ဖြစ်ကြောင်း UNFPA houslyan op:9GYW9603.qulosusil joue aşo Norway M.Nwal of Health Consequences of Child Marriage In Africa e GQW7603. gajosop:329 တောင်အာဖရိကနိုင်ငံမှာရှိတဲ့ အသက်(၁၅)နှစ်မှ (၁၉)နှစ်ကြား အမျိုးသမီးတွေရဲ့ ဒုတိယသေဆုံးမှုနှုန်း အများဆုံးဟာလည်း ခုခံအားကျဆင်းမှု ကူးစက်ရောဂါနဲ့ ပတ်သက်တဲ့ နာတာရှည်ရောဂါတွေကြောင့် ဖြစ်တာကို လေ့လာတွေ့ရှိရပါတယ်။ ဖော်ပြပါ Graph မှာဆိုရင်တော့ UNICEF ဒေသတွေမှာ တွေ့ရှိ ရတဲ့ အသက်(၁၅)နှစ်မှ (၁၉)နှစ်ကြား အမျိုးသမီးတွေမှာ HIV ရောဂါပိုးရှိတဲ့အခြေနေတွေကို ဖော်ပြ ထားတဲ့ Graph ပဲ ဖြစ်ပါတယ်။ ဒုတိယအချက်အနေနဲ့ သားအိမ်ခေါင်းကင်ဆာဖြစ်ပွားမှု ပိုမိုများပြားခြင်းရှိတာကို တွေ့ရှိရ ပါတယ်။ Early Marriage လို့ခေါ်တဲ့ အရွယ်မတိုင်မီ ထိမ်းမြားလက်ထပ်ခြင်းနဲ့ Early Child birth လို့ခေါ်တဲ့ အရွယ်မတိုင်မီ ကလေးမွေးဖွားခြင်းတို့ဖြစ်တာကို တွေ့ရှိရပါတယ်။ ၂၀၁၉ ခုနှစ်၊ ဇန်နဝါရီလ QoS JMRH opşufos cossgo09:09 Reproductive in Sexual Health Consequences of The child marriage Article os :38 Scale:m£2076poloso zošW 620:22 8:op:09 ကင်ဆာဖြစ်ပြီး အဓိက ဖြစ်ပေါ်ရတဲ့အကြောင်းအရင်းမှာလည်း လိင်မှတစ်ဆင့်ကူးစက်တဲ့ ကြွက်နို့ပိုး ကြောင့်ဖြစ်ပြီး အိမ်ထောင်ဖက်အမျိုးသားမှာ လိင်ဆက်ဆံဖော်များတဲ့သူဖြစ်တာကြောင့် အဖြစ်များ တာကိုလည်း လေ့လာတွေ့ရှိရပါတယ်။ တတိယအချက်အနေနဲ့ ကိုယ်ဝန်ဆောင်ခြင်းကြောင့် ဖြစ်ပေါ်လာနိုင်တဲ့ နောက်ဆက်တွဲ ဆိုးကျိုးများ များပြားနေတာကိုလည်း တွေ့ရှိရပါတယ်ရှင်။ ၂၀၁၈ ခုနှစ်၊ ကမ္ဘာ့ကျန်းမာရေးအဖွဲ့၏ ဖော်ပြချက်အရ ဖွံ့ဖြိုးဆဲနိုင်ငံတွေမှာ အရွယ်မတိုင်မီ ထိမ်းမြားလက်ထပ်တဲ့အတွက်ကြောင့် မွေးဖွား နှုန်းဟာ တစ်နှစ်ကို (၁၆)သန်းခန့် ရှိနေပါတယ်။ ဖော်ပြထားတဲ့ Grqph ဟာဆိုရင် ၂၀၁၃ ခုနှစ် UNFPA ရဲ့ အရွယ်မတိုင်မီ ထိမ်းမြားလက်ထပ်ခြင်းကြောင့် ဖြစ်ပေါ်လာတဲ့ မွေးဖွားနှုန်းပဲဖြစ်ပါတယ်။ Graph maqê Western Central Africa East and Southern salgdsaap:ao: ဖြစ်နေတာကို တွေ့ရှိရပါတယ်။ ကမ္ဘာ့လူဦးရေ တိုးတက်လာမှုအရ အရွယ်မတိုင်မီ ကိုယ်ဝန်ဆောင်ခြင်း ဟာ ၂၀၃၀ ပြည့်နှစ်မှာလည်း ပိုမိုများပြားလာနိုင်ကြောင်း ခန့်မှန်ထားကြပါတယ်။ အဓိကနိုင်ငံကြီး တွေမှာဆိုရင် အရှေ့အာရှနိုင်ငံများလည်း အပါအဝင် ဖြစ်နေပါတယ်။ တစ်ကမ္ဘာလုံးဆိုင်ရာ အတိုင်းအတာ အနေနဲ့ အများဆုံး မိခင်သေဆုံးရခြင်း အကြောင်းအရင်းမှာ ကိုယ်ဝန်ဆောင်ချိန်မှာဖြစ်ပေါ်လာတဲ့ ဆိုးကျိုးတွေနဲ့ မွေးဖွားချိန်ကြုံတွေ့ရတဲ့ နောက်ဆက်တွဲ ဆိုးကျိုးတွေကြောင့်ပဲ ဖြစ်ပါတယ်။ ဒီအကြောင်းအရင်းတွေထဲကမှ အသက်(၁၅)နှစ်ကနေ (၁၉)နှစ်ကြားမှာရှိတဲ့ ကိုယ်ဝန်ဆောင် (၃.၉)သန်းခန့်ဟာဆိုရင် Unsdfe Abortion လို့ခေါ်တဲ့ အန္တရာယ်မကင်းတဲ့ ကိုယ်ဝန်ဖျက်ချခြင်း တွေကြောင့်ဖြစ်တာကို ကမ္ဘာ့ကျန်းမာရေးအဖွဲ့ရဲ့ ၂၀၁၈ ခုနှစ် စာတမ်းတွေအရ ဖော်ပြထားတာကို တွေ့ရပါတယ်။ ဒီလိုဖြစ်ရခြင်းအကြောင်းအရင်းတွေဟာလည်း ဝေးလံခေါင်ဖျားတဲ့ ဒေသတွေမှာ သားဆက်ခြားခြင်းနဲ့ မျိုးဆက်ပွား ကျန်းမာရေးဆိုင်ရာ ဗဟုသုတတွေ မရှိတဲ့အတွက်ကြောင့်ပဲ ဖြစ်ပါ တယ်။ ဒီကနေတစ်ဆင့် မိခင်မှာ သွေးဆိပ်တက်ခြင်း၊ သွေးသွန်ခြင်း၊ မိခင်အသက်ဆုံးရှုံးနိုင်ခြင်းစတဲ့ ဆိုးရွားတဲ့ နောက်ဆက်တွဲ ဆိုးကျိုးတွေဖြစ်ပေါ်လာနိုင်ပါတယ်။ ဒါ့အပြင် အရွယ်မတိုင်မီ ကိုယ်ဝန်ဆောင်တဲ့အတွက် အခြားနောက်ဆက်တွဲဆိုးကျိုးတွေ ကတော့ ကိုယ်ဝန်ဆိပ်တက်ခြင်း၊ သွေးအားနည်းခြင်း၊ လမစေ့ပဲမီးဖွားခြင်း အစရှိတာတွေပဲ ဖြစ်ပါ တယ်။ စတုတ္ထအချက်အနေနဲ့ မီးဖွားချိန်မှာ ဖြစ်ပေါ်လာနိုင်တဲ့ နောက်ဆက်တွဲ ဆိုးကျိုးများ ရှိနေနိုင် တာကိုလည်း တွေ့ရှိရပါတယ်။ အရွယ်မတိုင်မီ လက်ထပ်တဲ့အမျိုးသမီးတွေမှာဆိုရင် မီးဖွားချိန်မှာ ခက်ခဲစွာ မွေးဖွားရတတ်ပါတယ်။ အဓိကအကြောင်းအရင်းမှာတော့ အရွယ်မရောက်သေးတဲ့ အမျိုးသမီး တွေရဲ့ တင်ပါးဆုံအရိုးများ၊ မွေးလမ်းကြောင်း အစရှိတာတွေက ကောင်းစွာဖွံ့ဖြိုးမှုမရှိသေးတာကြောင့်ပဲဖြစ်ပါတယ်။ ဒါကြောင့်မို့လို့ မွေးဖွားချိန်ကြာမြင့်ခြင်း၊ မွေးလမ်းကြောင်းအတွင်းသို့ ကလေး ဦးခေါင်းမဆင်းနိုင်ပဲ မီးမဖွားနိုင်ခြင်း၊ မွေးလမ်းကြောင်းတွေ ဒဏ်ရာရရှိခြင်း၊ မွေးလမ်းကြောင်း ဆုတ်ပြဲ၍ Obstetric Fistuld များဖြစ်ပေါ်လာခြင်းအစရှိတဲ့ ဆိုးရွားတဲ့ နောက်ဆက်တွဲဆိုးကျိုးများ ဖြစ်ပေါ်လာနိုင်ပါတယ်။ နောက်ဆုံးအချက်အနေနဲ့ကတော့ မိခင်သေဆုံးမှုနှုန်းအများဆုံး ဖြစ်နေတာကို တွေ့ရှိရပါ တယ်။ ကမ္ဘာ့ကျန်းမာရေးအဖွဲ့ WHO ရဲ့ ဖော်ပြချက်အရ ဖွံ့ဖြိုးဆဲနိုင်ငံတွေမှာ အသက်(၁၉)နှစ်အောက် အမျိုးသမီးသေဆုံးမှုနှုန်းကို လေ့လာကြည့်မယ်ဆိုရင် ကိုယ်ဝန်ဆောင်မီးဖွားခြင်းရဲ့ နောက်ဆက်တွဲ ဆိုးကျိုးတွေကြောင့် သေဆုံးမှုနှုန်းအမြင့်ဆုံးဖြစ်နေတာကို တွေ့ရှိရပါတယ်။ အသက်အရွယ်အရ လေ့လာကြည့်မယ်ဆိုရင်လည်း အသက်(၁၅)နှစ်နဲ့ အသက်(၁၉)နှစ်ကြားမှာရှိတဲ့ မိခင်သေဆုံးမှုနှုန်း ဟာ အသက်(၁၉)နှစ်အထက် မိခင်များရဲ့ သေဆုံးမှုနှုန်းထက် (၂)ဆ ပိုမိုများပြားနေတာကို တွေ့ရှိရ ပါတယ်။ ဒါ့အပြင် အသက်(၁၅)နှစ်အောက် မိခင်သေဆုံးမှုနှုန်းထက် အသက်(၁၉)နှစ်အထက် မိခင် များရဲ့ သေဆုံးမှုနှုန်းဟာလည်း (၅)ဆကနေ (၇)ဆအထိ ပိုမိုများပြားနေတာကို တွေ့ရှိနေရပါတယ်။ ဒါကြောင့်မို့လို့ ကမ္ဘာ့ကျန်းမာရေးအဖွဲ့ရဲ့ အဆိုအရ အရွယ်မတိုင်မီ ထိမ်းမြားလက်ထပ်ခြင်းကို (၁၀)ရာခိုင်နှုန်းအထိ လျှော့ချနိုင်မယ်ဆိုရင် မိခင်သေဆုံးမှုနှုန်းကိုလည်း (၇၀)ရာခိုင်နှုန်းအထိ လျှော့ချ နိုင်မယ်လို့ သိရှိရပါတယ်။ ဒါကြောင့်မို့လို့ ကျန်းမာရေးရှုထောင့်မှ ကြည့်မယ်ဆိုလို့ရှိရင် အရွယ် မတိုင်မီ ထိမ်းမြားလက်ထပ်ခြင်းကြောင့် ကိုယ်ဝန်ဆောင်မွေးဖွားခြင်းဆိုင်ရာ နောက်ဆက်တွဲဆုးကျိုးတွေ အပြင် အဆိုးဆုံးအခြေအနေဖြစ်တဲ့ မိခင်သေဆုံးမှုနှုန်း အများဆုံးဖြစ်နေတာတွေကို တွေ့ရှိရပါတယ်။ နိဂုံးချုပ်အနေနဲ့ ယနေ့အမျိုးသားလွှတ်တော်မှာ ဆွေးနွေးနေကြတဲ့ ကလေးသူငယ်အခွင့် အရေးများဆိုင်ရာ ဥပဒေကြမ်းအား နိုင်ငံသားအားလုံးအတွက် အရေးကြီးတဲ့ ဥပဒေတစ်ရပ်ပဲ ဖြစ်ပါတယ်။ ဒီဥပဒေကြမ်းဟာ ကလေးသူငယ်အခွင့်အရေးများဆိုင်ရာ ဥပဒေဖြစ်တဲ့အတွက် ကလေး သူငယ်တွေရဲ့ အကျိုးစီးပွားနဲ့ သက်ဆိုင်တဲ့ ကိစ္စရပ်တွေကိုပဲ ရှေးရှုပြီးတော့ ဥပဒေရေးဆွဲတဲ့ နေရာ တွေမှာလည်း ကျန်းမာရေးဆိုင်ရာ ရှုထောင့်တွေကိုပါ ထည့်သွင်းစဉ်းစားပြီးတော့ ဆွေးနွေးပြဋ္ဌာန်း သင့်ပါတယ်ရှင်။ ဒါကြောင့်မို့လို့ ယခု ဥပဒေကြမ်းမှာ ဖော်ပြထားတဲ့ အဆိုပြုပြဋ္ဌာန်းချက်အစား အမျိုးသားနဲ့ အမျိုးသမီးတို့၏ ထိမ်းမြားလက်ထပ်နိုင်သော အသက်သည် (၁၈)နှစ်ပြည့်ပြီး ဖြစ်ရမည်ဟု ပြင်ဆင်လိုပါကြောင်း ဆွေးနွေးတင်ပြရင်း နိဂုံးချုပ်အပ်ပါတယ်ရှင်။ အားလုံးကို ကျေးဇူးတင်ပါတယ်ရှင်။</speech>
<speech type='speaker'>ဆက်လက်ပြီး တပ်မတော်သားကိုယ်စားလှယ် ဗိုလ်ကြီး ဒေါ်သဇင်လှိုင် ဆွေးနွေးနိုင်ပါပြီ</speech>
<speech><mp id='000'>ဗိုလ်ကြီးဒေါ်သဇင်လှိုင်(တပ်မတော်သားကိုယ်စားလှယ်)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များ အားလုံးမင်္ဂလာပါ။ ကျွန်မကတော့ တပ်မတော်သားကိုယ်စားလှယ် ဗိုလ်ကြီးဒေါ်သဇင်လှိုင် ဖြစ်ပါတယ်။ ကျွန်မအနေနဲ့ ကလေးသူငယ် အခွင့်အရေးများဆိုင်ရာ ဥပဒေကြမ်းမှာ ထိမ်းမြားလက်ထပ်ခြင်းနဲ့ သက်ဆိုင်သည့် အခန်း(၇)၊ အပိုဒ် ၂၃ ၏ အဆိုပြု ပြဋ္ဌာန်းချက်အား ပြင်ဆင်ရန် အရွယ်မတိုင်မီ ကိုယ်ဝန်ဆောင်ခြင်းကြောင့် မွေးဖွား လာတဲ့ ကလေးသူငယ်များဆိုင်ရာရှုထောင့်မှ ဆွေးနွေးသွားမှာ ဖြစ်ပါတယ်။ Power Point သုံးစွဲခွင့်နဲ့ လိုအပ်တဲ့နေရာမှာ အင်္ဂလိပ်စာအသုံးအနှုန်း အသုံးပြုခွင့်ပေးပါရန် တင်ပြအပ်ပါတယ်။ ဥက္ကဌကြီးရှင်။ Child Muridge ဟာ ကမ္ဘာမှာ အချိန်အကြာကြီး လျစ်လျူရှုခံထားရတဲ့ ပြဿနာတစ်ခုဖြစ်ကြောင်း တင်ပြပါ slide အရ တွေ့ရမှာ ဖြစ်ပါတယ်။ UNICEF ရဲ့ ဖော်ပြချက်အရ အာဆီယံနိုင်ငံများမှာရှိတဲ့ မိန်းကလေး(၂)ယောက်လျှင် (၁)ယောက်ဟာ အသက်(၁၈)နှစ် မပြည့်သေးခင် ထိမ်းမြားလက်ထပ်နေတဲ့အတွက် အာဆီယံနိုင်ငံတွေဟာ ကမ္ဘာမှာ Child Marriage အများဆုံး နိုင်ငံတွေ ဖြစ်နေပါတယ်။ စက်မှုဖွံ့ဖြိုးတဲ့နိုင်ငံဖြစ်တဲ့ ဂျပန်နိုင်ငံမှာဆိုရင် အမျိုးသမီးများရဲ့ ပျမ်းမျှ လက်ထပ်တဲ့ အသက်အရွယ်မှာ ၁၉၉၅ ခုနှစ်တွင် (၂၃.၈၂) ဖြစ်ပြီး၊ ၂၀၁၆ ခုနှစ်တွင် (၂၉.၄၂) အထိ ရှိကြောင်း ဂျပန်နိုင်ငံရဲ့ Population And Development Review အရ သိရှိနိုင်မှာဖြစ်ပါတယ်။ ကမ္ဘာ့ကျန်းမာရေးအဖွဲ့မှလည်း အသက်(၁၈)နှစ်မပြည့်မီ ထိမ်းမြားလက်ထပ်ခြင်းနဲ့ ကိုယ်ဝန်ဆောင်ခြင်း တို့ကို လျှော့ချရန် အလေးပေးလုပ်ဆောင်ဖို့ တိုက်တွန်းထားပါတယ်။ သို့ဖြစ်ပါ၍ ကျွန်မတို့အနေဖြင့် ယခုဥပဒေကို ပြဋ္ဌာန်းတဲ့အခါမှာ ကမ္ဘာ့ကျန်းမာရေးအဖွဲ့ရဲ့ တိုက်တွန်းချက်တွေကို ထည့်သွင်းစဉ်းစားသင့်ကြောင်း တင်ပြအပ်ပါတယ်။ အမျိုးသမီးများအနေဖြင့် အသက်(၂၀)နှစ်မှ (၃၀)နှစ်အတွင်း ကိုယ်ဝန်ဆောင်ပါက မိခင်နှင့်ကလေးတွင် ကိုယ်ဝန်ဆောင်ခြင်းကြောင့် ဖြစ်ပေါ်လာနိုင်မည့် နောက်ဆက်တွဲ ဆိုးကျိုးများ နည်းစေနိုင်ကြောင်းကို ၂၀၁၆ ခုနှစ်၊ odosłowocos Journal Of Family and Reproductive Health cząsosgos:202 သုတေသနစာတမ်းအရ သိရှိရပါတယ်။ ကိုယ်ဝန်ဆောင်ဖို့ သင့်တော်တဲ့အရွယ်မှာ လက်ထပ်မှသာ ရုပ်ပိုင်းဆိုင်ရာ၊ စိတ်ပိုင်းဆိုင်ရာနှင့် ဉာဏ်ရည်ပိုင်းဆိုင်ရာတွေမှာပါ ကျန်းမာဖွံ့ဖြိုးတဲ့ ကလေးငယ် တွေကို မွေးဖွားနိုင်ကြောင်း လေ့လာတွေ့ရှိရပါတယ်။ အကယ်၍ အရွယ်မတိုင်မီ ထိမ်းမြားလက်ထပ် လိုက်ပါက မွေးဖွားလာတဲ့ ကလေးငယ်တွေမှာ ဖြစ်ပေါ်လာမယ့် ဆိုးကျိုးများစွာရှိသောကြောင့် ယခု ဥပဒေကြမ်းအခန်း (၇)၊ အပိုဒ် ၂၃ အား ပြင်ဆင်လိုခြင်းဖြစ်ပါတယ်။ အရွယ်မတိုင်မီ ကိုယ်ဝန်ဆောင် ပါက မိခင်တွင်သာမက မွေးဖွားလာမယ့် ကလေးငယ်များမှာပါ ဆိုးကျိုးများ ဖြစ်ပေါ်စေနိုင်ပါတယ်။ မိခင်နဲ့ ကလေးသေဆုံးမှုရဲ့ အဓိက သက်ဆိုင်တဲ့အချက်မှာ အရွယ်မတိုင်မီ ကိုယ်ဝန်ဆောင်ခြင်းကြောင့် pompe: Systematic Review of Maternal Mortality and Morbidity 399 GYWI သိရှိရပါတယ်။ ဥက္ကဋ္ဌကြီးရှင်။ မွေးကင်းစကလေး သေဆုံးမှုနှုန်းကို ကြည့်မယ်ဆိုရင်လည်း အရွယ်မတိုင်မီနဲ့ အရွယ်ရောက်ပြီးသူတို့မှ မွေးဖွားလာတဲ့ မွေးကင်းစကလေးသေဆုံးမှုဟာ ကမ္ဘာပေါ်တွင် (၂.၅)သန်း ခန့်ရှိပြီး မွေးကင်းစကလေးဦးရေ (၇၀၀၀) နီးပါးလောက် နေ့စဉ်သေဆုံးနေကြောင်းကို UNICEF ၏ ၂၀၁၇ ခုနှစ်တွင် ထုတ်ပြန်ခဲ့သော စစ်တမ်းများအရ သိရှိရပါတယ်။ အာဆီယံနိုင်ငံများတွင် မွေးကင်းစ ကလေးဦးရေ(၂)သိန်းနီးပါးခန့် နှစ်စဉ်သေဆုံးနေကြောင်းကို Systematic Review of Burden of Neonatal Mortality and Morbidity In The ASEAN Region, 2016 399 g qulosofi အလားတူ မြန်မာနိုင်ငံမှာလည်း ၂၀၁၇ ခုနှစ်တွင် အရှင်မွေးဖွားသော ကလေး(၁၀၀၀)ဦးတွင် (၂၄) ဦး သေဆုံးလျက်ရှိပါတယ်။ ၂၀၁၆ ခုနှစ်တွင် အာဆီယံနိုင်ငံများ၏ မွေးကင်းစကလေး သေဆုံးမှုနှုန်းကို Slide မှာ ဖော်ပြထားတဲ့အတိုင်း တွေ့ရမှာဖြစ်ပါတယ်။ ဥက္ကဌကြီးရှင်။ ထပ်မံတင်ပြလိုတာကတော့ အရွယ်မတိုင်မီ ကိုယ်ဝန်ဆောင်မိခင်များမှ မွေးဖွားလာတဲ့ ကလေးသေဆုံးမှုနှုန်းဟာ အရွယ်ရောက်ပြီး ကိုယ်ဝန်ဆောင်မိခင်များမှ မွေးဖွားလာတဲ့ ကလေးသေဆုံးမှုနှုန်းထက် (၅၀)ရာခိုင်နှုန်း ပိုများနေခြင်း၊ လမစေ့ပဲ ကလေးမွေးဖွားမှုနှုန်းဟာ အရွယ် ရောက်ပြီး မိခင်များမှ မွေးဖွားခြင်းထက် (၃၉)ရာခိုင်နှုန်း ပိုများနေခြင်းနှင့် မွေးဖွားလာတဲ့ ကလေးငယ် မှာလည်း ကိုယ်အလေးချိန် မပြည့်ခြင်းတို့ဟာ ကလေးငယ်ရဲ့ ကျန်းမာရေးနဲ့ဖွံ့ဖြိုးမှုကို ရေရှည် အကျိုးသက်ရောက်မှုရှိကြောင်းကို ကမ္ဘာ့ကျန်းမာရေးအဖွဲ့ရဲ့ အချက်အလက်များအရ သိရှိရပါတယ်။ ဒါ့အပြင် အရွယ်မတိုင်မီ ကိုယ်ဝန်ဆောင်မိခင်များမှ မွေးဖွားလာတဲ့ ကလေးငယ်များမှာ အသက်ရှူ လမ်းကြောင်းဆိုင်ရာ ရောဂါများဖြစ်ပွားလွယ်ခြင်း၊ အာဟာရချို့တဲ့ခြင်း၊ ခန္ဓာကိုယ်ဖွံ့ဖြိုးမှု နောက်ကျ ခြင်းနှင့် ဉာဏ်ရည်ဖွံ့ဖြိုးမှု နောက်ကျဖို့ ဖြစ်နိုင်ခြေများခြင်း စတဲ့အချက်များကို Systematic Review အရ သိရှိရပါတယ်။ မိဘနှင့်ကလေးများ ပိုမိုများပြားလာခြင်းမှာလည်း အရွယ်မတိုင်မီ ကိုယ်ဝန်ဆောင် ခြင်းရဲ့ နောက်ဆက်တွဲ ဆိုးကျိုးတစ်ရပ်ဖြစ်ကြောင်း လေ့လာသိရှိရပါတယ်။ ဥက္ကဋ္ဌကြီးရှင်။ နိဂုံးချုပ်အနေဖြင့် အရွယ်မတိုင်မီ ကိုယ်ဝန်ဆောင်ခြင်းကြောင့် မိခင်နှင့် ကလေးသေဆုံးမှုနှုန်း များပြားလာခြင်း၊ မိခင်ရောကလေးပါ ရောဂါဖြစ်ပွားမှုနှုန်း မြင့်မားလာခြင်းနှင့် နိုင်ငံရဲ့ အနာဂတ်အတွက် ကျန်းမာဖွံ့ဖြိုးတဲ့ လူငယ်၊ လူရွယ်များ နည်းပါးလာစေခြင်းများ ဖြစ်ပေါ် စေနိုင်တဲ့အတွက်ကြောင့်သော်လည်းကောင်း၊ အရွယ်မတိုင်မီ ကိုယ်ဝန်ဆောင်ခြင်းကြောင့် ရုပ်ပိုင်း ဆိုင်ရာ၊ စိတ်ပိုင်းဆိုင်ရာနှင့် ဉာဏ်ရည်ပိုင်းဆိုင်ရာတွေမှာပါ ဖွံ့ဖြိုးမှုနောက်ကျတဲ့ ကလေးငယ်တွေကို မွေးဖွားလာနိုင်တဲ့အတွက်ကြောင့်သော်လည်းကောင်း၊ ယခုဥပဒေကို ရေးဆွဲတဲ့အခါမှာ အရွယ်မတိုင်မီ ကိုယ်ဝန်ဆောင်ခြင်းကြောင့် မွေးဖွားလာတဲ့ ကလေးငယ်တွေမှာ ဖြစ်ပေါ်လာမယ့်ဆိုးကျိုးများကိုလည်း ထည့်သွင်းစဉ်းစားပြီး ရေးဆွဲစေလိုတဲ့အတွက်ကြောင့်သော်လည်းကောင်း၊ ဒါ့အပြင် ယခုပြဋ္ဌာန်းမည့် ဥပဒေသည် ကလေးသူငယ်အခွင့်အရေးများဆိုင်ရာ ဥပဒေဖြစ်သည့် အားလျော်စွာ ကလေးသူငယ် များရဲ့ အခွင့်အရေးကို ထိထိရောက်ရောက် ဆောင်ရွက်စေလိုတဲ့အတွက်ကြောင့်သော်လည်းကောင်း၊ ဥပဒေကြမ်းမှာ ထိမ်းမြားလက်ထပ်ခြင်းနှင့် သက်ဆိုင်သည့် အခန်း(၇)၊ အပိုဒ် ၂၃ မှာ အဆိုပြု ပြဋ္ဌာန်းချက်အစား အမျိုးသားနဲ့ အမျိုးသမီးတို့၏ ထိမ်းမြားလက်ထပ်နိုင်သည့် အသက်သည် (၁၈)နှစ်</speech>
<speech type='speaker'>ဆကလက ပြည့်ပြီးဖြစ်ရမည်ဟူသော စကားရပ်ဖြင့် ပြင်ဆင်လိုပါကြောင်း ဆွေးနွေးရင်း နိဂုံးချုပ်လိုက်ပါတယ်။ အားလုံးကို ကျေးဇူးတင်ပါတယ်။ ဆက်လက်ပြီး တပ်မတော်သားကိုယ်စားလှယ် ဗိုလ်မှူးဇာနည်ထက်အောင် ဆွေးနွေးနိုင်ပါပြီ။</speech>
<speech><mp id='000'>ဗိုလ်မှူးဇာနည်ထက်အောင် (တပ်မတော်သားကိုယ်စားလှယ်)</mp>လေးစားအပ်ပါသော အမျိုးသားလွှတ်တော်ဥက္ကဌကြီးနှင့်တကွ လွှတ်တော်ကိုယ်စားလှယ်များအားလုံး မင်္ဂလာအပေါင်းနဲ့ ပြည့်စုံပါစေလို့ ဦးစွာပထမ နှုတ်ခွန်းဆက်သအပ်ပါတယ်။ ကျွန်တော်ကတော့ တပ်မတော်သား ကိုယ်စားလှယ် ဗိုလ်မှူးဇာနည်ထက်အောင် ဖြစ်ပါတယ်။ ကလေးသူငယ် အခွင့်အရေးများဆိုင်ရာ ဥပဒေကြမ်း အခန်း(၇)မှ လက်ထပ်ထိမ်းမြားခြင်းနဲ့ သက်ဆိုင်သော အပိုဒ် ၂၃ ပါ အဆိုပြု ပြဋ္ဌာန်းချက် အား ကျန်းမာရေးရှုထောင့်မှ သုံးသပ်ဆွေးနွေးသွားမှာ ဖြစ်ပါတယ်။ Power Point သုံးစွဲခွင့်ပြုပါရန် တင်ပြအပ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ လက်ထပ်ထိမ်းမြားမှုနဲ့ ပတ်သက်ပြီး ကမ္ဘာ့နိုင်ငံ အများစုမှာ အရွယ်မတိုင်မီ အိမ်ထောင်မပြုဖို့ တားမြစ်ထားတာကို တွေ့ရှိရပါတယ်။ အရွယ်မတိုင်မီ လက်ထပ်ထိမ်းမြားပေးခြင်းသည် ကောင်းခြင်းထက် ဆိုးကျိုးဟာ ပိုမိုများပြားကြောင်း သုတေသန စာတမ်းများအရ လေ့လာတွေ့ရှိရပါတယ်။ UNICEF ၏ ၂၀၁၈ ခုနှစ်၊ စာရင်းထုတ်ပြန်ချက်များအရ တစ်ကမ္ဘာလုံး အတိုင်းအတာဖြင့် အရွယ်မတိုင်မီ အိမ်ထောင်ပြုခဲ့သော အမျိုးသမီးဦးရေ သန်း(၆၅၀) ကျော်နှင့် အမျိုးသားဦးရေ (၁၅၆)သန်းခန့် ရှိခဲ့သည့်အတွက် ယောက်ျားလေးများထက် မိန်းကလေး များတွင် (၅)ဆခန့် ပိုမိုများပြားပြီး ဆိုးကျိုးများကို မိန်းကလေးများကသာ ပိုမိုခံစားနေရကြောင်း လေ့လာတွေ့ရှိရပါတယ်။ အရွယ်မတိုင်ခင် အိမ်ထောင်ပြု သော အမျိုးသမီးဦးရေသည် တစ်နှစ်လျှင် ပျမ်းမျှ(၁၂) သန်းခန့် တိုးပွားလာနေသည့်အတွက် ၂၀၃၀ ပြည့်နှစ်တွင် နောက်ထပ် သန်း(၁၅၀)ခန့် တိုးပွားလာမည်ဟု တွက်ချက်ခန့်မှန်းထားပါတယ်။ အရွယ်မတိုင်ခင် အိမ်ထောင်ပြုမှု အများဆုံးဒေသ များကတော့ တောင်အာရှဒေသရှိ နိုင်ငံများနဲ့ အာဖရိကနိုင်ငံများပဲ ဖြစ်ပါတယ်။ UNICEF ၏ ၂၀၁၈ ခုနှစ်၊ Demographic And Health Survey တွင် ထုတ်ပြန်ခဲ့သော စာရင်းများအရ မြန်မာနိုင်ငံတွင် ၂၀၁၀ ပြည့်နှစ်မှ ၂၀၁၇ ခုနှစ်အတွင်း အရွယ်မတိုင်ခင် အိမ်ထောင်ပြုခဲ့သော အမျိုးသမီးပမာဏမှာ အသက် (၁၅) နှစ်အောက် အိမ်ထောင်ပြုသူ (၂)ရာခိုင်နှုန်း၊ (၁၈)နှစ်အောက် အိမ်ထောင်ပြု သူ (၁၆)ရာခိုင်နှုန်း၊ စုစုပေါင်း (၁၈)ရာခိုင်နှုန်းရှိသည်ဟု ဖော်ပြထားပါတယ်။ UNFPA နဲ့ စစ်တမ်းများအရ အရွယ်မတိုင်မီ အိမ်ထောင်ပြု ကြသည့် အဓိက အကြောင်း အရင်းများမှာ ဆင်းရဲမွဲတေမှုနှင့် မိသားစု၏ စားဝတ်နေရေးမပြေလည်မှုများအတွက် နောက်ဆုံးဖြေရှင်းမှု အဖြစ် သားသမီးကို လက်ထပ်ထိမ်းမြားပေးခြင်း၊ မြေယာပိုင်ဆိုင်မှုနှင့် ကြွေးမြီပြဿနာ အရှုပ်အရှင်း များတွင် အလျော်အစားသဘောဖြင့် သားသမီးကို အရွယ်မတိုင်ခင် လက်ထပ်ထိမ်းမြားပေးခြင်း၊ ပညာရေးချို့တဲ့ခြင်း၊ ဆယ်ကျော်သက်အရွယ် ကျန်းမာရေး၊ မျိုးဆက်ပွားကျန်းမာရေးစသည့် ကျန်းမာရေး ပညာချို့တဲ့ခြင်း၊ မိသားစု၏ အရှက်၊ ဂုဏ်သိက္ခာ၊ မိရိုးဖလာ အစဉ်အလာကို ကာကွယ်လိုစိတ်ဖြင့် စောစီးစွာလက်ထပ်ပေးခြင်း၊ ကျား၊ မ အဆင့်အတန်း ခွဲခြားမှုများခြင်း၊ ရုပ်ပိုင်းဆိုင်ရာ၊ စိတ်ပိုင်းဆိုင်ရာ၊ လိင်ပိုင်းဆိုင်ရာ အကြမ်းဖက်မှုများသော ဒေသများတွင် သားသမီးကို စောစီးစွာအိမ်ထောင်ပြုပေး ခြင်းဖြင့် ပိုပြီးလုံခြုံစိတ်ချရသည်ဟု လွဲမှားစွာ ခံယူနေကြရခြင်း၊ ပဋိပက္ခ ဖြစ်ပွားရာဒေသ၊ သဘာဝ ဘေးအန္တရာယ် ကျရောက်ရာဒေသများတွင် စောစီးစွာအိမ်ထောင်ချပေးခြင်းသည် မိသားစု၏ ဝန်ထုပ် ဝန်ပိုးကိုပြေလည်စေပြီး ပို၍လုံခြုံ စိတ်ချရသည်ဟု လွဲမှားစွာခံယူနေကြခြင်း စသည်တို့ကြောင့်ပဲ ဖြစ်ပါတယ်။ အရွယ်မတိုင်မီ အိမ်ထောင်ပြုခြင်းဟာ ရုပ်ပိုင်းဆိုင်ရာ ကျန်းမာရေး၊ စိတ်ပိုင်းဆိုင်ရာ ကျန်းမာရေး၊ ပညာရေး၊ စီးပွားရေး၊ လူမှုရေး အားလုံးမှာ ဆိုးကျိုးကသာ ပိုမိုများပြားကြောင်း လေ့လာ တွေ့ရှိရပါတယ်။ အရွယ်မတိုင်ခင် ကိုယ်ဝန်ဆောင်တဲ့မိခင်မှ မွေးဖွားလာတဲ့ ကလေးများဟာ အရွယ် ရောက်ပြီးမှ ကိုယ်ဝန်ဆောင်မိခင်မှ မွေးဖွားလာတဲ့ ကလေးများထက် ကိုယ်ခန္ဓာဖွံ့ဖြိုးမှု နှုန်းနိမ့်ကျခြင်း၊ ဉာဏ်ရည်ဖွံ့ဖြိုးမှုနှုန်း နိမ့်ကျမှုများခြင်း၊ ရာဇဝတ်မှု ကျူးလွန်မှုများနှင့် ဆက်စပ်နေခြင်းတို့အပြင် ၎င်းတို့၏ ဆယ်ကျော်သက်အရွယ်ရောက်လာသည့်အခါမှာလည်း အရွယ်မတိုင်ခင် အိမ်ထောင်ပြု သည့် အလေ့အထများ ကူးစက်သွားကြောင်း သုသေတနပြု လေ့လာချက်များအရ တွေ့ရှိရပါတယ်။ ကိုယ်ကာယဖွံ့ဖြိုးမှု၊ အားကစားဖွံ့ဖြိုးတိုးတက်မှုများကို နှိုင်းယှဉ်လေ့လာကြည့်ရင်လည်း အရွယ်မတိုင်မီ အိမ်ထောင်ပြုနှုန်း များသည့်နိုင်ငံများသည် နည်းသည့်နိုင်ငံများထက် နိမ့်ကျနေသည်ကို တွေ့ရှိရ ပါတယ်။ ကျွန်တော်တို့ မြန်မာနိုင်ငံတွင် ကိုလိုနီခေတ်မတိုင်ခင်က မျိုးဆက်များသည် သန်မာ ထွားကျိုင်းပြီး ကိုလိုနီခေတ်နောက်ပိုင်းတွင် တချို့မျိုးဆက်များမှာ ကိုယ်ခန္ဓာဖွံ့ဖြိုး အားနည်းလာကြ သည်ကို လေ့လာတွေ့ရှိရပါတယ်။ ထိုသို့သော အကြောင်းများကြောင့် မျိုးဆက်တစ်ဆက်မှတစ်ဆက် သာလွန်ကောင်းမွန် သည့် အမွေများ လက်ဆင့်ကမ်းရမည့်အစား ဆိုးကျိုးအမွေများကို လက်ဆင့်ကမ်းကြလျှင် နောင် အနာဂတ်တွင် မျိုးဆက်များ၏ အရည်အသွေးများဟာ တဖြည်းဖြည်းနိမ့်ပါးလာမှာ ဖြစ်ပါတယ်။ ဆင်းရဲမွဲတေမှု၊ ပညာရေးချို့တဲ့မှုနဲ့ ဆယ်ကျော်သက်အရွယ်ကျန်းမာရေး မျိုးဆက်ပွားကျန်းမာရေးဆိုင်ရာ ဗဟုသုတများ အားနည်းခြင်းကြောင့် အရွယ်မတိုင်မီ လက်ထပ်ထိမ်းမြားမှု ပိုမိုများပြားလာသကဲ့သို့ နောက်ဆက်တွဲအနေဖြင့် ဆင်းရဲမွဲတေခြင်း၊ ပညာဆက်လက်သင်ကြားနိုင်တော့ခြင်း၊ ကျန်းမာရေး ထိခိုက်ခြင်း၊ ရာဇဝတ်မှုများ ကျူးလွန်ခြင်း စသည့်နောက်ဆက်တွဲဆိုးကျိုးများ ကပ်ပါလာခြင်းကြောင့် အဆိုးသံသရာကို လည်ပတ်စေပါတယ်။ ထိုအဆိုးသံသရာကို ဖျက်ရန်နည်းလမ်းမှာ အရွယ်မတိုင်မီ လက်ထပ်ထိမ်းမြားသည့် အလေ့အထများကို အဆုံးသတ်စေခြင်းပဲ ဖြစ်ပါတယ်။ အရွယ်မတိုင်မီ လက်ထပ်ထိမ်းမြားခြင်းဟာ ကလေးသူငယ်များရဲ့ အခွင့်အရေးများကို ဆုံးရှုံးနစ်နာစေခြင်း၊ လူ့အခွင့်အရေး စံချိန်စံညွှန်းများနဲ့ မကိုက်ညီခြင်း၊ အမျိုးသမီးများ၏ အခွင့်အရေးများဆိုင်ရာ သတ်မှတ်ပြဋ္ဌာန်းခြင်းများနှင့်မကိုက်ညီခြင်း စသည့်တို့အပြင် တစ်ကမ္ဘာလုံး a em gd:cznegaus? [986$32ssoozes UNICEFi UNFPAI WHO - World Health Organization စသော ကမ္ဘာ့အဖွဲ့အစည်းများ၊ အစိုးရအဖွဲ့အစည်း၊ လူမှုအဖွဲ့အစည်းများက အရွယ် မတိုင်မီ အိမ်ထောင်ပြုသူအရေအတွက် လျော့နည်းကျဆင်းစေရေးအတွက် ဘက်ပေါင်းစုံမှ ရှုမြင် သုံးသပ်လေ့လာစဉ်းစား၍ ဆောင်ရွက်နေကြခြင်းဖြစ်ပါတယ်။ ဥပဒေများ မပြဋ္ဌာန်းမီအချိန်တွင် အဓိက အရေးပါသည့် မိဘအုပ်ထိန်းသူများနှင့် ၎င်းတို့အပေါ် သြဇာသက်ရောက်သူများ၊ အရွယ် မတိုင်ခင် အိမ်ထောင်ပြုခြင်းသည် ကောင်းမွန်သည်ဟု လွဲမှားစွာသဘောပေါက်ခံယူထားပြီး ၎င်းတို့၏ ပတ်ဝန်းကျင်အသိုင်းအဝိုင်းအား ထိရောက်သော အသိပညာများပေးခြင်း၊ တတ်နိုင်သမျှ အရွယ်ရောက်ပြီး သည်အထိ စောင့်ဆိုင်းကာ လက်ထပ်စေခြင်း၊ ဆယ်ကျော်သက်နဲ့ မျိုးဆက်ပွားကျန်းမာရေးဆိုင်ရာ အသိပညာများပေးခြင်း စသည့်လုပ်ငန်းစဉ်များသည် ထိရောက်သော လုပ်ငန်းစဉ်များပဲဖြစ်ပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ကာကွယ်ခြင်းသည် ကုသ ခြင်းထက် ပိုမိုကောင်းမွန်သည်ဟူသော ဆိုရိုးစကားလည်း ရှိပါတယ်။ ယခု ပြဋ္ဌာန်းမယ့် ဥပဒေဟာ ကလေးသူငယ်အခွင့်အရေးများဆိုင်ရာဥပဒေဖြစ်သည့် အားလျော်စွာ ကလေးသူငယ်တို့၏ အကျိုး စီးပွားကို အမှန်တကယ် ရှေးရှုလိုပါလျှင် အရွယ်မရောက်မီ အိမ်ထောင်ပြုရန် ခွင့်မပြုဘဲ အပိုဒ် ၂၃ ပါ အဆိုပြု ပြဋ္ဌာန်းချက်အား အမျိုးသားနှင့်အမျိုးသမီးတို့သည် လက်ထပ်ထိမ်းမြားသည့်အခါ အသက် (၁၈)နှစ်ပြည့်ပြီး ဖြစ်ရမည်ဟူသော စကားရပ်ဖြင့် ပြင်ဆင်လိုပါကြောင်း တင်ပြရင်း နိဂုံးချုပ်အပ် ပါတယ်။ အားလုံးကို ကျေးဇူးတင်ပါတယ်ခင်ဗျား။</speech>
<speech type='speaker'>ဆက်လက်ပြီး တပ်မတော်သားကိုယ်စားလှယ် ဗိုလ်မှူးကြီးနိုင်ဦး ဆွေးနွေး နိုင်ပါပြီ</speech>
<speech><mp id='000'>ဗိုလ်မှူးကြီးနိုင်ဦး (တပ်မတော်သားကိုယ်စားလှယ်)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနဲ့ အားလုံး မင်္ဂလာပါခင်ဗျား။ ကျွန်တော်ကတော့ တပ်မတော်သား ကိုယ်စားလှယ် ဗိုလ်မှူးကြီးနိုင်ဦး ဖြစ်ပါတယ်။ ကျွန်တော့်အနေနဲ့ ကလေးသူငယ်အခွင့်အရေးများ ဆိုင်ရာ ဥပဒေကြမ်းအား ကလေးသူငယ်များအရွယ်မတိုင်မီ အိမ်ထောင်မပြု ရေးရှုထောင့်မှ ဘက်စုံ ခြုံငုံသုံးသပ်ပြီး လက်ထပ်ထိမ်းမြားခြင်းဆိုင်ရာ အခန်း(၇)၊ ပုဒ်မ ၂၃ ကို ပြင်ဆင်လိုကြောင်း ဆွေးနွေး သွားမှာဖြစ်ပါတယ်။ Power Point အသုံးပြုခွင့်ပြု နိုင်ပါရန် တင်ပြအပ်ပါတယ်။ ဥက္ကဌကြီးခင်ဗျား။ အရွယ်မရောက်ခင် လက်ထပ်ခြင်းဟာ ကျန်းမာရေး၊ ပညာရေး၊ လူမှုရေး၊ ကဏ္ဍအသီးသီးအပြင် စီးပွားရေးကဏ္ဍနှင့်လည်း ကျယ်ပြန့်စွာ ဆက်စပ်လျက်ရှိနေပါတယ်။ ကျွန်တော်တို့နိုင်ငံဟာ ဖွံ့ဖြိုးဆဲနိုင်ငံတစ်ခုဖြစ်ပြီး စီးပွားရေးဖွံ့ဖြိုးတိုးတက်လာဖို့ အဖက်ဖက်က ကြိုးပမ်းဆောင်ရွက်နေရတဲ့ ကာလဖြစ်ပါတယ်။ နိုင်ငံတစ်ခုရဲ့ စီးပွားရေးဖွံ့ဖြိုးတိုးတက်ဖို့ လူသား အရင်းအမြစ်တန်ဖိုး မြင့်မားရေးဟာ အဓိကကျတဲ့အချက်တစ်ခုအဖြစ် ပါဝင်လျက်ရှိပါတယ်။ အသက် ငယ်ငယ်ရွယ်ရွယ်နဲ့ အိမ်ထောင်ပြုကြတဲ့အတွက် သက်ရောက်လာတဲ့ ဆိုးရွားတဲ့အကျိုးဆက်အများ အပြားရှိပါတယ်။ UNICEF, UNFPA တို့ရဲ့ သုတေသနပြုချက်များအရ တစ်ကမ္ဘာလုံးမှာ အရွယ် မရောက်မီ လက်ထပ်ထိမ်းမြားမှု နေရာအနှံ့အပြားရှိနေပြီး အထူးသဖြင့် ဖွံ့ဖြိုးဆဲနိုင်ငံများမှာ ပိုမို များပြားတာကို တွေ့ရှိရပါတယ်။ ယခု နမူနာတင်ပြထားတဲ့ ဇယားဟာ ဖွံ့ဖြိုးဆဲနိုင်ငံအချို့အပေါ် UNFPA အဖွဲ့ကြီးရဲ့ သုတေသနရလဒ်ကို ဖော်ပြထားတာဖြစ်ပြီး အရွယ်မရောက်မီ လက်ထပ်မှု အမျိုးသားလွှတ်တော် ရာခိုင်နှုန်း မြင့်မားစွာရှိနေတာကို တွေ့ရမှာဖြစ်ပါတယ်။ နောက်ဆက်တွဲ ရလဒ်တွေအနေဖြင့် မိခင်သေဆုံးမှုနှုန်း၊ အရွယ်မတိုင်မီ မွေးဖွားမှုနှုန်းတွေဟာလည်း လွန်စွာမြင့်တက်နေတာကို သတိ ပြုဖွယ်တွေ့နေရပါတယ်။ ဥပမာအားဖြင့် မာလာဝီနိုင်ငံမှာ လူဦးရေ (၁၆.၈)သန်းခန့်ရှိတဲ့အနက် အသက် (၁၈)နှစ် အောက် လက်ထပ်ထိမ်းမြားမှု (၅၀)ရာခိုင်နှုန်း၊ မိခင်သေဆုံးမှု မိခင်လောင်း (၁)သိန်းလျှင် (၅၁၀)ဦး၊ အရွယ်မတိုင်မီ မွေးဖွားမှု မိခင်လောင်း(၁၀၀၀)ဦးလျှင် (၁၅၇)ဦးရှိတာကို တွေ့ရပါတယ်။ ဒါတွေဟာ အလွန်စိုးရိမ်ဖွယ်ရာကောင်းတဲ့ အခြေအနေတွေ ဖြစ်ပါတယ်။ ကျွန်တော်တို့နိုင်ငံမှာလည်း သားဆက်ခြား မျိုးဆက်ပွားကျန်းမာရေးလုပ်ငန်းတွေ ဆောင်ရွက်နေတာမှန်ပေမယ့် အရွယ်မတိုင်မီ အိမ်ထောင် မပြု ရေး ပြည်သူလူထုအကြား ပညာပေး လှုံ့ဆော်တာမျိုး လိုအပ်နေသေးတဲ့အတွက် ဆောင်ရွက်နိုင်ဖို့ ဥပဒေဖြင့် ခိုင်ခိုင်မာမာ ပြဋ္ဌာန်းရမှာဖြစ်ပါတယ်။ အနာဂတ်ရဲ့ လူငယ်တွေဟာ ရုပ်ပိုင်းဆိုင်ရာ၊ စိတ်ပိုင်းဆိုင်ရာတွေမှာ ဖွံ့ဖြိုးတိုးတက်နေဖို့ လိုပါတယ်။ စံမီနေဖို့လိုပါတယ်။ မူရင်းကောင်းမှ မိတ္တူ ကောင်းမယ်ဆိုတဲ့ ဆိုရိုးစကားရှိပါတယ်။ စံချိန်မီတဲ့ အသီးအပွင့်တွေ ဖြစ်ထွန်းလာဖို့အတွက် မူလမျိုးစေ့ဖြစ်တဲ့ မိဘနှစ်ပါးဟာ ကိုယ်ခန္ဓာ ကြံ့ခိုင်မှု၊ အတွေးအခေါ် ရင့်ကျက်မြင့်မားမှုတွေနဲ့ ပြည့်စုံဖို့လိုပါတယ်။ ဒါမှသာ သူတို့တွေက မွေးဖွား လာတဲ့ သားသမီးတွေဟာ ပြည့်စုံလုံခြုံ တဲ့ မိဘအရိပ်အောက်မှာ ကြီးပြင်းခွင့်ရပြီး အဖိုးတန်တဲ့ အနာဂတ်ရဲ့ လူသားအရင်းအမြစ်တွေဖြစ်လာမှာ ဖြစ်ပါတယ်။ ဒီလိုစွမ်းအားရှိတဲ့ လူသားအရင်းအမြစ်တွေနဲ့ပဲ တိုင်းပြည်စီးပွားရေးကို တိုးတက်ဖွံ့ဖြိုးအောင် တည်ဆောက်နိုင်မှာဖြစ်ပါတယ်။ အရွယ် မရောက်မီ အိမ်ထောင်ပြုခြင်းနဲ့ တိုင်းပြည်ရဲ့ GDP ဟာ အပြန်အလှန်သဘော ဆက်စပ်နေကြောင်း၊ wą Slide ol Gulbarga ol University o 26030$lajmos co@g7:03 sofgooo:olosofi အသက်ငယ်ငယ်ရွယ်ရွယ်နဲ့ အိမ်ထောင်ပြုကြတဲ့အတွက် နုနုနယ်နယ် ပညာသင်ကြားရမယ့်အရွယ်မှာ ကြီးလေးလှတဲ့ အိမ်ထောင့်တာဝန်ကို မနိုင်မနင်းထမ်းကြရပါတယ်။ ကိုယ်တိုင် ပညာသင်ကြားခွင့် ဆုံးရှုံးကြရပါတယ်။ ပညာမစုံတဲ့အတွက် စီးပွားဥစ္စာပြည့်စုံဖို့လည်း ခက်ခဲပါတယ်။ ဘဝကို ချို့ချို့ငဲ့ငဲ့နဲ့ တည်ဆောက်ဖြတ်သန်းရတဲ့အတွက် အိမ်ထောင်ရေးအဆင်မပြေမှု၊ လူမှုပတ်ဝန်းကျင်မှာ လိုက်လျော ညီထွေ မဖြစ်မှုတွေ ကြုံ တွေ့ရပြီးတော့ နောက်ဆုံးမှာ ဒီလိုပတ်ဝန်းကျင်မှာ မွေးဖွားလာတဲ့ သားသမီးလေးတွေဟာလည်း အဖက်ဖက်က အားနည်းပြီး တိုင်းပြည်ရဲ့ အနာဂတ်တစ်ခုလုံးကိုပါ ထိခိုက်ရပါတော့တယ်။ ဥက္ကဋ္ဌကြီးခင်ဗျား။ ခေတ်မီဖွံ့ဖြိုးတိုးတက်တဲ့ နိုင်ငံတော်တစ်ခုပေါ်ထွန်းလာဖို့ နိုင်ငံသူ နိုင်ငံသားများရဲ့ ပညာရေး၊ ကျန်းမာကြံ့ခိုင်ရေး၊ လူမှုရေး၊ စီးပွားရေး၊ အဖက်ဖက်က တိုးတက်အောင် သက်ဆိုင်ရာ အဖွဲ့အစည်းများက အကောင်အထည်ဖော် ဆောင်ရွက်ကြရမှာဖြစ်ပါတယ်။ ဒီလိုဆောင်ရွက်နိုင်အောင် ကျွန်တော်တို့ ဥပဒေပြုလွှတ်တော်က လိုအပ်တဲ့ ဥပဒေတွေကို ပြဋ္ဌာန်းပေး ရပါလိမ့်မယ်။ ဥပဒေပြုလွှတ်တော်က ပြဋ္ဌာန်းတဲ့ ဥပဒေတိုင်းဟာလည်း နိုင်ငံတော်ရဲ့ အကျိုးစီးပွားနဲ့ ရည်မှန်းချက်တွေကို အထောက်အကူပြုနေရမှာ ဖြစ်ပါတယ်။ ဒါမှသာ ဥပဒေပြုမဏ္ဍိုင်နဲ့ အုပ်ချုပ်ရေးမဏ္ဍိုင်တို့ဟာ ဟန်ချက်ညီနေမှာ ဖြစ်ပါတယ်။ သို့ပါ၍ ယခု ဥပဒေကြမ်းပါ အထက်ပါ ရည်မှန်းချက်များနဲ့ သဟဇာတမဖြစ်တဲ့ လက်ထပ်ထိမ်းမြားခြင်းနဲ့သက်ဆိုင်သော အခန်း(၇)၊ အပိုဒ် ၂၃ ပါ အဆိုပြု ပြဋ္ဌာန်းချက်အား အမျိုးသားနှင့်အမျိုးသမီးတို့၏ လက်ထပ်ထိမ်းမြားနိုင်သည့် အသက်သည် (၁၈)နှစ်ပြည့်ပြီးဖြစ်ရမည်ဆိုတဲ့ စကားရပ်နဲ့ အစားထိုးပြင်ဆင်လိုပါတယ်။ လေးစားအပ်တဲ့ အမျိုးသားလွှတ်တော်ဥက္ကဋ္ဌကြီးခင်ဗျား။ ကျွန်တော့်အနေနဲ့ ကလေး သူငယ်များ အရွယ်မတိုင်မီ အိမ်ထောင်မပြု ရေးအတွက် လူမှုရေး၊ ပညာရေး၊ ကျန်းမာရေး၊ စီးပွားရေး ရှုထောင့်အသီးသီးမှ ခြုံငုံသုံးသပ်၍ ဆွေးနွေးခဲ့ပြီး ဖြစ်ပါတယ်။ မီးဘေးရှောင် မလောင်ခင်တား ဆိုတဲ့ ဆိုရိုးစကားရှိပါတယ်။ မီးကိုလောင်ပြီးမှ ငြိမ်းတာထက် မလောင်ရအောင် ကြိုတင်ကာကွယ်တာက ပိုပြီးထိရောက်မှုရှိပါတယ်။ သာမန်အားဖြင့် လက်ထပ်ထိမ်းမြားခြင်းကိစ္စဟာ ကလေးသူငယ်အနေနဲ့ မသက်ဆိုင်ဘူးလို့ ယေဘုယျ ယူဆလို့ ရကောင်းရနိုင်ပါလိမ့်မယ်။ သို့သော်လည်း ကျွန်တော်တို့ ဥပဒေပြုလွှတ်တော်ကြီးအနေနဲ့ ကလေးသူငယ်များရဲ့ အကျိုးစီးပွားကို အမှန်တကယ် အကာအကွယ် ပေးလိုတယ်ဆိုရင် နိုင်ငံတော်ကို အမှန်တကယ် ဖွံ့ဖြိုးတိုးတက်စေလိုတယ်ဆိုရင်တော့ အနာဂတ် ခေါင်းဆောင်များဖြစ်တဲ့ ကလေးသူငယ်များရဲ့ အကျိုးစီးပွားကို ထိရောက်စွာ အကာအကွယ်ပေးနိုင်တဲ့ အချက်များကို ဒီဥပဒေကြမ်းမှာ မဖြစ်မနေ ထည့်သွင်းပြဋ္ဌာန်းရမှာဖြစ်ကြောင်း ထပ်ဆင့်တိုက်တွန်းရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်ခင်ဗျား။</speech>
<speech type='speaker'>အမျိုးသားလွှတ်တော်ကိုယ်စားလှယ်များခင်ဗျား။ အမျိုးသားလွှတ်တော် ကိုယ်စားလှယ်များရဲ့ ဆွေးနွေးချက်များနဲ့ ပတ်သက်ြီး အမျိုးသားလွှတ်တော် ဥပဒေကြမ်းကော်မတီက ပြန်လည်ကြားနာဆောင်ရွက်ဖို့ ဆုံးဖြတ်ပါတယ်။</speech>
<title>မြန်မာနိုင်ငံ အင်ဂျင်နီယာကောင်စီဥပဒေကို ပြင်ဆင်သည့်ဥပဒေကြမ်းနှင့် စပ်လျဉ်း၍ လွှတ်တော်ကိုယ်စားလှယ်က ဆွေးနွေးခြင်း</title>
<speech type='speaker'>အစီအစဉ်(၇) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ပြည်သူ့လွှတ်တော်တွင် စတင်တင်သွင်း၍ ပြင်ဆင်ချက်ဖြင့် အတည်ပြုပြီး ပေးပို့လာတဲ့ မြန်မာနိုင်ငံ အင်ဂျင်နီယာကောင်စီဥပဒေကို ပြင်ဆင်သည့် ဥပဒေကြမ်းနှင့် စပ်လျဉ်းပြီး ဆွေးနွေးရန် အမည်စာရင်း တင်သွင်းထားတဲ့ ဧရာဝတီတိုင်းဒေသကြီး မဲဆန္ဒနယ်အမှတ်(၅)မှ ဦးမောင်မောင်အုန်း ဆွေးနွေးဖို့ ဖြစ်ပါတယ်</speech>
<speech><mp id='839'>ဦးမောင်မောင်အုန်း၊ ဧရာဝတီတိုင်းဒေသကြီး မဲဆန္ဒနယ်အမှတ်(၅)</mp>မင်္ဂလာပါ ခင်ဗျား။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ်များ၊ လေ့လာသူ ပြည်သူများ ကိုယ်စိတ်နှစ်ပါး ကျန်းမာ၊ ချမ်းသာစေကြောင်း ဆုမွန်ကောင်း တောင်းလိုက်ပါတယ်။ ကျွန်တော်ကတော့ ဧရာဝတီတိုင်းဒေသကြီး မဲဆန္ဒနယ်အမှတ်(၅)မှ အမျိုးသား လွှတ်တော်ကိုယ်စားလှယ် ဦးမောင်မောင်အုန်း ဖြစ်ပါတယ်။ Power Point သုံးစွဲခွင့်နဲ့ အချိန်ကို အနည်းငယ် တောင်းခံအပ်ပါတယ်ခင်ဗျား။ မြန်မာနိုင်ငံ အင်ဂျင်နီယာကောင်စီ ဥပဒေနဲ့ပတ်သက်ပြီးတော့ ပုဒ်မ ၂၊ ပုဒ်မခွဲ (ဈ)ပါ စကားရပ်ကို အစားထိုးပြင်ဆင်ခြင်းကိစ္စကို ဆွေးနွေးလိုပါတယ်။ မြန်မာနိုင်ငံ အင်ဂျင်နီယာကောင်စီ ဥပဒေပုဒ်မခွဲ(၂)(ဇ)မှာ မူလစကားရပ်ဖြစ်တဲ့ နည်းပညာကျွမ်းကျင်သူအစား မှတ်ပုံတင်နည်းပညာ ကျွမ်းကျင်သူ ဆိုတဲ့ စကားဖြင့် အစားထိုး ဖွင့်ဆိုခြင်းနဲ့စပ်လျဉ်းပြီး ပုဒ်မ ၂(ဋ)၊ ပုဒ်မ ၃(က)၊ ပုဒ်မ ၉(က)၊ (ဃ)၊ (င)၊ (စ) အခန်း(၈)ခေါင်းစဉ်ပါ ပုဒ်မ ၂၀၊ ပုဒ်မ ၂၁၊ ပုဒ်မ ၂၃ အခန်း(၁၀)ခေါင်းစဉ်နဲ့ ပုဒ်မ ၃၁၊ ၃၂၊ ပုဒ်မ ၃၈၊ ၃၉၊ ၄၁၊ ၄၃ နဲ့ ပုဒ်မ ၄၉ တို့မှာ နည်းပညာ ကျွမ်းကျင်သူ ဆိုတဲ့ စကားရပ်ကို နေရာပေါင်း (၂၀)ခန့်မှာ သုံးနှုန်းထားတဲ့အတွက် မှတ်ပုံတင်နည်းပညာကျွမ်းကျင်သူဆိုတဲ့ စကားရပ်ကို ပုဒ်မ ၂၄(ခ)၌ တစ်နေရာတည်း သုံးနှုန်းထားတာ တွေ့ရပါတယ်။ ဒါကြောင့်မို့လို့ ရှေ့နောက်မဆီလျော် ဖြစ်နေတဲ့အတွက် အားလုံးဆီလျော်စွာ အစားထိုးသင့်ပါတယ်။ (ခ) ပုဒ်မ ၂၀ တွင် နည်းပညာ တက္ကသိုလ်၊ ကောလိပ်နှင့် သိပ္ပံတစ်ခုခုက အပ်နှင်းတဲ့ နည်းပညာဘွဲ့ သို့မဟုတ် နည်းပညာ ဒီပလိုမာ ရရှိသူက နည်းပညာကျွမ်းကျင်သူ မှတ်ပုံတင်လက်မှတ် ရရှိလိုပါက သတ်မှတ်ချက်များနှင့်အညီကောင်စီသို့ လျှောက်ထားရမည်ဟူတဲ့ စကားရပ်အသုံးအနှုန်းနှင့်လည်း ပုဒ်မ ၂၀၊ ၂၁၊ ၂၂၊ ၂၃ တို့အား ကျွန်တော်တို့ မကိုက်ညီတာ တွေ့ရပါတယ်။ ဒါကြောင့်မို့လို့ ပုဒ်မ ၂(၅)ကို အစားထိုးပြင်ဆင်၍ ဖွင့်ဆိုခြင်းမပြုဘဲ မူလအတိုင်း ထားသင့်ပါတယ်။ ပုဒ်မ ၂(ဋ) (ဌ)နဲ့ အခန်း(၉)ခေါင်းစဉ်တို့ပါ အင်ဂျင်နီယာ မှတ်ပုံတင်လက်မှတ်ဆိုတဲ့ စကားရပ်ကို အစားထိုးပြင်ဆင်ခြင်းမှာ အခန်း(၉)ခေါင်းစဉ်ပါ အင်ဂျင်နီယာ မှတ်ပုံတင်ဆိုင်ရာ လက်မှတ်လျှောက်ထားခြင်းဟု ပြင်ဆင်ရန် ဖော်ပြထားသော်လည်း ပုဒ်မ ၂၆ မှာ မှတ်ပုံတင် အင်ဂျင်နီယာလက်မှတ်ရရှိလိုပါက သတ်မှတ်ချက်များနှင့်အညီ ကောင်စီသို့ လျှောက်ထားရမည်ဟု လည်းကောင်း ပုဒ်မ ၂၇ တွင် မှတ်ပုံတင်အင်ဂျင်နီယာလက်မှတ်ထုတ်ပေးရန် ငြင်းပယ်ခြင်း၊ မှတ်ပုံတင်အင်ဂျင်နီယာလက်မှတ် သက်တမ်း သတ်မှတ်ပေးခြင်းဟု ဖော်ပြထားတဲ့အတွက် အခန်း(၉) ခေါင်းစဉ်ပါ မူလကပါရှိတဲ့ အင်ဂျင်နီယာမှတ်ပုံတင်လက်မှတ် လျှောက်ထားခြင်းဆိုတဲ့ စကားရပ်ကို မှတ်ပုံတင်အင်ဂျင်နီယာလက်မှတ် လျှောက်ထားခြင်းဆိုတဲ့ စကားရပ်ဖြင့် အစားထိုးသင့်ပါတယ်။ (ခ) အထက်တွင်ဖော်ပြတဲ့အတိုင်း အခန်း(၉)ခေါင်းစဉ်ပါ အစားထိုးပါက ပုဒ်မ ၂(ဌ)ပါ မူလ အင်ဂျင်နီယာ မှတ်ပုံတင်လက်မှတ်ဆိုသည့် စကားရပ်ကို အစားထိုးရန် အစီရင်ခံထားတဲ့ အင်ဂျင်နီယာဆိုင်ရာ မှတ်ပုံတင်လက်မှတ်ဆိုတဲ့ စကားရပ်သည်လည်းကောင်း ဥပဒေပြဋ္ဌာန်းချက်တွင် မပါရှိသဖြင့် ပုဒ်မ ၂(ဌ)ကို ပယ်ဖျက်သင့်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ပုဒ်မ ၂(၃)ပါ မှတ်ပုံတင်အင်ဂျင်နီယာလက်မှတ် ဆိုတဲ့ စကားရပ်ဖြင့် အစားထိုးခြင်းနှင့်စပ်လျဉ်းပြီး ပင်လယ်ရေကြောင်းဆိုင်ရာ အင်ဂျင်နီယာများ အတွက် ဥပဒေရေးရာ အငြင်းပွားမှုများ ဖြစ်ပေါ်နိုင်တာကို ဆွေးနွေးလိုပါတယ်။ ပုဒ်မ ၂(၃)မှာ မှတ်ပုံတင်အင်ဂျင်နီယာလက်မှတ်ဆိုတဲ့ စကားရပ်ဖွင့်ဆိုချက်မှာ အပြည်ပြည်ဆိုင်ရာ ရေကြောင်း အင်ဂျင်နီယာအဖွဲ့ချုပ် IMO က အတည်ပြုပြဋ္ဌာန်းပြီး မြန်မာနိုင်ငံက ၁၉၈၈ ခုနှစ်၊ သြဂုတ်လမှာ လက်ခံထားတဲ့ ပင်လယ်ကူးသင်္ဘောသားများအတွက် လေ့ကျင့်သင်ကြားမှု အသိအမှတ်ပြု လက်မှတ် ထုတ်ပေးခြင်းနှင့် စောင့်ကြပ်ကြည့်ရှုခြင်းဆိုင်ရာ နိုင်ငံတကာ Convention STCW 95 နှင့်အညီ ပြည်တွင်းပြည်ပဌာနရှိ အဖွဲ့အစည်းတစ်ခုခုက လေ့ကျင့်သင်ကြားပြီး အသိအမှတ်ပြု လက်မှတ် ထုတ်ပေးထားတဲ့ အင်ဂျင်နီယာများနဲ့ ကျွမ်းကျင်သူ အကျုံးမဝင်ကြောင်းကို တွေ့ရပါတယ်။ ဒါကြောင့် မူလပြဋ္ဌာန်းချက် ပုဒ်မ ၂(က)၊ (ခ)၊ (ဌ)တို့မှာလည်း အင်ဂျင်နီယာပညာနဲ့ အင်ဂျင်နီယာ အထူးပြု ပညာရပ်တို့အတွက် အဓိပ္ပာယ်ဖွင့်ဆိုချက်များမှာလည်း ရေကြောင်းအင်ဂျင်နီယာပညာနဲ့ သက်ဆိုင်တဲ့ အဓိပ္ပာယ်ဖွင့်ဆိုချက်များပါရှိကြောင်း မတွေ့ရပါဘူး။ လေးစားအပ်ပါသော ဥက္ကဌကြီးခင်ဗျား။ မြန်မာနိုင်ငံ ရေကြောင်းလောက ဖွံ့ဖြိုးတိုးတက် လာနိုင်ခြေ အနာဂတ်မျှော်လင့်ချက်နဲ့ သင်္ဘောဆိုင်ရာ ရေကြောင်းအင်ဂျင်နီယာများရဲ့ အခန်းကဏ္ဍမှာ ပို့ဆောင်ဆက်သွယ်ရေးဝန်ကြီးဌာန၊ ရေကြောင်းပို့ဆောင်ရေးညွှန်ကြားမှုဦးစီးဌာနမှာ နိုင်ငံတကာ ရေကြောင်းအဖွဲ့ချုပ်ရဲ့ IMO ရဲ့ စံနှုန်းနဲ့ အောင်မြင်ပြီးသူများဟာ လက်ရှိစာရင်းအရ ရေကြောင်း အင်ဂျင်နီယာစုစုပေါင်း (၆၅၈၈)ယောက်ကျော်ခန့် ရှိနေပါတယ်။ ပြည်တွင်းပြည်ပမှ အများအပြား လည်း တာဝန်ထမ်းဆောင်နေပါတယ်။ သင်္ဘောကျင်းလုပ်ငန်းတွေ၊ သင်္ဘောတည်ဆောက်ခြင်းဆိုင်ရာ လုပ်ငန်းတွေ၊ သင်္ဘောစစ်ဆေးခြင်းဆိုင်ရာလုပ်ငန်းတွေ၊ ရေကြောင်းဆိုင်ရာ ပညာသင်ကြားခြင်းများ စသည့်လုပ်ငန်းတွေမှာ ပြည်တွင်းပြည်ပနဲ့ နိုင်ငံတကာ ရေကြောင်းအင်ဂျင်နီယာများ၊ ကျွမ်းကျင်သူ အတတ်ပညာရှင်များဟာ အာဆီယံ သဘောတူညီချက်အရဖြစ်စေ၊ ပြည်တွင်းပြည်ပမှ လိုအပ်ချက်အရ ဖြစ်စေ၊ မဖြစ်မနေ လုပ်ကိုင်ဆောင်ရွက်ရပေမယ့် ဒီလို မှတ်ပုံတင် အင်ဂျင်နီယာလက်မှတ်ဆိုတဲ့ ဖွင့်ဆို ချက်မှာ STCW 95 နှင့်အညီ ပင်လယ်ကူးသင်္ဘောသား အင်ဂျင်နီယာများနဲ့ ကျွမ်းကျင်သူများ အကျုံးမဝင် ရှင်းလင်းမှုမရှိသည့် အချက်အရ ဒီ ဥပဒေ ပုဒ်မ ၃၇ ပါ အများပြည်သူ ဘေးအန္တရာယ် ဖြစ်စေနိုင်သည့် အင်ဂျင်နီယာလုပ်ငန်းနှင့် နည်းဥပဒေဆိုင်ရာလုပ်ငန်းများကို ကောင်စီက ထုတ်ပေးခြင်း ဟူတဲ့ မှတ်ပုံတင်လက်မှတ်မရှိဘဲ လုပ်ကိုင်ခြင်းမပြုရဆိုတဲ့ တားမြစ်ချက်နဲ့ ငြိစွန်းခြင်း ရှိ/မရှိဆိုသည့် ဥပဒေရေးရာ အငြင်းပွားမှု ဖြစ်စေနိုင်ပါတယ်။ အကြောင်းမှာ ထိုပုဒ်မ ၃၇ တွင် ဤဥပဒေအရ ထုတ်ပြန်ထားသော နည်းဥပဒေများနှင့် သတ်မှတ်သည့် အများပြည်သူ ဘေးအန္တရာယ် ဖြစ်စေနိုင်မည့် အင်ဂျင်နီယာဆိုင်ရာ လုပ်ငန်းနှင့် နည်းပညာဆိုင်ရာလုပ်ငန်းများဟု ပါရှိသော်လည်း ဆောက်လုပ်ရေးဝန်ကြီးဌာနက အမိန့်ကြော်ငြာစာ အမှတ် (၉၁/၂၀၁၄) ခုနှစ်တွင် ထုတ်ထားတဲ့ မြန်မာနိုင်ငံအင်ဂျင်နီယာကောင်စီ နည်းဥပဒေများမှာ ထိုသို့သတ်မှတ်ထားတာကို မတွေ့ရပါ။ မူလ နည်းဥပဒေအခန်း (၁၂)၊ ပုဒ်မ ၁၀၂ (ခ)၊ ပုဒ်မခွဲ (၅)မှာ လည်း မြင်းကောင်ရေ (၂၀)အထက် စက်တပ်ရေယာဉ်တည်ဆောက်ခြင်း လုပ်ငန်းများဟု တားမြစ် ထားခြင်းနှင့် ခွင့်ပြုခြင်းလုပ်ငန်းများမှာ ပါဝင်ပတ်သက်နေတာလည်း တွေ့ရပါတယ်။ ဤဥပဒေမှာ ရှေ့နောက် ညီညွတ်မှုမရှိတာ တွေ့ရပါတယ်။ လေးစားအပ်ပါသော ဥက္ကဌကြီးခင်ဗျား။ ဤဥပဒေနှင့် အကျုံးဝင်သက်ဆိုင်ပါက ပုဒ်မ ၂ (၃)ပါ မှတ်ပုံတင်အင်ဂျင်နီယာလက်မှတ် ဆိုသည့် ဖွင့်ဆိုချက်ကို ယင်းစကားရပ်တွင် အပြည်ပြည် ဆိုင်ရာ Convention နှင့်အညီ ပင်လယ်ကူးသင်္ဘောသား အင်ဂျင်နီယာများနှင့် ကျွမ်းကျင်သူများဟာ ပြည်တွင်းပြည်ပဌာနရှိ အဖွဲ့အစည်းများတစ်ခုခုက ထုတ်ပေးသော ကျွမ်းကျင်မှု အသိအမှတ်ပြု လက်မှတ်များ မပါဝင်ဟု ထည့်သွင်းဖော်ပြသင့်ပါတယ်။ အကြံပြုလိုသည်မှာ အင်ဂျင်နီယာကောင်စီ ဥပဒေရဲ့ တာဝန်ခံဌာနကြီးဟာ ဆောက်လုပ်ရေးဝန်ကြီးဌာနဖြစ်ရာ လုပ်ငန်းနယ်ပယ်နှင့် လုပ်ထုံး လုပ်နည်းများအရ ရေကြောင်းအင်ဂျင်နီယာလောကနှင့် သဘောသဘာဝ ကွဲပြားလှပါတယ်။ ရေကြောင်း အမျိုးသားလွှတ်တော် အင်ဂျင်နီယာများနှင့်သာ သက်ဆိုင်သော ဥပဒေများကို ပို့ဆောင်ဆက်သွယ်ရေးဝန်ကြီးဌာနက သီးခြား ပြဋ္ဌာန်းသတ်မှတ်သင့်ကြောင်း တင်ပြလိုပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ဤဥပဒေ အခန်း(၇)၊ ဘဏ္ဍာရေးနှင့်စပ်လျဉ်းပြီး တည်ဆဲဥပဒေ၏ တည်ဆဲဘဏ္ဍာရေး စည်မျဉ်းစည်းကမ်းများနှင့်အညီ ဆောင်ရွက်ရန်ကိစ္စမှာ ဥပဒေ ပုဒ်မ ၁၉ မှာ ကောင်စီဟာ ဘဏ္ဍာရေးဆိုင်ရာဆောင်ရွက်ချက်များကို တည်ဆဲဘဏ္ဍာရေးစည်မျဉ်း စည်းကမ်းချက်များနှင့်အညီ စနစ်တကျဆောင်ရွက်ရမည်ဆိုတာ ပြဋ္ဌာန်းထားပါတယ်။ ပုဒ်မ ၁၇(က)မှာ မှတ်ပုံတင်ကြေး၊ နှစ်စဉ်ကြေး စသည့်ဝင်ငွေများကို ရန်ပုံငွေတစ်ရပ်အနေနဲ့ ထူထောင်ရန် ပြဋ္ဌာန်း ထားပြီး ပုဒ်မ ၁၈ မှာ ကောင်စီရန်ပုံငွေတစ်ရပ် ထူထောင်ရန် မလုံလောက်ခဲ့လို့ရှိရင် ဝန်ကြီးဌာနမှ အကူအညီနဲ့ ပြည်ထောင်စုအစိုးရဝန်ကြီးဌာနကို ခွင့်ပြုချက်ဖြင့် ပြည်ထောင်စုရန်ပုံငွေမှ ကျခံသုံးစွဲရန် တင်ပြတောင်းခံထားတာကို တွေ့ရပါတယ်။ ထိုသို့ ကိုယ်ပိုင်ရန်ပုံငွေနဲ့ ထူထောင်တဲ့ရန်ပုံငွေကို တည်ဆဲဘဏ္ဍာရေးစည်းမျဉ်းအားဖြင့် ဆောင်ရွက်နိုင်ခြင်းမရှိဘဲ ကိုယ်ပိုင်ဘဏ္ဍာရေးစည်းမျဉ်းနဲ့ လုပ်ထုံးလုပ်နည်းများဖြင့်သာ ဆောင်ရွက်နိုင်ပါတယ်လို့ တင်ပြလိုပါတယ်။ ပုဒ်မ ၁၈(ခ) အရ ပြည်ထောင်စုရန်ပုံငွေမှ ထည့်ဝင်ခဲ့လျှင် ပြည်ထောင်စုစာရင်းစစ်ချုပ်ရုံးနဲ့ ညှိနှိုင်းပြီးရေးဆွဲ ဆောင်ရွက် ရမှာ ဖြစ်ပါတယ်။ သို့ဖြစ်ပါ၍ ပုဒ်မ(၁၀)ခုကို အထက်ပါအချက်များနှင့် ရှေ့နောက်ညီညွတ်မှုရှိစေရန် ပြင်ဆင် ဆောင်ရွက်ရန် တင်ပြလိုပါတယ်။ နိဂုံးချုပ်အနေအားဖြင့် အခြားသော အင်ဂျင်နီယာဘာသာရပ် များလည်း ရှိနေသေးတဲ့အတွက် လက်ရှိ မြန်မာနိုင်ငံ အင်ဂျင်နီယာကောင်စီအောက်တွင် သက်ဆိုင်ရာ ဘာသာရပ်နယ်ပယ်အလိုက် သီးခြားဥပဒေများ ပြဋ္ဌာန်းသင့်ပါကြောင်း အကြံပြု ဆွေးနွေးလိုပါတယ်။ အားလုံးကို ကျေးဇူးတင်ပါတယ်။</speech>
<speech type='speaker'>အမျိုးသားလွှတ်တော်ကိုယ်စားလှယ်များခင်ဗျား။ အမျိုးသားလွှတ်တော် ကိုယ်စားလှယ် ဦးမောင်မောင်အုန်း ရဲ့ ဆွေးနွေးချက်နဲ့ပတ်သက်ပြီး အမျိုးသားလွှတ်တော် ဥပဒေကြမ်းကော်မတီက ပြန်လည်ကြားနာ ဆောင်ရွက်ဖို့ ဆုံးဖြတ်ပါတယ်</speech>
</BillSection>
</discussion>
<postface>
<title>အမျိုးသားလွှတ်တော်ဥက္ကဋ္ဌက ဒုတိယအကြိမ် အမျိုးသားလွှတ်တော် (၁၁) ကြိမ်မြောက်ပုံမှန် အစည်းအဝေး အဋ္ဌမနေ့ ရပ်နားကြောင်းနှင့် နဝမနေ့ အစည်းအဝေး ဆက်လက်ကျင်းပမည့်နေ့ရက်နှင့် အချိန်ကို ကြေညာခြင်း</title>
<speech type='speaker'>အစီအစဉ်(၈) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ယခု ဒုတိယအကြိမ် အမျိုးသားလွှတ်တော် (၁၁)ကြိမ်မြောက်ပုံမှန်အစည်းအဝေး အဋ္ဌမနေ့ကို ရပ်နား ပါမယ်။ ဒုတိယအကြိမ် အမျိုးသားလွှတ်တော် (၁၁)ကြိမ်မြောက်ပုံမှန်အစည်းအဝေး နဝမနေ့ကို ၂၀၁၉ ခုနှစ်၊ ဖေဖော်ဝါရီလ ၇ ရက် (ကြာသပတေးနေ့) နံနက် ၁၀း၀၀ နာရီအချိန်မှာ ဆက်လက်ကျင်းပမည် ဖြစ်ကြောင်း ကြေညာပါတယ်။</speech>
<speech type='mc'>အမျိုးသားလွှတ်တော် ဥက္ကဋ္ဌ ပြန်လည်ထွက်ခွာပါပြီ ခင်ဗျား။</speech>
<speech type='mc'>အားလုံး ထွက်ခွာနိုင်ကြပါပြီ ခင်ဗျား။</speech>
<p>ဒုတိယအကြိမ် အမျိုးသားလွှတ်တော် (၁၁)ကြိမ်မြောက်ပုံမှန်အစည်းအဝေး အဋ္ဌမနေ့ကို ၁၁၀၉ နာရီ အချိန်တွင် ရပ်နားပါသည်။</p>
</postface>
</transcript>
</doc>
