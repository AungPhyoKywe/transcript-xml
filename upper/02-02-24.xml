<doc>
<docinfo>
<docno>02-02-24.xml</docno>
<term value='02'>ဒုတိယအကြိမ်</term>
<session value='02'/>
<sittingday value='24'> </sittingday>
<legislature value='upper'>အမျိုးသားလွှတ်တော်</legislature>

<title>
ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် ဒုတိယပုံမှန်အစည်းအဝေး (၂၄)ရက်မြောက်နေ့မှတ်တမ်း
</title>
<date>
၁၃၇၈ ခုနှစ်၊ ဝါခေါင်လပြည့်ကျော် ၁၄ ရက် (၂၀၁၆ ခုနှစ်၊ စက်တင်ဘာလ ၁ ရက် ) ကြာသပတေးနေ့
</date>
</docinfo>
<transcript>
<preface>
<p>
နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ဒုတိယအကြိမ် အမျိုးသား လွှတ်တော် ဒုတိယပုံမှန်အစည်းအဝေး (၂၄)ရက်မြောက်နေ့ အစီအစဉ်ကို ၁၀း၀၀ နာရီအချိန်၌ စတင် ကျင်းပပါသည်။ အမျိုးသားလွှတ်တော် ဥက္ကဋ္ဌအဖြစ် မန်းဝင်းခိုင်သန်း က ဆောင်ရွက်ပြီး၊ အခမ်းအနားမှူး အဖြစ် ဦးကြည်မင်း၊ ညွှန်ကြားရေးမှူးချုပ် အမျိုးသားလွှတ်တော်ရုံးက ဆောင်ရွက်ပါသည်။
</p>
<title>အမျိုးသားလွှတ်တော် ဥက္ကဋ္ဌ နေရာယူခြင်း</title>
<speech type='mc'>
အမျိုးသားလွှတ်တော် ကိုယ်စားလှယ်များ ခင်ဗျား။ ယခုအချိန်ကစပြီး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် ဒုတိယပုံမှန်အစည်းအဝေးရဲ့ (၂၄)ရက်မြောက်နေ့ အစီအစဉ် စတင်ပါတော့မယ်ခင်ဗျား
</speech>
<speech type='mc'>အမျိုးသားလွှတ်တော် ဥက္ကဋ္ဌ ကြွရောက်လာပါပြီခင်ဗျား။</speech>
<speech type='speaker'>အားလုံး မင်္ဂလာပါ။</speech>
<p>
အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်
</p>
<speech type='mc'>အားလုံးထိုင်နိုင်ကြပါပြီခင်ဗျား။﻿</speech>
<title>
အမျိုးသားလွှတ်တော် အစည်းအဝေး အထမြောက်ကြောင်းနှင့် စတင်ကျင်းပကြောင်း ကြေညာခြင်း
</title>
<speech type='speaker'>
အမျိုးသားလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် အမျိုးသားလွှတ်တော် ဒုတိယပုံမှန်အစည်းအဝေး (၂၄)ရက်မြောက်နေ့မှာ လွှတ်တော် အခွင့်အရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်း (၂၂၀) ဦးရှိပြီး ဒီကနေ့ အစည်းအဝေးကို (၁၇၈)ဦး တက်ရောက်ပါတယ်
</speech>
<speech type='speaker'>
အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော် ကိုယ်စားလှယ်ဦးရေ စုစုပေါင်းရဲ့ (၈၀.၉၁)ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေး အထမြောက်ရန် လိုအပ်တဲ့ကိုယ်စားလှယ်ဦးရေ သုံးပုံတစ်ပုံထက် ကျော်လွန်တဲ့အတွက် ၂၀၁၂ ခုနှစ်၊ အမျိုးသားလွှတ်တော်ဆိုင်ရာ ဥပဒေပုဒ်မ ၄၂ နဲ့ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၂၄ နဲ့ ၂၈ တို့အရ အစည်းအဝေး အထမြောက်ကြောင်းနဲ့ အစည်းအဝေး စတင် ကျင်းပကြောင်း ကြေညာပါတယ်။ (ဩဘာသံများ)
</speech>
<title>အစည်းအဝေး အစီအစဉ် ဖြန့်ဝေထားကြောင်း တင်ပြခြင်း</title>
<speech type='speaker'>
အမျိုးသားလွှတ်တော် ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသား လွှတ်တော်ဆိုင်ရာ နည်းဥပဒေ ၄ အရ ဒုတိယအကြိမ် အမျိုးသားလွှတ်တော် ဒုတိယပုံမှန်အစည်းအဝေးရဲ့ (၂၄)ရက်မြောက်နေ့ အစီအစဉ်ကို အမျိုးသားလွှတ်တော် ကိုယ်စားလှယ်များထံ ကြိုတင်ဖြန့်ဝေထားပြီး ဖြစ်ပါတယ်။ အဲဒီ အစီအစဉ်အတိုင်း ကျင်းပပါမယ်
</speech>
<leave>
<title>
အမျိုးသားလွှတ်တော် ကိုယ်စားလှယ်များ ခွင့်ပန်ကြားခြင်း
</title>
<speech type='speaker'>
အစီအစဉ်(၄)ဖြစ်ပါတယ်။ အမျိုးသားလွှတ်တော် ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(က)အရ ခွင့်ပန်ကြားလိုတဲ့ လွှတ်တော်ကိုယ်စားလှယ်ဟာ မိမိကိုယ်တိုင်သော်လည်းကောင်း၊ မိမိအတွက်အခြား လွှတ်တော် ကိုယ်စားလှယ် တစ်ဦးကသော်လည်းကောင်း ခွင့်ပန်ကြားရမှာ ဖြစ်ပါတယ်
</speech>
<speech type='speaker'>
ဒီကနေ့ အစည်းအဝေးမတက်ရောက်နိုင်တဲ့ အမျိုးသားလွှတ်တော်ကိုယ်စားလှယ်များရှိလျှင် ခွင့်ပန်ကြားဖို့ ဖြစ်ပါတယ်။
</speech>
<speech>
<mp id='915'>ဦးမြမင်းဆွေ၊ မကွေးတိုင်းဒေသကြီး၊ မဲဆန္ဒနယ်အမှတ်(၉)</mp>
လေးစားရပါသော အမျိုးသားလွှတ်တော်ဥက္ကဌကြီးခင်ဗျား။ ယနေ့ ကျင်းပပြုလုပ်တဲ့ ဒုတိယအကြိမ် အမျိုးသား လွှတ်တော် ဒုတိယပုံမှန်အစည်းအဝေး(၂၄)ရက်မြောက်နေ့ ၁-၉-၂၀၁၆ ရက်နေ့တွင် အစည်းအဝေးသို့ တက်ရောက် နိုင်ခြင်းမရှိသော အမျိုးသားလွှတ်တော် ကိုယ်စားလှယ်များကိုယ်စား မကွေးတိုင်းဒေသကြီး မဲဆန္ဒနယ်အမှတ်(၉)မှ အမျိုးသားလွှတ်တော်ကိုယ်စားလှယ်၊ အမျိုးသားလွှတ်တော်၊ လွှတ်တော် အခွင့်အရေး ကော်မတီအဖွဲ့ဝင်ဖြစ်သူ ကျွန်တော် ဦးမြမင်းဆွေမှ ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိသော အမျိုးသားလွှတ်တော် ကိုယ်စားလှယ်များမှာ ဦးအေးဗိုလ်၊ ရန်ကုန်တိုင်းဒေသကြီး မဲဆန္ဒနယ်အမှတ်(၁၁) ပြည်ပခရီးစဉ်။ ဦးဂင်ကမ်းလျန်၊ ချင်းပြည်နယ် မဲဆန္ဒနယ်အမှတ်(၅) (၂၁)ရာစုပင်လုံညီလာခံတက်ရောက်ရန်။ ဒေါ်ကျိန်ငိုက်မန်၊ ချင်းပြည်နယ် မဲဆန္ဒနယ်အမှတ်(၇) ၎င်းအတိုင်း။ ဦးဇော်မင်း၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၆) ၎င်းအတိုင်း။ ဦးစောသန်းထွဋ်၊ ကရင်ပြည်နယ် မဲဆန္ဒနယ်အမှတ်(၂) ၎င်းအတိုင်း၊ ဦးအောင်ကြည်ညွန့်၊ မကွေးတိုင်းဒေသကြီး မဲဆန္ဒနယ်အမှတ်(၄) ၎င်းအတိုင်း။ ဦးသိမ်းဆွေ၊ ဧရာဝတီတိုင်းဒေသကြီး မဲဆန္ဒနယ်အမှတ်(၁၀) ၎င်းအတိုင်း။ ဦးဇုန်လှယ်ထန်း၊ ချင်းပြည်နယ် မဲဆန္ဒနယ်အမှတ်(၄) ၎င်းအတိုင်း။ ဦးမင်းဦး၊ ပဲခူးတိုင်းဒေသကြီး မဲဆန္ဒနယ်အမှတ်(၆) ၎င်းအတိုင်း၊ ဒေါက်တာသန်းဝင်း၊ မန္တလေးတိုင်းဒေသကြီး မဲဆန္ဒနယ်အမှတ်(၁) ၎င်းအတိုင်း။ ဦးစောစိန်ထွန်း၊ ကယားပြည်နယ် မဲဆန္ဒနယ်အမှတ်(၄) ၎င်းအတိုင်း။ ဦးဘမျိုးသိန်း၊ ရန်ကုန်တိုင်း ဒေသကြီး မဲဆန္ဒနယ်အမှတ်(၅) ၎င်းအတိုင်း။ ဒေါက်တာမြသောင်း၊ ပဲခူးတိုင်းဒေသကြီး မဲဆန္ဒနယ် အမှတ်(၇) ၎င်းအတိုင်း။ ဒေါ်နော်မြစေး၊ ကယားပြည်နယ် မဲဆန္ဒနယ်အမှတ်(၁၁) ၎င်းအတိုင်း။ ဦးကျော်ထွေး၊ ရန်ကုန်တိုင်းဒေသကြီး မဲဆန္ဒနယ်အမှတ်(၈) ၎င်းအတိုင်း၊ ဒေါက်တာဌေးကြွယ်၊ ရန်ကုန်တိုင်းဒေသကြီး မဲဆန္ဒနယ်အမှတ်(၁) ၎င်းအတိုင်း။ ဦးကျော်သီဟ၊ မန္တလေးတိုင်းဒေသကြီး မဲဆန္ဒနယ်အမှတ်(၁၂) ၎င်းအတိုင်း။ ဦးဆန်းမြင့်၊ ဧရာဝတီတိုင်းဒေသကြီး မဲဆန္ဒနယ်အမှတ်(၃) ၎င်းအတိုင်း၊ ဒေါက်တာခွန်ဝင်းသောင်း၊ ကချင်ပြည်နယ် မဲဆန္ဒနယ်အမှတ်(၁၁) ၎င်းအတိုင်း။ ဒေါ်နန်းနီနီအေး၊ ကရင်ပြည်နယ် မဲဆန္ဒနယ်အမှတ်(၆) ၎င်းအတိုင်း။ ဦးစိုင်းဝင်းလှိုင်းခမ်း၊ ရှမ်းပြည်နယ် မဲဆန္ဒနယ်အမှတ်(၃) ၎င်းအတိုင်း။ ဦးဂျေယောဝူ၊ ကချင်ပြည်နယ် မဲဆန္ဒနယ်အမှတ်(၁) ၎င်းအတိုင်း။ ဦးနိုင်သီဟ၊ မွန်ပြည်နယ် မဲဆန္ဒနယ်အမှတ်(၇) ၎င်းအတိုင်း။ ဦးညီစိန်၊ ရှမ်းပြည်နယ် မဲဆန္ဒနယ်အမှတ်(၅) ၎င်းအတိုင်း။ ဒေါ်ရှီလာနန်တောင်(ခ)အမ်နန်တောင်၊ ကချင်ပြည်နယ် မဲဆန္ဒနယ် အမှတ်(၂) ၎င်းအတိုင်း။ ဦးစောဘီစံသိန်းမြင့်၊ ကရင်ပြည်နယ် မဲဆန္ဒနယ်အမှတ်(၉) ၎င်းအတိုင်း။ ဦးဇွန်ဟေး၊ ချင်းပြည်နယ် မဲဆန္ဒနယ်အမှတ်(၁) ၎င်းအတိုင်း။ ဒေါက်တာခင်မောင်ဝင်း၊ တနင်္သာရီတိုင်း ဒေသကြီး မဲဆန္ဒနယ်အမှတ်(၁၁) ၎င်းအတိုင်း။ ဦးလှဦး၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၄) ၎င်းအတိုင်း။ ဒေါ်သီရိရတနာ၊ မွန်ပြည်နယ် မဲဆန္ဒနယ်အမှတ်(၁၂) ၎င်းအတိုင်း။ ဦးမောင်ကျော်ဇံ၊ ရခိုင်ပြည်နယ် မဲဆန္ဒနယ်အမှတ်(၉) ၎င်းအတိုင်း။ ဒေါ်မမလေး၊ ရှမ်းပြည်နယ် မဲဆန္ဒနယ်အမှတ်(၈) ၎င်းအတိုင်း။ ဒေါက်တာမြတ်ဉာဏစိုး၊ရန်ကုန်တိုင်းဒေသကြီးမဲဆန္ဒနယ်အမှတ်(၃)၊ အစည်းအဝေး တက်ရောက်ရန်။ ဦးကျော်နီနိုင်၊ ရှမ်းပြည်နယ် မဲဆန္ဒနယ်အမှတ်(၁၁) ကိုယ်တိုင်ဆောင်ရွက်ရန်။ ဦးမျိုးဝင်း၊ မွန်ပြည်နယ် မဲဆန္ဒနယ် အမှတ်(၈) ပြည်ပခရီးစဉ်။ ဒေါက်တာခင်မကြီး၊ ကချင်ပြည်နယ် မဲဆန္ဒနယ်အမှတ်(၈) ပြည်ပခရီးစဉ်။ ဦးဝင်းကြိုင်၊ ပဲခူးတိုင်းဒေသကြီး မဲဆန္ဒနယ်အမှတ်(၁၀) ဒေသဖွံ့ဖြိုးရေးဆောင်ရွက်ရန်။ ဦးအောင်သိန်း၊ ပဲခူးတိုင်းဒေသကြီး မဲဆန္ဒနယ်အမှတ်(၁၂) ကိုယ်တိုင် ဆောင်ရွက်ရန်။ ဗိုလ်မှူးနေအောင်ဦး၊ တပ်မတော်သားကိုယ်စားလှယ်၊ တာဝန်ထမ်းဆောင်ရန်။﻿ ဗိုလ်မှူးသန်းဇော်ထွန်း၊ တပ်မတော်သား ကိုယ်စားလှယ် တာဝန်ထမ်းဆောင်ရန်နှင့် ဦးကျော်ကျော်ဝင်း၊ ရခိုင်ပြည်နယ် မဲဆန္ဒနယ်အမှတ်(၈) ဒေသဖွံ့ဖြိုးရေး ကိစ္စ ဆောင်ရွက်ရန် တို့ပဲ ဖြစ်ပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြု ထားသူ (၁)ဦးနဲ့ ယနေ့ ခွင့်ပန်ကြားသူ (၄၁)ဦးဖြစ်ပြီး စုစုပေါင်း ခွင့်ပန်ကြားသူ(၄၂) ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်း နှင့် ယနေ့ ခွင့်ပန်ကြားသူ အမျိုးသားလွှတ်တော် ကိုယ်စားလှယ်များကို လွှတ်တော်က ခွင့်အဖြစ် သတ်မှတ်ခွင့်ပြုပေးနိုင်ပါရန် အမျိုးသားလွှတ်တော်ဥက္ကဋ္ဌကြီးအား လေးစားစွာဖြင့် တင်ပြအပ်ပါတယ်
</speech>
<speech type='speaker'>
ယခု ခွင့်ပန်ကြားချက်များကို ခွင့်ပြုဖို့ လွှတ်တော်က သဘောတူပါသလား ခင်ဗျား။
</speech>
<p>
သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။
</p>
<speech type='speaker'>
သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာ ပါတယ်။ (ဩဘာသံများ)
</speech>
<title>
အမျိုးသားလွှတ်တော် ကိုယ်စားလှယ်များ အစည်းအဝေးတက်ရောက်မှု အခြေအနေကို မှတ်တမ်းတင်ခြင်း
</title>
<speech type='speaker'>
အမျိုးသားလွှတ်တော် ကိုယ်စားလှယ်များခင်ဗျား။ ဒီကနေ့ ဒုတိယအကြိမ် အမျိုးသားလွှတ်တော် ဒုတိယပုံမှန်အစည်းအဝေး (၂၄)ရက်မြောက်နေ့ကို တက်ရောက်ခွင့်ရှိတဲ့ အမျိုးသား လွှတ်တော်ကိုယ်စားလှယ်ဦးရေမှာ (၂၂၀)ဦး၊ ယခင်က ခွင့်ပန်ကြားသဖြင့် ခွင့်ပြုထားသူ(၁)ဦး၊ ယနေ့ ခွင့်ပန်ကြားသဖြင့် ခွင့်ပြု ထားသူ (၄၁)ဦးဖြစ်၍ အမျိုးသားလွှတ်တော်က စုစုပေါင်း ခွင့်ပြု ထားသူ (၄၂) ဦးဖြစ်ပြီး၊ ခွင့်မဲ့ပျက်ကွက်သူ မရှိပါ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ (ဂ) အရ ယခု လွှတ်တော်ကိုယ်စားလှယ်များ အစည်းအဝေး တက်ရောက်မှု အခြေအနေ တင်ပြချက်ကို လွှတ်တော်ရဲ့ အတည်ပြုချက် ရယူပါမယ်။ အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှု အခြေအနေ တင်ပြချက်ကို လွှတ်တော်က အတည်ပြုပါသလား ခင်ဗျား။
</speech>
<p>
သုံးကြိမ်တိုင်တိုင်မေးမြန်းပါသည်။ လွှတ်တော်ကအတည်ပြုပါသည်။
</p>
<speech type='speaker'>
လွှတ်တော်က အတည်ပြု တဲ့အတွက် အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အမျိုးသားလွှတ်တော်က အတည်ပြု မှတ်တမ်းတင် ကြောင်း ကြေညာပါတယ်။ (ဩဘာသံများ)﻿
</speech>
</leave>
</preface><discussion>
<QASection>
<title>
ကြယ်ပွင့်ပြထားသည့်မေးခွန်းများကို သက်ဆိုင်ရာအမျိုးသားလွှတ်တော်ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက ဖြေကြားခြင်း
</title>
<speech type='speaker'>
အစီအစဉ်(၅) ဖြစ်ပါတယ်။ အမျိုးသားလွှတ်တော် ကိုယ်စားလှယ်များ ခင်ဗျား။ လွှတ်တော်သို့ လွှတ်တော်ကိုယ်စားလှယ်များ မေးမြန်းထားတဲ့ ကြယ်ပွင့်ပြထားတဲ့ မေးခွန်း တွေကို မေးမြန်းခြင်းနဲ့ ဖြေကြားခြင်း အစီအစဉ် ဆောင်ရွက်မှာ ဖြစ်ပါတယ်။
</speech>
<title>
ကျောက်မီးသွေးသုံး လျှပ်စစ်ဓာတ်အားပေး စက်ရုံများ လည်ပတ်ခွင့်ပြုခြင်းနှင့် စပ်လျဉ်း၍ သိရှိလိုသည့် မေးခွန်း
</title>
<speech type='speaker'>
ယခု ကရင်ပြည်နယ် မဲဆန္ဒနယ်အမှတ်(၁)မှ ဦးစောမိုးမြင့် (ခ)ဆင်မြူရယ် က ကျောက်မီးသွေးသုံး လျှပ်စစ်ဓာတ်အားပေးစက်ရုံများ လည်ပတ်ခွင့်ပြုခြင်းနှင့် စပ်လျဉ်း၍သိရှိ လိုသည့် မေးခွန်းကို မေးမြန်းဖို့ ဖြစ်ပါတယ်
</speech>
<speech>
<mp id='892'>
ဦးစောမိုးမြင့်(ခ) ဆင်မြူရယ်၊ ကရင်ပြည်နယ် မဲဆန္ဒနယ်အမှတ်(၁)
</mp>
လေးစားရပါ သော အမျိုးသားလွှတ်တော်ဥက္ကဋ္ဌကြီး၊ ပြည်ထောင်စုဝန်ကြီးများနဲ့ ကြွရောက်လာကြတဲ့ အမျိုးသား လွှတ်တော်ကိုယ်စားလှယ်များ၊ ဧည့်သည်တော်များ ခင်ဗျား။ မင်္ဂလာအပေါင်းနဲ့ ပြည့်ဝပါစေကြောင်း ဆန္ဒပြုပါတယ်။ ကျွန်တော်ကတော့ ကရင်ပြည်နယ်၊ အမှတ်(၁)မဲဆန္ဒနယ်က အမျိုးသားလွှတ်တော် ကိုယ်စားလှယ်၊ သတ္တုသယံဇာတနှင့် သဘာဝပတ်ဝန်းကျင်ထိန်းသိမ်းရေး ကော်မတီဝင် စောမိုးမြင့် ဖြစ်ပါတယ်။ ဥက္ကဌကြီးခင်ဗျား။ ကျွန်တော့်ရဲ့ မေးမြန်းချက်ကို Power Point ဖြင့် တင်ပြခွင့်ပြုပါရန်နဲ့ အချိန်မလောက်ပါက တိုးမြှင့်ပေးရန် ကြိုတင်တောင်းခံအပ်ပါတယ်။ ဥက္ကဋ္ဌကြီး ခင်ဗျား။ မွန်ပြည်နယ် ကျိုက်မရောမြို့နယ် ကော့ဒွန်၊ ကော့ပနော့ဒေသမှာ မော်လမြိုင် ဘိလပ်မြေ ကုမ္ပဏီနဲ့ ထိုင်းနိုင်ငံအခြေစိုက် SCG ဘိလပ်မြေ ကုမ္ပဏီတို့ဟာ ဘိလပ်မြေ စက်ရုံ အကောင်အထည်ဖော်စဉ်က စက်လည်ပတ်မှုအတွက် မည်သည့်စွမ်းအား အရင်းအမြစ်နှင့် လျှပ်စစ် အသုံးပြုမည်ကို ပြည်သူလူထုအား အသိမပေးခဲ့ပါဘူး။ အလားတူ ဘိလပ်မြေစက်ရုံက ထွက်ပေါ်လာမယ့် ထုတ်လုပ် အရည်၊ အငွေ့နဲ့ အသံနဲ့ သဘာဝနဲ့ လူထုပတ်ဝန်းကျင် အကျိုး သက်ရောက်မှုကို ပွင့်လင်းမြင်သာစွာ ထုတ်ဖော်ပြောခြင်း မရှိပါဘူး။ လွန်ခဲ့တဲ့ ၂၀၁၅ ခုနှစ် နောက်ပိုင်းမှာသာလျှင် ကျောက်မီးသွေးသုံးလျှပ်စစ်ဓာတ်အားနဲ့ လည်ပတ်မယ့်အကြောင်း ကျောက်မီးသွေး သင်္ဘောတွေဝင်လာမှ ပြည်သူလူထုက သိရှိရပါတယ်။ ဒါ ကျွန်တော်မေးချင်တဲ့ မေးခွန်းကတော့ (၁) ကျောက်မီးသွေးသုံး လျှပ်စစ်ဓာတ်အားပေး စက်ရုံများအား လည်ပတ်ခွင့်ပြုရာတွင် သဘာဝပတ်ဝန်းကျင် Sabot sami: onemosą (Environmental Impact Assessments)ệ quošos:mjesacor အကျိုးသက်ရောက်မှု (Socid impact Assessments) ဆန်းစစ်ချက် များအားမည်သို့ စိစစ်ပြီးမှသာလျှင် လည်ပတ်ခွင့်ပြု သည်ကို သိလိုပါသည်။﻿ ဒုတိယမေးခွန်းကတော့ လက်ရှိလည်ပတ်လျက်ရှိသော ကျောက်မီးသွေးသုံး လျှပ်စစ်ဓာတ် အားပေးစက်ရများတီကျစ်၊ နောင်ချို နဲ့ ကော့သောင်းအတွက်သတ်မှတ်ထားသော ထုတ်လုပ်အခိုးအငွေ့၊ စွန့်ပစ်အရည်နှင့် အသံစသည်နှင့် စံချိန်သတ်မှတ်ချက် စံနှုန်းများ၊ ထုတ်ပြန်ထားခြင်း ရှိ၊ မရှိနဲ့ သိလို ပါသည်။ ဥက္ကဋ္ဌကြီးခင်ဗျား။ ပြီးခဲ့တဲ့ ၂၀၁၅ ခုနှစ်၊ ဒီဇင်ဘာလက ပြင်သစ်နိုင်ငံ၊ ပါရီမြို့မှာ ကျင်းပခဲ့တဲ့ ကမ္ဘာ့ရာသီဥတုဆိုင်ရာ၊ ထိပ်သီးညီလာခံမှာ တိုးမြှင့်လာတဲ့ ကမ္ဘာ့အပူချိန်ကို (၂)ဒီဂရီဆဲလ်ဆီးရပ် (°C) လျှော့ချရန် ရုပ်ဖြစ်ကြွင်းလောင်စာများဖြစ်တဲ့ ရေနံ၊ သဘာဝဓာတ်ငွေ့နဲ့ ကျောက်မီးသွေးတို့ အသုံးလျှော့ချဖို့၊ နိုင်ငံပေါင်း(၁၉၅)နိုင်ငံ ညှိနှိုင်းသဘောတူ ဆုံးဖြတ်ခဲ့ကြပါတယ်။ ရုပ်ဖြစ်ကြွင်း လောင်စာများနဲ့ ကျောက်မီးသွေးဟာ ဖန်လုံဓာတ်ငွေ့အများဆုံး ထုတ်လွှတ်တဲ့ အရင်းအမြစ်ဖြစ်သလို လူသားများနဲ့ သက်ရှိများရဲ့ ကျန်းမာရေးကို အန္တရာယ်ရှိစေတဲ့ ကာဗွန်ဒိုင်အောက်ဆိုက်၊ ကာဗွန်ဗိုနော့ ဆိုက်၊ ဆာလ်ဖာဒိုင်အောက်ဆိုက်၊ နိုက်ထရက်အောက်ဆိုက် ဓာတ်ငွေ့များ၊ ခဲ၊ အာစင်းနစ်၊ ကက်မီယံ စတဲ့ အဆိပ်ဓာတ်ငွေ့များကို ဖြစ်ပေါ်စေပါတယ်။ ကျွန်တော်တို့ရဲ့ အိမ်နီးချင်းနိုင်ငံ တရုတ်နိုင်ငံဟာ ကမ္ဘာ ကျောက်မီးသွေး အများဆုံးထုတ်လုပ်တဲ့ နိုင်ငံဖြစ်သလို ကျောက်မီးသွေး အသုံးပြုပြီး လျှပ်စစ်ဓာတ်အား အများဆုံးထုတ်လုပ်တဲ့ နိုင်ငံလည်း ဖြစ်ပါတယ်။ အမေရိကန်နိုင်ငံ The Study of US Air Pollution expert အဖွဲ့ရဲ့ သုတေသန ပြုထားချက်အရ ၂၀၁၁ ခုနှစ်မှာ တရုတ်နိုင်ငံမှာ သက်တမ်းမစေ့မီ သေဆုံးတဲ့လူဦးရေဟာ (၂၆၀၀၀၀) ရှိပါတယ်။ နာတာရှည် ပန်းနာရင်ကျပ် ခံစားရတဲ့ကလေး (၃၂၀၀၀၀) ရှိပါတယ်။ နာတာရှည် ပန်းနာရင်ကျပ်ခံစားရတဲ့ လူကြီး(၆၁၀၀၀) ရှိတယ်ဆိုတဲ့အကြောင်း သိရှိရပါတယ်။ အလားတူပဲ အလေးချိန်မပြည့်ပဲ မွေးတဲ့ကလေးဟာ (၃၆၀၀၀)ရှိပါတယ်။ အသက်ရှူလမ်း ကြောင်းဝေဒနာ ခံစားရတဲ့ လူဦးရေဟာ (၃၄၀၀၀၀) ရှိပါတယ်။ ဒီလိုဝေဒနာခံစားရတဲ့ လူဦးရေရဲ့ ဆေးကုသရက်ပေါင်းဟာ စုစုပေါင်း ရက်ပေါင်း (၁၄၁)သန်း၊ နောက် အဆုတ်ရောဂါ ကင်ဆာဝေဒနာ ခံစားရတဲ့ လူဦးရေဟာ (၁)သိန်းမှာ (၆၃.၀၉) ရှိတယ်ဆိုတာ သိရှိရပါတယ်။ ဒါကြောင့်မို့လို့ ဒီလို ကျောက်မီးသွေးပေးတဲ့ ဝေဒနာတွေ ခံစားရတဲ့ ပြည်သူလူထုက အစိုးရကို ဆန္ဒပြခဲ့လို့ တရုတ်အစိုးရအနေနဲ့ ကျောက်မီးသွေး လျှော့ချ သုံးစွဲရေးကို အောက်ပါအတိုင်းဆောင်ရွက်ခဲ့ပါတယ်။ ပြီးခဲ့တဲ့ ၂၀၁၄ ခုနှစ်မှာ ကျောက်မီးသွေးက ထုတ်တဲ့ လျှပ်စစ်ဓာတ်အားသည် (၆၉)ရာခိုင်နှုန်း ရှိပါတယ်။ လာမယ့် ၂၀၁၇ ခုနှစ်မှာ (၆၅)ရာခိုင်နှုန်း၊ ၂၀၂၀ ခုနှစ်မှာ (၆၂)ရာခိုင်နှုန်းအထိ လျှော့ချဖို့ စီမံထားပါတယ်။ အလားတူပဲ ၂၀၁၄ ခုနှစ်မှာ ပေကျင်းမြို့တော်မှာ လူထုကို အပူပေးတဲ့ ကျောက်မီးသွေးသုံး စက်ရုံ(၄)ရုံ ဖျက်သိမ်းခဲ့ပါတယ်။ ၂၀၁၅ ခုနှစ်မှာပေကျင်း၊ ရှန်ဟိုင်း၊ ကွန် အရေးကြီးတဲ့ မြို့ကြီးတွေမှာရှိတဲ့ ကျောက်မီးသွေးသုံးပေးတဲ့ ဓာတ်အားပေးစက်ရုံတွေ၊ စက္ကူစက်တွေ၊ ဆေးဆိုးပန်းရိုက်စက်တွေ၊ သားရေစက်ရုံတွေ၊ ဓာတုဗေဒစက်ရုံပေါင်း (၅၀၀၀၀)ကို ဖျက်သိမ်းခဲ့ပါတယ်။ အလားတူပဲ ကျောက်မီးသွေး သုံးစွဲမှုနဲ့ပတ်သက်ပြီး တရုတ်နိုင်ငံက ကန့်သတ်ချက်တွေ ထုတ်ပြန်ခဲ့ ပါတယ်။ လျှပ်စစ်ဓာတ်အား (၁)ကီလိုဝပ်နာရီ ထုတ်တိုင်းထုတ်တိုင်းသည် ကျောက်မီးသွေးကို (၃၁၅) ဂရမ်ထက် ပိုမသုံးရ။ ဒါကတော့ စက်ရုံအဟောင်းအတွက် သတ်မှတ်တာပါ။ စက်ရုံအသစ်မှာ ဆိုရင်တော့ (၁)ကီလိုဝပ် နာရီထုတ်လို့ရှိရင် (၃၁၀)ဂရမ်ထက် ပိုမသုံးရ။ နောက်ပြည်ပက တင်သွင်းတဲ့ ကျောက်မီးသွေးသည် ကန့်သတ် (၁)ရာခိုင်နှုန်း ပြာဓာတ်(၁၆)ရာခိုင်နှုန်းထက် မပိုရ သတ်မှတ်ခဲ့ပါတယ်။﻿ အလားတူပဲ ပြည်တွင်းထုတ်တဲ့ ကျောက်မီးသွေးကိုလည်း ကန့်ဓာတ်(၃)ရာခိုင်းနှုန်း၊ ပြာဓာတ်(၄၀) ရာခိုင်နှုန်း ထက်မပိုရ သတ်မှတ်ထားခဲ့ပါတယ်။ ဒီလိုမျိုး ကျောက်မီးသွေး အသုံးပြုပြီးတော့ လျှပ်စစ် ဓာတ်အားထုတ်တဲ့အခါကျ လို့ရှိရင် ထွက်ပေါ်လာတဲ့ လေထုထဲမှာ ဆာလ်ဖာဒိုင်အောက်ဆိုက် ဓာတ်သည် (၁)ကုဗမီတာမှာ (၅၀)မီလီဂရမ် ထက်မပိုရ---
</speech>
<speech type='speaker'>
လိုရင်းလေးပဲနော်။ နောက် ဒုတိယအတွက်တော့ အချိန်ကုန်တော့မယ်
</speech>
<speech>
<mp id='892'>
ဦးစောမိုးမြင့်(ခ) ဆင်မြူရယ်၊ ကရင်ပြည်နယ် မဲဆန္ဒနယ်အမှတ်(၁)
</mp>
Next (ဩဘာသံများ)
</speech>
<speech type='speaker'>
မေးခွန်းနဲ့ပတ်သက်ပြီး လျှပ်စစ်နှင့် စွမ်းအင်ဝန်ကြီးဌာန၊ ပြည်ထောင်စု ဝန်ကြီးက ဖြေကြားပေးဖို့ ဖြစ်ပါတယ်။
</speech>
<speech>
<agency id='17'>
ဦးဖေဇင်ထွန်း (ပြည်ထောင်စုဝန်ကြီး၊ လျှပ်စစ်နှင့် စွမ်းအင်ဝန်ကြီးဌာန)
</agency>
လေးစား အပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ်များ အားလုံး မင်္ဂလာအပေါင်းနဲ့ ပြည့်စုံကြပါစေလို့ ဆုမွန်ကောင်းတောင်းရင်း နှုတ်ခွန်းဆက်သအပ်ပါ တယ်။ ကရင်ပြည်နယ် မဲဆန္ဒနယ်အမှတ်(၁)မှ အမျိုးသားလွှတ်တော်ကိုယ်စားလှယ် ဦးစောမိုးမြင့်(ခ) ဆင်မြူရယ် မေးမြန်းတဲ့ ပထမ မေးခွန်းဖြစ်တဲ့ ကျောက်မီးသွေးသုံး လျှပ်စစ်ဓာတ်အားပေးစက်ရုံများအား လည်ပတ်ခွင့်ပြုရန်နှင့် လျှပ်စစ်စွမ်းအား သဘာဝပတ်ဝန်းကျင်အပေါ် အကျိုးသက်ရောက်မှုများ EIA နှင့်လူမှုပတ်ဝန်းကျင်အပေါ် အကျိုးသက်ရောက်မှုများ၊ ဆန်းစစ်ချက်များအား မည်သို့စိစစ်ပြီးမှသာလျှင် လည်ပတ်ခွင့်ပြုသည်ကို သိလိုပါသည်နဲ့ ဒုတိယမေးခွန်းဖြစ်တဲ့ လက်ရှိလည်ပတ်လျက်ရှိသော ကျောက်မီးသွေးသုံး လျှပ်စစ်ဓာတ်အားပေးစက်ရုံများ တီကျစ်၊ နောင်ချို နှင့် ကော့သောင်းအတွက် သတ်မှတ်ထားသော ထုတ်လွှတ် အခိုးအငွေ့၊ စွန့်ပစ်အရည်နှင့်အသံ စသည်များနှင့်စပ်လျဉ်းသည့် သတ်မှတ်စံနှုန်းများ ထုတ်ပြန်ထားခြင်း ရှိ၊ မရှိ သိလိုပါသည် နှင့် စပ်လျဉ်းတဲ့ ကြယ်ပွင့်ပြမေးခွန်း အပေါ်မှာ သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီးဌာနရဲ့ ဖြေကြားချက်များနှင့် ပေါင်းစပ်ပြီး ကျွန်တော် လျှပ်စစ်နှင့်စွမ်းအင်ဝန်ကြီးဌာန ပြည်ထောင်စုဝန်ကြီး ဦးဖေဇင်ထွန်းက ရှင်းလင်း ဖြေကြားသွားမှာ ဖြစ်ပါတယ်။ Power Point အသုံးပြုခွင့်ပေးပါ။ လျှပ်စစ်နှင့်စွမ်းအင်ဝန်ကြီးဌာနအနေနဲ့ ကျောက်မီးသွေးသုံး လျှပ်စစ်ဓာတ်အားပေးစက်ရုံ များနှင့်ပတ်သက်၍ ပတ်ဝန်းကျင်နှင့် လူမှုရေးထိခိုက်မှုများအပေါ် ဆန်းစစ်ခြင်းကို သယံဇာတနှင့် သဘာဝပတ်ဝန်းကျင် ထိန်းသိမ်းရေးဝန်ကြီးဌာနရဲ့ ၂၀၁၅ ခုနှစ်၊ ဒီဇင်ဘာလ ၂၉ရက် နေ့စွဲပါ အမိန့် ကြော်ငြာစာ အမှတ်(၆၁၆/၂၀၁၅) ဖြင့် ထုတ်ပြန်ထားတဲ့ ပတ်ဝန်းကျင် ထိခိုက်မှု ဆန်းစစ်ခြင်းဆိုင်ရာ လုပ်ထုံးလုပ်နည်း EIA Procedure လုပ်ငန်းစဉ်များအတိုင်း လိုက်နာဆောင်ရွက်လျက်ရှိပါတယ်။﻿ ဒီနေရာမှာ ပတ်ဝန်းကျင်နှင့် လူမှုရေးထိခိုက်မှုများအပေါ် ဆန်းစစ်ခြင်းနှင့် ပတ်သက်ပြီး စိစစ်သုံးသပ်ဆောင်ရွက်ပုံကို ရှင်းပြလိုပါတယ်။ ကျောက်မီးသွေးသုံး လျှပ်စစ်ဓာတ်အားပေးစက်ရုံ အကောင်အထည်ဖော်ဆောင်ရွက်မယ့် စီမံကိန်းအဆိုပြုသူဟာ စီမံကိန်းအဆိုပြုလွှာ (Project Proposal) အပြည့်အစုံကို ပဏာမစိစစ်နိုင်ရန် မြန်မာနိုင်ငံရင်းနှီးမြှုပ်နှံမှုကော်မရှင် ဒါမှမဟုတ် သက်ဆိုင်ရာ လျှပ်စစ်နှင့် စွမ်းအင်ဝန်ကြီးဌာန ဒါမှမဟုတ် တိုင်းဒေသကြီးနှင့် ပြည်နယ်အစိုးရအဖွဲ့မှ တစ်ဆင့် သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီးဌာနသို့ တင်သွင်းရပါတယ်။ ပတ်ဝန်းကျင်ထိန်းသိမ်းရေးဦးစီးဌာနမှ သဘာဝ ထိန်းသိမ်းထားသော နယ်မြေ၊ ယဉ်ကျေးမှု နယ်မြေ၊ အရေးပါတဲ့ ကမ်းရိုးတန်းနေရာဒေသများ အစရှိသည့် နေရာတို့တွင် ကျရောက်နေခြင်းကဲ့သို့ သော ထူးခြားသော အခြေအနေတစ်ရပ်ရပ်နှင့် ဆက်နွှယ်ပတ်သက်နေခြင်းမရှိဘူးဆိုရင် လျှပ်စစ် ထုတ်လုပ်မှု ပမာဏ ၁ မီဂါဝပ်နှင့်အထက် ၁၀ မီဂါဝပ်အောက် ဖြစ်လျှင် IEE ကျွန်တော်တို့ ဆောင်ရွက်ရပါတယ်။ ၁၀ မီဂါဝပ်နှင့်အထက်ဖြစ်လျှင် EIA ဆောင်ရွက်ရပါတယ်။ IEE ဆိုတာက (Initidil Environmental Examination)ဆောင်ရွက်ရတာကို ပြောတာဖြစ်ပါတယ်။ EIA ဆိုတာ (Environmental Impact Assessment) geoloos voso$:ojčom coq 20$:08EE: (EIA) ဆောင်ရွက်ရန် လိုအပ်တဲ့ စီမံကိန်းအတွက် စီမံကိန်းအဆိုပြုသူသည် ပတ်ဝန်းကျင်ထိခိုက်မှု ဆန်းစစ်ခြင်းလုပ်ငန်းကို တတိယပုဂ္ဂိုလ် (Third party) သို့မဟုတ် အဖွဲ့အစည်း (EIA Consultant Firm)ကို လုပ်ငန်းအပ်နှံဆောင်ရွက်ရမည် ဖြစ်ပါတယ်။ ယင်းသို့ လုပ်ငန်းအပ်နှံ ဆောင်ရွက်စေခြင်းနှင့် ပတ်သက်ပြီး ပတ်ဝန်းကျင်ထိန်းသိမ်းရေးဦးစီးဌာနသို့ တင်ပြသဘောတူညီချက်ရယူရမှာ ဖြစ်ပါတယ်။ စီမံကိန်းအဆိုပြု သူလွှာ EIA Consultant Firm နှင့်အတူ အများပြည်သူနှင့် တိုင်ပင် ဆွေးနွေးခြင်း (Public Consultation) လုပ်ငန်းစဉ်များအပါအဝင် လေ့လာဆန်းစစ်ရမယ့် နယ်ပယ် အတိုင်းအတာ သတ်မှတ်ခြင်း အစီရင်ခံစာနှင့် EIA Consultant Firm က ဆောင်ရွက်ရမည့် Qc$:0950 $op: (Terms of Reference - TOR) M Glea) vosos:noj $:28:69:8:8:G?$ ထံ တင်ပြ၍ အတည်ပြုချက်ရယူရပါတယ်။ အတည်ပြုချက်ရရှိပြီးပါက စီမံကိန်းအဆိုပြု သူဟာ EIA အတွက် ဆောင်ရွက်ရန် လိုအပ် သော စုံစမ်းစစ်ဆေးမှု၊ Public Consultation များကို သတ်မှတ်ချက်များနှင့်အညီ ဆောင်ရွက်ပြီး EIA အစီရင်ခံစာကို ပတ်ဝန်းကျင်ထိန်းသိမ်းရေးဦးစီးဌာနသို့ ပြန်လည်တင်ပြရမယ် ဖြစ်ပါတယ်။ အဆိုပါ EIA အစီရင်ခံစာနှင့်အတူ လုပ်ငန်းလုပ်ကိုင်ရန် ပြင်ဆင်ချိန်၊ လုပ်ငန်းစတင်တည်ဆောက်ချိန် အပါအဝင် လုပ်ငန်းလည်ပတ်လုပ်ကိုင်ခွင့် ဆောင်ရွက်ချိန်၊ လုပ်ငန်းပိတ်သိမ်းချိန်နှင့် ပိတ်သိမ်းပြီးနောက်ပိုင်း ကာလတို့တွင် ဆောင်ရွက်ရမယ့် ပတ်ဝန်းကျင်ထိန်းသိမ်းရေး၊ လူမှုရေးနှင့် ကျန်းမာရေးလုပ်ငန်းများ ပါဝင်တဲ့ ပတ်ဝန်းကျင်စီမံခန့်ခွဲမှုအစီအစဉ် (Environmental Management Plan) ကိုပါ တစ်ပါတည်း ရေးဆွဲတင်ပြရပါတယ်။ ယင်းသို့ EIA အစီရင်ခံစာကို ပတ်ဝန်းကျင်ထိန်းသိမ်းရေးဦးစီးဌာနသို့ တင်ပြပြီး (၁၅)ရက် ထက်နောက်မကျစေဘဲ အဆိုပါတင်ပြထားတဲ့ EIA အစီရင်ခံစာကို သက်ဆိုင်သည့်အစိုးရ အဖွဲ့အစည်းများနှင့် လူမှုအဖွဲ့အစည်းများ၊ စီမံကိန်းကြောင့် ထိခိုက်ခံစားရသူများ၊ ဒေသခံပြည်သူများ﻿ သိရှိအကြံပြုနိုင်ရန်အတွက် သတင်းစာ၊ စီမံကိန်း သို့မဟုတ် စီမံကိန်းအဆိုပြုသူ (ကုမ္ပဏီ)ရဲ့ Website အများပြည်သူ စုဝေးရာနေရာတို့မှာ ထုတ်ဖော်ကြေညာရမယ်။ Public Disclosure ပြုလုပ်ရမှာ ဖြစ်ပါတယ်။ သယံဇာတနဲ့ပတ်ဝန်းကျင် ထိန်းသိမ်းရေးဝန်ကြီးဌာနဟာ EIA အစီရင်ခံစာကို လက်ခံရရှိပြီးနောက် အလုပ်လုပ်၍ ရက် (၉၀) အတွင်း အစီရင်ခံစာကို ပြန်လည် ပြင်ဆင်ရေးဆွဲရန် သို့မဟုတ် လက်ခံသည်ကို အပြီးသတ်ဆုံး ဖြတ်ချက်ချမှတ် ပေးရမှာ ဖြစ်ပါတယ်။ ကနဦး ပတ်ဝန်းကျင် စစ်ဆေးခြင်း IEA ဖြစ်က EIA ကဲ့သို့ Scoping Report ကိုကြို တင်ရေးဆွဲရန်မလိုဘဲ စီမံကိန်း အဆိုပြု သူက IEE အစီရင်ခံစာကို လေ့လာဆန်းစစ် ရေးဆွဲပြုစုပြီးတော့ သယံဇာတနဲ့ သဘာဝ ပတ်ဝန်းကျင်ထိန်းသိမ်းရေးဝန်ကြီးဌာနကို တင်ပြရပါတယ်။ IEE အစီရင်ခံစာအတွက် အပြီးသတ် ဆုံးဖြတ်ချက်ကို အလုပ်လုပ်ရက် (၆၀)အတွင်း သယံဇာတနဲ့ သဘာဝပတ်ဝန်းကျင် ထိန်းသိမ်းရေး ဝန်ကြီးဌာနက သတ်မှတ်ပေးရမှာ ဖြစ်ပါတယ်။ ဒါက ကျွန်တော် တွေ့ရှိတာတွေ ပြောပြတာဖြစ်ပါ တယ်။ ဒုတိယမေးခွန်းဖြစ်တဲ့ လျှပ်စစ်စွမ်းအား ဝန်ကြီးဌာနအနေနဲ့ ၂၀၀၁ခုနှစ်က တည်ဆောက်ပြီး ၂၀၀၄ခုနှစ်မှာ စတင်လည်ပတ်ပြီး ၂၀၁၄ခုနှစ်အထိ (၁၀)နှစ်ကြာ လည်ပတ်ခဲ့တဲ့ တီကျစ်ကျောက်မီးသွေး ရေနွေးငွေ့ ဓာတ်အားပေးစက်ရုံ (၂x၆၀)၊ (၁၂၀)မဂ္ဂါဝပ်အား သဘာဝပတ်ဝန်းကျင်အပေါ် အကျိုး သက်ရောက်မှုများကို သတ်မှတ်စံချိန်၊ စံညွှန်းများနဲ့အညီ ပြန်လည် အဆင့်မြှင့်တင်ဆောင်ရွက် နိုင်ရန် နှင့် လျှပ်စစ်ဓာတ်အားထုတ်လုပ်ခြင်းလုပ်ငန်းများတွင် ပုဂ္ဂလိကလုပ်ငန်းရှင်များ ပါဝင်လုပ်ကိုင် နိုင်စေရန်အတွက် တင်ဒါခေါ်ယူစိစစ်ခဲ့ပြီး၊ တင်ဒါအောင်မြင်ခဲ့သည့် တရုတ်နိုင်ငံ Wuxi Hudguang Electric Power Engineering Co; Ltd သို့ ၂၀၁၅ခုနှစ်၊ အောက်တိုဘာလ ၂၂ ရက်နေ့တွင် နှစ်ရှည်ငှားရမ်းခြင်းနှင့်ရင်းနှီးမြုပ်နှံမှု သဘောတူစာချုပ်ကိုချုပ်ဆိုခဲ့ပြီး၊ လုပ်ကိုင်ခွင့်ကာလ (၂၂)နှစ် ဖြင့်ငှားရမ်းခဲ့ပါတယ်။ ယခုအခါ ကုမ္ပဏီအစီအစဉ်နဲ့ EIA/SIA လုပ်ငန်းစဉ်များ ဆက်လက်ဆောင်ရွက် jošao: Dusulfurization Equipment Denitration Equipment ge Online Monitoring Equipment များကို တပ်ဆင်ဖို့ စီစဉ်နေပါတယ်။ ဒါ့အပြင် ဒေသခံပြည်သူလူထုများနှင့် မီဒီယာ များအား စီမံကိန်းလုပ်ငန်းဆိုင်ရာများတွေ့ဆုံရှင်းလင်းခဲ့ခြင်းကို ၂၀၁၆ခုနှစ်၊ ဧပြီလ(၂၄) ရက်နေ့တွင်ဆောင်ရွက်ခဲ့ပြီး၊ သဘာဝပတ်ဝန်းကျင်နှင့် လူမှုဝန်းကျင်ထိခိုက်မှု လေ့လာဆန်းစစ်ခြင်းလုပ်ငန်းများကို ဆက်လက်ဆောင်ရွက်လျက် ရှိပါတယ်။ တီကျစ်ကျောက်မီးသွေးသုံး ရေနွေးငွေ့ဓာတ်အားပေးစက်ရုံ တည်ဆောက်ပြီး ပြည်သူများ လက်ခံလို့ လည်ပတ်မယ်ဆိုရင် ထုတ်လွှတ်သော အခိုးအငွေ့ စွန့်ထုတ်အရည်နှင့် အသံစသည်တို့ဟာ သယံဇာတ နှင့် သဘာဝပတ်ဝန်းကျင် ထိန်းသိမ်းရေးဝန်ကြီးဌာနရဲ့ ၂၀၁၅ခုနှစ်၊ ဒီဇင်ဘာလ(၂၉)ရက် နေ့စွဲပါ အမိန့်ကြော်ငြာစာအမှတ် (၆၁၅/၂၀၁၅)နဲ့ ထုတ်ပြန်ထားတဲ့ အမျိုးသားပတ်ဝန်းကျင်ဆိုင်ရာ saq səcz: oposgosą ws:ešajosop: (National Environmental Quality Emission Guidelines) နှင့် ကမ္ဘာ့ဘဏ် တို့ရဲ့ အောက်ဖော်ပြပါ သတ်မှတ်စံနှုန်းများနှင့်လိုက်နာဆောင်ရွက်ရမှာ ဖြစ်ပါတယ်။ အခု Power Point မှာ တင်ပြထားတာကတော့ ကျွန်တော်တို့ ကမ္ဘာ့ဘဏ်က သတ်မှတ် ထားတဲ့ စံချိန်စံညွှန်းများပဲ ဖြစ်ပါတယ်။ ဒီ ဇယား(က)ကတော့ ထုတ်လွှတ်တဲ့ အခိုးအငွေ့စံနှုန်းများ ဖြစ်ပါတယ်။ အဲဒါကတော့ ကျွန်တော်တို့ Slide က အခေါင်းတိုင်က ထုတ်လွှတ်တဲ့ အခိုးအငွေ့ရဲ့ စံနှုန်းများ ဖြစ်ပါတယ်။ ဒါကတော့ ကျွန်တော်တို့ စွန့်ထုတ်အရည် စံနှုန်းသတ်မှတ်ချက် ဖြစ်ပါတယ်။﻿ ဒါကတော့ ဆူညံသံစံနှုန်း သတ်မှတ်ချက် ဖြစ်ပါတယ်။ ဆူညံသံစံနှုန်းမှာတော့ ကျွန်တော်တို့ လူနေ ထူထပ်တဲ့ နေရာနဲ့ Industrid တို့ Commercid တို့နေရာတွေမှာ ကွာဟမှုလေး ထားပေးထား ပါတယ်။ ပတ်ဝန်းကျင် လေထုအရည်အသွေးစံနှုန်း သတ်မှတ်ချက်များလည်း ခုန Slide မှာ ဖော်ပြပြီး ဖြစ်ပါတယ်။ အဲဒီတော့ အထက်တွင်ဖော်ပြခဲ့တဲ့ဇယား(က)ပါအခိုးအငွေ့စံနှုန်းဟာ ဒီခေါင်းတိုင်ကထုတ်တဲ့ သတ်မှတ်ချက်များဖြစ်ကြောင်း ဖြည့်စွက်ဖော်ပြလိုပါတယ်။ ကော့သောင်းဒေသမှာရှိတဲ့ ကျောက်မီးသွေး ဓာတ်အားပေးစက်ရုံတွေဟာ(၈)မဂ္ဂါဝပ်ရှိပြီး နောင်ချို ဒေသမှာ (၁၅)မဂ္ဂါဝပ်နဲ့ (၃)မဂ္ဂါဝပ်၊ စုစုပေါင်း တပ်ဆင်အင်အား (၁၈)မဂ္ဂါဝပ်ရှိသော ကျောက်မီးသွေးသုံးဓာတ်အားပေးစက်ရုံများ တည်ဆောက်ထား ကြောင်းသိရှိရပါတယ်။ နိုင်ငံတော် ဓာတ်အားပေးစနစ်နဲ့ ချိတ်ဆက်ထားမှု မရှိကြောင်း စိစစ်တွေ့ရှိ ရပါတယ်။ အဆိုပါစက်ရုံများမှာ အသေးစားနှင့် အလတ်စားအဆင့်ရှိသဖြင့် ၂၀၀၈ခုနှစ်၊ ဖွဲ့စည်းပုံ အခြေခံဥပဒေနဲ့ ၂၀၁၄ ခုနှစ်၊ လျှပ်စစ်ဥပဒေတို့အရ သက်ဆိုင်ရာ တိုင်းဒေသကြီး နှင့် ပြည်နယ် အစိုးရအဖွဲ့များရဲ့ စီမံဆောင်ရွက်တဲ့ စီမံကိန်းများ ဖြစ်ကြပါတယ်။ ကျွန်တော်တို့ ဖြည့်စွက် ပြီးပြောချင် တာကတော့ ကော့သောင်းမှာရှိတဲ့ ကျောက်မီးသွေးဓာတ်အားခွဲ စက်ရုံဟာ (၈)မဂ္ဂါဝပ်ဟာ စီးပွားရေး အရ သူတွက်ချေမကိုက်တဲ့အတွက် အခုဒီဇယ်နဲ့ လည်နေတယ်လို့ကျွန်တော်တို့ သိရပါတယ်။ နောင်ချိုဒေသမှာတော့ (၁၅)မဂ္ဂါဝပ် ကစက်ရုံအတွက်အသုံးပြု တာ ဖြစ်ပြီးတော့ စက်ရုံရပ်ဆိုင်းထားတဲ့ အချိန်မှာတော့ စက်ရုံအတွင်းမှာရှိတဲ့ Domestic Use အတွက် (၃)မဂ္ဂါဝပ်ကို လည်ပတ်မှာ ဖြစ်ပါတယ်။ လျှပ်စစ်နှင့်စွမ်းအင်ဝန်ကြီးဌာနဟာ ကျောက်မီးသွေး သုံးဓာတ်အားပေးစက်ရုံများ လည်ပတ် နိုင်ရန်အတွက် သယံဇာတနှင့် သဘာဝပတ်ဝန်းကျင် ထိန်းသိမ်းရေးဝန်ကြီးဌာနရဲ့ ထုတ်ပြန်ထားသော sogi:09:00Šošioje apĉap saapssəcə:opo ceous:aosap: National Environmental Quality Guidelines şię myposao bosgosos:o) Environmental, Health and Safety Guidelines THERMAL PLANTS တို့နှင့်အညီ ဆောင်ရွက်နေပါကြောင်း ဖြေကြားအပ်ပါတယ်။ ကျေးဇူးတင်ပါတယ်။ (ဩဘာသံများ)
</speech>
<title>
ရခိုင်ပြည်နယ်၊ မင်းပြားမြို့ ကမ်းပြို ထိန်းသိမ်းရေးလုပ်ငန်းအား ပြီးစီးအောင်မြင်စွာ ဆောင်ရွက် နိုင်ရေးအတွက် ပြည်ထောင်စုအစိုးရမှ စီမံဆောင်ရွက်ပေးရန် အစီအစဉ် ရှိ/မရှိနှင့် စပ်လျဉ်းသည့် မေးခွန်း
</title>
<speech type='speaker'>
ဆက်လက်ပြီး ရခိုင်ပြည်နယ် မဲဆန္ဒနယ်အမှတ်(၁၁)မှ ဒေါ်ထုမေက ရခိုင်ပြည်နယ်၊ မင်းပြားမြို့ ကမ်းပြို ထိန်းသိမ်းရေးလုပ်ငန်းအား ပြီးစီးအောင်မြင်စွာ ဆောင်ရွက်နိုင် ရေးအတွက် ပြည်ထောင်စုအစိုးရမှ စီမံဆောင်ရွက်ပေးရန် အစီအစဉ် ရှိ/မရှိနှင့် စပ်လျဉ်းသည့် မေးခွန်းကို မေးမြန်းဖို့ ဖြစ်ပါတယ်။﻿
</speech>
<speech>
<mp id='942'>ဒေါ်ထုမေ၊ ရခိုင်ပြည်နယ် မဲဆန္ဒနယ်အမှတ်(၁၁)</mp>
လေးစားအပ်ပါတဲ့ အမျိုးသား လွှတ်တော် ဥက္ကဋ္ဌကြီးနဲ့တကွ ပြည်ထောင်စုဝန်ကြီး၊ အမျိုးသားလွှတ်တော် ကိုယ်စားလှယ်များအားလုံး မင်္ဂလာပါရှင်။ ကျွန်မကတော့ ရခိုင်ပြည်နယ်မဲဆန္ဒနယ်အမှတ်(၁၁)မှ အမျိုးသားလွှတ်တော်ကိုယ်စားလှယ် ဒေါ်ထုမေ ဖြစ်ပါတယ်။ ဥက္ကဋ္ဌကြီးရှင်။ အချိန်မလုံလောက်ခဲ့ပါက ထပ်ဆောင်းအချိန်ပေးဖို့ ကြို တင် ခွင့်ပန်အပ်ပါတယ်။ ရခိုင်ပြည်နယ်၊ မြောက်ဦးခရိုင်၊ မင်းပြားမြို့ ကမ်းပြို ထိန်းသိမ်းရေးလုပ်ငန်းအား ပြီးစီးအောင် အောင်မြင်စွာ ဆောင်ရွက်နိုင်ရေးအတွက် ပြည်ထောင်စုအစိုးရမှ စီမံဆောင်ရွက်ရန် ရှိ/မရှိနဲ့ပတ်သက်၍ အမျိုးသားလွှတ်တော် ဥက္ကဋ္ဌမှတစ်ဆင့် ကြယ်ပွင့်ပြမေးခွန်း မေးမြန်းရခြင်း ဖြစ်ပါတယ်။ မင်းပြားမြို့ဟာ နှစ်စဉ် မိုးရာသီမှာ မြစ်ရေရိုက်ခတ်သယ်ဆောင်မှုကြောင် (၁၀)ပေမှ ပေ(၂၀) အထိ ကမ်းများပြို ကျလျက်ရှိပြီး မိုးရေနဲ့ တောင်ကျချောင်းရေပြင်းထန်တဲ့နှစ်များမှာဆို ရှိရင် ပေ(၅၀)ခန့် ပြိုကျပျက်စီးလျက်ရှိပါတယ်။ အဲဒီလိုပြိုကျပျက်စီးမှုနဲ့ ပတ်သက်ပြီးတော့ ၁၉၇၀ ခုနှစ်မှ စပြီးတော့ တင်ပြရမယ်ဆိုလို့ရှိရင် မြို့တွင်းတန်ဖိုးရှိမြေအလျား (၁)မိုင် (၄)ဖာလုံခန့်၊ အနံ (၆)ဖာလုံခန့် မြစ်ရေတိုက်စားမှုကြောင့် ကမ်းများပြို ကျကာ ပျောက်ကွယ်သွားရပါတယ်။ အဲဒီ ကမ်းများပြို ကျ ပျောက်ကွယ်သွားခြင်းနဲ့ အိမ်ထောင်စု(၁၀၀၀)ခန့် မူလနေရာမှနေပြီးတော့ ပြောင်းရွှေ့သွားခဲ့ရပါတယ်။ အဲဒီလိုပဲ ပြည်သူ့ဆေးရုံ၊ မီးသတ်ကွင်း၊ ဆန်စက်ကွင်း၊ ဘောလုံးကွင်း၊ သမဝါယမ အရောင်းဆိုင်လည်း မရှိတော့ပါဘူး။ ကမ်းများပြိုမှုကြောင့် ရွှေ့ပြောင်းထွက်ခွာသွားခဲ့ရခြင်း ဖြစ်ပါတယ်။ အဲဒီလို ရွှေ့ပြောင်း သွားခဲ့ရတဲ့ အိမ်ထောင်စုပေါင်း(၁၀၀၀)ကျော်မှ မိသားစုများဟာလည်း လူမှုဒုက္ခမျိုးစုံနဲ့ ယနေ့တိုင် ကြုံတွေ့ နေရတဲ့အပြင် မင်းပြားမြို့နယ် ဖွံ့ဖြိုးတိုးတက်မှုကိုလည်း အဟန့်အတား ဖြစ်စေပါတယ်။ အဲဒီလို ကမ်းပါးပြို ကျမှုနဲ့ ပတ်သက်ပြီးတော့ မင်းပြားမြို့ မြို့မိမြို့ဖအဖွဲ့နဲ့ မြို့နယ်အုပ်ချုပ်ရေးရဲ့ မြို့နယ် အုပ်ချုပ်ရေးအဖွဲ့သို့ အဆင့်ဆင့် တင်ပြခြင်းကြောင့် ၁၉၈၈ခုနှစ်မှ ၂၀၁၃ ခုနှစ်မှာ ကမ်းပြို ထိန်းသိမ်း ရေးအတွက် နိုင်ငံတော်ဘဏ္ဍာငွေ ခွဲဝေချထားပေးခဲ့ပါတယ်။ အဲဒီခွဲဝေ ချထားပေးတဲ့ ဘဏ္ဍာငွေနဲ့ ကမ်းပြို ထိန်းသိမ်းရေးကို ဆောင်ရွက်ပေးခဲ့ပေမယ့် အောင်မြင်မှု မရှိခဲ့ပါဘူး။ ဘာကြောင့်လဲဆိုတော့ အဲဒီလိုလုပ်ဆောင်တဲ့ အခါမှာ နည်းပညာအရသော်လည်းကောင်း၊ လုပ်ဆောင်ချက်အရသော်လည်းကောင်း အဆင့်မြင့်မှုမရှိဘဲ သာမန် အဖြစ်သဘောမျိုးအဖြစ်သာ လုပ်ဆောင်ခြင်းကြောင့် ဖြစ်ပါတယ်။ အထူးသဖြင့် ၂၀၁၁-၂၀၁၂ ဘဏ္ဍာနှစ်မှာ ဆိုလို့ရှိရင် မင်းပြား မြို့နယ် ကမ်းပြို ထိန်းသိမ်းရေးလုပ်ငန်းအတွက် ကျပ်ငွေ (၉၄.၇၈)သန်း၊ ၂၀၁၄-၂၀၁၅ဘဏ္ဍာနှစ်တွင် ရခိုင်ပြည်နယ်အစိုးရမှ ရေလွှဲ၊ ရေကာတည်ဆောက်ဖို့အတွက် ကျပ်ငွေသန်းပေါင်း (၃၆၀)၊ ၂၀၁၅ ခုနှစ်မှာ နံရံထိန်းသိမ်းတည်ဆောက်ဖို့အတွက် ပေ(၃၀၀)အတွက် ကျပ်ငွေ သိန်း (၂၀၀၀) အသီးသီး ချမှတ်ပေးခဲ့ပေမယ့် တာဝန်ယူဆောက်လုပ်ခဲ့တဲ့ ဝင်းကမ္ဘာ ဆောက်လုပ်ရေးကုမ္ပဏီရဲ့ စနစ်ကျမှု၊ ခိုင်မာမှု ရေစီးရေလာ၊ ရေကြောင်းအနေအထားစနစ်ကို လေ့လာပြီးအဆင့်မြင့်နည်းပညာ မပါပဲ လုပ်ဆောင်ခြင်းတို့ကြောင့် နိုင်ငံတော်ဘဏ္ဍာငွေများ အလဟဿ ဆုံးရှုံးခဲ့ရပါတယ်။ အဲဒီလို နိုင်ငံတော် ဘဏ္ဍာငွေများ အလဟဿ ဆုံးရှုံးမှုမဖြစ်ရအောင် မြို့နယ်ပြည်သူများ (၃၇၀)ခန့်က လက်မှတ်ထိုး﻿ ကန့်ကွက်ပြီးတော့ ဒီကုမ္ပဏီ အလေးမထား၊ ဂရုမပြုတဲ့အကြောင်းကို လုပ်ရိုးလုပ်စဉ် အတိုင်းလုပ်တဲ့ ဟာကို တင်ပြခဲ့ပါတယ်။ လေးစားရပါသော ဥက္ကဋ္ဌကြီးရှင့်။ မင်းပြားကမ်းပြို နေခြင်းနဲ့ ထိန်းသိမ်းဖို့အတွက် ဆိုလို့ရှိရင် အမှန်တကယ်လုပ်ဆောင်ရမယ့်ဟာမှာ ပြည်ထောင်စုအစိုးရမှသာတာဝန်ယူ၍ ရေကြောင်း ထိန်းသိမ်းရေး ဆိုင်ရာ ပညာရှင်များနဲ့ လေ့လာဆန်းစစ်ကာ ဘယ်နေရာမှာ ဘယ်လိုလုပ်ဆောင်သင့်တယ်ဆိုတာကို သုံးသပ်ပြီးတော့မှ ထိထိမိမိဆောင်ရွက်သင့်ပါတယ်။ ရပ်မိရပ်ဖများရဲ့ တင်ပြချက် ဟာလည်းပဲ ထည့်သွင်း စဉ်းစားသင့်တဲ့ အချက်ဖြစ်ပါတယ်။ ရပ်မိ ရပ်ဖများရဲ့ မျက်မြင်တွေ့ရှိချက်အရ တင်ပြထားတာကတော့ မင်းပြားမြို့ နယ်အတွင်း ရာမောင်တံတားတည်ဆောက်တဲ့ အခါမှာ စမ္ဘလေးဘက်အခြမ်းမှာ ပြို ကျ ပျက်စီးမှု၊ ကမ်းပြိုကျပျက်စီးမှု ရှိခဲ့ပါတယ်။ အဲဒီလိုကမ်းပြို ကျပျက်စီးမှု ထိန်းသိမ်းနိုင်ဖို့အတွက် ပညာရှင် များရဲ့ အကြံပြုချက်အရ သတ်မှတ်ထားတဲ့ နေရာမှာ ကွန်ကရစ်ပိုင်တိုင်များ စိုက်ထူပြီးတော့ စနစ်တကျ ဆောင်ရွက်ခဲ့ရာ ယနေ့တိုင်ကမ်းပြိုခြင်းကို ထိန်းသိမ်းနိုင်ကြောင်းသိရှိရပါတယ်။ ဒါကြောင့် မင်းပြားမြို့နယ် ကမ်းပြို ထိန်းသိမ်းရေးလုပ်ငန်းကို မင်းပြားမြို့အရှေ့ဘက် ကင်းချောင်းကြီးအနီး၊ ဦးစောတင့်ရပ်ကွက် ထိပ်အနီး၊ အောက်ရွာပိုင်းကမ်းပါး (၃)နေရာတို့မှာ ကွန်ကရစ်ပိုင်တိုင်များနဲ့ စိုက်ထူပေးပါက ကမ်းပြို ကျခြင်းကို ထိန်းသိမ်းနိုင်မည် ဖြစ်ကြောင်းတင်ပြထားပါတယ်။ အဲဒီလို ပြုလုပ်မည်ဆိုပါက ငွေကြေး မြောက်မြားစွာ သုံးရမယ့်အပြင် ပညာရှင်များပါ လိုအပ်တဲ့အတွက်ကြောင့် ပြည်ထောင်စု အစိုးရမှကသာ တာဝန်ယူဆောင်ရွက်သင့်ပါတယ်။ ဒါ့ကြောင့် မင်းပြားမြို့နယ်ဖွံ့ဖြိုးတိုးတက် မှုကိုအဟန့်အတား ဖြစ်စေ သည့်အပြင် ကမ်းများပြို၍ ရွှေ့ပြောင်းသွား ရတဲ့ အိမ်ထောင်စုများ တွေ့ကြုံ ရနေတဲ့ လူမှုဒုက္ခအပေါင်းမှ ကင်းဝေးစေဖို့ဆိုလို့ရှိရင် မင်းပြားမြို့ ကမ်းပြိုခြင်းကို တားဆီးနိုင်ဖို့အတွက် မင်းပြားမြို့ မြို့မိ မြို့ဖများ တင်ပြထားတဲ့အတိုင်း သင့်တော်တဲ့နေရာမှာ ကွန်ကရစ်ပိုင်တိုင်များ စိုက်ထူခြင်း လုပ်ငန်းများကို ပြည်ထောင်စုအစိုးရမှ ဆောင်ရွက်ပေးရန် ရှိ/မရှိ သို့တည်းမဟုတ် ရေကြောင်းပညာရှင်များနဲ့ လေ့လာ သုံးသပ်ပြီး လိုအပ်သလို အဆင့်မြင့် နည်းပညာများပါ ပေါင်းစပ်ပြီး ပြည်ထောင်စုအစိုးရမှသာ ကောင်းမွန် သည့် အစီအစဉ်များဖြင့် ဆောင်ရွက်ပေးရန်ရှိ/မရှိ၊ ရှိပါက မည်သည့်ခုနှစ်တွင် ဆောင်ရွက်ပေးမည် ကိုသိရှိ လိုပါသောကြောင့် ပြည်သူများ ဆန္ဒအရ အမျိုးသားလွှတ်တော်ဥက္ကဋ္ဌကြီး မှတစ်ဆင့် မေးမြန်း ရခြင်း ဖြစ်ပါ တယ်။ အားလုံးကို ကျေးဇူးတင်ပါတယ်ရှင်။ (ဩဘာသံများ)
</speech>
<speech type='speaker'>
မေးခွန်းနဲ့ ပတ်သက်ပြီး ပို့ဆောင်ရေးနှင့် ဆက်သွယ်ရေးဝန်ကြီးဌာနက ဖြေကြား ပေးဖို့ ဖြစ်ပါတယ်။
</speech>
ဦးကျော်မျိုး(ဒုတိယဝန်ကြီး၊ ပို့ဆောင်ရေးနှင့်ဆက်သွယ်ရေးဝန်ကြီးဌာန)၊ လေးစားအပ်ပါသော အမျိုးသာလွှတ်တော်ဥက္ကဋ္ဌကြီးနှင့် အမျိုးသားလွှတ်တော် ကိုယ်စားလှယ်ကြီးများ ခင်ဗျား။ ရခိုင်ပြည်နယ် အမှတ်(၁၁)မဲဆန္ဒနယ် အမျိုးသားလွှတ်တော် ကိုယ်စားလှယ် ဒေါ်ထုမေ၏ အမျိုးသားလွှတ်တော်သို့ တင်ပြထားသည့် ရခိုင်ပြည်နယ်၊ မြောက်ဦးခရိုင်၊ မင်းပြားမြို့ ကမ်းပြိုထိန်းသိမ်းရေးလုပ်ငန်းအား ပြီးစီးအောင်မြင်စွာ ဆောင်ရွက်နိုင်ရန် ပြည်ထောင်စုအစိုးရမှ စီမံ ဆောင်ရွက်ပေးရန် အစီအစဉ် ရှိ/မရှိ နှင့် စပ်လျဉ်းသည့် ကြယ်ပွင့်ပြမေးခွန်းအပေါ် ရခိုင်ပြည်နယ် အစိုးရအဖွဲ့ကိုယ်စား ပို့ဆောင်ရေးနှင့် ဆက်သွယ်ရေးဝန်ကြီးဌာန၊ ဒုတိယဝန်ကြီး ကျွန်တော်မှ ဖြေကြားမှာ ဖြစ်ပါတယ်။ မြောက်ဦးခရိုင်၊ မင်းပြားမြို့ ဟာဆိုရင် ရာမောင်မြစ်၊ လေးမြို့မြစ် ကမ်း၌တည်ရှိတဲ့မြို့ ဖြစ်လို့ ရေတိုက်စားမှုဒဏ်ကို နှစ်စဉ်ခံစားနေရပါတယ်။ ကမ်းပြိုရခြင်း အကြောင်းအရင်း ကတော့ ရာမောင်လေးမြို့မြစ်၊ ရာမောင် တံတားအောက်ဘက် တောင်စွယ်မြစ်အတွင်းကို ထိုးထွက်လျက်ရှိပြီး တော့ ရေလမ်းကြောင်းဟာ တောင်စွယ်ကို တိုက်၍ တစ်ဖက်ကမ်းရှိ မင်းပြားမြို့သို့ ဦးတိုက် စီးဆင်း မှုကြောင့် လည်းကောင်း၊ မင်းပြားမြို့ရှေ့ တည့်တည့်တွင် သောင်ဖြစ်ထွန်းမှု များပြားလာသောကြောင့် လည်းကောင်း၊ ကမ်းပြိုမှု ဖြစ်ပွားရခြင်း ဖြစ်ပါတယ်။ ဒီပုံမှာ ကြည့်မယ်ဆိုရင်တော့ ကျွန်တော်တို့ ခုနတောင်စွယ်၊ ရာမောင်တံတားရဲ့ အောက်မှာ တောင်စွယ်လေးထိုးထွက်နေတဲ့ အပြင်ရေစီးတဲ့လမ်းကြောင်းက ကျွန်တော်တို့ မင်းပြားမြို့ ကမ်းနား တစ်လျှောက် စီးဆင်းလာပြီး၊ အဲဒီလို စီးဆင်းတဲ့ အတွက်ကိုလည်း မျက်နှာချင်းဆိုင်မှာ ကျွန်တော်တို့ သောင်တွေ ပေါ်တဲ့အတွက် ခုန ဖော်ပြထားတဲ့အတိုင်း ကျွန်တော်တို့က ဒီကမ်းပြိုမှုများ ဖြစ်ရတာ ဖြစ်ပါတယ်။ ဒါကတော့ လက်ရှိကျွန်တော်တို့လက်ရှိ ရခိုင်ပြည်နယ် အစိုးရအဖွဲ့ ရန်ပုံငွေနဲ့ ဆောင်ရွက် ထားတဲ့ ကမ်းထိန်းလုပ်ငန်းဆောင်ရွက်ထားတဲ့ နေရာပြပုံ ဖြစ်ပါတယ်။ ရခိုင်ပြည်နယ် အစိုးရအဖွဲ့ ရန်ပုံငွေနဲ့ နှစ်အလိုက်ဆောင်ရွက်ထားရှိမှု အခြေအနေ ကျွန်တော် ဇယားနဲ့ တင်ပြပါမယ်။ ၂၀၁၃၂၀၁၄မှာ ကျောက်ဖြည့် သံမဏိခြင်းအခြေပြု ကျောက်စီမြေထိန်းနံရံ အလျား (၄၅၀)ပေ တန်ဖိုးကျပ် (၁၃၆.၈၆)၊ ၂၀၁၄-၂၀၁၅ခုနှစ် မှာ ကျွန်တော်တို့ Bored Pile အခြေပြု ကျောက်စီ မြေထိန်းနံရံ (၃၀၀)ပေ၊ သန်း (၂၀၀)၊ နောက်ပြီးတော့ ၂၀၁၄-၂၀၁၅ခုနှစ်မှာ ကျွန်တော်တို့ မင်းပြားမြို့ အထက် ရေလွှဲရေကာ တည်ဆောက်ခြင်းလုပ်ငန်းကို ကျောက်ဖြည့် ရေလွှဲရေကာကို (၁၁၀)ပေ၊ (၅)တန်း တန်ဖိုးကတော့ (၃၆၀) သန်း၊ နောက်တစ်ခါ မင်းပြားကမ်းနားလမ်း၊ ကမ်းပြို ကာကွယ်ရေး ၂၀၁၄၂၀၁၅ မှာ Bored Pile အခြေပြု ကျောက်စီမြေထိန်းနံရံ ပေ(၃၀၀)၊ တန်ဖိုး သန်း (၂၀၀)၊ မင်းပြားမြို့ ၂၀၁၅-၂၀၁၆ခုနှစ်မှာ ကျွန်တော်တို့ ဒီရေလွှဲ၊ ရေကာကျောက်ဖြည့်ရေလွှဲ၊ရေကာ ပေ(၁၁၀)ပေနဲ့ (၅)တန်း၊ တန်ဖိုးက (၃၆၀)နဲ့ ရခိုင်ပြည်နယ်အစိုးရအဖွဲ့မှ ဆောင်ရွက်ခဲ့ပါတယ်။ ခုနတင်ပြခဲ့တဲ့ ဇယားအရ မင်းပြားမြို့ ကမ်းပြိုမှု ကာကွယ်ရေးအတွက် ခေတ်အဆက်ဆက် ဆောင်ရွက်မှုများရှိတဲ့ ၂၀၁၃-၂၀၁၄ခုနှစ်၊ ပြည်နယ်အစိုးရရန်ပုံငွေ (၁၃၆.၈၆) သန်းဖြင့် ကျောက်ဖြည့် သံမဏိခြင်းအခြေပြု ကျောက်စီမြေထိန်းနံရံ အလျား (၄၅၀)ပေကို ဆောင်ရွက်ခဲ့ရာ သံမဏိခြင်းများ ပြိုကျမှု ဖြစ်ခဲ့သော်လည်း ကျောက်စီမြေထိန်းနံရံမှာ ကောင်းမွန်ကြောင်း၊ မြို့ပျက်စီးဆုံးရှုံးမှု မဖြစ်ပေါ် ခဲ့ကြောင်း တွေ့ရှိရပါတယ်။ ပြို ကျခဲ့တဲ့ ကျောက်ဖြည့်သံမဏိခြင်းများမှာလည်း ရေကြောင်းအတွင်းရှိ နေမှုကြောင့် အဟန့်အတားဖြစ်ပြီးတော့ ရေတိုက်စားမှုကို သက်သာစေကြောင်း တွေ့ရှိရပါတယ်။ ဒါကတော့ ကျွန်တော်တို့ ခုနဆောင်ရွက်ထားတဲ့ အလျား(၄၅၀)ပေရှိတဲ့ သံမဏိခြင်း အခြေပြု ကျောက်စီမြေထိန်းနံရံပုံ ပြထားပါတယ်။ နောက် ၂၀၁၄-၂၀၁၅ခုနှစ်၊ ဘဏ္ဍာရေးနှစ်မှာ﻿ ပြည်နယ် အစိုးရရန်ပုံငွေကျပ်သန်း(၂၀၀)ဖြင့် Bored Pile အခြေပြု ကျောက်စီမြေ ထိန်းနံရံ အလျား (၃၀၀)ပေ၊ ၂၀၁၅-၂၀၁၆ပြည်နယ်အစိုးရရန်ပုံငွေကျပ်သန်း(၂၀၀)ဖြင့်BoredPileအခြေပြု ကျောက်စီ မြေထိန်းနံရံအလျား (၃၀၀)ပေတို့ကို ဆက်လက်ဆောင်ရွက်ခဲ့တယ်။ စမ္ဘလေချောင်း ဝကနေ ရွှေပြည်တန် သင်္ဘောဆိပ်အလွန်ထိ မင်းပြား၏အဓိက ကမ်းပိုင်း အလျား ပေ(၃၀၀)အားကို ဝင်းကမ္ဘာ ကုမ္ပဏီမှ ဆောင်ရွက်ပေးခဲ့ပါတယ်။ ဖော်ပြပါBored Pile အခြေပြု ကျောက်စီမြေထိန်းနံရံ အလျား (၉၀၀)ပေဟာ ယနေ့ထိကောင်းမွန်ကြောင်း မြို့၏ကမ်းပြိုမှုအား ထိန်းသိမ်းကာကွယ်နိုင်ကြောင်း တွေ့ရှိရပါတယ်။ ဒါကတော့ ခုနပထမ ပေ(၃၀၀) ဆောင်ရွက်တာ ပထမ ပေ(၃၀၀) ဆောင်ရွက်ထားတဲ့ ပုံဖြစ်ပါတယ်။ ဒါကတော့ ၂၀၁၄-၂၀၁၅ခုနှစ် မှာ ဖြည့်စွက်ရန်ပုံငွေနဲ့ ဆောင်ရွက်ထားတဲ့ဒီ ကမ်းပြို ကာကွယ်ရေးလုပ်ငန်း ပုံပြထားတာ ဖြစ်ပါတယ်။ ဒါ ၂၀၁၅-၂၀၁၆မှာ ကမ်းနားလမ်းမှာပဲ ကျွန်တော်တို့ ကမ်းပြို ကာကွယ်ရေးလုပ်ငန်း အလျားပေ(၃၀၀) ဆောင်ရွက်ထားရှိမှုပြတဲ့ပုံဖြစ်ပါတယ်။ ရေကြောင်း ပြောင်းလဲမှု ဖြစ်စဉ်ဟာ မင်းပြားမြို့ အထက်ဘက်မှ သဲအိတ်ဖြည့် ရေလွှဲ၊ ရေကာ (၁၁၀)ပေ၊ (၁၅)တန်၊ ၂၀၁၄-၂၀၁၅ခုနှစ်၊ ပြည်နယ်အစိုးရ ရန်ပုံငွေ ကျပ်သန်း(၃၆၀)ဖြင့် ဆောင်ရွက်ရာတွင် မြို့လူထု၏ တောင်းဆိုမှုကြောင့် သဲအိတ်ဖြင့် ရေလွှဲ၊ ရေကာ (၁၅)တန်အစား၊ ကျောက်ဖြင့် ရေလွှဲ၊ ရေကာ (၅)တန်ဖြင့်အစားထိုး ဒီဇိုင်းပြောင်းလဲ ဆောင်ရွက်ပေးခဲ့ပါတယ်။ ၂၀၁၅-၂၀၁၆ခုနှစ်၊ ပြည်နယ် အစိုးရ ရန်ပုံငွေ ကျပ်သန်း(၃၆၀)ဖြင့် နောက်ထပ် ကျောက်ဖြည့် ရေလွှဲ၊ ရေကာ(၅)တန် ဝင်းကမ္ဘာ ကုမ္ပဏီမှ ဆက်လက်ဆောင်ရွက်ခဲ့ရာ စုစုပေါင်း ကျောက်ဖြည့် ရေလွှဲ၊ရေကာအလျား (၁၁၀)ပေ၊ (၁၀)တန် အားဆောင်ရွက်ပေးမှုကြောင့် မင်းပြားမြို့ ရေဦးထိုးခြင်းမှ အထိုက်အလျောက် သက်သာစေကာ မြို့မြေထိန်းနံရံအလျား(၉၀၀)ပေအား အထောက် အကူပြုလျက် ရှိကြောင်းတွေ့ရှိရပါတယ်။ ဒါကတော့ ကျွန်တော်တို့ ခုနဆောင်ရွက်ခဲ့တဲ့ ပြည်နယ်အစိုးရဆောင်ရွက်ခဲ့တဲ့ အလျား (၁၁၀)ပေ ရေလွှဲရေကာ (၅)တန်ကို ပြတဲ့ ပုံဖြစ်ပါတယ်။ နောက်ဆက်လက်ဆောင်ရွက်ခဲ့တဲ့ ၂၀၁၅၂၀၁၆ခုနှစ်၊ မှာ ဆက်လက်ဆောင်ရွက်ခဲ့တဲ့ ရေလွှဲ၊ရေကာ အလျား(၁၁၀)ပေ၊ (၅)တန်ဆောင်ရွက်ထား ရှိမှုပုံ ဖြစ်ပါတယ်။ ပို့ဆောင်ရေးနဲ့ ဆက်သွယ်ရေးဝန်ကြီးဌာန၊ ရေအရင်းအမြစ် မြစ်ချောင်းများဖွံ့ဖြိုးတိုး တက်ရေးဦးစီးဌာနအနေဖြင့် အဓိကရေကြောင်းများဖြစ်သည့် ဧရာဝတီမြစ်၊ ချင်းတွင်းမြစ်၊ သံလွင်မြစ်၊ စစ်တောင်းမြစ်နဲ့နယ်စပ်မြစ်ချောင်းများတွင်ရေလမ်း ကောင်းမွန်ရေး၊ ရေတိုက်စားမှုကြောင့် မြေများ ဆုံးရှုံးမှုမှ ကာကွယ်ရန် ကမ်းပြို ကာကွယ်ရေးလုပ်ငန်းများ အဓိကတာဝန်ယူ ဆောင်ရွက်လျက်ရှိ ပါတယ်။ တိုင်းဒေသကြီး၊ ပြည်နယ် အစိုးရအဖွဲ့များ အနေဖြင့် မိမိတိုင်းဒေသကြီး၊ ပြည်နယ်အတွင်းရှိ မြစ်ချောင်းများ ရေတိုက်စားကမ်းပြိုမှု ကာကွယ်ရေး လုပ်ငန်းများကို ပြည်နယ်အစိုးရ၏ မီးဘေးနဲ့ သဘာဝဘေးအန္တရာယ်မှ ကြိုတင်ကာကွယ်ရေး အသုံးစရိတ် ငွေစာရင်းခေါင်းစဉ်မှာ ရန်ပုံငွေ လျာထားပြီး ဆောင်ရွက်လျက်ရှိပါတယ်။ ရေအရင်းအမြစ်နဲ့ မြစ်ချောင်းများဖွံ့ဖြိုးတိုးတက်ရေး ဦးစီးဌာန ဖြင့်တာဝန်ယူဆောင်ရွက်သည့် အဓိကရေလမ်းကြောင်းကြီးများ မှာ ရာသီဥတုပြောင်းလဲလာ မှု၊ လူတို့၏ဆောင်ရွက်မှု စသည်တို့ကြောင့် မြစ်ကြမ်းပြင်များမြှင့်တက်လာခြင်း ရေလမ်းများ တိမ်ကော လာကာ နှစ်စဉ်ရေတိုက်စား ကမ်းပြိုမှုများ ဖြစ်ပေါ်လျက်ရှိရာ ၂၀၁၆ -၂၀၁၇ ဘဏ္ဍာနှစ်အတွင်း ဧရာဝတီမှာ (၆၇)နေရာ ချင်းတွင်းမှာ (၁၅)နေရာ၊ ရခိုင်ပြည်နယ်မှာ (၁၀)နေရာ၊ သံလွင်မှာ (၁၂)﻿ နေရာ၊ စစ်တောင်းမှာ (၅)နေရာ၊ နယ်စပ်မြစ်၊ ချောင်းများမှာ (၃၅)နေရာ၊ စုစုပေါင်းပျမ်းမျှ (၁၄၄)နေရာတွင် နှစ်စဉ် ဖြစ်ပေါ်ခဲ့ပါတယ်။ ၎င်းတို့အနက် ရန်ပုံငွေရရှိမှု အပေါ်မူတည်ပြီး အဓိက အရေးတကြီး လိုအပ်တဲ့နေရာများကို ဦးစားပေးဆောင်ရွက်လျက်ရှိပါတယ် ခင်ဗျား။ တိုင်းဒေသကြီး၊ ပြည်နယ် အစိုးရများအနေဖြင့် မိမိတို့နယ်မြေအတွင်းရှိ မြစ်ချောင်းများ တွင်ဖြစ်ပေါ်နေသည့် ရေတိုက်စား ကမ်းပြိုမှုများကို တိုင်းဒေသကြီး၊ ပြည်နယ်အစိုးရ ရန်ပုံငွေဖြင့် တင်ဒါခေါ်ယူ၍ လုပ်ငန်းအပ်နှံ ဆောင်ရွက်ကြပါတယ်။ သို့ရာတွင် လုပ်ငန်းဆောင်ရွက်မည့် ကုမ္ပဏီ အဖွဲ့အစည်းများအနေဖြင့် ကမ်းပြို ကာကွယ်ရေးဆောင်ရွက်မည့်လုပ်ငန်းဒီဇိုင်းများကို ရေအရင်းအမြစ်နှင့် မြစ်ချောင်းများဖွံ့ဖြိုးတိုးတက်ရေး ဦးစီးဌာနသို့ အတည်ပြုချက်ရယူရန်ပေးပို့ရပြီး ဌာနကျွမ်းကျင် အင်ဂျင်နီယာများမှ ရေလမ်းကြောင်း၊ ရေတိုက်စားခဲ့ရမှု အခြေအနေများအပေါ် တင်ပြလာသည့် လုပ်ငန်းဒီဇိုင်းများ သင့်/မသင့်စိစစ်ပြီး ဆောင်ရွက်သင့်သည့် ဒီဇိုင်းပုံစံအား အတည်ပြု ထောက်ခံ ပေးပါတယ်ခင်ဗျ။ သို့ဖြစ်ပါ၍ မင်းပြားမြို့နယ် ကမ်းပြို ကာကွယ်ရေးလုပ်ငန်းများ ရခိုင်ပြည်နယ်အစိုးရ အဖွဲ့၏ ရန်ပုံငွေဖြင့် ၂၀၁၆-၂၀၁၇ ဘဏ္ဍာရေးနှစ်၊ ဖြည့်စွက်ရန်ပုံငွေ များစတင်၍လျာထားပြီး ဦးစားပေး အလိုက် ရန်ပုံငွေရရှိမှုအပေါ်မူတည်၍ ဆောင်ရွက်ပေးသွားမည် ဖြစ်ပါကြောင်း ရခိုင် ပြည်နယ် အစိုးရအဖွဲ့မှ ဖြေကြားထားပါကြောင်းနှင့် ရေအရင်းအမြစ်နှင့် မြစ်ချောင်းများ ဖွံ့ဖြိုးတိုးတက်ရေး ဦးစီးဌာနမှ နည်းပညာပိုင်း ဆိုင်ရာအကူအညီများ ပံ့ပိုးပေးသွားမည် ဖြစ်ပါကြောင်း လေးစားစွာ ဖြေကြားအပ်ပါ တယ်။ ကျေးဇူးတင်ပါတယ်။ (ဩဘာသံများ) ၊
<speech type='speaker'>
ဆက်လက်ပြီး လွှတ်တော်ကိုယ်စားလှယ် သုံးဦး မေးမြန်းသည့် မေးခွန်းများဟာစိုက်ပျိုးရေး၊ မွေးမြူရေးနှင့် ဆည်မြောင်း ဝန်ကြီးဌာန၊ ပြည်ထောင်စုဝန်ကြီး တစ်ဦး တည်းက ဖြေကြားရမည့် မေးခွန်းများ ဖြစ်ပါတယ်။ လွှတ်တော်ကိုယ်စားလှယ်များက သက်ဆိုင်ရာ မေးခွန်းတွေကို တစ်ဆက်တည်း မေးမြန်းပြီးမှ ပြည်ထောင်စုဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။
</speech>
<title>
ရခိုင်ပြည်နယ်၊ ကျောက်တော်မြို့နယ်အတွင်းရှိ သရက်တပင် - ဂုပ္ပီထောင့်လမ်းပေါ်ရှိ တံတား(၁၁)စင်း ကို မည်သည့်ဘဏ္ဍာရေး နှစ်တွင် ဆောင်ရွက်ပေးမည်ကို သိရှိလိုခြင်းနှင့် သရက်တပင် - ရွာမပြင် - ကျားနင်းကန် - လိပ်မ - စိန်ခြုံ -ကြခပ်ပြင် - စဖိုသား - လမုသား - ဂုပ္ပီထောင့် ကျေးရွာအထိ ကျေးရွာ ချင်းဆက်လမ်းကို ကွန်ကရစ်လမ်း သို့မဟုတ် ကျောက်ချောလမ်း ဖောက်လုပ်ပေးရန် အစီအစဉ် ရှိ/မရှိ တို့နှင့် စပ်လျဉ်းသည့် မေးခွန်း
</title>
<speech type='speaker'>
ပထမဦးစွာ ရခိုင်ပြည်နယ် မဲဆန္ဒနယ်အမှတ်(၅)မှ ဦးမြင့်နိုင် က ရခိုင်ပြည်နယ်၊ ကျောက်တော်မြို့နယ်အတွင်းရှိ သရက်တပင် - ဂုပ္ပီထောင့်လမ်းပေါ်ရှိ တံတား(၁၁)စင်း ကို မည်သည့်ဘဏ္ဍာရေးနှစ်တွင် ဆောင်ရွက်ပေးမည်ကို သိရှိလိုခြင်းနှင့် သရက်တပင် - ရွာမပြင် - ကျားနင်းကန် - လိပ်မ - စိန်ခြုံ -ကြခပ်ပြင် - စဖိုသား - လမုသား - ဂုပ္ပီထောင့် ကျေးရွာအထိ ကျေးရွာချင်း﻿ ဆက် လမ်းကို ကွန်ကရစ်လမ်း သို့မဟုတ် ကျောက်ချောလမ်း ဖောက်လုပ်ပေးရန် အစီအစဉ် ရှိ/မရှိ တို့နှင့် စပ်လျဉ်းသည့် မေးခွန်းကို မေးမြန်းဖို့ ဖြစ်ပါတယ်။
</speech>
<speech>
<mp id='947'>ဦးမြင့်နိုင်၊ ရခိုင်ပြည်နယ် မဲဆန္ဒနယ်အမှတ်(၅)</mp>
လေးစားအပ်ပါတဲ့ အမျိုးသား လွှတ်တော်ဥက္ကဋ္ဌကြီးနဲ့ အမျိုးသားလွှတ်တော် ကိုယ်စားလှယ်တော်ကြီးများ၊ ပြည်ထောင်စုဝန်ကြီး၊ ဧည့်သည်တော်များ သာလီစွပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ ရခိုင်ပြည်နယ် မဲဆန္ဒနယ်အမှတ်(၅)က အမျိုးသားလွှတ်တော်ကိုယ်စားလှယ် ဦးမြင့်နိုင် ဖြစ်ပါတယ်။ ဥက္ကဋ္ဌကြီး ခင်ဗျား။ နိုင်ငံတစ်နိုင်ငံ၊ ပြည်နယ်တစ်ခု၊ မြို့တစ်မြို့ တိုးတက်ဖို့ဆိုရင် လမ်းပန်းဆက်သွယ်ရေး ကောင်းမွန်မှုဟာ အရေးတကြီးလုပ်ဆောင်ပေးရမည့် အရာတစ်ခုပါ။ ကျွန်တော်တို့ ကျောက်တော် မြို့နယ်မှာ ကျေးရွာချင်းဆက်လမ်းများ ဖောက်လုပ်ပေးရန် များစွာရှိနေပါတယ်။ ကျေးရွာချင်းဆက် လမ်း အများကြီးရှိနေတဲ့အထဲမှာ အခု သရက်တပင် ကျေးရွာမှ ဂုပ္ပီထောင့်ကျေးရွာအထိ ကျေးရွာချင်း ဆက်လမ်း ဖောက်လုပ်ပေးရန် အထူးလိုအပ်လျက် ရှိနေပါတယ်။ ကျွန်တော်တို့ဒေသမှာ နှစ်ပေါင်း များစွာ ရေလမ်းတစ်ခုတည်းကိုပဲ အသုံးပြုပြီး ချောင်ပိတ်ပြီး နေလာရတဲ့အတွက် တိုးတက်ဖွံ့ဖြိုးမှု နောက်ကျခဲ့ရခြင်း ဖြစ်ပါတယ်။ ယခုလက်ရှိ သရက်တပင်မှ ဂုပ္ပီထောင့်လမ်းမှာ မြေသားလမ်းဖောက်လုပ်ပြီး ဖြစ်ပါတယ်။ အဲဒီလမ်းပေါ်မှာ ရေပြွန်တံတားများအဖြစ် (၁၅)ပေ တံတား(၄)စင်း၊ (၂၀)ပေ တံတား (၁၁)စင်း၊ (၂၂) ပေ တံတား(၁)စင်း၊ (၂၅)ပေ တံတား(၃)စင်းနဲ့ (၃၀)ပေ တံတား(၁)စင်း၊ (၈၀)ပေ တံတား(၁)စင်းတို့ ရှိနေပါတယ်။ အဲဒါကို ၂၀၁၆-၂၀၁၇ ဘဏ္ဍာနှစ်တွင် ပါမယ်လို့သိရှိရပြီး အမှန်တကယ်တွင် ပါရှိလာ ခြင်းမရှိဆိုတာကို သိရှိရပါတယ်။ သို့ပါ၍ သရက်တပင်-ဂုပ္ပီထောင့်ကျေးရွာချင်းဆက်လမ်းကို အကောင် အထည်ဖော်လိုက်ခြင်းအားဖြင့် ကျေးရွာပေါင်း(၁၀)ရွာနဲ့ ပြည်သူလူထု (၄၅၄၉)ဦးကို အကျိုးပြု မယ့် အပြင် ကုလားတန်အရှေ့ဘက်ခြမ်း ပိန္နဲချောင်းမှ ကြောင်စွယ်ဖြူလမ်းကိုပါ ဖောက်လုပ် ပေးလိုက်ပါက လမ်းများ ကွန်ယက်သဖွယ်ဖြစ်သွားပြီး ကျေးရွာများအတွက် အလွန်တရာအကျိုးပြုမည် ဖြစ်ပါတယ်။ ကျေးရွာချင်းဆက်လမ်းများကို ပြည်နယ်ဘဏ္ဍာငွေမှ မဆောင်ရွက်ဘဲ နိုင်ငံတော် ဘဏ္ဍာမှ ကျခံကာ ဦးစားပေးဆောင်ရွက်လိုပါတယ်။ အဲဒါကြောင့် အမျိုးသားလွှတ်တော်ဥက္ကဋ္ဌကြီးမှတစ်ဆင့် အောက်ပါ မေးခွန်းများကို မေးမြန်းအပ်ပါတယ်။ မေးခွန်းနံပါတ်(၁)က သရက်တပင်-ဂုပ္ပီထောင့်လမ်းပေါ်ရှိ တံတား(၁၁)စင်းကို အဘယ်ကြောင့် ဘဏ္ဍာရေးနှစ် ရွှေ့ပြောင်းသွားရပါသလဲ။ မည်သည့်ဘဏ္ဍာရေးနှစ်တွင် လုပ်ဆောင်ပေးမည်ကို သိရှိ လိုပါတယ်။ (၂)ကတော့ ကျောက်တော်မြို့နယ်အတွင်းရှိ သရက်တပင်-ရွာမပြင်- ကျားနင်းကန်-လိပ်စိန်ခြုံ ကြခပ်ပြင်-စဖိုသား-လမုသား-ဂုပ္ပီထောင့် ကျေးရွာအထိ ကျေးရွာချင်းဆက်လမ်းကို ကွန်ကရစ်လမ်း သို့မဟုတ် ကျောက်ချောလမ်း ခင်းပေးရန် အစီအစဉ် ရှိ/မရှိ မေးမြန်းအပ်ပါတယ် ခင်ဗျား။ အားလုံး ကျေးဇူးတင်ပါတယ်။ (ဩဘာသံများ)﻿
</speech>
<speech type='speaker'>
ဆက်လက်ပြီး ရခိုင်ပြည်နယ် မဲဆန္ဒနယ်အမှတ်(၃)မှ ဦးခင်မောင်လတ် က ရခိုင်ပြည်နယ်၊ ပုဏ္ဏားကျွန်းမြို့နယ်၊ သာယာကုန်းကျေးရွာအနီး၌ ပြင်ဖြူတာတမံကို တည်ဆောက် ပေးရန် အစီအစဉ် ရှိ/မရှိနဲ့ စပ်လျဉ်းတဲ့ မေးခွန်း မေးမြန်းဖို့ ဖြစ်ပါတယ်။
</speech>
<title>
ရခိုင်ပြည်နယ်၊ ပုဏ္ဏားကျွန်းမြို့နယ်၊ သာယာကုန်းကျေးရွာအနီး၌ ပြင်ဖြူတာတမံကို တည်ဆောက် ပေးရန် အစီအစဉ် ရှိ/မရှိ နှင့် စပ်လျဉ်းသည့် မေးခွန်း
</title>
<speech>
<mp id='945'>ဦးခင်မောင်လတ်၊ ရခိုင်ပြည်နယ် မဲဆန္ဒနယ်အမှတ်(၃)</mp>
အားလုံးမင်္ဂလာပါ။ အားလုံးကို လေးစားဂါရဝပြုပါတယ်။ လေးစားအပ်တဲ့ အမျိုးသားလွှတ်တော်ဥက္ကဋ္ဌကြီးခင်ဗျား။ အခုကျွန်တော် အဆိုပြုထားတဲ့လယ်မြေဟာ ကျေးရွာ(၃)ရွာအကြားမှာ ရှိပါတယ်။ ကျေးရွာ(၃)ရွာမှ လယ်သမား စုစုပေါင်း (၁၅၀)လောက် အဲဒီလယ်ယာထဲမှာ လုပ်ကိုင်စားသောက်ပါတယ်။ ပုဏ္ဏားကျွန်းမြို့နယ်ရဲ့ စီးပွားရေးဟာ အဓိကဆန်စပါးစိုက်ပျိုးထုတ်လုပ်ရေးဖြစ်ပါတယ်။ ပုဏ္ဏားကျွန်းမြို့နယ်ဟာ ကျွန်းပေါင်း များစွာနဲ့ ဖွဲ့စည်းထားတဲ့ မြို့နယ်ဖြစ်လို့ တာတမံတွေဟာ ဒီလယ်လုပ်ငန်းမှာ အဓိကမောင်းနှင်အားတွေ ဖြစ်ပါတယ်။ ပုဏ္ဏားကျွန်းမြို့နယ်မှာ တာတမံ အကြီးအသေး အလုံး(၃၀)လောက် လုပ်ပေးဖို့ လိုအပ်ပါ တယ်။ ဘတ်ဂျက်မလောက်လို့ဆိုရင်လည်း ဒါက တစ်ချိန်ချိန်မှာ ဖြည်းဖြည်းနဲ့ တည်ဆောက်ပေးဖို့ လိုအပ်ပါတယ်။ လက်ရှိမှာတော့ ပြီးခဲ့တဲ့ (၅)နှစ်မှာ တာတမံအသစ် တစ်လုံးပဲတည်ဆောက်ပြီးပါတယ်။ တာတမံအဟောင်း(၂)လုံးကို မွမ်းမံထားတာတော့ ရှိပါတယ်။ ပြီးခဲ့တဲ့ (၂၅) နှစ်အတွင်းမှာ မြန်မာနိုင်ငံရဲ့ ဆန်စပါးလုပ်ငန်းလည်း ကျဆင်းပါတယ်။ သဘာဝဘေး ရခိုင်ကို ခဏခဏရောက်တာကြောင့် ဒီရေတွေမြင့်တက်ပြီးတော့ လယ်မြေတွေမှာ တာရိုး၊ တာပေါင်တွေပျက်စီးသွားတာတွေ၊ ဆားငန်ရေဝင်ရောက်တာတွေ၊ သွင်းအားစုစရိတ်ကြီးတာ တွေကြောင့် တာတမံတွေကို လယ်သမားတွေ ထိန်းသိမ်းဖို့ တော်တော်ခက်ပါတယ်။ ဒေသခံ များဟာ သူတို့ရဲ့ လယ်ကွင်း လယ်ယာမြေပေါ်မှာ မဝရေစာသဘောလောက်သာ လုပ်ကိုင်စားသောက် နေရပါတယ်။ မိုးရာသီမှာ လယ်ကွင်းထဲကို ရေတွေအများကြီး ဝင်ရောက်ပါတယ်။ ရေပြင်ကျယ်ကြီး ဖြစ်ပါတယ်။ ဆောင်းရာသီ စပါးမှည့်ချိန်မှာ ဆားငန်ရေတွေ ဝင်ရောက်လာပါတယ်။ ဥက္ကဋ္ဌကြီးခင်ဗျား။ Power Point တင်ပြခွင့်ပြုပြီး အချိန်နည်းနည်းတိုးပေးဖို့ ခွင့်တောင်းခံ အပ်ပါတယ်။ ဒါကတော့ ကျွဲ၊ နွားတွေအဓိကနေတဲ့ ကုန်းမြင့်ဒေသထဲမှာကို ရေတွေဝင်ရောက် နေတာဖြစ်ပါတယ်။ ဒါကတော့ လယ်ကွင်းပြင်တွေပေါ်မှာ စက်လှေမှားပြီးတော့ ဝင်ပြီးတော့ သောင်တင် နေတာဖြစ်ပါတယ်။ ဒါကတော့ ဒီရေကျသွားတဲ့အချိန် ဖြစ်ပါတယ်။ ဒါကတော့ လယ်ကွင်းတွေကို ရေပြည့် နေတာဖြစ်ပါတယ်။ ဒါကလည်း ရွာနားကလယ်ကွင်းထဲ ရေတွေဝင်နေတာ ဖြစ်ပါတယ်။ ဒါကတော့ ဒီရေတက်လာလို့ လယ်ထွန်တာ ရပ်ဆိုင်းထားတာဖြစ်ပါတယ်။ ဒါကလည်း ရွာနားအထိ ရေတွေဝင် ရောက်နေတာ ဖြစ်ပါတယ်။ ဒါကတော့ ဒီရေကျသွားချိန် ဖြစ်ပါတယ်။ ဥက္ကဋ္ဌကြီးခင်ဗျား။ ခုနပြတဲ့ပုံတွေဟာ အမှန်က ဒီရေကြီးပြီးတော့ ရေကြီးရေလျှံဖြစ်နေတဲ့ အချိန်မဟုတ်ပါဘူး။ ဒီရွာတွေမှာ ပုံမှန်ရေထရက်တွေမှာ ဖြစ်နေကျဖြစ်ပါတယ်။ ဥက္ကဋ္ဌကြီးခင်ဗျား။﻿ အခု ပြင်ဖြူ လို့ခေါ်တဲ့ ဒီလယ်မြေကိုဆည်ပေးပါက ဆန်စပါးထွက်နှုန်းဟာ လက်ရှိတင်း(၂၀)က တင်း(၅၀) အထိ ထွက်လာနိုင်ပါတယ်။ နောက်ပြီးတော့ ဒီ ကျွဲ၊ နွားအကောင်ရေ(၁၀၀၀)လောက် မှီခိုစားသောက် ရေသုံးနိုင်တဲ့ ရေကန်ဧက(၂၀၀)လောက် ဖြစ်ထွန်းလာမှာ ဖြစ်ပါတယ်။ နောက်ပြီးတော့ ဒီ ကျေးရွာတွေ ကြားမှာ ရွာချင်းဆက်လမ်းအဖြစ် (၁)မိုင်ခွဲလောက်ရှည်တဲ့ လမ်းတစ်လမ်းပေါ်ထွက် လာမှာ ဖြစ်ပါတယ်။ အဲဒါကြောင့် ဒေသခံဖွံ့ဖြိုးရေးအတွက် အမျိုးသားလွှတ်တော်ဥက္ကဋ္ဌကြီးမှ တစ်ဆင့် တင်ပြမေးမြန်းရခြင်းဖြစ်ပါတယ်။ အားလုံးကို ကျေးဇူးတင်ပါတယ်ခင်ဗျား။ (ဩဘာသံများ)
</speech>
<title>
တောင်ကြီးမြို့နယ်၊ ကျောက်တလုံးကြီးမြို့နယ်ခွဲ အတွင်းရှိ ကျောက်တလုံးကြီး - ပင်တွန်လမ်းအား လာမည့်ဘဏ္ဍာရေးနှစ်တွင် နိုင်ငံတော်မှဘတ်ဂျက် လျာထားဆောက်လုပ်ပေးနိုင်ပါရန်နှင့် ဆောက်လုပ် ပေးမည့် အစီအစဉ်ကို သိရှိလိုခြင်းနှင့် စပ်လျဉ်း သည့် မေးခွန်း
</title>
<speech type='speaker'>
ဆက်လက်ပြီး ရှမ်းပြည်နယ် မဲဆန္ဒနယ်အမှတ်(၉)မှ ဦးခွန်သိန်းဖေ က တောင်ကြီးမြို့နယ်၊ ကျောက်တလုံးကြီးမြို့နယ်ခွဲ အတွင်းရှိ ကျောက်တလုံးကြီး - ပင်တွန်လမ်းအား လာမည့်ဘဏ္ဍာရေးနှစ်တွင် နိုင်ငံတော်မှ ဘတ်ဂျက်လျာထား ဆောက်လုပ်ပေးနိုင်ပါရန်နှင့် ဆောက်လုပ်ပေးမည့် အစီအစဉ်ကို သိရှိလိုခြင်းနဲ့ စပ်လျဉ်းတဲ့ မေးခွန်း မေးမြန်းဖို့ ဖြစ်ပါတယ်။
</speech>
<speech>
<mp id='974'>ဦးခွန်သိန်းဖေ၊ ရှမ်းပြည်နယ် မဲဆန္ဒနယ်အမှတ်(၉)</mp>
လေးစားအပ်တဲ့ အမျိုးသား လွှတ်တော်ဥက္ကဋ္ဌကြီးခင်ဗျား။ ရှမ်းပြည်နယ် ပအိုဝ်းကိုယ်ပိုင်အုပ်ချုပ်ခွင့်ရဒေသနဲ့ ဆက်စပ်လျက်ရှိတဲ့ တောင်ကြီးမြို့နယ်၊ ကျောက်တလုံးကြီး မြို့နယ်ခွဲအတွင်းရှိ ကျောက်တလုံးကြီး-ပင်တွန်လမ်း (၇)မိုင်(၃) ဖာလုံဟာ ယခင်နိုင်ငံတော်အစိုးရရဲ့ နယ်စပ်ဒေသဖွံ့ဖြိုးရေး အစီအစဉ်နဲ့ ဆောင်ရွက်ပေးခဲ့မှုကြောင့် ကျောက်ကြမ်းလမ်းအဖြစ် လက်ရှိသက်တမ်းနှစ်(၂၀)နီးပါးရှိနေပြီ ဖြစ်ပါတယ်။ အဆိုပါလမ်းဟာ တောင်ပေါ်ဒေသဖြစ်တဲ့ အားလျော်စွာ မိုးများပြီး ရေတိုက်စားမှုကြောင့် လမ်းမှာတော်တော်များများ ပြန်လည်ပျက်စီးပြီး သွားလာရေးအလွန်ခက်ခဲဆိုးဝါးလျက်ရှိပါတယ်။ အဲဒီလမ်းဟာ ကျောက်တလုံးကြီး မြို့နယ်ခွဲ တောင်ခြမ်းတစ်ခြမ်းလုံးရှိ ပြည်သူများအတွက် အဓိကလမ်းဖြစ်သလို ဆီဆိုင်မြို့နယ် အနောက်ခြမ်းရှိ တောင်ပေါ်ဒေသရှိ ပြည်သူများအတွက်လည်း အရေးကြီးသည့် လမ်းကြောင်းတစ်ခု ဖြစ်ပါတယ်။﻿ ဆီဆိုင်မြို့နဲ့ ကျောက်တလုံးကြီးမြို့ကို ဆက်သွယ်ထားတဲ့ အဖြောင့်ဆုံး၊ အတိုဆုံး လမ်းကြောင်း တစ်ခုလည်း ဖြစ်ပါတယ်။ အဲဒီလမ်းကို ဒေသခံပြည်သူတွေက ကတ္တရာလမ်းအဖြစ် နိုင်ငံတော်မှ အဆင့်မြှင့်တင်တည်ဆောက်ပေးမှုကို လိုလားတောင်းတလျက်ရှိပါတယ်။ သို့ဖြစ်ပါ၍ တောင်ကြီးမြို့နယ်၊ ကျောက်တလုံးကြီးမြို့နယ်ခွဲအတွင်းရှိ ကျောက်တလုံးကြီး - ပင်တွန်လမ်းအား လာမည့်ဘဏ္ဍာရေးနှစ်တွင် နိုင်ငံတော်မှ ဘတ်ဂျတ်လျာထား ဆောက်လုပ်ပေးနိုင်ပါရန်နှင့် ဆောက်လုပ် ပေးမယ့်အစီအစဉ်နဲ့ ပတ်သက်၍ သိရှိလိုပါ၍ ပြည်သူများရဲ့ ကိုယ်စား လွှတ်တော်ဥက္ကဋ္ဌမှတစ်ဆင့် လေးစားစွာ မေးမြန်းအပ်ပါတယ်။ ကျေးဇူးတင်ပါတယ်။ (ဩဘာသံများ)
</speech>
<speech type='speaker'>
မေးခွန်းများနဲ့ ပတ်သက်ပြီး စိုက်ပျိုးရေး၊ မွေးမြူရေးနှင့် ဆည်မြောင်း ဝန်ကြီးဌာန၊ ပြည်ထောင်စုဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။
</speech>
<speech>
<agency id='11'>
ဒေါက်တာအောင်သူ(ပြည်ထောင်စုဝန်ကြီးစိုက်ပျိုးရေး၊ မွေးမြူရေး နှင့်ဆည်မြောင်းဝန်ကြီး ဌာန)
</agency>
လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ်များအားလုံးကို မင်္ဂလာပါလို့ ဦးစွာပထမ နှုတ်ခွန်းဆက်သအပ်ပါတယ်။ ကျွန်တော် ကတော့ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ပြည်ထောင်စုဝန်ကြီး ဒေါက်တာအောင်သူ ဖြစ်ပါတယ်။ ဦးစွာ ရခိုင်ပြည်နယ် အမှတ်(၅)မဲဆန္ဒနယ် အမျိုးသားလွှတ်တော်ကိုယ်စားလှယ် ဦးမြင့်နိုင် ရဲ့ ကြယ်ပွင့်ပြမေးခွန်းနဲ့ ပတ်သက်ပြီး ပြန်လည်ဖြေကြားမှာ ဖြစ်ပါတယ်။ အမျိုးသားလွှတ်တော် ကိုယ်စားလှယ်ကြီး ဦးမြင့်နိုင်က ယခုလို ကျေးလက်ဒေသဖွံ့ဖြိုးရေးအတွက် စိတ်ပါဝင်စားစွာဖြင့် ကွင်းဆင်းစစ်ဆေးပြီး မေးမြန်းပေးတဲ့အတွက် အထူးပင်ကျေးဇူးတင်ရှိကြောင်း ဦးစွာပြောကြားလိုပါတယ်။ ကျောက်တော်မြို့နယ်၊ သရက်တပင် - ရွာမပြင် - ကျားနင်းကန် - လိပ်မ - စိန်ခြုံ - ကြခပ်ပြင် - စဖိုသား - လမုသား - ဂုပ္ပီထောင့် ကျေးရွာချင်းဆက်လမ်းဟာ ပြည်ထောင်စုရန်ပုံငွေနဲ့ ၂၀၁၃-၂၀၁၄ ဘဏ္ဍာရေးနှစ်မှာ ကွန်ကရစ်လမ်း (၀/၃)မိုင်ကို ခွင့်ပြုငွေကျပ်(၅၉.၈၄၅)သန်းဖြင့်လည်းကောင်း၊ ၂၀၁၄-၂၀၁၅ ဘဏ္ဍာရေးနှစ်မှာ ကွန်ကရစ်လမ်း (၀/၄.၇)မိုင်ကို ခွင့်ပြု ငွေကျပ် (၆၉.၂၂)သန်းဖြင့် လည်းကောင်း၊ ၂၀၁၅-၂၀၁၆ ခုနှစ်၊ ဘဏ္ဍာရေးနှစ်မှာ ရွာမပြင်သံကူကွန်ကရစ်တံတား (၃၀x၁၄x၁၂) ပေကို ခွင့်ပြုငွေကျပ် (၁၈)သန်းဖြင့်လည်းကောင်း၊ အကောင်အထည်ဖော်ဆောင်ရွက်ခဲ့ကြောင်း ရခိုင် ပြည်နယ် အစိုးရအနေနဲ့က ဖြေကြားလာပါတယ်။ နယ်စပ်ဒေသနှင့် တိုင်းရင်းသားလူမျိုးများ ဖွံ့ဖြိုး တိုးတက်ရေးဦးစီးဌာန ရန်ပုံငွေဖြင့် ၂၀၁၃-၂၀၁၄ ဘဏ္ဍာရေးနှစ်မှာ သရက်တပင်-ဂုပ္ပီထောင့် လမ်း ပေါ်မှာရှိတဲ့ သံကူကွန်ကရစ် တံတား(၂)စင်း၊ (၅x၁၂X၁၈)ပေ ခွင့်ပြုငွေကျပ် သန်း(၁၀၀)ဖြင့် လည်းကောင်း၊ ၂၀၁၅-၂၀၁၆ ဘဏ္ဍာရေးနှစ်မှာ မြေသားလမ်း(၁၃)မိုင်ကို ခွင့်ပြုငွေကျပ် (၁၅၉.၆၈) သန်းဖြင့်လည်းကောင်း ဆောင်ရွက်ခဲ့တယ်လို့ သိရှိရပါတယ်။ ၎င်းလမ်းပေါ်မှာရှိတဲ့ (၁၅)ပေတံတား(၄)စင်း၊ (၂၀)ပေတံတား(၁)စင်း၊ (၂၂)ပေတံတား(၁) စင်း၊ (၂၅)ပေတံတား(၃)စင်း၊ (၃၀)ပေတံတား(၁)စင်း၊ (၈၀)ပေတံတား(၁)စင်း၊ စုစုပေါင်းတံတား(၁၁)﻿ စင်းတို့ကို ခွင့်ပြုငွေကျပ်(၄၂၆.၆)သန်းနဲ့ ၂၀၁၆-၂၀၁၇ ဘဏ္ဍာရေးနှစ်မှာ နယ်စပ်ရေးရာဝန်ကြီးဌာန၊ နယ်စပ်ဒေသနှင့် တိုင်းရင်းသားလူမျိုးများ ဖွံ့ဖြိုးတိုးတက်ရေးဦးစီးဌာနရဲ့ တင်ဒါပိုလျှံငွေဖြင့် ဆောင်ရွက်ရန် တင်ပြထားရှိခဲ့တယ်လို့လည်း သိရပါတယ်။ ကိုယ်စားလှယ်တော်ကြီး မေးမြန်းခဲ့တဲ့ မေးခွန်းမှာပါရှိတဲ့ အချက်ဖြစ်တဲ့ မဆောင်ရွက်ဖြစ်ခဲ့တဲ့ အချက်ကတော့ ၂၀၁၆-၂၀၁၇ ရဲ့ ရက်(၁၀၀) စီမံချက်အရ ရေပေးရေးလုပ်ငန်းများကို ဦးစားပေးဆောင်ရွက်ခဲ့ရတဲ့အတွက် ၎င်းလုပ်ငန်းကို ဆောင်ရွက်နိုင်ခဲ့မှု မရှိပါကြောင်းနှင့် ၎င်းတံတား(၁၁)စင်းကို ၂၀၁၇-၂၀၁၈ ဘဏ္ဍာရေးနှစ်၊ နယ်စပ် ဒေသနဲ့ တိုင်းရင်းသားလူမျိုးများ ဖွံ့ဖြိုးတိုးတက်ရေးဦးစီးဌာန ရန်ပုံငွေမှလည်းကောင်း၊ ကျောက်တော် မြို့နယ်၊ သရက်တပင် - ဂုပ္ပီထောင့် ကျေးရွာချင်းဆက်လမ်း (၁၃)မိုင် ကျောက်ချောခင်းခြင်းလုပ်ငန်း ခန့်မှန်း တန်ဖိုးငွေကျပ်(၁၁၉၈.၉၉)သန်းကို ၂၀၁၇-၂၀၁၈ ဘဏ္ဍာရေးနှစ်၊ ကျေးလက်ဒေသဖွံ့ဖြိုး တိုးတက်ရေး ဦးစီးဌာန ပြည်ထောင်စု ရန်ပုံငွေတွင်လည်းကောင်း လျာထားတင်ပြတောင်းခံသွားမည် ဖြစ်ပါကြောင်း နှင့် ရန်ပုံငွေရရှိမှုအပေါ်မှာ မူတည်ပြီးတော့ ဆောင်ရွက်သွားမှာဖြစ်တယ်လို့ ရခိုင် ပြည်နယ်အစိုးရ အဖွဲ့မှ ထည့်သွင်းဖြေကြားထားပါတယ်။ ပြည်ထောင်စုအဆင့်အနေနဲ့ ဆောင်ရွက်ချက်ကို အနည်းအကျဉ်း တင်ပြခွင့်ပြု ပါ။ ပြည်ထောင်စုအဆင့်အနေနဲ့ ရေရှည်တည်တံ့ရေး(Cost Effective)ဖြစ်ရေးဆိုတဲ့ ကုန်ကျစရိတ် ဖြစ်ရေး၊ ခရီးသွားလာမှုလွယ်ကူချောမွေ့စေရေး၊ လူမှုရေးနဲ့ စီးပွားရေးဆိုင်ရာ အထောက်အပံ့ဖြစ်ရေး၊ ဘေးကင်းလုံခြုံမှုထက် အသုံးပြု နိုင်မှုကို ရည်ရွယ်ပြီး ပြည်ထောင်စုအဆင့် လမ်းတံတားလုပ်ငန်းများနဲ့ ပတ်သက်ပြီး လမ်းအမျိုးအစားနဲ့ လမ်းအဆင့်သတ်မှတ်ခြင်း၊ လမ်းတံတားစံချိန်စံညွှန်းများ သတ်မှတ် ခြင်း၊ လမ်းနယ်သတ်မှတ်ခြင်း၊ လမ်းပိုင်ဆိုင်မှု သတ်မှတ်ခြင်းနဲ့ (Strategy and Investment Plan) ရေးဆွဲခြင်းဆိုတဲ့ လုပ်ငန်းများကို ပို့ဆောင်ရေးနှင့် ဆက်သွယ်ရေးဝန်ကြီးဌာန၊ ဆောက်လုပ်ရေးဝန်ကြီး ဌာန၊ နယ်စပ်ရေးရာဝန်ကြီးဌာနနှင့် စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ဝန်ကြီးဌာန (၄)ခုပါဝင်ပြီး ပြည်ထောင်စုအဆင့် (Criterid)များ ရွေးချယ်ခြင်းများ ပြုလုပ်ပြီး ပြည်နယ်နှင့် တိုင်းဒေသကြီးမှာ သက်ဆိုင်သည့် အဖွဲ့အစည်းများအားလုံး ပါဝင်ဆွေးနွေးစေပြီး နှစ်တို/နှစ်ရှည် စီမံကိန်း (Master Plan)ကို ရေးဆွဲလျက်ရှိပါတယ်။ သို့ဖြစ်ပါ၍ ယခုနောက်ဆုံး အထက်ပါအတိုင်း နယ်မြေခွဲခြားသတ်မှတ်မှု အစီအစဉ်အရ အမျိုးသား လွှတ်တော်ကိုယ်စားလှယ်ကြီးမှ မေးမြန်းလာတဲ့ သရက်တပင်-ရွာမပြင်-ကျားနင်းကန်လိပ်မ-စိန်ခြုံ -ကြခပ်ပြင်-စဖိုသား-လမုသား-ဂုပ္ပီထောင့် ကျေးရွာချင်းဆက်လမ်းဟာ နယ်စပ်ဒေသနှင့် တိုင်းရင်းသားလူမျိုးများ ဖွံ့ဖြိုးတိုးတက်ရေးဦးစီးဌာနမှ တာဝန်ယူမည့်လမ်းဖြစ်သဖြင့် ၎င်းဝန်ကြီးဌာနမှ ဆက်လက် အကောင်အထည်ဖော် ဆောင်ရွက်သွားရမည် ဖြစ်ပါကြောင်း ရှင်းလင်း ဖြေကြားအပ်ပါတယ်။ ဒုတိယမေးခွန်းဖြစ်တဲ့ ရခိုင်ပြည်နယ်အမှတ်(၃)မဲဆန္ဒနယ် အမျိုးသားလွှတ်တော်ကိုယ်စားလှယ် ဦးခင်မောင်လတ် ရဲ့ မေးခွန်းကို ဖြေကြားမှာ ဖြစ်ပါတယ်။ ရခိုင်ပြည်နယ် အမှတ်(၃)မဲဆန္ဒနယ် အမျိုးသားလွှတ်တော် ကိုယ်စားလှယ် ဦးခင်မောင်လတ် ရဲ့ ကြယ်ပွင့်ပြမေးခွန်းကို ရခိုင်ပြည်နယ် အစိုးရအဖွဲ့ရဲ့ ကိုယ်စား စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနမှ ဖြေကြားသွားမှာ ဖြစ်ကြောင်း ဦးစွာတင်ပြလိုပါတယ်။ လွှတ်တော်ကိုယ်စားလှယ်ကြီးရဲ့ မေးခွန်းမှာ ပုဏ္ဏားကျွန်းမြို့နယ်ရှိ﻿ သာယာကုန်းကျေးရွာအနီးမှာရှိတဲ့ ပြင်ဖြူတာတမံကိုတည်ဆောက်ပေးရန် အစီအစဉ်ရှိ/မရှိနဲ့ စပ်လျဉ်း တဲ့ မေးခွန်းဖြစ်ပါတယ်။ ရခိုင်ပြည်နယ်အစိုးရအဖွဲ့ရဲ့ ဖြေကြားချက်မှာ ရခိုင်ပြည်နယ်၊ ပုဏ္ဏားကျွန်းမြို့၊ သာယာကုန်း ကျေးရွာအနီးမှာရှိတဲ့ ပြင်ဖြူတာတမံဟာ ဒေသခံလယ်သမားများမှ ကိုယ်ထူကိုယ်ထစနစ်ဖြင့် တာဖို့ ခဲ့ပြီး နှစ်ကာလကြာမြင့်ခဲ့တဲ့အတွက် ယခုအခါမှာ ပုံစံကျမရှိတော့ဘဲ ပျက်စီးလျက်ရှိတယ်လို့ သိရ ပါတယ်။ တာတမံအလျား (၃၅၀၀၀)ပေရှိပြီး ကာကွယ်ဧရိယာ (၁၂၀၀)ဧကနှင့် အကျိုးပြုကျေးရွာ(၃) ရွာရှိပါတယ်။ ပြင်ဖြူရေငန်တား တာပုံစံကျပြုပြင်ခြင်းကို မူလကာကွယ်ဧက (၁၂၀၀)ဧကအပြင် စိုက်ပျိုးမြေဧက (၁၅၀)ခန့် အသစ်ထပ်မံထွက်ပေါ်လာနိုင်ပါတယ်။ ထို့အပြင် နွေရာသီအချိန်မှာ တာတမံအတွင်း ရေချိုရေပြင်ဧရိယာ (၈၀)ဧကခန့်ကိုလည်း ထိန်းသိမ်းရရှိနိုင်မှာဖြစ်ပြီး အနီးအနား ပတ်ဝန်းကျင်ကျေးရွာမှ ကျွဲ၊ နွားများအတွက် ရေချို သောက်သုံးနိုင်မှာလည်း ဖြစ်ပါတယ်။ သို့ဖြစ်ပါ၍ ပြင်ဖြူတာကို တာပုံစံကျ ပြုပြင်ရန်အတွက် ဒေသဆိုင်ရာအာဏာပိုင်များ၊ ဒေသခံတောင်သူလယ်သမားများနှင့် မြေယူရန် နေရာနှင့် ရေတံခါးတည်ဆောက်ရန် နေရာများကို ကြိုတင်ညှိနှိုင်းထားရှိရန် လိုအပ်မှာဖြစ်ပါတယ်။ သဘောတူညီမှုရရှိပါက တာပုံစံကျပြုပြင်ခြင်း နှင့် (၅ပေ x ၆ ပေ) (၁)ပေါက် ကွန်ကရစ်ရေတံခါး(၂)လုံး တည်ဆောက်ခြင်းလုပ်ငန်းများအတွက် ခန့်မှန်း ကုန်ကျငွေ (၃၇၃.၅၀)သန်းကို ၂၀၁၇-၂၀၁၈ ဘဏ္ဍာရေးနှစ်မှာ ပြည်နယ်အစိုးရ ရန်ပုံငွေမှာ လျာထား ပြီး ရန်ပုံငွေခွဲဝေရရှိမှုအပေါ်မှာ မူတည်ပြီးတော့ ဦးစားပေးအလိုက် ဆောင်ရွက်သွားမည်ဖြစ်ကြောင်း ဖြေကြားထားပါတယ်လို့ တင်ပြအပ်ပါတယ်။ တတိယမေးခွန်းဖြစ်တဲ့ ရှမ်းပြည်နယ် အမှတ်(၉)မဲဆန္ဒနယ် အမျိုးသားလွှတ်တော် ကိုယ်စားလှယ် ဦးခွန်သိန်းဖေ ရဲ့ ကြယ်ပွင့်ပြမေးခွန်းနဲ့ ပတ်သက်ပြီး ရှမ်းပြည်နယ်အစိုးရအဖွဲ့ရဲ့ ကိုယ်စား စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနမှ ဖြေကြားမှာ ဖြစ်ပါတယ်။ လွှတ်တော် ကိုယ်စားလှယ်ကြီးရဲ့ မေးခွန်းမှာ တောင်ကြီးမြို့နယ်၊ ကျောက်တလုံးကြီးမြို့နယ်ခွဲအတွင်းမှာ တည်ရှိတဲ့ ကျောက်တလုံးကြီး-ပင်တွန်လမ်းကို လာမယ့်ဘဏ္ဍာရေးနှစ်မှာ နိုင်ငံတော်ကနေ ဘတ်ဂျတ်လျာထား ဆောက်လုပ်ပေးနိုင်ပါရန်နှင့် စပ်လျဉ်းတဲ့ မေးခွန်းဖြစ်ပါတယ်။ ရှမ်းပြည်နယ်အစိုးရအဖွဲ့ရဲ့ ဖြေကြားချက်က ကျောက်တလုံးကြီးမြို့မှာ ပင်တွန်ကျေးရွာ အထိ ဆက်သွယ်သွားလာနိုင်တဲ့ ကျောက်တလုံးကြီး - ပင်တွန်လမ်းဟာ အရှည်(၈/၄)မိုင် ရှည်လျားပြီး လက်ရှိအခြေအနေမှာ နယ်စပ်ဒေသနှင့် တိုင်းရင်းသားလူမျိုးများ ဖွံ့ဖြိုးတိုးတက်ရေးဦးစီးဌာနမှ ဆောင်ရွက်ပေးထားတဲ့ လမ်းတစ်လမ်းဖြစ်တယ်လို့ သိရပါတယ်။ အဆိုပါကျောက်ကြမ်းလမ်းအရှည် (၈/၄)မိုင်ကို ကတ္တရာလမ်းအဖြစ် ဆောင်ရွက်မည်ဆိုပါက စုစုပေါင်းခန့်မှန်းကုန်ကျစရိတ်မှာ ငွေကျပ် (၇၂၄.၄၅၅)သန်း ကုန်ကျမှာ ဖြစ်ပါတယ်။ ကျေးရွာ(၇)ရွာ၊ အိမ်ခြေ(၉၂၉)အိမ်၊ လူဦးရေ(၃၆၂၈)ဦးကို အကျိုးပြုနိုင်မှာဖြစ်ပြီး သက်ဆိုင်ရာကျေးလက်ဒေသဖွံ့ဖြိုးတိုးတက်ရေးဦးစီးဌာနနဲ့ ညှိနှိုင်းတင်ပြ ပေးသွားမှာဖြစ်ကြောင်း ဖြေကြားလာပါတယ်။ တင်ပြချက်အရ ယခုဧရိယာခွဲဝေသတ်မှတ်ချက်ကို ကျေးလက်ဒေသဖွံ့ဖြိုးတိုးတက်ရေးဦးစီးဌာနက တာဝန်ယူရမယ့် ဧရိယာဖြစ်ပါတယ်။ ပြည်ထောင်စု အဆင့်က လမ်းတံတားလုပ်ငန်းများနဲ့ ပတ်သက်ပြီး လမ်းအမျိုးအစားနဲ့ လမ်းအဆင့်သတ်မှတ်ခြင်း၊﻿ လမ်းတံတားစံချိန်စံညွှန်းများသတ်မှတ်ခြင်း၊ လမ်းနယ်သတ်မှတ်ခြင်း၊ လမ်းပိုင်ဆိုင်မှု နယ်နိမိတ် သတ်မှတ်ခြင်း တို့ကို စီစဉ်ဆောင်ရွက်လျက်ရှိပါတယ်။ ပြည်ထောင်စုအဆင့်သတ်မှတ်ချက် (Criterid)များ နှင့်အညီ ဦးစားပေးရွေးချယ်ခြင်းကို ဆောင်ရွက်တဲ့နေရာမှာတော့ ပြည်နယ် တိုင်းဒေသကြီးမှ သက်ဆိုင်သည့် အဖွဲ့အစည်းများအားလုံး ပါဝင်ဆွေးနွေးပြီး နှစ်တို/နှစ်ရှည်စီမံကိန်း (Master Plan) ရေးဆွဲဖို့ရန် စီစဉ်ဆောင်ရွက်နေပြီ ဖြစ်ပါတယ်။ ပြည်နယ်/တိုင်းဒေသကြီးမှာ နှစ်တို/နှစ်ရှည်စီမံကိန်း (Master Plan)အရ ဦးစားပေး ရေးဆွဲလာတဲ့ လုပ်ငန်းများအပေါ်မှာ ကျေးလက်ဒေသဖွံ့ဖြိုးတိုးတက်ရေးဦးစီး ဌာနမှ စိစစ်ပြီး ဆောင်ရွက်ပေးသွားမှာ ဖြစ်ပါတယ်။ အမျိုးသားလွှတ်တော်ကိုယ်စားလှယ်မှ မေးမြန်းလာတဲ့ ကျောက်တလုံးကြီးမြို့နယ်ခွဲအတွင်း မှာရှိတဲ့ ကျောက်တလုံးကြီး-ပင်တွန်လမ်းကို ကတ္တရာလမ်းအဆင့် အဆင့်မြှင့်တင်ပေးရန်ကိစ္စနှင့် ပတ်သက်၍ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ကျေးလက်ဒေသဖွံ့ဖြိုးတိုးတက်ရေး ဦးစီးဌာနရဲ့ ၂၀၁၆-၂၀၁၇ ဘဏ္ဍာရေးနှစ်မှာ ပါဝင်ခဲ့ခြင်းမရှိပါဘူး။ သို့ဖြစ်တဲ့အတွက် လတ်တလော ဆောင်ရွက်ပေးနိုင်ခြင်း မရှိပါကြောင်းနှင့် နှစ်အလိုက် ပြည်နယ်နှင့်တိုင်းဒေသကြီးများရဲ့ ဦးစားပေး လျာထားတင်ပြမှု အပေါ်မှာ မူတည်ပြီးတော့ လျာထားတင်ပြ ဆောင်ရွက်သွားမည် ဖြစ်ပါကြောင်း ဖြေကြားအပ်ပါတယ်။ အားလုံးကိုကျေးဇူးတင်ပါတယ်။ (ဩဘာသံများ)
</speech>
</QASection>
</discussion><postface>
<title>
အမျိုးသားလွှတ်တော်ဥက္ကဋ္ဌကဒုတိယအကြိမ် အမျိုးသားလွှတ်တော် ဒုတိယပုံမှန်အစည်းအဝေး (၂၄) ရက်မြောက်နေ့ ရပ်နားကြောင်းနှင့် (၂၅)ရက်မြောက်နေ့ အစည်းအဝေး ဆက်လက်ကျင်းပမည့် နေ့ရက်နှင့်အချိန်ကို ကြေညာခြင်း
</title>
<speech type='speaker'>
အစီအစဉ်(၆) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ယခု ဒုတိယအကြိမ် အမျိုးသားလွှတ်တော် ဒုတိယပုံမှန် အစည်းအဝေး (၂၄) ရက် မြောက်နေ့ကို ရပ်နားပါမယ်။ ဒုတိယအကြိမ် အမျိုးသားလွှတ်တော် ဒုတိယပုံမှန်အစည်းအဝေး (၂၅) ရက်မြောက်နေ့ကို ၂၀၁၆ ခုနှစ်၊ စက်တင်ဘာလ ၂ ရက် (သောကြာနေ့) နံနက် ၁၀း၀၀ နာရီအချိန်မှာ ဆက်လက်ကျင်းပမှာ ဖြစ်ကြောင်း ကြေညာပါတယ်။
</speech>
<speech type='mc'>
အမျိုးသားလွှတ်တော် ဥက္ကဋ္ဌ ပြန်လည်ထွက်ခွာပါပြီ ခင်ဗျား။
</speech>
<speech type='mc'>အားလုံး ထွက်ခွာနိုင်ကြပါပြီ ခင်ဗျား။</speech>
<p>
ဒုတိယအကြိမ် အမျိုးသားလွှတ်တော် ဒုတိယပုံမှန်အစည်းအဝေး (၂၄)ရက်မြောက်နေ့ကို ၁၁၀၁ နာရီအချိန်တွင် ရပ်နားပါသည်။
</p>
ယအကြိမ် အမျိုးသားလုံး ထွက်ခွာနိုင်ကြပါသထွက်ခွာပါပြီခင်ဗျာ၊
</postface>
</transcript>
</doc>
