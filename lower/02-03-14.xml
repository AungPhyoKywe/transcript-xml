<doc>
<docinfo>
<docno>02-03-14.xml</docno>
<term value='02'>ဒုတိယအကြိမ်</term>
<session value='03'/>
<sittingday value='14'> </sittingday>
<legislature value='lower'>ပြည်သူ့လွှတ်တော်</legislature>
<title>
ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်သူ့လွှတ်တော် တတိယပုံမှန်အစည်းအဝေး (၁၄)ရက်မြောက်နေ့မှတ်တမ်း
</title>
<date>
၁၃၇၈ ခုနှစ်၊ နတ်တော်လဆန်း ၁၀ ရက် (၂၀၁၆ ခုနှစ်၊ ဒီဇင်ဘာလ ၉ ရက်) (သောကြာနေ့)
</date>
</docinfo>
<transcript>
<preface>
<p>နေပြည်တော်ရှိ ပြည်သူ့လွှတ်တော်အစည်းအဝေးခန်းမတွင် ဒုတိယအကြိမ် ပြည်သူ့လွှတ်တော် တတိယပုံမှန်အစည်းအဝေး (၁၄)ရက်မြောက်နေ့ကို နံနက် ၁၀း၀၀ နာရီအချိန်၌ စတင်ကျင်းပပါသည်။ ပြည်သူ့လွှတ်တော်အစည်းအဝေးကို ကြီးကြပ်ကွပ်ကဲသူအဖြစ် ပြည်သူ့လွှတ်တော်ဥက္ကဋ္ဌ ဦးဝင်းမြင့် က ဆောင်ရွက်ပြီး၊ အခမ်းအနားမှူးအဖြစ် ဦးတင်ဝင်းအောင်၊ ညွှန်ကြားရေးမှူးချုပ်၊ ပြည်သူ့လွှတ်တော်ရုံးက ဆောင်ရွက်ပါသည်။</p> 
<title>ပြည်သူ့လွှတ်တော် အစည်းအဝေး အထမြောက်ကြောင်းနှင့် စတင်ကျင်းပကြောင်း ကြေညာခြင်း</title>
<speech type='speaker'>
လွှတ်တော်ကိုယ်စားလှယ်များခင်ဗျား။ ဒီကနေ့ကျင်းပတဲ့ ဒုတိယအကြိမ် ပြည်သူ့ လွှတ်တော် တတိယပုံမှန်အစည်းအဝေး (၁၄)ရက်မြောက်နေ့မှာ ပြည်သူ့လွှတ်တော် လွှတ်တော် အခွင့်အရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်သူ့လွှတ်တော် ကိုယ်စားလှယ် ၄၂၆ ဦးရှိတဲ့အနက် ၃၉၉ ဦး တက်ရောက်ပါတယ်။ အစည်းအဝေးသို့ တက်ရောက်ခွင့် ရှိသူဦးရေ စုစုပေါင်းရဲ့ ၉၃.၆၆ ရာခိုင်နှုန်းရှိတဲ့အတွက် အစည်းအဝေး အထမြောက်ကြောင်းနှင့် စတင်ကျင်းပကြောင်း ကြေညာပါတယ်။ (ဩဘာသံများ)
</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type='speaker'>
လွှတ်တော်ကိုယ်စားလှယ်များခင်ဗျား။ အစီအစဉ်များကို ကြိုတင်ဖြန့်ဝေထားတဲ့ အတိုင်း ဆက်လက်ဆောင်ရွက်သွားပါမယ်။
</speech>
<leave>
<title>ပြည်သူ့လွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type='speaker'>
ယခု အစည်းအဝေးမတက်ရောက်နိုင်တဲ့ လွှတ်တော်ကိုယ်စားလှယ်များအတွက် ခွင့်ပန်ကြားရန်ဖြစ်ပါတယ်။
</speech>
<speech><mp id='245'>ဒေါ်နန်းထွေးသူ(အဖွဲ့ဝင်၊ လွှတ်တော်အခွင့်အရေးကော်မတီ)</mp> လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးရှင်။ ယနေ့ ၂၀၁၆ ခုနှစ်၊ ဒီဇင်ဘာလ ၉ ရက်နေ့ ဒုတိယအကြိမ် ပြည်သူ့လွှတ်တော် တတိယပုံမှန်အစည်းအဝေး (၁၄)ရက်မြောက်နေ့သို့ မတက်ရောက်နိုင်ပါသဖြင့် ခွင့်ပန်ကြားသူ လွှတ်တော်ကိုယ်စားလှယ်များ၏ကိုယ်စား ပြည်သူ့လွှတ်တော် လွှတ်တော်အခွင့်အရေး ကော်မတီ အဖွဲ့ဝင် ကျွန်မ ဒေါ်နန်းထွေးသူ၊ ဖားဆောင်းမဲဆန္ဒနယ်က စုစည်းတင်ပြသွားမှာ ဖြစ်ပါတယ်ရှင်။ ပြည်သူ့လွှတ်တော်မှာ ယနေ့ တက်ရောက်ခွင့်ရှိသော ကိုယ်စားလှယ် ၄၂၆ ဦးရှိပြီး တက်ရောက်သူ ကိုယ်စားလှယ်ဦးရေ ၃၉၉ ဦးရှိကာ ယနေ့ ခွင့်ပန်ကြားသူ ၈ ဦးရှိပါတယ်ရှင်။ ၎င်းတို့ကတော့ (၁) ကွမ်းခြံကုန်းမဲဆန္ဒနယ်မှ ဦးစိုးသူရထွန်း ခွင့် ၁ ရက်၊ (၂) ဇမ္ဗူသီရိမဲဆန္ဒနယ်မှ ဦးဖြိုးဇေယျာသော်(ခ)ဇေယျာသော် ခွင့် ၁ ရက်၊ (၃) တောင်ကြီးမဲဆန္ဒနယ်မှ ဒေါက်တာဒေါ်သန်းငွေ ခွင့် ၁ ရက်၊ (၄) ပွင့်ဖြူမဲဆန္ဒနယ်မှ ဦးထွန်းထွန်း ခွင့် ၁ ရက်၊ (၅) တပ်မတော်သားကိုယ်စားလှယ် ဗိုလ်မှူးစိန်ထွန်း ခွင့် ၁ ရက်၊ (၆) ဒေးဒရဲမဲဆန္ဒနယ်မှ ဒေါက်တာဒေါ်ခင်ညို ခွင့် ၁ ရက်၊ (၇) ကျွန်းလှမဲဆန္ဒနယ်မှ ဦးထွန်းဝင်း ခွင့် ၁ ရက်နှင့် (၈) ဟိုပုန်းမဲဆန္ဒနယ်မှ ဦးခွန်အောင်ကျော် ခွင့် ၁ ရက်တို့ဖြစ်ပါတယ်ရှင်။ ယခင် ခွင့်ပန်ကြားသူ ၁၉ ဦး၊ ယနေ့ ခွင့်ပန်ကြားသူ ၈ ဦး စုစုပေါင်း ခွင့်ပန်ကြားသူ ၂၇ ဦး ဖြစ်ပါတယ်ရှင်။ ခွင့်မဲ့ပျက်ကွက်သူမရှိပါကြောင်းနှင့် အထက်ပါကိုယ်စားလှယ်များ၏ ခွင့်ပန်ကြားမှုအား ခွင့်အဖြစ် ခွင့်ပြု ပေးပါရန် လေးစားစွာဖြင့် ပန်ကြားအပ်ပါတယ်ရှင်။</speech>
<speech type='speaker'>ခွင့်ပန်ကြားသူအားလုံးကို ခွင့်ပြုပါတယ်။</speech>
<title>
ပြည်သူ့လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို မှတ်တမ်းတင်ခြင်း
</title>
<speech type='speaker'>
လွှတ်တော်ကိုယ်စားလှယ်များခင်ဗျား။ ဒီကနေ့ အစည်းအဝေးမှာ တက်ရောက်ခွင့် ရှိတဲ့ လွှတ်တော်ကိုယ်စားလှယ် ၄၂၆ ဦး၊ ယခင် ခွင့်ပန်ကြား၍ ခွင့်ပြု ထားသူ ၁၉ ဦး၊ ယနေ့ ခွင့်ပြုထားသူ ၈ ဦးဖြစ်၍ လွှတ်တော်က ခွင့်ပြု ထားသူ စုစုပေါင်း ၂၇ ဦးဖြစ်ပါတယ်။ ခွင့်မဲ့ ပျက်ကွက်သူမရှိပါ။ ယခု လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို လွှတ်တော်ရဲ့ အတည်ပြုချက်ရယူပါမယ်။ ပြည်သူ့လွှတ်တော်ကိုယ်စားလှယ်များ အစည်းအဝေး တက်ရောက်မှုအခြေအနေတင်ပြချက်ကို အတည်ပြု မှတ်တမ်းတင်ရန် လွှတ်တော်က သဘောတူ ပါသလားခင်ဗျား။
</speech>
<p>
သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။
</p>
<speech type='speaker'>
လွှတ်တော်က သဘောတူတဲ့အတွက် ကိုယ်စားလှယ်များ အစည်းအဝေး တက်ရောက်မှုအခြေအနေကို အတည်ပြုမှတ်တမ်းတင်ကြောင်း ကြေညာပါတယ်။ (ဩဘာသံများ)
</speech>
</leave>
</preface>
<QASection>
<title>
ကြယ်ပွင့်ပြထားသည့်မေးခွန်းများကို လွှတ်တော်ကိုယ်စားလှယ်များက မေးမြန်းခြင်းနှင့် သက်ဆိုင်ရာပြည်ထောင်စုအဆင့် အဖွဲ့အစည်းဝင်က ဖြေကြားခြင်း
</title>
<speech type='speaker'>
လွှတ်တော်ကိုယ်စားလှယ်များခင်ဗျား။ မေးခွန်းများ မေးမြန်းခြင်း၊ ဖြေကြားခြင်း အစီအစဉ် စတင်ဆောင်ရွက်ပါမယ်။
</speech>
<Q-A>
<title>
အုပ်ချုပ်ရေးမဏ္ဍိုင်၏ ပြည်ထောင်စုအဆင့်နှင့် တိုင်းဒေသကြီး/ပြည်နယ်အဆင့်များတွင် တာဝန် ထမ်းဆောင်နေကြသူများအား လွှတ်တော်ကိုယ်စားလှယ်များက အဆောတလျင်ဆက်သွယ် အကြောင်းကြားနိုင်မည့် အရေးပေါ်ဆက်သွယ်ရေးလမ်းကြောင်း (Hot Line) တစ်ခု ဖွင့်ပေးထားရန် အစီအစဉ်ရှိ/မရှိနှင့် စပ်လျဉ်းသည့်မေးခွန်း
</title>
<speech type='speaker'>
ပထမဦးစွာ တွံတေးမဲဆန္ဒနယ်မှ ဦးမြင့်လွင် မေးမြန်းဖို့ ဖြစ်ပါတယ်။
</speech>
<speech><mp id='451'>ဦးမြင့်လွင်(တွံတေးမဲဆန္ဒနယ်)</mp> အားလုံးမင်္ဂလာပါ။ ကျွန်တော်ကတော့ ရန်ကုန်တိုင်း ဒေသကြီး၊ တွံတေးမဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးမြင့်လွင် ဖြစ်ပါတယ်။ ကျွန်တော် က လွှတ်တော်ကိုယ်စားလှယ်များအတွက် အရေးပေါ်ဆက်သွယ်နိုင်မယ့် တယ်လီဖုန်းလိုင်းတစ်ခု ရရှိ ရေးကိစ္စနှင့်ပတ်သက်ပြီးတော့ မေးခွန်းမေးမြန်းသွားမှာဖြစ်ပါတယ်။ လေးစားအပ်ပါတဲ့ ပြည်သူ့ လွှတ်တော်ဥက္ကဋ္ဌကြီးခင်ဗျား။ ကျွန်တော်တို့ ၂၀၁၅ ခုနှစ်က ကျင်းပခဲ့တဲ့ ရွေးကောက်ပွဲမှာ မဲထည့်ခဲ့တဲ့ ပြည်သူတွေ အပြောင်းအလဲအတွက် သူတို့က အင်မတန်ပဲ ကြီးမားတဲ့မျှော်လင့်ချက်ရှိကြပါတယ်။ အဲဒီ မျှော်လင့်ချက်ကို ကျွန်တော်တို့ လွှတ်တော်ကိုယ်စားလှယ်တွေကလည်း တတ်နိုင်သလောက် စွမ်းစွမ်း တမံ အကောင်အထည်ဖော်ပေးနေကြပါတယ်။ အဲဒီလို အကောင်အထည်ဖော်တဲ့အခါမှာ ကျွန်တော်တို့ ပြည်သူ့လွှတ်တော်ဥက္ကဋ္ဌကြီး မကြာမကြာညွှန်ကြားတဲ့အတိုင်းပဲ ကျွန်တော်တို့ ကိုယ်စားလှယ်တွေ လွှတ်တော်မှာ မေးခွန်းတွေမေးပါ။ အဆိုတွေ တင်စရာရှိတာလည်း တင်ပါ။ ပြည်သူတွေဆီကိုလည်း ကိုယ်တိုင်ကိုယ်ကျသွားရောက်ပြီးတော့ ပေါင်းစပ်ညှိနှိုင်းဆောင်ရွက်ပေးလို့ရတာတွေကို ညှိနှိုင်း ဆောင်ရွက်ပေးပါဆိုတဲ့ ညွှန်ကြားချက်အတိုင်း ကျွန်တော်တို့ဆိုရင် ပိတ်ရက် စနေ၊ တနင်္ဂနွေတိုင်း နီးပါးလောက်ကို ပြန်တယ်။ လွှတ်တော်ပိတ်ရက်တွေမှာလည်း သွားပြီးတော့ ပြည်သူတွေနဲ့ ကျွန်တော်တို့ ထိတွေ့ပါတယ်။ ကျေးရွာအရောက်သွားထိတွေ့တယ်။ ကျွန်တော်တို့ ပါတီရုံးတွေမှာ ထိတွေ့တယ်။ နေအိမ်တွေမှာ ထိတွေ့ပြီးတော့ ပြည်သူတွေရဲ့ အခက်အခဲတွေ ကျွန်တော်တို့ ညှိနှိုင်း ပေါင်းစပ်ပြီးတော့ ဖြေရှင်းပေးပါတယ်။ အဲဒီလိုဖြေရှင်းပေးတဲ့အခါမှာ ဌာနဆိုင်ရာအကြီးအကဲတွေနဲ့ ပေါင်းစပ်ညှိနှိုင်းပြီးတော့ ဖြေရှင်းပေးရတာဖြစ်ပါတယ်။ အဲဒီလိုဖြေရှင်းတဲ့အခါမှာတော့ ပြဿနာတွေ ကတော့ ပေါင်းစုံပါပဲ။ မြောင်းပိတ်နေတာ၊ ရေတွေကြီးပြီးတော့ လယ်တွေစိုက်မရတာ၊ နောက်ဖေး လမ်းကြားတွေ ပိတ်ဆို့တာ၊ သူများခြံစည်းရိုးကိုကျော်ပြီးတော့ ခတ်တာ၊ အဲဒီလိုပြဿနာမျိုးတွေ အများကြီးပါပဲ။ အဲဒီတော့ ကျွန်တော်တို့က သက်ဆိုင်ရာ ဌာနဆိုင်ရာအကြီးအကဲတွေ ညှိနှိုင်းပေါင်းစပ် ပြီးတော့ ဖြေရှင်းပေးရပါတယ်။ ဖြေရှင်းတဲ့အခါကျတော့ ကိစ္စတချို့ပြေလည်တာတွေလည်း ရှိပါတယ်။ ပြေလည်တဲ့ကိစ္စတွေလည်း တော်တော်များများရှိပါတယ်။ ဒါပေမဲ့ တချို့ကိစ္စတွေကျတော့ ကျွန်တော် တို့က ပေါင်းစပ်ညှိနှိုင်းဖြေရှင်းပြီးတော့ ကျွန်တော်တို့က လွှတ်တော်ကိုပြန်လာပြီးတော့ လွှတ်တော်ကို တက်ကြတယ်။ တက်တဲ့အခါ နောက် တစ်ပတ်၊ ၁၀ ရက်၊ ၁၅ ရက်ကြာတဲ့အခါ မေးလိုက်တဲ့အခါ ကျတော့ မပြီးသေးဘူး။ နောက်တစ်လလောက်နေလို့ မေးလိုက်တဲ့အခါကျတော့လည်း မပြီးသေးဘူး။ အဲဒီလိုဟာမျိုးတွေလည်း ကျွန်တော်တို့ ကြုံရတယ်။ ကြုံရတဲ့အခါကျတော့ ကျွန်တော်တို့က ဒီမှာ လွှတ်တော်ရောက်နေတဲ့အခါကျတော့ တယ်လီဖုန်းနဲ့ပဲ လှမ်းဆက်ပြီးတော့ ကျွန်တော်တို့က ဖြေရှင်း ရတာဖြစ်ပါတယ်။ အဲဒီတော့ ရောက်တဲ့အခါကျတော့ ဖြေရှင်းတော့လည်း ဌာနဆိုင်ရာအကြီးအကဲ တချို့က ဒီလို အကြောင်းတွေအမျိုးမျိုးပြပြီးတော့ ဟိုဟာကြောင့်၊ ဒီဟာကြောင့်ဆိုပြီးတော့ ပြောတာ တွေရှိပါတယ်။ အဲဒီတော့ ကျွန်တော်တို့ကလည်း ရောက်တုန်းရောက်ခိုက်ကို ဖြေရှင်းလို့ရတဲ့ဟာ ဖြေရှင်းပေးရတယ်။ ဖြေရှင်းလို့မရတဲ့အခါကျတော့လည်း ထားပစ်ခဲ့ပြီး ပြန်လာခဲ့တယ်။ အဲဒီလိုလုပ်တဲ့ အခါကျတော့ ကျွန်တော်တို့ ကြာလာတဲ့အခါကျတော့ ပြည်သူတွေက ကျွန်တော်တို့အပေါ်မှာ ယုံကြည် အားကိုးမှုက လျော့နည်းလာတဲ့အပိုင်းတွေ ဖြစ်လာပါတယ်။ တို့ မဲပေးလိုက်တဲ့လွှတ်တော်ကိုယ်စား လှယ်တွေကလည်း အားကိုးလို့မရပါဘူးဆိုတာမျိုးတွေ တချို့ပြောလာကြတာတွေ ရှိပါတယ်။ ကျွန်တော်တို့ လုပ်တယ်၊ ကြိုးစားတာတွေတော့ သိပါတယ်။ ဒါပေမဲ့ အားကိုးလို့မရဘူး။ Relievable မဖြစ်ဘူးဆိုတဲ့ ဝေဖန်မှုမျိုးတွေ ကြားလာရတာတွေရှိပါတယ်။ ဒီအခါကျတော့ ကျွန်တော်တို့က ဒီကိစ္စနဲ့ ပတ်သက်ပြီးတော့ ဌာနဆိုင်ရာအကြီးအကဲတွေဟာ တကယ်ပဲ သူတို့အခက်အခဲတွေကြောင့်ပဲ သူတို့တွေ မဖြေရှင်းနိုင်တာလား။ ဒါမှမဟုတ်လို့ရှိရင် သူတို့ရဲ့ ခေတ်ဟောင်း စနစ်ဟောင်းက သူတို့ရဲ့ အကျင့်ဟောင်းတွေအတိုင်းပဲ အမျိုးမျိုးအကြံအဖန်မရလို့ပဲဖြစ်ဖြစ်၊ မလုပ်မရှုပ်မပြုတ်လို့ပဲဖြစ်ဖြစ် အဲဒီလိုအခြေအနေတွေကြောင့်ပဲ မလုပ်ပေးတာလားဆိုတာကို ကျွန်တော်တို့က မသိနိုင်ပါဘူး။ ဒါကြောင့်မို့လို့ ကျွန်တော်တို့အနေနဲ့က ကျွန်တော်တို့က ဘယ်လို အဖြေတစ်ခုကို တွေ့လဲဆိုရင် သက်ဆိုင်ရာဝန်ကြီးတွေ၊ ဝန်ကြီးချုပ်တွေ၊ ဌာနဆိုင်ရာပြည်ထောင်စုဝန်ကြီးတွေကတစ်ဆင့် ဆက်သွယ် နိုင်တဲ့ တယ်လီဖုန်းလိုင်းတစ်ခုကိုတော့ အမြန်ဆုံးရှိမယ်ဆိုရင် ကျွန်တော်တို့ရနိုင်မယ်။ ဒါကတော့ တစ်ဆင့် ချက်ချင်းမေးပြီးတော့ ဖြေရှင်းနိုင်မယ်ဆိုတဲ့ အဖြေကို ကျွန်တော်တို့ သွားတွေ့ပါတယ်။ ဒါကြောင့်မို့လို့ ဒီလိုအရေးပေါ် အဆောတလျင် ဆက်သွယ်နိုင်မယ့် တယ်လီဖုန်းဆက်သွယ်ရေး Hot Line တစ်ခု စီစဉ်ပေးဖို့အတွက် သက်ဆိုင်ရာဝန်ကြီးဌာနမှ အစီအစဉ်ရှိ/မရှိ လေးစားအပ်တဲ့ လွှတ်တော်ဥက္ကဋ္ဌကြီးမှတစ်ဆင့် မေးမြန်းအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type='speaker'>
ပို့ဆောင်ရေးနှင့် ဆက်သွယ်ရေးဝန်ကြီးဌာနက ဖြေကြားရန်ဖြစ်ပါတယ်။
</speech>
<speech><agency id='31'>ဦးကျော်မျိုး(ဒုတိယဝန်ကြီး၊ ပို့ဆောင်ရေးနှင့် ဆက်သွယ်ရေးဝန်ကြီးဌာန)</agency>လေးစား အပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်တော်ကြီးများ၊ ပြည်ထောင်စု ဝန်ကြီးနှင့် အထူးဖိတ်ကြားထားတဲ့ ဧည့်သည်တော်များအားလုံး မင်္ဂလာအပေါင်းနှင့် ပြည့်စုံပါစေလို့ ဆုတောင်းမေတ္တာပို့သအပ်ပါတယ်ခင်ဗျား။ ရန်ကုန်တိုင်းဒေသကြီး၊ တွံတေးမဲဆန္ဒနယ် ပြည်သူ့ လွှတ်တော်ကိုယ်စားလှယ် ဦးမြင့်လွင်၏ အုပ်ချုပ်ရေးမဏ္ဍိုင်၏ ပြည်ထောင်စုအဆင့်နှင့် တိုင်းဒေသကြီး/ပြည်နယ်အဆင့်များတွင် တာဝန်ထမ်းဆောင်နေကြသူများအား လွှတ်တော်ကိုယ်စား လှယ်များက အဆောတလျင်ဆက်သွယ်အကြောင်းကြားနိုင်မယ့် အရေးပေါ်ဆက်သွယ်ရေးလမ်း ကြောင်း Hot Line တစ်ခု ဖွင့်ပေးထားရန် နိုင်ငံတော်အစိုးရတွင် အစီအစဉ်ရှိ/မရှိ သိလိုခြင်းနှင့် စပ်လျဉ်း သည့် ကြယ်ပွင့်ပြမေးခွန်းကို ပို့ဆောင်ရေးနှင့် ဆက်သွယ်ရေးဝန်ကြီးဌာန ဒုတိယဝန်ကြီး ကျွန်တော် ဦးကျော်မျိုးမှ ရှင်းလင်းဖြေကြားသွားမှာ ဖြစ်ပါတယ်။ အမှန်တကယ်တော့ Hot Line ဆိုတာ Point to Point ဆက်သွယ်ရေးစနစ်တစ်ခုဖြစ်ပါတယ်။ မူရင်းအသုံးအနှုန်းအနေနဲ့ကတော့ နှစ်နိုင်ငံ အကြား နိုင်ငံအကြီးအကဲနှစ်ဦး တိုက်ရိုက်ပြောဆိုနိုင်ရန် ချိတ်ဆက်ထားတဲ့ဆက်သွယ်ရေး လမ်းကြောင်း တစ်ခုပဲဖြစ်ပါတယ်။ အဲဒီလို Hot Line စနစ်နဲ့ ချိတ်ဆက်ထားတဲ့ တယ်လီဖုန်းနဲ့ ပြောဆိုလိုတဲ့အခါမှာ ဘယ်နံပါတ်မှနှိပ်ဖို့မလိုဘဲနဲ့ တယ်လီဖုန်းကိုကောက်ကိုင်လိုက်တာနဲ့ တစ်ဘက် တယ်လီဖုန်းမှ ဘဲလ်မြည်သံမြည်ပြီးတော့ တိုက်ရိုက်ပြောဆိုလို့ရတဲ့စနစ်ပဲဖြစ်ပါတယ်ခင်ဗျား။ အဲဒီ စနစ်က သက်ဆိုင်ရာနိုင်ငံအကြီးအကဲနှစ်ဦးအကြား သီးသန့်တယ်လီဖုန်းလိုင်းတစ်လိုင်းနဲ့ ချိတ်ဆက် ထားတဲ့ သီးသန့်ဆက်သွယ်ရေးလမ်းကြောင်းတစ်ခုဖြစ်ပြီးတော့ သက်ဆိုင်သူနှစ်ဦးအကြား အသုံးပြု ရန်သာဖြစ်ပြီး တယ်လီဖုန်းအနီးမှာလည်း တစ်ဘက်ကလူက ရှိနေဖို့ လိုအပ်ပါတယ်ခင်ဗျား။ ဥပမာများအနေနဲ့ ကျူးဘာပြဿနာများဖြေရှင်းရန်အတွက် ၁၉၆၃ ခုနှစ်မှာ စတင်အသုံးပြု ခဲ့တဲ့ မော်စကို-ဝါရှင်တန် Hot Line၊ ၁၉၆၉ ခုနှစ်မှာ နှစ်နိုင်ငံပြဿနာဖြေရှင်းရန် အသုံးပြုခဲ့တဲ့ မော်စကို-ဘေဂျင်း Hot Line နှင့် ၂၀၁၅ ခုနှစ်မှာ စတင်ချိတ်ဆက်ခဲ့တဲ့ အမေရိကန်-အိန္ဒိယ Hot Line စသည်တို့ဖြစ်ကြပါတယ်။ ကျွန်တော် Power Point နဲ့ Slide လေးနှစ်ချပ် တင်ပြပါရစေခင်ဗျား။ ဒီဟာကတော့ ကျွန်တော် စောစောက ပြောသွားသလို လက်ရှိ ဒီနိုင်ငံတွေကြားမှာ သမ္မတ သို့မဟုတ် ဝန်ကြီးချုပ်နှစ်ဦးကြားမှာ ဆက်သွယ်ထားတဲ့ ဒီဟာ Top Level Hot Line တွေဖြစ်ပါတယ်။ အခုနက ကျွန်တော် ပြောသွားတဲ့အတိုင်း တယ်လီဖုန်းနဲ့ချိတ်ဆက်ထားတဲ့ဟာဖြစ်ပါတယ်။ ဟိုရှေးယခင်ကတော့ တယ်လီဖုန်းလိုင်းမရှိခင်တုန်းကတော့ Teletype ၊ Fax တို့နဲ့ ချိတ်ဆက်ထားတာဖြစ်ပါတယ်ခင်ဗျား။ ဒါကတော့ နိုင်ငံ့ခေါင်းဆောင်တွေအကြားမှာ ချိတ်ဆက်ထားတဲ့ အဓိကနိုင်ငံကြီးတွေဖြစ်ပါတယ် ခင်ဗျား။ ပြီးတော့ အခုနက ပြောသလို သမ္မတ၊ ဝန်ကြီးချုပ်အပြင်ကို အောက်အဆင့် နိုင်ငံခြားရေး ဝန်ကြီးတွေကြား၊ ကာကွယ်ရေးဝန်ကြီးတွေကြား၊ ဒါမှမဟုတ် အခုနကပြောသလို တခြားနိုင်ငံတွေမှာဆို နယူးကလီးယားလက်နက်ထိန်းချုပ်ရေးနှင့်ပတ်သက်ပြီးတော့ သက်ဆိုင်ရာအာဏာပိုင်တွေအကြား ဆက်သွယ်ဖို့အတွက် Hot Line တွေချိတ်ဆက်ထားတာတွေလည်း ရှိပါတယ်ခင်ဗျား။ နောက်ပိုင်းမှာ ပြည်သူတွေ အရေးပေါ်ကိစ္စတွေအတွက် ခေါ်ဆိုဖို့ သတ်မှတ်ထားတဲ့ တယ်လီဖုန်းနံပါတ်တွေ ဒါမှမဟုတ်ရင် ဝန်ဆောင်မှုတစ်ခုခုရယူရန် ကိစ္စများအတွက် ခေါ်ဆိုရန် သတ်မှတ်ထားတဲ့ တယ်လီဖုန်းနံပါတ်တွေကိုပါ Hot Line လို့ သာမန်အားဖြင့် ခေါ်ဝေါ် သုံးစွဲလာခဲ့ကြပါတယ်။ အမှန်တကယ်တော့ အဲဒီစနစ်ကတော့ Call Center တစ်ခုမှာ Operator လိုင်းများကို တယ်လီဖုန်းနံပါတ်တစ်ခုတည်းနဲ့ ခေါ်ဆိုလို့ရတဲ့စနစ်ပဲဖြစ်ပါတယ်ခင်ဗျား။ ဥပမာအနေနဲ့ 199 ဆိုရင် မြန်မာနိုင်ငံရဲတပ်ဖွဲ့၊ 191 ဆိုရင် မြန်မာနိုင်ငံမီးသတ်တပ်ဖွဲ့၊ 192 ဆိုရင် အရေးပေါ်လူနာ တင်ယာဉ်၊ 1880 ဆိုရင် ရန်ကုန်-မန္တလေးအမြန်လမ်း စသဖြင့် အရေးပေါ်ဆက်သွယ်ရန် ဖုန်းနံပါတ် များဖြစ်ပါတယ်။ ဒီအပြင်ကို အခုနကတော့ စီးပွားရေးအရ မဟုတ်ပါဘူးခင်ဗျား။ စီးပွားရေးအရဆိုရင် တချို့ဝန်ဆောင်မှုလုပ်ငန်းတွေမှာ Hot Line အဖြစ် အသုံးပြု နေတဲ့ Call Center တယ်လီဖုန်းနံပါတ် များလည်း ရှိပါတယ်ခင်ဗျား။ လေးစားအပ်ပါတဲ့ ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်ကြီးများခင်ဗျား။ လွှတ်တော်ကိုယ်စားလှယ်ကြီးတင်ပြသလို ပြည်ထောင်စုအဆင့်နှင့် တိုင်းဒေသကြီး/ ပြည်နယ်အဆင့် မှာ တာဝန်ထမ်းဆောင်နေကြတဲ့သူများကို လွှတ်တော်ကိုယ်စားလှယ်များအနေနဲ့ အဆောတလျင် ဆက်သွယ်အကြောင်းကြားနိုင်မယ့် အရေးပေါ်ဆက်သွယ်ရေးလမ်းကြောင်းတစ်ခု ဖွင့်ထားရေးနှင့် ပတ်သက်ပြီး ကျွန်တော် ဆက်လက်တင်ပြပါရစေခင်ဗျား။ ကျွန်တော်တို့ရဲ့ နိုင်ငံတော်သမ္မရုံးအနေနဲ့ နိုင်ငံတော်သမ္မရုံး Website ရဲ့ နိုင်ငံတော်သမ္မတထံ ပေးစာကဏ္ဍစာမျက်နှာနှင့် နိုင်ငံတော်၏ အတိုင်ပင်ခံပုဂ္ဂိုလ်ရုံး Website ရဲ့ နိုင်ငံတော်၏အတိုင်ပင်ခံပုဂ္ဂိုလ်ထံ ပေးစာကဏ္ဍ စာမျက်နှာတို့မှ တစ်ဆင့် လွှတ်တော်ကိုယ်စားလှယ်ကြီးများအပါအဝင် အများပြည်သူအနေနဲ့ အကြံပြု စာ၊ တိုင်ကြားစာ များကို အချိန်မရွေး တရားဝင်ပေးပို့နိုင်ရန် စီစဉ်ဆောင်ရွက်ထားတဲ့အပြင် နိုင်ငံတော်သမ္မတရုံးနှင့် နိုင်ငံတော်အတိုင်ပင်ခံပုဂ္ဂိုလ်ရုံးတို့ရဲ့ Facebook စာမျက်နှာအသီးသီးတွင်လည်း မည်သူမဆို တင်ပြနိုင်နေပြီ ဖြစ်ပါတယ်။ နိုင်ငံတော်သမ္မတရုံးနှင့် နိုင်ငံတော်၏အတိုင်ပင်ခံပုဂ္ဂိုလ်ရုံးတို့မှလည်း လက်ခံရရှိတဲ့ တရားဝင်တိုင်ကြားစာများကို အရေးတယူနှင့် သက်ဆိုင်ရာဝန်ကြီးဌာနများကိုပေးပို့၍ ဖြေရှင်းဆောင်ရွက်ပြီး ပြန်လည်တင်ပြစေလျက်ရှိပါတယ်ခင်ဗျား။ ထို့အပြင် ပြည်ထောင်စုဝန်ကြီးများ နှင့် တိုင်းဒေသကြီး/ ပြည်နယ်ဝန်ကြီးချုပ်တို့ဆီကိုလည်း တိုက်ရိုက်ဆက်သွယ်တိုင်ကြားရန် တယ်လီဖုန်းနံပါတ်များ၊ လိပ်စာများလည်းရှိပြီး ဆက်သွယ်လာမှုများအပေါ် ညှိနှိုင်းဖြေရှင်းဆောင်ရွက် ပေးလျက်ရှိပါတယ်။ သို့ဖြစ်ပါ၍ ယခုအခါ ဆက်သွယ်ရေးကွန်ရက်များ နိုင်ငံတစ်ဝန်းဖြန့်ကျက်တည်ဆောက် လျက်ရှိတာကြောင့် မိုဘိုင်းတယ်လီဖုန်းများကို နိုင်ငံတစ်ဝန်းဆက်သွယ်အသုံးပြုလျက်ရှိခြင်း၊ ရုံးခန်း နှင့် နေအိမ်များမှာလည်း Auto Telephone များ တပ်ဆင်အသုံးပြုလျက်ရှိခြင်း၊ လူကိုယ်တိုင် တွေ့ဆုံ ဆွေးနွေးနိုင်ခြင်း၊ တိုင်ကြားလိုသည့်ကိစ္စများ ရှေ့မှာဖော်ပြခဲ့တဲ့နည်းလမ်းများနှင့် တိုင်ကြားနိုင်ခြင်း တို့ကြောင်းလည်းကောင်း သိရှိရသလောက် နိုင်ငံတကာတွင်လည်း လွှတ်တော်ကိုယ်စားလှယ်ကြီးများ နှင့် ပြည်ထောင်စုအဆင့်၊ တိုင်းဒေသကြီးနှင့် ပြည်နယ်အဆင့်တွေမှာ တာဝန်ထမ်းဆောင်နေတဲ့ ပုဂ္ဂိုလ် များအကြား ဆက်သွယ်နိုင်တဲ့ Hot Line များ မထားရှိခြင်းတို့ကြောင့်လည်းကောင်း၊ ပြည်ထောင်စု အဆင့်နှင့် တိုင်းဒေသကြီး/ ပြည်နယ်အဆင့်များတွင် တာဝန်ထမ်းဆောင်နေကြသူများကို လွှတ်တော် ကိုယ်စားလှယ်များက အဆောတလျင်ဆက်သွယ်အကြောင်းကြားနိုင်မယ့် အရေးပေါ်ဆက်သွယ်ရေး လမ်းကြောင်း Hot Line တစ်ခု ဖွင့်ပေးထားရန် နိုင်ငံတော်အစိုးရအနေဖြင့် ဆောင်ရွက်ပေးရန် အစီ အစဉ်မရှိပါကြောင်း လေးစားစွာ ရှင်းလင်းဖြေကြားအပ်ပါတယ်ခင်ဗျား။ ကျေးဇူးတင်ပါတယ်ခင်ဗျား။</speech>
</Q-A>
<Q-A>
<title>
ပြည်မြို့ ခုတင်(၅ဝဝ)အထွေထွေရောဂါကုဆေးရုံကြီးတွင် လစ်လပ်လျက်ရှိသော အထူးကုဆရာဝန်ကြီး များ ဖြည့်တင်းခန့်ထားရန်နှင့် လိုအပ်လျက်ရှိသော ဆေးစတို၊ သွေးဌာနနှင့် ထရန်စဖော်မာ အသစ်တစ်လုံး၊ မီးလိုင်းအသစ်တစ်လိုင်း ချထားပေးရန်အစီအစဉ်ရှိ/မရှိနှင့်စပ်လျဉ်းသည့်မေးခွန်း
</title>
<speech type='speaker'>
ပထမဦးစွာ ပြည်မဲဆန္ဒနယ်မှ ဒေါက်တာဒေါ်ခင်စိုးစိုးကြည် မေးမြန်းဖို့ ဖြစ်ပါတယ်။
</speech>
<speech><mp id='199'>ဒေါက်တာဒေါ်ခင်စိုးစိုးကြည်(ပြည်မဲဆန္ဒနယ်)</mp> လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် အားလုံးပဲမင်္ဂလာပါရှင်။ ကျွန်မကတော့ ပြည်မဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဒေါက်တာဒေါ်ခင်စိုးစိုးကြည်ဖြစ်ပါတယ်။ ကျွန်မ ဒီနေ့မေးမြန်းလိုတဲ့မေးခွန်းကတော့ ပြည်မြို့၊ ခုတင် ၅၀၀ အထွေထွေရောဂါကုဆေးရုံကြီးမှာ လစ်လပ်လျက်ရှိနေတဲ့ အထူးကုဆရာဝန်ကြီး များ ဖြည့်တင်းခန့်ထားပေးဖို့ အစီအစဉ်ရှိ/မရှိနှင့် လိုအပ်လျက်ရှိတဲ့ ဆေးစတို၊ သွေးဌာန၊ ထရန်စဖော် မာအသစ်တစ်လုံးနှင့် မီးလိုင်းအသစ်တစ်လိုင်းချထားပေးရန် အစီအစဉ်ရှိ/မရှိ သိလိုတဲ့အတွက် မေးမြန်းရခြင်းဖြစ်ပါတယ်။ ကျွန်မတို့ ပြည်မြို့၊ ခုတင် ၅၀၀ ဆေးရုံကြီးဟာ ၂၀၁၅ ခုနှစ်နောက်ပိုင်း လောက်မှာမှ ခုတင် ၂၀၀ ကနေ ခုတင် ၅၀၀ အဖြစ် အဆင့်မြှင့်တင်ခဲ့တဲ့ဆေးရုံဖြစ်ပါတယ်။ ဒါကြောင့် မို့လို့ ခုတင် ၅၀၀ အဖြစ် အဆင့်မြှင့်တင်လိုက်တဲ့အချိန်မှာ ကျွန်မတို့ရဲ့ ဆေးရုံမှာ အဆောက်အဦတွေ ပြီးတော့ ဆေးနှင့်ဆေးပစ္စည်းကိရိယာတွေ၊ ဝန်ထမ်းအင်အားတွေ အများကြီးလိုအပ်လျက်ရှိပါတယ်။ ဒါပေမဲ့လည်း ကျွန်မ အဲဒီအထဲကနေပြီးတော့မှ ဆေးရုံအုပ်ကြီးနှင့်တိုင်ပင်ပြီးတော့ တကယ်လိုအပ်တာ တွေကို တောင်းခံရခြင်းဖြစ်ပါတယ်။ ကျွန်မတို့ပြည်မြို့ရဲ့ ဖျားနာဆောင်ဟာဆိုလို့ရှိရင် လူနာအင်အား ဟာ တကယ်လာရောက်ကုသတာ တော်တော်များပါတယ်။ Power Point အသုံးပြုခွင့်ပေးပါရှင်။ ကျွန်မတို့ရဲ့ ဖျားနာဆောင်မှာ အတွင်းလူနာအနေနဲ့ ၂၀၁၄ ခုနှစ်မှာ ၄၂၈၂ ဦး၊ ၂၀၁၅ ခုနှစ်မှာ ၄၈၉၀ ဦးနှင့် ၂၀၁၆ ခုနှစ် နိုဝင်ဘာအထိ ၅၂၇၀ ဦး တက်ရောက်ကုသပါတယ်။ ပြင်ပ လူနာအနေနဲ့တော့ ၂၀၁၄ ခုနှစ်မှာ ၃၈၄၇ ဦး၊ ၂၀၁၅ ခုနှစ်မှာ ၄၂၀၂ ဦးနှင့် ၂၀၁၆ ခုနှစ် နိုဝင်ဘာ အထိ ၅၂၆၂ ဦးအဖြစ် လာပြီးတော့ပြသကြတာကိုတွေ့ရပါတယ်။ ဒါကိုကြည့်ခြင်းအားဖြင့် ခုတင် (၅၀၀)ဖြစ်ပြီးတဲ့အခါမှာ လူနာဟာ အတွင်းလူနာရော၊ ပြင်ပလူနာပါ တိုးလာတာကို သေသေချာချာ သိနိုင်ပါတယ်။ ယခု ကျွန်မတို့ရဲ့ ဖျားနာဆောင်ကို ကြီးကြပ်ပြီးတော့ကုသပေးနေတဲ့ အထူးကုဆရာဝန် ကြီးနှစ်ဦးရှိပါတယ်။ သမားတော်ကြီးနှစ်ဦးရှိပါတယ်။ ဒါပေမဲ့ အခုအခါမှာ ကျွန်မတို့ရဲ့ ဖျားနာဆောင်ကို အလှူရှင်ကနေ ပြီးတော့ ကျောက်ကပ်ဆေးတဲ့စက်လည်း လှူဒါန်းထားပြီးဖြစ်ပါတယ်။ ဒါကြောင့်မို့လို့ ဒီဆရာဝန်ကြီးနှစ်ဦးအနက် တစ်ဦးဟာ Rend Training သွားရမှာဖြစ်ပေမယ့် လည်း ဒီလူနာအရေအတွက်နဲ့ ကျွန်မတို့က တစ်ယောက်တည်းကျန်လို့မဖြစ်တဲ့အတွက် ဒီ Training ကိုလည်း မသွားရသေးဘူးလို့ သမားတော်ကြီးများကပြောပါတယ်။ ဒါကြောင့်မို့လို့ လိုအပ်လျက်ရှိတဲ့ Junior Consultant တစ်ဦးနှင့် First Assistant တစ်ဦး ဖြစ်နိုင်မယ်ဆိုရင် Rend Training ရပြီးသား Physician ချထားပေးမယ်ဆိုရင် ကျွန်မတို့ဆေးရုံကြီးနှင့်ပြည်သူတွေအတွက် အလွန်ပဲအဆင်ပြေ မယ်ဖြစ်တဲ့အတွက် တင်ပြတောင်းခံရခြင်းဖြစ်ပါတယ်။ ဒုတိယတစ်ချက်အနေနဲ့ကတော့ ကျွန်မတို့ ပြည်မြို့ဟာ တကယ့်ဟိုင်းဝေးလမ်းဆုံတဲ့နေရာမှာရှိတာဖြစ်ပါတယ်။ ဒါကြောင့်မို့လို့ ကျွန်မတို့ဟာ RTA Case အပါအဝင် မှုခင်းလူနာလည်းများပါတယ်။ ကျွန်မ စာရင်းဇယားနဲ့တင်ပြရမယ်ဆိုရင် မှုခင်းလူနာဟာ ၂၀၁၄ ခုနှစ်မှာ ၃၄၅၄ ဦး၊ ၂၀၁၅ ခုနှစ်မှာ ၃၄၂၉ ဦးနှင့် ၂၀၁၆ ခုနှစ် နိုဝင်ဘာလ အထိ ၃၀၁၄ ဦးရှိပါတယ်။ တစ်လမှာဆိုရင် မှုခင်းလူနာ အနည်းဆုံး ၁၉၀ ကနေ အများဆုံး ၃၉၅ ယောက်အထိ ကြည့်ပေးရတာဖြစ်ပါတယ်။ ဒါပေမဲ့လည်း ကျွန်မတင်ပြချင်တာကတော့ မှုခင်းဆရာဝန် ကြီးလစ်လပ်နေခဲ့တာ ကျွန်မတို့ဆေးရုံမှာ ခုနစ်နှစ်ခန့်ရှိနေပါပြီ။ ဒါကြောင့်မို့လို့ မှုခင်းဆရာဝန်ကြီး တစ်ဦးလည်း မဖြစ်မနေလိုအပ်လျက်ရှိကြောင်း တင်ပြတောင်းခံအပ်ပါတယ်။ ကျွန်မတင်ပြစဉ်အချိန် တုန်းကတော့ ဓာတ်မှန်ဆရာဝန်ကြီးလည်း လိုအပ်ပါတယ်။ တစ်ယောက်တည်းရှိတာမို့လို့ C.T Scan ထောက်ပံ့ပြီးတဲ့အချိန်မှာ အဆင်မပြေပါဘူး။ သို့သော်လည်း ယခုအခါမှာ ဒီပလိုမာဓာတ်မှန်ဆရာဝန် ကြီးတစ်ဦး ရောက်ရှိလာပြီဖြစ်တဲ့အတွက် လုပ်ငန်းလွယ်ကူနေပါပြီလို့ ကျွန်မကို ဆေးရုံအုပ်ကြီးက ပြောပါတယ်။ နောက်ဆက်လက်ပြီးတော့ ကျွန်မ တင်ပြတောင်းခံချင်တာကတော့ ပြည်ဆေးရုံကြီးမှာ ကျွန်မ တို့က ဆေးစတိုအဆောက်အဦမရှိပါဘူး။ ဒါကြောင့်မို့လို့ ကျွန်မတို့ဟာ သံဃာဆောင်ရဲ့ အောက်ထပ် ကို ဆေးစတိုအဖြစ်နဲ့သုံးနေရပါတယ်။ ဒါကြောင့်မို့လို့ Sub deport အဖြစ်ရှိတဲ့မြို့ဖြစ်တဲ့အတွက် ကြောင့်မို့လို့ ကျွန်မတို့ဟာ ဆေးစတို Parker လိုချင်ပါတယ်။ နောက်တစ်ခု ဓာတ်ခွဲခန်းနှင့်သွေးဘဏ် ဌာနဟာဆိုလို့ရှိရင်လည်း ကျဉ်းတဲ့အတွက် ဝန်ထမ်းတွေရော၊ လူနာတွေရော၊ သွေးလှူရှင်တွေအတွက် ပါ အဆင်မပြေဘူးဖြစ်ပါတယ်။ ဒါကြောင့်မို့လို့ Blood Bank သီးသန့်သာခွဲထုတ်ပေးမယ်ဆိုရင် ကျွန်မ တို့ရဲ့ ဓာတ်ခွဲလုပ်ငန်းတွေ တကယ်ကိုအဆင်ပြေမှာဖြစ်တဲ့အတွက်လည်း ဒါကိုတောင်းခံရခြင်း ဖြစ်ပါတယ်။ CT Scan လည်းရောက်ရှိလာပြီဖြစ်တဲ့အတွက် C.T Scan အတွက် ကျွန်မတို့က မီးအားပြည့်ဖို့လိုအပ်ပါတယ်။ ဒါကြောင့်မို့လို့ ဒီအတွက်ရယ်။ နောက်တစ်ခု ဓာတ်ခွဲခန်းမှာ ကျွန်မတို့ အသုံးပြုတဲ့ Refrigerdted Centrifuge လို့ခေါ်တဲ့ သွေးရည်ကြည်ခွဲစက်ဟာ တကယ့်သွေးလွန် တုပ်ကွေးလူနာတွေအတွက် အချိန်မီလိုအပ်တာဖြစ်ပါတယ်။ ဒီစက်ကြီးနှစ်လုံးရှိပေမယ့် မီးအားမပြည့် တဲ့အတွက် လွန်ခဲ့တဲ့သိပ်မကြာခင်ကပျက်တဲ့အတွက် ပြင်ရပါတယ်လို့ Pathologist ဆရာက တင်ပြ ပါတယ်။ ဒါကြောင့်မို့လို့ C.T Scan ကလည်း ပြဿနာတစ်ခုရှိတာက အခုအချိန်မှာ သူ့ကိုသုံးမယ် ဆိုရင် ကျွန်မတို့က မီးစက်မောင်းရပါတယ်။ မီးစက်က နှစ်နာရီလောက်မောင်းရတဲ့အခါမှာ အသုံးပြု ရမယ့်လူနာတွေအတွက် ကုန်ကျစရိတ်များနေပါတယ်။ ဒါကြောင့်မို့လို့ ဒါကိုမီးအားအပြည့်ပေးနိုင်မယ့် C.T Scan နှင့် သွေးရည်ကြည်ခွဲစက်အတွက် 315 KVA ထရန်စဖော်မာတစ်လုံးနှင့် မီးအားလိုင်း အသစ်တစ်ခုကို ကျွန်မတို့လည်း လိုအပ်လျက်ရှိတာမို့လို့ တစ်ပါတည်းတင်ပြတောင်းခံအပ်ပါတယ်။ ဒါကြောင့်မို့လို့ ကျွန်မတို့ရဲ့ ဆေးရုံမှာလိုအပ်နေတဲ့ ဆရာဝန်ကြီးများနှင့် လိုအပ်ချက်များကို ဖြည့်ဆည်း ပေးနိုင်ဖို့အစီအစဉ်ရှိ/မရှိနှင့် တကယ်လို့ ကျွန်မတို့ကိုပေးခဲ့မယ်ဆိုရင် ဘယ်ဘတ်ဂျက်မှာ ကျွန်မတို့ကို ပေးမယ်ဆိုတာကို ပြည်သူများရဲ့ ကိုယ်စား လွှတ်တော်ဥက္ကဋ္ဌကြီးမှတစ်ဆင့် ကျွန်မမေးမြန်းအပ်ပါတယ်။ အားလုံးကိုကျေးဇူးတင်ပါတယ်ရှင်။</speech>
<speech type='speaker'>
ကျန်းမာရေးနှင့် အားကစားဝန်ကြီးဌာနက ဖြေကြားရန်ဖြစ်ပါတယ်။
</speech>
<speech><agency id='20'>ဒေါက်တာမြင့်ထွေး(ဒုတိယဝန်ကြီး၊ ကျန်းမာရေးနှင့်အားကစားဝန်ကြီးဌာန)</agency>လေးစားအပ် ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များအားလုံး ကိုယ်၏ ကျန်းမာခြင်း၊ စိတ်၏ချမ်းသာခြင်းဖြင့် ပြည့်စုံပါစေကြောင်း ပထမဆုံး ဆုမွန်ကောင်းတောင်းပါတယ်။ ကျွန်တော်ကတော့ ကျန်းမာရေးနှင့်အားကစားဝန်ကြီးဌာနမှ ပြည်ထောင်စုဝန်ကြီး ဒေါက်တာ မြင့်ထွေးဖြစ်ပါတယ်။ ဒီမေးခွန်းဟာ အလွန်လည်းကောင်းတဲ့မေးခွန်း၊ အလွန်လည်းအရေးကြီးတဲ့ မေးခွန်း၊ လွှတ်တော်ကိုယ်စားလှယ်ကြီးများအားလုံးနဲ့လည်းသက်ဆိုင်တဲ့၊ တစ်ပြည်လုံးနဲ့လည်းဆိုင်တဲ့ မေးခွန်းဖြစ်တဲ့အတွက် အချိန်အနည်းငယ်ပိုပေးခွင့်ပြုပါ။ ကျွန်တော့်အနေနဲ့ ဒီမေးခွန်းကိုရတဲ့အခါမှာ ပြည်၊ ခုတင် ၅၀၀ ဆံ့ဆေးရုံကြီး ၂၀၁၅ ခုနှစ်ကနေစဖြစ်တဲ့ဆေးရုံကြီးကို Human Resources ကို Andlyze လုပ်ကြည့်လိုက်ပါတယ်။ လုပ်လိုက်တဲ့အခါမှာ ကျွန်တော့်အနေနဲ့ ပထမဆုံးတင်ပြချင်တာ က ဆေးရုံတစ်ရုံမှာဆိုလို့ရှိရင်၊ ဆေးရုံကြီးတွေမှာဆိုရင် Three Category ရှိပါတယ်။ Senior Consultant, Junior Consultant, Specialist(AS)olu Baş:i[:22:09:003:50ps .cofio သူများဖြစ်ပါတယ်။ ဒီ ပြည်ဆေးရုံကြီးကိုကြည့်လိုက်တဲ့အခါမှာ Senior Consultant ဖြစ်တဲ့ ကျွန်တော် တို့မှာ အဓိကဘာသာကြီးလေးခုရှိပါတယ်။ ဆေးပညာ၊ ခွဲစိတ်၊ ကလေး၊ သားဖွားမီးယပ် ဒီလေးခု စုံလို့ရှိရင် တော်တော်များများလုပ်လို့ရပါတယ်။ ဆိုလိုတာက Physician တစ်ယောက်သည် ရောဂါ တော်တော်များများကိုလုပ်လို့ရပါတယ်။ Cardiac လည်းကုလို့ရပါတယ်။ နှလုံးရော၊ အဆုတ်ရော အကုန်လုံးကုလို့ရပါတယ်။ အဲဒီတော့ ဒီနေရာမှာ သူ့ရဲ့ ဖွဲ့စည်းပုံအရ အဓိကဘာသာကြီးလေးခုမှာ Senior Consultant က နှစ်ဦးစီရှိရမှာပါ။ အားလုံးအပြည့်အစုံရှိပါတယ်။ နှစ်ယောက်၊ နှစ်ယောက် အကုန်ရှိပါတယ်။ ဒီမှာကြည့်လိုက်တဲ့အခါမှာ Senior Consultant လည်း မေ့ဆေးမှာ နှစ်ယောက် ရှိတဲ့နေရာမှာ တစ်ယောက်ရှိပါတယ်။ အရိုး နှစ်ယောက်ရှိတဲ့နေရာမှာ တစ်ယောက်ရှိပါတယ်။ နား၊ နှာခေါင်း၊ လည်ချောင်း တစ်ယောက်ရှိတဲ့နေရာမှာ တစ်ယောက်ရှိပါတယ်။ ဓာတ်မှန် တစ်ယောက် ရှိတဲ့နေရာမှာ တစ်ယောက်လည်းရှိပါတယ်။ မျက်စိ တစ်ယောက်ရှိတဲ့နေရာမှာ တစ်ယောက်ရှိပါတယ်။ သို့သော် ဒီမှာမပြည့်စုံတာက ရောဂါဗေဒဆရာဝန်ကြီးရယ်၊ သွား Senior Consultant ရယ်၊ Micro Biologist ရယ်၊ အရိုးအဆစ်ရှိပါတယ်။ ဒါ ကျွန်တော် နောက်ဆက်ပြီးပြောပါမယ်။ ကျွန်တော်တို့ ဒီမှာကြည့်လိုက်တဲ့အခါမှာ ဒီပြည်ဆေးရုံကြီးမှာမရှိတဲ့ အခြား Consultant တွေ ရှိပါတယ်။ Senior Consultant တွေ။ ဥပမာဆိုလို့ရှိရင် ဦးနှောက်အာရုံကြောခွဲစိတ် (Radiction) သူက Radiation ကရှိလို့လည်းမထူးပါဘူး။ ဘာလို့လဲဆိုတော့ စက်ကမရှိဘူး။ စက်ရှိတာက ကျွန်တော် တို့က ရန်ကုန်၊ မန္တလေး၊ နေပြည်တော်၊ တောင်ကြီးမှာပဲ Radiction လုပ်တဲ့ Rend Accessory တို့ ဘာတို့ အကုန်လုံးရှိပါတယ်။ အဲဒီတော့ ဒီမှာကတော့မလိုဘူး။ သို့သော်လည်း သူ့မှာလိုတဲ့ Concer နဲ့ပတ်သက်ပြီးတော့ ကုသမှုပါရဂူလိုတယ်။ ဦးနှောက်အာရုံကြောနဲ့ပတ်သက်ပြီးတော့ ပါရဂူလိုပါ တယ်။ ပါရဂူဆိုတာ Specialist ပါ။ အဲဒါအနေနဲ့လည်း ကျွန်တော်တို့အနေနဲ့ ရှိပါတယ်။ ဆိုလိုတာက လက်ထောက်ဆရာဝန်အထူးကု သူတို့သည်လည်း Post Graduate ရထားတဲ့ဆရာဝန်တွေ၊ Specialist တွေဖြစ်ပါတယ်။ သူတို့က လုပ်သက်အရသာလျှင် သူတို့ကို လက်ထောက်ဆရာဝန် အထူးကုခေါ်တာပါ။ သူတို့လုပ်သက်များလာရင် သူတို့သည် Junior Consultant ဖြစ်သွားမယ်။ ဆက်ပြီးတော့များလာရင် Senior Consultant ဖြစ်သွားမှာပါ။ အဲဒီတော့ ဒီမှာကြည့်တဲ့အခါမှာ လက်ထောက်ဆရာဝန်အထူးကုအနေနဲ့ စိတ်မှာရှိပါတယ်။ သားဖွားမီးယပ်မှာနှစ်ယောက်ရှိပါတယ်။ Cancer ကုဖို့နေရာမှာ တစ်ယောက်ရှိရမယ့်နေရာမှာ တစ်ယောက်ရှိပါတယ်။ ဦးနှောက်အာရုံကြော ဆေးကု Neuro Physician တစ်ယောက်ရှိပါတယ်။ အကြောအဆစ် Rheumatology မှာလည်း တစ်ယောက်ရှိပါတယ်။ အဏုဇီဝ(Micro Biology)မှာလည်း တစ်ယောက်ရှိပါတယ်။ မျက်စိမှာလည်း တစ်ယောက်ရှိပါတယ်။ ရောဂါဗေဒမှာလည်း တစ်ယောက်ရှိပါတယ်။ အဲဒီတော့ ကျွန်တော့်အနေနဲ့က ရိုးရိုး AS အနေနဲ့ လက်ထောက်ဆရာဝန်ဘွဲ့မရှိတဲ့ M.B.B.S ကလည်း ၁၀၃ ယောက်ရှိတဲ့နေရာမှာ အယောက် ၅၀ ကျွန်တော်တို့ဖြည့်တင်းပေးထားပါတယ်။ နောက်တစ်ချက်က မှုခင်းဆရာဝန်ကြီးအနေနဲ့ကတော့ ကျွန်တော်တို့က မရှိတာက တစ်တိုင်း ပြည်လုံးအနေနဲ့ မှုခင်းဆရာဝန်တွေကလိုနေပါတယ်။ ဘာကြောင့်လိုနေသလဲဆိုတော့ ဒီမှုခင်းဆရာဝန် Post Graduate (Medical Jurisprudence Forensic Medicine) Moroso pae: ဆရာဝန်ကြီးကနည်းပါတယ်။ သို့သော်လည်း ဒီနည်းတဲ့ကိစ္စကို ကျွန်တော်တို့က Stop Gap Mensure အနေနဲ့က ၂၀၁၅ ခုနှစ်က မှုခင်းဆရာဝန်ပါမောက္ခ၊ တွဲဖက်ပါမောက္ခကနေပြီးတော့ တစ်ပြည်လုံးအတိုင်းအတာအနေနဲ့ သူတို့ကလက်ထောက်ဆရာဝန်များအားလုံးကို ကျွန်တော်တို့ Training ပေးပါတယ်။ သင်တန်းတွေအကုန်လုံး တစ်ပြည်လုံးမှာ ကျွန်တော်တို့ပေးပြီးပါပြီ။ အကယ်၍ ပြည်ဆေးရုံကြီးမှာရှိတဲ့ လက်ထောက်ဆရာဝန်သည် မှုခင်းဘာသာရပ်ဆိုင်ရာမှာ ထပ်ပြီးတော့ Training လိုအပ်တယ်ဆိုလို့ရှိရင် ကျွန်တော်တို့က ရန်ကုန်ဆေးရုံကြီးကို နှစ်လ သို့မဟုတ် သုံးလ Attach လုပ်ပြီးတော့ ပြည်မြို့မှာရှိတဲ့ မှုခင်းဆိုင်ရာဘာသာရပ်နဲ့ပတ်သက်ပြီးတော့ ထပ်ပြီးတော့လုပ် ပေးပါမယ်။ ဒါကလည်း အလွန့်အလွန်အရေးကြီးပါတယ်။ ပြည်မြို့မှာ မှုခင်း၊ ရဲအရေးပိုင်တဲ့ အမှုတွေကများတဲ့အတွက် ဒါလည်း ကျွန်တော်တို့လိုမယ်ထင်ပါတယ်။ ဒီဥစ္စာကိုလည်း ကျွန်တော်တို့ အမြန်ဆုံးလုပ်ပေးပါမယ်။ ဒီနေရာမှာ ကျွန်တော် တစ်ခု ပြည်သူ့လွှတ်တော်ဥက္ကဋ္ဌကြီးကို တင်ပြချင် တာက ဒီလိုကိစ္စမျိုးတွေဟာ တကယ့်တကယ်ကတော့ ဆေးရုံအုပ်ကြီးမှာတာဝန်ရှိပါတယ်။ တာဝန်ရှိ တယ်ဆိုတာက သူ့ကြောင့် မဟုတ်ပါဘူး။ သူ့အနေနဲ့ ကျွန်တော်တို့ကိုပြောဖို့လိုပါတယ်။ ပြည်မြို့ ဆေးရုံအုပ်ကြီးသည် ပဲခူးတိုင်းဒေသကြီးကုသရေးဦးစီးမှူးကို အကြောင်းကြားရမယ်။ ကုသရေး ဦးစီးမှူးကနေ ညွှန်ကြားရေးမှူးချုပ်ကနေ အမြဲတမ်းအတွင်းဝန်ကနေ ဝန်ကြီးဆီကိုအကြောင်းကြားရင် တတ်နိုင်သမျှ ကျွန်တော်တို့ အကုန်လုပ်ပေးပါတယ်။ ဒီလိုကိစ္စတွေမှာ ဒီဆရာဝန်တွေမရှိဘူးဆိုတာ ကျွန်တော်တို့ ဗဟိုကနေ ချက်ချင်းမသိနိုင်ပါဘူး။ ကျွန်တော်တို့မှာ ဆေးရုံ ၁၀၀၀ ရှိပါတယ်။ မသိနိုင်ဘူး။ သို့သော်လည်း ဒီကိစ္စကို သိဖို့အတွက်ကို ကျွန်တော် အမိန့်ထုတ်ထားပါပြီ။ တစ်ပြည်လုံး ypgo. Different Category of Hospital (900) (0000) (joo), (000)330 HRH Specialist တွေ ဘယ်သူဘယ်သူတွေခွင့်ပြု ဘယ်နှစ်ယောက်ရှိတယ်။ ခန့်ထားတာဘယ်နှစ်ယောက်ရှိတယ်။ လစ်လပ်တာ ဘယ်နှစ်ယောက်ရှိတာကို ကျွန်တော် တောင်းခိုင်းထားပါတယ်။ ဒါကိုကြည့်လို့ရှိရင် ကျွန်တော် Overall Holistic Review အကုန်ပြန်ပြီးတော့လုပ်ပြီးမှ ကျွန်တော်တို့ရဲ့ ဘွဲ့လွန်ထုတ် တာတွေနဲ့ချိန်ပြီးလုပ်ပါမယ်။ ဒီနေရာမှာ ကျွန်တော်တစ်ခုတင်ပြချင်တာကတော့ ကျွန်တော်တို့က အခုမှ ခုနစ်လပဲရှိပါတယ်။ သို့သော် ဤနှစ်မှာဆိုလို့ရှိရင် ၂၀၁၆ ခုနှစ်မှာ ကျွန်တော်တို့ အထူးကုဆရာဝန်ကြီးများ ၅၇၅ ဦး ထွက်ပါမယ်။ ၂၀၁၇ ခုနှစ်မှာ အထူးကုဆရာဝန်ကြီး(Different Category) ၆၉၉ ဦးထွက်ပါမယ်။ ၂၀၁၈ ခုနှစ်မှာ ၇၄၃ ဦးထွက်မယ်။ စုစုပေါင်း ၂၀၁၇ ဦး ဒီနှစ်မှာထွက်ပါမယ်။ အလားတူစွာပဲ ပါရဂူ အဆင့်မှာဆိုလို့ရှိရင် ၂၀၁၆ ခုနှစ်မှာ ၈၇ ဦးထွက်မယ်။ ၂၀၁၇ ခုနှစ်မှာ ၈၅ ယောက်ထွက်မယ်။ ၂၀၁၈ ခုနှစ်မှာ ၁၅၆ ယောက်ထွက်မယ် စုစုပေါင်း ပါရဂူအဆင့်အနေနဲ့ ၃၂၈ ယောက်ထွက်ပါမယ်။ နောက် ၂၀၁၉-၂၀၂၀ ဘဏ္ဍာရေးနှစ်မှာဆိုရင် ဒါ့ထက်ပိုများများထွက်အောင် ကျွန်တော် အကုန်လုံးစီစဉ် ထားပြီးပါပြီ။ အလားတူစွာပဲ သွားမှာဆိုလို့ရှိရင်လည်း သွားအထူးကုတွေရှိပါတယ်။ အဲဒါတွေလည်း စာရင်းဇယားတွေအရ အကုန်တိုးဖို့ရှိပါတယ်။ ၂၀၁၆ ခုနှစ်မှာ ၅၁ ယောက်၊ ၂၀၁၇ ခုနှစ်မှာ ၄၈ ယောက်၊ ၂၀၁၈ ခုနှစ်မှာ ၁၃ ယောက် အဲဒီလိုထွက်ဖို့ရှိပါတယ်။ သူနာပြုမှာဆိုရင်လည်း သူနာပြု MSc ကအစ သူနာပြု သိပ္ပံတွေ အများကြီးထွက်ဖို့အစီအစဉ်ရှိပါတယ်။ အခုဒီနှစ်မှာဆိုလို့ရှိရင် နောက်ထပ် အလားအလာ ဘယ်လောက်ကောင်းသလဲဆိုလို့ရှိရင် ဆေးပညာမဟာသိပ္ပံသင်တန်းမှာ ၂၂၅၉ ဦးတက်နေပါတယ်။ ကျွန်တော်တို့မှာ တက္ကသိုလ် ၁၃ ခုရှိပါတယ်။ Different Category of Disciplines မှာ ၃၁၊ ၃၂ ခုရှိပါတယ်။ အဲဒီမှာ အကုန် ၂၂၅၉ ဦးတက်ပါတယ်။ ဆေးလက်တွေ့ ပါရဂူအနေနဲ့ ၃၅၅ ဦးတက်နေပါတယ်။ ဆေးလက်တွေ့အခြေခံပေါ့ Basic Health Science မှာ ၉၇ ဦး ပါရဂူသင်တန်းတက်နေပါတယ်။ ဒီပလိုမာမှာဆိုလို့ရှိရင် ၁၂၈ ဦးတက်နေပါတယ်။ ဆိုလိုတာက ကျွန်တော်တို့အနေနဲ့ ဆရာဝန်ပေါင်း ၂၈၃၉ ဦး သည် လောလောဆယ်သင်တန်းတွေတက်နေပါတယ်။ ဒီလူတွေ အောင်လာလို့ရှိရင် အများကြီး ထွက်လာမှာပါ။ အလားတူစွာပဲ နောက်နှစ်မှာ ကျွန်တော်တို့ ခေါ်ရင်လည်း ထပ်ပြီးလာမှာပါ။ အခု လောလောဆယ်ကတော့ ကျွန်တော်တို့က အချိန်နဲ့ လိုအပ်ချက် နဲ့ကိုလုပ်နေတဲ့အခါမှာ ဒီတစ်နှစ်၊ နှစ်နှစ်ကတော့ နည်းနည်းလေးတော့လိုမယ်ခင်ဗျ။ သို့သော် After 2, 3 years လောက်မှာဆိုရင် ကျွန်တော်တို့က တော်တော်လေးအလျင်မီလာလိမ့်မယ်လို့ ကျွန်တော် တင်ပြလိုပါတယ်။ အဲဒီတော့ ကျွန်တော်တို့ ခုတင် ၅၀၀ ဆေးရုံမှာဆိုရင် သူ့ရဲ့ ဖွဲ့စည်းပုံအရ အကောင်းဆုံး ဆိုလို့ရှိရင် ၈၈၂ ဦးရှိရမယ်။ သို့သော် ပြည်ဆေးရုံကြီးမှာ ၄၁၃ ရှိပါတယ်။ ၄၁၃ ဦးဆိုတာ ထက်ဝက် ရှိသော်လည်း စိုးရိမ်စရာတော့မလိုပါဘူး။ အထူးကုဆရာဝန်တွေလည်း အများကြီးရှိပါတယ်။ အဲဒီ တော့ ကျွန်တော့်အနေနဲ့ကတော့ နိုင်နင်းမယ်ထင်တယ်။ သို့သော် လွှတ်တော်ကိုယ်စားလှယ်ကြီး တင်ပြတဲ့အတိုင်း ကျွန်တော်တို့ ခုနက Rend Physician ပေါ့လေ။ ကျောက်ကပ်၊ ဆီး အဲဒီဟာနဲ့ ပတ်သက်ပြီး ကျွန်တော်တို့ အမြန်ဆုံးလုပ်ပေးပါမယ်။ Forensic မှာတော့ သုံးလ၊ နှစ်လ ရန်ကုန် 620:46:3:9 Forensic Medicine Department os Attach 88:60:llowfn sdscos? ကျွန်တော်တို့အနေနဲ့ကတော့ လူပေးရတယ်ဆိုတာ ချက်ချင်းပေးလို့မရပါဘူးခင်ဗျား။ အစိုးရက ဘတ်ဂျက်ပေးတဲ့အခါ ပစ္စည်းကိရိယာကတော့ တော်တော်လွယ်ပါတယ်ခင်ဗျား။ လူက နည်းနည်း ခက်ပါတယ်။ သူနာပြု အနေနဲ့ ဒီဆေးရုံကြီးရဲ့ အဓိကပေါ့။ ဆေးရုံတစ်ရုံမှာ အဓိကက ဆရာဝန်နဲ့ Equally Important က သူနာပြု ဆရာမများဖြစ်ပါတယ်။ သူနာပြု ဆရာမကို ကျွန်တော်တို့ ပြည်ဆေးရုံကြီးမှာကြည့်တဲ့အခါမှာ သူနာပြု အားလုံး ၁၉၀ ရှိပါတယ်။ ၁၀၀ ရာခိုင်နှုန်း မလုံလောက် သော်လည်း ကျွန်တော်တို့ တော်တော်လေးတော့ အခြေအနေတော့မဆိုးပါဘူး။ အဲဒီတော့ ဒီနေရာမှာ ကျွန်တော် တစ်ခုတင်ပြချင်တာက ပြီးခဲ့တဲ့ဒီဇင်ဘာလ ၂ ရက်လောက်က သူနာပြု ၁၂၉၁ ဦးခန့်လိုက် ပါတယ်။ ဒါကို တိုင်းနှင့်ပြည်နယ်ဦးစီးမှူးတွေလက်ထဲကို အပ်လိုက်ပါတယ်။ သူတို့ကနေပြီး ပြန်နေရာ ချမှာပါ။ အဲဒီမှာဆိုလို့ရှိရင် သူတို့ ဒီပြည်ဆေးရုံကိုလည်း ထပ်မံပြီးရောက်လာဖို့ရှိတယ်လို့ ကျွန်တော် မြင်ပါတယ်။ နောက် ဒီဇင်ဘာလမှာ BN.Sc(Bachelor of Science Nursing)ကို ၃၀၀ လောက် ကျွန်တော်တို့ခန့်ဖို့ရှိပါတယ်။ ဒီခန့်တဲ့အခါမှာလည်း ပြည်ဆေးရုံတင်မကဘူး။ အခြားလိုအပ်တဲ့ ဆေးရုံတွေကို ကျွန်တော်တို့ ခုနက Human Resource for Health ပေါ့လေ။ ကျန်းမာရေး လူ့စွမ်းအားအရင်းအမြစ်ကိုလေ့လာတဲ့ တွေ့ရှိချက်ပေါ်မူတည်ပြီး လိုအပ်တဲ့ဆေးရုံကို ကျွန်တော်တို့ Priority အနေနဲ့ပေးဖို့ရှိပါတယ်။ ခုနက ကျွန်တော်ပြောတဲ့ ပြည်သူ့လွှတ်တော်ကိုယ်စားလှယ်ကြီး တင်ပြတဲ့ Forensic Medicine ပေါ့လေ။ ဒီမှာဆိုလို့ရှိရင် ကျွန်တော်တို့ တစ်ပြည်လုံးအတိုင်းအတာ နဲ့ဆိုရင် စုစုပေါင်းသင်တန်းပေါင်း ၄၆ ကြိမ်ပေးပြီးတော့ ၁၅၀၀ ဦးသော လက်ထောက်ဆရာဝန်များကို ကျွန်တော်တို့သင်တန်းပေးပြီးပါပြီခင်ဗျား။ ဒုတိယအပိုင်းဖြစ်တဲ့ လွှတ်တော်ကိုယ်စားလှယ်ကြီးတင်ပြတဲ့ ပြည်မြို့ ခုတင် ၅၀၀ ဆေးရုံကြီး မှာ ကလေးလူနာကုသဆောင်နှစ်ထပ် တစ်လုံးဆောက်လုပ်ခြင်းအတွက် ၂၀၁၅-၂၀၁၆ ဘဏ္ဍာရေးနှစ် တွင် ရန်ပုံငွေ သန်း ၃၀၀၊ ၂၀၁၆-၂၀၁၇ ဘဏ္ဍာရေးနှစ်တွင် ရန်ပုံငွေ သန်း ၅၀၀ ခွင့်ပြုထားပြီး ဆောက်လုပ်လျက်လည်းရှိပါတယ်။ ထို့အပြင် CT Scan အဆောက်အဦအတွက် ဆောက်လုပ်ခြင်းကို လည်း ၂၀၁၅-၂၀၁၆ ဘဏ္ဍာရေးနှစ်မှာ သန်း ၅၀ သုံးပြီးတော့ ဆောက်လုပ်ခဲ့ပါတယ်။ အခု ပြီးနေပြီလို့ ထင်ပါတယ်။ လိုအပ်လျက်ရှိသော 315 KVA ထရန်စဖော်မာနှင့် မီးလိုင်းအသစ် တပ်ဆင်ခြင်း လုပ်ငန်းကိုလည်း ၂၀၁၆-၂၀၁၇ ဘဏ္ဍာရေးနှစ်အတွင်း ဆောင်ရွက် ပေးရန် စီစဉ်ထားပြီးဖြစ်ပါတယ်။ ဆေးစတိုဆောက်လုပ်ခြင်းလုပ်ငန်းအတွက် ကုသရေးဦးစီးဌာနရဲ့ ၂၀၁၇-၂၀၁၈ ဘဏ္ဍာရေးနှစ်မှာ သန်း ၆၀ ကျွန်တော်တို့တင်ထားပါတယ်။ အခု အစိုးရဆီကိုတင်ထားပါတယ်။ ကျန်ရှိသော ဓာတ်ခွဲဌာန နှင့်သွေးဘဏ်ဌာနအတွက် ၂၀၁၈-၂၀၁၉ ဘဏ္ဍာရေးနှစ်တွင်တော့ ရန်ပုံငွေတောင်းခံသွားဖို့ ကျွန်တော်တို့လုပ်ထားကြောင်းကိုတင်ပြရင်းနဲ့ လေးစားစွာ ဖြေကြားအပ်ပါတယ်။</speech>
</Q-A>
<Q-A>
<title>
ပင်လည်ဘူးမြို့နယ်အတွင်း ဆက်သွယ်ရေးခက်ခဲသော တောင်ကုန်းတောင်တန်းများတွင် နေထိုင် ကြသည့် တိုင်းရင်းသားများ၏ ကျန်းမာရေးစောင့်ရှောက်မှု ပြည့်ဝစွာရရှိရေးအတွက် နောင်တောအုပ်စု၊ တုံးမွန်းကျေးလက်ကျန်းမာရေးဌာနအား အဆင့်တိုးမြှင့်၍ တိုက်နယ်ဆေးရုံအဖြစ် တိုးမြှင့်ဖွင့်လှစ်ပေး ရန် အစီအစဉ်ရှိ/မရှိနှင့်စပ်လျဉ်းသည့်မေးခွန်း
</title>
<speech type='speaker'>
ပင်လည်ဘူးမဲဆန္ဒနယ်မှ ဦးမင်းနောင် မေးမြန်းဖို့ ဖြစ်ပါတယ်။
</speech>
<speech><mp id='354'>ဦးမင်းနောင်(ပင်လည်ဘူးမဲဆန္ဒနယ်)</mp> အားလုံးမင်္ဂလာပါ။ ကျွန်တော်ကတော့ စစ်ကိုင်း တိုင်းဒေသကြီး၊ ပင်လယ်ဘူးမြို့နယ်က ပြည်သူ့လွှတ်တော်ကိုယ်စားလှယ် ဦးမင်းနောင်ဖြစ်ပါတယ်။ ကျွန်တော်မေးမြန်းချင်တဲ့အကြောင်းအရာကတော့ လမ်းပန်းဆက်သွယ်ရေးခက်ခဲပြီးတော့မှ ဖွံ့ဖြိုးမှု အားနည်းသည့်ဒေသတစ်ခုအတွက် အဆင့်တိုးမြှင့်ပြီး တိုက်နယ်ဆေးရုံအဆင့်ရရှိဖို့ မေးမြန်းသွားမှာ ဖြစ်ပါတယ်။ ကျွန်တော်တို့ ပင်လယ်ဘူးမြို့နယ်ဟာ ရွာပေါင်း ၂၆၆ ရွာရှိပါတယ်။ အဲဒီ ၂၆၆ ရွာမှာ မူးမြစ်ကအလယ်ကဖြတ်ပြီး စီးဆင်းပြီးတော့မှ မူးမြစ်ရဲ့ အရှေ့ဘက်ခြမ်းကို အမှတ်(၂) မဲဆန္ဒနယ် မူးမြစ်ရဲ့အနောက်ဘက်ခြမ်းကို အမှတ်(၁)မဲဆန္ဒနယ်ဆိုပြီးမှ ခွဲခြားပိုင်းခြားပြီးတော့ သတ်မှတ်ပါတယ်။ အဲဒီအခါမှာ မူးမြစ်ရဲ့အရှေ့ဘက်ခြမ်းဖြစ်တဲ့ အမှတ်(၂)မဲဆန္ဒနယ်ဟာ ရွာပေါင်း ၁၄၀ ကျော်ရှိပြီးတော့ မှ မြို့နယ်ဆေးရုံအပါအဝင်ဆိုရင် ဆေးရုံပေါင်း သုံးရုံရှိပါတယ်။ မူးမြစ်ရဲ့ အနောက်ဘက်ခြမ်းဒေသက အမှတ်(၁)မဲဆန္ဒနယ်ကတော့ ရွာပေါင်း ၁၂၀ ကျော်ရှိပြီးတော့မှ ဆေးရုံတစ်ရုံမှမရှိပါဘူး။ တကယ် တမ်းသွားရေးလာရေးခက်ခဲတာရော၊ ဖွံ့ဖြိုးမှုအားနည်းတာရော၊ ဒေသကလည်း တောင်ကြားဒေသ ဖြစ်တယ်။ တိုင်းရင်းသားတွေနေထိုင်ကြတယ်။ အဲဒီဒေသမှာ ဆေးရုံမရှိတဲ့အတွက် ကျွန်တော်က ဆေးရုံရချင်တာပါ။ အဲဒီတော့ တကယ်တမ်းက ကျွန်တော်တို့ နယ်တွေသွားကြတဲ့အခါမှာ အဲဒီဒေသ ဟာ ဆေးရုံကိုလာတဲ့ သို့မဟုတ် မြို့ကိုလာတဲ့အခါမှာ ဆိုင်ကယ်နဲ့စီးရင်တောင်မှ ပွင့်လင်းရာသီမှာ နှစ်နာရီဝန်းကျင်စီးကြရပါတယ်။ ဒီထက်ဝေးတဲ့ရွာတွေမှာဆို သုံးနာရီကျော်ကျော် အချိန်စီးနင်းရပါ တယ်။ မိုးရာသီဆိုရင် တော်တော်ကို ခက်တောင့်ခက်ခဲ ပင်ပင်ပန်းပန်းဆင်းဆင်းရဲရဲ သွားလာကြရတာ ဖြစ်ပါတယ်။ အဲဒီတော့ အရေးကြီးလူနာများ ဆေးရုံကိုပို့ကြမယ်ဆိုရင်တော့ အင်မတန်ခက်ခက်ခဲခဲနဲ့ အခန့်မသင့်ရင် လမ်းခရီးမှာပဲ အသက်ဆုံးရှုံးသွားကြရတဲ့ အကြိမ်ပေါင်းများစွာ တွေ့သိနေရပါတယ်။ ဒါကြောင့်မို့လို့ ဆေးရုံကို မဖြစ်မနေချထား ပေးစေချင်ပါတယ်။ ဒေသကလည်း ဖွံ့ဖြိုးမှုအားနည်းတာ ကြောင့်မို့ ကျန်းမာရေးဝန်ကြီးဌာနရဲ့ ဆေးရုံချထားရေးစံနှုန်းများပြည့်မီဖို့ကလည်း ကျွန်တော်တို့ မလွယ်ကူလှပါဘူး။ ဒါကြောင့်မို့လို့ အဲဒီစံနှုန်းတွေထဲက အချို့ကိုလည်း လျှော့ပေါ့ပြီးစဉ်းစားပြီး တော့မှ၊ ငဲ့ညှာပြီးတော့မှ ချထားပေးဖို့ မေတ္တာရပ်ခံလိုပါတယ်။ နောက်ပြီးတော့ အဲဒီဒေသကို ကျွန်တော်တို့ဝန်ကြီးဌာနကနေပြီးတော့ ဆေးရုံချထားပေးမယ်ဆိုရင် ကျေးရွာပေါင်း ၁၂၀ ရှိတဲ့ အဲဒီအပိုင်းဘက်ခြမ်းမှာ ၅၁ ရွာသောကျေးရွာဟာ အနည်းဆုံး အဆင့် အစိုးရရဲ့ ကျန်းမာရေး စောင့်ရှောက်မှုကို ခံယူရရှိမှာဖြစ်ပါတယ်။ ဒေသကလည်း ဆေးရုံကို အင်မတန်ပဲ ရချင်နေကြပါပြီ။ ဆေးရုံမြေနေရာတွေ သတ်မှတ်ကြ။ ပုံစံ-၁၀၅ တွေကြိုးစားကြနဲ့ အခုတော့ နောက်ဆုံးစိစစ်ဆဲက နေပြီးတော့ တိုင်းအဆင့်တော့ရောက်နေပါပြီ။ အဲဒီတော့ ဖြစ်နိုင်ရင် ဝန်ကြီးတို့အနေနဲ့၊ ကျန်းမာရေး ဌာနအနေနဲ့ ချထားပေးဖို့ ကျွန်တော် အနူးအညွတ်မေတ္တာရပ်ခံပါတယ်။ ဒါကြောင့်မို့လို့ ကျွန်တော့် အနေနဲ့ မေးမြန်းလိုတာကတော့ သွားလာရန်ခက်ခဲတဲ့၊ ငွေကြေးမပြည့်စုံတဲ့၊ ဖွံ့ဖြိုးမှုအားနည်းတဲ့၊ တိုင်းရင်းသားများနေထိုင်ကြတဲ့ နောင်တောအုပ်စု၊ တုံးမွန်းကျေးလက်ကျန်းမာရေးဌာနကို အဆင့် တိုးမြှင့်၍ တိုက်နယ်ဆေးရုံအဖြစ် ဆောင်ရွက်ပေးရန်အစီအစဉ်ရှိ/မရှိနှင့် အကယ်၍ မရှိခဲ့ပါလျှင် လည်း မည်သည့်ဘဏ္ဍာရေးနှစ်မှာဖြင့် မျှော်လို့ရတယ်ဆိုတာ ကျွန်တော်တို့ ဒေသကိုသတင်းစကား လေးပါးချင်တဲ့အတွက် အတတ်နိုင်ဆုံးကျွန်တော်တို့ စဉ်းစားပေးပါရန် မေတ္တာရပ်ခံရင်း ပြည်သူ့ လွှတ်တော်ဥက္ကဋ္ဌကြီးကတစ်ဆင့် ကျွန်တော်တင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type='speaker'>
ကျန်းမာရေးနှင့် အားကစားဝန်ကြီးဌာနက ဖြေကြားရန်ဖြစ်ပါတယ်။
</speech>
<speech><agency id='20'>ဒေါက်တာမြင့်ထွေး(ပြည်ထောင်စုဝန်ကြီး၊ ကျန်းမာရေးနှင့်အားကစားဝန်ကြီးဌာန)</agency>လေးစား အပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များခင်ဗျား။ ကျွန်တော် တို့ စစ်ကိုင်းတိုင်းဒေသကြီး၊ ပင်လည်ဘူးမြို့နယ်မှာ လူဦးရေ ၁၁၀၀၀၀ ကျော်ရှိပြီး ကျန်းမာရေးစောင့်ရှောက်မှုအနေဖြင့် ၂၅ ခုတင်ဆံ့ဆေးရုံတစ်ရုံနှင့် တိုက်နယ်ဆေးရုံနှစ်ရုံ စုစုပေါင်းသုံးရုံဖြင့် ထားရှိပါတယ်။ တုံးမွန်းကျေးလက်ကျန်းမာရေးဌာနပိုင်နယ်မြေတွင် ကျေးရွာပေါင်း ၅၇ ရွာ၊ အိမ်ခြေ ၃၀၇၈ အိမ်နှင့် လူဦးရေ ၁၇၀၀၀ ရှိပါတယ်။ တုံးမွန်းကျေးလက်ကျန်းမာရေးဌာနအား ကျွန်တော်တို့ အနေနဲ့ တိုက်နယ်ဆေးရုံအဆင့်ကို တိုးမယ်ဆိုလို့ရှိရင် သူ့မှာရှိတဲ့ Criteria ညီ/မညီ ကျွန်တော်တို့ စိစစ်ပါတယ်။ စိစစ်တဲ့အခါမှာ ကျွန်တော်တို့ဘာတွေ့လဲဆိုတော့ ပင်လည်ဘူးမြို့နယ်၊ တုံးမွန်းကျေးရွာ မှာရှိတဲ့ ကျေးလက်ကျန်းမာရေးဌာနပေါ့။ Rurd Health Centre မှာ yệcyd00:go goo @ Rural Health Centre CUDOD 620:a$:qppeule:qu yo. HA တွေကွင်းဆင်းတဲ့အခါမှာတွေ့တဲ့ လူနာပေါင်းရယ်၊ ကုသတဲ့လူနာပေါင်းရယ်၊ နောက် အထက်အဆင့်ကို ပြန်ပြီးတော့ Refer လုပ်တဲ့ လူနာတွေကို ကျွန်တော်ဆန်းစစ်တဲ့အခါမှာ ၂၀၁၃ မှာ ၄၃၄၂ ဦးရှိပါတယ်။ ၂၀၁၄ မှာ ၄၇၉၈ ဦးရှိပါ တယ်။ ၂၀၁၅ မှာ ၄၈၈၁ ဦးရှိပြီးတော့ ၂၀၁၆ ဇွန်လ ခြောက်လမှာတင် ၄၈၈၈ ယောက်ရှိကြောင်း တွေ့ရပါတယ်။ နောက်အဆောက်အဦ မြေနေရာအတွက် လိုအပ်တဲ့ မြေလေးဧကလိုပါတယ်။ ဒါကို လည်း ကျွန်တော်တို့ သိရသလောက်တော့ ပုံစံ ၁၀၅/၁၀၆ လျှောက်ထားဆဲရှိပါတယ်။ အမြန်ဆုံးရဖို့ လိုပါတယ်။ အခြေအနေမဆိုးပါဘူး။ တိုက်နယ် ဆေးရုံရဲ့မြေနေရာကလည်း မြို့နယ်ဆေးရုံနှင့် အခြား တိုက်နယ်ဆေးရုံနှင့် ၁၀ မိုင်နှင့် ကွာဝေးနေတဲ့အတွက် တုံးမွန်းကျေးလက်ကျန်းမာရေးဌာနကလည်း ပင်လည်ဘူးဆေးရုံနဲ့ဆို ၄၂ မိုင်တောင်ဝေးပါတယ်။ အိမ်ထောင်စုနှင့်ပတ်သက်၍လည်း အကျိုးပြုနိုင် မည့် အိမ်ခြေ ၃၀၀၀ ကျော်၊ လူဦးရေ ၁၇၀၀၀ ကျော်နှင့် အနီးအနားကရွာများ အတွက်လည်း အသုံးဝင်ပါတယ်။ လုံခြုံ ရေးအတွက် ရဲစခန်းလည်းရှိပါတယ်။ လမ်းပန်းဆက်သွယ်ရေးနှင့် ပတ်သက် ပြီးလည်း တုံးမွန်း ကျေးလက် ကျန်းမာရေးဌာန အလွန်ခက်ခဲတဲ့တောင်ပေါ်ဒေသဖြစ်နေတဲ့အတွက် ကျွန်တော်တို့အနေနဲ့ တုံးမွန်း ကျေးလက်ကျန်းမာရေးဌာနအား တိုက်နယ်ဆေးရုံအဖြစ် တိုးမြှင့်ဖွင့်လှစ် နိုင်ရန်အတွက် ၂၀၁၆-၂၀၁၇ ဘဏ္ဍာရေးနှစ်တွင် ဖွဲ့စည်းပုံခွင့်ပြုမိန့်ရရန် ဆောင်ရွက်ပေးမည် ဖြစ်ပါတယ်။ ၂၀၁၇-၂၀၁၈ ဘဏ္ဍာရေးနှစ်ကတော့ ကျွန်တော်တို့အနေနဲ့ ပိတ်သွားပြီ ဖြစ်ပါတယ်။ အဲဒီတော့ ကျွန်တော့် အနေနဲ့ တော့၊ ငွေအနေနဲ့ကတော့ ၂၀၁၈-၂၀၁၉ ငွေရရှိချိန်တွင် ဧပြီလမှာရရင် ကျွန်တော် ဧပြီမှာ စလုပ် ပေးပါမယ်။ ချက်ချင်းလုပ်ပေးပါမယ်။ လောလောဆယ်တော့ ဒီ Rurd Health Centre ပေါ့။ ကျေးလက်ကျန်းမာရေးဌာနကြည့်တဲ့အခါမှာ လူနာလည်းတော်တော်များတဲ့ အတွက် လိုအပ်လို့ရှိရင် ပေးနေကျ ဆေး Quotd ထက်လည်း ပိုပေးမယ်။ သူနာပြုနဲ့ HA လည်း လစ်လပ်မှုမရှိအောင် ကျွန်တော်တို့ အထူးဂရုစိုက်ပြီးတော့ လုပ်ပေးမယ်ဖြစ်ကြောင်း ကျွန်တော့်အနေနဲ့ လေးစားစွာ ဖြေကြားအပ်ပါတယ်ခင်ဗျား။</speech>
</Q-A>
<Q-A>
<title>
ဆီဆိုင်မြို့နယ်၊ နောင်တော်ကျေးရွာ ကျေးလက်ကျန်းမာရေးဌာနအား တိုက်နယ်ဆေးရုံအဖြစ် တိုးမြှင့် ဖွင့်လှစ်ပေးရန် အစီအစဉ်ရှိ/မရှိနှင့်စပ်လျဉ်းသည့်မေးခွန်း
</title>
<speech type='speaker'>
ဆီဆိုင်မဲဆန္ဒနယ်က ဦးခွန်သန်းထူး မေးမြန်းဖို့ဖြစ်ပါတယ်။
</speech>
<speech><mp id='381'>ဦးခွန်သန်းထူး(ဆီဆိုင်မဲဆန္ဒနယ်)</mp> လေးစားရပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်ထောင်စုဝန်ကြီးများ၊ ပြည်သူ့လွှတ်တော်ကိုယ်စားလှယ်များ၊ ဧည့်သည်တော်များအားလုံး ကိုယ်စိတ်နှစ်ဖြာ ကျန်းမာချမ်းသာကြပါစေလို့ ဆုမွန်ကောင်းတောင်းရင်း နှုတ်ခွန်းဆက်သဂါရဝပြု လိုက်ပါတယ်။ ကျွန်တော်ကတော့ ရှမ်းပြည်နယ်၊ ပအိုဝ်းကိုယ်ပိုင်အုပ်ချုပ်ခွင့်ရဒေသ၊ ဆီဆိုင်မဲဆန္ဒနယ် မှပြည်သူ့လွှတ်တော်ကိုယ်စားလှယ် ဦးခွန်သန်းထူး ဖြစ်ပါတယ်။ ပြည်သူ့လွှတ်တော် ဥက္ကဋ္ဌကြီးခင်ဗျား။ ကျွန်တော့်မဲဆန္ဒနယ် ဆီဆိုင်မြို့နယ်၊ တောင်အရှေ့ကျေးရွာအုပ်စုနှင့် နောင်တော်ကျေးရွာအုပ်စု အရှေ့ ခြမ်းအား အရှေ့ဘက်မှာ လင်းခေးခရိုင်၊ မောက်မယ်မြို့နယ် တောင်ချမ်း၊ ကဒူးကြီးကျေးရွာအုပ်စုနှင့် ပွန်ချောင်းကပိုင်းခြားထားပြီးတော့ တောင်ဘက်မှာ ကယားပြည်နယ်နှင့် နန့်တစ်ဖက်ချောင်းက ပိုင်းခြားထားပါတယ်။ နယ်မြေဆက်စပ်နေသောဒေသလည်းဖြစ်ပါတယ်။ ၎င်းဒေသဟာ တောင်တန်း ကြီးများ လျှိုမြောင်များ ထူထပ်စွာတည်ရှိပြီးတော့ လမ်းပန်းဆက်သွယ်ရေးခက်ခဲခြင်းကြောင့် ယခင် ဆယ်စုနှစ်များစွာတွင် စစ်ဘေးစစ်ဒဏ်ကို အတိဒုက္ခများစွာ ခံစားခဲ့ကြရလို့ ပညာရေး၊ ကျန်းမာရေး၊ လူမှုဘဝနိမ့်ကျစွာ ခံစားခဲ့ကြရတဲ့ ဒေသဖြစ်ပါတယ်။ ယခုအခါမှာတော့ နယ်မြေအေးချမ်းလာပြီ ဖြစ်ပါ တယ်။ ဒါပေမဲ့ ဖွံ့ဖြိုးမှုကတော့ နောက်ကျနေဆဲ ဖြစ်ပါတယ်။ တောင်အရှေ့ကျေးရွာအုပ်စု၊ နောင်တော် ကျေးရွာဟာဆိုရင် အိမ်ခြေ ၆၆၇ အိမ်ရှိပြီး ဆီဆိုင်မြို့နှင့် ၁၇ မိုင်ကွာဝေးပါတယ်။ အဲဒီကျေးရွာမှာ ရှမ်း၊ ပအိုဝ့်၊ ဗမာ၊ ကရင်၊ ကယားကယန်းနဲ့အခြားလူမျိုးစုများ စုပေါင်းနေထိုင်လျက်ရှိပါတယ်။ လမ်းဆုံ လမ်းခွမှာ တည်ရှိခြင်းကြောင့် အခြေခံပညာအထက်တန်းကျောင်းရှိပြီး ဆီဆိုင်မြို့နယ်တွင် အကြီးဆုံး သော သဘာဝရေကန်အရင်းအမြစ်နှင့် ပွန်ချောင်းနှင့် နန့်တက်ပေါင်းချောင်းဆုံရာနေရာလည်း ဖြစ်ပါတယ်။ နောင်တော်ကျေးရွာပတ်ဝန်းကျင်တွင် တောင်အရှေ့ကျေးရွာအုပ်စုမှ ရွာပေါင်း ၁၃ ရွာ၊ နောင်ကျောကျေးရွာအုပ်စုမှ ရွာပေါင်းကိုးရွာ၊ လင်းခေးခရိုင်၊ မောက်မယ်တောင်ခြမ်း၊ ကဒူးကြီး ကျေးရွာအုပ်စုမှ ရွာပေါင်း၁၆ ရွာ စုစုပေါင်း လူဦးရေ ၁၂၀၀၀ ခန့် နေထိုင်လျက်ရှိပါတယ်။ မောက်မယ်၊ တောင်ခြမ်း၊ ကဒူးကြီးကျေးရွာအုပ်စုမှ ရွာပေါင်း ၁၆ ရွာဟာဆိုရင် အဓိကကူးလူးသွားလာ လျက်ရှိတဲ့ဒေသလည်းဖြစ်ပါတယ်။ ၂၀၁၄-၂၀၁၅ ဘဏ္ဍာရေးနှစ်တွင် ပွန်ချောင်းကူးအရှည်ပေ ၂၀၀ ရှိတဲ့ သံကူကွန်ကရစ်တံတားကို နယ်စပ်ရေးရာဝန်ကြီးဌာနရန်ပုံငွေဖြင့် ဆောက်လုပ်ဆောင်ရွက်ပေး ခဲ့ပါတယ်။ ဥက္ကဌကြီးခင်ဗျား။ လွှတ်တော်ပထမပုံမှန်အစည်းအဝေးပြီးဆုံးလို့ နားရက်ကာလ ဇူလိုင်လ ၄ ရက်နေ့မှာ ကျွန်တော့်အနေနဲ့ နောင်တော်ဒေသခံမဲဆန္ဒရှင်များနှင့် သွားရောက်တွေ့ဆုံခဲ့ပါတယ်။ ၎င်းဒေသနှင့် ပတ်ဝန်းကျင်ကျေးရွာများဟာ အထက်ကတင်ပြခဲ့သလို လမ်းပန်းဆက်သွယ်ရေးခက်ခဲ ခြင်းကြောင့် စရိတ်သက်သာစွာဖြင့် ကျန်းမာရေးကုသခံယူနိုင်ဖို့နှင့် ဆီဆိုင်မြို့သို့ အချိန်မီသွားရောက် ရန်အခက်အခဲရှိသော ပတ်ဝန်းကျင်ကျေးရွာများအတွက် အဆင်ပြေစေရန်လည်းကောင်း၊ ဒေသခံ ပြည်သူများကလည်း တိုက်နယ်ဆေးရုံတစ်ရုံဖွင့်လှစ်ပေးဖို့ ထပ်မံဆန္ဒပြု ပြောကြားလာပါတယ်။ ဆေးရုံ ဆောက်လုပ်မည့်မြေနေရာ (၄)ဧကခန့်ကိုလည်း သတ်မှတ်ထားပြီးဖြစ်ကြောင်း ပြောကြားလာပါတယ်။ သို့ဖြစ်ပါ၍ မေးမြန်းလိုသည်မှာ နောင်တော်ကျေးလက်ကျန်းမာရေးဌာနအား တိုက်နယ်ပြည်သူ့ဆေးရုံ အဖြစ် တိုးမြှင့်ဖွင့်လှစ်ပေးနိုင်ပါရန်နှင့် မည်သည့်အချိန်ကာလတွင် ဆောင်ရွက်ပေးမည်ကို သိရှိလို ပါသဖြင့် ဒေသခံပြည်သူများကိုယ်စား ပြည်သူ့လွှတ်တော်ဥက္ကဋ္ဌကြီးမှတစ်ဆင့် လေးစားစွာ မေးမြန်းအပ်ပါတယ်ခင်ဗျား။</speech>
<speech type='speaker'>
ကျန်မားရေးနှင့်အားကစားဝန်ကြီးဌာနမှ ဖြေကြားရန်ဖြစ်ပါတယ်။
</speech>
<speech><agency id='20'>ဒေါက်တာမြင့်ထွေး(ပြည်ထောင်စုဝန်ကြီး၊ ကျန်းမာရေးနှင့် အားကစားဝန်ကြီးဌာန)</agency>၊ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များခင်ဗျား။ ပအိုဝ်းကိုယ်ပိုင်အုပ်ချုပ်ခွင့်ရဒေသ၊ ဆီဆိုင်မြို့နယ်၊ နောင်တော်ကျေးရွာတွင် တိုက်နယ်ဆေးရုံတစ်ရုံ အသစ်တိုးချဲ့ဖွင့်လှစ်ခွင့်ရရှိရေးနှင့် ပတ်သက်၍ ကျန်းမာရေးနှင့်အားကစားဝန်ကြီးဌာန၊ ကုသရေး ဦးစီးဌာန၏ ၂၈-၁-၂၀၁၅ ရက်စွဲပါစာအမှတ်ဖြင့် ဖွဲ့စည်းပုံခွင့်ပြုမိန့် ထုတ်ပြန်ပေးခဲ့ပြီး ဖြစ်ပါတယ်။ ဆီဆိုင်မြို့နယ်၊ နောင်တော်ကျေးရွာ စံကိုက် ၁၆ ခုတင်ဆံ့ တိုက်နယ်ဆေးရုံဆောက်လုပ်ပေးရန် စီမံကိန်းခန့်မှန်းတန်ဖိုး ကျပ်သန်း ၆၃၀ လျာထားပြီး ကုသရေးဦးစီးဌာနရဲ့ ၂၀၁၆-၂၀၁၇ ဘဏ္ဍာရေးနှစ်တွင် ကျပ်သန်း ၃၉၀ ခွင့်ပြုချက်ရထားပါသဖြင့် အဆောက်အဦဆောက်လုပ်ပေးနိုင် ရေးအတွက် စီစဉ်ဆောင်ရွက်လျက်ရှိပါကြောင်း ဖြေကြားလိုပါတယ်။ ထို့အပြင် လက်ရှိအချိန်တွင် ဆီဆိုင်မြို့နယ်၊ နောင်တော်ကျေးရွာ စံကိုက် ၁၆ ခုတင်ဆံ့ တိုက်နယ်ဆေးရုံလုပ်ငန်းတွင် ကျပ် ၆၁၁ သန်းဖြင့်၊ ကုမ္ပဏီနာမည်ကိုတော့ ကျွန်တော်မပြောတော့ပါဘူး။ ကုမ္ပဏီတစ်ခုက တင်ဒါအောင်မြင်ပြီး ဖြစ်တဲ့အတွက် ဆက်လက်ဆောင်ရွက်လျက်ရှိကြောင်း လေးစားစွာဖြေကြားအပ်ပါတယ်။ ။</speech>
</Q-A>
<Q-A>
<title>
တန့်ယန်းမြို့နယ်၊ မိုင်းမားကျေးလက်ကျန်းမာရေးဌာနခွဲနှင့် နမ့်မူဆယ်ကျန်းမာရေးဌာနခွဲကို ကျေးလက် ကျန်းမာရေးဌာနသို့ အဆင့်တိုးမြှင့်ပေးရန်နှင့် ပန်ယ၊ နမ့်ပေါင်၊ ပန်ညှောင်၊ လွယ်ကြန့်၊ လွယ်ဆမ်ငမ်၊ နမ့်ဟူး၊ နားဝင်း၊ ဝမ်းခုံ၊ မန်နောင်ခမ်း၊ နောင်ခမ်း (၁၀)ရွာအား ကျေးလက်ကျန်းမာရေးဌာနခွဲ ဖွင့်လှစ် ပေးရန်အစီအစဉ်ရှိ/မရှိနှင့်စပ်လျဉ်းသည့်မေးခွန်း
</title>
<speech type='speaker'>
တန့်ယန်းမဲဆန္ဒနယ်မှ ဦးစိုင်းမောင်ပွင့် မေးမြန်းဖို့ဖြစ်ပါတယ်။
</speech>
<speech><mp id='383'>ဦးစိုင်းမောင်ပွင့်(တန့်ယန့်မဲဆန္ဒနယ်)</mp> လေးစားအပ်ပါသော ဥက္ကဋ္ဌကြီးနှင့် ဒုတိယအကြိမ် ပြည်သူ့လွှတ်တော် တတိယပုံမှန်အစည်းအဝေး (၁၄)ရက်မြောက်နေ့သို့ တက်ရောက်လာကြသော လွှတ်တော်ကိုယ်စားလှယ်များ၊ ပြည်ထောင်စုဝန်ကြီးများနှင့် ဧည့်သည်တော်များအားလုံး ကိုယ်စိတ် နှလုံးကြည်သာချမ်းမြေ့ပါစေကြောင်း ဆုတောင်းအပ်ပါတယ်ခင်ဗျာ။ ကျွန်တော်ကတော့ ရှမ်းပြည်နယ် (မြောက်ပိုင်း)၊တန့်ယန်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးစိုင်းမောင်ပွင့်(ခ) ဦးအောင်ပွင့် ဖြစ်ပါတယ်။ ကျွန်တော့်အနေနဲ့ ဒီအစည်းအဝေးမှာ ကျေးလက်ကျန်းမာရေးဌာနခွဲနှင့် ပတ်သက်သည့်မေးခွန်းကို မေးမြန်းလိုပါတယ်။ ဥက္ကဋ္ဌကြီးခင်ဗျား။ ရှမ်းပြည်နယ်၊ လားရှိုးခရိုင်၊ တန့်ယန်းမြို့နယ်ဟာ ကျေးရွာအုပ်စု ၄၉ အုပ်စု၊ ကျေးရွာပေါင်း ၆၀၁ ရွာရှိပြီး လူဦးရေအားဖြင့် ၁၇၆၃၆ ဦးနေထိုင်လျက်ရှိပါတယ်။ မြို့နယ်အတွင်း မြို့နယ်ဆေးရုံတစ်ရုံ၊ တိုက်နယ်ဆေးရုံသုံးခုနှင့် ကျေးလက်ကျန်းမာရေးဌာနလေးခုနှင့် ကျေးလက်ကျန်းမာရေးဌာနခွဲ ၁၆ ခုသာရှိပါသည်။ မြို့နယ် အတွင်း ကျန်းမာရေးစောင့်ရှောက်မှုလုပ်ငန်းများ၊ ကာကွယ်ဆေးထိုးလုပ်ငန်းများဆောင်ရွက်ရာတွင် ကျေးလက်ကျန်းမာရေးဌာနတစ်ခုလျှင် ကျေးရွာပေါင်း ၃၀ ခန့်တာဝန်ယူကြရပါသည်။ တောင်ပေါ်ရှိ ကျေးရွာများသည် တစ်ရွာနှင့်တစ်ရွာ အလှမ်းဝေးခြင်း၊ သွားလာရေးခက်ခဲခြင်းတို့ကြောင့် လုပ်ငန်း ဆောင်ရွက်ရာတွင် လွှမ်းခြုံမှုရှိရန် အလွန်ပင်ခက်ခဲလှပါသည်။ တန့်ယန်းမြို့နယ်အတွက် ကျေးလက် ကျန်းမာရေးဌာနခွဲဌာနနှစ်ခုနှင့် ကျေးလက်ကျန်းမာရေးဌာနခွဲ ၁၀ ခုတိုးမြှင့်ဖွင့်လှစ်ပေးရန် တန့်ယန်း မြို့နယ် ကျန်းမာရေးဦးစီးမှူးမှတစ်ဆင့် ၁၈-၆-၂၀၁၆ ရက်စွဲပါစာအမှတ်၊ T2/၂၁၃၂၀၁၆ ဖြင့် ပြည်နယ်ကျန်းမာရေးဦးစီးဌာနမှတစ်ဆင့် လိုအပ်သောအချက်အလက်များ ပြည့်စုံစွာပြုစု၍ တင်ပြ ထားပြီးကြောင်းသိရှိရပါသည်။ သို့ဖြစ်၍ မေးမြန်းလိုသည်မှာ (က) တန့်ယန်းမြို့နယ်ရှိ မိုင်းမားကျေးရွာ ကျေးလက် ကျန်းမာရေးဌာနခွဲနှင့် နမ့်မူဆယ်ကျေးလက်ကျန်းမာရေးဌာနခွဲကို ကျေးလက်ကျန်းမာရေးဌာနသို့ အဆင့်တိုးမြှင့်ပေးရန်အစီအစဉ်ရှိ/မရှိနှင့် ပန်ယ၊ နမ့်ပေါင်၊ ပန်ညှောင်၊ လွယ်ကြန့်၊ လွယ်ဆမ်ငမ်၊ နမ့်ဟူး၊ နားငင်၊ ဝမ်ခုံ၊ မန်နောင်ခမ်း၊ နောင်ခမ်း (၁၀) ရွာတို့အား ကျေးလက်ကျန်းမာရေးဌာနခွဲ ဖွင့်လှစ်ပေးရန် အစီအစဉ်ရှိ/မရှိနှင့် မရှိသေးပါက မည်သည့်ခုနှစ်တွင် ဖွင့်လှစ်ပေးနိုင်မည်ကို သိရှိ လိုပါကြောင်း မဲဆန္ဒရှင်များကိုယ်စား ဥက္ကဋ္ဌကြီးမှတစ်ဆင့် မေးမြန်းအပ်ပါသည်ခင်ဗျား။ ကျေးဇူး တင်ပါတယ်။</speech>
<speech type='speaker'>
ကျန်းမာရေးနှင့် အားကစားဝန်ကြီးဌာနက ဖြေကြားရန်ဖြစ်ပါတယ်။
</speech>
<speech><agency id='20'>ဒေါက်တာမြင့်ထွေး(ပြည်ထောင်စုဝန်ကြီး၊ ကျန်းမာရေးနှင့်အားကစားဝန်ကြီးဌာန)</agency>လေးစား အပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များခင်ဗျား။ ရှမ်းပြည်နယ်(မြောက်ပိုင်း) တန့်ယန်းမြို့နယ်တွင် တန့်ယန်းမြို့နယ်ဆေးရုံတစ်ရုံ၊ တိုက်နယ်ဆေးရုံ လေးရုံ၊ ကျေးလက်ကျန်းမာရေးဌာနလေးခု၊ Rurd Health Center လေးခုနှင့် ကျေးလက် ကျန်းမာရေးဌာနခွဲ(Sub-Center) ၁၆ ခုဖြင့် ကျေးရွာပေါင်း ၆၀၁ ရွာရှိ လူဦးရေ ၁၇၀၀၀၀ ကျော်အား ဆရာဝန် လေးဦး၊ သူနာပြု ၂၄ ဦး၊ ကျန်းမာရေးမှူး ငါးဦး၊ အမျိုးသမီးကျန်းမာရေးဆရာမလေးဦး၊ သားဖွား ဆရာမ ၂၅ ဦး၊ ကျန်းမာရေးကြီးကြပ်နှစ်ဦး၊ ကျန်းမာရေးကြီးကြပ်(၂) ၁၄ ဦး တို့ဖြင့် ကုသရေး၊ ပြည်သူ့ကျန်းမာရေးလုပ်ငန်းများကို စောင့်ရှောက်လျက်ရှိပါတယ်။ ယခုတောင်းဆိုထား သော မိုင်းမား(မိုင်းတွမ်း)ကျေးလက်ကျန်းမာရေးဌာနခွဲ(Sub-Center)သည် မန်ကတ်တိုက်နယ် ဆေးရုံနှင့် ၁၅ မိုင် ကွာဝေးပြီး ကျေးလက်ကျန်းမာရေးဌာနအဖြစ် အဆင့်တိုးမြှင့်ဖွင့်လှစ်ခွင့်ရရှိပါက ကျေးရွာအုပ်စုပေါင်း ၃ ခု၊ ကျေးရွာပေါင်း ၈၂ ရွာ၊ အိမ်ခြေပေါင်း ၃၄၄၆ အိမ်၊ လူဦးရေ ၁၈၇၆၂ ဦးတို့အား ကျန်းမာရေးစောင့်ရှောက်မှု ပေးနိုင်မည်ဖြစ်ပါသည်။ အလားတူစွာပဲ နမ့်မူဆယ်ကျေးလက် ကျန်းမာရေးဌာနခွဲ(Sub-Center)သည် မန်ပန်တိုက်နယ်ဆေးရုံနှင့် ၁၆ မိုင်ကွာဝေးပါတယ်။ ကျေးလက်ကျန်းမာရေးဌာန(Rurd Health Center)အဖြစ် အဆင့်တိုးမြှင့်ဖွင့်လှစ်ပါက ကျေးရွာ အုပ်စု ငါးခု၊ ကျေးရွာပေါင်း ၉၈ ရွာ၊ အိမ်ခြေပေါင်း ၃၃၁၇ အိမ်နှင့် လူဦးရေ ၁၈၀၀၀ ကျော်တို့အား ကျန်းမာရေးစောင့်ရှောက်မှုပေးနိုင်မည် ဖြစ်ပါတယ်။ ၎င်းကျေးလက်ကျန်းမာရေးဌာနခွဲနှစ်ခုအား ကျေးလက်ကျန်းမာရေးဌာနတစ်ခုဖွင့်လှစ်ရန် လိုအပ်ကြောင်းကိုလည်း ရှမ်းပြည်နယ်အစိုးရအဖွဲ့နှင့် ရှမ်းပြည်နယ်(မြောက်ပိုင်း)၊ လားရှိုးပြည်နယ် ပြည်သူ့ကျန်းမာရေးဦးစီးဌာနမှူးမှလည်း အဆိုပြု တင်သွင်းထားတာဖြစ်တဲ့အတွက် ၂၀၁၇-၂၀၁၈ ဘဏ္ဍာရေးနှစ်တွင် ဖွဲ့စည်းပုံခွင့်ပြုမိန့်ရရှိရေး အတွက်စီစဉ်ဆောင်ရွက်မည်ဖြစ်ပါတယ်။ ဖွဲ့စည်းမိန့်ရရှိပါက လစာ၊ စရိတ်နှင့်ဆေးဝါးများ၊ ပိုက်ဆံများကိုလည်း ရရှိမည်ဖြစ်ပါသည်။ ဒီမေးခွန်းမှာ မေးသောကျေးရွာ ၁၀ ရွာအား Sub-Center အဖြစ် ဖွင့်လှစ်ရန်ကိစ္စနှင့် ပတ်သက်ပြီးတော့ အကယ်၍ ကျွန်တော်တို့က ဒီကျေးလက်ကျန်းမာရေး ဌာနခွဲနှစ်ခုအား ကျေးလက်ကျန်းမာရေးဌာနအဖြစ် ခွင့်ပြု တာနှင့်တစ်ပြိုင်တည်း ကျေးလက် myš:0769:G?$opdayvaoqa Sub-Center 60:2 Automatic qulosofu sòscopacomam ကျွန်တော်တို့က ဒါကိုပေးမှာပါ။ ပေးတဲ့အခါမှာ ကျေးလက်ကျန်းမာရေးဌာနနှစ်ခုနဲ့ Sub-Center ရှစ်ခု Automatic အလိုအလျောက်ရသွားပါမယ်။ ထို့အပြင် မူလရှိတဲ့ကျေးလက်ကျန်းမာရေး ဌာနခွဲနေရာမှာ ကျန်းမာရေးဌာနဖြစ်သွားတဲ့အတွက် အဲဒီနေရာမှာရှိတဲ့ ရွာနှစ်ရွာဟာလည်း အလို အလျောက် ကျေးလက်ကျန်းမာရေးဌာနခွဲဖြစ်တဲ့အတွက် ကျွန်တော်တို့အနေနဲ့ ကျေးလက်ကျန်းမာရေး ဌာနနှစ်ခု၊ ကျေးလက်ကျန်းမာရေးဌာနခွဲ ၁၀ အလိုအလျောက်ဖြစ်သွားမှာ ဖြစ်ပါတယ်။ ဒီ၎င်း ကျေးလက်ကျန်းမာရေးဌာနခွဲများနှင့် ကျေးလက်ကျန်းမာရေးဌာနအဖြစ် အဆင့်တိုးမြှင့်ပေးမည် ဖြစ်ပါသည်။ ကျေးလက်ကျန်းမာရေးဌာနတစ်ခု၏ ဖွဲ့စည်းပုံအရ ဝန်ထမ်းအင်အား ၁၅ ဦး၏ လစာ၊ စရိတ် ၂၇.၁၈ သန်း၊ ဆေးပစ္စည်းစရိတ် ၁.၄၆ သန်း၊ ဆေးဝါးဝယ်ယူဖြည့်တင်းရန်အတွက် ၂၀၁၇၂၀၁၈ ပြည်သူ့ကျန်းမာရေးဦးစီးဌာန၏ ဘဏ္ဍာငွေမှသုံးစွဲသွားမည်ဖြစ်ပါတယ်။ ပြည်နယ်ကျန်းမာရေး ဦးစီးဌာနသို့ နှစ်စဉ်ခွဲဝေချထားသည့်ဘဏ္ဍာငွေမှာ ပြည်နယ်စီမံခန့်ခွဲမှုကော်မတီရဲ့ စီမံမှုဖြင့် ဝယ်ယူဖြည့်တင်းမည်ဖြစ်ပါတယ်။ ထို့အပြင် မိုင်းမား (မိုင်းတွမ်း)ကျေးလက်ကျန်းမာရေးဌာနခွဲ၏ SƏcəyddsagsa: 3MDG( Three Million Development Goals Fund) e 326000 gogo ဆောက်လုပ်ရန်စီစဉ်ဆောင်ရွက်လျက်ရှိပြီး နမ့်မူဆယ်ကျေးလက်ကျန်းမာရေးဌာန ဖြစ်ပေါ်လာပါက လည်း စံကိုက်အဆောက်အဦဆောက်လုပ်မည့် ဘဏ္ဍာငွေ ၁၂၆ သန်းအား ၂၀၁၈-၂၀၁၉ ဘဏ္ဍာရေး နှစ်တွင် ဦးစားပေးဆောင်ရွက်ပေးသွားမည်ဖြစ်ပါကြောင်း လေးစားစွာဖြေကြားအပ်ပါတယ်ခင်ဗျား။</speech>
</Q-A>
<Q-A>
<title>
ကျွန်းစုမြို့နယ် ပြည်သူ့ဆေးရုံတွင် လစ်လပ်နေသည့် သွားဘက်ဆိုင်ရာဆရာဝန်ချထားပေးရန်၊ ခုတင် ၅၀ ဆံ့ ဆေးရုံအင်္ဂါရပ်နှင့် ညီညွတ်သည့် အဆောက်အဦနှင့် ဝန်ထမ်းများ ချထားပေးရန်နှင့် ကျေးရွာ များတွင် လိုအပ်နေသည့် ကျန်းမာရေးမှူးနှင့် သားဖွားဆရာမများ ချထားပေးရန်အစီအစဉ်ရှိ/မရှိ နှင့်စပ်လျဉ်းသည့်မေးခွန်း
</title>
<speech type='speaker'>
ကျွန်းစုမဲဆန္ဒနယ်မှ ဒေါ်တင်တင်ရီ မေးမြန်းဖို့ ဖြစ်ပါတယ်။
</speech>
<speech><mp id='422'>ဒေါ်တင်တင်ရီ(ကျွန်းစုမဲဆန္ဒနယ်)</mp> အားလုံးပဲ မင်္ဂလာပါရှင့်။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးရှင့်။ ကျွန်မကတော့ တနင်္သာရီတိုင်းဒေသကြီး၊ ကျွန်းစုမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်တင်တင်ရီဖြစ်ပါတယ်ရှင်။ ကျွန်မမေးမြန်းခဲ့သည့် နှစ်နှစ်ကြာ လစ်လပ်နေသည့် သွားဆရာဝန်သည် ကျွန်းစုမြို့နယ်ဆေးရုံသို့ ၂၀၁၆ ခုနှစ် အောက်တိုဘာလတွင် အစားထိုးရောက်ရှိလာပြီးဖြစ်၍ ၎င်းမေးခွန်းကို ပြန်လည်ရုပ်သိမ်းခွင့်ပြုပါရန် ပန်ကြားအပ်ပါသည် ရှင်။ ဥက္ကဋ္ဌကြီးရှင်။ အမှတ်စဉ်(၂)ကျွန်းစုမြို့နယ် ၂၅ ခုတင်ဆံ့တိုက်နယ်ဆေးရုံမှ ၅၀ ခုတင်ဆံ့ တိုက်နယ်ဆေးရုံအဖြစ် တိုးမြှင့်ပေးနိုင်ပါရန် သဘောထားမှတ်ချက်တောင်းခံထားပြီး TNO မှလည်း ဆေးရုံဆောက်လုပ်ရန်အတွက် မြေတိုင်းထွာပေးပါရန် တင်ပြခဲ့ပြီးဖြစ်ပါ၍ မည်သည့်အချိန်တွင် ၎င်းဆေးရုံ၏အင်္ဂါရပ်နှင့်ညီညွတ်သည့် အဆောက်အဦနှင့်ဝန်ထမ်းများကို ခန့်ထားပေးနိုင်ခြင်းရှိ/မရှိ ကိုလည်းကောင်း၊ အမှတ်စဉ်(၃)မေးခွန်းအနေဖြင့် ကျွန်းစုမြို့ သည်ကျေးရွာပေါင်း ၁၈၇ ရွာနှင့် လူဦးရေ ၁၇၄၀၃၇ ဦးနေထိုင်လျက် ကျွန်းပေါင်း ၁၁၂ ကျွန်းပေါ်ရှိ ကျေးရွာများအနက်မှ တိုက်နယ် ဆေးရုံလေးရုံ၊ ဆောက်လုပ်ဆဲတစ်ရုံနှင့် ဆောက်လုပ်ရန်ဆေးရုံတစ်ရုံအပြင် ကျန်းမာရေးဌာနလေးခုနဲ့ ကျန်းမာရေးဌာနခွဲ ၄၀ ခုရှိပြီး ဌာနခွဲတစ်ခုလျှင် အနည်းဆုံးကျေးရွာငါးရွာမှခြောက်ရွာအထိ ရေလမ်း ခရီးဖြင့်သာ သွားလာရသည့်အပြင် သားဖွားဆရာမခန့်ထားနိုင်သည့်အင်အား ၄၅ ဦးအနက်မှ ၂၉ ဦး ကိုသာခန့်ထားနိုင်ခဲ့ပါသည်။ ကျန်ရှိသည့်ကျေးရွာများတွင် လိုအပ်နေသည့် ကျန်းမာရေးမှူးနှင့် သားဖွားဆရာမများကိုလည်း လုံလောက်စွာခန့်ထားပေးနိုင်ခြင်းရှိ/မရှိကိုလည်းကောင်း၊ မေးခွန်း(၄) အနေဖြင့် ပထမလွှတ်တော်အစည်းအဝေးတွင် မိမိမှတင်ပြတောင်းခံထားပြီး အလှူရှင်များကလည်း မြေ ၅ ဧက ခန့်လှူဒါန်းခဲ့သည့် ရေကန်တောင်တိုက်နယ်ဆေးရုံကိုဆောက်လုပ်ရန် ကျန်းမာရေးဝန်ကြီး ဌာန၊ ကုသရေးဦးစီးဌာန၏ ၁၂-၅-၂၀၁၅ ရက်စွဲပါစာအမှတ် ကမဘ/ဃ/၁၄၀၇/၁၆၁ အရ အမှတ်စဉ် ၁၀ ပါ ၁၆ ခုတင်ဆံ့တိုက်နယ်ဆေးရုံသည် ၂၀၁၅-၂၀၁၆ ခုနှစ်တွင် ဘတ်ဂျက်ချထားပြီးဖြစ်သော် လည်း ပြန်လည်ဖျက်သိမ်းရန်တောင်းခံလာသည့် ကတိကဝတ်စာရင်းတွင် ပါဝင်ခြင်းမရှိဘဲ ၎င်းနှင့် အတူ အမှတ်စဉ် ၁၁ ပါ တာရပိုင်းဆေးရုံမှာ ၉၀ ရာခိုင်နှုန်းခန့် ပြီးစီးနေသည်မှာလည်း တစ်နှစ်နီးပါး ကြာမြင့်နေပြီဖြစ်သော်လည်း ယနေ့တိုင်မဆောက်လုပ်ရသေးသဖြင့် တနင်္သာရီတိုင်းဒေသကြီးအစိုးရ အဖွဲ့ လူမှုကျန်းမာရေးဝန်ကြီးအား မြိတ်မြို့နယ်ပြည်သူလူထုတွေ့ဆုံပွဲတွင် ၎င်းဆေးရုံဆောက်လုပ်ရေး ကိစ္စကိုမေးမြန်းရာတွင် ၎င်းဆေးရုံကို ဆောက်လုပ်ရန်အစီအစဉ်မရှိကြောင်း တင်ဒါအောင်သည့် ကုမ္ပဏီလည်းမရှိ၊ ဘတ်ဂျက်လည်းမရှိဟု ဖြေဆိုသွားကြောင်းကြားသိရပြီး ဒေသခံများမှာ စိုးရိမ်ပူပန်မှု ကြီးစွာဖြင့် လွှတ်တော်နားရက်တွင် မိမိအားလာရောက်တွေ့ဆုံ၍ အချို့သောသူများကလည်း ၎င်းရေကန်တောင် တိုက်နယ်ဆေးရုံဆောက်လုပ်တဲ့ကိစ္စသည် အမှတ်တကယ်မဟုတ်ဘဲ မိမိမှ လုပ်ကြံပြောဆိုခဲ့သည်ဟု ဝါဒဖြန့်နေကြောင်းကိုလည်း အသိပေးပြောကြားလာခဲ့ကြပါသည်။ သို့ပါ၍ ကျန်းမာရေးဝန်ကြီးဌာန၊ ကုသရေးဦးစီးဌာန၏ အမှတ်စဉ် ၁၀ ပါ ရေကန်တောင် ၁၆ ခုတင်ဆံ့ တိုက်နယ်ဆေးရုံအား မည်သည့်အချိန်တွင် ဆောက်လုပ်မည်ကိုသိရှိလိုပါကြောင်း မဲဆန္ဒရှင်ပြည်သူ များကိုယ်စား မေးမြန်းပေးရခြင်းဖြစ်ပါသည်။ အားလုံးကိုကျေးဇူးတင်ပါတယ်ရှင်။</speech>
<speech type='speaker'>
ကျန်းမာရေးနှင့် အားကစားဝန်ကြီးဌာနက ပြန်လည်ဖြေကြားရန် ဖြစ်ပါတယ်။
</speech>
<speech><agency id='20'>ဒေါက်တာမြင့်ထွေး(ပြည်ထောင်စုဝန်ကြီး၊ ကျန်းမာရေးနှင့် အားကစားဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များခင်ဗျား။ တနင်္သာရီတိုင်းဒေသကြီး၊ ကျွန်းစုမြို့နယ်တွင် လူဦးရေ ၁၇၀၀၀၀ ကျော်နေထိုင်လျက်ရှိပြီး ကျန်းမာရေးစောင့်ရှောက်မှုအနေနဲ့ ၂၅ ခုတင်ဆံ့ မြို့နယ်ဆေးရုံတစ်ရုံနှင့် တိုက်နယ်ဆေးရုံငါးရုံ စုစုပေါင်းဆေးရုံ ခြောက်ရုံဖြင့် ဖွင့်လှစ်ထားရှိပါတယ်။ ကျွန်တော့်အနေနဲ့ ကျွန်းစုမြို့နယ်ဆေးရုံရဲ့ စာရင်းဇယားများကို သေချာစွာအသေးစိတ်လေ့လာတဲ့အခါမှာ ၂၀၁၁ ခုနှစ်ကနေပြီးတော့ ၂၀၁၆ ခုနှစ်အထိ တစ်နေ့ပျမ်းမျှအတွင်းလူနာမှာ ခြောက်ယောက်၊ ခြောက်ယောက်၊ ခြောက်ယောက်၊ ခြောက်ယောက်၊ ၁၈ ယောက်၊ ၁၃ ယောက်ပဲရှိတယ်ဆိုတာကို တွေ့ရပါတယ်။ အလားတူစွာပဲ ဒီဆေးရုံအညွှန်းကိန်းများဟာလည်း တစ်နှစ်ထက်တစ်နှစ် သိသာစွာတိုးတက်လာခြင်း မရှိပါဘူး။ ထို့အပြင် ပြင်ပလူနာဌာနမှာလည်း ၂၀၁၁ ခုနှစ်ကနေပြီးတော့ ၂၀၁၆ ခုနှစ် အောက်တိုဘာလ အထိကြည့်တဲ့အခါမှာ ၁၀ ယောက်၊ ခုနစ်ယောက်၊ ၁၁ ယောက်၊ ၂၉ ယောက်၊ ၂၇ ယောက်၊ ၁၅ ယောက်ပဲတွေ့ရှိတာကို စိစစ်တွေ့ရှိရပါတယ်။ အဲဒါကြောင့် ဒီ တနင်္သာရီတိုင်းဒေသကြီး ကျွန်းစုမြို့နယ် ၏ ခွင့်ပြု ခုတင်အသုံးပြုမှုရာခိုင်နှုန်းကိုလည်း ကျွန်တော်တို့ ပြန်လည်လေ့လာပါတယ်။ ၂၀၁၁ ခုနှစ် ကနေ ၂၀၁၆ ခုနှစ်ကိုလေ့လာတဲ့အခါမှာ ၂၂ ရာခိုင်နှုန်း၊ ၂၆ ရာခိုင်နှုန်း၊ ၂၄ ရာခိုင်နှုန်း၊ ၂၂ ရာခိုင်နှုန်း၊ ၂၀၁၅ ခုနှစ်မှာတော့ ၇၀ ရာခိုင်နှုန်းတက်လာပြီးတော့ ၂၀၁၆ ခုနှစ်မှာ ၅၀ ရာခိုင်နှုန်း ပြန်ဖြစ်နေတာကို တွေ့ရပါတယ်။ အဲဒီတော့ ဆေးရုံရဲ့ ခုတင်အသုံးချမှုနှုန်းဟာ ကျန်းမာရေးဝန်ကြီးဌာန ၏ လုပ်ငန်းညှိနှိုင်းအစည်းအဝေး(၄/၂၀၁၆)ဆုံးဖြတ်ချက်အရ ၂၅ ခုတင်ကနေ ခုတင် ၅၀ ကိုတိုး မယ်ဆိုရင် ဆေးရုံခုတင်အသုံးပြုမှုနှုန်းဟာ ၁၅၀ ရှိပါတယ်။ အဲဒီတော့ ဒီအချက်တွေနဲ့ ပြည့်စုံခြင်းမရှိ ကြောင်း စိစစ်တွေ့ရှိရတဲ့အတွက် လောလောဆယ်မှာတော့ ကျွန်တော်တို့ ၂၅ ခုတင်ကနေ ခုတင် ၅၀ ကို တိုးမြှင့်ဖို့တော့ အစီအစဉ်မရှိသေးပါဘူး။ ကျန်းမာရေးနှင့်အားကစားဝန်ကြီးဌာန၊ ကုသရေးဦးစီး ဌာနအနေဖြင့်လည်း ဒီသွားဘက်ဆိုင်ရာကတော့ ခုနလွှတ်တော်ကိုယ်စားလှယ်တော်ကြီး ပြန်လည် ရုပ်သိမ်းသွားတဲ့အတွက် ကျွန်တော်မဖြေတော့ပါဘူး။ ဒီ သွားဘက်ဆိုင်ရာဆရာဝန်ဟာ ၁-၁၁-၂၀၁၆ မှာ အလုပ်စတင်ဝင်ရောက်နေပြီဖြစ်ပါတယ်။ လက်ရှိအချိန်တွင် ကျွန်းစုမြို့နယ်(၂၅)ခုတင်ဆံ့ ပြည်သူ့ဆေးရုံသည် မြို့နယ်ကျန်းမာရေးဦးစီးမှူးနဲ့ လက်ထောက်ဆရာဝန်တစ်ဦးက တာဝန် ထမ်းဆောင်လျက်ရှိပါတယ်။ သူနာပြု အင်အားမှာလည်း မဆိုးပါဘူး။ အထက်တန်းသူနာပြု ခွင့်ပြု (၅) မှာ လေးဦးရှိပါတယ်။ နောက် သူနာပြု အဆင့်(၃) သူနာပြုခွင့်ပြု ၁ဝ ဦးမှာလည်း ငါးဦးရှိပါတယ်။ လစ်လပ်လျက်ရှိသော ဆေးဘက်ကျွမ်းကျင်(၄)နဲ့ ဆေးစပ်ဝန်ထမ်းတစ်ဦးကို ခန့်ထားနိုင်ရေးအတွက် လည်း သစ်လွင်များခေါ်ယူပြီး ခြောက်လသင်တန်းပြီးတာနဲ့ ကျွန်တော်တို့ ခန့်အပ်မှာဖြစ်ပါတယ်။ လစ်လပ်လျက်ရှိတဲ့ ဓာတ်ခွဲခန်းစစ်ဆေးသူ(ပထမ)တန်းရာထူးအတွက်လည်း ၂၀၁၇ ခုနှစ် (၄၇) ကြိမ် မြောက် ဓာတ်ခွဲစစ်ဆေးသူ သင်တန်းဆင်းများ ဆင်းတာနဲ့ ကျွန်တော်တို့ ခန့်ထားပေးပါမယ်။ ပြည်သူ့ကျန်းမာရေးဦးစီးဌာနအနေဖြင့်လည်း တနင်္သာရီတိုင်းဒေသကြီး၊ ကျွန်းစုမြို့နယ်မှာ ဆိုရင် ကျေးလက်ကျန်းမာရေးဌာန ငါးခု၊ တိုက်နယ်ကျန်းမာရေးဌာနတစ်ခုနှင့် ကျေးလက်ကျန်းမာရေး ဌာနခွဲ ၃၃ ခု ရှိပါတယ်။ အဆိုပါ ကျေးလက်ကျန်းမာရေးဌာနမှာ လက်ထောက်ကျန်းမာရေးမှူး လစ်လပ်မှုမရှိပါ။ အားလုံးကျန်းမာရေးမှူးများနှင့် လုပ်ဆောင်လျက်ရှိပါတယ်။ သားဖွားသူနာပြုရာထူး လေးနေရာနှင့် ပြည်သူ့ကျန်းမာရေးကြီးကြပ်(၂) ၁၉ နေရာလည်း လစ်လပ်မှု ရှိပါတယ်။ ဒါကို ကျွန်တော်တို့ အမြန်ဆုံးခန့်ဖို့ စီစဉ်ပေးပါမယ်။ လက်ရှိအခြေအနေမှာတော့ သားဖွားဆရာမလစ်လပ်မှု အတွက် ဌာနအစီအစဉ်ဖြင့် ယာယီတွဲဖက်တာဝန်ချထားပြီးတော့ ကျန်းမာရေး စောင့်ရှောက်မှုများ ကိုလည်း ပေးလျက်ရှိပါတယ်။ သစ်လွင်သားဖွားဆရာမများ ခန့်ထားခွင့်ရပါက လစ်လပ်လျက်ရှိသော သားဖွားဆရာမရာထူးနေရာများတွင်လည်း ဦးစားပေးခန့်အပ်မည်ဖြစ်ကြောင်း ပြောကြားလိုပါတယ်။ ပြည်သူ့ကျန်းမာရေးကြီးကြပ်(၂)အနေနဲ့လည်း ၂၀၁၆-၂၀၁၇ ခုနှစ် မကြာခင် မှာ ကျွန်တော်တို့ ၃၀၀၀ ဦး ခန့်ဖို့ရှိပါတယ်။ ဒီ ၃၀၀၀ ကရမယ်ဆိုရင် အကုန်လုံးနီးပါးကို ကျွန်တော်တို့ ခန့်ပေးပါမယ်။ ကျွန်းစုမြို့နယ်၊ ရေကန်တောင်တိုက်နယ်ဆေးရုံ ဆောက်လုပ်ရေးအတွက် အမျိုးသား လွှတ်တော်ကိုယ်စားလှယ်ကြီးမေးတဲ့အတိုင်းဆိုရင် ကုသရေးဦးစီးဌာနရဲ့ ၂၀၁၅-၂၀၁၆ ဘဏ္ဍာရေး နှစ်တွင် ရန်ပုံငွေခွင့်ပြုချက်မရခဲ့ပါဘူး။ ဖွဲ့စည်းပုံခွင့်ပြု မိန့်သာ ကျွန်တော်တို့ရခဲ့ပါတယ်။ တိုက်နယ် ဆေးရုံဆောက်လုပ်နိုင်ရေးအတွက်ကိုတော့ ကျွန်တော်တို့ ကုသဦးစီးဌာန၏ ၂၀၁၇-၂၀၁၈ ဘတ်ဂျက် မှာ ကျွန်တော်တို့ အဆိုပြု ကျပ်သန်း ၂၀၀ တောင်းခံထားပါတယ်။ ရဖို့လည်းရှိပါတယ်။ ရန်ပုံငွေ ခွင့်ပြုချက်ရရှိမယ်ဆိုလို့ရှိရင်တော့ ကျွန်တော်တို့ဒါကို အမြန်ဆုံးဆောက်ပေးမည်ဖြစ်ကြောင်း လေးစားစွာဖြေကြားအပ်ပါတယ်။ ကျေးဇူးတင်ပါတယ်။</speech>
</Q-A>
<Q-A>
<title>
ဒိုက်ဦးမြို့နယ်၊ ဖောင်တော်သီကျေးရွာတွင် ၂၀၁၄-၂၀၁၅ ဘဏ္ဍာရေးနှစ်အတွင်းက ဆောက်လုပ်ရန် ခွင့်ပြုခဲ့သည့် (၁၆)ခုတင်ဆံ့ တိုက်နယ်ဆေးရုံကို မည်သည့်ဘဏ္ဍာရေးနှစ်တွင် ပြန်လည်ဆောက်လုပ်ခွင့် ပေးမည်ကို သိလိုခြင်းနှင့် စပ်လျဉ်းသည့်မေးခွန်း
</title>
<speech type='speaker'>
ဒိုက်ဦးမဲဆန္ဒနယ်က ဦးဘုန်းမြင့်အောင် မေးမြန်းဖို့ဖြစ်ပါတယ်။
</speech>
<speech><mp id='196'>ဦးဘုန်းမြင့်အောင်(ဒိုက်ဦးမဲဆန္ဒနယ်)</mp> လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် ပြည်ထောင်စုဝန်ကြီး၊ ပြည်သူ့ လွှတ်တော်ကိုယ်စားလှယ်များနှင့် ဧည့်သည်တော်များ အားလုံး စိတ္တသုခ၊ ကာယသုခအပေါင်းနှင့် ပြည့်စုံပါစေကြောင်း ဆုတောင်းမေတ္တာပို့သရင်း နှုတ်ခွန်း ဆက်သအပ်ပါတယ်ခင်ဗျား။ ကျွန်တော်ကတော့ ပဲခူးတိုင်းဒေသကြီး၊ ဒိုက်ဦးမဲဆန္ဒနယ်က ပြည်သူ့ လွှတ်တော်ကိုယ်စားလှယ် ဦးဘုန်းမြင့်အောင် ဖြစ်ပါတယ်။ လေးစားအပ်ပါသော ဥက္ကဌကြီးခင်ဗျား။ ကျွန်တော်ဒီနေ့မေးမြန်းလိုတဲ့ ကြယ်ပွင့်ပြမေးခွန်းကတော့ ဒိုက်ဦးမြို့နယ်၊ ဖောင်တော်သီကျေးရွာတွင် ၂၀၁၄-၂၀၁၅ ဘဏ္ဍာရေးနှစ်အတွင်းက ဆောက်လုပ်ရန်ခွင့်ပြုခဲ့သည့် ၁၆ ခုတင်ဆံ့တိုက်နယ်ဆေးရုံ ကို မည်သည့်ဘဏ္ဍာရေးနှစ်တွင် ပြန်လည်ဆောက်လုပ်ခွင့်ပေးမည်ကို သိရှိလိုခြင်းနှင့်စပ်လျဉ်းသည့် မေးခွန်းကို မေးမြန်းသွားမှာဖြစ်ပါတယ်။ ဥက္ကဋ္ဌကြီးခင်ဗျား။ ဒိုက်ဦးမြို့နယ်မှာ ကျေးရွာအုပ်စုပေါင်း ၅၃ အုပ်စုရှိပြီး ကျေးရွာပေါင်း ၁၈၂ ရွာဖြင့် ဖွဲ့စည်းထားခဲ့ပါတယ်။ မြို့နယ်ရဲ့ ဧရိယာအကျယ်အဝန်းမှာ ၄၉၇.၀၃ စတုရန်းမိုင်ရှိပြီး တောင်မှမြောက်သို့ အလျား ၁၆ မိုင်ရှိပြီး၊ အရှေ့မှ အနောက်သို့ အနံ ၁၉ မိုင်ဖြင့် တည်ဆောက်ထားသော မြို့နယ်တစ်ခုလည်းပဲ ဖြစ်ပါတယ်။ ဒိုက်ဦးမြို့နယ်မှာ ကျန်းမာရေး ဝန်ဆောင်မှုအနေဖြင့် ၅၀ ခုတင်ဆံ့မြို့နယ်ပြည်သူ့ဆေးရုံတစ်ရုံ၊ ၁၆ ခုတင်ဆံ့တိုက်နယ်ဆေးရုံသုံးရုံ၊ ကျေးလက်ကျန်းမာရေးဌာနခြောက်ခုနှင့် ကျေးလက်ကျန်းမာရေးဌာနခွဲ ၂၈ ခုရှိပါတယ်။ ဒိုက်ဦး မြို့နယ်၏တောင်ဘက်ခြောက်မိုင်ခန့်အကွာတွင် ဖောင်တော်သီကျေးရွာအုပ်စုရှိပြီး အိမ်ခြေပေါင်း ၂၀၀၀ ကျော်၊ အိမ်ထောင်စုပေါင်း ၂၀၄၀ ကျော်နှင့် လူဦးရေပေါင်း ၁၀၃၀၀ ကျော် နေထိုင်လျက်ရှိ သော ကျေးရွာအုပ်စုကြီးလည်း ဖြစ်ပါတယ်။ ဖောင်တော်သီကျေးရွာဟာ ဒိုင်နယ်အုပ်စုကြီးဖြစ်ပြီး ဘေး ပတ်ဝန်းကျင်ရှိ ကျေးရွာအုပ်စုကိုးအုပ်စု ရှိပါတယ်။ အရှေ့ဘက်တွင် ပုကိုင်ကျေးရွာအုပ်စု၊ အနောက် ဘက်တွင် ရှမ်းစုကျေးရွာအုပ်စု၊ ပသွယ်ကျေးရွာအုပ်စု၊ အင်းသဇင်ကျေးရွာအုပ်စု၊ တောင်ဘက်တွင် ပေါက်တစ်ပင်ကျေးရွာအုပ်စု၊ ကံကလေးကျေးရွာအုပ်စု၊ ကုက္ကိုင်းကျေးရွာအုပ်စုရှိပြီး မြောက်ဘက် တွင် နတ်ကင်းကျေးရွာအုပ်စု၊ အိမ်ခြေ ၄၀ ကျေးရွာအုပ်စုတို့ ရှိကြပြီး ဒိုင်နယ်အုပ်စုရှိ လူဦးရေပေါင်း ၄၀၀၀၀ ကျော် နေထိုင်လျက်ရှိပါတယ်ခင်ဗျား။ ဒေသခံပြည်သူများ၏ ကျန်းမာရေးလိုအပ်ချက်အရ တိုက်နယ်ဆေးရုံတောင်းခံရခြင်းလည်း ဖြစ်ပါတယ်။ တိုက်နယ်ဆေးရုံရရှိလာပါက ဒေသခံလူဦးရေ ၄၀၀၀၀ ကျော်ဟာ ကျန်းမာရေးအတွက် အကျိုးကျေးဇူးများစွာ ခံစားရမှာလည်းဖြစ်ပါတယ်။ ဒါကြောင့် ဒေသခံပြည်သူများရဲ့ ကျန်းမာရေးလိုအပ်ချက်အရ ၂၀၁၄-၂၀၁၅ ဘဏ္ဍာရေးနှစ်တွင် နိုင်ငံတော်သို့ ဖောင်တော်သီကျေးရွာ ၁၆ ခုတင်ဆံ့ တိုက်နယ်ဆေးရုံကို တင်ပြတောင်းခံခဲ့ရာ ၂၀၁၅၂၀၁၆ ဘဏ္ဍာရေးနှစ်တွင် ပြည်သူ့ကျန်းမာရေးဦးစီးဌာန၊ တိုင်းဒေသကြီးပြည်သူ့ကျန်းမာရေးဦးစီး ဌာန၊ ပဲခူးတိုင်းဒေသကြီး၊ ပဲခူးမြို့၊ စာအမှတ်၊ ၂၃၉၄/ပခတ-၂(ခ)/တိုက်နယ်တိုး/၂၀၁၅)၊ ရက်စွဲ၊ ၂၀၁၅ ခုနှစ်၊ မေလ ၂၉ ရက်နေ့ရက်စွဲဖြင့် မြို့နယ်ကုသရေးဦးစီးဌာနမူ ဒိုက်ဦးမြို့သို့ ၁၆ ခုတင်ဆံ့ ဖောင်တော်သီကျေးရွာ တိုက်နယ်ဆေးရုံအသစ် တိုးချဲ့ဖွင့်လှစ်ခွင့်ရခဲ့ပါတယ်ခင်ဗျား။ လေးစားအပ်ပါသော ဥက္ကဌကြီးခင်ဗျား။ ဒီလိုတိုက်နယ်ဆေးရုံအသစ်တိုးချဲ့ဖွင့်လှစ်ခွင့် ဖွင့်လှစ် ဖို့အတွက် ၂၀၁၆ ခုနှစ်၊ မတ်လ ၁၄ ရက်နေ့ရက်စွဲဖြင့် ဘဏ္ဍာရေးဝန်ကြီးဌာန၊ ဝန်ကြီးရုံး စာအမှတ်၊ ဘဏ္ဍာရေး/၄/၁/၆(၁၈၀၀) ၂၀၁၆ ဖြင့် သိန်းပေါင်း ၆၀၀၀ ကျော် ချထားပေးခဲ့ပါတယ်။ ၂၀၁၅ ခုနှစ် ငွေလုံးငွေရင်းထဲမှ ချထားပေးခြင်းလို့ သိရပါတယ်ခင်ဗျား။ သို့သော်လည်း ၂၀၁၆ ခုနှစ်၊ မတ်လ ၂၇ ရက်နေ့တွင် ကျန်းမာရေးဦးစီးဌာန၊ တိုင်းဒေသကြီးရုံးသို့ စာရောက်ရှိခဲ့ပါတယ်။ စာအမှတ်၊ ၂၁၇/လန (စ)ငွေလုံးငွေရင်း/၂၀၁၆ ဖြင့် ရောက်ခဲ့ခြင်းဖြစ်ပြီး ၁၆ ခုတင်ဆံ့တိုက်နယ်ဆေးရုံဆောက်လုပ်ရန် အချိန်မမီဖြစ်ပြီး အချိန်လုံလောက်မှုမရှိတော့ပါသဖြင့် ခွင့်ပြု ဘတ်ဂျက်ငွေ သိန်း ၆၀၀၀ ကျော်ကို တိုင်းဒေသကြီးကျန်းမာရေးဦးစီးဌာန၊ ငွေစာရင်းခေါင်းစဉ်(၃)ဖြင့် ပြန်လည်အပ်နှံခဲ့ရပါတယ်။ သို့သော် လည်း ၂၀၁၆-၂၀၁၇ ဘဏ္ဍာရေးနှစ်တွင် ပြန်လည်ခွဲဝေချထားပေးခဲ့ခြင်းမရှိပါ။ သို့ပါကြောင့် ကျွန်တော်မေးမြန်းလိုတာကတော့ ဒိုက်ဦးမြို့နယ်၊ ဖောင်တော်သီကျေးရွာ ၁၆ ခုတင်ဆံ့တိုက်နယ်ဆေးရုံ ကို မည်သည့်ဘဏ္ဍာရေးနှစ်တွင် ပြန်လည်ချထား၍ ပြန်လည်ဆောက်လုပ်ခွင့်ပေးမည်ကို သိရှိလိုပါ ကြောင်း ဒေသခံပြည်သူများရဲ့ ကိုယ်စား ပြည်သူ့လွှတ်တော်ဥက္ကဋ္ဌကြီးမှတစ်ဆင့် လေးစားစွာ မေးမြန်း ရခြင်းဖြစ်ပါတယ်။ အားလုံးကို အထူးပဲ ကျေးဇူးတင်ပါတယ်။</speech>
<speech type='speaker'>
ကျန်းမာရေးနှင့် အားကစားဝန်ကြီးဌာနမှ ဖြေကြားရန် ဖြစ်ပါတယ်။
</speech>
<speech><agency id='20'>ဒေါက်တာမြင့်ထွေး(ပြည်ထောင်စုဝန်ကြီး၊ ကျန်းမာရေးနှင့် အားကစားဝန်ကြီးဌာန)</agency>၊ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များခင်ဗျား။ ပဲခူးတိုင်းဒေသကြီး၊ ဒိုက်ဦးမြို့နယ်၊ ဖောင်တော်သီ ၁၆ ခုတင်ဆံ့တိုက်နယ်ဆေးရုံအသစ်ဆောက်လုပ် ခြင်းလုပ်ငန်းမှာ ကုသရေးဦးစီးဌာနမှူး၏ ၂၀၁၅-၂၀၁၆ ဘဏ္ဍာရေးနှစ်တွင် မူလခွင့်ပြုငွေတွင် ပါဝင် ခြင်းမရှိသော လုပ်ငန်းဖြစ်ပါ၍ ရန်ပုံငွေခေါင်းစဉ်လွှဲပြောင်းသုံးစွဲခွင့်တင်ပြပြီး လုပ်ငန်းဆောင်ရွက်ခွင့် ပေးပါရန် စီစဉ်ခဲ့ပါတယ်။ စီစဉ်သည့်အတိုင်း ရန်ပုံငွေလွှဲပြောင်းသုံးစွဲခွင့်ပြုမိန့်ကို ၁၀-၃-၂၀၁၆ ရက်နေ့တွင် ကျင်းပပြုလုပ်သော ပြည်ထောင်စုအစိုးရအဖွဲ့အစည်းအဝေးအမှတ်စဉ်(၉/ ၂၀၁၆) ဖြင့် သဘောတူခွင့်ပြုမိန့်ရရှိခဲ့ပါတယ်။ ခွင့်ပြုမိန့်ရရှိသည့်အချိန်တွင် ဘတ်ဂျက်နှစ်တွင်း ပြီးစီးအောင် ဆောင်ရွက်နိုင်ရန် မည်သို့မျှ မဖြစ်နိုင်တဲ့အတွက် ရန်ပုံငွေအား ပြန်လည်အပ်နှံခဲ့ရပါတယ်။ ဒီနေရာ မှာ ကျွန်တော့်အနေနဲ့ တင်ပြလိုတာကတော့ ကျွန်တော်တို့ ကျန်းမာရေးမှာ ဒါမျိုးတွေအများကြီးဖြစ်ပါ တယ်။ မသုံးနိုင်တဲ့အတွက် ဘတ်ဂျက်ကို ပြန်အပ်လိုက်ရတယ်။ ပြန်အပ်တဲ့အခါမှာ နောက်တစ်ခါ ပြန်သုံးတဲ့အခါမှာ အချိန်လည်းကြာပါတယ်။ ဘတ်ဂျက်ဌာနမှာလည်း အလုပ်များပါတယ်။ ကျန်းမာရေး ဝန်ကြီးဌာနမှာလည်း အလုပ်များပါတယ်။ အစိုးရအဖွဲ့မှာလည်း အလုပ်များပါတယ်။ အကယ်၍ ဒီလို မပြီးတဲ့လုပ်ငန်းတွေဟာ ဆောက်ကို ဆောက်ရမှာဖြစ်တဲ့အတွက် ဒီဘတ်ဂျက်ကို ဆက်လက်ပြီးတော့ နောက်လာမယ့်နှစ်မှာ ဘတ်ဂျက်မှာ ဆက်လက်ပြီးသုံးခွင့်ပေးမယ်ဆိုရင်တော့ ဒီကိစ္စအားလုံးဟာ ရှောရှောရှုရှုအကုန်ပြီးသွားမယ်။ ဒီကိစ္စမှာလည်း ဒီဆေးရုံကိစ္စဟာ သိန်း ၆၀၀၀ ဆိုတော့ တစ်ခါ တည်းပြီးသွားနိုင်ပါတယ်။ အခု မပြီးတဲ့အတွက် ကျွန်တော်ပြန်တင်ရတယ်။ အခုဆိုလို့ရှိရင် ကျွန်တော် တို့က ဒိုက်ဦးမြို့နယ်၊ ဖောင်တော်သီ ၁၆ ခုတင်ဆံ့တိုက်နယ်ဆေးရုံဆောက်လုပ်ခြင်းလုပ်ငန်းအတွက် ကုသရေးဦးစီးဌာနအပြင် ၂၀၁၇-၂၀၁၈ ဘဏ္ဍာရေးနှစ်မှာ အဆိုပြုရန်ပုံငွေ သန်း ၂၀၀ တောင်းထား ပါတယ်။ ဒီသန်း ၂၀၀ ကျလို့ရှိရင် လိုအပ်တဲ့လုပ်ငန်းများကို ကျွန်တော်တို့အမြန်ဆုံး စတင်ဆောင်ရွက် မည်ဖြစ်ကြောင်း လေးစားစွာဖြေကြားအပ်ပါတယ်။ ။</speech>
</Q-A>
<Q-A>
<title>
နန်းယွန်းမြို့နယ်၊ ပြည်သူ့ဆေးရုံနှင့် တိုက်နယ်ဆေးရုံ၊ ကျန်းမာရေးဌာနခွဲများ၌ လိုအပ်နေသော ဆေးနှင့် ဆေးကိရိယာများရရှိအောင် မည်သို့ဆောင်ရွက်ပေးမည်နှင့် တိုက်နယ်ဆေးရုံများနှင့် ကျေးရွာများ၌ လစ်လပ်လျက်ရှိသော ဆရာဝန်များနှင့် ကျန်းမာရေးဝန်ထမ်းများ ခန့်ထားပေးရန် အစီအစဉ်ရှိ/မရှိနှင့် စပ်လျဉ်းသည့်မေးခွန်း
</title>
<speech type='speaker'>
နန်းယွန်းမဲဆန္ဒနယ်မှ ဦးဝင်းလှ မေးမြန်းဖို့ဖြစ်ပါတယ်။
</speech>
<speech><mp id='353'>ဦးဝမ်းလှ(နန်းယွန်းမဲဆန္ဒနယ်)</mp> လေးစားရပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များ၊ ဧည့်သည်တော်များအားလုံး မင်္ဂလာပါလို့ ဦးစွာနှုတ်ခွန်းဆက်သပါ တယ်။ ကျွန်တော်ကတော့ နန်းယွန်းမဲဆန္ဒနယ် နာဂကိုယ်ပိုင်အုပ်ချုပ်ခွင့်ရဒေသ ပြည်သူ့လွှတ်တော် ကိုယ်စားလှယ် ဦးဝင်းလှ ဖြစ်ပါတယ်။ နန်းယွန်းမြို့နယ် မြို့နယ်ပြည်သူ့ဆေးရုံနှင့် တိုက်နယ်ဆေးရုံ ကျန်းမာရေးဌာန၊ ဌာနခွဲတွေမှာ မရှိမဖြစ်လိုအပ်တဲ့ ဆေးနှင့်ဆေးကိရိယာ၊ တိုက်နယ်ဆေးရုံများနဲ့ ကျေးရွာတွေမှာ လစ်လပ်လျက်ရှိတဲ့ ဆရာဝန်နှင့် ကျန်းမာရေးဝန်ထမ်းတွေအပြည့်အဝခန့်ထားပေးနိုင် ဖို့အစီအစဉ်နဲ့ ကျေးရွာအုပ်စုတွေမှာ လိုအပ်လျက်ရှိတဲ့ ကျေးလက်ကျန်းမာရေးဌာန၊ ကျေးလက်ဆေး ပေးခန်းတွေနဲ့ဆိုင်တဲ့ မေးခွန်းကို မေးမြန်းသွားမှာဖြစ်ပါတယ်။ ဥက္ကဌကြီးခင်ဗျား။ ကျွန်တော်တို့မြို့နယ်ဟာ လမ်းပန်းဆက်သွယ်ရေး၊ ပညာရေး၊ ကျန်းမာရေး အစစအရာရာမှာခက်ခဲပြီး ဖွံ့ဖြိုးတိုးတက်မှုနောက်အကျဆုံးမြို့နယ်ဖြစ်ပါတယ်။ နန်းယွန်းမြို့နယ်ဟာ မြို့နယ်အပါအဝင် မြို့ သုံးမြို့နဲ့ဖွဲ့စည်းထားတာဖြစ်ပါတယ်။ မြို့နယ်ဆေးရုံမှာဖွဲ့စည်းပုံအရ ခွင့်ပြု အင်အား ၅၅ ဦးဖြစ်ပေမယ့် လက်ရှိမှာ လက်ထောက်ဆရာဝန်နှင့် သွားဆရာဝန်အပါ ဝန်ထမ်း ၁၀ ဦး၊ ပန်ဆောင်တိုက်နယ်ဆေးရုံမှာ ခွင့်ပြု ၁၄ ဦး၊ လက်ရှိတာဝန်ထမ်းဆောင်နေတာ ဝန်ထမ်းကိုးဦး၊ ဒုံးဟီး တိုက်နယ်ဆေးရုံမှာ ခွင့်ပြု အင်အား ၁၇ ဦး၊ လက်ရှိမှာ ဆရာဝန်တစ်ဦးနှင့် သူနာပြုတစ်ဦး စုစုပေါင်း နှစ်ဦးပဲရှိပါတယ်။ ဒါကြောင့် မြို့နယ်တိုက်နယ်ဆေးရုံတွေမှာ ဝန်ထမ်းအပြည့်အဝချထားပေးဖို့ရန် အတွက်တင်ပြရခြင်းဖြစ်ပါတယ်။ လတ်တလောမှာတော့ တပ်မတော်ကုသရေးဆရာဝန်တွေက ပူးပေါင်းပါဝင်ကူညီပေးမှုကြောင့် ဒေသအတွက်ရော၊ ကျန်းမာရေးဌာနမှာတာဝန်ထမ်းဆောင်နေတဲ့ ဝန်ထမ်းများအတွက်ပါ များစွာအထောက်အကူပြုပါတယ်။ ကျွန်တော်တို့မြို့နယ်မှာ ကျန်းမာရေး ဝန်ထမ်းတွေလုံလောက်မှုမရှိတဲ့အပြင် ဆေးနှင့်ဆေးရုံသုံးပစ္စည်းကိရိယာတွေ အလုံအလောက်မရှိတဲ့ အခါမှာ အနာသိပေမယ့် ကုသရေးမှာ အခက်အခဲတွေများလို့ ကုသပေးတဲ့ဆရာဆရာမတွေအတွက် ရော၊ ဆေးကုသခံယူကြတဲ့ ဒေသခံတွေအတွက်ပါ အခက်အခဲများစွာကြုံတွေ့ကြရပါတယ်။ ပြီးတော့ တစ်မြို့နယ်လုံး ကျေးရွာပေါင်း ၁၀၀ ကျော်မှာ ကျေးလက်ကျန်းမာရေးဌာနငါးခုပဲရှိပါတယ်။ အဲဒီ မှာလည်း ကျန်းမာရေးဝန်ထမ်းတွေ စုံလင်မှုမရှိပါဘူး။ တစ်ရွာနှင့်တစ်ရွာအလှမ်းကွာဝေးတာဖြစ်တာ</speech>
<speech type='speaker'>
ကျန်းမာရေးနှင့် အားကစားဝန်ကြီးဌာနက ဖြေကြားရန်ဖြစ်ပါတယ်။
</speech>
<speech><agency id='20'>ဒေါက်တာမြင့်ထွေး(ပြည်ထောင်စုဝန်ကြီး၊ ကျန်းမာရေးနှင့် အားကစားဝန်ကြီးဌာန)</agency>လေးစား အပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များခင်ဗျား။ ကျွန်တော့်အနေနဲ့ နန်းယွန်းမြို့နယ် ဆေးရုံနှင့် ဒုံးဟီးတိုက်နယ်ဆေးရုံ၊ ပန်ဆောင်တိုက်နယ်ဆေးရုံတွေကို ကျွန်တော်တို့ ဝန်ထမ်းအင်အား အသေးစိတ်လေ့လာကြည့်ပါတယ်။ လေ့လာကြည့်တဲ့အခါမှာ ပြည်သူ့လွှတ်တော် ကိုယ်စားလှယ်တော်ကြီးပြောတဲ့အတိုင်း တော်တော်လေးအခြေအနေဆိုးပါတယ်ခင်ဗျား။ မြို့နယ် ဆေးရုံမှာ ၅၅ ယောက်ရှိတဲ့အထဲမှာ ၁၀ ယောက်ပဲရှိပါတယ်။ တိုက်နယ်ဆေးရုံမှာ ၁၉ ယောက်ရှိတာမှ နှစ်ယောက်ပဲရှိပါတယ်။ ပန်ဆောင်မှာလည်း ၁၉ ယောက်ရှိတာမှ လေးယောက်ပဲရှိပါတယ်။ ဒီကိစ္စတွေ ကဘာကြောင့် ဒီလိုဖြစ်ရတာလဲကြည့်လိုက်တဲ့အခါမှာ ဝန်ထမ်းအင်အားမရှိတဲ့အတွက် ဝန်ထမ်းများကို ခေါ်စာထုတ်တဲ့အခါမှာ မသွားပါဘူး။ အဲဒီတော့ ဒီကိစ္စကလည်း အားလုံး တစ်နိုင်ငံလုံးအနေနဲ့ အဆင်ပြေဖို့အတွက်ကို ၂၀၁၇-၂၀၁၈ ဘတ်ဂျက်မှာလည်း ဝန်ထမ်းအိမ်ရာဆောက်ဖို့ကို အများကြီး ပိုက်ဆံကိုတောင်းထားပါတယ်။ နောက်တစ်ခုကတော့ ဒီမှာ လိုအပ်တဲ့ သူနာပြု ခန့်ဖို့အတွက်ကလည်း ဒီဇင်ဘာလ ၂ ရက်နေ့မှာ သူနာပြု ၁၂၉၀ ဦး ခန့်လိုက်ပါတယ်။ ၁၂၉၀ ဦးကိုခန့်ပြီးတာနဲ့ တစ်ပြိုင် နက်နဲ့ သူ့သက်ဆိုင်ရာ တိုင်းဦးစီးမှူး၊ ပြည်နယ်ဦးစီးမှူးကို ချက်ချင်းစာပို့ပါတယ်။ ဥပမာဆိုလို့ရှိရင် စစ်ကိုင်းတိုင်းဦးစီးမှူးကို ကျွန်တော်တို့က တစ်ခါတည်းပြောထားပါတယ်။ သူနာပြု ခန့်တဲ့အခါမှာ နိုင်ငံတော်အကြီးအကဲများ၏ ခရီးစဉ်လမ်းညွှန်းချက်များနှင့် ပြည်သူ့လွှတ်တော်၊ အမျိုးသား လွှတ်တော်ကိုယ်စားလှယ်ကြီးများ၏မေးမြန်းချက်များအပေါ် ကျန်းမာရေးနှင့် အားကစားဝန်ကြီးဌာန မှ အာမခံချက်၊ ကတိကဝတ်ခံယူချက်များနှင့်စပ်လျဉ်း၍ ပူးတွဲပါဆေးရုံကြီးများတွင် လိုအပ်နေသော သူနာပြု ဆရာဆရာမများခန့်ထားပေးရန်ဆောင်ရွက်မှုကို ပြီးစီးမှုကို ကျွန်တော်တို့က အကြောင်း ကြား ပါတယ်။ စစ်ကိုင်းတိုင်းဒေသကြီးကို သူနာပြု တွေခန့်လိုက်ပါတယ်။ ခန့်တဲ့သူနာပြုထဲကနေပြီးတော့ နန်းယွန်းနှင့် ခုနက ဒုံးဟီးနှင့် ပန်ဆောင်ပို့ရတယ်။ သို့သော်လည်း ကျွန်တော် ပြန်ပြီးတော့ အသေးစိတ် ပြန်လေ့လာတဲ့အခါမှာ စစ်ကိုင်းတိုင်းဒေသကြီးကို ပို့လိုက်တဲ့ သူနာပြု ဆရာမများအနက်က မပါလာပါ ဘူး။ ထီးချိုင့်၊ ဗန်းမောက်မှာရှိတဲ့ ဆေးရုံသုံးရုံ၊ တန့်ဆည်မှာရှိတဲ့ ဆေးရုံနှစ်ရုံ၊ ဘုတလင်မှာရှိတဲ့ ဆေးရုံတစ်ရုံပဲပါတဲ့အတွက် ကျွန်တော့်အနေနဲ့ ချက်ချင်းတယ်လီဖုန်းဖြင့် ဆက်ပြီး ကျွန်တော် အကြောင်းကြားခိုင်းထားပါပြီ။ ဒီသူနာပြုတွေကို ခုနက ပြောတဲ့ ဒုံဟီး၊ ပန်ဆောင်မှာ ကျွန်တော်တို့ အမြန်ဆုံးတာဝန်ချထားဖို့ ကျွန်တော်တို့ အကြောင်းကြားထားပါတယ်။ ဒီပြည်သူ့လွှတ်တော် ကိုယ်စားလှယ်တော်ကြီးပြောတဲ့ ဆေးနှင့်ဆေးပစ္စည်းကိရိယာများကတော့ ပြဿနာမရှိပါဘူး။ ကျွန်တော်တို့ အားလုံးလုပ်ပေးပါမယ်။ တစ်ချက်က ကျွန်တော့်အနေနဲ့ ဒီမှာတင်ပြချင်တာကတော့ မကြာခင်လေးအချိန်မှာ ဒီနန်းယွန်းနှင့် လဟယ်မှာ ကျွန်တော်တို့က Miso Outbreak အကြီးအကျယ် ဖြစ်သွားပါတယ်။ အိန္ဒိယနိုင်ငံကကူးပြီးတော့ ကလေးတွေလည်း တော်တော်သေပါတယ်။ အဲဒီ ဒီကိစ္စကို ကျွန်တော်ကိုယ်တိုင်ဦးဆောင်တယ်။ ညွှန်ကြားရေးမှူးချုပ်နှင့် ကျွန်တော်တို့ အသေးစိတ် လုပ်ပြီးတော့ ဒီမှာ ပြည်ထောင်စုသမ္မတမြန်မာနိုင်ငံ နာဂကိုယ်ပိုင်အုပ်ချုပ်ခွင့်ရဒေသတွင် ကျန်းမာရေး စောင့်ရှောက်မှုလုပ်ငန်းများ အရှိန်အဟုန်မြှင့် ဆောင်ရွက်မည့် လုပ်ငန်းစီမံချက်ကို သေချာရေးထား ပါတယ်။ ရေးပြီးတော့ ဒီလုပ်ငန်းစီမံချက်ကအတိုင်း ကျွန်တော်တို့ လုပ်နေပါတယ်။ ကျွန်တော်တို့ ဒီဟာကို လုံးဝအားထည့်ပြီးလုပ်နေပါတယ်ခင်ဗျား။ ကျွန်တော်တို့ ကိုယ်တိုင်လည်း ဒုတိယသမ္မတ(၁)နဲ့ နန်းယွန်းနှင့် လဟယ်ကို ပြီးခဲ့တဲ့ သုံးပတ်က သွားပါသေးတယ်။ ခန္တီးမှာစောင့်နေပြီးတော့ ကျွန်တော်တို့က ရာသီဥတုမကောင်းတဲ့အတွက် ကျွန်တော်တို့က ဖလမ်းနှင့် ဟားခါးကိုပဲရောက် ပါတယ်။ နန်းယွန်းနှင့် လဟယ်ကိုမရောက်သွားပါဘူး။ အမှန်တော့ အဓိက ကျွန်တော်တို့သွားချင် တာက နန်းယွန်းနှင့် လဟယ်မှာသွားပြီးတော့ ဒီစီမံချက်ကြီးကို ကျွန်တော်တို့လုပ်တယ်ဆိုတာကို ဖွင့်ပွဲ အနေနဲ့ လုပ်ပေးချင်ပါတယ်။ မရောက်ခဲ့ပါဘူး။ သို့သော်လည်း မရောက်သော်ငြားလည်း ကျွန်တော် ဒီနေရာမှာပြောချင်တာက ပြည်သူ့ကျန်းမာရေး ညွှန်ကြားရေးမှူးချုပ်၊ ဒုတိယညွှန်ကြားရေးမှူးချုပ်၊ ကာကွယ်ဆေးပရိုဂရမ်မန်နေဂျာနှင့် အခြား ပရိုဂရမ်မန်နေဂျာများဟာ အခေါက်ခေါက်အခါခါ şfiquei auferas::Com? 62cwapap Comprehensive Health Development Pign ကျွန်တော်တို့ လုပ်ပါတယ်။ ကာကွယ်ဆေးတစ်ခုတည်းမဟုတ်ဘဲနဲ့ အကုန်လုံး ပရိုဂရမ်တွေက ကျွန်တော်တို့လုပ်နေပါတယ်။ အားထည့်ပြီးလုပ်ပါတယ်။ ဒီပြည်သူများဟာ ကျွန်တော်တို့အနေနဲ့ ဝေးလံခေါင်းပါးမှာနေတဲ့အတွက် သူတို့သည် ကျွန်တော်တို့၏မိသားစု တူ၊ တူမ၊ အမေ၊ မောင်နှစ်မ သဘောထားပြီးတော့ သေချာလုပ်နေပါတယ်ခင်ဗျား။ နောက်တစ်ချက်က အခြေခံကျန်းမာရေး ဝန်ထမ်းများခန့်ထားမှုအခြေအနေမှာလည်း ခွင့်ပြု ၇၈ ဦးနှင့် ၃၁ ဦး ရာခိုင်နှုန်းအားဖြင့် ၃၉ ရာခိုင်နှုန်းပဲ ကျွန်တော်တို့ခန့်ထားနိုင်ပါတယ်။ သို့ဖြစ်ပါ၍ ကျွန်တော်တို့ ကျန်းမာရေးနှင့် အားကစားဝန်ကြီးဌာနအနေဖြင့် ၂၀၁၆-၂၀၁၇ ယခုနှစ် ဘဏ္ဍာရေးနှစ်မှာ စက်တင်ဘာလကစပြီးတော့ ကျန်းမာရေးမှူးတစ်ဦး၊ သားဖွားဆရာမ ၂ ဦး၊ ကြီးကြပ်ရေးမှူး ၂၈ ဦး စုစုပေါင်း ၅၆ ဦးအပြင် ဆရာဝန်များကိုလည်း လုပ်ငန်းလိုအပ်ချက်အရ ခြောက်လတစ်ကြိမ် အလှည့်ကျ စစ်ကိုင်းဒေသကြီးကနေပြီးတော့ ခြောက်လတစ်ကြိမ် သူတို့ကို သွားပြီးတော့ လုပ်ခိုင်းနေပါတယ်။ ဒီလုပ်ခိုင်းတဲ့အခါမှာလည်း သူနာပြုများဟာ လိုလိုချင်ချင်နဲ့ သွားရောက်တာကိုတွေ့တဲ့အတွက် ကျွန်တော့်အနေနဲ့ အလွန်ပဲနှစ်ခြိုက်ဝမ်းမြောက်မိပါတယ်။ သူတို့ ကိုယ်တိုင် Volunteer လုပ်ပြီးတော့ နန်းယွန်း၊ လဟယ်ကိုသွားနေကြပါတယ်။ ခြောက်လတစ်ကြိမ် သွားပါတယ်။ ဒီခြောက်လတစ်ကြိမ်ဝန်ထမ်းများရဲ့ လစာစရိတ်၊ ခရီးစရိတ်၊ နေ့တွက်စရိတ်၊ အပို ထပ်ဆောင်းငွေတွေကိုလည်း ကမ္ဘာ့ဘဏ်ကရတဲ့ ချေးငွေ ကျပ် ၁၂၃.၈၅ သန်းကနေပြီးတော့ ကျခံပြီး လုပ်လျက်ရှိပါတယ်။ နောက်တစ်ချက်က ပြည်သူ့ကျန်းမာရေးဦးစီးဌာနအနေနဲ့ ကျွန်တော်တို့ ခုနက တင်ပြတဲ့ အတိုင်း ဒီနန်းယွန်းမှာရှိတဲ့ဟာကို အရှိန်အဟုန်မြှင့်ဆောက်ဖို့အတွက်ကိုလည်း ဒါကိုလည်း ဒီစာတမ်း ကိုလည်း သမ္မတရုံးအထိအသိပေးပြီးပါပြီ။ အသိပေးပြီးဆက်လုပ်နေတယ်ဆိုတာကိုလည်း ကျွန်တော် ပြောချင်ပါတယ်ခင်ဗျား။ နောက်တစ်ချက်က ပြည်သူ့ကျန်းမာရေးဦးစီးဌာနအနေဖြင့်လည်း နာဂ ကိုယ်ပိုင်အုပ်ချုပ်ခွင့်ရဒေသတွင် ပဏာမကျန်းမာရေးစောင့်ရှောက်မှုလုပ်ငန်းများကို ပိုမိုလွှမ်းခြုံစွာ ဆောင်ရွက်နိုင်ရေးနှင့် အထူးဦးစားပေးဆောင်ရွက်လျက်ရှိရာ ကျန်းမာရေးနှင့် အားကစားဝန်ကြီးဌာန မှ ပြည်ထောင်စုဝန်ကြီး၊ ညွှန်ကြားရေးမှူးချုပ်၊ ဒုတိယညွှန်ကြားရေးမှူးချုပ်နှင့် အကုန်ကြီးကြပ် ပြီးတော့ ငါးနှစ်အောက်ကလေး၊ ကိုယ်ဝန်ဆောင်မိခင်များ ကာကွယ်ရေးဆေးထိုးလုပ်ငန်းကို EPI Crash Program အနေနဲ့ ကျွန်တော်တို့က စနစ်တကျ ၂၀၁၆ ခုနှစ်၊ နိုဝင်ဘာလ ၁၂ ရက်နေ့မှာ ပထမတစ်ကြိမ် ထိုးပြီးပါပြီ။ ဒီဇင်ဘာလ ၁၂ ရက်နေ့တွင် ဒုတိယအကြိမ် ထိုးပါမယ်။ ၂၀၁၇ ခုနှစ်၊ ဇန်နဝါရီလ ၁၂ ရက်နေ့တွင် တတိယအကြိမ် ထိုးပါမယ်။ သုံးကြိမ်ထိုးပြီးလို့ရှိရင် သူတို့အနေနဲ့ ကာကွယ်ဆေးထိုးပြီးတော့ ကုသလို့မရတဲ့ ကလေးမှာဖြစ်တဲ့ ရောဂါ ၁၀ မျိုးကို ကာကွယ်နိုင်ပါတယ်။ ဒါတင်မကပါဘူး။ ဒီမှာရှိတဲ့ ကလေးတွေကိုလည်း Nutrient Tablet တွေကိုလည်း ကျွန်တော်တို့က Specid အနေနဲ့ပို့ပြီးတော့ ကလေးတွေရဲ့ ကျန်းမာရေးအဆင့်အတန်းမြှင့်ဖို့လုပ်ခဲ့ပါတယ်။ ကလေး တွေမှာ Monourished ဖြစ်နေတဲ့အတွက် Miso ဖြစ်တာမှာ တော်တော်အသက်ဆုံးရှုံးသွားပါတယ်။ ဒါကိုလည်း ကျွန်တော်တို့အနေနဲ့ စိတ်မကောင်းပါဘူး။ တစ်ချက်တည်းပဲ ဒီနေရာမှာ ကျွန်တော်က ပြည်သူ့လွှတ်တော်ဥက္ကဋ္ဌကြီးရှေ့မှာလည်း မှတ်တမ်းတင်ချင်တာကတော့ ဒီကိစ္စမှာ ကျွန်တော်တို့ ဝန်ထမ်းများသည် အလွန့်အလွန်ကြိုးစားတယ်။ ပြည်သူ့ကျန်းမာရေးဌာနက ဝန်ထမ်း၊ ပြည်သူ့ ကုသရေးဦးစီးဌာနကဝန်ထမ်းများသည် အထူးကြိုးစားတာကို ကျွန်တော်တွေ့တဲ့အတွက် ဒါကိုလည်း ကျွန်တော် ပြည်သူ့လွှတ်တော် ဥက္ကဋ္ဌကြီးရှေ့မှာလည်း မှတ်တမ်းတင်ချင်ပါတယ်ခင်ဗျား။ ကျွန်တော့် အနေနဲ့ ဒီကိစ္စမှာတော့ အားလုံးကို အထူးကိစ္စတစ်ရပ်အနေနဲ့ပဲ ဆက်လက်ပြီး ဆောင်ရွက်မယ်ဆို တာကို ကျွန်တော့်အနေနဲ့ လေးစားစွာတင်ပြရင်း နိဂုံးချုပ်ပါတယ်။(ဩဘာသံများ)</speech>
</Q-A>
<speech type='speaker'>
လွှတ်တော်ကိုယ်စားလှယ်များခင်ဗျား။ ဒီနေ့အတွက် မေးခွန်းများ မေးမြန်းခြင်း၊ ဖြေကြားခြင်း အစီအစဉ်ပြီးပါပြီ။
</speech>
</QASection>
<MotionSection>
<motion><new_section>
<title>ဒေါက်တာဒေါ်အေဇင်လတ်၊ ရွှေဘိုမဲဆန္ဒနယ်က ကျောင်းမုန့်ဈေးတန်းများအပါအဝင် မြန်မာနိုင်ငံ တစ်ဝန်းရှိ ဈေးကွက်အတွင်းတွင် ရောင်းချလျက်ရှိသော ကျန်းမာရေးနှင့်မညီညွတ်သည့် ဓာတုဆိုးဆေးပါစားသောက်ကုန်များ၊ စားသောက်ဖွယ်ရာများရောင်းချနေခြင်းအား ထိရောက်စွာ တားဆီးနှိမ်နင်းနိုင်ရန် တာဝန်ရှိသည့် ဌာနဆိုင်ရာများစုပေါင်းပါဝင်သော နိုင်ငံတော်အဆင့် စီမံချက်တစ်ရပ်ရေးဆွဲအကောင်အထည်ဖော်ဆောင်ရွက်ပေးပါရန် ပြည်ထောင်စုအစိုးရ အားတိုက်တွန်းကြောင်းအဆိုတင်သွင်းခြင်းနှင့် လက်ခံဆွေးနွေးရန်သင့်/မသင့် အဆုံးအဖြတ်ရယူခြင်း</title>
<speech type='speaker'>
လွှတ်တော်ကိုယ်စားလှယ်များခင်ဗျား။ ရွှေဘိုမဲဆန္ဒနယ်မှ ဒေါက်တာ ဒေါ်အေဇင်လတ်က အဆိုတစ်ရပ်တင်သွင်းထားပါတယ်။ ဒေါက်တာဒေါ်အေဇင်လတ်အား အဆို တင်သွင်းဖို့ ဖိတ်ခေါ်ပါတယ်။
</speech>
<speech><mp id='365'>ဒေါက်တာဒေါ်အေဇင်လတ်(ရွှေဘိုမဲဆန္ဒနယ်)</mp> လေးစားရပါသော ပြည်သူ့လွှတ်တော် ဥက္ကဌကြီးနှင့် အားလုံးမင်္ဂလာပါရှင်။ ကျွန်မက ရွှေဘိုမဲဆန္ဒနယ်က ပြည်သူ့လွှတ်တော်ကိုယ်စားလှယ် ဒေါက်တာအေဇင်လတ်ဖြစ်ပါတယ်။ ယနေ့ ကျွန်မက ကျောင်းမုန့်ဈေးတန်းများအပါအဝင် မြန်မာ နိုင်ငံတစ်ဝန်းရှိ ဈေးကွက်အတွင်းတွင် ရောင်းချလျက်ရှိသော ကျန်းမာရေးနှင့် မညီညွတ်သည့် ဓာတုဆိုးဆေးပါ၊ စားသောက်ကုန်များ၊ စားသောက်ဖွယ်ရာများ ရောင်းချနေခြင်းအား ထိရောက်စွာ တားဆီးနှိမ်နင်းနိုင်ရန် တာဝန်ရှိသည့်ဌာနဆိုင်ရာများ စုပေါင်းပါဝင်သော နိုင်ငံတော်အဆင့်စီမံချက် တစ်ရပ်ရေးဆွဲအကောင်အထည်ဖော် ဆောင်ရွက်ပေးပါရန် ပြည်ထောင်စုအစိုးရအား တိုက်တွန်း ကြောင်းဆိုတဲ့အဆိုကို တင်သွင်းမှာဖြစ်ပါတယ်ရှင်။ ကျွန်မအနေနဲ့ ဒီအဆိုမှာ ကျောင်းမုန့်ဈေးတန်းများ အပါအဝင်လို့ ထည့်သွင်းပြောရတဲ့ ကျွန်မရဲ့ရည်ရွယ်ချက်ကတော့ ယနေ့ မြန်မာနိုင်ငံမှာရှိတဲ့ အခြေခံ ပညာကျောင်းမှာ စာသင်ကြားနေတဲ့ ကလေးများကိုကြည့်လိုက်မယ်ဆိုလို့ရှိရင် ဒီနေ့ကျွန်မတို့ရဲ့ ကလေးများရဲ့ သူတို့ရဲ့ အသက်အရွယ်မှာ ရှိသင့်ရှိထိုက်တဲ့ ခန္ဓာကိုယ်အလေးချိန်နဲ့ သူတို့ရဲ့ အသက် အရွယ်မှာ ရှိသင့်ရှိထိုက်တဲ့ အရပ်အမောင်းတွေရှိနေတာမျိုးမဟုတ်ဘဲနဲ့ ကလေးတွေဟာ စံမမီတဲ့ အရပ်အမောင်းနဲ့ကိုယ်ခန္ဓာအလေးချိန်အနေနဲ့ ကလေးသေးသေးလေးတွေဖြစ်နေတာကို ဒီနေ့ လေ့လာကြည့်လို့ရှိရင် သိမြင်နိုင်ပါတယ်။ ဒီလိုဘာလို့ဖြစ်နေရတာလဲဆိုတော့ ဒီနေ့ကလေးများ စားသောက်နေတဲ့ အစားအသောက်တွေ၊ အာဟာရတွေကို ကြည့်လိုက်တဲ့အခါမှာ သူတို့ရဲ့အသက် အရွယ်မှာ ရသင့်ရထိုက်တဲ့ ခန္ဓာကိုယ်ကြီးထွားဖွံ့ဖြိုးဖို့အတွက် လိုအပ်တဲ့အစာအာဟာရတွေကို စားသုံးနေတာမျိုး မတွေ့ရပါဘူး။ သူတို့ရဲ့ ခန္ဓာကိုယ်ကြီးထွားမှုကို အဟန့်အတားဖြစ်စေတဲ့ မုန့်ပဲ သရေစာတွေနဲ့ အစားအသောက်တွေကို စားသောက်နေတာကို ကျွန်မတို့တွေ့ရပါတယ်။ ။ ဥက္ကဌကြီးရှင်။ နိုင်ငံတစ်နိုင်ငံရဲ့ လူ့စွမ်းအားအရင်းအမြစ်အတွက် ကျွန်မတို့ အရင်းအနှီး အနည်းဆုံးနဲ့ အကျိုးအမြတ်အများဆုံးရတဲ့ အကောင်းဆုံးရင်းနှီးမြှုပ်နှံမှုလုပ်ငန်းဟာ ကျောင်း ကျန်းမာရေးလုပ်ငန်းပဲဖြစ်ပါတယ်။ ဒီကျောင်းကျန်းမာရေးလုပ်ငန်းတွေမှာ စာသင်ကျောင်းတွေမှာ ကလေးတွေအတွက် ခန္ဓာကိုယ်ဖွံ့ဖြိုးရေးအတွက် အရေးပါတဲ့ အစာအာဟာရတွေကို ကျွေးမွေးတဲ့ ကျွန်မတို့ အစားအသောက်ကျွေးမွေးရေးအစီအစဉ်တွေပါ ပါဝင်တဲ့ ကျောင်းကျန်းမာရေးလုပ်ငန်းစဉ် တွေဟာ နိုင်ငံတစ်နိုင်ငံအတွက် အင်မတန်မှအရေးကြီးတဲ့လုပ်ငန်းစဉ်တွေ ဖြစ်ပါတယ်။ ဒီလုပ်ငန်းစဉ် တွေဟာ အရေးကြီးတာကို သိနားလည်တဲ့ ကျွန်မတို့နိုင်ငံတွေဟာ ကျောင်းကျန်းမာရေးလုပ်ငန်းစဉ် တွေကို သူတို့ရဲ့ နိုင်ငံရဲ့ သမိုင်းတစ်လျှောက်မှာ ကျွန်မတို့တကယ်ကိုပဲ လေးလေးနက်နက်အကောင် အထည်ဖော်ဆောင်ရွက်ခဲ့တာကို လေ့လာကြည့်လို့ရှိရင် သိနိုင်ပါတယ်။ ဥပမာအားဖြင့် အမေရိကန်မှာ ဆိုရင် အမေရိကန်သမ္မတ ထရူးမင်းလက်ထက် ၁၉၄၁ ခုနှစ်မှာ ကျောင်းတွင်းအစာအာဟာရ ဖွံ့ဖြိုး ရေးအစီအစဉ်ဖြစ်တဲ့ Nationd School breakfast Program ဆိုတာကို ကျွန်မတို့ ဥပဒေတစ်ရပ် ပြဋ္ဌာန်းပြီးတော့ကိုစတင်ရန် အကောင်အထည်ဖော်ဆောင်ရွက်ခဲ့တာ ဖြစ်ပါတယ်။ အဲဒီလိုပဲ ကျွန်မတို့ ဒေသတွင်း ASEAN နိုင်ငံတွေမှာဆိုလို့ရှိရင်လည်း ကျောင်းတွင်းအစားအဟာရဖွံ့ဖြိုးရေး အစီအစဉ်တ skyeon National School Lunch Program sozulocos sope:mję:6969:7c$ios School Hard လုပ်ငန်းစဉ်တွေကို အခုချိန်မှာ အရှိန်အဟုန်ပြင်းပြင်းနဲ့ ကျယ်ကျယ်ပြန့်ပြန့်ဆောင်ရွက် နေတာလည်း ကြားခဲ့ပြီဖြစ်ပါတယ်။ ကျွန်မတို့နိုင်ငံကတော့ အဲ့လိုမျိုး ကျောင်းကျန်းမာရေးလုပ်ငန်းစဉ် တွေကို မလုပ်ဆောင်နိုင်သေးတဲ့ ဒီလိုအချိန်မှာ ကျွန်မတို့အနေနဲ့ ကလေးတွေနေ့စဉ်ဝယ်ယူ စားသောက်နေရတဲ့ ကျောင်းမုန့်ဈေးတန်းက အစားအသောက်တွေမှာတော့ ကျန်းမာရေးနဲ့ညီညွတ်တဲ့ အာဟာရစံချိန်စံညွှန်းနဲ့ပြည့်ဝတဲ့ အစားအသောက်တွေကို ကလေးတွေဝယ်ယူစားသုံးခွင့်ရအောင် အတွက် ကျွန်မတို့အနေနဲ့ ပြောင်းလဲပေးဖို့ တာဝန်ရှိပြီလို့ ကျွန်မကဆိုချင်ပါတယ်။ ပြောင်းလဲပေးဖို့ ကျွန်မတို့ အချိန်အခါလည်းကျရောက်လို့နေပြီ ဖြစ်ပါတယ်။ အဲဒီတော့ ကျွန်မတို့အနေနဲ့ ဒီလို ပြောင်းလဲရတဲ့လုပ်ငန်းစဉ်တွေကို လုပ်ဆောင်ရတဲ့အခါမှာ ပိုမိုထိရောက်ဖို့အတွက် ဒီအချိန်မှာ ကျွန်မ အနေနဲ့ တစ်ခါတည်းပဲ အကြံပြု တိုက်တွန်းလိုတာက ကျောင်းကျန်းမာရေးလုပ်ငန်းစဉ်အတွက် နိုင်ငံက နေပြီးတော့မှ နိုင်ငံရဲ့ ဘဏ္ဍာကို တိုးမြှင့်သုံးစွဲပေးဖို့လိုအပ်သလို ဒီ ကျောင်းကျန်းမာရေးလုပ်ငန်းစဉ် တွေမှာ တာဝန်ယူဆောင်ရွက်နေရတဲ့ ဝန်ထမ်းတွေရဲ့ ဝန်ထမ်းအင်အားတွေကိုလည်း ကျွန်မတို့ ဖြည့်ဆည်းပေးဖို့လိုပါတယ်။ နောက်လက်ရှိ ကျွန်မတို့ ကျောင်းကျန်းမာရေးကော်မတီတွေကိုလည်း အခုလိုမျိုး ဖွဲ့စည်းထားရုံဖွဲ့စည်းထားပြီးတော့ ဒီသက်ဝင်လှုပ်ရှားမှုမရှိတဲ့ အဖွဲ့အစည်းတွေမဖြစ်စေ ဘဲနဲ့ အမှန်တကယ် သက်ဝင်လှုပ်ရှားမှုရှိစေတဲ့ အဖွဲ့အစည်းတွေဖြစ်အောင်လည်း တိုက်တွန်းဖို့လို ပါတယ်။ နောက်ယခုလက်ရှိ ရှိနေတဲ့ ကျောင်းကျန်းမာရေးကော်မတီတွေမှာ အခုရှိပြီးသားအဖွဲ့ဝင်တွေ အပြင် ကျောင်းသားမိဘတွေရဲ့ ကိုယ်စား ကျောင်းသားမိဘကိုယ်စားလှယ်တွေပါဝင်ဖို့ လိုပါတယ်။ ကျောင်းသားများရဲ့ ကိုယ်စား ကျောင်းသားကိုယ်စားလှယ်ပါဝင်ဖို့ လိုပါတယ်။ နောက် ကျောင်းမုန့်ဈေး တန်းက ကျောင်းမုန့်ဈေးသည်များရဲ့ ကိုယ်စား ကျောင်းမုန့်ဈေးသည်ကိုယ်စားလှယ်တွေလည်း ထည့်ဖို့ လိုပါတယ်။ ဒီလိုမျိုးထည့်ပြီးတော့မှ ကျွန်မတို့ဆောင်ရွက်မှသာလျှင် ဘက်ပေါင်းစုံကအသံတွေကို ကျွန်မတို့ ကြားနိုင်ပြီးတော့ တကယ်လည်းကျယ်ကျယ်ပြန့်ပြန့်ဆောင်ရွက်နိုင်မှာ ဖြစ်ပါတယ်။ အဲဒီတော့ ဒီနေရာမှာ ကျွန်မအနေနဲ့ ကျောင်းကျန်းမာရေးကော်မတီမှာအဓိက မောင်းနှင်သူသည် ကျောင်းကျန်းမာရေးအဖွဲ့ခေါင်းဆောင်ဆရာဝန်ဖြစ်တဲ့အတွက် ကျွန်မအနေနဲ့တစ်ပါတည်း တိုက်တွန်း လိုတာက ကျောင်းကျန်းမာရေးအဖွဲ့ခေါင်းဆောင်ဆရာဝန်တွေနဲ့ တာဝန်ယူတဲ့သူသည် ကျောင်း ကျန်းမာရေးဌာနသည် အချိန်အားလပ်မှုအများဆုံးရှိသော ဌာနလို့ ရှုမြင်မှုမျိုးနဲ့သာ တာဝန်ထမ်း ဆောင်ဖို့ရောက်လာတာမျိုးမဟုတ်ဘဲနဲ့ ကျောင်းကျန်းမာရေးလုပ်ငန်းစဉ်သည် ကျွန်မတို့နိုင်ငံရဲ့ လူသားစွမ်းအားအရင်းအမြစ်အတွက် အင်မတန်မှကြီးမားတဲ့ ရင်းနှီးမြှုပ်နှံမှုကို လုပ်ကိုင်နေတဲ့နေရာ လို့ကျွန်မတို့ စွဲမှတ်ယူပြီးတော့ လာရောက်တာဝန်ထမ်းဆောင်ဖို့လိုပါတယ်။ ပြီးတော့ သက်ဆိုင်ရာ ဝန်ကြီးဌာနအနေနဲ့ကလည်း ဒီလုပ်ငန်းတွေကို အမှန်တကယ်ဝါသနာပါတဲ့၊ တကယ်ကို စိတ်အား ထက်သန်တဲ့ ဆရာဝန်မျိုးတွေကိုပဲ ရွေးချယ်စေလွှတ်တာဝန်ပေးမယ်ဆိုလို့ရှိရင်တော့ ပိုမိုအောင်မြင် စရာရှိပါတယ်။ အဲဒီတော့ ဒီကျောင်းမုန့်ဈေးတန်းမှာ ကျွန်မတို့ ဒီအစားအသောက်တွေကို ကြီးကြပ်ကွပ်ကဲရတဲ့ အခါမှာ အမှန်တကယ်ထိရောက်အောင်မြင်ဖို့အတွက်ဆိုလို့ရှိရင် သက်ဆိုင်ရာကျောင်းမုန့်ဈေးတန်းရှိ တဲ့ ကျောင်းတွေရဲ့ ကျောင်းအုပ်ဆရာကြီး/ဆရာမကြီးများနှင့် ဆရာဆရာများရဲ့ ဒီလုပ်ငန်းစဉ်အပေါ် မှာ စိတ်ပါဝင်စားမှုနှင့် သူတို့တွေရဲ့ ပူးပေါင်းကူညီမှုကလည်း အင်မတန်မှ ခရာကျတဲ့အတွက် ပညာ ရေးဝန်ကြီးဌာနအနေနဲ့ကလည်း ဒီလုပ်ငန်းစဉ်အပေါ်မှာ ပူးပေါင်းဆောင်ရွက်ဖို့လိုပါတယ်။ ဒီလိုမျိုး ပူးပေါင်းဆောင်ရွက်နိုင်ရေးအတွက်လည်း ကျွန်မအနေနဲ့ ဌာနဆိုင်ရာပေါင်းစုံပါဝင်တဲ့ စီမံချက် တစ်ရပ်ရေးဆွဲအကောင်အထည်ဖော်ရန်ဆိုပြီးတော့ ကျွန်မရဲ့ အဆိုမှာ ကျွန်မ တိုက်တွန်းထားတာလည်း ဖြစ်ပါတယ်။ အဲဒီတော့ ကျွန်မရဲ့အဆိုမှာ နောက်တစ်ပိုင်းမှာ ကျောင်းမုန့်ဈေးတန်းမှာရှိတဲ့ အစားအသောက် တွေအပြင် ကျွန်မသည် ဒီမြန်မာနိုင်ငံမှာရှိတဲ့ ဈေးကွက်တစ်ခုလုံးမှာရှိတဲ့ အစားအသောက်တွေကို လည်း ရည်ညွှန်းပြီးပြောထားတာရှိပါတယ်။ ဒီလိုရည်ညွှန်းပြီးပြောရခြင်းကလည်း ယခု ကျွန်မတို့နိုင်ငံ မှာ အများပြည်သူစားနေတဲ့အစားအသောက်တွေကိုကြည့်မယ်ဆိုလို့ရှိရင် ဥပမာ - အများပြည်သူ စားနေတဲ့လက်ဖက်တွေမှာ တွေ့ရတဲ့ အဝါရောင်ဆိုးဆေးဆိုတာက အာရာမင်း ဝ ဆိုးဆေးဖြစ်ပါ တယ်။ နောက် ငါးပိနဲ့ ငါးပိထောင်းတွေမှာတွေ့ရတဲ့ဆိုးဆေး အနီရောင်နဲ့ ပန်းရောင်တွေဟာ ရိုဒမင်း P ဆိုးဆေးတွေဖြစ်ပါတယ်။ နောက် ဒီအနီရောင်ဆိုးဆေးတွေဖြစ်တဲ့ Orange two ဆိုးဆေးတွေ လိမ္မော် ရောင်တွေဖြစ်တဲ့ Orange two ဆိုးဆေးတွေဆိုလို့ရှိရင်လည်း ယိုစုံနဲ့ ပဲအမျိုးမျိုးတွေမှာ သုံးထားတာ ကို ကျွန်မတို့ တွေ့ရပါတယ်။ ငရုတ်သီးမှုန့်တွေ၊ အရောင်တင်မှုန့်တွေမှာ စစ်ဆေးတွေ့ရတတ်တဲ့ အနီရောင်ဆိုးဆေးတွေဟာလည်း ခွင့်မပြု တဲ့ဆိုးဆေးတွေချည်းပဲ ဖြစ်ပါတယ်။ ဒီဆိုးဆေးတွေဟာ အခု ကျွန်မတို့မြန်မာနိုင်ငံရဲ့ ဈေးကွက်အတွင်းမှာ ကျယ်ကျယ်ပြန့်ပြန့်သုံးနေတာကို စစ်ဆေးပြီးတော့ တွေ့ရပါတယ်။ ဒီဆိုးဆေးတွေဟာ ကင်ဆာရောဂါအပါအဝင် ကျွန်မတို့ ကိုယ်ခန္ဓာကို ဘေးဥပါဒ်ဖြစ်စေတဲ့ ဆိုးဆေးတွေပဲ ဖြစ်ပါတယ်။ ဒီဆိုးဆေးတွေနဲ့ပတ်သက်ပြီးတော့ အခု ကျွန်မတို့ ပြည်သူလူထုအတွင်းမှာ ကွင်းဆင်းပြီး ဟောပြောမှုလုပ်နေတဲ့အဖွဲ့အစည်းတွေရှိတာလည်း ကျွန်မ သိပါတယ်။ ဥပမာအားဖြင့်ဆိုလို့ရှိရင် ကျန်းမာရေးနှင့် အားကစားဝန်ကြီးဌာနလက်အောက်မှာရှိတဲ့ အစားအသောက်နှင့် ဆေးဝါးကြီးကြပ်ကွပ်ကဲရေးဦးစီးဌာနရယ်၊ နောက် စီးပွားရေးနှင့် ကူးသန်း ရောင်းဝယ်ရေးဝန်ကြီးဌာနလက်အောက်မှာရှိတဲ့ စားသုံးသူရေးရာဦးစီးဌာနတွေဟာ ဒီလုပ်ငန်းတွေကို ကျယ်ကျယ်ပြန့်ပြန့်ဆောင်ရွက်နေတာကိုလည်း ကျွန်မအနေနဲ့ မြင်တွေ့ရပါတယ်။ ဒါပေမဲ့ တစ်နိုင်ငံ လုံးအတိုင်းအတာအနေနဲ့ လွှမ်းခြုံဖို့ဆိုလို့ရှိရင် ကျွန်မတို့ ဒီဦးစီးဌာနတွေ လုပ်ကိုင်ဆောင်ရွက်နေတာ နဲ့ မပြည့်စုံပါဘူး။ တခြားသောဝန်ကြီးဌာနတွေကလည်း ပူးပေါင်းဆောင်ရွက်ဖို့ လိုပါတယ်။ ဒီနေရာမှာ ကျွန်မပြောချင်တာကတော့ ပြန်ကြားရေးဝန်ကြီးဌာန ဖြစ်ပါတယ်။ အစားအသောက်တွေ အန္တရာယ် ကင်းရှင်းရေးအတွက် ဆောင်ရွက်ကြတဲ့အခါမှာ ကျွန်မတို့ ပြည်သူလူထုတစ်ရပ်လုံးဟာ ဒီလုပ်ငန်းစဉ် တွေကို လုပ်ကိုင်ဆောင်ရွက်နေတာကို ကျယ်ကျယ်ပြန့်ပြန့်သိဖို့ လိုပါတယ်။ အဲဒီအတွက်ကြောင့်မို့လို့ အခုလို နိုင်ငံပိုင်သတင်းစာ မီဒီယာကနေပြီးတော့မှ ရံဖန်ရံခါထည့်ပေးတာမျိုးမဟုတ်ဘဲ ဒီလုပ်ငန်းစဉ် ဆောင်ရွက်နေတဲ့တစ်လျှောက်လုံးမှာ ပြန်ကြားရေးဝန်ကြီးဌာနအနေနဲ့ ခရိုင်နှင့် မြို့နယ်အဆင့်ဌာန တွေအထိကို ကျွန်မတို့ ပူးပေါင်းဆောင်ရွက်ပေးဖို့ လိုပါတယ်။ သို့မှသာ ကျွန်မတို့ရဲ့ ဒီလုပ်ငန်းစဉ်ဟာ အမှန်တကယ်အောင်မြင်မှာဖြစ်ပါတယ်။ နောက် ကျွန်မအနေနဲ့ ဌာနဆိုင်ရာများ စုပေါင်းပါဝင်တဲ့ နိုင်ငံတော်အဆင့် စီမံချက်တစ်ရပ် ရေးဆွဲပေးဖို့ဆိုတဲ့နေရာမှာ တခြားအရောင်းအရင်းတွေလည်း ရှိပါတယ်။ ကလေးများရဲ့ မုန့်ဈေးတန်း ကို ရောက်လာတဲ့အစားအသောက်တွေသည် ဈေးကွက်အတွင်းကရောက်လာတာဖြစ်ပါတယ်။ ဒီနေရာ မှာ ကျွန်မတို့က ကျောင်းမုန့်ဈေးတန်းကို ဘယ်လောက်ပဲကြီးကြပ်ကွပ်ကဲနိုင်သည်ဖြစ်ပါစေ ဈေးကွက် အတွင်းမှာ ဒီအစားအသောက်တွေရှိနေတယ်ဆိုရင် ကျွန်မတို့ရဲ့ ကလေးများဟာ ဝယ်ယူစားသုံးမိနေ မှာဖြစ်သလို အချိန်မရွေးပဲ မုန့်ဈေးတန်းကိုရောက်လာမှာလည်း ဖြစ်ပါတယ်။ ပြီးတော့ ဈေးကွက်ဆိုတဲ့ နေရာမှာလည်း ပြည်တွင်းဈေးကွက်ရှိသလို၊ ပြည်ပဈေးကွက်လည်း ရှိပါတယ်။ ပြည်တွင်းဈေးကွက်က အန္တရာယ်ရှိအစားအသောက်တွေက စားသောက်ကုန်အမှတ်တံဆိပ်တစ်မျိုးကို သိမ်းလိုက်လို့ရှိရင် အဲဒီ အစားအသောက်ထုတ်လုပ်သူကပဲ နောက်တံဆိပ်တစ်မျိုးနဲ့ ထုတ်လုပ်နေတာတွေလည်း ကျွန်မတို့ အများကြီးရှိပါတယ်။ ဒါတွေကို ကျွန်မတို့အရေးယူဖို့အတွက်ဆိုလို့ရှိရင် ကျန်းမာရေးဝန်ကြီးဌာနတစ်ခု တည်းနဲ့ မဖြစ်နိုင်ပါဘူး။ တခြားသောဌာနဆိုင်ရာတွေပါ ပူးပေါင်းပါဝင်ရမှာဖြစ်တဲ့အတွက်မို့လို့လည်း ကျွန်မက နိုင်ငံတော်အဆင့် စီမံချက်တစ်ရပ်ကို ပူးပေါင်းရေးဆွဲပေးဖို့ဆိုပြီးတော့ တိုက်တွန်းရခြင်း လည်း ဖြစ်ပါတယ်။ နောက် အခုနက ကျွန်မ ရည်ညွှန်းခဲ့သလိုပါပဲ။ ဈေးကွက်ဆိုတာ ပြည်ပဈေးကွက် လည်းပါပါတယ်။ ဒါကြောင့်မို့လို့ ပြည်ပကဝင်ရောက်လာတဲ့ တရားမဝင်မုန့်တွေဆိုတာ ကျန်းမာရေး နှင့်မညီညွတ်တဲ့ မုန့်တွေကိုဆိုချင်တာပါ။ ဒီမုန့်တွေကို တားဆီးနှိမ်နင်းဖို့အတွက်ဆိုရင်လည်း အခုနက လုပ်နေတဲ့ စားသုံးသူရေးရာဦးစီးဌာန၊ ဆေးဝါးနှင့် အစားအသောက်ကြီးကြပ်ကွပ်ကဲရေးဦးစီး ဌာနတွေနဲ့ ကျွန်မတို့ ဘယ်လိုမှအောင်မြင်မှာမဟုတ်ပါဘူး။ ဒေသဆိုင်ရာအာဏာပိုင်၊ ဌာနဆိုင်ရာ အဖွဲ့အစည်းအားလုံးက ပူးပေါင်းပါဝင်မှသာ အစားအသောက်များအန္တရာယ်ကင်းရှင်းရေးဟာ အောင်မြင်မှာဖြစ်တဲ့အတွက်ကြောင့်မို့လို့ ကျွန်မအနေနဲ့ ဌာနဆိုင်ရာများ ပူးပေါင်းပါဝင်တဲ့ စီမံချက် တစ်ရပ်ကို ရေးဆွဲပြဋ္ဌာန်းပေးဖို့ ပြည်ထောင်စုအစိုးရကို တိုက်တွန်းအဆို တင်သွင်းရခြင်းဖြစ်ပါတယ်။ အဲဒီတော့ ကျွန်မအနေနဲ့ နောက်ဆုံး နိဂုံးချုပ်ပြောချင်တာက ကျွန်မတို့ရဲ့ လွှတ်တော်ကိုယ်စား လှယ်များနှင့် ကျွန်မတို့ လွှတ်တော်ကြီးကို ကျွန်မက မေတ္တာရပ်ခံချင်တာက ဒီအဆိုဟာ ကျွန်မတို့ရဲ့ ယခု လက်ရှိမျိုးဆက်တွေအတွက် အရေးကြီးရုံတင်မကဘဲနဲ့ နောင်လာမယ့် ကျွန်မတို့မြန်မာနိုင်ငံရဲ့ မမြင်ရသေးတဲ့မျက်နှာလေးတွေအတွက်ပါ အရေးကြီးတဲ့အဆိုတစ်ခုဖြစ်ပါတယ်။ ဒါကြောင့်မို့လို့ ဒီအဆိုကို ကျွန်မတို့ရဲ့ လွှတ်တော်ကနေပြီးတော့မှ လေးလေးနက်နက်လက်ခံပြီးတော့ ဝိုင်းဝန်းဆွေးနွေး၊ အကြံပေးကြဖို့အတွက် ကျောင်းမုန့်ဈေးတန်းများအပါအဝင် မြန်မာနိုင်ငံတစ်ဝန်းလုံးရှိ ဈေးကွက် အတွင်းမှာ ရောင်းချလျက်ရှိတဲ့ ကျန်းမာရေးနှင့်မညီညွတ်တဲ့ ဓာတုဆိုးဆေးပါ စားသောက်ကုန်များ၊ စားသောက်ဖွယ်ရာများ ရောင်းချနေခြင်းအား ထိရောက်စွာတားဆီးနှိမ်နင်းရန် တာဝန်ရှိသည့်ဌာန ဆိုင်ရာများ စုပေါင်းပါဝင်သော နိုင်ငံတော်အဆင့် စီမံချက်တစ်ရပ်ရေးဆွဲအကောင်အထည်ဖော်ရေး အဆိုကို ပြည်သူ့လွှတ်တော်မှ လက်ခံဆွေးနွေးပေးပါရန် လေးလေးနက်နက်တင်သွင်းအပ်ပါတယ်ရှင်။ ကျေးဇူးတင်ပါတယ်ရှင်။</speech>
<speech type='speaker'>
ဒေါက်တာဒေါ်အေဇင်လတ် တင်သွင်းတဲ့အဆိုကို ထောက်ခံမယ့်လွှတ်တော် ကိုယ်စားလှယ်တစ်ဦးအား ဖိတ်ခေါ်ပါတယ်။
</speech>
<speech><mp id='344'>ဒေါက်တာဝင်းအောင်(ခင်ဦးမဲဆန္ဒနယ်)</mp> လေးစားရပါသော ပြည်သူ့လွှတ်တော် ဥက္ကဌကြီးနှင့် ပြည်ထောင်စုဝန်ကြီးများ၊ ပြည်သူ့လွှတ်တော်ကိုယ်စားလှယ်များနှင့် ဧည့်သည်တော်များ အားလုံး မင်္ဂလာပါခင်ဗျား။ ကျွန်တော်ကတော့ ခင်ဦးမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါက်တာဝင်းအောင် ဖြစ်ပါတယ်။ ကျွန်တော်က ရွှေဘိုမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါက်တာဒေါ်အေဇင်လတ် တင်သွင်းသွားတဲ့ ကျောင်းမုန့်ဈေးတန်းများအပါအဝင် မြန်မာနိုင်ငံ တစ်ဝန်းရှိတဲ့ ဈေးကွက်အတွင်း ရောင်းချလျက်ရှိသော ကျန်းမာရေးနှင့်မညီညွတ်တဲ့ ဓာတုဆိုးဆေး များပါ စားသောက်ကုန်များ၊ စားသောက်ဖွယ်ရာများ ရောင်းချနေခြင်းအား ထိရောက်စွာတားဆီး နှိမ်နင်းပေးနိုင်ပါရန် တာဝန်ရှိပုဂ္ဂိုလ်များ၊ ဌာနဆိုင်ရာများစုပေါင်းပါဝင်တဲ့ နိုင်ငံတော်အဆင့် စီမံချက် တစ်ရပ်ကို ရေးဆွဲအကောင်အထည်ဖော်ဆောင်ပေးသွားပါရန် ပြည်ထောင်စုအစိုးရအား တိုက်တွန်း ကြောင်းအဆိုကို ထောက်ခံဆွေးနွေးသွားမှာ ဖြစ်ပါတယ်။ ဒီအဆိုကို ထောက်ခံရခြင်းအကြောင်း ကတော့ အဆိုရှင်တင်ပြသွားတဲ့အတိုင်း ကျွန်တော်တို့နိုင်ငံတစ်ဝန်းမှာရှိတဲ့ ဈေးကွက်များအတွင်း ရောင်းချလျက်ရှိတဲ့ စားသောက်ကုန်များမှာ ကျန်းမာရေးနှင့်မညီညွတ်တဲ့ ဓာတုဆိုးဆေးများပါ အစားအသောက်များကို နေရာမရွေးရောင်းချနေကြတဲ့အတွက်ဖြစ်ပါတယ်။ စိုးရိမ်စရာအကောင်းဆုံး ကတော့ ကျောင်းဈေး တန်းများမှာပါ ရောင်းချနေကြခြင်းဖြစ်ပါတယ်။ မြန်မာနိုင်ငံမှာ ၂၀၁၄ ခုနှစ်၊ လူဦးရေသန်းခေါင် စာရင်းများအရ သိရတာကတော့ လူဦးရေရဲ့ လေးပုံတစ်ပုံဟာ အသက်(၁၅) နှစ် အောက် လူငယ်များ ဖြစ်ကြပါတယ်။ နိုင်ငံတော်၏အတိုင်ပင်ခံပုဂ္ဂိုလ်ဒေါ်အောင်ဆန်းစုကြည်၏ လမ်းညွှန်ချက်မှာလည်း လူငယ်တွေဟာ တိုင်းပြည်ရဲ့ အနာဂတ်ကို တည်ဆောက်မယ့်အင်အားစုများ ဖြစ်ကြတယ်လို့ ဆိုထားပါတယ်ခင်ဗျား။ ဒါကြောင့် အခြေခံကျောင်းများရဲ့ ရည်ရွယ်ချက်မှာလည်း အမျိုးသားစည်းကမ်းအစ ကျောင်းများကလို့ဆိုသလို အမျိုးသားကျန်းမာရေးအစကလည်း စာသင် ကျောင်းကလို့ ပဲဆိုရမှာဖြစ်ပါတယ်။ ကျန်းမာကြံ့ခိုင်တဲ့ကျောင်းသားလူငယ်များရှိမှသာလျှင် ကျန်းမာ ကြံ့ခိုင်တဲ့နိုင်ငံ့ သားကောင်းတွေရရှိလာမှာ ဖြစ်ပါတယ်။ ကျန်းမာကြံ့ခိုင်တဲ့ နိုင်ငံ့သားကောင်းတွေနဲ့ သာ ခေတ်မီတိုးတက်တဲ့နိုင်ငံတော်တစ်ခုကို တည်ထောင်နိုင်ကြမှာ ဖြစ်ပါတယ်။ သို့ပါ၍ အဆိုရှင် တင်ပြသွားတဲ့ ကျောင်းမုန့်ဈေးတန်းများအပါအဝင် ဈေးကွက်အတွင်းမှာရှိတဲ့ အစားအသောက်များ အန္တရာယ်ကင်းရှင်းရေးကို အထူးအလေးပေးဆောင်ရွက်စေလိုပါကြောင်း တင်ပြအပ်ပါတယ်ခင်ဗျား။ ဒီလိုဆောင်ရွက်တဲ့အခါမှာ ကျောင်းဈေးတန်းများသာမက ဈေးကွက်တစ်ခု လုံးကို ဆိုးဆေးအန္တရာယ်ကင်းဝေးအောင် ဆောင်ရွက်မှသာလျှင် အောင်မြင်နိုင်မှာဖြစ်ပါတယ်။ ဘာကြောင့်လဲဆိုတော့ ကျောင်းသားလူငယ်တွေဟာ ယနေ့ဝယ်ယူစားသောက်နေကြတဲ့ မုန့်ပဲ သရေစာတွေဟာ ကျောင်းဈေးတန်းကနေမကပြင်ပဈေးဆိုင်များကပါ ဝယ်ယူစားသောက်နေကြရတာ ဖြစ်ပါတယ်။ သို့ပါ၍ ဒီအဆိုရဲ့ ရည်ရွယ်ချက်အောင်မြင်ရေးဟာ ကျန်းမာရေးဝန်ကြီးဌာနတစ်ခုတည်းနဲ့ ဆောင်ရွက်အောင်မြင်နိုင်မှာမဟုတ်ပါဘူး။ ကျောင်းမုန့်ဈေးတန်းမှာရှိတဲ့ မုန့်ပဲသရေစာများကို ကျန်းမာရေးနဲ့ညီညွတ်တဲ့၊ အာဟာရပြည့်ဝတဲ့ မုန့်ပဲသရေစာများ၊ မြန်မာ့အစားအသောက်များဖြစ်တဲ့ မြန်မာ့မုန့်ပဲသရေစာများကို အစားထိုးရောင်းချကြမယ်ဆိုလျှင် ကျောင်းသားလူငယ်များအတွက် အလွန်အင်မတန်သင့်လျော်ကောင်းမွန်မှာဖြစ်ပါတယ်။ ဒီလိုလုပ်နိုင်ဖို့အတွက်လည်း အခြေခံပညာ ရေးဌာနမှ ဆရာဆရာမများ ကျောင်းမုန့်ဈေးသည်များ၊ ကျောင်းသားလူငယ်များ၊ ကျောင်းသားမိဘ များနှင့်အတူ ကျောင်းကျန်းမာရေးဌာနမှ တာဝန်ရှိသူများ၊ ဌာနဆိုင်ရာတာဝန်ရှိသူများ အတူပူးပေါင်း ပါဝင်ဖို့လိုအပ်ပါတယ်။ ပူးပေါင်းပါဝင်ဖို့အတွက်လည်း လိုအပ်တဲ့ပညာပေးဟောပြောမှုတွေ လိုအပ် သလိုရေရှည်အောင်မြင်ဖို့အတွက်လည်း ဌာနတွင်းတိုက်တွန်းတာဝန်ပေးမှုတွေ မဆောင်ရွက်လို့ရှိရင် အရေးယူပေးတာတွေလုပ်ပေးဖို့လည်း လိုအပ်ပါတယ်။ ဒါကတော့ ကျောင်းမုန့်ဈေးတန်းမှာရှိတဲ့ အစားအသောက်များ အန္တရာယ်ကင်းရှင်းရေးအတွက်ဖြစ်ပြီးတော့မှ ကျောင်းမုန့်ဈေးတန်းပြင်ပမှာ ရှိတဲ့၊ ဈေးကွက်အတွင်းမှာရှိတဲ့ စားသောက်ကုန်များအားလုံးမှာ ကျန်းမာရေးနဲ့မညီညွတ်တဲ့ ဆိုးဆေးပါ အစားအသောက်များ ကင်းစင်ရေးကတော့ ပိုမိုကျယ်ပြန့်တဲ့အတွက် တစ်နိုင်ငံလုံးအတိုင်းအတာနဲ့ စီမံချက်များချမှတ် ဆောင်ရွက်ပေးဖို့ တိုက်တွန်းလိုပါတယ်။ ဒီစီမံချက်မှာ အစားအသောက်နှင့် ဆေးဝါးကွပ်ကဲရေးဦးစီးဌာန၊ မွေးမြူရေးနှင့် ကုသရေးဦးစီးဌာန၊ အထွေထွေအုပ်ချုပ်ရေးဦးစီးဌာန၊ စည်ပင်သာယာနှင့်တကွ နယ်စပ်မှာရှိတဲ့ စားသောက်ကုန်များ တင်သွင်းနေတာကို စစ်ဆေးခွင့်ပြုရတဲ့ နယ်စပ်ကုန်သွယ်ရေးဂိတ်များထိ ပူးပေါင်းပါဝင်ဖို့ လိုအပ်ပါတယ်။ သို့မှသာ မြန်မာနိုင်ငံတစ်ဝန်းရှိ၊ ဈေးကွက်များအတွင်းရှိ အစားအသောက်များမှာ ဆိုးဆေးအန္တရာယ်များ ကင်းဝေးလာပြီးတော့မှ ကျန်းမာရေးနှင့်ညီညွတ်သော စားသောက်ကုန်များကို ပြည်သူလူထုက စားသုံးခွင့်ရလာမှာဖြစ်ပါ တယ်။ ဒါ့အပြင် ဖွဲ့စည်းပုံအခြေခံဥပဒေအခန်း(၁) ပုဒ်မ ၂၈(က)မှာ နိုင်ငံတော်ဟာ ပညာရေးနှင့် ကျန်းမာရေးတိုးတက်စေရေးတို့အတွက် အလေးထားဆောင်ရွက်ရမယ်လို့လည်း ပါရှိတဲ့အတွက် ကြောင့်မို့ ပြည်သူ့လွှတ်တော်ဥက္ကဋ္ဌကြီးခင်ဗျား။ အဆိုရှင်တင်သွင်းသွားတဲ့ ကျောင်းမုန့်ဈေးတန်းများ အပါအဝင် မြန်မာနိုင်ငံတစ်ဝန်းရှိ ဈေးကွက်အတွင်းရောင်းချလျက်ရှိသော ကျန်းမာရေးနှင့်မညီညွတ် တဲ့ ဓာတုဆိုးဆေးပါစားသောက်ကုန်များ၊ စားသောက်ဖွယ်ရာများကို ရောင်းချနေခြင်းအား ထိရောက် စွာတားဆီးနှိမ်နင်းပေးနိုင်ပါရန် တာဝန်ရှိသည့်ဌာနဆိုင်ရာများ စုပေါင်းပါဝင်သော နိုင်ငံတော်အဆင့် စီမံချက်တစ်ရပ် ရေးဆွဲအကောင်အထည်ဖော်ပေးပါရန် ပြည်ထောင်စုအစိုးရအား တိုက်တွန်းကြောင်း အဆိုကို လေးလေးနက်နက်ထောက်ခံအပ်ပါကြောင်း ပြောကြားရင်းနိဂုံးချုပ်အပ်ပါတယ်ခင်ဗျား။ အားလုံးကိုကျေးဇူးတင်ပါတယ်။</speech>
<speech type='speaker'>
လွှတ်တော်ကိုယ်စားလှယ်များခင်ဗျား။ ရွှေဘိုမဲဆန္ဒနယ်မှ ဒေါက်တာ ဒေါ်အေဇင်လတ် တင်သွင်းတဲ့အဆိုကို လွှတ်တော်ကိုယ်စားလှယ်တစ်ဦးက ထောက်ခံသွားပါတယ်။ ဒီအဆိုနှင့်စပ်လျဉ်းပြီး ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၆၈ နည်းဥပဒေခွဲ(ခ) နည်းဥပဒေခွဲငယ်(၃)အရ လက်ခံဆွေးနွေးရန်သင့်/မသင့် လွှတ်တော်ရဲ့ဆန္ဒရယူပါမယ်။ ဒေါက်တာ ဒေါ်အေဇင်လတ်တင်သွင်းတဲ့အဆိုကို လက်ခံဆွေးနွေးရန် လွှတ်တော်က သဘောတူပါသလားခင်ဗျား။
</speech>
<p>
သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။
</p>
<speech type='speaker'> သဘောမတူတဲ့သူရှိပါသလားခင်ဗျာ။</speech>
<speech type='speaker'>
သဘောမတူသူမရှိတဲ့အတွက် လွှတ်တော်ကိုယ်စားလှယ်များခင်ဗျား။ ဒေါက်တာဒေါ်အေဇင်လတ် ရွှေဘိုမဲဆန္ဒနယ်က တင်သွင်းသော ကျောင်းမုန့်ဈေးတန်းအပါအဝင် မြန်မာနိုင်ငံတစ်ဝန်းရှိ ဈေးကွက်အတွင်းတွင်ရောင်းချလျက်ရှိသော ကျန်းမာရေးနှင့်မညီညွတ်သည့် ဓာတုဆိုးဆေးပါ စားသောက်ကုန်များ၊ စားသောက်ဖွယ်ရာများ ရောင်းချနေခြင်းအား ထိရောက်စွာတားဆီးနှိမ်နင်းနိုင်ရန် တာဝန်ရှိသည့် ဌာနဆိုင်ရာများစုပေါင်း ပါဝင်သော နိုင်ငံတော်အဆင့်စီမံချက်တစ်ရပ်ရေးဆွဲ အကောင်အထည်ဖော်ဆောင်ရွက်ပေးပါရန် ပြည်ထောင်စုအစိုးရအား တိုက်တွန်းကြောင်းအဆိုကို လက်ခံဆွေးနွေးရန် ဆုံးဖြတ်ကြောင်းကြေညာပါ တယ်။ (ဩဘာသံများ)
</speech>
</new_section>
<new_section>
<title>ဒေါက်တာဒေါ်အေဇင်လတ်၊ ရွှေဘိုမဲဆန္ဒနယ်ကတင်သွင်းသော အဆိုနှင့်စပ်လျဉ်း၍ ဆွေးနွေး လိုသည့်လွှတ်တော်ကိုယ်စားလှယ်များရှိလျှင် အမည်စာရင်း တင်သွင်းနိုင်ကြောင်း ဥက္ကဋ္ဌက ကြေညာခြင်း</title>
<speech type='speaker'>
ယင်းအဆိုနှင့်စပ်လျဉ်းပြီး ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၆၈ နည်းဥပဒေခွဲ(ခ) နည်းဥပဒေခွဲငယ်(၅) အရ ဆွေးနွေးမယ့်လွှတ်တော်ကိုယ်စားလှယ်များအနေနဲ့ ၁၂-၁၂-၂၀၁၆ ရက်(တနင်္လာနေ့) ညနေ ၀၄း၀၀ နာရီနောက်ဆုံးထားပြီး ပြည်သူ့လွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းကြရန် ဖြစ်ပါတယ်။
</speech>
<speech type='speaker'>
လွှတ်တော်ကိုယ်စားလှယ်များခင်ဗျား။ လွှတ်တော်ကိုယ်စားလှယ်များအနေနဲ့ ကျန်းမာရေးဝန်ကြီးဌာနကို မေးမြန်းတဲ့မေးခွန်းတွေ၊ တင်သွင်းတဲ့အဆိုတွေနှင့်စပ်လျဉ်းပြီး ကျန်းမာရေး ဝန်ကြီးဌာနအနေနဲ့ ပြည်ထောင်စုဝန်ကြီးကလည်း ပွင့်ပွင့်လင်းလင်းနဲ့ တိတိကျကျ ပြောကြားပေးပါ တယ်။ ပြီးတဲ့အခါကျတော့ ဆောင်ရွက်ပြီးမှုအခြေအနေတွေကိုလည်း လွှတ်တော်ကို အစီရင်ခံ ပြန်လည်ပေးပို့တာတွေရှိပါတယ်။ ဒါကြောင့်မို့လို့ ကျန်းမာရေးဝန်ကြီးဌာနကို လွှတ်တော်က မှတ်သား ထားပါကြောင်း လွှတ်တော်သို့ရှင်းလင်းတင်ပြအပ်ပါတယ်။ (ဩဘာသံများ)
</speech>
</new_section></motion></MotionSection>
<postface>
<title>ဒုတိယအကြိမ် ပြည်သူ့လွှတ်တော် တတိယပုံမှန်အစည်းအဝေး (၁၄)ရက်မြောက်နေ့ ရပ်နားကြောင်းနှင့် အစည်းအဝေး(၁၅)ရက်နေ့ ဆက်လက်ကျင်းပမည့် နေ့ရက်နှင့်အချိန်ကိုကြေညာခြင်း</title>
<speech type='speaker'>
လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်သူ့လွှတ်တော် တတိယ ပုံမှန်အစည်းအဝေး (၁၄)ရက်မြောက်နေ့ရပ်နားပါမယ်။ ဒုတိယအကြိမ် ပြည်သူ့လွှတ်တော် တတိယ ပုံမှန်အစည်းအဝေး(၁၅)ရက်နေ့ကို ၂၀၁၆ ခုနှစ်၊ ဒီဇင်ဘာလ ၁၂ ရက် (တနင်္လာနေ့) နံနက် ၁၀း၀၀ နာရီမှာဆက်လက်ကျင်းပမှာဖြစ်ကြောင်းနဲ့ ယနေ့အစည်းအဝေး ပြီးဆုံးကြောင်းကြေညာပါတယ်။ (ဩဘာသံများ)
</speech>
</postface>
</transcript>
</doc>