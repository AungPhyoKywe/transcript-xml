<doc>
<docinfo>
<docno>02-01-36.xml</docno>
<term value='02'>ဒုတိယအကြိမ်</term>
<session value='01'/>
<sittingday value='36'> </sittingday>
<legislature value='lower'>ပြည်သူ့လွှတ်တော်</legislature>
<title>
ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်သူ့လွှတ်တော် ပထမပုံမှန်အစည်းအဝေး (၃၆)ရက်မြောက်နေ့မှတ်တမ်း
</title>
<date>
၁၃၇၈ ခုနှစ်၊ ကဆုန်လပြည့်ကျော် ၁၀ ရက် (၂၀၁၆ ခုနှစ်၊ မေလ ၃၁ ရက်) (အင်္ဂါနေ့)
</date>
</docinfo>
<transcript>
<preface>
<p>နေပြည်တော်ရှိ ပြည်သူ့လွှတ်တော်အစည်းအဝေးခန်းမတွင် ဒုတိယအကြိမ် ပြည်သူ့လွှတ်တော် ပထမပုံမှန်အစည်းအဝေး (၃၆)ရက်မြောက်နေ့ကို နံနက် ၁၀း၀၀ နာရီအချိန်၌ စတင်ကျင်းပပါသည်။ ပြည်သူ့လွှတ်တော်အစည်းအဝေးကို ကြီးကြပ်ကွပ်ကဲသူအဖြစ် ပြည်သူ့လွှတ်တော်ဥက္ကဋ္ဌ ဦးဝင်းမြင့် က ဆောင်ရွက်ပြီး၊ အခမ်းအနားမှူးအဖြစ် ဦးတင်ဝင်းအောင်၊ ညွှန်ကြားရေးမှူးချုပ်၊ ပြည်သူ့လွှတ်တော်ရုံးက ဆောင်ရွက်ပါသည်။</p> 
<title>
ပြည်သူ့လွှတ်တော်အစည်းအဝေး အထမြောက်ကြောင်းနှင့်စတင်ကျင်းပကြောင်း ကြေညာခြင်း
</title>
<speech type='speaker'>
လွှတ်တော်ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်သူ့လွှတ်တော် ပထယုံမှန်အစည်းအဝေး (၃၆)ရက်မြောက်နေ့မှာ ပြည်သူ့လွှတ်တော် လွှတ်တော် အခွင့်အရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်သူ့လွှတ်တော် ကိုယ်စားလှယ် ၄၂၆ ဦးရှိတဲ့အနက် ၄၀၂ ဦး တက်ရောက်ပါတယ်။ အစည်းအဝေးသို့ တက်ရောက်ခွင့် ရှိသူဦးရေ စုစုပေါင်းရဲ့ ၉၄.၃၇ ရာခိုင်နှုန်းရှိတဲ့အတွက် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာပါတယ်။ (ဩဘာသံများ)
</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type='speaker'>
လွှတ်တော်ကိုယ်စားလှယ်များခင်ဗျား။ အစီအစဉ်များကို ကြိုတင်ဖြန့်ဝေထားတဲ့ အတိုင်း ဆက်လက်ဆောင်ရွက်သွားပါမယ်။
</speech>
<leave>
<speech type='speaker'>
ယခု အစည်းအဝေးမတက်ရောက်နိုင်တဲ့ လွှတ်တော်ကိုယ်စားလှယ်များအတွက် ခွင့်ပန်ကြားရန်ဖြစ်ပါတယ်။
</speech>
<speech><mp id='309'>ဒေါက်တာလှမိုး (အဖွဲ့ဝင်၊ လွှတ်တော်အခွင့်အရေးကော်မတီ)</mp> လေးစားအပ်ပါ သော ပြည်သူ့လွှတ်တော်ဥက္ကဋ္ဌကြီးခင်ဗျား။ ယနေ့ ၂၀၁၆ ခုနှစ်၊ မေလ ၃၁ ရက်နေ့ ဒုတိယအကြိမ် ပြည်သူ့လွှတ်တော် ပထမပုံမှန်အစည်းအဝေး (၃၆)ရက်မြောက်နေ့သို့ မတက်ရောက်နိုင်ပါသဖြင့် ခွင့်ပန်ကြားသူ လွှတ်တော်ကိုယ်စားလှယ်များ၏ကိုယ်စား ပြည်သူ့လွှတ်တော် လွှတ်တော်အခွင့်အရေး ကော်မတီ အတွင်းရေးမှူး ကျွန်တော် ဒေါက်တာလှမိုး၊ အောင်မြေသာစံမဲဆန္ဒနယ်က ခွင့်ပန်ကြားသွားမှာ ဖြစ်ပါတယ်။ ပြည်သူ့လွှတ်တော်မှာ ယနေ့ တက်ရောက်ခွင့်ရှိသော ကိုယ်စားလှယ် ၄၂၆ ဦး ရှိပြီး တက်ရောက်သူကိုယ်စားလှယ် ၄၀၂ ဦးရှိကာ ယနေ့ ခွင့်ပန်ကြားသူ ၉ ဦးရှိပါတယ်။ ၎င်းတို့ကတော့ (၁) မိုင်းကိုင်မဲဆန္ဒနယ်မှ ဦးစိုင်းဆိုင်မိုင်း ခွင့် ၈ ရက်၊ (၂) မိုင်းရယ်မဲဆန္ဒနယ်မှ ဦးစိုင်းသီဟကျော် ခွင့် ၈ ရက်၊ (၃) ဆီဆိုင်မဲဆန္ဒနယ်မှ ဦးခွန်သန်းထူး ခွင့် ၄ ရက်၊ (၄) ဟိုပုန်းမဲဆန္ဒနယ်မှ ဦးခွန်အောင်ကျော် ခွင့် ၄ ရက်၊ (၅) မန်တုံမဲဆန္ဒနယ်မှ ဒေါ်နန်းမိုး ခွင့် ၄ ရက်၊ (၆) ဆိပ်ကမ်းမဲဆန္ဒနယ်မှ ဦးတင်မောင်ဝင်း ခွင့် ၁ ရက်၊ (၇) မြောက်ဦးမဲဆန္ဒနယ်မှ ဦးဦးလှစော ခွင့် ၂ ရက်၊ (၈) ဘုတလင်မဲဆန္ဒနယ်မှ ဦးမြင့်ဟန်ထွန်း ခွင့် ၁ ရက်နှင့် (၉) ဟိုပန်မဲဆန္ဒနယ်မှ ဦးကျင်ဝမ်း ခွင့် ၃ ရက်တို့ဖြစ်ကြပါတယ်။ ဒါကြောင့်မို့လို့ ယခင် ခွင့်ပန်ကြားသူ ၁၅ ဦး၊ ယနေ့ခွင့်ပန်ကြားသူ ၉ ဦး စုစုပေါင်း ခွင့်ပန်ကြားသူ ၂၄ ဦး ရှိပါတယ်။ ခွင့်မဲ့ပျက်ကွက်သူမရှိပါကြောင်းနှင့် အထက်ပါ ကိုယ်စားလှယ်၏ ခွင့်ပန်ကြားမှုအား ခွင့်အဖြစ်ခွင့်ပြုပေးပါရန် လေးစားစွာဖြင့် ပန်ကြားအပ်ပါတယ်ခင်ဗျား။</speech>
<speech type='speaker'>ခွင့်ပန်ကြားသူအားလုံးကို ခွင့်ပြုပါတယ်။</speech>
<title>
ပြည်သူ့လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို မှတ်တမ်းတင်ခြင်း
</title>
<speech type='speaker'>
လွှတ်တော်ကိုယ်စားလှယ်များခင်ဗျား။ ဒီကနေ့ အစည်းအဝေးမှာ တက်ရောက်ခွင့်ရှိတဲ့ လွှတ်တော်ကိုယ်စားလှယ် ၄၂၆ ဦး၊ ယခင်က ခွင့်ပန်ကြား၍ ခွင့်ပြုထားသူ ၁၅ ဦး၊ ယနေ့ခွင့်ပြု ထားသူ ၉ ဦးဖြစ်၍ လွှတ်တော်က ခွင့်ပြု ထားသူ စုစုပေါင်း ၂၄ ဦးဖြစ်ပါတယ်။ ခွင့်မဲ့ပျက်ကွက်သူမရှိပါ။ ယခု လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို လွှတ်တော်ရဲ့ အတည်ပြုချက်ရယူပါမယ်။ ပြည်သူ့လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြု မှတ်တမ်းတင်ရန် လွှတ်တော်က သဘောတူပါသလားခင်ဗျား။
</speech>
<p>
သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။
</p>
<speech type='speaker'>
လွှတ်တော်က သဘောတူတဲ့အတွက် ကိုယ်စားလှယ်များ အစည်းအဝေး တက်ရောက်မှုအခြေအနေကို အတည်ပြုမှတ်တမ်းတင်ကြောင်း ကြေညာပါတယ်။ (ဩဘာသံများ)
</speech>
</leave>
</preface>
<QASection>
<title>
ကြယ်ပွင့်ပြထားသည့်မေးခွန်းများကို လွှတ်တော်ကိုယ်စားလှယ်များက မေးမြန်းခြင်းနှင့် သက်ဆိုင်ရာပြည်ထောင်စုအဆင့် အဖွဲ့အစည်းဝင်က ဖြေကြားခြင်း
</title>
<speech type='speaker'>
အစီအစဉ်များကို ဆက်လက်ဆောင်ရွက်ပါမယ်။ လွှတ်တော်ကိုယ်စားလှယ် များခင်ဗျား။ မေးခွန်းများ မေးမြန်းခြင်း၊ ဖြေကြားခြင်း အစီအစဉ် စတင်ဆောင်ရွက်ပါမယ်။
</speech>
<Q-A>
<title>
ကယားပြည်နယ်၊ လွိုင်ကော်မြို့နယ် ဓာတ်အားပေးစက်ရုံတည်ရှိရာနှင့် အနီးတစ်ဝိုက်ဒေသဖြစ်သည့် လောပိတကျေးရွာအုပ်စုနှင့် မထောကျေးရွာအုပ်စုများတွင် လျှပ်စစ်မီးရရှိရေးအတွက် ဆောင်ရွက် ပေးရန် အစီအစဉ်ရှိ/မရှိနှင့် ၎င်းနယ်မြေတွင် စက်ရုံတည်ဆောက်စဉ် ၁၉၆၀ ပြည့်နှစ်မှ ယခုအထိ မီးလင်းရန် စိုက်ထူအသုံးပြု ထားသောသစ်သားတိုင်များကိုကွန်ကရစ်တိုင်အဖြစ် အစားထိုးပေးရန်ရှိ/မရှိ တို့အားရှိမည်ဆိုပါက မည်သည့်အချိန် မည်ကဲ့သို့ဆောင်ရွက်မည်၊ မရှိပါကအဘယ်ကြောင့်ဆိုသည် တို့ကို သိရှိလိုခြင်းတို့နှင့် စပ်လျဉ်းသည့်မေးခွန်း
</title>
<speech type='speaker'>
ပထမဦးစွာ လွိုင်ကော်မဲဆန္ဒနယ်မှ ဒေါက်တာဒေါ်ခင်စည်သူ မေးမြန်းဖို့ ဖြစ်ပါတယ်။
</speech>
<speech><mp id='249'>ဒေါက်တာဒေါ်ခင်စည်သူ(လွိုင်ကော်မဲဆန္ဒနယ်)</mp> လေးစားရပါသော ပြည်သူ့လွှတ်တော် ဥက္ကဌကြီးနှင့် အားလုံးမင်္ဂလာပါ။ ကောင်းကျိုးလိုရာဆန္ဒပြည့်စုံကြပါစေ။ ကျွန်မကတော့ ကယား ပြည်နယ်၊ လွိုင်ကော်မဲဆန္ဒနယ်က ပြည်သူ့လွှတ်တော်ကိုယ်စားလှယ် ဒေါက်တာဒေါ်ခင်စည်သူ ဖြစ်ပါ တယ်။ မဲဆန္ဒရှင်ပြည်သူများကိုယ်စား ဥက္ကဋ္ဌကြီးကတစ်ဆင့် မေးခွန်းများ မေးမြန်းရခြင်း ဖြစ်ပါတယ်။ မေးမြန်းလိုတဲ့မေးခွန်းကတော့ လွိုင်ကော်မြို့နယ်အတွင်းမှာရှိတဲ့ ဘီလူးချောင်းလျှပ်စစ်ဓာတ်အားပေး စက်ရုံတည်ရှိရာ လောပိတကျေးရွာအုပ်စုနှင့် မထောဆုကျေးရွာအုပ်စုတွေမှာ လျှပ်စစ်မီးပြည့်စုံစွာ မရသေးတဲ့အတွက် ရရှိအောင် ဆောင်ရွက်ပေးရန်အစီအစဉ်ရှိ/မရှိ၊ မီးလင်းတဲ့ရွာတွေမှာ သုံးထားတဲ့ ဓာတ်မီးတိုင်တွေဟာ သစ်သားတိုင်တွေဖြစ်ပြီး ဆွေးမြည့်နေတဲ့အတွက် ကွန်ကရစ်တိုင်အစားထိုးပေး ရန်အစီအစဉ်ရှိ/မရှိ၊ အကယ်၍ ဆောင်ရွက်ပေးရန်အစီအစဉ်ရှိပါက မည်သည့်အချိန် မည်သို့ ဆောင်ရွက်မည်၊ မရှိပါက အဘယ်ကြောင့်ဆိုတာ သိလိုပါတယ်။ Power Point နဲ့ ရှင်းလင်းခွင့်ပြုဖို့ မေတ္တာရပ်ခံပါတယ်။ မီးလင်းမှုရရှိတဲ့အခြေအနေကတော့ ဒီဇယားအတိုင်းဖြစ်ပါတယ်။ အဲဒီမှာ ကြည့်လိုက်လို့ရှိရင် ရာခိုင်နှုန်းပြည့်လည်း မရပါဘူး။ ပါဝါမီတာတစ်ခုတည်းနဲ့ ရွာတွေအများကြီးကို စုပေါင်းပြီးတော့ ပေးထားတာကို တွေ့ရပါတယ်။ အိမ်ခြေတွေကလည်း ရာကျော်နဲ့ ပါဝါမီတာတစ်လုံး တွေပေးထားတာကို ကျွန်မတွေ့ရှိရတာလေး တင်ပြတာဖြစ်ပါတယ်။ နောက်တစ်ခု ဓာတ်တိုင်တွေ ဖြစ်ပါတယ်။ ဓာတ်တိုင်က စပြီးတော့ လောပိတစက်ရုံတည်ဆောက်ကတည်းက လုပ်ထားတဲ့ဓာတ်တိုင် တွေဖြစ်ပါတယ်။ အားလုံးကိုတော့ ရွာစဉ် အဲဒါပြထားပါတယ်။ အားလုံးလိုလိုပဲ ဆွေးနွေးနေတဲ့ အတွက် အန္တရာယ်တွေရှိတာကို တင်ပြရခြင်းဖြစ်ပါတယ်။ မေးခွန်းမေးမြန်းရတဲ့အကြောင်းရင်းကတော့ ဘီလူးချောင်းဓာတ်အားပေးစက်ရုံဟာ မြန်မာတစ်နိုင်ငံလုံနီးပါးကို ၁၉၆၀ ခုနှစ်ကစပြီးတော့ ယခုထိ နှစ်ပေါင်း ၅၆ နှစ် လျှပ်စစ်ဓာတ်အားထုတ်လုပ်ပေးနေပေမယ့် Power Point မှာ ဖော်ပြထားတဲ့ အတိုင်း ရွာတိုင်းမှာ အိမ်ခြေအားလုံး လျှပ်စစ်မီးပြည့်စုံစွာမရတဲ့အပြင် ရွာနှစ်ရွာ အိမ်ခြေ ၁၅၆ လုံးကို ပါဝါမီတာ တစ်လုံး၊ ရွာတစ်ရွာ အိမ်ခြေ ၁၀၆ လုံးကို ပါဝါမီတာတစ်လုံး၊ ရွာတစ်ရွာ အိမ်ခြေ ၈၂ လုံးကို ပါဝါမီတာ တစ်လုံးစသည်ဖြင့် သုံးစွဲခွင့်ပေးထားတာတွေ့ရပါတယ်။ ဒါကြောင့် လျှပ်စစ်မီးလင်းစာရင်း ဝင်နေပေမယ့် အမည်ခံသာဖြစ်ပြီး လျှပ်စစ်ဓာတ်အားမပြည့်လို့လည်း လျှပ်စစ်ပစ္စည်းတွေ မသုံးနိုင် ခဲ့ကြပါဘူး။ ဖောင်စီးရင်း ရေငတ်နေသလို ဖြစ်နေပါတယ်။ ဒါ့အပြင် အခုသုံးစွဲနေဆဲဖြစ်တဲ့ သစ်သား ဓာတ်မီးတိုင်တွေဟာ ဆွေးမြည့်ပြီးအန္တရာယ်ဖြစ်နိုင်လို့ အထက်ပါမေးခွန်းတွေကို မေးမြန်းရခြင်းဖြစ်ပါ တယ်။ အားလုံးကို ကျေးဇူးတင်ပါတယ်။</speech>
<speech type='speaker'>
သက်ဆိုင်ရာ ပြည်ထောင်စုဝန်ကြီးဌာနက ဖြေကြားရန်ဖြစ်ပါတယ်။
</speech>
<speech><agency id='17'>ဦးဖေဇင်ထွန်း(ပြည်ထောင်စုဝန်ကြီး၊ လျှပ်စစ်နှင့်စွမ်းအင်ဝန်ကြီးဌာန)</agency>လေးစားအပ်ပါ သော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ အားလုံးမင်္ဂလာ အပေါင်းနှင့် ပြည့်စုံကြပါစေလို့ ဆုမွန်ကောင်းတောင်းရင်း နှုတ်ခွန်းဆက်သ အပ်ပါတယ်။ ကယား ပြည်နယ်၊ လွိုင်ကော်မဲဆန္ဒနယ် ပြည်သူ့လွှတ်တော်ကိုယ်စားလှယ် ဒေါက်တာ ဒေါ်ခင်စည်သူရဲ့ ကယားပြည်နယ်၊ လွိုင်ကော်မြို့နယ် ဓာတ်အားပေးစက်ရုံတည်ရှိရာနှင့် အနီး တစ်ဝိုက် ဒေသဖြစ်တဲ့ လောပိတကျေးရွာအုပ်စုနှင့် မထောစုကျေးရွာအုပ်စုများမှာ လျှပ်စစ်မီး ပြည့်စုံစွာ မရရှိသေးသဖြင့် ၎င်းဒေသအတွင်းရှိ နယ်မြေအားလုံး ပြည့်စုံစွာလျှပ်စစ်မီးရရှိရေးအတွက် ဆောင်ရွက်ပေးရန် အစီအစဉ်ရှိ/မရှိနှင့် ၎င်းနယ်မြေအတွင်း စက်ရုံတည်ဆောက်စဉ် ၁၉၆၀ ခုနှစ်မှ ယခုအထိမီးလင်းရန် စိုက်ထူအသုံးပြု ထားသည့် သစ်သားဓာတ်တိုင်များမှာဆွေးမြည့်နေသဖြင့် အန္တရာယ်များစွာရှိနေပါ၍ ၎င်းသစ်သားတိုင်များကိုကွန်ကရစ်တိုင်အဖြစ် အစားထိုးပေးရန် ရှိ/မရှိတို့အားရှိမည်ဆိုပါက မည်သည့်အချိန် မည်ကဲ့သို့ဆောင်ရွက်မည်၊ မရှိပါက အဘယ့်ကြောင့် ဆိုသည်တို့ကိုသိရှိလိုခြင်းဆိုတဲ့ ကြယ်ပွင့်ပြမေးခွန်းအပေါ်မှာ ကျွန်တော် လျှပ်စစ်နှင့် စွမ်းအင် ဝန်ကြီးဌာန၊ ပြည်ထောင်စုဝန်ကြီး ဦးဖေဇင်ထွန်းက ရှင်းလင်းဖြေကြားသွားမှာ ဖြစ်ပါတယ်။ ကယားပြည်နယ်၊ လွိုင်ကော်မြို့နယ်၊ ဘီလူးချောင်း ဓာတ်အားပေး စက်ရုံအနီး လောပိတ ကျေးရွာအုပ်စုရဲ့ ကျေးရွာ ၁၉ ရွာနဲ့ မထားခုကျေးရွာ အုပ်စုရှိ ကျေးရွာ ကိုးရွာကို ၁၉၆၀ ခုနှစ်မှ စပြီးတော့ ဓာတ်အားပေးလျက်ရှိပါတယ်။ ကျေးရွာတွေမှာ ထပ်မံတိုးတက်လာတဲ့ အိမ်ထောင်စုနဲ့ တိုးချဲ့နေရာတွေအတွက် လျှပ်စစ်ဓာတ်အားပေးနိုင်ဖို့ ၄၀၀ ဗို့ ဓာတ်အားလိုင်း ၂၇၉၆၀ ပေ အသစ်တိုးချဲ့ တည်ဆောက်ပေးဖို့ လိုအပ်ပါတယ်။ ၂၀၁၆-၂၀၁၇ ဘဏ္ဍာရေးနှစ်မှာဇရပ်ဖြူနဲ့ ရေနီကန်ကျေးရွာ နှစ်ရွာအတွက် ၄၀၀ ဗို့ဓာတ်အားလိုင်း ၉၇၆၀ ပေ တိုးချဲ့ တည်ဆောက်ဖို့ ပြည်နယ်အစိုးရဘတ်ဂျက်မှာလျာထားပြီး တင်ဒါခေါ်ဆိုရန် စီစဉ်လျက်ရှိပါ တယ်။ ကျန်ရှိနေသေးတဲ့ ကျေးရွာတွေအတွက် ၄၀၀ ဗို့လိုင်း ၁၈၂၀၀ ပေဆက်လက်ဆောင်ရွက်ရမှာ ဖြစ်ပါတယ်။ အဆိုပါ ကျေးရွာများအတွင်းရှိတဲ့ ဓာတ်အားလိုင်းတွေမှာ သစ်သားတိုင် ၂၃၁ တိုင်ကို ကွန်ကရစ်တိုင်များနဲ့ အစားထိုးလဲလှယ်ခဲ့ပြီးလည်းဖြစ်ပါတယ်။ သစ်သားတိုင် ၅၈၃ တိုင် အသစ် အစားထိုးလဲလှယ်ဖို့ ကျန်ရှိနေပါတယ်။ တိုးချဲ့ တည်ဆောက်ဖို့အတွက် ၄၀၀ ဗို့လိုင်း ၁၈၂၀၀ ပေနှင့် အစားထိုးလဲလှယ်ဖို့ သစ်သားတိုင် ၅၈၃ တိုင်တို့အား ၂၀၁၆-၂၀၁၇ ဘဏ္ဍာနှစ် ပြည်နယ်အစိုးရ ဖြည့်စွက်ရန်ပုံငွေမှာ ထည့်သွင်းတောင်းခံဆောင်ရွက်သွားရန် ညှိနှိုင်းသွားမည်ဖြစ်ပါကြောင်းနဲ့ နှစ်အလိုက် ဘတ်ဂျက်ရရှိမှုအပေါ်မူတည်ပြီး ဆက်လက်ဆောင်ရွက်သွား နိုင်မည်ဖြစ်ပါကြောင်း ဖြေကြား အပ်ပါတယ်။ ကျေးဇူးတင်ပါတယ်။</speech>
</Q-A>
<Q-A>
<title>
ရန်ကုန်တိုင်းဒေသကြီး၊ ကျောက်တံတားမြို့နယ်အတွင်း၌ လျှပ်စစ်မီးပြတ်တောက်နေမှုများ၊ လျှပ်စစ်ဓာတ်အားပြည့်ဝစွာ မဖြန့်ဖြူးနိုင်ခြင်းများနှင့်ပတ်သက်ပြီး လျှပ်စစ်မီးပြတ်တောက်မှုမရှိစေရန် မည်ကဲ့သို့ ဆောင်ရွက်ထားသည်၊ လျှပ်စစ်မီးပြတ်တောက်သည့်အခါ၌လည်း အချိန်နှင့်တစ်ပြေးညီ သတင်းထုတ်ပြန်ပေးနိုင်ခြင်းရှိ/မရှိ၊ ပုဂ္ဂလိကကုမ္ပဏီများသို့ လွှဲပြောင်းထားခြင်းရှိ/မရှိ၊ ရှိပါက မည်သည့်ကုမ္ပဏီကို လွှဲပြောင်းထားသည်ကို အများပြည်သူများသိရှိရန် သတင်းထုတ်ပြန်ပေးနိုင် ခြင်းရှိ/မရှိနှင့် ၎င်းပုဂ္ဂလိက ကုမ္ပဏီများ၏ တာဝန်ယူမှု၊ တာဝန်ခံမှုများကို လျှပ်စစ်နှင့်စွမ်းအင်ဝန်ကြီး ဌာနမှ မည်ကဲ့သို့ စီစဉ်ဆောင်ရွက်ထားသည်ကို သိရှိလိုခြင်းနှင့်စပ်လျဉ်းသည့် မေးခွန်း
</title>
<speech type='speaker'>
ကျောက်တံတားမဲဆန္ဒနယ်မှ ဦးနေမျိုးထက် မေးမြန်းဖို့ ဖြစ်ပါတယ်။
</speech>
<speech><mp id='441'>ဦးနေမျိုးထက်(ကျောက်တံတားမဲဆန္ဒနယ်)</mp> လေးစားအပ်ပါသော ပြည်သူ့လွှတ်တော် ဥက္ကဌကြီး၊ ပြည်သူ့လွှတ်တော်ကိုယ်စားလှယ်များ၊ အစိုးရအဖွဲ့ တာဝန်ရှိပုဂ္ဂိုလ်များ၊ ဧည့်သည်တော်များ အားလုံး ကျန်းမာချမ်းသာကြပါစေလို့ ဆုမွန်တောင်းမေတ္တာပို့ရင်း မင်္ဂလာပါလို့ နှုတ်ခွန်း ဆက်သအပ်ပါတယ်။ ကျွန်တော်ကတော့ ရန်ကုန်တိုင်းဒေသကြီး၊ ကျောက်တံတားမဲဆန္ဒနယ်မှ ပြည်သူ့ လွှတ်တော်ကိုယ်စားလှယ် ဦးနေမျိုးထက်ဖြစ်ပါတယ်။ လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးခင်ဗျား။ ပြောင်းလဲတိုးတက်လာသော ယနေ့ခေတ်ကာလတွင် ကျောက်တံတားမြို့နယ်အပါ အဝင် မြန်မာနိုင်ငံအတွင်းရှိ ပြည်သူများသည် လျှပ်စစ်မီးကို မရှိမဖြစ်အခြေခံလိုအပ်ချက်တစ်ခုအဖြစ် အသုံးပြုလျက်ရှိပါတယ်။ ကျောက်တံတားမြို့နယ်အတွင်းရှိ နေထိုင်သော ပြည်သူများသည် အထပ်မြင့် တိုက်ခန်းများတွင်နေရသောကြောင့် လျှပ်စစ်မီးသည် မရှိမဖြစ်အရေးကြီးပါသည်။ လျှပ်စစ်မီး ပြတ်တောက်သည့်အခါ ရေပြတ်တောက်မှုများ၊ ရာသီဥတုပူလောင်မှုများကို ဆိုးရွားစွာခံစားရပါတယ်။ အသက်အရွယ်ကြီးရင့်သော လူကြီးများသည်လည်း အလွန်ပူပင်းသော ရာသီဥတုကြောင့် ကျန်းမာရေး ဆိုးရွားမှုများကို ဖြစ်ပေါ်စေပါတယ်။ ဥက္ကဌကြီးခင်ဗျား။ ပြည်သူများသည် လျှပ်စစ်မီတာခ ကျသင့်ငွေ များကို အချိန်နှင့်တစ်ပြေးညီ ပုံမှန်ပေးဆောင်ကြပါတယ်။ ပြည်သူများဘက်ကလည်း အသက် အန္တရာယ် လုံခြုံမှုရှိခြင်းကို လိုချင်ကြပါတယ်။ ကျောက်တံတားမြို့နယ်အတွင်း၌ လျှပ်စစ်မီးကြိုးများ သွယ်တန်းထားမှုမှာ ခေတ်နှင့်မညီညွတ်တော့ဘဲ လုံခြုံမှုမရှိသည်ကို တွေ့ရှိရပါတယ်။ ပြီးခဲ့သော ရက်ပိုင်းအတွင်းမှာ ဗိုလ်ချုပ်လမ်းနှင့် ၃၄ လမ်းထိပ်မှာ လျှပ်စစ်ဓာတ်တိုင်မှ ရေအိုင်အတွင်းသို့ လျှပ်စစ်စီးဝင်နေသောကြောင့် ပြည်သူတစ်ဦးဓာတ်လိုက်သေဆုံးခဲ့ပါတယ်။ ဥက္ကဌကြီးခင်ဗျား။ Power Point ဖြင့် ရှင်းလင်းခွင့်ပြုပါခင်ဗျား။ ဒီနေရာကတော့ ဓာတ်လိုက်သေဆုံးခဲ့တဲ့ နေရာဖြစ်ပါတယ်။ မီတာဘောက်စ်တွေနဲ့။ ဒါကတော့ ထရန်စဖော်မာပုံဖြစ်ပါ တယ်။ ကျွန်တော်တို့မြို့နယ် မြို့လယ်ခေါင်ရှိ ကျောက်တံတားနေရာ။ ဒါကတော့ ဆွေးမြေ့ဟောင်နွမ်း နေတဲ့ ကြိုးတွေနဲ့ ကျွန်တော်တို့ အန္တရာယ်ရှိနိုင်တဲ့နေရာဖြစ်ပါတယ်။ ဒါကတော့ ၃၄ လမ်းတုန်းက ရှိတဲ့ဟာဖြစ်ပါတယ်။ ကျေးဇူးတင်ပါတယ်ခင်ဗျား။ သို့ဖြစ်ပါ၍ အောက်ပါမေးခွန်းများကို မေးမြန်း ခွင့်ပြုပါခင်ဗျား။ (၁) ကျောက်တံတားမြို့နယ်အတွင်း လျှပ်စစ်မီးပြတ်တောက်မှုမရှိစေရန်နှင့် ဗို့ဓာတ်အားပြည့်ဝစွာရရှိနိုင်ရန် မည်ကဲ့သို့ စီစဉ်ဆောင်ရွက်ထားသည်ကို သိရှိလိုပါသည်၊ (၂) လျှပ်စစ်မီးပြတ်တောက်သည့်အခါ၌ မြို့နယ်အတွင်းရှိ ပြည်သူလူထုများကို သိရှိနိုင်ရန် အချိန်နှင့် တစ်ပြေးညီ သတင်းထုတ်ပြန်ပေးနိုင်ခြင်း ရှိ/မရှိ သိရှိလိုပါသည်၊ (၃) ကျောက်တံတား မြို့နယ်အတွင်းနှင့် လျှပ်စစ်ကဏ္ဍအလိုက် ပုဂ္ဂလိကကုမ္ပဏီများကို လွှဲပြောင်းထားခြင်း ရှိ/မရှိ သိရှိလို ပါသည်၊ (၄) လွှဲပြောင်းထားခြင်းရှိပါက လျှပ်စစ်နှင့်စွမ်းအင်ဝန်ကြီးဌာနအနေဖြင့် ၎င်းပုဂ္ဂလိက ကုမ္ပဏီများ၏တာဝန်ယူမှု၊ တာဝန်ခံမှုများကို မည်ကဲ့သို့ စီစဉ်ဆောင်ရွက်ထားသနည်း။ လျှပ်စစ် ဓာတ်အားလိုင်းကြိုးများ ကြံ့ခိုင်မှုများကို မည်ကဲ့သို့ ထိန်းသိမ်းဆောင်ရွက်နေသည်ကို သိရှိလိုပါ၍ ဥက္ကဋ္ဌကြီးမှတစ်ဆင့် မေးမြန်းအပ်ပါသည်။ ကျေးဇူးတင်ပါတယ်ခင်ဗျား။</speech>
<speech type='speaker'>
သက်ဆိုင်ရာ ပြည်ထောင်စုဝန်ကြီးဌာနက ဖြေကြားရန်ဖြစ်ပါတယ်။
</speech>
<speech><agency id='17'>ဦးဖေဇင်ထွန်း(ပြည်ထောင်စုဝန်ကြီး၊ လျှပ်စစ်နှင့် စွမ်းအင်ဝန်ကြီးဌာန)</agency>လေးစားအပ်ပါ သော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များခင်ဗျား။ ရန်ကုန်တိုင်း ဒေသကြီး၊ ကျောက်တံတားမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးနေမျိုးထက်ရဲ့ ရန်ကုန်တိုင်း ဒေသကြီး၊ ကျောက်တံတားမြို့နယ်အတွင်း၌ လျှပ်စစ်မီးပြတ်တောက်နေမှုများ၊ လျှပ်စစ် ဓာတ်အား ပြည့်ဝစွာ မဖြန့်ဖြူးနိုင်ခြင်းများနှင့်ပတ်သက်ပြီး လျှပ်စစ်မီးပြတ်တောက်မှုမရှိစေရန် မည်ကဲ့ သို့ စီစဉ် ဆောင်ရွက်ထားသည်၊ လျှပ်စစ်မီးပြတ်တောက်သည့်အခါ၌လည်း အချိန်နှင့်တစ်ပြေးညီ သတင်း ထုတ်ပြန်ပေးနိုင်ခြင်းရှိ/မရှိ၊ ပုဂ္ဂလိကကုမ္ပဏီကို လွှဲပြောင်းထားသည်ကို အများပြည်သူများ သိရှိနိုင်ရန် သတင်းထုတ်ပြန် ပေးနိုင်ခြင်းရှိ/မရှိ၊ ရှိပါက မည်သည့်ကုမ္ပဏီကို လွှဲပြောင်းထားသည်ကို အများပြည်သူများ သိရှိနိုင်ရန် သတင်းထုတ်ပြန်ပေးနိုင်ခြင်းရှိ/မရှိ၊ ၎င်းပုဂ္ဂလိက ကုမ္ပဏီများ၏ တာဝန်ယူမှု၊ တာဝန်ခံမှုများကို လျှပ်စစ်နှင့်စွမ်းအင်ဝန်ကြီးဌာနမှ မည်ကဲ့သို့ စီစဉ်ဆောင်ရွက်ထား သည်ကို သိရှိလိုခြင်းနှင့်စပ်လျဉ်းတဲ့ ကြယ်ပွင့်ပြမေးခွန်းအပေါ် ကျွန်တော် လျှပ်စစ်နှင့်စွမ်းအင် ဝန်ကြီးဌာန၊ ပြည်ထောင်စုဝန်ကြီး ဦးဖေဇင်ထွန်းက ရှင်းလင်းဖြေကြားသွားမှာ ဖြစ်ပါတယ်။ ကျောက်တံတားမြို့နယ်အတွင်းကို ရန်ကုန်ဓာတ်အားစနစ်အတွင်းမှာရှိတဲ့ ကုန်သေတ္တာ 33 to 6.6KV/ 20 MVA ခွဲရုံ၊ လိပ်ကန်ခွဲရုံ၊ အဲဒါကလည်း 33 to 6.6 KV/ 10 MVA ဖြစ်ပါတယ်။ ၄၁ လမ်းခွဲရုံ 33 to 6.6 KV/ 10 MVA၊ ဆိပ်ကမ်းသာလမ်း 33 to 6.6 KV/ 10 MVA ခွဲရုံ၊ မီးရထား 33 to 6.6 KV/ 10 MVA gig. 8:2003: GIS-Gas Insulated Swichgear osossaigdyp:moşö:com 6.6 KV ဓာတ်အား ပို့လွှတ်ထားရှိပြီး ကျောက်တံတားမြို့နယ်ရဲ့ သုံးစွဲမှုဝန်အား ၁၆ မဂ္ဂါဝပ်ခန့်သာ ကျွန်တော်တို့ ပို့လွှတ်ဖြန့်ဖြူးပေးနေပါတယ်။ ဓာတ်အားခွဲရုံများမှ လက်ခံရရှိတဲ့ လျှပ်စစ်ဓာတ်အားကို ကျောက်တံတားမြို့နယ်အတွင်းဌာနဆိုင်ရာ ထရန်စဖော်မာ ၁၄ လုံး၊ ပုဂ္ဂလိကပိုင်ထရန်စဖော်မာ ၈၇ လုံး၊ ရန်ကုန်လျှပ်စစ်ဓာတ်အားပေးရေး ကော်ပိုရေးရှင်း(YESC)ပိုင် ထရန်စဖော်မာ ၃၆ လုံး စုစုပေါင်း ၁၃၇ လုံးဖြင့် မီးသုံးသူ အိမ်ထောင်စုဦးရေ ၁၃၃၄၄ ဦးအား ဓာတ်အားဖြန့်ဖြူးထားရှိပါတယ်။ သို့ဖြစ်ပါ၍ ကျောက်တံတားမြို့နယ်အတွင်းရှိ ထရန်စဖော်မာဝန်အားသည် မြို့နယ်အတွင်းသို့ နိုင်နင်းစွာ ဓာတ်အားဖြန့်ဖြူးပေးနိုင်ပါတယ်။ ၂၀၁၆ ခုနှစ် မေလဆန်းပိုင်းမှာ ရာသီဥတုဖောက်ပြန်မှုကြောင့် မြန်မာပြည်အထက်ပိုင်း လေပြင်းကျခြင်း၊ လေဆင်နှာမောင်းတိုက်ခတ်ခြင်း၊ မိုးသီးကြွေခြင်းများ ဖြစ်ပေါ်တဲ့အတွက်ကြောင့် ဓာတ်အားစနစ်အတွင်းရှိ မဟာဓာတ်အားလိုင်း တိုင်များကျိုးကျပျက်စီးခြင်း၊ ဓာတ်အားလိုင်းကြိုးများ ပြတ်ကျခြင်းများကြောင့် System Breakdown ဓာတ်အားစနစ်တစ်ခုလုံး ယာယီပြတ်တောက်မှု ဖြစ်ပေါ်ခဲ့ရာကနေပြီးတော့ ဓာတ်အားစနစ်နဲ့ ချိတ်ဆက်ဓာတ်အားပေးလျက်ရှိတဲ့ ရန်ကုန် တိုင်းဒေသကြီးအတွင်းမှာ ဓာတ်အားပြတ်တောက်မှုတွေ ဖြစ်ပေါ်ခဲ့ခြင်းဖြစ်ပါတယ်။ ၎င်းနောက် လက်ရှိတည်ဆောက်ပြီး ဓာတ်အားဖြန့်ဖြူးလျက်ရှိတဲ့ 6.6 KV/ 400 V ကောင်းကင်လိုင်းနဲ့ မြေအောက်ကြိုးများ ယာယီအပြစ်ဖြစ်ပြီး ပြုပြင်ခြင်းနဲ့ မူလဓာတ်အားလိုင်းများ အသစ်ပြုပြင် တည်ဆောက်ရာမှာ ယာယီဓာတ်အားပိတ် ဆောင်ရွက်ရခြင်းကြောင့် ယင်းနေရာတစ်ဝိုက်မှာ ယာယီ ဓာတ်အားပြတ်တောက်မှုရှိမှာဖြစ်ပါတယ်။ အဲဒီလို ဓာတ်အားပြတ်တောက်မယ်ဆိုရင် FM ရေဒီယို၊ သတင်းစာ၊ YESC Cdl Center များနဲ့ သက်ဆိုင်ရာ ရပ်ကွက်အုပ်ချုပ်ရေးမှူးရုံးတွေမှာ အချိန်နဲ့ တစ်ပြေးညီ သတင်းထုတ်ပြန်ပေးလျက်ရှိပါတယ်။ ကျောက်တံတားမြို့နယ်ကို ရန်ကုန်လျှပ်စစ် ဓာတ်အားပေးရေးကော်ပိုရေးရှင်း(YESC)ကိုယ်စား ဓာတ်အားဖြန့်ဖြူးခြင်းလုပ်ငန်းများကို ဆောင်ရွက် ရန်အတွက် အာကာစိုးကုမ္ပဏီလီမိတက်ကို Franchised လုပ်ကိုင်ခွင့် ၁-၅-၂၀၁၅ မှစတင်ပြီး စာချုပ်ချုပ်ဆို ဆောင်ရွက်လျက်ရှိပါတယ်။ Fronchised လုပ်ကိုင်ခွင့်ရတဲ့ ကုမ္ပဏီများတွေရဲ့ တာဝန်ကတော့ ပြည်သူများကို ဝန်ဆောင်မှုကောင်းစွာနဲ့ ဗို့အားပြည့်ဝစွာ ဓာတ်အားစဉ်ဆက်မပြတ် ရရှိစေရေး၊ 11 KV ဒါမှမဟုတ် 6.6 KV ဗို့အား အဆင့်အောက် ဓာတ်အားစနစ်ဖွံ့ဖြိုးတိုးတက်စေရေး၊ ဓာတ်အားလိုင်းများ ထိန်းသိမ်းပြုပြင်ခြင်း၊ အသစ်တည်ဆောက်ခြင်း၊ တိုးချဲ့ခြင်းလုပ်ငန်းများကို ဆောင်ရွက်ရမှာဖြစ်ပါတယ်။ ဝန်ကြီးဌာနအနေနဲ့ ဓာတ်အားဖြန့်ဖြူးခြင်းလုပ်ငန်းတွေကို ဌာနကိုယ်စား Franchised ကုမ္ပဏီ များသို့ လုပ်ငန်းအပ်နှံဆောင်ရွက်တဲ့အခါ ချုပ်ဆိုရမည့် ပဋိညာဉ်စာချုပ်များကို ကမ္ဘာ့ဘဏ်၊ အာရှဖွံ့ဖြိုးရေးဘဏ်(ADB)မှ အတိုင်ပင်ခံပညာရှင်တွေနဲ့ ဆွေးနွေးညှိနှိုင်းပြီး အတည်ပြု ထားတဲ့ ပဋိညာဉ်စာချုပ်ပုံစံအတိုင်း ဆောင်ရွက်လျက်ရှိပါတယ်။ ယင်းစာချုပ်အရ Franchised ကုမ္ပဏီများမှ တာဝန်ယူ၊ တာဝန်ခံဆောင်ရွက်ရမယ့်လုပ်ငန်းများအနက် အဓိကအချက်အနေဖြင့် နှစ်စဉ် ငါးနှစ် စီမံကိန်းများရေးဆွဲပြီး ရင်းနှီးမြှုပ်နှံခြင်း၊ ဓာတ်အားသုံးစွဲမှုဝန်အားတိုးတက်လာခြင်းကို အချိန်မီ ပံ့ပိုးနိုင်ရေး စီစဉ်ဆောင်ရွက်ခြင်း၊ ဓာတ်အားပြတ်တောက်မှုဖြစ်ပေါ်ပါက အမြန်ဆုံး ဓာတ်အားပို့လွှတ် နိုင်ရေး စီစဉ်ဆောင်ရွက်ခြင်း၊ စာချုပ်ပါ စည်းကမ်းချက်များကို ဖောက်ဖျက်ပါက သို့မဟုတ် သတ်မှတ်ထားတဲ့ လုပ်ငန်းတာဝန်များကို စွမ်းဆောင်နိုင်ခြင်းမရှိပါက စာချုပ်ရပ်စဲမည်ဖြစ်ပြီး စာချုပ်ရပ်စဲသည့်အခါ ဆောင်ရွက်ဆဲလုပ်ငန်းတစ်ရပ်လုံးကို အဖိုးစားနားရယူခြင်းမပြုတော့ဘဲနဲ့ ရန်ကုန်လျှပ်စစ်ဓာတ်အားပေးရေးကော်ပိုရေးရှင်း(YESC)သို့ အပြီးအပိုင်လွှဲပြောင်းပေးရန် ဆိုပြီးတော့ ကျွန်တော်တို့ တိကျစွာဖော်ပြထားပါတယ်။ အဲဒီအတိုင်း ကျွန်တော်တို့ လျှပ်စစ်နှင့်စွမ်းအင်ဝန်ကြီးဌာန ကလည်း ကြီးကြပ်ဆောင်ရွက်လျက်ရှိပါကြောင်း တင်ပြအပ်ပါတယ်။ ကျေးဇူးတင်ပါတယ်။</speech>
</Q-A>
<Q-A>
<title>
မကွေးတိုင်းဒေသကြီးအတွင်း ရေနံလက်ယက်တွင်းလုပ်ငန်းရှင်များက ဒေသဖွံ့ဖြိုးရေးအတွက် ထည့်ဝင် ခဲ့သော ငွေကျပ် ၂.၈ ဘီလီယံခန့်ရှိကြောင်း ကြားသိခဲ့ရာ ၎င်းရန်ပုံငွေများကို အစိုးရအဖွဲ့သစ်သို့ လွှဲ/ မလွှဲနှင့် လွှဲခဲ့သည်ဆိုပါက မည်သည့်ဒေသဖွံ့ဖြိုးရေးလုပ်ငန်း အမျိုးအစားများ လုပ်ကိုင်မည်ကို သိရှိလို ခြင်းနှင့်စပ်လျဉ်းသည့်မေးခွန်း
</title>
<speech type='speaker'>
ပွင့်ဖြူမဲဆန္ဒနယ်မှ ဦးထွန်းထွန်း မေးမြန်းဖို့ဖြစ်ပါတယ်။
</speech>
<speech><mp id='270'>ဦးထွန်းထွန်း(ပွင့်ဖြူမဲဆန္ဒနယ်)</mp> လေးစားအပ်ပါသော ပြည်သူ့လွှတ်တော် ဥက္ကဌကြီးနှင့် ပြည်သူ့လွှတ်တော် ကိုယ်စားလှယ်များ၊ သက်ဆိုင်ရာဝန်ကြီးများနှင့် ဧည့်သည် တော်အားလုံး မင်္ဂလာပါ လို့ နှုတ်ခွန်းဆက်သအပ်ပါတယ်။ ကျွန်တော်ကတော့ မကွေးတိုင်းဒေသကြီး၊ ပွင့်ဖြူမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးထွန်းထွန်းဖြစ်ပါတယ်။ ဥက္ကဌကြီးခင်ဗျား။ ကျွန်တော်တို့ မကွေး တိုင်းဒေသကြီးအတွင်းရှိ မြိုင်မြို့နယ်နှင့် မင်းလှမြို့နယ်တို့တွင် တစ်ပိုင်တစ်နိုင်ရေနံလက်ယက်တွင်း များ ပုဂ္ဂလိကပိုင် တူးဖော်ခဲ့ကြပါတယ်။ ၎င်းတူးဖော်ရာတွင် နေရာများ၊ လုပ်ကွက်များ ရရှိအောင် ကုမ္ပဏီများမှ တိုင်းဒေသကြီးအစိုးရသို့ လျှောက်ထားရာ တိုင်းဒေသကြီးဖွံ့ဖြိုးရေးရန်ပုံငွေကောက်ခံ ခြင်း၊ တူးဖော်ရရှိ၍ ထွက်ရှိလာသော ရေနံများကို သယ်ယူပို့ဆောင်ရာတွင်လည်း တစ်ပေပါကို ၆၀၀၀ ကျပ်နှုန်းဖြင့် ဖွံ့ဖြိုးရေးရန်ပုံငွေအတွက် ကောက်ခံခဲ့ကြောင်း သိရှိခဲ့ရပါတယ်ခင်ဗျား။ ဥက္ကဋ္ဌကြီး ခင်ဗျား။ Power Point အနည်းငယ်အသုံးပြုခွင့်ပေးပါခင်ဗျား။ ယခု ပြသထားသော ကိန်းဂဏန်း အချက်အလက်များသည် မြိုင်မြို့နယ်၊ ဝယ်ထောင်ကျေးရွာအုပ်စုမှ ၂၀၁၃၊ ၂၀၁၄၊ ၂၀၁၅ တို့တွင် ကောက်ခံခဲ့သော ငွေကြေးကိန်းဂဏန်းအချက်အလက်အချို့သာ ဖြစ်ပါသည်။ နောက်ဆုံး ၂၀၁၅ ခုနှစ် မြိုင်မြို့နယ် ဝယ်တောင်ကျေးရွာအုပ်စု ရေနံလုပ်ကွက်မှ ကောက်ခံခဲ့ရာပေပါ ၁၅၈၀၀ အတွက် ရရှိငွေ ၉၄၈၀၆၀၀၀ ကျပ် ကောက်ခံရရှိကြောင်း သိရှိရပါတယ်။ အမှန်တကယ် တိုင်းဒေသကြီးအစိုးရအား ပေးသွင်းသည်မှာ ၇၇၆၀၀၀ ကျပ်သာ ဖြစ်ပါတယ်။ အလားတူ မင်းလှမြို့နယ်တွင်လည်း ရေနံ လက်ယက်တွင်းများတူးဖော်ရာ မှော်များများစွာရှိခဲ့ပြီး အလားတူ ဖွံ့ဖြိုးရေးရန်ပုံငွေများ ကောက်ခံ ခဲ့ကြပါတယ်။ မကွေးတိုင်းဒေသကြီး ဖွံ့ဖြိုးရေးရန်ပုံငွေအတွက် အမှန်တကယ်ကောက်ခံရရှိခဲ့သော ကျပ်သန်း ၂၈၀၀ အား တိုင်းဒေသကြီးအစိုးရထံ ပေးသွင်းပါက မကွေးတိုင်းဒေသကြီးအတွက် အလွန် တစ်ရာအကျိုးရှိမည်ဖြစ်ပါတယ်။ တိုင်းဒေသကြီးအစိုးရ၏ အားနည်းမှုများရှိခဲ့လျှင်လည်း ပြည်ထောင်စုအစိုးရမှ ကူညီပံ့ပိုးပေးနိုင်ရန် အောက်ပါမေးခွန်းကိုမေးမြန်းရခြင်း ဖြစ်ပါတယ်။ ဖွံ့ဖြိုးရေးရန်ပုံငွေ ကျပ်သန်းပေါင်း ၂၈၀၀ ကို ယခင်တိုင်းဒေသကြီးအစိုးရမှ ယခုတိုင်းဒေသကြီး အစိုးရသစ်သို့ လွှဲ/မလွှဲ လွှဲပါကမည်မျှလွှဲခဲ့ပြီး လွှဲပြောင်းကောက်ခံရရှိသော ဖွံ့ဖြိုးရေးရန်ပုံငွေများ အား မည်သည့်ဒေသဖွံ့ဖြိုးရေးလုပ်ငန်းအမျိုးအစားများတွင် လုပ်ကိုင်မည်ကို သိရှိလိုပါသဖြင့် ဥက္ကဌကြီးမှတစ်ဆင့် မေးမြန်းအပ်ပါသည်ခင်ဗျား။ အားလုံးကို ကျေးဇူးတင်ပါတယ်။</speech>
<speech type='speaker'>
သက်ဆိုင်ရာ ပြည်ထောင်စုဝန်ကြီးဌာနက ဖြေကြားရန်ဖြစ်ပါတယ်။
</speech>
<speech><agency id='17'>ဦးဖေဇင်ထွန်း(ပြည်ထောင်စုဝန်ကြီး၊ လျှပ်စစ်နှင့်စွမ်းအားဝန်ကြီးဌာန)</agency>လေးစားအပ် ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော် ကိုယ်စားလှယ်များအားလုံးခင်ဗျား။ မကွေးတိုင်း ဒေသကြီး၊ ပွင့်ဖြူမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးထွန်းထွန်းမှ မကွေးတိုင်းဒေသကြီး အတွင်း ရေနံလက်ယက်တွင်းလုပ်ငန်းရှင်များက ဒေသဖွံ့ဖြိုးရေးအတွက် ထည့်ဝင်ခဲ့သော ငွေကျပ် ၂.၈ ဘီလီယံခန့် ရှိကြောင်းကြားသိခဲ့ရာ ၎င်းရန်ပုံငွေများကို အစိုးရ အဖွဲ့ သစ်သို့ လွှဲ/မလွှဲနှင့်လွှဲခဲ့ပါက မည်သည့်ဒေသဖွံ့ဖြိုးရေး လုပ်ငန်းအမျိုးအစားများ လုပ်ကိုင်မည်ကို သိရှိလိုခြင်းနှင့် စပ်လျဉ်းသည့် ကြယ်ပွင့်ပြမေးခွန်းအပေါ် မကွေးတိုင်းဒေသကြီး အစိုးရအဖွဲ့မှ ဖြေကြားရမှာဖြစ်သော်လည်း ပြည်ထောင်စုအစိုးရအဖွဲ့ရုံး၏ တာဝန်ပေးအပ်ချက်အရ ကျွန်တော် လျှပ်စစ်နှင့်စွမ်းအားဝန်ကြီးဌာနမှ မကွေးတိုင်းဒေသကြီးအစိုးရအဖွဲ့ ကိုယ်စား တာဝန်ယူဖတ်ကြား တင်ပြပေးသွားမှာ ဖြစ်ပါတယ်။ ။ အဆိုပါကိစ္စနှင့်ပတ်သက်၍ မကွေးတိုင်းဒေသကြီးအစိုးရအဖွဲ့အနေဖြင့် ယခင်တိုင်းဒေသကြီး အစိုးရအဖွဲ့၏ လုပ်ငန်းတာဝန်များကို ၂၀၁၆ ခုနှစ်၊ မတ်လ ၃၀ ရက်နေ့တွင် လွှဲပြောင်းလက်ခံခဲ့ပြီး အစိုးရအဖွဲ့အသစ်၏ လုပ်ငန်းတာဝန်များကို စတင်ထမ်းဆောင်ခဲ့ပါတယ်။ အဆိုရှင်မေးမြန်းထားသော ရေနံလက်ယက်တွင်းလုပ်ငန်းရှင်များမှ ဒေသဖွံ့ဖြိုးရေးအတွက် ထည့်ဝင်ခဲ့သည့် ငွေကျပ် ၂.၈ ဘီလီယံ ခန့်နှင့်ပတ်သက်၍ ရေနံလက်ယက်တွင်းလုပ်ငန်းရှင်များမှ ဒေသဖွံ့ဖြိုးရေးအတွက် ရန်ပုံငွေထည့်ဝင် ခဲ့ရမှုရှိသည်ကို သိရှိရပါကြောင်း၊ ယခင်အစိုးရအဖွဲ့အနေဖြင့် ရန်ပုံငွေမည်မျှရရှိ၍ မည်ကဲ့သို့သုံးစွဲ ခဲ့သည်ကို ယခုအချိန်ထိ မသိရှိရသေးပါကြောင်း၊ အသေးစိတ်ခိုင်လုံသော အချက်အလက်များရရှိရေး ဆက်လက်စုံစမ်း ဆောင်ရွက်လျက်ရှိပါကြောင်း၊ ယခင် မကွေးတိုင်းဒေသကြီးအစိုးရအဖွဲ့၏ ၂၀၁၁ ခုနှစ် မှ ၂၀၁၅ ခုနှစ်အထိ လုပ်ငန်းဆောင်ရွက်ချက်မှတ်တမ်းတွင် တစ်စုံတစ်ရာဖော်ပြထားခြင်း မရှိပါကြောင်းနှင့် အဆိုပါ ရေနံလက်ယက်တွင်းလုပ်ငန်းရှင်များမှ ဒေသဖွံ့ဖြိုးရေးအတွက် ရန်ပုံငွေ ထည့်ဝင်ခဲ့သည့် ငွေကြေးနှင့်စာရင်းဇယားတို့ကို လွှဲအပ်ခဲ့ခြင်းမရှိပါသဖြင့် အဆိုပါထည့်ဝင်ငွေများနှင့် ပတ်သက်၍ မည်သည့်ဒေသဖွံ့ဖြိုးရေးလုပ်ငန်းကိုမျှ ဆောင်ရွက်ပေးနိုင်မည်မဟုတ်ပါကြောင်း ဖြေကြားအပ်ပါသည်လို့ ရေးသားထားပါတယ်။ ကျေးဇူးတင်ပါတယ်ခင်ဗျား။ </speech>
<speech><mp id='270'>ဦးထွန်းထွန်း(ပွင့်ဖြူမဲဆန္ဒနယ်)</mp> ဥက္ကဋ္ဌကြီးခင်ဗျား။ ဆက်စပ်မေးခွန်း မေးခွင့်ပြုပါ ခင်ဗျား။ အခုရှေ့ဆက်ပြီးတော့ ရေနံလက်ယက်တွင်းတွေ ဆက်လက်ပြီးတော့ တူးဖော်ပါ့မယ်။ တူးဖော် လို့ရှိရင်လည်း အဲဒီလိုမျိုးတူးဖော်တဲ့နေရာမှာ ဖွံ့ဖြိုးရေးရန်ပုံငွေများ ဆက်လက်ကောက်ခံဖို့ ရှိ/မရှိ၊ ရှိခဲ့လို့ရှိရင်လည်း မည်သို့မည်ပုံသုံးစွဲမည်ကိုလည်း သိရှိလိုပါသဖြင့် ဥက္ကဋ္ဌကြီးမှတစ်ဆင့် ထပ်မံ မေးခွန်း မေးရခြင်းဖြစ်ပါတယ်ခင်ဗျား။ </speech>
<speech><agency id='17'>ဦးဖေဇင်ထွန်း(ပြည်ထောင်စုဝန်ကြီး၊ လျှပ်စစ်နှင့် စွမ်းအင်ဝန်ကြီးဌာန)</agency>ကျွန်တော်တို့ လျှပ်စစ်နှင့်စွမ်းအင်ဝန်ကြီးဌာနအနေနဲ့ ရေနံလက်ယက်တွင်းတူး ဖော်ခြင်း လုပ်ငန်းနဲ့ ပတ်သက်ပြီး တော့ လုပ်ပိုင်ခွင့်ပါမစ်တွေချပေးတဲ့အခါမှာ ကျွန်တော်တို့ ဘယ်ရန်ပုံငွေမှလည်း မကောက်ပါဘူး။ သူရဲ့ စစ်ဆေးမှုကလွဲလို့ ကျန်တာဘာမှ ငွေရေးကြေးရေးသူတို့ဆီကထွက်ရှိတဲ့ ရေနံစိမ်းပေါ်မှာလည်း ၁၃ မကောက်ခံပါဘူး။ အဲဒါတွေကိုတော့ သက်ဆိုင်ရာတိုင်းဒေသကြီးနဲ့ အထွေထွေအုပ်ချုပ်ရေးမှူးရုံးနဲ့ အခွန်ရုံးမှာ သူတို့ထမ်းဆောင်ရတာပဲဖြစ်ပါတယ်။ အခုကောက်ခံတယ်ဆိုတာ မကွေးတိုင်းဒေသကြီး အစိုးရအဖွဲ့ရဲ့ ဆောင်ရွက်ချက်ပဲဖြစ်ပါတယ်။ ကျွန်တော်တို့ လျှပ်စစ်နှင့်စွမ်းအင်ဝန်ကြီးဌာနအနေနဲ့ ဒီဟာကို ကောက်တာလည်း အခုတင်ပြမှပဲ သိရပါတယ်။ သို့သော် အခုတက်ရောက်လာတဲ့ မကွေး တိုင်းဒေသကြီးအစိုးရအဖွဲ့အသစ်အနေနဲ့တော့ ဘယ်လိုဆောင်ရွက်မယ်ဆိုတာ ကျွန်တော်တို့ ဆက်သွယ်မေးမြန်းပြီး ပြန်လည်ဖြေကြားပေးပါ့မယ်။ တကယ်လို့ သူတို့ဆီကနေ အဖြေရရင် ပြန်လည် ဖြေကြားပေးပါ့မယ်။ ကျေးဇူးတင်ပါတယ်။</speech>
</Q-A>
<speech type='speaker'>
ဒီနေရာမှာ လျှပ်စစ်နှင့်ပတ်သက်ပြီးတော့ အနည်းငယ် ရှင်းလင်းလိုပါတယ်။ လျှပ်စစ်နှင့်စွမ်းအင်ဝန်ကြီးဌာနအနေနဲ့ အခုဆို ဂျာနယ်တွေမှာပါတဲ့ ကာတွန်းတချို့ တွေ့မိမယ်လို့ ယူဆပါတယ်။ ကာတွန်းတွေက ဘယ်လိုပြောသလဲဆိုရင် ဟိုတုန်းက မီးကခဏခဏပျက်တယ်တဲ့။ အခုတော့ ခဏခဏမလာဘူးတဲ့။ ဒါလေးကို လျှပ်စစ်ဝန်ကြီးဌာနအနေနဲ့ အထူးသတိချပ်ပြီးတော့ ဂရု စိုက်စေလိုပါတယ်။ နောက်တစ်ခုက ခုနက ရေနံလက်ယက်တွင်းကိစ္စနဲ့ပတ်သက်ပြီး အများပိုင်ငွေ ဖြစ်တဲ့အခါကျတော့ ကြပ်ကြပ်မတ်မတ်နဲ့ဥပဒေနဲ့အညီပဲ ဖြစ်စေလိုပါတယ်။ ဒါလေးကို လွှတ်တော် အနေနဲ့ လျှပ်စစ်နှင့်စွမ်းအင်ဝန်ကြီးဌာနကို အသိပေးပါတယ်။
</speech>
<speech type='speaker'>
လွှတ်တော်ကိုယ်စားလှယ်များခင်ဗျား။ ဒီနေ့အတွက် မေးခွန်များ မေးမြန်းခြင်း၊ ဖြေကြားခြင်းအစီအစဉ် ပြီးပါပြီ။
</speech>
</QASection>
<MotionSection>
<motion><new_section>
<new_section>
<title>ဒေါက်တာဒေါ်အေဇင်လတ်၊ ရွှေဘိုမဲဆန္ဒနယ်က ပြည်သူ့ကျန်းမာရေးစောင့်ရှောက်မှုလုပ်ငန်း များကို ပြည်သူလူထုအား ထိရောက်လုံလောက်စွာပေးနိုင်ရန် ပြည်သူ့ကျန်းမာရေး ဦးစီးဌာနကို တိုးချဲ့ ပြင်ဆင်ဖွဲ့စည်းသင့်ကြောင်း ပြည်ထောင်စုအစိုးရအား တိုက်တွန်းကြောင်းအဆို တင်သွင်းခြင်းနှင့် လက်ခံဆွေးနွေးရန်သင့်/မသင့် အဆုံးအဖြတ်ရယူခြင်း</title>
<speech type='speaker'>
အစီအစဉ်များကို ဆက်လက်ဆောင်ရွက်ပါမယ်။ လွှတ်တော်ကိုယ်စား လှယ်များ ခင်ဗျား။ ရွှေဘိုမဲဆန္ဒနယ်မှ ဒေါက်တာ ဒေါ်အေဇင်လတ်က အဆိုတစ်ရပ်တင်သွင်းထားပါတယ်။ ဒေါက်တာဒေါ်အေဇင်လတ်အား အဆိုတင်သွင်းဖို့ ဖိတ်ခေါ်ပါတယ်။
</speech>
<speech><mp id='365'>ဒေါက်တာဒေါ်အေဇင်လတ်(ရွှေဘိုမဲဆန္ဒနယ်)</mp> လေးစားရပါသော ပြည်သူ့လွှတ်တော် ဥက္ကဌကြီးနှင့် ပြည်သူ့လွှတ်တော်ကိုယ်စားလှယ်များ၊ ပြည်ထောင်စုဝန်ကြီးများ၊ ဧည့်သည်တော် များအားလုံး မင်္ဂလာပါရှင်။ ကျွန်မကတော့ ရွှေဘိုမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါက်တာဒေါ်အေဇင်လတ် ဖြစ်ပါတယ်ရှင်။ ကျွန်မအနေနဲ့ ဒီကနေ့မှာ ပြည်သူ့ကျန်းမာရေးစောင့် ရှောက်မှုလုပ်ငန်းများကို ပြည်သူလူထုအား ထိရောက်လုံလောက်စွာပေးနိုင်ရန် ပြည်သူ့ကျန်းမာရေး ဦးစီးဌာနကို တိုးချဲ့ပြင်ဆင်ဖွဲ့စည်းသင့်ပါကြောင်း ပြည်ထောင်စုအစိုးရအား တိုက်တွန်းကြောင်းအဆို ကို တင်သွင်းသွားမှာ ဖြစ်ပါတယ်ရှင်။ အဆိုကို တင်သွင်းတဲ့နေရာမှာ ကျွန်မအနေနဲ့ ဒီအဆိုကို လွန်ခဲ့သော နှစ်လခန့်က တင်ထားတာဖြစ်ပြီး အဆိုကို တင်ထားပြီးနောက်ပိုင်း အစိုးရသစ်ရဲ့ ရက် ၁၀၀ စီမံကိန်းအတွင်းမှာပဲ သက်ဆိုင်ရာဝန်ကြီးဌာနအနေဖြင့်လည်း လုပ်ငန်းဆောင်တာများကို အား သွန်ခွန်စိုက် လုပ်ကိုင်ဆောင်ရွက်နေတာကိုလည်း ကြားသိမြင်တွေ့ရသလို လက်ရှိအစိုးရသစ်ရဲ့ စိန်ခေါ်မှုများ အခက်အခဲပေါင်းများစွာကိုလည်း ကျွန်မတို့ သိရှိနားလည် လက်ခံပါတယ်ရှင်။ သို့သော် တစ်နိုင်ငံလုံးအတိုင်းအတာအရ လွှတ်တော်တွင် ဆွေးနွေးဖို့လိုအပ်သည်ဟု ယူဆသည်က တစ်ကြောင်း၊ ပြည်သူများ၏ တင်ပြချက်များအရကတစ်ကြောင်း၊ ကျွန်မ၏ လုပ်ဖော်ကိုင်ဖက်ဟောင်း ဝန်ထမ်းများ၏ အခက်အခဲများ၊ တင်ပြချက်များအရ ဒီအဆိုကို ယခုဆွေးနွေးသွားမှာ ဖြစ်ပါတယ်ရှင်။ ဥက္ကဋ္ဌကြီးရှင်။ ကျန်းမာဖို့အတွက်ဆိုရင် ကျွန်မတို့မှာ ကာကွယ်ရေးနှင့် ကုသရေးလို့ ကဏ္ဍနှစ်ခုရှိရာမှာ ကာကွယ်ရေးကဏ္ဍမှာဆိုရင် အသိပညာပေးခြင်း၊ စောင့်ရှောက်ပေးခြင်းနှင့် ကာကွယ်ပေးခြင်းလုပ်ငန်းတို့ ပါဝင်ပါတယ်။ ကျွန်မတို့နိုင်ငံရဲ့ ပြီးခဲ့တဲ့ကာလတွေရဲ့ ဒီကဏ္ဍနှစ်ခုမှာဆို ကုသရေးကဏ္ဍတွေမပြည့်စုံသေးသော်ငြားလည်း ကာကွယ်ရေးကဏ္ဍနဲ့နှိုင်းယှဉ်ကြည့်လျှင်တော့ ကုသရေးကဏ္ဍမှာသာ ပိုမိုအလေးသာဆောင်ရွက်ခဲ့ကြတာကို တွေ့ရပါတယ်။ ဒါကို ဘယ်လိုသိနိုင် သလဲဆိုတော့ ကျွန်မတို့နိုင်ငံမှာ ၂၀၁၀-၂၀၁၁ မှာ ဆေးရုံပေါင်း ၉၂၄ ရုံကနေ ၂၀၁၄-၂၀၁၅ မှာ ၁၁၃၃ ရုံအထိ များပြားတိုးတက်လာခဲ့သော်လည်း သူနာပြုနှင့်သားဖွားသင်တန်းကျောင်းများမှာ ၂၀၁၀-၂၀၁၁ မှာ ၄၆ ကျောင်းသာရှိပြီး ၂၀၁၄-၂၀၁၅ အထိ ဒီအရေအတွက်အတိုင်းပဲ ရှိနေတာ ကို တွေ့ရပါတယ်။ တစ်ခါကျောင်းကျန်းမာရေးဌာနဆိုရင်လည်း ၂၀၁၀-၂၀၁၁ မှာ ဌာနပေါင်း ၈၀ ရှိပြီး ၂၀၁၄-၂၀၁၅ အထိလည်း ဒီအရေအတွက်အတိုင်းပဲ ရှိနေတာကို တွေ့ရပါတယ်။ ဒီနေရာမှာဆို ကျွန်မတို့နိုင်ငံရဲ့ အနာဂတ်ကျန်းမာရေးအတွက် အရေးကြီးလှတဲ့ ကျောင်းကျန်းမာရေးဌာနမျိုးဟာ ဆိုရင် မြို့နယ်ပေါင်း ၃၀၀ ကျော်မှာ ကျောင်းကျန်းမာရေးဌာနဆိုတာ တစ်မြို့နယ်တစ်ဌာနတောင်မရှိ နိုင်ဘဲ လေးပုံပုံတစ်ပုံခန့်သာ ရှိနေတာကို တွေ့ရပါတယ်။ ဒီအပြင် ရှိနေပြီးသားဌာနများမှာလည်း ဝန်ထမ်းအင်အားများလစ်လပ်ကာ လုပ်ငန်းဖြစ်မြောက်မှုများ မရှိတာကိုလည်း တွေ့ရပါတယ်ရှင်။ ၁၅ အဲဒီလို ကာကွယ်စောင့်ရှောက်မှုလုပ်ငန်းတွေမှာ အားနည်းခဲ့တဲ့ အကျိုးဆက်ကြောင့် အခုဆိုရင် ကျွန်မတို့နိုင်ငံမှာ ကာကွယ်လို့ရနိုင်တဲ့ ရောဂါများရဲ့ ဖြစ်ပွားနှုန်းအရေအတွက်များကတော့ နည်းပါးလာခြင်းမရှိဘဲ နှစ်စဉ်နှစ်တိုင်း စိုးရိမ်သောကဖြစ်နေတာကို တွေ့မြင်ရပါတယ်ရှင်။ ဥပမာဆိုရင် မိုးဦးရောက်တိုင်း စိုးရိမ်နေရတဲ့သွေးလွန်တုပ်ကွေးရောဂါဟာဆို ကျွန်မတို့နိုင်ငံအတွက် လူတိုင်းသိနိုင်တဲ့ ဥပမာတစ်ခုဖြစ်ပါတယ်ရှင်။ ဥက္ကဋ္ဌကြီးရှင်။ ယနေ့ ကျွန်မတို့နိုင်ငံရဲ့ ဖွင့်သမျှဆေးရုံတိုင်းမှာ လူနာတွေ အပြည့်ဖြစ် နေတာတွေ၊ ဝန်နဲ့အားမမျှမတဖြစ်နေတဲ့ ကုသရေးကဏ္ဍက အဖြစ်တွေဟာ ကျွန်မတို့နိုင်ငံရဲ့ ပဏာမ ပြည်သူ့ကျန်းမာရေးကာကွယ်ရေးစောင့်ရှောက်မှုလုပ်ငန်းတွေကို အင်အားပြည့်ပြည့်စုံစုံနဲ့ မဆောင် ရွက်နိုင်သေးခြင်းက အဓိကအကြောင်းရင်းပဲဖြစ်ပါတယ်ရှင်။ ၂၀၁၅ ခုနှစ်၊ အမိန့်ကြော်ငြာစာ အမှတ်(၁၃/၂၀၁၅)အရဆိုရင် ကျန်းမာရေးဦးစီးဌာနကို ကုသရေးဦးစီးဌာနနှင့် ပြည်သူ့ကျန်းမာရေး ဦးစီးဌာနလို့ ခွဲခြားလိုက်ပါတယ်။ အဲဒီမှာ ပြည်သူ့ကျန်းမာရေးစောင့်ရှောက်မှုလုပ်ငန်းများ ပါဝင်တဲ့ ပြည်သူ့ကျန်းမာရေးဦးစီးဌာနမှာဆို အရာထမ်း ၁၄၇၆ နေရာ၊ အမှုထမ်း ၃၆၂၃၄ နေရာနှင့် စုစုပေါင်း အင်အား ၃၇၇၁၀ နဲ့ဖွဲ့စည်းထားပြီး ကုသရေးဌာနမှာ အရာထမ်း ၁၂၁၅၇ နေရာ၊ အမှုထမ်း ၆၃၃၈၉ နေရာနှင့် စုစုပေါင်းအင်အား ၇၅၅၄၆ နေရာနှင့် ပြင်ဆင်ဖွဲ့စည်းထားတယ်လို့ သိရပါတယ်ရှင်။ ဒီနေရာမှာ ဝန်ထမ်းပေါင်း ၃၇၀၀၀ ကျော်နှင့် ပြည်သူ့ကျန်းမာရေးစောင့်ရှောက်မှုလုပ်ငန်းတွေကို တစ်နိုင်ငံလုံးအတိုင်းအတာနှင့် ဆောင်ရွက်နေရတယ်။ ပြည်သူ့ကျန်းမာရေးဦးစီးဌာနအောက်ကတော့ ဌာနခွဲများ များပြားလှသလို တိုင်းပြည်အတွက်လည်း အရေးကြီးလှပါတယ်ရှင်။ ဒီဌာနတွေကတော့ (၁) အာဟာရဌာန၊ (၂) ကျန်းမာပညာဌာန၊ (၃) ပတ်ဝန်းကျင်သန့်ရှင်းရေးဌာန၊ (၄) လုပ်ငန်းခွင်ကျန်းမာ ရေးဌာန၊ (၅) ဒေသန္တရကျန်းမာရေးဌာန၊ (၆) ကျေးလက်ကျန်းမာရေးဌာန၊ (၇) မိခင်နှင့်ကလေး ကျန်းမာရေးဌာန၊ (၈) ကျောင်းကျန်းမာရေးဌာန၊ (၉) ကလေးနှင့်အမျိုးသမီးရှင်သန်ရေးဌာန၊ (၁၀) အနာကြီးရောဂါတိုက်ဖျက်ရေးဌာန၊ (၁၁) ခုခံကျကာလသားရောဂါတိုက်ဖျတ်ရေးဌာန၊ (၁၂) တီဗီရောဂါတိုက်ဖျက်ရေးဌာန၊ (၁၃) မျက်ခမ်းစပ်နှင့်မျက်မမြင်ကာကွယ်ရေးဌာန (၁၄) ပိုးမွှားမှ ကူးစက်တက်သောရောဂါကာကွယ်ရေးဌာန၊ (၁၅) ကပ်ရောဂါကာကွယ်ရေးဌာနတို့ ဖြစ်ကြပါတယ် ရှင်။ အထက်ပါဌာနများဟာ တိုင်းပြည်အတွက် အရေးကြီးတဲ့အလျောက် ပြည့်ပြည့်စုံစုံ အင်အား ဖြည့်တင်းဆောင်ရွက်ပေးသင့်သော်လည်း ဌာနတိုင်းတွင် ဝန်ထမ်းအင်အားများ လျော့နည်းလစ်လပ် လျက်ရှိတာကို တွေ့ရပါတယ်ရှင်။ ၎င်းတို့အနက် ကျေးလက်ကျန်းမာရေးဌာန၊ မိခင်နှင့်ကလေး ကျန်းမာရေးဌာန၊ ခုခံကျကာလသားရောဂါတိုက်ဖျက်ရေးဌာနနှင့် တီဗွီရောဂါတိုက်ဖျက်ရေးဌာနများ မှာဆို လုပ်ငန်းအင်အားနှင့် ဝန်ထမ်းအင်အား သို့မဟုတ် လူနာအင်အားနှင့် ဝန်ထမ်းအင်အားများ မမျှမတဖြစ်လျက်ရှိသည်မှာ ပိုမိုသိသာကြာခဲ့ပြီဖြစ်ပါတယ်ရှင်။ ကျွန်မအနေနဲ့ ဒီလိုကျန်းမာရေး စောင့်ရှောက်မှုတွေကို တာဝန်ယူဆောင်ရွက်နေရတဲ့ အထက်ပါဌာနများအနက် အချို့ဌာနများကို အရေးကြီးလျှင် အရေးကြီးသည့်အလျောက်၊ လိုအပ်လျှင် လိုအပ်သည့်လျောက် ဝန်ထမ်းအင်အား ပြည့်ပြည့်စုံစုံ ထောက်ပံ့ပစ္စည်းလုံလုံလောက်လောက်နှင့် ဖြည့်တင်းပြီးဆောင်ရွက်စေလိုတာ လုပ်ငန်း တူသောဌာနများကို ပေါင်းစပ်ဖွဲ့စည်းပြီး အရှိန်အဟုန်မြှင့်ဆောင်ရွက်စေလိုတာမှာ တခြားအကြောင်း အရင်းတွေလည်း ရှိပါသေးတယ်ရှင်။ ဥက္ကဌကြီးရှင်။ ယနေ့ ကျွန်မတို့နိုင်ငံရဲ့ ကျန်းမာရေးအဆင့်အတန်းဟာဆို အိမ်နီးချင်းနိုင်ငံ များထက် များစွာနိမ့်ကျလို့နေပါပြီ။ ပျမ်းမျှလူ့သက်တမ်းဟာဆိုလို့ရှိရင်လည်း အာဆီယံနိုင်ငံများ အကြားနိမ့်ကျလို့နေပါတယ်။ မိခင်သေနှုန်း၊ မွေးခင်းစကလေးသေနှုန်းနှင့် အသက်ငါးနှစ်အောက် ကလေး သေဆုံးနှုန်းများမှာတော့ အခြားအာဆီယံနိုင်ငံများထက် မြင့်မားလို့နေပါတယ်။ ဒါ့အပြင် အာဟာရချို့တဲ့မှုကြောင့် ကလေးခုနစ်ဦးမှာတစ်ဦးက သာမန်ကိုယ်အလေးချိန်ထက် လျော့နည်း မွေးဖွားခြင်း၊ အသက်ငါးနှစ်အောက်ကလေးများ၏ ၃၅ ရာခိုင်နှုန်းမှာ ကြီးထွားနှုန်းတက်နေခြင်း၊ ၂၃ ရာခိုင်နှုန်းမှာ ကိုယ်အလေးချိန် စံမမှီနေခြင်း၊ ရှစ်ရာခိုင်နှုန်းမှာ ခန္တာကိုယ်သေးကွေးကျုံလှီနေခြင်း တို့ကိုလည်း တွေ့ရပါတယ်ရှင်။ ဒီအဖြစ်တွေဟာ ပြည်သူ့ကျန်းမာရေးစောင့်ရှောက်မှုလုပ်ငန်းများကို ထိရောက်လုံလောက်အောင် မပေးနိုင်သေးခြင်းရဲ့ အကျိုးရလဒ်တွေအဖြစ်ပါဝင်နေတယ်ဆိုလျှင် ကျွန်မတို့ လက်ခံကြရမှာပဲ ဖြစ်ပါတယ်ရှင်။ ဒါ့အပြင် အခုဆိုရင် ကမ္ဘာမှာ ယခင်က ကြားဖူးပြီးသား ကူးစပ်ရောဂါတွေအပြင် ယခုမှ ကြားဖူးသော ကူးစပ်ရောဂါများသည်လည်း တစ်ခုပြီးတစ်ခုပေါ်လို့လာနေပါတယ်။ ဆားစ်ရောဂါ၊ အီဘိုလာရောဂါ၊ မားစ်ရောဂါသည် ယခု နောက်ဆုံး ဇီကာဗိုင်းရပ်စ်အထိဟာ ကူးစပ်ရောဂါတွေ ဖြစ်ပါတယ်ရှင်။ ဒီရောဂါတွေဟာ ကူးစပ်ရောဂါတွေဖြစ်တဲ့အလျှောက် ပြည်သူကို အသိပညာပေးခြင်း၊ ကာကွယ်ပေးခြင်း၊ ကြို တင်စောင့်ရှောက်ပေးခြင်း၊ စတဲ့ ပြည်သူ့ကျန်းမာရေးကာကွယ်စောင့်ရှောက်မှု လုပ်ငန်းတွေကို အချိန်အခါအရလည်း အဓိကထားပြီး ဆောင်ရွက်ဖို့ လိုအပ်နေပါပြီရှင်။ တစ်ခါ ကျွန်မတို့ ဖွဲ့စည်းပုံအခြေခံဥပဒေ အခန်း(၈) နိုင်ငံသား၊ နိုင်ငံများ၏ မူလအခွင့်အရေးနှင့် တာဝန်များ ပုဒ်မ ၃၆၇ မှာ ဖော်ပြထားသည်မှာ နိုင်ငံတော်က ချမှတ်ထားသော ကျန်းမာရေးဆိုင်ရာမူဝါဒများနှင့် အညီ ကျန်းမာရေးစောင့်ရှောက်မှုကို ခံယူခွင့်ရှိသည်လို့လည်း ပါရှိပါတယ်ရှင်။ ဥက္ကဋ္ဌကြီးရှင့်။ ဒီလိုအခြေခံဥပဒေက ပြဋ္ဌာန်းထားတဲ့ နိုင်ငံသားအခွင့်အရေးအရ ကျန်းမာရေး စောင့်ရှောက်မှုကို အပြည့်အဝခံယူခွင့်ရကြဖို့ဆိုရင် ရောဂါဖြစ်ပွားလာမှ ကုသခွင့်ရရေးအပြင် ကျွန်မတို့ဟာ ရောဂါမဖြစ်ခင်ကတည်းက ကြိုတင်အသိပညာပေး၊ ကာကွယ်စောင့်ရှောက်ပေးခြင်း လုပ်ငန်းများကိုလည်း အပြည့်အဝရရှိနေဖို့ လိုအပ်ပါတယ်ရှင်။ ဒီလိုအပြည့်အဝရဖို့အတွက်ကလည်း ဒီကာကွယ်စောင့်ရှောက်မှုလုပ်ငန်းတွေကို တာဝန်ယူဆောင်ရွက်ပေးနေရတဲ့ ပြည်သူ့ကျန်းမာရေးဦးစီး ဌာနအောက်ရှိ ဌာနများဟာ အင်အားတောင့်တင်းဖို့ လိုအပ်လှပါတယ်ရှင်။ ဒီလိုအင်အားတောင့်တင်း ခိုင်မာလာမှသာ အိတ်ပေါက်နဲ့ဖားကောက်နေရတဲ့ ကျွန်မတို့ မြန်မာ့ကျန်းမာရေးကဏ္ဍဟာ ပြန်လည် နလန်ထူ ဦးမော့လာမှာလည်းဖြစ်ပါတယ်ရှင်။ ဒါ့အပြင် ယခုအစိုးရသစ်လက်ထက် နိုင်ငံတော်သစ်ကို ပြန်လည်တည်ဆောက်တဲ့အခါ နိုင်ငံရဲ့ လူသားအရင်းအမြစ်ဆိုတာ အရေးပါတဲ့အခန်းကဏ္ဍက ပါဝင် နေပါတယ်ရှင်။ ကျွန်မတို့ဟာ ကျန်းမာသန်စွမ်းတဲ့ နိုင်ငံသူ၊ နိုင်ငံသားများနှင့်သာ ပြည့်စုံကြွယ်ဝတဲ့ နိုင်ငံတော်သစ်ကို တည်ဆောက်နိုင်မှာဖြစ်ပါတယ်ရှင်။ ဒါကြောင့် ယခုကစလို့ ပြည်သူ့ကျန်းမာရေး ကာကွယ်စောင့်ရှောက်ခြင်းလုပ်ငန်းတွေကို သေသေချာချာ အကောင်အထည်ဖော်သင့်နေပါပြီ။ သေသေချာချာအကောင်အထည်ဖော်နိုင်တာနှင့်အမျှလည်း ကျွန်မတို့ပြည်သူလူထုမှာ ရောဂါဘယ နည်းပါးလာပြီး သက်တမ်းပြည့်လည်း နေထိုင်လာနိုင်မှာဖြစ်ပါတယ်။ ဒါ့အပြင် ဒီလို ပြည်သူ့ကျန်းမာ ရေး စောင့်ရှောက်မှု ကာကွယ်ရေးကဏ္ဍကို အရှိန်အဟုန်မြှင့်ဆောင်ရွက်လာနိုင်တာနှင့်အမျှလည်း စနစ်တစ်လျှောက်လုံး၊ ကာလတစ်လျှောက်လုံးမှာ မနိုင်မနင်းဖြစ်နေတဲ့ ပြည်သူ့ကျန်းမာရေး၊ ကုသရေး ကဏ္ဍရဲ့ ဝန်ထုပ်ဝန်ပိုးကိုလည်း သိသိသာသာလျော့နည်းလာစေမှာဖြစ်ပါတယ်ရှင်။ ဥက္ကဋ္ဌကြီးရှင့်။ အခုလောက်ဆိုရင် ကျွန်မအနေနဲ့ ပြည်သူ့ ကျန်းမာရေးဦးစီးဌာနကို အင်အား တိုးချဲ့ပြင်ဆင်ဖွဲ့စည်းသင့်ပါကြောင်းဟု တိုက်တွန်းအဆိုတင်ခဲ့ရာမှာ တကယ့်အဆိုရဲ့ အနှစ်သာရ ကတော့ ကျွန်မတို့မြန်မာနိုင်ငံမှာ ပြည်သူ့ကျန်းမာရေးကာကွယ်စောင့်ရှောက်ခြင်းလုပ်ငန်းတွေကို တစ်နိုင်ငံလုံးအတိုင်းအတာနှင့် လွှမ်းခြုံ မိနိုင်အောင် ဆောင်ရွက်စေလိုခြင်းက အဓိကရည်ရွယ်ခြင်း ဖြစ်တာကို တွေ့ကြရမှာပါရှင်။ ဒါကြောင့်မို့ ကျွန်မအနေနဲ့ အထက်တွင်ညွှန်းဆိုခဲ့သော အကြောင်း အရာများအရ ပြည်သူ့ကျန်းမာရေးကာကွယ်စောင့်ရှောက်မှုလုပ်ငန်းများကို ပြည်သူလူထုအား ထိရောက်လုံလောက်စွာပေးနိုင်ရန်အတွက် ပြည်သူ့ကျန်းမာရေးဦးစီးဌာနအား လိုအပ်သလို တိုးချဲ့ ပြင်ဆင်ဖွဲ့စည်း ဆောင်ရွက်သင့်ပါကြောင်း ပြည်ထောင်စုအစိုးရအား တိုက်တွန်းအဆိုတင်အပ်ပါ တယ်ရှင်။ ကျေးဇူးတင်ပါတယ်ရှင်။</speech>
<speech type='speaker'>
ဒေါက်တာဒေါ်အေဇင်လတ်တင်သွင်းသွားတဲ့ အဆိုကို ထောက်ခံမယ့် လွှတ်တော် ကိုယ်စားလှယ်အား ဖိတ်ခေါ်ပါတယ်။
</speech>
<speech><mp id='372'>ဒေါက်တာဒေါ်ပြုံး(အင်းတော်မဲဆန္ဒနယ်)</mp> လေးစားအပ်ပါသော ပြည်သူ့လွှတ်တော် ဥက္ကဌကြီးနှင့် ပြည်ထောင်စုဝန်ကြီးများ၊ ပြည်သူ့လွှတ်တော် ကိုယ်စားလှယ်များအားလုံး မင်္ဂလာပါရှင်။ ကျွန်မကတော့ အင်းတော်မဲဆန္ဒနယ် ပြည်သူ့လွှတ်တော် ကိုယ်စားလှယ် ဒေါက်တာဒေါ်ပြုံး ဖြစ်ပါတယ်။ အဆိုရှင် ဒေါက်တာဒေါ်အေဇင်လတ်ရဲ့ ပြည်ထောင်စု အစိုးရအား တိုက်တွန်းကြောင်း အဆိုကို ထောက်ခံဆွေးနွေးသွားမှာ ဖြစ်ပါတယ်။ ဥက္ကဋ္ဌကြီးရှင်။ ပြည်သူ့ကျန်းမာရေး စောင့်ရှောက်မှု ကဏ္ဍဆို တာ နှစ်ပေါင်းများစွာ အမေ့လျော့ခံဘဝနဲ့နေခဲ့ရတဲ့ ပြည်သူ့ဝန်ဆောင်မှုကဏ္ဍတစ်ရပ် ဖြစ်ခဲ့ပါတယ်။ ကမ္ဘာ့ဘဏ်ရဲ့ အစီရင်ခံစာအရ မြန်မာ့လူဦးရေ ၇၀ ရာခိုင်နှုန်း အထူးသဖြင့် ဆင်းရဲနွမ်းပါးသူများဟာ သန့်ရှင်းသောသောက်သုံးရေ၊ ကောင်းမွန်သောစာသင်ကျောင်း၊ ကောင်းမွန်သော ကျန်းမာရေး ဆေးပေးခန်းတွေ၊ လျှပ်စစ်ဓာတ်အားသုံးစွဲမှု စတဲ့အခြေခံ ပြည်သူ့ဝန်ဆောင်မှုများကို လက်လှမ်းမီ ရယူနိုင်ခြင်းမရှိသေးကြောင်း အစီရင်ခံစာဖော်ပြ ထားပါတယ်။ ကျွန်မတို့နိုင်ငံဟာ ယခုအခါမှာ အရေး ပါလှတဲ့ အပြောင်းအလဲကာလကို ရောက်ရှိနေခြင်းနှင့်အတူ စိန်ခေါ်မှုများစွာနဲ့လည်း ရင်ဆိုင်နေရတာ ဖြစ်ပါတယ်။ အဲဒီထဲမှာ ပြည်သူ့ကျန်းမာရေး စောင့်ရှောက်မှုကဏ္ဍ တိုးတက်ဖွံ့ဖြိုးအောင် ဆောင်ရွက် ရတဲ့စိန်ခေါ်မှုများလည်း ပါဝင်နေပါတယ်ရှင်။ ဥက္ကဌကြီးရှင်။ ပြည်သူ့ကျန်းမာရေးစောင့်ရှောက်မှုကဏ္ဍမှာ ဝန်ဆောင်မှုအမျိုးမျိုး ရှိပါတယ်။ အဲဒီထဲက ကျန်းမာရေးကောင်းမွန်အောင်ဝန်ဆောင်မှု(Promotic Health)၊ ရောဂါဘယကာကွယ် q$o$cədəq(Preventive Health), supošme:csommwoścəsqlCurative Health), ကျန်းမာအောင်နာလန်ထူရန်ဝန်ဆောင်မှု(Rehabilitative Health)ဆိုးရွားလှသော ရောဂါများဟာ သက်သောင့်သက်သာရှိစေအောင်ဝန်ဆောင်မှု(Polictive Health)များကို စသည့်ဝန်ဆောင်မှုများ ရှိပါတယ်။ အဲဒီဝန်ဆောင်မှုများဟာ လူထုအတွင်းမှာရော၊ ကျန်းမာရေးဌာနအဆင့်ဆင့်နဲ့ရော ဆေးရုံ များဆေးခန်းများရော၊ လူမှုရေးကဏ္ဍများရော၊ သဘာဝပတ်ဝန်းကျင်စောင့်ရှောက်ရေးဆိုင်ရာများနှင့် ပါတစ်ဆက်တစ်စပ်တည်း တည်ရှိနေတာဖြစ်ပါတယ်။ ဒါကြောင့်မို့ ပြည်သူ့ကျန်းမာရေးစောင့်ရှောက်မှု လုပ်ငန်းများကို တိုးချဲ့ပြင်ဆင်ဖွဲ့စည်းခြင်းဟာ အခြားသော လူမှုရေး၊ စီးပွားရေး၊ ဘဏ္ဍာရေးတိုးတက် မှုများနှင့်လည်း သက်ဆိုင်နေပါတယ်ရှင်။ ဥက္ကဋ္ဌကြီးရှင်။ အဆိုရှင်ဒေါက်တာဒေါ်အေဇင်လတ်၏ အဆိုထဲက ပြည်သူ့ကျန်းမာရေးဦးစီး ဌာန အောက်ရှိ ဌာနပေါင်း ၁၅ ခုတည်းက အဲဒီလိုဝန်ဆောင်မှုတွေကို တိုင်းအဆင့်ဆင့်/ခရိုင် အဆင့်ဆင့် တစ်ချို့မြို့နယ်အဆင့်တွေမှာလည်း စနစ်တကျဖွင့်လှစ်ပြီး ကျွမ်းကျင်ပညာရှင်များနဲ့ ခန့်ထား ဆောင်ရွက်နိုင်ပါသေးတယ်။ ဒီလိုပြည်သူ့ဝန်ဆောင်မှုများကို ဆင်းရဲနွမ်းပါး လှတဲ့ ပြည်သူနဲ့ တိုက်ရိုက်ထိတွေ့လုပ်ဆောင်ပေးရတဲ့ တကယ့်အခြေခံအကျဆုံးယူနစ်ကတော့ သားဖွားဆရာမလေး တွေဖြစ်ပါတယ်။ အဲဒါကြောင့် သားဖွားဆရာမလေးတွေရဲ့ ဝန်ဆောင်မှုအချို့နဲ့အတူ အခက်အခဲများ ကို ကျွန်မအနည်းငယ်တင်ပြရင်း ထောက်ခံဆွေးနွေးသွားမှာ ဖြစ်ပါတယ်ရှင်။ သားဖွားဆရာမ တစ်ယောက်အတွက် တစ်လတစ်လဝန်ဆောင်ရတဲ့ ပြည်သူ့ကျန်းမာရေးဝန်ဆောင်မှုတွေဟာ မနိုင် မနင်းအောင်များပြားပါတယ်။ မဖြစ်မနေလုပ်ရတဲ့အထဲမှာ မွေးစာရင်းများကိုပြုစုရခြင်း၊ ကိုယ်ဝန် ဆောင်ကျန်းမာရေးစောင့်ရှောက်မှုပေးရခြင်း၊ ကလေးမီးဖွားပေးရခြင်း၊ မွေးဖွားပြီးကလေးရော၊ မိခင် ရောကျန်းမာရေးစောင့်ရှောက်မှုပေးရခြင်း စသည်များကို ပုံမှန်ဆေးခန်းများဖွင့်၍လည်းကောင်း၊ လှည့်လည်သွားလာ၍လည်းကောင်း ပြုစုလုပ်ဆောင်ပေးရပါတယ်။ ထို့အပြင် တစ်နှစ်အောက် ကလေးများ ပုံမှန်ကာကွယ်ဆေးထိုးရခြင်း၊ ပုံမှန်မဟုတ်သောကာကွယ်ဆေးထိုးလုပ်ငန်းများ၊ လှုပ်ရှားမှု များ၊ စီမံချက်များမှာ ဥပမာ- ဗီတာမင်အေတိုက်ကျွေးခြင်း၊ ဆင်ခြေထောက်ရောဂါကာကွယ် ဆေးတိုက် ကျွေးခြင်း၊ အစုလိုက်အပြုံလိုက် ဝက်သက်ရောဂါကာကွယ်ဆေးထိုးနှံခြင်းများမှာလည်း သားဖွားဆရာ မလေးတွေဟာ မဖြစ်မနေပါဝင်ခဲ့ရပါတယ်။ တစ်ခါ ရွာတွေကို ကွင်းဆင်းပြီးတော့ ကျောင်းကျန်းမာ ရေးများကိုလည်း ဒီဆရာမလေးတွေကပဲ ဆောင်ရွက်နေရပါတယ်။ ထို့အပြင် အာဟာရမချို့တဲ့ရလေ အောင်၊ လည်ပင်းကြီးရောဂါကာကွယ်ရရန်၊ HIV AIDS စသည့်ရောဂါများမရအောင် အနာကြီးရောဂါ များမှ ကာကွယ်နိုင်အောင် ကျန်းမာရေးပညာများလည်း သူတို့ပေးနေရပါတယ်။ ထို့အပြင် ငှက်ဖျား ရောဂါလို၊ တီဘီရောဂါလိုလူနာများကိုလည်း ဖော်ထုတ်ပြီး သလိပ်ညွှန်းပို့ခြင်း၊ လူနာညွှန်းပို့ခြင်းများကို လည်း အချိန်နှင့်တစ်ပြေးညီ သူတို့လုပ်ဆောင်နေရပါတယ်။ ဒါ့ကြောင့် လစဉ် စာရင်းဇယားများကို လည်း အချိန်နဲ့အမီ ပို့ဆောင်နေရပါတယ်။ ဒီလိုများပြားလှတဲ့တာဝန်များကို သားဖွားဆရာမ တစ်ယောက်ဟာ အနည်းဆုံး သုံးရွာမှခုနစ်ရွာအထိ တာဝန်ယူလုပ်ဆောင်နေရပါကြောင်း တင်ပြအပ် ပါရှင်။ ကျွန်မတို့ရဲ့ အိမ်နီးချင်းနိုင်ငံများမှာ အီလက်ထရောနစ် ပစ္စည်းများမှတစ်ဆင့် ကျန်းမာရေး ofsaopgop:60:6șor E Health Beli Mobile Health caros Mobile Phone up:9 တစ်ဆင့် ကျန်းမာရေးဝန်ဆောင်မှုများပေးနေတဲ့ ခေတ်မီဝန်ဆောင်မှုများနဲ့ ပြည်သူ့ကျန်းမာရေး စောင့်ရှောက်မှုလုပ်ငန်းများ ခေတ်မီတိုးတက်နေချိန်မှာ ကျွန်မတို့ရဲ့ အခြေခံ ပြည်သူ့ကျန်းမာရေး ဝန်ထမ်းများဟာ အောက်ပါအားနည်းချက်များနဲ့ ယခုထက်တိုင်ရင်ဆိုင်နေရပါသေးတယ်ရှင်။ (၁) အဆင့်ဆင့်သော စီမံမှုအားနည်းခြင်း၊ (၂) သတင်းအချက်အလက်များရယူခြင်း၊ ပေးပို့ခြင်း၊ ဖြန့်ဝေ ခြင်းများတွင် သတင်းစီးဆင်းမှုများနှောင့်နှေးခြင်း၊ ခေတ်မမီခြင်း၊ (၃) လိုအပ်သော ကျန်းမာရေး စောင့်ရှောက်မှုပေးသည့်ဝန်ထမ်းများတွင် လိုအပ်သောဆေးဝါးများ၊ အသုံးအဆောင်များ၊ အစားအစာ များ၊ ဝယ်ယူဖြန့်ဖြူးရေးစနစ်များ အားနည်းခြင်း၊ မမှန်ကန်ခြင်း၊ (၄) မဖြစ်မနေ အသုံးပြုရမည့် ကျန်းမာရေးဆိုင်ရာပစ္စည်းကိရိယာများ၊ သယ်ယူပို့ဆောင်ရေးယာဉ်များ၊ မလုံလောက်ခြင်း၊ ခေတ် နောက်ကျနေခြင်း၊ အရေးကြီးဆုံး ဝန်ထမ်းအင်အားမလုံလောက်ခြင်း၊ ဝန်ထမ်းများ၏ ခံစားခွင့်များ၊ ရပိုင်ခွင့်များ နည်းပါးနေသေးခြင်းနှင့် ကျန်းမာရေးဝန်ထမ်းများရော၊ သုံးစွဲသူ ပြည်သူလူထုပါ ကျန်းမာရေးအသိပညာများ အားနည်းခြင်း၊ ကျန်းမာရေး အရည်အချင်းများ ခံယူချက်၊ ယုံကြည်ချက်များ အားနည်းခြင်း၊ လွဲမှားခြင်းနှင့်အတူ လေ့လာသင်ယူလိုက်နာနိုင်မှုများ အားနည်းခြင်း စသည့်အားနည်းခြင်းများကိုလည်း ကြုံတွေ့နေရပါတယ်ရှင့်။ အဲဒီတော့ သူတို့မှာရှိတဲ့ ပညာအင်အား၊ လူအင်အား၊ ငွေအင်အား၊ အချိန်အင်အားများနှင့် ဖြစ်သလိုဖြေရှင်းကြရတဲ့အခါ အလွန်မှ ခိုင်မာမှုအားနည်းသော အခြေခံကျန်းမာရေးစာရင်းဇယားများကိုသာ လစဉ်ပေးပို့နိုင်တာ ဖြစ်ပါတယ်။ ဒါကြောင့် နှစ်ကြာလာတဲ့အခါမှာ မည်သို့ပင် ကျန်းမာရေးစနစ်တွေချမှတ်စေကာမူ ကျန်းမာရေး စနစ်များ မအောင်မြင်ခဲ့ရခြင်းအကြောင်းဖြစ်ပါတယ်။ ဒါကြောင့် ဒီအားနည်းချက်များကို နှစ်တို၊ နှစ်လတ်၊ နှစ်ရှည်စီမံကိန်းများ ချမှတ်ကာ ပြုပြင်ဆောင်ရွက်သင့်ပါကြောင်းလည်း တင်ပြအပ်ပါတယ်ရှင့်။ ဥက္ကဋ္ဌကြီးရှင့်။ နိဂုံးချုပ်အနေနဲ့ ကမ္ဘာ့ဘဏ်အပါအဝင် မိတ်ဖက်အဖွဲ့အစည်းများ၊ မိတ်ဆွေ နိုင်ငံများ၊ အစိုးရမဟုတ်သော နိုင်ငံတကာအဖွဲ့အစည်းများ၊ အရပ်ဘက်အဖွဲ့အစည်းများ စသည်တို့ရဲ့ ငွေကြေးအထောက်အကူ၊ နည်းပညာအထောက်အကူ၊ အကြံပြုချက်အထောက်အကူများကို စနစ်တကျ ရယူသုံးစွဲပြီး ကျွန်မတို့နိုင်ငံရဲ့ ရည်မှန်းချက်ဖြစ်တဲ့ ပြည်သူအများ လက်လှမ်းမီနိုင်သော ကျန်းမာရေးလွှမ်းခြုံစောင့်ရှောက်မှုစနစ် အောင်မြင်အောင် ဆောင်ရွက်သင့်ပါကြောင်း အကြံပြု ဆွေးနွေးချက်များနှင့်အတူ အဆိုရှင် ဒေါက်တာအေဇင်လတ်၏ ပြည်သူ့ကျန်းမာရေးစောင့်ရှောက်မှု လုပ်ငန်းများကို ပြည်သူလူထုအား ထိရောက်လုံလောက်စွာပေးရေးအတွက် ပြည်သူ့ကျန်းမာရေးဦးစီး ဌာနအား တိုးချဲ့ပြင်ဆင်ဖွဲ့စည်းသင့်ပါကြောင်း အဆိုကို ထောက်ခံအပ်ပါတယ်ရှင်။</speech>
<speech type='speaker'>
လွှတ်တော်ကိုယ်စားလှယ်များခင်ဗျား။ ရွှေဘိုမဲဆန္ဒနယ်မှ ဒေါက်တာ ဒေါ်အေဇင်လတ် တင်သွင်းတဲ့အဆိုကို လွှတ်တော်ကိုယ်စားလှယ်တစ်ဦးက ထောက်ခံသွားပါတယ်။ ဒီအဆိုနှင့်စပ်လျဉ်းပြီး ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၆၈ နည်းဥပဒေခွဲ(ခ) နည်းဥပဒေခွဲငယ်(၃)အရ လက်ခံဆွေးနွေးရန်သင့်/မသင့် လွှတ်တော်ရဲ့ ဆန္ဒ ရယူပါ့မယ်။ ဒေါက်တာဒေါ်အေဇင်လတ် တင်သွင်းတဲ့အဆိုကို လက်ခံဆွေးနွေးရန် လွှတ်တော်က သဘောတူပါ သလားခင်ဗျား။
</speech>
<p>
သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။
</p>
<speech type='speaker'> သဘောမတူတဲ့သူရှိပါသလားခင်ဗျား။</speech>
<speech type='speaker'>
လွှတ်တော်ကိုယ်စားလှယ်များခင်ဗျား။ လွှတ်တော်က သဘောတူတဲ့အတွက် ဒေါက်တာဒေါ်အေဇင်လတ်၊ ရွှေဘိုမဲဆန္ဒနယ်က တင်သွင်းသော ပြည်သူ့ကျန်းမာရေးစောင့်ရှောက်မှုလုပ်ငန်းများကို ပြည်သူလူထုအား ထိရောက်လုံလောက်စွာပေးနိုင် ရန် ပြည်သူ့ကျန်းမာရေးဦးစီးဌာနကို တိုးချဲ့ပြင်ဆင်ဖွဲ့စည်းသင့်ကြောင်း ပြည်ထောင်စုအစိုးရအား တိုက်တွန်းကြောင်းအဆိုကို လက်ခံဆွေးနွေးရန် ဆုံးဖြတ်ကြောင်း ကြေညာပါတယ်။ (ဩဘာသံများ)
</speech>
</new_section>
<new_section>
<title>ဒေါက်တာဒေါ်အေဇင်လတ်၊ ရွှေဘိုမဲဆန္ဒနယ်ကတင်သွင်းသော အဆိုနှင့်စပ်လျဉ်း၍ ဆွေးနွေး လိုသည့်လွှတ်တော်ကိုယ်စားလှယ်များရှိလျှင် အမည်စာရင်း တင်သွင်းနိုင်ကြောင်း ဥက္ကဋ္ဌက ကြေညာခြင်း</title>
<speech type='speaker'>
ယင်းအဆိုနှင့်စပ်လျဉ်းပြီး ၂၀၁၃ ခုနှစ်၊ ပြည်သူ့ လွှတ်တော်ဆိုင်ရာနည်းဥပဒေ ၁၆၈ နည်းဥပဒေခွဲ(ခ) နည်းဥပဒေခွဲငယ်(၅)အရ ဆွေးနွေးမယ့်လွှတ်တော်ကိုယ်စားလှယ်များအနေနဲ့ ၃-၆-၂၀၁၆ (သောကြာနေ့) နောက်ဆုံးထားပြီး ပြည်သူ့လွှတ်တော်ရုံး၊ ညွှန်ကြားရေးမှူးချုပ်ထံ အမည် စာရင်း တင်သွင်းကြရန်ဖြစ်ပါတယ်။
</speech>
</new_section>
</new_section></motion></MotionSection>
<postface>
<title>ပြည်သူ့လွှတ်တော်ကဥက္ကဋ္ဌက ဒုတိယအကြိမ် ပြည်သူ့လွှတ်တော် ပထမပုံမှန်အစည်းအဝေး (၃၆)ရက်မြောက်နေ့ ရပ်နားကြောင်းနှင့် အစည်းအဝေး(၃၇) ရက်မြောက်နေ့ ဆက်လက်ကျင်းပမည့် နေ့ရက်နှင့်အချိန်ကို ကြေညာခြင်း</title>
<speech type='speaker'>
လွှတ်တော်ကိုယ်စားလှယ်များခင်ဗျား။ ယခု ဒုတိယအကြိမ် ပြည်သူ့လွှတ်တော် ပထမပုံမှန်အစည်းအဝေး (၃၆) ရက်မြောက်နေ့ကို ရပ်နားပါမယ်။ ဒုတိယအကြိမ် ပြည်သူ့လွှတ်တော် ပထမပုံမှန်အစည်းအဝေး (၃၇)ရက်မြောက်နေ့ကို ၂၀၁၆ ခုနှစ်၊ ဇွန်လ ၁ ရက်(ဗုဒ္ဓဟူးနေ့) နံနက် ၁၀း၀၀ နာရီအချိန်မှာ ဆက်လက်ကျင်းပမှာဖြစ်ကြောင်း ကြေညာပါတယ်။ (ဩဘာသံများ)
</speech>
 ဒုတိယအကြိမ် ပြည်သူ့လွှတ်တော် ပထမပုံမှန်အစည်းအဝေး (၃၆) ရက်မြောက်နေ့ကို ၁၀း၄၅ နာရီအချိန်တွင် ရပ်နားပါသည်။
</postface>
</transcript>
</doc>