<doc>
<docinfo>
<docno>02-03-11.xml</docno>
<pdf>02-03-11.pdf</pdf>
<term value='02'>ဒုတိယအကြိမ်</term>
<session value='03'/>
<sittingday value='11'> </sittingday>
<legislature value='lower'>ပြည်သူ့လွှတ်တော်</legislature>
<title>
ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်သူ့လွှတ်တော် တတိယပုံမှန်အစည်းအဝေး (၁၁)ရက်မြောက်နေ့မှတ်တမ်း
</title>
<date value='05-12-2016'>၁၃၇၈ ခုနှစ်၊ နတ်တော်လဆန်း ၆ ရက် (၂၀၁၆ ခုနှစ်၊ ဒီဇင်ဘာလ ၅ ရက်) (တနင်္လာနေ့)</date>
</docinfo>
<transcript>
<preface>
<p>နေပြည်တော်ရှိ ပြည်သူ့လွှတ်တော်အစည်းအဝေးခန်းမတွင် ဒုတိယအကြိမ် ပြည်သူ့လွှတ်တော် တတိယပုံမှန်အစည်းအဝေး (၁၁)ရက်မြောက်နေ့ကို နံနက် ၁၀း၀၀ နာရီအချိန်၌ စတင်ကျင်းပပါသည်။ ပြည်သူ့လွှတ်တော်အစည်းအဝေးကို ကြီးကြပ်ကွပ်ကဲသူအဖြစ် ပြည်သူ့လွှတ်တော်ဥက္ကဋ္ဌ ဦးဝင်းမြင့် က ဆောင်ရွက်ပြီး၊ အခမ်းအနားမှူးအဖြစ် ဦးတင်ဝင်းအောင်၊ ညွှန်ကြားရေးမှူးချုပ်၊ ပြည်သူ့လွှတ်တော်ရုံးက ဆောင်ရွက်ပါသည်။</p> 
<title>ပြည်သူ့လွှတ်တော် အစည်းအဝေး အထမြောက်ကြောင်းနှင့် စတင်ကျင်းပကြောင်း ကြေညာခြင်း</title>
<speech type='speaker'>
လွှတ်တော်ကိုယ်စားလှယ်များခင်ဗျား။ ဒီကနေ့ကျင်းပတဲ့ ဒုတိယအကြိမ် ပြည်သူ့ လွှတ်တော် တတိယပုံမှန်အစည်းအဝေး (၁၁)ရက်မြောက်နေ့မှာ ပြည်သူ့လွှတ်တော် လွှတ်တော် အခွင့်အရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်သူ့လွှတ်တော် ကိုယ်စားလှယ် ၄၂၆ ဦးရှိတဲ့အနက် ၃၉၃ ဦး တက်ရောက်ပါတယ်။ အစည်းအဝေးသို့ တက်ရောက်ခွင့် ရှိသူဦးရေ စုစုပေါင်းရဲ့ ၉၂.၂၅ ရာခိုင်နှုန်းရှိတဲ့အတွက် အစည်းအဝေး အထမြောက်ကြောင်းနှင့် စတင်ကျင်းပကြောင်း ကြေညာပါတယ်။ (ဩဘာသံများ)
</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type='speaker'>
လွှတ်တော်ကိုယ်စားလှယ်များခင်ဗျား။ အစီအစဉ်များကို ကြိုတင်ဖြန့်ဝေထားတဲ့ အတိုင်း ဆက်လက်ဆောင်ရွက်သွားပါမယ်။
</speech>
<leave>
<title>ပြည်သူ့လွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type='speaker'>
ယခု အစည်းအဝေးမတက်ရောက်နိုင်တဲ့ လွှတ်တော်ကိုယ်စားလှယ်များအတွက် ခွင့်ပန်ကြားရန်ဖြစ်ပါတယ်။
</speech>
<speech><mp id='245'>ဒေါ်နန်းထွေးသူ(အဖွဲ့ဝင်၊ လွှတ်တော်အခွင့်အရေးကော်မတီ)</mp> လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးရှင်။ ယနေ့ ၂၀၁၆ ခုနှစ်၊ ဒီဇင်ဘာလ ၅ ရက်နေ့ ဒုတိယအကြိမ် ပြည်သူ့လွှတ်တော် တတိယပုံမှန်အစည်းအဝေး (၁၁)ရက်မြောက်နေ့သို့ မတက်ရောက်နိုင်ပါသဖြင့် ခွင့်ပန်ကြားသူ လွှတ်တော်ကိုယ်စားလှယ်များ၏ကိုယ်စား ပြည်သူ့လွှတ်တော် လွှတ်တော်အခွင့်အရေး ကော်မတီ အဖွဲ့ဝင် ကျွန်မ ဒေါ်နန်းထွေးသူ၊ ဖားဆောင်းမဲဆန္ဒနယ်က စုစည်းတင်ပြသွားမှာ ဖြစ်ပါတယ်ရှင်။ ပြည်သူ့လွှတ်တော်မှာ ယနေ့ တက်ရောက်ခွင့်ရှိသော ကိုယ်စားလှယ် ၄၂၆ ဦးရှိပြီး တက်ရောက်သူ ကိုယ်စားလှယ်ဦးရေ ၃၉၃ ဦးရှိကာ ယနေ့ ခွင့်ပန်ကြားသူ ၂၈ ဦးရှိပါတယ်။ ၎င်းတို့ကတော့ (၁) ချီဖွေမဲဆန္ဒနယ်မှ ဦးဇုံတိန့် ခွင့် ၅ ရက်၊ (၂) ဒလမဲဆန္ဒနယ်မှ ဒေါက်တာစိန်မြအေး ခွင့် ၁ ရက်၊ (၃) ကျိုက်လတ်မဲဆန္ဒနယ်မှ ဦးရန်လင်း ခွင့် ၁ ရက်၊ (၄) ရပ်စောက်မဲဆန္ဒနယ်မှ ဦးခင်မောင်မြင့် ခွင့် ၁ ရက်၊ (၅) ပခုက္ကူ မဲဆန္ဒနယ်မှ ဦးပိုက်ကို ခွင့် ၁ ရက်၊ (၆) ပျော်ဘွယ်မဲဆန္ဒနယ်မှ ဦးသောင်းအေး ခွင့် ၁ ရက်၊ (၇) မိုးနဲမဲဆန္ဒနယ်မှ ဦးစိုင်းစန်သိန်း ခွင့် ၂ ရက်၊ (၈) ဇေယျာသီရိမဲဆန္ဒနယ်မှ ဦးလှဌေးဝင်း ခွင့် ၁ ရက်၊ (၉) မက်မန်းမဲဆန္ဒနယ်မှ ဦးတင်အေး ခွင့် ၁ ရက်၊ (၁၀) မြောက်ဥက္ကလာပမဲဆန္ဒနယ်မှ ဒေါက်တာသန်းဝင်း ခွင့် ၁ ရက် (၁၁) ဆိပ်ကြီးခနောင်တိုမဲဆန္ဒနယ်မှ ဦးတင်ထွန်းနိုင် ခွင့် ၁ ရက်၊ (၁၂) ကျောက်တန်းမဲဆန္ဒနယ်မှ ဒေါ်အေးမြမြမျိုး ခွင့် ၂ ရက်၊ (၁၃) ကိုကိုးကျွန်းမဲဆန္ဒနယ်မှ သူရဦးသက်ဆွေ ခွင့် ၁ ရက်၊ (၁၄) သာကေတမဲဆန္ဒနယ်မှ ဒေါက်တာဝေဖြိုးအောင် ခွင့် ၁ ရက်၊ (၁၅) တိုက်ကြီးမဲဆန္ဒနယ်မှ ဦးကျော်မြင့် ခွင့် ၁ ရက်၊ (၁၆) ကျောက်တော်မဲဆန္ဒနယ်မှ ဦးထွန်းထွန်းဝင်း ခွင့် ၅ ရက်၊ (၁၇) ခေါင်လန်ဖူးမဲဆန္ဒနယ်မှ ဦးအာမိုးဆီ ခွင့် ၅ ရက်၊ (၁၈) မြောက်ဦးမဲဆန္ဒနယ်မှ ဦးဦးလှစော ခွင့် ၁ ရက်၊ (၁၉) ထန်တလန်မဲဆန္ဒနယ်မှ ဒေါ်နီရွှေလျန်း ခွင့် ၂ ရက်၊ (၂၀) ကြာအင်းဆိပ်ကြီးမဲဆန္ဒနယ်မှ ဦးစောတင်ဝင်း ခွင့် ၁ ရက်၊ (၂၁) တီးတိန်မဲဆန္ဒနယ်မှ ဦးကျင့်ရှင်းထန် ခွင့် ၁ ရက်၊ (၂၂) တပ်မတော်သားကိုယ်စားလှယ် ဗိုလ်ချုပ်တောက်ထွန်း ခွင့် ၅ ရက်၊ (၂၃) တပ်မတော်သားကိုယ်စားလှယ် ဗိုလ်မှူးချုပ်တင်စန်းနိုင် ခွင့် ၅ ရက်၊ (၂၄) တပ်မတော်သားကိုယ်စားလှယ် ဗိုလ်မှူးစိန်ထွန်း ခွင့် ၂ ရက်၊ (၂၅) တနင်္သာရီမဲဆန္ဒနယ်မှ ဦးအောင်ကျော်ဟိန်း ခွင့် ၅ ရက်၊ (၂၆) သရက်ချောင်းမဲဆန္ဒနယ်မှ ဦးအောင်စိုး ခွင့် ၂ ရက်၊ (၂၇) ကုန်းကြမ်းမဲဆန္ဒနယ်မှ ဦးလီကျိန်းဖူ(ခ) ဦးမြင့်ဆွေ ခွင့် ၅ ရက်၊ (၂၈) ထားဝယ်မဲဆန္ဒနယ်မှ ဦးအောင်စိန် ခွင့် ၁ ရက်တို့ဖြစ်ပါတယ်ရှင်။ ယခင် ခွင့်ပန်ကြားသူ ၅ ဦး၊ ယနေ့ ခွင့်ပန်ကြားသူ ၂၈ ဦး စုစုပေါင်း ခွင့်ပန်ကြားသူ ၃၃ ဦး ရှိပါတယ်။ ခွင့်မဲ့ပျက်ကွက်သူမရှိပါကြောင်းနှင့် အထက်ပါကိုယ်စားလှယ်များ၏ ခွင့်ပန်ကြားမှုအား ခွင့်အဖြစ် ခွင့်ပြုပေးပါရန် လေးစားစွာဖြင့် ပန်ကြားအပ်ပါတယ်ရှင်။</speech>
<speech type='speaker'>ခွင့်ပန်ကြားသူအားလုံးကို ခွင့်ပြုပါတယ်။</speech>
<title>
ပြည်သူ့လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို မှတ်တမ်းတင်ခြင်း
</title>
<speech type='speaker'>
လွှတ်တော်ကိုယ်စားလှယ်များခင်ဗျား။ ဒီကနေ့ အစည်းအဝေးမှာ တက်ရောက်ခွင့် ရှိတဲ့ လွှတ်တော်ကိုယ်စားလှယ် ၄၂၆ ဦး၊ ယခင် ခွင့်ပန်ကြား၍ ခွင့်ပြုထားသူ ၅ ဦး၊ ယနေ့ ခွင့်ပြု ထားသူ ၂၈ ဦးဖြစ်၍ လွှတ်တော်က ခွင့်ပြု ထားသူ စုစုပေါင်း ၃၃ ဦးဖြစ်ပါတယ်။ ခွင့်မဲ့ ပျက်ကွက်သူမရှိပါ။ ယခု လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေ အနေကို လွှတ်တော်ရဲ့ အတည်ပြုချက်ရယူပါမယ်။ ပြည်သူ့လွှတ်တော်ကိုယ်စားလှယ်များ အစည်းအဝေး တက်ရောက်မှုအခြေအနေတင်ပြချက်ကို အတည်ပြု မှတ်တမ်းတင်ရန် လွှတ်တော်က သဘောတူ ပါသလားခင်ဗျား။
</speech>
<p>
သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။
</p>
<speech type='speaker'>
လွှတ်တော်က သဘောတူတဲ့အတွက် ကိုယ်စားလှယ်များ အစည်းအဝေး တက်ရောက်မှုအခြေအနေကို အတည်ပြုမှတ်တမ်းတင်ကြောင်း ကြေညာပါတယ်။ (ဩဘာသံများ)
</speech>
</leave>
</preface><discussion>
<section value = 'QA'>
<title>
ကြယ်ပွင့်ပြထားသည့်မေးခွန်းများကို လွှတ်တော်ကိုယ်စားလှယ်များက မေးမြန်းခြင်းနှင့် သက်ဆိုင်ရာပြည်ထောင်စုအဆင့် အဖွဲ့အစည်းဝင်က ဖြေကြားခြင်း
</title>
<speech type='speaker'>
လွှတ်တော်ကိုယ်စားလှယ်များခင်ဗျား။ မေးခွန်းများ မေးမြန်းခြင်း၊ ဖြေကြားခြင်း အစီအစဉ် စတင်ဆောင်ရွက်ပါမယ်။
</speech>
<Q-A>
<title>
မြစ်သားမြို့နယ်ရှိ ကူမဲတိုက်နယ် ၁၆ ခုတင်ဆံ့ဆေးရုံအား ၂၅ ခုတင်ဆံ့ စံကိုက်ဆေးရုံအဖြစ် တိုးမြှင့် ပေးရန် အစီအစဉ်ရှိ/မရှိနှင့် စပ်လျဉ်းသည့်မေးခွန်း
</title>
<speech type='speaker'>
ပထမဦးစွာ မြစ်သားမဲဆန္ဒနယ်မှ ဒေါက်တာလင်းလင်းကျော် မေးမြန်းဖို့ဖြစ်ပါ တယ်။
</speech>
<speech><mp id='299'>ဒေါက်တာလင်းလင်းကျော်(မြစ်သားမဲဆန္ဒနယ်)</mp> လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် ပြည်ထောင်စုဝန်ကြီးများ၊ ကိုယ်စားလှယ်များအားလုံး မင်္ဂလာပါ။ ကျွန်တော် ကတော့ မြစ်သားမဲဆန္ဒနယ် ဒေါက်တာလင်းလင်းကျော် ဖြစ်ပါတယ်။ ကျွန်တော် ကူမဲတိုက်နယ်ဆေးရုံနှင့် ပတ်သက်လို့ မေးခွန်းလေး မေးမြန်းမှာပဲဖြစ်ပါတယ်။ Power Point အသုံးပြုခွင့်ပေးပါခင်ဗျား။ ကျွန်တော် ပထမဦးစွာ ကူမဲအကြောင်းလေး နည်းနည်းလေးရှင်းပြချင်ပါတယ်။ ကူမဲက ပြည်ထဲရေးဝန်ကြီး ဌာနမှာတော့ သူက ရွာနာမည်လေးပေါက်ပေမယ့်လည်း တကယ်တမ်းက အိမ်ထောင်စု ၂၂၃၁ စုရှိတယ်။ လူဦးရေ ၁၂၀၀၀ လောက်နေထိုင်တဲ့ မြို့လောက်နီးနီးကြီးတဲ့ရွာကြီးတစ်ရွာ ဖြစ်ပါတယ်။ ကူမဲတိုက်နယ်အပြင် မြစ်သားမြို့နယ် တခြားတိုက်နယ်ကလူတွေကရော၊ နောက် ရှမ်းပြည်နယ်၊ ရွာငံက ရွာကလူတွေကရော၊ ဝမ်းတွင်းမြို့နယ်ကလူတွေကရော ကူမဲကိုလာပြီးတော့ ရောင်းဝယ်ဖောက်ကား ကြတယ်။ ပြီးရင် ကူမဲဆေးရုံကိုလာရောက်ပြီးတော့ ပြသကြပါတယ်။ ကူမဲတိုက်နယ်မှာ ရွာပေါင်း ၃၄ ရွာက လူနာတွေ၊ ရခိုင်ကြီးတိုက်နယ်က ရွာပေါင်း ၁၇ ရွာက လူနာတွေ၊ မိုင်းမောက ရွာပေါင်း ၂၄ ရွာ၊ အဲဒီတိုက်နယ်တွေအပြင် မြစ်သားရဲ့ တခြားတိုက်နယ်က ၃၄ ရွာအပါအဝင် ရှမ်းပြည်နယ်၊ ရွာငံက ရွာသုံးရွာကလည်း ကူမဲတိုက်နယ်ဆေးရုံကို လာပါတယ်။ ဝမ်းတွင်းမှာရှိတဲ့ရွာတွေကလည်း လမ်းပန်း ဆက်သွယ်ရေးအရ ရွာပေါင်း ၂၈ ရွာက ကူမဲဆေးရုံကိုလာပြီး ပြသကြပါတယ်။ အဲဒီတော့ ဒီကူမဲ ဆေးရုံကို ရွာပေါင်း ၁၄၀ လောက်က လာပြသရတာဖြစ်တဲ့အတွက်ကြောင့် ဒီကူမဲဆေးရုံရဲ့ လူနာ လာတဲ့ catchment Ared တကယ့်ဧရိယာက တကယ့်အကြီးကြီးဖြစ်ပါတယ်။ ဒီဆေးရုံအညွှန်းကိန်း တွေကလည်း အရမ်း ကောင်းနေပါတယ်။ ပြင်ပလူနာဦးရေက ၅၀၀၀ ကျော်တက်ရောက်တယ်။ အတွင်းလူနာဦးရေက ၂၇၀၀ ကျော်တက်ရောက်တယ်။ မွေးလူနာဦးရေက ၂၀၁၅ ခုနှစ်မှာ ၅၄၁ တက်ရောက်အထိ တိုးလာတယ်။ တစ်ရက်ကို ပျမ်းမျှပြင်ပလူနာ ၂၂.၆ ယောက်လာတယ်။ ဆေးရုံကို တစ်ရက်ကို လူနာအယောက် ၃၀ လောက် တက်တဲ့သဘောရှိပါတယ်။ အဲဒီတော့ ပျမ်းမျှလူနာနေရက် က ၃.၉ ရက်ပဲရှိပါတယ်။ အလွန် ကောင်းတဲ့ Data တွေပါ။ အဲဒီတော့ ဒီနေရာမှာ ခုတင်လွှမ်းခြုံမှုကို တွက်တဲ့နေရာမှာလည်း ကျွန်တော် ပထမဆေးရုံကို အချက်အလက်တွေတောင်းတဲ့အခါမှာ သူက အသုံးချခုတင်နဲ့ ခွင့်ပြု ခုတင်ကို အသုံးချခုတင်ကို ကြားခုတင်တွေ ထိုးထားတာပါ တွက်တဲ့အတွက် Dutd က နှစ်မျိုးဖြစ်နေတယ်။ အမှန်ကတော့ Sanction Bed 6m Available Bed 6mm OG qonaqozofodssalos zonego:f84ae: ၁၈၂.၃ ရာခိုင်နှုန်းသာရှိပါတယ်။ ဒါဆေးရုံကို Upgrade လုပ်ဖို့ အလွန်ကောင်းတဲ့ Indicator တွေဖြစ်ပါတယ်။ အဲဒီတော့ ဒီဆေးရုံရဲ့ ပကတိအခြေအနေမှာကျတော့ ခုတင်တွေက ကြားခုတင်တွေ ထိုးပြီးတော့ လူနာတစ်ဦးနှင့်နီးနီးကပ်ကပ် ရောဂါတွေကူးနိုင်တယ်။ လေဝင်လေထွက်မကောင်းဘူး။ အလင်းရောင်ကောင်းစွာမရဘူး။ ကိုယ်ရဲ့ Privacy ကောင်းကောင်းမရဘူး ဖြစ်နေပါတယ်။ အဲဒီတော့ ဒါဟာဆိုလို့ရှိရင် Facebook မှာ တခြားတိုက်နယ်က ပရဟိတအသင်းက ဒီကူမဲဆေးရုံကို Upgrade လုပ်ပေးပါဆိုတဲ့ ညည်းတွားနေတဲ့အသံဖြစ်ပါတယ်။ ဒီမှာဆိုလို့ရှိရင် အရေးပေါ်ကလေးက အထဲမှာ နေရာမရှိလို့ ဒီမှာ နှာခေါင်းပိုက်နဲ့ Drip Set နဲ့ အပြင်မှာ တန်းလန်းကြီးဖြစ်နေတဲ့ပုံပဲဖြစ်ပါတယ်။ ဥက္ကဋ္ဌကြီးခင်ဗျာ။ ကျွန်တော်တို့ ဘယ်ကျန်းမာရေးစောင့်ရှောက်မှုစနစ်ကိုပဲကြည့်ကြည့် တကယ့် အရေးကြီးတာက အခြေခံကျတဲ့ Primary Sector တွေဖြစ်ပါတယ်။ ဒီကျေးလက်ကျန်းမာရေး ဌာနတို့၊ တိုက်နယ်ဆေးရုံတို့က အရေးကြီးတဲ့နေရာတွေဖြစ်ပါတယ်။ ကူမဲကနေ လူနာမဆံ့လို့ လွှဲလိုက် ပြီဆိုလို့ရှိရင် မြစ်သားကိုမသွားတော့ဘဲနဲ့ သူက လမ်းပန်းဆက်သွယ်ရေးကောင်းတဲ့ ကျောက်ဆည် 6a:gogi ogeco:ca: [:ca 33: modesalojoos? Secondary of Thirdary Hospital ကြီးတွေမှာ လူနာတွေ ပြည့်ကြပ်ပြီးတော့ ဖြစ်နေပါတယ်။ အဲဒီတော့ ကူမဲဆေးရုံကို ကောင်းကောင်း Upgrade လုပ်ပေးလိုက်မယ်ဆိုလို့ရှိရင် လူနာတွေအတွက်ရော၊ နိုင်ငံအတွက်ရောသာမကဘဲနဲ့ ကျန်းမာရေးစောင့်ရှောက်တဲ့ ကျန်းမာရေးဝန်ထမ်းတွေအတွက်ပါ အကျိုးရှိပြီးတော့ သူတို့ရဲ့ Warden 602 Workload sozoi scopajo:ęĉopgclosofi csoos:com maiệcos com:om လည်း မဖြစ်နိုင်တဲ့ဟာကို တောင်းဆိုနေခြင်းမဟုတ်ပါဘူး။ ဘာလို့လဲဆိုတော့ ကျွန်တော်တို့မြန်မာနိုင်ငံ မှာ ကျေးရွာအဆင့်ကနေပြီးတော့မှ ၂၅ ခုတင်ဆံ့တိုက်နယ်ဆေးရုံတွေအဖြစ် Upgrade လုပ်ပေးတဲ့ ဆေးရုံတွေ အများကြီးရှိပါတယ်။ ကျောက်ဆည်မြို့နယ်မှာကို ဆေးရုံလေးခုက ကျေးရွာဆေးရုံဖြစ်သော် ငြားလည်းပဲ ဒီ ၂၅ ခုတင်ဖြင့် Upgrade လုပ်ပေးထားတာ ဆေးရုံလေးခုရှိပါတယ်။ အဲဒီတော့ ကျွန်တော်တို့က ရွာပေါင်း ၄၀ က လူနာတွေအတွက်၊ ပြည်သူတွေအတွက် ကျွန်တော် ဥက္ကဋ္ဌကြီးကနေ တစ်ဆင့် ရိုသေလေးစားစွာမေးမြန်းလိုတာကတော့ ပြင်ပလူနာလာရောက်မှု၊ အတွင်းလူနာလာရောက် မှုအဆမတန် များပြားနေတဲ့ မြစ်သားမြို့နယ်ရှိ ကူမဲတိုက်နယ် ၁၆ ခုတင်ဆံ့ဆေးရုံအား ၂၅ ခုတင်ဆံ့ စံကိုက်ဆေးရုံအဖြစ် တိုးမြှင့်ပေးရန် အစီအစဉ်ရှိ/မရှိ၊ အစီအစဉ်ရှိပါက မည်သည့်ဘဏ္ဍာနှစ်တွင် ဆောင်ရွက်ပေးမည်နည်း။ အစီအစဉ်မရှိပါက အဘယ်ကြောင့်နည်းကို သိရှိလို၍ မေးမြန်းရခြင်းဖြစ်ပါ တယ်။ အားလုံးကို ကျေးဇူးတင်ပါတယ်ခင်ဗျား။</speech>
<speech type='speaker'>
ကျန်းမာရေးနှင့် အားကစားဝန်ကြီးဌာနက ဖြေကြားရန်ဖြစ်ပါတယ်။
</speech>
<speech><agency id='20'>ဒေါက်တာမြင့်ထွေး(ပြည်ထောင်စုဝန်ကြီး၊ ကျန်းမာရေးနှင့် အားကစားဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များအားလုံး ကိုယ်၏ကျန်းမာခြင်း၊ စိတ်၏ချမ်းသာခြင်းနှင့် ပြည့်စုံကြောင်း ဦးစွာပထမဆုတောင်းအပ်ပါတယ်။ ကျွန်တော်ကတော့ ကျန်းမာရေးနှင့် အားကစားဝန်ကြီးဌာနမှ ပြည်ထောင်စုဝန်ကြီး ဒေါက်တာမြင့်ထွေး ဖြစ်ပါတယ်။ မန္တလေးတိုင်းဒေသကြီး၊ မြစ်သားမြို့နယ်မှာဆိုရင် လူဦးရေ နှစ်သိန်းနီးပါးရှိပြီး ကျန်းမာ ရေး စောင့်ရှောက်မှုအားဖြင့် ကျွန်တော်တို့အနေနဲ့ ခုတင် ၅၀ ဆံ့ပြည်သူ့ဆေးရုံတစ်ရုံနဲ့ တိုက်နယ် ဆေးရုံလေးရုံ စုစုပေါင်း ငါးရုံ၊ မိခင်နှင့် ကလေးကျန်းမာရေးကုသမှုတစ်ခု၊ ကျေးလက်ကျန်းမာရေး g>$(Rural Health Center) aşøą Sub Center google pe asiç mję:0969779[:c1:: အမျိုးသမီးကျန်းမာရေးဆရာမရှစ်ဦး၊ ကြီးကြပ်ရေးမှူးတစ်ဦး၊ သားဖွားဆရာမ ၅၇ ဦး၊ ကြီးကြပ် ရေး(၂) ၄၁ ဦးဖြင့် ကျန်းမာရေးဝန်ဆောင်မှုပေးလျက်ရှိပါတယ်။ အဲဒီတော့ ကျွန်တော့်အနေနဲ့ကတော့ လွှတ်တော်ကိုယ်စားလှယ်ကြီးတင်ပြတဲ့အတိုင်းပဲ ကျွန်တော်တို့ ဒီ Hospital Performance Indicator ကို အသေးစိတ်လေ့လာလိုက်ပါတယ်။ ဆေးရုံအတွင်းလူနာ၊ အပြင်လူနာ၊ ခုတင်အသုံးချမှု၊ Sanction Bed နှင့် Available Bed ၊ လူနာဘယ်လောက်သေတယ်၊ ဘယ်လောက် ရှင်တယ်၊ ဘယ်လောက်မီးဖွားတယ်တွေ့တဲ့အခါမှာ ကျွန်တော်တို့ သွားတွေ့ရတာက လွှတ်တော် ကိုယ်စားလှယ်ကြီးပြောတဲ့အတိုင်း မှန်ပါတယ်ခင်ဗျား။ ကျွန်တော်တို့က ဒီ ၁၆ ခုတင်နဲ့ တွက်လို့ရှိရင် ၁၇၀ နီးပါးလောက်ရှိပါတယ်။ ၂၀၁၁ ခုနှစ်ကစပြီး တက်လာတာပါ။ ၁၅၀၊ ၁၆၀၊ ၁၇၀ ခု ၁၇၀ အထိ တက်နေပါတယ်။ အဲဒီတော့ ကျွန်တော်တို့အနေနဲ့ ဒီဥစ္စာကိုတိုးဖို့ကို ၂၀၁၆-၂၀၁၇ ဘဏ္ဍာရေးနှစ်မှာ ကျွန်တော်တို့ ဖွဲ့စည်းပုံတင်မယ်။ နောက်နှစ် ၂၀၁၇-၂၀၁၈ ဘဏ္ဍာရေးနှစ်အတွက်ကတော့ ကျွန်တော် တို့ တင်ထားတယ်။ ပြင်လို့ရရင် ကျွန်တော်တို့ အဲဒီမှာထပ်ပြင်ပြီးတော့ ပိုက်ဆံပါတစ်ခါတည်း ချပေးပါမယ်။ ရအောင်လုပ်ပါမယ်။ ဘာလို့လဲဆိုတော့ ဒီဆေးရုံကြည့်ခြင်းအားဖြင့် ကူမဲမြို့နယ်နှင့် အနီးပတ်ဝန်းကျင်က ဒီဆေးရုံကို တော်တော်အားကိုးတယ်ဆိုတာကို တွေ့ရပါတယ်။ ခုတင်အသုံးချမှု များတယ်။ သို့သော်လည်းပဲ ဒီနေရာမှာ လွှတ်တော်ကိုယ်စားလှယ်ကြီးကို ကျွန်တော်တစ်ခုတင်ပြချင် တာက ခုတင်အသုံးချမှုများတိုင်း တိုးပေးလို့မရပါဘူး။ ဆိုလိုတာက ခုတင်အသုံးချမှုကိုတွက်တဲ့အခါမှာ လူနာတစ်ယောက်သည် ဆေးရုံမှာဘယ်လောက်နေလဲဆိုတာ မူတည်ပါတယ်။ ဆေးရုံဆရာဝန်ရဲ့ ကုသမှုညံ့လို့ရှိရင် လူနာတစ်ယောက်သည် ငါးရက်နေမယ့်အစား ၁၀ ရက်နေတာဖြစ်ပါမယ်။ ၁၅ ရက်နေတာ ဖြစ်ရင်လည်း ခုတင်အသုံးချမှုကတော့များမယ်ခင်ဗျာ။ ဘာကြောင့်လဲဆိုတော့ အဘက်ဘက်က စဉ်းစားရတယ်။ ကျွန်တော်တို့ကတော့ ဒီကိစ္စမှာတော့ အဘက်ဘက်ကစဉ်းစားပြီး ကျွန်တော်တို့လုပ်ပေးမယ်လို့ ဆုံးဖြတ်လိုက်ပါတယ်။ အဲဒါကြောင့် ကျွန်တော်တို့ ဒါကိုအမြန်ဆုံး လုပ်ပေးမယ်။ ထို့အပြင် ဒီမှာ လူနာများတဲ့အတွက် လောလောဆယ်ကို လိုအပ်တဲ့ဆေး၊ လိုအပ်တဲ့ Equipment တွေကို ထပ်ပြီး ထပ်ဆောင်းပေးပါမယ်။ ကျွန်တော့်အနေနဲ့ အဲဒီလောက် တင်ပြချင် ပါတယ်။ အားလုံးကို ကျေးဇူးတင်ပါတယ်ခင်ဗျား။</speech>
</Q-A>
<Q-A>
<title>
ဝက်လက်မြို့နယ်၊ ဟန်လင်း(ပျူမြို့ဟောင်း)ကျေးရွာအား တိုက်နယ်ဆေးရုံ တည်ဆောက်ဖွင့်လှစ် ပေးနိုင်ခြင်းရှိ/မရှိနှင့် စပ်လျဉ်းသည့်မေးခွန်း
</title>
<speech type='speaker'>
ဝက်လက်မဲဆန္ဒနယ်က ဦးမြင့်သိန်း မေးမြန်းဖို့ဖြစ်ပါတယ်။
</speech>
<speech><mp id='369'>ဦးမြင့်သိန်း(ဝက်လက်မဲဆန္ဒနယ်)</mp> လေးစားအပ်ပါသော ပြည်သူ့လွှတ်တော်ဥက္ကဋ္ဌကြီး၊ ပြည်ထောင်စုဝန်ကြီးများ၊ ပြည်သူ့လွှတ်တော်ကိုယ်စားလှယ်များနှင့် ဧည့်သည်တော်များအားလုံး မင်္ဂလာအပေါင်းနှင့် ပြည့်စုံကြပါစေခင်ဗျာ။ ကျွန်တော်ကတော့ စစ်ကိုင်းတိုင်းဒေသကြီး၊ ဝက်လက် မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးမြင့်သိန်းဖြစ်ပါတယ်။ ကျွန်တော်မေးမြန်းလိုတဲ့ မေးခွန်းကတော့ စစ်ကိုင်းတိုင်းဒေသကြီး၊ ရွှေဘိုခရိုင်၊ ဝက်လက်မြို့နယ်၊ ဟန်လင်း(ပျူမြို့ဟောင်း) ကျေးရွာအား တိုက်နယ်ဆေးရုံတည်ဆောက်ဖွင့်လှစ်ပေးပါရန် တောင်းခံခြင်းနှင့်စပ်လျဉ်းပြီးတော့ မေးခွန်းမေးမြန်းသွားမှာ ဖြစ်ပါတယ်။ ကျေးဇူးပြုပြီးတော့ Power Point သုံးစွဲခွင့်ပြုပါ။ ဒါကတော့ ဝက်လက်မြို့နယ်ရဲ့ တည်နေရာပြမြေပုံဖြစ်ပါတယ်။ ကျွန်တော်တို့ ဟန်လင်းကျေးရွာရဲ့ တည်နေရာ လည်းပါပါတယ်။ ဟန်လင်းရေပူစမ်းနဲ့ ရပ်ကွက်များကို ပြသထားတာ ဖြစ်ပါတယ်။ ဒါကတော့ ဟန်လင်း(ပျူမြို့ဟောင်း)ရဲ့ မြေပုံဖြစ်ပါတယ်။ ဒါကတော့ ပျူမြို့ဟောင်းအဝင်လမ်းဖြစ်ပါတယ်။ ဒါကတော့ ယူနက်စကိုကသတ်မှတ်ထားတဲ့ ရှေးဟောင်းမြို့ ပါ။ ဒါကတော့ ရှေးဟောင်းဘုရားစေတီများ ဖြစ်ပါတယ်။ ဒါကတော့ ဟန်လင်းရေပူစမ်းဖြစ်ပါတယ်။ ဒါကတော့ ဟန်လင်းမြို့ဟောင်း တံတားဝနဲ့ ကျွန်တော်တို့ ပျူခေတ်ပစ္စည်းတွေဖြစ်ပါတယ်။ ကျွန်တော်မေးမြန်းလိုတဲ့ အကြောင်းအရာကတော့ ဝက်လက်မြို့နယ်၊ ဟန်လင်းကျေးရွာမှာ အိမ်ခြေပေါင်း ၁၄၀၀ ကျော်နှင့် လူဦးရေ ၆၅၅၀ ကျော်ရှိပါ တယ်။ ရွှေဘိုမြို့နဲ့ ၁၆ မိုင်၊ ရွှေဘို-မန္တလေးလမ်းမကြီးနဲ့ ၁၀ မိုင်အကွာအဝေးမှာ တည်ရှိပါတယ်။ ပျူမြို့ဟောင်းဖြစ်တဲ့အတွက် လမ်းပန်းဆက်သွယ်ရေးကတော့ အသင့်အတင့်ကောင်းမွန်ပြီးတဲ့အခါမှာ အလွန်ကောင်းမွန်ရန် လိုအပ်ပါတယ်။ ပညာရေးအဆင့်အတန်းမြင့်မားလာစေရေးအတွက်လည်း အထက်တန်းကျောင်းတစ်ကျောင်းရှိရန်လိုအပ်ပါတယ်။ ကျန်းမာရေးအနေဖြင့် ရွှေဘိုမြို့နယ်နှင့် ၁၆ မိုင်၊ ဝက်လက်မြို့နယ်နှင့် ၈ မိုင်ကွာဝေးတဲ့အတွက် ဆေးကုသမှုခံယူရန် အခက်အခဲများရှိပါတယ်။ ဥက္ကဋ္ဌကြီးခင်ဗျား။ ယခုအခါမှာ ကျွန်တော်တို့ ယူနက်စကိုကနေပြီးတော့ ကမ္ဘာ့ရှေးဟောင်း ယဉ်ကျေးမှုအမွေအနှစ် နယ်မြေအဖြစ် သတ်မှတ်ထားသည့်အတွက် ပြည်တွင်း/ပြည်ပခရီးသွားများ နေ့စဉ်လာရောက်လျက်ရှိပါသောကြောင့် နိုင်ငံခြားခရီးသွားဧည့်သည်များ ပြည်တွင်း/ပြည်ပ ခရီးသွား ဧည့်သည်များနှင့် ကျေးရွာသူကျေးရွာသားများအတွက် ကျန်းမာရေးစောင့်ရှောက်မှုပေးပါရန် အထူး အရေးတကြီးလိုအပ်နေပါတယ်။ အကယ်၍ ကျွန်တော်တို့ ဆေးရုံဖွင့်လှစ်ခွင့်ရရှိပါက ပတ်ဝန်းကျင် ကျေးရွာ၂၇ ရွာ၊ အိမ်ခြေပေါင်း ၆၇၉၈၊ လူဦးရေပေါင်း ၃၀၇၃၇ ဦးဟာ ဆေးရုံရဲ့ ကျန်းမာရေးစောင့် ရှောက်မှုကို ပေးနိုင်မှာဖြစ်ပါတယ်။ ဒါကြောင့် ကျွန်တော်မေးမြန်းလိုတဲ့ မေးခွန်းကတော့ ဝက်လက် မြို့နယ်၊ ဟန်လင်းကျေးရွာအား တိုက်နယ်ဆေးရုံ ဖွင့်လှစ်ပေးပါရန် အစီအစဉ်ရှိ/မရှိနှင့် အစီအစဉ် ရှိပါက မည်သည့်အချိန်တွင်စတင်အကောင်အထည်ဖော်မည်။ အစီအစဉ်မရှိပါက အဘယ်ကြောင့် နည်းကိုသိရှိလိုပါ၍ ကျေးရွာသူကျေးရွာသားများ၏ကိုယ်စား လွှတ်တော်ဥက္ကဋ္ဌကြီးမှတစ်ဆင့် မေးမြန်း အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type='speaker'>
ကျန်းမာရေးနှင့် အားကစားဝန်ကြီးဌာနက ဖြေကြားရန်ဖြစ်ပါတယ်။
</speech>
<speech><agency id='20'>ဒေါက်တာမြင့်ထွေး(ပြည်ထောင်စုဝန်ကြီး၊ ကျန်းမာရေးနှင့်အားကစားဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များခင်ဗျား။ စစ်ကိုင်း တိုင်းဒေသကြီး၊ ဝက်လက်မြို့နယ်မှာ လူဦးရေ ၂၀၀၀၀၀ နီးပါးနေထိုင်လျက်ရှိပြီး ကျန်းမာရေးစောင့် ရှောက်မှုအနေနဲ့ ၂၅ ခုတင်ဆံ မြို့နယ်ဆေးရုံတစ်ရုံ၊ တိုက်နယ်ဆေးရုံတစ်ရုံ စုစုပေါင်းဆေးရုံလေးရုံနှင့် ကျန်းမာရေးလုပ်ငန်းများကို ဆောင်ရွက်ပေးလျက်ရှိပါသည်။ ထို့ပြင် မိခင်းနှင့် ကလေးကျန်းမာရေးဌာန တစ်ခု၊ ကျေးလက်ကျန်းမာရေးဌာနရှစ်ခု၊ ကျေးလက် ကျန်းမာရေး ဌာနခွဲ ၃၉ ခုဖွင့်လှစ်ထားရှိပြီး ပြည်သူ့ကျန်းမာရေးကိစ္စများတွင် ကျန်းမာရေးမှူးရှစ်ဦး၊ အမျိုးသမီး ကျန်းမာရေးဆရာမခြောက်ဦး၊ ကျန်းမာရေးကြီးကြပ်(၁)နှစ်ဦး၊ သားဖွားဆရာမ ၅၈ ဦး၊ ကျန်းမာရေး ကြီးကြပ်(၂) ၅၂ ဦးဆိုပြီး ပြည်သူ့ကျန်းမာရေး စောင့်ရှောက်မှုလုပ်ငန်းများကိုလည်း ဆောင်ရွက် လျက်ရှိပါတယ်။ ဟန်လင်း(ပျူမြို့ဟောင်း) ကျေးလက်ကျန်းမာရေးဌာနခွဲပိုင်နယ်မြေမှာ ကျေးရွာပေါင်း ၂၇ ရွာ၊ အိမ်ခြေ ၆၇၀၀ ကျော်ရှိပါတယ်။ လူဦးရေက ၃၀၀၀၀ ကျော်ရှိကြောင်း စိစစ်တွေ့ရှိရပါတယ်။ ဒီ ဟန်လင်းမြို့နယ်အပိုင်မှာရှိတဲ့ မုဆိုးခြုံ ကျေးလက် ကျန်းမာရေးဌာန(Rurd Health Centre)နှင့် ၎င်း လက်အောက်ရှိ ကျေးလက်ကျန်းမာရေးဌာနခွဲ(Self Centre) ခုနှစ်ခုတို့ကို ၂၀၁၆ ခုနှစ်၊ ဇွန်လအထိ စာရင်းတွေကို Underline လုပ်တဲ့အခါမှာ စုစုပေါင်းလူနာ ၅၀၀၀ နီးပါးလာတယ်။ တစ်လကို ၈၂၇ ဦးနဲ့ ကျန်းမာရေးဌာနခွဲအနေနဲ့ တစ်နေ့ကိုသုံးဦးမျှသာလာကြောင်း စိစစ်တွေ့ရှိရပါတယ်။ ဟန်လင်း (ပျူမြို့ဟောင်း)ကျေးရွာသည် မုဆိုးခြုံ ကျေးလက်ကျန်းမာရေးဌာနနှင့် လေးမိုင်သာဝေးပါတယ်။ မန်ချီ တိုက်နယ်ဆေးရုံနှင့် ၁၆ မိုင်၊ ခြေမကန်းတိုက်နယ်ဆေးရုံနဲ့ ၂၂ မိုင်၊ ရွှေဘိုမြို့ ပြည်သူ့ဆေးရုံကြီးနှင့် ၂၁ မိုင်၊ ဝက်လက်မြို့နယ် ပြည်သူ့ဆေးရုံနှင့် ရှစ်မိုင်သာလျှင်ဝေးကြောင်း တွေ့ရပါတယ်။ ရွှေဘိုပြည်သူ့ ဆေးရုံကြီးမှာဆိုရင် ဆရာဝန် ၆၈ ဦး၊ သူနာပြု ၉၁ ဦး၊ အခြားဝန်ထမ်း ၈၈ ဦးနဲ့ ကျန်းမာရေးဝန်ဆောင် မှုပေးတယ်။ ထို့ပြင် ၈ မိုင်သာဝေးသော ဝက်လက်ပြည်သူ့ဆေးရုံနဲ့ဆိုလို့ရှိရင်လည်း မြို့နယ် ကျန်းမာရေးဆရာဝန်တစ်ဦး၊ လက်ထောက်ဆရာဝန်သုံးဦး၊ သွားဆရာဝန်တစ်ဦး၊ သူနာပြု၊ ၁၀ ဦးနှင့် ကျွန်တော်တို့ လုပ်ကိုင်လျက်ရှိပါတယ်။ အဲဒီတော့ ကျွန်တော်တို့အနေနဲ့တော့ ဒီအချက်တွေကို အားလုံး သုံးသပ်တဲ့အခါမှာတော့ လောလောဆယ်ဆယ်တော့ ပေးဖို့အစီအစဉ်မရှိသေးပါဘူး။ သို့သော်လည်း ဟန်လင်းနှင့် အနီးဆုံးဖြစ်တဲ့ ၈ မိုင်သာလျှင်ဝေးတဲ့ ဝက်လက်ပြည်သူ့ဆေးရုံမှာ ကျွန်တော်တို့က ပစ္စည်းအင်အား၊ လူအင်အားအားလုံးကို ပိုမိုပံ့ပိုးပြီးတော့ အမြန်ဆုံးပံ့ပိုးဖို့ ကျွန်တော်တို့ စီစဉ်ထား ပါတယ်။ သို့ဖြစ်၍ ဟန်လင်း(ပျူမြို့ဟောင်း)ကျေးရွာတွင် တိုက်နယ်ဆေးရုံဖွင့်လှစ်ရန် ယခုနှစ်တွင် တော့ အစီအစဉ်မရှိသေးပါကြောင်း လေးစားစွာတင်ပြအပ်ပါတယ်။ အားလုံးကို ကျေးဇူးတင်ပါတယ် ခင်ဗျား။</speech>
</Q-A>
<Q-A>
<title>
တိုင်းရင်းဆေးဖြင့် ကုသမှုအများဆုံးရောဂါများအတွက် အထူးဆေးဝါးများနှင့် ဆေးခန်းသုံးဆေးဝါးများ ကို ထပ်မံတိုးချဲ့ထုတ်လုပ်သွားရန် နှင့် လက်ရှိထုတ်လုပ်နေသောဆေးဝါးများကို ဆေးပြား (Tablet)၊ ဆေးတောင့် (Cpsule)စသည်ဖြင့် သောက်သုံးရလွယ်ကူသော၊ ဆေးညွှန်းရန်လွယ်ကူသောပုံစံများ ဖြင့်အဆင့်မြှင့်တင်ထုတ်လုပ်သွားရန် အစီအစဉ်ရှိ/မရှိနှင့်စပ်လျဉ်းသည့်မေးခွန်း
</title>
<speech type='speaker'>
မြင်းမူမဲဆန္ဒနယ်မှ ဦးစိုးစံသက်ထွန်း မေးမြန်းဖို့ ဖြစ်ပါတယ်။
</speech>
<speech><mp id='360'>ဦးစိုးစံသက်ထွန်း(မြင်းမူမဲဆန္ဒနယ်)</mp> လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် အားလုံးပဲ မင်္ဂလာပါ။ ကျွန်တော်ကတော့ စစ်ကိုင်းတိုင်းဒေသကြီး၊ မြင်းမူမဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးစိုးစံသက်ထွန်း ဖြစ်ပါတယ်။ ကျွန်တော့်အနေနဲ့ ဒီနေ့မှာ တိုင်းရင်း ဆေးဝါးထုတ်လုပ်ခြင်းနှင့်ပတ်သက်ပြီးတော့ မေးခွန်းမေးမြန်းသွားမှာ ဖြစ်ပါတယ်။ ဥက္ကဌကြီးခင်ဗျား။ အချက်အလက်များ ရှင်းလင်းမြင်သာနိုင်စေရန်အတွက် ကျွန်တော့်ကို Power Point အသုံးပြု ခွင့်ပြုပါ။ ဥက္ကဋ္ဌကြီးခင်ဗျား။ ယနေ့ ကမ္ဘာ့နေရာအနှံ့အပြားမှာရော၊ ကျွန်တော်တို့ မြန်မာနိုင်ငံမှာပါ ရောဂါပိုးမွှားအသစ်အဆန်းတွေ၊ ရောဂါအသစ်အဆန်းတွေဖြစ်ပေါ်နေလျက်ရှိတဲ့အပြင် မူလရှိပြီးသား ရောဂါများရဲ့ ဖြစ်ပွားနှုန်းဟာလည်း ပိုမိုမြင့်မားနေပါတယ်။ ဒီရောဂါတွေကြောင့် လူတွေရဲ့ ပျမ်းမျှ သက်တမ်းကိုလည်းပဲ ခြိမ်းခြောက်ခံနေရတာ အားလုံးအသိပဲဖြစ်ပါတယ်။ ဒီလို ရောဂါတွေကို ကုသဖို့ဆိုလို့ရှိရင် ဆေးသိပ္ပံပညာရှင်များနှင့်အတူ နိုင်ငံရဲ့ မူလဆေးပညာတစ်ရပ်ဖြစ်တဲ့ တိုင်းရင်းဆေး ပညာရှင်များမှာ တာဝန်ရှိနေပါတယ်။ ကုသရေးလုပ်ငန်းစဉ်များ ထိရောက်အောင်မြင်ဖို့ရှိရင် ရောဂါ ရှာဖွေရေးစက်ကိရိယာနှင့် ကုထုံးနည်းစနစ်တွေအပြင် သုတေသနပြုလုပ်ထားတဲ့ ဆေးဝါးအသစ်တွေ ဟာ မဖြစ်မနေလိုအပ်နေမှာဖြစ်ပါတယ်။ ဥက္ကဋ္ဌကြီးခင်ဗျား။ တိုင်းရင်းဆေးပညာဦးစီးဌာနအောက်မှာ ရှိတဲ့ တိုင်းရင်းဆေးရုံ၊ ဆေးခန်းတွေမှာ ကုသရေးအတွက် လက်ရှိမှာ ဆေးအမျိုး ၂၀ နှင့် ထုတ်လုပ် ပေးနိုင်ပါတယ်။ ဒါပေမဲ့ တိုင်းရင်းဆေးတက္ကသိုလ်တို့၊ တိုင်းရင်းဆေးသိပ္ပံတို့မှာ သင်ရိုးညွှန်းတမ်းတွေ မှာ ဆေးဝါးဟာ ၅၇ မျိုးအထိ သင်ကြားပေးခဲ့ပါတယ်။ တကယ်သင်ကြားတော့ ၅၇ မျိုးနဲ့ သင်ကြား ပြီးတော့ တကယ်ကုသတဲ့အခါမှာ အမျိုး ၂၀ နဲ့ပဲ ကုသနေရတာကို ကြည့်မယ်ဆိုလို့ရှိရင် ကုသရေး လုပ်ငန်းတွေမှာ ခက်ခဲပြီးတော့ လစ်ဟာမှုတွေရှိနေမယ်ဆိုတာဟာ အလွယ်တကူလေးနဲ့ သိနိုင်ပါ တယ်။ ဒါကြောင့်မို့လို့ ကျွန်တော်တို့ သင်ရိုးညွှန်းတမ်းပါ ဆေးဝါးတွေ၊ ဆေးခန်းသုံးဆေးဝါးတွေကို အသုံးပြုမှုအများဆုံးဖြစ်မယ့်ဆေးတွေ ထပ်မံတိုးချဲ့ထုတ်လုပ်ပေးဖို့ရာ အရေးတကြီးလိုအပ်နေပြီ ဖြစ်ပါတယ်။ ဥက္ကဋ္ဌကြီးခင်ဗျား။ ၂၀၁၆ ခုနှစ် ဧပြီလကနေ ဇွန်လ သုံးလတာအတွင်း တိုင်းရင်းဆေးရုံ၊ ဆေးခန်းတွေမှာ လာရောက်ကုသခံခဲ့တဲ့ ရောဂါ ၅၃ မျိုးထဲကနေမှ ကုသမှုအများဆုံးဖြစ်ခဲ့တဲ့ရောဂါ ၁၁ မျိုးကို ရာခိုင်နှုန်းအလိုက် တင်ပြထားတာဖြစ်ပါတယ်။ ဒီရောဂါ ၁၁ မျိုးကို တူရာအုပ်စုခွဲကြည့် လိုက်တဲ့အခါမှာ သုံးခုတွေ့ရပါတယ်။ နာကျင်ကိုက်ခဲမှု၊ ကြွက်သားတောင့်တင်းခြင်းကို ဖြစ်စေတဲ့ ရောဂါများ၊ သွေးတိုးနှင့် ဆက်စပ်လျက်ရှိတဲ့ရောဂါတွေရယ်၊ ဆီးချိုနှင့်ဆက်စပ်လျက်ရှိတဲ့ရောဂါတွေ ရယ်ဆိုပြီး တွေ့ရပါတယ်။ ဒါပေမဲ့ တိုင်းရင်းဆေးပညာဦးစီးဌာနမှာ ဒီရောဂါတွေကို တိုက်ရိုက် ကုပေးနိုင်တဲ့ဆေး မရှိသေးပါဘူး။ ဒီရောဂါတွေကို အစဉ်လိုက်ကြည့်မယ်ဆိုလို့ရှိရင် အကိုက်အခဲ ပျောက်ဆေး၊ ဆီးချိုကျဆေး၊ သွေးတိုးကျဆေး စတဲ့ဆေးဝါးတွေဟာ အထူးဆေးဝါးတွေအဖြစ် ထုတ်လုပ်ပေးဖို့ရာ လိုအပ်နေပါတယ်။ ဥက္ကဌကြီးခင်ဗျား။ ကျွန်တော်တို့ အာရှနိုင်ငံများဖြစ်ကြတဲ့ တရုတ်၊ အိန္ဒိယ၊ ဂျပန်၊ ကိုရီးယား စတဲ့နိုင်ငံတွေမှာ သူတို့ရဲ့ တိုင်းရင်းဆေးဝါးတွေကို သုတေသနပြုလုပ်ပြီးတော့ တိုင်းရင်းဆေးတွေကို အဆင့်မီမီထုတ်လုပ်ပေးနေတာကို တွေ့ရပါတယ်။ ကျွန်တော်တို့နိုင်ငံမှာလည်းပဲ ဒီလိုမျိုးထုတ်လုပ်ပေး နိုင်မယ်ဆိုရင် ပိုပြီးတော့ ကျွန်တော်တို့ တိုင်းရင်းဆေးပညာဖွံ့ဖြိုးမှုနှင့် ကုသရေးလုပ်ငန်းတွေကို အကောင်အထည်ဖော်ဖို့အတွက် အထောက်အကူဖြစ်လာမှာဖြစ်ပါတယ်။ နောက်ပြီးတော့ ပြည်သူများ ရဲ့ ကြားမှာလည်း ဒီအဆင့်မီဆေးဝါးတွေက ပျံ့နှံ့ပြီးတော့ ကျယ်ကျယ်ပြန့်ပြန့်သုံးစွဲနိုင်ဖို့ရာအတွက် လည်း ဦးတည်လုပ်ဆောင်ဖို့ရာအတွက် လိုအပ်နေတာဖြစ်ပါတယ်။ ဥက္ကဌကြီးခင်ဗျား။ ဒါ့အပြင် လက်ရှိဦးစီးဌာနကထုတ်လုပ်ပေးနေတဲ့ ဆေးဝါးတွေကို လေ့လာ ကြည့်တဲ့အခါမှာ ရက် ၁၀၀ စီမံချက်အရ ထုတ်လုပ်ခဲ့တဲ့ စက္ခုပါလဆေးကလွဲရင် ကျန်တဲ့ဆေးတွေ အကုန်လုံးဟာ အမှုန့်တွေချည်းပဲဖြစ်နေတာကို ဝမ်းနည်းဖွယ်ရာတွေ့ရပါတယ်။ လိမ်းဆေး၊ စည်းဆေး စတာတွေမှာ အမှုန့်တွေလိုအပ်တာမှန်ပေမဲ့ သောက်ဆေးဆိုရင်တော့ ဆေးတောင့်၊ ဆေးပြားပုံစံများ ဟာ ပိုပြီးတော့ သင့်လျော်ပါတယ်။ လူနာများအနေနဲ့လည်း သောက်သုံးရတာလွယ်ကူလာမှာဖြစ်သလို သယ်ဆောင်ရာ၊ သိမ်းဆည်းရာမှာလည်း လွယ်ကူလာမယ်။ ပိုမိုပြီးတော့လည်း အသုံးပြုမှုများလာမှာ ဖြစ်ပါတယ်။ ဆရာများအနေနဲ့လည်း ဆေးညွှန်းရာမှာလည်း လွယ်ကူလာမယ်။ ဆေးညွှန်းဆိုချက် ပမာဏတွေကလည်းပဲ ပိုမိုပြီးတော့ တိကျလာမှာဖြစ်ပါတယ်။ ဒါကြောင့်မို့လို့ ဆေးတောင့်၊ ဆေးပြား ပုံစံများထုတ်လုပ်ပြီးတော့ တိုင်းရင်းဆေးရုံ၊ ဆေးခန်းတွေမှာ သုံးစွဲလာနိုင်တယ်ဆိုလို့ရှိရင် ကျွန်တော် တို့နိုင်ငံသူနိုင်ငံသားတွေအတွက် ပိုမိုထိရောက်ပြီးတော့ ဆွဲဆောင်မှုရှိတဲ့ကျန်းမာရေးစောင့်ရှောက်မှု ရရှိလာမှာဖြစ်ပါတယ်။ သို့ပါ၍ တိုင်းရင်းဆေးဖြင့် ကုသမှုအများဆုံးသောရောဂါများအတွက် အထူးဆေးဝါးများနှင့် ဆေးခန်းသုံးဆေးဝါးများကို ထပ်မံတိုးချဲ့ထုတ်လုပ်ပေးရန်နှင့် လက်ရှိထုတ်လုပ်နေသောဆေးဝါးများ ကို ဆေးပြား၊ ဆေးတောင့် စသဖြင့် သောက်သုံးရန်လွယ်ကူသော၊ ဆေးညွှန်းရန်လွယ်ကူသောပုံစံများ ဖြင့် အဆင့်မြှင့်တင်ထုတ်လုပ်ပေးရန်အစီအစဉ်ရှိ/မရှိကို သိလိုပါ၍ ပြည်သူ့လွှတ်တော်ဥက္ကဋ္ဌကြီးမှ တစ်ဆင့် လေးစားစွာမေးမြန်းအပ်ပါတယ်။</speech>
<speech type='speaker'>
ကျန်းမာရေးနှင့် အားကစားဝန်ကြီးဌာနက ဖြေကြားရန်ဖြစ်ပါတယ်။
</speech>
<speech><agency id='20'>ဒေါက်တာမြင့်ထွေး(ပြည်ထောင်စုဝန်ကြီး၊ ကျန်းမာရေးနှင့်အားကစားဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်ကြီးများ ခင်ဗျား။ ကျွန်တော့်အနေနဲ့ ခြောက်မိနစ်လောက်ကြာသွားနိုင်ပါတယ်။ ဒီမှာမေးထားတဲ့မေးခွန်းထဲ မှာက ထပ်မံတိုးချဲ့ထုတ်လုပ်သွားရန် အစီအစဉ်ရှိ/မရှိနှင့် လက်ရှိထုတ်လုပ်နေသောဆေးဝါးများကို ဆေးပြား (Tablet)၊ ဆေးတောင့်(Capsule) ဖြင့် သောက်သုံးရလွယ်ကူသော ဆေးညွှန်းပုံစံများဖြင့် အဆင့်မြှင့်ထုတ်လုပ်ရေးကိစ္စများကို ဖြေကြားသွားမှာဖြစ်ပါတယ်။ မူအားဖြင့် ကျွန်တော့်အနေဖြင့် တင်ပြချက်များကိုသဘောတူပါတယ်။ တိုင်းရင်းဆေးပညာဦးစီးဌာနမှ တရားဝင်ထုတ်ထားသော ဌာနသုံးဆေးနည်းများစာအုပ် မှာတော့ ၅၇ မျိုးပါပါတယ်။ တိုင်းရင်းဆေးပညာဦးစီးဌာနနှင့် တိုင်းရင်းဆေးသမားတော်ကြီးများ အားလုံး စည်းဝေးထိုင်ပြီးတော့ နိုင်ငံတော်မှ အသုံးပြု နိုင်ရန်အတွက် အစွမ်းထက်မြက်သောဆေးနည်း များကို စုစည်းထားခြင်းဖြစ်ပါတယ်။ ထို့အပြင် တိုင်းရင်းဆေးပညာဦးစီးဌာန၊ မြန်မာနိုင်ငံတိုင်းရင်း ဆေးကောင်စီ၊ တိုင်းရင်းဆေးတက္ကသိုလ်၊ မြန်မာနိုင်ငံတိုင်းရင်းဆေးဆရာအသင်း၊ တိုင်းရင်းဆေးသမား တော်ကြီးများ စုစည်းဆွေးနွေးပြီးတော့ ထပ်မံပြီးတော့ ၆၀ မျိုး စာရင်းထဲမှာထည့်ထားပါတယ်။ စုစုပေါင်းကတော့ ၁၁၇ မျိုးရှိပါတယ်။ ၆၀ ကိုလည်း ဖြည့်စွက်ထုတ်လုပ်သုံးစွဲနိုင်ရန် ဌာနသုံး တိုင်းရင်းဆေးနည်းများနှင့် သမားစဉ်ဆေးဖုံများစာအုပ်အဖြစ် ရက် ၁၀၀ အတွင်းကနေထုတ်ပြီး ဖြစ်ပါ တယ်။ သို့သော် ဆေးကိုပိုထုတ်ဖို့ဆိုတာ ကျွန်တော်တို့က ပိုက်ဆံအများကြီးလိုပါတယ်။ ဆေးမထုတ်မီ ကျွန်တော်တို့က သုတေသနလည်း လုပ်ရပါတယ်။ ဒီကိစ္စတွေမှာ ပိုက်ဆံတော်တော် လိုပါတယ်။ အဲဒီတော့ ဒီဆေးနည်း ၅၇ မျိုးကို ရောဂါတစ်မျိုးချင်းစီအလိုက် ဆေးဖုံအုပ်စု ၁၄ မျိုး ခွဲထားပါတယ်။ ဥပမာဆိုရင် အဖျားရောဂါအတွက် ဆေးဖုံမှာဆိုရင် သူကစပ်ရပါတယ်။ ဆေးအမှတ် ၆၊ ၁၃၊ ၁၇၊ ၂၄၊ ၂၅၊ ၃၅၊ ၄၀ တို့ပါပါတယ်။ တိုင်းရင်းဆေးပညာဦးစီးဌာနလက်အောက်ရှိ ဆေးရုံ ဆေးခန်းများမှာ သုံးစွဲ နေသောဆေးဝါးများမှ ရောဂါတစ်မျိုးချင်းစီအလိုက် အသုံးပြုရန်အတွက် အုပ်စုအလိုက် ဆေးဖုံ တစ်ခုချင်းမှ အစွမ်းထက်မြက်၍ သင့်တော်သောဆေးဝါးများကို ထုတ်နုတ်ထုတ်လုပ်ခြင်းပါ။ အကုန် လုံးရမ်းမထုတ်ပါဘူး။ တကယ်အသုံးဝင်ပြီး တကယ်အာနိသင်ရှိတာကို တိုင်းရင်းဆေးသမားတော်ကြီး များနှင့် တိုင်ပင်ပြီးတဲ့ဟာတွေ ထုတ်ခြင်းဖြစ်ပါတယ်။ ဆေးဝါးများ ထုတ်ဝေရာမှာလည်း ဘဏ္ဍာရေး နှစ်တစ်ခုချင်းစီအတွင်း နှစ်စဉ်လိုအပ်သည့်ဆေးဝါးလက်ကျန်၊ ၎င်းနှစ်အတွက် တိုင်းဒေသကြီး/ ပြည်နယ်တစ်ခုချင်းစီ၏ လိုအပ်ချက်များကို တောင်းဆိုပြီးမှ၊ စုစည်းပြီးမှ ကျွန်တော်တို့ထုတ်လုပ်ခြင်း ဖြစ်ပါတယ်။ ပုံမှန်အားဖြင့် တိုင်းရင်းဆေးရုံ/တိုင်းရင်းဆေးကုဌာနများသို့ လာရောက်ကုသသော ရောဂါတွေဆိုရင် အဆိုပါတိုင်းရင်းဆေးဝါး အခုလောလောဆယ် ၂၀ နဲ့ ထုတ်ထားတာကို လုံလောက် တယ်လို့ တွေ့ရှိရပါတယ်။ အများဆုံးလာပြတဲ့ရောဂါတွေဆိုရင် ဒီ ၂ဝ နဲ့တော်တော်များများ လုံလောက် ပါတယ်။ ဒါပေမဲ့ လုံလောက်တယ်ဆိုတော့လည်း ကျွန်တော်တို့က ထပ်ထုတ်မှာပါ။ လောလောဆယ် တော့ ၂၀ ထုတ်ပါတယ်။ တိုင်းရင်းဆေးပညာဦးစီးဌာနအနေဖြင့် သောက်ဆေးနှစ်မျိုး၊ အနာထည့်ဆေးတစ်မျိုးကို အခုလောလောဆယ် တိုးချဲ့ထုတ်လုပ်ဖို့ စီစဉ်ထားပါတယ်။ ဆေးတစ်ခုတိုးထုတ်မယ်ဆိုတာ ကျွန်တော် တို့က အချက်တွေလည်း အများကြီးရှိတဲ့အတွက် ထုတ်ချင်တိုင်းတော့ထုတ်လို့မရပါဘူး။ အားလုံးနဲ့ ညှိရပါတယ်။ လိုအပ်မှ ကျွန်တော်တို့ထုတ်ပါတယ်။ အထူးဆေးဝါးအဖြစ် ယခင်ကထုတ်လုပ်ခြင်းတော့ မရှိပါဘူး။ ဆိုလိုတာမှာ ဒီမေးခွန်းမှာပါတဲ့ အထူးဆေးဝါးဆိုတာက တရားဝင်ထုတ်ဝေထားသော ဌာနသုံးဆေးနည်း ၅၇ မျိုးမှအပ တိုင်းရင်းဆေးသမားတော်များမှ ဖော်စပ်သုံးစွဲသင့်သည်ဟု ဆုံးဖြတ်ပြီး ထုတ်လုပ်သည့်ဆေးဝါးများကိုသာ အထူးဆေးဝါးဆိုပြီးတော့ သတ်မှတ်ခြင်းဖြစ်ပါသည်။ တိုင်းရင်းဆေးပညာဦးစီးဌာနအနေနဲ့တော့ အဆစ်ရောင်ရောဂါ၊ ထိခိုက်ဒဏ်ရာအတွက်အသုံးပြုရန် အပူ/အအေး စည်းဆေးနှစ်မျိုးကို လည်းထပ်မံထုတ်လုပ်ဖို့ ကျွန်တော်တို့ ရည်ရွယ်ထားပါတယ်။ ဒုတိယမေးခွန်းဖြစ်တဲ့ ထုတ်လုပ်နေသောဆေးဝါးများကို ဆေးပြား(Tablet)၊ ဆေးတောင့် (Cqpsule) စသည်ဖြင့် သောက်သုံးရလွယ်သော၊ ဆေးညွှန်းရန်လွယ်ကူသော ပုံစံများဖြင့် အဆင့်မြှင့် ထုတ်လုပ်သွားရန် အစီအစဉ်ရှိ/မရှိနှင့်ပတ်သက်လို့တော့ ကျွန်တော့်တိုင်းရင်းဆေးသမားတော်ကြီးနှင့် ကျွန်တော်ဆွေးနွေးပါတယ်။ ညွှန်ချုပ်နှင့် ဒုချုပ်တွေနဲ့ ကျွန်တော်ဆွေးနွေးပါတယ်။ တိုင်းရင်းဆေး 206907020170339 @:98:620:o 620:00$. (Powder Form) 20upos Glosa (Decoction) သို့မဟုတ် သတ္တုရည်(Express Juice) အဖြစ် သောက်သုံးခြင်းကပိုမို ထိရောက်တယ်လို့ သိရှိရပါ တယ်။ ယခင် မြန်မာ့တိုင်းရင်းဆေးသမားတော်ကြီးများကလည်း ဆေးနည်းများကို ဆေးမှုန့်၊ ပြုတ်ရည်၊ သတ္တုရည် (သတ္တုရည်ဆိုတာ အရွက်ကိုထုထောင်းပြီး အရည်ညှစ်တာ)အနေဖြင့်သာ သုံးစွဲခြင်းသာ ဖြစ်ပါတယ်။ ဤကဲ့သို့ အသုံးပြုခြင်းကလည်း ပိုမိုပြီးတော့အကျိုးသက်ရောက်မှုရှိပါတယ်။ အချို့သော ဆေးကုသမှုများမှာတော့ လိုအပ်တဲ့ ဆေးဖုံဖော်မြူလာကိုမူတည်ပြီး လူနာရဲ့ ရောဂါအခြေအနေ အတိမ်အနက်ကို ကျွန်တော်တို့စပ်ရပါတယ်။ ခုနက ကျွန်တော်တင်ပြတာ ဆေးက အမျိုးပေါင်း ၆၀ လောက် အမှုန့်တွေစပ်ပြီးမှ လူနာကို တိုက်ပါတယ်။ ကျွန်တော်တို့ အင်္ဂလိပ်ဆေးတွေ လို တစ်လုံးချင်း အဲဒီလို တိုက်တာမဟုတ်ပါဘူး။ တိုက်တဲ့အခါမှာလည်း ဒီစပ်တဲ့ဟာမှာ Proportion တွေဟာ တစ်ခုနှင့်တစ်ခု မတူပါဘူး။ ခုနက ကျွန်တော်တင်ပြတဲ့အတိုင်း လူနာရဲ့ရောဂါအတိမ်အနက် အဲဒါတွေပေါ်မူတည်ပြီး ကျွန်တော်စပ်ရပါတယ်။ အမှုန့်ကိုလုပ်ခြင်းက ပိုမိုပြီးလွယ်ကူတယ်လို့ ကျွန်တော့်ကိုပြောပါတယ်။ ကျွန်တော့်အနေနဲ့လည်း ဒါကို ဆေးပညာရှုထောင့်မှ သဘောတူပါတယ်။ နောက်တစ်ချက်က ဆေးပြားထုတ်လုပ်မှုလုပ်ငန်းစဉ်ကို ကျွန်တော်တို့ကြည့်မယ်ဆိုရင် အကယ်၍ Cqpsule သို့မဟုတ် Tablet လုပ်လို့ရှိရင် ဒီတိုင်းလုပ်လို့မရပါဘူး။ အဲဒီထဲမှာ ကျွန်တော် တို့က အပူချိန်တွေသုံးရပါတယ်။ Chemical တွေသုံးရပါတယ်။ ဒီလိုအပူချိန်တွေ Chemicd သွင်း qe écao:d. Pharmacodynamics, Pharmacokinetics Bossco:oc38:33:0losofi sleozon malộcoss saq:qfnoqulopou Boqê Pharmacokinetics, Pharmacodynamics ဆိုတာ ကျွန်တော် အကုန်လေ့လာရပါတယ်။ Pharmacokinetics ဆိုတာ ဆေးသောက်ပြီးတဲ့အချိန် မှာ ခန္ဓာကိုယ်အတွင်းကို ဇီဝဖြစ်စဉ်ပေါ့။ ဘယ်လိုဆေးကိုစုပ်မလဲ။ Body မှာဘယ်လိုပျံ့နှံ့မလဲ။ nascę Instead Geposwasabon sloopsam coqulosasu Pharmacodynamics ဆိုတာတော့ ဆေးရည်အာနိသင်ရရှိမှုနဲ့ ရောဂါအပေါ်အကျိုးသက်ရောက်မှု ဘယ်လောက်ရှိလဲဆိုတာ ကျွန်တော်လုပ်ရပါတယ်။ Capsule ကိုတိုက်ပြီးတဲ့အခါမှာ ကျေနပ်လို့မရပါဘူး။ ဒီ Capsule သောက်တဲ့အခါမှာ ရောဂါသည် ဘယ်လောက်ကြာမှပျောက်လဲ။ ရိုးရိုးအမှုန့်တိုက်လို့ရှိရင် နှစ်ရက်နဲ့ ရောဂါဟာ Capsule တိုက်ရင် ငါးရက်ကြာသလား။ ဒါဆိုရင် ကျွန်တော်တို့ ဒါမထုတ်ပါဘူး။ ကျွန်တော်တို့က သုတေသနလုပ်ငန်းနဲ့လုပ်မှဖြစ်ပါတယ်။ ကျွန်တော့်အနေနဲ့လည်း ဒီတိုင်းရင်းဆေး ပညာဦးစီးဌာနကို ကျွန်တော်ပြောထားပါတယ်။ တိုင်းရင်းဆေးပညာသည် သုတေသနလုပ်ငန်းမပါဘဲ နဲ့ မည်သည့်အခါမျှမတိုးတက်နိုင်ပါ။ အဲဒီအတွက် ကျွန်တော် သုတေသနလုပ်ဖို့လည်း ပြောထား ပါတယ်။ နောက်နှစ်မှာသုတေသနလုပ်ဖို့ ပိုက်ဆံလည်းအများကြီးတောင်းဖို့ တင်ထားပါပြီ။ သို့မှသာ လျှင် ကျွန်တော်တို့တိုင်းရင်းဆေးဟာ ကမ္ဘာမှာအကျိုးရှိပြီး ကျွန်တော်တို့နိုင်ငံရဲ့ ပြည်သူ ပြည်သားတွေ လည်း အများကြီးအကျိုးရှိမှာ။ ကျွန်တော်လည်းသိပါတယ်။ တောနေလူတန်းစားသည် တိုင်းရင်းဆေး ကိုအားကိုးတယ်။ ဒါကို ကျွန်တော်တို့ မျက်ခြေမပြတ်ပါဘူး။ ကျွန်တော်သေချာလုပ်နေပါတယ်။ ထို့အပြင် ဆေးမှုန့်ရဲ့ ကုန်ကျစရိတ်ကိုလည်း အမှုန့်ဆိုလို့ရှိရင် အရမ်းသက်သာပါတယ်။ တိုင်းရင်းဆေး ပညာဦးစီးဌာနအနေဖြင့် တစ်ပြည်လုံး အတိုင်းအတာအတွက် အခမဲ့ပေးနိုင်ရန် စီစဉ်ရတဲ့အတွက် ကျွန်တော် ပိုက်ဆံလုံးဝမယူပါဘူး။ သောက်သုံးရန်လည်းခက်ခဲမှုရှိတဲ့ ဒီဆေးမှုန့်တွေကို ခုနက လွှတ်တော်ကိုယ်စားလှယ်တော်ကြီးတင်ပြတဲ့အတိုင်း စက္ခုပါလနှင့် ပြည်လုံးချမ်းသာကိုတော့ ဆေးပြားအဖြစ်နှင့် ကျွန်တော်တို့လုပ်ပါမယ်။ ဘာလို့လဲဆိုတော့ အလွန့်အလွန် သောက်သုံးရ တော်တော်ခက်ပါတယ်။ အနံ့ဆိုးဖြစ်တဲ့အတွက် အဲဒီနှစ်ခုကိုတော့ ကျွန်တော်တို့ အရင်လုပ်မှာပါ။ လုပ်ပြီးတော့ ကျွန်တော်တို့ ထုတ်တော့မှာပါ။ ကျန်ဆေးဝါးများကို ဆေးမှုန့်အဖြစ်နဲ့ပဲ ကျွန်တော်တို့ ဆက်လက်ထုတ်ဝေမယ်လို့ လောလောဆယ်တော့ ကျွန်တော်တို့ ဆုံးဖြတ်ထားပါတယ်။ ဒီလွှတ်တော် ကိုယ်စားလှယ်ကြီးမားတဲ့အတိုင်း Quality ဆေးတွေရဖို့ကတော့ ၂၀၁၇-၂၀၁၈ ဘဏ္ဍာနှစ်အတွင်း Ogecu:97620ɔmądon GMP-Good Manufacturing Package onsdosa condcm: လုပ်ငန်းများကို လက်စသတ်နိုင်ဖို့ ကျွန်တော်တို့ လုပ်နေပါတယ်။ စက်ပစ္စည်းများ အပြည့်အစုံ ထည့်သွင်းနေပါတယ်။ ထည့်သွင်းပြီးတာနဲ့ ဒီဆေးရုံကြီးလည်ပတ်လာမယ်ဆိုလို့ရှိရင်တော့ တိုင်းရင်း ဆေးဝါးများကို GMP အဆင့်နဲ့ ကျွန်တော်တို့လုပ်ဖို့ ရည်ရွယ်ထားပါတယ်။ ကျွန်တော့်အနေနဲ့ အဲလောက်ပဲတင်ပြချင်ပါတယ်။ အားလုံးကို ကျေးဇူးတင်ပါတယ်။ </speech>
<speech><mp id='360'>ဦးစိုးစံသက်ထွန်း(မြင်းမူမဲဆန္ဒနယ်)</mp> ကျွန်တော်တို့ အထူးဆေးဝါးများ ထုတ်လုပ်တာနဲ့ ပတ်သက်ပြီးတော့ နည်းနည်းလေးဆက်စပ်မေးခွန်းလေး ဆက်ပြီးတော့ မေးပါရစေ။ အထူးဆေးဝါး ထုတ်လုပ်တဲ့နေရာမှာ ခုနက ဝန်ကြီးလည်းဖြေသွားပါတယ်။ အထူးဆေးဝါးတွေ ထုတ်လုပ်ပြီဆိုလို့ရှိရင် တိုင်းရင်းဆေးပညာရှင်များနှင့် တိုင်ပင်ပြီးတော့ ထုတ်လုပ်သင့်တဲ့ဆေးဝါးတွေကို ထုတ်လုပ်တယ်လို့ ပြောပါတယ်။ ကျွန်တော်တို့ ခုနက Power Point Slide Show မှာ ပြခဲ့ပါတယ်။ ကုသမှုအများဆုံး ရောဂါတွေအတွက် လိုအပ်နေတဲ့ဆေးဝါးတွေ ရှိနေပါတယ်။ ဒီလိုဆေးဝါးတွေကို ထုတ်လုပ်နိုင်ဖို့ အတွက်လည်း အရင်က ၂၀၀၆ ခုနှစ်ပတ်ဝန်းကျင်က တိုင်းရင်းဆေးဆရာများကို သုတေသနပြုလုပ်ပြီး တော့ ဒီဆေးတွေကို တိုင်းရင်းဆေးပညာညွှန်ကြားရေးမှူးရုံးချုပ်ကို တင်ခိုင်းထားတာရှိပါတယ်။ ကျွန်တော်တို့ကျောင်းသားဘဝလောက်က ဆရာကြီးတွေနဲ့သုတေသနပြုလုပ်ပြီးတော့ ကျွန်တော်တို့ အထူးဆေးဝါးတွေ တင်ထားပါတယ်။ ဟိုတလောက ဆရာကြီးတွေနဲ့တွေ့တော့ မေးကြည့်ပါတယ်။ ဆရာကြီးတို့ အထူးဆေးဝါးထုတ်လုပ်တဲ့အခြေအနေဘယ်လိုရှိလဲဆိုတော့ အထက်တော့တင်ထား တယ်တဲ့။ ဆရာမကျသေးဘူးလားဆိုတော့ ကျမှာတော့မဟုတ်ဘူးတဲ့ ဗီရိုအထက်တင်ထားတာဖြစ် နေလို့။ အဲ့လိုမျိုးဖြစ်နေပါတယ်။ အဲလိုဆိုတော့ ကျွန်တော်တို့က အထူးဆေးဝါးတွေထုတ်လုပ်ဖို့က လွန်ခဲ့တဲ့ ၁၀ နှစ် လောက်ကတည်းက ကြိုးစားဘူးပါတယ်။ ကြိုးစားဘူးပေမဲ့ ဒီဥစ္စာတွေက အကောင် အထည်မပေါ်ဘူး။ အဲဒီတော့ ကျွန်တော်တို့က တိုင်းရင်းဆေးမှာဖြစ်နေတာ ညွှန်ကြားရေးမှူးချုပ် တစ်ယောက်ပြောင်းရင် ပုံစံတစ်မျိုးဖြစ်နေတာမျိုး မဖြစ်ရပါဘူး။ ခိုင်မာတဲ့မူဝါဒလေးချပြီး ဒီအထူး ဆေးဝါးတွေကို ကျွန်တော် တို့လိုအပ်နေတဲ့ဆေးဝါးတွေကို တိုင်ပင်ပြီးတော့ ကျွန်တော်တို့ နှစ်စဉ် အလိုက်ပေါ့။ တစ်ခါထဲမထုတ်နိုင်ရင် ဒီနှစ်မှာပဲ ဆေးတိုးထုတ်မယ်ဆိုတဲ့ပုံစံမျိုးနဲ့ မူဝါဒချထားတာ မျိုးရှိ/မရှိ ကျွန်တော် သိချင်ပါတယ်။</speech>
<speech type='speaker'>ပြန်လည်ဖြေကြားပေးပါ။</speech>
<speech><agency id='20'>ဒေါက်တာမြင့်ထွေး(ပြည်ထောင်စုဝန်ကြီး၊ ကျန်းမာရေးနှင့်အားကစားဝန်ကြီးဌာန)</agency>။ လွှတ်တော်ကိုယ်စားလှယ်ကြီးပြောတာကို ကျွန်တော် လုံးဝသဘောတူပါတယ်။ ကျွန်တော့်အနေနဲ့ ဒီကိစ္စကို ကျွန်တော်ပြန်ကြည့်ပါမယ်။ ဒီအထူးဆေးဝါးကိုမထုတ်ဘူးဆိုရင် ဒါ အဓိပ္ပာယ်လုံးဝမရှိပါဘူး။ တိုင်းရင်းဆေးသမားတော်ကြီးက ဒါတွေလိုတယ်ဆိုရင် ကျွန်တော်တို့ ထုတ်ကိုထုတ်ရမယ်။ ကျွန်တော် ချက်ချင်းပြန်ကြည့်ပေးပါမယ်။ တင်ထားတာ ဘယ်လိုတင်ပြီး မထုတ်ရင် ကျွန်တော်တို့ တိုင်းရင်းဆေး ပညာက Stotics ပဲဖြစ်နေမယ်။ အဲဒီတော့ ကျွန်တော်ဒါကို အမြန်ဆုံးကြည့်ပါမယ်။ ကျွန်တော်တို့ လွှတ်တော်ကိုယ်စားလှယ်တော်ကြီးတင်ပြတဲ့အတိုင်း ကုသမှုအများဆုံးရောဂါတွေဟာ အထူးဆေးဝါး တွေလိုမယ်ခင်ဗျား။ အထူးဆေးဝါးပံ့ပိုးမှသာလျှင် ကျွန်တော်တို့ဆေးပညာရှုထောင့်၊ အနောက်တိုင်း ဆေးပညာရှုထောင့်အရလည်း ကိုက်ညီပါတယ်။ လွှတ်တော်ကိုယ်စားလှယ်တော်ကြီး ပြောတာ။ ဒီကိစ္စကို ကျွန်တော် မသိပါဘူးခင်ဗျား။ အဲဒီအထူးဆေးဝါးကိုတင်ထားတယ်ဆိုတာ ပြန်တာနဲ့ ကျွန်တော် ညွှန်ချုပ်နဲ့တွေ့မယ်။ နောက်တစ်ချက်က ကျွန်တော်တင်ပြချင်ပါတယ်။ မကြာခင် ၂၀၁၆ ခုနှစ်၊ ဒီဇင်ဘာလ ၂၁ ရက်ပေါ့လေ။ ကျွန်တော်တို့က ရက်နည်းနည်းရွှေ့ခိုင်းထားတယ်။ တိုင်းရင်းဆေး ညီလာခံကြီး အကြီးအကျယ်လုပ်ပါမယ်။ အဲဒီမှာလည်း ဒီကိစ္စကိုဆွေးနွေးမယ်။ ညီလာခံကြီးမရောက် ခင်ကျွန်တော်တို့ ဒါကို ပြန်ပြီးလုပ်ပြီးတော့ ဒီညီလာခံမှာလည်း ကျွန်တော်တင်ပြမှာပဲ။ အထူးဆေးဝါး ထုတ်ကိုထုတ်မှာပါ။ ဒါကို ကျွန်တော်တော့ အာမခံပါတယ်။ တိုင်းရင်းဆေးသမားတော်ကြီးရဲ့၊ ကျွန်တော်တို့ရဲ့ Advice ပေါ့လေ။ သူတို့ရဲ့ အတွေ့အကြုံ Experience လုပ်ပြီး ကျွန်တော်တို့ လုံးဝ ထုတ်မယ်။ ဒါကျွန်တော် ဒီနေရာမှာလည်း Plus လုပ်ပါတယ်။ ကျေးဇူးပါ။ (ဩဘာသံများ)</speech>
</Q-A>
<Q-A>
<title>
ယင်းမာပင်မြို့နယ်၊ ဘန့်ဘွေးအုပ်စု၊ သိကြားစက်တောင်ရွာ(ခ)ရွှေစုကျေးရွာတွင် ကျေးလက် ကျန်းမာရေးဌာနခွဲဖွင့်လှစ်ပေးပါရန်ရှိ/မရှိနှင့်စပ်လျဉ်းသည့်မေးခွန်း
</title>
<speech type='speaker'>
ယင်းမာပင်မဲဆန္ဒနယ်မှ ဦးအောင်စိုး မေးမြန်းဖို့ဖြစ်ပါတယ်။
</speech>
<speech><mp id='364'>ဦးအောင်စိုး(ယင်းမာပင်မဲဆန္ဒနယ်)</mp> လေးစားအပ်ပါတဲ့ ပြည်သူ့လွှတ်တော်ဥက္ကဋ္ဌကြီး နှင့်လွှတ်တော်ကိုယ်စားလှယ်များ၊ ပြည်ထောင်စုအဆင့်ဝန်ကြီးများနှင့် ဧည့်သည်တော်အပေါင်း ကျန်းမာ၊ ချမ်းသာကြစေကြောင်း ဆုမွန်ကောင်းတောင်းအပ်ပါတယ်။ ကျွန်တော်ကတော့ စစ်ကိုင်းတိုင်း ဒေသကြီး၊ ယင်းမာပင်ခရိုင်၊ ယင်းမာပင်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးအောင်စိုး ဖြစ်ပါတယ်။ ကျွန်တော်မေးမယ့်မေးခွန်းကတော့ ယင်းမာပင်မြို့နယ်၊ ဘန့်ဘွေးကျေးရွာ အုပ်စု၊ သိကြားစက်တောင်ရွာ(ခ)ရွှေစုကျေးရွာမှာ ကျေးလက်ကျန်းမာရေးဌာနခွဲ (ကျေးလက်ဆေး ပေးခန်း) ဖွင့်လှစ်ပေးရန်အစီအစဉ်ရှိ/မရှိနှင့်စပ်လျဉ်း၍ သိရှိလိုတဲ့မေးခွန်းဖြစ်ပါတယ်။ လေးစားအပ် ပါတဲ့ ဥက္ကဌကြီးခင်ဗျား။ သိကြားစက်တောင်ရွာ(ခ)ရွှေစုကျေးရွာဟာ စစ်ကိုင်းတိုင်းဒေသကြီး၊ ယင်းမာပင် ခရိုင်၊ ယင်းမာပင်မြို့နယ် ဘန့်ဘွေးအုပ်စုအတွင်းမှာတည်ရှိတဲ့ ကျေးရွာဖြစ်ပါတယ်။ ယခု သကြားစက် တောင်ရွာနှင့်ယှဉ်တွဲလျက် သကြားစက်မြောက်ရွာလည်း တည်ရှိပါတယ်။ အရှေ့ဘက်မှာ စုန်းချောင်း အုပ်စု၊ တောင်ဘက်မှာဆည်ကြီးအုပ်စု၊ အနောက်ဘက်မှာ စည်လှောင်အုပ်စု၊ မြောက်ဘက်မှာ ကျောက်မော်အုပ်စုတို့နှင့် ဆက်စပ်နေပြီးတော့ မုံရွာ-ရွာကြီး-ကလေးဝလမ်းမကြီးကိုဆက်သွယ် ထားတဲ့ ကျေးလက်ဖွံ့ဖြိုးရေးရဲ့ လမ်းဘေးမှာတည်ရှိတဲ့ရွာဖြစ်ပါတယ်။ သိကြားစက်တောင်ရွာ(ခ)ရွှေစု ကျေးရွာဟာဆိုရင် တစ်ရွာနှင့်တစ်ရွာသွားလာရာမှာ လူသွားလမ်း၊ လှည်းလမ်းများကိုသာ အသုံးပြုရ ပါတယ်။ ပွင့်လင်းရာသီမှာ မော်တော်ကား၊ ဆိုင်ကယ်များသွားလာနိုင်သော်လည်း မိုးတွင်းကာလမှာ မြေလမ်းများသာ အသုံးပြု ရတာဖြစ်တဲ့အတွက် သွားလာရန်အလွန်ခက်ခဲပါတယ်။ ဒါ့ကြောင့် ကျေးလက်ကျန်းမာရေးဌာနခွဲရရှိပါက ရွှေစုကျေးရွာနှင့်ထိစပ်လျက်တဲ့ သိကြားစက်မြောက်ရွာနှင့် ကျေးလက်ဖွံ့ဖြိုးရေးလမ်းပေါ်မှာနေထိုင်ကြတဲ့ ပြည်သူများရဲ့ ကျန်းမာရေးအတွက် များစွာအကျိုးခံစား ရမှာဖြစ်ပါတယ်။ သိကြားစက်တောင်ရွာအနေနဲ့ ကျန်းမာရေးကိစ္စဖြစ်ပွားပါက ယင်းမာပင်မြို့နယ် ပြည်သူ့ဆေးရုံ ကြီးနှင့် ၂၅ မိုင်၊ ဆည်ကြီးကျေးလက်ကျန်းမာရေးဌာနခွဲနှင့် ၅ မိုင်၊ စုန်းချောင်းကျေးလက်ကျန်းမာရေး ဌာနခွဲနှင့် ၅ မိုင်၊ စည်လှောင်ကျေးလက်ကျန်းမာရေးဌာနခွဲနှင့် ၅ မိုင်ကွာဝေးသဖြင့် အရေးပေါ် ကျန်းမာရေးကိစ္စဖြစ်ပွားမယ်ဆိုလို့ရှိရင် မိုးတွင်းအချိန်ဆိုရင် သွားလာရန်အလွန်ခက်ခဲလျက်ရှိပြီး ချောင်းရေများတက်တဲ့အချိန်မှာတော့ ရွှံ့ဗွက်များကြောင့် သွားလာ၍မရနိုင်ဖြစ်ပြီး ပြည်သူများ အသက်မဆုံးရှုံးသင့်ဘဲ ဆုံးရှုံးနေရသည်များလည်း ရှိခဲ့ပါတယ်။ အထူးသဖြင့် ကိုယ်ဝန်ဆောင်မိခင်များ၊ ကလေးသူငယ်များ၊ သက်ကြီးရွယ်အိုလူနာအများဆုံးဒုက္ခနှင့်တွေ့ကြုံခဲ့ရပါတယ်။ သိကြားစက်တောင်ရွာ(ခ)ရွှေစုကျေးရွာဟာ အိမ်ခြေ ၁၅၈ အိမ်ရှိပြီး လူဦးရေ ၇၂၈ ဦး ရှိပါတယ်။ သိကြားစက်မြောက်ရွာဟာဆိုရင်တော့ အိမ်ခြေ ၁၂၇ အိမ်ထောင်ရှိပြီး လူဦးရေ ၅၉၉ ဦး ရှိသဖြင့် နှစ်ရွာပေါင်း အိမ်ခြေ ၂၈၅ အိမ်ထောင်ရှိပြီး လူဦးရေစုစုပေါင်း ၁၃၂၇ ဦးတို့ ကျန်းမာရေး စောင့်ရှောက်မှုအဆင်ပြေသွားမှာဖြစ်ပါတယ်။ ဒါ့အပြင် သိကြားစက်တောင်ရွာနှင့်မြောက်ရွာတို့မှာ ဘုန်းတော်ကြီးကျောင်းနှစ်ကျောင်း၊ အခြေခံပညာအလယ်တန်းကျောင်းတစ်ကျောင်းလည်းတည်ရှိပါ တယ်။ ကျေးလက်ကျန်းမာရေးဌာနခွဲဖွင့်လှစ်နိုင်ရေးအတွက် ဆေးပေးခန်းဖွင့်လှစ်မည့်နေရာအကျယ် အဝန်း ၀.၂၂ ဧကမြေကွက်ကို မူလပိုင်ရှင်က လှူဒါန်းစွန့်လွှတ်ပြီးဖြစ်သည့်အပြင် ၎င်းမြေကွက်ကို ကျေးလက်ကျန်းမာရေးဌာနခွဲ ဖြစ်မြောက်ရေးကော်မတီက သက်ဆိုင်ရာမြေစာရင်းဦးစီးဌာန မြေစာရင်းပုံစံ(၁၀၅)၊ (၁၀၆)ကိုလည်းလျှောက်ထားရရှိပြီးဖြစ်တဲ့အတွက် ကျေးလက်ကျန်းမာရေး ဌာနခွဲဖွင့်လှစ်ခွင့်ရရှိပါက မြေနေရာကိုပါ အဆင်သင့်ရှိနေပါကြောင်း တင်ပြအပ်ပါတယ်။ သို့ဖြစ်ပါ၍ ယင်းမာပင်မြို့နယ်၊ ဘန့်ဘွေးကျေးရွာအုပ်စု၊ သိကြားစက်တောင်ရွာ(ခ)ရွှေစုကျေးရွာမှာ ကျေးလက် ကျန်းမာရေးဌာနခွဲ(ကျေးလက်ဆေးပေးခန်း)ဖွင့်လှစ်ပေးရန်အစီအစဉ်ရှိ/မရှိနှင့် ရှိပါက မည်သည့် အချိန်မှာဖွင့်လှစ်ပေးမည်ဖြစ်ကြောင်း သိရှိလိုတဲ့အတွက် ဒေသခံပြည်သူများရဲ့ ကိုယ်စား ပြည်သူ့ လွှတ်တော်ဥက္ကဋ္ဌကြီးမှတစ်ဆင့် ရိုသေစွာမေးမြန်းရခြင်းဖြစ်ပါတယ်။ အားလုံးကိုကျေးဇူးတင်ပါတယ်။</speech>
<speech type='speaker'>
ကျန်းမာရေးနှင့် အားကစားဝန်ကြီးဌာနက ဖြေကြားရန်ဖြစ်ပါတယ်။
</speech>
<speech><agency id='20'>ဒေါက်တာမြင့်ထွေး(ပြည်ထောင်စုဝန်ကြီး၊ ကျန်းမာရေးနှင့်အားကစားဝန်ကြီးဌာန)</agency>လေးစား အပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်ကြီးများခင်ဗျား။ စစ်ကိုင်းတိုင်းဒေသကြီး၊ ယင်းမာပင်မြို့နယ်၊ ဘန့်ဘွေးကျေးရွာအုပ်စုရှိ သိကြားစက်တောင်ရွာ(ခ)ရွှေစု ကျေးရွာအုပ်စုတွင် သိကြားစက်မြောက်ရွာ ကျေးရွာနှစ်ရွာ၏အိမ်ခြေစုစုပေါင်း ၂၈၅ အိမ်၊ လူဦးရေ ၁၀၀၀ ကျော် ၁၃၀၀ ရှိပြီး စုန်းချောင်းကျေးလက်ကျန်းမာရေးဌာန၊ စည်လှောင်ကျေးလက် ကျန်းမာရေးဌာနခွဲတို့နှင့် ငါးမိုင်စီကွာဝေးပြီး မိုးတွင်းတွင်တော့ အလွန်သွားလာရေးခက်ခဲကြောင်း ကျွန်တော်တို့သိရှိရပါတယ်။ ကျန်းမာရေးမကောင်းသည့် ဝေဒနာရှင်များနှင့် ကိုယ်ဝန်ဆောင်မိခင်များ ကလေးမီးဖွားရာ၌ ခရီးဝေးကွာသောကြောင့် ခရီးကနီးသော်ငြားလည်း သွားရတာအလွန်ခက်ခဲ တဲ့အတွက်အချိန်ကြန့်ကြာပြီး တစ်ခါတစ်ရံမလိုလားအပ်သောဖြစ်ရပ်များနှင့် တွေ့ကြုံနေရပါတယ်။ သို့ဖြစ်ပါ၍ စစ်ကိုင်းတိုင်းဒေသကြီး ပြည်သူ့ကျန်းမာရေးဦးစီးဌာနမှ ကျေးလက်ကျန်းမာရေးဌာနခွဲ အသစ်တိုးချဲ့ဖွင့်လှစ်ခွင့်ပြုပါရန်လည်း ကျွန်တော်တို့ကိုတင်ပြတောင်းခံထားတဲ့အတွက် ၂၀၁၇-၂၀၁၈ ဘဏ္ဍာရေးနှစ်တွင် သိကြားစက်တောင်ရွာတွင် ကျေးလက်ကျန်းမာရေးဌာနခွဲဖွင့်လှစ်ဖို့ အထူး အလေးထားစီစဉ်ဆောင်ရွက်ပေးမည်ဖြစ်ပါကြောင်းနှင့် လိုအပ်သောသားဖွားဆရာမ တစ်ဦးနှင့် ကြီးကြပ်(၂)တစ်ဦးကိုလည်း အဆောက်အဦဆောက်လုပ်ဆဲကာလတွင် ဒေသခံကျေးရွာပြည်သူများက နေထိုင်ရေး၊ ဆေးခန်းဖွင့်လှစ်ရန် ယာယီအဆောက်အဦစီစဉ်ပေးနိုင်ပါက ဆောလျင်စွာခန့်ထား ပေးမည်ဖြစ်ကြောင်းလည်း ပြောလိုပါတယ်။ ရွာနှင့်ဆက်သွယ်ပြီးလည်း မေးကြည့်ပါတယ်။ ရွာက ဆောက်နေတဲ့ကာလမှာ သူတို့နေရာပေးပါ့မယ်။ နေရာပေးမှာဖြစ်တဲ့အတွက် ကျွန်တော်တို့အနေနဲ့ဒါကို အမြန်ဆုံး သားဖွားဆရာမတစ်ဦးနှင့် PHS-Public Health Supervisor-2 တစ်ယောက်ကို အမြန်ဆုံး တာဝန်ချထားပါတယ်။ ဒီနေရာမှာ ကျွန်တော်တစ်ခုပြောချင်တာက ဒီလိုကိစ္စမျိုးများသည် ပြည်သူများ ရဲ့ အသံဖြစ်ပါတယ်ခင်ဗျား။ ကျွန်တော်တို့အနေနဲ့ January နောက်ဆုံးပတ်မှာ People Health Assembly ဆိုပြီးကျွန်တော်တို့လုပ်ပါမယ်။ ပြည်သူတွေရဲ့ အသံကိုနားထောင်မယ်။ Basic Health Service Bộos muję:6764?TIL: PHS-1,2, Feet Back 9223603$:600v€¢ saozos malecossos အစည်းအဝေးအကြီးကြီး လုပ်ပါတယ်။ အခု ကျွန်တော်တို့ အကုန် Information တွေ လျာထားပါပြီ။ 3160pcs 6$B:cososgoai tag:ca:g:COD? mi$cossocatos People Health Assembly ပါ။ January လကုန်မှာလုပ်ပါမယ်။ နောက်တစ်ချက်က ပြည်သူ့လွှတ်တော် ဥက္ကဋ္ဌကြီး ခွင့်ပြုမယ် ဆိုလို့ရှိရင် ကျွန်တော့်အနေနဲ့ မနေ့ကမြန်မာ့အလင်းသတင်းစာထဲမှာပါပါတယ်။ ဒီနေ့ ကြေးမုံမှာပါဖို့ ပြောထားပါတယ်။ ကျွန်တော်တို့ အရင်လွှတ်တော်ကိုယ်စားလှယ်ကြီးမားတဲ့ အတိုင်းမကျေနပ်ချက်၊ ဘာတွေလိုလဲ၊ တိုင်စာတွေတင်ဖို့အတွက်ကို E-mail လည်းပေးထားပါတယ်။ Fox လည်းပေးထားပါ တယ်။ E-mail ကိုကျွန်တော်ကိုယ်တိုင် တစ်ယောက်တည်းပဲဖွင့်ပါတယ်။ Fox ကလည်းကျွန်တော့် အခန်းထဲမှာပဲရှိတယ်။ အဲဒါအကုန်လုံးပေါ်ပါတယ်။ ဒါမှသာလျှင် ကျွန်တော်တို့ ပြည်သူ့အသံကို ကြားမှသာလျှင် ကျွန်တော်တို့လုပ်ငန်းမှန်မှာဖြစ်တဲ့အတွက် ဒီနေရာမှာတင်ပြချင်ပါတယ်။ အားလုံးကို ကျေးဇူးတင်ပါတယ်။ (ဩဘာသံများ)</speech>
</Q-A>
<Q-A>
<title>
ဒဂုံမြို့သစ်(တောင်ပိုင်း)မြို့နယ်ဘောလုံးအားကစားကွင်းအား အများပြည်သူပြန်လည်သုံးစွဲနိုင်ရေး အတွက် မြန်မာနိုင်ငံဘောလုံးအဖွဲ့ချုပ်နှင့် ဇေယျာရွှေမြေဘောလုံးကလပ်အသင်းထံမှ ပြန်လည် တောင်းယူပေးပါရန် အစီအစဉ်ရှိ/မရှိနှင့် စပ်လျဉ်းသည့်မေးခွန်း
</title>
<speech type='speaker'>
ဒဂုံမြို့သစ်(တောင်ပိုင်း)မဲဆန္ဒနယ်မှ ဦးအေးနိုင် မေးမြန်းဖို့ဖြစ်ပါတယ်။
</speech>
<speech><mp id='457'>ဦးအေးနိုင် ဒဂုံမြို့သစ်(တောင်ပိုင်း)မဲဆန္ဒနယ်</mp>လေးစားအပ်ပါသော ပြည်သူ့ လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ပြည်ထောင်စုဝန်ကြီးများနှင့် ဧည့်သည်တော်များကို မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ ဒဂုံမြို့သစ် (တောင်ပိုင်း)မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးအေးနိုင် ဖြစ်ပါတယ်။ ကျွန်တော် မေးမြန်းလိုတဲ့မေးခွန်းကတော့ ဒဂုံမြို့ သစ်(တောင်ပိုင်း)မြို့နယ် ဘောလုံးအားကစားကွင်းဟာ အများပြည်သူပြန်လည်သုံးစွဲနိုင်ရန် မြန်မာနိုင်ငံဘောလုံးအဖွဲ့ချုပ်နှင့် ဇေယျာရွှေမြေဘောလုံးကလပ် အသင်းထံမှ ပြန်လည်တောင်းယူပေးပါရန်အစီအစဉ်ရှိ/မရှိနှင့် ရှိပါက မည်သည့်အချိန်ကာလအတွင်း တောင်းယူပေးမည်ကို သိရှိလိုပါသဖြင့် ပြည်သူ့လွှတ်တော်ဥက္ကဋ္ဌကြီးမှတစ်ဆင့် မေးမြန်းအပ်ပါတယ်။ ဥက္ကဋ္ဌကြီးခင်ဗျား။ ဒဂုံမြို့သစ်(တောင်ပိုင်း)မြို့နယ်သည် ရပ်ကွက်ပေါင်း ၃၂ ရပ်ကွက်၊ လူဦးရေ ၃၇၀၀၀၀ ကျော်နေထိုင်ပါတယ်။ မြို့နယ်အတွင်းမှာရှိတဲ့ ပြည်သူများ၊ ကျောင်းသားလူငယ်များအနေ ဖြင့် ကျန်းမာရေးနှင့်အားကစားလုပ်ငန်းများ ဖွံ့ဖြိုးတိုးတက်ရေးအတွက် ဒဂုံမြို့သစ်(တောင်ပိုင်း) ဘောလုံးကွင်းကို အဓိကထားအသုံးပြု၍ ရပ်ကွက်ပေါင်းစုံဘောလုံးပွဲများ၊ ကျောင်းပေါင်းစုံဘောလုံးပွဲ များ၊ မြို့နယ်ပေါင်းစုံဘောလုံးပွဲများ၊ ပြေးခုန်ပစ်ပြိုင်ပွဲများ ကျင်းပခဲ့ရပါတယ်။ ၎င်းပြိုင်ပွဲကြောင့်ပဲ ရပ်ကွက်လက်ရွေးစင်၊ မြို့နယ်လက်ရွေးစင်၊ တိုင်းဒေသကြီး/ပြည်နယ်လက်ရွေးစင်၊ မြန်မာ့ လက်ရွေးစင်အားကစားသမားများ ပေါ်ထွန်းခဲ့ပြီးဖြစ်ပါတယ်။ သို့သော် ၂၀၁၀ ခုနှစ်၊ နိုဝင်ဘာလ ၈ ရက်နေ့မှာ အားကစားဝန်ကြီးဌာန၊ ညွှန်ကြားရေးမှူးချုပ် ဦးသောင်းထိုက်၊ မြန်မာနိုင်ငံဘောလုံးအဖွဲ့ ချုပ်ဥက္ကဋ္ဌ ဦးဇော်ဇော်၊ ဇေယျာရွှေမြေကလပ်ကိုယ်စားပြု ဦးစိန်တို့ လက်မှတ်ရေးထိုးပြီးတော့ အငှားချ ထားပေးခဲ့ပါတယ်။ ကနဦး သုံးနှစ်အခမဲ့ဖြစ်ပြီးတော့ တစ်နှစ်လျှင် ၁၂ သိန်းဖြင့် အငှားချထားကြောင်း သိရှိရပါတယ်။ စည်းကမ်းချက်များကတော့ အပိုင်း (၁၀) အပိုဒ် ၁၅ အငှားချထားခံရသူသည် အငှားချ ထားသည့်အားကစားကွင်းအား မပျက်စီးအောင်ထိန်းသိမ်းစောင့်ရှောက်ရမည်။ (ခ) အငှားချထား သည့်အားကစားကွင်းအား အဆင့်မြှင့်ခြင်း၊ ပြုပြင်ခြင်း၊ တိုးချဲ့တည်ဆောက်ခြင်းများကို အစိုးရအဖွဲ့၏ ကြို တင်ခွင့်ပြုချက်ဖြင့် ကျခံဆောင်ရွက်ရမည်။ (ဃ) အငှားချထားသည့်အားကစားကွင်းကိုဖြစ်စေ၊ မြေအဆောက်အဦနှင့် ပစ္စည်းကိုဖြစ်စေ၊ ၎င်းတို့၏ တစ်စိတ်တစ်ဒေသကိုဖြစ်စေ ပေါင်နှံခြင်း၊ ငှားရမ်းခြင်း၊ အာမခံခြင်း သို့မဟုတ် တစ်နည်းနည်းဖြင့် လွှဲပြောင်းပေးခြင်းတို့ကို အစိုးရအဖွဲ့၏ စာဖြင့်ခွင့်ပြုချက်မရှိဘဲ မပြုလုပ်ရတို့ဖြစ်ပါတယ်။ ဥက္ကဋ္ဌကြီးခင်ဗျား။ Power Point ဖြင့် တင်ပြခွင့်ပြုပါ။ ယခုလက်ရှိကာလတွေ့ရှိချက်ကို သုံးသပ်တင်ပြရသော် မြန်မာ့ဘောလုံးအားကစားဖွံ့ဖြိုးရေး၊ ကလပ်အသင်းဖွံ့ဖြိုးရေးတို့ကို မည်သို့မျှ ဖော်ပြဝေဖန်ခြင်းမပြုလိုသော်လည်း ဒဂုံမြို့သစ်(တောင်ပိုင်း)ဘောလုံးအားကစားကွင်းကို ငှားရမ်းခဲ့ သည့်အတွက် မြို့နယ်ပြည်သူလူထု အားကစားနှင့် ကာယကျန်းမာရေးဖွံ့ဖြိုးတိုးတက်မှု၊ လေ့ကျင့်မှု၊ ပြိုင်ပွဲများကျင်းပမှုနှင့် ရပ်ကွက်ပေါင်းစုံဘောလုံးပြိုင်ပွဲများ၊ ကျောင်းပေါင်းစုံအားကစားပြိုင်ပွဲများ ကျင်းပပြုလုပ်ရာမှာ များစွာအားနည်းခဲ့ရပါသည်။ စာချုပ်ပါအချက်အလက်များအရ ဘောလုံး အားကစားကွင်း၊ မြက်ခင်းပြင်၊ ပွဲကြည့်စင်များ၊ ပြေးလမ်းများ ပျက်စီးလျက်တွေ့ရှိခဲ့ရပြီးတော့ ပြင်ဆင် မွမ်းမံခြင်း မတွေ့ခဲ့ရပါ။ အပိုင်း ၁၀ အပိုဒ် ၁၅ အပိုဒ်ခွဲ(ဃ)ကို ဖောက်ဖျက်၍ သီးနှံစိုက်ခင်းများ ပြုလုပ်ထားခြင်း၊ ဖုန်းတာဝါတိုင်များ ငှားရမ်းထားခြင်းတို့ကိုလည်း တွေ့မြင်နေရပါသည်။ ဆက်လက် ၍ အားကစားမြင့်မားရေး၊ လေ့ကျင့်ရေးပြိုင်ပွဲကျင်းပပြုလုပ်ခြင်းတို့လည်း မတွေ့ရပါ။ ယခု အခါ အင်တာနက် Website သတင်းအရ ဇေယျာရွှေမြေဘောလုံးကလပ်အသင်းသည် ၂၀၁၇ ခုနှစ် မြန်မာနေရှင်နယ်လိဂ်ပြိုင်ပွဲမှာ ပါဝင်ယှဉ်ပြိုင်ခြင်းမပြုရန် အတည်ပြုခဲ့ပြီးတော့ အသင်းရှိ နည်းပြများ၊ အားကစားသမားများအား ထွက်ခွာခွင့်ပြုခြင်း၊ အသုံးပြုခွင့်ရထားသော ဘောလုံးကွင်းကို ၁၅-၉၂၀၁၆ ရက်နေ့မှာ မြန်မာနိုင်ငံဘောလုံးအဖွဲ့ချုပ်သို့ ပြန်လည်အပ်နှံခဲ့ကြောင်း သိရှိရပါတယ်။ ဒဂုံမြို့သစ်(တောင်ပိုင်း) မြို့နယ်ဘောလုံးအားကစားကွင်းဟာ အများပြည်သူ ပြန်လည်အသုံးပြုနိုင် ရေး၊ နိုင်ငံတော်နှင့် ကျန်းမာရေးအားကစားဝန်ကြီးဌာနမှ ပြန်လည်ရယူဆောင်ရွက်ပေးပါရန် မဲဆန္ဒရှင် ပြည်သူများမှ လိုလားလျက်ရှိပါတယ်။ သို့ဖြစ်ပါ၍ ပြည်သူ့လွှတ်တော်ဥက္ကဋ္ဌကြီးမှတစ်ဆင့်မေးမြန်းလို သည်မှာ ကျန်းမာရေးနှင့်အားကစားဝန်ကြီးဌာနသို့ ဒဂုံမြို့သစ်(တောင်ပိုင်း)မြို့နယ် ဘောလုံး အားကစားကွင်းကို အများပြည်သူအချိန်ပြည့်အသုံးပြုနိုင်ရန် ဇေယျာရွှေမြေကလပ်အသင်းနှင့် မြန်မာနိုင်ငံဘောလုံးအဖွဲ့ချုပ်တို့မှ ပြန်လည်ရယူဖို့အစီအစဉ်ရှိ/မရှိနှင့် ရှိပါက မည်သည့်အချိန်တွင် ပြန်လည်ရယူမည်။ ထို့နောက် အများပြည်သူအသုံးပြု နိုင်ရေးအတွက် မည်ကဲ့သို့ဆောင်ရွက်မည်ကို မေးမြန်းအပ်ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<speech type='speaker'>
ကျန်းမာရေးနှင့် အားကစားဝန်ကြီးဌာနက ဖြေကြားရန်ဖြစ်ပါတယ်။
</speech>
<speech><agency id='20'>ဒေါက်တာမြင့်ထွေး(ပြည်ထောင်စုဝန်ကြီး၊ ကျန်းမာရေးနှင့် အားကစားဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များခင်ဗျား။ မြန်မာ့ဘောလုံးအားကစား ပြန်လည်ဖွံ့ဖြိုးတိုးတက်လာစေရန်နှင့် နိုင်ငံတကာပြိုင်ပွဲများတွင် အောင်မြင်မှုများရရှိရန်အတွက် ယခင် နိုင်ငံတော်အေးချမ်းသာယာရေးနှင့် ဖွံ့ဖြိုးရေးကောင်စီအစိုးရ လက်ထက်တွင် နှစ်ရှည်စီမံကိန်းများရေးဆွဲကာ ဝန်ကြီးချုပ်ရုံး၏ ကြီးကြပ်လမ်းညွှန်ချက်အရ ရန်ကုန် တိုင်းဒေသကြီး၊ ဒဂုံမြို့သစ်(တောင်ပိုင်း)ရှိ မြို့နယ်အားကစားကွင်းအပါအဝင် မြန်မာတစ်နိုင်ငံလုံးရှိ ဘောလုံးအားကစားကွင်းပေါင်း ၂၄ ကွင်းအား ၂၁-၆-၂၀၁၁ ရက်နေ့တွင် ယခင်အားကစား ဝန်ကြီး ဌာနမှ မြန်မာနိုင်ငံဘောလုံးအဖွဲ့ချုပ်သို့ ငှားရမ်းစာချုပ်ချုပ်ဆိုခဲ့ပါတယ်။ မြန်မာနိုင်ငံဘောလုံးအဖွဲ့ချုပ်အနေဖြင့်လည်း သက်ဆိုင်ရာဘောလုံးကလပ်အသင်းများကို ကနဦး သုံးနှစ်အခမဲ့ငှားရမ်းပြီး အဆိုပါငှားရမ်းသည့် ကာလပြည့်သည့်နေ့၌ ရန်ကုန်တိုင်းဒေသကြီး၊ ဒဂုံမြို့သစ်(တောင်ပိုင်း)ရှိ မြို့နယ်အားကစားကွင်းအား တစ်နှစ်လျှင် ကျပ် ၁၂ သိန်းဖြင့် ဇေယျာရွှေမြေ ဘောလုံးအသင်းကို လေ့ကျင့်ရေးကွင်းအဖြစ် နှစ်ပေါင်း ၃၀ ချုပ်ဆိုပေးခဲ့ပါတယ်။ မြန်မာနိုင်ငံဘောလုံးအဖွဲ့ချုပ်အနေဖြင့် မြန်မာ့ဘောလုံးအဆင့်အတန်း တိုးတက်ရေးအတွက် ၂၀၀၉ ခုနှစ်မှစ၍ မြန်မာနေရှင်နယ်လိဂ် အမျိုးသားဘောလုံးပြိုင်ပွဲများ စတင်ကျင်းပခဲ့သည့်အပြင် အသက် ၂၀ နှစ်အောက်နှင့် အသက် ၁၈ နှစ်အောက် မြန်မာနေရှင်နယ်လိဂ် လူငယ်အမျိုးသား ဘောလုံးပြိုင်ပွဲများကိုလည်း တိုးချဲ့ကျင်းပပေးနိုင်ခဲ့ပါတယ်။ ဒါဟာ အလွန်ကောင်းတဲ့လက္ခဏာ တစ်ရပ်ဖြစ်ပါတယ်။ ယခုနှစ်မှာလည်း အခြားနိုင်ငံတွင်းဒေသများတွင် အမျိုးသမီးလိဂ်ဘောလုံးပြိုင်ပွဲများ ကျင်းပနေသကဲ့သို့ မြန်မာနေရှင်နယ်လိဂ် အမျိုးသမီးပြိုင်ပွဲများကိုလည်း စတင်ကျင်းပရန် ပြင်ဆင် ဆောင်ရွက်လျက်ရှိပါတယ်။ ဆိုလိုတာကတော့ ဒီကွင်းများဟာ မြန်မာနိုင်ငံရဲ့ ဘောလုံးလောက တိုးတက်မှုအတွက်လည်း အများကြီးအရေးကြီးပါတယ်။ အဓိကအချက်ကတော့ ကမ္ဘာ့ဘောလုံး အဖွဲ့ချုပ် (FIFA)အနေနဲ့ မြန်မာနေရှင်နယ်လိဂ် အမျိုးသား/အမျိုးသမီးဘောလုံးပြိုင်ပွဲများ ကျင်းပ ပြုလုပ်နိုင်မှသာလျှင် ကမ္ဘာ့ဘောလုံးအဖွဲ့ချုပ်၊ အာရှဘောလုံးအဖွဲ့ချုပ်နှင့် အရှေ့တောင်အာရှ ဘောလုံးအဖွဲ့ချုပ်တို့မှ မြန်မာနိုင်ငံဘောလုံးအဖွဲ့ချုပ်သို့ နည်းစနစ်ပိုင်းဆိုင်ရာနှင့် ပတ်သက်၍ အဆင့်မီနည်းပြ A လိုင်စင်၊ B လိုင်စင်၊ C လိုင်စင်နည်းပြသင်တန်းများအတွက် ကူညီပံ့ပိုးခြင်း၊ ဒိုင်လူကြီးများနှင့်ပတ်သက်၍ နိုင်ငံတကာအဆင့်မီ ဒိုင်လူကြီးများ ပေါ်ထွက်လာရေးအတွက် ကူညီ ပံ့ပိုးခြင်း၊ ဘောလုံးကွင်းနှင့် ဆက်စပ်သော အကူအညီပစ္စည်းများ ပံ့ပိုးကူညီခြင်းတို့ကို ရရှိမည် ဖြစ်ပါတယ်။ ဒီလိဂ်တွေ၊ ပြိုင်ပွဲတွေမလုပ်လို့ရှိရင် ဒါတွေမရပါဘူးခင်ဗျား။ အဲဒီတော့ မြန်မာနိုင်ငံ ဘောလုံးအဖွဲ့ချုပ်ကို ကျွန်တော်စုံစမ်းတဲ့အခါမှာလည်း ဒီအချက်တွေကို ကျွန်တော်တို့ကို ပြန်လည်ပြီး ပြောကြားပါတယ်။ ရန်ကုန်တိုင်းဒေသကြီး၊ ဒဂုံမြို့ သစ်(တောင်ပိုင်း)မြို့နယ် ဘောလုံးကွင်းအား ပြန်လည်ပြုပြင်ပြီး မြန်မာနေရှင်နယ်လိဂ် အမျိုးသမီးပြိုင်ပွဲကို ကျင်းပပြုလုပ်ရန်ရှိနေပါတယ်။ အဲဒီတော့ ဆက်လက် သုံးစွဲခွင့်ပြုရေးနှင့် လွှတ်တော်ကိုယ်စားလှယ်ကြီးတင်ပြတဲ့ ဒေသခံပြည်သူလူထုများသုံးစွဲရန် လိုအပ်ပါက ကျန်းမာရေးနှင့် အားကစားဝန်ကြီးဌာနကို ကြိုတင်အကြောင်းကြားလို့ရှိရင် ကျွန်တော်တို့ ရအောင်လုပ်ပေးပါမယ်။ ပြည်သူများကစားခွင့်ကို ရအောင်လုပ်ပါမယ်။ အခုနက လွှတ်တော်ကိုယ်စားလှယ်ကြီး တင်ပြတဲ့အချက်မှာပါပါတယ်။ စာချုပ်ပါအချက်အလက်များကို သူတို့ မဆောင်ရွက်ဘူးလို့ပြောပါတယ်။ ကျွန်တော် ဒီကနေပြန်တာနဲ့ စာချုပ်ပါအချက်တစ်ချက်ချင်းကိုကြည့် ပြီး ဒီအဖွဲ့ချုပ်နဲ့ ခေါ်ပြီးတွေ့ပါမယ်။ ဒါတွေမလုပ်လို့မရဘူး။ သူတို့ဒါတွေကို Maintain လုပ်ရမယ်ခင်ဗျား။ ဒါကို Maintain မလုပ်ဘဲနဲ့ ထပ်ဆင့်ငှားတာတို့၊ တာဝါတိုင်တွေဆိုတာ လုံးဝ လက်ခံစရာအကြောင်း မရှိပါဘူး။ ဒီကိစ္စတွေကို ကျွန်တော်အမြန်ဆုံးလုပ်ပါ့မယ်။ ကျွန်တော်အထူး တင်ပြချင်တာကတော့ ပြည်သူကလုပ်မယ်ဆိုရင် ကျွန်တော်တို့ကို အကြောင်းကြားပါ။ မြို့နယ်အား ကာကနေ ကျွန်တော်ရအောင် ကျွန်တော်တို့အာမခံပါတယ်။ ပြည်သူကစားဖို့အတွက်ကိုမရဘူးဆိုတာ ဒါ လုံးဝအဓိပ္ပာယ်မရှိပါဘူး။ တစ်ဦးတစ်ယောက်တစ်ဖွဲ့အတွက်ကို ကျွန်တော်တို့ မလုပ်ပါဘူး။ ဖြစ်အောင်လုပ်ပေးပါ့မယ်။ သို့ဖြစ်ပါ၍ မြန်မာနိုင်ငံ အမျိုးသား၊ အမျိုးသမီးများ ဘောလုံးကစားနည်းဖွံ့ဖြိုးတိုးတက်ရေး နှင့် နိုင်ငံတကာပြိုင်ပွဲများမှာ အောင်မြင်မှုရရှိရေးအတွက်လည်းကောင်း၊ ဒေသတွင်းနိုင်ငံများနည်းတူ မြန်မာအမျိုးသမီးနေရှင်နယ်လိဂ်ဘောလုံးပွဲများ ကျင်းပပြု လုပ်နိုင်ရန်အတွက်လည်း စာချုပ် စည်းကမ်းများအရလည်းကောင်း၊ မြန်မာနိုင်ငံဘောလုံးအဖွဲ့ချုပ်မှ မေတ္တာရပ်ခံချက်အရလည်း ကောင်း ကျွန်တော်တို့အနေနဲ့ လောလောဆယ်တော့ ပြန်လည်တောင်းယူဖို့ အစီအစဉ်မရှိသေးပါဘူး။ အဲဒါကို ကျွန်တော်တင်ပြချင်ပါတယ်။ ကျေးဇူးတင်ပါတယ်ခင်ဗျား။ ဦးအေးနိုင် ဒဂုံမြို့ သစ်(တောင်ပိုင်း)မဲဆန္ဒနယ်]။ ။ ဆက်စပ်မေးခွန်း မေးခွင့်ပြုပါ။ ဥက္ကဌကြီးခင်ဗျား။ ဒီလိုပဲစာချုပ်တွေချုပ်လိုက်၊ ၁၀ နှစ်ကြာမှ တစ်ခါပြန်သုံးသပ်လိုက်နဲ့ အဲဒီလို ဖြစ်မယ့်အစား ဆက်လက်ပြီးတော့ သူတို့ဆောင်ရွက်မယ်ဆိုရင်လည်း ကျွန်တော့်အနေနဲ့ကတော့ အားကစားနှင့် ကျန်းမာရေးဝန်ကြီးဌာနကပဲ ထိန်းချုပ်ပြီးတော့ စီမံကွပ်ကဲခွင့်ပြု စေချင်ပါတယ်။ အဲဒါမှ လည်း အများပြည်သူ လက်တွေ့ဆောင်ရွက်နိုင်မှာ ဖြစ်တဲ့အတွက် အဲဒီလိုများ ဆက်လက်ဆောင်ရွက် ပေးနိုင်ဖို့ အစီအစဉ်ရှိ/မရှိ တစ်ဆက်တစ်စပ်တည်းမေးခွန်း မေးမြန်းအပ်ပါတယ်ခင်ဗျား။</speech>
<speech type='speaker'>ပြန်လည်ဖြေကြားပေးပါ။</speech>
<speech><agency id='20'>ဒေါက်တာမြင့်ထွေး(ပြည်ထောင်စုဝန်ကြီး၊ ကျန်းမာရေးနှင့် အားကစားဝန်ကြီးဌာန)</agency>အလွန်ကောင်းတဲ့အချက်ဖြစ်ပါတယ်။ ကျွန်တော်လုပ်ချင်ပါတယ်။ သို့သော် ကျွန်တော့်အနေနဲ့ကတော့ ကျွန်တော့် Level နဲ့ ဆုံးဖြတ်လို့မရပါဘူး။ ဒီကိစ္စကို ကျွန်တော် Cabinet ကို တင်ပြီးကျွန်တော်လုပ်ပါ မယ်။ ကျွန်တော့်အနေနဲ့ ဒီကွင်းတွေကို ထိန်းချုပ်နိုင်မှသာလျှင် ကျွန်တော်တို့အားကစားဟာ ဒါထက် ပိုတိုးတက်မယ်။ ပြည်သူတွေကစားမှ အားကစားတိုးတက်မှာပါ။ ဒါကတော့ ကျွန်တော်လက်ခံပါတယ်။ ကျွန်တော်လုပ်မှာပါခင်ဗျား။ ကျွန်တော် Cabinet အထိတင်ဖို့ ကျွန်တော်တို့စီစဉ်ပါမယ်ခင်ဗျား။ ကျေးဇူးတင်ပါတယ်။</speech>
</Q-A>
<Q-A>
<title>
ဆိပ်ဖြူမြို့နယ်၊ အနောက်ကမ်းဖြူကျေးရွာရှိ ကျေးလက်ကျန်းမာရေးဌာန(ခွဲ)မှ ကျေးလက်ကျန်းမာရေး ဌာနသို့ အဆင့်တိုးမြှင့်ဖွင့်လှစ်ပေးနိုင်ခြင်းရှိ/မရှိနှင့်စပ်လျဉ်းသည့်မေးခွန်း
</title>
<speech type='speaker'>
ဆိပ်ဖြူမဲဆန္ဒနယ်မှ ဦးအောင်သိုက် မေးမြန်းဖို့ ဖြစ်ပါတယ်။
</speech>
<speech><mp id='264'>ဦးအောင်သိုက်(ဆိပ်ဖြူမဲဆန္ဒနယ်)</mp> လေးစားအပ်ပါသော ပြည်သူ့လွှတ်တော် ဥက္ကဌကြီးနှင့် ပြည်ထောင်စုဝန်ကြီးများ၊ ပြည်သူ့လွှတ်တော်ကိုယ်စားလှယ်များ၊ ဧည့်သည်တော်များ မင်္ဂလာအပေါင်းနှင့်ပြည့်စုံပါစေကြောင်း ဆုမွန်ကောင်းတောင်းလိုက်ပါတယ်။ ကျွန်တော်ကတော့ မကွေးတိုင်းဒေသကြီး၊ ဆိပ်ဖြူမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးအောင်သိုက်ဖြစ်ပါ တယ်။ ဥက္ကဋ္ဌကြီးခင်ဗျား။ ဥက္ကဌကြီးမှတစ်ဆင့် ဆိပ်ဖြူမြို့နယ်၊ အနောက်ကမ်းဖြူကျေးရွာရှိ ကျေးလက် ကျန်းမာရေးဌာန(ခွဲ)အား ကျေးလက်ကျန်းမာရေးဌာနအဖြစ် တိုးမြှင့်ပေးရန်အစီအစဉ်ရှိ/မရှိကို မေးမြန်းသွားမှာဖြစ်ပါတယ်။ ဥက္ကဌကြီးခင်ဗျား။ ဆိပ်ဖြူမြို့နယ်၊ အနောက်ကမ်းဖြူကျေးရွာရှိ အခြေခံ ပညာအထက်တန်းကျောင်းသည် ဆိပ်ဖြူမြို့နယ်မှ ကျေးရွာ ၃၂ ရွာနှင့် ပခုက္ကူမြို့နယ်မှ ကျေးရွာရှစ်ရွာ စုစုပေါင်း ၄၀ ရွာမှ ကျောင်းသားကျောင်းသူများ လာရောက်ပညာသင်ကြားနေသော ကျောင်းဖြစ်ပါ တယ်။ တက္ကသိုလ်စာမေးပွဲ စာစစ်ဌာနရှိပါသောကြောင့် စာမေးပွဲရက်များတွင် ကျန်းမာရေးမကောင်း သော ကျောင်းသားကျောင်းသူများ ဆေးရုံတက်စာဖြေရန်လည်း လိုအပ်ပါတယ်။ ကျောင်းသားကျောင်း သူ ၈၀၀ ကျော်တို့၏ကျန်းမာရေးကိုလည်း အနီးကပ်စောင့်ရှောက်ပြုစုရန်လည်းလိုအပ်ပါတယ်။ ဥက္ကဋ္ဌ ကြီးခင်ဗျား။ အနောက်ကမ်းဖြူကျေးရွာသည် ဆိပ်ဖြူမြို့နယ်ဆေးရုံနှင့် ၂၇ မိုင်ကွာဝေးပြီး ပခုက္ကူ ဆေးရုံနှင့် ၃၆ မိုင်ကွာဝေးပါသောကြောင့် အရေးပေါ်လူနာများနှင့် သားဖွား၊ မြွေကိုက်၊ ထိခိုက်ရှနာ၊ မမျှော်လင့်သော Accident များ၊ အခြားကူးစက်ရောဂါများ ဖြစ်ပွားပါက ခရီးကြမ်းနှင့် တောင်ကျ ချောင်းသုံးချောင်းကို ခက်ခက်ခဲခဲကျော်ဖြတ်ရပါတယ်။ လူနာများမှာလည်း မဆုံးရှုံးသင့်ဘဲ နှစ်စဉ် ဆုံးရှုံးနေရပါတယ်။ ရွာ ၁၆ ရွာ၊ အိမ်ထောင်စု ၂၄၆၄၊ လူဦးရေက ၁၂၅၉၀ နှင့် ပခုက္ကူမြို့နယ်အတွင်းရှိ ကျေးရွာများမှာလည်း ပခုက္ကူ ဆေးရုံနှင့် မိုင် ၃၀ ကွာဝေးသောကြောင့် ဆိပ်ဖြူမြို့နယ်၊ အနောက် ကမ်းဖြူကျေးရွာ ကျေးလက်ကျန်းမာရေးဌာန(ခွဲ)သို့ မှီခိုအားထားပြီးတော့ လာရောက်ဆေးကုသမှု များပြုလုပ်ကြရပါတယ်။ ကျေးလက်ကျန်းမာရေးဌာန(ခွဲ)မှ ကျေးလက်ကျန်းမာရေးဌာနသို့ တိုးမြှင့် ပေးမယ်ဆိုရင် မြေနေရာ ၂.၅၉ ဧက လျာထားပြီးဖြစ်ပါတယ်။ သို့ပါ၍ ဆိပ်ဖြူမြို့နယ်၊ အနောက် ကမ်းဖြူကျေးရွာ ကျေးလက်ကျန်းမာရေးဌာန(ခွဲ)သို့ လာရောက်ကုသမှုများမှာ ဆိပ်ဖြူမှ ၁၆ ရွာ၊ ပခုက္ကူမှ ရှစ်ရွာရှိပါတယ်။ စာစစ်ဌာနရှိသောရွာဖြစ်သောကြောင့် ကျောင်းသားများ၏ အနီးကပ် ကြီးကြပ်ကုသမှုပြုခြင်းအားဖြင့် ဆင်းရဲနွမ်းပါးမှုကိုလည်း လျှော့ချနိုင်ပါတယ်။ သို့ပါသောကြောင့် လေးစားရပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ဆိပ်ဖြူမြို့နယ်၊ အနောက်ကမ်းဖြူကျေးရွာရှိ ကျေးလက်ကျန်းမာရေးဌာန(ခွဲ)အား ကျေးလက်ကျန်းမာရေးဌာနသို့ အဆင့်တိုးမြှင့်ဖွင့်လှစ်ပေးနိုင်ခြင်းရှိ/မရှိ၊ ရှိပါက မည်သည့်နှစ်၊ မည်သည့်အချိန်ကာလတွင် ဖွင့်လှစ် ပေးမည်ကိုသိရှိလိုပါ၍ ဥက္ကဋ္ဌကြီးမှတစ်ဆင့် သက်ဆိုင်ရာဝန်ကြီးဌာနသို့ ကျေးရွာလူထုကိုယ်စား မေးမြန်းခြင်းဖြစ်ပါတယ်။ အားလုံး ကျန်းမာချမ်းသာကြပါစေ။</speech>
<speech type='speaker'>
ကျန်းမာရေးနှင့် အားကစားဝန်ကြီးဌာနက ဖြေကြားရန်ဖြစ်ပါတယ်။
</speech>
<speech><agency id='20'>ဒေါက်တာမြင့်ထွေး(ပြည်ထောင်စုဝန်ကြီး၊ ကျန်းမာရေးနှင့်အားကစားဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များခင်ဗျား။ မကွေးတိုင်းဒေသကြီး၊ ဆိပ်ဖြူမြို့နယ်၊ အနောက်ကမ်းဖြူ ကျေးလက်ကျန်းမာရေးဌာန(ခွဲ)သည် အင်းကန်ကျေးလက်ကျန်းမာရေးဌာနအပိုင် ဌာနခွဲတစ်ခုဖြစ်ပါတယ်။ အနောက်ကမ်းဖြူကျေးရွာသည် အင်းကန်ကျေးရွာ ကျန်းမာရေးဌာနနှင့် ၁၈ မိုင်၊ ဆိပ်ဖြူမြို့နယ်ဆေးရုံနှင့် ၂၇ မိုင်ကွာဝေးပါတယ်။ ယောချောင်းဘေးတွင်တည်ရှိပြီး မိုးတွင်းကာလတွင်လည်း ယောချောင်းကို ဖြတ်သွားရတဲ့အတွက် အထူးခက်ခဲတာကို ကျွန်တော်တို့တွေ့ရှိရပါတယ်။ အရေးပေါ်လူနာများနှင့် အခြားကူးစက်ရောဂါများ ဖြစ်ပွားလာပါက သွားလာရေး အလွန်ခက်ခဲပါတယ်။ တက္ကသိုလ်ဝင်စာမေးပွဲစာစစ်ဌာနရှိသောရွာ ဖြစ်သောကြောင့်လည်း ကျောင်းသားကျောင်းသူများကို အနီးကပ်ကြီးကြပ်ကုသပေးရန် လိုအပ်ပါ တယ်။ ဒီ အနောက်ကမ်းဖြူ ကျေးလက်ကျန်းမာရေးဌာန ဖွင့်လှစ်ဖို့ဆိုရင် အဆောက်အဦဆောက်လုပ် ရန်မြေနေရာ တစ်ဧကလည်းရှိပါတယ်။ ကျေးလက်ကျန်းမာရေးဌာန ဖွင့်လှစ်ခွင့်ရမယ်ဆိုရင် အနောက် ကမ်းဖြူကျေးရွာအပါအဝင် ကျေးရွာပေါင်း ၁၆ ရွာ၊ အိမ်ခြေ ၂၅၀၀၊ လူဦးရေ ၁၃၀၀၀ ကျော်၊ တစ်နှစ်အောက်ကလေး ၂၃၀ ကျော်၊ သုံးနှစ်အောက်ကလေး ၆၅၀၊ ငါးနှစ်အောက်ကလေး ၂၀၀၁ ဦးနှင့် ကိုယ်ဝန်ဆောင် ၂၄၁ ဦးတို့အား ကျန်းမာရေးစောင့်ရှောက်မှု လွှမ်းခြုံမှုပေးနိုင်မှာဖြစ်ပါတယ်။ သို့ဖြစ်ပါ၍ အနောက်ကမ်းဖြူ ကျေးလက်ကျန်းမာရေးဌာန(ခွဲ)အား ကျေးလက်ကျန်းမာရေးဌာန (Rural Health Center)အဆင့်သို့ တိုးမြှင့်ရန်လိုအပ်ပါကြောင်း မကွေးတိုင်းဒေသကြီး ပြည်သူ့ ကျန်းမာရေးဦးစီးမှူးမှလည်း တင်ပြထားတဲ့အတွက် ၂၀၁၇-၂၀၁၈ ဘဏ္ဍာရေးနှစ်တွင် အနောက် ကမ်းဖြူ ကျေးလက်ကျန်းမာရေးဌာန(ခွဲ)အား ကျေးလက်ကျန်းမာရေးဌာနအဖြစ် အဆင့်တိုးမြှင့် ဖွင့်လှစ်ရရှိရေးအတွက် စီစဉ်ဆောင်ရွက်မည်ဖြစ်ပါကြောင်းနှင့် ဖွင့်ပြီးလျှင်ပြီးချင်း ကျန်းမာရေး ဝန်ထမ်းများကို ချက်ချင်းခန့်ဖို့အစီအစဉ် လုပ်ထားသည့်အပြင် လိုအပ်သောပစ္စည်းကိရိယာများ လည်း ပံ့ပိုးဖို့ အဆင်သင့်လုပ်ထားမည်ဖြစ်ကြောင်း တင်ပြလိုပါတယ်။ အားလုံးကို ကျေးဇူးတင်ပါ တယ်ခင်ဗျား။ </speech>
<speech><agency id='20'>ဒေါက်တာမြင့်ထွေး(ပြည်ထောင်စုဝန်ကြီး၊ ကျန်းမာရေးနှင့်အားကစားဝန်ကြီးဌာန)</agency>တစ်နှစ်ပျမ်းမျှ လူနာဦးရေက တစ်နေ့ကိုတော်တော်နည်းနေပါတယ်။ နှစ်ဦး၊ တစ်ဦးပဲဖြစ်ပါတယ်။ ဒါစာရင်းဇယားပဲ မှားလို့လား၊ ဆရာဝန်ကြောင့်လားဆိုတာ ဒီအခြေအနေကိုသုံးသပ်ဖို့ ဦးစီးမှူးကို ကျွန်တော်တို့ အကြောင်းကြားထားပါတယ်။ ဒီလို လုံးဝမဖြစ်သင့်ပါဘူး။ ဒီနေရာက လိုလည်း လိုအပ် တယ်။ ခုနက ပြောတဲ့ ယောချောင်းရှိလို့မသွားနိုင်တာလား၊ ဘာလားဆိုတာ ကျွန်တော်တို့ အသေးစိတ် လေ့လာမယ်။ လေ့လာပြီးရင် လွှတ်တော်ကိုယ်စားလှယ်ကို ကျွန်တော် တိုက်ရိုက်ဆက်သွယ်ပြီး တင်ပြပေးပါမယ်။ အားလုံး ကျေးဇူးတင်ပါတယ်။</speech>
</Q-A>
<Q-A>
<title>
မောက်မယ်မြို့နယ်၊ ဟိုနမ့်ကျေးရွာအုပ်စု၊ ဟိုနမ့်တိုက်နယ်(၁၆)ခုတင်ဆံ့ ပြည်သူ့ဆေးရုံကြီး ပြန်လည်ပြုပြင်ပေးမည့် အစီအစဉ်များ၊ ဆရာဝန်နေအိမ်နှင့် ဝန်ထမ်းနေအိမ်များ ဆောင်ရွက်ပေးမည့် အစီအစဉ်များကို သိလိုခြင်းနှင့်စပ်လျဉ်းသည့်မေးခွန်း
</title>
<speech type='speaker'>
မောက်မယ်မဲဆန္ဒနယ်မှ ဦးစိုင်းငေါင်းဆိုင်ဟိန်း မေးမြန်းဖို့ဖြစ်ပါတယ်။
</speech>
<speech><mp id='410'>ဦးစိုင်းငေါင်းဆိုင်ဟိန်းမောက်မယ်မဲဆန္ဒနယ်)</mp> လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ပြည်ထောင်စုဝန်ကြီးများ အားလုံးကျန်းမာ ရွှင်လန်းကြပါစေကြောင်း ဦးစွာနှုတ်ခွန်းဆက်သ ဂါရဝပြုအပ်ပါတယ်။ ကျွန်တော်ကတော့ ရှမ်းပြည်နယ် (တောင်ပိုင်း)၊ လင်းခေးခရိုင်၊ မောက်မယ်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးစိုင်းငေါင်းဆိုင်ဟိန်းဖြစ်ပါတယ်ခင်ဗျား။ မောက်မယ်မြို့နယ်၊ ဟိုနမ့်ကျေးရွာအုပ်စု ဟိုနမ့်တိုက်နယ် (၁၆)ခုတင်ဆံ့ဆေးရုံကြီး အဆင့်မီပြန်လည်ပြုပြင်မွမ်းမံနိုင်ရေးအတွက် ဤမေးခွန်းကို မေးမြန်းခွင့် တောင်းခံအပ်ပါတယ်။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ဟိုနမ့်တိုက်နယ်ဆေးရုံသည် ဟိုနမ့် ကျေးရွာအုပ်စုနှင့် ပန်းတန်ကျေးရွာအုပ်စုနေ ပအိုဝ်းတိုင်းရင်းသားများအတွက် အဓိကအားကိုး အားထားရသောဆေးရုံတစ်ခုဖြစ်ပြီး ယခင် ရ.လ.လ.ဖ အဖွဲ့ငြိမ်းချမ်းရေးရယူစဉ်က တည်ဆောက်ခဲ့ တဲ့ဆေးရုံကြီးဖြစ်ပါတယ်။ ယခုအခါ အဆောက်အဦနှင့် အခန်းဖွဲ့စည်းမှုများမှာ ပျက်စီးယိုယွင်းလျက် ရှိပြီးတော့ ယနေ့အထိ ခေတ်မီသောအဆောက်အဦနှင့် များစွာကွာခြားနေပြီဖြစ်ပါတယ်။ ပြန်လည် မွမ်းမံမည်ဆိုပါက အကြီးစားပြုပြင်မွမ်းမံရမည်ဖြစ်ပါတယ်။ ဒါမှမဟုတ်ရင်လည်း အသစ်ဆောက်လုပ် ရန်လိုအပ်မယ်လို့ ယူဆပါတယ်ခင်ဗျား။ ယခင်အစိုးရလက်ထက်မှာ ပြုပြင်မွမ်းမံမှုချမှတ်ခဲ့သော်လည်း အကူးအပြောင်းကာလဖြစ်တဲ့အတွက် ယနေ့ထိတိုင် အကောင်အထည်ဖော် ဆောင်ရွက်နိုင်ခြင်းမရှိ ရန်လိုအပ်မယ်လို့ ကြိုးစားပြုပြင်မွမ်းမံရအဦနှင့် များစွာ တာကိုတွေ့ရပါတယ်။ ဥက္ကဋ္ဌကြီးခင်ဗျား။ ဟိုနမ့်တိုက်နယ်ဆေးရုံနှင့်ပတ်သက်တဲ့ Power Point ပုံများ အနည်းငယ်တင်ပြခွင့်ပြုပါခင်ဗျား။ ဒါက ကျွန်တော်တို့ မောက်မယ်၊ ဟိုနမ့်တိုက်နယ်၊ ပအိုဝ်းဒေသက ဖွင့်ထားတဲ့ (၁၆)ခုတင်ဆံ့တိုက်နယ်ဆေးရုံဖြစ်ပါတယ်ခင်ဗျား။ ဒါက မြင်ရတဲ့အတိုင်းပဲ အဲဒီခေါင်မိုး များဟာ ယခင်ကမိုးထားတဲ့သွပ်များဟာ နှစ်ပရိစ္ဆေဒကြာမြင့်ပြီဖြစ်တဲ့အတွက် ခေါင်မိုးများ သံချေး စားခြင်း၊ ပေါက်ပြဲခြင်း၊ အခန်းများယိုစိမ့်နေတာကို တွေ့ရမှာဖြစ်ပါတယ်။ ဒါ လူနာစမ်းသပ်ခန်းဖြစ်ပါ တယ်။ အင်မတန်မှကျဉ်းမြောင်းတဲ့အခန်းထဲမှာ ဆောင်ရွက်ထားရတာဖြစ်ပါတယ်။ သားဖွားခန်းဆိုရင် လည်း ဒီအတိုင်းပဲ။ ခေတ်မီတဲ့အဆင့်အနေအထားမျိုး မရှိပါဘူးခင်ဗျား။ အထူးသဖြင့် လူနာဆောင် တွေထားတဲ့နေရာမှာ ခုတင်တွေဟာ မျက်နှာချင်းဆိုင်ထားလို့မရပါဘူး။ ခုတင်နှစ်လုံးမဝင်ပါဘူး ခင်ဗျား။ တစ်လုံးတည်းနဲ့ပဲ (၁၆)ခုတင်ဆိုတဲ့အနေအထားမျိုးကို ဆောင်ရွက်ထားရခြင်းဖြစ်ပါတယ်။ ဒါ အမိုးမကောင်းတော့တဲ့အတွက် အဲဒီမှာ ပေါက်ပြဲနေတဲ့ဟာတွေက မျက်နှာကြက်ကနေတစ်ဆင့် အောက်မှာ၊ နံရံတွေမှာ တွေ့မြင်ရပုံဖြစ်ပါတယ်။ ဒါက ယခု လက်ရှိဆေးရုံကြီးဝင်းအတွင်းမှာရှိတဲ့ မြေလွတ်၊ မြေလပ်နေရာတွေဖြစ်ပါတယ်။ တကယ်လို့ ဒါ အသစ်ဆောက်လုပ်ခွင့်ပြုမယ်ဆိုလည်း ဆောက်လုပ်နိုင်တဲ့အကြောင်း တင်ပြထားတဲ့ပုံဖြစ်ပါတယ်ခင်ဗျား။ သို့ဖြစ်ပါ၍ ဟိုနမ့်တိုက်နယ် (၁၆)ခုတင်ဆံ့ဆေးရုံကြီး အဆင့်မီပြုပြင်မွမ်းမံနိုင်ရေးအတွက် လွှတ်တော်ဥက္ကဋ္ဌကြီးမှတစ်ဆင့် တင်ပြ အပ်ပါတယ်။ အောက်ပါမေးခွန်းများကိုလည်း ရိုသေစွာမေးမြန်းအပ်ပါတယ်ခင်ဗျား။ မေးခွန်း(၁) မောက်မယ်မြို့နယ်၊ ဟိုနမ့်ကျေးရွာအုပ်စု၊ ဟိုနမ့်တိုက်နယ်(၁၆)ခုတင်ဆံ့ ပြည်သူ့ဆေးရုံကြီး အဆင့်မီပြုပြင်မွမ်းမံပေးနိုင်မည့်အစီအစဉ်များကို သိရှိလိုပါတယ်။ မေးခွန်း(၂) ဟိုနမ့်တိုက်နယ်ဆေးရုံ၊ ဆရာဝန်နေအိမ်နှင့် ဝန်ထမ်းများနေအိမ် ဆောင်ရွက်ပေးနိုင်မည့်အစီအစဉ် များကို သိရှိလိုပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<speech type='speaker'>
ကျန်းမာရေးနှင့် အားကစားဝန်ကြီးဌာနက ဖြေကြားရန်ဖြစ်ပါတယ်။
</speech>
<speech><agency id='20'>ဒေါက်တာမြင့်ထွေး(ပြည်ထောင်စုဝန်ကြီး၊ ကျန်းမာရေးနှင့်အားကစားဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များခင်ဗျား။ ဒီနေရာမှာ ကျွန်တော် တစ်ခုတောင်းပန်ချင်တာကတော့ ကျွန်တော်တို့ မေးခွန်းတွေကို မေးထားပါ တယ်။ သို့သော် ဒီမှာ Power Point လာပြတဲ့အခါမှာ အရင်မေးတဲ့မေးခွန်းထဲမှာ မပါတာတွေလည်း ပါတဲ့အတွက် ကျွန်တော်လည်း တစ်ခါတလေကျတော့ ဗြုန်းကနဲဖြေရတာ မှားသွားမှာကို ကျွန်တော် စိုးရိမ်ပါတယ်။ ကျွန်တော် Request လုပ်ချင်တာကတော့ အကယ်၍ Power Point ပြမယ်ဆိုလို့ရှိရင် ကျွန်တော်တို့ ကြိုပြီးတော့ပြရင် အဲဒီထဲမှာပါတာတွေ ကျွန်တော်တို့ အကုန်လုံးကြားမှာပါ။ မပါတာတွေလည်း ပါလာတဲ့အခါကျတော့ ဖြေရတာ နည်းနည်းလေးတော့ခက်ပါတယ်ခင်ဗျား။ အဲဒါ လေး အရင်တင်ပြချင်တာပါ။ ရှမ်းပြည်နယ်၊ မောက်မယ်မြို့နယ်ရှိ ဟိုနမ့်တိုက်နယ်ဆေးရုံဟာ ယခင် ရှမ်းပြည်နယ်လူမျိုး ပေါင်းစုံ ပြည်သူ့လွတ်မြောက်ရေးအဖွဲ့ (ရ.လ.လ.ဖ) ငြိမ်းချမ်းရေးယူစဉ်က ၁၉၉၉-၂၀၀၀ ခုနှစ်တွင် တည်ဆောက်ခဲ့သောဆေးရုံဖြစ်ပြီး ကုသရေးဦးစီးဌာနရဲ့ စံကိုက်ဆေးရုံတည်ဆောက်မှုနှင့် လုံးဝမညီ ပါဘူး။ ၂၀၁၅-၂၀၁၆ ဘဏ္ဍာရေးနှစ်တွင် ဆရာဝန်နေအိမ်နှင့် ဝန်ထမ်းအိမ်ရာဆောက်လုပ်ခြင်း အတွက် ရန်ပုံငွေသန်း ၂၀၀ ခွဲဝေချခဲ့ပါတယ်။ သို့သော်လည်း ရန်ပုံငွေပြောင်းလွှဲချိန်တွင် ဘဏ္ဍာ ရေးနှစ် ပြီးဆုံးသောအချိန်မှာသာ ရန်ပုံငွေလွှဲပြောင်းခွင့်ရတဲ့အတွက် အကောင်အထည်ဖော် ဆောင်ရွက်နိုင်ခြင်းမရှိဘဲ ပြန်အပ်လိုက်ရပါတယ်။ သို့ဖြစ်ပါ၍ ဟိုနမ့်တိုက်နယ်ဆေးရုံအား ဝန်ထမ်းအိမ်ရာအပါအဝင် စံကိုက်ဆောက်လုပ်ခွင့်ရရှိရေးအတွက် ၂၀၁၇-၂၀၁၈ ဘဏ္ဍာရေးနှစ်တွင် အဆိုပြု တင်ပြတောင်းခံထားပြီးဖြစ်တဲ့အတွက် ခွင့်ပြုမိန့်ရပါက ချက်ချင်းဆောင်ရွက်ပေးမည်ဖြစ် ကြောင်း တင်ပြလိုပါတယ်။ အားလုံး ကျေးဇူးတင်ပါတယ်။</speech>
<speech type='speaker'>
ခုနက ပြည်ထောင်စုဝန်ကြီး ပြောတာနဲ့ပတ်သက်လို့ ကျွန်တော်တို့ မေးခွန်း ပို့တဲ့အခါမှာ အဲဒီမေးခွန်းအပေါ်မှာပဲ အဓိကဦးတည်ပြီးဖြေတာ လုံလောက်ပါတယ်။ အခု ပြည်ထောင်စုဝန်ကြီး ဖြေနေတာတွေကလည်း တိုတိုနဲ့လိုရင်း တော်တော်လေးပြည့်ပြည့်စုံစုံ လုံလောက် ပါတယ်။ သို့သော် Power Point ထိုးတဲ့ကိစ္စကတော့ ကျွန်တော်တို့ ဒီမှာတောင်မှ Power Point ကို ၉ နာရီလောက်မှရတာတွေရှိပါတယ်။ Power Point ကတော့ ကြိုပြီးတော့ပို့လို့ကတော့ မဖြစ်ပါဘူး။ သို့သော် Power Point မှာပါတာကို ကိုယ်ဖြေနိုင်လည်းဖြေလိုက်ပါ။ မဖြေနိုင်လည်း သူကတော့ အဓိကမကျဘူး။ တရားဝင်စာနဲ့ပေနဲ့ မေးတဲ့မေးခွန်းအပေါ်မှာပဲ လုံလောက်အောင်ဖြေရင် ပြည့်စုံပါ တယ်။
</speech>
</Q-A>
<Q-A>
<title>
ပင်လောင်းမြို့ရှိ (၂၅)ခုတင်ဆံ့ ပြည်သူ့ဆေးရုံကို ခုတင်(၅၀)ဆံ့ ပြည်သူ့ဆေးရုံအဖြစ်သို့ အဆင့်မြှင့်တင် ပေးရန်အစီအစဉ်ရှိ/မရှိနှင့် စပ်လျဉ်းသည့်မေးခွန်း
</title>
<speech type='speaker'>
ပင်လောင်းမဲဆန္ဒနယ်မှ ဦးခွန်မောင်သောင်း မေးမြန်းဖို့ဖြစ်ပါတယ်။
</speech>
<speech><mp id='392'>ဦးခွန်မောင်သောင်း(ပင်လောင်းမဲဆန္ဒနယ်)</mp> လေးစားရပါသော ပြည်သူ့လွှတ်တော် ဥက္ကဌကြီးနှင့် ပြည်သူ့လွှတ်တော်ကိုယ်စားလှယ်များ၊ ပြည်ထောင်စုဝန်ကြီးများနှင့် ဧည့်သည်တော်များ အားလုံး ကိုယ်ရောစိတ်ပါ နှစ်ဖြာသောသုခနှင့် ပြည့်ဝကြပါစေလို့ ဦးစွာ ကျွန်တော် မေတ္တာပို့သအပ် ပါတယ်။ ကျွန်တော်ကတော့ ပအိုဝ်းကိုယ်ပိုင်အုပ်ချုပ်ခွင့်ရဒေသ၊ ပင်လောင်းမဲဆန္ဒနယ် ပြည်သူ့ လွှတ်တော်ကိုယ်စားလှယ် ဦးခွန်မောင်သောင်း ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ပင်လောင်းမြို့ရှိ ၂၅ ခုတင် ပြည်သူ့ဆေးရုံကို ခုတင် ၅၀ ဆံ့ ဆေးရုံအဖြစ်သို့ အဆင့်မြှင့်တင်ပေးရန် အစီအစဉ်ရှိ/မရှိသိလိုကြောင်း ကြယ်ပွင့်ပြမေးခွန်းမေးမြန်းရခြင်းကိစ္စနှင့်ပတ်သက်ပြီး အနည်းငယ် တင်ပြခွင့်ပြုပါခင်ဗျား။ ပင်လောင်းမြို့နယ်ဟာ ပင်လယ်အမြင့်ပေ ၄၈၂၀ ခန့်တည်ရှိပြီးတော့ မြို့နယ် အတွင်း တောတောင်ထူထပ်ပြီး ဆောင်းရာသီတွင် အအေးဓာတ်လွန်ကဲတဲ့ မြို့နယ်တစ်နယ်ဖြစ်ပါ တယ်။ တောင်-မြောက် မိုင် ၅၀၊ အရှေ့-အနောက် မိုင် ၇၀ ကျော်ရှည်လျားကျယ်ပြန့်သော မြို့နယ်တစ်မြို့နယ်လည်းဖြစ်ပါတယ်။ ပင်လောင်းမြို့နယ်ကို မြို့ သုံးမြို့၊ ရပ်ကွက် ၁၉ ရပ်ကွက်၊ ကျေးရွာအုပ်စု ၂၉ အုပ်စု၊ ကျေးရွာပေါင်း ၄၃၂ ရွာ ဖွဲ့စည်းထားပြီးတော့မှ လူဦးရေ ၁၉၂၂၇၇ ဦး နီးပါးလောက် နေထိုင်တာဖြစ်ပါတယ်။ မြို့နယ်အထဲမှာလည်းပဲ ၂၅ ခုတင်ဆံ့ မြို့နယ်ဆေးရုံတစ်ရုံ၊ တိုက်နယ်ဆေးရုံလေးရုံ၊ ကျန်းမာရေးဌာနသုံးခု၊ ကျေးလက်ကျန်းမာရေးဌာနခွဲ ၃၂ ခု၊ ကျန်းမာရေးဌာန အသီးသီးသို့ နှစ်စဉ် ပျမ်းမျှလူနာပေါင်းဟာ ၃၁၀၀၀ ကျော်ခန့် တက်ရောက်ကုသလျက်ရှိကြောင်းကို ကျန်းမာရေးဦးစီးဌာန မှတ်တမ်းအရ သိရှိရတာ ဖြစ်ပါတယ်။ ဆရာဝန်နဲ့ လူနာအချိုးဟာလည်းပဲ ၁ း ၁၇၈၈၇ ဦးရှိပြီးတော့ အရေးပေါ်လူနာဖြစ်လာလို့ရှိရင် မြောက်ဘက် မိုင် ၄၀ ကျော်ဝေးတဲ့ ကလော မြို့နယ်သို့လည်းကောင်း၊ တောင်ဘက်မိုင် ၆၀ ကျော်ဝေးတဲ့ လွိုင်ကော်မြို့နယ်သို့လည်းကောင်း၊ သွားရောက်ကုသရတဲ့အတွက် များစွာအခက်အခဲရှိတာကို တွေ့ရတာဖြစ်ပါတယ်။ ပြီးခဲ့တဲ့ လွှတ်တော် သက်တမ်းကာလအစပိုင်းတွင် လည်းပဲ ကျန်းမာရေးဝန်ကြီး ပင်လောင်းမြို့ကိုရောက်ရှိလာတဲ့အချိန်မှာ ထိုစဉ်က မြို့နယ်ဖွံ့ဖြိုးတိုးတက်ရေးအကောင်အထည်ဖော်မှုကော်မတီ၊ ရပ်မိရပ်ဖ၊ ဆေးရုံကြီးကြပ်မှု ကော်မတီရဲ့ တင်ပြချက်အရလည်းကောင်း၊ ဝန်ကြီးများရဲ့ လေ့လာတွေ့ရှိချက်အရလည်းကောင်း၊ ပင်လောင်းမြို့ တွင် ခုတင် ၅၀ ဆံ့ဆေးရုံ ရသင့်သည်ဖြစ်ကြောင်း ပေးရမည်ဖြစ်ကြောင်းရပြီလို့သာ သဘောထားမှတ်ယူပါဟု ကတိပြုခဲ့တာ ဖြစ်ပါတယ်။ သို့သော်လည်းပဲ ဒီကတိကဝတ်ဟာ ဒီကတိ ဖျက်သိမ်းတဲ့အထဲမှာများ ပါသွားလေသလားတော့ ကျွန်တော်မသိတော့ပါဘူး။ ဒါကြောင့်မို့လို့ လွှတ်တော်ဥက္ကဋ္ဌကြီးမှတစ်ဆင့် ပင်လောင်းမြို့နယ်ဟာ လူဦးရေသိပ်သည်းမှုများပြီး ထူးကဲသော ရာသီဥတုရှိခြင်း၊ တောတောင်ထူထပ်ခြင်းတို့ကြောင့် ပြည်သူအားကျန်းမာရေးစောင့်ရှောက်မှု လွှမ်းခြုံ နိုင်ရန်လိုအပ်နေသေးကြောင်းကို လေ့လာတွေ့ရှိရတာဖြစ်ပါတယ်။ သို့ဖြစ်တဲ့အတွက်ကြောင့် ပြည်သူ့ လွှတ်တော်ဥက္ကဋ္ဌကြီးမှတစ်ဆင့် မေးမြန်းလိုတဲ့မေးခွန်းဟာ ပင်လောင်းမြို့ရှိ ၂၅ ခုတင်ဆံ့ ပြည်သူ့ ဆေးရုံကို ၅၀ ခုတင်ဆံ့ ပြည်သူ့ဆေးရုံအဖြစ်သို့ အဆင့်မြှင့်တင်ပေးရန် အစီအစဉ်ရှိ/မရှိနှင့် ရှိပါက မည်သည့်ဘဏ္ဍာရေးနှစ်တွင် အဆင့်မြှင့်တင်ပေးနိုင်မည်ကို သိရှိလိုပါကြောင်း မြို့သူမြို့ သား၊ နယ်သူ နယ်သားများရဲ့ ကိုယ်စား လေးစားစွာဖြင့် မေးမြန်းရခြင်းဖြစ်ပါတယ်။ အားလုံးကို ကျေးဇူးတင်ပါတယ်။</speech>
<speech type='speaker'>
ကျန်းမာရေးနှင့် အားကစားဝန်ကြီးဌာနက ဖြေကြားရန်ဖြစ်ပါတယ်။
</speech>
<speech><agency id='20'>ဒေါက်တာမြင့်ထွေး(ပြည်ထောင်စုဝန်ကြီး၊ ကျန်းမာရေးနှင့်အားကစားဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များခင်ဗျား။ ရှမ်းပြည်နယ်(တောင်ပိုင်း)၊ ပင်လောင်းမြို့မှာ ၂၅ ခုတင်ဆံ့မြို့နယ်ဆေးရုံတစ်ရုံ၊ တိုက်နယ်ဆေးရုံ လေးရုံ စုစုပေါင်းငါးရုံ၊ မိခင်နှင့်ကလေးကျန်းမာရေးဌာန အစရှိသဖြင့်လွှတ်တော်ကိုယ်စားလှယ်ကြီး တင်ပြတဲ့အတိုင်း ကျွန်တော်တို့အများကြီးပဲ ဝန်ဆောင်မှုပေးနေပါတယ်။ သို့သော်လည်း ကျွန်တော် ဒီပင်လောင်းမြို့နယ်ဆေးရုံရဲ့ Hospital Performance indicator အနေနဲ့ပြန်ကြည့်တဲ့အခါမှာ ထူးခြားစွာများပြားလာခြင်းတော့မရှိပါဘူး။ တစ်နေ့ပျမ်းမျှအတွင်းလူနာ ၂၆ ဦးခန့်သာရှိကြောင်း တွေ့ရပါတယ်။ ဆေးရုံရဲ့ ခုတင်အသုံးပြုမှုဟာလည်း ၂၀၁၅ ခုနှစ်မှာ အလွန်ဆုံး ၁၀၈ ရာခိုင်နှုန်းပဲ ဖြစ်တဲ့အတွက် ခုတင် ၅၀ ကိုတိုးဖို့ဆိုလို့ရှိရင် ၁၅၀ ရာခိုင်နှုန်း ခုတင်တိုးတက်ဖို့လိုပါတယ်။ ဆိုလို တာက ကျွန်တော်တို့က ဒီ ၂၅ ခုတင်ကနေ ခုတင် ၅၀ တိုးတယ်ဆိုတာ ကျွန်တော်တို့က အဘက်ဘက် က စဉ်းစားရပါတယ်။ လူဦးရေသိပ်သည်းမှု၊ ကာကွယ်မှု၊ ဆေးရုံကိုလာတဲ့ အတွင်းလူနာ၊ အပြင်လူနာ၊ ခုတင်သုံးမှု၊ အနီးအနားမှာ ဘယ်ဆေးရုံတွေရှိတယ်။ အနီးအနားမှာ Rurd Health Centre ဘာတွေ့ရှိတယ်။ လမ်းပန်းဆက်သွယ်ရေးခက်ခဲမှု၊ မခက်ခဲမှု၊ လမ်းပန်းဆက်သွယ်ရေး အလွန့်အလွန် ခက်ခဲတဲ့ ချင်းတောင်လိုကိစ္စမှာဆိုလို့ရှိရင် ၁၀ မိုင်နဲ့လည်း ကျွန်တော်တို့က လုပ်ပေးရတာရှိပါတယ်။ အဲဒါအဘက်ဘက်ကို ကျွန်တော်စဉ်းစားတယ်။ ထို့ပြင် ပင်လောင်းမြို့နယ်ဆေးရုံရဲ့ ဝန်ထမ်းခန့်ထား မှုကိုကြည့်တဲ့အခါမှာလည်း ကျွန်တော်တို့အနေနဲ့ တော်တော်လေး ဝန်ထမ်းအင်အား ၆၀ ရာခိုင်နှုန်း အပြည့်ခန့်ထားပါတယ်။ လက်ထောက်ဆရာဝန်လေးဦးမှာ သုံးဦးရှိပါတယ်။ သွားဆရာဝန် တစ်ဦးခန့် ရမှာ တစ်ဦးရှိပါတယ်။ သူနာပြု လည်း ၁၆ ဦးမှာ ၁၄ ဦးရှိပါတယ်။ ဝန်ထမ်းအင်အားအပြည့်နဲ့ လုပ်နေ ပါတယ်။ အဲဒီတော့ ကျွန်တော့်အနေနဲ့ကတော့ လောလောဆယ်ဆယ်အနေနဲ့ကတော့ ပင်လောင်း ဆေးရုံကိုတော့ ဒီလိုအပ်တဲ့ဓာတ်ခွဲခန်းသုံးပစ္စည်း၊ ဆေးတွေကိုတော့ ကျွန်တော်တို့ပိုပြီးတော့ ပေးဖို့ ရည်ရွယ်ထားပါတယ်။ အဲဒါကြောင့် ကျွန်တော့်အနေနဲ့ လောလောဆယ်ဆယ်တော့ ၂၅ ခုတင်ကနေ ပြီးတော့ ၅၀ ခုတင်ကို တိုးပေးဖို့တော့ ဒီနှစ်အတွင်းမှာတော့ မစဉ်းစားသေးပါဘူး။ လေးစားစွာနဲ့ တင်ပြအပ်ပါတယ်။ </speech>
<speech><mp id='392'>ဦးခွန်မောင်သောင်း(ပင်လောင်းမဲဆန္ဒနယ်)</mp> လေးစားရပါသော ပြည်သူ့လွှတ်တော် ဥက္ကဋ္ဌကြီးခင်ဗျား။ ကျွန်တော် တင်ပြခဲ့တဲ့ ဒီ ခုတင် ၅၀ ကိစ္စကိုတော့ အမှန်တကယ်လိုအပ်လို့ တင်ပြ ခြင်းပဲဖြစ်ပါတယ်။ ငိုတတ်တဲ့ကလေးဟာ နို့စို့ရတယ်ဆိုတဲ့သဘောမျိုးမဟုတ်ပါဘူး။ အဲဒီတော့ ကျွန်တော်တို့ ပင်လောင်းမြို့နယ်အနေနဲ့က တည်နေရာကျယ်ပြန့်ပြီးတော့မှ တော်တော်ကျယ်ဝန်းတဲ့ မြို့နယ်တစ်မြို့နယ်ဖြစ်ပြီးတော့မှ ဒီရေအားလျှပ်စစ်ကို၊ ရေဝေရေလဲဧရိယာကို တောကြီးကို ထိန်းသိမ်း ရတဲ့ အနေအထားမျိုးဖြစ်ပါတယ်။ ဆိုတော့ ပင်လောင်းမြို့နယ်အနေနဲ့ကတော့ ထူးခြားတဲ့ရာသီဥတု ရှိတဲ့အပြင် တောတောင်တွေထူထပ်တယ်ဆိုတာ အခုနက ကျွန်တော် တင်ပြခြင်းဖြစ်ပါတယ်။ တော တောင်နှင့်ပတ်သက်ပြီးတော့မှ ဆက်နွှယ်နေတဲ့ရောဂါတွေ၊ နောက် ဒီထူးခြားတဲ့ ရာသီဥတုရှိတဲ့အတွက် ကြောင့်မို့လို့ ဖြစ်ပေါ်လာနိုင်တဲ့ရောဂါတွေ ဒါတွေဟာလည်းပဲ ကျွန်တော်တို့ ပင်လောင်မြို့နယ်မှာ ရာသီဥတုပြောင်းလဲတိုင်း၊ ပြောင်းလဲတိုင်းမှာက အခုနက ဝန်ကြီးတင်ပြခဲ့သလို ပုံမှန်အနေအထားမျိုး ရှိတဲ့ ရာသီဥတုသာယာတဲ့အချိန်မှာတော့ လူနာနည်းတာဖြစ်ပါတယ်။ သို့သော်လည်းပဲ ဒီရာသီဥတု ပြောင်းလဲမှုဖြစ်လာတဲ့အချိန်ကျတော့ ကျွန်တော်တို့ဆေးရုံမှာ လူနာနဲ့မဆံ့အောင် ခုတင်တွေ၊ နောက် နှစ်ထပ်၊ သုံးထပ် ကြမ်းပြင်မှာအိပ်ရတယ်ဆိုတာလည်း အဲဒီအချိန်ကျရင်လည်း ကျွန်တော်ဝန်ကြီးကို ဖိတ်ပါ့မယ်ခင်ဗျာ။ ကျွန်တော်တင်ပြချင်တာက သူက ပင်လောင်းမြို့နယ်အနေနဲ့လည်းပဲ တိုင်းရင်း သားခုနစ်မျိုးလောက် နေထိုင်ပြီးတော့မှ လူဦးရေလည်းများတဲ့အပြင်မှာ နေပြည်တော်ဧရိယာနဲ့ လည်းပဲ ဆက်စပ်တဲ့မြို့နယ်တစ်မြို့နယ်လည်း ဖြစ်ပါတယ်။ နောက်ပြီးတော့ ဒီဆေးရုံတစ်ရုံအနေနဲ့ ရရှိတာလည်းပဲ ကျွန်တော်တို့ ပြီးခဲ့တဲ့နှစ်ပေါင်း ၅၀ ကတည်းက ရရှိထားတာဖြစ်ပြီးတော့မှ မြို့နယ် အနေနဲ့ဆိုရင်လည်း ယနေ့မှာဆိုရင် (က) အဆင့်ဖြစ်ပြီးဖြစ်တဲ့အတွက်ကြောင့်မို့လို့ ဒီဆေးရုံဟာ ကျွန်တော်တို့ တောင်ပေါ်မှာရှိတဲ့ တိုင်းရင်းသားများအတွက်၊ မြို့နယ်မှာရှိတဲ့ ပြည်သူပြည်သားများ အတွက် တကယ်လည်း အင်မတန်လိုအပ်နေတဲ့ အနေအထားမျိုးဖြစ်တဲ့အတွက်ကြောင့်မို့လို့ ယခင် ဝန်ကြီးများ လေ့လာစုံစမ်းစဉ်ကာလတုန်းက လာရောက်လေ့လာပြီးတော့မှ ကျွန်တော်တို့ တကယ် တင်ပြခဲ့တာဖြစ်တဲ့အတွက်ကြောင့်မို့လို့ အကယ်၍သာ ဒီဆေးရုံကို တကယ်ပေးသင့်တယ်/မပေးသင့် ဘူးဆိုရင်တော့ ကျွန်တော့်အနေနဲ့ ဥက္ကဌကြီးကို ကျွန်တော် ပထမတစ်ဆင့်တင်ပြပြီးတော့မှ တကယ် ဖြစ်ရပ်မှန်ကိုတော့ လေ့လာပြီးတော့မှ တကယ်ပေးသင့်တဲ့ဟာကို ကျွန်တော် အခုနက တင်ပြခဲ့သလို ငိုတတ်သည့်ကလေးကို တင်ပြခြင်းမဟုတ်ပါဘူး။ ဒါကြောင့် ဖြစ်ရပ်မှန်ကို တင်ပြခြင်းဖြစ်တဲ့အတွက် ကြောင့်မို့လို့ ကျွန်တော်တို့မြို့နယ်ရဲ့ ဆေးရုံကိုလည်း အမှန်တကယ် ကျန်းမာရေးဝန်ကြီးဌာနအနေနဲ့ စောင့်ရှောက်ပေးဖို့ဆိုတဲ့အပိုင်းကိုတော့ ကျွန်တော့်အနေနဲ့ တင်ပြမေးမြန်းရခြင်းဖြစ်ပါတယ်။ ဒါကြောင့်မို့လို့ လာမယ့်ဘဏ္ဍာရေးနှစ်မှာ ဒီအရင်တုန်းက သက်တမ်းလိုပဲ ကတိကဝတ်ကိုပယ်ဖျက်ရ မယ့်အနေအထားမျိုးမဟုတ်ဘဲနဲ့ တကယ်ဖြစ်ရပ်မှန်ကို ဆောင်ရွက်ပေးပါဆိုတဲ့အနေအထားမျိုးကို တော့ ကျွန်တော့်အနေနဲ့ ဥက္ကဋ္ဌကြီးမှတစ်ဆင့် တင်ပြပြီးတော့ မေးခွန်းကိုထပ်ဆင့်အနေနဲ့ ဖြေကြား သင့်တဲ့ဟာလေး ကျွန်တော့်ကို ဖြေကြားပေးဖို့ မေတ္တာရပ်ခံတင်ပြခြင်းဖြစ်ပါတယ်။ အားလုံး ကျေးဇူးတင်ပါတယ်။</speech>
<speech type='speaker'>ပြန်လည်ဖြေကြားပေးပါ။</speech>
<speech><agency id='20'>ဒေါက်တာမြင့်ထွေး(ပြည်ထောင်စုဝန်ကြီး၊ ကျန်းမာရေးနှင့် အားကစားဝန်ကြီးဌာန)</agency>လေးစားအပ်ပါတဲ့ လွှတ်တော်ကိုယ်စားလှယ်ကြီးခင်ဗျား။ ကျွန်တော့်အနေနဲ့ အရင်ဝန်ကြီးလက်ထက် ကပေးသွားတာက ဘယ်လိုပုံစံနဲ့ပေးသွားတာလဲ။ သူက Social Factor တွေ ကပ်ရောဂါဗေဒ (Epidemiological factor). Other Factor Gopi Social Economic Factor sopo 60:09:/ မပေးဘူးလားဆိုတာ ကျွန်တော်တို့က မသိပါဘူး။ သို့သော်လည်း လွှတ်တော်ကိုယ်စားလှယ်ကြီးက မြေပြင်အခြေအနေကို ကျွန်တော်တို့ထက် ပိုသိပါတယ်။ ကျွန်တော်တို့ ပြောတယ်ဆိုတာ ကျွန်တော် တို့ဆီမှာရတဲ့ စာရင်းဇယားတွေအခြေအနေပဲ သိတဲ့အတွက် ကျွန်တော့်အနေနဲ့ တစ်ပတ်အတွင်း ဗဟိုနဲ့ တိုင်းဦးစီးမှူးကိုလွှတ်မယ်။ လွှတ်ပြီး အသေးစိတ်လေ့လာပါမယ်။ လေ့လာလို့ လိုအပ်မယ်ဆိုရင် ကျွန်တော်တို့အနေနဲ့တိုးဖို့ ဝန်မလေးပါဘူး။ လောလောဆယ်တော့ Stop Gqp ပေါ့။ အမြန်ဆုံးနဲ့ လိုအပ်တဲ့ဆေးတို့၊ ဘာတို့အမြန်ကြည့်မယ်။ ပစ္စည်းကိရိယာလည်း ပံ့ပိုးပေးပါမယ်။ ဝန်ထမ်းအင်အား အနေနဲ့ ကြည့်မယ်ဆိုလို့ရှိရင်တော့ ရှမ်းပြည်နယ်(တောင်ပိုင်း)မှာရှိတဲ့မြို့နယ်တွေမှာ ဒီဟာရဲ့ သူ့ရဲ့ အပေါ်မှာ ကောင်းတာက လေးရုံပဲရှိပါတယ်။ ကောင်းတယ်ဆိုတာက ဝန်ထမ်းအင်အား ၆၀ ရာခိုင်နှုန်း ရှိပါတယ်။ ကျွန်တော်တို့ အပြည့်နီးပါးပေါ့။ ဆရာဝန်၊ သူနာပြု ဒီဟာရှိတယ်။ အခြားဆေးရုံ ၁၅ ရုံက သူ့အောက်မှာရောက်နေတယ်။ အခြေအနေကတော့ တော်တော်ကောင်းပါတယ်။ သို့သော်လည်း လွှတ်တော်ကိုယ်စားလှယ်ကြီး တင်ပြတဲ့အတိုင်း ဆရာဝန်တစ်ဦးဟာ လူ ၁၇၀၀၀ လောက်ကြည့် နေတယ်ဆိုရင်တော့ ကျွန်တော်တို့ ဒါကိုကြည့်မှာပါ။ တစ်ပတ်အတွင်း ကျွန်တော်လွှတ်ပါမယ်။ ဒါ သေချာပါတယ်။ တစ်ပတ်အတွင်း ကျွန်တော်လွှတ်ပြီး စုံစမ်းပြီးတော့ ရရှိတဲ့အဖြေအပေါ်မှာမူတည်ပြီး ကျွန်တော်တို့ ဆက်လက်ဆောင်ရွက်ပေးပါမယ်။ ကျေးဇူးတင်ပါတယ်။</speech>
</Q-A>
<speech type='speaker'>
လွှတ်တော်ကိုယ်စားလှယ်များခင်ဗျား။ ဒီနေ့အတွက် မေးခွန်းများ မေးမြန်းခြင်း၊ ဖြေကြားခြင်း အစီအစဉ်ပြီးပါပြီ။
</speech>
</section>
</discussion><postface>
<title>ပြည်သူ့လွှတ်တော်ဥက္ကဋ္ဌက ဒုတိယအကြိမ် ပြည်သူ့လွှတ်တော် တတိယပုံမှန်အစည်းအဝေး (၁၁)ရက်မြောက်နေ့ ရပ်နားကြောင်းနှင့် အစည်းအဝေး (၁၂)ရက်မြောက်နေ့ ဆက်လက်ကျင်းပမည့် နေ့ရက်နှင့်အချိန်ကို ကြေညာခြင်း</title>
<speech type='speaker'>
လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်သူ့လွှတ်တော် တတိယ ပုံမှန်အစည်းအဝေး (၁၁)ရက်မြောက်နေ့ ရပ်နားပါမယ်။ ဒုတိယအကြိမ် ပြည်သူ့လွှတ်တော် တတိယ ပုံမှန်အစည်းအဝေး (၁၂)ရက်မြောက်နေ့ကို ၂၀၁၆ ခုနှစ်၊ ဒီဇင်ဘာလ ၆ ရက် (အင်္ဂါနေ့) နံနက် ၁၀း၀၀ နာရီအချိန်မှာ ဆက်လက်ကျင်းပမှာဖြစ်ကြောင်းနဲ့ ယနေ့အစည်းအဝေးပြီးဆုံးကြောင်း ကြေညာပါတယ်။ (ဩဘာသံများ)
</speech>
</postface>
</transcript>
</doc>