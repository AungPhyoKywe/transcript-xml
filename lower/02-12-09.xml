<doc>
<docinfo>
<docno>02-12-09.xml</docno>
<term value='02'>ဒုတိယအကြိမ်</term>
<session value='12' />
<sittingday value='09' />

<legislature value='lower'>ပြည်သူ့လွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် သည်။ ဒုတိယအကြိမ် ပြည်သူ့လွှတ်တော် (၁၂)ကြိမ်မြောက်ပုံမှန်အစည်းအဝေး နဝမနေ့မှတ်တမ်း</title>
<date value='22-05-2019'>၁၃၈၁ ခုနှစ်၊ ကဆုန်လပြည့်ကျော် ၄ ရက် (၂ဝ၁၉ ခုနှစ်၊ မေလ ၂၂ ရက်) (ဗုဒ္ဓဟူးနေ့)</date>
</docinfo>
<transcript>
<preface>
<p>နေပြည်တော်ရှိ ပြည်သူ့လွှတ်တော်အစည်းအဝေးခန်းမတွင် ဒုတိယအကြိမ် ပြည်သူ့လွှတ်တော် (၁၂) ကြိမ်မြောက်ပုံမှန်အစည်းအဝေး နဝမနေ့ကို နံနက် ၁၀ နာရီအချိန်၌ စတင်ကျင်းပပါသည်။ ပြည်သူ့လွှတ်တော်အစည်းအဝေးကို ကြီးကြပ်ကွပ်ကဲသူအဖြစ် ပြည်သူ့လွှတ်တော်ဥက္ကဋ္ဌ ဦးတီခွန်မြတ်က ဆောင်ရွက်ပြီး၊ အခမ်းအနားမှူးအဖြစ် ဦးတင်ဝင်းအောင်၊ ညွှန်ကြားရေးမှူးချုပ်၊ ပြည်သူ့လွှတ်တော်ရုံးက ဆောင်ရွက်ပါသည်။</p>
<speech type='mc'>လေးစားအပ်ပါသော ပြည်သူ့လွှတ်တော်ကိုယ်စားလှယ်များနှင့် ဧည့်သည်တော်များခင်ဗျား။ ယခုအချိန်ကစပြီး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်သူ့လွှတ်တော် (၁၂) ကြိမ်မြောက်ပုံမှန်အစည်းအဝေး နဝမနေ့အစီအစဉ် စတင်ပါတော့မယ်</speech>
<title>ပြည်သူ့လွှတ်တော်ဥက္ကဋ္ဌနေရာယူခြင်း</title>
<speech type='mc'>ပြည်သူ့လွှတ်တော်ဥက္ကဋ္ဌ ကြွရောက်လာပါပြီခင်ဗျား။</speech>
<p>ပြည်သူ့လွှတ်တော်ဥက္ကဋ္ဌသည် ဥက္ကဋ္ဌအတွက်သတ်မှတ်ထားသည့် စင်မြင့်ပေါ်သို့ ကြွရောက် နေရာယူပါသည်။</p>
<speech type='speaker'>အားလုံးမင်္ဂလာပါခင်ဗျာ ကိုယ်စားလှယ်များ။ ။မင်္ဂလာပါ</speech>
<speech type='mc'>အားလုံးထိုင်နိုင်ပါပြီခင်ဗျား။</speech>
<title>ပြည်သူ့လွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type='speaker'>ဒီကနေ့ကျင်းပတဲ့ ဒုတိယအကြိမ် ပြည်သူ့လွှတ်တော် (၁၂) ကြိမ်မြောက်ပုံမှန် အစည်းအဝေး နဝမနေ့မှာ ပြည်သူ့လွှတ်တော် လွှတ်တော်အခွင့်အရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်သူ့ လွှတ်တော်ကိုယ်စားလှယ် ၄၃၃ ဦးရှိသည့်အနက် ၃၉၂ ဦးတက်ရောက်ပါတယ်။ အစည်းအဝေးသို့ တက်ရောက်ခွင့်ရှိသူဦးရေ စုစုပေါင်းရဲ့ ၉၀.၅၃ ရာခိုင်နှုန်းရှိတဲ့အတွက် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာပါတယ်။ (ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type='speaker'>အစီအစဉ် ၃ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အစီအစဉ် များကို ကြို တင်ဖြန့်ဝေထားတဲ့အတိုင်း ဆက်လက်ဆောင်ရွက်သွားပါမယ်</speech>
<leave><title>ပြည်သူ့လွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type='speaker'>အစီအစဉ် ၄ ဖြစ်ပါတယ်။ ယခု အစည်းအဝေးမတက်ရောက်နိုင်တဲ့ လွှတ်တော်ကိုယ်စားလှယ်များအတွက် ခွင့်ပန်ကြားရန် ဖြစ်ပါတယ်</speech>
<speech><mp id='296'>ဦးသောင်းဌေးလင်း(အဖွဲ့ဝင်၊ လွှတ်တော်အခွင့်အရေးကော်မတီ)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ယနေ့ ၂၀၁၉ ခုနှစ်၊ မေလ ၂၂ ရက်နေ့ ဒုတိယအကြိမ် ပြည်သူ့လွှတ်တော် (၁၂) ကြိမ်မြောက်ပုံမှန်အစည်းအဝေး နဝမနေ့သို့ မတက်ရောက်နိုင်ပါသဖြင့် ခွင့်ပန်ကြားသူ လွှတ်တော်ကိုယ်စားလှယ်များ၏ကိုယ်စား ပြည်သူ့လွှတ်တော် လွှတ်တော်အခွင့်အရေး ကော်မတီအဖွဲ့ဝင် ကျွန်တော် ဦးသောင်းဌေးလင်း၊ ပုသိမ်ကြီးမဲဆန္ဒနယ်က ခွင့်ပန်ကြားသွားမှာ ဖြစ်ပါ တယ်။ ပြည်သူ့လွှတ်တော်မှာ ယနေ့တက်ရောက်ခွင့်ရှိသော ကိုယ်စားလှယ် ၄၃၃ ဦးရှိပြီး တက်ရောက် သူကိုယ်စားလှယ် ၃၉၂ ဦးရှိကာ ယနေ့ခွင့်ပန်ကြားသူ ၁၉ ဦးရှိပါတယ်။ ခွင့်ပန်ကြားသူများကတော့(၁) သထုံမဲဆန္ဒနယ်မှ ဒေါ်မာမာခိုင် ခွင့် ၁ ရက်၊ (၂) မြောင်မဲဆန္ဒနယ်မှ ဦးဌေးငွေ ခွင့် ၁ ရက်၊ (၃) ဇလွန်မဲဆန္ဒနယ်မှ ဦးအောင်မင်း ခွင့် ၁ ရက်၊ (၄) တောင်ငူမဲဆန္ဒနယ်မှ ဦးခင်မောင်သန်း ခွင့် ၁ ရက်၊ (၅) တောင်သာမဲဆန္ဒနယ်မှ ဦးစစ်အေး ခွင့် ၁ ရက်၊ (၆) တပ်ကုန်းမဲဆန္ဒနယ်မှ ဦးကျော်တင့် ခွင့် ၁ ရက်၊ (၇) သရက်မဲဆန္ဒနယ်မှ ဦးကံမြင့် ခွင့် ၁ ရက်၊ (၈) မိုင်းရယ်မဲဆန္ဒနယ်မှ ဦးစိုင်းသီဟကျော် ခွင့် ၁ ရက်၊ (၉) ပေါက်ခေါင်းမဲဆန္ဒနယ်မှ ဒေါ်နီနီဒွန်း ခွင့် ၁ ရက်၊ (၁၀) မြောင်းမြမဲဆန္ဒနယ်မှ ဒေါက်တာစိုးမိုးသူ ခွင့် ၃ ရက်၊ (၁၁) ကလောမဲဆန္ဒနယ်မှ ဒေါ်ပြုံးကေသီနိုင် ခွင့် ၁ ရက်၊ (၁၂) ပုလဲမဲဆန္ဒနယ်မှ ဒေါ်ခင်စန်းလှိုင် ခွင့် ၁ ရက်၊ (၁၃) သုံးခွမဲဆန္ဒနယ်မှ ဒေါ်စုစုလွင် ခွင့် ၁ ရက်၊ (၁၄) ကျောက်မဲမဲဆန္ဒနယ်မှ ဦးစိုင်းထွန်းအောင် ခွင့် ၁ ရက်၊ (၁၅) တာချီလိတ်မဲဆန္ဒနယ်မှ ဦးဌေးဝင်း ခွင့် ၁ ရက်၊ (၁၆) သာကေတမဲဆန္ဒနယ်မှ ဒေါက်တာဝေဖြိုးအောင် ခွင့် ၁ ရက်၊ (၁၇) ကောလင်းမဲဆန္ဒနယ်မှ ဦးမျိုးဇော်အောင် ခွင့် ၁ ရက်၊ (၁၈) ဆိပ်ကြီးခနောင်တိုမဲဆန္ဒနယ်မှ ဦးတင်ထွန်းနိုင် ခွင့် ၁ ရက်နှင့် (၁၉) မိုးညို မဲဆန္ဒနယ်မှ ဦးကျော်မျိုးမင်း ခွင့် ၁ ရက်တို့ဖြစ်ကြပါတယ်။ ယခင် ခွင့်ပန်ကြားသူ ဦး၊ ယနေ့ခွင့်ပန်ကြားသူ ၁၉ ဦး စုစုပေါင်း ခွင့်ပန်ကြားသူ ၄၁ ဦး ဖြစ်ပါတယ်။ ခွင့်မဲ့ ပျက်ကွက်သူမရှိပါကြောင်းနှင့် အထက်ပါကိုယ်စားလှယ်များ၏ ခွင့်ပန်ကြားမှုအား ခွင့်အဖြစ် ခွင့်ပြု ပေးပါရန် လေးစားစွာဖြင့် ပန်ကြားအပ်ပါတယ်ခင်ဗျား။</speech>
<speech type='speaker'>ခွင့်ပန်ကြားသူအားလုံးကို ခွင့်ပြုပါတယ်။</speech>
<title>ပြည်သူ့လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကိုမှတ်တမ်းတင်ခြင်း</title>
<speech type='speaker'>လွှတ်တော်ကိုယ်စားလှယ်များခင်ဗျား။ ဒီကနေ့အစည်းအဝေးမှာ တက်ရောက် ခွင့်ရှိတဲ့ လွှတ်တော်ကိုယ်စားလှယ် ၄၃၃ ဦး၊ ယခင်က ခွင့်ပန်ကြား၍ ခွင့်ပြုထားသူ ၂၂ ဦး၊ ယနေ့ ခွင့်ပြု ထားသူ ၁၉ ဦးဖြစ်၍ လွှတ်တော်က ခွင့်ပြု ထားသူ စုစုပေါင်း ၄၁ ဦးဖြစ်ပါတယ်။ ခွင့်မဲ့ပျက်ကွက်သူမရှိပါ။ ယခုလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို လွှတ်တော်ရဲ့ အတည်ပြုချက်ရယူပါမယ်။ ပြည်သူ့လွှတ်တော်ကိုယ်စားလှယ်များ အစည်းအဝေး တက်ရောက်မှုအခြေအနေကို အတည်ပြုမှတ်တမ်းတင်ရန် လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</p>
<speech type='speaker'>လွှတ်တော်က သဘောတူတဲ့အတွက် ကိုယ်စားလှယ်များ အစည်းအဝေး တက်ရောက်မှုအခြေအနေကို အတည်ပြုမှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</leave></preface>
<discussion>
<section value = 'QA'>
<title>ကြယ်ပွင့်ပြထားသည့် မေးခွန်းများကို သက်ဆိုင်ရာလွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type='speaker'>အစီအစဉ် ၅ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မေးခွန်းများ မေးမြန်း၊ ဖြေကြားခြင်းအစီအစဉ် စတင်ဆောင်ရွက်ပါမယ်။</speech>
<title>ဒိုက်ဦးမြို့နယ်တွင် ပြည်ထဲရေးအမည်မပေါက်သေးသော ကျေးရွာများအား ပြည်ထဲရေးအမည်ပေါက် ကျေးရွာအဖြစ် အမြန်ဆုံးဆောင်ရွက်ပေးရန် အစီအစဉ်ရှိ/မရှိနှင့်စပ်လျဉ်းသည့်မေးခွန်း</title>
<speech type='speaker'>ပထမဦးစွာ ဒိုက်ဦးမဲဆန္ဒနယ်မှ ဦးဘုန်းမြင့်အောင် မေးမြန်းဖို့ ဖြစ်ပါတယ်</speech>
<speech><mp id='196'>ဦးဘုန်းမြင့်အောင်(ဒိုက်ဦးမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် ပြည်ထောင်စုအဆင့်အဖွဲ့အစည်းဝင်များ၊ လွှတ်တော်ကိုယ်စားလှယ်များနှင့် ဧည့်သည်တော်များအားလုံး မင်္ဂလာအပေါင်းနှင့် ခညောင်းပါစေကြောင်း ဦးစွာနှုတ်ခွန်းဆက်သ ဂါရဝပြုအပ်ပါ တယ်ခင်ဗျား။ ကျွန်တော်ကတော့ ပဲခူးတိုင်းဒေသကြီး၊ ဒိုက်ဦးမဲဆန္ဒနယ်မှ ပြည်သူ့လွှတ်တော်ကိုယ်စား လှယ် ဦးဘုန်းမြင့်အောင်ဖြစ်ပါတယ်။ ကျွန်တော်ဒီနေ့ မေးမြန်းလိုတဲ့ ကြယ်ပွင့်ပြမေးခွန်းကတော့ ပြည်ထဲရေးအမည်မပေါက်သေးသော ကျေးရွာများအား ပြည်ထဲရေးအမည်ပေါက်ကျေးရွာအဖြစ် အမြန်ဆုံးဆောင်ရွက်ပေးနိုင်ရန် အစီအစဉ်ရှိ/မရှိနှင့်စပ်လျဉ်းတဲ့ မေးခွန်းကိုမေးမြန်းသွားမှာဖြစ်ပါ တယ်။ လေးစားအပ်ပါသော ဥက္ကဌကြီးခင်ဗျား။ နိုင်ငံတစ်နိုင်ငံမှာ လူဦးရေတိုးတက်များပြားလာတာ နှင့်အမျှ ခေတ်နှင့်လျော်ညီအောင် နေရာဒေသမြို့နယ်၊ မြို့ရပ်ကွက်/ကျေးရွာများကို ပြင်ဆင်ဖြည့်စွက် အသစ်ဖြည့်ဆည်းဖို့လိုအပ်လာပါတယ်။ ကျွန်တော်တို့ ဥပဒေပြုရေးမဏ္ဍိုင်လိုပဲ ခေတ်စနစ်နှင့်မလျော် ညီတော့တဲ့ ဥပဒေတွေကို ပြင်ဆင်ဖြည့်စွက်အသစ်ပြဋ္ဌာန်း၊ ပယ်ဖျက်ခြင်းများတွေ လုပ်ဆောင်ကြရပါ တယ်။ အဲဒီလိုပဲ ၂၀၀၈ ခုနှစ်၊ ဖွဲ့စည်းပုံအခြေခံဥပဒေအရ အခန်း(၈) ပုဒ်မ ၃၅၅ မှာပါတဲ့ နိုင်ငံသား တိုင်းသည် ပြည်ထောင်စုသမ္မတနိုင်ငံတော်အတွင်း မည်သည့်အရပ်ဒေသ၌မဆို ဥပဒေနှင့်အညီ အခြေစိုက်နေထိုင်ခွင့်ရှိသည်လို့ ပြဋ္ဌာန်းထားပါတယ်။ ဒါကြောင့် ကျွန်တော့်ရဲ့ မဲဆန္ဒနယ်မြေဖြစ်သော ဒိုက်ဦးမြို့နယ်မှာ ရပ်ကွက်/ကျေးရွာအုပ်စုပေါင်း ၅၃ အုပ်စုရှိပြီး ကျေးရွာပေါင်း ၁၈၂ ရွာနှင့်ဖွဲ့စည်းခဲ့ ပါတယ်။ ဧရိယာအကျယ်အဝန်းအားဖြင့် ၄၉၇.၀၃ စတုရန်းမိုင်ရှိပြီး တောင်နဲ့မြောက် ၂၅ မိုင်၊ အရှေ့နှင့်အနောက် မိုင် ၃၀ ခန့်ကျယ်ဝန်းလှပါတယ်။ လူဦးရေအားဖြင့် ၂၀၁၄ ခုနှစ် သန်းခေါင်စာရင်း အရ ၂၀၅၀၀၀ ကျော်နေထိုင်သော မြို့နယ် တစ်ခုလည်းဖြစ်ပါတယ်။ ဥက္ကဌကြီးခင်ဗျား။ လွန်လေခဲ့ပြီးသော ဆယ်စုနှစ်ပေါင်းမျးစွာကတည်းက စာရင်းတွေဖြစ်လို့ ယနေ့ပြည်သူ့အစိုးရလက်ထက် ဒီမိုကရေစီနိုင်ငံတော်အသစ်ကို ထူထောင်နေတဲ့အချိန်မှာ တိုးတက် များပြားလာသောလူဦးရေ နိစ္စဓူဝသွားလာလှုပ်ရှားနေသော ပြည်သူများ ယခင်ကထက်များပြားပြီး ကျေးရွာတွေလည်း ပိုမိုများပြားလာပါတယ်။ အဲဒါကိုလည်း ကျွန်တော်တို့ လွှတ်တော်အစည်းအဝေး နားရက်များမှာ ကွင်းဆင်းဆောင်ရွက်တဲ့အခါ ကျေးရွာအမည်ပေါက်သေးသော ကျေးရွာများကိုပါ မကျန် ကွင်းဆင်းဆောင်ရွက်တဲ့အခါမှာ သူတို့ကျေးရွာအမည်ပေါက်မရရှိသေးတဲ့အတွက် နိုင်ငံတော်မှ ချမှတ်ပေးလိုက်သော ရပိုင်ခွင့်အခွင့်အလမ်းများ ဆုံးရှုံးနေရကြောင်း တင်ပြအပ်ပါတယ်။ ဥပမာအား ဖြင့် ကျေးလက်ဒေသဖွံ့ဖြိုးရေးဦးစီးဌာနမှ ပေးအပ်သော မြစိမ်းရောင်စီမံကိန်း၊ VDP Project များ လည်းမရရှိခဲ့ပါ။ အချို့သောကျေးရွာများမှာ အိမ်ခြေ ၂၀၀ ကျော်ရှိပြီး ယခုအချိန်အထိ နှစ်ပေါင်း ၅၀ ကျော်ကြာ ကျေးရွာအမည်ပေါက် မရရှိခဲ့ကြောင်း တင်ပြပြောဆိုခဲ့ပါတယ်။ ၂၀၀၈ ခုနှစ်၊ ဖွဲ့စည်းပုံ အခြေခံဥပဒေ အခန်း(၈) ပုဒ်မ ၃၄၇ အရ နိုင်ငံတော်သည် မည်သူ့ကိုမဆို ဥပဒေအရာတွင် တန်းတူညီမျှ အခွင့်အရေးရှိစေရမည်။ ထို့အပြင် ဥပဒေအကာအကွယ်ကိုလည်း တန်းတူညီမျှရပိုင်ခွင့် ရှိစေရမယ်လို့ ပြဋ္ဌာန်းထားပါတယ်။ ဥက္ကဌကြီးခင်ဗျား။ ခေတ်အဆက်ဆက်အုပ်ချုပ်ခဲ့သော အုပ်ချုပ်ရေးတာဝန်ရှိသူများမှ လျစ်လျူ ရှုခဲ့ပါသလား။ ဒါမှမဟုတ် ကျေးရွာနေပြည်သူများမှ တင်ပြမှုအားနည်းလေခဲ့လားတော့မသိပါ။ ဒိုက်ဦး မြို့နယ်မှာ ကျေးရွာစာရင်းကောက်နုတ်ချက်များအရ ပြည်ထဲရေးအမည်ပေါက်ကျေးရွာ ၂၇ ရွာ တွေ့ရှိ ခဲ့ရပါတယ်။ ဒါကို အုပ်ချုပ်ရေးတာဝန်ရှိသူများ၊ လွှတ်တော်ကိုယ်စားလှယ်တော်များနှင့် သက်ဆိုင်ရာ တာဝန်ရှိသူ့ဌာနဆိုင်ရာများ ပူးပေါင်းပြီးလုပ်ဆောင်နိုင်ရန် အစည်းအဝေးဆုံးဖြတ်ချက် ချခဲ့ပါတယ်။ ဒါကြောင့် အဲဒီ ပြည်ထဲရေးအမည်မပေါက်သေးသော ၂၇ ရွာအနက် ၁၇ ရွာသည် ကျေးရွာအမည် ပေါက်လုပ်ဆောင်ပေးရန် စည်းမျဉ်းနှင့်ကိုက်ညီပြီး ၁၀ ရွာမှာ ကိုက်ညီမှုမရှိခဲ့ပါ။ ကိုက်ညီမှုရှိခဲ့သော ကျေးရွာ ၁၇ ရွာမှာ သိုက်တူးကုန်းကျေးရွာ၊ ဘိုတဲလေးကျေးရွာ၊ ဘိုတဲလေးရွာသစ်ကျေးရွာ၊ အောင်သုခ ကျေးရွာ၊ အေးသာယာကျေးရွာ၊ မအူပင်ရွာသစ်ကျေးရွာ၊ အုန်မြစ်စုကျေးရွာ၊ ဉာဏ်အင်းကျေးရွာ၊ အေးသာယာကျေးရွာ၊ နှင်းပုလဲကျေးရွာ၊ ဘိုင်းဒါးသစ်ကျေးရွာ၊ ကျားချောကျေးရွာ၊ ဂုံညင်းတန်း ကျေးရွာ၊ ပွဲကြီးကျေးရွာနှင့် အောင်သာယာကျေးရွာ၊ အောင်စိုးမိုးကျေးရွာနှင့် တောင်ကလေးကျေးရွာ တို့ဖြစ်ပါတယ်။ ဥက္ကဌကြီးခင်ဗျား။ အဲဒီကျေးရွာများကို ကျွန်တော့်၏မေးခွန်းမှာပါရှိတဲ့အတိုင်း ကျေးရွာ အမည်ပေါက် အမြန်ဆုံးဆောင်ရွက်ပေးမည်ဆိုပါက ထိုးကျေးရွာမှာနေထိုင်သော ဒေသခံပြည်သူများ အနေဖြင့် အတိုင်းထက်အလွန် ဝမ်းသာပီတိဖြစ်မိမှာအမှန်ပဲဖြစ်ပါတယ်။ ဘာကြောင့်လဲဆိုတော့ နှစ်ပေါင်းများစွာက လူ့အခွင့်အရေးတွေဆုံးရှုံးခဲ့ရသော သူတို့ရဲ့ လူမှုဘဝအထွေထွေကို လုံခြုံမှုပေးနိုင် သလို ကယ်တင်ရာလည်းရောက်ခဲ့ပါတယ်။ ဒါကြောင့် ထိုကျေးရွာမှာနေထိုင်သော ဒေသခံမဲဆနရှင် ပြည်သူများရဲ့ ကိုယ်စား ပြည်သူ့လွှတ်တော်ဥက္ကဋ္ဌကြီးမှတစ်ဆင့် ဒီမေးခွန်းကို မေးမြန်းရခြင်းဖြစ်ပါ တယ်။ အားလုံးကိုကျေးဇူးတင်ပါတယ်။</speech>
<speech type='speaker'>ပြည်ထောင်စုအစိုးရအဖွဲ့ရုံးဝန်ကြီးဌာနက ဖြေကြားရန် ဖြစ်ပါတယ်</speech>
<speech><agency id='33'>ဦးတင်မြင့်(ဒုတိယဝန်ကြီး၊ ပြည်ထောင်စုအစိုးရအဖွဲ့ရုံးဝန်ကြီးဌာန)</agency>အားလုံးမင်္ဂလာပါ ခင်ဗျား။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ဖိတ်ကြားထားသော ဧည့်သည်တော်များအားလုံး ကိုယ်စိတ်နှစ်ဖြာကျန်းမာ၊ ချမ်းသာပါစေကြောင်း ဦးစွာမေတ္တာပို့သအပ်ပါတယ်။ ကျွန်တော်ကတော့ ပြည်ထောင်စုအစိုးရအဖွဲ့ရုံးဝန်ကြီးဌာန ဒုတိယ ဝန်ကြီး ဦးတင်မြင့် ဖြစ်ပါတယ်ခင်ဗျား။ ပဲခူးတိုင်းဒေသကြီး ဒိုက်ဦးမဲဆန္ဒနယ် ပြည်သူ့လွှတ်တော် ကိုယ်စားလှယ် ဦးဘုန်းမြင့်အောင် မေးမြန်းတဲ့ ကြယ်ပွင့်ပြမေးခွန်းပေါ်မှာ ပဲခူးတိုင်းဒေသကြီးအစိုးရ အဖွဲ့ကိုယ်စား ရှင်းလင်းတင်ပြသွားမှာဖြစ်ပါတယ်။ ဥက္ကဌကြီးခင်ဗျား။ Power Point အသုံးပြု တင်ပြခွင့်ပြုပါရန် လေးစားစွာဖြင့် မေတ္တာရပ်ခံအပ် ပါတယ်။ ကျွန်တော်တို့ ပဲခူးတိုင်းဒေသကြီး၊ ပဲခူးခရိုင်၊ ဒိုက်ဦးမြို့နယ်အတွင်း အမည်မပေါက်သေးတဲ့ ကျေးရွာများအား ၁၂-၇-၂၀၁၈ ရက်နေ့မှာ ဒိုက်ဦးမြို့နယ် အထွေထွေအုပ်ချုပ်ရေးဦးစီးဌာနမှာ တရားဝင်အမည်ပေါက်ကျေးရွာများဖြစ်စေရေးအတွက် ဆောင်ရွက်သွားဖို့ ပြည်သူ့လွှတ်တော် ကိုယ်စားလှယ် မြို့နယ်အုပ်ချုပ်ရေးမှူးနှင့် သက်ဆိုင်ရာကျေးရွာအုပ်စု ၁၄ အုပ်စုမှ အုပ်ချုပ်ရေးမှူး များနှင့်စာရေးများ၊ မြေတိုင်းစာရေးများနှင့် အစည်းအဝေးပြုလုပ်ခဲ့ပါတယ်။ ဒီ Power Point မှာ တင်ပြထားတဲ့အတိုင်း ကျွန်တော်တို့ (က) အောက်ကညင်မြောင် သစ်တောကြိုးဝိုင်းပယ်ဖျက်ပြီး ဧရိယာ အတွင်းမှာ ကျေးရွာအသစ် ၁၁ ရွာ၊ (ခ) မြေအမျိုးအစားသတ်မှတ်ချက်အပေါ်မူတည်ပြီးတော့မှ သက်ဆိုင်ရာဝန်ကြီးဌာန၊ ကော်မတီနှင့် အဖွဲ့များရဲ့ မြေအသုံးပြု ဆောင်ရွက်ရန် သဘောတူခွင့်ပြုချက် များရရှိရေး ပထမဦးစွာဆောင်ရွက်ရန် လိုအပ်တဲ့ကျေးရွာအသစ် ၁၆ ရွာ စုစုပေါင်း ကျေးရွာသစ် ၂၇ ရွာကို အမည်ပေါက်ရရှိရေးဆောင်ရွက်သွားရန် ဆွေးနွေးဆုံးဖြတ်ခဲ့ပြီးဖြစ်ပါတယ်။ အောက်ကညင်မြောင်သစ်တောကြိုးဝိုင်းပယ်ဖျက်ပြီး ဧရိယာအတွင်းရှိကျေးရွာ ၁၁ ရွာနှင့် ပတ်သက်၍ ကွင်းဆင်းစိစစ်ဆောင်ရွက်ချက်များအရ Power Point မှာတင်ပြထားတဲ့အတိုင်း တွေ့ရှိ ရပါတယ်။ ပထမအချက်ကတော့ အုတ်ရှစ်ကုန်းကျေးရွာအုပ်စုရှိ သိုက်တူးကုန်းကျေးရွာကို ကျေးရွာ အမည်ပေါက်ရရှိရေးအတွက် မြေပုံရေးဆွဲပြီးတော့မှ အမှုတွဲပြု စုဆောင်ရွက်နေပြီ ဖြစ်ပါတယ်။ နောက် ဗျက်ကြီးကျေးရွာအုပ်စုရှိ လုပ်သားကျေးရွာမှာ ယခင်က ကုမ္ပဏီစိုက်ခင်းလုပ်သားများတဲထိုးပြီးတော့ ပြန့်ကြဲနေထိုင်ခြင်းဖြစ်တဲ့အတွက်ကြောင့် ကျေးရွာအင်္ဂါရပ်နှင့်မညီတဲ့အတွက်ကြောင့် ကျေးရွာအဖြစ် ဖွဲ့စည်းဖို့မသင့်ကြောင်း သဘောထားမှတ်ချက်တင်ပြထားပါတယ်။ ပြန့်ကြဲတဲများဖြင့်နေထိုင်တဲ့ ဆင်ဇလုပ်ကျေးရွာအုပ်စုအတွင်းရှိ အောင်ချမ်းသာကျေးရွာ၊ အောင်မြင်ကွင်းကျေးရွာ၊ အောင်သာယာ ကျေးရွာနှင့် ရွှေပြည်သာကျေးရွာ စုစုပေါင်းကျေးရွာ ၄ ရွာတို့ဟာ ကျေးရွာအင်္ဂါရပ်နှင့်မညီညွတ်တဲ့ အတွက် ကျေးရွာအဖြစ်ဖွဲ့စည်းပေးဖို့မသင့်ကြောင်းကိုလည်း တင်ပြထားပါတယ်ခင်ဗျား။ ကျွန်တော်တို့ သပြေတန်းကျေးရွာအုပ်စုအတွင်းရှိ ရွှေဟင်္သာကျေးရွာ၊ ရွှေရောင်မြေ(၁)ကျေးရွာ၊ ရွှေရောင်မြေ (၂)ကျေးရွာ၊ ရွှေရောင်ထွန်းကျေးရွာ၊ အောင်စည်ရွာ စုစုပေါင်းကျေးရွာ ၅ ရွာတို့မှာ ကုမ္ပဏီများ ရုပ်သိမ်းသွားပြီးတဲ့နောက် နေရပ်သို့ မပြန်ကြဘဲ တဲစုများနဲ့ ပြန့်ကြဲနေထိုင်ခြင်းဖြစ်သဖြင့် ကျေးရွာ အင်္ဂါရပ်နှင့် ညီညွတ်မှုမရှိသဖြင့် ကျေးရွာသစ်အဖြစ် ဖွဲ့စည်းရန်မသင့်ကြောင်းကိုလည်း ကျွန်တော်တို့ တိုင်းဒေသကြီးမှ တင်ပြထားပါတယ်။ သပြေတန်းကျေးရွာအုပ်စု Power Point မှာတင်ပြပါအတိုင်း မူလအမည်ပေါက်ကျေးရွာ ၉ ရွာနဲ့ ဖွဲ့စည်းထားရာမှ သပြေတန်းကျေးရွာ၊ ဂွေးပင်ကူးကျေးရွာ၊ ဂွေးတောက်မြောင်ကျေးရွာနှင့် ပေါ်သစ်ကုန်းကျေးရွာ စုစုပေါင်း မူလအမည်ပေါက်ကျေးရွာ ၄ ရွာတို့စုစည်းပြီးတော့မှ သပြေတန်း ကျေးရွာအုပ်စုအဖြစ်လည်းကောင်း၊ ကျောက်တလုံးကျေးရွာ၊ ကွင်းမြောင်ကျေးရွာ၊ သင်အင်းကျေးရွာ၊ မရမ်းချောင်းကျေးရွာနှင့် တောင်သာကျေးရွာ စုစုပေါင်း မူလအမည်ပေါက်ကျေးရွာ ၅ ရွာတို့အား စုစည်းပြီးတော့မှ ကျောက်တလုံးကျေးရွာအုပ်စုအဖြစ်လည်းကောင်း ကျေးရွာအုပ်စု ၂ အုပ်စုခွဲ၍ နယ်နိမိတ်ခွဲဝေသတ်မှတ် ဖွဲ့စည်းသွားဖို့ အမှုတွဲပြု စုဆောင်ရွက်လျက်ရှိပါကြောင်း တင်ပြအပ်ပါတယ်။ မြေအမျိုးအစားသတ်မှတ်ချက်ပေါ်မူတည်ပြီးတော့ သက်ဆိုင်ရာဝန်ကြီးဌာန၊ ကော်မတီနှင့် အဖွဲ့များရဲ့ မြေအသုံးပြု ဆောင်ရွက်ရန် သဘောတူခွင့်ပြုချက်လိုအပ်တဲ့ ကျေးရွာသသစ် ၁၆ ရွာနှင့်ပတ်သက်ပြီး ဆောင်ရွက်မှုအခြေအနေကို အောက်ပါအတိုင်းတင်ပြအပ်ပါတယ်။ မူလရွာမြေပေါ်မှာတည်ရှိတဲ့ အေးသာယာကျေးရွာ၊ အုန်းမြင့်စုကျေးရွာ၊ နှင်းဝိအောက်ပိုင်း ကျေးရွာ၊ ကျားချောကျေးရွာ၊ ဂုံညင်းတန်းကျေးရွာ၊ ပွဲကြီးကျေးရွာ၊ အောင်စိုးမိုးကျေးရွာ၊ မအူပင်ရွာသစ်ကျေးရွာ၊ ဉာဏ်အင်းကျေးရွာ၊ တောင်ကလေးကျေးရွာ စုစုပေါင်းကျေးရွာ ၁၀ ရွာကို တရားဝင်အမည်ပေါက်ကျေးရွာဖြစ်စေရေးအတွက် ကျေးရွာသစ်ဖွဲ့စည်းခြင်းဆိုင်ရာ လုပ်ထုံးလုပ်နည်း များနှင့်အညီ အမှုတွဲတည်ဆောက်ပြီး တင်ပြသွားမှာဖြစ်ပါတယ်။ လယ်ယာမြေပေါ်မှာတည်ရှိတဲ့ အောင်သုခကျေးရွာ၊ နှင်းပုလဲကျေးရွာ၊ ဗိုင်းဒါးသစ်ကျေးရွာ စုစုပေါင်းကျေးရွာသုံးရွာကိုတော့ လယ်ယာမြေအခြားနည်းအသုံးပြုမှုရရှိရေးအတွက် သက်ဆိုင်ရာကျေးရွာအုပ်စုအုပ်ချုပ်ရေးမှူးများမှ ဒိုက်ဦးမြို့နယ် လယ်ယာမြေစီမံခန့်ခွဲရေးနှင့် အကျဉ်းဦးစီးဌာနကို ၂၈-၃-၂၀၁၉ ရက်နေ့မှာ လျှောက်ထားဆောင်ရွက်ခဲ့ကြောင်း သိရှိရပါတယ်။ လယ်ယာမြေပေါ်မှာတည်ရှိတဲ့ ဘုရားကြီးကျေးရွာ အုပ်စုအတွင်းရှိ ဘိုတဲလေးကျေးရွာအား စက်မှုဝန်ကြီးဌာနက အသုံးပြု ရန်မရှိသဖြင့် မြေအသုံးချမှု စီမံခန့်ခွဲရေးဗဟိုကော်မတီမှ ၁၁-၁၁-၂၀၁၅ ရက်နေ့ကတည်းက နိုင်ငံတော်ကို ပြန်လည်အပ်နှံ ခွင့်ပြုခဲ့တာဖြစ်ပါတယ်။ ၎င်းစွန့်လွှတ်မြေကို ဒိုက်ဦးရော်ဘာခြံတာဝန်ခံမန်နေဂျာမှ ခရိုင်အုပ်ချုပ်ရေး မှူးထံကို လက်ရောက်လွှဲပြောင်းအပ်နှံဆောင်ရွက်ပြီးရင် ရွာမြေအဖြစ်အသုံးပြုခွင့်ရရှိရေး လုပ်ထုံးလုပ်နည်းများနှင့်အညီ ဆက်လက်ဆောင်ရွက်သွား မည်ဖြစ်ပါကြောင်း တင်ပြအပ်ပါတယ်။ အဆိုပါ ယာမြေပေါ်မှာတည်ရှိတဲ့ ဘုရားကြီးကျေးရွာအတွင်းရှိ ဘိုတဲလေးကျေးရွာသည် စက်မှုဝန်ကြီးဌာန နိုင်ငံပိုင်စိုက်ခင်းများအတွင်း ကျူးကျော်နေထိုင်ခြင်း ဖြစ်သဖြင့် စက်မှုဝန်ကြီးဌာနမှ အဆိုပါမြေအား နိုင်ငံတော်သို့ပြန်လည်စွန့်လွှတ်အပ်နှံပြီးမှသာ ရွာမြေအဖြစ်လျှောက်ထား ဆောင်ရွက် နိုင်မည်ဖြစ်ပါကြောင်း တင်ပြအပ်ပါတယ်ခင်ဗျား။ ဥက္ကဌကြီးခင်ဗျား။ အဲဒီအပြင် ပုကန်ကွဲကျေးရွာ အုပ်စုအတွင်းရှိ အောင်သာယာကျေးရွာဟာ စားကျက်မြေပေါ်မှာ တည်ရှိနေခြင်းဖြစ်တဲ့အတွက် စားကျက်မြေပယ်ဖျက်ခွင့်ရရှိရေးအတွက် လုပ်ထုံးလုပ်နည်းများနှင့်အညီ လျှောက်ထားတင်ပြဖို့လိုအပ် ပါတယ်။ လုပ်ထုံးလုပ်နည်းများသည် စားကျက်မြေပယ်ဖျက်ရေး လျှောက်ထားတင်ပြလာရင် အမြန်ဆုံး ကျေးရွာများ ဖွဲ့စည်းခွင့်တရားဝင်ရရှိရေးအတွက်ကို ဆောင်ရွက်ပေးသွားမည်ဖြစ်ပါကြောင်း ပဲခူးတိုင်း ဒေသကြီးအစိုးရအဖွဲ့ ကိုယ်စား ရှင်းလင်းဖြေကြားအပ်ပါတယ်ခင်ဗျား။ ကျေးဇူးတင်ပါတယ်ခင်ဗျား။</speech>
<title>လယ်ယာမြေနှင့် အခြားမြေများ သိမ်းဆည်းခံရမှုများ ပြန်လည်စိစစ်ရေးဗဟိုကော်မတီ၏ မူဝါဒ လုပ်ငန်းစဉ်ဆောင်ရွက်ရန်အချက်များမှ တပ်မြေသိမ်းဆည်းမှုများနှင့်စပ်လျဉ်း၍ မူဝါဒ(၃)ရပ်၊ စွန့်လွှတ်ခြင်းမရှိသည့် သိမ်းဆည်းမြေများနှင့်စပ်လျဉ်း၍ စိစစ်ရန်အချက် (၇)ချက်၊ သိမ်းဆည်းမြေများ၊ စွန့်လွှတ်မြေများဆိုင်ရာလမ်းညွှန်ချက်(၈)ရပ်တို့နှင့်အညီ ပြန်လည်စိစစ်ပေးရန် အစီအစဉ်ရှိ/မရှိနှင့် စပ်လျဉ်းသည့်မေးခွန်း</title>
<speech type='speaker'>သိန္နီမဲဆန္ဒနယ်မှ ဦးစိုင်းဦးခမ်း မေးမြန်းဖို့ ဖြစ်ပါတယ်</speech>
<speech><mp id='418'>ဦးစိုင်းဦးခမ်း(သိန္နီမဲဆန္ဒနယ်)</mp>အားလုံးပဲမင်္ဂလာပါ။ ကျွန်တော်ကတော့ သိန္နီမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးစိုင်းဦးခမ်း ဖြစ်ပါတယ်။ လယ်ယာမြေနှင့်အခြားမြေများ သိမ်းဆည်းခံရမှုနဲ့ပတ်သက်တဲ့မေးခွန်းကို မေးမြန်းသွားမှာဖြစ်ပါတယ်။ ဥက္ကဌကြီးခင်ဗျား။ သိန္နီမြို့နယ်၊ ပိန်းဆာကျေးရွာအုပ်စု၊ နောင်ဆိုင်ကျေးရွာနဲ့ ရေပူကြီးစစ်ဆေးရေးဂိတ်မှာရှိနေတဲ့ မြေနေရာတွေကို သက်ဆိုင်ရာကျေးရွာပြည်သူလူထုကနေပြီး အစဉ်အဆက်မြေယာအဖြစ် စိုက်ပျိုး လုပ်ကိုင်ခဲ့ရာ အားထားလုပ်ကိုင်နေကြတဲ့ ယာမြေတွေကို အာမခံချက်ရှိရှိနဲ့ စိတ်ချမ်းသာစွာ ဆက်လက်လုပ်ကိုင်ဆောင်ရွက်နိုင်ရေးအတွက်လည်းကောင်း၊ လူနေမှုဘဝတိုးတက်မြင့်မားလာစေဖို့ အတွက်လည်းကောင်း၊ သက်ဆိုင်ရာကနေ ဆက်လက်ကူညီဆောင်ရွက်ပေးမယ့်အစီအစဉ်ကို သိရှိလို ပါကြောင်း ကြယ်ပွင့်ပြမေးခွန်းကို ၂၀၁၇ ခုနှစ်၊ အောက်တိုဘာလ ၁၉ ရက်နေ့က ပြည်သူ့လွှတ်တော် ကို ကျွန်တော်မေးမြန်းခဲ့ပါတယ်။ မေးခွန်းဖြေကြားချက်ကို ကာကွယ်ရေးဝန်ကြီးဌာန ဝန်ကြီးရုံးကနေပြီးတော့ စာဖြင့် ၂၀၁၈ ခုနှစ်၊ မတ်လ ၁၉ ရက်နေ့ရက်စွဲဖြင့် မြေ ၁၀၁.၁၁ ဧကကို အမှတ်(၉၁၂)စစ်မြေပြင်အင်ဂျင်နီယာ တပ်ရင်းအမည်ဖြင့် နှစ် ၃၀ စိုက်ပျိုးလုပ်ကိုင်ခွင့်ရရှိခဲ့ပြီးဖြစ်ကြောင်း၊ မြေ ၄.၈ ဧကကို စီမံကိန်းနှင့် ဘဏ္ဍာရေးဝန်ကြီးဌာန၊ အကောက်ခွန်ဦးစီးဌာနသို့ လွှဲပြောင်းပေးမည်ဖြစ်ကြောင်း၊ ကျန်မြေ ၉၆.၃ ဧကကို တပ်ရင်းတပ်ဖွဲ့မှ လုပ်ကိုင်စိုက်ပျိုးဆောင်ရွက်သွားမည်ဖြစ်ကြောင်း ဖြေကြားခဲ့ပါတယ်။ သို့ဖြစ်ပါ၍ မေးမြန်းလိုသည်မှာ လယ်ယာမြေနှင့်အခြားမြေများ သိမ်းဆည်းခံရမှုများ ပြန်လည် စိစစ်ရေးဗဟိုကော်မတီရဲ့ မူဝါဒလုပ်ငန်းစဉ်ဆောင်ရွက်ရန်အချက်များမှ (က)တပ်သိမ်းမြေများနှင့် စပ်လျဉ်းပြီးတော့ မူဝါဒ(၃)ရပ်၊ စွန့်လွှတ်ခြင်းမရှိတဲ့သိမ်းဆည်းမြေနဲ့စပ်လျဉ်းပြီးတော့ အချက်(၇)ချက်၊ သိမ်းဆည်းမြေမှစွန့်လွှတ်မြေများဆိုင်ရာ လမ်းညွှန်ချက်(၈)ချက်တို့နှင့်အညီ ပြန်လည်စိစစ်ပေးရန် အစီအစဉ်ရှိ/မရှိ၊ မရှိပါက အဘယ့်ကြောင့်နည်း၊ ရှိပါက မည်သည့်အချိန်တွင် ပြန်လည်စိစစ်ပေးမည် ကို သိရှိလိုပါကြောင်း ပြည်သူ့လွှတ်တော်ဥက္ကဋ္ဌကြီးမှတစ်ဆင့် မေးမြန်းအပ်ပါတယ်ခင်ဗျား။</speech>
<speech type='speaker'>ပြည်ထောင်စုအစိုးရအဖွဲ့ရုံးဝန်ကြီးဌာနက ဖြေကြားရန် ဖြစ်ပါတယ်</speech>
<speech><agency id='33'>ဦးတင်မြင့်(ဒုတိယဝန်ကြီး၊ ပြည်ထောင်စုအစိုးရအဖွဲ့ရုံးဝန်ကြီးဌာန)</agency>မင်္ဂလာပါခင်ဗျား။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော် ကိုယ်စားလှယ်ကြီးများ ခင်ဗျား။ ကျွန်တော် ပြည်ထောင်စုအစိုးရအဖွဲ့ရုံးဝန်ကြီးဌာန၊ ဒုတိယဝန်ကြီး ဦးတင်မြင့်မှ ဆက်လက် ပြီးတော့ ဖြေကြားခွင့်ပြုပါခင်ဗျား။ ရှမ်းပြည်နယ်၊ သိန္နီမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးစိုင်းဦးခမ်း မေးမြန်းတဲ့ကြယ်ပွင့်ပြမေးခွန်းအပေါ်မှာ ရှင်းလင်းတင်ပြခွင့်ပြုပါ။ လယ်ယာမြေနှင့် အခြားမြေများ သိမ်းဆည်းခြင်းခံရမှုများ ပြန်လည်စိစစ်ရေးဗဟိုကော်မတီရဲ့ ၁၀-၆-၂၀၁၆ ရက်စွဲပါ စာဖြင့် မြေကိစ္စများဖြေရှင်းဆောင်ရွက်ရာတွင် ဗဟိုကော်မတီမှချမှတ်ထားတဲ့ မူဝါဒလုပ်ငန်းစဉ်များနဲ့ ညွှန်ကြားချက်များအပေါ် လိုက်နာအကောင်အထည်ဖော်ဆောင်ရွက်ဖို့အတွက်ကို ပြည်ထောင်စု ဝန်ကြီးဌာနများ၊ နေပြည်တော်၊ တိုင်းဒေသကြီး/ ပြည်နယ် လယ်ယာမြေနှင့်အခြားမြေများ သိမ်းဆည်း ခြင်းခံရမှုများ ပြန်လည်စိစစ်ရေးဗဟိုကော်မတီများသို့ ညွှန်ကြားခဲ့ပါတယ်။ ၎င်းအပြင် ဗဟိုကော်မတီ ရဲ့ ၂၁-၃-၂၀၁၈ ရက်နေ့ ရက်စွဲပါစာနဲ့ ဗဟိုကော်မတီမှချမှတ်ထားတဲ့ လုပ်ထုံးလုပ်နည်းများအပေါ် ပြင်ဆင်ချမှတ်ထားတဲ့ မူဝါဒလုပ်ငန်းစဉ်များကို သိရှိလိုက်နာဆောင်ရွက်ရန် ထပ်မံအကြောင်းကြား ခဲ့ပါတယ်။ သိမ်းဆည်းမြေများနှင့်စပ်လျဉ်း၍ ဗဟိုကော်မတီမှ ပြင်ဆင်ချမှတ်ထားသော မူဝါဒ၊ လုပ်ငန်းစဉ်များမှာ နိုင်ငံတော်ကသိမ်းဆည်းသည့် လယ်ယာမြေနှင့်အခြားမြေများကို မူလမြေပိုင်ရှင်များက ပြန်လည်လျှောက်ထားသည့်ကိစ္စများနှင့်စပ်လျဉ်းသည့် မူဝါဒ(၁၀)၊ တပ်မြေသိမ်းဆည်းမှုများနှင့် စပ်လျဉ်းသည့်မူဝါဒ(၃)ရပ်၊ သိမ်းဆည်းမြေများကို ပြန်လည်ပေးရန်လျှောက်ထားခြင်းများနှင့်စပ်လျဉ်း ၍ စိစစ်ရန်အချက်(၄)ချက်၊ စွန့်လွှတ်နိုင်ခြင်းမရှိတဲ့ သိမ်းဆည်းမြေများနှင့်စပ်လျဉ်း၍ စိစစ်ရန် အချက်(၅)ချက်၊ သိမ်းဆည်းထားသည့်ဌာနမှ စွန့်လွှတ်သည့်သိမ်းဆည်းမြေများနှင့်စပ်လျဉ်း၍ စိစစ်ရန်အချက်(၆)ချက်၊ စွန့်လွှတ်သည့်မြေများ သက်ဆိုင်သူလက်ဝယ်အမြန်ရောက်ရှိရေးလုပ်ငန်းစဉ် (၉)ရပ်နဲ့ နေပြည်တော်၊ တိုင်းဒေသကြီး/ ပြည်နယ်ကော်မတီများမှ အလေးထားဆောင်ရွက်ရန် အချက်(၁၅)ချက် စုစုပေါင်း ၅၂ ချက်ကို နိုင်ငံတော်သမ္မတကြီးကိုယ်တိုင် ပြန်လည်စိစစ်ပြီးတော့မှ ချမှတ်ထားကြောင်း တင်ပြအပ်ပါတယ်။ ရှမ်းပြည်နယ်၊ လားရှိုးခရိုင်၊ သိန္နီမြို့နယ်၊ ပိန်းဆာကျေးရွာအုပ်စုရှိ မြေဧရိယာ ၁၀၁.၁၁ ဧကနဲ့ စပ်လျဉ်းပြီးတော့မှ ကာကွယ်ရေးဝန်ကြီးဌာန၊ အမှတ်(၉၁၂)စစ်မြေပြင်အင်ဂျင်နီယာတပ်ရင်းအမည် ဖြင့် နှစ်ရှည်သီးပင်/ဥယျာဉ်ခြံသီးနှံစိုက်ပျိုးဖို့အတွက် မြေလွတ်၊ မြေလပ်နှင့် မြေရိုင်းများစီမံခန့်ခွဲရေး ဗဟိုကော်မတီ(ယခင် ဗဟိုကော်မတီ)မှ ၁၉၉၇ ခုနှစ်၊ နိုဝင်ဘာလ ၄ ရက်နေ့ ရက်စွဲပါစာနဲ့ ၁၉၉၇ ခုနှစ်မှ ၂၀၂၇ ခုနှစ်အထိနှစ်(၃၀)လုပ်ပိုင်ခွင့်ခွင့်ပြုချထားပေးခဲ့ကြောင်းသိရှိရပါတယ်ခင်ဗျား။ အဆိုပါ မြေဧရိယာအနက် ရေပူအမြဲတမ်းစစ်ဆေးရေးစခန်းဖွင့်လှစ်ထားတဲ့ မြေဧရိယာ ၄.၈၀ ဧကကို စီမံကိန်း နှင့်ဘဏ္ဍာရေးဝန်ကြီးဌာန၊ အကောက်ခွန်ဦးစီးဌာနသို့ လွှဲပြောင်းပေးရန်အတွက် ပြန်လည်အပ်နှံခဲ့မှု အပေါ်မှာ လယ်ယာမြေနှင့်အခြားမြေများ သိမ်းဆည်းခြင်းခံရမှုများ ပြန်လည်စိစစ်ရေးဗဟို ကော်မတီက ၁၂-၇-၂၀၁၈ ရက်စွဲပါစာဖြင့် အပ်နှံခွင့်ပြုခဲ့ပြီးဖြစ်ကြောင်း တင်ပြအပ်ပါတယ်။ ဥက္ကဋ္ဌကြီးခင်ဗျား။ ကျန်မြေဧရိယာ ၉၆.၃၀ ဧကမှာလည်း အမှတ်(၉၁၂) စစ်မြေပြင် အင်ဂျင်နီယာတပ်ရင်းမှ ရာဘာသီးနှံများစိုက်ပျိုးထားကြောင်း၊ မြေဧရိယာ ခုနစ်ဧကခန့်မှာတော့ အိမ်ထောင်စုရှစ်စုမှ နေအိမ်များဆောက်လုပ်ထားကြောင်းနဲ့ တောင်သူ ၂၀ ဦးမှ ရာသီသီးနှံများ စိုက်ပျိုးထားကြောင်း စိစစ်တွေ့ရှိရပါတယ်။ ၎င်းအပြင် ကာယကံရှင်များမှ လယ်ယာမြေနှင့်အခြားမြေ များ သိမ်းဆည်းခြင်းခံရမှုများ ပြန်လည်စိစစ်ရေးဗဟိုကော်မတီအပါအဝင် သက်ဆိုင်ရာကော်မတီ အဆင့်ဆင့်ကိုလည်း တင်ပြထားခြင်းမရှိကြောင်းကိုတော့ စိစစ်တွေ့ရှိရပါတယ်။ သို့ဖြစ်ပါ၍ တင်ပြပါမြေနေရာနဲ့ပတ်သက်ပြီး ကာယကံရှင်မှ လယ်ယာမြေနှင့်အခြားမြေများ သိမ်းဆည်းခြင်းခံရမှုများ ပြန်လည်စိစစ်ရေးဗဟိုကော်မတီသို့ သို့မဟုတ် သက်ဆိုင်ရာရှမ်းပြည်နယ် လယ်ယာမြေနှင့်အခြားမြေများ သိမ်းဆည်းခြင်းခံရမှုများ ပြန်လည်စိစစ်ရေးကော်မတီအဆင့်ဆင့်သို့ တင်ပြလာရင် ဗဟိုကော်မတီကချမှတ်ထားတဲ့ မူဝါဒများနှင့်အညီ စိစစ်ဆောင်ရွက်သွားမည် ဖြစ်ပါတယ်ခင်ဗျား။ ကျွန်တော့်တင်ပြချက်လေးကို Power Point ခွင့်ပြုဖို့တင်ပြအပ်ပါတယ်။ ကျွန်တော် အခုနကတင်ပြခဲ့တဲ့အချက်များ ဖြစ်ပါတယ်ခင်ဗျား။ ကျွန်တော်တို့ မူဝါဒ(၅၂)ချက်နဲ့ ပတ်သက်ပြီးလည်း နိုင်ငံတော်သမ္မတကြီးနဲ့ နိုင်ငံတော်အတိုင်ပင်ခံပုဂ္ဂိုလ်ကိုယ်တိုင်လည်း နောက်ဆုံး အခြေအနေထိ ပြန်လည်ပြီးစိစစ်ပြီးတော့ မူဝါဒများချမှတ်ပေးထားကြောင်း တင်ပြအပ်ပါတယ်။ သို့ဖြစ်ပါ၍ တင်ပြပါမြေနေရာနဲ့ပတ်သက်ပြီး ကာယကံရှင်မှ လယ်ယာမြေနှင့်အခြားမြေများ သိမ်းဆည်းခြင်းခံရမှုများ ပြန်လည်စိစစ်ရေးဗဟိုကော်မတီ သို့မဟုတ် သက်ဆိုင်ရာရှမ်းပြည်နယ် လယ်ယာမြေနှင့်အခြားမြေများ သိမ်းဆည်းခြင်းခံရမှုများ ပြန်လည်စိစစ်ရေးကော်မတီအဆင့်ဆင့်ကို တင်ပြခဲ့ရင် ကျွန်တော်တို့ ဗဟိုကော်မတီမှချမှတ်ထားတဲ့ မူဝါဒများနှင့်အညီ စိစစ်ဆောင်ရွက် ပေးသွားမည် ဖြစ်ပါကြောင်းနဲ့ သိမ်းဆည်းမြေနှင့်သက်ဆိုင်ခြင်းမရှိတဲ့ မြေလွတ်၊ မြေလပ်၊ မြေရိုင်းများ ဖြစ်ပါက မြေလွတ်၊ မြေလပ်နှင့် မြေရိုင်းများစီမံခန့်ခွဲရေးဥပဒေပုဒ်မ ၁၇၊ ၁၈ တို့နှင့်အညီ ဆောင်ရွက် ရမည်ဖြစ်ပါကြောင်း လေးစားစွာဖြင့်ရှင်းလင်းဖြေကြားအပ်ပါတယ်ခင်ဗျား။ ကျေးဇူးတင်ပါတယ် ခင်ဗျား။</speech>
<title>လှည်းကူးမြို့နယ်၊ ကျွန်းကုန်းကျေးရွာရှိ လယ်မြေ ၆၀၇.၇၅ ဧကကို နိုင်ငံတော်ပိုင်မြေအဖြစ် သတ်မှတ်လိုက်ကြောင်း အမိန့်ကြော်ငြာစာထုတ်ပြန်ခဲ့သည်မှာ (၂)နှစ်ခွဲကျော်ကြာမြင့်သည့်တိုင် ဆက်လက်စီမံခန့်ခွဲမှုမရှိပါသဖြင့် မည်သို့ဆောင်ရွက်မည်ကိုသိလိုခြင်းနှင့်စပ်လျဉ်းသည့်မေးခွန်း</title>
<speech type='speaker'>လှည်းကူးမဲဆန္ဒနယ်မှ ဦးသိန်းတန် မေးမြန်းဖို့ဖြစ်ပါတယ်</speech>
<speech><mp id='476'>ဦးသိန်းတန်(လှည်းကူးမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် ပြည်ထောင်စုဝန်ကြီးများ၊ ပြည်သူ့လွှတ်ကိုယ်စားလှယ်များနှင့် ဧည့်သည်တော်များ အားလုံး မင်္ဂလာအပေါင်းနှင့်ပြည့်စုံစေကြောင်း ဆုမွန်ကောင်းတောင်း နှုတ်ခွန်းဆက်သအပ်ပါတယ်။ ကျွန်တော်ကတော့ လှည်းကူးမဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးသိန်းတန်ဖြစ်ပါတယ်။ လေးစားအပ်ပါသော ပြည်သူ့ လွှတ်တော် ဥက္ကဋ္ဌကြီးခင်ဗျား။ လှည်းကူးမြို့နယ်၊ ကျွန်းကုန်း ကျေးရွာ မီးခိုးကန်ကွင်းရှိ လယ်မြေဧက ၆၀၇.၇၅ ကို ပြည်ထဲရေးဝန်ကြီးဌာနရဲ့ ၂၇-၆-၂၀၁၆ ရက်စွဲ ပါအမိန့်ကြော်ငြာစာ(၁၅၇၆/၂၀၁၆)အရ နိုင်ငံတော်ကိုပြန်လည်အပ်နှံပြီး နိုင်ငံတော်ပိုင်မြေအဖြစ်သတ်မှတ်ခဲ့ပါတယ်။ နိုင်ငံတော်ပိုင်မြေအဖြစ် သတ်မှတ်ခဲ့တာ သုံးနှစ်နီးပါးကြာမြင့်နေပြီဖြစ်တဲ့အတွက် မည်သို့ဆက်လက်စီမံဆောင်ရွက်သွားမည်ကို သိရှိလိုပါကြောင်း မေးမြန်းခြင်းဖြစ်ပါတယ်။ ဥက္ကဋ္ဌကြီးခင်ဗျား။ ဒီမြေနှင့် ပတ်သက်လို့ ၁၉၈၄ ခုနှစ် တာဝန်ကြေစပါးပေးသွင်းရစဉ်ကာလ က အဆိုပါမီးခိုးကန်ကွင်းဟာ ရေကြီးကွင်းဖြစ်တဲ့အလျောက် စပါးအထွက်နည်းပါတယ်။ တာဝန်ကျေ စပါးကိုလည်း အပြည့်အဝပေးသွင်းခဲ့ရပါတယ်။ နှစ်စဉ်လယ်ယာလုပ်ငန်းအရှုံးပေါ်တဲ့အတွက် လယ်ကွင်းကလည်း အလွန်ကျယ်တဲ့အတွက် နယ်မြေလုံခြုံမှုကလည်း မရှိပါဘူး။ အဲဒီလယ်သမားတွေ က မိမိတို့ရဲ့ လယ်ယာလုပ်ငန်းကို မလုပ်တော့ဘဲ စွန့်ပစ်မှုတွေရှိခဲ့ပါတယ်။ ဒါကြောင့် အဲဒီအချိန်က လယ်တစ်ဧကကို ကြက်တစ်ကောင်နှင့်လဲမည်ဆိုပါက လဲမည်သူမရှိကြောင်း သိရှိရပါတယ်။ အဲဒီ အချိန်မှာ လမ်းစဉ်ပါတီအထွေထွေအတွင်းရေးမှူး ဦးစိန်လွင်ရဲ့ ခရီးစဉ်တစ်ခုမှာ စပါးမစိုက်ဘဲ ပစ်ထားတဲ့အခြေအနေကို တွေ့မြင်ရလို့ ရန်ကုန်တိုင်းအတွင်းမှာရှိတဲ့ တပ်ရင်း၊ တပ်ဖွဲ့တွေကို ခေါ်ပြီး စပါးစိုက်စေပါတယ်။ ပထမပိုင်းမှာတော့ တာဝန်ပေးခံရတဲ့ တပ်ရင်း၊ တပ်ဖွဲ့ ၂၁ ခုဟာ ကိုယ်တိုင်လုပ်ခဲ့ ကြပေမဲ့ နောက်ပိုင်းမှာ စစ်တောင်းမြစ်ကမ်းပြို လို့ လယ်ယာမဲ့ဖြစ်နေတဲ့ ခရမ်းမြို့နယ်က လယ်သမား တွေကိုခေါ်ယူပြီး အချို့ကို သီးစား၊ အချို့ကို အကျိုးတူ၊ အချို့ ကိုလယ်ယာလုပ်သားအဖြစ် လုပ်ကိုင် စေခဲ့ပါတယ်။ ၂၀၁၄ ခုနှစ် တာဝန်ယူစိုက်ပျိုးလုပ်ကိုင်ကြတဲ့ တပ်ရင်း၊ တပ်ဖွဲ့များက လယ်ယာမြေကို ပြန်လည်စွန့်လွှတ်လိုက်ပါတယ်။ စွန့်လွှတ်လိုက်တဲ့ လယ်မြေဧက ၆၀၇.၇၅ ဧကကို လယ်ယာလုပ်ကိုင် လိုသူ ဒေသခံလယ်သမား ၇၇ ဦး၊ တပ်ရင်း၊ တပ်ဖွဲ့များနှင့်အတူ ၁၀ နှစ်ကျော်လုပ်ကိုင်ခဲ့တဲ့ ဒေသခံ မဟုတ်သူလယ်သမား ၄၁ ဦး အဖွဲ့တို့ဟာ အပြိုင်အဆိုင် ပုံစံ-၇ ရယူဖို့ အဆင့်ဆင့်လျှာက်ထားကြပါ တယ်။ ၃၁-၅-၂၀၁၅ ရက်နေ့ ရန်ကုန်တိုင်းဒေသကြီး အစိုးရအဖွဲ့ရုံးခန်းမမှာ ဒေသခံအဖွဲ့ ၇၇ ဦးကို ယာယီလုပ်ပိုင်ခွင့် ပုံစံ-၃ ချပေးခဲ့ပါတယ်။ ၎င်းတို့လယ်ယာလုပ်ပိုင်ခွင့်ရရှိတာနှင့် လယ်လုပ်ပိုင်ခွင့် ရရှိသူတွေဟာ ကိုယ်လယ်ကွင်းတွေကိုဆင်းပြီးတော့ ၁၀ နှစ်ကျော် လယ်ကွင်းထဲမှာအခြေချနေထိုင်ပြီး တပ်ရင်း၊ တပ်ဖွဲ့များနှင့်အတူ လုပ်ကိုင်စဉ်ကတည်းက ဆက်လက်လုပ်ကိုက်နေတဲ့၊ လုပ်မြဲလုပ်နေတဲ့ ၄၁ ဦးရင်းနဲ့ ထိပ်တိုက်တွေ့ရပါတယ်။ ပုံစံ -၇ ရရှိထားသူ ဒေသခံအဖွဲ့က အတင်းအဓမ္မလယ်ထဲကို လယ်ဆင်းထွန်ကြတယ်။ ဒေသခံမဟုတ်တဲ့ ၄၁ ဦးအဖွဲ့က လယ်ထဲမှာသူတို့ထွန်ထားတဲ့ လယ်ထဲကို မျိုးစပါးတွေကျဲပါတယ်။ အဲဒီအခါမှာ ဒေသခံတွေက ပိုးသတ်ဆေးတွေကျဲချပါတယ်။ အနားမှာနေ နေတဲ့၊ လယ်ကွင်းနားမှာနေနေတဲ့၊ ဒေသခံမဟုတ်တဲ့ ၄၁ ဦးအဖွဲ့တွေရဲ့ မွေးထားတဲ့ဘဲတွေအတုန်း အရုံးကြပါတယ်။ စပါးပေါ်ချိန်ရောက်ရင်လည်း မှည့်လာတဲ့စပါးတွေကို အလုအယက်ရိတ်ကြ ပါတယ်။ ပြီးရင်လည်း ကိုယ့်လယ်ကိုယ်မီးရှို့တာဆိုပြီးတော့ မီးရှို့တဲ့အခါမှာ ရုန်းရင်းဆန်ခတ်မှုတွေ ရှိနေပါတယ်။ သက်ဆိုင်ရာဌာနများကလည်း မကြာခဏပြဿနာများကို ဖြေရှင်းရပါတယ်။ ယခုတိုင် မငြိမ်းချမ်းသေးတဲ့ နေရာလေးတစ်ခုဖြစ်နေပါတယ်။ ဥက္ကဋ္ဌကြီးခင်ဗျား။ ပြည်ထဲရေးဝန်ကြီးဌာနရဲ့ ၂၇-၆-၂၀၁၆ ရက်နေ့ အမိန့်ကြော်ငြာစာအရ ယင်းလယ်မြေ ၆၀၇.၇၅ ဧကကို နိုင်ငံတော်မြေအဖြစ် သတ်မှတ်လိုက်သော်ငြားလည်းပဲ ပြဿနာကို ဆုံးခန်းတိုင်အထိ ဖြေရှင်းပေးနိုင်မှုမရှိသေးတာကြောင့် ဤမေးခွန်းကို မေးရခြင်းဖြစ်ပါတယ်။ (၁) ယခုတင် ပုံစံ-၇ လက်ဝယ်ကိုင်ထားသူများအနေနဲ့ ၂၀၁၂ လယ်ယာမြေဥပဒေအခန်း ၃ ပါ လယ်ယာ မြေလုပ်ပိုင်ခွင့်ဆုံးရှုံးသွားမှုရှိ/မရှိ သိလိုပါတယ်။ (၂) မီးခိုးကန်ကွင်းထဲမှာ ယခုတိုင် အခြေချနေထိုင်ပြီး တပ်ရင်း၊ တပ်ဖွဲ့များနှင့်အတူ လယ်ယာလုပ်ကိုင်ခဲ့သူများကလည်း လယ်ယာမြေလုပ်ပိုင်ခွင့်ပြန်လည် ရလိမ့်နိုး စောင့်စားနေကြတဲ့အတွက် ၎င်းတို့ရဲ့ မျှော်လင့်ချက် အနေအထားကို သိရှိလိုကြောင်းနှင့် (၃) အဆိုပါအချင်းဖြစ်မြေကို မည်သို့ဆက်လက်စီမံခန့်ခွဲဆောင်ရွက်မည်ကို တိကျစွာ သိရှိလိုပါကြောင်း ပြဿနာထိပ်တိုက်ဖြစ်နေသူ နှစ်ဦးနှစ်ဖက်ကိုယ်စား မေးမြန်းအပ်ပါတယ်။ အားလုံး ကျေးဇူးတင် ပါတယ်။</speech>
<speech type='speaker'>သဘောတူပြည်ထောင်စုအစိုးရအဖွဲ့ရုံးဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id='33'>ဦးတင်မြင့်(ဒုတိယဝန်ကြီး၊ ပြည်ထောင်စုအစိုးရအဖွဲ့ရုံးဝန်ကြီးဌာန)</agency>မင်္ဂလာခင်ဗျား။ လေးစားအပ်ပါသော ပြည်သူ့လွှတ်တော် ဥက္ကဌကြီးနှင့် ပြည်သူ့လွှတ်ကိုယ်စားလှယ်များ၊ ဖိတ်ကြား ထားသော ဧည့်သည်တော်များခင်ဗျား။ ပြည်သူ့လွှတ်တော်ကိုယ်စားလှယ် ဦးသိန်းတန်မေးမြန်းတဲ့ ကြယ်ပွင့်ပြမေးခွန်းအပေါ် ပြည်ထောင်စုအစိုးရအဖွဲ့ရုံးဝန်ကြီးဌာန၊ ဒုတိယဝန်ကြီး ဦးတင်မြင့်မှပဲ ဆက်လက်ပြီးတော့ တင်ပြခွင့်ပြုပါခင်ဗျား။ Power Point အသုံးပြုခွင့်ပြုပါရန်လည်း လေးစားစွာဖြင့် တင်ပြအပ်ပါတယ်။ ရန်ကုန်တိုင်းဒေသကြီး၊ လှည်းကူးမြို့နယ်၊ ကျွန်းကုန်းကျေးရွာအုပ်စု၊ ကွင်းအမှတ်(၁၀၂၉က/ခ)၊ မီးခိုးကန်ကွင်းနှင့် (၁၀၅၅-ခ)၊ ရေငံရိုးကွင်းရှိတောင်သူများ စိုက်ပျိုး၍မရသည့် ရေကြီး၊ ရေနက်ကွင်း ဧရိယာ ၆၀၇.၇၅ ဧကကို ပြည်ထဲရေးဝန်ကြီးဌာနရဲ့ ၂၇-၆-၂၀၁၆ ရက်စွဲပါအမိန့် ကြော်ငြာစာအမှတ်(၁၅၆၇/၂၀၁၆) ဖြင့် နိုင်ငံတော်ပိုင်မြေအဖြစ် သတ်မှတ်ခဲ့ပါတယ်။ အဆိုပါမြေနှင့် ပတ်သက်ပြီးတော့ ၁၉၈၄-၁၉၈၅ ခုနှစ်ခန့်မှာ ရန်ကုန်တိုင်းစစ်ဌာနချုပ်ကွပ်ကဲမှုအောက်ရှိ တပ်ရင်း၊ တပ်ဖွဲ့များသို့ စိုက်ပျိုးရေးလုပ်ကိုင်ဆောင်ရွက်ရန် ချထားပေးခဲ့ပြီး၊ ၁၉၈၆ ခုနှစ်ခန့်တွင် တပ်ရင်း၊ တပ်ဖွဲ့များမှ စိုက်ပျိုးလုပ်ကိုင်ခဲ့ပါတယ်။ ၁၉၉၆ ခုနှစ်ခန့်မှာတော့ တပ်များကိုယ်တိုင်စိုက်ပျိုးလုပ် ကိုင်ခြင်းမရှိတော့ဘဲ သီးစားခြထားခဲ့ကြောင်း သိရှိရပါတယ်။ အဆိုပါ ၆၀၇.၇၅ ဧကကို ရန်ကုန်တိုင်း စစ်ဌာနချုပ်မှ ပြန်လည်စွန့်လွှတ်အပ်နှံပါတယ်ခင်ဗျား။ ဒီလိုပြန်လည်စွန့်လွှတ်အပ်နှံလာတဲ့အတွက် ပြန်လည်အပ်နှံတဲ့ မြေတွေကို လက်ခံဆောင်ရွက်ခဲ့ပြီး အဆိုပါလယ်မြေများကိုလည်း လယ်ယာမြေနှင့် အခြားမြေများ ပြန်လည်သိမ်းဆည်းခံရမှုများ ပြန်လည်စိစစ်ရေးဗဟိုကော်မတီက ပြင်ဆင်ချမှတ်တဲ့ မူဝါဒအရ စတင်သိမ်းဆည်းခဲ့စဉ် မူလလက်ငုတ်လက်ရင်းတောင်သူများထံ ပေးအပ်နိုင်ရေးအတွက် ပုံစံ-၁ နဲ့လျှောက်ထားလာတဲ့ မူလတောင်သူ ၇၇ ဦးရဲ့ လျှောက်လွှာများကို ကျွန်းကုန်းကျေးရွာအုပ်စု လယ်ယာမြေစီမံခန့်ခွဲမှုအဖွဲ့မှ စိစစ်ပြီးတော့ မြို့နယ်လယ်ယာမြေစီမံခန့်ခွဲမှုအဖွဲ့သို့ တင်ပြလာမှု အပေါ်မှာ ရန်ကုန်တိုင်းဒေသကြီး အစိုးရအဖွဲ့ကို အဆင့်ဆင့်တင်ပြခဲ့ပြီး ယာယီလုပ်ကိုင်ခွင့်ပြု လက်မှတ် ပုံစံ-၃ ကို မူလလက်ငုတ်တောင်သူ ၇၇ ဦးထံကို ၃၁-၃-၂၀၁၅ ရက်နေ့မှာ ရန်ကုန်တိုင်း ဒေသကြီးအစိုးရအဖွဲ့ရုံး အစည်းအဝေးခန်းမမှာ အခမ်းအနားနှင့် ဝန်ကြီးချုပ်ကိုယ်တိုင် တက်ရောက် ပေးအပ်ခဲ့ကြောင်း သိရှိရပါတယ်ခင်ဗျား။ ဥက္ကဋ္ဌကြီးခင်ဗျား။ ယာယီလုပ်ကိုင်ခွင့်ပြု လက်မှတ်ပုံစံ-၃ ထုတ်ယူရရှိခဲ့တဲ့ တောင်သူ ၇၇ ဦးကို ပုံစံ-၇ ထုတ်ပေးနိုင်ရေးအတွက် ဆက်လက်ဆောင်ရွက်ခဲ့ရာမှာ ကျေးရွာအုပ်စု လယ်ယာမြေစီမံခန့်ခွဲရေး အဖွဲ့မှာ ပုံစံ-၁ ဖြင့်လျှောက်ထားရာ၌ မူလလက်ငုတ်တောင်သူ ၇၇ ဦးအပြင် တပ်ရင်း၊ တပ်ဖွဲ့ ၂၁ ခုမှ သီးစားခဖြင့်လုပ်ကိုင်ခွင့်ပြုခဲ့တဲ့ ခရမ်းမြို့နယ်မှ ပြောင်းရွှေ့ပြီးတော့ လယ်ယာလုပ်ကိုင်သူ မူလ လက်ငုတ်လက်ရင်းမဟုတ်သူ ၄၇ ဦးမှ အပြိုင်လျှောက်ထားမှုအပေါ်မှာလည်း မြို့နယ်လယ်ယာမြေ စီမံခန့်ခွဲရေးနှင့် စာရင်းဦးစီးဌာနမှ စစ်ဆေးပြီးတော့ ခရိုင်လယ်ယာမြေစီမံခန့်ခွဲမှုအဖွဲ့ရဲ့ ခွင့်ပြုချက် ရယူကာ မူလလက်ငုတ်လက်ရင်းတောင်သူ ၇၇ ဦးရဲ့ လယ်ယာမြေလုပ်ကိုင်ခွင့်ပြု ပုံစံ-၇ များကို ၂-၅၂၀၁၆ ရက်နေ့မှာ လှည်းကူးမြို့နယ် အထွေထွေအုပ်ချုပ်ရေးမှူးရုံး၌ မြို့နယ်လယ်ယာမြေစီမံခန့်ခွဲမှု အဖွဲ့ရဲ့ ရှေ့မှောက်မှာပေးအပ်ခဲ့ပြီးဖြစ်ပါတယ်။ တပ်ရင်း၊ တပ်ဖွဲ့များမှ ယခင်သီးစားဖြင့် အငှားချထား ခဲ့သူ ၄၇ ဦးထံသို့လည်း ပုံစံ-၈ ငြင်းပယ်စားများကို ကျွန်းကုန်းကျေးရွာအုပ်စု လယ်ယာမြေစီမံခန့်ခွဲမှု အဖွဲ့က ၃-၅-၂၀၁၆ ရက်နေ့မှာ ပေးပို့ခဲ့ပြီးဖြစ်ကြောင်း တင်ပြအပ်ပါတယ်။ ဥက္ကဌကြီးခင်ဗျား။ လယ်ယာမြေနှင့်အခြားမြေများ သိမ်းဆည်းခြင်းခံရမှုများ ပြန်လည်စစ်ဆေး ရေးဗဟိုကော်မတီရဲ့ ၂၁-၃-၂၀၁၈ ရက်ရက်စွဲပါစာအမှတ်၊ ၅၅၇/၁-ကော်မတီ/မြေ(ဗဟို) ၂၀၁၈ ဖြင့် ချမှတ်ထားပြီးတဲ့ မူဝါဒလုပ်ငန်းစဉ်များအနက်မှ စွန့်လွှတ်တဲ့မြေများ သက်ဆိုင်သူလက်ဝယ်အမြန် ရောက်ရှိရေး လုပ်ငန်းစဉ် ရပ် အပိုဒ် ၉ မှာ စွန့်လွှတ်မည့်မြေပေါ်တွင် ယင်းမြေနှင့်သက်ဆိုင်ခြင်း မရှိသူများ ဝင်ရောက်ကျူးကျော်အခြေချနေထိုင်မှုနှင့် ပတ်သက်၍ ကျူးကျော်သူများကို ယင်မြေ စွန့်လွှတ်မည့်သက်ဆိုင်ရာ ဌာနအဖွဲ့အစည်းက ဥပဒေနှင့်အညီ အရေးယူဆောင်ရွက်ရန်၊ စွန့်လွှတ်မြေ လာရောက်အပ်နှံပြီးနောက် ယင်းမြေနှင့်သက်ဆိုင်ခြင်းမရှိသူများ ဝင်ရောက်ကျူးကျော်အခြေချ နေထိုင်သူများနှင့်ပတ်သက်၍ ကျူးကျော်သူများစွန့်လွှတ်မြေများအား လက်ခံရရှိသည့် သက်ဆိုင်ရာ ဌာန၊ အဖွဲ့အစည်း၊ ပုဂ္ဂိုလ်များက ဥပဒေနှင့်အညီ အရေးယူဆောင်ရွက်ရန်ဆိုပြီး ဖော်ပြထားတာ တွေ့ရှိ ရမှာဖြစ်ပါယ်။ ဥက္ကဌကြီးခင်ဗျား။ ဒါကြောင့် ရန်ကုန်မြောက်ပိုင်းခရိုင်၊ လှည်းကူးမြို့နယ်၊ ကျွန်းကုန်ကျေးရွာ အုပ်စု၊ ကွင်းအမှတ်(၁၀၂၉-က/ခ)၊ မီးခိုးကန်ကွင်းနှင့် (၁၀၅၅-ခ)၊ ရေငံရိုးကွင်းအတွင်းရှိ(၆၀၇.၇၅) ဧကအား ကာကွယ်ရေးဝန်ကြီးဌာနမှ ပြန်လည်စွန့်လွှတ်ခဲ့ပြီး လယ်ယာမြေနှင့်အခြားမြေများ ပြန်လည် သိမ်းဆည်းခြင်းခံရမှုများ ပြန်လည်စိစစ်ရေးဗဟိုကော်မတီမှ ပြင်ဆင်ချမှတ်ထားတဲ့ မူဝါဒအရ မူလ လက်ငုတ်လက်ရင်းတောင်သူများထံသို့ ပေးအပ်နိုင်ရေးအတွက် အဆင့်ဆင့်ပြီးစိစစ်ပြီးတော့မှ ပုံစံ -၇ ကို ၂-၅-၂၀၁၆ ရက်နေ့မှာ ပေးအပ်ခဲ့ပြီးဖြစ်သော်လည်း လက်ရှိအခြေအနေမှာတော့ မြေပြင်မှာ ပုံစံ-၇ ရရှိတဲ့ တောင်သူ ၇၇ ဦးနှင့် ပုံစံ-၇ မရရှိတဲ့ တပ်ကသီးစားချထားခြင်းခံခဲ့ရတဲ့ လုပ်ကိုင်သူ ၄၇ ဦးအား မြေပြင်မှာဝင်ရောက်ပြီးတော့ စိုက်ပျိုးလုပ်ကိုက်လျက်ရှိပါတယ်။ ဒီလိုအငြင်းပွားလျက်ရှိတဲ့ ကိစ္စနှင့် ပတ်သက်ပြီးတော့မှ ပုံစံ-၇ ရရှိတဲ့ တောင်သူ ၇၇ ဦးကနေပြီးမှ ကျေနပ်မှုမရှိရင် တရားဥပဒေအညီ အမှုဖွင့်အရေးယူဆောင်ရွက်သင့်ပါကြောင်း တင်ပြအပ်ပါတယ်။ ဒါကျွန်တော်တို့ ဒီဖြေကြားချက်က လည်း သက်ဆိုင်ရာ စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာနနှင့် ရန်ကုန်တိုင်းဒေသကြီး အစိုးရအဖွဲ့တို့နှင့် ပေါင်းစပ်ဖြေကြားချက်များအပေါ်မှာ ရှင်းလင်းဖြေကြားရခြင်းဖြစ်ပါကြောင်း လေးစားစွာဖြင့် တင်ပြအပ်ပါတယ်ခင်ဗျား။ ကျေးဇူးတင်ပါတယ်ခင်ဗျား။</speech>
<speech type='speaker'>မိုက်ပေးပါ။</speech>
<speech><mp id='476'>ဦးသိန်းတန်(လှည်းကူးမဲဆန္ဒနယ်)</mp>ဖြေကြားသွားတဲ့ ဒုတိယဝန်ကြီးကို ကျေးဇူးတင် ပါတယ်။ ဒါပေမဲ့လို့ ကျွန်တော်မေးလိုက်တဲ့မေးခွန်း (၃)ချက်စလုံးက မပေါ်လွင်ပါဘူး။ အဲဒီတော့ အခု ဒီဟာနဲ့ပတ်သက်လို့ ကျွန်တော်တို့မြို့နယ်မှာလည်း ဖြစ်နေတဲ့လယ်ယာအမှုကြီးတွေထဲမှာ တကယ် ကြီးမားတဲ့အမှုကြီးဖြစ်ပါတယ်။ ကျွန်တော်ကိုယ်တိုင် ဒီဟာတွေကိုလည်းပဲ အုပ်စုလိုက်ဖြစ်နေတဲ့ ပြဿနာတွေဖြစ်တဲ့အတွက် နယ်မြေမတည်ငြိမ်မှု မဖြစ်ရလေအောင် အမျိုးမျိုးထိန်းသိမ်းခဲ့ပါတယ်။ ကျွန်တော်တို့လည်း နားချခဲ့ပါတယ်။ အဲဒီတော့ ဒီအဖြစ်အပျက်တွေကို ကျွန်တော်ကိုယ်တိုင်လေ့လာ ပြီးတော့ ၁၃-၇-၂၀၁၇ ရက်နေ့မှာ ဗဟိုမြေစစ်အဖွဲ့ကိုတိုင်ကြားခဲ့ပါတယ်။ နောက်တစ်ခါ စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာနကိုလည်း မိတ္တူပေးပို့ခဲ့ ပါတယ်။ အဲဒီလိုထူးခြားမှုမရှိတော့ ၂၀၁၈ ခုနှစ်မှာ ရန်ကုန်တိုင်းဝန်ကြီးချုပ်ကိုလည်း တင်ပြခဲ့ပါတယ်။ ဒါလည်းပဲ ထူးခြားမှုမရှိပါဘူး။ အဲဒီခုနက ဝန်ကြီးတင်ပြတဲ့အထဲမှာတော့ ၄၇ ဦးလို့ပါပါတယ်။ မူလ စစ်ဆေးမှာတော့ ၄၁ ဦးပါ။ အဲဒီ ၄၁ ဦးဆိုတဲ့အဖွဲ့ကလည်း လက်ရှိ ပြည်သူ့လွှတ်တော် တောင်သူ လယ်သမားနှင့်အလုပ်သမားရေးရာကော်မတီကိုလည်း မကြာခဏဖုန်းဆက်တယ်။ တိုင်ကြားတာတွေ ရှိသလို ပြီးခဲ့တဲ့ (၁၁)ကြိမ်မြောက်လွှတ်တော်အစည်းအဝေး ၂၀-၂-၂၀၁၉ ရက်နေ့မှာလည်းပဲ အဖွဲ့လိုက် ရေးရာကော်မတီကိုလာပြီးတော့ တွေ့ဆုံပါတယ်။ ဒီမှာလည်းပဲ ရေးရာကော်မတီက နေပြီးတော့ ဒီကိစ္စတွေကို အရေးယူဆောင်ရွက်နေပါတယ်။ လေ့လာချက်၊ သုံးသပ်ချက်တွေနဲ့ သက်ဆိုင်ရာကိုတင်ပြပါမယ်လို့လည်း ဖြေကြားတဲ့အပြင် သက်ဆိုင်ရာလွှတ်တော်ကိုယ်စားလှယ်ပဲ ဖိတ်ကြားတာဖြစ်တဲ့အတွက် ဝိုင်းဝန်းပြီးတော့ဆွေးနွေးပါတယ်။ ကျွန်တော်ကိုယ်တိုင်လည်းပဲ ဒီလွှတ်တော်ကို မေးခွန်းမေးထားတာဖြစ်တဲ့အတွက် သက်ဆိုင်ရာဝန်ကြီးဌာနရဲ့ အဖြေဟာလည်းပဲ ခင်ဗျားတို့သိချင်တဲ့အဖြေပဲဖြစ်ပါလိမ့်မယ်လို့ ကျွန်တော်ပြောထားပြီးသားဖြစ်ပါတဲ့အတွက် ဝန်ကြီး ဖြေတဲ့အဖြေဟာ ဒီထက်ပိုပြီးတော့ တိကျတဲ့အဖြေလေးဖြေပေးစေချင်ပါတယ်။</speech>
<speech type='speaker'>ဆက်စပ်မေးခွန်းမေးတာက ဘယ်ဟာတွေကို ဖြေပေးစေချင်သလဲဆိုတာကို မေးမြန်းဖို့လိုပါတယ်</speech>
<speech><agency id='33'>ဦးတင်မြင့်(ဒုတိယဝန်ကြီး၊ ပြည်ထောင်စုအစိုးရအဖွဲ့ရုံးဝန်ကြီးဌာန)</agency>မှတ်သားလိုက်တာ ကတော့ လွှတ်တော်ကိုယ်စားလှယ်ကြီးခင်ဗျား။ နောက်ဆုံးမှာပါတဲ့ ခုနကတင်ပြတဲ့ လယ်ယာမြေတွေ လုပ်ကိုင်ခွင့်ရှိ/မရှိ၊ နောက် သူတို့ကပြန်လည်ရလိမ့်နိုးနဲ့ စောင့်မျှော်နေတာတွေ၊ အချင်းဖြစ်မြေတွေ ဘယ်လိုစီမံခန့်ခွဲမလဲဆိုတာလေးလို့ ထင်ပါတယ်ခင်ဗျား။ အဲဒီသုံးခုပါ။ အဲဒီတော့ ကျွန်တော်တို့ ဒီအချက်ပေါ်မှာ သက်ဆိုင်ရာ စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာနနှင့် ရန်ကုန်တိုင်း ဒေသကြီးအစိုးရအဖွဲ့ကိုလည်း ပြန်လည်ပြီးတော့ မေးပါ့မယ်။ ကျွန်တော့်ရဲ့ အတွေ့အကြုံအရတော့ ကျွန်တော်တို့ ဒီလိုသိမ်းဆည်းခဲ့တဲ့ ဝန်ကြီးဌာနအသီးသီးပေါ့လေ။ ကာကွယ်ရေးဝန်ကြီးဌာနအပါအဝင် အားလုံးရဲ့ အခက်အခဲကတော့ ယခင်ခေတ်ကာလအခြေအနေက အကြောင်းအမျိုးမျိုးကြောင့် ဝန်ထမ်းသက်သာဆိုပြီး စိုက်ကြ၊ ပျိုးကြတာ ရှိခဲ့ပါတယ်။ နိုင်ငံတော်ကလည်း ခွင့်ပြုခဲ့ပါတယ်။ အဲဒီ အပေါ်မှာ သီးစားချထားခြင်းဆိုတဲ့ ပုဂ္ဂိုလ်များကတစ်ဖက်၊ ခုနက လွှတ်တော်ကိုယ်စားလှယ်ကြီးပြော တာ။ နောက်တစ်ဖက်မှာကျတော့လည်း ဓမ္မဦးချတို့ မူလလက်ငုတ်လက်ရင်းတို့ ဘိုးဘွားပိုင်ဆိုတဲ့ ဟာတွေကလည်းတစ်ဖက်ရှိပါတယ်ခင်ဗျား။ ဒီအပေါ်တွေမှာ ကျွန်တော်တို့က အငြင်းပွားနေတာပါ။ ကျွန်တော်တို့ မူဝါဒ ၅၂ ချက် နိုင်ငံတော်အကြီးအကဲကိုယ်တိုင် ချမှတ်ထားပါတယ်။ သို့သော်လည်း ဒီအပေါ်မှာရှိတဲ့ တစ်ချို့လည်း ကျူးကျော်လည်းရှိပါတယ်။ ကျူးကျော်ဆိုရင်တော့လည်း ကျူးကျော် တွေကို သက်ဆိုင်ရာဝန်ကြီးဌာနက ရှင်းလို့ပြောထားပြီးထားပါ။ ခက်တာက သူတို့က ကျူးကျော်တော့ မဟုတ်ပြန်ဘူး။ သီးစားချထားတာ။ အဲရဲ့ ရှေ့မှာလည်း ကျွန်တော်တို့က ခေတ်ကာလဥပဒေတွေအရ ၁၉၅၄ လယ်ယာမြေဥပဒေ၊ ၁၉၆၃ သီးစားချထားရေးဥပဒေဆိုတဲ့ ဥပဒေတွေနဲ့အညီလည်း သီးစား တွေချခဲ့တာလည်း ရှိပါတယ်။ သို့သော်လည်း အဲဒီရဲ့ အရှေ့မှာကိုလည်း ဘိုးဘွားပိုင်တို့၊ ဓမ္မဦးချတို့၊ မလလက်ငုတ်လက်ရင်း ဆိုတာတွေနဲ့က အငြင်းပွားနေတာဖြစ်ပါတယ်။ ဒါကိုလည်း အခုနောက်ဆုံးမှာ ဖြေကြားထားတဲ့အထဲမှာ တကယ်လို့ ခုနကဖြစ်ခဲ့ရင် ပုံစံ-၇ ရရှိတဲ့လူတွေကတော့ အထောက်အထားရှိတဲ့အတွက်ကြောင့် ကျူးကျော်ဝင်နေတဲ့လူတွေ၊ နောက်တစ်ခါ အငြင်းပွားနေတဲ့လူတွေကို သူတို့ကအဆင့်ဆင့်ပေါ့လေ။ ဒီအောက်မှာပိုင်ဆိုင်မှု အမှုဖွင့်အရေးယူဖို့ ဆောင်ရွက်ရမှာဖြစ်ပါတယ်။ ပြီးရင်လည်း ကျွန်တော်တို့ လယ်/ဆည်ဝန်ကြီးဌာနက စွဲကိုင်ကျင့်သုံးနေတဲ့ ၂၀၁၂ ခုနှစ်၊ လယ်ယာမြေဥပဒေတွေရှိပါတယ်။ အဲဒီအပေါ်မှာလည်း လယ်ယာမြေအငြင်းပွားမှုကိစ္စဆိုရင် သူတို့လယ်ယာမြေလုပ်ကိုင်ခွင့် ခုနက လွှတ်တော်ကိုယ်စားလှယ်ကြီးမေးတဲ့ လုပ်ကိုင်ခွင့်ရှိ/မရှိနှင့်ပတ်သက်ပြီး သူတို့ လုပ်ကိုင်ခွင့်ရှိခဲ့ တယ်လို့ ယူဆရင် ကျွန်တော်တို့ အဆင့်ဆင့်ပေါ့လေ။ တရားရုံးကဲ့သို့ရှိတဲ့ ဥပဒေနှင့် အညီ ဆောင်ရွက် တဲ့ မြို့နယ်၊ ခရိုင်တွေကို အဆင့်ဆင့်တင်ပြဖို့ဖြစ်ပါတယ်ခင်ဗျား။ အဲဒီတော့ ဒီပြန်လည်ရလိမ့်နိုးနဲ့ စောင့်နေတယ်ဆိုတဲ့အချက်တွေ၊ အချင်းဖြစ်ရင် ဘယ်လိုတွေစီမံမလဲဆိုတာ တွေကတော့ သက်ဆိုင်ရာရန်ကုန်တိုင်းဒေသကြီးကနေပြီးတော့မှ သက်ဆိုင်ရာခရိုင်၊ မြို့နယ်အဆင့် ဆင့်နှင့်သာ စိစစ်ဆောင်ရွက် ပေးမှာဖြစ်ပါတယ်။ ဒါကို ကျွန်တော်တို့ဘက်ကလည်း သက်ဆိုင်ရာ ရန်ကုန်တိုင်းဒေသကြီး လယ်ယာ မြေနှင့်အခြားမြေများအငြင်းပွားမှု ပြန်လည်စိစစ်ရေးကော်မတီကိုလည်း ထပ်ဆင့်ပြီးတော့ ညွှန်ကြား ပေးမှာဖြစ်တဲ့အကြောင်း ရှင်းလင်းဖြေကြားအပ်ပါတယ်။ ပိုမိုပြည့်စုံဖို့အတွက်ကိုလည်း လယ်/ဆည် ဝန်ကြီးဌာန၊ နောက်ရန်ကုန်တိုင်းဒေသကြီးအစိုးရအဖွဲ့ကိုလည်း ထပ်မံပြီး မေးမြန်းပြီးတော့မှ ရှင်းလင်း ဖြေကြားသွားမှာဖြစ်တဲ့အကြောင်း လေးစားစွာဖြင့် တင်ပြအပ်ပါတယ်ခင်ဗျား။</speech>
<speech type='speaker'>ပြည်ထောင်စုအစိုးရအဖွဲ့ရုံးဝန်ကြီးဌာန ဒုတိယဝန်ကြီး ပြန်လည်ထွက်ခွာနိုင်ပါပြီ</speech>
<speech type='speaker'>ဒီလိုပြည့်ပြည့်စုံစုံ ဖြေကြားပေးတဲ့အတွက် ကျေးဇူးတင်ရှိကြောင်းလည်း ပြောကြားလိုပါတယ်။</speech>
<speech type='speaker'>ဝန်ကြီးအနေနဲ့ ဖြေကြားဖို့ တစ်ပုဒ်ကျန်ပါတယ်။</speech>
<title>ထန်တလန်မြို့နယ်တွင် တရားဝင်ခွင့်ပြုချက်ပေးကာ လုပ်ကိုင်စေသော ယစ်မျိုးလိုင်စင်ချထားပေး ခြင်းများအား အပြီးတိုင်ပိတ်သိမ်းပေးရန် အစီအစဉ်ရှိ/မရှိနှင့်စပ်လျဉ်းသည့်မေးခွန်း</title>
<speech type='speaker'>ထန်တလန်မဲဆန္ဒနယ်မှ ဒေါ်နီရွှေလျန်း မေးမြန်းဖို့ ဖြစ်ပါတယ်</speech>
<speech><mp id='219'>ဒေါ်နီရွှေလျန်း(ထန်တလန်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီး နှင့် ပြည်ထောင်စုဝန်ကြီးများ၊ လွှတ်တော်ကိုယ်စားလှယ်များနှင့် ဧည့်သည်တော်များအားလုံး စိတ်၏ ချမ်းသာခြင်း၊ ကိုယ်၏ကျန်းမာခြင်းနှင့် ပြည့်စုံကြပါစေလို့ ဆုတောင်းမေတ္တာပို့သအပ်ပါတယ်။ ကျွန်မကတော့ ချင်းပြည်နယ်၊ ထန်တလန်မဲဆန္ဒနယ်က ပြည်သူ့လွှတ်တော်ကိုယ်စားလှယ် ဒေါ်နီရွှေလျန်း ဖြစ်ပါတယ်။ ကျွန်မမေးမြန်းချင်တဲ့မေးခွန်းကတော့ ချင်းပြည်နယ်၊ ထန်တလန်မြို့နယ်တွင် တရားဝင် ခွင့်ပြုချက်ပေးကာ လုပ်ကိုင်စေသော ယစ်မျိုးလိုင်စင်ချထားပေးခြင်းများအား အပြီးတိုင်ပိတ်သိမ်း ပေးရန် အစီအစဉ်ရှိ/မရှိ၊ အစီအစဉ်မရှိပါက ရောင်းဝယ်ဖောက်ကားနေခြင်းများအား သတ်မှတ်ထား သော စည်းကမ်းချက်ပါအတိုင်း လုပ်ဆောင်စေရန်နှင့် စောင့်ကြည့်ကွပ်ကဲပေးရန် အစီအစဉ်ရှိ/မရှိ သိရှိလိုတဲ့မေးခွန်းဖြစ်ပါတယ်။ လေးစားရပါသော ဥက္ကဋ္ဌကြီးရှင်။ ချင်းပြည်နယ်၊ ထန်တလန်မြို့နယ်တွင် ချင်းလူမျိုး၊ ခရစ္စယာန်ဘာသာဝင်များ အများဆုံးနေထိုင်ကြပြီး လူမှုစီးပွားရေးအလွန်နိမ့်ကျသော မြို့နယ်ဖြစ်ပါ တယ်။ မြို့နယ်အတွင်းနေထိုင်သော ရပ်ဖိရပ်ဖ၊ ဘာသာရေးခေါင်းဆောင်များနှင့် အခြားလူမှုရေး အသင်းအဖွဲ့အစည်းများ၏ဆုံးဖြတ်ချက်အရ ၂၀၀၅ ခုနှစ်၊ ဖေဖော်ဝါရီလ ၁၄ ရက်နေ့တွင် အရက် ကာကွယ်တိုက်ဖျက်နှိမ်နင်းပေးရန် သက်ဆိုင်ရာသို့ တောင်းဆိုတင်ပြခဲ့ကြပြီး အထက်ရုံး၏ခွင့်ပြုချက် အရ ၂၀၀၆ ခုနှစ်မှ ၂၀၀၈ ခုနှစ်အထိ ထန်တလန်မြို့တွင် အရက်ရောင်းချခြင်း တားမြစ်ပိတ်ပင်ပေးခဲ့ ပါတယ်။ ဒါပေမဲ့ ၂၀၀၈ ခုနှစ်မှ ၂၀၁၅ ခုနှစ်အတွင်း အစိုးရ၏ သက်ဆိုင်ရာဌာနမှ ယစ်မျိုးလိုင်စင်ကို မယူမနေရဟု ညွှန်ကြားလာပါသဖြင့် တစ်နှစ်လျှင် ၂၄ သိန်းကျပ်နှုန်းဖြင့် ခုနစ်အတွင်း သိန်း ၂၀၀ ကျော်ကို ခရစ္စယာန်အသင်းတော်များမှ ပေးသွင်းခဲ့ရပါတယ်။ အရက်သယ်ယူခြင်း၊ ရောင်းဝယ်ခြင်း၊ သောက်သုံးခြင်းများကို အုပ်ချုပ်ရေးအဖွဲ့အစည်းများ၊ ဘာသာရေးခေါင်းဆောင်များ၊ လူထုအင်အား၊ လူငယ်အင်အားများ ပူးပေါင်းပြီး တားဆီးကာကွယ်နှိမ်နင်းနိုင်ခဲ့သဖြင့် ဒေသအတွင်း ပြဿနာနည်းပါး ၍ အေးချမ်းတည်ငြိမ်မှု ရရှိခဲ့ကြောင်း သိရှိရပါတယ်။ သို့ရာတွင် ယစ်မျိုးလိုင်စင်ဈေးနှုန်းမှာ တစ်နှစ် ထက်တစ်နှစ် ပိုတက်လာပြီး ခရစ္စယာန်ဘာသာရေးအသင်းတော်များမှာ ငွေရေးကြေးရေးအခက်အခဲ များ ရှိလာခြင်းကြောင့် လိုင်စင်ကို သက်ဆိုင်ရာသို့ ပြန်လည်အပ်နှံခဲ့ကြပါတယ်။ ၂၀၁၅ ခုနှစ်မှ ၂၀၁၈ ခုနှစ်အတွင်း ထန်တလန်မြို့နယ်တွင် သက်ဆိုင်ရာမှ အရက်လိုင်စင်များကို ပုဂ္ဂလိကများထံသို့ ပြန်လည်ချပေး၍ လွတ်လပ်စွာရောင်းချခြင်းကြောင့် သောက်သုံးသူလူငယ်များဟာ ကျန်းမာရေး ထိခိုက်ခြင်း၊ အကျင့်စာရိတ္တပျက်စီးခြင်း၊ မိသားစုအတွင်း မလိုလားအပ်သော ပြဿနာအမျိုးမျိုး ဖြစ်လာခြင်း၊ ရပ်ရွာတည်ငြိမ်အေးချမ်းရေးကိုပါ ထိခိုက်လာခြင်းအပြင် အသက်ဆုံးရှုံးမှုများအထိ ဝမ်းနည်းစွာကြုံတွေ့လာကြပါတယ်။ ဒီလိုဖြစ်လာရခြင်းအကြောင်းရင်းဟာ ထန်တလန်မြို့နယ်ရှိ ဒေသခံချင်းအမျိုးသားအများစုဟာ အလုပ်အကိုင်အခွင့်အလမ်းနည်းပါးခြင်း၊ လူမှုစီးပွားဘဝနိမ့်ကျ ခြင်း၊ ပညာတတ်နည်းပါး၍ ပညာအရည်အချင်းနိမ့်ကျခြင်း၊ အထွေထွေဗဟုသုတနည်းပါးခြင်းတို့ ကြောင့် အရက်တရားဝင်ရောင်းချသည်ကို အခွင့်ကောင်းယူကာ လွတ်လပ်စွာအလွန်အကျွံ သောက်သုံးကြသည်ကို တွေ့ရှိရပါတယ်။ စီးပွားရေးနိမ့်ကျမှုကြောင့် အရည်အသွေးညံ့ဖျင်းသော အရက်များကိုသာ သောက်ကြခြင်း၊ အရက်၏အရည်အသွေး၊ အမျိုးအစားများသည် သတ်မှတ်ချက် ပါအတိုင်း ရောင်းချခြင်းရှိ/မရှိ၊ သယ်ဆောင်သူ၊ ရောင်းသူ၊ ဝယ်သူ၊ သောက်သုံးသူများအတွက်ကန့်သတ်ချက်စည်းကမ်းရှိ/မရှိကိုလည်း လိုင်စင်ထုတ်ပေးသည့်ဌာနမှ စောင့်ကြည့်ကွပ်ကဲပေးခြင်း ရှိကြောင်းလည်း မကြားသိရပါ။ ဤကဲ့သို့ ယစ်မျိုးလိုင်စင်ထုတ်ပေးသည့် ၂၀၁၅ ခုနှစ်မှ ၂၀၁၈ ခုနှစ် သုံးနှစ်အတွင်း အရက်ကြောင့်သေဆုံးသူ ၅၃ ယောက်ရှိပြီး ကြိုးဆွဲသေဆုံးသူ နှစ်ယောက်ရှိသည်ကို ရင်နာစွာခံစားခဲ့ကြကြောင်း ခရစ္စယာန်အသင်းတော်များ၏မှတ်တမ်းအရ သိရှိရပါတယ်။ စိုးရိမ်ဖွယ် မြင့်မားစွာဖြစ်ပေါ်နေသော အရက်အန္တရာယ်ကို ဒေသခံပြည်သူလူထုများ ရင်တထိတ်ထိတ်ဖြစ်နေကြ သည်ကို တွေ့ရှိရပါတယ်။ သို့ဖြစ်ပါ၍ ဒေသခံပြည်သူများဟာ အရက်ကာကွယ်တားဆီးနှိမ်နင်းခြင်းကို ထိရောက်စွာအရေးယူဆောင်ရွက်ပေးပါရန် လိုလားတောင့်တနေကြပါသဖြင့် ဒေသခံပြည်သူများ ကိုယ်စား ဥက္ကဋ္ဌကြီးမှတစ်ဆင့် လေးစားစွာမေးမြန်းအပ်ပါတယ်ရှင်။ ကျေးဇူးတင်ပါတယ်ရှင်။</speech>
<speech type='speaker'>ပြည်ထောင်စုအစိုးရအဖွဲ့ရုံးဝန်ကြီးဌာနက ဖြေကြားရန် ဖြစ်ပါတယ်</speech>
<speech><agency id='33'>ဦးတင်မြင့်(ဒုတိယဝန်ကြီး၊ ပြည်ထောင်စုအစိုးရအဖွဲ့ရုံးဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ဖိတ်ကြားထားသော ဧည့်သည်တော်များ မင်္ဂလာပါခင်ဗျား။ ဆက်လက်ပြီးတော့ ပြည်ထောင်စုအစိုးရအဖွဲ့ရုံးဝန်ကြီးဌာန ဒုတိယဝန်ကြီး ကျွန်တော် ဦးတင်မြင့်အနေဖြင့် ချင်းပြည်နယ်၊ ထန်တလန်မဲဆန္ဒနယ်မှ ပြည်သူ့ လွှတ်တော်ကိုယ်စားလှယ် ဒေါ်နီရွှေလျန်း မေးမြန်းတဲ့ ကြယ်ပွင့်ပြမေးခွန်းအပေါ်မှာ ချင်းပြည်နယ် အစိုးရအဖွဲ့ ကိုယ်စား ရှင်းလင်းတင်ပြခွင့်ပြုပါ။ ကျွန်တော့်တင်ပြချက်အပေါ်မှာ Power Point အသုံးပြုခွင့်ပေးဖို့ လေးစားစွာဖြင့် တင်ပြအပ်ပါတယ်။ ထန်တလန်မြို့မှာ ယခင် ၂၀၀၇-၂၀၀၈ ခုနှစ်မှ ၂၀၁၅-၂၀၁၆ ခုနှစ်အထိ ယစ်မျိုးဆိုင်သုံးဆိုင် ခွင့်ပြု ထားခဲ့ပါတယ်။ လူငယ်လူရွယ်များ အရက်သောက်သုံးမှုနည်းပါးစေရေးအတွက်ကို FL-17 ဆိုင် နှစ်ဆိုင်ကို ဦးဟရဲလိန်း(ခ) ဦးမြင့်လွင်နှင့် ဦးသေတလိန်း အမည်ဖြင့်လည်းကောင်း၊ FL-12 တစ်ဆိုင်ကို ဦးဇွန်ချန်အမည်ဖြင့်လည်းကောင်း ဘာသာရေးအဖွဲ့အစည်းမှ ရယူခဲ့ပါတယ်။ ထိုသို့ ဘာသာရေး အဖွဲ့အစည်းမှ ယစ်မျိုးလိုင်စင်ရယူခဲ့တဲ့ကာလရှစ်နှစ်အတွင်းမှာလည်း အရက်များရောင်းချမှု မရှိစေရေးအတွက်ကို နည်းလမ်းမျိုးစုံနဲ့ပိတ်ပင်ထားတယ်လို့ တင်ပြထားပါတယ်။ ဒီနေရာမှာ ဖြည့်စွက် တင်ပြလိုတာကတော့ အဲဒီခရစ္စယာန်အဖွဲ့အစည်းဆိုတဲ့နေရာမှာ ခရစ္စယာန်အဖွဲ့အစည်းရယ်၊ တကယ်တော့ ဒေါက်တာမှူးထန်ဆိုတဲ့ အဲဒီတုန်းက ရပ်မိရပ်ဖကိုယ်စားလှယ်ကြီးရယ် ပူးပေါင်းပြီးတော့ မှ ထန်တလန်မြို့မှာ ဒီလိုပဲလူငယ်လူရွယ်တွေ အရက်သေစာသောက်စားမှုကြောင့် အကျင့်စာရိတ္တ မဏ္ဍိုင်တွေ ပျက်စီးတယ်ဆိုပြီးတော့ အေးချမ်းသာယာရေးနှင့်ဖွံ့ဖြိုးရေးကောင်စီကို တင်ပြ လျှောက်ထားခဲ့ပါတယ်။ အဲဒီအချိန်မှာ ကျွန်တော့်အနေနဲ့ ၂၀၀၄ ခုနှစ်မှ ၂၀၀၉ ခုနှစ်အထိ ချင်းပြည်နယ် အေးချမ်းသာယာရေးနှင့်ဖွံ့ဖြိုးရေးကောင်စီအတွင်းရေးမှူး၊ ပြည်နယ်အုပ်ချုပ်ရေးမှူး တာဝန်ထမ်းဆောင်ခဲ့ပါတယ်။ ကျွန်တော်တို့ ရှင်းလင်းတင်ပြပါတယ်။ အဲဒီတော့ တစ်မြို့တည်း၊ တစ်ရွာတည်းမှာတော့ အရက်ကို ပိတ်ဆို့မယ်ဆိုရင်တော့၊ ရောင်းဖို့အတွက်ကို ပိတ်ပင်ထိန်းသိမ်းမယ် ဆိုရင်တော့ နီးစပ်ရာမြို့နယ်တွေကပဲ ဒီလိုပဲဆက်စပ်ပြီးတော့ တရားမဝင်ဝင်ရောက်မယ်။ မှောင်ခိုတွေဖြစ်လာမယ်။ စနစ်တကျစစ်ဆေးခြင်းမရှိတဲ့အရက်စသည်ဖြင့် သေရည်သေရက်က အန္တရာယ်ရှိပါတယ်ဆိုပြီး ကျွန်တော်တို့တင်ပြဆွေးနွေးပါတယ်။ သို့သော်လည်း ဒေါက်တာမှူးထန် အပါအဝင် ခရစ္စယာန်အဖွဲ့အစည်းတွေ၊ ရပ်မိရပ်ဖတွေက ထန်တလန်မှာတော့ ဒီအရက်ကို လုံးဝပိတ် ချင်ပါတယ်ဆိုပြီးတော့ တင်ပြတောင်းဆိုတဲ့အတွက် ရုံးချုပ်ကို တင်ပြပြီးတော့မှ ယစ်မျိုးလိုင်စင်ကို ထန်တလန်မြို့အတွက် လုံးဝခွင့်ပြုခြင်းမရှိခဲ့ပါဘူး။ သို့သော်လည်း အဲဒီလိုအခြေအနေမှာပဲ နီးစပ်ရာမြို့နယ်များကနေပြီးတော့ အဲဒီလူငယ်လူရွယ်အပါအဝင် အရက်သောက်သုံးတတ်သူတွေက ထန်တလန်မှာ ပိတ်ထားတဲ့အရက်မရရင် ထန်တလန်မြို့ဆိုင်းဘုတ်ရဲ့ အထွက်မှာ သွားပြီးတော့ ထန်တလန်မြို့မှကြိုဆိုပါ၏ ဟိုဘက်ကိုသွားပြီးတော့မှ ဟားခါးတို့၊ ဖလမ်းတို့ဘက်က လာတဲ့အရက်ကို မှောင်ခိုနဲ့ပေးဝယ်သောက်ကြပါတယ်။ မြန်မာနိုင်ငံရဲတပ်ဖွဲ့(ဟားခါး)၊ ချင်းပြည်နယ်ရဲတပ်ဖွဲ့နဲ့လည်း အရက်မှောင်ခိုဖမ်းဆီးခဲ့ရတဲ့ အတွေ့အကြုံရှိခဲ့ပါတယ်။ အဲဒီတော့ နီးစပ်ရာမြို့နယ်များကျတော့ သက်ဆိုင်ရာဆက်စပ်နေတဲ့ ဖလမ်း၊ ဟားခါး၊ တစ်ဖက်ဆိုရင် မတူပီအပါအဝင် အားလုံးကို ကျွန်တော်တို့က ဒါတွေကို ပိတ်ဖို့ပြောပေမဲ့ သက်ဆိုင်ရာမြို့နယ်တွေမှာကတော့ စနစ်တကျထိန်းချုပ် ပြီးတော့ပဲ ရောင်းမယ်။ လုံးဝ တစ်မြို့လုံးကို ပိတ်တာတော့ သူတို့အောင်မြင်မှာမဟုတ်ဘူးဆိုတဲ့အတွက် အဲဒီအချိန်က ပြည်နယ်အေးချမ်းသာယာရေးနှင့်ဖွံ့ဖြိုးရေးကောင်စီကပဲ ထန်တလန်တစ်ခုကိုပဲ လုံးဝ အရက်ခွင့်ပြုခဲ့ခြင်းမရှိခဲ့ပါဘူး။ သို့သော်လည်း အခုနက တင်ပြပါအတိုင်း တရားမဝင်နီးစပ်ရာမြို့နယ် များမှာ လူငယ်လူရွယ်အချို့အပါအဝင် သောက်သုံးသူတွေက ဝယ်ပြီးတော့ သောက်ကြတယ်။ ဒါကြောင့် ကျွန်တော်တို့ ယစ်မျိုးရောင်းချခြင်းနဲ့ပတ်သက်ပြီးတော့မှ ဥပဒေနှင့်အညီဖြစ်စေဖို့လူပုဂ္ဂိုလ်သုံးဦးကို ဒေါက်တာမှူးထန်အပါအဝင် အဲဒီက ခရစ္စယာန်အဖွဲ့တွေကနေပြီးတော့မှ နာမည် ခံလိုက်ပြီးတော့မှ သူတို့ပဲကိုင်လိုက်ပါတယ်။ ကိုင်လိုက်ပြီးတော့မှ လုံးဝထန်တလန်မြို့ထဲမှာ အရက်ကို ရောင်းချခွင့်မရှိအောင် ပိတ်ပင်ခဲ့ပါတယ်။ သို့သော်လည်း မအောင်မြင်ဘူးလို့ ကျွန်တော်ကတော့ တင်ပြလိုပါတယ်။ ဘာကြောင့်လဲဆိုတော့ ဆက်စပ်တဲ့မြို့နယ်တွေကို မပိတ်ဘဲနဲ့ တကယ်လို့ ချင်းပြည်နယ် ခရိုင်အဆင့်ပိတ်ရင်တောင် ချင်းပြည်နယ်နဲ့ဆက်စပ်တဲ့ မကွေးတိုင်းဒေသကြီးတွေ၊ ရခိုင်ပြည်နယ်တွေ ဆက်စပ်နေတဲ့အတွက်ကြောင့် ဒီဟာတွေဟာ တရားမဝင်ဘဲဖြစ်လာမယ်ဆိုပြီးတော့ ကျွန်တော်တို့က ပြန်လည်ပြီးတော့မှ စနစ်တကျလိုင်စင်ချထားပေးပြီးတော့မှ တရားမဝင်လိုင်စင်တွေကို ဖမ်းဆီးခြင်း၊ အရက်ပုန်းများကို ဖော်ထုတ်ဖမ်းဆီးခြင်း၊ သန့်ရှင်းတဲ့ စနစ်တကျစိစစ်ထားတဲ့ အရက် များကို ရောင်းချစေခြင်းနဲ့ ခွင့်ပြုစေခဲ့ပါကြောင်း တင်ပြအပ်ပါတယ်။ ယခုအခါမှာတော့ ထန်တလန်မြို့နယ်မှာ မြို့နှစ်မြို့၊ ရပ်ကွက်ငါးရပ်ကွက်၊ ကျေးရွာအုပ်စု ၃၆ အုပ်စု၊ ကျေးရွာပေါင်း ၈၅ ရွာ၊ အိမ်ခြေပေါင်း ၁၀၆၈၀၊ အိမ်ထောင်စုပေါင်း ၁၀၃၉၈၊ လူဦးရေပေါင်း ၅၂၄၈၅ ဦး နေထိုင်လျက်ရှိကြောင်း တင်ပြအပ်ပါတယ်။ ထန်တလန်မြို့နယ်အတွင်းရှိ မြို့၊ ရပ်ကွက်/ကျေးရွာအုပ်စုများအနက် ထန်တလန်မြို့ အမှတ်(၁)ရပ်ကွက်မှာ ဒေါ်ခွာလ်ဒိမ်းမှ FL-17 တစ်ဆိုင်၊ အမှတ်(၂)ရပ်ကွက်မှာ ဦးစံကျော်မြတ်မှ FL-12 တစ်ဆိုင်၊ အမှတ်(၃)ရပ်ကွက်မှာ ဦးအောင်နိုင်ဝင်းမှ FL-17 တစ်ဆိုင် စုစုပေါင်းယစ်မျိုးဆိုင် သုံးဆိုင်ကိုတော့ တရားဝင်ဖွင့်လှစ်ထား ရှိပါတယ်။ အဲဒီနေရာမှာ သက်ဆိုင်ရာ ဘာသာရေးအဖွဲ့အစည်းပုဂ္ဂိုလ်များနှင့် သက်ဆိုင်ရာ အုပ်ချုပ်ရေးအဖွဲ့က ကြီးကြပ်ပြီးဆောင်ရွက်ပါတယ်။ ၂၀၁၉ ခုနှစ်၊ ဧပြီလ ၂ ရက်နေ့မှာတော့ ကျင်းပပြုလုပ်ခဲ့တဲ့ ထန်တလန်မြို့နယ်၊ ယစ်မျိုးအကြံပေးအဖွဲ့အစည်းအဝေးအမှတ်စဉ်(၂/၂၀၁၉) ဆုံးဖြတ်ချက်အပိုဒ် ၅ (က)အရ တရားဝင်ဖွင့်လှစ်ထားရှိတဲ့ ယစ်မျိုးဆိုင်သုံးဆိုင်ကို ပိတ်သိမ်းပါက နီးစပ်ရာမြို့နယ်များမှ တရားမဝင် အရက်ရောင်းဝယ်မှုများ၊ သယ်ဆောင်မှုများ ပိုမိုများပြားလာနိုင်ပြီး အထက်မှာတင်ပြခဲ့တဲ့အတိုင်းပါပဲ တရားမဝင်ဝင်လာတွေ၊ မှောင်ခိုဝင်တာတွေ ဒါတွေကို ထိန်းသိမ်းရ ခက်တဲ့အတွက်ကြောင့်၊ နောက် စည်းကမ်းမဲ့အရက် သောက်သုံးမှုတွေလည်း ပိုမိုများပြားလာနိုင်ပါ တယ်။ ဒါကြောင့် လက်ရှိယစ်မျိုးဆိုင်သုံးဆိုင်ကိုတော့ ခွင့်ပြုပါ။ စနစ်တကျလည်း စီမံခန့်ခွဲပြီးတော့ ဥပဒေနှင့်ညီအောင် ဆောင်ရွက်မယ်ဆိုပြီးတော့မှ ယစ်မျိုးဆိုင် တခြားအသစ်တွေ ချထားခြင်းမပြုဘဲ အဲဒီသုံးဆိုင်ကိုပဲ ခွင့်ပြုခဲ့ပါတယ်။ ဒီယစ်မျိုးဆိုင်များကို သတ်မှတ်စည်းမျဉ်းစည်းကမ်းများနှင့်အညီ ရောင်းချစေရေး၊ တရားမဝင်ယစ်မျိုး ရောင်းချမှုများမရှိစေရေး ကြပ်မတ်ဆောင်ရွက်သင့်ပါကြောင်း ဆိုပြီး သဘောတူဆုံးဖြတ်ထားကြောင်း စိစစ်သိရှိရပါတယ်။ ယစ်မျိုးလိုင်စင်များခွင့်ပြုချထားရာမှာတော့ ယစ်မျိုးမူဝါဒနှင့် ယစ်မျိုးအခြေခံမူအရ ယစ်မျိုး လိုင်စင်အရေအတွက်များကို ကန့်သတ်ထားပါတယ်။ ပြည်သူများရဲ့ ကျန်းမာရေးနှင့် ကိုယ်ကျင့်တရား ကောင်းမွန်စေရေး၊ ရာဇဝတ်မှုလျော့နည်းစေရေးတို့အတွက် ကြပ်မတ်ဆောင်ရွက်သွားဖို့ ပြည်ထောင်စု အစိုးရအဖွဲ့ရုံးကနေပြီးတော့ လမ်းညွှန်ထားရှိခြင်းတို့ကြောင့် ၂၀၁၃-၂၀၁၄ ဘဏ္ဍာရေးနှစ်မှစပြီးတော့ ယစ်မျိုးလိုင်စင်များ တစ်နှစ်ထက်တစ်နှစ်လျှော့ချခွင့်ပြုလျက်ရှိပါတယ်။ ၂၀၁၃-၂၀၁၄ ဘဏ္ဍာရေးနှစ် မှာ လိုင်စင်အရေအတွက် ၄၁၂၆၃ ခု။ ဒါတစ်နိုင်ငံလုံးဖြစ်ပါတယ်။ ခွင့်ပြုခဲ့ရာကနေပြီးတော့ ၂၀၁၈ ၂၀၁၉ ဘဏ္ဍာရေးနှစ်မှာ လိုင်စင်အရေအတွက် ၄၁၁၃၅ ခု ခွင့်ပြု ထားခဲ့ပါတယ်။ ဒီနေရာမှာ တစ်ရက်ကပဲ ပြည်ထောင်စုလွှတ်တော်မှာ လောင်းကစားဥပဒေ အပါအဝင်ဆောင်ရွက်တဲ့အခါမှာ ဟိုတယ်၊ မိုတယ်တွေအတွက် သက်ဆိုင်ရာ FL-17 အရက်လိုင်စင်၊ နောက် ကာစီနိုအပါအဝင် ကျွန်တော်တို့ဆွေးနွေးခဲ့တာတွေ ရှိပါတယ်။ ဒါတောင် ဒီနေ့အချိန်အထိ မူဝါဒအရ အရက်လိုင်စင် တွေကို ကန့်သတ်ဖို့ဖြစ်တဲ့အတွက်ကြောင့် ဟိုတယ်၊ မိုတယ်တွေအပါအဝင် ယစ်မျိုးလိုင်စင်တွေ မပေးနိုင်သေးပါဘူး။ ဒါမူဝါဒရှိတဲ့အတွက်ကြောင့် သို့သော်လည်း ချင်းပြည်နယ်၊ ထန်တလန်မြို့နယ်မှာတော့ တရားဝင်ခွင့်ပြုချက်ပေးပြီးတော့ လုပ်ကိုင်စေတဲ့ ယစ်မျိုး လိုင်စင်ချထားပေးခြင်းကို အပြီးတိုင်ပိတ်သိမ်းပေးဖို့ အစီအစဉ်ရှိ/မရှိမေးခွန်း နှင့်စပ်လျဉ်းပြီးတော့ အထွေထွေအုပ်ချုပ်ရေးဦးစီးဌာန၊ ဝန်ကြီးဌာနအနေဖြင့်တော့ ယစ်မျိုးလိုင်စင် အသစ်များ ခွင့်ပြု ချထားပေးခြင်းမရှိသော်လည်း ယစ်မျိုးလိုင်စင်ဟောင်းများကိုတော့ ယစ်မျိုးလိုင်စင် စီအမည်၊ တည်နေရာ၊ လိုင်စင်အမျိုးအစားဆောင်ရွက်ပေးခြင်းတို့ကို တည်ဆဲယစ်မျိုးအက်ဥပဒေ၊ နည်းဥပဒေများနှင့်အညီ ဆောင်ရွက်လျက်ရှိတဲ့အပြင် ယစ်မျိုးလုပ်ငန်းများခွင့်ပြုရာမှာလည်း ယစ်မျိုး နည်းဥပဒေ ၁၇၊ ၁၈၊ ၁၉ တို့နှင့်အညီ မြို့နယ်ယစ်မျိုးအကြံပေးအဖွဲ့များရဲ့ အစည်းအဝေးဆုံးဖြတ်ချက်၊ ခရိုင်/မြို့နယ်အုပ်ချုပ်ရေးမှူးများရဲ့ သဘောထားထောက်ခံချက်များနဲ့ နှစ်စဉ်ယစ်မျိုးအစီအစဉ်များ ရေးဆွဲပြီးတော့မှ ချင်းပြည်နယ် အစိုးရအဖွဲ့ရဲ့ အတည်ပြုချက်ရယူပြီး အထွေထွေအုပ်ချုပ်ရေးဦးစီးဌာန (ရုံးချုပ်)တင်ပြပြီးတေ့မှ ပြည်ထောင်စုဝန်ကြီးက စိစစ်ခွင့်ပြုချထားပေးခဲ့ခြင်းဖြစ်ကြောင်း တင်ပြအပ် ပါတယ်။ ယစ်မျိုးဥပဒေအရ လိုင်စင်အမျိုးအစား ၄၁ မျိုးရှိသော်လည်း အထွေထွေအုပ်ချုပ်ရေးဦးစီး ဌာန(ရုံးချုပ်)မှ ၃၂ မျိုးကို စိစစ်ခွင့်ပြုလျက်ရှိပြီးတော့ ချင်းပြည်နယ်မှာတော့ ယစ်မျိုးလိုင်စင်ကိုးမျိုးပဲ ခွင့်ပြု ချထားပေးလျက်ရှိပါတယ်။ ချင်းပြည်နယ်အတွင်း ယစ်မျိုးလိုင်စင် ၁၇၈ ခုရှိတဲ့အနက်မှ ထန်တလန်မြို့နယ်မှာ ယစ်မျိုးလိုင်စင်သုံးချပဲရှိပါတယ်။ ထန်တလန်မြို့နယ် ယစ်မျိုးအကြံပေးအဖွဲ့ရဲ့ ဆုံးဖြတ်ချက်အရလည်း ထန်တလန်မြို့နယ်မှာ ယစ်မျိုးလိုင်စင်ချထားပေးခြင်းကို အပြီးတိုင်ပိတ်သိမ်း ပေးရန် သင့်လျော်ခြင်းရှိ/မရှိကို တင်ပြတဲ့အခါမှာတော့ သင့်လျော်ခြင်းမရှိပါဘူး။ ဘာလို့လဲဆိုတော့ ပိတ်လိုက်ရင် ပိုမိုပြီးတော့မှ တရားမဝင်ယစ်မျိုး၊ တရားမဝင်အရက်တွေဝင်လာပြီးတော့ ပိုအန္တရာယ် ရှိပါတယ်ဆိုပြီး ကျွန်တော်တို့တင်ပြလိုပါတယ်။ ယစ်မျိုးလုပ်ငန်းများ ဖမ်းဆီးအရေးယူဆောင်ရွက်မှုနှင့် လက်ရှိယစ်မျိုးဆိုင်ရာစီမံခန့်ခွဲမှုများ မှာ နိုင်ငံတော်အတွက် ရသင့်ရထိုက်သောအခွန်များ အပြည့်အဝရရှိစေရန်၊ လိုင်စင်မဲ့ဆောင်ရွက်နေမှုများအား ဥပဒေနှင့်အညီ စနစ်တကျအရေးယူပေးနိုင်ရေးအတွက် ယစ်မျိုးလိုင်စင်ခွန်များ တိုးမြှင့် ကောက်ခံတဲ့ စိစစ်ကြပ်မတ်ရေးအဖွဲ့(Task Force)ဖွဲ့ထားပါတယ်ခင်ဗျား။ Tosk Force အဖွဲ့များကို ဗဟိုအဆင့်၊ တိုင်းဒေသကြီး/ ပြည်နယ်အဆင့်၊ ခရိုင်နှင့်မြို့နယ်အဆင့်အလိုက် ဖွဲ့စည်းထားရှိပြီးတော့ဆောင်ရွက်လျက်ရှိရာမှာ နေပြည်တော်၊ တိုင်းဒေသကြီး/ပြည်နယ်များမှာ ၂၀၁၈ ခုနှစ် မေလမှ ၂၀၁၉ ခုနှစ် မတ်လအထိ လိုင်စင်စည်းကမ်းဖောက်ဖျက်တဲ့ ယစ်မျိုးဆိုင်များနှင့် တရားမဝင်ယစ်မျိုးလုပ်ငန်း လုပ်ကိုင်သူများကို အရေးယူဆောင်ရွက်ခဲ့ပါတယ်။ လိုင်စင်စည်းကမ်းဖောက်ဖျက်အရေးယူမှုမှာ ၃၂၆ ခု၊ လိုင်စင်မဲ့ဆောင်ရွက်မှုများအရေးယူမှု ၃၃၄၉ ခုကို ကျွန်တော်တို့ အရေးယူပါတယ်။ တရားစွဲတင်ပါတယ်။ ဆောင်ရွက်ခဲ့ပြီးဖြစ်ပါတယ်။ ထန်တလန်မြို့နယ်အတွင်းမှာ ဖွင့်လှစ်ရောင်းချခွင့်ပြုထားတဲ့ ယစ်မျိုးဆိုင်သုံးဆိုင်ကိုတော့ တည်ဆဲဥပဒေ၊ အမိန့်၊ ညွှန်ကြားချက်နှင့်အညီ ရောင်းချမှုရှိစေရေး၊ ယစ်မျိုးလိုင်စင်မှာပါရှိတဲ့ စည်းကမ်းချက်များ လိုက်နာမှုရှိစေရေး မြို့နယ်ယစ်မျိုးအကြံပေးအဖွဲ့မှ အခါအားလျော်စွာ စိစစ် ကြပ်မတ်လျက်ရှိပြီးတော့မှ တရားမဝင်ယစ်မျိုးရောင်းချမှုများ မရှိစေရေးအတွက်ကိုလည်း အထွေထွေ အုပ်ချုပ်ရေးဦးစီးဌာန၊ မြန်မာနိုင်ငံရဲတပ်ဖွဲ့နှင့် ၈.၈.စ ဝန်ထမ်းများ ပူးပေါင်းပါဝင်တဲ့ ယစ်မျိုးစိစစ် ကြပ်မတ်ရေးအဖွဲ့ (Task Force)တို့နှင့် ပူးပေါင်းပြီးတော့ ရှောင်တခင်စစ်ဆေးခြင်း၊ တရားမဝင် ယစ်မျိုးလုပ်ငန်းများ ဖမ်းဆီးအရေးယူခြင်း ဆောင်ရွက်ခဲ့ပါတယ်။ ဟားခါးခရိုင်၊ ထန်တလန်မြို့နယ်မှာ ၂၀၁၅ ခုနှစ်မှာ ၂၇ မှု၊ ၂၀၁၆ ခုနှစ်မှာ ၁၉ မှု၊ ၂၀၁၇ ခုနှစ်မှာ တစ်မှု၊ ၂၀၁၈-၂၀၁၉ ခုနှစ်မှာတော့ တရားမဝင်အရက်ဖမ်းဆီးမှုမရှိသေးပါဘူး။ တရားမဝင်ရောင်းချသူများကိုတော့ ချင်းဝိသေတိုင်း အက်ဥပဒေပုဒ်မ ၃၇၊ ၃၈ နဲ့ အရေးယူဆောင်ရွက်လျက်ရှိကြောင်းသိရပါတယ်။ လိုင်စင်ရယစ်မျိုးဆိုင် များအနေဖြင့် အရက်များသယ်ဆောင်ရာမှာလည်း ခရိုင်ကော်လိတ်တော်အရာရှိရဲ့ အရက် သယ်ဆောင်ခွင့်ပြု တဲ့လက်မှတ်နဲ့ သယ်ဆောင်မှုရှိ/မရှိ၊ ခွင့်ပြုချက်အတိုင်း သယ်ဆောင်မှုရှိ/မရှိတို့ကို လည်း စနစ်တကျအဖွဲ့ဖြင့် စိစစ် ဆောင်ရွက်လျက်ရှိပါတယ်။ ဥက္ကဌကြီးခင်ဗျား။ နိဂုံးချုပ်တင်ပြလိုတာကတော့ မြို့မိမြို့ဖများနှင့် ဘာသာရေးအသင်းအဖွဲ့ များရဲ့ မေတ္တာရပ်ခံချက်အရ လုံးဝပိတ်သိမ်းဖို့ဆိုတာကတော့ အတွေ့အကြုံအရ စဉ်းစားဖို့ သင့်ပါတယ်။ ဘာလို့လဲဆိုတော့ သက်ဆိုင်ရာအတွေ့အကြုံရ နိုင်ငံတကာမှာ အမေရိကန်၊ အိန္ဒိယ အပါအဝင် အရက်မှောင်ခိုကြီးထွားတဲ့အတွက်ကြောင့် စီမံချက်နဲ့ကို နိုင်ငံတော်အစိုးရက ပိတ်သိမ်း ခဲ့သော်လည်း မအောင်မြင်ခဲ့ပါဘူး။ အထူးသဖြင့်တော့ ဒီမိုကရေစီနိုင်ငံလိုနေရာမျိုးမှာ ဘာသာစုံ၊ လူမျိုးစုံရှိတဲ့နေရာမှာတော့ အရက်ကို တစ်မြို့နယ်တည်းပိတ်မယ့်အစား ဘာသာရေးပုဂ္ဂိုလ်များက ဘာသာရေးရဲ့ အဆုံးအမနဲ့ ထိန်းသိမ်းကြပ်မတ်ဖို့ရယ်၊ နောက်တစ်ခါ Task Force များနဲ့ ဥပဒေနဲ့အညီ ဖမ်းဆီးခြင်း၊ အရေးယူခြင်းများနဲ့ ယစ်မျိုးဥပဒေနှင့်အညီ ဆောင်ရွက်မယ်ဆိုရင်တော့ အားလုံးအဆင်ပြေမှာဖြစ်ပါတယ်။ အဲဒီတော့ သက်ဆိုင်တဲ့ ပွဲလမ်းသဘင်ရှိတဲ့နေ့ရက်များ၊ ချင်းအမျိုးသားနေ့စတဲ့ နေ့ကြီးနေ့ရက်များ၊ အပတ်စဉ် ဘုရားကျောင်းတက်ရတဲ့တနင်္ဂနွေနေ့များ ဆိုရင် ယစ်မျိုးရောင်းချမှုမရှိစေရေးကိုလည်း ကြပ်မတ်ဆောင်ရွက်လျက်ရှိပါကြောင်း ချင်းပြည်နယ် အစိုးရအဖွဲ့ ကိုယ်စား လေးစားစွာဖြင့် ဖြေကြားတင်ပြအပ်ပါတယ်။ ကျေးဇူးတင်ပါတယ်ခင်ဗျား။</speech>
<speech type='speaker'>ပြည်ထောင်စုအစိုးရအဖွဲ့ရုံးဝန်ကြီးဌာန ဒုတိယဝန်ကြီး ပြန်လည်ထွက်ခွာနိုင် ပါပြီ။</speech>
<title>ဒဂုံမြို့သစ်(အရှေ့ပိုင်း)မြို့နယ်အတွင်းရှိ ဒေသခံများ အဓိကအသုံးပြု နေသော ကနောင်မင်းသားကြီး လမ်း၊ ဦးမြူလမ်း၊ အင်းဝလမ်း၊ မင်းရဲကျော်စွာလမ်းတို့မှာ ဆိုးရွားစွာပျက်စီးနေပါသဖြင့် ပြန်လည်ပြုပြင်ပေးရန် အစီအစဉ်ရှိ/မရှိနှင့် စပ်လျဉ်းသည့်မေးခွန်း</title>
<speech type='speaker'>ဒဂုံမြို့သစ်(အရှေ့ပိုင်း)မဲဆန္ဒနယ်မှ ဦးနေကျော် မေးမြန်းဖို့ ဖြစ်ပါတယ်</speech>
<speech><mp id='1132'>ဦးနေကျော်(ဒဂုံမြို့သစ်(အရှေ့ပိုင်း)မဲဆန္ဒနယ်)</mp>ပြည်သူ့လွှတ်တော်ဥက္ကဋ္ဌကြီးနှင့် အားလုံး မင်္ဂလာပါ။ ကျွန်တော်ကတော့ ဒဂုံမြို့သစ်(အရှေ့ပိုင်း)မဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဦးနေကျော် ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ဒဂုံမြို့သစ် (အရှေ့ပိုင်း) မြို့နယ်အတွင်းရှိ ဒေသခံများ အဓိကအသုံးပြု နေရသောလမ်းများဖြစ်သည့် ကနောင်မင်းသားကြီးလမ်း၊ ဦးမြူလမ်း၊ အင်းဝလမ်း၊ မင်းရဲကျော်စွာလမ်းတို့မှာ ဆိုးရွားစွာ ပျက်စီးနေ ပါသဖြင့် ယခုအခါ ပြန်လည်ပြုပြင်ပေးရန် အစီအစဉ်ရှိ/မရှိ သိလိုပါသဖြင့် ဥက္ကဋ္ဌကြီးမှတစ်ဆင့် မေးမြန်းရခြင်းဖြစ်ပါတယ်။ ဥက္ကဋ္ဌကြီးခင်ဗျား။ Power Point သုံးစွဲခွင့်ပြုပါ။ ရန်ကုန်တိုင်းဒေသကြီး၊ ဒဂုံမြို့သစ်(အရှေ့ပိုင်း) မြို့နယ်အတွင်းရှိ မင်းရဲကျော်စွာလမ်းမကြီးနှင့် ဦးမြူလမ်းတို့အား ဆက်သွယ် ထားပြီး ရပ်ကွက်ကြီးလေးခုတို့မှ အဓိကအသုံးပြုနေကြသော ၂၃၀၀ ပေရှည်လျားပြီး အကျယ် ၂၄ ပေ ရှိတဲ့ ကနောင်မင်းသားကြီးလမ်းမှာ ယခုအခါ ပုံပါအတိုင်း ဆိုးရွားစွာ ပျက်စီးနေခြင်း၊ အင်းဝလမ်းနှင့် ကျန်စစ်သားလမ်းတို့အား ဆက်သွယ်ထားပြီး ရပ်ကွက်ငါးခုမှ အဓိကအသုံးပြုနေရသော ၁၁၉၀၀ ပေ ရှည်လျားပြီး အကျယ် ၂၄ ပေရှိသော ဦးမြူလမ်းမှာလည်း ယခုပုံပါအတိုင်း ဆိုးရွားစွာပျက်စီးနေပြီး မင်းရဲကျော်စွာလမ်းနှင့် အမှတ်(၂)လမ်းတို့အား ဆက်သွယ်ထားပြီး ရပ်ကွက်လေးခုနှင့် ဌာနဆိုင်ရာ ရုံးများ အဓိကအသုံးပြု နေကြရသော ၇၉၀၀ ပေရှည်လျားပြီး အကျယ် ၂၄ ပေရှိတဲ့ အင်းဝလမ်းမှာ လည်း ယခုပုံပါအတိုင်း ဆိုးရွားစွာပျက်စီးနေပြီး အနော်ရထာလမ်းနှင့် အမှတ်(၇)လမ်းမတို့အား ဆက်သွယ်ထားပြီး ၈၂၅၀ ပေရှည်လျားပြီး အကျယ် ၂၄ ပေရှိသော မင်းရဲကျော်စွာလမ်း၏ တစ်စိတ်တစ်ပိုင်းမှာလည်း ပုံပါအတိုင်း ဆိုးရွားစွာ ပျက်စီးနေပါတယ်။ အထက်ပါလမ်းများပျက်စီးနေမှု ကို လွန်ခဲ့ောတစ်နှစ်ခန့်က စည်ပင်သာယာအဖွဲ့နှင့် ဒေသခံများပူးပေါင်း၍ ကိုယ်ထူကိုယ်ထ အသေးစားပြင်ဆင်မှုများ လုပ်ဆောင်ခဲ့ကြပါတယ်။ မကြာသေးမီက အဆိုပါလမ်းများ ပြန်လည်၍ ပျက်စီးသွားပါသဖြင့် ပြန်လည်ပြင်ဆင်ပေးနိုင်ရေးအတွက် မြို့နယ်စည်ပင်သာယာမှ တာဝန်ရှိသူများ နှင့် သွားရောက်ဆွေးနွေးသည့်အခါ အဆိုပါလမ်းလေးလမ်းကို ခင်းပေးရန်ကိစ္စမှာ မြို့နယ်စည်ပင် သာယာရေးကော်မတီနှင့် မသက်ဆိုင်ကြောင်း၊ မြို့ပြအိုးအိမ်နဲ့သာ သက်ဆိုင်ကြောင်း သိခဲ့ရပါတယ်။ အဲဒီလို အိုးအိမ်မှာသာတာဝန်ရှိတယ်လို့သိရတဲ့အတွက် အိုးအိမ်မှတာဝန်ရှိသူများနှင့် သွားရောက် ဆွေးနွေးခဲ့ပြန်တယ်။ အဆိုပါလမ်းလေးလမ်းကို ပြင်ဆင်ပေးရန်ကိစ္စမှာ အိုးအိမ်နှင့်မသက်ဆိုင်တော့ကြောင်း၊ စည်ပင်သာယာသို့လွှဲပြောင်းပေးပြီးဖြစ်ကြောင်း ပြန်လည်ပြောကြားခဲ့ပြန်ရာ ဟိုကဒီပုတ်၊ ဒီကဟိုပုတ်နဲ့ ဘောလီဘောပွဲကြည့်ရသလို ဖြစ်ခဲ့ရပါတယ်။ သို့ဖြစ်ပါ၍ အဆိုပါလမ်းများကို ပြင်ဆင် ပေးရန် မည်သူ့တွင်တာဝန်ရှိ၍ မည်သည့်အချိန်တွင်ဆောင်ရွက်ပေးမည်ကို သိလိုပါသဖြင့် ဒေသခံများ၏ကိုယ်စား ဥက္ကဌကြီးမှတစ်ဆင့် မေးမြန်းရခြင်းဖြစ်ပါတယ်။ ကျေးဇူးတင်ပါတယ်။</speech>
<speech type='speaker'>နေပြည်တော်ကောင်စီက ဖြေကြားရန် ဖြစ်ပါတယ်</speech>
<speech><agency id='40'>ဦးညီထွန်း(အဖွဲ့ဝင်၊ နေပြည်တော်ကောင်စီ)</agency>လေးစားအပ်ပါသော ပြည်သူ့လွှတ်တော် ဥက္ကဌကြီးနှင့် လွှတ်တော်ကိုယ်စားလှယ်များ၊ တက်ရောက်လာကြပါသော ဧည့်သည်တော်များကို မင်္ဂလာပါလို့ ပထမဦးစွာ နှုတ်ခွန်းဆက်သအပ်ပါတယ်။ ကျွန်တော်ကတော့ နေပြည်တော်ကောင်စီမှ ကောင်စီဝင် ဦးညီထွန်း ဖြစ်ပါတယ်။ ရန်ကုန်တိုင်းဒေသကြီး၊ ဒဂုံမြို့သစ်(အရှေ့ပိုင်း)မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးနေကျော်၏ ဒဂုံမြို့သစ်(အရှေ့ပိုင်း)မြို့နယ်အတွင်းရှိ အဓိက လမ်းများဖြစ်သည့် ကနောင်မင်းသားကြီးလမ်း၊ ဦးမြူလမ်း၊ အင်းဝလမ်း၊ မင်းရဲကျော်စွာလမ်းတို့မှာ ဆိုးရွားစွာပျက်စီးနေပါသဖြင့် ပြန်လည်ပြုပြင်ပေးရန်နှင့် မည်သည့်အချိန်တွင် ပြန်လည်ခင်းပေးမည်ကို သိရှိလိုကြောင်းမေးခွန်းနှင့်စပ်လျဉ်းပြီး ဖြေကြားသွားမှာဖြစ်ပါတယ်။ ကျွန်တော့်ရဲ့ ဖြေကြားတင်ပြ ချက်ဟာ ရန်ကုန်တိုင်းဒေသကြီးအစိုးရအဖွဲ့ က ပြန်ကြားချက်ဖြစ်ပါတယ်။ ဖြေကြားချက်မှာတော့ ဒဂုံမြို့သစ်(အရှေ့ပိုင်း)မြို့နယ်အတွင်းရှိ ကနောင်မင်းသားကြီးလမ်း၊ ဦးမြူလမ်း၊ အင်းဝလမ်းနှင့် မင်းရဲကျော်စွာလမ်းတို့မှာ စက်မှုဇုန်အတွင်းတည်ရှိနေသောလမ်းများဖြစ်ပြီး စက်မှုဇုန်ကော်မတီမှ စီမံခန့်ခွဲ လျက်ရှိသော လမ်းများဖြစ်ပါသည်။ စက်မှုဇုန်ကော်မတီမှ စီမံခန့်ခွဲလျက်ရှိသော လမ်းများဖြစ်သော် လည်း ရန်ကုန်မြို့တော်စည်ပင်သာယာရေးကော်မတီမှ ပြင်ဆင်ဆောင်ရွက်ပေးရမည်ဆိုပါက နောင်လာ မည့်ဘဏ္ဍာရေးနှစ်များတွင် တင်ပြ၍ ဘဏ္ဍာငွေခွဲဝေရရှိမှုအပေါ်မူတည်ပြီး စက်မှုဇုန်ကော်မတီနှင့် ညှိနှိုင်းဆောင်ရွက်သွားမည်ဖြစ်ကြောင်း ရန်ကုန်တိုင်းဒေသကြီးအစိုးရအဖွဲ့မှ ဖြေကြားချက်အပေါ် ကျွန်တော် ကိုယ်စားတင်ပြအပ်ပါသည်။</speech>
<speech type='speaker'>မိုက်ပေးပါ။</speech>
<speech><mp id='1132'>ဦးနေကျော်(ဒဂုံမြို့ သစ်(အရှေ့ပိုင်း)မဲဆန္ဒနယ်)</mp>ဥက္ကဋ္ဌကြီးခင်ဗျား။ ဆက်စပ် မေးခွန်း မေးခွင့်ပြုပါ။ တာဝန်ရှိသူမည်သူမည်ဝါဆိုတာကို တိတိကျကျသိရတဲ့အတွက် ကျေးဇူးတင်ရှိပါ တယ်။ ကျွန်တော်တို့ ဒဂုံမြို့သစ်(အရှေ့ပိုင်း) မြို့နယ်ဟာ ရန်ကုန်တိုင်းဒေသကြီးအတွင်းမှာရှိတဲ့မြို့ သစ် ခြောက်မြို့နယ်မှာ ဖွံ့ဖြိုးမှုနောက်ကျကျန်နေခဲ့ရတဲ့ ဒေသတစ်ခုဖြစ်ပါတယ်။ အဓိကကတော့ လမ်းတွေ မကောင်းလို့ သွားရလာရတာခက်ခဲလို့ဖြစ်ပါတယ်။ လမ်းများပျက်စီးနေတဲ့ ပကတိအခြေအနေကို လည်း Power Point မှာ တင်ပြခဲ့ပြီးဖြစ်ပါတယ်။ အဲဒီတော့ ဘတ်ဂျက်ရမှဆောင်ရွက်ပေးနိုင်မယ်ဆိုတော့ ဒီ ယခုလာမယ့်မိုးရာသီမှာ ဒီလမ်းနဲ့ဒီမိုးမှာ ဒီဒေသခံတွေရင်ဆိုင်ရမယ့်ဒုက္ခတွေအတွက် လတ်တလော မည်သို့ကုစားဆောင်ရွက်ပေးနိုင်မည်ကို သိလိုပါသဖြင့် ဆက်စပ်မေးခွန်းမေးမြန်းရခြင်း ဖြစ်ပါတယ်။ ကျေးဇူးတင်ပါတယ်။</speech>
<speech type='speaker'>ဆက်စပ်မေးခွန်းနဲ့ပတ်သက်ပြီး နေပြည်တော်ကောင်စီကနေပြီးမှ ဖြေကြားနိုင် လျှင် ဖြေကြားပေးဖို့ ဖိတ်ခေါ်ပါတယ်</speech>
<speech><agency id='40'>ဦးညီထွန်း(အဖွဲ့ဝင်၊ နေပြည်တော်ကောင်စီ)</agency>ရန်ကုန်တိုင်းဒေသကြီးအစိုးရအဖွဲ့ရဲ့ ဖြေကြားချက်အရတော့ ဒီလမ်းတွေဟာ စက်မှုဇုန်ကော်မတီက တာဝန်ယူရတဲ့လမ်းများဖြစ်ကြောင်းတော့ ဖော်ပြထားတာရှိပါတယ်။ အဲဒီတော့ ဆက်လက်ပြီး ဆောင်ရွက်မယ့်အပိုင်းနဲ့ပတ်သက်လို့က တော့ စက်မှုဇုန်ကော်မတီနဲ့ပဲ ညှိနှိုင်းဆောင်ရွက်သွားမယ်လို့ပဲ သူတို့ဖော်ပြထားတဲ့အတွက်လွှတ်တော်ကိုယ်စားလှယ်ကြီးသိချင်တဲ့ အသေးစိတ်အချက်အလက်ကတော့ ကျွန်တော် ပြန်လည် တင်ပြပြီး ညှိနှိုင်ပြီးတော့မှ ပြန်လည်ဖြေကြားသွားနိုင်မှာဖြစ်ပါတယ်။ ကျွန်တော့်အနေနဲ့ကတော့ ဒီလောက်ပဲဖြေကြားနိုင်မှာဖြစ်ပါတယ်။ ကျေးဇူးတင်ပါတယ်။</speech>
<title>လှိုင်မြို့နယ်ရှိဈေးများကို မြို့နယ်၏လိုအပ်ချက်များထည့်သွင်း၍ BOT PPP စနစ်များဖြင့် အဆင့်မြှင့်တင်တည်ဆောက်ရန် အစီအစဉ်ရှိ/မရှိနှင့် စပ်လျဉ်းသည့်မေးခွန်း</title>
<speech type='speaker'>လှိုင်မဲဆန္ဒနယ်မှ ဦးအောင်ကျော်ကျော်ဦး မေးမြန်းဖို့ ဖြစ်ပါတယ်</speech>
<speech><mp id='477'>ဦးအောင်ကျော်ကျော်ဦး(လှိုင်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် အားလုံးမင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ လှိုင်မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးအောင်ကျော်ကျော်ဦး ဖြစ်ပါတယ်။ လေးစားအပ်ပါသော လွှတ်တော်ဥက္ကဋ္ဌကြီးခင်ဗျား။ ကျွန်တော်တို့ လှိုင်မြို့နယ်ဟာ ရန်ကုန်မြို့ရဲ့ မြို့ပြဖွံ့ဖြိုးမှု စနစ်တကျ ပြန်လည်ဖွံ့ဖြိုးတိုးတက်ရေးနဲ့ အဆင့်မြှင့်တင်ရေးဧရိယာမှာပါဝင်တဲ့ မြို့နယ်ဖြစ်ပါတယ်။ လှိုင်မြို့နယ် အတွင်းမှာ ဈေးပေါင်း ကိုးဈေးရှိပြီးတော့ ရန်ကုန်မြို့ရဲ့ အချက်အချာကျတဲ့လမ်းမကြီးများပေါ်မှာ တည်ရှိလျက်ရှိပါတယ်။ ရန်ကုန်-အင်းစိန်လမ်းမကြီးပေါ်မှာ လှိုင်ရတနာဈေး၊ ဘူတာရုံလမ်းမကြီး ပေါ်မှာ လှိုင်သာယာဈေး၊ ရတနာမွန်ဈေးတို့တည်ရှိပြီးတော့ ဘုရင့်နောင်လမ်းမကြီးပေါ်မှာ သီရိမင်္ဂလာဈေးနဲ့ ရွှေပိတောက်ငါးဈေးတို့ တည်ရှိပါတယ်။ အုတ်ကျင်းလမ်းမကြီးပေါ်မှာ အုတ်ကျင်း ဈေးတည်ရှိပါတယ်။ ကျွန်တော်တို့မြို့နယ်မှာ အများပြည်သူအသုံးပြု တဲ့ အများပိုင်ဧရိယာ Utility ဧရိယာတွေ များစွာလိုအပ်လျက်ရှိပါတယ်။ မြို့နယ်အတွင်းမှာ ကားရပ်နားဖို့အတွက်နေရာ ကားပါကင် ဧရိယာတွေ နောက် မြို့နယ်ခန်းမ၊ မြို့နယ်အားကစားရုံ၊ မြို့နယ်ဖူဆယ်ဘောလုံးကွင်း၊ မြို့နယ် ရေကူးကန်၊ မြို့နယ်ကလေးကစားကွင်း၊ မြို့နယ်ညဈေးတန်းများ လိုအပ်လျက်ရှိပါတယ်။ ယခုအခါမှာ တချို့ဈေးများဟာ ပျက်စီးယိုယွင်းလျက်ရှိပြီးတော့ မြို့အင်္ဂါရပ်နဲ့ကိုက်ညီမှုမရှိတော့ပါသဖြင့် လှိုင် မြို့နယ်အတွင်းရှိ ဈေးများကို မြို့နယ်ရဲ့ လိုအပ်ချက်များကို ထည့်သွင်းတည်ဆောက်ပြီးတော့ BOT PPP စနစ်များဖြင့် အဆင့်မြှင့်တင်တည်ဆောက်သွားရန် အစီအစဉ်ရှိ/မရှိ မဲဆန္ဒရှင်ပြည်သူများ ကိုယ်စား လွှတ်တော်ဥက္ကဋ္ဌကြီးမှတစ်ဆင့် မေးမြန်းအပ်ပါတယ်။ အားလုံးကျေးဇူးတင်ပါတယ်။</speech>
<speech type='speaker'>နေပြည်တော်ကောင်စီက ဖြေကြားရန် ဖြစ်ပါတယ်</speech>
<speech><agency id='40'>ဦးညီထွန်း(အဖွဲ့ဝင်၊ နေပြည်တော်ကောင်စီ)</agency>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် လွှတ်တော်ကိုယ်စားလှယ်များခင်ဗျား။ ရန်ကုန်တိုင်းဒေသကြီး၊ လှိုင်မဲဆန္ဒနယ် ပြည်သူ့ လွှတ်တော်ကိုယ်စားလှယ် ဦးအောင်ကျော်ကျော်ဦး၏ ကြယ်ပွင့်ပြမေးခွန်းကို ကျွန်တော်မှပဲ ဆက်လက်ဖြေကြားသွားမှာဖြစ်ပါတယ်။ လွှတ်တော်ကိုယ်စားလှယ်ကြီးရဲ့ လှိုင်မြို့နယ်ရှိဈေးများကို မြို့နယ်၏လိုအပ်ချက်များထည့်သွင်း၍ BOT၊ PPP စနစ်များဖြင့် အဆင့်မြှင့်တင်တည်ဆောက်ရန် အစီအစဉ်ရှိ/မရှိမေးခွန်းနှင့်စပ်လျဉ်းပြီး ရန်ကုန်တိုင်းဒေသကြီးမှ ဖြေကြားချက်ကို တင်ပြသွားမှာ ဖြစ်ပါတယ်။ ရန်ကုန်တိုင်းဒေသကြီး၊ လှိုင်မြို့နယ်တွင် ရန်ကုန်မြို့တော်စည်ပင်သာယာရေးကော်မတီ၊ ဈေးများဌာနကွပ်ကဲမှုအောက်၌ ဈေးရှစ်ဈေးရှိပြီး ဌာနသတ်မှတ်ချက်အရ (က)အဆင့်ဈေးနှစ်ဈေး၊ သီရိမင်္ဂလာဈေးနှင့် ရွှေပိတောက်ငါးဈေးသစ်၊ (ခ)အဆင့်ဈေးသုံးဈေး၊ လှိုင်ဈေးကြီး၊ လှိုင်ရတနာဈေး နှင့်အုတ်ကျင်းဈေး၊ (ဂ)အဆင့်ဈေးနှစ်ဈေး၊ လှိုင်သာယာဈေးနှင့် ရတနာမွန်ဈေး (ဃ)အဆင့်ဈေး တစ်ဈေး ရွှေဟင်္သာဈေးတို့ဖြစ်ကြောင်း ဖြေကြားထားပါတယ်။ ရန်ကုန်တိုင်းဒေသကြီးအစိုးရရဲ့ လမ်းညွှန်မှုဖြင့် ရန်ကုန်မြို့တော်စည်ပင်သာယာရေးကော်မတီ ကွပ်ကဲမှုအောက်တွင်ရှိသော sy:op:iore cafsaadębęsg:op: [gbcomisaozos PPP(Public Private Partnership) သို့မဟုတ် BOT စနစ်တို့ဖြင့် တည်ဆောက်ပြီး Market Operator စနစ်ဖြင့် အကောင်အထည်ဖော် ရန် စီမံဆောင်ရွက်လျက်ရှိရာ ပထမအဆင့်ဆောင်ရွက်ရန် ဈေးများစာရင်းတွင် လှိုင်မြို့နယ်မှ လှိုင်ဈေးကြီးနှင့် လှိုင်ရတနာဈေးတို့ပါဝင်ပြီး လှိုင်မြို့နယ်အတွင်းရှိ လှိုင်ဈေးကြီးနှင့် လှိုင်ရတနာဈေး တို့ကို အဆင့်မြှင့်တင်ဆောင်ရွက်ရန် စီစဉ်ထားရှိပါကြောင်း ဖြေကြားချက်အပေါ်မှာ ဖြေကြားတင်ပြ အပ်ပါတယ်ခင်ဗျား။</speech>
<title>ဒဂုံမြို့သစ်(တောင်ပိုင်း)မြို့နယ်အတွင်း ပြေးဆွဲလျက်ရှိသော ခရီးသည်တင်မော်တော်ယာဉ်များအတွက် မော်တော်ယာဉ်ရပ်နားစခန်းများ အမြန်ဆုံးတည်ဆောက်ပေးရန် အစီအစဉ်ရှိ/မရှိနှင့် စပ်လျဉ်းသည့် မေးခွန်း</title>
<speech type='speaker'>ဒဂုံမြို့သစ်(တောင်ပိုင်း)မဲဆန္ဒနယ်မှ ဦးအေးနိုင် မေးမြန်းဖို့ ဖြစ်ပါတယ်။</speech>
<speech><mp id='457'>ဦးအေးနိုင် ဒဂုံမြို့သစ်(တောင်ပိုင်း)မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် ဒုတိယဥက္ကဌကြီး၊ ပြည်ထောင်စုဒုတိယဝန်ကြီးများနှင့် ပြည်သူ့လွှတ်တော်ကိုယ်စားလှယ်များအားလုံးကို မင်္ဂလာပါလို့ ဦးစွာပထမနှုတ်ခွန်းဆက်သပါတယ်။ ကျွန်တော်ကတော့ ဒဂုံမြို့သစ်(တောင်ပိုင်း)မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးအေးနိုင် ဖြစ်ပါတယ်။ ပြည်သူ့ လွှတ်တော်ဥက္ကဋ္ဌကြီးမှတစ်ဆင့် မေးမြန်းလိုသည့်မေးခွန်းကတော့ ရန်ကုန်တိုင်းဒေသကြီး၊ ဒဂုံမြို့သစ် (တောင်ပိုင်း)မြို့နယ်အတွင်း ပြေးဆွဲလျက်ရှိသော ခရီးသည်တင်မော်တော်ယာဉ်များအတွက် မော်တော်ယာဉ်ရပ်နားစခန်းဝင်းများ အမြန်ဆုံးတည်ဆောက်၍ မော်တော်ယာဉ်များဝင်ရောက် ရပ်နား နိုင်ရေး အမြန်ဆုံးစီစဉ်ဆောင်ရွက်ပေးပါရန် အစီအစဉ်ရှိ/မရှိ မေးခွန်းဖြစ်ပါတယ်ခင်ဗျား။ ကျိုးကြောင်းဖော်ပြချက်အနေဖြင့်ကတော့ ကျွန်တော်တို့ ဒဂုံမြို့သစ်(တောင်ပိုင်း) မြို့နယ်သည် ဧရိယာစတုရန်းမိုင် ၃၀.၅ မိုင်၊ အရှေ့၊ အနောက်သုံးမိုင်၊ တောင်၊ မြောက် ၁၂ မိုင်ရှိပြီးတော့ လူနေ ရပ်ကွက်က ၃၂ ရပ်ကွက်၊ လူနေရန်အသင့်ဖော်ထုတ်ထားပြီးရပ်ကွက် ၁၀ ရပ်ကွက်ရှိကာ လူဦးရေ အားဖြင့် ၃၇၀၀၀၀ ရှိပြီးတော့ စက်မှုဇုန်ငါးဇုန်ရှိကာ စက်ရုံ၊ အလုပ်ရုံပေါများသည့်အတွက် လက်ရှိ လူဦးရေအပြင် နေ့စဉ်ဝင်/ထွက်သွားလာလုပ်ကိုင်နေကြသော ကာယ၊ ဉာဏအလုပ်သမားများစွာ လည်းရှိပါတယ်။ မြို့နယ်နေပြည်သူများအနေဖြင့် အလုပ်အကိုင်တာဝန်ဖြင့်လည်းကောင်း၊ ပညာရေး၊ ကျန်းမာရေး၊ လူမှုရေးအရလည်းကောင်း၊ နေ့စဉ်မြို့တွင်းမှ ပြင်ပမြို့နယ်များသို့လည်းကောင်း၊ ပြင်ပ မြို့နယ်များမှ မြို့တွင်းသို့လည်းကောင်း၊ နေ့စဉ်သောင်းဂဏန်းခန့်မှာ ခရီးသည်တင်မော်တော်ယာဉ် များကို အသုံးပြု၍ ဝင်/ထွက်သွားလာနေကြရပါတယ်။ ၎င်းပြည်သူများ ခရီးသွားလာရေးလွယ်ကူ စေရန်အတွက် နိုင်ငံတော်မှ ခရီးသည်တင်မော်တော်ယာဉ်များ စီစဉ်ပေးခဲ့ရာ ဒဂုံမြို့သစ်(တောင်ပိုင်း) မြို့နယ်တွင် အမှတ်(၇)မော်တော်ယာဉ်လိုင်း၊ အမှတ်(၆)မော်တော်ယာဉ်လိုင်း၊ အမှတ်(၅၉)မော်တော် ယာဉ်လိုင်း၊ အမှတ်(၂)၊ အမှတ်(၃)၊ အမှတ်(၉၉)၊ အမှတ်(၁၀၀)မော်တော်ယာဉ်များဖြင့် ဂိတ်ဖွင့်၍ နေ့စဉ်ပြေးဆွဲလျက်ရှိပါတယ်။ အထူးသဖြင့် အမှတ်(၇)မော်တော်ယာဉ်လိုင်းအနေဖြင့် အမှတ်(၇) ဘတ်စ်ကားကြီးအဝါလိုင်း၊ ဒဂုံတောင်မှဆူးလေသို့ ၅၅ စီး၊ အမှတ်(၇)အနီလိုင်း ဒဂုံတောင်-ရိုးမရိပ်သာ မှ ဆူးလေသို့ ၃၅ စီး၊ အမှတ်(၇) HONDIE ဒဂုံတောင်-ကြည်စုမှ ဆူးလေသို့ ၁၂၀ စီး စုစုပေါင်း အစီး ၂၀၀ ဖြင့်လည်းကောင်း၊ အမှတ်(၆)မော်တော်ယာဉ်လိုင်းဖြင့် အမှတ်(၆)မော်တော်ယာဉ်လိုင်း ဘတ်စ် ကားကြီးဧရာဝန်မှ လှိုင်သာယာသို့ ၇၅ စီး၊ အမှတ်(၆)မော်တော်ယာဉ်လိုင်း ကျည်စုမှလှိုင်သာယာသို့ ၅၀ စီး စုစုပေါင်း အစီးရေ ၁၂၅ စီးဖြင့်လည်းကောင်း၊ အမှတ်(၅၉)ဒဂုံတောင်-မင်းရဲကျော်စွာလမ်းမှ အလုံမြို့နယ်၊ ဗဟိုအမျိုးသမီးဆေးရုံသို့ ၃၀ စီး၊ အမှတ်(၉၉)နှင့် အမှတ်(၁၀၀)ယာဉ်လိုင်း ဒဂုံတောင်ကျည်စုမှ လှိုင်သာယာသို့ ၅၀ ခန့်သုံးမှာလည်းကောင်း၊ အမှတ်(၂)၊ အမှတ်(၃)ယာဉ်လိုင်းများဖြင့်သင့်တော်သည့်အစီးရေဖြင့် ပြေးဆွဲခဲ့သည်။ သို့အတွက် ဒဂုံမြို့သစ်(တောင်ပိုင်း) ပြည်သူများ ခရီးသွား လာရေးအသင့်အတင့်ကောင်းမွန်ပါသည်။ သို့သော် အဆင်မပြေဖြစ်ရသည်မှာ ၎င်းခရီးသည်တင် မော်တော်ယာဉ်များ ခန့်မှန်း ၅၀၀ ခန့်သည် မော်တော်ယာဉ်များ ဂိတ်ရပ်နားထားစဉ်ကာလဖြစ်ပါ သည်။ ၎င်းမော်တော်ယာဉ်များအားလုံးဟာ နေ့/ညဒဂုံမြို့သစ်(တောင်ပိုင်း)မြို့နယ် အဓိကလမ်းမကြီး များ လမ်းခွဲများတွင် တန်းစီရပ်နားထားရပါသည်။ ထို့အပြင် ယာဉ်ပြင်ဆင်ရေးလုပ်ငန်းများအချို့ကို လည်း ၎င်းလမ်းမများပေါ်တွင် ပြုလုပ်နေကြရပါသဖြင့် ယာဉ်ကြောကြပ်တည်းမှု၊ လမ်းပိတ်ဆို့မှုများ ဖြစ်နေရခြင်း၊ မော်တော်ယာဉ်များအနေဖြင့် လမ်းမများပေါ်တွင်ရပ်နားခြင်း၊ ဂိတ်ထိုးခြင်းများဆောင်ရွက်နေရပါသဖြင့် မော်တော်ယာဉ်များဂိတ်ထိုးရာတွင်လည်းကောင်း၊ တန်းစီရာတွင်လည်းကောင်း အခက်အခဲဖြစ်ခြင်း၊ ဂိတ်မှူးများ၊ ယာဉ်မောင်းများအနေဖြင့် လူမှုရေး၊ ကျန်းမာရေး၊ စားဝတ်နေရေး ပြဿနာများကို လမ်းမပေါ်တွင်ပင် အဆင်ပြေသလိုဖြေရှင်းနေရသလို ၎င်းရပ်နားသည့် အနီးအနား မှာရှိတဲ့ ဘေးပတ်ဝန်းကျင်းအိမ်ရာများမှာလည်း ပြည်သူများအတွက်လည်း စိတ်မသက်မသာ စိတ်အနှောင့်အယှက်ဖြစ်ရပါတယ်။ ၎င်းတို့အနေဖြင့် ယာဉ်ရပ်နားကွင်းစခန်းများ အမြန်ရလိုကြသော ဆန္ဒရှိနေကြပါသည်။ ဒဂုံမြို့သစ်(တောင်ပိုင်း)မြို့နယ်သည် ရန်ကုန်တိုင်းဒေသကြီးအစိုးရပိုင် Open Space မြေများစွာရှိပါတယ်။ သို့သော် ယခုအခါ ရန်ကုန်တိုင်းဒေသကြီးအစိုးရမှ အဆိုပါမြေများကို ရောင်းချရန် စီစဉ်နေကြောင်း ကြားသိရပါသဖြင့် မရောင်းချမီ အချိန်မီမြေနေရာရယူဆောင်ရွက်ရန် အရေးတကြီးလိုအပ်နေပြီဖြစ်ပါသည်။ သို့ဖြစ်ပါ၍ ယာဉ်ကြောကြပ်တည်းမှု၊ ပိတ်ဆို့မှုပပျောက်စေရန် ဂိတ်မှူးများ၊ ယာဉ်မောင်းများ ၏ လူမှုရေး၊ ကျန်းမာရေး၊ စားသောက်နေထိုင်ရေး စနစ်တကျအဆင်ပြေမှုရှိစေရန် အနီးပတ်ဝန်းကျင် အိမ်ရာများရှိ ပြည်သူများစိတ်အနှောင့်အယှက်ကင်းဝေးစေရန် မြို့အင်္ဂါရပ်နဲ့အညီ စနစ်တကျဖြစ် စေရန်တို့အတွက် ခရီးသည်တင်ယာဉ်ရပ်နားစခန်းဝင်းများ အမြန်ဆုံးတည်ဆောက်ပေးရန် အစီအစဉ် ရှိ/မရှိ ပြည်သူ့လွှတ်တော်ဥက္ကဌကြီးမှတစ်ဆင့် မေးမြန်းအပ်ပါသည်။ ဥက္ကဋ္ဌကြီးခင်ဗျား။ Power Point ဖြင့်တင်ပြခွင့်ပြုပါ။ ဒါ ဧရာဝန်လမ်းမှာရပ်ထားတာ ဖြစ်ပါတယ်။ ကျေးဇူးတင်ပါတယ်ခင်ဗျာ။</speech>
<speech type='speaker'>နေပြည်တော်ကောင်စီက ဖြေကြားရန် ဖြစ်ပါတယ်</speech>
''<speech><agency id='40'>ဦးညီထွန်း(ကောင်စီဝင်၊ နေပြည်တော်ကောင်စီ)</agency>လေးစားအပ်ပါသော လွှတ်တော်ဥက္ကဋ္ဌကြီး နှင့် လွှတ်တော်ကိုယ်စားလှယ်များခင်ဗျား။ ရန်ကုန်တိုင်းဒေသကြီး၊ ဒဂုံမြို့သစ်(တောင်ပိုင်း)မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးအေးနိုင်ရဲ့ ကြယ်ပွင့်ပြမေးခွန်းနဲ့ပတ်သက်ပြီး ကျွန်တော်မှပင် ဆက်လက်ဖြေကြားတင်ပြသွားမှာ ဖြစ်ပါတယ်။ ဒဂုံမြို့သစ်(တောင်ပိုင်း)မြို့နယ်တွင် ပြေးဆွဲလျက် ရှိသော ခရီးသည်တင်မော်တော်ယာဉ်များအတွက် မော်တော်ယာဉ်ရပ်နားစခန်းဝင်းများ အမြန်ဆုံး တည်ဆောက်၍ မော်တော်ယာဉ်များ ဝင်ရောက်ရပ်နားနိုင်ရေး အမြန်ဆုံးစီစဉ်ဆောင်ရွက်ပေးပါရန် အစီအစဉ်ရှိ/မရှိ သိရှိလိုခြင်းမေးခွန်းနှင့်ပတ်သက်ပြီး ဖြေကြားသွားမှာဖြစ်ပါတယ်။ ရန်ကုန်တိုင်း 6900 6:9pgo. YRTA(Yangon Region Transportation Authority) səeşlge qßmos: ဒေသကြီးအတွင်း အများပြည်သူသယ်ယူပို့ဆောင်ရေး ဖွံ့ဖြိုးတိုးတက်ရန် YBS(Yangon Bus Service)စနစ် စတင်ပြောင်းလဲဖော်ဆောင်စဉ်ကပင် ပြေးဆွဲလျက်ရှိသော ခရီးသည်တင်ယာဉ်များ စနစ်တကျရပ်နားရန်၊ စစ်ဆေးပြုလုပ်နိုင်ရန် ယာဉ်ရပ်ဝင်းများ ဖော်ဆောင်ရန်အတွက် လျာထား ကြိုးပမ်းအကောင်အထည်ဖော် ဆောင်ရွက်လျက်ရှိပါသည်။ သို့သော် အမှန်တကယ် ယာဉ်ရပ်ဝင်း များဖော်ထုတ်နိုင်ရေးအတွက် မြေနေရာများရရှိရန်မှာ အခက်အခဲဖြစ်ခဲ့ပါကြသည်။ ဌာနများနှင့် ညှိနှိုင်းဆောင်ရွက်လျက်ရှိသည့်အပြင် တိုင်းဒေသကြီးလွှတ်တော်ကိုယ်စားလှယ်များနှင့် ပူးပေါင်း၍ ယာဉ်ရပ်ဝင်းအတွက် အသုံးပြုသင့်သောမြေနေရာရရှိရေး ဆောင်ရွက်လျက်ရှိပါသည်။ မြေနေရာ ရရှိရေးအတွက် အခက်အခဲရှိသော်လည်း ဒဂုံမြို့သစ်(အရှေ့ပိုင်း)မြို့နယ်ရှိ ရန်ကုန်တိုင်းဒေသကြီး အစိုးရအဖွဲ့မှ စီမံခန့်ခွဲနိုင်သော မြေဧက ၂၀ အား ရန်ကုန်ဘတ်စ်ကား အများနှင့်သက်ဆိုင်သော ကုမ္ပဏီလီမိတက်တွင် အစုရှယ်ယာအဖြစ်ထည့်ဝင်ပြီး ၎င်းမြေနေရာမှ အမှတ်(၁၁၈)ရပ်ကွက်၊ မင်းရဲကျော်စွာလမ်းမကြီး အကွက်အမှတ်(၁) ၃.၂ ဧကတွင် ခရီးသည်တင်မော်တော်ယာဉ်စီးရေ ၁၈၀ စီးရပ်နားအခြေပြုခြင်း၊ ယာဉ်ပြင်ဆင်ခြင်း၊ ရုံးများတည်ဆောက်စီမံခန့်ခွဲခြင်း စသောလုပ်ငန်းများ ဆောင်ရွက်ရန် ယာဉ်ရပ်ဝင်းကြီးတစ်ခုအား စနစ်တကျ တည်ဆောက်အသုံးပြုလျက်ရှိပါတယ်။ ဒဂုံမြို့သစ်(တောင်ပိုင်း)နဲ့ပတ်သက်၍ ယခင် မ.ထ.သ(ရန်ကုန်တိုင်းဒေသကြီး)မှ ငှားရမ်း အသုံးပြုခဲ့သော အမှတ်(၈၈၃)၊ ပုဂံလမ်း (၅၃)ရပ်ကွက်၊ ဒဂုံမြို့သစ်(တောင်ပိုင်း)မြို့နယ်ရှိ ၁.၆၅ emoze GOLDEN YANGON CITY TRANAPORTATION PUBLIC CO,Ltd 38c7:28:9 ခရီးသည်တင်ယာဉ်များရပ်နားရန်နှင့် ရုံးများဖွင့်လှစ်၍ ပြေးဆွဲမှုစီမံကြီးကြပ်စေခြင်းကို ဆောင်ရွက် လျက်ရှိပါသည်။ ဒဂုံမြို့သစ်(မြောက်ပိုင်း)မြို့နယ်တွင် ယခင် မ.ထ.သ(ရန်ကုန်တိုင်းဒေသကြီး)မှ ငှားရမ်းအသုံးပြုခဲ့သော မြေကွက်အမှတ်(၅၁)၊ မြေတိုင်းအမှတ်(၅၄၅) (၅၀၊ ကွေ့)မြေဧက ၁.၈၃၄ ဧကကို လွှဲပြောင်းရယူ၍ ရန်ကုန်မြို့ပြ အများပြည်သူ သယ်ယူပို့ဆောင်ရေးနှင့် သက်ဆိုင်သော merosios YUPT(Yangon Urban Public Transportation) çɔ:98:9 ယာဉ်ရပ်ဝင်းတည်ဆောက်ပြီး ခရီးသည်တင်ယာဉ်များရပ်နားခြင်း၊ ပြေးဆွဲမှုစီမံခန့်ခွဲစေခြင်းများကိုဆောင်ရွက်လျက်ရှိပါသည်။ (Yangon Region Transportation Authority)အနေဖြင့် ယာဉ် ရပ်ဝင်းများဖြစ်ပေါ်လာရေးအတွက် ရန်ကုန်တိုင်းဒေသကြီးအစိုးရအဖွဲ့သို့ တင်ပြဆောင်ရွက်ခြင်း၊ ဌာနဆိုင်ရာများနှင့်ညှိနှိုင်းခြင်း၊ တိုင်းဒေသကြီးလွှတ်တော်ကိုယ်စားလှယ်များဖြင့် ပူးပေါင်းညှိနှိုင်းဆောင်ရွက်ခြင်းဖြင့် ဆက်လက်ဆောင်ရွက်သွားမည်ဖြစ်ကြောင်း ရန်ကုန်တိုင်းဒေသကြီးအစိုးရအဖွဲ့ ကိုယ်စား ကျွန်တော်မှ ပြန်လည်တင်ပြဖြေကြားအပ်ပါတယ်။</speech>
<speech type='speaker'>မိုက်ပေးပါ။</speech>
<speech><mp id='457'>ဦးအေးနိုင်(ဒဂုံမြို့သစ်(တောင်ပိုင်း)မဲဆန္ဒနယ်)</mp>ဥက္ကဋ္ဌကြီးခင်ဗျား။ ဆက်စပ်မေးခွန်း မေးခွင့်ပြုပါခင်ဗျား။ လက်ရှိ Power Point မှာပြထားတဲ့အတိုင်းပါပဲ။ ကျွန်တော်တို့ဟာ လက်ရှိမှာ တော့ ယာဉ်ရပ်နားဖို့အတွက်ကို လမ်းမပေါ်တွေမှာ ရပ်ထားရတယ်။ အခုဆောင်ရွက်ပေးမယ်လို့ ရန်ကုန်တိုင်းဒေသကြီးအစိုးရကိုယ်စား ပြောတဲ့အတွက်လည်း ကျေးဇူးတင်ပါတယ်။ သို့သော် ဘယ်နေ့ ဘယ်အချိန်မှာ လုပ်မယ်ဆိုတာလည်း မပါတဲ့အတွက် ၂၀၁၉-၂၀၂၀ ဘတ်ဂျက်မှာ ဆောင်ရွက်ပေးဖို့ အစီအစဉ်ရှိ/မရှိ ဆက်စပ်မေးခွန်းမေးမြန်းအပ်ပါတယ်ခင်ဗျား။</speech>
<speech type='speaker'>နေပြည်တော်ကောင်စီက ပြန်လည်ဖြေကြားဖို့ ဖြစ်ပါတယ်</speech>
<speech><agency id='40'>ဦးညီထွန်း(ကောင်စီဝင်၊ နေပြည်တော်ကောင်စီ)</agency>ဟုတ်ကဲ့ခင်ဗျား။ ဒီမေးခွန်းနဲ့ ပတ်သက်လို့ကတော့ ရန်ကုန်တိုင်းဒေသကြီးအစိုးရအဖွဲ့ကို ပြန်လည်မေးမြန်းပြီး ဖြေကြားသွားမှာ ဖြစ်ကြောင်း တင်ပြအပ်ပါတယ်။ ကျေးဇူးတင်ပါတယ်။</speech>
<speech type='speaker'>လွှတ်တော်ကိုယ်စားလှယ်များခင်ဗျား။ ဒီနေ့အတွက် မေးခွန်းများ မေးမြန်း၊ ဖြေကြားခြင်းအစီအစဉ် ပြီးပါပြီ။ အစည်းအဝေးကို ၃၀ မိနစ်ခန့် ခေတ္တရပ်နားမှာဖြစ်ပါတယ်</speech>
<speech type='mc'>ပြည်သူ့လွှတ်တော်ဥက္ကဋ္ဌ ပြန်လည်ထွက်ခွာပါပြီခင်ဗျား။</speech>
<speech type='mc'>အားလုံးထွက်ခွာနိုင်ပါပြီခင်ဗျား။</speech>
<p>အစည်းအဝေးကို မိနစ် ၃၀ ခန့်ရပ်နားပါသည်။</p>
</section>
<section value = 'Bill'>
<speech type='mc'>ပြည်သူ့လွှတ်တော်ကိုယ်စားလှယ်များနှင့် ဧည့်သည်တော်များခင်ဗျား။ အစည်းအဝေးပြန်လည်စတင်တော့မှာဖြစ်ပါတယ်</speech>
<speech type='mc'>ပြည်သူ့လွှတ်တော်ဥက္ကဋ္ဌ ကြွရောက်လာပါပြီခင်ဗျား။</speech>
<speech type='mc'>အားလုံးထိုင်နိုင်ပါပြီခင်ဗျား။</speech>
<title>အမျိုးသားလွှတ်တော်က ပြင်ဆင်ချက်ဖြင့် အတည်ပြု၍ပေးပို့လာသော မြန်မာ့ဆက်သွယ်ရေး ကော်ပိုရေးရှင်းဥပဒေကြမ်းနှင့်စပ်လျဉ်း၍ တင်သွင်းထားသည့် ပြင်ဆင်ချက်အဆိုအား ဆွေးနွေးခြင်းနှင့် လွှတ်တော်၏အဆုံးအဖြတ်ရယူခြင်း</title>
<speech type='speaker'>အစီအစဉ် ၆ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အမျိုးသား လွှတ်တော်မှာစတင်တင်သွင်းပြီး ပြင်ဆင်ချက်ဖြင့်အတည်ပြု၍ပေးပို့လာသော မြန်မာ့ဆက်သွယ်ရေး ကော်ပိုရေးရှင်း ဥပဒေကြမ်းကို ဒုတိယအကြိမ် ပြည်သူ့လွှတ်တော် (၁၂) ကြိမ်မြောက်ပုံမှန် အစည်းအဝေး တတိယနေ့(၃-၅-၂၀၁၉ ရက်နေ့)တွင် လွှတ်တော်သို့ လက်ခံရရှိကြောင်း အသိပေး ခြင်းနှင့် ဥပဒေကြမ်းကော်မတီရဲ့ အစီရင်ခံစာဖတ်ကြားရှင်းလင်းခြင်း ပြုလုပ်ခဲ့ပါတယ်။ ဒီဥပဒေကြမ်း နှင့်စပ်လျဉ်းပြီး ပြင်ဆင်ချက်အဆို တင်သွင်းဆွေးနွေးလိုတဲ့ လွှတ်တော်ကိုယ်စားလှယ်များအနေဖြင့် မိမိပြင်ဆင်လိုသည့် အပိုဒ်၊ အပိုဒ်ခွဲ၊ အကြောင်းအရာ၊ အချက်အလက်များကို တိကျစွာရေးသားဖော်ပြ ၍ ၇-၅-၂၀၁၉ ရက်နေ့နောက်ဆုံးထားပြီး အမည်စာရင်းတင်သွင်းရန် တောင်းခံခဲ့ရာ ကိုယ်စားလှယ် နှစ်ဦးတို့က အမည်စာရင်းတင်သွင်းလာပါတယ်</speech>
<speech type='speaker'>ယင်းဥပဒေကြမ်းနှင့်စပ်လျဉ်း၍ ဥပဒေကြမ်းကော်မတီ၊ ပြင်ဆင်ချက်အဆိုတင်သွင်းထားတဲ့ လွှတ်တော်ကိုယ်စားလှယ်နှစ်ဦးနဲ့ သက်ဆိုင်ရာဌာနမှ တာဝန်ရှိပုဂ္ဂိုလ်တို့က ပြန်လည်စိစစ်ခဲ့ကြပါတယ်။ ယင်းဥပဒေကြမ်းနှင့်စပ်လျဉ်းပြီး ဆွေးနွေးအတည်ပြုခြင်းများ ဆောင်ရွက်ပါမယ်။ ဒီလိုဆွေးနွေးရာမှာ ဥပဒေကြမ်းရဲ့ ခေါင်းစဉ်၊ နိဒါန်းမှအစ အပိုဒ်၊ အပိုဒ်ခွဲများနှင့် ဥပဒေကြမ်းတစ်ခုလုံးပါဝင်မှာ ဖြစ်ပါတယ်။ ယခုပြင်ဆင်ချက်အဆိုတင်သွင်းထားတဲ့ ဥပဒေကြမ်းကော်မတီက သက်ဆိုင်ရာအပိုဒ်၊ အပိုဒ်ခွဲအလိုက် ဆွေးနွေးခြင်းပြုလုပ်ပြီး လွှတ်တော်ရဲ့ ဆန္ဒသဘောထားရယူ၍ ဆုံးဖြတ်အတည်ပြုခြင်း၊ အမျိုးသား လွှတ်တော်၏ ပြင်ဆင်ချက်များအနက် သဘောတူသင့်သည့်အချက်များကို အတည်ပြုခြင်းများ ဆောင်ရွက်သွားမှာဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မြန်မာ့ဆက်သွယ်ရေး ကော်ပိုရေးရှင်းဥပဒေကြမ်းနှင့် စပ်လျဉ်းပြီး ဥပဒေကြမ်းကော်မတီက အမျိုးသားလွှတ်တော်၏ ပြင်ဆင်ချက်များအနက်(၅၈)ချက်ကို သဘောတူသင့်ကြောင်းနဲ့ (၅၅)ချက်နဲ့စပ်လျဉ်းပြီး ပြင်ဆင်သင့်ကြောင်းတင်ပြထားပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၉၀ နည်းဥပဒေခွဲ(ဃ)အရ မြန်မာ့ဆက်သွယ်ရေး ကော်ပိုရေးရှင်းဥပဒေကြမ်းနှင့်စပ်လျဉ်းပြီး အမျိုးသား လွှတ်တော်၏ ပြင်ဆင်ချက်များအနက် သဘောတူသင့်သည့်(၅၈)ချက်ကို တင်ပြဖို့ ဖြစ်ပါတယ်။ ဥပဒေကြမ်းကော်မတီကို ဖိတ်ခေါ်ပါတယ်။</speech>
<speech><mp id='223'>ဦးပါထန်း(အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် လွှတ်တော်ကိုယ်စားလှယ်များ၊ ပြည်ထောင်စုဝန်ကြီးများ၊ တက်ရောက်လာကြတဲ့ ဧည့်သည်တော်များအားလုံး မင်္ဂလာပါ။ ကျွန်တော်ကတော့ ချင်းပြည်နယ်၊ မတူပီမဆန္ဒနယ် ပြည်သူ့ လွှတ်တော်ကိုယ်စားလှယ် ဥပဒေကြမ်းကော်မတီအဖွဲ့ဝင် ဦးပါထန်း ဖြစ်ပါတယ်။ ဥပဒေကြမ်းကော်မတီရဲ့ တာဝန်ပေးချက်အရ မြန်မာ့ဆက်သွယ်ရေး ကော်ပိုရေးရှင်းဥပဒေကြမ်းနှင့်စပ်လျဉ်းပြီး ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၉၀ အရ လွှတ်တော်မှအတည်ပြု ပေးနိုင်ပါရန် အဆိုတင်သွင်းသွားမှာဖြစ်ပါတယ်၁။ ပြည်ထောင်စုအစိုးရအဖွဲ့ကပေးပို့သော မြန်မာ့ဆက်သွယ်ရေး ကော်ပိုရေးရှင်းဥပဒေကြမ်းကို အမျိုးသားလွှတ်တော်တွင် ၁၂-၁၂-၂၀၁၈ ရက်နေ့၌ စတင်တင်သွင်းခဲ့ပြီး ၂၇-၂-၂၀၁၉ ရက်နေ့တွင် ကျင်းပသည့်အမျိုးသားလွှတ်တော် အစည်းအဝေးတွင် ပြင်ဆင်ချက်များဖြင့် အတည်ပြုပြီးနောက် ပြည်သူ့လွှတ်တော်တွင် ဆွေးနွေးနိုင်ရန် ပေးပို့လာပါသည်။ ၂။ ယင်းဥပဒေကြမ်းကို ဒုတိယအကြိမ် ပြည်သူ့လွှတ်တော် (၁၂) ကြိမ်မြောက်ပုံမှန်အစည်းအဝေး တတိယနေ့ဖြစ်သည့် ၃-၅-၂၀၁၉ ရက်နေ့တွင် ပြည်သူ့လွှတ်တော် ဥပဒေကြမ်းကော်မတီ၏ စိစစ် လေ့လာတွေ့ရှိချက်အစီရင်ခံစာကို တင်ပြခဲ့ပြီးဖြစ်ပါသည်။ ပြင်ဆင်ချက်အဆိုများကို ၇-၅-၂၀၁၉ ရက်နေ့(အင်္ဂါနေ့)နောက်ဆုံးထား၍တင်သွင်းနိုင်ကြောင်းကြေညာခဲ့သဖြင့် အောက်ဖော်ပြပါ ပြည်သူ့ လွှတ်တော်ကိုယ်စားလှယ်များက ဆွေးနွေးရန် ပြင်ဆင်ချက်အဆိုများကို တင်သွင်းလာပါသည်(က) ဦးဝင်းထွဋ် ဖျာပုံမဲဆန္ဒနယ်၊ (ခ) ဗိုလ်မှူးလွင်မောင်စိုး တပ်မတော်သားပြည်သူ့လွှတ်တော်ကိုယ်စားလှယ်။ ၃။ ပြည်သူ့လွှတ်တော် ဥပဒေကြမ်းကော်မတီသည် ၉-၅-၂၀၁၉ ရက်(ကြာသပတေးနေ့)တွင် ပြင်ဆင်ချက်အဆိုတင်သွင်းသူ ပြည်သူ့လွှတ်တော် ကိုယ်စားလှယ်များ၊ ပို့ဆောင်ရေးနှင့် ဆက်သွယ်ရေးဝန်ကြီးဌာန၊ ပြည်ထောင်စုရှေ့နေချုပ်ရုံးတို့မှ တာဝန်ရှိပုဂ္ဂိုလ်များနှင့်အတူ ညှိနှိုင်း အစည်းအဝေးကျင်းပခဲ့ပါသည်။ ။၄။ ယင်းညှိနှိုင်းအစည်းအဝေး၏ သဘောတူဆုံးဖြတ်ချက်အရ ပြည်သူ့လွှတ်တော် ဥပဒေကြမ်းကော်မတီသည် အမျိုးသားလွှတ်တော်မှ ပြင်ဆင်အတည်ပြုခဲ့သည့် အချက်များအနက် အောက်ဖော်ပြပါ အချက် (၅၈)ချက်ကို အမျိုးသားလွှတ်တော်၏ အတည်ပြုချက်အတိုင်း သဘောတူလက်ခံခဲ့ပါသည်။ ဥပဒေများကို လွှတ်တော်ကိုယ်စားလှယ်များလက်ထဲ၌ ဖြန့်ဝေပြီးဖြစ်ပါသဖြင့် အသေးစိတ်ဖတ်ကြား ခြင်းမပြုတော့ပါ။ စဉ် စာမျက်နှာ အမှတ်စဉ် အပိုဒ်နှင့် အပိုဒ်ခွဲ (က) ၁ မှ ၆ ၂၊ ၃၊ ၄၊ ၅၊ ၇၊ ၉၊ ၁၁ အခန်း(၁) ခေါင်းစဉ်၊ အပိုဒ် ၁၊ အပိုဒ် ၂ ၊ အပိုဒ် ၃ အပိုဒ်ခွဲ(က) (ခ) နှင့် (ဂ)၊ အပိုဒ်ခွဲ (င) (စ) (ဆ) (ဇ) နှင့်(၅)၊ အပိုဒ်ခွဲ(ဋ)နှင့်(ဌ)၊ အပိုဒ်ခွဲ(ဏ)နှင့်(တ) (ခ) ၆ မှ ၈ ၁၂၊ ၁၃၊ ၁၅ ၊ အခန်း(၂)ခေါင်းစဉ်၊ အပိုဒ် ၄ ခြေဆင်းနှင့် အပိုဒ်ခွဲ (က)၊ အပိုဒ်ခွဲ (ဂ) (ဃ) (င) (စ) နှင့် (ဆ) (ဂ) ၈ မှ ၁၁ ၁၆၊ ၁၈၊ ၁၉၊ ၂၁ အခန်း(၃)ခေါင်းစဉ်၊ အပိုဒ် ၅ အပိုဒ်ခွဲ (ခ)၊ အပိုဒ် ၆ ခြေဆင်း၊ အပိုဒ်ခွဲ (ခ) (ဂ) (ဃ) (င) (စ) (ဆ) နှင့် (ဇ) (ဃ) ၁၃၊ ၁၅၊ ၂၀၊ ၂၇၊ ၃၂၊ ၄၀၊ ၄၂၊ ၄၄ အပိုဒ် ၉ အပိုဒ်ခွဲ (က) အပိုဒ်ခွဲငယ် (၂) (၃) (၄) (၅) (၆) နှင့် (၇)၊ အပိုဒ် ၁၁ အပိုဒ်ခွဲ (ခ) အပိုဒ်ခွဲငယ် (၂) (၃) နှင့် (၄)၊ အပိုဒ် ၁၆ အပိုဒ်ခွဲ (ခ)၊ အပိုဒ်ခွဲ (င)၊ အပိုဒ် ၁၇ အပိုဒ်ခွဲ (က) နှင့် (ခ) | (င) ၂၃ မှ ၂၉ ၅၁၊ ၅၃၊ ၅၅၊ ၅၇၊ ၅၉၊ အပိုဒ် ၂၁ အပိုဒ်ခွဲ (ခ) နှင့် (ဂ)၊ အပိုဒ်ခွဲ (စ)၊ အပိုဒ်ခွဲ (ဇ)၊ အပိုဒ်ခွဲ (ည)၊ အပိုဒ် ၂၂ အပိုဒ်ခွဲ (က)၊ အပိုဒ်ခွဲ (ဂ) (ဃ) (င) (စ) (ဆ) (ဇ) နှင့် (ဈ) (စ) ၃၀ မှ ၃၆ ၆၄၊ ၆၅၊ ၆၇၊ ၆၉၊ ၇၁၊ အခန်း(၆)ခေါင်းစဉ်၊ အပိုဒ် ၂၄ အပိုဒ်ခွဲ (က) (ခ) နှင့် (ဂ)၊ အပိုဒ်ခွဲ (င) (စ) (ဆ) (ဇ) (၅) (ည) နှင့် စဉ် စာမျက်နှာ အမှတ်စဉ် အပိုဒ်နှင့်အပိုဒ်ခွဲ (ဋ)၊ အပိုဒ်ခွဲ (၃) နှင့် (ပ)၊ အပိုဒ်ခွဲ (တ)၊ အပိုဒ် ၂၅ (ဆ) | ၃၆ မှ ၃၈ ၇၃၊ ၇၄၊ ၇၅၊ ၇၇ အခန်း (၇) ခေါင်းစဉ်၊ အပိုဒ် ၂၆၊ အပိုဒ် ၂၇ ခြေဆင်းနှင့် အပိုဒ်ခွဲ (က)၊ အပိုဒ် ၂၈ ၊ (ဇ) ၃၈ မှ ၄၃ ၇၈၊ ၇၉၊ ၈၀၊ ၈၁၊ ၈၃၊ အခန်း (၈) ခေါင်းစဉ်၊ အပိုဒ် ၂၉၊ အပိုဒ် ၃၀၊ အပိုဒ် ၃၁၊ အပိုဒ် ၃၂ အပိုဒ်ခွဲ (က) နှင့် (ခ)၊ အပိုဒ် ၃၃ ၄၃ အခန်း (၉) ခေါင်းစဉ် (ည) ၄၃ မှ ၅၁ ၈၇၊ ၈၈၊ ၈၉၊ ၉၁၊ ၉၃၊ အခန်း (၁၀) ခေါင်းစဉ်၊ အပိုဒ် ၃၅၊ အပိုဒ် ၃၆ ၉၅၊ ၉၆၊ ၉၇၊ ၉၉၊ အပိုဒ်ခွဲ (က)၊ အပိုဒ်ခွဲ (ဃ) (င) (စ) (ဆ) နှင့် (ဇ)၊ ၁၀၀၊ ၁၀၂ အပိုဒ် ၃၇ အပိုဒ်ခွဲ (က) (ခ) (ဂ) (ဃ) နှင့် (င)၊ အပိုဒ်ခွဲ (ဆ)၊ အပိုဒ် ၃၈၊ အပိုဒ် ၃၉၊ အပိုဒ် ၄၀ အပိုဒ်ခွဲ (က) (ခ) (ဂ) (ဃ) (င) နှင့် (စ)၊ အပိုဒ် ၄၁ ခြေဆင်းနှင့် အပိုဒ်ခွဲ (က)၊ အပိုဒ် ၄၂ (ဋ) ၅၂ မှ ၅၄ (၁၀၄၊ ၁၀၈၊ ၁၀၉၊ အခန်း (၁၁) ခေါင်းစဉ်၊ အပိုဒ် ၄၇၊ အပိုဒ် ၄၈၊ အပိုဒ် ၁၁၀၊ ၁၁၂ ၄၉ ခြေဆင်း၊ အပိုဒ် ၄၉ အပိုဒ်ခွဲ (ခ) သို့ဖြစ်ပါ၍ အထက်ဖော်ပြပါ ပြည်သူ့လွှတ်တော် ဥပဒေကြမ်းကော်မတီက သဘောတူ ထားသည့် အမျိုးသားလွှတ်တော်၏ အတည်ပြုချက်(၅၈)ချက်ကို လွှတ်တော်ကအတည်ပြုပေးနိုင် ပါရန် လေးစားစွာတင်ပြအပ်ပါတယ်။</speech>
<speech type='speaker'>သဘောတူပို့ဆောင်ရေးနှင့်ဆက်သွယ်ရေးဝန်ကြီးဌာနရဲ့ သဘောထားပြောပါ။</speech>
<speech><agency id='31'>ဦးသာဦး(ဒုတိယဝန်ကြီး၊ ပို့ဆောင်ရေးနှင့်ဆက်သွယ်ရေးဝန်ကြီးဌာန)</agency>လေးစား အပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များ၊ ပြည်ထောင်စုအဆင့် အဖွဲ့အစည်းဝင်များနှင့် ဧည့်သည်တော်များအားလုံး မင်္ဂလာပါခင်ဗျား။ ကျွန်တော်ကတော့ ပို့ဆောင်ရေးနှင့် ဆက်သွယ်ရေးဝန်ကြီးဌာနမှ ဒုတိယဝန်ကြီး ဦးသာဦး ဖြစ်ပါတယ်။ မြန်မာ့ ဆက်သွယ်ရေးကော်ပိုရေးရှင်းဥပဒေကြမ်းနှင့်စပ်လျဉ်းပြီးတော့ အမျိုးသားလွှတ်တော်က ပြင်ဆင် အတည်ပြုခဲ့တဲ့အချက်များအနက်က ပြည်သူ့လွှတ်တော် ဥပဒေကြမ်းကော်မတီက သဘောတူ လက်ခံခဲ့တဲ့အချက်(၅၈)ချက်ကို ပို့ဆောင်ရေးနှင့်ဆက်သွယ်ရေးဝန်ကြီးဌာနက သဘောတူညီ ပါကြောင်း လေးစားစွာတင်ပြအပ်ပါတယ်ခင်ဗျား။</speech>
<speech type='speaker'>လွှတ်တော်ကိုယ်စားလှယ်များခင်ဗျား။ မြန်မာ့ဆက်သွယ်ရေး ကော်ပိုရေးရှင်း ဥပဒေကြမ်းနှင့်စပ်လျဉ်းပြီး အမျိုးသားလွှတ်တော်၏ ပြင်ဆင်ချက်များအနက် (၅၈)ချက်ကို ဥပဒေကြမ်းကော်မတီက သဘောတူထားပါတယ်။ ဥပဒေကြမ်းကော်မတီက သဘောတူထားတဲ့ (၅၈)ချက်ကို အမျိုးသားလွှတ်တော်၏ ပြင်ဆင်ချက်များအတိုင်း အတည်ပြုရန် လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type='speaker'>သဘောမတူသူ ရှိပါသလားခင်ဗျား။ သဘောမတူသူ မရှိတဲ့အတွက် မြန်မာ့ ဆက်သွယ်ရေး ကော်ပိုရေးရှင်းဥပဒေကြမ်းနှင့်စပ်လျဉ်းပြီး အမျိုးသားလွှတ်တော်၏ ပြင်ဆင်ချက် များအနက် ဥပဒေကြမ်းကော်မတီ သဘောတူထားသည့် (၅၈)ချက်ကို အမျိုးသားလွှတ်တော်၏ ပြင်ဆင်ချက်များအတိုင်း အတည်ပြုကြောင်း ကြေညာပါတယ်။ (ဩဘာသံများ)</speech>
<speech type='speaker'>လွှတ်တော်ကိုယ်စားလှယ်များခင်ဗျား။ ၂၀၁၃ ခုနှစ်၊ ပြည်သူ့လွှတ်တော် ဆိုင်ရာနည်းဥပဒေ ၁၉၀ နည်းဥပဒေခွဲ(ဃ)အရ မြန်မာ့ဆက်သွယ်ရေးကော်ပိုရေးရှင်းဥပဒေကြမ်းနှင့် စပ်လျဉ်းပြီး ဥပဒေကြမ်းကော်မတီက ပြင်ဆင်ထားသည့် ပြင်ဆင်ချက် (၅၅)ချက်ကို တင်သွင်းဖို့ ဖြစ်ပါတယ်။ ဥပဒေကြမ်းကော်မတီကို ဖိတ်ခေါ်ပါတယ်။</speech>
<speech><mp id='223'>ဦးပါထန်း(အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော ပြည်သူ့လွှတ်တော် ဥက္ကဌကြီးခင်ဗျား။ ညှိနှိုင်းအစည်းအဝေး၏ သဘောတူဆုံးဖြတ်ချက်အရ အမျိုးသားလွှတ်တော်၏ အတည်ပြုချက်များအတိုင်း သဘောမတူဘဲ ပြည်သူ့လွှတ်တော် ဥပဒေကြမ်းကော်မတီ၏ ပြင်ဆင်ရန် တင်ပြချက်(၅၅)ချက်မှာ အောက်ပါအတိုင်းဖြစ်ပါသည်။ ပြင်ဆင်ရန်တင်ပြချက် ဇယားကို ပြည်သူ့ လွှတ်တော်ကိုယ်စားလှယ်များထံ ဖြန့်ဝေပြီး ဖြစ်ပါတယ်ခင်ဗျား။ အသေးစိတ်ဖတ်ကြားရှင်း မပြုတော့၃၆၊ ၃၇၊ စာမျက်နှာ - အမှတ်စဉ် အပိုဒ်နှင့် အပိုဒ်ခွဲ ဥပဒေခေါင်းစီး အပိုဒ် ၃ အပိုဒ်ခွဲ (ဃ)၊ အပိုဒ်ခွဲ (ည)၊ အပိုဒ်ခွဲ (၃) နှင့် အသစ်ဖြည့်စွက်ချက် အပိုဒ်ခွဲ (ပ) အပိုဒ် ၄ အပိုဒ်ခွဲ (ခ) (ဃ) ၉ မှ ၁၂ ၁၇၊ ၂၀၊ ၂၂၊ အပိုဒ် ၅ အပိုဒ်ခွဲ (က) ကို အဆိုပြု ပြဋ္ဌာန်းချက်အတိုင်းထားရှိခြင်း၊ အပိုဒ် ၆ အပိုဒ်ခွဲ (က)၊ အပိုဒ် ၇၊ အပိုဒ် ၈ ၁၂ မှ ၂၂ အခန်း (၄) ခေါင်းစဉ်၊ အပိုဒ် ၉ ခြေဆင်းနှင့် အပိုဒ်ခွဲ (က) ခြေဆင်း၊ အပိုဒ်ခွဲ (က) အပိုဒ်ခွဲငယ် (၁) ကို အဆိုပြု ပြဋ္ဌာန်းချက်အတိုင်းထားရှိခြင်း၊ အပိုဒ်ခွဲ (ခ)၊ အပိုဒ် ၁၀၊ အမျိုးသားလွှတ်တော်၏ အတည်ပြုချက် ၃၈၊ ၃၉၊ ၄၁၊ အပိုဒ် ၁၀ အပိုဒ်ခွဲ (ခ) ကို ပယ်ဖျက်ခြင်း၊ အပိုဒ် ၁၁ ၄၃၊ ၄၅၊ ၄၆၊ အပိုဒ်ခွဲ (က) (ခ) ခြေဆင်း အပိုဒ်ခွဲငယ် (၁)၊ အပိုဒ် ၁၂၊ ၄၇၊ ၄၈ အပိုဒ် ၁၃၊ အပိုဒ် ၁၄ အပိုဒ်ခွဲ (က) နှင့် အပိုဒ်ခွဲငယ် (၁)၊ အမျိုးသားလွှတ်တော်၏ အတည်ပြု ချက် အပိုဒ်ခွဲငယ် အပိုဒ် ၁၄ အပိုဒ်ခွဲ (က) အပိုဒ်ခွဲငယ် (၂) ကို ပယ်ဖျက်ခြင်း၊ အပိုဒ် ၁၄ အပိုဒ်ခွဲ (က) အပိုဒ်ခွဲငယ် (၂) အပိုဒ်ခွဲ (ခ) နှင့် (ဂ)၊ အပိုဒ် ၁၅၊ အပိုဒ် ၁၆ ခြေဆင်း နှင့် အပိုဒ်ခွဲ (က)၊ အပိုဒ်ခွဲ (ဂ) နှင့် (ဃ)၊ အပိုဒ် ၁၇ ခြေဆင်း၊ အမျိုးသားလွှတ်တော်၏ အတည် ပြုချက် အပိုဒ် ၁၇ အပိုဒ်ခွဲ (ဂ) ကို ပယ်ဖျက်ခြင်း၊ အပိုဒ် ၁၈၊ အပိုဒ် ၁၉၊ အပိုဒ် ၂၀ (စ) ၂၃ မှ ၃၀ ၄၉၊ ၅၀၊ ၅၂၊ အခန်း (၅) ခေါင်းစဉ်၊ အပိုဒ် ၂၁ ခြေဆင်းနှင့် အပိုဒ်ခွဲ ၅၄၊ ၅၆၊ ၅၈၊ ၂ (က)၊ အပိုဒ်ခွဲ (ဃ) နှင့် (င)၊ အပိုဒ်ခွဲ (ဆ)၊ အပိုဒ်ခွဲ (ဈ)၊ ၆၀၊ ၆၂၊ ၆၃ အပိုဒ် ၂၂ ခြေဆင်း၊ အပိုဒ်ခွဲ (ခ)၊ အပိုဒ်ခွဲ (ည)၊ အပိုဒ် ၂၃ (ဆ) ၃၁ မှ ၃၄ ၆၆၊ ၆၈၊ ၇၀ အပိုဒ် ၂၄ အပိုဒ်ခွဲ (ဃ)၊ အပိုဒ်ခွဲ (ဌ)၊ အပိုဒ်ခွဲ (ဏ) ၇၆ အပိုဒ် ၂၇ အပိုဒ်ခွဲ (ခ) စာမျက်နှာ ၊ အမှတ်စဉ် အပိုဒ်နှင့် အပိုဒ်ခွဲ ၄၁ အပိုဒ် ၃၂ ခြေဆင်း ၄၃ ၈၆ အပိုဒ် ၃၄ (ဋ) | ၄၅ မှ ၄၆ ၊ ၉၀၊ ၉၂၊ ၉၄၊ အပိုဒ် ၃၆ အပိုဒ်ခွဲ (ခ) နှင့် (ဂ)၊ အပိုဒ် ၃၇ ခြေဆင်း၊ ၉၈၊ ၁၀၁၊ ၁၀၃ အသစ်ဖြည့်စွက်ချက် အပိုဒ် ၃၇ အပိုဒ်ခွဲ (စ)၊ အပိုဒ် ၄၀ ခြေဆင်း၊ အပိုဒ် ၄၁ အပိုဒ်ခွဲ (ခ) နှင့် (ဂ)၊ အပိုဒ် ၄၃ ၅၂ မှ ၅၄ (၁၀၅၊ ၁၀၆၊ အပိုဒ် ၄၄၊ အပိုဒ် ၄၅၊ အပိုဒ် ၄၆၊ အပိုဒ် ၄၉ အပိုဒ်ခွဲ (က)၊ ၁၀၇၊ ၁၁၁၊ ၁၁၃ အပိုဒ်ခွဲ (ဂ) သို့ဖြစ်ပါ၍ အထက်ဖော်ပြပါ ပြည်သူ့လွှတ်တော် ဥပဒေကြမ်းကော်မတီ၏ ပြင်ဆင်ရန် တင်ပြချက်(၅၅)ချက်ကို လွှတ်တော်ကအတည်ပြု ပေးနိုင်ပါရန် လေးစားစွာတင်ပြအပ်ပါသည်။</speech>
<speech type='speaker'>သဘောတူပို့ဆောင်ရေးနှင့်ဆက်သွယ်ရေးဝန်ကြီးဌာနရဲ့ သဘောထားပြောပါ။</speech>
<speech><agency id='31'>ဦးသာဦး(ဒုတိယဝန်ကြီး၊ ပို့ဆောင်ရေးနှင့်ဆက်သွယ်ရေးဝန်ကြီးဌာန)</agency>လေးစား အပ်ပါသော ပြည်သူ့လွှတ်တော် ဥက္ကဋ္ဌကြီးခင်ဗျား။ အမျိုးသားလွှတ်တော်၏ အတည်ပြုချက်အတိုင်း သဘောမတူဘဲ ပြည်သူ့လွှတ်တော် ဥပဒေကြမ်းကော်မတီ၏ ပြင်ဆင်ရန်တင်ပြချက် (၅၅)ချက်ကို ပို့ဆောင်ရေးနှင့်ဆက်သွယ်ရေးဝန်ကြီးဌာနအနေနဲ့ သဘောတူလက်ခံပါကြောင်း လေးစားစွာတင်ပြ အပ်ပါတယ်ခင်ဗျား။</speech>
<speech type='speaker'>လွှတ်တော်ကိုယ်စားလှယ်များခင်ဗျား။ မြန်မာ့ဆက်သွယ်ရေးကော်ပိုရေးရှင်း ဥပဒေကြမ်းနှင့်စပ်လျဉ်းပြီး ဥပဒေကြမ်းကော်မတီက ပြင်ဆင်ထားသည့် ပြင်ဆင်ချက် (၅၅)ချက်အား အတည်ပြုရန် လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type='speaker'>သဘောမတူတဲ့သူရှိပါသလားခင်ဗျား။ သဘောမတူသူမရှိတဲ့အတွက် မြန်မာ့ဆက်သွယ်ရေးကော်ပိုရေးရှင်း ဥပဒေကြမ်းနှင့်စပ်လျဉ်းပြီး ပြင်ဆင်ချက် (၅၅)ချက်သည် ဥပဒေကြမ်းကော်မတီ၏ ပြင်ဆင်ချက်များအတိုင်း ဤဥပဒေကြမ်း၏ အစိတ်အပိုင်းဖြစ်ကြောင်း အတည်ပြု ကြေညာပါတယ်</speech>
<speech type='speaker'>လွှတ်တော်ကိုယ်စားလှယ်များခင်ဗျား။ မြန်မာ့ဆက်သွယ်ရေးကော်ပိုရေးရှင်း ဥပဒေကြမ်းနှင့်စပ်လျဉ်းပြီး ပြင်ဆင်ချက်အဆိုတင်သွင်းခြင်း၊ ဆွေးနွေးဆုံးဖြတ်ခြင်းများ ပြု လုပ်ခဲ့ပြီး ဖြစ်ပါတယ်။ ဒီလိုဆောင်ရွက်ရာမှာ ပြည်သူ့လွှတ်တော်နှင့် အမျိုးသားလွှတ်တော်တို့က ပြင်ဆင်ခြင်း မရှိတဲ့ အပိုဒ်၊ အပိုဒ်ခွဲများကို မူလအဆိုပြုချက်အတိုင်း အတည်ပြု သွားမှာဖြစ်ပါတယ်။ ဒီနေရာမှာ လွှတ်တော်ရဲ့ ပြင်ဆင်အတည်ပြုချက်များကြောင့် ပြောင်းလဲသွားတဲ့ အပိုဒ်၊ အပိုဒ်ခွဲ၊ အမှတ်စဉ်များ ကိုလည်း တစ်ပါတည်းအတည်ပြုချက်ရယူမှာဖြစ်ပါတယ်။ ဒါကြောင့် မြန်မာ့ဆက်သွယ်ရေး ကော်ပိုရေးရှင်း ဥပဒေကြမ်းတစ်ရပ်လုံးကို ပြင်ဆင်ထားသည့် အပိုဒ်၊ အပိုဒ်ခွဲအတိုင်း အတည်ပြုရန် လွှတ်တော်ကသဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type='speaker'>သဘောမတူတဲ့သူရှိပါသလားခင်ဗျား။ သဘောမတူသူမရှိတဲ့အတွက် အမျိုးသားလွှတ်တော်မှ စတင်တင်သွင်းပြီး ပြင်ဆင်ချက်ဖြင့် အတည်ပြု ၍ ပြည်သူ့လွှတ်တော်သို့ ပေးပို့လာတဲ့ မြန်မာ့ဆက်သွယ်ရေးကော်ပိုရေးရှင်းဥပဒေကြမ်း တစ်ရပ်လုံးကို ပြင်ဆင်ထားသည့် အပိုဒ်၊ အပိုဒ်ခွဲအတိုင်း အတည်ပြုကြောင်းနှင့် ၂၀၁၃ ခုနှစ်၊ ပြည်သူ့လွှတ်တော်ဆိုင်ရာ နည်းဥပဒေ ၂၀၀ အရ ဆက်လက်ဆောင်ရွက်သွားမည်ဖြစ်ကြောင်း ကြေညာပါတယ်</speech>
<speech type='speaker'>ပို့ဆောင်ရေးနှင့်ဆက်သွယ်ရေးဝန်ကြီးဌာနမှ ဒုတိယဝန်ကြီး ပြန်လည် ထွက်ခွာနိုင်ပါပြီ</speech>
</section>
<section value = 'Motion'>
<title>ဦးတင်မောင်ဝင်း၊ ဆိပ်ကမ်းမဲဆန္ဒနယ်က မြန်မာနိုင်ငံတွင် လျှပ်စစ်နှင့်စွမ်းအင်ဝန်ကြီးဌာန အနေဖြင့် ၂၀၃၀ ခုနှစ်တွင် လျှပ်စစ်စွမ်းအား ၁ဝဝ ရာခိုင်နှုန်းပြည့်ဝစွာရရှိရေးဆောင်ရွက်နေရာ ယင်းကိစ္စနှင့်စပ်လျဉ်း၍ ဝန်ကြီးဌာနအနေဖြင့် ဆောင်ရွက်ထားရှိမှုကို တိကျခိုင်မာသော မူဝါဒလမ်းညွှန်မှုများဖြင့် ဆောင်ရွက်ရန်တိုက်တွန်းကြောင်းအဆိုတင်သွင်းခြင်းနှင့် လက်ခံဆွေးနွေးရန်သင့်/မသင့် အဆုံးအဖြတ်ရယူခြင်း</title>
<speech type='speaker'>အစီအစဉ် ၇ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဆိပ်ကမ်း မဲဆန္ဒနယ်မှ ဦးတင်မောင်ဝင်းက အဆိုတစ်ရပ်တင်သွင်းထားပါတယ်။ ဦးတင်မောင်ဝင်းအား အဆို တင်သွင်းဖို့ ဖိတ်ခေါ်ပါတယ်</speech>
<speech><mp id='449'>ဦးတင်မောင်ဝင်း(ဆိပ်ကမ်းမဲဆန္ဒနယ်)</mp>လေးစားရပါသော ပြည်သူ့လွှတ်တော် ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ကြွရောက်လာကြတဲ့ ပြည်ထောင်စုဒုတိယဝန်ကြီး များ မင်္ဂလာပါလို့ နှုတ်ခွန်းဆက်သပါတယ်။ ကျွန်တော်ကတော့ ဆိပ်ကမ်းမြို့နယ်က ပြည်သူ့ လွှတ်တော်ကိုယ်စားလှယ် ဦးတင်မောင်ဝင်း ဖြစ်ပါတယ်။ ကျွန်တော် ယနေ့တင်သွင်းမယ့်အဆိုက တော့ မြန်မာနိုင်ငံတွင် လျှပ်စစ်နှင့်စွမ်းအင်ဝန်ကြီးဌာနဟာ ၂၀၃၀ ခုနှစ်မှာ လျှပ်စစ်ဓာတ်အား ၁၀၀ ရာခိုင်နှုန်း အပြည့်အဝရရှိဖို့ဆောင်ရွက်နေတဲ့အခါမှာ ယင်းကိစ္စနှင့်ပတ်သက်ပြီးတော့ ဝန်ကြီးဌာန အနေနဲ့ဆောင်ရွက်ထားရှိမှုကို တိကျခိုင်မာသောမူဝါဒလမ်းညွှန်မှုပြုခြင်းအားဖြင့် ဆောင်ရွက်ရန် တိုက်တွန်းကြောင်းအဆိုကို တင်သွင်းမှာဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော် ဘာလို့ဒီအဆိုကိုတင်သွင်းရလဲဆိုတော့ စွမ်းအင်နှင့်လျှပ်စစ် ကဏ္ဍဟာ နိုင်ငံတိုင်းနိုင်ငံတိုင်းမှာ အလွန်အရေးကြီးတဲ့ကဏ္ဍဖြစ်ပါတယ်။ ဒီကဏ္ဍကို စွမ်းအင်ဝန်ကြီး ဌာနအနေနဲ့ မှန်ကန်ကောင်းမွန်သော၊ Efficient ဖြစ်သော စီမံခန့်ခွဲခြင်း၊ Proper and Efficient Management ပြုလုပ်နိုင်မှသာလျှင် တိုင်းပြည်တိုးတက်လာမှာ မလွဲပါဘူး။ ၂၀၃၀ ခုနှစ်မှာလည်း ၁၀၀ ရာခိုင်နှုန်း လျှပ်စစ်ဓာတ်အားအပြည့်အဝရရှိအောင် ကျွန်တော်တင်သွင်းရခြင်း ဖြစ်ပါတယ်။ ကျွန်တော် ယနေ့တင်သွင်းတာဟာ စွမ်းအင်ဝန်ကြီးဌာနနှင့် လျှပ်စစ်ဝန်ကြီးက တိုင်းပြည်အတွက် အပြု သဘောနဲ့ ကျွန်တော်ဆွေးနွေးတင်ပြခြင်းဖြစ်ပါတယ်။ ဥက္ကဌကြီးခင်ဗျား။ ကျွန်တော့်ကို Power Point အသုံးပြုခွင့်ပြု ပါ။ ဒါကတော့ ကျွန်တော် တင်သွင်းတဲ့အဆိုဖြစ်ပါတယ်။ အဲဒီတော့ စွမ်းအင်အရင်းအမြစ်က ၁၀ မျိုးရှိပါတယ်။ တွင်းထွက် လောင်စာမှာဆိုရင် ရေနံသဘာဝဓာတ်ငွေ့၊ ကျောက်မီးသွေး၊ နယူးကလီးယားဖြစ်ပြီးတော့ Renewable Energy မှ ရေအား၊ လေအားဆိုပြီးတော့ ခြောက်မျိုးရှိပါတယ်။ ဒီ ၁၀ မျိုးကို ကျွန်တော်တို့ တိကျခိုင်မာသောမူဝါဒတွေနဲ့ Efficient Management လုပ်ဖို့လိုပါတယ်။ အဲဒီလို လုပ်ဖို့ ဘယ်လိုလုပ်ကြမှာလဲ။ ဒါကို တိကျခိုင်မာသောမူဝါဒကို ဘယ်သူတွေကချမှတ်မှာလဲ။ sleme mięsossegajeonmoos? National Energy Policy Council 0739369:63: ပါတယ်။ ဒါက ယိုးဒယားမှာ ဆိုရင်တော့ ဒီ Council ကတော့ ဝန်ကြီးချုပ်ကိုယ်တိုင်ထိုင်ပါတယ်။ အဖွဲ့ဝင် ၁၅ ဦးပါပါတယ်။ ဒီ Council ကနေပြီးတော့ တိုင်းပြည်ရဲ့ အရေးကြီးတဲ့ မဟာဗျူဟာ၊ တိကျခိုင်မာသောမူဝါဒတွေ သူတို့ဆီမှာတော့ ချမှတ်ပါတယ်။ အဲဒီ NEPC အောက်မှာ Energy Regulatory Commission açon was: 003:60:qulosušu slmwps: Energy Bubelles ကျတာတွေကို ယိုးဒယားဘုရင်ကိုယ်တိုင်ကနေပြီးတော့ ခုနစ်ဦးနဲ့ ပညာရှင်တွေခေါ်ပြီးတော့ ဖွဲ့စည်း ထားတာ။ အဲဒီတော့ ကျွန်တော်ပြောချင်တာက တိကျခိုင်မာသောမူဝါဒတွေကို လျှပ်စစ်နှင့်စွမ်းအင် ဝန်ကြီးဌာနကဆောင်ရွက်မှသာလျှင် ၂၀၃၀ ခုနှစ်မှာ လျှပ်စစ်ဓာတ်အားမှန်မှန်ရရှိမှာ မလွဲပါဘူး။ Power Point ခေတ္တပိတ်ထားလို့ရပါပြီ။ ခေတ္တလေးပိတ်ထားပေးပါ။) အဲဒီတော့ ကျွန်တော်ခုနကပြောတဲ့ စွမ်းအင်အရင်းအမြစ် ၁၀ မျိုးထဲမှာ ဒီ ၁၀ မျိုးကို ဘယ်လို အချိုးအစားတွေနဲ့ တိုင်းပြည်အတွက် စရိတ်သက်သာသော၊ Quality ကောင်းသော၊ လုံခြုံ စိတ်ချ ရသောလျှပ်စစ်ဓာတ်အားရဖို့ ဘယ်လိုစီမံခန့်ခွဲမှာလဲ။ အဲဒီတော့ အဲလိုခန့်ခွဲဖို့အတွက် ကျွန်တော် စွမ်းအင်အရင်းအမြစ်တွေထဲက စရိတ်အသက်သာဆုံးဖြစ်တဲ့ ရေအားနဲ့ကျောက်မီးသွေးလေးကို ကျွန်တော် အနည်းငယ်ရှင်းလင်း ဆွေးနွေးလိုပါတယ်။ အဲဒီတော့ ရေအားကတော့၊ မြန်မာပြည်ကတော့ 6qsə: mpmod:sae Resources saop:ad:golosası KTA Report saqoq?cos? KTA Report ဆိုတာ ကျွန်တော်တို့ အလုပ်စဝင်တဲ့ ၁၉၇၀ ခုနှစ်လောက်ကတည်းက KTA Report မှာ စွမ်းအင်ကို ရေအားနဲ့မဂ္ဂါဝပ်တစ်သိန်းထိထုတ်လုပ်နိုင်တဲ့ Potentid။ ဒါ Potentid ပြောတာပါ။ Omsoqodou sooqco? G469:67:69:$. Economic Scale lyse og sulopin Economic Scdle ကတော့ မဂ္ဂါဝပ်လေးသောင်းလောက်ထိပဲ ထုတ်နိုင်ပါတယ်။ ယနေ့ မြန်မာပြည်မှာ ၂၀၁၈ ခုနှစ် မှာထုတ်လုပ်တာကတော့ မဂ္ဂါဝပ် ၃၂၀၀ ဖြစ်တဲ့အတွက် ထုတ်လုပ်တာနည်းနေတာ တွေ့ရပါတယ်။ အဲဒီတော့ ဒီပြင်နိုင်ငံတွေ ရေအားဘယ်လိုထုတ်မလဲဆိုတော့ အမေရိကန်မှာ ၅၀ ရာခိုင်နှုန်း၊ တရုတ်မှာ ၄၁ ရာခိုင်နှုန်း၊ အိန္ဒိယမှာ ၂၀ ရာခိုင်နှုန်း၊ မြန်မာမှာ ၄ ရာခိုင်နှုန်း ဖြစ်နေတာတွေ့တဲ့အတွက် ရေအားလျှပ်စစ်ကိုလည်း ထုတ်ရပါမယ်။ အားသာချက်၊ အားနည်းချက် တော့ရှိပါမယ်။ အားသာချက် ကတော့ The Cheqpest Generation Cost ပါ။ အားနည်းချက် moos? It got a highly Investment Cost folosus. Implementation Period m 4 to 6 years ကြာတာဖြစ်တဲ့အတွက် အားနည်းချက်ရှိပါတယ်။ တချို့စီမံကိန်းကြီးကလည်း ပတ်ဝန်းကျင် ထိခိုက်မှုရှိနိုင်ပါတယ်။ ဒုတိယဆွေးနွေးချင်တာကတော့ Cod ပေါ့။ Codi ကတော့ ပတ်ဝန်းကျင်ထိခိုက်တာဖြစ်တဲ့ အတွက် ကျွန်တော်တို့ မြန်မာပြည်မှာ ၂၀၁၃ ခုနှစ်တုန်းကတည်းက Codကို Asia World ကုမ္ပဏီက ကွမ်းခြံကုန်းမှာ ထောင်ဖို့စီစဉ်ခဲ့ပါတယ်။ အဲဒီအချိန်မှာ ကျွန်တော်က မြန်မာနိုင်ငံအင်ဂျင်နီယာ အသင်း ဒုတိယဥက္ကဋ္ဌဆိုတော့ အဲဒီကပြည်သူများကို ကျွန်တော်သွားပြီးတော့ သဘာဝပတ်ဝန်းကျင် ထိန်းသိမ်းရေးကလူတွေနဲ့သွားပြီးတော့ Educate လုပ်ပါတယ်။ လုပ်ပေမဲ့ ကျွန်တော်တို့ ဆန္ဒပြလို့ ပြန်ပြေးလာခဲ့ရပါတယ်။ ပြည်သူတို့ရဲ့ Mind-set ကို မပြောင်းနိုင်ခဲ့ပါဘူး။ ယနေ့တော့ ခုနစ်နှစ်၊ ရှစ်နှစ်ကြာပြီဆိုတော့ အဲဒီမှာကတည်းက ကျွန်တော်ဟာ မြန်မာပြည်သူတွေရဲ့ Mind-set ကို ပြောင်းဖို့ Educate လုပ်ရမယ်ဆိုတာသိတဲ့အတွက် ၂၀၁၉ ခုနှစ်မှာ မြန်မာနိုင်ငံအင်ဂျင်နီယာအသင်း လှိုင်တက္ကသိုလ်နယ်မြေမှာ ပထမအကြိမ် Knowledge Sharing Clean Cod Energy Plant ကို ကျွန်တော် ကျွမ်းကျင်တဲ့ပညာရှင် ဦးမော်သာထွေးကိုခေါ်ပြီးတော့ လူ ၁၀၀၊ ၂၀၀ ခန့်နဲ့ ကျွန်တော် Seminar လုပ်ပါတယ်။ အဲဒါပြီးတော့ ကျွန်တော် နေပြည်တော်မှာ ဒုတိယအကြိမ် တနင်္သာရီတိုင်း ဒေသကြီးက ကျောက်မီးသွေးတည်မယ်ဆိုတော့ တနင်္သာရီတိုင်းဒေသကြီးအမတ်တွေ ကျွန်တော် အကုန်ခေါ်ပြီးတော့ ပြည်သူတွေ ၁၀၀ လောက်နဲ့ နေပြည်တော်မှာ ဒုတိယအကြိမ် လုပ်ပါတယ်။ ဒါကတော့ ပြည်သူတွေကို Knowledge Share လုပ်တာပါ။ အဲဒီတော့ ကျွန်တော်လည်းပြောချင်တာ ဒီလိုပါ။ ဒီ Generation Page ကို ဝန်ကြီးဌာနကတော့ သူ့ဘာသာသူစီစဉ်မှာပါ။ သူတို့သတ်မှတ်တဲ့ မူဝါဒချမှတ်ပြီးတော့ လုပ်ကြမှာဖြစ်ပါတယ်။ ကျောက်မီးသွေးကတော့ အားသာချက်ငါးချက်လောက် ရှိပါတယ်။ ဘာလို့လဲဆိုတော့ ကျောက်မီးသွေးကတော့ သူက ကမ္ဘာမှာကို ကျောက်မီးသွေး research က နှစ်ပေါင်းရာချီရှိနေတယ်။ ဒါနံပါတ် ၁ အချက်ပေါ့။ ၂ အချက်ကတော့ သူက ဈေးနှုန်းအတက် အကျ Price Fluctuation နည်းသလောက်ရှိပါတယ်။ နံပါတ် ၃ ကတော့ ပတ်ဝန်းကျင်မထိခိုက်ဘဲနဲ့ Clean Coal Technology cotcomulgim golos q Moos? 22.9. Quality m Calorific Value Quality က ကြိုက်သလောက်ဝယ်လို့ရပါတယ်။ နောက်ဆုံးအချက်ကတော့ Cod Plant ကျောက်မီး သွေးက ကမ္ဘာအနှံ့နေရာတိုင်းမှာရှိနေတဲ့အတွက် တကယ်လို့ Cod ကို ဝယ်မယ်၊ ရောင်းမယ်၊ ထုတ်မယ်ဆိုရင် (Politicd Weapon) နိုင်ငံရေးလက်နက်အဖြစ် သုံးလို့မရပါဘူး။ ဘာလို့လဲဆိုတော့ ဒီနေရာမှားရင် ဟိုနေရာသုံးလို့ရပါတယ်။ နာယကကြီးခင်ဗျား ကျွန်တော်တင်ပြချင်တာကတော့ကျွန်တော်တို့က 50 years Centralized Government သွားခဲ့တယ်။ အဲဒီမှာ ပြုပြင်ပြောင်းလဲ ရတော့မှာ။ ဒါကြောင့်မို့လို့ Market Oriented Economic System နဲ့ကျွန်တော်တို့ လျှပ်စစ် ဓာတ်အား ထုတ်လုပ်တာ၊ ဖြန့်ဖြူးတာတွေကို လုပ်ရပါတယ်။ အဲဒီတော့ ကျွန်တော့်အိမ်နီးချင်း နိုင်ငံဖြစ်တဲ့ တရုတ်၊ ဗီယက်နမ်၊ လာအို၊ ထိုင်းတွေဟာ ပုဂ္ဂလိကနဲ့အစိုးရနဲ့ လျှပ်စစ်ဓာတ်အား ထုတ်လုပ်မှု၊ ဖြန့်ဖြူးမှုလုပ်ပြီးတော့ သူတို့ဟာ နိုင်ငံတကာဖြန့်ဖြူးတဲ့စနစ်ရောက်တဲ့အချိန်မှာ ကျွန်တော်တို့က နည်းနည်း နောက်ကျန်နေခဲ့ပါတယ်။ ကျွန်တော်တို့နောက်မကျန်အောင်လုပ်ရတဲ့ səalos sàicos? G$ou gasos malộcosso caoszęsace Market Oriented Economic System လုပ်တဲ့အခါမှာ မေးစရာရှိတာက ဒီလျှပ်စစ်ဓာတ်အားကို ပုဂ္ဂလိက လက်ထဲအပ်လိုက် ရမလား။ အပ်လိုက်ရရင်ဘယ်လိုဖြစ်သွား မလဲထင်တယ်ဆိုတဲ့ဟာက ပြုပြင်ပြောင်းလဲမှုကို အခြေမခံ ချင်တဲ့လူတွေဖြစ်ပါတယ်။ ကျွန်တော် သဘောကတော့ ပုဂ္ဂလိကလက်ထဲအပ်ခိုင်းတာ မဟုတ်ပါဘူး။ နိုင်ငံပိုင်ကုမ္ပဏီကို အများပိုင်ကုမ္ပဏီ၊ လျှပ်စစ်ကုမ္ပဏီပြုလုပ်ဖို့ရယ်၊ နောက်တစ်ခုက ပုဂ္ဂလိကတွေကို ထုတ်လုပ်မှုလေးရှယ်ယာလေးတွေ ဆောင်ရွက်ဖို့ရယ်၊ နောက်ဆုံး IPP ခေါ်တာပေါ့။ အဲဒါကြောင့်မို့လို့ ကျွန်တော့်အနေနဲ့ ပြောချင်တာကတော့ Power Point ပြန်ဖွင့်ပေးပါ။ ဒါကတော့ အိန္ဒိယနဲ့ တရုတ်ပါ။ Generation Mix ပါ။ ဒါကတော့ နိုင်ငံ၊ နိုင်ငံတိုင်းမှာ Generation Page ကိုဘယ်လိုသွားတယ်ဆိုတာ ကျွန်တော်ပြောပြတယ်။ နိုင်ငံတိုင်း မလေးရှား၊ ထိုင်း။ ရုရှားမှာ ဘယ်လိုလုပ်သလဲ။ Generation Page ကိုသွားနေတာ။ ဒါကတော့ CO2 ထုတ်လုပ် မှုက တစ်ကမ္ဘာလုံးမှာ တန်ချိန်သန်းပေါင်း ၃၀၀၀၀ ကျော်ထုတ်တဲ့အချိန်မှာ မြန်မာနိုင်ငံက တန်ချိန် သန်းပေါင်း ၃၁ တန်ဖြစ်တဲ့အတွက် ၀.၁ ရာခိုင်နှုန်းဖြစ်တဲ့အတွက် Cod Plant နဲ့ ဘိလပ်မြေစက်ရုံ လည်း တည်လို့ရတယ်။ လျှပ်စစ်စက်ရုံလည်းတည်လို့ရပါတယ်။ ဒါကတော့ တစ်ကမ္ဘာလုံးခြုံ ကြည့် လိုက်ရင် Chind နဲ့ Developed Country Asia Country တွေက ဘယ်လိုလုပ်တယ်ဆိုတာ ပြောတာပါ။ အဲဒီတော့ မြန်မာက ၃ ရာခိုင်နှုန်းနဲ့ ကမ္ဘာမှာ ၃၀ ရာခိုင်နှုန်းရှိပါတယ်။ ဒါကြောင့်မို့ လျှပ်စစ်နှင့် စွမ်းအင်ဝန်ကြီးဌာနကနေ ခိုင်မာတဲ့မူဝါဒချပြီးလုပ်ဆောင်သင့်ကြောင်း အကြံပြု ဆွေးနွေး အပ်ပါတယ်။ ကျေးဇူးတင်ပါတယ်။</speech>
<speech type='speaker'>သဘောတူဦးတင်မောင်ဝင်း တင်သွင်းသွားတဲ့အဆိုကို ထောက်ခံမယ့်လွှတ်တော်ကိုယ်စားလှယ် တစ်ဦးအား ဖိတ်ခေါ်ပါတယ်။</speech>
<speech><mp id='463'>ဦးနေဖူးဗဆွေ(ပန်းပဲတန်းမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် အားလုံးပဲမင်္ဂလာပါခင်ဗျာ။ ကျွန်တော်က ပန်းပဲတန်းမဲဆန္ဒနယ် ပြည်သူ့လွှတ်တော် ကိုယ်စားလှယ် ဦးနေဖူးဗဆွေဖြစ်ပြီး ဦးတင်မောင်ဝင်းရဲ့ အဆိုကို ထောက်ခံဆွေးနွေးသွားပါမယ်။ ယနေ့ ကမ္ဘာမှာထိပ်တန်းရနိုင်တဲ့နိုင်ငံတွေ ထိပ်တန်းရဖို့အလားအလာရှိတဲ့နိုင်ငံတွေဟာ စွမ်းအင်နှင့် လျှပ်စစ်ကဏ္ဍကို စနစ်တကျစီမံခန့်ခွဲတဲ့နိုင်ငံတွေဖြစ်ကြောင်း တွေ့ရပါမယ်။ ယင်းနိုင်ငံများကို ကြည့်လျှင် အမျိုးသားအဆင့် စွမ်းအင်မူဝါဒတွေ ခိုင်ခိုင်မာမာရှိကြပြီး အမျိုးသားအဆင့်မဟာဗျူဟာ ချမှတ်ဆောင်ရွက်ကြောင်း တွေ့ရပါတယ်။ ဥပဒေ၊ နည်းဥပဒေ၊ စံချိန်စံညွှန်းတွေလည်း အခိုင်အမာ ရှိကြပါတယ်။ တချို့နိုင်ငံတွေမှာ သူပိုင်စွမ်းအင်သယံဇာတမလုံလောက်တောင်မှ (၁) စွမ်းအင် ဈေးနှုန်းသက်သာစေရေး၊ (၂) စွမ်းအင်အရည်အသွေးပြည့်ဝရေး၊ (၃) စွမ်းအင်လုံခြုံရေးအတွက် ဦးစားပေးဆောင်ရွက်နေကြတာကို တွေ့ရပါမယ်။ အရင်းအမြစ်မျိုးစုံကို အချိုးမှန်စွာရောစပ်သုံးနိုင်မှ သာလျှင် အရည်အသွေးပြည့်မီပြီး ဈေးနှုန်းသင့်တင်မျှတမှုကို ရနိုင်ပါတယ်။ လျှပ်စစ်မီးသုံးစွဲသူတိုင်း လက်တွေမှာ ဓာတ်အားခဈေးနှုန်းသက်သာရင် သုံးကြမှာဖြစ်ပြီး ဓာတ်အားလိုသလောက်အချိန်ပြည့် ရကြရင် ဦးစားပေးသုံးမှာပါ။ နိုင်ငံတစ်နိုင်ငံမှာ လမ်းပန်းဆက်သွယ်ရေး၊ လျှပ်စစ်နှင့် ရေရရှိရေးဟာ ဖွံ့ဖြိုးတိုးတက်ရေးအတွက် အသက်တမျှအရေးကြီးပါတယ်။ စီးပွားရေးတိုးတက်မှုအတွက် မောင်းနှင် အားက စွမ်းအင်ပဲဖြစ်ပါတယ်။ စွမ်းအင်က နိုင်ငံကို ဆင်းရဲချမ်းသာပြောင်းပြန်လှန်ပစ်နိုင်ပါတယ်။ စွမ်းအင်လုံလောက်ရင် နိုင်ငံဖွံ့ဖြိုးဖို့ရှိပေမဲ့ လုံလောက်အောင်ထုတ်တဲ့စွမ်းအင်ရဲ့ ဈေးနှုန်းကို လည်း ထည့်တွက်ဖို့လိုပါတယ်။ ဖွံ့ဖြိုးရေးလုပ်ငန်းတွေကို ဘယ်လိုစနစ်တကျအကောင်အထည်ဖော် မယ်ဆိုတာကို မဟာဗျူဟာကျကျ ဆောင်ရွက်ခြင်းဟာ ဆင်းရဲမှုလွတ်မြောက်ခြင်းရဲ့ လမ်းပဲ ဖြစ်ပါ တယ်။ လျှပ်စစ်ဟာ စွမ်းအင်ပစ္စည်း၊ ဇိမ်ခံပစ္စည်းမဟုတ်ဘဲ နိုင်ငံသားတို့ဘဝအတွက် မရှိမဖြစ်လိုအပ် တာတစ်ရပ်ဖြစ်နေပါတယ်။ မိမိတို့နိုင်ငံဟာ ပင်လယ်ကမ်းရိုးတန်း ၁၃၈၆ မိုင်ရှိပြီး မြစ်ကြီးမြစ်ငယ် အသွယ်သွယ်၊ ကန်ကြီးကန်ငယ်မျိုးစုံ၊ သစ်တောဖုံးလွှမ်းမှုဧရိယာ ၄၇ ရာခိုင်နှုန်းပမာဏ သဘာဝက ပေးထားတဲ့ ရှားပါးကံကောင်းခြင်းလက်ဆောင်တွေနဲ့ပြည့်နေတဲ့ ရွှေနိုင်ငံဖြစ်ပါတယ်။ အာရှဖွံ့ဖြိုးရေး ဘဏ်ရဲ့ ပူးပေါင်းရေးဆွဲခဲ့တဲ့ မြန်မာ့စွမ်းအင်ပင်မစီမံချက်အရ မြန်မာနိုင်ငံဟာ အလွန်ကြိုးစားရင် ၂၀၃၀-၂၀၃၁ ခုနှစ်မှာ ပြည်သူအားလုံးရဲ့ ၈၆ ရာခိုင်နှုန်းလောက် ဓာတ်အားရမယ်လို့ မျှော်မှန်းခဲ့ပါ တယ်။ လျှပ်စစ်ဓာတ်အားသဘာဝဟာ အဓိကလုပ်ငန်းကြီးသုံးခုဖြစ်တဲ့ ထုတ်လုပ်ရေး၊ ပို့လွှတ်ရေး၊ ဖြန့်ဖြူးရေးတစ်ပြိုင်နက် ဟန်ချက်ညီညီဆောင်ရွက်ဖို့ ငွေကြေး၊ အချိန်၊ နည်းပညာ စီမံခန့်ခွဲမှုဥပဒေ၊ နည်းဥပဒေအားလုံးကောင်းမွန်ဖို့လိုပါတယ်။ စွမ်းအင်နှင့်ပတ်သက်ပြီး ဦးစားပေးစဉ်းစားရမယ့်အချက်တွေကတော့ (၁) ပြည်သူလူထု တတ်နိုင်တဲ့ဈေးနှုန်းဖြစ်ရေး၊ (၂) အရည်အသွေးကောင်းမွန်စေရေး၊ (၃) လုံခြုံ စိတ်ချရသောစွမ်းအင် အရင်းအမြစ်ဖြစ်ရေး၊ (၄) သဘာဝပတ်ဝန်းကျင်နှင့် လူတို့ရဲ့ ပတ်ဝန်းကျင်ကို သက်ရောက်မှုနည်းစေ ရေး၊ (၅) အမြန်ဆုံးလျှပ်စစ်ဓာတ်အားပေးနိုင်ရေးတို့ပဲ ဖြစ်ပါတယ်။ ၂၀၃၀-၂၀၃၁ ခုနှစ်မှာ လျှပ်စစ် စွမ်းအားရာနှုန်းပြည့်ရရှိဖို့ ပုဂ္ဂလိက၊ ဖက်စပ်၊ PPP BOO၊ BOT နှင့် လျှပ်စစ်ဓာတ်အားဝယ်ယူ သုံးစွဲမယ်ဆိုရင် အဘက်ဘက်ကစဉ်းစားရင် ဖြစ်နိုင်ပါတယ်။ ယနေ့အခြေအနေမှာ လျှပ်စစ်ဓာတ်အားအားလုံးသုံးစွဲမှုဟာ မြန်မာဟာ အရှေ့တောင်ဒေသနိုင်ငံများမှာ အနည်းဆုံးဖြစ်သလို နိုင်ငံရဲ့ ဖွံ့ဖြိုးမှုက လည်း အနည်းဆုံးမှာ ကျန်ရစ်ခဲ့ပါတယ်။ ဒါရဲ့ ရရှိသူရာခိုင်နှုန်းဟာလည်း အရည်အသွေးပြည့်ဝတဲ့ တည်ငြိမ်တဲ့ဓာတ်အားကို ရရှိနေခြင်းမဟုတ်ဘဲ အချိန်မရွေးဓာတ်အားပြတ်တောက်နိုင်သော ဗို့အား မမှန်တာ၊ ကြိမ်နှုန်းမမှန်တာ စသည်တို့ကို မကြာခဏကြုံတွေ့လျက်ရှိပါတယ်။ လူသားတွေအတွက် စွမ်းအင်ဖြည့်ဆည်းပေးနေတဲ့ တွင်းထွက်လောင်စာတွေထဲက သဘာဝ ဓာတ်ငွေ့ဟာ အရေးကြီးတဲ့ကဏ္ဍမှာပါဝင်ပါတယ်။ ၂၀၁၈ ခုနှစ်၊ မတ်လ ၃၀ ရက်နေ့ တရားဝင် ထုတ်ပြန်တဲ့ LG ဓာတ်အားလိုင်းစက်ရုံလေးရုံနှင့် အခြားသောဖြစ်နိုင်ခြေရှိတဲ့ ဓာတ်ငွေ့ဓာတ်အားပေး စက်ရုံတွေဟာ ဓာတ်အားစနစ်ဝင်လာဖို့ ရှိနေပါတယ်။ တစ်ဖက်လက်နေရောင်ခြည်သုံးဓာတ်အားပေး စက်ရုံများနှင့် သင့်လျော်တဲ့နေရာတွေမှာ ထုတ်လုပ်လျက်ရှိပြီး ကိုယ်ထူကိုယ်ထမီးလင်းရေးနှင့် နိုင်ငံခြားအကူအညီများရယူ၍ လျှပ်စစ်ရရှိရေးကို ထောင့်စုံမှစဉ်းစားဆောင်ရွက်နေကြောင်းလည်းတွေ့ရှိရပါတယ်။ မြန်မာနိုင်ငံ ယနေ့လက်ရှိလွှမ်းခြုံမှု ၄၄ ရာခိုင်နှုန်းခန့်ရှိနေရာ ၂၀၃၀-၂၀၃၁ ခုနှစ်မှာ ၉၈ ရာခိုင်နှုန်းပြည့်နီးပါး လွှမ်းခြုံ ဖို့အတွက် အနည်းဆုံးဓာတ်အားမဂ္ဂါဝပ် ၁၄၀၀၀ ခန့်ရှိရမှာ ဖြစ်တဲ့အတွက်၊ လက်ရှိ ၅၀၀၀ အောက်မှာရှိနေတဲ့အတွက် ထပ်မံပြီး ၉၀၀၀ ကျော်လိုအပ်မှာ ဖြစ်ပါ တယ်။ ယင်းမဂ္ဂါဝပ် ၉၀၀၀ မီဂ္ဂါဝပ်ကို ဖက်စပ် သို့မဟုတ် ပုဂ္ဂလိကသက်သက်ဖြင့်လုပ်မယ်ဆိုရင် ၁၀ နှစ်အတွင်းပြီးစီးနိုင်ပါတယ်။ လက်ရှိဆောင်ရွက်နေဆဲ ဖြစ်နိုင်ခြေရှိတဲ့အရင်းအမြစ်အစုံ ရေအား၊ ကျောက်မီးသွေး၊ ဓာတ်ငွေ့၊ နေ၊ လေစတဲ့ စက်ရုံအသစ်တွေနဲ့ သူ့အချိုးနဲ့သူလုပ်မယ်ဆိုရင် ပြီးစီးနိုင်ပါတယ်။ ထုတ်လုပ်မှုစရိတ် ကလည်း ဘယ်အရင်းအမြစ်ကိုဦးစားပေးသုံးမလဲဆိုတာ မူတည်နေပါတယ်။ Diversity Of Energy လို့ခေါ်တဲ့စွမ်းအင်မျိုးစုံကိုသုံးပြီး နိုင်ငံတိုင်းရဲ့ စွမ်းအင်လိုအပ်ချက်ကို ဖြည့်ဆည်းမှာဆိုရင် နိုင်ငံတော် ရဲ့ စွမ်းအင်ဖူလုံပြီး လုံလောက်မှာဖြစ်ပါတယ်။ စွမ်းအင်တွေအကြောင်းပြောရင် ပြန်လည်ပြည့်ဖြိုးရေး စွမ်းအင်ကိုလည်း ထည့်သွင်းစဉ်းစားရမှာပါ။ ရေနံသဘာဝဓာတ်ငွေ့၊ ကျောက်မီးသွေးနှင့် နျူကလီးယားတွေက တွင်းထွက်ပစ္စည်းတွေဖြစ်တဲ့အတွက် တစ်ချိန်မှာကုန်ဆုံးသွားပါလိမ့်မယ်။ ပြန်လည်ပြည့်ဖြိုးရေးစွမ်းအင်တွေထဲက သဘာဝအလျောက် အသစ်ပြန်လည်ဖြစ်ထွန်းပြီး လူတွေ စိုက်ပျိုးမွေးမြူရေးကရတဲ့ ကုန်ကြမ်းတွေဟာလည်း သုံးစွဲပြီးစွမ်းအင်ထုတ်လို့ရပါတယ်။ မြန်မာ နိုင်ငံမှာ ပြန်လည်ဖြည့်သွင်းစွမ်းအင်ကြွယ်ဝတဲ့ အရှေ့တောင်အာရှမှာ ဘယ်နိုင်ငံမှမရှိလို့ ပြန်လည် ပြည့်ဖြိုးရေးစွမ်းအင်သုံးပြီး စီးပွားရှာရင်ကောင်းတဲ့စီးပွားရေးအခြေအနေတွေ ရှိနေပါတယ်။ ငလျင်ကြောနအကြွယ်ဝဆုံးစွမ်းအင်အရ က်ခြင်းအကောင်ထိန်းပေးစည်ဖော်ဖြစ်ပါတယ်။ မြစ်ချောင်းတွေရဲ့ ကြမ်းလှတဲ့ရေစီးရေလာထိန်းပြီး သဘာဝဘေးအန္တရာယ်တွေကာကွယ်ဖို့၊ လမ်းပန်းဆက်သွယ်ရေးကောင်းဖို့၊ စိုက်ပျိုးရေးနှင့်သောက်သုံးရေဖူလုံဖို့၊ လျှပ်စစ်ကို ဈေးသက်သက် သာသာနဲ့ လုံခြုံအောင်ရဖို့ ကမ္ဘာလှည့်ခရီးသွားလုပ်ငန်းနှင့် အပန်းဖြေစခန်းတွေဖြစ်ထွန်းဖို့၊ ဒေသ ဖွံ့ဖြိုးရေးဆောင်ရွက်ဖို့၊ ငလျင်ကြောတွေွတ်တဲ့နေရာမှာ ရေအားလျှပ်စစ်တွေကို အဲဒီကနေထုတ်ဖို့ စဉ်းစားသင့်ပါတယ်။ ကမ္ဘာ့ရေအရင်းအမြစ်အကြွယ်ဝဆုံးတန်းစီဇယားမှာ ကမ္ဘာ့နံပတ် ၁၄ အဆင့်မှာ မြန်မာဟာရပ်တည်နေပြီး သဘာဝကပေးထားတဲ့ ပြန်ပြည့်မည့်စွမ်းအင်အကျိုးရှိအောင် အသုံးပြုဖို့ စဉ်းစားသင့်ပါတယ်။ ရေအားလျှပ်စစ်အသစ်တွေတည်ဆောက်သလို တစ်ဘက်မှာလည်း လည်ပတ် နေတဲ့စက်ရုံတွေ စွမ်းအင်အဖြစ်အသုံးချနိုင်အောင် စီမံဖို့လိုပါတယ်။ လျှပ်စစ်ထုတ်လုပ်မှုမှာ များများ ရတာတစ်ခုတည်းမဟုတ်ဘဲ ဓာတ်အားစနစ်ကောင်းမွန်အောင် စီမံထိန်းချုပ်ဖို့လိုသလို လျှပ်စစ် ဓာတ်အားက ဓာတ်အားစနစ်တည်ငြိမ်အောင် လုပ်ပေးရမှာပါ။ ရေအားလျှပ်စစ်ကသာ ဓာတ်အား စနစ်လိုသလို ချက်ခြင်းအတိုးချမောင်းနှင်နိုင်ပြီး ဓာတ်အားခဈေးနှုန်းလည်း အသက်သာဆုံးဖြစ်ပြီး ဓာတ်အားစနစ်ကိုတည်ငြိမ်အောင် ထိန်းပေးနိုင်ပါလိမ့်မယ်။ မြန်မာနိုင်ငံမှာ ချက်ချင်းအကောင်အထည်ဖော်နိုင်ရေး အရင်းအမြစ်က မဂ္ဂါဝပ် ၃၉၆၆၉ ရှိပြီး အာဆီယံမှာ ရေအားလျှပ်စစ်ပိုင်ဆိုင်မှုပမာဏ အမြင့်ဆုံးပဲဖြစ်ပါတယ်။ စီးပွားဖြစ်ထုတ်လုပ်နိုင်တဲ့ ရေအရင်းအမြစ်ပမာဏမဂ္ဂါဝပ် ၄၆၀၀၀ ခန့်ရှိနေပြီး ဈေးအသက်သာဆုံးနှင့် အကြီးဆုံးသဘာဝ ဘတ်ထရီအိုးကြီးပိုင်ဆိုင်ထားခြင်းပဲ ဖြစ်ပါတယ်။ ဓာတ်အားထုတ်လုပ်မှုမှာ ရေအရင်းအမြစ်ကို အမြင့်ဆုံးအသုံးချနိုင်မှ ဓာတ်အားခသက်သာပါလိမ့်မယ်။ ရေအားလျှပ်စစ်ပြီးရင် ဒုတိယဈေးအသက် သာဆုံးဓာတ်အားထုတ်နိုင်မှုကတော့ ကျောက်မီးသွေးအသုံးပြုဖို့ စဉ်းစားဖို့ ဖြစ်ပါတယ်။ ဘာကြောင့် ကျောက်မီးသွေးကို သုံးသင့်သလဲဆိုရင် ပြည်သူတွေရဲ့ စီးပွားရေးကောင်းချင်လို့ပဲဖြစ်ပြီး နည်းပညာ ဟောင်း နေရာတွေမှာ နည်းပညာအသစ်တွေနဲ့ အဆင့်မြှင့်စက်ကိရိယာတွေ၊ ခေတ်မီကိရိယာတွေ အသုံးပြု တည်ဆောက်ကြရမှာ ဖြစ်ပါတယ်။ ကျောက်မီးသွေးဓာတ်အားစက်ရုံနှင့် နျူကလီးယား ဓာတ်အား စက်ရုံတွေဟာ ဓာတ်အားခသက်သာပေမဲ့ ဓာတ်အားသုံးစွဲမှုနှင့်လိုက်ပြီး ဓာတ်အား ထုတ်လုပ်မှု အတိုးအလျော့ချက်ချင်းလုပ်လို့မရဘဲ တဖြည်းဖြည်းနှင့်နာရီပေါင်းများစွာသော အချိန်ပေး လုပ်ရပါတယ်။ ကျောက်မီးသွေးနှင့်သဘာဝဓာတ်ငွေ့ဟာ မရှိမဖြစ်နှစ်ပေါင်းများစွာ အခြားအကျပ်အတည်း မရင်ဆိုင်မချင်း ရာခိုင်နှုန်း ၅၀ အထက် စွမ်းအင်ရဖို့သုံးနေရအုံးမှာပါ။ ရေအားလျှပ်စစ်ကို အခြေခံပြီး ကျောက်မီးသွေးနှင့် ဓာတ်ငွေအချိုးမျှတစွာရောသုံးရင် ထုတ်လုပ်မှုစရိတ်အသက်သာဆုံးရရှိမှာပါ။ ထုတ်လုပ်မှုအရင်းအမြစ်အချိုး ရောစပ်ဖို့ မှန်ကန်ဖို့သာလိုပါတယ်။ မြန်မာနိုင်ငံမှာရှိတဲ့ ကျောက်မီးသွေးမိုင်းများရှိရာ အပူစွမ်းအင်အမြင့်ဆုံး မိုင်းနှစ်ခုကတော့ ကလေးဝ၊ မော်လိုက်မိုင်းများပဲ ဖြစ်ပါတယ်။ မြန်မာနိုင်ငံမှာ ကလေးဝကျောက်မီးသွေးမိုင်းကို မလှမ်းမကမ်းမှာ ကျောက်မီးသွေး ဓာတ်အားပေးစက်ရုံတည်ဖို့ နိုင်ငံတစ်ဝိုက် ၂၀၁၃-၂၀၁၄ ခုနှစ်မှာ စီမံခဲ့ဖူးပါတယ်။ မြန်မာနိုင်ငံ အနောက်ပိုင်း ဧရာဝတီအနောက်ဘက် ချင်းတွင်းမြစ်တစ်ကြော စစ်ကိုင်းတိုင်းဒေသကြီးတစ်ခုလုံး၊ ချင်းပြည်နယ်တစ်ခုလုံး၊ မကွေးတိုင်းအနောက်ဘက်ခြမ်းတစ်ခုလုံး လျှပ်စစ်စွမ်းအင်ဖူလုံဖို့အတွက် ထည့်သွင်းစဉ်းစားသင့်ပါတယ်။ တွင်းထွက်လောင်စာများဟာ ကာလတစ်ခုမှာ ကုန်စွမ်းသွားပါမှ ကာဗွန်ဒိုင်အောက်ဆိုဒ်ထုတ်လွင့်မှုနှင့် ကမ္ဘာကြီးပူနွေးလာမှု၊ ရာသီဥတုဖောက်ပြန်မှုကြောင့် တွင်းထွက် လောင်စာနေရာမှာ ပြန်လည်ပြည့်ဖြိုးရေးစွမ်းအင်နှင့် ဇီဝလောင်စာတို့လည်း အထူးအစားထိုးသုံးဖို့ စဉ်းစားရပါတယ်။ ကမ္ဘာမှာ ကြက်ဆူဆီကရတဲ့ ဘိုင်အိုဒီဇယ်နှင့် ဂျုံ၊ ကြံ၊ သကြား၊ ပြောင်းဆန်နှင့် ပီလောပီနံအမှုန့်ကရတဲ့ ဘိုင်အိုအီသနောတွေကို စီးပွားရေးလုပ်ငန်းရှင်တွေ၊ တောင်သူလယ်သမားတွေကို မက်လုံးပေးပြီး၊ ထောက်ပံ့ကူညီပေးပြီး ကုန်းလမ်း၊ ရေလမ်း သယ်ဆောင်ရေးရေယာဉ်တွေ၊ စက်မှုလုပ်ငန်းနှင့် ဘွိုင်လာမီးထိုးတဲ့နေရာတွေ၊ တည်ဆောက်ရေးယန္တရားတွေ၊ ဒီဇယ်သုံးဓာတ်အား စက်ရုံတွေအားလုံး Bio-Fuel ၅ ရာခိုင်နှုန်းပါတဲ့ဆီကို သုံးဖို့လည်းအားပေးသင့်ပါတယ်။ နေစွမ်းအင်ကို နေရောင်ခြည်များများရလေ တွက်ခြေကိုက်လေဖြစ်ပါတယ်။ ဓာတ်အားစနစ် ရဖို့ခက်ခဲတဲ့ဒေသတွေမှာ အသုံးပြု သင့်ပြီး Solor Home System တွေကိုသုံး၍ လူနေမှုအဆင့် အတန်းကိုလည်း မြှင့်တင်သင့်ပါတယ်။ လေစွမ်းအင်ကိုဓာတ်အားစနစ်မရောက်နိုင်တဲ့ နေရာဒေသတွေ သို့မဟုတ် နေရောင်ခြည်အရနည်းတဲ့ဒေသတွေ၊ အသင့်တင့်မြင့်တဲ့ဒေသတွေမှာ သုံးသင့်ပါတယ်။ ဥပမာ-ပူတာအို၊ မချမ်းဘော၊ နောင်မွန်၊ ဆော့လော်နှင့် ချင်းပြည်နယ်ထဲက တောင်ပေါ်မြို့တွေနဲ့ ပင်လယ်ကမ်းရိုးတန်းဒေသတွေမှာ အထူးသင့်လျော်ပါတယ်။ မည်သို့ပင် အခက်အခဲရှိစေကာမူ မိမိတို့ရဲ့ နိုင်ငံအရ Solor PP နဲ့ လေအားကို ဓာတ်အားစနစ်ရဲ့ ၁၀ ရာခိုင်နှုန်းဖြစ်တဲ့ မဂ္ဂါဝပ် ၄၀၀ လောက်ကို တိုးပြီး၊ အမြန်ဆုံးတပ်ဆင်ပြီး ပွင့်လင်းရာသီ ခုနစ်လမှာ ဓာတ်အားအကျပ်အတည်း ဖြစ်နေမှုကို ကောင်းစွာအထောက်အကူပြုနိုင်ပါတယ်။ ဝေးလံဒေသများမှာလည်း ရေအားလျှပ်စစ် အစား နေအား၊ လေအားတွေကို တွဲဖက်အသုံးပြု သင့်ပါတယ်။ နိဂုံးချုပ်အနေနဲ့ သယံဇာတက ပြန်လည်ပြည့်ဝမှုမရှိတာကို ရောင်းနေတာထက် ပြန်လည် ပြည့်ဝတဲ့စွမ်းအင်တစ်ခုကို ရောင်းလို့ရအောင် ကြိုးစားပြီး ငွေမရှာသင့်ဘူးလားလို့ စဉ်းစားသင့်ပါ တယ်။ ကုန်ဆုံးသွားတဲ့ကိုယ်ပိုင်သယံဇာတနှင့် နောက်လာနောက်သားတွေအတွက် ကြိုးစားဖို့မမေ့သင့် ပါဘူး။ သူ့နေရာနှင့်သူ၊ သူ့ဒေသနှင့်သူ အံဝင်ခွင်ကျဖြစ်စေမယ့် ဓာတ်အားပေးစက်ရုံများကို တည်ဆောက်ခြင်းဖြင့် ဓာတ်အားခလည်းသင့်တင့်ပြီး ဓာတ်အားစနစ်လည်းတည်ငြိမ်တဲ့အကျိုးကို ရရှိနိုင်မှာပါ။ ပတ်ဝန်းကျင်ထိခိုက်မှုသက်သာဖို့ ဘေးထွက်ဆိုးကျိုးသက်သာစေမယ့်စက်ပစ္စည်းတွေ၊ ခေတ်မီကိရိယာတွေ တပ်ဆင်အသုံးပြုရင်း ပြဿနာမရှိကြောင်း တင်ပြရင်း ဦးတင်မောင်ဝင်းရဲ့ အဆိုကို ဤလွှတ်တော်ကြီးမှဆွေးနွေးနိုင်ပါရန် ထောက်ခံတင်ပြအပ်ပါတယ်။ အားလုံးကိုကျေးဇူးတင် ပါတယ်။</speech>
<speech type='speaker'>လွှတ်တော်ကိုယ်စားလှယ်များခင်ဗျား။ ဆိပ်ကမ်းမဲဆန္ဒနယ်မှ ဦးတင်မောင်ဝင်း တင်သွင်းသွားတဲ့အဆိုကို လွှတ်တော်ကိုယ်စားလှယ်တစ်ဦးက ထောက်ခံသွားပါတယ်။ ဒီအဆိုနှင့် စပ်လျဉ်းပြီး ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၆၈ နည်းဥပဒေခွဲ(ခ) နည်းဥပဒေခွဲ ငယ် ၃ အရ လက်ခံဆွေးနွေးရန်သင့်/မသင့် လွှတ်တော်ရဲ့ ဆန္ဒရယူပါ့မယ်။ ဦးတင်မောင်ဝင်း တင်သွင်းသွားတဲ့အဆိုကို လက်ခံဆွေးနွေးရန် လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type='speaker'>သဘောမတူသူရှိပါသလားခင်ဗျား။ သဘောမတူသူမရှိတဲ့အတွက် ဦးတင်မောင်ဝင်း၊ ဆိပ်ကမ်းမဲဆန္ဒနယ်က တင်သွင်းသော မြန်မာနိုင်ငံတွင် လျှပ်စစ်နှင့် စွမ်းအင်ဝန်ကြီးဌာနအနေဖြင့် ၂၀၃၀ ခုနှစ်တွင် လျှပ်စစ်စွမ်းအား ၁၀၀ ရာခိုင်နှုန်းပြည့်ဝစွာရရှိရေးဆောင်ရွက်နေရာ ယင်းကိစ္စနှင့် စပ်လျဉ်း၍ ဝန်ကြီးဌာနအနေဖြင့် ဆောင်ရွက်ထားရှိမှုကို တိကျခိုင်မာသောမူဝါဒလမ်းညွှန်မှုများဖြင့် ဆောင်ရွက်ရန် တိုက်တွန်းကြောင်းအဆိုကို လက်ခံဆွေးနွေးရန် ဆုံးဖြတ်ကြောင်း ကြေညာပါတယ်</speech>
<title>ဦးတင်မောင်ဝင်း၊ ဆိပ်ကမ်းမဲဆန္ဒနယ်က တင်သွင်းသည့်အဆိုနှင့်စပ်လျဉ်း၍ | ဆွေးနွေးလိုသည့် လွှတ်တာ်ကိုယ်စားလှယ်များရှိလျှင် အမည်စာရင်းတင်သွင်းနိုင်ကြောင်း ဥက္ကဋ္ဌကကြေညာခြင်း</title>
<speech type='speaker'>အဆိုနှင့်စပ်လျဉ်းပြီး ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၆၈ နည်းဥပဒေခွဲ(ခ) နည်းဥပဒေခွဲငယ် ၅ အရ ဆွေးနွေးမယ့်လွှတ်တော်ကိုယ်စားလှယ်များအနေနဲ့ ၂၃-၅-၂၀၁၉ ရက်(ကြာသပတေးနေ့) ညနေ ၄ နာရီနောက်ဆုံးထားပြီး ပြည်သူ့လွှတ်တော်ရုံး၊ ညွှန်ကြားရေးမှူးချုပ်ထံ အမည်စာရင်းတင်သွင်းကြရန် ဖြစ်ပါတယ်</speech>
<speech type='speaker'>လျှပ်စစ်နှင့် စွမ်းအင်ဝန်ကြီးဌာန၊ ပြည်ထောင်စုဒုတိယဝန်ကြီး ပြန်လည်ထွက်ခွာနိုင်ပါပြီ</speech>
<title>ဦးဉာဏ်လင်း၊ ရွှေပြည်သာမဲဆန္ဒနယ်က တင်သွင်းသည့် စွန့်ပစ်ပစ္စည်းအမှိုက်များကြောင့် သဘာဝပတ်ဝန်းကျင် ထိခိုက်ပျက်စီးမှု လျော့နည်းပပျောက်စေရန် နေ့စဉ်မီးရှို့နိုင်သော အမှိုက်တန်(၂၀၀၀)ကျော်ထွက်ရှိသော မြန်မာနိုင်ငံ၏ စီးပွားရေး မြို့တော်ဖြစ်သည့် ရန်ကုန်မြို့နှင့် အနည်းဆုံးတန်(၆၀)ထွက်ရှိသော တိုင်းနှင့်ပြည်နယ်အသီးသီးရှိ မြို့ကြီးများတွင် မြန်မာနိုင်ငံနှင့် ဂျပန်နိုင်ငံတို့ ပူးပေါင်းတည်ဆောက်ခဲ့သည့် နေ့စဉ်အမှိုက်တန်(၆၀)ကိုမီးရှို့၍ ထွက်ရှိလာသော အပူရှိန်ကို အသုံးပြု ကာ လျှပ်စစ်ဓာတ်အား၇၆၀ KW ထုတ်လုပ်သည့် စက်ရုံ(Waste to Energy Plant)နှင့် အမှိုက်မီးရှို့စက်(Fundce) တို့ကဲ့သို့သော စက်ရုံများကို ပိုမိုတိုးမြှင့်တည်ဆောက်ရန် နိုင်ငံတော်အစိုးရကို တိုက်တွန်းကြောင်း အဆိုကိုလွှတ်တော်ကိုယ်စားလှယ်များက ဆွေးနွေးခြင်း</title>
<speech type='speaker'>လွှတ်တော်ကိုယ်စားလှယ်များခင်ဗျား။ ဦးဉာဏ်လင်း၊ ရွှေပြည်သာမဲဆန္ဒနယ်က ဒုတိယအကြိမ် ပြည်သူ့လွှတ်တော် (၁၂) ကြိမ်မြောက်ပုံမှန်အစည်းအဝေး ပဉ္စမနေ့(၁၀-၅-၂၀၁၉ ရက်နေ့)တွင် တင်သွင်းသွားတဲ့ စွန့်ပစ်ပစ္စည်းအမှိုက်များကြောင့် သဘာဝပတ်ဝန်းကျင် ထိခိုက် ပျက်စီးမှု လျော့နည်းပပျောက်စေရန် နေ့စဉ်မီးရှို့နိုင်သော အမှိုက်တန်(၂၀၀၀)ကျော်ထွက်ရှိသော မြန်မာနိုင်ငံ၏ စီးပွားရေးမြို့တော်ဖြစ်သည့် ရန်ကုန်မြို့နှင့် အနည်းဆုံးတန်(၆၀)ထွက်ရှိသော တိုင်းနှင့်ပြည်နယ်အသီးသီးရှိ မြို့ကြီးများတွင် မြန်မာနိုင်ငံနှင့်ဂျပန်နိုင်ငံတို့ ပူးပေါင်းတည်ဆောက်ခဲ့ သည့် နေ့စဉ်အမှိုက်တန်(၆၀)ကိုမီးရှို့၍ ထွက်ရှိလာသော အပူရှိန်အသုံးပြု ကာ လျှပ်စစ်ဓာတ်အား ၇၆၀ KW ထုတ်လုပ်နိုင်သည့်စက်ရုံ(Waste to Energy Picnt)နှင့် အမှိုက်မီးရှို့စက်(Furnace)တို့ ကဲ့သို့သော စက်ရုံများကို ပိုမိုတိုးမြှင့်တည်ဆောက်ရန် နိုင်ငံတော်အစိုးရကို တိုက်တွန်းကြောင်းအဆိုကို ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၇၀ အရ ဆောင်ရွက်သွားမှာဖြစ်ပါတယ်။ ယင်းအဆိုနဲ့စပ်လျဉ်းပြီး ဆွေးနွေးမယ့်ကိုယ်စားလှယ် လေးဦးရှိပါတယ်</speech>
<speech type='speaker'>ပထမဦးစွာ တပ်မတော်သားကိုယ်စားလှယ် ဗိုလ်မှူးအောင်ကျော်နှင်းက ဆွေးနွေးဖို့ ဖြစ်ပါတယ်</speech>
<speech><mp id='000'>ဗိုလ်မှူးအောင်ကျော်နှင်း(တပ်မတော်သားကိုယ်စားလှယ်)</mp>အားလုံးမင်္ဂလာပါခင်ဗျား။ ကျွန်တော်ကတော့ တပ်မတော်သား ပြည်သူ့လွှတ်တော်ကိုယ်စားလှယ် ဗိုလ်မှူးအောင်ကျော်နှင်း ဖြစ်ပါတယ်။ ရွှေပြည်သာမဲဆန္ဒနယ်မှ ဦးဉာဏ်လင်းတင်သွင်းတဲ့အဆိုကို Waste Management ရှုထောင့်ဘက်မှ ထောက်ခံအကြံပြု ဆွေးနွေးသွားမှာဖြစ်ပါတယ်။ Power Point သုံးစွဲခွင့်ပြုပါရန် ခွင့်တောင်းခံအပ်ပါတယ်ခင်ဗျား။ လေးစားအပ်ပါသော ဥက္ကဋ္ဌကြီးခင်ဗျား။ စွန့်ပစ်များကို စီမံခန့်ခွဲခြင်းနှင့် ဖယ်ရှားရှင်းလင်းခြင်းလုပ်ငန်းရဲ့ အဓိကလုပ်ငန်းစဉ်ကတော့ အမှိုက်များကို နောက်ဆုံးအဆင့်ထိ အန္တရာယ်ကင်းစွာ ရှင်းလင်းပစ်ခြင်းပဲ ဖြစ်ပါတယ်။ အဲဒီလုပ်ငန်းစဉ်မှာ သိမ်းဆည်းခြင်း၊ ပို့ဆောင်ခြင်း၊ ဖျက်ဆီးခြင်းနှင့် ဖယ်ရှားရှင်းလင်းခြင်းတို့ ပါဝင်ပါတယ်။ စွန့်ပစ် အမှိုက်များတွင် တင်ပြပါအတိုင်း အမျိုးအစားပေါင်း များစွာပါရှိပါတယ်။ မည်သည့်အမှိုက်မဆို လူသားများရဲ့ ကျန်းမာရေးနှင့် သဘာဝပတ်ဝန်းကျင်ကို ခြိမ်းခြောက်ထိခိုက်စေနိုင်ပါတယ်။ အမှိုက်များ ကို စနစ်တကျစီမံခန့်ခွဲရှင်းလင်းတဲ့ နည်းလမ်းအမျိုးမျိုး ရှိပါတယ်။ အမှိုက်များကို စနစ်တကျခွဲခြားကာ စီမံခန့်ခွဲစွန့်ပစ်မှသာ လူသားများရဲ့ ကျန်းမာရေးနှင့် သဘာဝပတ်ဝန်းကျင်ဂေဟစနစ်များ ထိခိုက် ပျက်စီးမှုကို လျှော့ချပေးနိုင်မှာဖြစ်ပါတယ်။ တိုင်းပြည်တစ်ခုနှင့်တစ်ခု၊ ဒေသတစ်ခုနှင့်တစ်ခုလူနေမှု စနစ်နှင့် စက်မှုလုပ်ငန်းများတစ်ခုနှင့်တစ်ခုကြား အသုံးပြုသောနည်းလမ်းများ ကွဲပြားခြားနားကြသော် လည်းပဲ အမှိုက်ရှိမလာဖို့ဆိုတာက အဓိက ဖြစ်ပါတယ်။ စနစ်ကျသော စွန့်ပစ်အမှိုက်စီမံခန့်ခွဲမှုရဲ့ အခြေခံကျတဲ့လုပ်ငန်းစဉ်ကတော့ တင်ပြပါအတိုင်းဖြစ်ပါတယ်။ Reduce၊ Reuse၊ Recycle Recoveri Residual Management og uloso Reduce golsaoga:geclosuri အမှိုက်များကို လျှော့ချရန် ဖြစ်ပါတယ်။ Reuse တင်ပြပါအတိုင်းဖြစ်ပါတယ်။ စာအုပ်နဲ့ကလေးကစား စရာတွေကို စာသင်ကျောင်းနှင့်ဆေးရုံများသို့ လှူဒါန်းခြင်းဖြင့်လည်းကောင်း၊ ပလတ်စတစ်နှင့် ပုလင်းခွံများကို မီးဖိုချောင်သုံးထည့်စရာများအဖြစ်လည်းကောင်း အသုံးပြုနိုင်ပါတယ်။ Recycle တင်ပြပါအတိုင်းဖြစ်ပါတယ်။ အသုံးပြုပြီးသော စာရွက်၊ ဖန်၊ မှန်၊ သံဗူး၊ ပလတ်စတစ်များကို အသုံးပြု ပြီး နောက်ထပ်လူသုံးကုန်ပစ္စည်းများအဖြစ် ပြုလုပ်ခြင်းဖြစ်ပါတယ်။ Recover တင်ပြပါအတိုင်း ဖြစ်ပါတယ်။ Waste to Energy များ ထုတ်လုပ်နိုင်ပါတယ်။ Residual Management တင်ပြပါ အတိုင်းဖြစ်ပါတယ်။ နောက်ဆုံးကြွင်းကျန်ရစ်တဲ့ အမှိုက်တွေကို စနစ်တကျသန့်စင်ပြီးမှသာ land Fil နဲ့ Septic tank များဆီကို စွန့်ပစ်ရမှာဖြစ်ပါတယ်။ သို့မှသာ ကျန်းမာရေးနှင့်သဘာဝပတ်ဝန်းကျင် ပျက်စီးဆုံးရှုံးမှုမှ ကာကွယ်နိုင်မှာဖြစ်ပါတယ်။ ဥက္ကဌကြီးခင်ဗျား။ လူသားများကို အန္တရာယ်ပေးနိုင်တဲ့ အမှိုက်များတွင် အီလက်ထရောနစ် အမှိုက်၊ e-Waste များလည်းပါဝင်ပါတယ်။ e-Waste တွေမှာပါဝင်တဲ့ ခဲ၊ မာကျူရီ၊ နီကယ်လ်၊ ဒိုင်အောက်ဇင်၊ အာဆင်းနစ် စတဲ့ဒြပ်စင်တွေဟာ လူသားများရဲ့ ကျန်းမာရေးနဲ့ သဘာဝပတ်ဝန်းကျင် ကို တင်ပြပါအတိုင်း ထိခိုက်စေနိုင်ပါတယ်။ ဒါ့ကြောင့် e-Waste များအတွက်လည်း အနာဂတ် စီမံကိန်းများ ရေးဆွဲစီမံထားသင့်ပါတယ်။ Waste Management Process ရဲ့ 3R ဟာ ပြည်သူများ ရဲ့ သိရှိနားလည်သဘောပေါက်မှု၊ စည်းကမ်းရှိမှု၊ ပူးပေါင်းပါဝင်မှု၊ အသိစိတ်ဓာတ်မြင့်မားမှု၊ ဥပဒေ စည်းမျဉ်းစည်းကမ်းများကို လိုက်နာဆောင်ရွက်နိုင်မှုနှင့် သက်ဆိုင်ရာအာဏာပိုင်များရဲ့ ဥပဒေများအောက်ခြေအဆင့်ထိတိုင်အောင် သတင်းအချက်များရောက်ရှိ ပျံ့နှံ့နိုင်မှုအပေါ်မှာ အများကြီး မူတည် နေပါတယ်။ လိုက်ပါဆောင်ရွက်နိုင်မှုအားကောင်းလေ လုပ်ငန်းစဉ်များအောင်မြင်လေပဲ ဖြစ်ပါတယ်။ Recover အပိုင်းမှာတော့ အဆိုရှင်ရဲ့ အဆိုတင်သွင်းရတဲ့ရည်ရွယ်ချက်ပဲဖြစ်ပါတယ်။ လျှော့လို့ ပြန်သုံးလို့မရတော့တဲ့ စွန့်ပစ်အမှိုက်များကိုတော့ စနစ်တကျခွဲခြားစေပြီး Incinerator များနှင့် Furnace op: soa:GB: Energy sage Recover g$c2860:closufu com wood song ဓာတ်ငွေ့များကို ထပ်မံသန့်စင်စေပြီးမှသာ လေထုထဲကိုထုတ်လွှတ်ပါတယ်။ ပြာများကိုတော့ Lond Fil များထဲသို့ စနစ်တကျစွန့်ပစ်ကြပါတယ်။ ဥက္ကဌကြီးခင်ဗျား။ Waste to Energy ဟာ ကောင်းတဲ့လုပ်ငန်းစဉ်ဖြစ်ပါတယ်။ Energy ထုတ်ယူရန် စက်ရုံများတည်ဆောက်ရသလို အမှိုက်သိမ်းလုပ်ငန်းစဉ်အတွက်လည်း ယာဉ်ပစ္စည်း ဝန်ထမ်းများ ပိုမိုအသုံးပြုရပါတယ်။ ငွေကြေးကုန်ကျမှုများစွာနဲ့ High Investment လုပ်ရပါတယ်။ High Performance ရှိမှသာ High Return ကိုရရှိစေမှာဖြစ်ပါတယ်။ မြေဧကပေါင်းများစွာ ကျယ်ကျယ်ပြန့်ပြန့်အသုံးပြု ရသော land Fill များပြုလုပ်စွန့်ပစ်ရမည့်အစား Incinerator များ တည်ဆောက်ပြီး Energy များထုတ်ယူတဲ့ Recover Process ဟာ လုပ်သင့်တဲ့လုပ်ငန်းပဲ ဖြစ်ပါတယ်။ သို့သော် ပြည်သူလူထုရဲ့ အမှိုက်ခွန်ကောက်ခံရရှိငွေများအပါအဝင် အခြားအခွန်ငွေ တွေကို ခွဲဝေသုံးစွဲရင်းနှီးရတာကိုလည်း သတိချပ်စေလိုပါတယ်။ နိုင်ငံတကာမှာ 3R နည်းလမ်းများကို ပိုမိုစဉ်းစားလုပ်ဆောင်လာနေကြပြီဖြစ်ပါတယ်။ တိုင်ပေနဲ့ ကိုရီးယားနိုင်ငံမှာစွန့်ပစ်သော အမှိုက် ပမာဏထုထည်အလိုက် အမှိုက်ခွန်ကောက်သောစနစ်ကို အသုံးပြု နေပြီဖြစ်ပါတယ်။ အမှိုက်အိတ်များ ကို ဖြန့်ဝေအသုံးပြုပြီးတော့ အမှိုက်ပစ်စေပြီး အခွန်ကောက်ခံခြင်းဖြစ်ပါတယ်။ အဲဒီမူဝါဒရဲ့ အကျိုးဆက်ကတော့ အမှိုက်စွန့်ပစ်မှုပမာဏ နည်းပါးသွားစေရုံသာမက Reuse၊ Recycle ပမာဏ ပိုမိုများပြားလာတာကိုလည်း တွေ့ရှိရပါတယ်။ မော်တီကိုနိုင်ငံမှာတော့ Lond Fill System တစ်ခု အကောင်အထည်ဖော်တာ အမေရိကန်ဒေါ်လာသန်း ၃၀၀ လောက်ကုန်ကျခဲ့ပါတယ်။ ဒါပေမဲ့ သဘာဝ ပတ်ဝန်းကျင်ပျက်စီးမှု၊ ပြည်သူတွေရဲ့ ကျန်းမာရေးနဲ့ သဘာဝသယံဇာတ သန်း ၄၄၀ ခန့် ဆုံးရှုံးမယ့် အရေးကိုကာကွယ်နိုင်ခဲ့တယ်လို့ ဆိုပါတယ်။ ကျွန်တော်တို့နိုင်ငံမှာတော့ YCDC နဲ့ MCDC တို့က şdemembocoesãos Semi- Aerobic Land Fill og Fukuoka Method č. 98e$os saqare ပြီးသလောက်ဖြစ်နေပါပြီ။ ဥက္ကဌကြီးခင်ဗျား။ ကျွန်တော့်အနေနဲ့ အကြံပြု တင်ပြလိုတာကတော့ နိုင်ငံရဲ့ အမှိုက်သိမ်းစနစ်ကို အခုထက်ပိုပြီး စနစ်တကျဖြစ်စေရန် ပြုပြင်ပြောင်းလဲဖို့လိုအပ်နေပါတယ်။ အမှိုက်ခွန်ကောက်ခံခြင်းစနစ်ကို ပြောင်းလဲရန်လိုအပ်ပါက ရဲရဲဝံ့ဝံ့ပြောင်းလဲသင့်ပါတယ်။ မိမိနိုင်ငံ အခြေအနေနဲ့ကိုက်ညီသော Waste to Energy Plan များကို ဖော်ဆောင်သင့်ပါတယ်။ မဖြစ်မနေ ရင်းနှီးမြှုပ်နှံလိုက်ရတဲ့ စက်ရုံတန်ဖိုးနဲ့ကိုက်ညီသော အကျိုးအမြတ်ပြန်လည်ရရှိစေရေး စိစစ်ကြပ်မတ်ဆောင်ရွက်သင့်ပါတယ်။ ပြည်သူလူထုအား စည်ပင်သာယာရေးဥပဒေကို တိကျစွာလိုက်နာနိုင်စေရေး အသိပညာပေးသင့်ပါတယ်။ လိုအပ်ပါက လူမှုရေးပြစ်ဒဏ်စနစ်များ ချမှတ်ကျင့်သုံးသင့်ပါတယ်။ Waste to Energy မလုပ်မီ အဓိကကျတဲ့လုပ်ငန်းစဉ်ဖြစ်သော 3R လုပ်ငန်းစဉ်များကို ယခု လုပ်ဆောင်နေသည်ထက် ပိုမိုတွန်းအားပေးလုပ်ဆောင်သင့်ပါတယ်။ အမှိုက်ကောက်သော လှုပ်ရှားမှု မျိုးလုပ်ဆောင်ခြင်းထက် စည်းကမ်းမဲ့အမှိုက်မပစ်စေရန်၊ အမှိုက်စွန့်ပစ်မှုလျော့ကျစေရန် နည်းလမ်း များကို ကောင်းမွန်သောမူဝါဒများဖြင့် အထူးထိန်းချုပ်ကာကွယ်လုပ်ဆောင်သင့်ပါကြောင်းနှင့် သန့်ရှင်းသာယာလှပ စိမ်းလန်းစိုပြည်သည့် အမှိုက်ကင်းစင်သောနိုင်ငံတော်ကြီး တည်ဆောက်နိုင် ပါစေကြောင်း ထောက်ခံအကြံပြု ဆွေးနွေးရင်း နိဂုံးချုပ်လိုက်ပါတယ်။ အားလုံးကို ကျေးဇူးတင်ပါ တယ်။</speech>
<speech type='speaker'>တံတားဦးမဲဆန္ဒနယ်မှ ဒေါ်စိုးနွယ်အေး ဆွေးနွေးဖို့ ဖြစ်ပါတယ်</speech>
<speech><mp id='290'>ဒေါ်စိုးနွယ်အေး(တံတားဦးမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌ၊ ပြည်ထောင်စုဝန်ကြီး၊ ပြည်သူ့လွှတ်တော်ကိုယ်စားလှယ်များနှင့် ဧည့်သည်တော်များအားလုံး မင်္ဂလာပါရှင်။ ကျွန်မကတော့ တံတားဦးမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်စိုးနွယ်အေး ဖြစ်ပါတယ်။ ၁၀-၅-၂၀၁၉ ရက်နေ့က ပြည်သူ့လွှတ်တော်တွင် ရွှေပြည်သာမဲဆန္ဒနယ် မှ ဦးဉာဏ်လင်းတင်သွင်းသွားတဲ့အဆိုကို ထောက်ခံဆွေးနွေးသွားမှာဖြစ်ပါတယ်။ အဆိုအား ခြုံငုံ သုံးသပ်လျှင် စွန့်ပစ်အမှိုက်များကြောင့် သဘာဝပတ်ဝန်းကျင်ထိခိုက်ပျက်စီးမှု လျော့နည်းခြင်းလည်း ဖြစ် အဆိုပါအမှိုက်များမှ မီးရှို့၍ထွက်လာသော အပူရှိန်ကိုအသုံးပြု ကာ လျှပ်စစ်ဓာတ်အား ထုတ်လုပ်ပြီး စက်ရုံနှင့်အမှိုက်မီးရှို့စက်တို့ကဲ့သို့သော စက်ရုံများကို ပိုမိုတိုးမြှင့်တည်ဆောက်ရန် နိုင်ငံတော်အစိုးရအား တိုက်တွန်းထားတာဖြစ်ပါတယ်။ ဥက္ကဋ္ဌကြီးရှင့်။ ကျွန်မအနေနဲ့ မြန်မာနိုင်ငံ၏ အမှိုက်ပြဿနာအခြေအနေကို ဦးစွာ တင်ပြ လိုပါတယ်။ အမှိုက်အမျိုးမျိုးကို စွန့်ပစ်ရန်လွယ်ကူသလောက် စွန့်ပစ်အမှိုက်တွေရဲ့ နောက်ဆက်တွဲ ဆိုးကျိုးဖြစ်တဲ့ မြေထု၊ လေထု၊ ရေထုညစ်ညမ်းမှုနဲ့ လူတို့၏ကျန်းမာရေးထိခိုက်မှု ပြဿနာမှာ ဖြေရှင်းရန်ခက်ခဲလှပါတယ်။ အမှိုက်ကောက်တာကောင်းမွန်ပေမဲ့ အမှိုက်ပြဿနာကို ဖြေရှင်းဖို့ ဒီထက်ကောင်းမွန်တဲ့နည်းလမ်းတွေနဲ့ အသုံးပြု ဖို့လိုအပ်သလို မြို့ပြသာယာလှပရေးကို ထိခိုက်နေတဲ့ အမှိုက် ပြဿနာအတွက်ဆောင်ရွက်ရန်လည်း အထူးလိုအပ်လှပါတယ်။ အမှိုက်အမျိုးမျိုးရှိသည့်အနက် ထုပ်ပိုးခွံများမှ ရေနံထွက်ပစ္စည်းများကို အခြေခံထုတ်လုပ်ထားခြင်းကြောင့် နှစ်ပေါင်းများစွာတိုင်အောင် ဆွေးမြည့်ပျက်စီးခြင်းမရှိပါ။ အဆိုပါအမှိုက်များမှ ထုတ်လွှင့်လိုက်သော ဓာတ်ငွေ့ ကလည်း ပတ်ဝန်းကျင်လေထုကို ညစ်ညမ်းစေပြီး လူတို့ကျန်းမာရေးကို ထိခိုက်စေပြန်ပါတယ်။ ၎င်းအမှိုက်များ ရှိသော မြေကြီးများမှာလည်း ကောက်ပဲသီးနှံစိုက်ပျိုးရာမှာ ရှင်သန်မှုမရှိသကဲ့သို့ သဘာဝအလျောက် ပေါက်သော သစ်ပင်များ၏ရှင်သန်မှုကိုလည်း အဟန့်အတားဖြစ်စေပါတယ်။ ဥက္ကဌကြီးရှင့်။ Power Point သုံးစွဲခွင့်ပြု ပါ။ ၂၀၁၉ ခုနှစ်၊ မေလ ၁၁ ရက်စွဲပါ လယ်ယာမြေထဲ အမှိုက်များရောက်ရှိနေခြင်းကိစ္စအား တင်ပြပါစာအရ တံတားဦးမြို့နယ် အမှတ်(၃)ရပ်ကွက်၊ မကျည်းတောရပ်နေ ဒေသခံတောင်သူငါးဦးမှာ ကွင်းအမှတ်(၁၃၃၅)ကွင်းအတွင်းရှိ လယ်ယာမြေများ အတွင်း တံတားဦးမြို့နယ် စည်ပင်သာယာရေး ကော်မတီမှ တစ်မြို့နယ်လုံးစွန့်ပစ်သည့်အမှိုက်များမှာ တောင်သူတို့၏လယ်ယာမြေအတွင်း ရောက်ရှိနေ၍ တောင်သူများ မိုးဦးရာသီအချိန်မီ စိုက်ပျိုးနိုင်ရန် အတွက် ထွန်ထယ်လုပ်ငန်းခွင်စတင်ဝင်ရောက် ရန်အခက်အခဲကြုံတွေ့နေရပါသောအဖြစ်အပျက်ကို ဥပမာပြု၍ မြန်မာနိုင်ငံအနှံ့အပြားတွင်လည်း အခုလိုပြဿနာမျိုး နောက်နောင်ဤသို့အပြုအမူမျိုး ပိုမို၍ဖြစ်မည်ကိုလည်းကောင်း ကြို တင်မျှော်လျက် ကျွန်မအနေဖြင့် တင်ပြရခြင်းဖြစ်ပါတယ်။ ဒါကြောင့် ကုန်းမြေပေါ်တွင်အများဆုံးတွေ့ရသော ပလတ်စတစ်ပစ္စည်းအမှိုက်များသည် သဘာဝပတ်ဝန်းကျင်ကို ဆိုးကျိုးပြုသကဲ့သို့ မြစ်ချောင်း၊ အင်းအိုင်ထဲသို့ရောက်သည့်အခါတွင်လည်း ရေနေသတ္တဝါများကို အန္တရာယ်ပေးလျက်ရှိပါတယ်။ ကျွန်မတို့မြန်မာနိုင်ငံကြီးတိုးတက်လာလေလေ စွန့်ပစ်ပစ္စည်းအမှိုက်များလည်း မြင့်တက်လာမည်ဖြစ်ပါတယ်။ တစ်ချိန်တည်းမှာလည်း လူဦးရေ များပြားလာခြင်းကြောင့် စွန့်ပစ်အမှိုက်စွန့်ပစ်မှုပမာဏ တစ်နှစ်ထက်တစ်နှစ်ကြီးထွားလာခြင်းကို အားလုံးအသိဖြစ်ပါတယ်။ ဒီအခက်အခဲတွေကိုဖြေရှင်းနိုင်ဖို့အတွက် အမျိုးသားအဆင့်၊ မြို့တော် အဆင့် စွန်ပစ်အမှိုက်ဆိုင်ရာစီမံခန့်ခွဲမှုမဟာဗျူဟာများ၊ လုပ်ငန်းစီမံချက်များရေးဆွဲဆောင်ရွက်ရန် အရေးတကြီးလိုအပ်လာပါတယ်။ အခု မန္တလေးမြို့တော်ကို အခြေခံပြီးတော့ရေးဆွဲထားတဲ့ မြို့တော်အဆင့်စွန့်ပစ်အမှိုက်စီမံ ခန့်ခွဲမှုမဟာဗျူဟာနှင့် လုပ်ငန်းအစီအစဉ်အပေါ် အစီရင်ခံပြီးတော့ အခြားတိုင်းဒေသကြီး/ပြည်နယ် များရဲ့ စွန့်ပစ်ပစ္စည်းစီမံခန့်ခွဲမှုမဟာဗျူဟာများကိုလည်း ဆက်လက်ရေးဆွဲနိုင်ဖို့အတွက် ပေါင်းစပ်ဆောင်ရွက်သွားရမှာဖြစ်ပါတယ်။ ထို့အပြင် ရေထု၊ မြေထုကိုညစ်ညမ်းမှုဖြစ်စေသော ထုပ်ပိုးခွံအမှိုက် များအပါအဝင် စွန့်ပစ်အမှိုက်များကိုစုစည်း၍ လျှပ်စစ်ထုတ်ယူနိုင်သည့်နည်းလမ်းများကို အသုံးပြု သင့်ပါတယ်။ အဆိုပါနည်းလမ်းသည့် ဘေးထွက်ပစ္စည်းများလည်းရရှိနိုင်သည်လည်းဖြစ်ရာ တိရစ္ဆာန် နှင့် စိုက်ပျိုးရေးလုပ်ငန်းများအတွက် မြေဩဇာအဖြစ် အသုံးပြုနိုင်သည့်အပြင် ရေထုညစ်ညမ်းမှုကိုပါ ဓာတုနည်းစနစ်ဖြင့် သန့်စင်ပေးနိုင်ကြောင်း သိရှိရပါတယ်။ ဥက္ကဌကြီးရှင်။ မြန်မာနိုင်ငံရဲ့ လျှပ်စစ်ရရှိမှုအခြေအနေနှင့်ပတ်သက်၍လည်း ဆက်လက် တင်ပြလိုပါတယ်။ မြန်မာနိုင်ငံအနေနဲ့ အရှေ့တောင်အာရှမှာ လူတစ်ဦးချင်းစီရဲ့ လျှပ်စစ်သုံးစွဲမှုမှာ အနိမ့်ဆုံးအခြေအနေဖြစ်ပါတယ်။ ဒါ့ကြောင့် အစိုးရအနေနဲ့လည်း ကမ္ဘာ့နိုင်ငံများနဲ့ပေါင်းစပ်လုပ်ကိုင် နေတဲ့ ရေရှည်စဉ်ဆက်မပြတ်ဖွံ့ဖြိုးမှုပန်းတိုင်(SDG) ရည်မှန်းချက်ရောက်ရှိအောင် ဆောင်ရွက် သကဲ့သို့ ၂၀၃၀ ခုနှစ်မှာ တစ်နိုင်ငံလုံးလျှပ်စစ်မီးရရှိအောင် ဆောင်ရွက်နေတဲ့ NEP စီမံကိန်းတို့ကို ကြိုးစားဆောင်ရွက်နေချိန်လည်းဖြစ်ပါတယ်။ ယခုအစိုးရလက်ထက်တွင်လည်း လျှပ်စစ်မီးရရှိနိုင်ရန် နိုင်ငံ့ဘဏ္ဍာများစွာကိုလည်း သုံးစွဲနေရသည်ကို လွှတ်တော်ကိုယ်စားလှယ်များအားလုံး အသိပဲဖြစ်ပါတယ်။ ထို့ကြောင့်မို့လို့ ယခုအဆိုမှာ စွန့်ပစ်အမှိုက်များ လည်ပတ်သံသရာဆိုးကျိုးလျော့နည်း သက်သာစေမည့်၊ လျှပ်စစ်ရရှိမည့် ကောင်းကျိုးတို့ကြောင့် ထောက်ခံရခြင်းဖြစ်ပါတယ်။ ကျေးဇူးတင် ပါတယ်။</speech>
<speech type='speaker'>မော်လိုက်မဲဆန္ဒနယ်မှ ဒေါ်ချိုချိုဝင်း ဆွေးနွေးဖို့ ဖြစ်ပါတယ်</speech>
<speech><mp id='363'>ဒေါ်ချိုချိုဝင်း(မော်လိုက်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဌကြီးနှင့် အားလုံးပဲ မင်္ဂလာပါရှင်။ ကျွန်မကတော့ စစ်ကိုင်းတိုင်းဒေသကြီး၊ မော်လိုက်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်ချိုချိုဝင်း ဖြစ်ပါတယ်။ ကျွန်မအနေနဲ့ ရွှေပြည်သာမဲဆန္ဒနယ်မှ ဦးဉာဏ်လင်းရဲ့အဆိုကို ဖြည့်စွက်ဆွေးနွေးသွားမှာဖြစ်ပါတယ်ရှင်။ အဆိုရှင်ရဲ့ဆွေးနွေးချက်တွေဟာ အမှိုက်စုပုံပစ္စည်းများကြောင့် သဘာဝပတ်ဝန်းကျင် ထိခိုက်နစ်နာမှုများမရှိစေရန်နှင့် တစ်ဖက်မှ တိုင်းပြည်အတွက်လိုအပ်နေတဲ့ လျှပ်စစ်ဓာတ်အားကို နိုင်ငံတကာနည်းပညာ၊ နည်းစနစ်များအတိုင်း အမှိုက်မီးရှို့စက်ရုံများ မြို့ကြီးများတွင် တိုးချဲ့ဆောင်ရွက်ပေးရန် တိုက်တွန်းထားခြင်းဖြစ်ပါတယ်။ ဒီနေရာမှာ လျှပ်စစ်ဓာတ်ထုတ်နိုင်ဖို့အတွက် မီးရှို့စက်ရုံတွေအတွက် ကုန်ကြမ်းဟာဆိုလို့ရှိရင် စွန့်ပစ် ပစ္စည်းဖြစ်ပါတယ်။ ဥက္ကဋ္ဌကြီးရှင်၊ စွန့်ပစ်ပစ္စည်းဆိုရာမှာ မူလအရင်းအမြစ်နေရာများဖြစ်တဲ့ လူနေ အိမ်များ၊ စက်ရုံ၊ အလုပ်ရုံများ၊ ဆေးရုံ၊ ဆေးခန်းများ၊ ဈေးများ၊ စီးပွားရေးလုပ်ငန်း အသေးအကြီးများ၊ ခရီးသွားခရီးလာများ၊ ကျောင်းများ စသဖြင့် လူနှင့်လူ့ပတ်ဝန်ကျင်များမှ နေ့စဉ်တန်ချိန်ပေါင်းများစွာ ထွက်ရှိလာခြင်းဖြစ်ပါတယ်။ အမှိုက်စွန့်ပစ်ခြင်းနှင့်ပတ်သက်ပြီးတော့မှ ကျွန်မတို့နိုင်ငံနှင့်တစ်ဝန်း တောရောမြို့မှာဆိုလို့ရှိရင် အမှိုက်သိမ်းခြင်းကိစ္စတွေမှာ စည်းကမ်းစနစ်၊ အလေ့အထ၊ အမူအကျင့်တွေဟာ အင်မတန်မှ လျော့ရဲရဲ ပေါ့ပျက်ပျက်နိုင်လွန်းတာကို တွေ့မြင်ရပါတယ်။ ကျွန်မတို့ မြန်မာနိုင်ငံမှာ အမှိုက်များကို မြေမြှုပ်ခြင်း၊ မီးရှို့ခြင်း၊ မြောင်းထဲ၊ ချောင်းထဲများကိုစွန့်ပစ်ခြင်း ဒါတွေကို မိရိုးဖလာနည်းလမ်းများသဖွယ် ယနေ့အချိန်အထိ သုံးစွဲနေကြတာဖြစ်ပါတယ်။ လက်ခုပ် ဆိုတာ နှစ်ဖက်တီးမှမြည်တာဆိုသလို အမှိုက်ပြဿနာဟာ အမှိုက်စွန့်ပစ်သူပြည်သူများမှာရော၊ တာဝန်ယူသိမ်းဆည်းတဲ့ စည်ပင်သာယာမှာရော၊ နိုင်ငံတော်အစိုးရမှာရော အားလုံးမှာတာဝန်ရှိပါ တယ်။ ဘယ်သူ့ဘယ်သူမှ လက်ညှိုးထိုးလို့ မရပါဘူး။ အားလုံးပူးပေါင်းမှသာ ဒီပြဿနာကို ကျော်လွှား နိုင်မှာဖြစ်ပါတယ်။ အိမ်နီးချင်းနိုင်ငံတွေအပါအဝင် နိုင်ငံတကာတိုင်းပြည်အတော်များများမှာ အမှိုက်ကရွှေဖြစ်နေချိန်မှာ ကျွန်မတို့တိုင်းပြည်မှာတော့ အမှိုက်ကစ ပြသာဒ်မီးလောင်လို့ကောင်းနေ တုန်းပဲရှိပါသေးတယ်။ ပရမ်းပတာအမှိုက်စွန့်ပစ်ခြင်း၊ အမှိုက်သိမ်းဆည်းမှုစနစ်မကျခြင်း၊ မနိုင်မနင်း ဖြစ်ခြင်း၊ စီမံခန့်ခွဲနိုင်မှုအားနည်းခြင်း စတာတွေကြောင့် သဘာဝပတ်ဝန်းကျင် ထိခိုက်ပျက်စီးရပါ တယ်။ မြို့အင်္ဂါရပ်နှင့်မညီဘဲ ညစ်ပတ်၊ ရုပ်ဆိုး အကျည်းတန်ရပါတယ်။ အနံ့အသက်ဆိုးများ၊ ခြင်၊ ယင်၊ ပိုးမွှားများကြောင့် ရောဂါဘယတွေပေါများရပါတယ်။ စိတ်ပိုင်းဆိုင်ရာကြည်လင်မှုတွေ ဆုံးရှုံးရ ပါတယ်။ စတဲ့ဆိုးကျိုးတွေဟာ မြန်မာနိုင်ငံမှာ နှစ်အတော်ကြာ ဖြစ်ပျက်ခံစားနေကြရတာဖြစ်ပါတယ်။ ရှင်။ ယနေ့မြန်မာနိုင်ငံဟာ ကမ္ဘာ့အလယ်မှာ မျက်နှာပန်းပွင့်ချင်လွန်းလို့ နိုင်ငံတော်အကြီးအကဲများ က အင်တိုက်အားတိုက် ကြိုးပမ်းဆောင်ရွက်နေတဲ့အချိန်၊ နိုင်ငံတကာရင်းနှီးမြှုပ်နှံမှုတွေကို ဖိတ်ခေါ် နေတဲ့အချိန်၊ မီးခိုးမထွက်တဲ့စက်ရုံကြီးလို့ပြောကြတဲ့ ပြည်တွင်းပြည်ပခရီးသွားလုပ်ငန်းတွေကို တိုးမြှင့်နေတဲ့အချိန်မှာ လျစ်လျူရှူဦးစားပေးမခံရတဲ့ ဒီအမှိုက်ပြဿနာဟာ အရေးကြီးတဲ့အခန်းကဏ္ဍ မှာရှိနေတယ်ဆိုတာကိုတော့ ကျွန်မတို့အားလုံး သတိပြုသင့်ပါတယ်။ အမှိုက်ပြဿနာဟာ အမျိုးသားရေးပြဿနာတစ်ရပ်တောင် ဖြစ်နေပါတယ်။ အဆိုရှင်ဆွေးနွေးသလို အမျိုးသားရေး စီမံကိန်းချမှတ်ဆောင်ရွက်သင့်ပါတယ်ရှင့်။ အားလုံးသိကြတဲ့အတိုင်း နိုင်ငံတော်၏အတိုင်ပင်ခံပုဂ္ဂိုလ် ဒေါ်အောင်ဆန်းစုကြည်ကိုယ်တိုင် အမှိုက်ကောက်ပြီး ဒီအမှိုက်ပြဿနာကို အလုပ်နဲ့မီးမောင်းထိုးပြ သွားခဲ့တာ ဖြစ်ပါတယ်ရှင့်။ ဥက္ကဌကြီးရှင်။ လွှတ်တော်အတွင်းမှာလည်း စနစ်တကျအမှိုက်စွန့်ပစ်ခြင်းဖြင့် သဘာဝ ပတ်ဝန်းကျင်ပျက်စီးမှုများကိုကာကွယ်နိုင်ရန်အတွက် ကိုယ်စားလှယ်များမှ မေးခွန်းများ၊ အဆိုများမေးမြန်းတင်သွင်းခဲ့ကြပြီးဖြစ်ပါတယ်။ မြို့နယ်အချို့မှာတော့ ကိုယ်ထူကိုယ်ထဆောင်ရွက်ပြီး အမှိုက် ပြဿနာကို ဖြေရှင်းနေကြတာ တွေ့ရှိရပါတယ်။ ဒါပေမဲ့ တကယ်ရေရှည်တည်တံ့တဲ့စနစ်ကောင်း တစ်ရပ်ဖြစ်ဖို့ဆိုရင် တက်ညီ၊ လက်ညီ၊ ဘက်ညီစွာနဲ့ ဆောင်ရွက်ရမှာဖြစ်ပါတယ်ရှင်။ ဥက္ကဌကြီးရှင်။ တကယ်တော့ စနစ်တကျ အမှိုက်စွန့်ပစ်ခြင်းကို အနုပညာတစ်ရပ်အဖြစ် ငယ်စဉ်တောင်ကျေးကလေး ဘဝတည်းက မိဘများ ကျောင်းများမှနေပြီး အလေ့အထကောင်းတစ်ခုအဖြစ် ပုံသွင်းခဲ့ကြရမှာဖြစ်ပါ တယ်။ ဆိုးကျိုးကောင်းကျိုးများကိုလည်း ခွဲခြားသိမြင်နိုင်စွမ်းရှိအောင် ပညာပေးအစီအစဉ်များကို ထည့်သွင်းရေးဆွဲသင့်ပါတယ်။ တစ်ဖက်မှလည်း အမှိုက်နှင့်ပတ်သက်သော စည်ပင်သာယာဥပဒေ၊ နည်းဥပဒေများအတိုင်း တိတိကျကျ ထိန်းကျောင်းတည့်မတ်သင့်ပါတယ်။ နိုင်ငံတော်အစိုးရမှလည်း ထိရောက်တဲ့အစီအမံများနဲ့ မူဝါဒတစ်ရပ်ရေးဆွဲပြီး စီမံကိန်းချ အကောင်အထည်ဖော်ဆောင်ရွက်သင့် ပါတယ်ရှင့်။ အဆိုရှင်တိုက်တွန်းထားသလို မြန်မာနိုင်ငံအတွင်း နိုင်ငံတကာမှာကျင့်သုံးအောင်မြင်နေ တဲ့ ခေတ်မီနည်းစနစ်များနဲ့ နည်းပညာများကို ဘဏ္ဍာငွေကြေးအပေါ်မူတည်ပြီး Pilot Project များ ရေးဆွဲဆောင်ရွက်ရန်လိုသလို ငွေကြေးနည်းနည်းဖြင့် စနစ်တကျစွန့်ပစ်ပြီး တစ်ဖက်မှာအကျိုးရှိနိုင်တဲ့ နာနိုနည်းပညာဖြင့် တစ်နိုင်တစ်ပိုင်အမှိုက်စွန့်ပစ်ခြင်းများကိုလည်း ကျေးရွာများအထိ ကျယ်ကျယ်ပြန့်ပြန့် နိုင်ငံနှင့်အဝန်း ဆောင်ရွက်သင့်ပါတယ်။ နိဂုံးချုပ်အနေဖြင့် ဆွေးနွေးလိုတာက တော့ ယခင်က အမှိုက်နဲ့ပတ်သက်ပြီး မေးခွန်းများ၊ အဆိုများ၊ ယခုတင်သွင်းသောအဆိုများကို တစ်ဆင့်ပြီးတစ်ဆင့် လက်တွေ့အကောင်အထည်ဖော်နိုင်မယ်ဆိုရင် အဆိုရှင်ဦးဉာဏ်လင်းပြောသလို တစ်ချက်ခုတ် နှစ်ချက်ပြတ်ရုံမကပါဘူး။ လျှပ်စစ်စွမ်းအားတွေရနိုင်မယ်။ သဘာဝပတ်ဝန်းကျင်တွေ ထိန်းသိမ်းနိုင်မယ်။ သန့်ရှင်းသာယာလှပမယ်။ ကျန်းမာရေးတွေမထိခိုက်ခြင်း၊ မြေသြဇာများရရှိခြင်း၊ စွန့်ပစ်ပစ္စည်းများမှ Recycle ပြုလုပ်ခြင်းဖြင့် ကုန်ကြမ်းစရိတ်သက်သာခြင်း၊ မြေဧရိယာပြဿနာများ ကို လျော့ကျနိုင်ခြင်းစသဖြင့် အချက်ပေါင်းများစွာ ပြတ်နိုင်မှာဖြစ်ပါတယ်ဆိုတာကိုပြောကားရင်း အဆိုရှင်အား ထောက်ခံဆွေးနွေးလိုက်ရပါတယ်ရှင်။ ကျေးဇူးအများကြီးတင်ပါတယ်။</speech>
<speech type='speaker'>လှိုင်သာယာမဲဆန္ဒနယ်မှ ဦးဝင်းမင်း ဆွေးနွေးဖို့ ဖြစ်ပါတယ်</speech>
<speech><mp id='1127'>ဦးဝင်းမင်း(လှိုင်သာယာမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် ပြည်ထောင်စုအဆင့်ဝန်ကြီးများ၊ ပြည်သူ့လွှတ်တော်ကိုယ်စားလှယ်များ၊ ဧည့်သည်တော်များအားလုံး မင်္ဂလာပါလို့ ဦးစွာပဏာမ နှုတ်ခွန်းဆက်သအပ်ပါတယ်။ ကျွန်တော်ကတော့ လှိုင်သာယာမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဝင်းမင်းဖြစ်ပါတယ်။ ရွှေပြည်သာ မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးဉာဏ်လင်းတင်သွင်းသောအဆိုကို အကြံပြု ထောက်ခံဆွေးနွေးသွားမှာဖြစ်ပါတယ်။ လေးစားရပါသော ဥက္ကဋ္ဌကြီးခင်ဗျား။ ၎င်းအဆိုအား ရန်ကုန်မြို့နှင့် တိုင်းဒေသကြီးနှင့်ပြည်နယ်အသီးသီး မြို့ကြီးများတွင် နေ့စဉ်မြောက်မြားစွာထွက်ရှိနေသော မီးဖိုချောင်သုံးအမှိုက်၊ စီးပွားရေးအမှိုက်၊ စက်မှုဇုန်များကထွက်ရှိသောအမှိုက်များကို အမှိုက် ခွဲခြားစွန့်ပစ်ခြင်း၊ သဘာဝမြေဆွေးပြုလုပ်ခြင်း၊ အမှိုက်များပြန်လည်သန့်စင်ခြင်း၊ အမှိုက်မှ အပူနှင့် စွမ်းအင်ထုတ်လုပ်ပြီး လျှပ်စစ်ဓာတ်အားထုတ်ယူခြင်းဖြင့် ပြည်သူများအတွက် အကျိုးဖြစ်စေပြီး နိုင်ငံတော်အတွက် လိုအပ်လျက်ရှိသော လျှပ်စစ်စွမ်းအားကိုလည်း တစ်တပ်တစ်အား ဖြည့်ဆည်းပေး နိုင်မှာဖြစ်ပါတယ်။ ကျွန်တော့်အနေဖြင့် အကြံပြု ဆွေးနွေးလိုတာကတော့ ရန်ကုန်မြို့မှာ အမှိုက်မျိုးစုံ တစ်နေ့ကို တန် ၂၅၀၀ ခန့်ထွက်ရှိပြီး လှိုင်သာယာ၊ ထိန်ပင် နောက်ဆုံးစွန့်ပစ်အမှိုက်ပုံသို့ တစ်ရက်လျှင် တန် ၁၃၀၀ ခန့် စွန့်ပစ်စုပုံလျက်ရှိပါတယ်။ ထိန်ပင်အမှိုက်ပုံဟာ မြေနေရာအားဖြင့် ဧက ၂၄၀ ခန့်ကျယ်ဝန်းပြီး ယခုအခါ ဧက ၁၄၀ ခန့်မှာ အမှိုက်များစုပုံပြီးဖြစ်ပါတယ်။ ဒီအတိုင်း အမှိုက်များ ကို စုပုံစွန့်ပစ်မည်ဆိုပါက နောင်နှစ်အနည်းငယ်အတွင်း အမှိုက်စုပုံရန်အတွက် မြေနေရာအခက်အခဲ ကိုလည်း ဖြစ်စေပါတယ်။ ထိန်ပင်အမှိုက်ပုံမှာ ၂၀၁၈ ခုနှစ်က မီးလောင်မှုဖြစ်ပွားခဲ့သဖြင့် ၁၄ ရက် တိုင်တိုင် မီးသတ်အင်အား၊ လူအင်အား မြောက်မြားစွာဖြင့် မီးငြိမ်းသတ်ခဲ့ရပြီး ယခု ၂၀၁၉ ခုနှစ် ဧပြီလမှာလည်း လေးကြိမ်တိုင် မီးလောင်မှုဖြစ်ခဲ့ပါတယ်။ ၎င်းမီးလောင်မှုကြောင့် ထွက်ရှိလာသည့်မီးခိုးငွေ့များကြောင့် ပြည်သူများ၏ကျန်းမာရေးကို ဆိုးရွားစွာထိခိုက်စေပြီး နိုင်ငံတော်မှလည်း ငွေကြေးမြောက်မြားစွာ ဆုံးရှုံးစေပါတယ်။ ရန်ကုန်မြို့တော်ဟာ စီးပွားရေးမြို့တော်ဖြစ်သည်နှင့်အညီ လူဦးရေတိုးပွားလာခြင်း၊ စီးပွားရေးနှင့် စက်မှုလုပ်ငန်းများ ဖွံ့ဖြိုးတိုးတက်လာခြင်းတို့ကြောင့် စွန့်ပစ် အမှိုက်ပုံ အမှိုက်များထွက်ရှိနှုန်းမှာလည်း တစ်နေ့ထက်တစ်နေ့ ပိုမိုမြင့်တက်လျက်ရှိနေပါတယ်။ နောက်ဆုံးစွန့်ပစ်အမှိုက်ပုံများတွင် လက်ရှိအသုံးပြုလျက်ရှိနေတဲ့စနစ်မှာ မြေကျင်းတူး၍ အမှိုက်များ မြေပေါ်သို့တိုက်ရိုက်စွန့်ပစ်သည့်စနစ်ဖြစ်ပါသဖြင့် အမှိုက်မှထွက်ရှိသည့် အရည်၊ အနံ့အသက်များကြောင့် ရေထု၊ လေထု၊ မြေထု စသည့်ပတ်ဝန်းကျင်ညစ်ညမ်းမှုများလည်း သဘာဝဘေးအန္တရာယ်များ ဖြစ်စေပြီး အမှိုက်ပုံမှမီးလောင်ခြင်းတို့ကြောင့် ပတ်ဝန်းကျင်ကို ဆိုးရွာမှုများ သက်ရောက်လျက်ရှိပါ တယ်။ ထို့အပြင် အမှိုက်စွန့်ပစ်ရန်အတွက် မြေနေရာချထားမှုပြဿနာရပ်များလည်း ရှိပါတယ်။ ဒါကြောင့် လက်ရှိအခြေအနေနှင့် သင့်လျော်ကိုက်ညီမှုရှိပြီး ပတ်ဝန်းကျင်သို့ ဆိုးကျိုးသက်ရောက်မှု အနည်းဆုံးဖြစ်စေသော စွန့်ပစ်အမှိုက်များ ပြုပြင်သန့်စင်သည့်လုပ်ငန်းစဉ်များကို ဆောင်ရွက်ရန် လိုအပ်လာပြီဖြစ်ပါတယ်။ လေးစားရပါသော ဥက္ကဋ္ဌကြီးခင်ဗျား။ အမှိုက်များကို မီးရှို့ရှင်းလင်း၍ လျှပ်စစ်ဓာတ်အား ထုတ်လုပ်သည့်လုပ်ငန်း၏သဘောသဘာဝမှာ စီးပွားရေးအကျိုးအမြတ်အတွက် ရရှိရန်မရည်ရွယ်ဘဲ အမှိုက်ကင်းစင်၍ သဘာဝပတ်ဝန်းကျင် သန့်ရှင်းသာယာရေးဆောင်ရွက်သည့်လုပ်ငန်းမျိုးဖြစ်ပြီး ပတ်ဝန်းကျင် ဂေဟစနစ် ပိုမိုသန့်ရှင်း၍ လုံခြုံ စိတ်ချမှုရှိစေပြီး ပြည်သူများ၏ကျန်းမာရေး၊ လူမှုဘဝ မြင့်တက်လာခြင်း၊ ကျန်းမာရေးအသုံးစရိတ်နှင့် လုပ်အားဆုံးရှုံးမှု လျော့နည်းလာစေရန်အတွက် ဆောင်ရွက်ရသည့်လုပ်ငန်းအမျိုးအစားဖြစ်ပါတယ်။ ငွေကြေးအကျိုးအမြတ်အတွက် ရည်ရွယ်ပြီး ဆောင်ရွက်ရသည့်လုပ်ငန်းမျိုးမဟုတ်ပါဘူး။ တိုင်းဒေသကြီးနှင့်ပြည်နယ်သီးသီးမှာ တစ်ရက် အမှိုက် တန် ၁၀၀၀ ခန့်ထွက်ရှိသည့်အမှိုက်ပုံကြီးများတွင် နေ့စဉ်မီးရှို့ဖျက်စီး၍ လျှပ်စစ်ဓာတ်အားထုတ်လုပ် နိုင်သည့်စက်ရုံကြီးများကို တာဝန်ရှိကြသည့် စည်ပင်သာယာရေးကော်မတီများ၊ ပြည်နယ်နှင့် တိုင်းဒေသကြီးအစိုးရအဖွဲ့များ၊ လျှပ်စစ်နှင့်စွမ်းအင်ဝန်ကြီးဌာနအပါအဝင် သက်ဆိုင်ရာဝန်ကြီးဌာန များက သီးခြားဖြစ်စေ၊ ပေါင်းစပ်ညှိနှိုင်း၍ဖြစ်စေ ဘက်စုံကောင်းမွန်ရေးကိုရှေးရှုပြီး အမြန်ဆုံး အကောင်အထည်ဖော်ဆောင်ရွက်သင့်ပါကြောင်း တိုက်တွန်းရင်း ရွှေပြည်သာမဲဆန္ဒနယ်မှ ဦးဉာဏ်လင်း၏အဆိုအား အကြံပြု ထောက်ခံဆွေးနွေးအပ်ပါတယ်။ အားလုံးကို ကျေးဇူးတင်ပါတယ်။</speech>
<title>ဦးဉာဏ်လင်း၊ ရွှေပြည်သာမဲဆန္ဒနယ်က တင်သွင်းသည့်အဆိုနှင့်စပ်လျဉ်း၍ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က ပြန်လည်ရှင်းလင်းဆွေးနွေးခြင်းနှင့် လွှတ်တော်၏အဆုံးအဖြတ်ရယူခြင်း</title>
<speech type='speaker'>အစီအစဉ် ၁၀ ဖြစ်ပါတယ်။ နေပြည်တော်ကောင်စီက ပြန်လည်ရှင်းလင်း ဆွေးနွေးရန် ဖြစ်ပါတယ်</speech>
''<speech><agency id='40'>ဦးညီထွန်း(အဖွဲ့ဝင်၊ နေပြည်တော်ကောင်စီ)</agency>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် လွှတ်တော်ကိုယ်စားလှယ်များ မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော် ကတော့ နေပြည်တော်ကောင်စီမှ ကောင်စီဝင် ဦးညီထွန်း ဖြစ်ပါတယ်။ တင်ပြပါအဆိုနှင့်ပတ်သက်ပြီး တိုင်းဒေသကြီး/ပြည်နယ်များအားလုံးရဲ့ ပေါင်းစပ်ညှိနှိုင်းမှုနှင့်ဖြေကြားသွားမှာ ဖြစ်ပါတယ်။ ရန်ကုန် တိုင်းဒေသကြီး၊ ရွှေပြည်သာမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဉာဏ်လင်း၏ စွန့်ပစ် ပစ္စည်းအမှိုက်များကြောင့် သဘာဝပတ်ဝန်းကျင်ထိခိုက်ပျက်စီးမှု လျော့နည်းပပျောက်စေရန် နေ့စဉ် မီးရှို့နိုင်သော အမှိုက်တန် ၂၀၀၀ ကျော်ထွက်ရှိသော မြန်မာနိုင်ငံ၏စီးပွားရေးမြို့တော်ဖြစ်သည့် ရန်ကုန်မြို့နှင့်အနည်းဆုံးတန် ၆၀ ထွက်ရှိသော တိုင်းဒေသကြီးနှင့်ပြည်နယ်အသီးသီးရှိ မြို့ကြီးများတွင် မြန်မာနိုင်ငံနှင့် ဂျပန်နိုင်ငံတို့ ပူးပေါင်းတည်ဆောက်ခဲ့သည့် နေ့စဉ်အမှိုက်တန် ၆၀ ကို မီးရှို့၍ ထွက်ရှိ လာသော အပူရှိန်ကို အသုံးပြု ကာ လျှပ်စစ်ဓာတ်အား ၇၆၀ KW ထုတ်လုပ်သည့်စက်ရုံ(Waste to Energy Plant) နှင့် အမှိုက်မီးရှို့စက်(Furnace) ကဲ့သို့သော စက်ရုံများကို ပိုမိုတိုးမြှင့်တည်ဆောက်ရန် နိုင်ငံတော်အစိုးရကို တိုက်တွန်းကြောင်းအဆိုနှင့်ပတ်သက်ပြီး ရှင်းလင်းတင်ပြသွားမှာ ဖြစ်ပါတယ်။ တိုင်းဒေသကြီး/ ပြည်နယ်များရဲ့ ဖြေကြားချက်များကိုလည်း ပေါင်းစပ်ဖြေကြားတင်ပြရမှာဖြစ်တဲ့ အတွက် အချိန်တိုးမြှင့်ခွင့်ပြု ပေးပါရန်နှင့် တိုင်းဒေသကြီး/ ပြည်နယ်များရဲ့ ဖြေကြားချက်များ၊ ကောက်နုတ်ချက်များကိုလည်း Power Point ဖြင့် တင်ပြခွင့်ပြုဖို့ တင်ပြအပ်ပါတယ်။ ကယားပြည်နယ်၊ ကရင်ပြည်နယ်၊ ချင်းပြည်နယ်၊ ပဲခူတိုင်းဒေသကြီး၊ မကွေးတိုင်းဒေသကြီးနှင့် ရခိုင်ပြည်နယ်တို့မှာတော့ စွန့်ပစ်အမှိုက်များမှ စွမ်းအင်ထုတ်လုပ်သည့်စက်ရုံ(Waste to Energy Plant)နဲ့ အမှိုက်မီးရှို့စက်(Furnace)တို့ကဲ့သို့သော စက်ရုံများကို တည်ထောင်နိုင်ရန်အတွက် လုံလောက်သောအမှိုက်ထွက်ရှိမှုမရှိသေးသကဲ့သို့ ဘဏ္ဍာငွေသုံးစွဲရန်အခက်အခဲများကြောင့် လတ်တလောဆောင်ရွက်ရန် အစီအစဉ်မရှိသေးပါကြောင်း တင်ပြထားပါတယ်။ နောက် စစ်ကိုင်း တိုင်းဒေသကြီးအတွင်းရှိ မြို့တွင်းနှင့်စက်မှုဇုန်များမှ စွန့်ပစ်သည့်အမှိုက်များအား လျှပ်စစ်ဓာတ်အား ထုတ်လုပ်နိုင်ရေးအတွက် ဂျပန်နိုင်ငံ(Fukushima City, Fujita Corporation, Mitsubishi Research Institute)မှ ပညာရှင်များနှင့်ပူးပေါင်းပြီး ၁၆-၁၁-၂၀၁၈ ရက်နေ့၊ ၁၇-၁၁-၂၀၁၈ ရက်နေ့ မှာ မုံရွာမြို့မှာရှိတဲ့ အမှိုက်စွန့်ပစ်နေရာနှစ်ခုနှင့် စက်မှုဇုန်သို့ ကွင်းဆင်းလေ့လာခြင်းများ ဆောင်ရွက် ပြီးတော့ ဂျပန်နိုင်ငံမှ ပညာရှင်များနှင့် ဆွေးနွေးညှိနှိုင်းဆောင်ရွက်လျက်ရှိကြောင်း ဖြေကြားထားရှိပါ တယ်။ တနင်္သာရီတိုင်းဒေသကြီးကတော့ စည်ပင်သာယာရေးအဖွဲ့ကွပ်ကဲမှုအောက်မှာရှိတဲ့ ထားဝယ် မြို့တွင် တစ်နေ့လျှင် ပျမ်းမျှအမှိုက်တန်ချိန် ၆၀ ထွက်ရှိပြီး အဆိုပါအမှိုက်များကို အမှိုက်စွန့်ပစ်သည့် နေရာတွင် ကျင်းတူး၍ စွန့်ပစ်ပြီး ထားဝယ်မြို့အတွင်း သဘာဝပတ်ဝန်းကျင်ထိခိုက်မှုလျော့နည်း ပပျောက်စေရေးအတွက် ဦးထွန်းဝေ(ပုဂ္ဂလိကအဖွဲ့အစည်း)မှ စည်ပင်သာယာရေးအဖွဲ့နှင့်ပူးပေါင်း၍ နေ့စဉ်ထွက်ရှိသော စွန့်ပစ်အမှိုက်များဖြစ်သည့် ပလတ်စတစ်၊ သံထည်ပစ္စည်း၊ ဗူးခွံ၊ ကတ်ထူပြား၊ စက္ကူများအား ဖိစက်(Pressure Machine)အသုံးပြု ကာ ဖိအားပေး၍ ဘေထုတ်များပြုလုပ်ကာ အမှိုက်လျှော့ချခြင်း(Reduce) ပြုလုပ်လျက်ရှိပါကြောင်းနှင့် ပလတ်စတစ်အမှိုက်များအား မီးရှို့ ဖျက်ဆီးနိုင်ရန်အတွက် လက်ရှိတွင် အမှိုက်မီးရှို့စက်(Furance)ကဲ့သို့ စက်ရုံအငယ်စားတည်ဆောက် ၍ စမ်းသပ်ဆောင်ရွက်ရန် စီစဉ်ဆောင်ရွက်လျက်ရှိကြောင်း ဖြေကြားထားရှိပါတယ်။ မွန်ပြည်နယ်၊ မော်လမြိုင်မြို့တွင် အာရှဖွံ့ဖြိုးရေးဘဏ်(ADB)၏ချေးငွေအကူအညီဖြင့် စွန့်ပစ်အမှိုက်များ ခွဲခြား စွန့်ပစ်စေခြင်း၊ ခေတ်မီအမှိုက်ဖျက်ဆီးစက်ရုံတည်ဆောက်၍ အမှိုက်အမျိုးအစားခွဲခြားခြင်း၊ မြေဩဇာ ထုတ်လုပ်ခြင်း၊ ပြန်လည်အသုံးပြု၍ရသော စွန့်ပစ်ပစ္စည်းများခွဲခြားခြင်းတို့ဖြင့် ခေတ်မီအမှိုက်သိမ်းစနစ်ကို ဆောင်ရွက်ရန် ချေးငွေသဘောတူညီချက် ရရှိခဲ့ပြီး ဖြစ်ပါ၍ ၂၀၁၉-၂၀၂၀ ဘဏ္ဍာရေးနှစ်မှာ စတင် ဆောင်ရွက်ရန် စီမံထားရှိပါတယ်။ မော်လမြိုင်မြို့နယ်၊ မုဒုံမြို့နယ်၊ ကျိုက်မရောမြို့နယ်၊ ချောင်းဆုံ မြို့နယ်နှင့် ပေါင်မြို့နယ်တို့မှာ ထွက်ရှိသည့် အမှိုက်များကို စုစည်း၍ စွန့်ပစ်ပစ္စည်းများမှ လျှပ်စစ် ဓာတ်အားထုတ်လုပ်မှုစီမံကိန်း(Waste To Energy)ဆောင်ရွက်ရန် ဖင်လန်နိုင်ငံအခြေစိုက် BIOKOSKI Limited နှင့် မွန်ပြည်နယ်အစိုးရအဖွဲ့တို့အကြား နားလည်မှုစာချွန်လွှာ(MoU)လက်မှတ် ရေးထိုးခြင်းကို ၁၅-၃-၂၀၁၉ ရက်နေ့၌ ပြု လုပ်ပြီးဖြစ်ပါကြောင်း ဖြေကြားထားရှိပါတယ်။ ကျွန်တော်တို့တင်ပြခဲ့တဲ့အထဲမှာ တနင်္သာရီတိုင်းဒေသကြီးနဲ့ မွန်ပြည်နယ်ကတော့ အမှိုက်စွန့်ပစ်မှုနှင့် ပတ်သက်လို့ရှိရင် အမှိုက်စွန့်ပစ်စနစ်နဲ့ အမှိုက်သိမ်းစနစ်ရှိပါတယ်။ အဆိုမှာတော့ အမှိုက်သိမ်းစနစ်ကို အမှိုက်ကနေပြီးတော့ Energy ထုတ်ဖို့အတွက်ကိုပဲ အဓိကအဆိုတင်သွင်းထားတာဖြစ်တဲ့အတွက် ကျန်တဲ့ တိုင်းဒေသကြီး/ပြည်နယ်ကတော့ အမှိုက်သိမ်းစနစ်နဲ့ပတ်သက်ပြီးလည်း အလေးပြီးတော့ ဖြေဆိုထားတာ ဖြစ်ပါတယ်။ ဒီ တနင်္သာရီတိုင်းဒေသကြီးနှင့် မွန်ပြည်နယ်ကတော့ အမှိုက်စွန့်ပစ်စနစ်ရော၊ အမှိုက်သိမ်းစနစ်ရော နှစ်ခုစလုံးကို ဖြေကြားထားတာကို တွေ့ရှိပါတယ်။ လွှတ်တော် ကိုယ်စားလှယ်ကြီးများဆွေးနွေးခဲ့တဲ့သုံးဦးမှာ ဗိုလ်မှူးအောင်ကျော်နှင်း၊ ဒေါ်စိုးနွယ်အေး၊ ဒေါ်ချိုချိုဝင်းတို့ကတော့ အထူးသဖြင့် 3 R လို့ခေါ်တဲ့ Internctional Solid Waste Management System ကို အမှိုက်သိမ်းတဲ့စနစ်ကို အဓိကထားပြီးတော့ ဆွေးနွေးသွားတာဖြစ်တဲ့အတွက် ဒီပြည်နယ်တွေကတော့ ဒီအကြောင်းနှင့်ပတ်သက်ပြီးတော့လည်း ဆောင်ရွက်လျက်ရှိကြောင်းကို ကျွန်တော့် အနေနဲ့ Highlights လုပ်ပြီး တင်ပြခြင်းဖြစ်ပါတယ်။ ရှမ်းပြည်နယ်နှင့်ပတ်သက်လို့ ဖြေကြားထားတာကတော့ တောင်ကြီးမြို့နယ်စည်ပင်သာယာ ရေးကော်မတီအနေဖြင့် တောင်ကြီးမြို့မှထွက်ရှိသော စွန့်ပစ်အမှိုက်တန်ချိန် ၇၅ တန်အား Organics Asia Co., Ltd ပူးပေါင်းပါဝင်တဲ့ ရွှေပြည့်စုံကုမ္ပဏီလီမိတက်တို့နှင့် စွန့်ပစ်အမှိုက်မှ လောင်စာ(Fuel) ထုတ်လုပ်ရောင်းချနိုင်ရေးအတွက် အကျိုးတူဆောင်ရွက်ရန် MoU နားလည်မှုစာချွန်လွှာအား ၃-၂၂၀၁၇ ရက်နေ့တွင် ရှမ်းပြည်နယ်အစိုးရအဖွဲ့ရဲ့ခွင့်ပြုချက်အရ လက်မှတ်ရေးထိုးခဲ့ပြီး ဆက်လက်ဆောင်ရွက်လျက်ရှိပါကြောင်း ဖြေကြားထားရှိပါတယ်။ မန္တလေးတိုင်းဒေသကြီးကတော့ မန္တလေး တိုင်းဒေသကြီးအတွင်းမှာရှိတဲ့ မန္တလေးတိုင်းဒေသကြီးစည်ပင်သာယာရေးအဖွဲ့အနေဖြင့် ၂၀၁၇ ခုနှစ် တွင် မန္တလေးမြို့တော်စွန့်ပစ်အမှိုက်စီမံခန့်ခွဲမှုမဟာဗျူဟာနှင့် လုပ်ငန်းစီမံချက်ကို ရေးဆွဲအတည်ပြု နိုင်ခဲ့ပြီး မန္တလေးမြို့တော်စည်ပင်သာယာရေးကော်မတီသည် စီမံချက်ကို စတင်အကောင်အထည်ဖော် ဆောင်ရွက်လျက်ရှိပါတယ်။ စီမံချက်တွင် ၂၀၁၇ ခုနှစ်မှ ၂၀၂၀ ခုနှစ်အထိ နှစ်တိုစီမံကိန်း၊ ၂၀၂၁ ခုနှစ်မှ ၂၀၂၅ ခုနှစ်အထိ နှစ်လတ်စီမံကိန်း၊ ၂၀၂၆ ခုနှစ်မှ ၂၀၃၀ ခုနှစ်အထိ နှစ်ရှည်စီမံကိန်းဟူ၍ နှစ်အလိုက်ပိုင်းခြားသတ်မှတ်ထားပါတယ်။ နည်းပညာအသစ်များ သွပ်သွင်းခြင်းအပိုင်းတွင် ၂၀၁၇ ခုနှစ်မှ ၂၀၂၀ ခုနှစ်အထိ နှစ်တိုကာလအတွင်း၌ Waste to Energy Plant တည်ဆောက်ရန် အော်ဂဲနစ်အမှိုက်များမှ မြေဩဇာနှင် Bio-gas ထုတ်လုပ်ခြင်းစသောနည်းလမ်းများအတွက် ဖြစ်နိုင်ချေလေ့လာခြင်းများ ဆောင်ရွက်ခြင်းများ ဆောင်ရွက်သွားရန် ဖြစ်ပါတယ်။ ၂၀၂၁ ခုနှစ်မှ ၂၀၂၅ ခုနှစ်အတွင်း အမှိုက်မှ စွမ်းအင်ထုတ်လုပ်ခြင်း၊ မြေဩဇာ၊ Bio-gds နှင့် တိရစ္ဆာန်အစားအစာ များ ထုတ်လုပ်ခြင်းတို့ကို စတင်ဆောင်ရွက်သွားရန် ဖြစ်ပါတယ်။ ၂၀၂၆ ခုနှစ်မှ ၂၀၃၀ ခုနှစ်အထိ နှစ်ရှည်ကာလတွင် စွန့်ပစ်အမှိုက်မှ စွမ်းအင်ထုတ်လုပ်ခြင်းကို ဆောင်ရွက်ရန် လျာထားထားရှိပါတယ်။ စွန့်ပစ်အမှိုက်စီမံခန့်ခွဲမှုမဟာစီမံချက်အတိုင်းဆောင်ရွက်လျက်ရှိပြီး Waste to Energy Plantဆောင်ရွက်ရန် လေ့လာဆန်းစစ်မှုများ ပြုလုပ်ပြီး ဆောင်ရွက်သွားမည်ဖြစ်ကြောင်း တင်ပြထားရှိပါ တယ်။ မန္တလေးတိုင်းဒေသကြီးအတွင်းမှာရှိတဲ့ ပြင်ဦးလွင်မြို့၊ ပုဂံမြို့၊ ညောင်ဦးမြို့၊ ကျောက်ဆည်မြို့၊ ပျော်ဘွယ်မြို့အစရှိတဲ့ မြို့ကြီးများတွင် သဘာဝပတ်ဝန်းကျင်ထိခိုက်မှုမရှိစေသည့် Semi Aerobic Landfill စနစ်အား ဂျပန်နည်းပညာဖြင့် စတင်ဆောင်ရွက်လျက်ရှိပါကြောင်းနှင့် မြစ်သားမြို့တွင် ပြည်တွင်းတပ်ဆင်ထုတ်လုပ်သောအမှိုက်မီးရှို့စက်အား ၂၀၁၉-၂၀၂၀ ဘဏ္ဍာရေးနှစ်တွင် လျာထားဆောင်ရွက်သွားမည်ဖြစ်ပါကြောင်း ဖြေကြားထားရှိပါတယ်။ နေပြည်တော်မှာတော့ နယ်နိမိတ်အတော အတွင်းမှာ နေ့စဉ်ထွက်ရှိတဲ့ အမှိုက်တန်ချိန်ဟာ ၂၅၀ တန်ခန့်ရှိပါတယ်။ ပုဗ္ဗသီရိမြို့နယ်အမှိုက်စုပုံ နေရာ(၁)၊ လယ်ဝေးမြို့နယ်အမှိုက်စုပုံနေရာ(၂)နှင့် တပ်ကုန်းမြို့နယ်အမှိုက်စုပုံနေရာ(၃)တို့မှာ စွန့်ပစ် လျက်ရှိပါတယ်။ အမှိုက်စုပုံနေရာ(၁)မှာ နေ့စဉ်တန် ၂၀၀ ခန့် စွန့်ပစ်လျက်ရှိပါတယ်။ ၂၀၁၆ ခုနှစ် ဇူလိုင်လမှစတင်ပြီး စွန့်ပစ်အမှိုက်များကို မြေသားဖုံးအုပ်တဲ့စနစ်(Controlled Landfil) စနစ်ကို ပြောင်းလဲကျင့်သုံးခဲ့ပါတယ်။ စွန့်ပစ်အမှိုက်စုပုံနေရာ(၁)မှာ မြေနေရာဧက ၁၀၀ ကျော်ရှိပါတယ်။ လောလောဆယ် ၂၀၁၆ ခုနှစ်ကစပြီး နှစ်နှစ်တာ စွန့်ပစ်မှုအတွက် ၄.၆ ဧကအသုံးပြု နိုင်ပြီးတော့ ကျန်ရှိတဲ့မြေတွေအတွက် ၂၀၃၀ ခုနှစ်အထိ အသုံးပြု နိုင်သောအခြေအနေရှိကြောင်း သိရှိရပါတယ်။ စွန့်ပစ်ပြီးမြေသားဖုံးအုပ်ထားတဲ့နေရာတွေမှာလည်း သဘာဝပတ်ဝန်းကျင်ထိန်းသိမ်းနိုင်မယ့် သစ်ပင် များကို ပြန်လည်စိုက်ပျိုးနိုင်တဲ့အနေအထားမျိုး ဖြစ်ပါတယ်။ အမှိုက်မှမီးရှို့၍ ထွက်ရှိလာတဲ့ အပူရှိန် ကို အသုံးပြုပြီးတော့ လျှပ်စစ်ဓာတ်အားထုတ်လုပ်နိုင်ရေးအတွက် စက်ရုံတည်ဆောက်ရန် မတည် ရင်းနှီးငွေ ကြီးမားတာရယ်၊ လည်ပတ်လုပ်ဆောင်တဲ့အချိန်အတွင်းမှာ ပြုပြင်ထိန်းသိမ်းစရိတ်ငွေကြေး စိုက်ထုတ်ရမှုများပြားတာရယ်၊ လောလောဆယ်မှာ Controlled Landfill စနစ်ဖြင့် အမှိုက်စုပုံတဲ့နေရာမြေနေရာလုံလောက်မှုရှိနေသေးတာကြောင့် အမှိုက်မှ စွမ်းအင်ထုတ်လုပ်ခြင်း(Waste to Energy Plant)ကို ရေရှည်စီမံကိန်းဖြင့်သာ ဆက်လက်၍ အဆင့်ဆင့်စီမံဆောင်ရွက်သွားမည်ဖြစ်ကြောင်း နေပြည်တော်စည်ပင်သာယာရေးမှ ဖြေကြားထားရှိတာကို တွေ့ရှိရပါတယ်။ ရန်ကုန်တိုင်းဒေသကြီး ဖြေကြားချက်နှင့်ပတ်သက်ပြီး ဆက်လက်ပြီးတင်ပြသွားမှာ ဖြစ်ပါတယ်။ ရန်ကုန်မြို့တော်စည်ပင်သာယာရေးကော်မတီ ပတ်ဝန်းကျင်ထိန်းသိမ်းရေးနှင့် သန့်ရှင်းရေးဌာနအနေ ဖြင့် ရန်ကုန်မြို့တော်စည်ပင်သာယာရေးနယ်နိမိတ်အတွင်းမှာရှိတဲ့ မြို့နယ် ၃၃ မြို့နယ်မှ ထွက်ရှိတဲ့ အမှိုက်များကို စုစည်းသိမ်းဆည်းပြီး သယ်ယူ၍ နောက်ဆုံးစွန့်ပစ်အမှိုက်ပုံများကို စွန့်ပစ်လျက်ရှိရာ တစ်ရက်လျှင် အမှိုက်ထွက်ရှိမှုစုစုပေါင်းတန်ချိန် ၂၃၀၀ မှ ၂၅၀၀ အတွင်းရှိပြီး ထိန်ပင်နောက်ဆုံး စွန့်ပစ်အမှိုက်ပုံတွင် တစ်ရက်လျှင် ၁၂၀၀ မှ ၁၃၅၀ တန်ခန့်၊ ထားဝယ်ချောင်နောက်ဆုံးစွန့်ပစ် အမှိုက်ပုံတွင် တစ်ရက်လျှင် ၁၀၀၀ မှ ၁၁၀၀ တန်ခန့်၊ ဒလနောက်ဆုံးစွန့်ပစ်အမှိုက်ပုံတွင် တစ်ရက် လျှင် ၂၂ တန်မှ ၂၅ တန်ခန့်၊ ဆိပ်ကြီးခနောင်တိုနောက်ဆုံးစွန့်ပစ်အမှိုက်ပုံတွင် တစ်ရက်လျှင် ရှစ်တန်ခန့် နေ့စဉ်စွန့်ပစ်လျက်ရှိပါတယ်။ လောလောဆယ် ယခုအခါမှာ Model Project အဖြစ် ရွှေပြည်သာမြို့နယ် လှော်ကားလမ်းမှာ တစ်ရက်လျှင် တန် ၆၀ အမှိုက်မီးရှို့နိုင်တဲ့ အမှိုက်မှ စွမ်းအင်ထုတ်လုပ်တဲ့စက်ရုံ(Yangon Waste to Energy Plant-YWTEP)99): gofei Ministry of Environment Japan qe ရန်ကုန်မြို့တော်စည်ပင်သာယာရေးကော်မတီတို့ပူးပေါင်းပြီး ကာဗွန်လျှော့ချရေးအစီအစဉ်အရ JFE Engineering Corporation ရဲ့ နည်းပညာဖြင့်တည်ဆောက်ပြီး လည်ပတ်လျက်ရှိပါတယ်။ ရန်ကုန်မြို့တော်စည်ပင်သာယာရေးကော်မတီအနေဖြင့် ၂၀၁၂ ခုနှစ် ဒီဇင်ဘာလ၌ နောက်ဆုံးစွန့်ပစ် အမှိုက်ပုံကြီးနှစ်ခုဖြစ်တဲ့ ထိန်ပင်နောက်ဆုံးစွန့်ပစ်အမှိုက်ပုံ၌ အမှိုက်တစ်လွှာမြေကြီးတစ်လွှာ ဖုံးအုပ်တဲ့စနစ် Sanitury Landfill နှင့် ထားဝယ်ချောင်နောက်ဆုံးစွန့်ပစ်အမှိုက်ပုံမှာ အမှိုက်မီးရှို့ခြင်း (Incineration Plant)အားလည်းကောင်း၊ စွန့်ပစ်အမှိုက်ပုံမှစွမ်းအင်ထုတ်လုပ်ခြင်း (Waste to Energy)စီမံကိန်းများ အကောင်အထည်ဖော်ဆောင်ရွက်နိုင်ရေးအတွက် တင်ဒါခေါ်ယူခဲ့ ပါတယ်။ ကုမ္ပဏီနှစ်ခုမှ တင်ဒါအောင်မြင်ခဲ့ပါတယ်။ တင်ဒါအောင်မြင်တဲ့ကုမ္ပဏီနှစ်ခုက လုပ်ငန်း အကောင်အထည်ဖော်ဆောင်ရွက်နိုင်ရန်အတွက် လျှပ်စစ်နှင့်စွမ်းအင်ဝန်ကြီးဌာနနှင့် လျှပ်စစ် တစ်ယူနစ်ရောင်းချဈေးနှုန်း PPA ကိစ္စနှင့်ပတ်သက်ပြီး စာချုပ်ချုပ်ဆိုနိုင်ခြင်းမရှိတဲ့အတွက် တင်ဒါလုပ်ငန်းစဉ်ကို ပယ်ဖျက်ခဲ့ရတာဖြစ်ပါတယ်။ ယခုအခါမှာတော့ လှိုင်သာယာမြို့နယ်၊ ထိန်ပင်နောက်ဆုံးစွန့်ပစ်အမှိုက်ပုံမှာ ပိုလန်နိုင်ငံ ODA(Other Development Association)caq:eçse enseigɔtədb@gmaşor Mechanical Biologicdl Treatment နည်းစနစ်ဖြင့် အမှိုက်များချေဖျက်ပြီး ထုတ်ကုန်ရရှိနိုင်ရန် အမှိုက်များအား အလိုအလျောက်ခွဲခြားတဲ့စနစ်ဖြင့် ခွဲခြားဆောင်ရွက်ခြင်း၊ လေမဲ့စနစ်ဖြင့် ချေဖျက်ခြင်း(Anaerobic Digestion)နည်းစဉ် အသုံးပြုပြီးတော့ CNG ထုတ်လုပ်ခြင်း၊ Liquid CO2 ထုတ်လုပ်ခြင်း၊ စွမ်းအားပြည့်လောင်စာတောင့် Refuse Derived Fuel ထုတ်လုပ်ခြင်း၊ သဘာဝမြေဆွေး ထုတ်လုပ်ခြင်း(Compost)တို့ကို ရည်ရွယ်ပြီးတော့ ယူရို သန်း ၅၀ လောက် ခန့်မှန်းကုန်ကျမယ့် တန် ၁၀၀၀ ကျ စက်ရုံတစ်ခုတည်ဆောက်နိုင်ဖို့အတွက် လျာထားပြီးတော့ညှိနှိုင်းလျက်ရှိပါတယ်။ ဒီနေရာ မှာ ဖြည့်စွက်တင်ပြလိုတာကတော့ Mechanical Biological Treatment စနစ်နဲ့ ဆောင်ရွက်သွား ဖို့ လျာထားထားတဲ့အကြောင်းရင်းကတော့ စိုထိုင်းဆများတဲ့အမှိုက်ရဲ့ အခြေအနေကြောင့် ဖြစ်ပါတယ်။ နောက် ရန်ကုန်မြို့တော်နယ်နိမိတ်အတွင်းမှာရှိတဲ့ အမှိုက်စုပုံရန်မြေနေရာနည်းပါးတဲ့ ထားဝယ်ချောင် နောက်ဆုံးစွန့်ပစ်အမှိုက်ပုံမှာလည်း အမှိုက်မီးရှို့၍ စွမ်းအင်ထုတ်လုပ်တဲ့နည်းစဉ်(Waste to Energy)နှင့် အမှိုက်တွေကို ပြန်လည်ပြုပြင်သန့်စင်ခြင်းလုပ်ငန်းစဉ် Recycling Facility တို့အပါအဝင် သင့်လျော်တဲ့နည်းလမ်းများနှင့် ဆောင်ရွက်နိုင်ဖို့အတွက် နောက်ဆုံးစွန့်ပစ်အမှိုက်ပုံမှ အမှိုက်များကို ရန်ကုန်မြို့တော်စည်ပင်သာယာရေးကော်မတီနှင့် ဂျပန်နိုင်ငံပတ်ဝန်းကျင် ထိန်းသိမ်းရေးဝန်ကြီးဌာနတို့ပူးပေါင်းပြီးတော့ ဆက်လက်ဆောင်ရွက်လျက်ရှိပါတယ်။ ယခုအခါမှာ အမေရိကန်ဒေါ်လာသန်း ၁၀၀ ခန့်ကုန်ကျမယ့် တန် ၁၀၀၀ ကျ Incineration Plant တစ်ခုကို တည်ဆောက်ဖို့လျာထားပြီးတော့ Feasibility Study ဆောင်ရွက်လျက်ရှိကြောင်း ဖြေကြားထား ရှိပါတယ်။ ဒီနှစ်ခုမှာတော့ ထိန်ပင်နှင့် ထားဝယ်ချောင်နှစ်ခုရဲ့ အမှိုက်မှာ Composes ပါဝင်တဲ့ ရာခိုင်နှုန်းက တူညီခြင်းမရှိပါဘူး။ ထိန်ပင်ရဲ့ အမှိုက်ရဲ့ အနေအထားက စိုထိုင်းဆများတဲ့ Force and Organic openfim op:[93:$oss[yooosaozas Incineration Plant në 23:opszalos အတွင်းထဲမှာရှိတဲ့ ပစ္စည်းတွေရဲ့ လိုအပ်တဲ့ပြုပြင်ပြောင်းလဲမှုတွေကို အများအပြားလိုအပ်တာဖြစ်ပါ တယ်။ နောက်ဆုံးအခြေအနေအရတော့ Mechanicd Biologicd Treatment နဲ့သွားမယ်ဆိုရင်တော့ ပိုမိုပြီးတော့ သင့်လျော်မယ့် ငွေကြေးကုန်ကျမှုသက်သာပြီးတော့ နောက်ပိုင်းမှာ ပြင်ဆင်မှုအပိုင်း တွေမှာ သက်သာမယ်ဆိုတဲ့အနေအထားမျိုးအရ ကျွန်တော်တို့စူးစမ်းလေ့လာနေခြင်းဖြစ်ပါတယ်။ တင်ပြပါအတိုင်း စွန့်ပစ်ပစ္စည်းအမှိုက်များကြောင့် သဘာဝပတ်ဝန်းကျင်ထိခိုက်ပျက်စီးမှုအား လျှော့ချနိုင်ရန် တိုင်းဒေသကြီးနှင့် ပြည်နယ်အသီးသီးမှ ထွက်ရှိတဲ့အမှိုက်ပမာဏအလျောက် ရေတို ရေရှည်စီမံကိန်းများချမှတ်ပြီး သုံးစွဲနိုင်သောဘဏ္ဍာငွေအခြေအနေအရ ကြိုးပမ်းဆောင်ရွက်လျက်ရှိ ကြောင်း တွေ့ရှိရပါတယ်။ စွန့်ပစ်အမှိုက်များကို သဘာဝပတ်ဝန်းကျင်ထိခိုက်မှုမရှိအောင် ဆောင်ရွက်ရာတွင် ဘဏ္ဍာ ငွေကြေးသုံးစွဲနိုင်မှု၊ နိုင်ငံသားများ၏ဝင်ငွေ၊ အမှိုက်စွန့်ပစ်မှုနည်းလမ်းရွေးချယ်ရာတွင် အမှိုက်တွင်ပါဝင်သော ပစ္စည်းအချိုးအဆနှင့် အမှိုက်စွန့်ပစ်ရန်နေရာတို့အားချိန်ဆပြီးတော့ သင့်လျော်တဲ့နည်းလမ်းများကို ရွေးချယ်ရပါတယ်။ နေပြည်တော်စည်ပင်သာယာရေးနယ်မြေမှာ ယခုအခါ Controlled landfi စနစ်ကို ကျင့်သုံးပါတယ်။ ထိုကြောင့် အမှိုက်တစ်တန်လျှင် မော်တော်ယာဉ်နှင့် ယန္တရားတန်ဖိုးမပါ သုံးစွဲငွေခန့်မှန်း အမှိုက်တစ်တန်လျှင် ၇၅၀၀ ကျပ် ကုန်ကျတာဖြစ်ပါတယ်။ ရန်ကုန်စည်ပင် သာယာရေးနယ်မြေမှာတော့ ယခင်သုံးစွဲနေခဲ့တဲ့ open dumping စနစ်အတိုင်းပဲ ဆက်လက် ကျင့်သုံးလျက်ရှိပါတယ်။ သို့သော်လည်း သယ်ယူပို့ဆောင်မှုအခြေအနေအရ အမှိုက်တစ်တန်လျှင် ၁၇၅၀၀ ကျပ် ကုန်ကျလျက်ရှိပါတယ်။ နိုင်ငံတကာမှာ အမှိုက်စွန့်ပစ်ရန် သုံးစွဲကုန်ကျမှုများကို လေ့လာတဲ့အခါမှာတော့ Controlled landfill နည်းလမ်းကိုပဲ အသုံးပြု ကြပါတယ်။ အသုံးပြုတဲ့အခါမှာ အမှိုက်တစ်တန်ကို 42 US ဒေါ်လာကနေပြီး 68.5 US ဒေါ်လာအထိကုန်ကျ ပါတယ်။ Incinerotion Plant နဲ့အသုံးပြုမယ်ဆိုလို့ရှိရင်တော့ အမှိုက်တစ်တန်ရဲ့ ကုန်ကျမှုတန်ဖိုးက 337 US ဒေါ်လာအထိကုန်ကျတဲ့အတွက် အမှိုက်တစ်တန်စွန့်ပစ်နိုင်ရန်အတွက် Landfill နှင့် နှိုင်းယှဉ်မယ်ဆိုရင်တော့ ငွေကြေးပမာဏ အနည်းဆုံး ၅ ဆ မှ ၈ ဆအထိ ပိုမိုသုံးစွဲကုန်ကျသည်ကို တွေ့ရှိရမှာ ဖြစ်ပါတယ်။ ထို့ကြောင့် အမှိုက်စွန့်ပစ်မှုနည်းလမ်းကျင့်သုံးမှုအရ ငွေကြေးသုံးစွဲမှုမြင့်မားလာသဖြင့် ပြည်သူ လူထုထံမှကောက်ခံရမယ့်နှုန်းထားတွေကလည်း တိုးမြှင့်ဖို့လိုအပ်လာမှာဖြစ်တဲ့အတွက် ချင့်ချိန်ဆောင်ရွက် ဖို့လည်း လိုအပ်မှာဖြစ်ပါတယ်။ တင်ပြပါဇယားမှာတော့ ဝင်ငွေမြင့်မားပြီးတော့ အမှိုက်စွန့်ပစ်ရန် နေရာနည်းပါးတဲ့နိုင်ငံများဖြစ်တဲ့ ဂျပန်၊ ကိုရီးယား၊ စင်ကာပူနိုင်ငံတို့မှာ အပြာရောင်နှင့်ပြထားတဲ့ လိုင်းတွေ ဖြစ်ပါတယ်။ အဲဒီနိုင်ငံတွေမှာတော့ စွန့်ပစ်တဲ့ပုံစံတစ်မျိုးဖြစ်ပြီးတော့ ဝင်ငွေနည်းပါးသော နိုင်ငံများ အဝါရောင်နှင့်ပြထားသော ကမ္ဘောဒီးယား၊ မလေးရှား၊ ဖိလစ်ပိုင်တို့မှာတော့ အမှိုက် စွန့်ပစ်မှုနည်းလမ်းတွေ၊ အသုံးပြုမှုတွေ ကွာခြားတာကို တွေ့ရှိရမှာပါ။ အဲဒီမှာတွေ့ရှိရတဲ့ ဂျပန်တို့၊ ကိုရီးယားတို့၊ စင်ကာပူတို့မှာတော့ အခုနကပြောသလို Incineration Plant တွေဟာ ၄၀ ရာခိုင်နှုန်းအထက်မှာရှိပြီးတော့ ကမ္ဘောဒီးယားတို့၊ ကျန်တဲ့ဝင်ငွေနည်းပါးတဲ့နိုင်ငံတွေကတော့ Incineration Plant ကို ၁၀ ရာခိုင်နှုန်းအောက်မှာ ဆောင်ရွက်နေတာကို တွေ့ရှိရမှာဖြစ်ပါတယ်။ ဒါကြောင့်မို့လို့ EU နိုင်ငံများဖြစ်တဲ့ ဂျပန်၊ ကိုရီးယားနှင့် စင်ကာပူနိုင်ငံတို့မှာ တင်ပြပါဇယားအတိုင်း Incineration Plant ကိုအသုံးပြုပြီးတော့ အမှိုက်စွန့်ပစ်မှုကို သူတို့ရဲ့ လျာထားသတ်မှတ်ထားတဲ့ အတိုင်း အမှိုက်စွန့်ပစ်မှု ၄၀ ရာခိုင်နှုန်းဝန်းကျင်ရှိပေမဲ့လို့ လက်ရှိတိုးတက်ပါတယ်ဆိုတဲ့ အမေရိကန် ပြည်ထောင်စုမှာ Incineration Pldnt နဲ့ဆောင်ရွက်နေတာ တင်ပြပါအတိုင်း ၇.၅ ရာခိုင်နှုန်း၊ ဒါ ၂၀၁၅ ခုနှစ်စာရင်းအရ ဖြစ်ပါတယ်။ ရုရှားနိုင်ငံမှာ ၂၀၁၄ ခုနှစ်မှာ သုံးရာခိုင်နှုန်းသာ Incineration Plant တွေ ဆောင်ရွက်နေဆဲ ဖြစ်ပါတယ်။ ဗီယက်နမ်မှာ ၁၀ ရာခိုင်နှုန်း၊ ထိုင်းနိုင်ငံမှာ ခုနစ်ရာခိုင်နှုန်းနှင့် မလေးရှားမှာ တစ်ရာခိုင်နှုန်းတို့သာ Incineration Plant နဲ့အမှိုက်များကို စွန့်ပစ်ပြီး ကျန်တဲ့ဟာကတော့ Waste to landfil စနစ်ကိုပဲ အဓိကအားပြုပြီး ဆောင်ရွက်နေတာကို ယခုတင်ပြပါဇယားအတိုင်းတွေ့ရှိရမှာဖြစ်ပါတယ်။ ထို့အပြင် မြန်မာနိုင်ငံတွင် စွန့်ပစ်သောအမှိုက်များတွင် ပါဝင်မှုအချိုးအစားအရ စိုထိုင်းဆဟာ UN Environment m 6Yw9003:ąjoš opb860Egclosofi Food/Organic Waste m 28 ရာခိုင်နှုန်းအထိ ပါဝင်တဲ့အတွက် အပူပေး၍စွမ်းအင်ရယူတဲ့ Incineration Plant ကို soup: Olamiwdiş Q:9:op:sad:Glyos:od Mechanical Biological Treatment နည်းလမ်းတို့ကို စွန့်ပစ်အမှိုက်ပုံများရှိတဲ့ အမှိုက်ပါဝင်မှု အချိုးအဆအလိုက် စူးစမ်းလေ့လာပြီးမှ ပိုမိုသင့်လျော်တဲ့နည်းလမ်းကို ရွေးချယ်ရန်လိုအပ်လျက်ရှိတာကိုလည်း တွေ့ရှိရမှာဖြစ်ပါတယ်။ သို့ဖြစ်၍ မြန်မာနိုင်ငံတွင် ရန်ကုန်၊ မန္တလေးနှင့် အမှိုက်စွန့်ပစ်ရန် နေရာခက်ခဲသော မြို့ကြီးတို့တွင် Waste to Energy Plant များ ထူထောင်ဆောင်ရွက်သင့်သော်လည်း အမှိုက်စွန့်ပစ်ရန် မြေနေရာရရှိနိုင်သော မြို့များတွင် ဘဏ္ဍာငွေကြေးအသုံးစရိတ်ထိန်းညှိနိုင်ရန် Controlled Landfill များအသုံးပြုခြင်းဟာ အချိန်အတိုင်းအတာတစ်ခုအထိ သင့်လျော်နေမည်ဖြစ်ပါတယ်။ ယခုအခါမှာ ရန်ကုန်မြို့တွင် Waste to Energy Pilot Project အဖြစ် လှော်ကားစက်ရုံ တည်ထောင်ပြီး လည်ပတ်ဆောင်ရွက်နေခြင်း၊ လှိုင်သာယာ၊ ထိန်ပင်စွန့်ပစ်အမှိုက်ပုံတွင် တန် ၁၀၀၀ ကျ Mechanicd Biological Treqtment နည်းစဉ်ဖြင့်ဆောင်ရွက်နိုင်ရန် ပိုလန်နိုင်ငံရဲ့ ODA အထောက်အပံ့ဖြင့် Feasibility Study လုပ်ဆောင်နေခြင်း၊ ထားဝယ်ချောင်စွန့်ပစ်အမှိုက်ပုံတွင် တန် ၁၀၀၀ ကျ Incineration Plant စက်ရုံတည်ဆောက်နိုင်ရန် ဂျပန်နိုင်ငံနှင့်ပူးပေါင်း၍ စမ်းသပ် လေ့လာမှုများဆောင်ရွက်နေခြင်းနှင့် မန္တလေး၊ တောင်ကြီး၊ စစ်ကိုင်း၊ ထားဝယ်နှင့် မော်လမြိုင်တို့တွင် ဘဏ္ဍာရေးအခြေအနေနှင့်အညီ ရေရှည်စီမံကိန်းများ စနစ်တကျချမှတ်၍ Waste to Energy Plant များတည်ဆောက်နိုင်ရေး၊ အမှိုက်များမီးရှို့ ဖျက်ဆီးနိုင်ရေးတို့ကို တင်ပြပါအတိုင်းအလေးထား၍ စီမံဆောင်ရွက်လျက်ရှိနေပြီဖြစ်ပါတယ်။ ဒါကြောင့်မို့လို့ ရန်ကုန်တိုင်းဒေသကြီး၊ ရွှေပြည်သာမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးဉာဏ်လင်းရဲ့ အဆိုနှင့် ပတ်သက်ပြီး လွှတ်တော်မှမှတ်တမ်းတင် ထားရှိ စောင့်ကြည့်ပေးနိုင်ပါရန် လေးစားစွာတင်ပြအပ်ပါတယ်။ ကျေးဇူးတင်ပါတယ်။</speech>
<speech type='speaker'>အဆိုရှင်ရဲ့ သဘောထားပြောပါ</speech>
<speech><mp id='473'>ဦးဉာဏ်လင်း(ရွှေပြည်သာမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် အားလုံးကို နှစ်လုံးစိတ်ဝမ်းအေးချမ်းကြပါစေလို့ ဆုတောင်းမေတ္တာပို့သအပ်ပါတယ်။ ကျွန်တော့်အနေနဲ့ ဒီအဆိုကို ပါဝင်ဆွေးနွေးသွားကြတဲ့ ပြည်သူ့လွှတ်တော်ကိုယ်စားလှယ်များ ဖြစ်တဲ့ ဗိုလ်မှူးအောင်ကျော်နှင်း(တပ်မတော်သားကိုယ်စားလှယ်)၊ ဒေါ်စိုးနွယ်အေး(တံတားဦးမဲဆန္ဒနယ်)၊ ဒေါ်ချိုချိုဝင်း(မော်လိုက်မဲဆန္ဒနယ်)၊ ဦးဝင်းမင်း(လှိုင်သာယာမဲဆန္ဒနယ်)တို့ကို တိုင်းသူပြည်သားများ အတွက် အမှန်တကယ်လိုအပ်နေတဲ့ ကဏ္ဍတွေကို အသေးစိတ် ရှင်းလင်းတင်ပြဆွေးနွေးသွားတဲ့ အတွက်ကြောင့် ကျေးဇူးတင်ပါတယ်လို့ ဒီနေရာကနေ ပြောကြားလိုပါတယ်။ ကျွန်တော်ဒီအဆိုကိုတင်ရတဲ့ အကြောင်းမှာဆိုလို့ရှိရင် ဥက္ကဋ္ဌကြီးခင်ဗျား။ အကြောင်းအရင်း နှစ်ရပ်ရှိပါတယ်။ (၁)အကြောင်းအရင်းကတော့ မြင်နိုင်စွမ်းရှိတဲ့ အကြောင်းအရာတွေဖြစ်ပြီးတော့ (၂)ကတော့ မမြင်နိုင်စွမ်းရှိတဲ့ အကြောင်းအရာတွေဖြစ်ပါတယ်။ မမြင်နိုင်စွမ်းရှိတဲ့ အကြောင်းအရာ နှင့်ပတ်သက်ပြီးတော့ တင်ပြရမယ်ဆိုရင် ဒီအမှိုက်ပုံတွေကနေပြီးတော့ Greenhouse Gus တွေ gooosufu Methane o Nitrogen of Soosaozudback aqê mai cosso sąçeicosa ပေါက်ပြဲစေတယ်။ အိုဇုန်းလွှာပေါက်ပြဲသွားတဲ့အခါမှာ ခရမ်းလွန်ရောင်ခြည်ကို မထိန်းနိုင်တော့ဘဲနဲ့ Global Warming 988:60)? mot3 :(09000f qs:copodszales Climed Change တွေဖြစ်ပြီးတော့ မြောက်ဝင်ရိုးစွန်း ရေခဲရည်ပျော်တယ်။ ဒီနေ့ပဲ CNN နဲ့ BBC New ကနေပြီးတော့ ကြေညာသွားပါတယ်။ Nction Academy Of Sciences အမေရိကန်ပြည်ထောင်စု ကနေပြီးတော့ ၂၁၀၀ ခုနှစ်မှာ ပင်လယ်ရေမျက်နှာပြင်ဟာ ၂ မီတာတက်မယ်လို့ ဒီနေ့ပဲ ကြေညာ သွားပါတယ်။ အဲဒီတော့ ရာသီဥတုတွေက ဖောက်ပြန်ပြောင်းလဲနေတယ်။ ဒါဟာ Greenhouse Gus ကြောင့်ပါ။ အမှိုက်ပုံကထွက်တယ်။ ဒီဟာနှင့်ပတ်သက်ပြီးတော့ တစ်ကမ္ဘာလုံးမှာရှိတဲ့ ကမ္ဘာသူ၊ ကမ္ဘာသားအားလုံးမှာတာဝန်ရှိပါတယ်။ နိုင်ငံတိုင်းမှာ တာဝန်ရှိပါတယ်။ ကျွန်တော်တို့ သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီးဌာနမှာလည်း တာဝန် ရှိပါတယ်။ ဒီလိုတာဝန်ရှိတဲ့ ဝန်ကြီးဌာနတွေအနေနဲ့ အခုလိုကိစ္စမျိုးတွေမှာဆိုလို့ရှိရင် ပြည်သူ့ လွှတ်တော်ကိုတက်ရောက်ပြီးတဲ့အခါကျတော့ မိမိနှင့် တာဝန်ရှိတဲ့အပိုင်းကို လွှတ်တော်ကြီးမှတစ်ဆင့် ပြည်သူများကို ရှင်းလင်းတင်ပြနိုင်ရေးအတွက် နောင့်နောင်စီမံဆောင်ရွက်ပေးသင့်ကြောင်းကို ပြည်သူ့ လွှတ်တော်ဥက္ကဋ္ဌကြီးကို အကြံပြု ဆွေးနွေးတင်ပြအပ်ပါတယ်။ နောက်တစ်ခုကလည်း ပြည်သူ့ကျန်းမာရေးပါ။ ဒီအမှိုက်ပုံတွေက ကြည့်လိုက်လို့ရှိရင်တော့ စည်ပင်သာယာနဲ့ပဲဆိုင်သလိုဖြစ်ကြသော် လည်း အမှိုက်ပုံကနေ ထွက်လာတဲ့ဆိုးကျိုးတွေက ကျွန်တော်ပြောသလို သယံဇာတနှင့် သဘာဝ ပတ်ဝန်းကျင်ထိန်းသိမ်းရေးဝန်ကြီးဌာန ထိခိုက်တယ်။ ပြည်သူ့ကျန်းမာရေးကို ထိခိုက်တယ်။ ဒီနေရာ ကနေပြီးတော့ ပိုးမွှားတွေကို သယ်ဆောင်ပျံ့နှံ့စေနိုင်တဲ့ ခွေးတို့၊ ယင်တို့၊ ခြင်တို့ ၊ ကြွက်တို့ ပေါက်ဖွား တယ်။ ဒီကနေမှတစ်ဆင့် ကူးစက်ရောဂါတွေဟာ ပျံ့ပွားပြီးတော့ ကြွက်ကနေပြီးတော့ ပလိပ်ရောဂါ၊ ခြင်ကနေပြီးတော့ ငှက်ဖျားရောဂါတို့၊ ဆင်ခြေထောက်ရောဂါတို့ ဒီလိုရောဂါတွေကိုဖြစ်တဲ့အခါမှာ ကျန်းမာရေးနှင့် အားကစားဝန်ကြီးဌာနနှင့်ပါ သက်ဆိုင်ပါတယ်။ ဒါပေမဲ့ ဒီဌာနဆိုင်ရာတွေအနေနဲ့ ဒီလောက်အရေးကြီးတဲ့ ကိစ္စကို ပြည်သူ့လွှတ်တော်မှတစ်ဆင့် ပြည်သူများကို ရှင်းလင်းတင်ပြခြင်း မပြု တာကိုတွေ့ရှိရပါတယ်။ ဒါကြောင့်မို့လို့ ဒီကိစ္စတွေကိုလည်းပဲ ပြည်သူ့လွှတ်တော်ဥက္ကဋ္ဌကြီးမှ နောင့်နောင်ကိစ္စများမှာ အကျုံးဝင်သက်ဆိုင်သူများအားလုံးက ပြည်သူကိုအလေးထားပြီးတော့ ပါဝင်ဆွေးနွေးဖို့ စီမံဆောင်ရွက်ပေးသင့်တယ်လို့ အကြံပြု တင်ပြအပ်ပါတယ်။ နောက်တစ်ခုအနေနဲ့ကတော့ ဒီနေ့ ကျွန်တော်တို့ နေပြည်တော်စည်ပင်သာယာရေးကော်မတီ ကနေပြီးတော့ ဆွေးနွေးသွားတဲ့အခါမှာ ကျွန်တော်တို့ စစ်ကိုင်းတိုင်းဒေသကြီး၊ တနင်္သာရီ တိုင်းဒေသကြီး၊ မွန်ပြည်နယ်၊ ရှမ်းပြည်နယ်၊ ရန်ကုန်တိုင်းဒေသကြီး၊ မန္တလေးတိုင်းဒေသကြီးတို့ဟာ ဆိုလို့ရှိရင် ဒီကိစ္စနှင့်ပတ်သက်ပြီးတော့မှ တချို့တိုင်းတွေမှာ MOU တွေထိုးပြီးတဲ့ အဆင့်ထိ ဖြစ်ပြီးတော့ မီးရှို့စက်တွေ တည်ဆောက်ဖို့၊ နောက်တစ်ခါ Waste to Energy Plant တွေ တည်ဆောက်ဖို့ စီစဉ်ဆောင်ရွက်နေပါပြီ။ တကယ်လို့ ဒီဟာနှင့်ပတ်သက်ပြီးတော့ အားလုံးကို မှတ်တမ်းတင်ရုံပဲထားမယ်ဆိုလို့ရှိရင် ဒီလိုဆောင်ရွက်နေတဲ့ တိုင်းဒေသကြီးနှင့် ပြည်နယ်အတွက်က အရှိန်အဟုန်က ရပ်တန့်သွားနိုင်ပါတယ်။ ဒါကြောင့်မို့လို့ ကျွန်တော် ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ် များကို တင်ပြလိုတာက ရန်ကုန်မြို့တော်စည်ပင်သာယာရေးကော်မတီက တင်ပြချက်အရကိုက တစ်စိတ်တစ်ပိုင်းကို အတည်ပြု ဆောင်ရွက်နေပြီးတော့၊ တစ်စိတ်တစ်ပိုင်းကိုတော့ စောင့်ကြည့်ပြီးတော့ မှတ်တမ်းတင်စောင့်ကြည့်သွားမယ်ဆိုလို့ရှိရင်တော့ ပိုမိုသင့်လျော်မယ်လို့ ကျွန်တော် အကြံပြု တင်ပြ လိုပါတယ်။ ဒါကြောင့်မို့လို့ ကျွန်တော် လက်ရှိပဂတိအခြေအနေအတိုင်း တင်ပြတာပါ။ ကျွန်တော့် အနေနဲ့ကတော့ ဒီလောက်ပါပဲခင်ဗျား။</speech>
<speech type='speaker'>သဘောတူအဆိုရှင်အနေနဲ့ ဒီအဆိုအပေါ်မှာ သဘောထားပြောရမှာဖြစ်ပါတယ်။ အတည်ပြုဖို့လား၊ အတည်မပြုဖို့လား။ ဒါမှမဟုတ်လို့ရှိရင် ဝန်ကြီးဌာနက တင်ပြထားတဲ့ မှတ်တမ်းတင်စောင့်ကြည့်ဖို့လား။ တစ်ခုခုတော့ ခပ်ပြတ်ပြတ်တင်ပြရမှာဖြစ်ပါတယ်။</speech>
<speech><mp id='473'>ဦးဉာဏ်လင်း(ရွှေပြည်သာမဲဆန္ဒနယ်)</mp>ဟုတ်ကဲ့။ ဥက္ကဌကြီးခင်ဗျား။ ဒီတိုင်းဆိုလို့ရှိရင် ကျွန်တော်တို့ အခုလက်ရှိ MOU လက်မှတ်ထိုးပြီးဆောင်ရွက်နေတဲ့ တိုင်းဒေသကြီး/ ပြည်နယ်တွေနဲ့ ပတ်သက်ပြီးတော့ ဆက်လက်ဆောင်ရွက်နေခြင်းကို မှတ်တမ်းတင်ပေးဖို့နဲ့ မလုပ်ဆောင်ရသေးတဲ့ အမှိုက်မရှိလို့၊ ဘတ်ဂျက်နည်းလို့၊ အမှိုက်မလုံလောက်လို့ ရေရှည်စီမံချက်နဲ့လုပ်မယ့်နေပြည်တော်လို နေရာမျိုးအတွက် စောင့်ကြည့်ပြီးတော့ မှတ်တမ်းတင်ပေးဖို့ ကျွန်တော် တင်ပြပါတယ်။</speech>
<speech type='speaker'>သဘောတူအဲဒီတော့ အဆိုရှင်ရဲ့ သဘောထားကတော့ မှတ်တမ်းတင်စောင့်ကြည့်ဖို့။</speech>
<speech><mp id='473'>ဦးဉာဏ်လင်း(ရွှေပြည်သာမဲဆန္ဒနယ်)</mp>မှတ်တမ်းတင် စောင့်ကြည့်ဖို့ပါပဲ။ ဆောင်ရွက် နေတဲ့ တိုင်းဒေသကြီးနဲ့ပြည်နယ်တွေကိုလည်းပဲ လက်ခံပေးဖို့ပါ။</speech>
<speech type='speaker'>အဆိုရှင်အနေနဲ့ အစောတုန်းက တင်ပြသွားတဲ့ လွှတ်တော်ဆိုင်ရာလုပ်ငန်းနဲ့ ပတ်သက်ပြီး ကြုံကြိုက်တုန်းရှင်းလင်းလိုပါတယ်။ သက်ဆိုင်ရာဝန်ကြီးဌာနကလည်း ဒီမှာ မိမိတို့ လွှတ်တော်ကိုလာရောက်ဖြေဆိုခြင်းဟာ ပြည်ထောင်စုအစိုးရအဖွဲ့ရုံးက တာဝန်ပေးပြီးမှ လာရောက် ဖြေဆိုခြင်းပဲ ဖြစ်ပါတယ်။ မိမိတို့၏ လွှတ်တော်ရုံးကနေပြီးမှ သတ်မှတ်ပြီးဖိတ်ကြားထားတာ မဟုတ်ပါဘူး။ မိမိတို့အဆိုတစ်ခုလက်ခံရရှိပြီဆိုလို့ရှိရင် ပြည်ထောင်စုအစိုးရအဖွဲ့ရုံးကို ပေးပို့ရ ပါတယ်။ ပြည်ထောင်စုအစိုးရအဖွဲ့ရုံးကနေပြီးမှ သတ်မှတ်ပေးတဲ့ ဝန်ကြီးဌာနဘက်က တာဝန်ယူပြီး လာရောက်ဖြေရှင်းခြင်းဖြစ်ကြောင်း ပြောကြားလိုပါတယ်။ လွှတ်တော်ကိုယ်စားလှယ်များခင်ဗျား။ ဦးဉာဏ်လင်း၊ ရွှေပြည်သာမဲဆန္ဒနယ်က တင်သွင်း သွားတဲ့အဆိုကို ကိုယ်စားလှယ်လေးဦးက ဆွေးနွေးပြီး နေပြည်တော်ကောင်စီက အဆိုအား မှတ်တမ်းတင်စောင့်ကြည့်သင့်ကြောင်း ရှင်းလင်းခဲ့ပါတယ်။ အဆိုရှင်ကလည်း မှတ်တမ်းတင် စောင့်ကြည့်ပေးရန် ရှင်းလင်းပြောကြားသွားပါတယ်။ ဒါကြောင့် ဒီအဆိုနှင့်စပ်လျဉ်းပြီး မှတ်တမ်းတင် စောင့်ကြည့်ရန် လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type='speaker'>သဘောမတူတဲ့သူ ရှိပါသလားခင်ဗျား။</speech>
<speech type='speaker'>သဘောမတူသူ မရှိတဲ့အတွက် ဦးဉာဏ်လင်း တင်သွင်းသွားတဲ့အဆိုကို လွှတ်တော်က မှတ်တမ်းတင်စောင့်ကြည့်မည်ဖြစ်ကြောင်းကြေညာပါတယ်။ (ဩဘာသံများ)</speech>
</section>
</discussion>
<postface>
<title>ဒုတိယအကြိမ် ပြည်သူ့လွှတ်တော် (၁၂)ကြိမ်မြောက်ပုံမှန်အစည်းအဝေး နဝမနေ့ရပ်နားကြောင်းနှင့် အစည်းအဝေး ဒသမနေ့ဆက်လက်ကျင်းပမည့်နေ့ရက်နှင့်အချိန်ကိုကြေညာခြင်း</title>
<speech type='speaker'>အစီအစဉ် ၁၁ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်သူ့လွှတ်တော် (၁၂)ကြိမ်မြောက်ပုံမှန်အစည်းအဝေး နဝမနေ့ကိုရပ်နားပါမယ်။ ဒုတိယအကြိမ် ပြည်သူ့လွှတ်တော် (၁၂)ကြိမ်မြောက်ပုံမှန်အစည်းအဝေး ဒသမနေ့ကို ၂၀၁၉ ခုနှစ်၊ မေလ ၂၄ ရက် (သောကြာနေ့) နံနက် ၁၀း၀၀ နာရီမှာ ဆက်လက်ကျင်းပမှာဖြစ်ကြောင်းနဲ့ ယနေ့အစည်းအဝေး ပြီးဆုံးကြောင်း ကြေညာပါတယ်။ (ဩဘာသံများ)</speech>
<speech type='mc'>ပြည်သူ့လွှတ်တော်ဥက္ကဋ္ဌ ပြန်လည်ထွက်ခွာပါပြီခင်ဗျား။</speech>
<speech type='mc'>အားလုံးထွက်ခွာနိုင်ပါပြီခင်ဗျား။</speech>
<p>ဒုတိယအကြိမ် ပြည်သူ့လွှတ်တော် (၁၂) ကြိမ်မြောက်ပုံမှန်အစည်းအဝေး နဝမနေ့ကို ၁၃၁၀ နာရီ အချိန်တွင်ရပ်နားပါသည်။</p>
</postface>
</transcript>
</doc>
