<doc>
<docinfo>
<docno>02-06-07.xml</docno>
<term value='02'>ဒုတိယအကြိမ်</term>
<session value='06'/>
<sittingday value='07'> </sittingday>
<legislature value='lower'>ပြည်သူ့လွှတ်တော်</legislature>
<title>
ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်သူ့လွှတ်တော် ဆဋ္ဌမပုံမှန်အစည်းအဝေး သတ္တမနေ့မှတ်တမ်း
</title>
<date value='30-10-2017'>၁၃၇၉ ခုနှစ်၊ တန်ဆောင်မုန်းလဆန်း ၁၁ ရက် (၂ဝ၁၇ ခုနှစ်၊ အောက်တိုဘာလ ၃ဝ ရက်) (တနင်္လာနေ့)</date>
</docinfo>
<transcript>
<preface>
<p>နေပြည်တော်ရှိ ပြည်သူ့လွှတ်တော်အစည်းအဝေးခန်းမတွင် ဒုတိယအကြိမ် ပြည်သူ့လွှတ်တော် ဆဋ္ဌမပုံမှန်အစည်းအဝေး သတ္တမနေ့ကို နံနက် ၁၀ နာရီအချိန်၌ စတင်ကျင်းပပါသည်။ ပြည်သူ့လွှတ်တော်အစည်းအဝေးကို ကြီးကြပ်ကွပ်ကဲသူအဖြစ် ပြည်သူ့လွှတ်တော်ဥက္ကဋ္ဌ ဦးဝင်းမြင့် က ဆောင်ရွက်ပြီး၊ အခမ်းအနားမှူးအဖြစ် ဦးတင်ဝင်းအောင်၊ ညွှန်ကြားရေးမှူးချုပ်၊ ပြည်သူ့လွှတ်တော်ရုံးက ဆောင်ရွက်ပါသည်။</p>
<title>ပြည်သူ့လွှတ်တော် အစည်းအဝေး အထမြောက်ကြောင်းနှင့် စတင်ကျင်းပကြောင်း ကြေညာခြင်း</title>
<speech type='speaker'>
လွှတ်တော်ကိုယ်စားလှယ်များခင်ဗျား။ ဒီကနေ့ကျင်းပတဲ့ ဒုတိယအကြိမ် ပြည်သူ့လွှတ်တော် ဆဋ္ဌမပုံမှန်အစည်းအဝေး သတ္တမနေ့မှာ ပြည်သူ့လွှတ်တော် လွှတ်တော်အခွင့် အရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်သူ့လွှတ်တော် ကိုယ်စားလှယ် ၄၃၅ ဦးရှိတဲ့အနက် ၃၉၂ ဦး တက်ရောက်ပါတယ်။ အစည်းအဝေးသို့ တက်ရောက် ခွင့်ရှိသူဦးရေ စုစုပေါင်းရဲ့ ၉၀.၁၁ ရာခိုင်နှုန်းရှိတဲ့အတွက် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာပါတယ်။ (ဩဘာသံများ)
</speech>
<leave>
<title>ပြည်သူ့လွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type='speaker'>
ယခု အစည်းအဝေးမတက်ရောက်နိုင်တဲ့ လွှတ်တော်ကိုယ်စားလှယ်များအတွက် ခွင့်ပန်ကြားရန်ဖြစ်ပါတယ်။
</speech>
<speech><mp id='296'>ဦးသောင်းဌေးလင်း(အဖွဲ့ဝင်၊ လွှတ်တော်အခွင့်အရေးကော်မတီ)</mp> လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ယနေ့ ၂၀၁၇ ခုနှစ်၊ အောက်တိုဘာလ ၃၀ ရက်နေ့ ဒုတိယ အကြိမ် ပြည်သူ့လွှတ်တော် ဆဋ္ဌမပုံမှန်အစည်းအဝေး သတ္တမနေ့သို့ မတက်ရောက်နိုင်ပါသဖြင့် ခွင့်ပန်ကြားသူ လွှတ်တော်ကိုယ်စားလှယ်များ၏ကိုယ်စား ပြည်သူ့လွှတ်တော် လွှတ်တော်အခွင့်အရေး ကော်မတီအတွင်းရေးမှူး ကျွန်တော် ဒေါက်တာလှမိုး၊ အောင်မြေသာစံမဲဆန္ဒနယ်က ကိုယ်စား ခွင့်ပန်ကြားသွားမှာဖြစ်ပါတယ်။ ပြည်သူ့လွှတ်တော်မှာ ယနေ့တက်ရောက်ခွင့်ရှိသော ကိုယ်စားလှယ် ၄၃၅ ဦးရှိပြီး တက်ရောက်သူကိုယ်စားလှယ် ၃၉၂ ဦးရှိကာ ယနေ့ခွင့်ပန်ကြားသူ ၃၆ ဦး ရှိပါတယ်။ ခွင့်ပန်ကြားသူများကတော့ (၁) ထားဝယ်မဲဆန္ဒနယ်မှ ဦးအောင်စိန် ခွင့် ၃ ရက်၊ (၂) ကွန်ဟိန်းမဲဆန္ဒနယ်မှ ဒေါ်နန်းခင်စော ခွင့် ၃ ရက်၊ (၃) စမ်းချောင်းမဲဆန္ဒနယ်မှ ဦးဘိုဘိုဦး ခွင့် ၁ ရက်၊ (၄) ဆိပ်ကမ်းမဲဆန္ဒနယ်မှ ဦးတင်မောင်ဝင်း ခွင့် ၁ ရက်၊ (၅) ဒဂုံမြို့ သစ်ဆိပ်ကမ်းမဲဆန္ဒနယ်မှ ဦးမြစိန် ခွင့် ၁ ရက်၊ (၆) ဒလမဲဆန္ဒနယ်မှ ဒေါက်တာစိန်မြအေး ခွင့် ၁ ရက်၊ (၇) ဖာပွန်မဲဆန္ဒနယ်မှ ဦးထွန်းမြအောင်(ခ) ဦးစောထွန်းမြအောင် ခွင့် ၁ ရက်၊ (၈) ပျော်ဘွယ်မဲဆန္ဒနယ်မှ ဦးသောင်းအေး ခွင့် ၁ ရက်၊ (၉) မူဆယ်မဲဆန္ဒနယ်မှ ဦးစိုင်းဖိုးမြတ် ခွင့် ၁၂ ရက်၊ (၁၀) လားရှိုးမဲဆန္ဒနယ်မှ ဒေါက်တာစိုင်းမောက်ခမ်း ခွင့် ၃ ရက်၊ (၁၁) လင်းခေးမဲဆန္ဒနယ်မှ ဦးစိုင်းဘသိန်း ခွင့် ၁၂ ရက်၊ (၁၂) ကွမ်းခြံကုန်းမဲဆန္ဒနယ်မှ ဦးစိုးသူရထွန်း ခွင့် ၁ ရက်၊ (၁၃) ပလက်ဝမဲဆန္ဒနယ်မှ ဦးစိန်အောင် ခွင့် ၁ ရက်၊ (၁၄) တပ်ကုန်းမဲဆန္ဒနယ်မှ ဦးကျော်တင့် ခွင့် ၁ ရက်၊ (၁၅) လမ်းမတော်မဲဆန္ဒနယ်မှ ဦးခင်မောင်ဝင်း ခွင့် ၂ ရက်၊ (၁၆) ပုသိမ်မဲဆန္ဒနယ်မှ ဦးဝေလှိုင်ထွန်း ခွင့် ၂ ရက်၊ (၁၇) ကျောက်ဆည်မဲဆန္ဒနယ်မှ ဒေါက်တာတင်အောင် ခွင့် ၁ ရက်၊ (၁၈) သင်္ဃန်းကျွန်းမဲဆန္ဒနယ်မှ ဦးရွှေလှ(ခ) ဦးရွှေလှဝင်း ခွင့် ၁ ရက်၊ (၁၉) ရမ်းဗြဲမဲဆန္ဒနယ်မှ ဦးကျော်ရွှေ ခွင့် ၁ ရက်၊ (၂၀) ပင်လောင်းမဲဆန္ဒနယ်မှ ဦးခွန်မောင်သောင်း ခွင့် ၂ ရက်၊ (၂၁) အမ်းမဲဆန္ဒနယ်မှ ဒေါက်တာအေးမောင် ခွင့် ၂ ရက်၊ (၂၂) သရက်ချောင်းမဲဆန္ဒနယ်မှ ဦးအောင်စိုး ခွင့် ၂ ရက်၊ (၂၃) ငပုတောမဲဆန္ဒနယ်မှ ဦးသန်းအောင် ခွင့် ၁ ရက်၊ (၂၄) ကန်ပက်လက်မဲဆန္ဒနယ်မှ ဦးစံခင် ခွင့် ၂ ရက်၊ (၂၅) ကုန်းကြမ်းမဲဆန္ဒနယ်မှ ဦးလီကျိန်းဖူ(ခ) ဦးမြင့်ဆွေ ခွင့် ၃ ရက်၊ (၂၆) တပ်မတော်သားကိုယ်စားလှယ် ဒုတိယဗိုလ်မှူးကြီးစိုင်းအိုက်လှ ခွင့် ၃ ရက်၊ (၂၇) တပ်မတော်သားကိုယ်စားလှယ် ဗိုလ်မှူးလွင်မောင်စိုး ခွင့် ၃ ရက်၊ (၂၈) တပ်မတော်သားကိုယ်စားလှယ် ဗိုလ်မှူးအောင်သွင်စိုး ခွင့် ၁ ရက်၊ (၂၉) ကျောက်ဖြူမဲဆန္ဒနယ်မှ ဦးဘရှိန် ခွင့် ၂ ရက်၊ (၃၀) မာန်အောင်မဲဆန္ဒနယ်မှ ဦးတင်နု(ခ) ဦးတင်နုအောင်ခွင့် ၃ ရက်၊ (၃၁) သာကေတမဲဆန္ဒနယ်မှ ဒေါက်တာဝေဖြိုးအောင် ခွင့် ၁ ရက်၊ (၃၂) ကလေးမဲဆန္ဒနယ်မှ ဒေါ်အေးအေးမူ(ခ)ဒေါ်ရှားမီး ခွင့် ၁ ရက်၊ (၃၃) ဖောင်းပြင်မဲဆန္ဒနယ်မှ ဦးထွန်းဝေ ခွင့် ၁ ရက်၊ (၃၄) ဝန်းသိုမဲဆန္ဒနယ်မှ ဦးနေစိုးအောင် ခွင့် ၁ ရက်၊ (၃၅) မံစီမဲဆန္ဒနယ်မှ ဦးချင်းဖေလင်း ခွင့် ၃ ရက်နှင့် (၃၆) ဗဟန်းမဲဆန္ဒနယ်မှ ဦးထွန်းမြင့် ခွင့် ၂ ရက် တို့ဖြစ်ကြပါတယ်။ ယခင် ခွင့်ပန်ကြားသူ ၇ ဦး၊ ယနေ့ခွင့်ပန်ကြားသူ ၃၆ ဦး စုစုပေါင်း ခွင့်ပန်ကြားသူ ၄၃ ဦး ဖြစ်ပါတယ်။ ခွင့်မဲ့ ပျက်ကွက်သူမရှိပါကြောင်းနှင့် အထက်ပါ ကိုယ်စားလှယ်များ၏ ခွင့်ပန်ကြားမှုအား ခွင့်အဖြစ် ခွင့်ပြုပေးပါရန် လေးစားစွာဖြင့် တင်ပြအပ်ပါတယ်ခင်ဗျား။</speech>
<speech type='speaker'>ခွင့်ပန်ကြားသူအားလုံးကို ခွင့်ပြုပါတယ်။</speech>
<title>
ပြည်သူ့လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို မှတ်တမ်းတင်ခြင်း
</title>
<speech type='speaker'>
လွှတ်တော်ကိုယ်စားလှယ်များခင်ဗျား။ ဒီကနေ့ အစည်းအဝေးမှာ တက်ရောက်ခွင့် ရှိတဲ့ လွှတ်တော်ကိုယ်စားလှယ် ၄၃၅ ဦး၊ ယခင်က ခွင့်ပန်၍ ခွင့်ပြု ထားသူ ၇ ဦး၊ ယနေ့ ခွင့်ပြု ထားသူ ၃၆ ဦးဖြစ်၍ လွှတ်တော်က ခွင့်ပြုထားသူ စုစုပေါင်း ၄၃ ဦးဖြစ်ပါတယ်။ ခွင့်မဲ့ ပျက်ကွက်သူမရှိပါ။ ယခု လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို လွှတ်တော်ရဲ့ အတည်ပြုချက်ရယူပါမယ်။ ပြည်သူ့လွှတ်တော်ကိုယ်စားလှယ်များ အစည်းအဝေး တက်ရောက်မှု အခြေအနေတင်ပြချက်ကို အတည်ပြုမှတ်တမ်းတင်ရန် လွှတ်တော်က သဘောတူပါ သလားခင်ဗျား။
</speech>
<p>
သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။
</p>
<speech type='speaker'>
လွှတ်တော်က သဘောတူတဲ့အတွက် ကိုယ်စားလှယ်များ အစည်းအဝေး တက်ရောက်မှုအခြေအနေကို အတည်ပြုမှတ်တမ်းတင်ကြောင်း ကြေညာပါတယ်။ (ဩဘာသံများ)
</speech>
</leave>
</preface><discussion>
<QASection>
<title>
ကြယ်ပွင့်ပြထားသည့်မေးခွန်းများကို လွှတ်တော်ကိုယ်စားလှယ်များက မေးမြန်းခြင်းနှင့် သက်ဆိုင်ရာပြည်ထောင်စုအဆင့် အဖွဲ့အစည်းဝင်က ဖြေကြားခြင်း
</title>
<speech type='speaker'>
လွှတ်တော်ကိုယ်စားလှယ်များခင်ဗျား။ မေးခွန်းများ မေးမြန်းခြင်း၊ ဖြေကြားခြင်း အစီအစဉ် စတင်ဆောင်ရွက်ပါမယ်။
</speech>
<Q-A>
<title>
ကုန်သွယ်လုပ်ငန်းခွန်ဥပဒေအရ ပြည်သူအများမှ ကြည်ဖြူစွာပေးဆောင်ထားသော အခွန်များ ပြည်သူ့ဘဏ္ဍာသို့ မှန်မှန်ကန်ကန်ပြည့်ပြည့်ဝဝရောက်ရှိနိုင်ရန်နှင့် ကုန်သွယ်လုပ်ငန်းခွန်ပေးဆောင် လိုသော ပြည်သူများအတွက် အခွင့်အလမ်းများ စနစ်တကျဖော်ဆောင်ပေးရန် မည်သို့စီမံဆောင်ရွက် လျက်ရှိကြောင်း သိလိုခြင်းနှင့်စပ်လျဉ်းသည့်မေးခွန်း
</title>
<speech type='speaker'>
ပထမဦးစွာ မော်လိုက်မဲဆန္ဒနယ်မှ ဒေါ်ချိုချိုဝင်း မေးမြန်းဖို့ဖြစ်ပါတယ်။
</speech>
<speech><mp id='363'>ဒေါ်ချိုချိုဝင်း(မော်လိုက် မဲဆန္ဒနယ်)</mp> လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့်အားလုံးပဲ မင်္ဂလာပါရှင်။ ကျွန်မကတော့ စစ်ကိုင်းတိုင်းဒေသကြီး၊ မော်လိုက်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်ချိုချိုဝင်း ဖြစ်ပါတယ်ရှင်။ ဥက္ကဌကြီးရှင်။ နိုင်ငံတော်က ပြဋ္ဌာန်း ထားတဲ့ ကုန်သွယ်လုပ်ငန်းခွန်အရ သတ်မှတ်ထားတဲ့ Commercial Tax လို့ခေါ်တဲ့ ကုန်သွယ် လုပ်ငန်းခွန်ကို ပြည်သူများနိုင်ငံတော်သို့ ထည့်ဝင်ပေးဆောင်နေကြရပါတယ်။ ကုန်သွယ်လုပ်ငန်းခွန် ဆိုတာ ဝယ်ယူသူ၊ စားသုံးသူနှင့် ဝန်ဆောင်မှုကိုရယူသူများအပေါ်မှာ နိုင်ငံတော်ကကောက်ခံတဲ့အခွန် ဖြစ်ပါတယ်။ ဒီနေရာမှာ အခွန်ဌာနမှ တိုက်ရိုက်ကောက်ခံခြင်းမဟုတ်ဘဲ ကုန်စည် သို့မဟုတ် ဝန်ဆောင်မှုရောင်းချသူမှတစ်ဆင့် ကောက်ခံပေးရတဲ့အတွက် သွယ်ဝိုက်အခွန်ဟုလည်း သတ်မှတ် ခေါ်ဆိုကြပါတယ်။ ဥက္ကဌကြီးရှင့်။ ကျွန်မတို့မြန်မာနိုင်ငံတွင် လက်တွေ့ကျင့်သုံးနေတဲ့ ကုန်သွယ်ခွန်ကောက်ခံမှုပုံစံ ဟာ ရောင်းချတဲ့ကုန်စည် သို့မဟုတ် ဝန်ဆောင်မှုကုန်ကျစရိတ်ဘောက်ချာပေါ်တွင် ကျသင့်သော ကုန်သွယ်ခွန်တန်ဖိုးအတိုင်း အခွန်တံဆိပ်ခေါင်းကပ်နှိပ်လိုက်ခြင်းပဲ ဖြစ်ပါတယ်။ ဥပမာ- Super Market, Shopping Mall, Shopping Center om omsos:60297600? m ilosze mosiąg ပြီး ကုန်သွယ်ခွန်ကိုတစ်ပါတည်းတွက်ချက်ပြီး ဝယ်ယူသူကနေငွေပေးချေရပါတယ်။ ဥက္ကဌကြီးရှင့်။ Power Point ဖြင့်ရှင်းလင်းခွင့်ပြုပါရှင့်။ ဒီဟာကတော့ Feel စားသောက်ဆိုင် ကနေပြီးတော့မှ Commercid Tox ကို တိတိကျကျတွက်ချက်ပြီးတော့မှ အခွန်တံဆိပ်ခေါင်းကပ်နှိပ် ပြီးတော့မှ ပြည်သူတွေကနေပြီးတော့မှ ထည့်ဝင်စေတဲ့ပုံဖြစ်ပါတယ်။ ဒီဟာကတော့ ကျွန်မတို့ Commercial Tax o cope:oposajnooo:68:ogo)$amoiadcəle:Mcos? M8003: ပါတယ်။ ဒါပေမဲ့ ကုန်စည်ရဲ့အပေါ်မှာသာ ဈေးနှုန်းကိုထည့်သွင်းပြီးတော့မှ ထည့်ထားတာဖြစ်ပါတယ်။ ဒါဟာဆိုလို့ရှိရင် ကျွန်မတို့ ဒီ Commercial Tax ကိုတိတိကျကျထည့်သွင်းတွက်ချက်ထားတာ မဟုတ်တဲ့အတွက်ကြောင့်မို့လို့ အကယ်၍များ စားသုံးတဲ့သူတွေအပေါ် ဘောက်ချာမပေးဘူးဆိုလို့ ရှိရင် ဒါဟာ ပြည်သူကပေးလိုက်ရတဲ့အခွန်ဟာ ကုန်ဈေးနှုန်းတွေသာတက်သွားပြီးတော့မှ အခွန်က နိုင်ငံတော်ကို မဝင်နိုင်ပါဘူးရှင့်။ ဒါကတော့ ကျွန်မတို့ Super Market ပါ။ ဒီဘက်ကအပြာနဲ့ဟာ ကတော့ ရန်ကုန်က Super Market ဖြစ်ပြီးတော့ ဟိုဘက်ကနေပြည်တော်က Super Market ဖြစ်ပါ တယ်။ ဒီမှာတော့ Commercial Tax ကို တိတိကျကျတွက်ချက်ထားပြီးတော့မှ တံဆိပ်ခေါင်း ကပ်ထားခြင်းမရှိပါဘူးရှင့်။ ဒါနဲ့ပတ်သက်ပြီးတော့မှ ကျွန်မတို့က ဒီတံဆိပ်ခေါင်းကပ်ထားတဲ့အပေါ်မှာ ပြည်သူတွေကထည့်ဝင်လိုက်တဲ့အခွန်တွေဟာဆိုရင် နိုင်ငံတော်ဘဏ္ဍာထဲကို မည်သို့မည်ပုံထည့်ဝင် သွားသလဲဆိုတာ ကျွန်မတို့အနေနဲ့ မေးခွန်းထုတ်စရာဖြစ်လာပါတယ်။ တခြားဖွံ့ဖြိုးပြီးနိုင်ငံတွေ မှာတော့ ဘဏ်တွေနဲ့တစ်ဆင့် Link လုပ်ပြီးတော့မှ သူတို့ရိုက်ထုတ်လိုက်တဲ့ပိုက်ဆံဟာ တစ်ခါတည်း နိုင်ငံတော်ဘဏ္ဍာထဲကိုဝင်သွားတယ်လို့ ပြောပါတယ်။ ကျွန်မသိသလောက်ကတော့ အခွန်ဘဏ္ဍာ မှာလည်း တွေ့သလောက်ကျွန်မမေးကြည့်တဲ့အခါမှာတော့ Link လုပ်ထားခြင်းမရှိဘူးလို့ ပြောပါတယ်။ ဒီနေရာမှာ ကျွန်မတို့အခွန်တွေကို ဘယ်လိုစနစ်တကျတိတိကျကျ နိုင်ငံတော်ဘဏ္ဍာထဲ ထည့်ဝင်သလဲ ဆိုတာကို ကျွန်မတို့အတွက် မေးခွန်းထုတ်စရာဖြစ်ပါလာပါတယ်ရှင့်။ ဒီဘက်ကပုံကတော့ ကုန်တိုက်တွေမှာတွဲဖွင့်ထားပြီးတော့မှ Commercial Tax ကောက်ခံ ထားခြင်းမရှိတဲ့ဘောက်ချာ ဖြစ်ပါတယ်။ ဒီဘက်ကတော့ စားသောက်ဆိုင်ဘောက်ချာပါ။ စားသောက်ဆိုင်ဆိုပေမဲ့ စားသောက်ဆိုင်အကြီးကြီးတွေဖြစ်ပါတယ်။ ဒါပေမဲ့ သူတို့ဟာ ဘောက်ချာ လုံးဝမပေးဘဲနဲ့ ဘောက်ချာတောင်းလို့ ပေးတဲ့အခါမှာလည်း တံဆိပ်ခေါင်းကပ်ထားခြင်းမရှိဘဲနဲ့ ပေါ့နော်။ တောင်းခံတဲ့လူအပေါ်မှာတောင်မှ ငြိုငြင်ပြီးတော့မှပေးတာမျိုးတွေလည်း တွေ့နေရပါတယ်။ ဒါကြောင့်မို့လို့ ပြည်သူကနေပြီးတော့မှ နိုင်ငံတော်ကိုထည့်ဝင်တဲ့ Commercial Tax(ကုန်သွယ် ခွန်)တွေဟာ နိုင်ငံတော်ထဲကိုပေးဝင်ထားပြီးသား Commercid Tox တွေက နိုင်ငံတော်ထဲကို တိတိ ကျကျနဲ့မှန်မှန်ကန်ကန်ဝင်ဖို့ အလွန်အရေးကြီးပါတယ်ရှင့်။ ဥက္ကဋ္ဌကြီးရှင့်။ ၂၀၁၆-၂၀၁၇ ခုနှစ် ပထမပတ်နဲ့ဒုတိယပတ်အစီရင်ခံစာမှာ ကုန်သွယ်လုပ်ငန်း ခွန်များ လျာထားချက်ထက်ပြည့်မီကျော်လွန်ကောက်ခံရရှိကြောင်း ပါရှိပါတယ်။ ကျော်လွန်ရခြင်း အကြောင်းအရင်းများဟာ နိုင်ငံတော်ပိုင်ကဏ္ဍ၊ မြန်မာ့သစ်လုပ်ငန်း၊ လျှပ်စစ်၊ သတင်းနဲ့စာနယ်ဇင်း၊ နယ်စပ်ကုန်သွယ်ရေး၊ တင်ဒါအောင်မြင်တဲ့ဆောက်လုပ်ရေးလုပ်ငန်းရှင်များထံမှ ကုန်သွယ်လုပ်ငန်းခွန် များ ပိုမိုကောက်ခံရရှိခြင်းကြောင့်လို့ ဖော်ပြထားပါတယ်ရှင်။ စားသုံးသူပြည်သူများထံကနေပြီးတော့ ကုန်သွယ်ခွန်ကောက်ခံမှုအခြေအနေကို ထည့်သွင်းဖော်ပြထားခြင်းမရှိတာကို တွေ့ရပါတယ်။ နိုင်ငံတော်ပိုင်လုပ်ငန်းများထံမှ ကောက်ခံရရှိတဲ့ကုန်သွယ်ခွန်ဆိုတာက နိုင်ငံတော်ဘတ်ဂျက်၊ ပြည်သူ့ ဘဏ္ဍာထဲကတောင်းခံပြီးတော့မှ သွင်းတာဖြစ်တဲ့အတွက် ကိုယ့်ပိုက်ဆံကိုပဲ ဒီဘက်အိတ်ကနေ ဟိုဘက်အိတ်ပြောင်းလဲခြင်းမျိုးသာ ဖြစ်ပါတယ်။ နိုင်ငံတော်ဘဏ္ဍာတိုးမြင့်လာခြင်းလို့ပြောလို့ မရပါဘူးရှင့်။ ဥက္ကဋ္ဌကြီးရှင့်။ စားသုံးသူပြည်သူများအနေနဲ့ နိုင်ငံတော်ရဲ့ အခြေအနေအရပ်ရပ်ကို နားလည် သိရှိပြီးဖြစ်တဲ့အတွက် နိုင်ငံတော်သို့။</speech>
<speech type='speaker'>နိဂုံးချုပ်ပါ။</speech>
<speech type='speaker'>
စီမံကိန်းနှင့် ဘဏ္ဍာရေးဝန်ကြီးဌာနက ဖြေကြားရန်ဖြစ်ပါတယ်။
</speech>
<speech><agency id='27'>ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ် ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များ၊ ဖိတ်ကြားထားသော ဧည့်သည်တော်များအားလုံး မင်္ဂလာပါဟု ဂါရဝပြုနှုတ်ခွန်းဆက်သအပ်ပါတယ်။ ကျွန်တော်ကတော့ စီမံကိန်းနှင့် ဘဏ္ဍာရေးဝန်ကြီးဌာန၊ ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ကျွန်တော့်အနေနဲ့ စစ်ကိုင်းတိုင်းဒေသကြီး၊ မော်လိုက်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်ချိုချိုဝင်း၏ မေးခွန်းနှင့်စပ်လျဉ်းပြီး ရှင်းလင်းဖြေကြားမှာဖြစ်ပါတယ်။ ပြည်တွင်းအခွန်များဦးစီးဌာနအနေဖြင့် သွယ်ဝိုက်ခွန်အမျိုးအစားဖြစ်တဲ့ ကုန်သွယ်လုပ်ငန်းခွန်နှင့်ပတ်သက်ပြီးတော့ အခွန်လွတ်ကင်းမှု မရှိစေရေး အခွန်အမှတ်တံဆိပ်ကပ်နှိပ်ခြင်းလုပ်ငန်းစီမံချက်ကို ရေးဆွဲအကောင်အထည်ဖော် ဆောင်ရွက်ခဲ့ပါတယ်။ လုပ်ငန်းရှင်များကနေ ကုန်သွယ်လုပ်ငန်းခွန်ပေးသွင်းခြင်းလုပ်ငန်းစဉ်ကို မှန်မှန် ကန်ကန်ဆောင်ရွက်နိုင်ဖို့အတွက် အရောင်းပြေစာများမှာ အခွန်အမှတ်တံဆိပ်ကပ်နှိပ်စေတဲ့ နည်းလမ်းကို ၂၀၁၅ ခုနှစ်ကစတင်တော့ ဥပဒေပြင်ဆင်ပြဋ္ဌာန်းပြီးဆောင်ရွက်ခဲ့ရာ ယခုအခါမှာ ကျွန်တော်တို့အောက်ပါအတိုင်းအကောင်အထည်ဖော်လျက်ရှိပါတယ်။ ဒါကတော့ - (က) ဟိုတယ်၊ တည်းခိုခန်းလုပ်ငန်းများနှင့် စားသောက်ဆိုင်လုပ်ငန်းများဖြစ်ပါတယ်။ (ခ) ရွှေထည်လက်ဝတ်ရတနာရောင်းဝယ်ရေးလုပ်ငန်းများ ဖြစ်ပါတယ်။ (ဂ) ရုပ်သံလွှင့်မီဒီယာလုပ်ငန်းများမှ ရုပ်သံဖမ်းစက်များရောင်းချခြင်း၊ ရုပ်သံကြည့်ရှုခွင့် သက်တမ်းတိုးဆောင်ရွက်ခြင်းနှင့် အခြားဝန်ဆောင်မှုလုပ်ငန်းများဖြစ်ပါတယ်။ ပြည်ထောင်စုအစိုးရအဖွဲ့ရဲ့ အစည်းအဝေးအမှတ်စဉ်(၁၈/၂၁၀၄)ရဲ့ သဘောတူအတည် ပြုချက်နဲ့ စားသောက်ဆိုင်များကထုတ်ပေးတဲ့ ပြေစာများအပေါ်မှာ အခွန်အမှတ်တံဆိပ်ကပ်နှိပ် စေခြင်းလုပ်ငန်းစဉ်ကို အကောင်အထည်ဖော်ဆောင်ရွက်ခဲ့ပါတယ်။ ဒီလုပ်ငန်းအတွက် ရှေ့ပြေး စီမံချက်အဖြစ်နဲ့ ရန်ကုန်တိုင်းဒေသကြီး စည်ပင်သာယာနယ်နိမိတ်အတွင်းမှာ ၂၀၁၄ ခုနှစ်၊ နိုဝင်ဘာလ ၁ ရက်နေ့ကနေစပြီးတော့ ဆောင်ရွက်ခဲ့ပါတယ်။ ရန်ကုန်တိုင်းဒေသကြီး နယ်နိမိတ်ပြင်ပ နှင့်ကျန်တိုင်းဒေသကြီး/ပြည်နယ်အားလုံးမှာတော့ ၂၀၁၅ ခုနှစ်၊ မေလ ၁ ရက်နေ့ကစပြီးတော့ အကောင်အထည်ဖော်ဆောင်ရွက်ခဲ့ပါတယ်။ ၂၀၁၅ ခုနှစ်၊ မေလ ၁ ရက်နေ့ကစပြီးတော့ စားသောက်ဆိုင်လုပ်ငန်းများသာမကပဲနဲ့ ဟိုတယ်/တည်းခိုခန်းများက ထုတ်ပေးတဲ့ပြေစာများအပေါ် မှာလည်း အခွန်အမှတ်တံဆိပ်ကပ်နှိပ်စေခြင်းကို ဆောင်ရွက်ခဲ့ပါတယ်။ ပြည်ထောင်စုအစိုးရအဖွဲ့ရဲ့ အစည်းအဝေးအမှတ်စဉ်(၇/၂၀၁၇)ရဲ့ သဘောတူအတည် ပြုချက်ဖြင့် ရွှေထည်လက်ဝတ်ရတနာများရောင်းချတဲ့ပြေစာများအပေါ်လည်း အခွန်အမှတ်တံဆိပ် ကပ်နှိပ်ခြင်းလုပ်ငန်းစဉ်ကို ၂၀၁၇ ခုနှစ်၊ ဇွန်လ ၁ ရက်နေ့ကစပြီးတော့ ရန်ကုန်တိုင်းဒေသကြီးနှင့် မန္တလေးတိုင်းဒေသကြီးတွေမှာ စတင်အကောင်အထည်ဖော်ဆောင်ရွက်ခဲ့ပြီးတော့ ကျန်တိုင်းဒေသ ကြီးနှင့်ပြည်နယ်များမှာလည်း ၂၀၁၇ ခုနှစ်၊ ဇူလိုင်လ ၁ ရက်နေ့ကစပြီးတော့ ဆောင်ရွက်လျက် ရှိပါတယ်။ စီမံကိန်းနှင့်ဘဏ္ဍာရေးဝန်ကြီးဌာနရဲ့ အစီအစဉ်နဲ့ ရုပ်သံလွှင့်မီဒီယာများကို ယင်းတို့ရဲ့ ဝန်ဆောင်မှုရယူမှုအတွက် ထုတ်ပေးသောပြေစာများအပေါ်မှာ အခွန်အမှတ်တံဆိပ်ကပ်နှိပ်စေခြင်း လုပ်ငန်းစဉ်ကို ၂၀၁၇ ခုနှစ်၊ သြဂုတ်လ ၁ ရက်နေ့ကစပြီးတော့ အကောင်အထည်ဖော်ဆောင်ရွက် ခဲ့ပါတယ်။ ထို့အပြင် အထူးကုန်စည်ခွန်ဥပဒေနှင့်အညီ ကုန်စည်ပေါ်မှာ အခွန်အမှတ်တံဆိပ်ကပ်နှိပ် ရောင်းချပေးဖို့ အထူးကုန်စည်ခွန်ဥပဒေများနှင့်ပတ်သက်ပြီးတော့ အရက်၊ ဘီယာ၊ ဝိုင်၊ စီးကရက်တို့ အပေါ်မှာ အကောင်အထည်ဖော်ဆောင်ရွက်လျက်ရှိပါတယ်။ အရက်၊ ဝိုင်၊ စီးကရက်များအပေါ်မှာ အခွန်အမှတ်တံဆိပ်ကပ်နှိပ်ခြင်းလုပ်ငန်းစီမံချက်ကို ၁-၄-၂၀၁၇ ရက်နေ့မှစတင်ဆောင်ရွက်ခဲ့ပြီးတော့ အခွန်အမှတ်တံဆိပ်ကပ်နှိပ်ခြင်းလုပ်ငန်း ပိုမိုအကျိုးသက်ရောက်မှုရှိစေဖို့အတွက် ပြည်ထောင်စု အစိုးရအဖွဲ့အစည်းအဝေးအမှတ်စဉ်(၂၃/၂၀၁၄)သဘောတူခွင့်ပြုချက်ဖြင့် ဘီယာထုတ်ကုန်များ အပေါ်မှာ အခွန်အမှတ်တံဆိပ်အစား ဘီယာထုတ်လုပ်မှုပမာဏကို တိုင်းတာနိုင်ဖို့အတွက် ထုတ်လုပ် တဲ့နေရာမှာ ကုန်ချောထွက်ရှိမှုပမာဏကို မှတ်တမ်းတင်နိုင်တဲ့(Flow Meter)များ တပ်ဆင် အသုံးပြု ခြင်းကို ၁-၁-၂၀၁၅ ရက်နေ့ကစပြီးတော့ ဆောင်ရွက်ခဲ့ပါတယ်။ အလားတူပဲ အရက်ချက်စက်ရုံများမှာ လည်းပဲ Flow Meter တပ်ဆင်အသုံးပြုခြင်းကို ၁-၅-၂၀၁၇ ရက်နေ့ကစပြီးတော့ အသုံးပြု ဆောင်ရွက်ခဲ့ပါတယ်။ ၂၀၁၇ ခုနှစ်၊ ပြည်ထောင်စုရဲ့ အခွန်အကောက်ဥပဒေအရ အထူးကုန်စည်ခွန်မှာပါနေတဲ့ ဆေးပေါ့လိပ်အမျိုးမျိုး၊ စီးကရက်အမျိုးမျိုး၊ ဒါတွေကိုလည်း Tier သတ်မှတ်ပြီးတော့ ကျသင့်အခွန် များကို ကောက်ခံခဲ့ပါတယ်။ ဆေးပေါ့လိပ်များကို အခွန်အမှတ်တံဆိပ်ကပ်နှိပ်ရောင်းချမည့် ကုန်စည်အဖြစ်နဲ့ စီမံကိန်းနှင့်ဘဏ္ဍာရေးဝန်ကြီးဌာနရဲ့ ၁၉-၆-၂၀၁၇ ရက်စွဲပါအမိန့်ကြော်ငြာစာ အမှတ်(၅၉/၂၀၁၇)ဖြင့် သတ်မှတ်ခဲ့ပါတယ်။ ဆေးပေါ့လိပ်မှာအခွန်အမှတ်တံဆိပ်များ ကပ်နှိပ် ရောင်းချစေခြင်းကိုတော့ ၁-၁၀-၂၀၁၇ ရက်နေ့ကစပြီးတော့ အကောင်အထည်ဖော် ဆောင်ရွက်လျက် ရှိပါတယ်။ အရောင်းပြေစာအပေါ်မှာ အခွန်အမှတ်တံဆိပ်ကပ်နှိပ်ရောင်းချဖို့ သတ်မှတ်ထားတဲ့ စီးပွားရေးလုပ်ငန်းများအနေနဲ့ အရောင်းပြေစာပေါ်မှာ အခွန်အမှတ်တံဆိပ်ကပ်နှိပ်ဖို့ပျက်ကွက်လို့ ရှိရင်လည်းကောင်း၊ အခွန်အမှတ်တံဆိပ်ကပ်နှိပ်သော်လည်းပဲ ထိုက်သင့်တဲ့တန်ဖိုးအတိုင်း ကပ်နှိပ် ထားမှုမရှိပါကလည်းကောင်း၊ အရောင်းပြေစာကိုထုတ်ပေးရန် ပျက်ကွက်ပါကလည်းကောင်း ကုန်သွယ်လုပ်ငန်းခွန်ဥပဒေအရ ပြေစာ သို့မဟုတ် ငွေလက်ခံရရှိကြောင်း အထောက်အထားတန်ဖိုး အပေါ်မှာ ကျသင့်တဲ့အခွန်ရဲ့ ၁၀၀ ရာခိုင်နှုန်းကို ပေးဆောင်စေရမယ့်အပြင် ဘဏ္ဍာရေးနှစ် တစ်နှစ်အတွင်းမှာ ပျက်ကွက်မှုအကြိမ်အလိုက်ကို အောက်ပါအတိုင်း ဒဏ်တပ်ရိုက်မှုများကို ကျွန်တော်တို့ဆောင်ရွက်မှာဖြစ်ပါတယ်။ (က) ပထမအကြိမ် ပျက်ကွက်မှုကို ကျပ်နှစ်သိန်း၊ (ခ) ဒုတိယ အကြိမ်ပျက်ကွက်မှုအတွက် ကျပ်ငါးသိန်း၊ (ဂ) တတိယအကြိမ် ပျက်ကွက်မှုအတွက် ကျပ်ခုနှစ်သိန်းနှင့် (ဃ) တတိယအကြိမ်အထက် ပျက်ကွက်ခြင်းအတွက် တစ်ကြိမ်ကို ကျပ်တစ်ဆယ်သိန်းနှုန်းနဲ့ ဒဏ်ရိုက်မှာဖြစ်ပါတယ်။ ထို့အပြင် အခွန်ကင်းလွတ်မှု၊ တိမ်းရှောင်မှုများမရှိစေဖို့အတွက် ၂၀၁၆ ခုနှစ်၊ ကုန်သွယ် လုပ်ငန်းခွန်ဥပဒေ ပုဒ်မ ၃၄ အရ ပြေစာ သို့မဟုတ် ငွေလက်ခံရရှိကြောင်း အထောက်အထားကို ထားရှိသော်လည်းပဲ ဝယ်ယူသူ သို့မဟုတ် ဝန်ဆောင်မှုရယူသူထံသို့ ထုတ်ပေးရန်ပျက်ကွက်ခြင်း၊ ပြေစာကိုထုတ်ပေးသော်လည်းပဲ ကျသင့်အခွန်တန်ဖိုးနှင့်ညီမျှတဲ့ အခွန်အမှတ်တံဆိပ်ကပ်နှိပ်ပေးရန် ပျက်ကွက်ခြင်းတို့အတွက် အထောက်အထားနဲ့ သတင်းပေးသူရှိခဲ့လို့ရှိရင် ပုဒ်မ ၂၁ ပုဒ်မခွဲ(စ)အရ ကျသင့်အခွန်ရဲ့ ၁၀၀ ရာခိုင်နှုန်းဖြစ်တဲ့ဒဏ်ငွေရဲ့ ၁၀ ရာခိုင်နှုန်းကို အကြိမ်အလိုက်ပျက်ကွက်ခြင်း အတွက် ဒဏ်တပ်ရိုက်တဲ့ဒဏ်ငွေ၏ ၁၀ ရာခိုင်နှုန်းကို ဆုကြေးအဖြစ်နဲ့ ချီးမြှင့်ပေးပါမယ်လို့ ကျွန်တော်တို့ ကြေညာထားတာရှိပါတယ်။ သတင်းပေးသူ မည်သူမည်ဝါဖြစ်ကြောင်းကိုလည်း အစိုးရကိစ္စမှတစ်ပါး ဖော်ထုတ်ခြင်းမပြုရဟု ပြဋ္ဌာန်းထားပါတယ်။ ဒါကြောင့်မို့လို့ ကုန်သွယ်လုပ်ငန်း ခွန်ပေးဆောင်လိုတဲ့ ပြည်သူများကလည်း သတင်းပေးတိုင်ကြားခြင်းအားဖြင့် ပူးပေါင်းပါဝင်လို့ရှိရင် ဆုကြေးများချီးမြှင့်နိုင်ရန် အခွင့်အလမ်းများဖော်ဆောင်ထားပါကြောင်း တင်ပြအပ်ပါတယ်။ ထို့အပြင် အခွန်အမှတ်တံဆိပ်ကပ်နှိပ်ရောင်းချမည့်ကုန်စည်များကို အမှတ်တံဆိပ် ကပ်နှိပ် ရောင်းချခြင်းမပြုလို့ရှိရင် ဝယ်ယူခြင်းမပြုကြဖို့လည်း အများပြည်သူများကို နေ့စဉ်ထုတ်သတင်းစာ များမှာ ထည့်သွင်းအသိပေးကြေညာခြင်းတို့၊ ဈေးကွက်အတွင်းမှာ စိစစ်ရေးအဖွဲ့တွေဖွဲ့စည်းပြီးတော့ ကွင်းဆင်းစိစစ်ခြင်း၊ စိစစ်တွေ့ရှိပါက ပြည်သူ့ဘဏ္ဍာအဖြစ် သိမ်းယူခြင်း၊ လက်ဝယ်ထားရှိရောင်းချ နေသူများကို ကုန်စည်တန်ဖိုးရဲ့ ၁၀၀ ရာခိုင်နှုန်း ဒဏ်တပ်ရိုက်ပေးဆောင်စေခြင်းတို့ကိုလည်း ဆောင်ရွက်လျက်ရှိပါတယ်။ ဒါကတော့ ကျွန်တော်တို့ ကာလတိုအနေနဲ့ စီမံဆောင်ရွက်လျက်ရှိတဲ့ လုပ်ငန်းများ ဖြစ်ပါတယ်။ ကာလရှည်မှာကတော့ ကျွန်တော်တို့ (Vdue Added Tax)VAT စနစ် ကိုလည်း ခေတ်မီ IT နည်းပညာများ တွဲဘက်အသုံးပြုပြီးတော့ အကောင်အထည်ဖော်ဆောင်ရွက် သွားမှာဖြစ်ပါတယ်။ အခွန်ပေးဆောင်နေတဲ့ပြည်သူများ လွယ်ကူစွာအခွန်ဆောင်နိုင်ဖို့အတွက်လည်း ကျွန်တော်တို့ အခွန်ထမ်းပြည်သူများအနေနဲ့ ယခင်က မြန်မာ့စီးပွားရေးဘဏ်ခွဲများကို သွားရောက် ပြီးတော့ အခွန်ပေးဆောင်နေတဲ့အနေအထားကနေ ယခုအခါမှာဆိုလို့ရှိရင် သီလဝါ အထူးစီးပွားရေး ဇုန်က လုပ်ငန်းရှင်များဆိုလို့ရှိရင် MPU ကဒ်များအသုံးပြုပြီးတော့ Online Payment စနစ်နဲ့ အခွန်ပေးဆောင်နိုင်လျက်ရှိပါတယ်။ အလားတူပဲ မြန်မာနိုင်ငံတော်ဗဟိုဘဏ်၊ မြန်မာ့စီးပွားရေးဘဏ် og @q:bulę::com Mobile Banking, Mobile Payment, e-payment oşoord sozso: ဆောင်နိုင်စေရေးကိုလည်း စီစဉ်ဆောင်ရွက်လျက်ရှိပါတယ်။ ဒီလိုဆောင်ရွက်တဲ့နေရာမှ CBM-NET System ရဲ့ Customer Credit Transfer Function ကိုအသုံးပြုပြီးတော့ ပုဂ္ဂလိကဘဏ်တွေနဲ့ စီးပွားရေးဘဏ်တို့ကိုချိတ်ဆက်ပြီးတော့ ကျွန်တော်တို့ ဆောင်ရွက်သွားမှာဖြစ်ပါတယ်။ ဒီလို ဆောင်ရွက်ခြင်းအားဖြင့် နာရီပိုင်း၊ မိနစ်ပိုင်းအတွင်းမှာ ဘဏ်များအကြားမှာ ငွေလွှဲပြောင်းပေးပို့နိုင် မှုများကို အချိန်နှင့်တစ်ပြေးညီ အွန်လိုင်းကတစ်ဆင့် လွှဲပြောင်းပေးသွင်းနိုင်မှာဖြစ်ပြီး အခွန်ထမ်းများ အနေနဲ့ ၎င်းတို့ရဲ့ ငွေစာရင်းကို မည်သည့်ဘဏ်တွင် ဖွင့်လှစ်နိုင်သည်ဖြစ်စေ မြန်မာ့စီးပွားရေးဘဏ် ဘဏ်ခွဲများမှာရှိတဲ့ ပြည်တွင်းအခွန်များဦးစီးဌာနရဲ့ စာရင်းများသို့ အခွန်ပေးသွင်းနိုင်ရေးအတွက်ကို ကြိုးပမ်းလျက်ရှိပါကြောင်း ရှင်းလင်းဖြေကြားအပ်ပါတယ်။ အားလုံးကိုကျေးဇူးတင်ပါတယ်။ </speech>
<speech><mp id='363'>ဒေါ်ချိုချိုဝင်း(မော်လိုက် မဲဆန္ဒနယ်)</mp> ဥက္ကဋ္ဌကြီးရှင့်။ တစ်ဆက်တစ်စပ်တည်းမေးခွန်းလေး မေးခွင့်ပြုပါ။ ဝန်ကြီးအနေနဲ့ ပြည့်ပြည့်စုံစုံဖြေသွားတာ ကျေးဇူးတင်ပါတယ်။ ဝန်ကြီးဖြေသွားတဲ့အထဲ မှာ ကျွန်မက ကုန်တိုက်တွေ၊ Super Market ကြီးတွေမှာရှိတဲ့ တံဆိပ်ခေါင်းမကပ်တဲ့ ဘောက်ချာတွေ နဲ့ပတ်သက်ပြီးတော့မှ ပါမသွားပါဘူး။ အဲဒီဟာတွေအတွက်ရော လက်ရှိလတ်တလောပေါ့။ e-payment တွေမဆောင်ရွက်ခင် လောလောဆယ်မှာဘယ်လိုများ အခွန်ဦးစီးဌာနနဲ့ဘယ်လို ချိတ်ဆက်ပြီးတော့ ဒီကုန်သွယ်ခွန်တွေ၊ ပြည်သူတွေပေးထားတဲ့ကုန်သွယ်ခွန်တွေကို ဘယ်လိုနိုင်ငံတော် ဘဏ္ဍာထဲကို ဘယ်ပုံထည့်ဝင်လဲဆိုတာလေးကို ရှင်းပြပေးစေလိုပါတယ်ရှင့်။ ကျေးဇူးတင်ပါတယ်။</speech>
<speech type='speaker'> ပြည်လည်ဖြေကြားပေးပါ။</speech>
<speech><agency id='27'>ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>ဟုတ်ကဲ့ပါ ခင်ဗျား။ စောစောကကျွန်တော်တို့ ဖြေကြားတဲ့ထဲမှာလည်း တချို့ တစ်ဝက်ပါသွားပါတယ်။ အခု ကူးပြောင်းကာလမှာတော့ IT စနစ်နဲ့အပြည့်အဝဆောင်ရွက်နိုင်ခြင်းမရှိသေးခင်မှာ ပြည်တွင်းအခွန် များဦးစီးဌာနရဲ့ အဆင့်ဆင့်သောရုံးများကလည်း ကွင်းဆင်းပြီးတော့ စစ်ဆေးမှုတွေကို ပိုပြီးတော့ လုပ်ပေးဖို့လိုအပ်ပါတယ်။ ဒီလိုစစ်ဆေးနိုင်မှ တိမ်းရှောင်နေတဲ့ဆိုင်များကို ဖော်ထုတ်နိုင်မှာဖြစ်ပါ တယ်။ ဒီလိုစစ်ဆေးဖို့လည်း တစ်ဘက်ကလုပ်နေသလို၊ တစ်ဘက်ကလည်း သတင်းပေးသူကိုဆုချီးမြှင့် တဲ့စနစ်နဲ့ ဒီလိုပျက်ကွက်တဲ့ဆိုင်တွေတွေ့ရင် သတင်းပေးပါ။ ဒါ ကျွန်တော်တို့မှာ အခွန်နစ်နာနေတယ်။ တိုင်းပြည်အတွက် အခွန်နစ်နာနေတဲ့ကိစ္စတွေရှိပါတယ်။ ဒါကြောင့်မို့လို့ သတင်းပေးသူများကို ဆုချီးမြှင့်တဲ့နည်းလမ်းနဲ့လည်း တစ်ဖက်ကလည်းဆောင်ရွက်လျက်ရှိပါကြောင်း ပြန်လည်ဖြေကြားအပ် ပါတယ်။</speech>
<speech type='speaker'>
ပြည်သူ့ဘဏ္ဍာ ပြည်သူ့အစိုးရဆီ မှန်မှန်ကန်ကန်ရောက်ရှိဖို့ဆိုလို့ရှိရင် ဝန်ကြီးဌာနအနေနဲ့လည်း ခုနကမေးခွန်းရှင်မေးခဲ့သလို ကြပ်မတ်ပေးစေချင်ပါတယ်။ ဒီပြင်ဟာကြောင့် မဟုတ်ပါဘူး။ တချို့က ခုနကပြောသလိုပဲ။ ပြေစာဖြတ်ပိုင်းပေးတယ်။ တံဆိပ်ခေါင်းမကပ်ဘူး။ တော်တော်များများဟာ ပြေစာဖြတ်ပိုင်းတောင်မပေးပါဘူး။ ဒါမျိုးတွေ ဆိုင်တွေမှာအများ ကြီးရှိပါ တယ်။ ဒါကြောင့်မို့လို့ ပြည်သူ့ဘဏ္ဍာမှန်မှန်ကန်ကန်ရရှိဖို့ ပြည်ထောင်စုအစိုးရဆီ စနစ်တကျဝင်ဖို့ ဆိုလို့ရှိရင် ဝန်ကြီးဌာနအနေနဲ့လည်း ဒါကိုတော့ စနစ်တကျစီမံကြီးကြပ်ပေးစေလိုပါတယ်။
</speech>
</Q-A>
<Q-A>
<title>
နိုင်ငံတော်သမ္မတရုံး၊ ညွှန်ကြားချက်အမှတ်(၁/၂၀၁၇)ကို ၂၀၁၇ ခုနှစ်၊ ဧပြီလ ၁၀ ရက်နေ့စွဲဖြင့် လိုက်နာရမည့် တင်ဒါလုပ်ထုံးလုပ်နည်းများ ထုတ်ပြန်ရာတွင် ပွင့်လင်းမြင်သာမှုရှိရေးကိစ္စကို အကောင် အထည်ဖော်ရန် မည်သို့ဆောင်ရွက်ရမည်ကို ဖော်ပြထားခြင်းမရှိသည့်အတွက် ၎င်းကိစ္စကို မည်ကဲ့သို့ အကောင်အထည်ဖော်မည်နှင့် ထိုသို့ဆောင်ရွက်ရာတွင် လွှတ်တော်ကိုယ်စားလှယ်များအား မည်သို့ အသိပေး၊ စောင့်ကြည့်လေ့လာခွင့်ပေးမည်ကို သိလိုခြင်းနှင့်စပ်လျဉ်းသည့်မေးခွန်း
</title>
<speech type='speaker'>
ဒဂုံမြို့သစ်(မြောက်ပိုင်း)မဲဆန္ဒနယ်မှ ဒေါက်တာခင်မောင်မောင် မေးမြန်းဖို့ ဖြစ်ပါတယ်။
</speech>
<speech><mp id='458'>ဒေါက်တာခင်မောင်မောင်(ဒဂုံမြို့သစ်(မြောက်ပိုင်း)မဲဆန္ဒနယ်)</mp>လေးစားအပ်ပါ သော ပြည်သူ့လွှတ်တော်ဥက္ကဋ္ဌကြီးနှင့် ကြွရောက်လာသော ပြည်ထောင်စုအဆင့်ဝန်ကြီးများ၊ ပြည်သူ့ လွှတ်တော်ကိုယ်စားလှယ်များနှင့် ဧည့်သည်တော်များအားလုံးကို မင်္ဂလာပါလို့ ရှေ့ဦးစွာနှုတ်ခွန်း ဆက်သအပ်ပါတယ်။ ကျွန်တော်ကတော့ ဒဂုံမြို့သစ်(မြောက်ပိုင်း)မဲဆန္ဒနယ် ပြည်သူ့လွှတ်တော် ကိုယ်စားလှယ် ဒေါက်တာခင်မောင်မောင် ဖြစ်ပါတယ်။ ကျွန်တော် မေးမြန်းမယ့်မေးခွန်းကတော့ ပြည်ထောင်စုမြန်မာနိုင်ငံတော် နိုင်ငံတော်သမ္မတရုံး ညွှန်ကြားချက်အမှတ်(၁/၂၀၁၇)ကို ၂၀၁၇ ခုနှစ်၊ ဧပြီလ ၁၀ ရက်နေ့ နေ့စွဲဖြင့် အစိုးရဌာနအဖွဲ့အစည်းများ၏ တည်ဆောက်ခြင်း၊ ပစ္စည်းဝယ်ယူခြင်း၊ ဝန်ဆောင်မှုရယူခြင်း၊ ငှားရမ်းခြင်းနှင့် ရောင်းချခြင်းဆောင်ရွက်ရာတွင် လိုက်နာရမယ့် တင်ဒါလုပ်ထုံး လုပ်နည်းများကို ထုတ်ပြန်ရာတွင် မှန်ကန်မျှတသောယှဉ်ပြိုင်မှုဖြစ်စေရန် ပွင့်လင်းမြင်သာမှု၊ တာဝန်ယူ မှု၊ တာဝန်ခံမှုရှိစေရန် ရည်ရွယ်၍ လုပ်ထုံးလုပ်နည်းများကို ထုတ်ပြန်ရခြင်းဖြစ်သည်ဟု ဖော်ပြထား သော်လည်း ပွင့်လင်းမြင်သာမှုရှိရေးကိစ္စကို အကောင်အထည်ဖော်ရန် မည်သို့ဆောင်ရွက်ရမည်ကို ဖော်ပြထားခြင်းမရှိသည့်အတွက် ၎င်းကိစ္စကို မည်သို့အကောင်အထည်ဖော်ရန်နှင့် ထိုသို့ဆောင်ရွက် ရာတွင် လွှတ်တော်ကိုယ်စားလှယ်များအား မည်သို့အသိပေးစောင့်ကြည့်လေ့လာခွင့်ပေးမည်ကို သိလိုသဖြင့် မေးမြန်းထားခြင်းဖြစ်ပါတယ်။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ဒီ (၁/၂၀၁၇) သမ္မတရုံးညွှန်ကြား ချက်မှာ ပြည်ထောင်စု၊ တိုင်းဒေသကြီး/ပြည်နယ်အစိုးရအဖွဲ့၊ အဖွဲ့အစည်းများအနေဖြင့် တင်ဒါများ အား ဆောင်ရွက်ခွင့်ပြုရာတွင် နိုင်ငံတော်၏ ဘဏ္ဍာရန်ပုံငွေ လေလွင်ဆုံးရှုံးမှုမရှိစေရန်၊ အဂတိ လိုက်စားမှုမရှိစေရန်၊ တင်ဒါကို တစ်ဦးတစ်ယောက်ကဖြစ်စေ၊ အစုအဖွဲ့ကဖြစ်စေ၊ လက်ဝါးကြီးအုပ် ရယူခြင်း၊ ဈေးကစားခြင်းမဖြစ်စေဘဲ မှန်ကန်မျှတသော ယှဉ်ပြိုင်မှုဖြစ်စေရန် ပွင့်လင်းမြင်သာမှု၊ တာဝန်ယူမှု၊ တာဝန်ခံမှုရှိရန် နိုင်ငံတော်နှင့် အများပြည်သူအတွက် ထိရောက်အကျိုးရှိသည့် တည်ဆောက်ခြင်း၊ ပစ္စည်းဝယ်ယူခြင်း၊ ဝန်ဆောင်မှုရယူခြင်း၊ ငှားရမ်းခြင်း၊ ရောင်းချခြင်းဖြစ်စေရန် ရည်ရွယ်၍ ဤလုပ်ထုံးလုပ်နည်းကို ထုတ်ပြန်ခြင်းဖြစ်ပါသည်။ ထို့အပြင် တင်ဒါရွေးချယ်မှုကို မလျော် ဩဇာသုံး၍ တစ်နည်းအားဖြင့် လွှမ်းမိုးဆောင်ရွက်ခြင်းများကိုလည်း လက်မခံဘဲ တရားမျှတမှုရှိစွာဖြင့် ပွင့်လင်းမြင်သာစွာဆောင်ရွက်နိုင်ရန်ဖြစ်သည်လို့ ဒီညွှန်ကြားချက်မှာ ဖော်ပြထားပါတယ်။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ဒီညွှန်ကြားချက်က တိုင်းပြည် အတွက် အင်မတန်လိုအပ်တဲ့ညွှန်ကြားချက်ဖြစ်ပါတယ်။ ကျွန်တော်တို့ ပထမအကြိမ် လွှတ်တော် သက်တမ်းမှာလည်း ကျွန်တော်တို့ လွှတ်တော်နာယကကြီးက ပြောသွားပါတယ်။ သူ့ရဲ့ဥပမာကတော့ ဈေးထဲမှာ ဇီးသီးဗန်းမှောက်ကျသလို ဟိုလူကတစ်ဆုပ်ယူသွား၊ ဒီလူကတစ်ဆုပ်ယူသွားပြီးတော့ နောက်ဆုံး ဘာမှမကျန်တဲ့ ဥပမာ - ပြည်သူတွေကြားမှာ အင်မတန်ရေပန်းစားပါတယ်။ အဲဒီတော့ ဒီနှစ် ကျွန်တော်တို့ အစိုးရသစ်တက်လာတဲ့လက်ထက်မှာလည်း ဒီကိစ္စတွေရှိနေသေးလား။ ဒါ ကျွန်တော်တို့ ဆန်းစစ်ဖို့လိုပါတယ်။ အဲဒီတော့ ပွင့်လင်းမြင်သာစွာဆောင်ရွက်လို့ ဖော်ပြထားတဲ့အခါမှာ ပွင့်လင်း မြင်သာစွာဘယ်လိုဆောင်ရွက်ရမယ်လို့ ညွှန်ကြားချက်မပါပါဘူး။ အထူးသဖြင့် ပြည်သူ့ကိုယ်စားလှယ် များလို့ သတ်မှတ်ထားတဲ့ ကျွန်တော်တို့ လွှတ်တော်ကိုယ်စားလှယ်တွေသည်ပင်လျှင် အစိုးရဌာနက ဘာတွေဆောင်ရွက်နေလဲ။ ဘာတွေကို တင်ဒါခေါ်လဲဆိုတာ ကျွန်တော်တို့ကို ဘယ်သူမှ အသိမပေးပါ ဘူး။ ဒါ လက်တွေ့ဘဝရဲ့ ဖြစ်ရပ်ပါ။ ဥပမာပြောရမယ်ဆိုရင် ကျွန်တော်တို့ ဒဂုံမြို့သစ်(မြောက်ပိုင်း) မဲဆန္ဒနယ်မှာ တောင်ဥက္ကလာနှင့် ဒဂုံမြို့သစ်(မြောက်ပိုင်း)ကို ထိုးတဲ့တံတားကြီး။ အဲဒီတံတားကြီးက ငမိုးရိပ်ချောင်းကိုဖြတ်ပြီးထိုးတယ်။ ကျွန်တော်သိရသလောက် နောက်ပိုင်းမှာ သိရသလောက် စည်ပင်က ထိုးတယ်။ ရန်ကုန်တိုင်းဒေသကြီးအစိုးရအဖွဲ့က ထိုးတဲ့တံတား။ ဘယ်ကုမ္ပဏီက တင်ဒါရ တယ်။ ဘယ်လောက်နဲ့ရသွားတယ်။ ဘယ်လိုလုပ်မယ်ဆိုတာ ကျွန်တော်တို့ကို ဘယ်သူမှ အကြောင်း မကြားပါဘူး။ ကျွန်တော်တို့က သွားကြည့်ရမှ။ သွားကြည့်တော့ ဘယ်သူနဲ့တွေ့လည်းဆိုတော့ လွယ်လွယ်ပြောရရင် ဆိုဒ်တာဝန်ခံလောက်ဆိုတဲ့လူနဲ့ တွေ့ရတယ်။ ကုမ္ပဏီမန်နေဂျာနဲ့လည်း မတွေ့ရ ဘူး။ ဒါမျိုးပဲရှိတယ်။ ။ နောက်တစ်ခု ကျွန်တော်တို့ ဒဂုံမြို့သစ်(မြောက်ပိုင်း)မှာ ဗထူးအိမ်ရာ(Face 2) ဆိုပြီးတော့ အိမ်ရာစီမံကိန်းကြီးဆောက်ပါတယ်။ ဒါ ကျွန်တော်တို့ အစိုးရသစ်လက်ထက်မှာပါ။ ကျွန်တော်တို့ မသိပါဘူး။ အဲဒီတော့ ဒီထက်ဆိုးတာတစ်ခုပြောပြပါမယ်။ ကျွန်တော်တို့ ဒဂုံမြို့သစ်(မြောက်ပိုင်း)ဟာ မူလတန်းကျောင်းတစ်ကျောင်းလိုပါ။ ကန်ထရိုက်တစ်ယောက်ကတင်တယ်။ တင်တဲ့အခါကျတော့ ရပ်ကွက်အုပ်ချုပ်ရေးမှူးက ကျွန်တော်ကို လာအကြောင်းကြားတယ်။ ကျောင်းအုပ်ကြီးက ပြောလို့ပါ တဲ့ ဘာလဲဆိုတော့ ကျောင်းက Foundation မကောင်းလို့ နံရံကြီးအက်ကွဲသွားပြီး ကလေးတွေပေါ်မှာ ပြို ကျမှာစိုးလို့ အဲဒီအုတ်နံရံကြီးကို ဖြိုချပြီးတော့ အသစ်ပြန်ဆောက်ဖို့ သိန်း ၃၈၀ ကန်ထရိုက်ပေး လိုက်မယ်။ အဲဒီတော့ ကန်ထရိုက်ကဆောက်နေတယ်။ ကျောင်းအုပ်ကြီးလည်းရှိတယ်။ ကျောင်းအုပ် ကြီးက မူလတန်းကျောင်းအုပ်ကြီး အဲဒီတော့ ဘာလုပ်လဲဆိုတော့ အဲဒီ ကန်ထရိုက်က အဲဒီ နဂို မကောင်းပါဘူးဆိုတဲ့ Foundation ပေါ်မှာ ပြန်ပြီးတော့ နံရံဆောက်ဖို့သူ့ကြိုးစားနေတယ်။ နောက်ပြီးတော့ တိုင်တွေလည်း သူမလဲဘူး။ အင်မတန်ချော့မြည့်တဲ့တိုင် ၁၁ တိုင်လောက်ပဲလဲတယ်။ လဲတော့ ကျောင်းအုပ်ကြီးက ရပ်ကွက်အုပ်ချုပ်ရေးမှူးကို အကြောင်းကြားတယ်။ ရပ်ကွက်အုပ်ချုပ် ရေးမှူးက ကျွန်တော့်အကြောင်းကြားတဲ့အတွက် ကျွန်တော်တို့ သွားကြည့်ပါတယ်။ ကြည့်တဲ့အခါ ကျောင်းအုပ်ကြီးကိုမေးတယ်။ ကျောင်းအုပ်ကြီး ဘယ်ကုမ္ပဏီကဆောက်လဲ။ ကုမ္ပဏီတစ်ခု နာမည်ပြောပါတယ်။ အဲဒီတော့ အဲဒီကုမ္ပဏီဖုန်းနံပါတ်ရှိသလား။ သူမသိဘူး။</speech>
<speech type='speaker'>နိဂုံးချုပ်ပါ။</speech>
<speech type='speaker'>
စီမံကိန်းနှင့် ဘဏ္ဍာရေးဝန်ကြီးဌာနက ဖြေကြားရန်ဖြစ်ပါတယ်။
</speech>
<speech><agency id='27'>ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစား အပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များ၊ ဖိတ်ကြားထားသော ဧည့်သည်တော်များအားလုံး မင်္ဂလာပါ။ ကျွန်တော့်အနေနဲ့ ဒဂုံမြို့သစ်(မြောက်ပိုင်း)မဲဆန္ဒနယ် ပြည်သူ့ လွှတ်တော်ကိုယ်စားလှယ် ဒေါက်တာခင်မောင်မောင်ရဲ့ မေးခွန်းနှင့်စပ်လျဉ်းပြီး ရှင်းလင်းဖြေကြားမှာ ဖြစ်ပါတယ်။ အစိုးရဌာန၊ အဖွဲ့အစည်းများရဲ့ တည်ဆောက်ခြင်း၊ ပစ္စည်းဝယ်ယူခြင်း၊ ဝန်ဆောင်မှုရယူ ခြင်း၊ ငှားရမ်းခြင်းနှင့် ရောင်းချခြင်းများဆောင်ရွက်ရာမှာ လိုက်နာရမယ့် တင်ဒါလုပ်ထုံးလုပ်နည်းကို နိုင်ငံတော်သမ္မတရုံးက ၁၀-၄-၂၀၁၇ ရက်စွဲပါ ညွှန်ကြားချက်အမှတ်(၁/၂၀၁၇)ဖြင့် ထုတ်ပြန်ခဲ့ပါ တယ်။ အဆိုပါတင်ဒါလုပ်ထုံးလုပ်နည်းနဲ့ အပိုဒ်(၃)မှာ ပြည်ထောင်စု၊ တိုင်းဒေသကြီးနှင့် ပြည်နယ် အစိုးရဌာန၊ အဖွဲ့အစည်းများအနေနဲ့ တင်ဒါများကို ဆောင်ရွက်ခွင့်ပြုရာမှာ နိုင်ငံတော်ရဲ့ ဘဏ္ဍာ ရန်ပုံငွေများ လေလွင့်ဆုံးရှုံးမှုမရှိစေရန်၊ အဂတိလိုက်စားမှုများမရှိစေရန်၊ တင်ဒါကို တစ်ဦး တစ်ယောက်ကဖြစ်စေ၊ အစုအဖွဲ့ကဖြစ်စေ လက်ဝါးကြီးအုပ်ရယူခြင်း၊ ဈေးကစားခြင်းများမဖြစ်စေဘဲ မှန်ကန်မျှတသော ယှဉ်ပြိုင်မှုဖြစ်စေရန်၊ ပွင့်လင်းမြင်သာမှု၊ တာဝန်ယူမှု၊ တာဝန်ခံမှုရှိရန် နိုင်ငံတော်နှင့် အများပြည်သူအတွက် ထိရောက်အကျိုးရှိသည့် တည်ဆောက်ခြင်း၊ ပစ္စည်းဝယ်ယူခြင်း၊ ဝန်ဆောင်မှု ရယူခြင်း၊ ငှားရမ်းခြင်းနှင့် ရောင်းချခြင်းများ ဖြစ်ရန်ရည်ရွယ်၍ ထုတ်ပြန်ခြင်းဖြစ်သည်ကို ဖော်ပြထား ပါတယ်။ အထက်ပါရည်ရွယ်ချက်ကို အောင်မြင်စေဖို့ အစိုးရဌာန၊ အဖွဲ့အစည်းများက တင်ဒါခေါ်ယူ သည့်ကိစ္စရပ်များအတွက် အောက်ပါလုပ်ငန်းစဉ်များကို ဆောင်ရွက်ရပါတယ်။ ဒါတွေကတော့ (က) ရန်ပုံငွေခွင့်ပြုချက်ရယူခြင်း၊ (ခ) ဝယ်ယူရေးလုပ်ငန်းစဉ်များရေးဆွဲပြီး အတည်ပြုချက်ရယူခြင်း၊ (ဂ) တင်ဒါကော်မတီများဖွဲ့စည်းခြင်း၊ (ဃ) တင်ဒါခေါ်ယူခြင်း၊ (င) တင်ဒါလက်ခံခြင်းနှင့် တင်ဒါစိစစ်ခြင်း၊ (စ) တင်ဒါစိစစ်အကဲဖြတ်ခြင်းနှင့် တင်ဒါအစီရင်ခံစာတင်ပြခြင်း၊ (ဆ) တင်ဒါအောင်မြင်သူအား ထုတ်ပြန်ကြေညာခြင်း၊ (ဇ) တင်ဒါအောင်မြင်သူနှင့် စာချုပ်ချုပ်ဆိုခြင်း၊ (ဈ) ငွေပေးချေခြင်းအပါအဝင် စာချုပ်ကို စီမံခန့်ခွဲခြင်း ဟူ၍ဖြစ်ပါတယ်။ တင်ဒါလက်ခံခြင်းနှင့် စိစစ်ရွေးချယ်ခြင်းများဆောင်ရွက်ရာမှာ ပွင့်လင်းမြင်သာမှုရှိစေရန်နှင့် တာဝန်ယူမှု၊ တာဝန်ခံမှုရှိစေရန်အတွက် တင်ဒါကော်မတီဖွဲ့စည်းရာမှာ ပြည်ထောင်စုအဆင့်ဌာန၊ အဖွဲ့အစည်းများအတွက်ကို ဒုတိယဝန်ကြီး သို့မဟုတ် အမြဲတမ်းအတွင်းဝန်က တင်ဒါကော်မတီရဲ့ ဥက္ကဋ္ဌအဖြစ်ဆောင်ရွက်ပြီး ဝယ်ယူမည့်ဌာန၊ အဖွဲ့အစည်း၏ အကြီးအကဲများတွေပါဝင်တဲ့ တင်ဒါ ကော်မတီကို ဖွဲ့စည်းရမှာဖြစ်ပါတယ်။ ပြည်ထောင်စုဘဏ္ဍာရန်ပုံငွေက အသုံးစရိတ်ဖြစ်ပြီးတော့ တိုင်းဒေသကြီး/ပြည်နယ်များမှာ ခေါ်ယူတဲ့ တင်ဒါများအတွက် သက်ဆိုင်ရာ တိုင်းဒေသကြီး/ ပြည်နယ်ဝန်ကြီးများက တင်ဒါကော်မတီဥက္ကဋ္ဌအဖြစ်ဆောင်ရွက်ပြီး ဝယ်ယူမယ့်တိုင်းဒေသကြီး/ ပြည်နယ်ဌာနအကြီးအကဲများနှင့် ပြည်ထောင်စုအဆင့်ဌာနများက ကိုယ်စားလှယ်များပါဝင်တဲ့ တင်ဒါ ကော်မတီကို ဖွဲ့စည်းရမှာဖြစ်ပါတယ်။ တိုင်းဒေသကြီးနှင့် ပြည်နယ်ဘဏ္ဍာရန်ပုံငွေ အသုံးစရိတ်နဲ့ ခေါ်မယ့်တင်ဒါများကတော့ သက်ဆိုင်ရာတိုင်းဒေသကြီး/ပြည်နယ်ဝန်ကြီးများက ဥက္ကဋ္ဌအဖြစ် ဆောင်ရွက်၍ ဝယ်ယူမည့်ဌာနနှင့် ဆက်စပ်ဌာနများမှ ကိုယ်စားလှယ်များပါဝင်တဲ့ တင်ဒါကော်မတီကို ဖွဲ့စည်းဆောင်ရွက်ရမှာဖြစ်ပါတယ်။ တင်ဒါကော်မတီများကနေ တင်ဒါလက်ခံရေးနှင့် စိစစ်ရေး ကော်မတီကို ထပ်ဆင့်ဖွဲ့စည်းပြီးတော့ ဝန်ကြီးဌာနကိုယ်စားလှယ်များအပြင်ကို တည်ဆောက်ခြင်း၊ ဝယ်ယူမယ့်ပစ္စည်း သို့မဟုတ် ဝန်ဆောင်မှုနှင့်စပ်လျဉ်းပြီးတော့ တတ်ကျွမ်းနားလည်တဲ့ ဆက်စပ် ဝန်ကြီးဌာနအဖွဲ့အစည်းများက အနည်းဆုံးကိုယ်စားလှယ်သုံးယောက်ကနေ ငါးယောက်အထိ ထည့်သွင်းဖွဲ့စည်းဆောင်ရွက်နိုင်ပါတယ်။ တင်ဒါခေါ်ယူတဲ့လုပ်ငန်းစဉ်များကို ဆောင်ရွက်ခြင်းမပြုမီမှာတာဝန်ယူမှု၊ တာဝန်ခံမှုရှိစေရန် အတွက် တင်ဒါကော်မတီများဟာ ငွေလုံးငွေရင်းအသုံးစရိတ်နဲ့ ကျခံသုံးစွဲပြီး တင်ဒါခေါ်ယူမယ့် တည်ဆောက်ရေးစီမံကိန်း၊ လုပ်ငန်းများအတွက်ကို သက်ဆိုင်ရာဘဏ္ဍာရေးနှစ်ရဲ့ အမျိုးသားစီမံကိန်း နှင့် ရသုံးမှန်းခြေငွေစာရင်းမှာ ပါဝင်မှုရှိ/မရှိကို စိစစ်ရပါတယ်။ ဝယ်ယူမယ့်စက်ပစ္စည်း၊ ရုံးသုံးပစ္စည်း၊ ရုံးသုံးယာဉ်၊ အခြားအသုံးစရိတ်များအတွက်ကိုလည်း နှစ်စဉ်ရသုံးမှန်းခြေငွေစာရင်းမှာ ပါဝင်မှုရှိ/မရှိ စိစစ်ရပါတယ်။ သာမန်အသုံးစရိတ်နဲ့ ဝယ်ယူမယ့်ကုန်ကြမ်း၊ ဆေးနှင့် ဆေးပစ္စည်း၊ ပညာရေး အထောက်အကူပစ္စည်း၊ သာမန်အသုံးစရိတ်က ကျခံသုံးစွဲမယ့် အကြီးစားပြင်ဆင်ထိန်းသိမ်းခြင်း စတဲ့ လုပ်ငန်းတွေကိုတော့ ဘတ်ဂျက်ပါဝင်မှုရှိ/မရှိနှင့် နိုင်ငံခြားငွေနဲ့ ကျခံသုံးစွဲမှု တည်ဆောက်ခြင်းနှင့် ပစ္စည်းဝယ်ယူခြင်းများအတွက်ကိုလည်းပဲ နှစ်စဉ်နိုင်ငံခြားသုံးငွေစာရင်းရဲ့ လျာထားချက်မှာ ပါဝင်မှု ရှိ/မရှိတို့ကို ဦးစွာစိစစ်ရပါတယ်။ နောက် လုပ်ငန်းစဉ်များကတော့ ကျပ် ၁၀ သန်းအောက်ကိစ္စရပ်များအတွက်ဆိုရင် တင်ဒါခေါ်ယူဖို့မလိုဘဲနဲ့ တင်ဒါကော်မတီအနေနဲ့ ပစ္စည်းပေးသွင်းသူ သို့မဟုတ် ဝန်ဆောင်မှု ဆောင်ရွက်ပေးသူများအနက်က ယုံကြည်စိတ်ချရမယ့် အနည်းဆုံးကုမ္ပဏီသုံးခုထံကနေ ဈေးနှုန်း အဆိုပြုလွှာကိုတောင်းခံပြီးတော့ ဈေးနှုန်းအနည်းဆုံးတင်သွင်းသူထံက ဝယ်ယူရမှာဖြစ်ပါတယ်။ ကျပ် ၁၀ သန်းကနေ ၁၀၀ သန်းအထိ ကိစ္စရပ်များအတွက်ကိုတော့ အိတ်ဖွင့်တင်ဒါကို သက်ဆိုင်ရာဝန်ကြီး ဌာန၊ ခရိုင်၊ မြို့နယ်အထွေထွေအုပ်ချုပ်ရေးဦးစီးဌာနရုံးများရဲ့ ကြော်ငြာသင်ပုန်းမှာ တင်ဒါဖွင့်လှစ်ဖို့ သတ်မှတ်ရက်ထက် ရက်သတ္တနှစ်ပတ်ကြို တင်ပြီးတော့ တင်ဒါကြော်ငြာရမှာဖြစ်ပါတယ်။ ကျပ် ၁၀၀ သန်းအထက် ကိစ္စရပ်များအတွက်ကို ဆောင်ရွက်မယ့်လုပ်ငန်းအမျိုးအစားကို ရှင်းရှင်းလင်းလင်း ဖော်ပြပြီးတော့ အိတ်ဖွင့်တင်ဒါဖွင့်လှစ်ဖို့ သတ်မှတ်ရက်ထက် တစ်လကြို တင်ပြီးတော့ နိုင်ငံပိုင် သတင်းစာများမှာ အနည်းဆုံးနှစ်ကြိမ် ကြော်ငြာခြင်းနှင့် ဝန်ကြီးဌာနရဲ့ Website မှာလည်း အနည်းဆုံး တစ်လ ကြို တင်ကြော်ငြာခြင်းများကို ဆောင်ရွက်ရပါတယ်။ တင်ဒါကော်မတီက တင်ဒါတန်ဖိုးအလိုက်ကို အထက်ပါကဲ့သို့ တင်ဒါခေါ်ယူဖို့လုပ်ငန်းစဉ်များ ဆောင်ရွက်ပြီးတဲ့အခါမှာ တင်ဒါလက်ခံရေးနှင့် စိစစ်ရေးကော်မတီက တင်ဒါတင်သွင်းရမယ့်နေ့ရက် နှင့်အချိန်အလိုက်ကို တင်သွင်းတဲ့တင်ဒါများကိုလက်ခံပြီးတော့ လုပ်ထုံးလုပ်နည်းပါအတိုင်း တင်ဒါ စိစစ်ရွေးချယ်မှုသတ်မှတ်ချက်တွေ ဆောင်ရွက်ရပါတယ်။ ထို့နောက် တင်ဒါရွေးချယ်မှု အစီရင်ခံစာကို ပြုစုပြီးတော့ တင်ဒါကော်မတီကို တင်ပြရပါတယ်။ တင်ဒါကော်မတီအနေနဲ့ တင်ဒါရွေးချယ်မှု အစီရင်ခံစာအပေါ်မှာကြည့်ပြီးတော့မှ တင်ဒါအောင်မြင်သူကို ရွေးချယ်ပြီးတဲ့အချိန်မှာ တင်ဒါ အောင်မြင်သူစာရင်းကို ပွင့်လင်းမြင်သာစွာ ထုတ်ပြန်ကြေညာရမှာဖြစ်ပါတယ်။ ။ နိုင်ငံတော်မှာ ယခုအချိန်မှာ ကျွန်တော်တို့ အစိုးရရဲ့ ပစ္စည်းဝယ်ယူမှုဥပဒေ (Government Procurement Law) မရှိသေးတဲ့အတွက်ကြောင့် နိုင်ငံတော်သမ္မတရုံးကထုတ်ပြန်ထားတဲ့ တင်ဒါ လုပ်ထုံးလုပ်နည်း(၁/၂၀၁၇)ပါအတိုင်း ပြည်ထောင်စုနှင့် တိုင်းဒေသကြီး/ပြည်နယ်ဌာန၊ အဖွဲ့အစည်း များက လိုက်နာဆောင်ရွက်ရမှာဖြစ်ပါတယ်။ ဒီလိုဆောင်ရွက်ခြင်းအားဖြင့် အစိုးရဌာန၊ အဖွဲ့အစည်း များနှင့် တင်ဒါတင်သွင်းသူများအကြားမှာ တာဝန်ယူမှု၊ တာဝန်ခံမှုနှင့် ပွင့်လင်းမြင်သာမှုများ ရရှိလာမှာဖြစ်ပါတယ်။ အစိုးရဌာနအဖွဲ့အစည်းများကနေ တည်ဆောက်ရေး၊ ဝယ်ယူရေးလုပ်ငန်းစဉ် များအတွက်ကို တင်ဒါကော်မတီများဖွဲ့စည်းခြင်း၊ သတင်းစာ၊ ဂျာနယ်၊ အထွေထွေအုပ်ချုပ်ရေးရုံး စသည်တို့မှာ ကြော်ငြာခြင်း၊ တင်ဒါတင်သွင်းခြင်း၊ စိစစ်ရွေးချယ်ခြင်း၊ တင်ဒါဖွင့်လှစ်ခြင်း၊ တင်ဒါ အောင်မြင်သူကိုကြေညာခြင်း စတဲ့လုပ်ငန်းစဉ်များကိုဆောင်ရွက်တဲ့နေရာမှာ တင်ဒါတင်သွင်းသူ အချင်းချင်း ကုမ္ပဏီများအားလုံး စောင့်ကြည့်လေ့လာနိုင်ကြတဲ့အပြင် တင်ဒါဖွင့်လှစ်ချိန်မှာလည်းပဲ တင်ဒါတင်သွင်းသူအားလုံး ရှေ့မှောက်မှာ ဖွင့်လှစ်ခြင်း၊ ဈေးနှုန်းများကို အများသိအောင်ကြေညာပေး ခြင်း၊ တင်ဒါအောင်မြင်သူကိုကြေညာတဲ့နေရာမှာလည်း တင်ဒါတင်သွင်းသူများအားလုံးရဲ့ ရှေ့မှောက် မှာ ကြေညာတဲ့အပြင် လာရောက်လေ့လာလိုသူများလည်း လေ့လာနိုင်ရန် ခွင့်ပြုပေးထားခြင်းများကို ဆောင်ရွက်လျက်ရှိပါတယ်။ သို့ ဖြစ်ပါ၍ လွှတ်တော်ကိုယ်စားလှယ်ကြီးများက အထက်ပါလုပ်ငန်းစဉ် များကို လေ့လာကြည့်ရှုလိုတဲ့အခါမှာ သက်ဆိုင်ရာဌာန၊ အဖွဲ့အစည်းကို လုပ်ထုံးလုပ်နည်းနှင့်အညီ ဆက်သွယ်ဆောင်ရွက်နိုင်ပါကြောင်း ရှင်းလင်းဖြေကြားအပ်ပါတယ်။ ကျေးဇူးတင်ပါတယ်။ <mp id='458'>ဒေါက်တာခင်မောင်မောင်(ဒဂုံမြို့သစ်(မြောက်ပိုင်း)မဲဆန္ဒနယ်)</mp>လေးစားအပ်ပါ သော ဥက္ကဌကြီးခင်ဗျား။ ဆက်စပ်မေးခွန်းမေးခွင့်ပြုပါ။ ပြီးခဲ့တဲ့ တတိယအစည်းအဝေး တတိယနေ့မှာ ဥက္ကဋ္ဌကြီးက မိန့်ကြားခဲ့ပါတယ်။ ဒီ ဆောက်လုပ်ရေးလုပ်ငန်းတွေနဲ့ပတ်သက်ပြီး Parlimentary Oversight လုပ်ဖို့ ပြောခဲ့ပါတယ်။ အဲဒီတော့ အခုနက ဝန်ကြီးဖြေသွားတဲ့အဖြေကတော့ ကျွန်တော် တို့က ဆက်သွယ်ပြီး ဆောင်ရွက်ရမယ်လို့ ဖြေသွားပါတယ်။ လွှတ်တော်ရဲ့ ဥပဒေထဲမှာလည်း ပြည်သူ့ လွှတ်တော်ဆိုင်ရာဥပဒေ ပုဒ်မ ၆၂ မှာလည်း ကျွန်တော်တို့ဟာ ပြည်သူကိုကိုယ်စားပြုတယ်လို့ ဖော်ပြ ထားပါတယ်။ အဲဒီတော့ ကျွန်တော်တို့လို ပြည်သူကိုကိုယ်စားပြုပြီး မဲနဲ့ ရွေးချယ်ထားတဲ့လူတွေက ဌာနဆိုင်ရာတွေကို လိုက်မေးရမယ်ဆိုရင်တော့ Parlimentary Oversight တော့မဖြစ်တော့ပါဘူး။ အဲဒီတော့ ကျွန်တော်တို့ သိချင်တာက ကျွန်တော်တို့ ပြည်သူ့လွှတ်တော်ကို အဓိကမေးခွန်းရဲ့ အဓိက ရည်ရွယ်ချက်ကတော့ ပြည်သူတွေရဲ့ ကိုယ်စားလှယ်ဖြစ်တဲ့ ကျွန်တော်တို့ကို ဘယ်လို၊ ဘယ်နည်း၊ ဘယ်ပုံနဲ့ အသိပေးမှာလဲလို့ သိချင်ခြင်းဖြစ်တဲ့အတွက် ဒါကို မေးမြန်းရခြင်းဖြစ်ပါတယ်။ ကျေးဇူးတင် ပါတယ်။</speech>
<speech type='speaker'>ပြန်လည်ဖြေကြားပေးပါ။</speech>
<speech><agency id='27'>ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>ကျွန်တော်တို့ တင်ဒါကော်မတီများ အဆင့်ဆင့်ဖွဲ့စည်းဆောင်ရွက်တဲ့အခါမှာတော့ သက်ဆိုင်ရာတာဝန်ရှိတဲ့ အဖွဲ့အစည်းများက ပုဂ္ဂိုလ်များအားလုံး ပါဝင်ဖွဲ့စည်းခြင်း၊ အဆင့်ဆင့်ဖွဲ့စည်းခြင်းနှင့် ဥက္ကဋ္ဌကိုလည်း သတ်မှတ်တင်ပြတဲ့အတိုင်း ဒုတိယဝန်ကြီးအဆင့်၊ အမြဲတမ်းအတွင်းဝန်၊ နောက် ပြည်နယ်တိုင်းဝန်ကြီး အဆင့်များကို သတ်မှတ်ပြီးတော့ ဆောင်ရွက်ပါတယ်။ ဒီကော်မတီတွေကနေပြီးတော့ သက်ဆိုင်ရာ ဝန်ကြီးဌာနများ၊ တိုင်းဒေသကြီး/ ပြည်နယ်အဆင့် ဌာနအဖွဲ့အစည်းများအားလုံးက ဒီဘတ်ဂျက်မှာပါတဲ့ ငွေလုံးငွေရင်းအသုံးစရိတ်များအတိုင်း တင်ဒါခေါ်ယူတဲ့လုပ်ငန်းများစွာရှိပါတယ်။ ဝန်ကြီးဌာနလည်းပဲ ဝန်ကြီးဌာန ၂၀ လုံးကလည်း ဆောင်ရွက်နေတဲ့အနေအထားဖြစ်ပါတယ်။ အဲဒီတော့ ဒီလိုဆောင်ရွက်တဲ့ အခါတွေမှာ ဒီအဖွဲ့တွေကနေပြီးတော့မှ သတင်းစာမှာကြေညာပြီးတဲ့အခါမှာ ဆောင်ရွက်ရမယ့် တင်ဒါ ဖွင့်မယ့်နေ့ရက်တွေကိုလည်း ကြို တင်ကြေညာပြီးတော့ ဒီနေရာမှာ တင်ဒါဖွင့်တဲ့အချိန်မှာတော့ ကုမ္ပဏီများအားလုံးလည်း လာပြီးတော့ ကြည့်ပါတယ်။ ကျန်တဲ့လေ့လာသူတွေလည်း တချို့ဝင်ပြီး လေ့လာတာလည်း ရှိပါတယ်။ တချို့ကျတော့လည်း ကျွန်တော်တို့ သိသလောက်တော့ လွှတ်တော် ကိုယ်စားလှယ်တွေလည်း လာကြည့်တာတွေလည်း ရှိတယ်လို့ သိရပါတယ်။ အချို့သောဝန်ကြီးဌာန တွေမှာ။ ဒါကြောင့်မို့လို့ ကျွန်တော်တို့က အခုတော့ ဒီလွှတ်တော်ကိုယ်စားလှယ်အနေနဲ့ သွားကြည့်ချင် တဲ့၊ လေ့လာချင်တဲ့ရုံး၊ နေရာ၊ ပစ္စည်း သို့မဟုတ် တည်ဆောက်ရေးလုပ်ငန်းအနေအထားကို သိချင်ရင် တော့ အမြန်ဆုံးတိုက်ရိုက်ဆက်သွယ်ပြီးတော့ ဒီသက်ဆိုင်ရာဌာနကိုအကြောင်းကြားပြီးတော့ သူတို့ ဖွင့်မယ့်နေ့မှာ လာကြည့်ပါမယ်ဆိုပြီးတော့ ပြောရင်တော့ ကျွန်တော်တို့က မြန်မယ်လို့ ထင်ပါတယ်။ ဒါမှမဟုတ်လည်း ကျွန်တော်တို့က ဌာနအားလုံးကို တင်ဒါတွေဖွင့်တဲ့အချိန်တိုင်းမှာ လွှတ်တော် ကိုယ်စားလှယ်တွေကို ဖိတ်ပေးပါလို့ ပြောရင်လည်း ရနိုင်မယ့်နည်းလမ်းတစ်ခုလို့တော့ ထင်ပါတယ် ခင်ဗျား။ ဒါကတော့ ကျွန်တော်တို့ ပြန်ပြီးတော့ တင်ပြပြီးတော့ ဒါလည်း ဆောင်ရွက်လို့ရပါတယ်။ ကျေးဇူးတင်ပါတယ်။</speech>
<speech type='speaker'>
ကျွန်တော်တို့ ကိုယ်စားလှယ်တွေ ဒီနေရာမှာ Parlimentary Oversight ရဲ့ သဘောတရားကို မသဲကွဲဘူးဖြစ်နေတယ်။ ကျွန်တော်တို့ဟာ ပြည်သူ့ကိုယ်စားလှယ်။ အဲဒါကတော့ အမြဲခံယူထားဖို့လိုတယ်။ ပြည်သူ့ကိုယ်စားလှယ်ဆိုတဲ့အခါကျတော့ ပြည်သူ့ကိုယ်စားလှယ်သည် အခုနက မေးတဲ့အထဲမှာ Parlimentary Oversight သဘောတရားကိုပြောမယ်ဆိုရင် အခုနက မေးခွန်းရှင်ပြောသလို အုပ်ချုပ်ရေးပိုင်းက အသိပေးမှ ကိုယ်က Parlimentary Oversight လုပ်ရမှာ လား။ အုပ်ချုပ်ရေးပိုင်းက လေ့လာခွင့်ပြု မှ ကိုယ်က Parlimentary Oversight လုပ်ရမှာလား။ အခု အဲဒီပုံစံဖြစ်နေတယ်။ အုပ်ချုပ်ရေးပိုင်းက အသိပေးမှ အုပ်ချုပ်ရေးပိုင်းက လေ့လာခွင့်ပြုမှ ကိုယ်က လုပ်မယ့်ဟာမျိုးဖြစ်နေတယ်။ မဟုတ်ဘူး။ Spration of Power အရ ကျွန်တော် အမြဲပြောတယ်။ ဘယ်လိုနည်းနဲ့သိနိုင်မလဲ။ တင်ဒါကို။ ကျွန်တော်တို့ ပြည်ထောင်စုအစိုးရက ပြည်သူ့ဘဏ္ဍာအလေ အလွင့်ဆုံးရှုံးမှုမရှိအောင်၊ လုပ်ငန်းအရည်အသွေးတွေကောင်းအောင်၊ တင်ဒါစည်းမျဉ်းစည်းကမ်းကို အဆင့်ဆင့်သောအဖွဲ့အစည်းတွေကို အကုန်လုံးတရားဝင် စာနဲ့ပေနဲ့ ညွှန်ကြားထားတာ။ အဲဒီညွှန်ကြား ထားပြီဆိုရင် (၁)အချက် အဲဒီညွှန်ကြားချက် ကိုယ်သိထားရမယ်။ (၂)အချက် ဘယ်လုပ်ငန်းတွေ လုပ်လဲ။ အသိပေးဖို့ဆိုရင် ကိုယ်စားလှယ်တိုင်း၊ ကိုယ်စားလှယ်တိုင်းက ကိုယ့်မဲဆန္ဒနယ်မှာ။ ကျွန်တော် အမြဲပြောတယ်။ အခုဆိုလို့ရှိရင် နမူနာပြောမယ်။ ၂၀၁၇-၂၀၁၈ ဘတ်ဂျက်ချပေးလိုက်တယ်။ အဲဒီ ဘတ်ဂျက်မှာ ကိုယ့်မဲဆန္ဒနယ်ထဲမှာ ဘယ်လုပ်ငန်းတွေပါသလဲ။ ဘယ်စီမံကိန်းတွေပါသလဲ။ ကိုယ်သိရ မယ်။ အဲဒီမှ ဒီကို လွှတ်တော်ကိုဖြတ်ပြီးမှ ဒီဟာတွေက လာတာ။ အဲဒီစီမံကိန်းတွေရပြီးမှ ဒီတင်ဒါတွေက ခေါ်တာ။ ကိုယ်သိရမယ်။ ဒါတစ်ခု။ ကောင်းပြီ။အဲဒီလိုမသိဘူးဆိုရင် ကိုယ့်မဲဆန္ဒနယ်ထဲမှာ ကိုယ်က ရပ်ကွက်တိုင်း၊ ကျေးရွာတိုင်း၊ လမ်းတိုင်းကို ထဲထဲဝင်ဝင်နဲ့ ဘာလုပ်နေတယ်ဆိုတာကို ပြည်သူ့ ကိုယ်စားလှယ်ပီပီ သိထားရင် အဲဒီအသိပေးဖို့၊ ခွင့်တောင်းဖို့တောင်မလိုဘူး။ နောက်တစ်ခုက လေ့လာခွင့်ပြုဖို့၊ ခွင့်တောင်းဖို့မလိုဘူး။ ကိုယ်စားလှယ်မှာ Automitic သိရမယ့်တာဝန်ရှိတယ်။ Automitic အလိုလို Parlimentary Oversight လုပ်ရမယ့်တာဝန်ရှိတယ်။ အခု ဒီမေးခွန်းရှင်ရဲ့ ဆန္ဒသဘောအရ မေးတဲ့ဟာကိုကြည့်လိုက်လို့ရှိရင် အုပ်ချုပ်ရေးပိုင်းက ခွင့်ပြုမှ အသိပေးမှ လုပ်ရမယ့်ဟာမျိုးဖြစ်နေတယ်။ အဲဒီတော့ ကျွန်တော်တို့ ပြောချင်တာက ကိုယ်က အုပ်ချုပ် ရေးပိုင်းကို Parlimentary Oversight တကယ်လုပ်မယ်ဆိုရင် ကိုယ်ထဲထဲဝင်ဝင်ဆန္ဒရှိရင် ကိုယ့်ကိစ္စကိုပိုင်နိုင်အောင် လေ့လာ။ အဲဒီတော့ နမူနာတစ်ခုပြောမယ်ဆိုရင် ထမင်းဆာတဲ့သူ တစ်ယောက်က သူများ ခူးခပ်ပြီး ခွံပေးမှစားမလား။ ကိုယ်တိုင် ခူးခပ်ပြီးစားမလား။ ကိုယ့်ခြေ ကိုယ့်လက်နဲ့။ သူများလာခွံပေးတာစောင့်မလား။ အဲဒါ အရေးကြီးတယ်။ Parlimentary Oversight ရဲ့ သဘောက။ အခု ဝန်ကြီးဌာနဘက်က ဒီလိုစာမထွက်သေးဘူး။ ဒီလိုမလုပ်ဘူးဆို ကျွန်တော်တို့ Parlimentary Oversight oq Scor???:002:01 Muşc3u09) Quality Control 6m2:09:/ မကောင်းလား။ သတ်မှတ်တဲ့ငွေနဲ့ မှန်မှန်လုပ်လား/မလုပ်လား။ မကြည့်တော့ဘူးလား။ မဆိုင်ဘူး။ Parlimentary Oversight သဘောတရားက။ ဒါက လွှတ်တော်ကိုယ်စားလှယ်တွေကို ဥပဒေအရ socio cu:8:203:332€3269: Check and Balance şę Parlimentary Oversight 2069 တရားက။ အဲဒီတော့ ကျွန်တော်တို့က အဲဒါတွေ သိရမယ်။ နောက်တစ်ခုက အခုန ဆိုလို့ရှိရင် တင်ဒါခေါ်တယ်ဆို ကြိတ်ခေါ်လို့မရဘူး။ သတင်းစာမှာ အနည်းဆုံးတစ်လကြေညာရတယ်။ တစ်လကြေညာရတယ်။ အဲဒီမှာ ကိုယ်သိရမယ်။ မသိရင်လည်း ဒီလိုတွေဖြစ်နေပြီဆိုလို့ရှိရင် ကိုယ် စူးစမ်းလေ့လာမယ်။ အခုနက တင်ဒါစည်းမျဉ်းစည်းကမ်းအတိုင်း လုပ်လား/မလုပ်ဘူးလား။ ညွှန်ကြားချက်အတိုင်း လုပ်လား/မလုပ်ဘူးလား။ မလုပ်တိုင်လိုက်မှာပေါ့။ မလုပ်လည်း ဖော်ထုတ်လိုက်မှာပေါ့။ လွှတ်တော်မှာ မေးသင့်ရင်လည်း မေးလိုက်မှာပေါ့။ ဒါ လုပ်လို့ရ ပါတယ်။ မှန်မှန်ကန်ကန်မလုပ်ဘူးဆိုလည်း ပြည်ထောင်စုအဆင့်အဖွဲ့ အစည်းတွေ တိုင်စရာတွေကို ဆိုင်တဲ့ဌာနတွေကို တိုင်လို့ရပါတယ်။ ဒါလေးတွေ ကျွန်တော်တို့ ကိုယ်စားလှယ်တွေအားလုံးက နည်းနည်းဂရုပြု စေချင်တယ်။ အခု ဒီမေးခွန်းသဘောအရဆိုလို့ရှိရင် ဒီတင်ဒါခေါ်တဲ့ကိစ္စကို ကိုယ်စားလှယ်တွေကို ဘယ်လိုအသိပေးမလဲ။ စောင့်ကြည့်လေ့လာခွင့် ဘယ်လိုပေးမလဲဆိုတော့ ဒီအခွင့်အရေးသည် အုပ်ချုပ်ရေးပိုင်းပေးမှ ရမယ့်အခွင့်အရေးမဟုတ်ဘူး။ ကိုယ်စားလှယ်အားလုံးက ဥပဒေအရ လွှတ်တော်ဆိုင်ရာဥပဒေ၊ နည်းဥပဒေအရ ရပြီးသားအခွင့်အရေး။ ကိုယ့်အခွင့်အရေးကို ကိုယ် မှန်မှန်ကန်ကန်သုံးသပ်ဖို့တော့ ကျွန်တော်တို့ ကိုယ်စားလှယ်တွေ ကျွန်တော့်အနေနဲ့ အဲဒါ တိုက်တွန်းလိုပါတယ်။
</speech>
</Q-A>
<Q-A>
<title>
အိမ်ခြံမြေပိုင်ဆိုင်ခြင်းဖြင့် လူမှုဘဝတည်ငြိမ်မှု ရရှိခံစားနိုင်စေရန်နှင့် အိမ်ခြံမြေ ဈေးကစားသူများက နေထိုင်ရန်မဟုတ်ဘဲ ဝယ်ယူ၊ ထိန်းသိမ်း လက်ဝါးကြီးအုပ်ခြင်းတို့မှ အကာအကွယ်ပေးနိုင်စေရန် ပိုင်ဆိုင်မှုအခွန်(Property Tox) ကောက်ခံရန် အစီအစဉ်ရှိ/မရှိနှင့် စပ်လျဉ်းသည့်မေးခွန်း
</title>
<speech type='speaker'>
ဘီးလင်းမဲဆန္ဒနယ်မှ ဦးတင်ကိုကိုဦး မေးမြန်းဖို့ဖြစ်ပါတယ်။
</speech>
<speech><mp id='314'>ဦးတင်ကိုကိုဦး(ဘီးလင်းမဲဆန္ဒနယ်)</mp> လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့်ကြွရောက်လာသော ပြည်ထောင်စုဝန်ကြီးများ၊ ပြည်သူ့လွှတ်တော်ကိုယ်စားလှယ်များနှင့် လေ့လာသူအားလုံး မင်္ဂလာပါလို့ နှုတ်ခွန်းဆက်ပါတယ်။ ကျွန်တော်ကတော့ မွန်ပြည်နယ်၊ ဘီးလင်း မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးတင်ကိုကိုဦး ဖြစ်ပါတယ်။ ကျွန်တော်မေးမယ့် မေးခွန်းကတော့ အိမ်ခြံမြေပိုင်ဆိုင်ခြင်းဖြင့် လူမှုဘဝတည်ငြိမ်မှု ရရှိခံစားနိုင်စေရန်နှင့် အိမ်ခြံမြေ ဈေး ကစားသူများက နေထိုင်ရန်မဟုတ်ဘဲ ဝယ်ယူ၊ ထိန်းသိမ်းလက်ဝါးကြီးအုပ်ခြင်းတို့မှ အကာအကွယ် ပေးနိုင်စေရန် ပိုင်ဆိုင်မှုအခွန်(Property Tax) ကောက်ခံရန် အစီအစဉ်ရှိ/မရှိကို မေးမြန်းသွားမှာ ဖြစ်ပါတယ်။ ဥက္ကဋ္ဌကြီးခင်ဗျား။ နိုင်ငံတော်မှာ နိုင်ငံသားတွေနေထိုင်ဖို့အတွက် မြို့မြေ၊ ကျေးရွာမြေတွေကို စီမံခန့်ခွဲပေးရမယ့် တာဝန်ဝတ္တရားရှိပါတယ်။ မြို့မြေနှင့်ပတ်သက်ပြီးတော့ဆိုရင် မြို့အဖြစ်သတ်မှတ် ထားတဲ့ ဒေသတွေမှာ မြို့မြေများကို အခွန်အရာရှိက ယာယီလိုင်စင်ထုတ်ပေးခြင်း၊ ငှားရမ်းခသတ်မှတ် ခြင်းများကို အထက်မြန်မာနိုင်ငံအတွက် အထက်မြန်မာနိုင်ငံနှင့်မြေနှင့်အခွန်နည်းဥပဒေပုဒ်မ ၆၈ အရ လည်းကောင်း၊ အောက်မြန်မာနိုင်ငံအတွက် အောက်မြန်မာနိုင်ငံနှင့် မြို့နှင့်ကျေးရွာများ နည်းဥပဒေ အခန်း (၃) ပုဒ်မ ၃၀ ကနေ ၃၆ အထိလည်းကောင်း လိုက်နာဆောင်ရွက်ကြရမယ်လို့ ဖော်ပြထားပါ တယ်။ အဲဒီမှာ လုပ်ထုံးလုပ်နည်းအရဆိုရင်တော့ နိုင်ငံတော်က ချထားပိုင်ခွင့်ရှိတဲ့ မြို့မြေ သို့မဟုတ် မြို့တွင်းမြေတွေကို လူနေထိုင်ရန်အတွက်လည်းကောင်း၊ စက်မှုလက်မှုလုပ်ငန်းအတွက်လည်းကောင်း၊ မည်သူမဆိုအထက်မြန်မာနိုင်ငံနှင့် အခွန်နည်းဥပဒေပုဒ်မ ၆၂ အရ သတ်မှတ်ထားသည့် အောက်ပါ အချက်အလက်များနှင့်အတူ သက်ဆိုင်ရာ အခွန်တော်အရာရှိထံ လျှောက်ထားရပါမည်လို့ ပါရှိပါ တယ်။ ဒီနေရာမှာ အခွန်တော်အရာရှိဆိုတာကတော့ ကျွန်တော်တို့ ခရိုင်အုပ်ချုပ်ရေးမှူးကို ပြောတာ ဖြစ်ပါတယ်။ ကျေးရွာမြေအနေနဲ့ဆိုရင်လည်း ၁၉၀၇ ခုနှစ် ကျေးရွာအက်ဥပဒေအရ တည်ထောင်ထား တဲ့ ကျေးရွာများနှင့် လူအများနေထိုင်ရန်အတွက် ကျေးရွာများကို ချထားရန် အောက်မြန်မာနိုင်ငံနှင့် မြို့နှင့်ကျေးရွာမြေများ နည်းဥပဒေအခန်း(၅) ပုဒ်မ ၄၁ ကနေ ၄၉ အထိလည်းကောင်း၊ အောက်မြန်မာ နိုင်ငံမြို့နှင့်ကျေးရွာမြေများ အမိန့်ဆင့်ဆိုချက်အမှတ် ၂ နှင့် ၁၅ အထိလည်းကောင်း ပြဋ္ဌာန်းထားပါ တယ်။ ဒီနေရာမှာလည်း လုပ်ထုံးလုပ်နည်းအရဆိုရင် ခရိုင်ဝန်က ကျေးရွာတစ်ခုတည်ထောင်ပြီး နောက် သို့မဟုတ် ကျေးရွာတစ်ခုတည်ထောင်ရန် သို့မဟုတ် ကျေးရွာတိုးချဲ့ရန် သိမ်းယူသည့်မြေများ ကို ကျေးရွာအတွင်းရှိသူများကိုသာ အခြေတကျနေထိုင်နိုင်ရန်အတွက် စနစ်တကျ အကွက်ရိုက်ပြီး အမှတ်စဉ်များရေးထိုးထားရမည်ဆိုပြီးတော့ ဖော်ပြထားတာ တွေ့ရပါတယ်။ အဲဒီတော့ ဒီတာဝန်ကို ကျွန်တော်တို့ အစိုးရအဆင့်ဆင့်က ကျွန်တော်တို့ တာဝန်မယူခဲ့တာလား၊ တာဝန်ယူမှုနည်းခဲ့တာတွေ ကြောင့် ကျွန်တော်တို့ စာကျက်မြေတွေ၊ ပလပ်မြေတွေ၊ ချောင်းကော၊ မြောင်းကောမြေတွေနေရာမှာ ကျွန်တော်တို့ ရွာတွေဖြစ်တယ်။ ရပ်ကွက်တွေဖြစ်တယ်။ အိမ်တွေဆောက်လုပ်ခဲ့ကြပါတယ်။ ဒါ အခု လက်ရှိဖြစ်နေတဲ့ ကျူးကျော်ကိစ္စပါ။ အဲဒီအခါကျတော့ စာကျက်မြေပျောက်တော့ ကျွန်တော်တို့ မွေးမြူ ရေးလောကကျဆုံးပါတယ်။ ပလပ်မြေ၊ ချောင်းကော၊ မြောင်းကောတွေ အဲဒီနေရာမှာ အိမ်တွေဆောက် လာတဲ့အခါကျတော့ ရေသွားရေလာကို ဒုက္ခပေးမိတဲ့အခါကျတော့ အခု ရေကြီးရေလျှံတာတွေ ဖြစ်ပါ တယ်။ စိုက်ပျိုးရေးကိုဒုက္ခပေးပါတယ်။ အဲဒီတော့ ကျေးရွာတစ်ရွာမှာ စိုက်ပျိုးရေးနဲ့ မွေးမြူရေးအဆင် မပြေဘူးဆိုရင်တော့ ကျွန်တော်တို့က ဒါဒီကျေးရွာရဲ့ ဖွံ့ဖြိုးမှုက မဖွံ့ဖြိုးနိုင်တော့ပါဘူး။ မတိုးတက်နိုင် တော့ပါဘူး။ အခုလက်ရှိအခြေအနေမှတော့ ဒေသန္တရာအစိုးရတွေက ဒီကျူးကျော်ကိစ္စတွေကို ဖြေရှင်း ဖို့ကြိုးစားလာတာတွေ တွေ့ရပါတယ်။ ကြိုဆိုရမှာပါ။ ဒါပေမဲ့ ဒါတွေဘယ်လိုအောင်မြင်မှုရမလဲ။ ဘယ်လောက်တည်တည်ငြိမ်ငြိမ်နဲ့ ထိန်းသိမ်းနိုင်မလဲဆိုတဲ့ကိစ္စဟာလည်း အရေးကြီးလာပါတယ်။ ဒီနေရာမှာ ကျွန်တော်တို့ နိုင်ငံရဲ့ လက်ရှိအခြေအနေမှာ ဆင်းရဲချမ်းသာကွာဟမှုဟာ အင်မတန်များပါ တယ်။ အဲဒီအခါကျတော့ လက်ရှိအခြေအနေမှာလည်း မြေယာက လက်ဝါးကြီးအုပ်မှုတွေကြောင့် နိုင်ငံ ခြားရင်းနှီးမြှုပ်နှံမှုတွေကိုတောင် အဟန့်အတားလုပ်သလို ဖြစ်နေတာတွေ ရှိပါတယ်။ နောက်တစ်ခုက နိုင်ငံသားအချင်းချင်းအတူတူ နိုင်ငံသားတစ်ယောက်က ပိုင်ဆိုင်မှုများတဲ့ နိုင်ငံသားတစ်ယောက်က တစ်ခြားနေစရာမရှိတဲ့ နိုင်ငံသားတစ်ယောက်ရဲ့ နေထိုင်ခွင့်တွေကိုပါ လက်ဝါးကြီးအုပ်သလိုမျိုး ဝယ်ယူစုစောင်းတာတွေဖြစ်ပြီးတော့ ဈေးကစားတာတွေဖြစ်တဲ့အတွက်ကြောင့် အများပြည်သူမနစ်နာ ဖို့အတွက် ကာကွယ်တားဆီးပေးဖို့လိုအပ်ပါတယ်။ ဖွဲ့စည်းပုံအခြေခံဥပဒေအခန်း(၁) အခြေခံမူများရဲ့ ပုဒ်မ ၃၆ ပုဒ်မခွဲ(ခ)မှာဆိုရင် နိုင်ငံတော်သည် စီးပွားရေးလုပ်ငန်းများတွင် တရားသဖြင့်ယှဉ်ပြိုင်ခြင်း ကို ပြတ်ပြားစေရန် တစ်ဦးတစ်ယောက်ကဖြစ်စေ၊ အစုအဖွဲ့ကဖြစ်စေ လက်ဝါးကြီးအုပ်ဆောင်ရွက်မှု သို့မဟုတ် ဈေးကစားမှုပြုခြင်းဖြင့် အများပြည်သူတို့၏ အကျိုးစီးပွားကို ထိခိုက်နစ်နာစေခြင်းမှ တားဆီးကာကွယ်မည်လို့ ဖော်ပြထားတာ ရှိပါတယ်။ ဒါကြောင့် ကျွန်တော် ဒီမေးခွန်းကို မေးမြန်းရခြင်း ဖြစ်ပါတယ်။ ကျေးဇူးတင်ပါတယ်။</speech>
<speech type='speaker'>
စီမံကိန်းနှင့် ဘဏ္ဍာရေးဝန်ကြီးဌာနက ဖြေကြားရန်ဖြစ်ပါတယ်။
</speech>
<speech><agency id='27'>ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့်ဘဏ္ဍာရေးဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များ၊ ဖိတ်ကြားထားသော ဧည့်သည်တော် များအားလုံးမင်္ဂလာပါ။ ကျွန်တော့်အနေနဲ့ မွန်ပြည်နယ်၊ ဘီးလင်းမဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဦးတင်ကိုကိုဦးရဲ့ မေးခွန်းနှင့်စပ်လျဉ်းပြီး ရှင်းလင်းဖြေကြားပါ့မယ်။ နိုင်ငံတော်မှာ ပစ္စည်းခွန်ကောက်ခံခြင်းနှင့် စပ်လျဉ်းပြီးတော့ လက်ရှိ တိုင်းဒေသကြီး/ပြည်နယ်အစိုးရများရဲ့ စည်ပင် သာယာရေးအဖွဲ့များက စည်ပင်သာယာရေးဥပဒေအရ သတ်မှတ်ရာခိုင်နှုန်းအတိုင်း ကောက်ခံလျက် ရှိပါတယ်။ တစ်နိုင်ငံလုံးအတိုင်းအတာအတွက်ကို သီးခြားပြဋ္ဌာန်းထားတဲ့ ပစ္စည်းခွန်ဥပဒေဟူ၍ မရှိ သေးပါ။ သို့ဖြစ်ရာ ပစ္စည်းခွန်ကောက်ခံခြင်းအပေါ်မှာ ကြီးကြပ်နိုင်ဖို့အတွက် ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များလေ့လာဆန်းစစ်သုံးသပ်ရေးကော်မရှင်အဖွဲ့ဝင်များ အပါအဝင် စီမံကိန်းနှင့်ဘဏ္ဍာရေးဝန်ကြီးဌာန၊ စီးပွားရေးနှင့်ကူးသန်းရောင်းဝယ်ရေးဝန်ကြီးဌာန၊ ဆောက်လုပ် ရေးဝန်ကြီးဌာန၊ ပြည်ထောင်စုစာရင်းစစ်ချုပ်ရုံး၊ ပြည်ထောင်စုရှေ့နေချုပ်ရုံး၊ ရန်ကုန်မြို့တော်၊ မန္တလေးမြို့တော်နှင့် နေပြည်တောင်စည်ပင်သာယာရေးကော်မတီတို့က တာဝန်ရှိသူများဟာ ၂၀၁၆ ခုနှစ် အောက်တိုဘာလကစတင်ပြီးတော့ စုစုပေါင်း ၉ ကြိမ် တွေ့ဆုံညှိနှိုင်းဆွေးနွေးခဲ့ပြီးတော့ ပစ္စည်းခွန်ကောက်ခံခြင်းကို ကြီးကြပ်ခြင်းဆိုင်ရာဥပဒေ(မူကြမ်း)ကို ကျွန်တော်တို့ ရေးဆွဲနိုင်ခဲ့ပါတယ်။ အဆိုပါ ပစ္စည်းခွန်ကောက်ခံခြင်းကို ကြီးကြပ်ခြင်းဆိုင်ရာဥပဒေ(မူကြမ်း) ရေးဆွဲရခြင်းရဲ့ ရည်ရွယ်ချက်များဟာ (က) ဤဥပဒေနှင့်အညီ ပစ္စည်းခွန်များ စည်းကြပ်ကောက်ခံနိုင်ခြင်းအားဖြင့် အခွန်ထမ်း ပြည်သူများတိုးပွားလာပြီးတော့ နိုင်ငံတော်ရဲ့ အခွန်ဘဏ္ဍာများ ပိုမိုတိုးတက်ရရှိစေရန်။ ။ (ခ) အဆောက်အအုံနှင့် ပရဝုဏ်အပေါ်မှာ ပစ္စည်းခွန်ကောက်ခံမှုကို အခွန်အရာရှိများက နေထိုင်သူထံမှစနစ်တကျ ကောက်ခံဆောင်ရွက်နိုင်စေရန်။ (ဂ) စည်ပင်သာယာရေးကော်မတီများနှင့် စည်ပင်သာယာရေးအဖွဲ့များရဲ့ အစ္စည်းခွန်ရငွေ တိုးတက်စေရေးနှင့် မျှတသောနှုန်းထားဖြစ်စေရန်တို့အတွက် ဖြစ်ပါတယ်။ ယခုအခါမှာ ပစ္စည်းခွန်ကောက်ခံခြင်းကို ကြီးကြပ်ခြင်းဆိုင်ရာဥပဒေ(မူကြမ်း)ကို ပြည်ထောင်စု အစိုးရအဖွဲ့ကနေ ပြည်ထောင်စုလွှတ်တော်ကို တင်သွင်းခြင်းမပြုမီမှာ ဥပဒေဆိုင်ရာအကြံဉာဏ်များ ထပ်မံပြန်ကြားနိုင်ဖို့အတွက် ပြည်ထောင်စုရှေ့နေချုပ်ရုံးထံသို့ ဥပဒေအကြံဉာဏ်များ တောင်းခံထား ဆဲဖြစ်ပါတယ်။ ပစ္စည်းခွန်ကောက်ခံခြင်းကို ကြီးကြပ်ခြင်းဆိုင်ရာ ဥပဒေပြဋ္ဌာန်းပြီးပါက ပစ္စည်းခွန်ကောက်ခံ နိုင်ရေးအတွက် ပစ္စည်းခွန်ကောက်ခံမှု ကြီးကြပ်ရေးဗဟိုအဖွဲ့ကို ပြည်ထောင်စုအစိုးရအဖွဲ့ရဲ့ သဘော တူညီချက်ဖြင့် ဖွဲ့စည်းမှာဖြစ်ပြီးတော့၊ အဆိုပါအဖွဲ့က နှစ်စဉ် မြေ၊ အဆောက်အဦ ငှားရမ်းခစံနှုန်း သတ်မှတ်ချက်တန်ဖိုးကို ပြည်ထောင်စုအစိုးရအဖွဲ့ရဲ့ သဘောတူညီချက်နဲ့ သတ်မှတ်မည်ဖြစ်ပါတယ်။ ဒီလို နှစ်စဉ်သုံးသပ်ပြီးတော့ တန်ဖိုးသတ်မှတ်ပြီးတော့ ကျသင့်တဲ့ပစ္စည်းခွန်ကို ကောက်ခံမည်ဖြစ်သည့် အတွက် အိမ်ခြံမြေဈေးကစားသူများက အိမ်ခြံမြေများကို နေထိုင်ရန်မဟုတ်ဘဲနဲ့ ဝယ်ယူ၊ ထိန်းသိမ်း လက်ဝါးကြီးအုပ်ခြင်း(သို့မဟုတ်) ဈေးကစားမှုပြုခြင်းတို့ကို တားဆီးကာကွယ်နိုင်ရန် ဆောင်ရွက်သွား မည်ဖြစ်ပါကြောင်း ရှင်းလင်းဖြေကြားအပ်ပါတယ်။ ကျေးဇူးတင်ပါတယ်။</speech>
</Q-A>
<Q-A>
<title>
နိုင်ငံခြားရင်းနှီးမြှုပ်နှံမှုများ တိုးတက်ရရှိအောင် အခြေခံအဆောက်အအုံများ တည်ဆောက်ရေးအတွက် လိုအပ်လျက်ရှိသော အသုံးစရိတ်များကို လက်ရှိသုံးစွဲမှုထက်ပိုမိုသုံးစွဲရန် မည်သို့ဆောင်ရွက်ထား သည်ကို သိလိုခြင်းနှင့်စပ်လျဉ်းသည့်မေးခွန်း
</title>
<speech type='speaker'>
ပွင့်ဖြူမဲဆန္ဒနယ်မှ ဦးထွန်းထွန်း မေးမြန်းဖို့ဖြစ်ပါတယ်။
</speech>
<speech><mp id='270'>ဦးထွန်းထွန်း(ပွင့်ဖြူမဲဆန္ဒနယ်)</mp> လေးစားအပ်ပါသော လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များ၊ ပြည်ထောင်စုအဆင့်ဝန်ကြီးများနှင့် ဧည့်သည်တော်အားလုံး မင်္ဂလာ ပါလို့ ဦးစွာပဏာမ ဂါရဝပြု နှုတ်ခွန်းဆက်သအပ်ပါတယ်။ ကျွန်တော်ကတော့ မကွေးတိုင်းဒေသကြီး၊ ပွင့်ဖြူမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးထွန်းထွန်း ဖြစ်ပါတယ်။ လေးစားအပ်ပါသော လွှတ်တော်ဥက္ကဋ္ဌကြီးခင်ဗျား။ ကျွန်တော်တို့မြန်မာနိုင်ငံဟာ ဖွံ့ဖြိုးဆဲအာဆီယံနိုင်ငံများနှင့် ကမ္ဘာ့စီးပွား ရေးအင်အားကြီးနိုင်ငံနှစ်ခုအကြား ကုန်စည်စီးဆင်းမှုပြုလုပ်နိုင်သည့် မဟာဗျူဟာအချက်အချာကျ သည့်နေရာတစ်ခုဖြစ်ပါတယ်။ အာရှတိုက်၏ ကုန်စည်သယ်ယူပို့ဆောင်ရေးကို ပိုမိုအဆင်ပြေအောင် မြှင့်တင်ပေးနိုင်တဲ့ဆုံမှတ်တစ်ခုလည်းဖြစ်ပါတယ်။ စီးပွားရေးဖွံ့ဖြိုးတိုးတက်မှုအတွက် လိုအပ်တဲ့ သယံဇာတများ၊ လူသားအရင်းအမြစ်များဖြစ်တဲ့ လူငယ်၊ လူရွယ်များ များစွာရှိနေခြင်းဟာ ရင်းနှီးမြှုပ်နှံ လိုသည့်နိုင်ငံများအတွက် အားသာချက်တစ်ခုဖြစ်ပါတယ်။ သို့သော်လည်း အခြေခံအဆောက်အအုံရဲ့ လိုအပ်ချက်ဖြစ်တဲ့ လျှပ်စစ်ဓာတ်အားထုတ်လုပ်ဖြန့်ဖြူးရေးကိစ္စတွေ၊ ကုန်းလမ်းရေလမ်းနှင့် လေကြောင်းပို့ဆောင်ရေးလုပ်ငန်းတွေ၊ ခေတ်မီပြည်တွင်းပြည်ပဆိပ်ကမ်းများနှင့် ဆောက်လုပ်ရေး၊ ဒီဂျစ်တယ်ဆက်သွယ်ရေး၊ ITC များဟာ ကျွန်တော်တို့တိုင်းပြည်မှာ လိုအပ်လျက်ရှိနေပါတယ်။ ၂၀၁၅၂၀၁၆ ဘဏ္ဍာနှစ်အတွင်း မြန်မာနိုင်ငံသို့လာရောက်ရင်းနှီးမြှုပ်နှံသောကဏ္ဍများထဲမှာ နိုင်ငံခြား ရင်းနှီးမြှုပ်နှံမှုပမာဏအများဆုံးမှာ ထုတ်ကုန်လုပ်ငန်းဖြစ်ပြီး စိုက်ပျိုးရေးကဏ္ဍတွင် နိုင်ငံခြားရင်းနှီး မြှုပ်နှံမှုပမာဏအနည်းဆုံးဖြစ်တာကို တွေ့ရှိရပါတယ်။ ၁၉၈၈ ခုနှစ်မှ ၂၀၁၇ ခုနှစ်အတွင်း ကဏ္ဍ အလိုက်ရင်းနှီးမြှုပ်နှံမှုတွင် နိုင်ငံခြားငွေရရှိမှုသည် စွမ်းအင်ကဏ္ဍမှာ အမေရိကန်ဒေါ်လာသန်းပေါင်း ၂၀၅၉၅ သန်းဖြင့် အများဆုံးရရှိပြီး စိုက်ပျိုးရေးကဏ္ဍမှ အမေရိကန်ဒေါ်လာသန်းပေါင်း ၂၅၅ သန်း ဖြင့် အနည်းဆုံးဖြစ်နေတာကို တွေ့ရှိရပါတယ်။ လေးစားအပ်ပါသော လွှတ်တော်ဥက္ကဋ္ဌကြီးခင်ဗျား။ ကျွန်တော်တို့မြန်မာနိုင်ငံဟာ စီးပွားရေး ဖွံ့ဖြိုးတိုးတက်ဖို့အတွက် အခြေခံအဆောက်အအုံများရဲ့ အခန်းကဏ္ဍဟာ အလွန်ပဲအရေးကြီးပါတယ်။ ၂၀၁၂-၂၀၁၃ ခုနှစ် အာရှဖွံ့ဖြိုးရေးဘဏ်(ADB)၏ သုတေသနပြုချက်(Assignment)အရ အခြေခံ အဆောက်အအုံဖြစ်တဲ့ ကားလမ်း၊ ရထားလမ်း၊ ရေကြောင်းလမ်း၊ လေကြောင်းလမ်းများအတွက် လက်ရှိသုံးစွဲနေတဲ့အသုံးစရိတ်ဟာ GDB ရဲ့ ၁.၅ ရာခိုင်နှုန်းသာ သုံးစွဲတယ်လို့ သိရှိရပါတယ်။ အခြေခံ အဆောက်အအုံများ ကောင်းမွန်ထိရောက်စေရန် အာရှဖွံ့ဖြိုးရေးဘဏ်(ADB)က GDB ရဲ့ ၅ ရာခိုင်နှုန်း သုံးရမယ်လို့ အကြံပေးထားတာကိုလည်း တွေ့ရှိရပါတယ်။ အလားတူ ဂျပန်အပြည်ပြည် ဆိုင်ရာပူးပေါင်းဆောင်ရွက်ရေးအေဂျင်စီ(JICA)၏ National Transport Master Plan ရဲ့လေ့လာ သုံးသပ်ချက်အရ မြန်မာနိုင်ငံရဲ့ လက်ရှိအသုံးစရိတ်ဟာ Logistics အားလုံးရဲ့ ငွေလုံးငွေရင်းသတ်မှတ် ချက် ၅ ရာခိုင်နှုန်းခန့်သာရှိတယ်လို့ သိရပါတယ်။ Logistics ထိရောက်အောင်၊ အောင်မြင်အောင် လက်ရှိအသုံးစရိတ်ကို ပြည်ထောင်စုမြန်မာနိုင်ငံတော် ငွေလုံးငွေရင်းအသုံးစရိတ်အားလုံး၏ ၁၅ ရာခိုင်နှုန်းထိသုံးစွဲရန်လိုအပ်ကြောင်း JICA က အကြံပြု ထားတာကိုလည်း သိရှိရပါတယ်။ လေးစားရပါသော လွှတ်တော်ဥက္ကဋ္ဌကြီးခင်ဗျား။ အထက်ပါသုံးသပ်ချက်နှစ်ရပ်ကိုကြည့်မယ် ဆိုရင် ပြည်ထောင်စုမြန်မာနိုင်ငံတော်ဟာ FDI ခေါ်နိုင်ငံခြားရင်းနှီးမြှုပ်နှံမှုများ တိုးတက်ရရှိအောင် ဖော်ပြပါအခြေခံအဆောက်အအုံများ တည်ဆောက်ရေးအတွက် သက်ဆိုင်ရာဝန်ကြီးဌာနအနေနဲ့ အသုံးစရိတ်ကို သုံးဆခန့်မြှင့်တင်သုံးစွဲရန်လိုအပ်ကြောင်း ပေါ်လွင်ထင်ရှားနေပါတယ်။ ဒီလို အသုံးစရိတ်တွေကို မြှင့်တင်သုံးစွဲမှုနည်းပါးနေပါက ရင်းနှီးမြှုပ်နှံမှုဥပဒေတွေ ဘယ်လောက်ကောင်း ကောင်း၊ ကုမ္ပဏီဥပဒေတွေ ဘယ်လိုပဲရေးဆွဲနေပါစေ၊ နိုင်ငံခြားရင်းနှီးမြှုပ်နှံမှုတွေ သိသိသာသာ တိုးတက်လာမှာမဟုတ်ပါဘူး။ ဒါကြောင့်မို့လို့ ဒီလိုအခြေအနေကို ဘယ်လိုသုံးသပ်ပြီး ဘယ်လို ဆောင်ရွက်မယ်ဆိုတာကို သိရှိလိုပါသဖြင့် လွှတ်တော်ဥက္ကဋ္ဌကြီးမှတစ်ဆင့် မေးမြန်းလိုသည်မှာ FD၊ ခေါ် နိုင်ငံခြားရင်းနှီးမြှုပ်နှံမှုများ တိုးတက်ရရှိအောင် အခြေခံအဆောက်အအုံများတည်ဆောက်ရေး အတွက် လိုအပ်လျက်ရှိသော အသုံးစရိတ်များကို လက်ရှိသုံးစွဲမှုထက် ပိုမိုသုံးစွဲရန် မည်သို့ဆောင်ရွက် ထားသည်ကို သိရှိလိုပါသဖြင့် ရိုသေစွာမေးမြန်းအပ်ပါတယ်။ အားလုံးကိုကျေးဇူးတင်ပါတယ်။</speech>
<speech type='speaker'>
စီမံကိန်းနှင့် ဘဏ္ဍာရေးဝန်ကြီးဌာနက ဖြေကြားရန်ဖြစ်ပါတယ်။
</speech>
<speech><agency id='27'>ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ်ပါ သော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များခင်ဗျား။ ကျွန်တော့်အနေနဲ့ မကွေးတိုင်းဒေသကြီး၊ ပွင့်ဖြူမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးထွန်းထွန်းရဲ့ မေးခွန်းနှင့် စပ်လျဉ်းပြီး ရှင်းလင်းဖြေကြားမှာ ဖြစ်ပါတယ်။ နိုင်ငံခြားတိုက်ရိုက်ရင်းနှီးမြှုပ်နှံမှု(FDI)များကို တိုးတက်ဝင်ရောက်လာစေဖို့အတွက် လျှပ်စစ်ဓာတ်အား၊ လမ်းပန်းဆက်သွယ်ရေး၊ သယ်ယူပို့ဆောင် ရေးစတဲ့ အခြေခံအဆောက်အအုံများဟာ ဖြည့်ဆည်းဆောင်ရွက်ပေးဖို့ လိုအပ်ပါတယ်။ ပြည်ထောင်စုအစိုးရအဖွဲ့အနေနဲ့ အခြေခံအဆောက်အအုံများကို အကောင်အထည်ဖော် ဆောင်ရွက်ရတဲ့ အဓိကဝန်ကြီးဌာနတွေဖြစ်တဲ့ ပို့ဆောင်ရေးနှင့် ဆက်သွယ်ရေးဝန်ကြီးဌာန၊ လျှပ်စစ် နှင့်စွမ်းအင်ဝန်ကြီးဌာန၊ ပညာရေးဝန်ကြီးဌာန၊ ဆောက်လုပ်ရေးဝန်ကြီးဌာန စတဲ့ဝန်ကြီးဌာနများရဲ့ အသုံးစရိတ်များကို နှစ်စဉ်တိုးမြှင့်သုံးစွဲပေးလျက်ရှိပါတယ်။ ဘဏ္ဍာရေးနှစ်အလိုက် ပြည်ထောင်စု ဝန်ကြီးဌာနအားလုံးရဲ့ စုစုပေါင်းငွေလုံးငွေရင်း အသုံးစရိတ်အပေါ်မှာ အဆိုပါဌာနတွေရဲ့ ငွေလုံး ငွေရင်းအသုံးစရိတ် ပါဝင်မှုရာခိုင်နှုန်းကိုကြည့်မယ်ဆိုရင် ၂၀၁၇-၂၀၁၈ ကိန်းဂဏန်းများအရ ပို့ဆောင်ရေးနှင့်ဆက်သွယ်ရေးဟာ ၁၂.၄၂ ရာခိုင်နှုန်းရှိပါတယ်။ လျှပ်စစ်နှင့်စွမ်းအင်ဝန်ကြီးဌာနက တော့ ၁၅.၈၅ ရာခိုင်နှုန်းရှိပါတယ်။ ဆောက်လုပ်ရေးဝန်ကြီးဌာနအနေနဲ့ ၈.၁၅ ရာခိုင်နှုန်း၊ ပညာရေး ဝန်ကြီးဌာနအနေနဲ့ ၆.၈၈ ရာခိုင်နှုန်းထိပါဝင်တာကို တွေ့ရပါတယ်။ ငွေလုံးငွေရင်းအသုံးစရိတ်များနှင့် စပ်လျဉ်းပြီး ပြည်ထောင်ဝန်ကြီးဌာနများရဲ့ မူဝါဒ၊ ရည်မှန်း ချက်၊ လုပ်ငန်းစဉ်နှင့် ဦးစားပေးဆောင်ရွက်မယ့်လုပ်ငန်းများအပေါ်မှာ နိုင်ငံတော်ဘတ်ဂျက်ကနေပြီး တော့ ခွင့်ပြုနိုင်တဲ့ ငွေလုံးငွေရင်းအသုံးစရိတ်ပမာဏအတွင်းမှာ ဝန်ကြီးဌာနအလိုက် ဦးစားပေး အစီအစဉ်များ သတ်မှတ်ပြီးတော့ လျာထားဆောင်ရွက်ကြခြင်း ဖြစ်ပါတယ်။ နှစ်စဉ်စီမံကိန်းများ ရေးဆွဲတဲ့အခါမှာ ကဏ္ဍအလိုက် စီမံကိန်းတွေကို ပြည်ထောင်စုဝန်ကြီးဌာနများက တာဝန်ယ ရေးဆွဲကြပြီးတော့ လုပ်ငန်းစီမံကိန်းအသစ်များ၊ ဆောင်ရွက်ဆဲစီမံကိန်းများ၊ ဖြည့်စွက်လုပ်ငန်း စီမံကိန်းများ စသည်တို့ကို Infrastructure လုပ်ငန်းများအပါအဝင် ဖော်ပြရပါတယ်။ ၎င်းလုပ်ငန်း စီမံကိန်းများကို ဌာနအလိုက် ငွေလုံးငွေရင်းအသုံးစရိတ်များရရှိနိုင်မှုနှင့် ချိတ်ဆက်ပြီးတော့ အကောင်အထည်ဖော်ဆောင်ရွက်ကြရပါတယ်။ ပြည်ထောင်စုအဆင့်ဌာနအဖွဲ့အစည်းများကို အသုံးစရိတ်များ ခွဲဝေသုံးစွဲပေးဖို့အတွက် လက်ရှိ နိုင်ငံတော်ရဲ့ ငွေကြေးအင်အားအခြေအနေ၊ ပြည်တွင်းပြည်ပရယူထားတဲ့ကြွေးမြီအခြေအနေ၊ ဘတ်ဂျက်လိုငွေဖြစ်ပေါ်မှုအခြေအနေစတဲ့ မက်ခရိုစီးပွားရေးအခြေအနေအရပ်ရပ်အပေါ်မှာ မူတည် ပြီးတော့မှ ဦးစားပေးမှုအလိုက် သုံးသပ်ပြီးတော့ ခွဲဝေပေးတာ ဖြစ်ပါတယ်။ နှစ်စဉ် လိုငွေပြနေတဲ့ ဘတ်ဂျက်ကိုလည်း တစ်ဖက်မှာ လိုငွေပိုမိုကြီးထွားလာမှုမရှိစေဖို့နဲ့ ဘတ်ဂျက်လိုငွေနှင့် ဂျီဒီပီအချိုး ကို ငါးရာခိုင်နှုန်းထက် ကျော်လွန်မှုမရှိအောင် ထိန်းသိမ်းပြီးတော့ ဆောင်ရွက်လျက်ရှိပါ တယ်။ နိုင်ငံတော်ရဲ့ ရငွေအရင်းအမြစ်တွေကို တိုးပွားလာစေဖို့လည်း ကြိုးပမ်းဆောင်ရွက်ခြင်းနဲ့ အသုံးစရိတ် များကို ဦးစားပေးခွဲပြီးတော့မှ စနစ်တကျထိထိရောက်ရောက်နဲ့ ကြပ်မတ်သုံးစွဲခြင်းတို့ကို စဉ်ဆက် မပြတ် ဆက်လက်ဆောင်ရွက်ရမှာ ဖြစ်ပါတယ်။ နိုင်ငံတော်ကနေ ဦးစားပေးသုံးစွဲမယ့်စီမံကိန်းတွေမှာတော့ အခြေခံအဆောက်အအုံနှင့် ပတ်သက်ပြီးတော့ လျှပ်စစ်နှင့်စွမ်းအင်ကဏ္ဍ၊ ဆောက်လုပ်ရေးကဏ္ဍ၊ ပို့ဆောင်ရေးနှင့်ဆက်သွယ်ရေး ကဏ္ဍတွေ ဦးစားပေးပါဝင်ပါတယ်။ စီမံကိန်းရဲ့ အရွယ်အစားနှင့် ဘဏ္ဍာငွေလိုအပ်ချက်ပမာဏအပေါ် မှာမူတည်ပြီးတော့မှ နိုင်ငံတော်ဘတ်ဂျက်က တိုးမြှင့်ပြီးတော့ခွဲဝေပေးတဲ့နည်းလမ်းကို ကျင့်သုံးလျက် ရှိသလို ပြည်ပချေးငွေ များရယူတဲ့အခါမှာလည်းပဲ သင့်တော်တဲ့စီမံကိန်းကို ရရှိအောင် ဖြည့်ဆည်း စီမံပေးခြင်းကိုလည်း ဆောင်ရွက်ပေးလျက်ရှိပါတယ်။ နောက်တစ်ခါ ပြည်တွင်းပြည်ပက ရင်းနှီးမြှုပ်နှံမှုများကိုလည်း ဖိတ်ခေါ်ပြီးတော့ ဆောင်ရွက်စေမှာဖြစ်ပါတယ်။ ထို့အပြင် အစိုးရပုဂ္ဂလိက ပူးပေါင်းဆောင်ရွက်တဲ့ (Public Private Partnership-PPP)ပုံစံနဲ့ စီမံပေးခြင်းကိုလည်း ဆောင်ရွက်ပေးလျက်ရှိပါတယ်။ ဒီလိုဆောင်ရွက်ခြင်းနည်းလမ်းများဖြင့် Infrastructure များအတွက် ကို နိုင်ငံခြားရင်းနှီးမြှုပ်နှံများအပေါ် ဖိတ်ခေါ်နိုင်ရန် လက်ရှိသုံးစွဲနေတဲ့ ဘဏ္ဍာငွေကြေးထက်ပိုမို သုံးစွဲနိုင်စေရန် ဆောင်ရွက်လျက်ရှိပါကြောင်း ရှင်းလင်းဖြေကြားအပ်ပါတယ်။ ကျေးဇူးတင်ပါတယ်။</speech>
</Q-A>
<Q-A>
<title>
အစိုးရ၏ နှစ်စဉ်လုပ်ငန်းစီမံကိန်းများရေးဆွဲရာတွင် တွက်ချက်သည့် မြို့နယ်အလိုက် အခြေခံစနစ် ဈေးနှုန်းများကို ပြန်လည်ကောက်ခံ စာရင်းပြုစုရန်နှင့် Quotation တောင်းသည့်စနစ်ကို တိတိကျကျ အကောင်အထည်ဖော်ဆောင်ရွက်ပေးရန် အစီအစဉ်ရှိ/မရှိနှင့် စပ်လျဉ်းသည့်မေးခွန်း
</title>
<speech type='speaker'>
ကောလင်းမဲဆန္ဒနယ်မှ ဦးမျိုးဇော်အောင် မေးမြန်းဖို့ ဖြစ်ပါတယ်။
</speech>
<speech><mp id='343'>ဦးမျိုးဇော်အောင်(ကောလင်းမဲဆန္ဒနယ်)</mp> ပြည်သူ့လွှတ်တော်ဥက္ကဌကြီးနှင့် အာလုံးမင်္ဂလာပါ။ ကျွန်တော်ကတော့ ကောလင်းမဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးမျိုးဇော်အောင် ဖြစ်ပါတယ်။ ကျွန်တော့်အနေနဲ့ အစိုးရ၏ နှစ်စဉ်လုပ်ငန်းစီမံကိန်းများရေးဆွဲရာမှာ တွက်ချက်တဲ့ မြို့နယ်အလိုက် အခြေခံစနစ်ဈေးနှုန်းများကို ပြန်လည်ကောက်ခံ စာရင်းပြုစုရန်နှင့် Quotation တောင်းသည့်စနစ်ကို တိတိကျကျ အကောင်အထည်ဖော်ဆောင်ရွက်ပေးရန် အစီအစဉ် ရှိ/မရှိနှင့်ပတ်သက်ပြီးတော့မှ မေးမြန်းသွားမှာ ဖြစ်ပါတယ်။ ဥက္ကဋ္ဌကြီးခင်ဗျား။ မေးခွန်းမေးရတဲ့ အဓိကအကြောင်းလေးကို ကျွန်တော့်ရဲ့ ကိုယ်ပိုင်အတွေ့အကြုံ လေးကို ဦးစွာပထမ တင်ပြခွင့်ပြုပါ ခင်ဗျား။ ကျွန်တော်တို့မဲဆန္ဒနယ်မှာ ပြည်ထောင်စုဖွံ့ဖြိုးရေးရန်ပုံငွေ၊ လွှတ်တော်ရန်ပုံငွေ သိန်း ၁၀၀၀ နှင့်ပတ်သက်ပြီးတော့မှ စက်ရေတွင်းတူးတာလေးတွေရှိပါတယ်။ စက်ရေတွင်းတူးတဲ့အခါမှာ ကျွန်တော်တို့ လက်တွေ့ကုန်ကျတာကတော့ တစ်ပေကို ၁၅၀၀ နှုန်းဖြစ်ပါတယ်။ ဒါပေမဲ့ တကယ် Estimction မှာကျတော့ ဌာနဆိုင်ရာကဆွဲတာဖြစ်တဲ့အခါကျတော့ Estimation မှာက ၄၀၀၀ ဖြစ်ပါ တယ်။ အဲဒီအခါကျတော့ ဒါတော်တော်ကို ကွာဟချက်ဖြစ်ပါတယ်။ ၁၅၀၀ နဲ့ ၄၀၀၀ ကွာဟတာဖြစ်ပါ တယ်။ ဒီလို လက်တွေ့ဆောင်ရွက်တဲ့အခါမှာ ကျွန်တော်တို့က ဘတ်ဂျက်ကို အပြည့်မပေးဘဲနဲ့ လျော့ပေးပြီးတော့မှ ရွာရဲ့ ပါဝင်မှုနဲ့ ကျွန်တော်တို့က ဆောင်ရွက်တာဖြစ်တဲ့အခါကျတော့ ဘတ်ဂျက် အလွဲသုံးစားမှုကတော့ မဖြစ်ပါဘူး။ ဒါပေမဲ့ အကောင်အထည်ဖော်ရေး ကျေးရွာအဖွဲ့တွေက ကျွန်တော်တို့ ငွေစာရင်းပြန်လည်ပြုစုရာမှာ ကျွန်တော့်ကိုမေးပါတယ်။ အစည်းအဝေးမှာ တရားဝင် မေးပါတယ်။ အဲဒီတော့ မြေပြင်မှာကုန်ကျစရိတ်နှင့် တွက်ပေးရမှာလား သို့မဟုတ်လို့ရှိရင် ဒီ Estimation အတိုင်းတွက်ပေးရမှာလားလို့ မေးပါတယ်။ မေးတဲ့အခါမှာ ကျွန်တော်ကတော့ အမှန် တကယ်ကုန်ကျတဲ့စာရင်းအတိုင်းပဲတွက်ပါ။ မဟုတ်လို့ရှိရင် အလွဲသုံးစားမှုတစ်ခုခုဖြစ်လာလို့ရှိရင် ခင်ဗျားတို့လည်းထောင်ကျသွားနိုင်သလို ကျွန်တော်လည်းတာဝန်ခံထားရတာ ဖြစ်တယ်ဆိုပြီးတော့မှ ကျွန်တော်ကပြောပါတယ်။ အဲဒီလိုပြောတဲ့အခါမှာလည်းပဲ ဌာနဆိုင်ရာတာဝန်ရှိတဲ့သူတစ်ယောက်က လည်းပဲ ဒီဥစ္စာက Estimation တွေဟာ ဌာနလေးခုလက်မှတ်ထိုးထားတာ ဖြစ်ပါတယ်။ အင်ဂျင်နီယာ လေးယောက်လက်မှတ်ထိုးတာဖြစ်ပါတယ်။ အဲဒီတော့ ဒီဥစ္စာကို Estimation အတိုင်းပဲ တွက်ပေးဖို့ ဒါ သူတို့ကပြောပါတယ်။ ပြောပေမဲ့လည်း ကျွန်တော်က လုံးဝလက်မခံပါဘူး။ ခင်ဗျားတို့ ကျန်တဲ့ကိစ္စတွေ တော့မသိဘူး။ တာဝန်ခံထားရတဲ့ဘတ်ဂျက်မှာကတော့ တိတိကျကျပဲ ကျွန်တော်ဖြစ်ချင်တယ်။ တိတိ ကျကျပဲလုပ်ပေးပါဆိုပြီးတော့မှ ကျွန်တော်က တောင်းဆိုခဲ့တာဖြစ်ပါတယ်။ အဲဒီတော့ ကျွန်တော် ကျန်တဲ့လုပ်ငန်းတွေအတွက်လည်းပဲ စိုးရိမ်သွားတာဖြစ်ပါတယ်။ ကျန်တဲ့လုပ်ငန်းတွေဟာ ဘတ်ဂျက် အများကြီးနဲ့ ကျွန်တော်တို့ဆောင်ရွက်ရတာလည်း ဖြစ်ပါတယ်။ ဥက္ကဌကြီးခင်ဗျား။ ဆောင်လုပ်ရေးဌာနက ဦးဆောင်ပြီးတော့မှ မြို့နယ်တွေမှာ နှစ်စဉ် Estimation ကောက်တယ်လို့ ကျွန်တော်တို့သိရပါတယ်။ ကျွန်တော်တို့ လွှတ်တော်ကိုယ်စားလှယ်တွေ ပါဝင်ခွင့်ရတဲ့ တိုင်းဒေသကြီးတွေရှိသလို ပါဝင်ခွင့်မရတဲ့ နေရာတွေလည်းရှိပါတယ်။ ပြည်သူ့ လွှတ်တော်ဥက္ကဋ္ဌကြီးရဲ့ လမ်းညွှန်ချက်အရ မိမိမြို့နယ် တစ်မြို့နယ်ချင်းဆီ စိစစ်ဖို့ပြောတဲ့အတွက် ကျွန်တော်တို့လည်းပဲ တတ်နိုင်သလောက်တော့ ကြိုးစားပြီးတော့မှ စိစစ်ပါတယ်။ သို့သော်လည်းပဲ လုံးပေါင်းဘတ်ဂျက်တွေကိုသာ သိခွင့်ရတဲ့အခါမှာ စိစစ်ဖို့အရမ်းခဲယဉ်းတာတွေ ကျွန်တော်တို့ ရှိပါ တယ်။ ကောလင်းဒေသပေါက်ဈေး ကျောက်ဈေးဆိုလို့ရှိရင် ကျွန်တော်တို့ ငါးသောင်းခွဲကနေမှ ရှစ်သောင်းလောက်ထိအောင် ရှိတာကျွန်တော်တို့ တွေ့ရှိရပါတယ်။ ဒါပေမဲ့ ကသာခရိုင်မှာ ကျွန်တော်တို့ တင်ဒါပြစ်တဲ့အခါတွေမှာ တစ်သိန်းကျော်တဲ့ဟာတွေရှိတယ်လို့ ကျွန်တော်တို့ သိနေရ ပါတယ်။ ဆိုတဲ့အခါကျတော့ လွှတ်တော်ကိုယ်စားလှယ်အနေနဲ့ ဒီလိုကိစ္စမျိုးတွေကို အခြားအဆိုကိစ္စ တွေမှာလည်းပဲ ထည့်သွင်းဆွေးနွေးသွားမှုတွေ ရှိပါတယ်။ Estimation တွေ တွက်တဲ့အခါမှာ ဒေသ အမြင့်ဆုံးဈေးတွေနဲ့ တွက်ကြပါတယ်။ ဒီအကျိုးအဆက်အနေနဲ့ကတော့ လုပ်ငန်းတစ်ခုချင်းဆီ ဆွဲတဲ့ ကုမ္ပဏီတွေထက်ကိုပါ ဂါရဝကြေးတွေယူပြီးတော့မှ စက်ကန်ထရိုက်တွေကိုပေးဖို့လုပ်ချင်တဲ့ ကုမ္ပဏီ တွေက ပိုပြီးတော့မှ ဆွဲလာတာတွေလည်းများလာပါတယ်။ အဲဒီရဲ့အကျိုးဆက်ကတော့ အရည်အသွေး မမီတဲ့လုပ်ငန်းတွေ ဖြစ်လာတာပါ။ ကျွန်တော့်မြို့နယ်မှာဆိုလို့ရှိရင် ဆေးရုံသုံးရုံ အခုချိန် ထိအောင် ဆေးပေးခန်းသုံးခု အခုထိအောင်မပြီးပြတ်တာတွေရှိပါတယ်။ စာသင်ကျောင်းတွေ အရည်အသွေး မမီလို့ ကျွန်တော်တို့လွှတ်တော်ကိုယ်စားလှယ်တွေ အမြဲတမ်းသွားကြည့်ပြီးတော့မှ လုပ်ငန်းတစ်ခုဆိုလို့ ရှိရင် ဖောင်ဒေးရှင်းမှာ ကျွန်တော်တို့ သူများကိုပေးထားတဲ့အကျိုးဆက်တွေပါ။ ဖောင်ဒေးရှင်းမှာ ဘယ်လိုမှအရည်အသွေးမမီလို့ သက်ဆိုင်ရာဌာနတွေကိုပြောတဲ့အခါမှာ ပယ်လိုက်ရတာမျိုးတွေ ကျွန်တော်တို့ကိုယ်တိုင်ကြုံတွေ့ခဲ့ရတာဖြစ်ပါတယ်။ နိုင်ငံတကာမှာဆိုလို့ရှိရင် ငွေကြေးစနစ်တွေ အမျိုးမျိုးရှိပါတယ်။ US မှာဆိုလို့ရှိရင် ကျွန်တော့်အတွေ့အကြုံ အရဆိုလို့ရှိရင် သူတို့မှာ Data Universal Numbering System (DUNS) gulošao usposóą malšeosso gulowfn sàs နံပါတ်နဲ့ ကျွန်တော်တို့က မှတ်ပုံတင်ရပါတယ်။ လုပ်ငန်းကို။ ပြီးတဲ့အခါကျတော့ လုပ်ငန်းတစ်ခုချင်း စီမှာ သုံးမယ့်ငွေကြေးတွေကို Quotation အနည်းဆုံးသုံးခုတောင်းပြီးတော့မှ ဒေသပေါက်ဈေး Quotation သုံးခုအပေါ်မှာပဲ လုပ်ငန်းတွေရေးဆွဲပြီးတော့မှ အကောင်အထည် ဖော်တာမျိုးတွေ တွေ့ရပါတယ်။ ဒီဥစ္စာက နိုင်ငံတိုင်းမှာ ဆောင်ရွက်တာဖြစ်ပါတယ်။ ဥက္ကဋ္ဌကြီးခင်ဗျား။ ကုမ္ပဏီတွေကိုလည်းပဲ အကျိုးအမြတ်ရစေချင်ပါတယ်။ ပြည်သူလူထု လည်းပဲ နိုင်ငံ့ဘဏ္ဍာအလေအလွင့်မရှိဘဲနဲ့ ပစ္စည်းကောင်းရစေချင်ပါတယ်။ ဒါကြောင့်မို့လို့ ပြည်သူ့ ကိုယ်စားလှယ်တွေပါဝင်တဲ့ အခွန်ကောက်ခံမှုတွေဖြစ်လာမယ်ဆိုရင် Quotation စနစ်ကို ထိထိ ရောက်ရောက်အသုံးပြုနိုင်မယ်ဆိုရင် အစိုးရအသုံးစရိတ်တွေ၊ ပစ္စည်းတွေအရည်အသွေးကောင်းလာ မှာဖြစ်ပြီးတော့မှ Professiond လုပ်ငန်းတွေလည်းပဲ ပိုပြီးများလာမှာဖြစ်ပါတယ်။ နိုင်ငံ့ဘဏ္ဍာလည်း အလေအလွင့်လျော့နည်းလာမှာဖြစ်ပါတယ်။ ဒါကြောင့်မိုလို့ ဒီမေးခွန်းကို လွှတ်တော်ဥက္ကဋ္ဌကြီးမှ တစ်ဆင့် မေးမြန်းရပါတယ်။ အားလုံးကို ကျေးဇူးတင်ပါတယ်။</speech>
<speech type='speaker'>
စီမံကိန်းနှင့် ဘဏ္ဍာရေးဝန်ကြီးဌာနက ဖြေကြားရန်ဖြစ်ပါတယ်။
</speech>
<speech><agency id='27'>ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့်ဘဏ္ဍာရေးဝန်ကြီးဌာန)</agency>လေးစားအပ်ပါ သော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များခင်ဗျား။ ကျွန်တော့်အနေနဲ့ စစ်ကိုင်းတိုင်းဒေသကြီး၊ ကောလင်းမဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးမျိုးဇော်အောင် ရဲ့ အစိုးရရဲ့နှစ်စဉ်လုပ်ငန်းစီမံကိန်းများရေးဆွဲရာမှာ တွက်ချက်တဲ့ မြို့နယ်အလိုက် အခြေခံဈေးနှုန်း များကို ပြန်လည်ကောက်ခံစာရင်းပြုစုရန်နှင့် Quotation တောင်းတဲ့စနစ်ကို တိတိကျကျ အကောင် အထည်ဖော်ဆောင်ရွက်ပေးရန် အစီအစဉ်ရှိ/မရှိသိရှိလိုခြင်း မေးခွန်းနှင့်စပ်လျဉ်းပြီး ပြန်လည် ရှင်းလင်းဖြေကြားမှာဖြစ်ပါတယ်။ ကျွန်တော်တို့ နှစ်စဉ်အမျိုးသားစီမံကိန်း၊ နိုင်ငံပိုင်အခန်း ရင်းနှီး မြှုပ်နှံမှု လျာထားချက်ကိုရေးဆွဲတဲ့နေရာမှာ သက်ဆိုင်တဲ့ဝန်ကြီးဌာနကနေ တင်ပြလာတဲ့ နိုင်ငံပိုင် အခန်းရင်းနှီးမြှုပ်နှံမှုငွေလုံးငွေရင်းအသုံးစရိတ် လျာထားဖို့အဆိုပြုချက်တွေကို ဆောက်လုပ်ရေး လုပ်ငန်း တွေနဲ့ ပတ်သက်လို့ရှိရင် ဆောက်လုပ်ရေးလုပ်ငန်းစိစစ်ညှိနှိုင်းရေးအဖွဲ့က စိစစ်ပါတယ်။ စက်ပစ္စည်း များနဲ့ပတ်သက်ပြီးတော့ စက်ပစ္စည်းကြီးကြပ်မှုကော်မတီကစိစစ်ပါတယ်။ အခြားသော ငွေလုံးငွေရင်း အသုံးစရိတ်များအတွက်ကိုတော့ စီမံကိန်းရေးဆွဲရေးဦးစီးဌာနက စိစစ်ဆောင်ရွက်ခြင်း ဖြစ်ပါတယ်။ ဆောက်လုပ်ရေးလုပ်ငန်းများအတွက် ဆောက်လုပ်ရေးလုပ်ငန်းစိစစ် ညှိနှိုင်းရေးအဖွဲ့ကနေ စိစစ် ဆောင်ရွက်တဲ့နေရာမှာ တင်ပြလာတဲ့ BQ အပေါ်မှာအခြေခံပြီးတော့မှ လုပ်ငန်းအမျိုးအစားအလိုက် ကို လက်ရှိခန့်မှန်းတွက်ချက်နေတဲ့ PAE နှုန်းထားတွေ၊ ဒေသအလိုက် လုပ်သားဈေးနှုန်း၊ ပစ္စည်း ဈေးနှုန်း၊ သယ်ယူပို့ဆောင်ခစရိတ် ဈေးနှုန်းများအပေါ်မှာ ကြည့်ပြီးတော့မှ မှန်ကန်သင့်လျော်တဲ့ ကုန်ကျစရိတ်ဖြစ်ဖို့ ဆောက်လုပ်ရေးကော်မတီက စိစစ်ပါတယ်။ အလားတူပဲ စက်ပစ္စည်းကြီးကြပ် မှုကော်မတီအနေနဲ့လည်းပဲ ပစ္စည်းဝယ်မယ့်ဈေးနှုန်းစာရင်း၊ စက်စွမ်းအားအမှတ်တံဆိပ်၊ အလားတူ ပစ္စည်းများရဲ့ ဈေးနှုန်း၊ ဝယ်ယူမဲ့ဒေသရဲ့ သယ်ယူပို့ဆောင်ရေးစရိတ်တို့ကိုပါ ထည့်သွင်းတွက်ချက် ပြီးတော့မှ အခြေခံစိစစ်ပါတယ်။ ။ မြို့နယ်အလိုက် အခြေခံဈေးနှုန်းများကောက်ခံမှုနှင့်ပတ်သက်ပြီးတော့ ကျွန်တော်တို့ စီမံကိန်း နှင့်ဘဏ္ဍာရေးဝန်ကြီးဌာနအနေနဲ့ကတော့ ဗဟိုစာရင်းအင်းအဖွဲ့ကနေပြီးတော့ လစဉ်ကောက်ယူတဲ့ ကုန်စည်အမျိုးအစားပေါင်း ၂၇၄ မျိုးရှိပါတယ်။ ဒီလိုကောက်ယူတဲ့ ရည်ရွယ်ချက်ကတော့ စားသုံးသူ ဈေးဆနှုန်းကိန်းတွက်ချက်ဖို့အတွက် ကောက်ယူခြင်းဖြစ်ပါတယ်။ နှစ်စဉ်လုပ်ငန်းစီမံကိန်းများရေးဆွဲ တဲ့အခါမှာ လိုအပ်လို့ရှိရင် အဆိုပါမြို့နယ်အခြေခံဈေးနှုန်းများကိုလည်း ကိုးကားဆောင်ရွက်လို့ ရပါတယ်။ တင်ဒါလုပ်ထုံးလုပ်နည်းများနှင့်ပတ်သက်ပြီးတော့ ၂၀၁၇ ခုနှစ်၊ ဧပြီလ ၁၀ ရက်နေ့က ညွှန်ကြားထားတဲ့ နိုင်ငံတော်သမ္မတရုံးရဲ့ ညွှန်ကြားချက်အမှတ်(၁/၂၀၁၇)မှာ အစိုးရဌာန၊ အဖွဲ့အစည်း များရဲ့ တည်ဆောက်ခြင်း၊ ဝယ်ယူခြင်း၊ ဝန်ဆောင်မှုရယူခြင်း၊ ငှားရမ်းခြင်းနှင့် ရောင်းချခြင်းများ ဆောင်ရွက်ရာမှာ လိုက်နာရမယ့် တင်ဒါလုပ်ထုံးလုပ်နည်းများ ထုတ်ပြန်ထားတာရှိပါတယ်။ ၂၀၁၆ ခုနှစ်၊ စက်တင်ဘာလ ၆ ရက်နေ့တုန်းကလည်း ပြည်ထောင်စု၊ တိုင်းဒေသကြီး/ ပြည်နယ်အစိုးရဌာန၊ အဖွဲ့အစည်းများ၊ တည်ဆောက်ရေးလုပ်ငန်းများနှင့် ပတ်သက်ပြီးတော့ လိုက်နာဆောင်ရွက်ရမယ့် အချက်များကို ဆောက်လုပ်ရေးဝန်ကြီးဌာနက ကန်ထရိုက်စနစ်နဲ့လုပ်ငန်းများ ဆောင်ရွက်ရာမှာ လိုက်နာကျင့်သုံးရမယ့် လုပ်ငန်းလမ်းညွှန်ချက်ဆိုပြီးတော့ ထုတ်ထားတာလည်းရှိပါတယ်။ ဒီတင်ဒါ လုပ်ထုံးလုပ်နည်းအရဆိုလို့ရှိရင် ၁၀ သန်းအောက် တည်ဆောက်ခြင်း၊ ဝယ်ယူခြင်း၊ ဝန်ဆောင်မှုရယူ ခြင်းများအတွက် တင်ဒါခေါ်ယူရန်မလိုအပ်သော်လည်းပဲ တင်ဒါကော်မတီအနေနဲ့ ပစ္စည်းသွင်းမယ့်လူ၊ တည်ဆောက်မယ့်လူ၊ ဝန်ဆောင်မှုဆောင်ရွက်ပေးမယ့်လူ ဒါများအနက်ကနေပြီးတော့ အနည်းဆုံး ကုမ္ပဏီသုံးခုဆီက ဈေးနှုန်းအဆိုပြုလွှာ ဒီ Quotation ကို ကျွန်တော်တို့ တောင်းခံပြီးတော့မှ ဈေးနှုန်း အနည်းဆုံးသူဆီကနေပြီးတော့ တည်ဆောက်ဖို့၊ ဝယ်ယူဖို့၊ ဝန်ဆောင်မှုရယူဖို့ ဖော်ပြထားပါတယ်။ ဒါကြောင့်မိုလို့ ကျွန်တော်တို့ Quotation တောင်းတယ်ဆိုတဲ့ စနစ်ကတော့ အစိုးရဌာန၊ အဖွဲ့အစည်း များတည်ဆောက်တာ၊ ဝယ်ယူတာ၊ ဝန်ဆောင်မှုရယူတာ၊ ငှားရမ်းတာ၊ ရောင်းချတာအားလုံးမှာ ဘယ်အဆင့်မှာမဆိုဆောင်ရွက်ကြဖို့ကို ကျွန်တော်တို့ အတိအလင်းဖော်ပြပြီးတော့ ညွှန်ကြားထားပြီး ဖြစ်ပါကြောင်း တင်ပြအပ်ပါတယ်။ ။ လုပ်ငန်းများ အကောင်အထည်ဖော်ဆောင်ရွက်တဲ့နေရာမှာတော့ သင့်လျော်မှန်ကန်တဲ့ ကုန်ကျ စရိတ်ဖြစ်ဖို့၊ အရည်အသွေးပြည့်ဝစေဖို့ မလိုလားအပ်တဲ့မသမာမှုတွေကနေ ကာကွယ်နိုင်ဖို့ အတွက် ကို စောစောက ကျွန်တော်တို့ ရှင်းလင်းတင်ပြခဲ့တဲ့အတိုင်းပဲ ပွင့်လင်းမြင်သာမှုရှိရှိနဲ့ လမ်းညွှန်ချက်များ နှင့်အညီ ဆောင်ရွက်ဖို့ကိုတော့ ဌာန၊ တစ်ဖွဲ့ချင်း၊ တစ်ခုချင်းကနေပြီးတော့ လိုက်နာဆောင်ရွက်ကြဖို့ လိုအပ်ပါတယ်။ Quotation တောင်းတဲ့စနစ်နဲ့ ပတ်သက်ပြီးတော့ ဦးစွာ ပထမရန်ပုံငွေခွင့်ပြုချက်ကို ရှိ/မရှိ စိစစ်ရပါတယ်။ နောက် ဖွဲ့စည်းထားတဲ့လုပ်ငန်းကော်မတီကနေပြီးတော့ လုပ်ငန်းသို့မဟုတ် ကုမ္ပဏီအနည်းဆုံးသုံးခုထံကနေပြီးတော့ ပစ္စည်းအမျိုးအစား၊ အရည်အသွေး၊ ဈေးနှုန်းအဆိုပြုလွှာ တွေကို တောင်းခံပြီးတော့မှ ပစ္စည်းအမျိုးအစားနှင့် အရည်အသွေးတူညီလို့ရှိရင် အနည်းဆုံးဈေးနှုန်းနဲ့ ဆောင်ရွက်နိုင်မယ့် လုပ်ငန်းကုမ္ပဏီကို စိစစ်ရွေးချယ်ပြီးတော့ ဆောင်ရွက်ခြင်းဖြစ်ပါတယ်။ ဈေးနှုန်း ကို စိစစ်မှုနှင့်ပတ်သက်ပြီးတော့ ယခင်နှစ်က ဈေးနှုန်း၊ အခြားဌာနကတင်ပြတဲ့ အလားတူပစ္စည်းရဲ့ ဈေးနှုန်း၊ အင်တာနက်ကရရှိတဲ့ဈေးနှုန်းစသည်ဖြင့် ကျွန်တော်တို့ စိစစ်ရတဲ့နည်းတူ တိုင်းဒေသကြီး/ ပြည်နယ်အသီးသီးက ထုတ်ပြန်ထားတဲ့ ဒေသန္တရဈေးနှုန်းအတည်ပြုချက်များကိုလည်း ကိုးကားပြီး တော့ဆောင်ရွက်ကြရပါတယ်။ ဒါကြောင့်မို့လို့ ကျွန်တော်တို့ လွှတ်တော်ကိုယ်စားလှယ်ကြီး မေးမြန်းတဲ့ Quotation တောင်းတဲ့စနစ်ကို တိတိကျကျအကောင်အထည်ဖော် ဆောင်ရွက်လျက်ရှိပါကြောင်းနှင့် မြို့နယ်အလိုက် အခြေခံဈေးနှုန်းများကိုတော့ နှစ်စဉ်လုပ်ငန်းစီမံကိန်းများ ရေးဆွဲတဲ့နေရာမှာ လိုအပ်တဲ့နေရာတွေမှာ ကိုးကားသုံးစွဲလျက်ရှိပါကြောင်း ရှင်းလင်းဖြေကြားအပ်ပါတယ်။ ကျေးဇူးတင် ပါတယ်။ </speech>
<speech><mp id='343'>ဦးမျိုးဇော်အောင်(ကောလင်းမဲဆန္ဒနယ်)</mp> တစ်ဆက်တစ်စပ်တည်း မေးခွန်းပြုပါခင်ဗျား။ ဝန်ကြီးအနေကျတော့ ရှင်းပြသွားတာကတော့ တော်တော်လေးလည်း ပြည့်စုံပါတယ်။ အားလုံးလည်း ကျေးဇူးတင်ပါတယ်။ သို့သော်လည်းပဲ ကျွန်တော်တို့ အစိုးသစ်တစ်ခုဖြစ်တဲ့အခါကျတော့ လုပ်ထုံး လုပ်နည်းတွေနဲ့ နည်းဥပဒေလုပ်ထုံးလုပ်နည်းတွေကတော့ အကုန်လုံးစနစ်တကျနဲ့ရှိနေတယ်ဆိုတာ လည်း ယုံမှားသံသယ ကျွန်တော်မဖြစ်ပါဘူး။ ဒါဟာ စနစ်တကျရှိနေတယ်ဆိုတာကို ကျွန်တော့်အနေနဲ့ ယုံကြည်ပြီးသား ဖြစ်ပါတယ်။ သို့သော်လည်းပဲ မြေပြင်မှာလက်တွေ့လုပ်တဲ့အခါတွေမှာ ကျွန်တော်တို့ မြေပြင်မှာ တကယ်တမ်းကျတော့ ကွာဟနေတာတွေရှိမယ်။ ရှိတဲ့အခါမှာ ဒီဟာတွေကို ကျွန်တော်တို့က ဘယ်လို လွှတ်တော်ကိုယ်စားလှယ်အနေနဲ့ကော ဒေသဆိုင်ရာ ကျွန်တော်တို့ ဌာနဆိုင်ရာအရာရှိတွေနဲ့ ကော ဘယ်လိုညှိနှိုင်းပေါင်းစပ်နိုင်မလဲဆိုတာကို ကျွန်တော်က ပိုသိချင်ပါတယ်။ ဘာဖြစ်လို့လဲဆိုတဲ့ အခါကျတော့ ကျွန်တော်တို့ အောက်ချေမှာ၊ မြေပြင်မှာအလုပ်လုပ်ရတဲ့အခါမှာ ကျွန်တော်တို့အနေနဲ့ ကျွန်တော်တို့ကိုယ်တိုင်လည်းပဲ ဒေသပေါက်ဈေးတွေကို လိုက်ပြီးတော့မှ စုံစမ်းတာရှိတယ်။ ဌာန ဆိုင်ရာတွေအလိုက် ပြောတာတွေရှိတယ်။ ဒါပေမဲ ဌာနဆိုင်ရာက အတည်ပြုထားတဲ့စာရင်းဟာ ကျွန်တော်တို့ တိုင်းဒေသကြီးဝန်ကြီးချုပ်ကနေမှ ပြန်ပြီးတော့မှ ဒေသပေါက်ဈေးအတည်ပြုထားတာ ဖြစ်တဲ့အခါကျတော့ အမှန်တကယ်လုပ်ငန်းမှာ အောက်ခြေမှာကွာဟမှုရှိသော်လည်းပဲ လုပ်ငန်းပိုင်း ဆိုင်ရာမှာ ဒီတိုင်းပဲဆက်သွားတာမျိုးတွေ ရှိတာတွေ့ရပါတယ်။ တွေ့ရတဲ့အခါကျတော့ ဒီအောက်ခြေ မှာ အမှန်တကယ်ကွာဟနေတာကိုပဲ ကျွန်တော့်အနေနဲ့ မေးမြန်းခြင်းဖြစ်ပါတယ်။ ဘာဖြစ်လို့လဲ ဆိုတော့ လုပ်ထုံးလုပ်နည်းတွေ အမှန်တကယ် တိတိကျကျရှိနေတယ်ဆိုတာကတော့ ကျွန်တော့်အနေနဲ့ ယုံလည်းယုံကြည်ပါတယ်။ ကျေးဇူးလည်းတင်ပါတယ်။</speech>
<speech type='speaker'> ဝန်ကြီးဌာနအနေနဲ့ တိုတိုနဲ့လိုရင်းပဲ ဖြေပေးပါ။</speech>
<speech><agency id='27'>ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့်ဘဏ္ဍာရေးဝန်ကြီးဌာန)</agency>မေးခွန်း မေးမြန်းတဲ့အတွက် ကျေးဇူးတင်ပါတယ်။ ကျွန်တော်တို့ “ဒီအဆင့်ဆင့်လုပ်ငန်းတွေကို ဆောင်ရွက်တဲ့ နေရာမှာ စောစောကကျွန်တော်တင်ပြသလို ဝန်ကြီးဌာနအဆင့်၊ ရုံးချုပ်အဆင့် ကျွန်တော်တို့တိုင်းဒေသကြီးနှင့်ပြည်နယ်ရုံး၊ ခရိုင်ရုံး၊ မြို့နယ်ရုံးအဆင့်တွေ ဆောင်ရွက်တာလည်းရှိပါတယ်။ ဒီမှာ လည်း ကျွန်တော်တို့ ကော်မတီတွေကိုဖွဲ့ခိုင်းပြီးတော့ ဆောင်ရွက်ထားပါတယ်။ ဒီသက်ဆိုင်ရာ ကော်မတီများကနေပြီးတော့ လုပ်ငန်းအသေးစိတ်တစ်ခုချင်းအလိုက်ကို တင်ဒါခေါ်ယူပြီးတော့ ဆောင်ရွက်တဲ့နေရာမှာ လုပ်ထုံးလုပ်နည်းနှင့်အညီ တိတိကျကျလိုက်နာဆောင်ရွက်ဖို့ ဒါကိုတော့ ကျွန်တော်တို့ ဌာနကလည်း ထိန်းရမှာဖြစ်သလို ဝိုင်းဝန်းပြီးတော့ ထိန်းကျောင်းကြပ်မတ်ပေးခြင်းအား ဖြင့် ကျွန်တော်တို့ တွေ့ကြုံရတဲ့အခက်အခဲတွေကို ပြေလည်လိမ့်မယ်လို့ တင်ပြအပ်ပါတယ်။</speech>
<speech type='speaker'>
ခုနက မေးခွန်းရှင် ကိုယ်စားလှယ်ဆွေးနွေးတဲ့အထဲမှာ ပြည်ထောင်စု လွှတ်တော်ရဲ့ ဖွံ့ဖြိုးရေးရန်ပုံငွေနဲ့ သိန်း ၁၀၀၀ လုပ်တဲ့ကိစ္စမှာ စာရင်းကိုအမှန်အတိုင်းပဲ တင်ပြပေး ပါ။ ခုနက ဌာနဆိုင်ရာတွေကပြောသလို သူတို့လုပ်ငန်းတွေတင်ထားတဲ့ဈေးနှုန်းနဲ့ ကွာဟနေတဲ့အခါ ကျတော့ ပြောင်းလဲပြင်ဆင်တဲ့ တင်ခြင်းမျိုးကို လုံးဝလက်မခံပါနဲ့ ကိုယ်စားလှယ်များအားလုံး။ ဒါဟာ တစ်နည်းအားဖြင့် Check and Bdlance လုပ်ခြင်းဖြစ်ပါတယ်။ အဲဒီတော့ ဈေးနှုန်းအမှန်ပေါ်လာ မယ်။ ဈေးနှုန်းအမှန်ပေါ်မလာဘူး။ ခုနကလို ပြောင်းလဲပြီးတော့ နဂိုတင်ထားတဲ့ဈေးနှုန်းတွေနဲ့ ပြောင်းလဲပြီးတင်မယ်ဆိုရင် ခုနမေးခွန်းရှင်ဆွေးနွေးသလို ခင်ဗျားတို့လေးယောက်လည်း အချုပ်ထဲ ရောက်မယ်။ ကျွန်တော်လဲ တာဝန်ခံရမယ်။ တာဝန်ခံရမယ်မဟုတ်ပါဘူး။ ခင်ဗျားလေးယောက်လည်း အချုပ်ခန်းထဲရောက်မယ်။ ကျွန်တော်လည်း ငြိမ်ငြိမ်နေရမှာ မဟုတ်ဘူးဆိုတာကတော့ ခေါင်းထဲ ထည့်ထားပါတယ်။ အားလုံးမှာတာဝန်ရှိပါတယ်။ နောက်တစ်ခု သူက ကျွန်တော်တို့ ဒီလိုကိစ္စမျိုး တွေမှာ ကျွန်တော် မကြာမကြာပြောဖူးပါတယ်။ ကိုယ့်မဲဆန္ဒနယ်မြေမှာ ဒီလုပ်ငန်းတွေပါလာပြီဆိုရင် ကျွန်တော်တို့ ဘတ်ဂျက်ကိုဖြတ်တဲ့အခါ ကိုယ်တွက်တော့မယ်။ သူတို့တွက်ပြထားတဲ့ ဈေးနှုန်းသည် ကိုယ့်ဒေသရဲ့ ကာလပေါက်ဈေးဟုတ်လား/မဟုတ်လား တွက်တော့။ တွက်ပြီးဒီမှာဘတ်ဂျက်မှာ ဖြတ် တော့။ ကျွန်တော် အမြဲပြောပါတယ်။ ဒါတစ်ခုလုပ်လို့ရတယ်။ ကိုယ့်ဒေသမှာ ဒီစီမံကိန်းတွေပါလာပြီ။ ဝန်ကြီးဌာနက ရန်းလုပ်လို့ရတာ မဟုတ်ဘူး။ ပြည်ထောင်စုလွှတ်တော်ကိုဖြတ်ပြီးမှ လုပ်ရတာ။ ဖြတ်ပြီးမှ လုပ်ရတဲ့အခါကျတော့ ကိုယ့်မဲဆန္ဒနယ်မှာ ဒါပါလာပြီ။ ဒီနှုန်းတွေ ဒီအတိုင်းအတာ၊ ဒီပမာဏ ဒီလောက်ကုန်ကျမယ်ဆိုရင် ကိုယ့်ပေါက်ဈေးနဲ့တွက်တော့။ တွက်ပြီးလိုအပ်တာ ဖြတ်တော့။ ကောင်းပြီ မဖြတ်ဖြစ်ဘူး။ ရောကောသောကောပါသွားပြီဆိုပါစို့။ ပါသွားရင် အခုနကလို အပြင်မှာ မြေပြင်မှာ ဖြစ်တဲ့ဈေးနှုန်းနဲ့ တကယ်ကွာဟနေပြီဆိုရင် အထောက်အထား၊ အချက်အလက်နဲ့တိုင်ပါ။ တိုင်တဲ့ လူတွေရှိပါတယ်။ ဒီ ပြည်သူ့လွှတ်တော်ကိုယ်စားလှယ်က သုံး၊ လေးဦးရှိပါတယ်။ ဓာတ်ပုံတွေနှင့်တကွ၊ ဈေးနှုန်းနှင့်တကွ၊ ဘောက်ချာနှင့်တကွတိုင်တာတွေရှိပါတယ်။ တိုင်တဲ့အခါမှာ ကျွန်တော့်အနေနဲ့ လည်း ကျွန်တော် ပွင့်ပွင့်လင်းလင်းပဲ ပြောပါမယ်။ အဲဒီသက်ဆိုင်ရာဝန်ကြီးဌာနကို တရားဝင်ပို့ပါ။ ကျွန်တော်တို့ရုံးကနေ တရားဝင်ပို့တယ်။ ဟလိုဟလိုတော့ ဖြစ်နေပြီ။ ပြန်စိစစ်ပေးပါ။ အဲဒီတော့ သောကောသောကောနဲ့ လွန်သွားပြီဆိုလို့ရှိရင်လည်း လက်လွန်ပြီးမှ လိုက်ရတယ်ဆိုရင်လည်း အဲ့ဒါမျိုး တွေတွေ့ရင် အခုလည်းပြောလိုက်ပါမယ်။ မေးခွန်းရှင်ကို။ အခုနက ဈေးနှုန်းဒီလောက်ကွာ တယ်ဆိုရင် အချက်အလက်၊ အထောက်အထားနဲ့ခိုင်ခိုင်လုံလုံ ဘယ်ကိစ္စမှာလဲ၊ ဘယ်လုပ်ငန်းမှာလဲတိုင်ပါ။ ဒါ ကိုယ်စားလှယ်တွေမှာ တာဝန်ရှိတယ်။ အခုနက ဆွေးနွေးသလို ဒီလိုကွာဟနေတာကို ဌာနဆိုင်ရာ အဖွဲ့အစည်းတွေနဲ့ ဘယ်လိုပေါင်းစပ်ညှိနှိုင်းရမလဲလို့ မေးခွန်းရှင်က ဆွေးနွေးသွားတယ်။ ပေါင်းစပ် ညှိနှိုင်းစရာမလိုပါဘူး။ ပေါင်းစပ်ညှိနှိုင်းလို့ရှိရင် အဲဒီမှာ ကိုယ်စားလှယ်လည်း ပေါင်းစပ်ညှိနှိုင်းတဲ့ ထဲမှာ ရောပါသွားတယ်။ ပွင့်ပွင့်လင်းလင်းပြောလိုက်မယ်။ ငရုတ်သီးနဲ့သွားပေါင်းရင် ကြက်သွန်လည်း ရောအထောင်းခံရမယ်။ အဲဒါသတိထား။ ကိုယ့်အလုပ်ကိုကိုယ်လုပ်ပါ။ ပေါင်းစပ်ညှိနှိုင်း စရာမလိုဘူး။ တွေ့ရှိချက်ကိုတင်ပေးပါ။ တင်တဲ့အတိုင်း သက်ဆိုင်ရာအဖွဲ့အစည်း၊ ဝန်ကြီးဌာန၊ ပြည်ထောင်စုအဆင့် အဖွဲ့အစည်း သက်ဆိုင်ရာ ကျွန်တော်တို့ ပို့ပေးမယ်။ ဒါကိုယ်စားလှယ်တွေမှာ တာဝန်ရှိတယ်။ ဒီလို ကွဲလွဲတာကို အဲဒီဌာနဆိုင်ရာ အဖွဲ့အစည်းနဲ့သွားပြီးပေါင်းစပ်ညှိနှိုင်းရမယ်။ ဘယ်လိုညှိနှိုင်းရမလဲ။ ပေါင်းစပ်ညှိနှိုင်းစရာအကြောင်းကို မရှိတော့ဘူး။ ကိုယ်စားလှယ်တွေနဲ့။ ဒါ Parliamentary Over side on 3] Check and Balancen sègleco:Copa als cosso, os:qufcozmops: လုံ့လဝရိယ စိုက်ထုတ်ပြီး လုပ်ဖို့တော့လိုတယ်။ ဒီကိစ္စတွေကရှိနေတုန်းပဲ။ ရှိနေတုန်းပဲ။ ကျွန်တော် ဘာလို့ပြောလဲဆိုရင် ကျွန်တော်တို့ဆီက ပြည်သူထဲက လွှတ်တော်ကိုယ်စားလှယ်တွေပင်လျှင် ကျွန်တော့်ကိုတိုင်ထားလို့ ကျွန်တော်သိတယ်။ သက်ဆိုင်ရာ ပြည်ထောင်စုအဆင့်ဝန်ကြီးဌာနတွေ ကျွန်တော်ပို့တယ်။ ပြန်လိုက်ပြီ။ အဲဒီတော့ ကိုယ်စားလှယ်တွေကလည်း အဲလိုထဲထဲဝင်ဝင်လေးတော့ ကြိုးစားဆောင်ရွက်ပေးစေချင်တယ်။ တတိယအကြိမ် ထပ်ပြောမယ်။ သွားပြီးတော့၊ ရောပြီးတော့ ကိုယ်စားလှယ်ကပါ အဲဒီဌာနဆိုင်ရာ အဖွဲ့အစည်းနဲ့ အဲဒီလိုကိစ္စမှာ ပေါင်းစပ်ညှိနှိုင်းမှာတော့ မလုပ်ပါနဲ့၊ ကျွန်တော်ပြောပြီးပြီ။ ကိုယ်ပါရောပါသွားမှာ။ အဲဒါပွင့်ပွင့် လင်းလင်းပဲ။
</speech>
</Q-A>
<Q-A>
<title>
မြန်မာ့လယ်ယာဖွံ့ဖြိုးရေးဘဏ်မှ တောင်သူလယ်သမားများကို ချေးသော စိုက်ပျိုးစရိတ်ချေးငွေများမှ မိုးသီးနှံချေးငွေ၊ ဆောင်းသီးနှံချေးငွေနှင့် နွေစပါးအတွက် ချေးငွေသက်တမ်းကာလ တစ်နှစ်အထိ ချေးထားပေးရန် အစီအစဉ်ရှိ/မရှိနှင့် စပ်လျဉ်းသည့်မေးခွန်း
</title>
<speech type='speaker'>
အင်္ဂပူမဲဆန္ဒနယ်မှ ဦးအေးဝင်း မေးမြန်းဖို့ဖြစ်ပါတယ်။
</speech>
<speech><mp id='186'>ဦးအေးဝင်း(အင်္ဂပူမဲဆန္ဒနယ်)</mp> လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ကြွရောက်လာကြသော ပြည်သူ့လွှတ်တော်ကိုယ်စားလှယ်များ၊ ပြည်ထောင်စုအဆင့်ဝန်ကြီးများ၊ ဧည့်သည်တော်များအားလုံး ကျက်သရေမင်္ဂလာအပေါင်းနှင့်ပြည့်စုံပါစေလို့ ကျွန်တော် လေးစားစွာနဲ့ နှုတ်ခွန်းဆက်သအပ်ပါတယ်ခင်ဗျား။ ကျွန်တော်ကတော့ ဧရာဝတီတိုင်းဒေသကြီး၊ အင်္ဂပူမဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးအေးဝင်း ဖြစ်ပါတယ်။ အခု ကျွန်တော်မေးမယ့်မေးခွန်းကတော့ မြန်မာ့လယ်ယာစိုက်ပျိုးရေးဘဏ်မှ တောင်သူလယ်သမားများကိုချေးသော စိုက်စရိတ်ချေးငွေများမှ မိုးသီးနှံချေးငွေ၊ ဆောင်းသီးနှံချေးငွေနှင့် နွေစပါးအတွက် ချေးငွေသက်တမ်းကာလတစ်နှစ်အထိ ချေးပေးရန် အစီအစဉ်ရှိ/မရှိ သိလို၍ မေးမြန်းခြင်းဖြစ်ပါတယ်။ လေးစားရပါတဲ့ ဥက္ကဋ္ဌကြီးခင်ဗျား။ မြန်မာ့လယ်ယာဖွံ့ဖြိုးရေးဘဏ်ကနေပြီးတော့ ချေးတဲ့ စိုက်စရိတ်ချေးငွေများကို ချေးတဲ့နေရာမှာ မိုးသီးနှံချေးငွေကို ဇူလိုင်လမှစတင်ချေးပြီးတော့ ဧပြီလ ၁၅ ရက်နေ့မှာ ပြန်ဆပ်ရပါတယ်။ ဧပြီလ ၁၅ ရက်နေ့မှာမှ မဆပ်နိုင်ရင် အတိုး ၁၀၀ နှုန်းပေးပြီးတော့ ဇွန်လအကုန်မှာ နောက်ဆုံးထားပြီးတော့ ဆပ်ရပါတယ်။ အဲဒီတော့ ဒီချေးငွေရဲ့ သက်တမ်းက ကိုးလခွဲ လောက်ရှိပါတယ်။ နောက် အတိုး ၁၀၀ နှုန်းနဲ့ဆိုရင် ၁၁ လလောက်ရှိပါတယ်။ နောက် ဆောင်းသီးနှံ ချေးငွေကျတော့ နိုဝင်ဘာလ၊ ဒီဇင်ဘာလမှာစတင်ချေးပြီးတော့ ဇွန်လမှာပဲ နောက်ဆုံးပေးဆပ်ရပါ တယ်။ အဲဒီတော့ ဇွန်လမှာပဲ နောက်ဆုံးပေးဆပ်ရတဲ့အခါကျတော့ ဒီချေးငွေနှစ်ခုကို ဇွန်လကုန်မှာ ပေါင်းစပ်ပြီးတော့ ဆပ်ရသလိုဖြစ်နေပါတယ်။ အဲဒီတော့ ဒီချေးငွေနှစ်ခုအတွက် လယ်သမားတွေ အတွက် ငွေရေးကြေးရေးမှာ အရမ်းအခက်အခဲဖြစ်ပါတယ်။ အဲဒီတော့ ဇွန်လက တောင်သူ လယ်သမားတွေအတွက် အင်မတန်မှ ခက်ခဲတဲ့လ ဖြစ်တဲ့အတွက် မရရတဲ့နည်းနဲ့ ငွေကြေးများကို ရှာဖွေရတဲ့အခါမှာ အတိုးကြီးကြီးပေးပြီးတော့ ယူနေရတာကိုလည်း တွေ့ရပါတယ်။ အဲဒီတော့ ၂၃-၅၂၀၁၆ ပြည်ထောင်စုလွှတ်တော်မှာ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနက ဝန်ကြီး ကနေပြီးတော့မှ ဗဟိုဘဏ်ကနေ စိုက်ပျိုးစရိတ်ချေးငွေအတွက် ဘီလီယံ ၅၀၀ ချေးယူရေးကိစ္စနှင့် ပတ်သက်ပြီးတော့ လွှတ်တော်ကိုယ်စားလှယ်များရဲ့ တင်ပြချက်တွေကို ပြန်လည်ဆွေးနွေးတဲ့နေရာမှာ မြန်မာ့လယ်ယာဖွံ့ဖြိုးရေးဘဏ်ကနေပြီးတော့မှ ချေးတဲ့ချေးငွေများဟာ ချေးငွေသက်တမ်းကာလ တစ်နှစ်ဖြစ်ပါတယ်လို့ ဖြေကြားထားတာကိုလည်း မှတ်သားမိပါတယ်။ အဲဒီတော့ အခု ဝန်ကြီးဌာန လည်း ပြောင်းသွားပါပြီ။ ဒါကြောင့်မို့လို့ တောင်သူလယ်သမားတွေရဲ့ အခက်အခဲများစွာထဲကနေပြီး တော့ တစ်ခုအနေနဲ့ ပြေလည်နိုင်ရေးအတွက် ကျွန်တော်တို့ရဲ့ချေးငွေသက်တမ်းကာလကို မိုးသီးနှံ ချေးငွေကို ဇူလိုင်လမှာ စချေးပြီးတော့ နောက်ဆုံးပြန်ဆပ်ရမယ့်ကာလကို နောက်နှစ် ဇွန်လအထိ လည်းကောင်း၊ ဆောင်းသီးနှံနဲ့ နွေစပါးချေးငွေကို ဒီဇင်ဘာလမှာစတင်ချေးတဲ့အတွက် ပြန်ဆပ်ရမယ့် ကာလကို နောက်နှစ်နိုဝင်ဘာလအထိလည်းကောင်း ချေးငွေသက်တမ်းကာလကို တစ်နှစ်သက်တမ်း ချေးပေးရန် အစီအစဉ်ရှိ/မရှိကို သိလိုတဲ့အတွက် လွှတ်တော်ဥက္ကဋ္ဌကြီးမှတစ်ဆင့် မေးမြန်းရခြင်း ဖြစ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<speech type='speaker'>
စီမံကိန်းနှင့် ဘဏ္ဍာရေးဝန်ကြီးဌာနက ဖြေကြားရန်ဖြစ်ပါတယ်။
</speech>
<speech><agency id='27'>ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစား အပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များခင်ဗျား။ ကျွန်တော့်အနေ နဲ့ ဧရာဝတီတိုင်းဒေသကြီး၊ အင်္ဂပူမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးအေးဝင်းရဲ့ မြန်မာ့လယ်ယာဖွံ့ဖြိုးရေးဘဏ်က တောင်သူလယ်သမားများကိုချေးတဲ့ စိုက်ပျိုးစရိတ်ချေးငွေများမှ မိုးသီးနှံချေးငွေ၊ ဆောင်းသီးနှံချေးငွေနှင့် နွေစပါးအတွက် ချေးငွေသက်တမ်းကာလတစ်နှစ်အထိ ချေးပေးရန် အစီအစဉ်ရှိ/မရှိမေးခွန်းကို ပြန်လည်ရှင်းလင်းဖြေကြားမှာဖြစ်ပါတယ်။ မြန်မာ့လယ်ယာဖွံ့ဖြိုးရေးဘဏ်အနေနဲ့ မေလကနေ စက်တင်ဘာလအတွင်းကို မိုးချေးငွေ များကို ထုတ်ချေးပါတယ်။ အောက်တိုဘာလကနေ ဇန်နဝါရီလအတွင်းကို ဆောင်းချေးငွေ၊ ဇန်နဝါရီလ ကနေ မတ်လအတွင်းကို မိုးကြို ချေးငွေဆိုပြီးတော့ ထုတ်ချေးပေးလျက်ရှိပါတယ်။ ချေးငွေများကို ပြန်လည်ပေးဆပ်ဖို့အတွက်ကိုတော့ မိုးချေးငွေကို ငွေချေးတဲ့နှစ်ရဲ့ နောက်နှစ် ဧပြီလ ၁၅ ရက် နောက်ဆုံးထားပြီးတော့ ပေးဆပ်စေပါတယ်။ ဆောင်းချေးငွေကိုတော့ နောက်နှစ်ဇွန်လကုန်၊ မိုးကြို ချေးငွေကိုတော့ နောက်နှစ်ဖေဖော်ဝါရီလကုန်စသည်ဖြင့် နောက်ဆုံးထားပြီးတော့ ပေးဆပ်ရန် သတ်မှတ်ထားပါတယ်။ ဒီမြန်မာ့လယ်ယာဖွံ့ဖြိုးရေးဘဏ်ရဲ့ ချေးငွေတွေဟာ အဓိကအားဖြင့် တောင်သူ လယ်သမားများအတွက် စိုက်ပျိုးစရိတ်ကို အဓိကသုံးစွဲနိုင်စေရန်ရည်ရွယ်ပြီးတော့ ရာသီအလိုက် ချေးငွေ(Seasonal loan)များ ဖြစ်ပါတယ်။ ငွေချေးမယ့်ကာလ၊ ပေးဆပ်တဲ့ကာလတွေဟာ လုပ်ငန်း စတင်တဲ့အချိန်၊ လုပ်ငန်းဆောင်ရွက်တဲ့အချိန်၊ သီးနှံပေါ်ပြီးတော့ သီးနှံများရောင်းချရမယ့်အချိန် စတဲ့အချိန်တွေကို တွက်ဆပြီးတော့ရေးဆွဲထားခြင်း ဖြစ်ပါတယ်။ ယခင်ကလည်း အဆင့်ဆင့်ဒီလိုပဲ ဆောင်ရွက်ခဲ့ပါတယ်။ မိုးချေးငွေများကို ပြန်လည်ပေးဆပ်ရန်နောက်ဆုံးရက်ကို ငွေချေးတဲ့နှစ်ရဲ့ နောက်နှစ်ဧပြီလ ၁၅ ရက်လို့ သတ်မှတ်ထားရတဲ့အကြောင်းကတော့ မိုးစပါးသီးနှံတွေဟာ နိုဝင်ဘာ လ၊ ဒီဇင်ဘာလတွေဟာ သီးနှံပေါ်ပြီး ရိတ်သိမ်းပြီးနောက် ဈေးကောင်းစောင့်ပြီးတော့ ရောင်းချဖို့ အချိန်လုံလောက်စွာ ရရှိနိုင်မယ့်အချိန်ကာလကို ရည်မှန်းပြီးတော့ သတ်မှတ်ပေးထားခြင်းဖြစ်ပါတယ်။ တောင်သူလယ်သမားလက်ဝယ်မှာ သီးနှံလည်းမရှိ၊ ငွေလည်းမရှိတော့တဲ့အချိန်ကျမှ ကောက်ခံမယ် ဆိုလို့ရှိရင် ဘဏ်ချေးငွေများအတွက် ဆုံးရှုံးနိုင်ခြေပိုမိုများပြားတဲ့ အခြေအနေဖြစ်ပါတယ်။ ၎င်းအပြင် မိုးချေးငွေအသစ်ကလည်း မေလမှာ စပြီးတော့ ပြန်ပြီးတော့ ထုတ်ချေးရမှာဖြစ်တဲ့အတွက်ကြောင့် ဒီအသစ်ထုတ်မချေးမီမှာ အဟောင်းများကို အချိန်မီပေးဆပ်စေရတဲ့ ရည်ရွယ်ချက်လည်း ပါဝင်ပါ တယ်။ မြန်မာ့လယ်ယာဖွံ့ဖြိုးရေးဘဏ်အနေနဲ့ အများပြည်သူဆီကနေ အပ်ငွေလက်ခံတဲ့ ဘဏ်အဖွဲ့ အစည်းမဟုတ်တဲ့အတွက်ကြောင့် ချေးငွေထုတ်ချေးဖို့လိုအပ်တဲ့ရန်ပုံငွေကိုတော့ မြန်မာ့စီးပွားရေး ဘဏ်ထံကနေပြီးတော့မှ ကာလအလိုက်ကို နှစ်ချင်းဆပ်ချေးငွေအဖြစ်နဲ့ပဲ ရယူရပါတယ်။ ဒီလိုချေးယူ ပြီးတဲ့နောက် ပေးဆပ်ချိန်ရောက်သည်ဖြစ်စေ၊ မရောက်သည်ဖြစ်စေ မြန်မာ့လယ်ယာဖွံ့ဖြိုးရေးဘဏ် အနေနဲ့ကတော့ မြန်မာ့စီးပွားရေးဘဏ်ထံကို သုံးလတစ်ကြိမ် ကျသင့်တဲ့အတိုးများကို ကျွန်တော်တို့ ပေးရပါတယ်။ လက်တွေ့ဆောင်ရွက်နေတဲ့အခြေအနေမှာ ၂၀၁၆ ခုနှစ် မိုးချေးငွေကို နောက်ဆုံး ပြန်လည်ပေးဆပ်ဖို့ကာလ ၂၀၁၇ ခုနှစ်၊ ဧပြီလ ၁၅ ရက်လို့ ကျွန်တော်တို့ သတ်မှတ်ထားတယ်လို့ ဆိုပေမဲ့လည်း ဧပြီလကုန်အထိ ပေးဆပ်မှုအနေအထား ၅၆ ရာခိုင်နှုန်းသာ ကျွန်တော်တို့ရရှိတဲ့အနေ အထားဖြစ်ပြီးတော့ ဇွန်လကုန်အထိ စောင့်ဆိုင်းပြီး ကောက်ခံလျက်ရှိရာမှာ ၈၂ ရာခိုင်နှုန်းကတော့ ပြန်လည်ကောက်ခံရရှိတဲ့အခြေအနေဖြစ်ပါတယ်။ မြန်မာ့စီးပွားရေးဘဏ်ကို အပြည့်အဝပြန်လည် မပေးဆပ်လို့ရှိရင် အချိန်စေ့ပြီးတော့ ငွေမကျေတဲ့အတွက်ကြောင့် မြန်မာ့စီးပွားရေးဘဏ်က ထပ်ပြီး တော့ မြန်မာ့လယ်ယာဖွံ့ဖြိုးရေးဘဏ်ကို ချေးငွေထပ်မံခွင့်ပြုပေးဖို့ အခက်အခဲရှိပါတယ်။ နိုင်ငံပိုင် မြန်မာ့စီးပွားရေးဘဏ်ကလည်းပဲ မြန်မာ့လယ်ယာဖွံ့ဖြိုးရေးဘဏ်ကို ပေးနေတဲ့ချေးငွေတွေကို သတ်မှတ်ကာလအတွင်း ပြန်လည်ရရှိမှသာ နှစ်စဉ်ပုံမှန်စိုက်ပျိုးစရိတ်ချေးငွေများ လည်ပတ်နေတာ ဖြစ်ပါတယ်။ ၃-၈-၂၀၁၇ ရက်နေ့အထိအခြေအနေအရ တောင်သူလယ်သမားများထံကနေပြီးတော့ ပေးဆပ်ရန်ကျန်နေတဲ့ ကြွေးကျန်များဟာ နှစ်အလိုက် ကျွန်တော်တို့ ဖော်ပြထားပါတယ်။ ဒါကတော့ တင်ပြတဲ့နေရာမှာတော့ အတိုချုပ်ပဲတင်ပြပါမယ်။ ၂၀၁၂ ခုနှစ်ကစပြီးတော့ ကျန်တာရှိပါတယ်။ ၂၀၁၂ ခုနှစ်၊ ၂၀၁၃ ခုနှစ်၊ ၂၀၁၄ ခုနှစ် စသည်ဖြင့် ဆောင်း၊ မိုးကြို၊ မိုး ဒီချေးငွေကျန်တာ စုစုပေါင်းလိုက်လို့ရှိရင် ကျပ်သန်းပေါင်း၊ ကျပ်ဘီလီယံပေါင်း ၂၉၂.၇၄၆ ဘီလီယံ ကျန်ရှိနေကြောင်း၊ ကျွန်တော်တို့ စောင့်ဆိုင်းကောက်ခံလျက်ရှိပါကြောင်း တင်ပြအပ်ပါတယ်။ တောင်သူလယ်သမားကြီးများအနေနဲ့ ယေဘုယျအားဖြင့်တော့ ၂၀၁၁-၂၀၁၂ ဘဏ္ဍာရေးနှစ် အထိ ချေးငွေတွေကို သတ်မှတ်ကာလအတွင်းမှာ အချိန်မီပေးဆပ်နိုင်ခဲ့ကြသော်လည်းပဲ ၂၀၁၂ ခုနှစ် မိုးရာသီကစပြီးတော့ ချေးငွေနှုန်းထားများ တိုးမြှင့်ချေးပေးတာနှင့်အမျှ ပေးဆပ်ရန်ပျက်ကွက်မှုများ တစ်စတစ်စတွေ့လာတာကို တွေ့ရပါတယ်။ လွှတ်တော်ကိုယ်စားလှယ်ကြီးများကို ဒီနေရာမှာ ကျွန်တော်တို့ ကြုံကြိုက်လို့ ပန်ကြားချင်တာကတော့ ဒေသအသီးသီးမှာ တောင်သူလယ်သမားများ နှင့်တွေ့ဆုံတဲ့အခါမှာလည်း နိုင်ငံတော်ရဲ့ စိုက်ပျိုးစရိတ်ချေးငွေများကိုတော့ အချိန်မီပြန်လည် ပေးဆပ်ကြဖို့နဲ့ တာဝန်ကျေတောင်သူလယ်သမားဦးကြီးများဖြစ်ဖို့အတွက်ကို တိုက်တွန်းနှိုးဆော်ပေးဖို့ လည်း ကျွန်တော်တို့ ပန်ကြားလိုပါတယ်။ သို့ဖြစ်ပါ၍ လက်ရှိချေးငွေပေးဆပ်နေတဲ့ကာလကတော့ သတ်မှတ်ထားတဲ့အနေအထားဟာ သင့်လျော်ပါကြောင်းနှင့် ဒါကိုကျွန်တော်တို့ တစ်နှစ်ပြည့်အောင် ပြင်ဆင်ရမယ်ဆိုလို့ရှိရင် ကျွန်တော်တို့ဘက်မှာ အခက်အခဲရှိပါကြောင်း၊ အထက်မှာ တင်ပြခဲ့တဲ့ အတိုင်း မပြေကျန်ငွေတွေကျန်နေတဲ့အတွက်ကြောင့် သက်တမ်းတိုးမြှင့်ပေးရန် လောလောဆယ်အစီ အစဉ်မရှိသေးပါကြောင်း၊ သို့ရာတွင် လယ်သမားများအတွက် အခြားသော ချေးငွေရရှိနိုင်မယ့် နည်းလမ်းများကို တိုးချဲ့ဆောင်ရွက်ပေးလျက်ရှိပါကြောင်း ရှင်းလင်းဖြေကြားအပ်ပါတယ်။ ကျေးဇူးတင် ပါတယ်။ </speech>
<speech><mp id='186'>ဦးအေးဝင်း(အင်္ဂပူမဲဆန္ဒနယ်)</mp> အခုလို ဝန်ကြီး တိတိကျကျဖြေကြားသွားပေးတဲ့ အတွက်လည်း အထူးကျေးဇူးတင်ပါတယ်။ အခုချေးငွေနှစ်ခုက ဇွန်လမှာ နှစ်ခုပြန်ဆပ်ရသလို ဖြစ်နေ ပါတယ်။ အဲဒီတော့ ဆောင်းသီးနှံချေးငွေများ၊ မိုးသီးနှံချေးငွေ ချေးပြီးတဲ့အခါကာလမှာ ရက်လေး ကွာပြီးတော့မှာ တစ်လလောက်ကွာပြီးတော့မှ ဆောင်းသီးနှံချေးငွေကို ဆပ်ခွင့်ပေးမယ်ဆိုရင် ဖြစ်နိုင် ဖို့ရှိ/မရှိ ကျွန်တော်သိချင်ပါတယ်။ ဒါမှ လယ်သမားတွေအနေနဲ့ ငွေကြေးဖလှယ်တဲ့နေရာမှာ အခက်အခဲများကို အများကြီးအဆင်ပြေသွားနိုင်လို့။ မိုးသီးနှံချေးငွေ ချေးပြီးတဲ့နောက်ပိုင်းပေါ့၊ ကာလ တစ်ခုပေါ့။ တစ်လ သို့မဟုတ် နှစ်လပေါ့။ ရက်လေး ကွာပြီးတော့မှ ဆောင်းသီးနှံချေးငွေကို ဆပ်နိုင်ဖို့၊ ခွင့်ပြုဖို့ အစီအစဉ်ရှိ/မရှိ သိလို၍ မေးမြန်းရခြင်းဖြစ်ပါတယ်။</speech>
<speech type='speaker'>ပြန်လည်ဖြေကြားပေးပါ။</speech>
<speech><agency id='27'>ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>မိုးချေးငွေ ကတော့ ဧပြီလ ၁၅ ရက် နောက်ဆုံးထားပြီး သတ်မှတ်ထားပြီးတော့ ဆောင်းချေးငွေကိုတော့ ဇွန်လကုန်ဆိုပြီးတော့ သတ်မှတ်ထားတာဖြစ်ပါတယ်။ ဒီဆောင်းချေးငွေကတော့ မိုးချေးငွေလောက် တော့ ပမာဏအများကြီးမရှိပါဘူး။ ဆောင်းချေးငွေနှင့်ပတ်သက်ပြီးတော့ ကျွန်တော် မြန်မာ့လယ်ယာ ဖွံ့ဖြိုးရေးဘဏ်ကို ပြန်လည်ပြီးတော့စိစစ်ပါမယ်။ စိစစ်ပြီးတော့၊ ညှိနှိုင်းပြီးတော့ ရရှိနိုင်မယ်ဆိုလို့ရှိ ရင် ကျွန်တော်စဉ်းစားဆောင်ရွက်ပေးပါမယ်။ ကျေးဇူးတင်ပါတယ်ခင်ဗျား။</speech>
</Q-A>
<speech type='speaker'>
လွှတ်တော်ကိုယ်စားလှယ်များခင်ဗျား။ ဒီနေ့အတွက် မေးခွန်းများ မေးမြန်းခြင်း၊ ဖြေကြားခြင်း အစီအစဉ်ပြီးပါပြီ။ မေးခွန်းများဖြေကြားပေးတဲ့ စီမံကိန်းနှင့်ဘဏ္ဍာရေးဝန်ကြီးဌာန ဒုတိယဝန်ကြီး ပြန်လည်ထွက်ခွာနိုင်ပါတယ်။
</speech>
</QASection>
<MotionSection>
<motion><new_section>
<title>ဦးစိုင်းငေါင်းဆိုင်ဟိန်း၊ မောက်မယ်မဲဆန္ဒနယ်က ပလတ်စတစ်အန္တရာယ် တားဆီးကာကွယ်ရန် နေ့စဉ်စွန့်ပစ်အမှိုက်များတွင် ပါဝင်သည့် ပလတ်စတစ်ပစ္စည်းများကို သီးသန့်ဖယ်ရှားစွန့်ပစ် စေခြင်းနှင့် ပလတ်စတစ်အသုံးပြုမှု နှုန်းထားများလျှော့ချခြင်းစသည့် ပြည်သူလူထုတစ်ရပ်လုံး ပါဝင်သော ဒီမိုကရေစီ အခြေခံအလေ့အကျင့်ကောင်းများကို မူဝါဒတစ်ရပ်ရေးဆွဲပြဌာန်း၍ တစ်နိုင်ငံလုံးအတိုင်းအတာဖြင့် စတင်အကောင်အထည်ဖော် ဆောင်ရွက်ပေးပါရန် ဤလွှတ်တော် ကပြည်ထောင်စုအစိုးရသို့ တိုက်တွန်းကြောင်းအဆိုတင်သွင်းခြင်း</title>
<speech type='speaker'>
လွှတ်တော်ကိုယ်စားလှယ်များခင်ဗျား။ မောက်မယ်မဲဆန္ဒနယ်မှ ဦးစိုင်းငေါင်းဆိုင်ဟိန်းက အဆိုတစ်ရပ်တင်သွင်းထားပါတယ်။ ဦးစိုင်းငေါင်းဆိုင်ဟိန်းအား အဆိုတင်သွင်းဖို့ ဖိတ်ခေါ်ပါတယ်။
</speech>
<speech><mp id='410'>ဦးစိုင်းငေါင်းဆိုင်ဟိန်း(မောက်မယ်မဲဆန္ဒနယ်)</mp> လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ပြည်ထောင်စုဝန်ကြီးများအားလုံးပဲ ကျန်းမာ ရွှင်လန်းကြပါစေကြောင်း နှုတ်ခွန်းဆက်သအပ်ပါတယ်။ ကျွန်တော်ကတော့ ရှမ်းပြည်နယ် (တောင်ပိုင်း)၊ လင်းခေးခရိုင်၊ မောက်မယ်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးစိုင်းငေါင်းဆိုင်ဟိန်း ဖြစ်ပါတယ်။ ကျွန်တော်တို့နိုင်ငံ၌ ပြည်သူလူထုတစ်ရပ်လုံးပါဝင်သော ဒီမို ကရေစီအခြေခံအလေ့အကျင့်ကောင်းများ ပိုမိုရှင်သန်ပေါ်ထွန်းလာစေရေး၊ သဘာဝပတ်ဝန်းကျင်နှင့် လူမှုပတ်ဝန်းကျင်များ ပိုမိုသန့်ရှင်းသာယာလှပလာစေရေး၊ ပြည်သူလူထုကျန်းမာရေးနှင့် နိုင်ငံ ဂုဏ်ရည်ပိုမို မြှင့်တင်နိုင်စေရေးတို့အတွက်ရည်ရွယ်၍ အဆိုတစ်ရပ်တင်သွင်းသွားမှာဖြစ်ပါတယ်။ ကျွန်တော်၏အဆိုကို ဖတ်ကြားတင်သွင်းခွင့်တောင်းခံအပ်ပါတယ်။ ယနေ့ကျင်းပပြုလုပ်တဲ့ ပြည်သူ့ လွှတ်တော်အစည်းအဝေးမှာ ကျွန်တော်တင်သွင်းမယ့်အဆိုကတော့ ပလတ်စတစ်အန္တရာယ်တားဆီး ကာကွယ်ရန် နေ့စဉ်စွန့်ပစ်အမှိုက်များတွင်ပါဝင်သည့် ပလတ်စတစ်ပစ္စည်းများကို သီးသန့်ဖယ်ရှား၍ စွန့်ပစ်စေခြင်းနှင့် ပလတ်စတစ်အသုံးပြုမှုနှုန်းထားများ လျှော့ချခြင်းစသည့် ပြည်သူလူထုတစ်ရပ်လုံး ပါဝင်သော ဒီမိုကရေစီအခြေခံအလေ့အကျင့်ကောင်းများကို မူဝါဒတစ်ရပ်ရေးဆွဲပြဋ္ဌာန်း၍ တစ်နိုင်ငံ လုံးအတိုင်းအတာဖြင့် စတင်အကောင်အထည်ဖော်ဆောင်ရွက်ပေးနိုင်ပါရန် ဤလွှတ်တော်က ပြည်ထောင်စုအစိုးရသို့ တိုက်တွန်းကြောင်းအဆိုဖြစ်ပါတယ်ခင်ဗျား။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ ခင်ဗျား။ ယနေ့ကမ္ဘာနှင့်အဝန်း ရင်ဆိုင်ကြုံတွေ့နေရသည့် အဓိကပြဿနာတစ်ရပ်မှာ ပလတ်စတစ် စွန့်ပစ်ပစ္စည်းများပင်ဖြစ်ပါတယ်။ ယခုလက်ရှိ ကျွန်တော်တို့အသုံးပြုနေသော လွှတ်တော် ကိုယ်စားလှယ်စိစစ်ရေးကတ်ပြားမှအစ ကျွန်တော်တို့ရှေ့မှာရှိနေတဲ့ သောက်ရေသန့်ပုလင်းအဆုံး ပလတ်စတစ်နဲ့ မလွတ်ကင်းနိုင်တာကို တွေ့မြင်ရမှာဖြစ်ပါတယ်။ ကျွန်တော်တို့သုံးစွဲပြီးသည့် ပလတ်စတစ်ပစ္စည်းများကို နောက်ထပ်တစ်ဖန်ထပ်မံ၍ ပြန်လည်သုံးစွဲနိုင်သည့်ပမာဏနှုန်းထားမှာ ရာခိုင်နှုန်းအားဖြင့် အလွန်နည်းပါးလှတဲ့အတွက် စွန့်ပစ်ပစ္စည်းများအနက် ပလတ်စတစ်ပစ္စည်းဟာ အများဆုံးဖြစ်လာပြီးတော့မှ နေရာအနှံမှာ ပလတ်စတစ်အမှိုက်တွေ တဖြည်းဖြည်းများပြားလာရခြင်း ဖြစ်ပါတယ်။ ကျွန်တော်တို့အားလုံးနားလည်ထားသော ပလတ်စတစ်ဆိုသည်မှာ ရေနံမှဓာတ်ခွဲလာ သော ဓာတုပစ္စည်းများဖြင့် ထုတ်လုပ်ထားခြင်းဖြစ်ပါတယ်။ ပလတ်စတစ်ကို တစ်ခု သို့မဟုတ် တစ်ခု ထက်ပိုသော အော်ဂဲနစ်ပစ္စည်းများဖြင့် ပေါင်းစပ်ဖွဲ့စည်းထားပြီး နှစ်သက်ရာပုံစံအမျိုးမျိုးဖြင့် ထုတ်လုပ်နိုင်ပါတယ်။ ထိုပလတ်စတစ်များတွင် လူနှင့်တိရစ္ဆာန်များပါ အဆိပ်တောက်ဖြစ်စေနိုင်သည့် ဓာတုပစ္စည်မျိုးပေါင်းများစွာလည်း ပါဝင်နေပါတယ်။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ဒုတိယကမ္ဘာစစ်ကြီးပြီးဆုံးသွားချိန် မှစ၍ ကမ္ဘာပေါ်တွင် ပလတ်စတစ်ကိုပိုမိုထုတ်လုပ်လာခဲ့ကြပြီး ငွေကုန်ကျေးကျသက်သာခြင်း၊ ထုတ်လုပ်ရလွယ်ကူခြင်းတို့ကြောင့် သံမဏိစက္ကူနှင့် ဖန်သား၊ မှန်သားတို့နေရာတွင် အစားထိုး ဝင်ရောက်လာခဲ့ကြပါတယ်။ ပလတ်စတစ်ကို အဓိကအားဖြင့် အပူခံအုပ်စုနှင့် အပူမခံအုပ်စုဟူ၍ 23:003:19: səvşçovos fioulm mew024860639 Dioxide, Chlorine Dioxide, Carbon Dioxide နှင့် အခြားအန္တရာယ်ရှိ ဓာတ်ငွေ့နှင့် အဆိပ်ငွေ့များထွက်ပေါ်လာစေပါတယ်။ ပလတ်စတစ် ဟာ ပျက်စီးဆွေးမြည့်ရန်ခက်ခဲတဲ့အတွက် မြေထု၊ ရေထု၊ လေထုတို့ကို ညစ်ညမ်းစေပြီး ကမ္ဘာမြေ၏ ဂေဟစနစ်ကိုလည်း များစွာမတည်မငြိမ်ဖြစ်စေပါတယ်။ ကျွန်တော်တို့နေ့စဉ်စွန့်ပစ်သော အမှိုက် များမှာ ပလတ်စတစ်ပစ္စည်းများထက်ဝက်ခန့် ပါဝင်နေတတ်ပြီး အတူတကွရောနှောစွန့်ပစ်ခြင်း အားဖြင့် လေဟာပြင်များ၊ လူနေအိမ်ခြေများ၊ မြို့တွင်း/မြို့ပြင်လမ်းမကြီးများ၊ ပင်လယ်ကမ်းခြေနှင့် မြစ်ဆိပ်၊ ချောင်းဆိပ်၊ တောများ၊ တောရော မြို့ပါမကျန် အရုပ်ဆိုးအကျဉ်းတန်သော အမှိုက်ပုံများ ဖြစ်ပေါ်လာစေပါတယ်။ စည်းမဲ့ ကမ်းမဲ့ အမှိုက်စွန့်ပစ်ခြင်းကြောင့် အမှိုက်သိမ်းစနစ်ကိုလည်း များစွာ အနှောင့်အယှက်ဖြစ်စေပြီး ကုန်ကျစရိတ်ပိုမိုများပြားလာစေပါတယ်။ ။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ ခင်ဗျား။ လူတို့စွန့်ပစ်သော ပလတ်စတစ်အညစ်အကြေးများကြောင့် ကမ္ဘာ့မြစ်ကြီးများနှင့် သမုဒ္ဒရာ ရေထုမှာလည်း ကြီးမားသောဆိုးကျိုးများနှင့် ရင်ဆိုင်နေရပါတယ်။ Ocean Clean up Foundation တစ်ခု၏ တွေ့ရှိချက်အရ ပလတ်စတစ်တို့သည် အဓိကအားဖြင့် တရုတ်နိုင်ငံ၊ အင်ဒိုနီးရှားနိုင်ငံနှင့် မြန်မာနိုင်ငံရှိမြစ်ကြောင်းများမှထွက်ပေါ်လာကြောင်း သိရှိရပါတယ်။ ပင်လယ်၊ သမုဒ္ဒရာတို့တွင် လူတို့ စွန့်ပစ်သောပစ္စည်းတို့ကြောင့် ရေထုညစ်ညမ်းကာ ရေသတ္တဝါများ သေဆုံးပျက်စီးခြင်း၊ ရေအောက် ဂေဟစနစ်ပျက်စီးယိုယွင်းလာခြင်း၊ သဘာဝပတ်ဝန်းကျင်ကို ပြင်းထန်စွာထိခိုက်စေခြင်း၊ ရာသီဥတု များဖောက်ပြန်ပြောင်းလဲခြင်းတို့များ ဖြစ်ပေါ်လာစေပါသည်။ ကျွန်တော်တို့မြန်မာနိုင်ငံ၏ အဓိက မြစ်ကြီးဖြစ်သော ဧရာဝတီမြစ်ကြီးသည် ပလတ်စတစ်အပါအဝင် စွန့်ပစ်ပစ္စည်းများ စုဝေးမျောပါ နေသဖြင့် ညစ်ညမ်းမှုအဆင့်တို့၏ နဝမမြောက်နေရာတွင် ရောက်ရှိနေပြီဖြစ်ပါတယ်။ ပလတ်စတစ် အိတ်များသည် ရောဂါများစွာဖြစ်စေရုံမကပဲ အသုံးပြုပြီးသော ပလတ်စတစ်အိတ်များကို စနစ်တကျ မစွန့်ပစ်ပါက ကျွဲ၊ နွားတိရစ္ဆာန်များစားသုံးမိပြီး အသက်ရှူခက်ခဲခြင်း၊ အစာအိမ်နှင့်အူလမ်းကြောင်း ပတ်သက်သောရောဂါများ သေဆုံးစေနိုင်သည့်အနေအထားရှိနိုင်ပါတယ်။ ထို့ကြောင့် ပလတ်စတစ် အန္တရာယ်ကို ကျွန်တော်တို့တားဆီးကာကွယ်ရန်လိုအပ်လှပါတယ်။ ပလတ်စတစ်အသုံးပြုမှု လျှော့ချ ခြင်း(Reduce)၊ ပြန်လည်အသုံးပြုခြင်း (Reuse)၊ စွန့်ပစ်ပစ္စည်းမှ ပြန်လည်ထုတ်လုပ်သုံးစွဲခြင်း (Recycle)စသည့် နည်းလမ်းများစွာဖြင့် စနစ်တကျထိန်းချုပ်ခြင်း၊ လျှော့ချခြင်းအစီအမံတို့ကို အပြောင်းအလဲတစ်ရပ်အဖြစ် ဒီမိုကရေစီအစိုးရလက်ထက်၌ စတင်အကောင်အထည်ဖော်ဆောင် ပေးစေလိုပါတယ်။ တိုင်းသူပြည်သားများကလည်း တာဝန်ယူမှု၊ တာဝန်ခံမှုစိတ်ဓာတ်အပြည့်အဝဖြင့် မိမိတို့နေ့စဉ်နှင့်အမျှ စွန့်ပစ်သောပလတ်စတစ်နှင့် အမှိုက်သရိုက်များကို စည်းကမ်းတကျ ခွဲခြား စွန့်ပစ်ခြင်းဖြင့် ပါဝင်ကူညီဖော်ဆောင်ပေးသင့်ပါတယ်။ ကမ္ဘာပေါ်တွင် အလွန်အန္တရာယ်များသော ပလတ်စတစ်သုံးစွဲမှုများကို နည်းလမ်းမျိုးစုံဖြင့် လျှော့ချနေကြပါတယ်။ ပလတ်စတစ်ပစ္စည်းများကို အခွန်တိုးမြှင့်ကောက်ခံခြင်း၊ ဒဏ်ငွေဆောင်စေခြင်း၊ ပိတ်ပင်တားမြစ်ခြင်း၊ ဥပဒေရေးဆွဲပြဋ္ဌာန်းခြင်း တို့ဖြင့်၊ နည်းလမ်းမျိုးစုံဖြင့် တားဆီးကာကွယ်နေကြပါတယ်။ ရဝန်ဒါနိုင်ငံဟာ ပလတ်စတစ် အသုံးမပြု ရေးဖော်ဆောင်ချက် မဟာဗျူဟာကျင့်သုံးပြီး စည်းကမ်းအတင်းကြပ်ဆုံးနိုင်ငံ ဖြစ်ပါတယ်။ ပလတ်စတစ်အသုံးပြုမှု ဦးဆုံးလျော့ချသည့်အာရှနိုင်ငံများမှာ ဘင်္ဂလားဒေရှ်နိုင်ငံ၊ ဘူတန် နိုင်ငံ၊ တရုတ်နိုင်ငံ၊ ဟောင်ကောင်၊ အိန္ဒိယနှင့် ထိုင်ဝမ်တို့ပဲဖြစ်ကြပါတယ်။ ကျွန်တော်တို့နိုင်ငံမှာလည်း ရန်ကုန်၊ မန္တလေးနှင့် နေပြည်တော်တို့မှာ ပလတ်စတစ်အသုံးပြုမှု တားမြစ်မှုများရှိခဲ့ပါတယ်။ ယခင်က ကျွတ်ကျွတ်အိတ်ကင်းမဲ့ဇုန်များပင် သတ်မှတ်သုံးစွဲခဲ့သော်လည်း ယခု လက်ရှိအနေအထားမှာ တော ရောရွာနှင့် မြို့အနှံ့ပလတ်စတစ်များ ပေါပေါသီသီသုံးစွဲလာကြသဖြင့် ပလတ်စတစ်အမှိုက်များနေရာ အနှံ့ဖွေးဖွေးလှုပ်နေသည်မှာ နိုင်ငံသားတိုင်းသိရှိကြမည်ဟု ယုံကြည်ပါသည်။ ကျွန်တော်တို့ အလှည့်အပြောင်းတစ်ခုကို ရှေ့ရိုးလမ်းဟောင်းကြီးမှခွဲထွက်၍ ကျင့်ကြံဆောင်ရွက်ကြရန်လိုအပ် လှပါတယ်။ အစိုးရတစ်ခုတည်းအားဖြင့် မလုံလောက်ဘဲ တစ်မျိုးသားလုံး အသိစိတ်ဓာတ်ဖြင့် ပါဝင် ဆင်နွှဲကြရန်လိုပါတယ်။ ပြည်သူလူထု လိုက်ပါဆင်နွှဲနိုင်ရန် အစိုးရမှမူဝါဒကောင်းများ ရေးဆွဲချမှတ် ပေးရပါမည်။ အန္တရာယ်ရှိမှန်းသိပါက အန္တရာယ်ကိုတားဆီးကာကွယ်ရမည့် မဟာဗျူဟာ၊ နည်းဗျူဟာ များရေးဆွဲချမှတ်ပေးရပါမည်။ သို့မှသာ တိုင်းသူပြည်သားများအပေါ် တာဝန်ယူမှု၊ တာဝန်ခံမှုရှိသည့် အစိုးရကောင်းတစ်ရပ်အဖြစ် သမိုင်းတွင်ရစ်မည့် မှတ်တမ်းများထားရှိခဲ့နိုင်မည် ဖြစ်ပါသည်။ နိုင်ငံတော်အနေနဲ့လည်း သန့်ရှင်းသာယာလှပမှု၊ ဖွံ့ဖြိုးတိုးတက်မှုတို့ဖြင့် ကမ္ဘာ့အဆင့်မီစာရင်း ဝင်ရောက်ရှိနိုင် မည်ဖြစ်သည်ဟု ယုံကြည်ပါသည်။ ဥက္ကဋ္ဌကြီးခင်ဗျား။ အဆိုနှင့်ပတ်သက်သော Power Point အနည်းငယ် ပြသခွင့်ပြုပါခင်ဗျား။ ဒါကျွန်တော်တို့လက်ရှိသုံးစွဲနေကြတဲ့ ပလတ်စတစ်ပစ္စည်းမျိုးစုံကို တွေ့မြင်နေရတဲ့ ပုံဖြစ်ပါတယ်။ နည်းပညာတွေ ဖွံ့ဖြိုးတိုးတက်လာတာနှင့်အမျှ ပလတ်စတစ်အမျိုးအစား ဒီဇိုင်းပုံစံစသည်ဖြင့် ပိုမို များပြာလာတာကို တွေ့ရမှာဖြစ်ပါတယ်။ ဒါကတော့ ကျွန်တော်တို့လက်ရှိ ဈေးရောင်းဈေးဝယ်တဲ့ နေရာမှာ ပဲပြု တ်သည်အစ စတိုးဆိုင်များအဆုံး လက်စွဲသုံးစွဲနေကြဖြစ်တဲ့ ကျွတ်ကျွတ်ဆိုဒ်အမျိုးစုံဖြစ် ပါတယ်။ အမှိုက်ထဲမှာလည်း အပေါများဆုံး တွေ့မြင်ရတဲ့ အမျိုးအစားတွေဖြစ်ပါတယ်ခင်ဗျား။ ဒါကတော့ ရောနှောစွန့်ပစ်အမှိုက်ပုံ ဖြစ်ပါတယ်။ အမှိုက်တွေကို စနစ်တကျ ခွဲခြားမပစ်တဲ့အခါ ကျတော့ ပုတ်သိုးဆွေမြည့်သွားတဲ့အမှိုက်တွေက ဆွေးမြည့်သွားတယ်။ သို့သော် ဒီပလတ်စတစ်အိတ် တွေက နှစ်ပေါင်း ၃၀၀၊ ၄၀၀ ကြာမှ ကွယ်ပျောက်ဆွေးမြည့်နိုင်မည့် အနေအထားရှိတဲ့အတွက် ပလတ် စတစ်အိတ်တွေဟာ ဒါနေရာအနှံ့မှာ ဒီလိုမျိုးကျန်ခဲ့တဲ့ ပုံတွေမြင်ရမှာဖြစ်ပါတယ်။ ဒါက လမ်းဘေးမှာ ဖြစ်သလို စွန့်ပစ်တဲ့ ပလတ်စတစ်ရောနှောအမှိုက်ပုံတွေ ဖြစ်ပါတယ်။ ဒါက ပင်လယ်သမုဒ္ဒရာတွေထဲ ကို နည်းလမ်းမျိုးစုံနဲ့ ဝင်ရောက်သွားတဲ့အတွက် ပလတ်စတစ် Ocean ရယ်လို့ တင်စားခေါ်ဆိုရ လောက်အောင် ပင်လယ်သမုဒ္ဒရာတွေမှာလည်း ပလတ်စတစ်နဲ့ ချိန်းခြောက်မှုကို ခံနေရပြီ ဖြစ်ပါ တယ်။ ဒါက ကျွန်တော်တို့ ရှမ်းပြည်နယ်ဒေသဘက် နမ့်တိမ်ချောင်းနဲ့သံလွင်မြစ်ဆုံရာ တာဆွတ်တိမ်း ဒေသဖြစ်ပါတယ်။ မိုးတွင်းအခါရေကြီးတယ်။ ပြီးခဲ့တဲ့လက ကျွန်တော်ကိုယ်တိုင်ရိုက်ခဲ့တဲ့ ပုံဖြစ်ပါ တယ်။ ဒီထဲမျောပါသွားတဲ့ ပလတ်စတစ်အိတ်တွေအကုန်လုံးဟာ သစ်ပင်ပေါ်မှာခံပြီးတော့မှ ရေကျ သွားရင်ဒီလိုကျန်ခဲ့တာ ဖြစ်ပါတယ်။ ပင်လယ်ထဲမှာတော့ ဘယ်လောက်မျောပါသွားမလဲတော့ ကျွန်တော်တို့ မတွက်နိုင်ပါဘူး။ ဒါသံလွင်မြစ်ကနေတစ်ဆင့် ပင်လယ်ထဲကိုရောက်မယ့် ပလတ်စတစ် တွေဖြစ်ပါတယ်။ ဒါက တိရစ္ဆာန်တွေနဲ့ ကျွန်တော်တို့ အိမ်မွေးတိရစ္ဆာန်တွေဖြစ်စေ၊ အခြားတိရစ္ဆာန်တွေ ဖြစ်စေ ဒါက ပလတ်စတစ်နှင့်အန္တရာယ်မကင်းနိုင်တဲ့ပုံတွေ မြင်ရမှာဖြစ်ပါတယ်။ ဒါက ပလတ်စတစ် အိတ်ထဲကိုစွတ်မိတဲ့ လိပ်ကလေးက ပုံသဏ္ဍာန်ဟာဒီလိုမျိုး ပုံသဏ္ဍာန်ဖြစ်သွားမှာ ဖြစ်ပါတယ်။ ဒါက ကျွန်တော်တို့ အိမ်မွေးတိရစ္ဆာန်တွေဟာ အမှိုက်ပုံတွေထဲမှာ တွေ့ရာကောက်စားတဲ့အခါ ပလတ်စတစ် အိတ်တွေစားသုံးမိတဲ့ အနေအထားမျိုး ဖြစ်ပါတယ်။ ဒါက ပလတ်စတစ်နဲ့ပတ်သက်တဲ့ တားဆီး ထိန်းချုပ်မှုတွေကို ကန့်သတ်ထားတာကို တွေ့မြင်ရမှာဖြစ်ပါတယ်။ ဒါက ကျွတ်ကျွတ်အိတ်နဲ့ ပတ် သက်တဲ့ ကျွတ်ကျွတ်အိတ်တွေဟာဆိုရင် ကျွန်တော်တို့ သဘာဝမြင်ကွင်းရှုခင်းတွေကို အရုပ်ဆိုး၊ အကြီးတန်စေတယ်။ တိရစ္ဆာန်တွေကို အန္တရာယ်ဖြစ်စေနိုင်တယ်။ ပျက်စီးဆွေးမြည့်မှုလည်း အင်မတန် ကြာမြင့်တဲ့အမျိုးအစားမှာ ပါဝင်စေပြီးတော့မှ ယနေ့လက်ရှိ ကျွန်တော်တို့ အပေါများဆုံး တွေ့မြင်နေ ရတဲ့ အမှိုက်အမျိုးအစားဖြစ်ပါတယ်။ ဒါကြောင့် ဒီပလတ်စတစ်တွေကို ကျွန်တော်တို့ ထိန်းချုပ်မှု သုံးခု လေးတင်နဲ့ Reduce, Reuse, Recycle စသည့်စနစ်တွေနဲ့ ကျွန်တော်စတင်ထိန်းချုပ်ကျင့်သုံးသွားဖို့ လိုအပ်မှာ ဖြစ်ပါတယ်။ စိမ်းလန့်စိုပြည်သာယာလှပတဲ့ ကျွန်တော်တို့ မိသားစုကမ္ဘာမြေလေးကို ပလတ်စတစ် ထိန်းချုပ်မှုလေးတွေနဲ့ ကျွန်တော်တို့ ကာကွယ်ပေးရမှာဖြစ်ပါတယ်ခင်ဗျား။ သို့ဖြစ်ပါ၍</speech>
<speech type='speaker'>နိဂုံးချုပ်ပါ။</speech>
<speech type='speaker'>
လွှတ်တော်ကိုယ်စားလှယ်များခင်ဗျား။ ဦးစိုင်းငေါင်းဆိုင်ဟိန်း တင်သွင်းတဲ့ အဆိုကို ထောက်ခံမယ့်လွှတ်တော်ကိုယ်စားလှယ်တစ်ဦးအားဖိတ်ခေါ်ပါတယ်။
</speech>
<speech><mp id='411'>ဦးခင်မောင်မြင့်(ရပ်စောက်မဲဆန္ဒနယ်)</mp> လေးစားအပ်ပါသော ပြည်သူ့လွှတ်တော်ဥက္ကဋ္ဌကြီး နှင့် ပြည်သူ့လွှတ်တော်ကိုယ်စားလှယ်များ၊ ဧည့်သည်တော်များအားလုံး မင်္ဂလာပါခင်ဗျား။ ကျွန်တော် ကတော့ ရှမ်းပြည်နယ်(တောင်ပိုင်း)၊ ရပ်စောက်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးခင်မောင်မြင့်ဖြစ်ပါတယ်။ ကျွန်တော့်အနေနဲ့ မောက်မယ်မဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဦးစိုင်းငေါင်းဆောင်ဟိန်းတင်သွင်းသော ပလတ်စတစ်အန္တရာယ် တားဆီးကာကွယ်ရေး အဆိုအပေါ် ထောက်ခံတင်ပြသွားမှာဖြစ်ပါတယ်။ ယနေ့ကျွန်တော်တို့နိုင်ငံမှာ ရင်ဆိုင်ကြုံတွေ့နေရတဲ့ ပြဿနာတစ်ခုကတော့ အမှိုက်ပြဿနာတစ်ခုဖြစ်ပြီး အဲဒီစွန့်ပစ်အမှိုက်တွေထဲမှာ ဖျောက်ဖျက်ရန် ခက်ခဲတဲ့ ပလတ်စတစ်အမှိုက်ပြဿနာပဲဖြစ်ပါတယ်။ နေရာတိုင်းမှာ မြင်တွေ့နေကျမြင်ကွင်းတစ်ခုလို မထူးခြားပေမဲ့ ဒါကို မသိကျိုးကျွံပြု နေလို့မရပါဘူး။ ခေတ်မီဖွံ့ဖြိုးတိုးတက်တဲ့နိုင်ငံတော်အဖြစ် ထူထောင်တဲ့ရောမှာ မလွဲမသွေရင်ဆိုင်ဖြေရှင်းသွားရမယ့်ကိစ္စတစ်ခုဖြစ်ပါတယ်။ နိုင်ငံတော်ရဲ့ ရုပ်ပိုင်း ဆိုင်ရာသန့်ရှင်းသာယာလှပဂုဏ်ရှိစေဖို့ ကျွန်တော်တို့နိုင်ငံသားများရဲ့ စိတ်ပိုင်းဆိုင်ရာပြုပြင် ပြောင်းလဲချက်များနဲ့တမျိုးသားလုံး အသိတရားရှိရှိပါဝင်လုပ်ဆောင်သွားကြရမယ့်အဆိုတစ်ခုဖြစ်ပါ တယ်။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ကမ္ဘာမှာအမှိုက်ကင်းစင်၍ သန့်ရှင်းသပ်ရပ်ခြင်းတွေနဲ့ ဂုဏ်ယူဝံ့ကြွားနိုင်တဲ့နိုင်ငံတွေရှိကြပါတယ်။ ဒါကိုကျွန်တော်တို့ အတုယူ လုပ်ဆောင်ဖို့လိုပါတယ်။ မိမိတို့အိမ်တွင်းက စွန့်ပစ်အမှိုက်အပေါ် မိမိတို့တာဝန်ရှိကြသလို နိုင်ငံတော် ကလည်း တာဝန်ယူမှု၊ တာဝန်ခံမှုတွေနဲ့ ရှင်းလင်းဆောင်ရွက်ပေးရမှာ ဖြစ်ပါတယ်။ အထူးသဖြင့် ဒီပလတ်စတစ်အမှိုက်များဟာ ဆွေးမြည့်ပျက်စီးချိန်ကြာမြင့်လှပါတယ်။ နှစ်ပေါင်းရာချီမပျက်စီးနိုင်တဲ့ အစွမ်းသတ္တိမျိုးရှိနေပါတယ်။ ပြီးတော့ ယနေ့လက်ရှိလူသုံးအများဆုံးအသုံးအဆောင်ဖြစ်တဲ့အတွက် နေရာတိုင်းမှာ ပလတ်စတစ်အမှိုက်များပျံ့လွှင့်နေတာပဲဖြစ်ပါတယ်။ စနစ်တကျစွန့်ပစ်နိုင်မှုအားနည်း ခြင်းများကြောင့် လေတိုက်ခတ်၍သော်လည်းကောင်း၊ မိုးရေစီးကြောင်း မြစ်ချောင်းများမှတစ်ဆင့် အချို့သောသီးနှံစိုက်ခင်းများအထိ ပျံ့နှံ့ရောက်ရှိနေပြီး အပေါ်ယံမြေဆီလွှာများကို ဒုက္ခပေး၍ သီးနှံ များဖြစ်ထွန်းမှုပျက်စီးသည်အထိ ရောက်ရှိနေပြီဖြစ်ပါတယ်။ ဒီကိစ္စရပ်များကို ကျွန်တော်တို့ စတင် ဖြေရှင်းဆောင်ရွက်သွားမှသာလျှင် နောင်လာနောက်သားများအတွက် သန့်ရှင်းသာယာလှပတဲ့ အခြေအနေကောင်းတစ်ခု၊ ပတ်ဝန်းကျင်ကောင်းတစ်ခုကို ဖန်တီးနိုင်မှာဖြစ်ပါတယ်။ ဒီမိုကရေစီ တိုင်းပြည်တွေရဲ့ အဓိကအရင်းအနှီးကတော့ စိတ်ဓာတ်နှင့်စည်းကမ်းကဏ္ဍများ အရေးကြီးပါကြောင်း တင်ပြလိုပါတယ်။ လေးစားအပ်ပါသော ပြည်သူ့လွှတ်တော်ဥက္ကဌကြီးခင်ဗျား။ ပလတ်စတစ်အမှိုက်ပြဿနာဟာ ကျွန်တော်တို့ စုပေါင်းဝိုင်းဝန်းပြီးတော့ မလွဲမသွေဖြေရှင်းရမယ့် စိန်ခေါ်မှုတစ်ခုဖြစ်နေပါတယ်။ နိုင်ငံတော်နှင့်နိုင်ငံသားများအတွက်လည်း အကျိုးရှိစေမယ့်ဆောင်ရွက်ချက်မျိုး ဖြစ်နေပါတယ်။ ဒီပလတ်စတစ်ပစ္စည်းတွေအပေါ် ဘယ်လိုထိန်းချုပ်မှုတွေနဲ့ စတင်ဆောင်ရွက်ကြမလဲဆိုတာ ဝိုင်းဝန်း အဖြေရှာဆွေးနွေးဖို့လည်း လိုအပ်ပါတယ်။ ဒါကြောင့် ယနေ့အဆိုရှင်မောက်မယ်မဲဆန္ဒနယ်မှ ပြည်သူ့ လွှတ်တော်ကိုယ်စားလှယ် ဦးစိုင်းငေါင်းဆိုင်ဟိန်းတင်သွင်းတဲ့ ပလတ်စတစ်အန္တရာယ်တားဆီး ကာကွယ်ရန် နေ့စဉ်စွန့်ပစ်အမှိုက်များတွင် ပါဝင်သည့်ပလတ်စတစ်ပစ္စည်းများကို သီးသန့်ဖယ်ရှား၍ စွန့်ပစ်စေခြင်းနှင့် ပလတ်စတစ်အသုံးပြုမှုနှုန်းထားများ လျှော့ချခြင်းစသည့် ပြည်သူလူထုတစ်ရပ်လုံး ပါဝင်သော ဒီမိုကရေစီအခြေခံအလေ့အကျင့်ကောင်းများကို မူဝါဒတစ်ရပ်ရေးဆွဲပြဋ္ဌာန်း၍ တစ်နိုင်ငံ လုံးအတိုင်းအတာနှင့် စတင်အကောင်အထည်ဖော် ဆောင်ရွက်ပေးပါရန် ဤလွှတ်တော်က ပြည်ထောင်စုအစိုးရသို့ တိုက်တွန်းကြောင်းအဆိုကို ပြည်သူ့လွှတ်တော်တွင် ဝိုင်းဝန်းဆွေးနွေးပေးနိုင် ရန် ထောက်ခံတင်ပြအပ်ပါတယ်။ အားလုံးကိုကျေးဇူးတင်ပါတယ်။</speech>
<speech type='speaker'>
လွှတ်တော်ကိုယ်စားလှယ်များခင်ဗျား။ မောက်မယ်မဲဆန္ဒနယ်မှ ဦးစိုင်းငေါင်းဆောင်ဟိန်း တင်သွင်းတဲ့အဆိုကို လွှတ်တော်ကိုယ်စားလှယ်တစ်ဦးက ထောက်ခံထားပါတယ်။ ဒီအဆိုနှင့် စပ်လျဉ်းပြီး ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၆၈ နည်းဥပဒေခွဲ(ခ) နည်းဥပဒေ ခွဲငယ် ၃ အရ လက်ခံဆွေးနွေးရန်သင့်/မသင့် လွှတ်တော်ရဲ့ ဆန္ဒရယူပါမယ်။ ဦးစိုင်းငေါင်းဆိုင်ဟိန်း တင်သွင်းတဲ့အဆိုကိုလက်ခံဆွေးနွေးရန် လွှတ်တော်ကသဘောတူပါသလားခင်ဗျား။
</speech>
<p>
သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။
</p>
<speech type='speaker'> သဘောမတူတဲ့သူရှိပါသလားခင်ဗျား။</speech>
<speech type='speaker'>
သဘောမတူသူမရှိတဲ့အတွက် ဦးစိုင်းငေါင်းဆိုင်ဟိန်း မောက်မယ်မဲဆန္ဒနယ်ကတင်သွင်းသော ပလတ်စတစ်အန္တရာယ်တားဆီး ကာကွယ်ရန် နေ့စဉ်စွန့်ပစ်အမှိုက်များတွင် ပါဝင်သည့် ပလတ်စတစ်ပစ္စည်းများကို သီးသန့်ဖယ်ရှား စွန့်ပစ်စေခြင်းနှင့် ပလတ်စတစ်အသုံးပြုမှုနှုန်းထားများ လျှော့ကျခြင်းစသည့် ပြည်သူလူထုတစ်ရပ်လုံး ပါဝင်သော ဒီမိုကရေစီအလေ့အကျင့်ကောင်းများကို မူဝါဒတစ်ရပ်ရေးဆွဲပြဋ္ဌာန်း၍ တစ်နိုင်ငံလုံး အတိုင်းအတာဖြင့် စတင်အကောင်အထည်ဖော်ဆောင်ရွက်ပေးပါရန် ဤလွှတ်တော်က ပြည်ထောင်စု အစိုးရအားတိုက်တွန်းကြောင်းအဆိုကို လက်ခံဆွေးနွေးရန် ဆုံးဖြတ်ကြောင်း ကြေညာပါတယ်။ (ဩဘာသံများ)
</speech>
</new_section>
<new_section>
<title>ဦးစိုင်းငေါင်းဆိုင်ဟိန်း၊ မောက်မယ်မဲဆန္ဒနယ်က တင်သွင်းသောအဆိုနှင့် စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်များရှိလျှင် အမည်စာရင်း တင်သွင်းနိုင်ကြောင်း ဥက္ကဋ္ဌက ကြေညာခြင်း</title>
<speech type='speaker'>
ယင်းအဆိုနှင့်စပ်လျဉ်းပြီး ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၆၈ နည်းဥပဒေခွဲ(ခ) နည်းဥပဒေခွဲငယ် ၅ အရ ဆွေးနွေးမယ့်လွှတ်တော်ကိုယ်စားလှယ်များအနေနဲ့ ၃၁-၁၀-၂၀၁၇(အင်္ဂါနေ့) ညနေ ၄ နာရီနောက်ဆုံးထားပြီး ပြည်သူ့လွှတ်တော်ရုံး ညွှန်ကြားရေးမှူးချုပ် ထံ အမည်စာရင်းတင်သွင်းကြရန် ဖြစ်ပါတယ်။
</speech>
</new_section></motion></MotionSection>
<BillSection>
<bill>
<title>အမျိုးသားလွှတ်တော်က ပြင်ဆင်ချက်ဖြင့် အတည်ပြု၍ပေးပို့လာသော မြန်မာနိုင်ငံကုမ္ပဏီများ ဥပဒေကြမ်းနှင့်စပ်လျဉ်း၍ ဥပဒေကြမ်းကော်မတီက အစီရင်ခံစာတင်သွင်းခြင်းနှင့် ပြင်ဆင်ချက်အဆို တင်သွင်းလိုသည့် ကိုယ်စားလှယ်များအမည်စာရင်း တင်သွင်း နိုင်ကြောင်း လွှတ်တော်သို့ တင်ပြခြင်း</title>
<speech type='speaker'>
လွှတ်တော်ကိုယ်စားလှယ်များခင်ဗျား။ အမျိုးသားလွှတ်တော်တွင် စတင်တင်သွင်းပြီး ပြင်ဆင်ချက်ဖြင့် အတည်ပြု၍ ပေးပို့ထားသော မြန်မာနိုင်ငံကုမ္ပဏီများဥပဒေကြမ်းကို ဒုတိယအကြိမ် ပြည်သူ့လွှတ်တော် ပဉ္စမပုံမှန်အစည်းအဝေး (၃၆)ရက်မြောက်နေ့ (၃၁-၇-၂၀၁၇ ရက်နေ့)တွင် လက်ခံ ရရှိကြောင်း လွှတ်တော်သို့ အသိပေးတင်ပြခဲ့ပြီးဖြစ်ပါတယ်။ ယင်းဥပဒေကြမ်းနှင့်စပ်လျဉ်းပြီး ပြည်သူ့လွှတ်တော် ဥပဒေကြမ်းကော်မတီက အစီရင်ခံစာတင်သွင်းဖို့ ဖြစ်ပါတယ်။ အစီရင်ခံစာ တင်သွင်းရန် ဥပဒေကြမ်းကော်မတီအား ဖိတ်ခေါ်ပါတယ်။
</speech>
<speech><mp id='295'>ဦးကျော်စိုးလင်း (အဖွဲ့ဝင်၊ ဥပဒေကြမ်းကော်မတီ)</mp> လေးစားရပါသော ပြည်သူ့ လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များ၊ ပြည်ထောင်စုဝန်ကြီးများနှင့် ကြွရောက်လာ သောဧည့်သည်တော်များအားလုံး မင်္ဂလာအပေါင်းနှင့်ပြည့်စုံပါစေကြောင်း ဦးစွာနှုတ်ခွန်းဆက်သအပ် ပါတယ်။ ကျွန်တော်ကတော့ ဥပဒေကြမ်းကော်မတီရဲ့ အတွင်းရေးမှူး ပြည်ကြီးတံခွန်မဲဆန္ဒနယ်မှ ဦးကျော်စိုးလင်း ဖြစ်ပါတယ်။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော် ကိုယ်စားလှယ်များခင်ဗျား။ မြန်မာနိုင်ငံကုမ္ပဏီများဥပဒေကြမ်းနှင့်စပ်လျဉ်း၍ ပြည်သူ့လွှတ်တော် ဥပဒေကြမ်းကော်မတီ၏ လေ့လာတွေ့ရှိချက်အစီရင်ခံစာကို ပြည်သူ့လွှတ်တော်သို့ တင်ပြအစီရင်ခံ သွားမှာဖြစ်ပါတယ်။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များခင်ဗျား။ ၁။ ပြည်ထောင်စုအစိုးရအဖွဲ့ရုံးက ပေးပို့လာသော မြန်မာနိုင်ငံကုမ္ပဏီများဥပဒေကြမ်းကို အမျိုးသားလွှတ်တော်၌ ၂၀-၇-၂၀၁၇ ရက်နေ့တွင် စတင်တင်သွင်းခဲ့ပြီး ၂၇-၇-၂၀၁၇ ရက်နေ့ အမျိုးသားလွှတ်တော် အစည်းအဝေး၌ ပြင်ဆင်ချက်များဖြင့် အတည်ပြုခဲ့ပြီး ပြည်သူ့လွှတ်တော်တွင် ဆွေးနွေးနိုင်ရန် ပေးပို့လာခဲ့ပါတယ်။ ၂။ စီမံကိန်းနှင့် ဘဏ္ဍာရေးဝန်ကြီးဌာနက မြန်မာနိုင်ငံကုမ္ပဏီများဥပဒေကြမ်းကို အောက်ဖော်ပြပါ ရည်ရွယ်ချက်များဖြင့် ရေးဆွဲထားခြင်းကို လေ့လာတွေ့ရှိရပါတယ်။ (က) ၁၉၁၄ ခုနှစ်က ပြဋ္ဌာန်းခဲ့သော မြန်မာနိုင်ငံကုမ္ပဏီများအက်ဥပဒေသည် နှစ်ပေါင်း တစ်ရာကျော်ရှိနေပြီဖြစ်သောကြောင့် ယနေ့ခေတ်ကာလနှင့် လိုက်လျောညီထွေမှုမရှိ ခြင်း၊ နိုင်ငံတော်၏ စီးပွားရေးမူဝါဒနှင့် ကိုက်ညီမှုမရှိတော့ပါသဖြင့် နိုင်ငံတကာ ကျင့်စဉ်များနှင့် ဥပဒေရေးရာဖွံ့ဖြိုးတိုးတက်မှုများနှင့်အညီ ခေတ်မီသော ဥပဒေဖြစ်စေ ရန်၊ (ခ) ကုမ္ပဏီများအတွက် ရှင်းလင်းသော၊ ထင်သာမြင်သာရှိသော၊ ဆီလျော်သော၊ တည်ငြိမ် သောမူဘောင်ကို ဖန်တီးနိုင်ရန်၊ ရင်းနှီးမြှုပ်နှံမှုနှင့် ကုမ္ပဏီများညွှန်ကြားမှုဦးစီးဌာနနှင့် ကုမ္ပဏီများအတွက် တိကျ သေချာသော ဥပဒေနှင့် ရိုးရှင်းသော လုပ်ထုံးလုပ်နည်းများကို အလွယ်တကူနားလည် စေရန်၊ (ဃ) ကော်ပိုရိတ်စီမံအုပ်ချုပ်မှုစနစ် တိုးတက်လာစေရန်၊ (င) Electronic စနစ်ဖြင့် မှတ်ပုံတင်စနစ်မှတစ်ဆင့် ကုမ္ပဏီများအတွက် ထင်သာမြင်သာ ရှိမှုနှင့် တာဝန်ခံမှုတိုးတက်လာစေရန်၊ (စ) ကုမ္ပဏီများအား စီမံခန့်ခွဲရာတွင် ပြောင်းလွယ်ပြင်လွယ်မှု တိုးတက်လာစေခြင်းနှင့် လိုက်နာရမည့်တာဝန်များ လျော့နည်းလာစေခြင်းဖြင့် အသေးစား၊ အလတ်စား စီးပွားရေးလုပ်ငန်းများကို အကူအညီပေးနိုင်ရန် စသည့်ရည်ရွယ်ချက်များဖြင့် ရေးဆွဲထားခြင်းကို လေ့လာတွေ့ရှိရပါတယ်။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များခင်ဗျား။ ပြည်သူ့လွှတ်တော် ဥပဒေကြမ်းကော်မတီသည် ၃၁-၇-၂၀၁၇ ရက်နေ့တွင်လည်းကောင်း၊ ၁၆-၈-၂၀၁၇ ရက်နေ့နှင့် ၂၉-၈-၂၀၁၇ ရက်နေ့တွင် ပြည်သူ့လွှတ်တော် ဘဏ်များနှင့် ငွေကြေးဆိုင်ရာ ဖွံ့ဖြိုးတိုးတက်ရေးကော်မတီ၊ စီးပွားရေးနှင့် ဘဏ္ဍာရေးဖွံ့ဖြိုးတိုးတက်ရေးကော်မတီ၊ ရင်းနှီးမြှုပ်နှံမှု စက်မှုလက်မှုဖွံ့ဖြိုးတိုးတက်ရေးကော်မတီတို့မှ တာဝန်ရှိပုဂ္ဂိုလ်များနှင့်လည်းကောင်း ၂၃-၁၀-၂၀၁၇ ရက်နေ့တွင် ပြည်သူ့လွှတ်တော် ဘဏ်များနှင့် ငွေကြေးဆိုင်ရာ ဖွံ့ဖြိုးတိုးတက်ရေးကော်မတီ၊ စီးပွားရေးနှင့် ဘဏ္ဍာရေးဖွံ့ဖြိုးတိုးတက်ရေးကော်မတီ၊ ရင်းနှီးမြှုပ်နှံမှု စက်မှုလက်မှုဖွံ့ဖြိုးတိုးတက်ရေး ကော်မတီ၊ စီမံကိန်းနှင့် ဘဏ္ဍာရေးဝန်ကြီးဌာန၊ ပြည်ထောင်စုရှေ့နေချုပ်ရုံး၊ ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင်နှင့် ပြင်ပပညာရှင်များနှင့် အတူညှိနှိုင်းအစည်းအဝေးများ ကျင်းပပြုလုပ်သည့်အပြင်ထပ်မံ၍ ပြည်သူ့လွှတ်တော် ဥပဒေကြမ်း ကော်မတီသည် ၂၄-၁၀-၂၀၁၇ ရက်နေ့တွင် ညှိနှိုင်းအစည်းအဝေးများကျင်းပခဲ့ပြီး ၂၀၁၃ ခုနှစ်၊ ပြည်သူ့လွှတ်တော်ဆိုင်ရာ နည်းဥပဒေ ၅၉ အရ အခြေခံရမည့်မူ ၁၂ ချက်နှင့်အညီ အမျိုးသား လွှတ်တော်၏ အတည်ပြုချက်များကို စိစစ်လေ့လာခဲ့ရာ တွေ့ရှိချက်များနှင့် ပြင်ဆင်ရန်တင်ပြချက်များ ကို ပြည်သူ့လွှတ်တော်ကိုယ်စားလှယ်များထံသို့ ဖြန့်ဝေထားပြီးဖြစ်ပါတယ်။ သို့ဖြစ်ပါ၍ မြန်မာနိုင်ငံ ကုမ္ပဏီများဥပဒေကြမ်းကို လွှတ်တော်က အတည်ပြု ပေးနိုင်ပါရန် ၂၀၁၃ ခုနှစ်၊ ပြည်သူ့လွှတ်တော် ဆိုင်ရာနည်းဥပဒေ ၆၁ အရ စိစစ်ခဲ့ပြီး နည်းဥပဒေ ၆၃ နှင့်အညီ လွှတ်တော်သို့ အစီရင်ခံတင်ပြအပ် ပါတယ်။ ဥပဒေကြမ်းကော်မတီ။ အားလုံးကို ကျေးဇူးတင်ပါတယ်။</speech>
<p>အစီရင်ခံစာအပြည့်အစုံမှာ အောက်ပါအတိုင်းဖြစ်ပါသည်။</p>
REPORT ပြည်ထောင်စုသမ္မတမြန်မာနိုင်ငံတော် ပြည်သူ့လွှတ်တော် ဥပဒေကြမ်းကော်မတီ စာအမှတ်၊ ၀၅/ပသ(ကမတ-ဥပဒေကြမ်း)၁/ ၂၀၁၇- ၃၁၀ ရက်စွဲ ၊ ၂၀၁၇ ခုနှစ်၊ အောက်တိုဘာလ ဥက္ကဋ္ဌ ပြည်သူ့လွှတ်တော် အကြောင်းအရာ။ မြန်မာနိုင်ငံ ကုမ္ပဏီများ ဥပဒေကြမ်းနှင့်စပ်လျဉ်း၍ ပြည်သူ့လွှတ်တော် ဥပဒေကြမ်းကော်မတီ၏ လေ့လာတွေ့ရှိချက်အစီရင်ခံစာ တင်ပြခြင်း ရည် ညွှန်း ချက် ။ အမျိုးသားလွှတ်တော်၏ ၂၇-၇-၂၀၁၇ ရက်စွဲပါ စာအမှတ်၊ ၁/အမ (ကော်မတီ- ၁) ၁/ ၂၀၁၇- ၃၈၁ ၁။ ပြည်ထောင်စုအစိုးရအဖွဲ့ရုံးက ပေးပို့လာသော မြန်မာနိုင်ငံကုမ္ပဏီများဥပဒေကြမ်းကို အမျိုးသားလွှတ်တော်၌ ၂၀-၇-၂၀၁၇ ရက်နေ့တွင် စတင်တင်သွင်းခဲ့ပြီး ၂၇-၇-၂၀၁၇ ရက်နေ့ အမျိုးသားလွှတ်တော်အစည်းအဝေး၌ ပြင်ဆင်ချက်များဖြင့် အတည်ပြုခဲ့ပြီး ပြည်သူ့လွှတ်တော်တွင် ဆွေးနွေးနိုင်ရန် အထက်ရည်ညွှန်းပါစာဖြင့် ပေးပို့လာပါသည်။ ။ ၂။ စီမံကိန်းနှင့် ဘဏ္ဍာရေးဝန်ကြီးဌာနက မြန်မာနိုင်ငံကုမ္ပဏီများဥပဒေကြမ်းကို အောက်ဖော်ပြပါရည်ရွယ်ချက်များဖြင့် ရေးဆွဲထားခြင်းဖြစ်ကြောင်း လေ့လာတွေ့ရှိရပါသည် - (က) ၁၉၁၄ ခုနှစ်က ပြဋ္ဌာန်းခဲ့သော မြန်မာနိုင်ငံကုမ္ပဏီများအက်ဥပဒေသည် နှစ်ပေါင်း တစ်ရာကျော် ရှိနေပြီဖြစ်သောကြောင့် ယနေ့ခေတ်ကာလနှင့် လိုက်လျောညီထွေမှု မရှိတော့ခြင်း၊ နိုင်ငံတော်၏စီးပွားရေးမူဝါဒများနှင့် ကိုက်ညီမှုမရှိတော့ပါသဖြင့် နိုင်ငံတကာကျင့်စဉ်များနှင့် ဥပဒေရေးရာဖွံ့ဖြိုးတိုးတက်မှုများနှင့်အညီ ခေတ်မီသော ဥပဒေဖြစ်စေရန်၊ (ခ) ကုမ္ပဏီများအတွက်ရှင်းလင်းသော၊ ထင်သာမြင်သာရှိသော၊ ဆီလျော်သော၊ တည်ငြိမ်သော မူဘောင်ကို ဖန်တီးနိုင်ရန်၊ (၈) ရင်းနှီးမြှုပ်နှံမှုနှင့် ကုမ္ပဏီများညွှန်ကြားမှု ဦးစီးဌာနနှင့် ကုမ္ပဏီများအတွက် တိကျသေချာသောဥပဒေနှင့် ရိုးရှင်းသော လုပ်ထုံးလုပ်နည်းများကို အလွယ်တကူ နားလည်စေရန်၊ (ဃ) ကော်ပိုရိတ်စီမံအုပ်ချုပ်မှုစနစ် တိုးတက်လာစေရန်၊ (င) Electronic စနစ်ဖြင့် မှတ်ပုံတင်စနစ်မှ တစ်ဆင့်ကုမ္ပဏီများအတွက် ထင်သာ မြင်သာရှိမှုနှင့် တာဝန်ခံမှုတိုးတက်လာစေရန်၊ (စ) ကုမ္ပဏီများအား စီမံခန့်ခွဲရာတွင် ပြောင်းလွယ်ပြင်လွယ်မှုတိုးတက်လာစေခြင်းနှင့် လိုက်နာရမည့်တာဝန်များ လျော့နည်းလာစေခြင်းဖြင့် အသေးစားအလတ်စား စီးပွားရေး လုပ်ငန်းများကို အကူအညီပေးနိုင်ရန်။ ၃။ ပြည်သူ့လွှတ်တော် ဥပဒေကြမ်းကော်မတီသည် ၃၁-၇-၂၀၁၇ ရက်တွင်လည်းကောင်း၊ ၁၆-၈-၂၀၁၇ ရက်နှင့် ၂၉-၈-၂၀၁၇ ရက်တို့တွင် ပြည်သူ့လွှတ်တော်၊ ဘဏ်များနှင့် ငွေကြေးဆိုင်ရာ ဖွံ့ဖြိုးတိုးတက်ရေးကော်မတီ၊ စီးပွားရေးနှင့် ဘဏ္ဍာရေးဖွံ့ဖြိုးတိုးတက်ရေးကော်မတီ၊ ရင်းနှီးမြှုပ်နှံမှု နှင့် စက်မှုလက်မှုဖွံ့ဖြိုးတိုးတက်ရေးကော်မတီတို့မှ တာဝန်ရှိပုဂ္ဂိုလ်များနှင့်လည်းကောင်း၊ ၂၃-၁၀၂၀၁၇ ရက်တွင် ပြည်သူ့လွှတ်တော်၊ ဘဏ်များနှင့် ငွေကြေးဆိုင်ရာဖွံ့ဖြိုးတိုးတက်ရေးကော်မတီ၊ စီးပွားရေးနှင့် ဘဏ္ဍာရေးဖွံ့ဖြိုးတိုးတက်ရေးကော်မတီ၊ ရင်းနှီးမြှုပ်နှံမှုနှင့် စက်မှုလက်မှု ဖွံ့ဖြိုးတိုးတက် ရေးကော်မတီ၊ စီမံကိန်းနှင့် ဘဏ္ဍာရေးဝန်ကြီးဌာန၊ ပြည်ထောင်စုရှေ့နေချုပ်ရုံး၊ ပြည်ထောင်စု လွှတ်တော် ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင်နှင့် ပြင်ပပညာ ရှင်များနှင့်အတူ ညှိနှိုင်းအစည်းအဝေးများ ကျင်းပခဲ့သည့်အပြင် ထပ်မံ၍ ပြည်သူ့လွှတ်တော် ဥပဒေကြမ်းကော်မတီသည် ၂၄-၁၀-၂၀၁၇ ရက်တွင် ညှိနှိုင်းအစည်းအဝေးကျင်းပခဲ့ပြီး ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၅၉ အရ အခြေခံရမည့်မူ ၁၂ ချက်နှင့်အညီ အမျိုးသား လွှတ်တော်၏ အတည်ပြုချက်များကို စိစစ်လေ့လာခဲ့ရာ တွေ့ရှိချက်များနှင့် ပြင်ဆင်ရန် တင်ပြချက် များမှာ အောက်ပါအတိုင်း ဖြစ်ပါသည် - (က) အမျိုးသားလွှတ်တော်တွင် စတင်တင်သွင်းသော ဥပဒေကြမ်းတွင် အပိုင်း(၈)ပိုင်း၊ အခန်း(၃၂)ခန်း၊ အပိုဒ်ပေါင်း (၄၇၇) ပိုဒ် ပါရှိပါသည်။ (ခ) အမျိုးသားလွှတ်တော်၏ အတည်ပြုချက်များအနက် အချက်(၈၆)ချက်ကို သဘောတူ လက်ခံပါသည်။ (ဂ) အခန်း(၁) အပိုဒ် ၁ အပိုဒ်ခွဲ(ဂ) အပိုဒ်ခွဲငယ်(၁)ကို အောက်ပါအတိုင်း ပြင်ဆင် ပါသည်(၁) သက်ဆိုင်ရာဥပဒေ ဆိုသည်မှာ နိုင်ငံတော်၏ အတည်ဖြစ်လျက်ရှိသော ဥပဒေများဖြစ်ပြီး သက်ဆိုင်ရာကိစ္စရပ်အပေါ်တွင် အကျိုးသက်ရောက်မှု ရှိသော ဥပဒေ၊ နည်းဥပဒေများ၊ စည်းမျဉ်းစည်းကမ်းများ၊ အမိန့် ကြော်ငြာစာ နှင့် အမိန့်တစ်ရပ်ရပ်ကိုဆိုသည်။ (ဃ) အပိုဒ် ၁ အပိုဒ်ခွဲ(ဂ) အပိုဒ်ခွဲငယ်(၂၃) ရှိ ပြစ်ဒဏ်ပမာဏ ဆိုသည့်စကားရပ်ကို ဒဏ်ကြေးပမာဏ ဟု ပြင်ဆင်ပါသည်။ (င) အပိုဒ် ၁ အပိုဒ်ခွဲ(ဂ) အပိုဒ်ခွဲငယ်(၂၄) ရှိ စည်းမျဉ်း စည်းကမ်း၊ နည်း ဥပဒေ၊ အမိန့်၊ အမိန့် ကြော်ငြာစာ၊ ဆိုသည့်စကားရပ်ကို နည်းဥပဒေများ၊ စည်းမျဉ်းနှင့် စည်းကမ်း များ၊ အမိန့်ကြော်ငြာစာ၊ အမိန့်၊ ဟုပြင်ဆင်ပါသည်။ (စ) အခန်း(၁၈) အပိုဒ် ၁၇၅ အပိုဒ်ခွဲ(ဃ) နှင့်(ဆ) တို့ရှိ ဤဥပဒေအရဖြစ်စေ သို့မဟုတ် အခြားသက်ဆိုင်ရာဥပဒေ တစ်ရပ်ရပ်အရဖြစ်စေ ဆိုသည့်စကားရပ်ကို ဤဥပဒေ အရဖြစ်စေ၊ အခြားသက်ဆိုင်ရာဥပဒေတစ်ရပ်ရပ်အရဖြစ်စေ ဟုပြင်ဆင်ပါသည်။ (ဆ) အမျိုးသားလွှတ်တော်၏ အတည်ပြုချက် အခန်း(၂၄) အပိုဒ် ၂၇၇ အပိုဒ်ခွဲ(ခ) ရှိ ယင်းနောက် ဆိုသည့်စကားရပ်ကို ပယ်ဖျက်ပါသည်။ (ဇ) အခန်း(၂၆) အပိုဒ် ၃၉၉ အပိုဒ်ခွဲ(စ)ရှိ ပြည်ထောင်စုရှေ့နေချုပ်ရုံး၏ အကြံပြုချက် နှင့်အညီ ဆိုသည့်စကားရပ်ကို ပြည်ထောင်စုရှေ့နေချုပ်ရုံး၏ အကြံပြုချက်ကို ထည့်သွင်းစဉ်းစားပြီး ဟု ပြင်ဆင်ပါသည်။ ။ (ဈ) အခန်း(၂၈) အပိုဒ် ၄၂၆ အပိုဒ်ခွဲ(က) အပိုဒ်ခွဲငယ်(၁) အပိုဒ်ခွဲငယ်စိတ်(ခခ) ရှိ မှတ်ပုံတင်အရာရှိသည် ဆိုသည့်စကားရပ်ကို ပယ်ဖျက်ပါသည်။ (ည) အပိုဒ် ၄၂၆ အပိုဒ်ခွဲ(ဃ) ရှိ မှတ်ပုံတင်အရာရှိသည် ပြည်ထောင်စု ရှေ့နေချုပ်ရုံး၏ အကြံပြုချက်နှင့်အညီတရားစွဲဆို ဆောင်ရွက်သင့်ကြောင်း ထင်မြင်ပါက တရားစွဲဆို ဆောင်ရွက်ရမည် ဆိုသည့်စကားရပ်ကို မှတ်ပုံတင်အရာရှိသည် ပြည်ထောင်စု ရှေ့နေချုပ်ရုံး၏အကြံပြုချက်ကို ထည့်သွင်းစဉ်းစားပြီး တရားစွဲဆိုရန် ဆုံးဖြတ်ပါက တရားစွဲဆိုဆောင်ရွက်ရမည် ဟုပြင်ဆင်ပါသည်။ (ဋ) အခန်း(၃၁) အပိုဒ် ၄၆၃ အပိုဒ်ခွဲ(က) အပိုဒ်ခွဲငယ်(၂)ရှိ အမိန့်များ၊ အမိန့်ကြော်ငြာစာ များ၊ ညွှန်ကြားချက်များ၊ လမ်းညွှန်ချက်များ၊ လုပ်ထုံးလုပ်နည်းများ၊ ဇယားများနှင့်ပုံစံ များကို ထုတ်ပြန်နိုင်သည် ဆိုသည့်စကားရပ်ကို အမိန့်ကြော်ငြာစာများ၊ အမိန့်များ၊ ညွှန်ကြားချက်များ၊ လုပ်ထုံးလုပ်နည်းများ၊ ဇယားများနှင့်ပုံစံများကို ဟု ပြင်ဆင်ပါ သည်။ ( ဌ) အပိုဒ် ၄၆၄ ကို အထူးတရားရုံးများ၊ ခုံရုံးများ၊ ကော်မရှင်များ သို့မဟုတ် ကော်မတီ များ ဖွဲ့စည်းတည်ထောင်ခြင်းထုတ်ပြန်နိုင်သည် ဟုပြင်ဆင်ပါ သည်။ (၃) အပိုဒ် ၄၆၄ အပိုဒ်ခွဲ(ခ)ကို အောက်ပါအတိုင်း ပြင်ဆင်ပါသည်(ခ) သက်ဆိုင်ရာဥပဒေများနှင့်အညီ ဝန်ကြီးဌာနသည် ပြည်ထောင်စုအစိုးရအဖွဲ့ ၏ သဘောတူညီချက်ရယူပြီး ဤဥပဒေကို အကောင်အထည်ဖော် စီမံ ဆောင်ရွက်ရန် အထောက်အကူဖြစ်စေမည့် အထူးတရားရုံး တည်ထောင်နိုင် ရေးအတွက် ပြည်ထောင်စုတရားလွှတ်တော်ချုပ်ရုံးသို့ အဆိုပြု တင်ပြနိုင် သည် (ပ) အပိုဒ် ၄၆၅ အဖြစ် အောက်ပါအတိုင်း အသစ်ဖြည့်စွက်ပါသည် ၄၆၅။ နိုင်ငံခြားကုမ္ပဏီနှင့်စပ်လျဉ်းသည့် ပြဋ္ဌာန်းချက် နိုင်ငံခြား ကုမ္ပဏီများနှင့်စပ်လျဉ်းသည့် ဤဥပဒေပါ ပြဋ္ဌာန်းချက်များသည် ၁၉၈၇ ခုနှစ်၊ မရွှေ့မပြောင်းနိုင်သောပစ္စည်း လွှဲပြောင်းခြင်းကို ကန့်သတ် သည့်ဥပဒေပါပြဋ္ဌာန်းချက်များနှင့် ဆန့်ကျင်ခြင်း မရှိစေရ။ (ဏ) အဆိုပြုပြဋ္ဌာန်းချက် အပိုဒ် ၄၇၇ ကို ပယ်ဖျက်ပါသည်။ ၄။ သို့ဖြစ်ပါ၍ မြန်မာနိုင်ငံကုမ္ပဏီများဥပဒေကြမ်းကို လွှတ်တော်က အတည်ပြု ပေးနိုင်ပါရန် ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၆၁ အရ စိစစ်ခဲ့ပြီး နည်းဥပဒေ ၆၃ နှင့်အညီ လွှတ်တော်သို့ အစီရင်ခံတင်ပြအပ်ပါသည်။
<speech type='speaker'>
လွှတ်တော်ကိုယ်စားလှယ်များခင်ဗျား။ မြန်မာနိုင်ငံကုမ္ပဏီများဥပဒေကြမ်း နှင့်စပ်လျဉ်းပြီး ပြင်ဆင်ချက်အဆို တင်သွင်းဆွေးနွေးလိုသူများသည် ပြင်ဆင်လိုတဲ့ ဥပဒေကြမ်းရဲ့ အပိုဒ်၊ အပိုဒ်ခွဲ၊ အကြောင်းအရာကို တိတိကျကျဖော်ပြ၍ ၁-၁၁-၂၀၁၇ ရက် (ဗုဒ္ဓဟူးနေ့) ညနေ ၄ နာရီနောက်ဆုံးထားပြီး ပြည်သူ့လွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းရန် ဖြစ်ကြောင်း အသိပေးကြေညာပါတယ်။
</speech>
</bill></BillSection>
</discussion><postface>
<title>ဒုတိယအကြိမ် ပြည်သူ့လွှတ်တော် ဆဋ္ဌမပုံမှန်အစည်းအဝေး သတ္တမနေ့ ရပ်နားကြောင်းနှင့် အစည်းအဝေး အဋ္ဌမနေ့ ဆက်လက်ကျင်းပမည့်နေ့ရက်နှင့်အချိန်ကို ကြေညာခြင်း</title>
<speech type='speaker'>
လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်သူ့လွှတ်တော် ဆဋ္ဌမပုံမှန်အစည်းအဝေး သတ္တမနေ့ကို ရပ်နားပါမယ်။ ဒုတိယအကြိမ် ပြည်သူ့လွှတ်တော် ဆဋ္ဌမ ပုံမှန်အစည်းအဝေး အဋ္ဌမနေ့ကို ၂၀၁၇ ခုနှစ်၊ နိုဝင်ဘာလ ၁ ရက် (ဗုဒ္ဓဟူးနေ့) နံနက် ၁၀ နာရီအချိန် မှာ ဆက်လက်ကျင်းပမှာဖြစ်ကြောင်းနှင့် ယနေ့အစည်းအဝေးပြီးဆုံးကြောင်း ကြေညာပါတယ်။ (ဩဘာသံများ)
</speech>
</postface>
</transcript>
</doc>