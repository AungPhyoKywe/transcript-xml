<doc>
<docinfo>
<docno>02-15-09.xml</docno>
<pdf>02-15-09.pdf</pdf>
<term value="02">ဒုတိယအကြိမ်</term>
<session value="15" />
<sittingday value="09" />
<legislature value="lower">ပြည်သူ့လွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး နဝမနေ့မှတ်တမ်း</title>
<date value='20-02-2020'>၁၃၈၁ ခုနှစ်၊ တပို့တွဲလပြည့်ကျော် ၁၂ ရက် (၂၀၂၀ ပြည့်နှစ်၊ ဖေဖော်ဝါရီလ ၂၀ ရက်)(ကြာသပတေးနေ့</date>
</docinfo>
<transcript>
<preface>
<p>နေပြည်တော်ရှိ ပြည်သူ့လွှတ်တော်အစည်းအဝေးခန်းမတွင် ဒုတိယအကြိမ် ပြည်သူ့ လွှတ်တော် (၁၅)ကြိမ်မြောက်ပုံမှန်အစည်းအဝေး နဝမနေ့ကို နံနက် ၁၀ နာရီင် ကျင်းပပါသည်။  ပြည်သူ့လွှတ်တော်အစည်းအဝေးကို ကြီးကြပ်ကွပ်ကဲသူအဖြစ် ပြည်သူ့လွှတ်တော်ဒုတိယ ဥက္ကဋ္ဌ ဦးထွန်းထွန်းဟိန်(ခ)ဦးထွန်းအောင်က ဆောင်ရွက်ပြီး၊ အခမ်းအနားမှူးအဖြစ် ဦးတင်ဝင်းအောင်၊ ညွှန်ကြားရေးမှူးချုပ်၊ ပြည်သူ့လွှတ်တော်ရုံးက ဆောင်ရွက်ပါသည်။</p>
<speech type="mc">လေးစားအပ်ပါသော ပြည်သူ့လွှတ်တော်ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယ အကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး နဝမနေ့အစီအစဉ် စတင် ပါတော့မယ်။</speech>
<title>ပြည်သူ့လွှတ်တော်ဒုတိယဥက္ကဋ္ဌ နေရာယူခြင်း</title>
<speech type="mc">ပြည်သူ့လွှတ်တော်ဒုတိယဥက္ကဋ္ဌ ကြွရောက်လာပါပြီခင်ဗျား။ ပြည်သူ့လွှတ်တော်ဒုတိယဥက္ကဋ္ဌသည် ဒုတိယဥက္ကဋ္ဌအတွက်သတ်မှတ်ထားသည့် စင်မြင့်ပေါ် သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါခင်ဗျာ။</speech>
<speech type="mc">အားလုံးထိုင်နိုင်ပါပြီခင်ဗျား။ ပြည်သူ့လွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း ဒုတိယ</speech>
<speech type="speaker">ပြည်သူ့လွှတ်တော်ကိုယ်စားလှယ်များခင်ဗျား။ ဒီကနေ့ကျင်းပတဲ့ ဒုတိယအကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး နဝမနေ့မှာ ပြည်သူ့ လွှတ်တော် လွှတ်တော်အခွင့်အရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့် ရှိတဲ့ ပြည်သူ့လွှတ်တော်ကိုယ်စားလှယ် ၄၃၁ ဦးရှိသည့်အနက် ၄၀၂ ဦး တက်ရောက်ပါတယ်။ အစည်းအဝေးသို့တက်ရောက်ခွင့်ရှိသူဦးရေ စုစုပေါင်းရဲ့ ၉၃.၂ရ ရာခိုင်နှုန်းရှိတဲ့အတွက် အစည်းအဝေး အထမြောက်ကြောင်းနှင့် စတင်ကျင်းပကြောင်း ကြေညာပါတယ်။ (ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အစီအစဉ်(၃)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အစီအစဉ်များကို ကြိုတင်ဖြန့်ဝေထားတဲ့အတိုင်း ဆက်လက်ဆောင်ရွက်သွားပါမယ်။</speech>
<title>ပြည်သူ့လွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type="speaker">အစီအစဉ်(၄)ဖြစ်ပါတယ်။ ယခုအစည်းအဝေး မတက်ရောက်နိုင်တဲ့ လွှတ်တော်ကိုယ်စားလှယ်များအတွက် ခွင့်ပန်ကြားရန်ဖြစ်ပါတယ်။</speech>
<speech><mp id="1476">ဒေါက်တာလှမိုး(အတွင်းရေးမှူး၊ လွှတ်တော်အခွင့်အရေးကော်မတီ)</mp>လေးစားအပ် ပါသော ပြည်သူ့လွှတ်တော်ဒုတိယဥက္ကဋ္ဌကြီးခင်ဗျား။ ယနေ့ ၂၀၂၀ ပြည့်နှစ်၊ ဖေဖော်ဝါရီလ ၂၀ ရက်နေ့ ဒုတိယအကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး နဝမနေ့သို့ မတက် ရောက်နိုင်ပါသဖြင့် ခွင့်ပန်ကြားသူ လွှတ်တော်ကိုယ်စားလှယ်များ၏ကိုယ်စား ပြည်သူ့လွှတ်တော် လွှတ်တော်အခွင့်အရေးကော်မတီအတွင်းရေးမှူး ကျွန်တော် ဒေါက်တာလှမိုး၊ အောင်မြေသာစံ မဲဆန္ဒနယ်က ကိုယ်စားခွင့်ပန်ကြားသွားမှာ ဖြစ်ပါတယ်။ ပြည်သူ့လွှတ်တော်မှာ ယနေ့တက်ရောက် ခွင့်ရှိသော ကိုယ်စားလှယ် ၄၃၁ ဦးရှိပြီး တက်ရောက်သူကိုယ်စားလှယ် ၄၀၂ ဦးရှိကာ ယနေ့ ခွင့်ပန်ကြားသူ ၁ရ ဦးရှိပါတယ်။ ခွင့်ပန်ကြားသူကိုယ်စားလှယ်များကတော့ (၁) တောင်တွင်းကြီးမဲဆန္ဒနယ်မှ ဦးမင်းသိန်း ခွင့် ၁ ရက်၊ (၂) ထန်တလန်မဲဆန္ဒနယ်မှ ဒေါ်နီရွှေလျန်း ခွင့် ၂ ရက်၊ (၃) ကွမ်းလုံမဲဆန္ဒနယ်မှ ဦးယန်ကျင်းကန် ခွင့် ၁ ရက်၊ (၄) ကွတ်ခိုင်မဲဆန္ဒနယ်မှ ဦးတီခွန်မြတ် ခွင့် ၁ ရက်၊ (၅) မိုင်းဖြတ်မဲဆန္ဒနယ်မှ ဦးလင်းဇော်ထွန်း ခွင့် ၁ ရက်၊ (၆) သရက်မဲဆန္ဒနယ်မှ ဦးကံမြင့် ခွင့် ၁ ရက်၊ (၇) မိတ္ထီလာမဲဆန္ဒနယ်မှ ဒေါက်တာမောင်သင်း ခွင့် ၁ ရက်၊ (၈) ချောင်းဆုံမဲဆန္ဒနယ်မှ ဦးအောင်ကြည်သိန်း ခွင့် ၁ ရက်၊ (၉) မရမ်းကုန်းမဲဆန္ဒနယ်မှ ဒေါက်တာဒေါ်မေဝင်းမြင့် ခွင့် ၁ ရက်၊ (၁၀) သုံးခွမဲဆန္ဒနယ်မှ ဒေါ်စုစုလွင် ခွင့် ၁ ရက်၊ (၁၁) မိုးမိတ်မဲဆန္ဒနယ်မှ ဦးတိုးသောင် ခွင့် ၂ ရက်၊ (၁၂) ဇေယျာသီရိမဲဆန္ဒနယ်မှ ဦးလှဌေးဝင်း ခွင့် ၁ ရက်၊ (၁၃) မက်မန်းမဲဆန္ဒနယ်မှ ဦးတင်အေး ခွင့် ၁ ရက်၊ (၁၄) ပျော်ဘွယ်မဲဆန္ဒနယ်မှ ဦးသောင်းအေး ခွင့် ၁ ရက်၊ (၁၅) ကောလင်းမဲဆန္ဒနယ်မှ ဦးမျိုးဇော်အောင် ခွင့် ၁ ရက်၊ (၁၆) ဗဟန်းမဲဆန္ဒနယ်မှ ဦးထွန်းမြင့် ခွင့် ၁ ရက်နှင့် (၁၇) မင်္ဂလာတောင်ညွန့်မဲဆန္ဒနယ်မှ ဒေါ်ဖြူဖြူသင်း ခွင့် ၁ ရက်တို့ဖြစ်ကြပါတယ်။ ခွင့်ပန်ကြားသူ ၁၂ ဦး၊ ယနေ့ခွင့်ပန်ကြားသူ ၁ရ ဦး စုစုပေါင်းခွင့်ပန်ကြားသူ ၂၉ ဦး ဖြစ်ပါတယ်။ ခွင့်မဲ့ပျက်ကွက်သူမရှိပါကြောင်းနှင့် အထက်ပါကိုယ်စားလှယ်များ၏ ခွင့်ပန်ကြားမှုအား ခွင့်အဖြစ် ခွင့်ပြုပေးပါရန် လေးစားစွာဖြင့် ပန်ကြားအပ်ပါတယ်</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။ ပြည်သူ့လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို မှတ်တမ်းတင်ခြင်းဒုတိယ</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒီကနေ့ အစည်းအဝေးမှာ တက်ရောက်ခွင့်ရှိတဲ့ လွှတ်တော်ကိုယ်စားလှယ် ၄၃၁ ဦး၊ ယခင်ကခွင့်ပန်ကြား၍ ခွင့်ပြုထားသူ ၁၂ ဦး၊ ယနေ့ခွင့်ပြုထားသူ ၁ရ ဦးဖြစ်တဲ့အတွက် လွှတ်တော်က ခွင့်ပြုထားသူ စုစုပေါင်း ၂၉ ဦး ဖြစ်ပါတယ်။ ခွင့်မဲ့ပျက်ကွက်သူမရှိပါ။ ယခုလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ ကို လွှတ်တော်ရဲ့ အတည်ပြုချက်ရယူပါမယ်။ ပြည်သူ့လွှတ်တော်ကိုယ်စားလှယ်များ အစည်းအဝေး တက်ရောက်မှု အခြေအနေတင်ပြချက်ကို အတည်ပြုမှတ်တမ်းတင်ရန် လွှတ်တော်က သဘောတူ ပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">လွှတ်တော်ကသဘောတူတဲ့အတွက် ကိုယ်စားလှယ်များ အစည်းအဝေးတက်ရောက်မှုအခြေအနေကို အတည်ပြုမှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</preface>
<discussion>
<section value="Committee">
<title>ပြည်သူ့လွှတ်တော်ကော်မတီများတွင် ကော်မတီအဖွဲ့ဝင်များ အစားထိုးလဲလှယ် ဖွဲ့စည်းခြင်းနှင့်စပ်လျဉ်း၍ လွှတ်တော်၏ အတည်ပြုချက်ရယူခြင်း</title>
<speech type="speaker">အစီအစဉ်(၅)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်သူ့လွှတ်တော်က ဖွဲ့စည်းထားသော နိုင်ငံတကာဆက်ဆံရေးကော်မတီမှအဖွဲ့ဝင် ဗိုလ်မှူးချုပ် ဇော်ဝင်းအစား ဗိုလ်မှူးချုပ်ဝင်းမိုးအားလည်းကောင်း၊ နိုင်ငံသားများ၏မူလအခွင့်အရေးဆိုင်ရာ ကော်မတီမှ အဖွဲ့ဝင် ဗိုလ်မှူးကြီးစိုးလွင်အစား ဗိုလ်မှူးချုပ်ဇော်ဝင်းအားလည်းကောင်း၊ လျှပ်စစ်နှင့် စွမ်းအင်ဖွံ့ဖြိုးတိုးတက်ရေးကော်မတီမှ အဖွဲ့ဝင်ဗိုလ်မှူးကြီးခင်မောင်ထွန်းအစား ဗိုလ်မှူးချုပ် တက်ထွန်းအောင်အားလည်းကောင်း၊ ပြည်သူ့ရေးရာစီမံခန့်ခွဲမှုကော်မတီမှ အဖွဲ့ဝင်ဗိုလ်မှူးကြီး စိုးဝင်းအစား ဗိုလ်မှူးချုပ်အောင်ဇော်လှိုင်အားလည်းကောင်း အစားထိုးလဲလှယ်ဖွဲ့စည်းမှာ ဖြစ်ပါတယ်။ တင်ပြတဲ့ကော်မတီအဖွဲ့ဝင်များ အစားထိုးလဲလှယ်ဖွဲ့စည်းခြင်းကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">လွှတ်တော်ကသဘောတူတဲ့အတွက် ကော်မတီအဖွဲ့ဝင်များ အစားထိုး လဲလှယ်ခြင်းကို အတည်ပြုကြောင်း ကြေညာပါတယ်။</speech>
</section>
<section value="QA">
<title>ကြယ်ပွင့်ပြထားသည့်မေးခွန်းများကို လွှတ်တော်ကိုယ်စားလှယ်များကမေးမြန်းခြင်းနှင့် သက်ဆိုင်ရာပြည်ထောင်စုအဆင့်အဖွဲ့အစည်းဝင်များက ဖြေကြားခြင်း ဒုတိယ</title>
<speech type="speaker">လွှတ်တော်ကိုယ်စားလှယ်များခင်ဗျား။ အစီအစဉ်(၆)ဖြစ်ပါတယ်။ မေးခွန်းများမေးမြန်း၊ ဖြေကြားခြင်းအစီအစဉ်စတင်ဆောင်ရွက်ပါမယ်။</speech>
<Q-A>
<title>တွံတေးမြို့နယ်အတွင်းရှိ အမျိုးသမီးများပြုစုစောင့်ရှောက်ရေးဌာနအား အမျိုးသမီးများဘဝ ဖွံ့ဖြိုး တိုးတက်မှုဆိုင်ရာသင်တန်းကျောင်းတစ်ခုအဖြစ်သို့ ပြောင်းလဲဖွင့်လှစ်ပေးရန် အစီအစဉ်ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ တွံတေးမဲဆန္ဒနယ်မှ ဦးမြင့်လွင် မေးမြန်းဖို့ဖြစ်ပါတယ်။</speech>
<speech><mp id="1551">ဦးမြင့်လွင်(တွံတေးမဲဆန္ဒနယ်)</mp>အားလုံးမင်္ဂလာပါ။ ကျွန်တော်ကတော့ ရန်ကုန် တိုင်းဒေသကြီး၊ တွံတေးမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးမြင့်လွင် ဖြစ်ပါတယ်။ လေးစားအပ်ပါတဲ့ ပြည်သူ့လွှတ်တော် ဒုတိယဥက္ကဋ္ဌကြီးခင်ဗျား။ ၂၀၀၀ ပြည့်နှစ်မှာ ကျင်းပပြုလုပ် ခဲ့တဲ့ အမျိုးသားကျန်းမာရေးကော်မတီရဲ့ အထူးအစည်းအဝေးမှာ ကော်မတီဥက္ကဋ္ဌ၏လမ်းညွှန်ချက် အရ HIV AIDS ရောဂါရှိတဲ့အကျဉ်းသူတွေကို ပြုစုစောင့်ရှောက်ပေးရန်ရည်ရွယ်ချက်နဲ့ လူမှုဝန်ထမ်း ကယ်ဆယ်ရေးနှင့် ပြန်လည်နေရာချထားရေးဦးစီးဌာနရယ်၊ ကျန်းမာရေးနှင့် အားကစားဦးစီးဌာန ရယ်၊ အကျဉ်းဦးစီးဌာနရယ် ဌာနသုံးခုပေါင်းပြီးတော့ အမျိုးသမီးများပြုစုစောင့်ရှောက်ရေးဌာန အမည်နဲ့ ရန်ကုန်တိုင်းဒေသကြီး၊ တွံတေးမြို့နယ်၊ အလံအုပ်ကျေးရွာ ကျိုက်ဖူးကျိုက်ပါဘုရားလမ်း ပေါ်မှာ အကျဉ်းဦးစီးဌာနကပေးပို့တဲ့ အကျဉ်းသူ ၂၅ ဦးနဲ့ ကျွန်တော်တို့ ၅-၁၀-၂၀၀၂ ရက်နေ့မှာ စတင်ဖွင့်လှစ်ခဲ့ပါတယ်။ အဲဒီဌာနက အကျဉ်းကျ HIV ရှိတဲ့အမျိုးသမီးတွေ၊ အကျဉ်းသူတွေရဲ့ ကျန်းမာပျော်ရွှင်ရေး၊ ဘဝဖွံ့ဖြိုးတိုးတက်ရေးကိုဦးတည်ပြီးတော့ သူတို့လက်ခံစောင့်ရှောက်ပေးခဲ့ တာ။ တချို့ကာလတွေမှာဆိုရင် အကျဉ်းသူ ၂၅၀ လောက်အထိကို စောင့်ရှောက်ပေးခဲ့တဲ့ကာလ တွေလည်းရှိခဲ့ပါတယ်။ ဒါပေမဲ့ အခုနှစ် ၂၀ နီးပါးကြာသွားတဲ့အခါမှာတော့ အဲဒီဌာနမှာစောင့်ရှောက် ပေးနေတဲ့ အမျိုးသမီးတွေရဲ့ အရေအတွက်က သုံးယောက်ပဲရှိပါတော့တယ်။ သူတို့ကလည်း ရန်ကုန်မြို့ အမျိုးသမီးသက်မွေးပညာသင်တန်းကျောင်းကနေပြီးတော့ ပို့ထားတဲ့အမျိုးသမီးလေး တွေဖြစ်ပါတယ်။ ၁၇-၆-၂၀၁၆ ရက်နေ့ကစပြီးတော့ အကျဉ်းဦးစီးဌာနကလည်း HIV လူနာရှင် အကျဉ်းသူတွေကိုပေးပို့တဲ့အခြေအနေ မရှိတော့ပါဘူး။ အဲဒီတော့ လောလောဆယ်မှာ အဲဒီစခန်းမှာ တော့ ဝန်ထမ်းက ၂၀ ယောက်လောက်ရှိပါတယ်။ သူတို့ရဲ့ပင်မတာဝန်ကတော့ သင်တန်းသူတွေရဲ့ ကျန်းမာပျော်ရွှင်ရေး၊ ဘဝအာမခံချက်ရှိရေးဖြစ်ပေမဲ့ လောလောဆယ်မှာ အကျဉ်းသူကသုံးယောက်ပဲ ရှိပါတယ်။ အဲဒီတော့ တခြားလူမှုရေးနှင့်ပတ်သက်တဲ့ကိစ္စတွေ ဝိုင်းဝန်းစောင့်ရှောက်ပေးနေပါတယ်။ ကျွန်တော့်ရဲ့ မေးခွန်းကို ပိုပြီးတော့ ထင်ရှားပေါ်လွင်စေဖို့အတွက် Power Point ကိုအသုံးပြုခွင့် ပေးပါခင်ဗျား။ ဒါကတော့ တွံတေးမြို့နယ်၊ အလံအုပ်ကျေးရွာ ကျိုက်ဖူးကျိုက်ပါဘုရားလမ်းပေါ်မှာရှိတဲ့ အမျိုးသမီးပြုစုစောင့်ရှောက်ရေးဌာန ဖြစ်ပါတယ်။ ဒါကတော့ အဲဒီဌာနက ဝန်ထမ်းတွေနဲ့ ကျွန်တော် တွေ့ဆုံပြီးတော့ ဆွေးနွေးနေတာပဲဖြစ်ပါတယ်။ ဒါကတော့ အဲဒီဌာနကြီးက ဧက ၃၀ ကျော်ရှိပါ တယ်။ အဲဒီထဲမှာရှိတဲ့ အဆောက်အအုံတွေရဲ့ အနေအထားတွေ ဖြစ်ပါတယ်။ ဆက်ပြီးတော့ပြပေး အဆောက်အအုံတွေရဲ့ အနေအထားက ပုံမှာမြင်ရတဲ့အတိုင်းပါပဲ။ လူကသုံးယောက်ပဲ ရှိတော့တယ်ဆိုတဲ့အခါကျတော့ တော်တော့ကိုယိုယွင်းနေတဲ့အနေအထားရှိပါတယ်။ တချို့ဟာတွေ လည်း နာဂစ်မုန်တိုင်းနဲ့မိသွားတဲ့အခါကျတော့ ပြိုလဲပြီးတော့ ပြန်ပြီးတော့ပြုပြင်စောင့်ရှောက် နိုင်တဲ့အနေအထားမရှိပါဘူး။ တချို့ကျရင် ဒါဘုရားခန်းတွေ၊ ထမင်းစားဆောင်တွေ၊ သင်တန်း ဆောင်တွေ၊ ကားဂိုဒေါင်တွေပါ။ ဒါတွေလည်း ဒီတိုင်းပစ်ထားရတဲ့အနေအထားရှိပါတယ်။ တစ်ချိန် တုန်းကတော့ စည်ကားခဲ့တယ်။ အခုတော့ တောကြီးမျက်မည်းထဲမှာ ချိနဲ့နဲ့ဖြစ်နေပါပြီ။ ဝန်ထမ်း အိမ်ရာတွေကလည်း သစ်ပင်ချုံနွယ်ပိတ်ပေါင်းတွေနဲ့ပိတ်ပြီးတော့ ဒီလိုအနေအထားကို မြင်နေရတာ ဖြစ်ပါတယ်။ ဒါကတော့ မီးစက်ပါ။ မီးစက်ကတော့ တစ်ခါတလေပဲသုံးတဲ့အနေအထားရှိပါတယ်။ ဆက်ပြီးတော့ပြပေးပါ။ ဒါကတော့ ဝန်ထမ်းတွေရဲ့ အိမ်ရာပါ။ ဒါကတော့ ဘယ်သူမှလည်း သွားတာ၊ သုံးတာလည်းမရှိတော့တဲ့အခါကျတော့ ချုံနွယ်ပိတ်ပေါင်းထဲမှာ ပစ်ထားတဲ့အဆောက်အအုံတစ်ခု ဖြစ်ပါတယ်။ ဒါကလည်း သင်တန်းသူတွေရဲ့ အရင်တုန်းက သင်တန်းခန်းမ၊ ထမင်းစားခန်းမတွေပါ။ ဒါကတော့ အရင်တုန်းကဆေးရုံပါ။ အခုတော့ ဒီတိုင်းပဲပစ်ထားရတာကြာပါပြီ။ ကျေးဇူးတင်ပါတယ်။ အဲဒီတော့ ဒီလို ကျွန်တော်တို့နိုင်ငံမှာ အခုလောလောဆယ်မှာဆိုလို့ရှိရင် ပြန်လည်ထူထောင် နေရတဲ့အနေအထားပါ။ အဲဒီတော့ ပြန်ပြီးတော့ အရင်းအမြစ်တွေကလည်း ရှားပါးနေတဲ့ အနေအထား ဖြစ်ပါတယ်။ တချို့နေရာတွေမှာဆိုလို့ရှိရင် ရှားပါးတဲ့အနေအထားတွေ ရှိပါတယ်။ ကျွန်တော်တို့က ဒီလိုရည်ရွယ်ချက်ကောင်းကောင်းနဲ့လုပ်ခဲ့ပေမဲ့ အခုအခြေအနေမှာတော့ ခေတ်ကာလအခြေအနေနဲ့ လိုက်လျောညီထွေမှုမရှိတော့တဲ့အနေအထားကို ဖြစ်နေပါတယ်။ သင်တန်းသူက သုံးယောက်ပဲရှိတယ်။ ဝန်ထမ်းက ၂၀ လောက်ရှိတယ်။ ဘာမှဒီဌာနကို ပြန်ပြီးတော့ လုပ်ဖို့အခြေအနေက မရှိတော့ဘူး။ ဒါကြောင့်မို့လို့ ဒါကို အမျိုးသမီးတွေဘဝ ဖွံ့ဖြိုးတိုးတက်ရေး အတွက် ဒေသတွင်း ရန်ကုန်တောင်ပိုင်းခရိုင်ပဲဖြစ်ဖြစ်၊ တစ်ပြည်လုံးကပဲဖြစ်ဖြစ် အမျိုးသမီးတွေဘဝ ဖွံ့ဖြိုးတိုးတက်ရေးအတွက် သက်မွေးပညာသင်တန်းကျောင်းမျိုးအဖြစ်ကို ပြောင်းလဲပြီးတော့ ဖွင့်ပေးဖို့အတွက် အစီအစဉ်ရှိ/မရှိကို ကျွန်တော် ပြည်သူ့လွှတ်တော်ဒုတိယဥက္ကဋ္ဌကြီးမှတစ်ဆင့် မေးမြန်းအပ်ပါတယ်။ အားလုံးကိုကျေးဇူးတင်ပါတယ်။</speech>
<speech type="speaker">လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေးဝန်ကြီး ဌာနက ဖြေကြားရန် ဖြစ်ပါတယ်။</speech>
<speech><agency id="30">ဦးစိုးအောင်(ဒုတိယဝန်ကြီး၊ လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေး ဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဒုတိယဥက္ကဋ္ဌကြီးနှင့် ပြည်သူ့ လွှတ်တော်ကိုယ်စားလှယ်များ၊ တက်ရောက်လေ့လာကြသော ဧည့်သည်တော်များအားလုံး ကိုယ်စိတ်နှစ်ဖြာ ကျန်းမာချမ်းသာကြပါစေကြောင်း ဦးစွာဆုမွန်ကောင်းတောင်းအပ်ပါတယ်။ ကျွန်တော်ကတော့ လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေးဝန်ကြီးဌာနမှ ဒုတိယဝန်ကြီး ဦးစိုးအောင် ဖြစ်ပါတယ်။ ဒုတိယအကြိမ် ပြည်သူ့လွှတ်တော် (၁၄)ကြိမ်မြောက်ပုံမှန် အစည်းအဝေးမှ (၁၅)ကြိမ်မြောက်ပုံမှန်အစည်းအဝေးထိ ဆက်လက်ထားရှိတဲ့ရန်ကုန်တိုင်းဒေသကြီး၊ တွံတေးမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးမြင့်လွင်ရဲ့ တွံတေးမြို့နယ်အတွင်းရှိ အမျိုးသမီးများပြုစုစောင့်ရှောက်ရေးဌာနအား အမျိုးသမီးများဘဝဖွံ့ဖြိုးတိုးတက်မှုဆိုင်ရာသင်တန်း ကျောင်းတစ်ခုအဖြစ်သို့ ပြောင်းလဲဖွင့်လှစ်ပေးရန် အစီအစဉ်ရှိ/မရှိသိရှိလိုခြင်းမေးခွန်းနှင့် စပ်လျဉ်း ပြီး ရှင်းလင်းဖြေကြားသွားမှာဖြစ်ပါတယ်။ ဒုတိယဥက္ကဋ္ဌကြီးခင်ဗျား။ Power Point အသုံးပြုခွင့်ပြုနိုင်ပါရန် တင်ပြအပ်ပါတယ်။ လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေးဝန်ကြီးဌာန၊ လူမှုဝန်ထမ်းဦးစီးဌာနရဲ့ လုပ်ငန်းတာဝန်ကြီး(၇)ရပ်မှာ တစ်ခုအပါအဝင်ဖြစ်တဲ့ အမျိုးသမီးဖွံ့ ဖြိုးတိုးတက်ရေးလုပ်ငန်းအား ဆောင်ရွက်လျက်ရှိရာမှာ ရန်ကုန်တိုင်းဒေသကြီးအတွင်း ဗဟန်းမြို့နယ်မှ အမျိုးသမီးသက်/မွေး အတတ်ပညာသင်ကျောင်းတစ်ကျောင်း၊ အမျိုးသမီးများဖွံ့ဖြိုးတိုးတက်ရေးဌာနတစ်ခု၊ အိမ်တွင်းမှု သက်မွေးလုပ်ငန်းပညာသင်ကျောင်းတစ်ကျောင်းနှင့် တွံတေးမြို့နယ်မှာ အမျိုးသမီးများပြုစု စောင့်ရှောက်ရေးဌာနတစ်ခုဖွင့်လှစ်ပြီး လုပ်ငန်းများကို အကောင်အထည်ဖော်ဆောင်ရွက်လျက်ရှိပါ တယ်။ လွှတ်တော်ကိုယ်စားလှယ်ကြီးမေးမြန်းတဲ့ အမျိုးသမီးများပြုစုစောင့်ရှောက်ရေးဌာန (တွံတေး)မှာ အကျဉ်းဦးစီးဌာနက လွှဲပြောင်းပေးပို့လာတဲ့ HIV ရောဂါပိုးရှိသူ အကျဉ်းကျအမျိုးသမီး တွေကို လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေးဦးစီးဌာန၊ အကျဉ်းဦးစီးဌာနနှင့် ကျန်းမာရေးနှင့် အားကစားဝန်ကြီးဌာနတို့ပူးပေါင်း၍ လက်ခံစောင့်ရှောက်တဲ့နေရာဖြစ်ပြီး ကျောင်းရှိလက်ခံနိုင်တဲ့ဦးရေက ၁၀၀ ဦးညံ့ဖြစ်ပါတယ်။ ကိုယ်စားလှယ်ကြီးဆွေးနွေးထားတဲ့အတိုင်း ပါပဲ။ လက်ရှိမှာ အကျဉ်းဦးစီးဌာနကနေပြီးတော့မှ အဆိုပါ HIV ရောဂါပိုးရှိတဲ့ အကျဉ်းကျအမျိုးသမီး တွေ ပေးပို့မှုမရှိတော့ဘဲနဲ့ လက်ရှိမှာတော့ အမျိုးသမီးသက်/မွေးအတတ်ပညာသင်ကျောင်းက HIV ရောဂါပိုးရှိပြီးတော့မှ ၂၀၁၇-၂၀၁၈ ဘဏ္ဍာရေးနှစ်က ပို့အပ်လာတဲ့ကျောင်းသူသုံးဦးကိုသာ လက်ခံ စောင့်ရှောက်ထားပါတယ်။ ကျောင်းသူများရဲ့ စားဝတ်နေရေးဖြည့်ဆည်းပေးခြင်း၊ ကျန်းမာရေး စောင့်ရှောက်မှုပေးခြင်း၊ “အ”သုံးလုံးပညာနှင့် အသက်မွေးဝမ်းကျောင်းပညာများသင်ကြားပေးခြင်း၊ နှစ်သိမ့်ဆွေးနွေးပညာပေးခြင်း၊ လူ့အသိုင်းအဝိုင်းအတွင်းဝင်ဆံ့နိုင်စေရန် စိတ်ဓာတ်ပိုင်းဆိုင်ရာ ပြုပြင်ခြင်းလုပ်ငန်းများ ဆောင်ရွက်လျက်ရှိပါတယ်။ ဒီဌာနမှာ ဖွဲ့စည်းပုံအရခန့်အပ်ပြီးဝန်ထမ်း ၁ရ ဦးရှိသော်လည်း အခြားကျောင်းများသို့ တွဲဖက်တာဝန်ချထားတဲ့ဝန်ထမ်း ၁၀ ဦးရှိတဲ့အတွက် လက်ရှိမှာ ဝန်ထမ်း (၇)ဦးနှင့် သူတို့ရဲ့ မူလ တာဝန်အပြင်ကို တွံတေးမြို့နယ်၊ ဆိပ်ကြီးခနောင်တိုမြို့နယ်နဲ့ ကွမ်းခြံကုန်းမြို့နယ်တွေမှာ ဦးစီး ဌာနရဲ့ လုပ်ငန်းတာဝန်များကို ဆောင်ရွက်လျက်ရှိပါတယ်။ အဆိုပါအမျိုးသမီးများ ပြုစုစောင့်ရှောက် ရေးဌာန(တွံတေး)ကို အခုအခါမှာ ကျွန်တော်တို့ဝန်ကြီးဌာနက ရေးဆွဲလျက်ရှိတဲ့ ပြည့်တန်ဆာ ဆိုင်ရာဥပဒေမှာ ပါဝင်တဲ့ လိင်လုပ်သားများနှင့်ပတ်သက်၍ ပြုစုစောင့်ရှောက်ရေးဌာနအသစ်တစ်ခု အနေနဲ့ ပြောင်းလဲဖွင့်လှစ်ရန် လျာထားစီစဉ်လျက်ရှိပါတယ်။ လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေးဦးစီးဌာနအနေနဲ့ ၁၉၄၉ ခုနှစ်၊ ပြည့်တန်ဆာနှိပ်ကွပ်ရေးအက်ဥပဒေကို ပြည့်တန်ဆာဆိုင်ရာဥပဒေအဖြစ် ဆက်စပ်ဌာနအဖွဲ့အစည်းများနဲ့ပူးပေါင်းပြင်ဆင်ရေးဆွဲလျက် ရှိရာမှာ ဥပဒေမူကြမ်းမှာ ဥပဒေပါပြဋ္ဌာန်းချက်အရ လိင်လုပ်သားများရဲ့ လူမှုဘဝရပ်တည်နိုင်ရေး စိတ်ပိုင်း၊ ရုပ်ပိုင်းပြန်လည်ထူထောင်ပေးခြင်း၊ အသက်မွေးဝမ်းကျောင်းပညာသင်ကြားပေးခြင်း၊ ပညာရေး၊ ကျန်းမာရေး၊ ဥပဒေရေးရာဝန်ဆောင်မှုများ လက်လှမ်းမီရရှိစေရန် ချိတ်ဆက်ဆောင်ရွက် ပေးခြင်းတို့ကို သင်တန်းကျောင်းဖွင့်လှစ်ဆောင်ရွက်ပေးရန် ဆိုပြီးတော့မှ ကျွန်တော်တို့ ထည့်သွင်း ရေးဆွဲထားပါတယ်။ သို့ဖြစ်ပါ၍ အဆိုပါဥပဒေအတည်ပြုပြဋ္ဌာန်းပြီးပါက လွှတ်တော်ကိုယ်စားလှယ် ကြီး မေးမြန်းထားသော အမျိုးသမီးများပြုစုစောင့်ရှောက်ရေးဌာန(တွံတေး)ကို အဆိုပါအမျိုးသမီး များရဲ့ ဘဝရပ်တည်ရေးနှင့် ဖွံ့ဖြိုးတိုးတက်ရေးအတွက် ပြောင်းလဲစောင့်ရှောက်၍ အသက်မွေး ဝမ်းကျောင်းနှင့် ပြန်လည်ထူထောင်ရေးသင်တန်းများ ဖွင့်လှစ်သွားရန် လျာထားစီစဉ်ထား ရှိပါကြောင်း ဒုတိယဥက္ကဋ္ဌကြီးမှတစ်ဆင့် ရှင်းလင်းဖြေကြားအပ်ပါတယ်။ ကျေးဇူးတင်ပါတယ် ခင်ဗျား။</speech>
<speech type="speaker">လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေးဝန်ကြီး ဌာန ဒုတိယဝန်ကြီး ပြန်လည်ထွက်ခွာနိုင်ပါပြီ။</speech>
</Q-A>
<Q-A>
<title>မတူပီ-ပလက်ဝကားလမ်းမှ ကျန်ရှိသော (၃၁)မိုင်လမ်းပိုင်းအား ကျောက်ချောလမ်းအဖြစ် အဆင့် မြှင့်တင်ဆောင်ရွက်ပေးရန်အစီအစဉ်ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ပလက်ဝမဲဆန္ဒနယ်မှ ဦးစိန်အောင် မေးမြန်းဖို့ဖြစ်ပါတယ်။</speech>
<speech><mp id="1384">ဦးစိန်အောင်(ပလက်ဝမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဒုတိယဥက္ကဋ္ဌကြီးနှင့် အားလုံးပဲမင်္ဂလာပါ။ ကျွန်တော်ကတော့ ချင်းပြည်နယ်၊ ပလက်ဝမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးစိန်အောင် ဖြစ်ပါတယ်။ ကျွန်တော့်အနေဖြင့် မတူပီ-ပလက်ဝ ကားလမ်းမှ ကျန်ရှိတဲ့ မြေသားလမ်း(၃၁)မိုင်ကို ရာသီမရွေးသွားလာနိုင်သော ကျောက်ချောလမ်း အဖြစ် အဆင့်မြှင့်တင်ဆောင်ရွက်ပေးရန်အစီအစဉ်ရှိ/မရှိ မေးမြန်းမှာဖြစ်ပါတယ်။ ဒုတိယဥက္ကဋ္ဌကြီး ခင်ဗျား။ ကျွန်တော်တို့ ချင်းပြည်နယ်ဟာ တောင်ကုန်းတောင်တန်းတွေပေါများတဲ့အတွက် တစ်နေရာမှ တစ်နေရာ ရာသီမရွေးဆက်သွယ်သွားလာနိုင်ဖို့ ယနေ့အထိ အလွန်ခက်ခဲနေဆဲ ဖြစ်ပါတယ်။ အထူး သဖြင့် ကျွန်တော့်ရဲ့ မဲဆန္ဒနယ်ဖြစ်တဲ့ ပလက်ဝမြို့နယ်ဟာ မြို့နယ်အတွင်း တစ်နေရာမှတစ်နေရာသို့ ဆက်သွယ်သွားလာတဲ့အခါမှာသော်လည်းကောင်း၊ မိမိတို့ချင်းပြည်နယ်အတွင်းရှိ အခြားမြို့နယ် များနှင့် ပြည်မဒေသများသို့ ဆက်သွယ်သွားလာတဲ့အခါမှာသော်လည်းကောင်း အင်မတန်မှခက်ခဲတဲ့ အခြေအနေမှာရှိပါတယ်။ ဥပမာအားဖြင့်တင်ပြရရင် ပလက်ဝမြို့နယ်မှ လွှတ်တော်ကိုယ်စားလှယ် များအပါအဝင် ဌာနဆိုင်ရာဝန်ထမ်းများနှင့် ဒေသခံပြည်သူများအနေဖြင့် ပလက်ဝမြို့မှ မိမိတို့ ချင်းပြည်နယ်ရဲ့ မြို့တော် ဟားခါးမြို့ကိုသွားမယ်ဆိုရင် ပုံမှန်အားဖြင့် ပလက်ဝ-ကျောက်တော်စစ်တွေ၊ စစ်တွေ-ရန်ကုန်-နေပြည်တော် ထိုမှတစ်ဆင့် မန္တလေး-ဂန့်ဂေါ-ဟားခါး စသည်ဖြင့် အဆင့်ဆင့်ဖြတ်သန်းသွားလာကြရပါတယ်။ နောက်လမ်းကြောင်း တစ်ခုကတော့ ပလက်ဝ ကျောက်တော်၊ ကျောက်တော်မှအမ်းမြို့ကိုဖြတ်ပြီးတော့ နေပြည်တော်-မန္တလေး-ဂန့်ဂေါ- ဟားခါး စတဲ့ လမ်းကြောင်းအတိုင်း သွားလာကြရတဲ့အခြေအနေဖြစ်ပါတယ်။ ဒုတိယဥက္ကဋ္ဌကြီးခင်ဗျား။ ယခုအခါ ချင်းပြည်နယ်အစိုးရအဖွဲ့ အနေနဲ့ ပြည်နယ်အတွင်း တစ်နေရာမှတစ်နေရာ အဆင်ပြေစွာ ဆက်သွယ်သွားလာနိုင်အောင် ချင်းပြည်နယ်မြောက်ပိုင်းအစွန် ဆုံး ကျီခါးမြို့မှ တောင်ပိုင်းအစွန်ဆုံး ပလက်ဝမြို့အထိ ကားလမ်းဖောက်လုပ်ရန် ဆောင်ရွက်လျက် ရှိပါတယ်။ အဆိုပါလမ်းကြောင်းမှ မတူပီ-ပလက်ဝလမ်းဟာ မိုင်(၁၃၀)ကျော် ရှည်လျားပြီးတော့ မင်းတပ်ခရိုင်လမ်းဦးစီးမှ(၂၇/၃)မိုင် လမ်းအထူးအဖွဲ့ ၁၂ မှ (၃၂/၄)မိုင် စုစုပေါင်း (၅၉/၇)မိုင် ကတ္တရာလမ်း၊ ကွန်ကရစ်လမ်း၊ ကျောက်ချောလမ်းစသဖြင့် အပိုင်းလိုက် အသီးသီးတာဝန်ယူ ဆောင်ရွက်ခဲ့ပြီးတော့ ၂၀၁၉-၂၀၂၀ ဘဏ္ဍာရေးနှစ်မှာ ချင်းပြည်နယ်အစိုးရအဖွဲ့ရန်ပုံငွေဖြင့် ကျောက်ချောလမ်း(၄၀)မိုင်ကို ဆောင်ရွက်ရန်လျာထားပြီးဖြစ်တဲ့အတွက် နောက်ထပ်ကျောက်ချော လမ်းဆောင်ရွက်ရန် (၃၁)မိုင်ကျန်ရှိနေသေးကြောင်း သိရှိရပါတယ်။ ဒုတိယဥက္ကဋ္ဌကြီးခင်ဗျား။ မတူပီမြို့ဟာ ယခုအခါ ခရိုင်အဆင့်ရုံးစိုက်ရာမြို့ဖြစ်လာတဲ့အတွက် ပလက်ဝမြို့မှ ဌာနဆိုင်ရာ ဝန်ထမ်းများနှင့် ပြည်သူတွေဟာ မတူပီမြို့နှင့်ဆက်သွယ်သွားလာဖို့ ယခင်ထက် ပိုမိုလိုအပ်လာတဲ့ အခြေအနေဖြစ်သည့်အပြင် မတူပီမြို့မှတစ်ဆင့် ဟားခါးမြို့နှင့် အခြားမြို့များသို့လည်း ချိတ်ဆက် သွားလာနိုင်မှာ ဖြစ်ပါတယ်။ သို့ဖြစ်ပါ၍ ပလက်ဝမြို့နယ်မှ ဒေသခံပြည်သူများနှင့် ဌာနဆိုင်ရာ ဝန်ထမ်းများ မတူပီမြို့နှင့် ထိုမှတစ်ဆင့် ပြည်နယ်အတွင်း အခြားမြို့နယ်များသို့ အဆင်ပြေစွာ ဆက်သွယ်သွားလာနိုင်ရန်အတွက် မတူပီ-ပလက်ဝကားလမ်းမှ ကျန်ရှိသော မြေသားလမ်း(၃၁)မိုင် လမ်းပိုင်းအား ရာသီမရွေးသွားလာနိုင်သော ကျောက်ချောလမ်းအဖြစ် အဆင့်မြှင့်တင်ဆောင်ရွက် ပေးရန် အစီအစဉ်ရှိ/မရှိကို မဲဆန္ဒရှင်ပြည်သူများကိုယ်စား ဒုတိယဥက္ကဋ္ဌကြီးမှတစ်ဆင့် လေးစားစွာ မေးမြန်းအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<speech type="speaker">ဆောက်လုပ်ရေးဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="14">ဒေါက်တာကျော်လင်း(ဒုတိယဝန်ကြီး၊ ဆောက်လုပ်ရေးဝန်ကြီးဌာန)</agency>လေးစားအပ် ပါသော ပြည်သူ့လွှတ်တော်ဒုတိယဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ဖိတ်ကြား ထားသော ဧည့်သည်တော်များအားလုံး မင်္ဂလာအပေါင်းနှင့်ပြည့်စုံကြပါစေလို့ ဆုမွန်ကောင်း တောင်းရင်း နှုတ်ခွန်းဆက်သအပ်ပါတယ်။ ကျွန်တော်ကတော့ ဆောက်လုပ်ရေးဝန်ကြီးဌာန ဒုတိယ ဝန်ကြီး ဒေါက်တာကျော်လင်း ဖြစ်ပါတယ်။ ကျွန်တော့်အနေဖြင့် ချင်းပြည်နယ်၊ ပလက်ဝမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးစိန်အောင် မေးမြန်းထားတဲ့ ချင်းပြည်နယ်၊ မတူပီ-ပလက်ဝ ကားလမ်းမှ ကျန်ရှိသော (၃၁)မိုင်လမ်းပိုင်းအား ကျောက်ချောလမ်းအဖြစ် အဆင့်မြှင့်တင် ဆောင်ရွက်ပေးရန်အစီအစဉ်ရှိ/မရှိသိရှိလိုခြင်းနှင့်စပ်လျဉ်းတဲ့မေးခွန်းအား ရှင်းလင်းဖြေကြားသွား မှာဖြစ်ပါတယ်။ လေးစားအပ်ပါသော ဒုတိယဥက္ကဋ္ဌကြီးခင်ဗျား။ ဒီကနေ့ဟာဆိုလို့ရှိရင် ချင်းအမျိုးသားနေ့ ဖြစ်ပါတယ်။ ကျွန်တော်တို့ ချင်းအမျိုးသားနေ့ကို ဂုဏ်ပြုသောအားဖြင့် ဒီမေးခွန်း ကို ဖြေကြားသွားမှာ ဖြစ်ပါတယ်။ အစိုးရသစ်တက်လာတဲ့ ၂၀၁၆ ခုနှစ်မှာ ဝန်ကြီးဌာနကို လမ်းညွှန်မှု ရှိလာပါတယ်။ ဒီလမ်းညွှန်မှုကတော့ မြန်မာနိုင်ငံရဲ့ အဆင်းရဲဆုံးပြည်နယ်များဖြစ်တဲ့ ချင်းပြည်နယ် နှင့် ရခိုင်ပြည်နယ်တို့ရဲ့ လမ်းပန်းဆက်သွယ်ရေး ဖွံ့ဖြိုးတိုးတက်ရေးအတွက်ကို ဦးစားပေး(၁)အဖြစ် ဆောင်ရွက်ဖို့ လမ်းညွှန်မှုအရ ဝန်ကြီးဌာနအနေနဲ့ ချင်းပြည်နယ်နဲ့ ရခိုင်ပြည်နယ်တို့ရဲ့ လမ်းပန်း ဆက်သွယ်ရေးဖွံ့ဖြိုးတိုးတက်မှုကို ဦးစားပေးပြီး ဆောင်ရွက်ခဲ့ပါတယ်။ အဲဒီထဲကမှ ဒီကနေ့ ကျွန်တော့်အနေဖြင့် ချင်းပြည်နယ်ရဲ့ လမ်းပန်းဆက်သွယ်ရေးကဏ္ဍ ဖွံ့ဖြိုးတိုးတက်ဖို့အတွက် ဆောင်ရွက်ခဲ့မှုများကို အကျဉ်းချုပ်တင်ပြခွင့်ပြုပါခင်ဗျား။ ၂၀၁၆ ခုနှစ် အစိုးရသစ်တက်လာခြင်း မှာပဲ ချင်းပြည်နယ်အစိုးရအဖွဲ့က တင်ပြတောင်းဆိုလာတဲ့ အဓိကအချက်ကတော့ ချင်းပြည်နယ်၊ ဟားခါးမြို့ကနေပြီးတော့ ခုန ကိုယ်စားလှယ်တော်ကြီး ဦးစိန်အောင် ပြောကြားသွားသလိုပါပဲ။ ပလက်ဝကိုသွားမယ်ဆိုရင် သူတို့က ကိုယ့်ပြည်နယ်ထဲမှာပဲ သွားရတဲ့မြို့တစ်မြို့ကို နှစ်ညအိပ်၊ သုံးညအိပ်လောက် သွားရပါတယ်ဆိုပြီးတော့ တင်ပြလာပါတယ်။ ဒီတင်ပြလာတဲ့ တင်ပြချက်က ဟားခါးကနေ ပထမဦးဆုံး မန္တလေးမြို့ကို သွားရပါတယ်။ မန္တလေးမြို့ကမှတစ်ဆင့် ရန်ကုန်မြို့၊ ထိုမှတစ်ဆင့် ရန်ကုန်မြို့ကနေ စစ်တွေမြို့ကိုသွားတာလည်း လေယာဉ်နှင့်သွားရပါတယ်။ ပြီးမှ စစ်တွေမြို့ကနေတစ်ဆင့် ခုနကိုယ်စားလှယ်တော်ကြီးပြောသလို ကျော်တော်ကတစ်ဆင့် ပလက်ဝသွားရတော့ အဲဒီလမ်းကြောင်းကိုသွားဖို့အတွက် သုံးညအိပ် လောက်သွားရတယ်။ နောက်ငွေကြေးကုန်ကျဖို့လည်းအများကြီးဖြစ်တဲ့အတွက် ဒီချင်းပြည်နယ် ထဲမှာပဲ ဟားခါးမြို့ ကနေ ပလက်ဝမြို့အထိသွားဖို့ နံပါတ်(၁)ပါ။ နံပါတ်(၂)က အဲဒီကျီခါး ဆိုတာက အိန္ဒိယနယ်စပ်မြောက်ဘက်အစွန်ဆုံးမြို့ ကျီခါးမြို့အထိလည်း မော်တော်ယာဉ်ဖြင့် ဆေးအနေဖြင့် ချက်မှုကို ဦးစားပေး ချင်းပြည်နယ်အတွက်ကို ဦးစားပေး သွားလို့မရသေးပါဘူး။ အဲဒီမှာ ရှိနေတဲ့ နမ့်စန်ချောင်းတို့ မြစ်ကူး၊ ချောင်းကူးတံတားသုံးစင်း ကျန်နေသေးလို့ ကားနဲ့သွားလို့မရတဲ့ အခြေအနေရှိပါတယ်။ အဲဒီအတွက် တင်ပြလာတဲ့ ပြည်သူ လူထုရဲ့ တင်ပြချက်ကို ကျွန်တော်တို့ဝန်ကြီးဌာနအနေနဲ့ ဒီငါးနှစ်တာကာလအတွင်းမှာ မြောက်ဘက် အစွန်ဆုံး ကျီခါးကနေပြီးတော့ တောင်ဘက်အစွန်ဆုံး ပလက်ဝမြို့အထိ မော်တော်ကားဖြင့် သွားနိုင်အောင် ဆောင်ရွက်ပေးမယ်ဆိုပြီး ကတိပြုခဲ့ပါတယ်။ ဒီကတိပြုခဲ့တဲ့အတိုင်း ဒီနေ့ဆိုရင် ယခင် ကားနဲ့သွားလို့မရတဲ့ ကျီးခါးကို သွားလို့ရအောင်လို့ ကြားမှာရှိနေတဲ့ နမ့်စန်တံတားအပါအဝင် တံတားကြီးသုံးစင်းကို ကွန်ကရစ်တံတားအဖြစ် တည်ဆောက်ပြီးဖြစ်တဲ့အတွက် တီးတိန်မြို့ကနေ ကျီခါးအထိ မော်တော်ကားနှင့်တောက်လျှောက်သွားလို့ရပါပြီ။ အဲဒီထက်ပိုပြီးတော့ တိုးတက် အောင်လုပ်ပေးနိုင်တာက တံတားတင်မက (၈၂)မိုင်အရှည်ရှိတဲ့ ကျီခါး-တွန်းဇံ-တီးတိန်လမ်းကြီး တစ်လမ်းလုံးကို လာမည့် ၂၀၂၀ ခုနှစ်၊ စက်တင်ဘာလ ၃၀ ရက်နေ့ဆိုရင် ကွန်ကရစ်လမ်းနှင့် ကတ္တရာလမ်းအဖြစ် တစ်ပိုင်းလုံးအဆင့်မြှင့်တင်ပေးသွားပြီးဖြစ်မှာ ဖြစ်ပါတယ်။ နောက်ပြီးတော့ အဲဒီကနေဆက်စပ်လာပြီးတော့ တီးတိန်မြို့နဲ့ သိုင်းငင်းကြားလမ်းအပိုင်းက ဒီနှစ် ၂၀၂၀ ခုနှစ် စက်တင်ဘာမကုန်ခင်မှာပဲ လမ်းတစ်ပိုင်းလုံးကို ကွန်ကရစ်လမ်းနှင့် ကတ္တရာလမ်း အဖြစ် အဆင့်မြှင့်တင်ပြီးဖြစ်မှာဖြစ်ပါတယ်။ သိုင်းငင်းနဲ့ဟားခါးကြား (၉၄)မိုင်ပိုင်းကိုတော့ World Bank ရဲ့ ဒေါ်လာသန်း ၁၁၀ နှင့် မြှင့်တင်ဖို့အတွက် ပညာရှင်များ ဆောင်ရွက်လျက်ရှိပါတယ်။ ဟားခါးမြို့မှ မတူပီမြို့ကြား(၁၇၃)မိုင် ရှိပါတယ်။ ဒီအပိုင်းကလည်းပဲ လွန်ခဲ့တဲ့ လေးနှစ်လောက်မှာ မိုးရာသီမှာသွားမရတဲ့ အပိုင်းဖြစ်ပါတယ်။ နွေရာသီမှသွားလို့ရတဲ့အပိုင်း ဟားခါး-မတူပီ (၁၇၃)မိုင် လုံးကိုလည်း အခုဆို နွေ၊ မိုး၊ ဆောင်း သွားလို့ရအောင် အမာခံလမ်းအဖြစ် အဆင့်မြှင့်တင်ပြီး ဖြစ်ပါတယ်။ အခု နောက်ဆုံးကျန်နေတဲ့ ဒီပလက်ဝဆိုတဲ့အပိုင်းသည် အခုဆိုလို့ရှိရင်တော့ ပလက်ဝနှင့် မတူပီ (၁၃၅)မိုင် ရှိပါတယ်။ ဒီအပိုင်းကို ပြီးခဲ့တဲ့သုံးနှစ်တာကာလမှာ မြေသားလမ်း အဖြစ် ပြီးအောင်ဖောက်လုပ်ပေးနိုင်ခဲ့တဲ့အတွက် ဒီနေ့ဆိုရင် မော်တော်ယာဉ်တွေ သွားလာနေပြီ ဖြစ်ပါတယ်။ မြောက်ဘက်အစွန်ဆုံး ကျီခါးကနေ တောင်ဘက်အစွန်ဆုံး ပလက်ဝမြို့ အထိ ဒီနေ့ ဆိုရင် မော်တော်ယာဉ်များ သွားလာနေပါပြီ။ ကျွန်တော်တို့ မိုးတွင်းမှာလည်း သွားနိုင်တဲ့အဆင့် ဖြစ်နေပါပြီ။ ဒီနေ့တောင်းဆိုတာက ကျောက်ချောလမ်းအဖြစ် တစ်လမ်းလုံး (၁၃၅)မိုင်ရှည်ပါတယ်။ မတူပီ-ပလက်ဝ(၁၃၅)မိုင်လုံးကို ကျောက်ချောလမ်းဖြစ်ဖို့အတွက်က (၃၁)မိုင်ပဲကျန်တာ ဖြစ်ပါတယ်။ ဒီအပိုင်းကို ဆောင်ရွက်ပေးဖို့ တောင်းဆိုခြင်းဖြစ်ပါတယ်။ ဒီနေရာမှာ ကျွန်တော်တို့အနေနဲ့ ချင်းပြည်နယ်ထဲမှာပဲ တီးတိန်-ရိဒ်လမ်းဆိုပြီးတော့ အိန္ဒိယနိုင်ငံနှင့် နယ်စပ်ကုန်သွယ်ရေးလမ်းမကြီး ရှိပါတယ်။ ဒီလမ်းကို အိန္ဒိယနိုင်ငံက ဒေါ်လာသန်း ၁၀၀ နှင့် အဆင့်မြှင့်တင်ဖို့ Environmental Clearance ကိစ္စတွေ ဆောင်ရွက်လျက်ရှိပါတယ်။ ဒါပြီးသွားလို့ ရှိရင်တော့ ဒီလမ်းကြီးကို အိန္ဒိယနိုင်ငံရဲ့ အကူအညီဖြင့် အဆင့်မြှင့်တင်သွားပါမယ်။ အိန္ဒိယနိုင်ငံ Grant Aid ဒေါ်လာသန်း ၁၀၀ ဖြင့် ဒီလမ်းကြီးကို အဆင့်မြှင့်တင်ဆောင်ရွက်သွားမှာ ဖြစ်ပါတယ်။ ပြီးရင် ကျွန်တော်တို့က ဒီမြောက်ဘက်ပိုင်းမှာရှိတဲ့ တွန်းဇံမြို့တို့ တီးတိန်မြို့တို့ ကျီခါးတို့က ပြည်သူတွေဟာ မန္တလေးမြို့ကိုလာချင်တယ်ဆိုရင်၊ ရန်ကုန်မြို့ကို လာချင်တယ်ဆိုရင် အရင်ဆုံး သူက ဘယ်ကိုသွားရလဲဆိုရင် သိုင်းငင်းကိုသွား။ သိုင်းဝင်းမှတစ်ဆင့် ကလေးမြို့ကိုဆင်း။ ထိုမှ တစ်ဆင့် မန္တလေးမြို့ကိုသွားတဲ့အခါကျတော့ လမ်းကြောင်းကြီးက အရှည်ကြီးသွားရပါတယ်။ အဲဒီ အတွက် ဒီအစိုးရအသစ် သက်တမ်းသုံးနှစ်အတွင်းမှာပဲ ဒီမြောက်ပိုင်းမှာရှိတဲ့ ပြည်သူလူထုအတွက် အတိုဆုံးဖြတ်လမ်းဖြစ်တဲ့ ကလေးမြို့နားမှာရှိတဲ့ ရာဇဂြိုဟ်ရွာကို ဖြတ်ဖောက်ဖို့ တွန်းဇံမြို့ကနေပြီး တော့ ရာဇဂြိုဟ်လမ်း အခု ကျွန်တော်တို့ လမ်းအကြမ်းပေါက်ပြီး ဖြစ်ပါတယ်။ ဒီလမ်းကြမ်းကို မော်တော်ကားဖြင့်လည်း ဖြတ်မောင်းပြီး စမ်းသပ်ပြီးဖြစ်ပါတယ်။ ဒါကို ကျွန်တော်တို့ လမ်းချော သွားအောင်လို့ ဆက်လက်ဆောင်ရွက်သွားမှာဖြစ်ပါတယ်။ တကယ်လို့သာ ဒီလမ်းကြီးသည် လမ်းချော်သွားပြီဆိုလို့ရှိရင် နောက်ပိုင်းမှာရှိတဲ့ တွန်းဇံ-ကျီခါး-တီးတိန်မြို့က ပြည်သူများသည် အောက်ကိုဆင်းလာခဲ့ပြီးတော့ တစ်ကွေ့တစ်ပတ်ကြီးသွားစရာမလိုတော့ဘဲနဲ့ ဖြတ်လမ်းကသွား လိုက်လို့ ရာဇဂြိုဟ်ရောက်လာလို့ရှိရင် အဲဒီကနေတွင်း မုံရွာ-မန္တလေးတို့ကို ဆင်းလာ နိုင်မှာဖြစ်ပါတယ်။ တစ်ပြိုင်နက်တည်းမှာပဲ ပို့ဆောင်ရေးနှင့်ဆက်သွယ်ရေးဝန်ကြီးဌာနအနေနဲ့ အဲဒီုန်းက တင်ပြခဲ့တာက ချင်းပြည်နယ်အစိုးရအဖွဲ့က တင်ပြတယ်။ ချင်းပြည်နယ်မှာ မီးရထား လမ်းလည်း မရှိပါဘူး။ ဘူတာရုံလည်းမရှိပါဘူး။ သင်္ဘောနှင့်လည်းသွားလို့မရပါဘူး။ လှေ၊ သင်္ဘောလည်း သွားလို့မရတဲ့အနေအထား ဖြစ်ပါတယ်။ နောက်တစ်ခါ လေယာဉ်ကွင်းလည်းမရှိပါဘူး။ ကားလမ်း တစ်ခုတည်းဖြစ်တဲ့အတွက် ကားလမ်းတွေ ဖွံ့ဖြိုးတိုးတက်အောင်လုပ်ပေးပါဆိုပြီးတော့ အဆိုပြု ခဲ့တဲ့အတွက် ကျွန်တော်တို့သည် မော်တော်ကားလမ်းတွေကို ဦးစားပေးဆောင်ရွက်ခဲ့တာဖြစ်ပါတယ်။ အခုဆိုရင်တော့ ပို့ဆောင်ရေးနှင့်ဆက်သွယ်ရေးဝန်ကြီးဌာနက ဆူပုံလေယာဉ်ကွင်းကြီးကို လည်း မကြာခင်မှာ ဖွင့်လှစ်တော့မှာ ဖြစ်ပါတယ်။ ကျွန်တော်တို့ ဖလမ်း-ရိဒ်လမ်းဆိုပြီးတော့ နယ်စပ်ကုန်သွယ်ရေးလမ်းကြီးတစ်လမ်းကိုလည်း အခုသုံးနှစ်တာကာလအတွင်းမှာ မိုးတွင်းကာလ ပါ သွားနိုင်အောင်လို့ အမာခံလမ်းအဆင့်မြှင့်တင်ခဲ့ပြီးဖြစ်ပါတယ်။ စုစုပေါင်း (၆၇)မိုင်လမ်းကြီး တစ်လမ်းလုံးဟာ နွေ၊ မိုး၊ ဆောင်းသွားနိုင်တဲ့ အခြေအနေရောက်ရှိပြီးဖြစ်ပါတယ်။ နောက် ကျွန်တော်တို့အနေနဲ့ အိုက်ကားကတစ်ဆင့် ဟိုဘက်မှာ ရေဇ္ဇာ၊ လိုင်လင်းသဲစသည်ဖြင့် ရေဇ္ဇာ၊ လိုင်လင်းသဲလမ်းကိုလည်း လမ်းပေါက်အောင်ဖောက်ခဲ့ပြီးဖြစ်ပါတယ်။ ကျန်နေတဲ့မြေသားလမ်း တွေကို လာမည့်နှစ်တွေမှာ ကျောက်ချောလမ်းအဖြစ် ဆက်လက်မြှင့်တင်သွားမှာဖြစ်ပါတယ်။ တစ်ပြိုင်နက်အက ချင်းပြည်နယ်အစိုးရနှင့်လည်းသွားလို့မရပါဘူး ဂန့်ဂေါ-အိုက်ကားလမ်းကိုတော့ ရာသီမရွေးသွားလာ နိုင်အောင် ဆောင်ရွက်နိုင်ခဲ့ပြီး ဖြစ်ပါတယ်။ ဒီရေဇာ၊ လိုင်လင်းသဲလမ်း(၅၈)မိုင် ဒီအစိုးရသစ်လက်ထက်မှာ ဖောက်လုပ်နိုင်ခဲ့တဲ့အနက်မှာ ကျန်နေသေးတဲ့ မြေသားလမ်း(၃၃)မိုင် ကျန်ပါတယ်။ ဒီ(၃၃)မိုင်မြေသားလမ်းကိုလည်း လာမည့် နှစ်တွေမှာ ရန်ပုံငွေထည့်ပြီးတော့ လိုင်လင်းသီအထိ ကျောက်ချောလမ်းဖြစ်အောင် ဆောင်ရွက်သွား မှာ ဖြစ်ပါတယ်။ ဂန့်ဂေါ-အိုက်ကားလမ်း(၇၄)မိုင်ကတော့ ရာသီမရွေးသွားလာနိုင်တဲ့လမ်းဖြစ်ပြီး ဖြစ်ပါတယ်။ ကျွန်တော်တို့အနေနဲ့ ဒီနေရာမှာ ဟားခါးကနေပြီးတော့ ဆိုင်ဆီခြောက်အထိ လမ်းရှိပါတယ်။ ဟားခါး-ဆိုင်ဆီခြောက်ကလည်း အိန္ဒိယနယ်စပ်အထိ ရောက်ရှိတဲ့လမ်းမကြီးဖြစ်ပါတယ်။ ဒီ ဟားခါး-ဆိုင်ဆီခြောက်လမ်း(၆၅)မိုင် အရှည်ရှိတဲ့။</speech>
<speech type="speaker">ဒုတိယဝန်ကြီးခင်ဗျား။ မေးတဲ့ဥစ္စာကတော့ မတူပီနဲ့ ပလက်ဝ လမ်းကြောင်းပိုင်း မေးနေတာပါ။ နောက် အဲဒီဟာကို တိုက်ရိုက်ဖြေပေးနိုင်တယ်ဆိုရင် တိုက်ရိုက် တစ်ပြည်နယ်လုံးပြောနေမယ်ဆိုရင်တော့ ပြီးနိုင်မှာမဟုတ်ပါဘူး။ တော်တော်ကြာနေပါတယ်။ အဲဒါကြောင့် ကျွန်တော်တို့ကို ဖြစ်နိုင်ရင်တိုက်ရိုက်ပြောပေးဖို့ မေတ္တာ ရပ်ခံပါတယ်။</speech>
<speech><agency id="14">ဒေါက်တာကျော်လင်း(ဒုတိယဝန်ကြီး၊ ဆောက်လုပ်ရေးဝန်ကြီးဌာန)</agency>အခုတင်ပြ လာတဲ့ မေးခွန်းမေးလာတဲ့ ဒီဆမီးနဲ့ ပလက်ဝ-မတူပီလမ်း(၁၃၅)မိုင်မှာ (၃၁)မိုင်ကျန်ရှိပါတယ် ခင်ဗျား။ (၃၁)ကျန်ရှိနေတဲ့နေရာသည် ပွေလီကနေပြီးတော့ ဆမီးအထိ (၃၁)မိုင်ကျန်ရှိတဲ့အပိုင်းရှိပါ တယ်။ အဲဒီအပိုင်းကို လာမည့် ၂၀၂၀-၂၀၂၁ ဘဏ္ဍာရေးနှစ်ကစပြီးတော့ ရန်ပုံငွေများထည့်သွင်းပြီး တော့ ရန်ပုံငွေရရှိမှုအပေါ်မူတည်၍ ကျောက်ချောလမ်းအဖြစ် ဆက်လက်အဆင့်မြှင်တင် ဆောင်ရွက်သွားမည်ဖြစ်ပါကြောင်း ရှင်းလင်းတင်ပြအပ်ပါတယ်။</speech>
<speech type="speaker">မိုက်ပေးပါ။</speech>
<speech><mp id="1384">ဦးစိန်အောင်(ပလက်ဝမဲဆန္ဒနယ်)</mp>ဟုတ်ကဲ့။ ဒုတိယဥက္ကဋ္ဌကြီးခင်ဗျား။ ကျွန်တော့်ကို တစ်ဆက်တစ်စပ်တည်းမေးခွန်း မေးမြန်းခွင့်ပြုပါခင်ဗျာ။ ကျွန်တော်အဓိက မေးမြန်း တာကတော့ မတူပီ-ပလက်ဝကားလမ်းမှာ ကျန်ရှိတဲ့ ၃၂ မိုင်လမ်းပိုင်းကို ကျောက်ချောလမ်းအဖြစ် ဆောင်ရွက်ဖို့ကိစ္စဖြစ်ပါတယ်။ အခု သတင်းမီဒီယာတွေမှာ ပလက်ဝမြို့ရဲ့ အခက်အခဲအားလုံး သိကြမှာဖြစ်ပါတယ်။ ပလက်ဝမြို့နဲ့ ကျောက်တော်မြို့ကြားမှာ တိုက်ပွဲတွေနှစ်ပတ်လောက် ဆက်တိုက်ဖြစ်တဲ့အခါမှာ အခု စားနပ်ရိက္ခာတွေ၊ ဆီတွေပြတ်လပ်ပြီးတော့ ဒုက္ခရောက်နေတဲ့ အနေအထားလည်း ကျွန်တော်တို့ သတင်းမီဒီယာမှာ ကြားသိရပါတယ်။ စောစော ကျွန်တော်ဖော်ပြ တဲ့အထဲမှာလည်းပဲ ချင်းပြည်နယ်ဟာ သာမန်အားဖြင့် လမ်းပန်းဆက်သွယ်ရေးခက်ခဲတဲ့အထဲမှာမှ ပလက်ဝမြို့က ပိုခက်ခဲတယ်ဆိုတဲ့အကြောင်း ကျွန်တော်ပြောပါတယ်။ အဲဒီတော့ ဘာပဲဖြစ်ဖြစ် ဒီဟာကို ထောက်ရှုပြီးတော့ မတူပီ-ပလက်ဝ (၁၃၅)မိုင်အထဲက အခုကျန်ရှိတဲ့ (၃၁)မိုင်မြေသား လမ်းကို လမ်းချောအဖြစ် အဆင့်မြှင့်တင်ဆောင်ရွက်ပေးဖို့ရန်အတွက် လာမယ့်ပြင်ဆင်ဘတ်ဂျက် မှာ ဆောင်ရွက်ပေးဖို့ရန် အစီအစဉ်ရှိ/မရှိကို ဆက်လက်ပြီးတော့ မေးမြန်းလိုပါတယ်။ ကျေးဇူးတင် ပါတယ်။</speech>
<speech type="speaker">ဆောက်လုပ်ရေးဝန်ကြီးဌာနက ဖြေကြားပေးပါ။</speech>
<speech><agency id="14">ဒေါက်တာကျော်လင်း(ဒုတိယဝန်ကြီး၊ ဆောက်လုပ်ရေးဝန်ကြီးဌာန)</agency>လေးစားအပ် ပါသော ဒုတိယဥက္ကဋ္ဌကြီးခင်ဗျား။ ကိုယ်စားလှယ်တော်ကြီးမေးမြန်းတဲ့ ပလက်ဝမြို့အထိ ကျွန်တော်တို့ ဆောင်ရွက်ခဲ့မှုလေးကိုလည်း အကျဉ်းချုပ်ထပ်ပြီးတော့ ရှင်းပြခွင့်ပြုပါခင်ဗျား။ ပလက်ဝ-မတူပီ လမ်းပြီးသွားရင် ပလက်ဝမြို့ထိရောက်ဖို့အတွက် ပလက်ဝတံတားဆိုတာလည်း ရှိပါတယ်။ ပလက်ဝ တံတားကို အခုဆိုရင် သံဘောင်တပ်ဆင်ပြီးဖြစ်ပါတယ်။ ဒီပေါ်မှာသွားလာနိုင်ဖို့အတွက်ကို Load Test လုပ်ရပါတယ်။ ဘာကြောင့်လဲဆိုတော့ ပလက်ဝတံတားက မြန်မာနိုင်ငံရဲ့ ပထမဦးဆုံး နည်းပညာအသစ်ဖြင့်တည်ဆောက်ထားတဲ့ သံမဏိဂုံးတံတားဖြစ်ပါတယ်။ ဒါလည်းပဲ ပလက်ဝမြို့ ပြည်သူတွေအတွက် တည်ဆောက်တာဖြစ်တဲ့အတွက် (၁၃၅)မိုင်ထဲမှာ ဒီတံတားပါအပါအဝင်ဖြစ်ပါ တယ်ခင်ဗျား။ ဒီတံတားပြီးသွားတယ်ဆိုလို့ရှိရင်တော့ ကျွန်တော်တို့က ပလက်ဝမြို့ကနေပြီးတော့ မတူပီမြို့အထိ မော်တော်ယာဉ်ဖြင့် တောက်လျှောက်မောင်းနိုင်မှာ ဖြစ်ပါတယ်။ ခုန(၃၁)မိုင် မြေသားလမ်းကိုလည်း ကျွန်တော်တို့က ကျောက်ချောလမ်းအဖြစ် လာမယ့်နှစ်မှာ ရန်ပုံငွေ ထည့်သွင်းဆောင်ရွက်သွားမှာဖြစ်သလို ပလက်ဝတံတားကိုလည်း အခုပြီးစီးပြီဖြစ်တဲ့အတွက် ကျွန်တော်တို့ Load Test လုပ်ပြီးသွားရင် ပြည်သူတွေအတွက် အမြန်ဆုံးဖွင့်လှစ်ပေးသွားမည် ဖြစ်ပါကြောင်း ရှင်းလင်းတင်ပြအပ်ပါတယ်။</speech>
</Q-A>
<Q-A>
<title>ဒေးဒရဲမြို့နှင့် တော်ကမယ်-ကျုံကြပ်-သာယာကုန်း-သံဒိဇီးဖြူကုန်းဆက်သွယ်သော လမ်းအရှည် (၁၄/၆)မိုင်အား ပိုမိုမြန်ဆန်စွာ အကောင်အထည်ဖော်ဆောင်ရွက်ပေးရန် အစီအစဉ်ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ဒေးဒရဲမဲဆန္ဒနယ်မှ ဒေါက်တာဒေါ်ခင်ညို မေးမြန်းဖို့ဖြစ်ပါတယ်။</speech>
<speech><mp id="1622">ဒေါက်တာဒေါ်ခင်ညို (ဒေးဒရဲမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဒုတိယဥက္ကဋ္ဌကြီးနှင့် ကိုယ်စားလှယ်တော်ကြီးများ၊ ဧည့်သည်တော်များအားလုံး မင်္ဂလာပါရှင်။ ကျွန်မကတော့ ဒေးဒရဲမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါက်တာဒေါ်ခင်ညို ဖြစ်ပါတယ်။ ကျွန်မအနေနဲ့ ဒေးဒရဲမြို့နယ်အတွက် အရေးကြီးတဲ့လမ်းတစ်လမ်းဖြစ်တဲ့ ဒေါ်ခင်ညို(ဒေးဒရဲမကြီးများ၊ ဧည့်သယ်စားလှယ် ၁၉၉၀ ခုနှစ်မှစတင်ဖောက်လုပ်ခဲ့တဲ့ ဒေးဒရဲ-တော်ကမယ်-ကျုံကြပ်-သာယာကုန်း-သံဒိဇီးဖြူကုန်း ရွာများသို့ဆက်သွယ်သော လမ်းအရှည်(၁၄/၆)မိုင်အား ယခုထက်ပိုမိုမြန်ဆန်စွာ အကောင်အထည် ဖော်ဆောင်ရွက်ပေးနိုင်ခြင်းရှိ/မရှိမေးခွန်းနှင့် ပတ်သက်ပြီးတော့ ဒုတိယဥက္ကဋ္ဌကြီးမှတစ်ဆင့် မေးမြန်းလိုပါတယ်။ ဒုတိယဥက္ကဋ္ဌကြီးရှင်။ Power Point အသုံးပြုခွင့်ပေးပါရှင်။ ကျွန်မရဲ့ မဲဆန္ဒနယ်အား ဒေးဒရဲမြို့ဟာ ရန်ကုန်တိုင်းဒေသကြီးကနေပြီးတော့ ၄၅ မိုင်ခန့်ကွာဝေးပြီး ဧရာဝတီမြစ်ကူးတံတား ဒေးဒရဲ့နှင့်ဆက်သွယ်ထားပါတယ်။ ကျေးရွာအုပ်စု ၉၀ ရှိပြီးတော့ ကျေးရွာ ပေါင်း ၃၉၆ ရွာပေါင်းရှိပါတယ်။ အုပ်စုတွင်းမှာ မြစ်ချောင်းများပေါများတဲ့အတွက်ကြောင့်မို့လို့ ရေလမ်းခရီးကိုပဲ အသုံးပြုခဲ့ကြရပါတယ်။ ဆက်သွယ်ရေးမကောင်းတဲ့အတွက်ကြောင့်မို့လို့ ဖွံ့ဖြိုးမှု နိမ့်ကျပါတယ်။ ဒေးဒရဲမြို့ပေါ်မှာဆိုရင် လမ်းမကြီးမြို့နယ်ထဲမှာ လမ်းမကြီးသုံးခုရှိတဲ့အနက် အပေါ် ဆုံးက ကျိုက်လတ်လမ်း၊ ဒုတိယက ဖျာပုံလမ်းနှင့် နောက်ဆုံးတစ်လမ်းက အခုတောင်းဆိုမယ့် ဒေးဒရဲ-တော်ကမယ်-ကျုံကြပ်-သာယာကုန်း-သံဒိဇီးဖြူကုန်းလမ်းဖြစ်ပါတယ်။ (၁၄/၆)မိုင်ကျယ်ပြီး တော့ ဤလမ်းကို ၁၉၉၀ ခုနှစ်ကစပြီးတော့ ဗျူဟာလမ်းအဖြစ် လူထုလုပ်အားပေးနှင့် စတင် ဆောက်လုပ်ခဲ့ပါတယ်။ အခုထိဆိုလို့ရှိရင် ၁၉၉၀ ခုနှစ်ကစတဲ့အတွက်ကြောင့် နှစ်ပေါင်း ၃၀ ရှိပြီ ဖြစ်ပါတယ်။ ၁၉၉၇-၁၉၉၈ ဘဏ္ဍာရေးနှစ်ကနေပြီးတော့ ၂၀၁၃ အထိ (၃/၃)မိုင် ကွာဝေးတဲ့ လမ်းပေါ်မှာရှိတဲ့ တော်ကမယ်ရွာအထိ မြေသားအဆင့်မြှင့်ပြီးတော့ ကျောက်ချောလမ်း (၃/၃)မိုင် ဆောက်လုပ်ပေးခဲ့ပါတယ်။ ၂၀၁၅-၂၀၁၆ ဘဏ္ဍာရေးနှစ်မှာ ကျေးလက်ဖွံ့ဖြိုးရေးကနေပြီးတော့ မြေသားအဆင့်မြှင့်(၈)မိုင်အထိ တိုးမြှင့်ဆောက်လုပ်ပေးခဲ့ပြီးတော့ ၂၀၁၆-၂၀၁ရ ဘဏ္ဍာရေးနှစ်မှာ ကျေးလက်ဖွံ့ဖြိုးရေးကပဲ ကွန်ကရစ်လမ်း(၆/၆.၆)မိုင် ကျောက်လမ်းပေါ်မှာ ပြုလုပ်ပေးခဲ့ပါတယ်။ ၂၀၁၇-၂၀၁၈ ဘဏ္ဍာရေးနှစ်မှာ ကွန်ကရစ်လမ်း(၁/၁.၈)မိုင် ပြုလုပ်ပေးခဲ့ပါတယ်။ ၂၀၁၈-၂၀၁၉ ဘဏ္ဍာရေးနှစ်မှာ ကျန်သေးတဲ့မြေသားလမ်း (၃/၃)မိုင် အကယ်ရွာမကနေ ပင်လယ်စပ်အထိ တည်ဆောက်ပြုလုပ်ပေးခဲ့ပါတယ်။ ၂၀၁၉-၂၀၂၀ ဘဏ္ဍာရေးနှစ်မှာ ကျေးလက်လမ်းကနေပြီးတော့ ပဲ ကွန်ကရစ်(၁/၁.၂၆)မိုင်နဲ့ မြေသားအဆင့်မြှင့်လုပ်ငန်းပြုလုပ်ဖို့ ကျထားပါတယ်။ ဒါကြောင့်မို့လို့ အခိုလို့ရှိရင် ဒီ(၁၄/၆)မိုင်အပေါ်မှာ ကွန်ကရစ်လမ်း(၃/၃)မိုင်ခင်းပြီး မြေသားအဆင့် မြှင့်ပြီး (၁၁/၃)မိုင်ကျန်နေပါသေးတယ်။ ဒီလမ်းဟာ နွေရာသီနှင့် ဆောင်းရာသီသာသွားလို့ရပြီးတော့ မိုးရာသီမှာသွားလို့မရလို့ တောင်းဆိုရခြင်းဖြစ်ပါတယ်။ ရွှံ့စေးမြေဖြစ်တဲ့အတွက်ကြောင့်မို့လို့ မိုးရွာသောအခါမှာ ရေပျော်ပြီးတော့ ရွှံ့စေးဖြစ်နေတဲ့အတွက်ကြောင့်မို့လို့ ဒေသခံများအပြောအရ ဆိုက္ကားရော၊ ဆိုင်ကယ်ရော၊ စက်ဘီးရော၊ ခြေလျင်ရော ဘယ်လိုမှသွားလို့မရဘူးလို့ဆိုပါတယ်။ လမ်းရှိပါလျက်နဲ့ အရေးကြုံတဲ့အခါမှာ သွားလို့မရတာ ဖြစ်နေတဲ့အတွက်ကြောင့်မို့လို့ ဒီမေးခွန်းကို ၂၀၁ရ ခုနှစ်၊ နိုဝင်ဘာလ ၁၄ ရက်နေ့က ကြယ်ပွင့်ပြမေးခွန်းမေးခဲ့ဖူးပါတယ်။ ၂၀၂၀-၂၀၂၁ ဘဏ္ဍာရေးနှစ်မှာ ပြီးစီးအောင် ဆောင်ရွက်ပေးမယ်လို့ဖြေကြားခဲ့ပါတယ်။ အခု ၂၀၁၉၂၀၂၀ ဘတ်ဂျက်မှာ (၁/၂.၆)မိုင်ပါဝင်တဲ့အတွက်ကြောင့်မို့လို့ ဒီအတိုင်းဆိုရင်ထပ်ကြာအုံးမှာကို စိုးရိမ်လှတဲ့အတွက်ကြောင့်မို့လို့ ဒေးဒရဲမြို့နယ်အတွက်အလွန်အရေးကြီးတဲ့ ဒီလမ်းဟာ ပြည်လမ်း ထွက်ပေါက်လမ်းဖြစ်တဲ့အတွက်ကြောင့် အရေးကြီးလို့မေးရခြင်းဖြစ်ပါတယ်။ ဒီလမ်းဖြတ်သွားရာ ဝဲ/ယာတစ်လျှောက်က ရွာတွေ၊ ပင်လယ်ကမ်းစပ်မှာရှိတဲ့ရွာတွေက ဒီလမ်းပေါ်ကိုချိတ်ဆက်သွား လာလိုကြပါတယ်။ ဘာဖြစ်လို့လဲဆိုတော့ ဒီလမ်းကခက်လို့ဖြစ်ပါတယ်။ ဒီလမ်းပေါ်ကို ကျေးရွာချင်း ဆက်လမ်းတွေတောင်းနေကြပါတယ်။ ဧရာဝတီတိုင်းဒေသကြီးဝန်ကြီးချုပ်ခရီးစဉ်မှာရော၊ ကျွန်မတို့ လူထုတွေ့ဆုံပွဲတွေမှာရော ကျေးရွာချင်းဆက်လမ်းချိတ်ဆက်ပေးဖို့ ရွာတိုင်းကတောင်းဆိုကြ ပါတယ်။ ဘာဖြစ်လို့လဲဆိုတော့ ကျေးရွာတွေမှာရှိတဲ့ချောင်းထဲမှာ ချောင်းကောနေတဲ့အတွက် ကြောင့်မို့လို့ သွားရေးလာရေး အလွန်ခက်ပါတယ်။ ရေတက်၊ ရေကျစောင့်သွားနေရတဲ့အတွက် ကြောင့်မို့လို့ သူတို့ရဲ့ သွားရေးလာရေး ခက်တဲ့အတွက်ကြောင့်မို့လို့ တောင်းဆိုခြင်းဖြစ်ပါတယ်။ တကယ်လို့ ဒီလမ်းကိုချိတ်ဆက်ပေးမယ်ဆိုလို့ရှိရင် ပညာရေးအရရော၊ စီးပွားရေးအရရော၊ ကျန်းမာရေးအရရော ကောင်းမွန်သွားမှာဖြစ်တဲ့အပြင် သဘာဝဘေးအန္တရာယ်ပိုပြီးတော့ အဆင်ပြေ ပါတယ်။ ဒီလမ်းဟာ မုန်တိုင်းကျချိန်မှာဆိုလို့ရှိရင် ရှောင်ပြေးလို့ရတဲ့အတွက်ကြောင့်မို့လို့ လူတွေရဲ့ အသက်ကိုကယ်နိုင်သောလမ်းဖြစ်ပါတယ်။ ဒါကြောင့်မို့လို့ ကျန်တဲ့လမ်း(၁၁)မိုင်ကျော်ကို အမာခံ လမ်းဖြစ်ဖို့ ကွန်ကရစ်လမ်းတောင်းဆိုနေခြင်းမဟုတ်ပါ။ ကျောက်ချောလမ်းအဖြစ် ရာသီမရွေးသွား နိုင်ဖို့အတွက် အထူးသဖြင့် မိုးရာသီမှာသွားလို့မရတဲ့အတွက်ကြောင့်မို့လို့၊ ချော်နေတဲ့အတွက်ကြောင့် မို့လို့ သွားလို့ရအောင်လို့ ဒီလမ်းကိုအမာခံလမ်း၊ ကျောက်ချောလမ်းအဖြစ် တည်ဆောက်ပေးနိုင်ခြင်း ရှိ/မရှိ မေးမြန်းအပ်ပါတယ်။</speech>
<speech type="speaker">ဆောက်လုပ်ရေးဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="14">ဒေါက်တာကျော်လင်း(ဒုတိယဝန်ကြီး၊ ဆောက်လုပ်ရေးဝန်ကြီးဌာန)</agency>လေးစားအပ် ပါသော ဒုတိယဥက္ကဋ္ဌကြီးခင်ဗျာ။ ကျွန်တော့်အနေဖြင့် ရာဝတီတိုင်းဒေသကြီး၊ ဒေးဒရဲမဲဆန္ဒနယ် ပြည်သူ့လွှတ်တော်ကိုယ်စားလှယ် ဒေါက်တာဒေါ်ခင်ညို မေးမြန်းထားတဲ့ ဒေးဒရဲမြို့နှင့် တော်ကမယ်-ကျုံကြပ်-သာယာကုန်း-သံဒီဇီးဖြူကုန်းဆက်သွယ်သည့် လမ်းအရှည် (၁၄/၆)မိုင်အား ပိုမိုမြန်ဆန်စွာ အကောင်အထည်ဖော်ဆောင်ရွက်ပေးရန် အစီအစဉ်ရှိ/မရှိ သိရှိလိုခြင်းနှင့် စပ်လျဉ်း တဲ့မေးခွန်းအား ဖြေကြားသွားမှာဖြစ်ပါတယ်။ လေးစားအပ်ပါသော ဒုတိယဥက္ကဋ္ဌကြီးခင်ဗျား။ ဧရာဝတီတိုင်းဒေသကြီး၊ ဒေးဒရဲမြို့နယ်၊ တော်ကမယ်-ကျုံကြပ်-သာယာကုန်း-သံဒီဇီးဖြူကုန်း ကျေးရွာချင်းဆက်လမ်း အရှည်(၁၄/၆)မိုင်သည် ဆောက်လုပ်ရေးဝန်ကြီးဌာန၊ ကျေးလက်လမ်း ဖွံ့ဖြိုးရေးဦးစီးဌာနမှ စီမံခန့်ခွဲသောလမ်းဖြစ်ပါတယ်။ အဆိုပါလမ်းသည် ဒေသခံပြည်သူများမှ ဒေသဖွံ့ဖြိုးရေးအတွက် ဆောက်လုပ်ခဲ့သောလမ်းဖြစ်ပြီးတော့ ယခုအခါ ကျွန်တော်တို့ဝန်ကြီး ဌာနက စီမံခန့်ခွဲလျက်ရှိပါတယ်။ အဆိုပါလမ်းမှာ မြေသားလမ်းအဖြစ်နဲ့ (၁၁/၃)မိုင်အထိ ကျန်ရှိနေ သေးတာဖြစ်တဲ့အတွက် ပွင့်လင်းရာသီမှာသွားလာနေသေးတဲ့အတွက် ရာသီမရွေးသွားလာနိုင်ဖို့ အတွက် ကျောက်ချောလမ်းအဖြစ် အဆင့်မြှင့်တင်ဆောင်ရွက်ရန် လိုအပ်လျက်ရှိပါတယ်။ သို့ဖြစ်ပါ၍ အဆိုပါလမ်းကို လမ်းအဆင့်မြှင့်တင်ခြင်းလုပ်ငန်းဆောင်ရွက်ဖို့အတွက် ၂၀၂၀-၂၀၂၁ ဘဏ္ဍာရေးနှစ် ဧရာဝတီတိုင်းဒေသကြီးအစိုးရအဖွဲ့ ရန်ပုံငွေတွင် ထည့်သွင်းလျာထား၍ ရန်ပုံငွေခွဲဝေရရှိမှုအပေါ် မူတည်၍ အကောင်အထည်ဖော်ဆောင်ရွက်ပေးသွားမည်ဖြစ်ပါကြောင်း ဖြေကြားအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">မိုက်ပေးပါ။</speech>
<speech><mp id="1622">ဒေါက်တာဒေါ်ခင်ညို (ဒေးဒရဲမဲဆန္ဒနယ်)</mp>ဒီလမ်းဟာ နှစ်ပေါင်း ၃၀ ကြာပါပြီ။ ၂၀၁ရ ခုနှစ်ကလည်းမေးပြီးတော့ အခုဆိုရင် နှစ်နှစ်ရှိသွားပါပြီ။ ဒီလမ်းဟာ ကျွန်မတို့အတွက် အရေးကြီးတဲ့လမ်းဖြစ်နေတဲ့အတွက်ကြောင့်မို့လို့ ပြည်ထောင်စုကရော၊ တိုင်းဒေသကြီးကရော ပါဝင်ဆောင်ရွက်ပေးမယ်လို့ သိရပါတယ်။ ဒါပေမဲ့ ဘဏ္ဍာရေးနှစ်ဘတ်ဂျက်အရဆိုလို့ရှိရင် ဘယ်လောက်ကြာမလဲဆိုတာလေးလည်း သိချင်ပါတယ်။ ကျွန်မတို့အတွက် အရေးကြီးနေတဲ့လမ်း ဖြစ်လို့ပါ။ ကျေးဇူးတင်ပါတယ်။</speech>
<speech type="speaker">ကိုယ်စားလှယ်ကြီး ဒုတိယဝန်ကြီးကပြောနေပြီးသား။ ၂၀၂၀-၂၀၂၁ ဘတ်ဂျက်မှာထည့်ပေးမယ်လို့ ပြောနေပြီးသား။ ဒီဘက်မှာတော့ RE ပဲရှိတော့တာ။</speech>
<speech type="speaker">ဆောက်လုပ်ရေးဝန်ကြီးဌာန ဒုတိယဝန်ကြီးပြန်လည်ထွက်ခွာ နိုင်ပါပြီ။</speech>
</Q-A>
<Q-A>
<title>ပညာရေးဝန်ကြီးဌာနနှင့် ကျန်းမာရေးနှင့် အားကစားဝန်ကြီးဌာန၏ ၂၀၁၈-၂၀၁၉ ဘဏ္ဍာရေးနှစ် တည်ဆောက်ရေးလုပ်ငန်းများတွင် သတ်မှတ်ဘဏ္ဍာရေးနှစ်အတွင်း ပြီးစီးအောင်ဆောင်ရွက် နိုင်ခြင်းမရှိ၍ ပိုလျှံငွေအဖြစ် ပြန်လည်အပ်နှံခဲ့ရသော ဘဏ္ဍာငွေများအား ၂၀၁၉-၂၀၂၀ ဘဏ္ဍာရေး နှစ်အတွင်း ပြန်လည်ခွင့်ပြုပေးနိုင်ခြင်းရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">သနပ်ပင်မဲဆန္ဒနယ်မှ ဦးမြင့်ဦး မေးမြန်းဖို့ဖြစ်ပါတယ်။</speech>
<speech><mp id="1169">ဦးမြင့်ဦး(သနပ်ပင်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဒုတိယ ဥက္ကဋ္ဌကြီးနှင့် အားလုံးပဲမင်္ဂလာပါခင်ဗျာ။ ကျွန်တော်ကတော့ ပဲခူးတိုင်းဒေသကြီး၊ သနပ်ပင် မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးမြင့်ဦးဖြစ်ပါတယ်။ ပညာရေးဝန်ကြီးဌာနနှင့် ကျန်းမာရေးနှင့် အားကစားဝန်ကြီးဌာနတွေရဲ့ ၂၀၁၈-၂၀၁၉ ဘဏ္ဍာရေးနှစ် တည်ဆောက်ရေး လုပ်ငန်းတွေမှာ သတ်မှတ်ဘဏ္ဍာရေးနှစ်အတွင်း ပြီးစီးအောင်ဆောင်ရွက်နိုင်တာမရှိလို့ နိုင်ငံတော် ကိုပြန်လည်အပ်နှံခဲ့ရတဲ့ ငွေကြေးတွေကို ၂၀၁၉-၂၀၂၀ ဘဏ္ဍာရေးနှစ်အတွင်း ပြန်လည်ခွင့်ပြု ပေးနိုင်ရန် မေးမြန်းလိုတာဖြစ်ပါတယ်။ ဒုတိယဥက္ကဋ္ဌကြီးခင်ဗျား။ ပြည်သူ့အစိုးရသစ်လက်ထက်မှာ ပညာရေးနှင့် ကျန်းမာရေးအသုံးစရိတ်တွေကို နှစ်စဉ်တိုးမြှင့်ခွင့်ပြုပေးလျက်ရှိရာမှာ ၂၀၁၈-၂၀၁၉ ဘဏ္ဍာရေးနှစ် ပညာရေးဝန်ကြီးဌာန တည်ဆောက်ရေးလုပ်ငန်းပေါင်း ၅၂၁၄ ခုအတွက် ကျပ် ၄၈၃.၄ ဘီလီယံကျော် ခွင့်ပြုခဲ့ပြီးတော့ ကျန်းမာရေးနှင့်အားကစားဝန်ကြီးဌာန တည်ဆောက်ရေးလုပ်ငန်း ၁၈၆၈ ခုအတွက် ကျပ် ၂၈၂.၅ ဘီလီယံကျော်ရှိခဲ့ပါတယ်။ ဖော်ပြပါ ပညာရေးဝန်ကြီးဌာန တည်ဆောက်ရေး ခွင့်ပြုငွေတွေထဲမှာ အခြေခံပညာဦးစီးဌာန လုပ်ငန်း ၅၁၃၈ ခုရှိရာမှာ ၃၁-၈၂၀၁၉ ရက်နေ့အထိ ၁၀၀ ရာခိုင်နှုန်းပြီးစီးတဲ့ လုပ်ငန်း ၁၀၃၀ ခုသာရှိပြီးတော့ လုပ်ငန်းပေါင်း ၄၀၀၀ ကျော်ဟာ ဆောက်လက်စလုပ်ငန်းများအဖြစ်နဲ့ ရပ်တန့်နေကြကာ သတ်မှတ်ဘဏ္ဍာရေးနှစ်အတွင်း မသုံးစွဲနိုင်တဲ့ ငွေကြေးတွေကိုတော့ ဘဏ္ဍာရေးစည်းမျဉ်းအရ နိုင်ငံတော်ကို ပြန်လည်အပ်နှံခဲ့ရ ပါတယ်။ အလားတူပဲ ကျန်းမာရေးနှင့် အားကစားဝန်ကြီးဌာနမှာလည်း သတ်မှတ်ကာလအတွင်း ပြီးစီးအောင် ဆောင်ရွက်နိုင်တာမရှိတဲ့လုပ်ငန်းတွေနှင့် ငွေကြေးတွေကို နိုင်ငံတော်ကိုပြန်လည်အပ်နှံ ခဲ့ရတာကြောင်း မြေပြင်မှာတည်ဆောက်ရေးလုပ်ငန်းတွေ ရပ်တန့်နေရတာတွေကို တွေ့မြင် နေရပါတယ်။ ဒုတိယဥက္ကဋ္ဌကြီးခင်ဗျား။ ပညာရေးလုပ်ငန်းများနှင့်ပတ်သက်လို့ အဆိုးဆုံးတိုင်းဒေသကြီး အချို့နှင့် အကောင်းဆုံးဆောင်ရွက်နိုင်တဲ့ ပြည်နယ်တစ်ခုကို Power Point နှင့် နှိုင်းယှဉ်ဖော်ပြ လိုပါတယ်။ Power Point သုံးခွင့်ပြုပါခင်ဗျား။ စစ်ကိုင်းတိုင်းဒေသကြီးမှာ လုပ်ငန်းပေါင်း ၅၈၉ ခု ရှိတဲ့အနက် ၅၅၈ ခုကို ပြန်လည်အပ်နှံခဲ့ရပါတယ်။ မကွေးတိုင်းဒေသကြီးမှာတော့ လုပ်ငန်းပေါင်း ၄၅ရ ခုရှိတဲ့အနက် ၃၆၁ ခုကို ပြန်လည်အပ်နှံခဲ့ရပါတယ်။ မန္တလေးတိုင်းဒေသကြီးမှာတော့ လုပ်ငန်း ပေါင်း ၅၃၈ ခုအနက်မှာ ၃၇၅ ခုကို ပြန်လည်အပ်နှံခဲ့ရပါတယ်။ ဧရာဝတီတိုင်းဒေသကြီးမှာတော့ ၆၇၂ ခုအနက် ၆၆၂ ခုကို ပြန်လည်အပ်နှံခဲ့ရပြီး အဆိုးဆုံးတိုင်းဒေသကြီးဖြစ်ပါတယ်။ ရှမ်းပြည်နယ် မှာ လုပ်ငန်းပေါင်း ၅၀၃ ခုအနက်မှာ ၁၂ ခုသာ ပြန်လည်အပ်နှံခဲ့ရပြီးတော့ အကောင်းဆုံးပြည်နယ် ဖြစ်ခဲ့ပါတယ်။ ဒါကတော့ ကျန်းမာရေးနဲ့ပတ်သက်လို့ ပဲခူးတိုင်းဒေသကြီးအတွင်းက လုပ်ငန်းပေါင်း ၄၈ ခုကို ပြန်လည်အပ်နှံခဲ့ရတဲ့ ငွေကြေးပဲဖြစ်ပါတယ်။ လုပ်ငန်းတွေဖြစ်ပါတယ်။ တည်ဆောက်ဆဲ လုပ်ငန်းတွေ ရပ်တန့်နေတာဖြစ်ပါတယ်။ ကျေးဇူးတင်ပါတယ်။ လေးစားအပ်ပါသော ဒုတိယဥက္ကဋ္ဌကြီးခင်ဗျား။ ကျန်းမာရေးနှင့် အားကစားဝန်ကြီးဌာနနှင့် ပညာရေးဝန်ကြီးဌာနတွေရဲ့ တည်ဆောက်ဆဲလုပ်ငန်းတွေကို သတ်မှတ်ကာလအတွင်း ် တစ်ပြေးညီပြီးစီးအောင် ဆောင်ရွက်နိုင်စွမ်းမရှိတာဟာ ကျောင်းသူကျောင်းသားတွေကို လုံလောက်တဲ့စာသင်ခန်းတွေနဲ့ သင်ကြားသင်ယူမှုမပြုလုပ်နိုင်တဲ့အတွက် သင်ကြားတတ်မြောက်မှု နှင့် ပညာရေးပြုပြင်ပြောင်းလဲမှုကို များစွာထိခိုက်စေပါတယ်။ ဒါ့အပြင် အလုပ်လက်မဲ့ဖြစ်မှု၊ ဆင်းရဲမွဲတေမှုနဲ့ တိုင်းပြည်ရဲ့ ဘဏ္ဍာငွေတွေ လှည့်ပတ်စီးဆင်းမှုကို ဟန်ချက်ပျက်ယွင်းစေကာ စီးပွားဖွံ့ဖြိုးတိုးတက်မှုကိုတုံ့နှေးစေပြီး တိုင်းပြည်နှင့်ပြည်သူအတွက် လွန်စွာနစ်နာဆုံးရှုံးမှုတွေ ဖြစ်စေပါတယ်။ တည်ဆောက်ရေးလုပ်ငန်းတွေကို ပွင့်လင်းရာသီခြောက်သွေ့ရာသီမှာ အရည် အသွေးပြည့်မီစွာ ဆောင်ရွက်နိုင်ဖို့ နိုင်ငံတော်ရဲ့ ဘတ်ဂျက်ကာလ ပြောင်းလဲခဲ့ရတဲ့ ရည်ရွယ်ချက် တွေပျက်စီးရပြီးတော့ ဥပဓိကိုလည်း အလွန်ထိခိုက်စေကာ ပုံပျက်ပန်းပျက်ဖြစ်စေပါတယ်။ ဖော်ပြပါ အကျိုးသက်ရောက်မှုတွေကို သက်ဆိုင်ရာအစိုးရတာဝန်ရှိသူတွေ သတိမူကြစေရန်နှင့် ပညာရေး ဝန်ကြီးဌာနနဲ့ ကျန်းမာရေးနှင့်အားကစားဝန်ကြီးတွေရဲ့ နိုင်ငံတော်ကိုပြန်အပ်ခဲ့ရတဲ့ တည်ဆောက်ရေး လုပ်ငန်းငွေကြေးတွေကို ၂၀၁၉-၂၀၂၀ ဘဏ္ဍာရေးနှစ်အတွင်း ြီးသတ်နိုင်ရေး ပြန်လည် ခွင့်ပြုပေးနိုင်ပါရန် ဒုတိယဥက္ကဋ္ဌကြီးမှတစ်ဆင့် လေးစားစွာ မေးမြန်းအပ်ပါတယ်။ အားလုံးကို ကျေးဇူးတင်ပါတယ်ခင်ဗျား။</speech>
<speech type="speaker">ပညာရေးဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="16">ဦးဝင်းမော်ထွန်း(ဒုတိယဝန်ကြီး၊ ပညာရေးဝန်ကြီးဌာန)</agency>ပြည်သူ့လွှတ်တော် ဒုတိယဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်ကြီးများအားလုံး စိတ်၏ချမ်းသာခြင်း၊ ကိုယ်၏ကျန်းမာခြင်းနှင့် ပြည့်စုံကြပါစေကြောင်း ဦးစွာဆုမွန်ကောင်းတောင်းရင်း နှုတ်ခွန်းဆက်သ အပ်ပါတယ်။ ပညာရေးဝန်ကြီးဌာန ဒုတိယဝန်ကြီး ကျွန်တော် ဦးဝင်းမော်ထွန်းက ပဲခူးတိုင်း ဒေသကြီး၊ သနပ်ပင်မဲဆန္ဒနယ် ပြည်သူ့လွှတ်တော်ကိုယ်စားလှယ်ကြီး ဦးမြင့်ဦးရဲ့ မေးခွန်းဖြစ်သော ပညာရေးဝန်ကြီးဌာန၊ ကျန်းမာရေးနှင့် အားကစားဝန်ကြီးဌာနများ၏ ၂၀၁၈-၂၀၁၉ ဘဏ္ဍာရေးနှစ် တည်ဆောက်ရေးလုပ်ငန်းများတွင် သတ်မှတ်ဘဏ္ဍာရေးနှစ်အတွင်း ပြီးစီးအောင်ဆောင်ရွက် နိုင်ခြင်းမရှိ၍ ပိုလျှံငွေအဖြစ် ပြန်လည်အပ်နှံခဲ့ရသောဘဏ္ဍာငွေများအား ဆောက်လုပ်ဆဲ တည်ဆောက်ရေးလုပ်ငန်းများ ဆက်လက်တည်ဆောက်နိုင်ရန်နှင့် ရာနှုန်းပြည့်ပြီးစီးစေနိုင်ရန် ခွင့်ပြုချက် ၉-၂၀၂၀ ဘဏ္ဍ အတွက် ၂၀၁၉-၂၀၂၀ ဘဏ္ဍာရေးနှစ်အတွင်း ပြန်လည်ခွင့်ပြုနိုင်ခြင်းရှိ/မရှိဆိုတဲ့ မေးခွန်းနဲ့ စပ်လျဉ်းပြီး ဖြေကြားတင်ပြပါမယ်။ ရိုသေလေးစားအပ်ပါသော ပြည်သူ့လွှတ်တော် ဒုတိယဥက္ကဋ္ဌကြီးနှင့် လွှတ်တော် ကိုယ်စားလှယ်ကြီးများခင်ဗျာ။ ကျွန်တော်တို့ ပညာရေးဝန်ကြီးဌာန အဆင့်မြင့်ပညာဦးစီးဌာန အနေနဲ့ ၂၀၁၈-၂၀၁၉ ဘဏ္ဍာရေးနှစ်မှာ ငွေလုံးငွေရင်းခွင့်ပြုရန်ပုံငွေဖြင့် တည်ဆောက်ရေးလုပ်ငန်း ၃၂၃ ခု၊ တန်ဖိုးငွေကျပ် သန်းပေါင်း ၁၅၆၉.၁၅ ရရှိခဲ့ပြီး အဆိုပါလုပ်ငန်းများအနက် လုပ်ငန်း မပြီးပြတ်၍ ပြန်လည်အပ်နှံခဲ့ရသောလုပ်ငန်း ၁၂ ခု၊ တန်ဖိုးငွေ ၄၉၇၉.၉၈၅ သန်းရှိခဲ့ပါတယ်။ ဒီလုပ်ငန်း ၁၂ ခုလုံးအတွက် ဒီရန်ပုံငွေများကို ၂၀၁၉-၂၀၂၀ ဘဏ္ဍာရေးနှစ် ရှေ့ဆက်ခွင့်ပြုငွေဖြင့် တင်ပြတောင်းခံသွားမည်ဖြစ်ပြီး ခွင့်ပြုချက်ရရှိပါက ဆက်လက်ဆောင်ရွက်မည်ဖြစ်ကြောင်း တင်ပြအပ်ပါတယ်။ အခြေခံပညာဦးစီးဌာနအနေနဲ့ ၂၀၁၈-၂၀၁၉ ဘဏ္ဍာရေးနှစ်တွင် စီမံကိန်း လုပ်ငန်းပေါင်း ၅၁၄၉ ခုအတွက် ခွင့်ပြုရန်ပုံငွေ ၂၂၂.၀၃၀ ဘီလီယံရှိပါတယ်။ အဆိုပါလုပ်ငန်းများနှင့် ၁၀၀ ရာခိုင်နှုန်းပြီးစီးသည့်လုပ်ငန်း ၂၉၁ရ ခု၊ ၉၉ ရာခိုင်နှုန်းမှ ၈၀ ရာခိုင်နှုန်းအတွင်း ပြီးစီးသည့် လုပ်ငန်း ၃၄၁ ခု၊ ၈၀ ရာခိုင်နှုန်းမှ ၆၀ ရာခိုင်နှုန်းပြီးစီးသည့်လုပ်ငန်း ၈၃၅ ခု၊ ၆၀ ရာခိုင်နှုန်းမှ ၄၀ ရာခိုင်နှုန်းပြီးစီးသည့်လုပ်ငန်း ၅၂၀ ခု၊ ၄၀ ရာခိုင်နှုန်းမှ ၂၀ ရာခိုင်နှုန်းပြီးစီးသည့်လုပ်ငန်း ၄၁၉ ခု၊ ၂၀ ရာခိုင်နှုန်းအောက်ပြီးစီးသည့်လုပ်ငန်း ရှစ်ခုတို့ဖြစ်ပါတယ်။ ဒီလို လုပ်ငန်းပြန်လည်အပ်နှံတဲ့ လုပ်ငန်း အခု ၁၀၀ ရှိပြီး ၎င်းအတွက် နိုင်ငံတော်သို့ ၁၅.၆၁၃ ဘီလီယံ ပြန်လည်အပ်နှံထားတာ ရှိပါတယ်။ ဒီလုပ်ငန်းများအားလုံးအတွက် လိုအပ်သော ရန်ပုံငွေများကို ၂၀၁၉-၂၀၂၀ ဘဏ္ဍာရေးနှစ် မှာ အပြီးသတ်နိုင်ရေးအတွက် စီမံကိန်း၊ ဘဏ္ဍာရေးနှင့် စက်မှုဝန်ကြီးဌာနရဲ့ သတ်မှတ်ချက်များနှင့် အညီ ဖြည့်စွက်ရန်ပုံငွေအဖြစ် တင်ပြတောင်းခံမည်ဖြစ်ကြောင်း တင်ပြအပ်ပါတယ်။ ကိုယ်စားလှယ် တော်ကြီးမေးမြန်းထားတဲ့ ကျန်းမာရေးနှင့် အားကစားဝန်ကြီးဌာနအတွက်လည်း ပေါင်းစပ်ဖြေကြား ပါမယ်။ ငွေလုံးငွေရင်းအသုံးစရိတ်များအနက် အမျိုးသားစီမံကိန်းဥပဒေအရ မူလခွင့်ပြုရန်ပုံငွေတွင် ပါရှိသော လုပ်ငန်းများ၏ ဆောင်ရွက်ပြီးစီးမှုအပေါ်မူတည်ပြီး ၂၀၁၉-၂၀၂၀ ဘဏ္ဍာရေးနှစ် ဖြည့်စွက် ရန်ပုံငွေတွင် တင်ပြဆောင်ရွက်ခြင်း၊ မူလခွင့်ပြုရန်ပုံငွေတွင်မပါရှိသည့် လုပ်ငန်းများအတွက် ၂၀၂၀၂၀၂၁ ဘဏ္ဍာရေးနှစ်၏ မူလခွင့်ပြုရန်ပုံငွေတွင် ပြန်လည်လျာထားခြင်းများ ဆောင်ရွက်ပေးမည် ဖြစ်ပါကြောင်း ပေါင်းစပ်ကြားအပ်ပါတယ်။ ကျေးဇူးတင်ပါတယ်။</speech>
<speech type="speaker">မိုက်ပေးပါ။</speech>
<speech><mp id="1169">ဦးမြင့်ဦး(သနပ်ပင်မဲဆန္ဒနယ်)</mp>လေးစားအပ်ပါသော ဒုတိယဥက္ကဋ္ဌကြီးခင်ဗျား။ ကျွန်တော် ခုနတုန်းက အပြည့်အစုံတင်ပြခဲ့ပြီးဖြစ်ပါတယ်။ တကယ်လို့များ ဘတ်ဂျက်ကာလဟာ ငွေများကို ၂၀၁၉-၂၀၂၀ အညီ ဖြည့်စွက်ရန်ပုံက် စီမံကိန်း၊ ဘဏ္ဍာရေးနှင့် တစ်နှစ်လောက်ခြားသွားမယ်ဆိုလို့ရှိရင် ဒီလုပ်ငန်းတွေကို ဆောင်ရွက်တဲ့အခါမှာ အရည်အသွေး ပြည့်မီမှုနဲ့ ကုန်ဈေးနှုန်းတွေကလည်း ပိုပြီးတော့တက်လာမှာဖြစ်ပါတယ်။ ဒါကြောင့်မို့လို့ ကျွန်တော်တို့ကတော့ ဖြစ်နိုင်မယ်ဆိုရင် ၂၀၁၉-၂၀၂၀ ဘတ်ဂျက်နှစ် ဖြည့်စွက်ရန်ပုံငွေမှာ အမြန်ဆုံး ပါအောင်လုပ်ပြီးတော့ အဲဒီဖြည့်စွက်ရန်ပုံငွေရတာနဲ့ ပွင့်လင်းရာသီအမီ ပြီးပြတ်အောင် ဆောင်ရွက် ဖို့လို့ ပညာရေးဝန်ကြီးဌာနနဲ့ ကျန်းမာရေးနှင့်အားကစားဝန်ကြီးဌာနတွေက တိုက်တွန်းပေးစေချင် ပါတယ်။ ထပ်ပြီးတော့ ဖြေရှင်းပေးစေချင်ပါတယ်။ ကျေးဇူးတင်ပါတယ်ခင်ဗျား။</speech>
<speech type="speaker">ကိုယ်စားလှယ်ကြီးပြောတဲ့ဟာကို RE မှာထည့်ပေးမယ်လို့ ဒုတိယ ဝန်ကြီးကဖြေထားပြီးသားရှိပါတယ်။ ကျွန်တော်ပြောတာက RE မှာမရဘူးဆိုလို့ရှိရင် ကျန်းမာရေး ဝန်ကြီးဌာန RE မှာမရဘူးဆိုလို့ရှိရင် ၂၀၂၀-၂၀၂၁ ခုနှစ် BE မှာထည့်ပေးပါမယ်လို့ ပြောနေတာ ရှိပါတယ်။</speech>
</Q-A>
<Q-A>
<title>ဒဂုံမြို့သစ်(တောင်ပိုင်း)မြို့နယ် အမှတ်(၁၀) အခြေခံပညာအလယ်တန်းကျောင်းအား အခြေခံပညာ အထက်တန်းကျောင်းခွဲသို့အဆင့်တိုးမြှင့် ဖွင့်လှစ်ပေးရန် အစီအစဉ်ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ဒဂုံမြို့သစ်(တောင်ပိုင်း)မဲဆန္ဒနယ်မှ ဦးအေးနိုင်မေးမြန်းဖို့ဖြစ်ပါတယ်။</speech>
<speech><mp id="1546">ဦးအေးနိုင်(ဒဂုံမြို့သစ်(တောင်ပိုင်း)မဲဆန္ဒနယ်}</mp>လေးစားအပ်ပါသော ပြည်သူ့ လွှတ်တော် ဒုတိယဥက္ကဋ္ဌကြီးနှင့် ပြည်ထောင်စုဒုတိယဝန်ကြီးများ၊ ပြည်သူ့လွှတ်တော် ကိုယ်စားလှယ်တော်များအားလုံးကို မင်္ဂလာပါလို့နှုတ်ခွန်းဆက်သအပ်ပါတယ်။ ကျွန်တော်ကတော့ ဒဂုံမြို့သစ်(တောင်ပိုင်း)မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးအေးနိုင် ဖြစ်ပါတယ်။ ပြည်သူ့လွှတ်တော် ဒုတိယဥက္ကဋ္ဌကြီးမှတစ်ဆင့် မေးမြန်းလိုသည့်မေးခွန်းကတော့ ဒဂုံမြို့သစ် (တောင်ပိုင်း)မြို့နယ် အခြေခံပညာအလယ်တန်းကျောင်း အမှတ်(၁၀)ကျောင်းအား အခြေခံပညာ အထက်တန်းကျောင်းခွဲသို့ အဆင့်တိုးမြှင့်ဖွင့်လှစ်ပေးပါရန် အစီအစဉ်ရှိ/မရှိ မေးမြန်းလိုခြင်း ဖြစ်ပါတယ်။ ဒုတိယဥက္ကဋ္ဌကြီးခင်ဗျား။ ကျိုးကြောင်းဖော်ပြချက်အနေဖြင့်တင်ပြရလျှင် အခြေခံပညာ အလယ်တန်းကျောင်း အမှတ်(၁၀) ဒဂုံမြို့သစ်(တောင်ပိုင်း)သည် ၁၉၆၈ ခုနှစ်တွင် အ.မ.က(၁၇) ဒဂုံမြို့သစ်(တောင်ပိုင်း) ဖြင့် တည်ထောင်ခဲ့ပြီးတော့ မူလတန်းလွန်(၁၇)၊ အ.လ.ကခွဲ(၁၇)၊ အ.လ.က (၁၀) ဒဂုံမြို့သစ်(တောင်ပိုင်း)ဖြင့် အဆင့်ဆင့်တိုးမြှင့်ပေးခဲ့ပြီး ယနေ့ဆိုလျှင် ကျောင်းသက်တမ်း နှစ်ပေါင်း ၅၁ နှစ်ရှိပြီဖြစ်ပါတယ်။ အ.လ.က(၁၀)ဒဂုံမြို့သစ်(တောင်ပိုင်း)မှာ ၂၀၁၉-၂၀၂၀ ပညာသင် နှစ်တွင် ကျောင်းသားကျောင်းသူပေါင်း ၁၅၈၆ ဦး ပညာသင်ကြားနေကြပြီးတော့ (၂၂)ရပ်ကွက် အတွင်းမှာရှိတဲ့ ကျောင်းသားကျောင်းသူတွေ၊ (၆၇)ရပ်ကွက်အတွင်းမှာရှိတဲ့ ကျောင်းသားကျောင်းသူ တွေ၊ ရာဇဂြိုလ်ဘုန်းတော်ကြီးသင်ကျောင်းမှ ကျောင်းသားကျောင်းသူများနှင့် အ.မ.က(၃၀) ဒဂုံမြို့သစ်(တောင်ပိုင်း)နှင့် NFPE ကျောင်းတို့မှ မူလတန်းအောင်ကျောင်းသားများပါ လာရောက် ပညာသင်ကြားနေရသော ကျောင်းဖြစ်ပါတယ်။ ထို့အပြင် အနီးစပ်ဆုံး အ.ထ.က(၁) ဒဂုံမြို့သစ် (တောင်ပိုင်း)ကျောင်းနှင့် ငါးမိုင်ခန့်ကွာဝေးပြီးတော့ ဆိုက်ကယ် ကယ်ရီစီး၍သော်လည်းကောင်း၊ ကားနှစ်ဆင့်စီး၍သော်လည်းကောင်း သွားရောက်ပညာသင်ကြားရပါသဖြင့် လမ်းပန်းခရီးဝေးကွာခြင်း၊ ယာဉ်အန္တရာယ်များခြင်းများ ကြုံတွေ့နေရပါတယ်။ တချို့မိဘတွေက ၎င်းအခက်အခဲတွေကြောင့် ပညာသင်ကြားမှုကို ရပ်ဆိုင်းခဲ့ရသဖြင့် ကျောင်းသားကျောင်းသူများနစ်နာမှုရှိနေရပါတယ်။ ကျောင်းအဆင့်တိုးမြှင့်မည်ဆိုပါက ၎င်းကျောင်းသားများအားလုံး လွယ်ကူစွာအထက်တန်းပညာကို သင်ကြားစေနိုင်မည်ဖြစ်ပါတယ်။ ကျောင်းတတ်ရောက်မည့်ကျောင်းသားဦးရေလည်း ပြည့်မီပါသည်။ အထက်တန်းကျောင်းဖြစ်လျှင် နဝမတန်းတတ်ရောက်မည့်ကျောင်းသားဦးရေဟာ ၁၁၀ ဦး၊ အခြား ကျောင်းများမှ ပြန်လည်တက်မည့်ကျောင်းသားဦးရေက ၇၀ ဦး စုစုပေါင်း ၁၈၀ ဦးတက်ရောက်နိုင် မည်ဖြစ်ပါတယ်။ ယခုအခါ ၎င်းကျောင်းအနေဖြင့် ဥပဒေ၊ စည်းမျဉ်း၊ စည်းကမ်း၊ လုပ်ထုံးလုပ်နည်း များနှင့်အညီ ကျောင်းအဆင့်တိုးမြှင့်ပေးရန် တင်ထားပြီးဖြစ်ခြင်း၊ မြို့နယ်ပညာရေးမှူး၊ ခရိုင် ပညာရေးမှူးတို့မှာလည်း ထောက်ခံချက်ပေးထားခြင်း၊ မြို့နယ်အထွေထွေအုပ်ချုပ်ရေးမှူး၊ တိုင်းဒေသကြီးလွှတ်တော်ကိုယ်စားလှယ်များမှလည်း ထောက်ခံချက်ပေးထားသည့်အပြင် စံချိန်၊ စံညွန်းနှင့်ကိုက်ညီမှုရှိပါသဖြင့် အမြန်ဆုံးကျောင်းအဆင့်တိုးမြှင့်ပေးပါရန် အစီအစဉ်ရှိ/မရှိ ပြည်သူ့ လွှတ်တော်ဥက္ကဋ္ဌကြီးမှတစ်ဆင့် မေးမြန်းရခြင်းဖြစ်ပါတယ်။ ဒုတိယဥက္ကဋ္ဌကြီးခင်ဗျား။ Power Point ဖြင့် တင်ပြခွင့်ပြုပါရန် ခွင့်တောင်းခံအပ်ပါတယ်။ ဒီကျောင်းဖြစ်ပါတယ်ခင်ဗျား။ အဆောင်(၁)၊ အဆောင်(၂)၊ အဆောင်(၃)။ ဒါကတော့ ဒီအဆောင်လေးဆောင်အပြင်ကို တကယ်လို့ ကျောင်းအဆင့်တိုးမယ်ဆိုရင် ကျွန်တော်တို့ ဆရာတော်ဘုရားနှင့် ရပ်မိရပ်ဖတွေက ကျောင်းဆောင်အပြီးဆောက်လုပ်ဖို့အတွက် စုပေါင်းပြီးတော့ လှူဒါန်းထားတာဖြစ်ပါတယ်။ ပညာရေးဝန်ကြီးဌာနကလည်း ဒီကျောင်းဆောင်ကို နှစ်ထပ်ကျောင်း ဆောင်အဖြစ် ဒီ ၂၀၂၀-၂၀၂၁ ဘတ်ဂျက်မှာပေးမှာဖြစ်တဲ့အတွက် ဒါကျောင်းဆောင်လုံလောက်မှု လည်းရှိမှာဖြစ်တဲ့အတွက် အဆင့်တိုးမြှင့်ဖို့တည်ဆောက်ရခြင်းဖြစ်ပါတယ်ခင်ဗျာ။ ကျေးဇူးတင် ပါတယ်။</speech>
<speech type="speaker">ပညာရေးဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="16">ဦးဝင်းမော်ထွန်း(ဒုတိယဝန်ကြီး၊ ပညာရေးဝန်ကြီးဌာန)</agency>ရိုသေလေးစားအပ် ပါသော ပြည်သူ့လွှတ်တော် ဒုတိယဥက္ကဋ္ဌကြီးနှင့် လွှတ်တော်ကိုယ်စားလှယ်ကြီးများခင်ဗျား။ ကျွန်တော်ကပဲ ဆက်လက်ပြီး ရန်ကုန်တိုင်းဒေသကြီး၊ ဒဂုံမြို့သစ်(တောင်ပိုင်း)မဲဆန္ဒနယ် ပြည်သူ့ လွှတ်တော်ကိုယ်စားလှယ် ဦးအေးနိုင်ရဲ့ မေးခွန်းဖြစ်သော ဒဂုံမြို့သစ်(တောင်ပိုင်း)မြို့နယ် အခြေခံ ပညာအလယ်တန်းကျောင်း အမှတ်(၁၀) ကျောင်းအား အခြေခံပညာ အထက်တန်းကျောင်းခွဲအဆင့် သို့ အဆင့်တိုးမြှင့်ဖွင့်လှစ်ပေးပါရန် အစီအစဉ်ရှိ/မရှိဆိုတဲ့ မေးခွန်းနှင့်စပ်လျဉ်းပြီး ဖြေကြားတင်ပြ ပါမယ်။ ရိုသေလေးစားအပ်ပါသော ပြည်သူ့လွှတ်တော် ဒုတိယဥက္ကဋ္ဌကြီးနှင့် လွှတ်တော် ကိုယ်စားလှယ်ကြီးများခင်ဗျား။ ကျွန်တော်တို့ပညာရေးဝန်ကြီးဌာနအနေနဲ့ ယခုစာသင်နှစ်အတွင်း မှာ ကိုယ်စားလှယ်တော်ကြီးရဲ့ မဲဆန္ဒနယ်ဖြစ်တဲ့ ရန်ကုန်တိုင်းဒေသကြီး ဒဂုံမြို့သစ်(တောင်ပိုင်း) အတွင်းမှာ အခြေခံအလယ်တန်းကျောင်းခွဲနှစ်ကျောင်း၊ အခြေခံပညာအလယ်တန်းကျောင်းတစ် ကျောင်း၊ အခြေခံပညာအထက်တန်းကျောင်းခွဲတစ်ကျောင်း စုစုပေါင်းအခြေခံပညာကျောင်း ပေါင်း လေးကျောင်း အဆင့်မြှင့်တင်ဆောင်ရွက်ပေးခဲ့ပြီးဖြစ်ပါတယ်။ ကိုယ်စားလှယ်တော်ကြီး တင်ပြတဲ့ ဒဂုံမြို့သစ်(တောင်ပိုင်း)မြို့နယ်၊ အမှတ်(၁၀)အခြေခံပညာအလယ်တန်းကျောင်းမှာ ယခုနှစ် အလယ် အဆင့်သင်ကျောင်းသားကျောင်းသူ ၅၅ ဦးရှိပါတယ်။ အနီးဆုံးအထက်တန်းကျောင်းနှင့်လည်း အမှတ်(၁)အခြေခံပညာအထက်တန်းကျောင်း ဒဂုံမြို့သစ်(တောင်ပိုင်း)နှင့်လည်း သွားလာရေး ခက်ခဲကြောင်းတွေ့ရှိရပါတယ်။ သို့ဖြစ်ပါ၍ ကိုယ်စားလှယ်ကြီးတင်ပြတဲ့ ဒဂုံမြို့သစ်(တောင်ပိုင်း) မြို့နယ်၊ အမှတ်(၁၀) အခြေခံပညာအလယ်တန်းကျောင်းကို ယခုလာမယ့် ၂၀၂၀-၂၀၂၁ ပညာသင်နှစ် အတွင်း ကျောင်းအဆင့်တိုးမြှင့်ရေးဆောင်ရွက်ပေးမည်ဖြစ်ပါကြောင်း ရိုသေစွာတင်ပြအပ်ပါတယ်။</speech>
</Q-A>
<Q-A>
<title>မြင်းခြံမြို့ မြို့နယ်ပညာရေးမှူးရုံးအား ရုံးအသစ်တစ်ရုံး ဆောက်လုပ်ပေးနိုင်ခြင်းရှိ/မရှိ သိလိုခြင်းနှင့် စပ်လျဉ်းသည့်မေးခွန်း</title>
<speech type="speaker">မြင်းခြံမဲဆန္ဒနယ်မှ ဦးစိန်မြင့် မေးမြန်းဖို့ဖြစ်ပါတယ်။</speech>
<speech><mp id="2244">ဦးစိန်မြင့်(မြင်းခြံမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဒုတိယဥက္ကဋ္ဌကြီးနှင့် အားလုံး မင်္ဂလာပါ။ ကျွန်တော်က မန္တလေးတိုင်းဒေသကြီး၊ မြင်းခြံမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးစိန်မြင့် ဖြစ်ပါတယ်။ ကျွန်တော်မေးမှာကတော့ မြင်းခြံမြို့ မြို့နယ်ပညာရေးမှူးရုံးအသစ်တစ်ရုံး ဆောက်လုပ်ပေးနိုင်ခြင်းရှိ/မရှိနဲ့ပတ်သက်ပြီး သိရှိလိုပါ၍ ပြည်သူ့လွှတ်တော် ဒုတိယဥက္ကဋ္ဌကြီးမှတစ်ဆင့် မေးမြန်းခြင်းဖြစ်ပါတယ်။ မြင်းခြံမြို့နယ် မြို့နယ် ပညာရေးမှူးရုံးကို ၁၉၉၂ ခုနှစ်မှာ အမှတ်(၁၅)ရပ်ကွက်၊ အမှတ်(၁)အခြေခံပညာကျောင်းဝင်း အတွင်းမှာ ကျောင်းပိုင်မြေထဲက ၀.၂၀ ဧကခန့်အပေါ်မှာ ဆောက်လုပ်ထားပါတယ်။ အဆောက်အဦ ဟာ(၅၀ ပေ x ၄၀ ပေ)တစ်ထပ် အုပ်ညှပ်သွပ်မိုးဖြစ်၍ အ.ထ.က(၁)ပိုင်မြေထဲမှာ ယာယီ ဆောက်လုပ်ထားခြင်းပဲ ဖြစ်ပါတယ်။ မြို့နယ်ပညာရေးမှူးရုံးမှာ အရာထမ်း၊ အမှုထမ်းပေါင်း ၄၅ ဦး၊ မြို့နယ်ပညာရေးမှူးအုပ်ချုပ်မှုအောက်မှာရှိတဲ့ အခြေခံပညာအထက်တန်း၊ အလယ်တန်း၊ မူလတန်း ကျောင်းများမှာ အရာထမ်း၊ အမှုထမ်းပေါင်း ၂၁၆၈ ဦး ရှိပါတယ်။ အထက်တန်း၊ အလယ်တန်း၊ မူလတန်းကျောင်းများမှာ ၂၀၁၉-၂၀၂၀ ပညာသင်နှစ်စာရင်းအရ ကျောင်းသားဦးရေဟာ ၄၀၄၈၁ ဦး၊ ဘုန်းတော်ကြီးသင်ပညာရေးကျောင်းများမှာ ကျောင်းသားဦးရေဟာ ၄၆၀၁ ဦး၊ ပုဂ္ဂလိက ကျောင်းများမှာ ကျောင်းသားဦးရေဟာ ၉၁၄ ဦး၊ တစ်မြို့နယ်လုံးရဲ့ ကျောင်းသားဦးရေ စုစုပေါင်းဟာ ၄၅၉၉၂ ဦး ဖြစ်ပါတယ်။ လစဉ် လကုန်ရက် လစာထုတ်ပေးတဲ့နေရာများမှာ မူလတန်းကျောင်း၊ မူလတန်းလွန်ကျောင်းများ၊ အလယ်တန်းကျောင်း(ခွဲ)များမှ ဆရာ၊ ဆရာမခန့်ထားဦးရေ ၁၂၇၆ ဦး အား တွေ့ဆုံပွဲအစည်းအဝေး ကျင်းပတဲ့နေရာမှာ အဆောက်အဦဟာ ကျဉ်းလွန်းနေတဲ့အတွက် ကြောင့်မို့လို့ မြို့ပေါ်မှာရှိတဲ့ မူလတန်းကျောင်းတစ်ကျောင်းမှာ သွားရောက်ပြီးကျင်းပနေရခြင်းပဲ ဖြစ်ပါတယ်။ လကုန်ရက် မြို့နယ်ပညာရေးမှူးရုံးသို့ ဆရာဆရာမများ လာရောက်သတင်းပို့၊ လစာ ထုတ်တဲ့နေရာမှာလည်း အဆောက်အဦဟာ ကျဉ်းနေတဲ့အတွက်ကြောင့်မို့လို့ ရုံးရှေ့လမ်းဘေး မြေကွက်လပ်အပေါ်မှာလည်းကောင်း၊ လူသွားစင်္ကြံအပေါ်မှာလည်းကောင်း နေကြရသဖြင့် ယာဉ်အန္တရာယ် စိုးရိမ်ရပါတယ်။ ဒါဟာ မနှစ်ကဆိုလျှင် ဆရာမတစ်ယောက်ဟာ လစာထုတ်ရက် လာရင်းနဲ့ ပလက်ဖောင်းဘေးမှာရပ်တုန်း ဆိုင်ကယ်အတိုက်ခံရတဲ့အတွက်ကြောင့်မို့လို့ အဲဒီဆရာမ ခြေကျိုးတဲ့ဒဏ်ရာရရှိသွားပါတယ်။ တစ်မြို့နယ်လုံးမှာရှိတဲ့ကျောင်းတွေကို ဆရာကိုင်၊ ကျောင်းသား ကိုင်၊ ကျောင်းသုံးစာအုပ်များ ဖြန့်ဝေတဲ့နေရာမှာလည်း ဒီစာအုပ်တွေကို ထားစရာမရှိလို့ အ.ထ.က(၂)မှာ ခေတ္တထားရခြင်း ဖြစ်ပါတယ်။ အဲဒီတော့ မြို့နယ်ပညာရေးမှူးရုံးဆောက်လုပ်ဖို့ရာ မြို့နယ်စီမံခန့်ခွဲရေးကော်မတီ၊ မြို့နယ်မြေချထားရေးအဖွဲ့မှ (၅၀ ပေ x ၅၀ ပေ)အကွက် ခြောက် ကွက်၊ စုစုပေါင်းအကျယ်အဝန်း (၅၀ ပေ x ၃၀၀ ပေ)ကို ချထားပေးပြီး ဂရန်လျှောက်ထားဆဲလည်း ဖြစ်ပါတယ်။ သို့ဖြစ်ပါ၍ မြို့နယ်ပညာရေးမှူးရုံးပိုင် မြေနေရာအသစ်ပေါ်မှာ (၁၃၀ ပေ x ၃၀ ပေ) နှစ်ထပ်သံကူကွန်ကရစ် အဆောက်အဦတစ်ဆောင် ဆောက်လုပ်ပေးနိုင်ခြင်းရှိ/မရှိနှင့် ဆောက်လုပ် ပေးနိုင်ခြင်းရှိပါက မည်သည့်ဘဏ္ဍာရေးနှစ်တွင် ဆောက်လုပ်ပေးမည်။ ဆောက်လုပ်ပေးနိုင်ခြင်း မရှိပါက မည်သည့်အတွက်ကြောင့် ဆောက်လုပ်ပေးနိုင်ခြင်းမရှိသည်ကို သိရှိလိုပါ၍ ပြည်သူ့ လွှတ်တော် ဒုတိယဥက္ကဋ္ဌကြီးမှတစ်ဆင့် မြို့နယ်ပညာရေး ဝန်ထမ်းများကိုယ်စား လေးစားစွာဖြင့် မေးမြန်းအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ပညာရေးဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="16">ဦးဝင်းမော်ထွန်း(ဒုတိယဝန်ကြီး၊ ပညာရေးဝန်ကြီးဌာန)</agency>ပြည်သူ့လွှတ်တော် ဒုတိယဥက္ကဋ္ဌကြီးနှင့် လွှတ်တော်ကိုယ်စားလှယ်ကြီးများခင်ဗျာ။ ကျွန်တော်ကပဲဆက်လက်ပြီး မန္တလေးတိုင်းဒေသကြီး၊ မြင်းခြံမဲဆန္ဒနယ် ပြည်သူ့လွှတ်တော်ကိုယ်စားလှယ်ကြီး ဦးစိန်မြင့်ရဲ့ မေးခွန်းဖြစ်သော မြင်းခြံမြို့ မြို့နယ်ပညာရေးမှူးရုံးအား ရုံးအသစ်တစ်ရုံး ဆောက်လုပ်ပေးနိုင်ခြင်း ရှိ/မရှိနှင့် ရှိပါက မည်သည့်ဘဏ္ဍာရေးနှစ်တွင် ဆောက်လုပ်ပေးမည်။ အကယ်၍ မရှိပါက မည်သည့် အတွက်ကြောင့် ဆောက်လုပ်ပေးနိုင်ခြင်းမရှိသည်ကို သိရှိလိုခြင်းမေးခွန်းနှင့်စပ်လျဉ်းပြီး ဖြေကြား တင်ပြပါမယ်။ ရိုသေလေးစားအပ်ပါသော ပြည်သူ့လွှတ်တော် ဒုတိယဥက္ကဋ္ဌကြီးနှင့် လွှတ်တော် ကိုယ်စားလှယ်ကြီးများခင်ဗျား။ ကျွန်တော်တို့ ပညာရေးဝန်ကြီးဌာနအနေနဲ့ ကိုယ်စားလှယ်တော်ကြီး ရဲ့ မဲဆန္ဒနယ် မန္တလေးတိုင်းဒေသကြီး၊ မြင်းခြံမြို့နယ်အတွင်းမှာ အန္တရာယ်ရှိကျောင်းဆောင် ဖျက်သိမ်းပြီးတော့ ကျောင်းအသစ်ဆောက်လုပ်ဖို့ ၁၆ ကျောင်း၊ ကျောင်းသားဦးရေများလာလို့ ကျောင်းအသစ်ဆောက်ပေးခြင်း ခုနစ်ကျောင်း စုစုပေါင်းကျောင်းအသစ် ၂၃ ကျောင်းအတွက် ငွေကျပ် ၉၂၈.၃၅ သန်း ခွဲဝေဆောင်ရွက်လျက်ရှိပါကြောင်း တင်ပြအပ်ပါတယ်။ ကိုယ်စားလှယ် ငွေလုံးငွေရင်းအသုံးစရိတ်များအနက် အမျိုးသားစီမံကိန်းဥပဒေအရ မူလခွင့်ပြုရန်ပုံငွေတွင် ပါရှိသော လုပ်ငန်းများ၏ ဆောင်ရွက်ပြီးစီးမှုအပေါ်မူတည်ပြီး ၂၀၁၉-၂၀၂၀ ဘဏ္ဍာရေးနှစ် ဖြည့်စွက် ရန်ပုံငွေတွင် တင်ပြဆောင်ရွက်ခြင်း၊ မူလခွင့်ပြုရန်ပုံငွေတွင်မပါရှိသည့် လုပ်ငန်းများအတွက် ၂၀၂၀၂၀၂၁ ဘဏ္ဍာရေးနှစ်၏ မူလခွင့်ပြုရန်ပုံငွေတွင် ပြန်လည်လျာထားခြင်းများ ဆောင်ရွက်ပေးမည် ဖြစ်ပါကြောင်း ပေါင်းစပ်ကြားအပ်ပါတယ်။ ဒီကျောင်းဝင်းအနေနဲ့ လည်း စုစုပေါင်းမှာ ၀.၂၀ ဧကပဲရှိတဲ့အတွက် ဒီအထဲမှာတော့ ထပ်မံဆောက်လုပ်ဖို့မဖြစ်နိုင်ပါဘူး။ ကိုယ်စားလှယ်တော်ကြီးအမိန့်ရှိသလိုပဲ နေရာအသစ်အတွက် မြေနေရာချထားလာတော့ ဆောင်ရွက် လျက်ရှိတာဟာ ဆောင်ရွက်ဆဲလုပ်ငန်းဖြစ်ပါတယ်။ သို့သော် ပိုင်ဆိုင်မှုအနေနဲ့ ပုံစံ(၁၀၅) သို့တည်း မဟုတ် ဂရန်ရရှိခြင်းမရှိပါဘူး။ အဲဒီတော့ ကျွန်တော်တို့ ဘဏ္ဍာငွေလျားထားရာမှာ စည်းမျဉ်း စည်းကမ်းအားဖြင့် မြေပိုင်ဆိုင်မှုအထောက်အထားရှိမှသာ လျာထားလို့ရပါတယ်။ အကယ်၍ မြေပိုင် ဆိုင်မှုအထောက်အထား သို့မဟုတ် ဂရန်ရရှိတာနှင့်တစ်ပြိုင်နက် အနီးစပ်ဆုံးဘဏ္ဍာရေးနှစ်မှာ အဆောက်အဦအသစ်အတွက် ဘဏ္ဍာငွေရရှိရေး လျာထားဆောင်ရွက်ပေးမည်ဖြစ်ပါကြောင်းနှင့် ပိုင်ဆိုင်မှုရရှိရေးအတွက်လည်း ကိုယ်စားလှယ်တော်ကြီးမှ ကူညီစောင့်ရှောက်ပေးပါရန် တင်ပြအပ် ပါတယ်။ ကျေးဇူးတင်ပါတယ်။</speech>
</Q-A>
<Q-A>
<title>မင်းတုန်းမြို့ အခြေခံပညာအထက်တန်းကျောင်းတွင် ၂၀၁၆-၂၀၁ရ ဘဏ္ဍာရေးနှစ်တွင် ဆောက်လုပ် ခဲ့သည့် (၉၀x၃၀) ပေ RC (၁)ထပ်ကျောင်းဆောင်သစ်၏ အခန်းသုံးခန်းမှာ ယခုအက်ကွဲလာသဖြင့် မည်သို့ထပ်မံဆောင်ရွက်ပေးမည်ကို သိလိုခြင်းနှင့် ထိုသို့စံချိန်မမီဆောက်လုပ်ခဲ့သော ကုမ္ပဏီအား မည်ကဲ့သို့ အရေးယူမည်ကို သိလိုခြင်းတို့နှင့်စပ်လျဉ်းသည့်မေးခွန်း</title>
<speech type="speaker">မင်းတုန်းမဲဆန္ဒနယ်မှ ဒေါ်ခင်သန်းနု မေးမြန်းဖို့ဖြစ်ပါတယ်။</speech>
<speech><mp id="1466">ဒေါ်ခင်သန်းနု(မင်းတုန်းမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဒုတိယဥက္ကဋ္ဌကြီးနှင့် ဒီနေ့အစည်းအဝေးကို တက်ရောက်လာသူများအားလုံးပဲ မင်္ဂလာပါရှင်။ ကျွန်မ ကတော့ မကွေးတိုင်းဒေသကြီး၊ မင်းတုန်းမဲဆန္ဒနယ်က ပြည်သူ့လွှတ်တော်ကိုယ်စားလှယ် ဒေါ်ခင်သန်းနု ဖြစ်ပါတယ်။ ဒီကနေ့ ကျွန်မမေးမြန်းလိုတဲ့မေးခွန်းဟာ မင်းတုန်းမြို့ အခြေခံပညာ အထက်တန်းကျောင်းတွင် ၂၀၁၆-၂၀၁ရ ဘဏ္ဍာရေးနှစ်က ဆောက်လုပ်ခဲ့တဲ့ (၉၀ x ၃၀)ပေ RC တစ်ထပ်ကျောင်းဆောင်သစ်ရဲ့ အခန်းသုံးခန်းမှာ အက်ကွဲလာသဖြင့် မည်သို့ထပ်မံဆောင်ရွက်ပေး မည်ကို သိရှိလိုခြင်းနှင့် ထိုသို့စံချိန်မမီဆောက်လုပ်ခဲ့သော ကုမ္ပဏီအား မည်ကဲ့သို့ အရေးယူပေးသွား မည်ဖြစ်ကြောင်း သိရှိလိုပါ၍ မေးခွန်းမေးမြန်းသွားမှာ ဖြစ်ပါတယ်။ ဒုတိယဥက္ကဋ္ဌကြီးရှင်။ Power Point အသုံးပြုခွင့်ပေးပါရှင်။ ကျွန်မ ဒီမေးခွန်းကို ၂၀၁၉ ခုနှစ်၊ နိုဝင်ဘာလ ၁၅ ရက်နေ့မှာ မေးမြန်းခဲ့တာ ဖြစ်ပါတယ်။ မေးခွန်းမေးမြန်းရခြင်း အကြောင်းအရင်း ကတော့ မင်းတုန်းမြို့ အခြေခံပညာအထက်တန်းကျောင်း ကျောင်းဆောင်သစ်ကို ၂၀၁၆-၂၀၁ရ ဘဏ္ဍာရေးနှစ်မှာ ဆောက်လုပ်ခဲ့တာ ဖြစ်ပါတယ်။ (၉၀ x ၃၀)ပေ RC တစ်ထပ်ကျောင်းဆောင်ဖြစ်ပြီး ပြည်ကြီးမွန်ကုမ္ပဏီက ဆောက်လုပ်ခဲ့တာ ဖြစ်ပါတယ်။ ၂၀၁၇-၂၀၁၈ ပညာသင်နှစ်မှာ အဋ္ဌမတန်း ကျောင်းသားကျောင်းသူများကို ဒီအဆောင်မှာစာသင်စေခဲ့တာ ဖြစ်ပါတယ်။ ကျောင်းဆောင်သစ်မှာ တစ်နှစ်စာသင်ခဲ့ပြီး ၂၀၁၈-၂၀၁၉ ပညာသင်နှစ်မှာ ကျောင်းဆောင်သစ်ဟာ ပြိုကွဲပျက်စီးလာတဲ့ အတွက် အန္တရာယ်ရှိကျောင်းဆောင်အဖြစ်သတ်မှတ်ပြီး ကျောင်းသားကျောင်းသူတွေဟာ အခြား ကျောင်းဆောင်သို့ ပြောင်းရွှေ့ခဲ့ရပါတယ်။ အန္တရာယ်ရှိကျောင်းဆောင်သစ်ရဲ့ အခန်းများ ပျက်စီးနေ တဲ့ပုံပဲ ဖြစ်ပါတယ်။ မြို့နယ်ပညာရေးမှူးကြီးနဲ့ ကျောင်းအုပ်ကြီးက ကျွန်မကို ခေါ်ယူပြသခြင်း ဖြစ်ပါတယ်။ ၂၀၁၉ ခုနှစ်၊ အောက်တိုဘာလ ၁၉ ရက်နေ့မှာ ပျက်စီးသွားတာ ဖြစ်ပါတယ်။ အန္တရာယ်ရှိ တယ်ဆိုတာကို သိစေချင်လို့ ဖော်ပြထားခြင်းပဲ ဖြစ်ပါတယ်။ ကျောင်းဆောင်သစ်ကို ကုမ္ပဏီက စေတနာပါစွာနဲ့ ဘယ်လိုဆောက်ထားတယ်ဆိုတာကို သိစေချင်လို့ ပြထားတဲ့ပုံပဲ ဖြစ်ပါတယ်။ ဒါကတော့ ကျောင်းဆောင်သစ်ကို ပြန်လည်ပြုပြင်နေစဉ် သွားရောက်ကြည့်ရှုခဲ့တဲ့ပုံပဲ ဖြစ်ပါတယ်။ ၂၀၁၉ ခုနှစ်၊ ဒီဇင်ဘာလ ၂၄ ရက်နေ့က သွားရောက်ကြည့်ရှုခဲ့တာ ဖြစ်ပါတယ်။ သွားရောက်ကြည့်ရှု စဉ်တွင် တွေ့ရတဲ့ပျက်စီးနေတဲ့ပုံတွေပဲ ဖြစ်ပါတယ်။ ဒါကတော့ ကျောင်းဆောင်သစ်အား ပြန်လည် ပြုပြင်ပြီးအခြေအနေပဲ ဖြစ်ပါတယ်။ ၂၀၂၀ ပြည့်နှစ်၊ ဇန်နဝါရီလ ၁၅ ရက်နေ့မှာ ပြုပြင်ပြီးပြီလို့ သိရ ပါတယ်။ ဒီကျောင်းဆောင်ဟာ ၃၀ ပေ အခန်းသုံးခန်းရှိပါတယ်။ တစ်ခန်းခွဲကို ပြုပြင်ခဲ့ခြင်း ဖြစ်ပါတယ်။ ပြုပြင်ထားပြီးဖြစ်ပေမဲ့လို့ ပြုပြင်ထားတဲ့အခန်းဟာ မူလအခန်းတွေနဲ့စာရင် ရေပြင်ညီမျဉ်းနဲ့ တိုင်းထွာကြည့်လိုက်တဲ့အခါမှာ ခြောက်လက်မ နိမ့်ကျနေသေးတာကို တွေ့ရပါတယ်။ ဒီတော့ ကျောင်းဆောင်သစ်ဟာ ၂၀၁၆-၂၀၁ရ ဘတ်ဂျက်မှာ ဆောက်ခဲ့တယ်။ ၂၀၁၈-၂၀၁၉ ဘဏ္ဍာရေးနှစ်မှာ ပျက်စီးခဲ့တယ်။ ၂၀၁၉-၂၀၂၀ ဘဏ္ဍာရေးနှစ်မှာ ပြန်လည်ပြုပြင်ခဲ့ရတယ်။ ကလေး တွေ အန္တရာယ်ရှိလို့ ပြောင်းခဲ့ရတယ်။ ကျောင်းခန်းတွေ နေရာအခက်အခဲကြုံရတယ်။ အပေါ်မှာ ကျွန်မမေးမြန်းခဲ့တာက ဒီကုမ္ပဏီကို ဘယ်လိုအရေးယူမှာလဲနှင့် ဘယ်လိုဆက်လက်ဆောင်ရွက် ပေးမှာလဲဆိုတာကို မေးမြန်းခဲ့ပါတယ်။ ဘယ်လိုဆက်လက်ဆောင်ရွက်ပေးမှာလဲဆိုတာကတော့ ပြန်လည်ပြုပြင်ပြီးသွားပါပြီ။ အားရကျေနပ်မှုရှိတယ်လို့တော့ ကြားရပါတယ်။ ဒါပေမဲ့ ဒီအဆောင် ဟာ အန္တရာယ်မရှိနိုင်တော့ပါဘူးလို့ ဘယ်သူမှ အာမမခံရဲပါဘူး။ ဘာလို့လဲဆိုတော့ တစ်ခြမ်းပဲ ပြင်ထားလို့ ဖြစ်ပါတယ်။ နောက်ပြီး ဒါဟာကလေးတွေနေမယ့် စာသင်ဆောင်ဖြစ်ပါတယ်။ ပစ္စည်း တွေထားမယ့် ဂိုဒေါင်မဟုတ်ပါဘူး။ ဒါကြောင့် ဒီကုမ္ပဏီကို ဘယ်လိုအရေးယူပေးမှာလဲ။ အန္တရာယ် မရှိကြောင်း အာမခံမှာလား။ နောက် ကျန်တဲ့တစ်ခြမ်း ပျက်စီးသွားခဲ့ရင်ရော ဘယ်လိုဆက်လက် ဆောင်ရွက်ပေးမှာလဲ သိရှိလိုပါသဖြင့် ဒုတိယဥက္ကဋ္ဌကြီးမှတစ်ဆင့် မေးမြန်းရခြင်း ဖြစ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ပညာရေးဝန်ကြီးဌဌာနက ဖြေကြားရန် ဖြစ်ပါတယ်။</speech>
<speech><agency id="16">ဦးဝင်းမော်ထွန်း(ဒုတိယဝန်ကြီး၊ ပညာရေးဝန်ကြီးဌာန)</agency>ရိုသေလေးစားအပ်ပါသော ပြည်သူ့လွှတ်တော်ဒုတိယဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်ကြီးများခင်ဗျာ။ ကျွန်တော်ကပဲ ဆက်လက်ပြီး မကွေးတိုင်းဒေသကြီး၊ မင်းတုန်းမဲဆန္ဒနယ် ပြည်သူ့လွှတ်တော် ကိုယ်စားလှယ်ကြီး ဒေါ်ခင်သန်းနုရဲ့ မေးခွန်းဖြစ်သော မင်းတုန်းမြို့ အခြေခံပညာအထက်တန်းကျောင်း မှာ ၂၀၁၆-၂၀၁ရ ဘဏ္ဍာရေးနှစ်တွင် ဆောက်လုပ်ခဲ့သည့် ပေ ၉၀ x ပေ ၃၀ RC တစ်ထပ် ကျောင်းဆောင်သစ်၏အခန်းသုံးခန်းမှာ ယခုအက်ကွဲလာသဖြင့် မည်သို့ထပ်မံဆောင်ရွက်ပေးမည်ကို သိရှိလိုခြင်းနှင့် ထိုသို့စံချိန်မမီဆောက်လုပ်ခဲ့သည့်ကုမ္ပဏီအား မည်သို့အရေးယူသွားမည်ဖြစ်ကြောင်း ကို သိရှိလိုခြင်းမေးခွန်းနှင့်စပ်လျဉ်းပြီး ဖြေကြားတင်ပြပါမယ်။ ရိုသေလေးစားအပ်ပါသော ပြည်သူ့လွှတ်တော်ဒုတိယဥက္ကဋ္ဌကြီးနှင့် လွှတ်တော်ကိုယ်စားလှယ် ကြီးများခင်ဗျား။ ကိုယ်စားလှယ်ကြီးတင်ပြတဲ့ မင်းတုန်းမြို့၊ မင်းတုန်းအခြေခံပညာအထက်တန်း ကျောင်းမှာ ပေ ၉၀ x ပေ ၃၀ RC တစ်ထပ်ဆောင်သည် ၂၀၁၇-၂၀၁၈ ဘဏ္ဍာရေးနှစ်မှာ Steel Structure အဖြစ် စတင်ဆောက်လုပ်ခဲ့ခြင်းဖြစ်ကြောင်း သိရပါတယ်။ ၂၀၁၇-၂၀၁၈ ဘဏ္ဍာရေးနှစ်မှာ မင်းတုန်းအခြေခံပညာအထက်တန်းကျောင်း၌ ပြည်ကြီးမွန်ကုမ္ပဏီမှ တာဝန်ယူတည်ဆောက်ခဲ့ပါ တယ်။ ဒီဆောက်တဲ့အဆောက်အဦရဲ့ အခန်းသုံးခန်းမှာ ကွဲအက်လာသဖြင့် စာချုပ်ပါစည်းကမ်းချက် သတ်မှတ်ထားချက်များအရ ကုမ္ပဏီမှ ပြန်လည်တည်ဆောက်ပေးရန် မကွေးတိုင်းဒေသကြီး ပညာရေးမှူးရုံးမှ မကွေးတိုင်းဒေသကြီးအစိုးရအဖွဲ့သို့ တင်ပြခဲ့ပါတယ်။ မကွေးတိုင်းဒေသကြီး အစိုးရအဖွဲ့ရုံးမှလည်း ၁၅-၁၁-၂၀၁၉ ရက်စွဲပါစာအမှတ်၊ ၄/၉၅(လမရ) (၁၉)/ဦး ၆ ဖြင့် ပြန်လည် ပြင်ဆင်ရန် အကြောင်းကြားခဲ့ပါတယ်။ ဒါကြောင့်မို့ ပြည်ကြီးမွန်ကုမ္ပဏီအား အခုနက ကိုယ်စားလှယ်ကြီး Power Point မှာ တင်ပြသွားတဲ့အတိုင်း မင်းတုန်းအခြေခံပညာအထက်တန်း ကျောင်း ပေ ၉၀ x ပေ ၃၀ ကျောင်းဆောင်၏ကွဲအက်နေသော ကျောင်းဆောင်နေရာများကို ပြန်လည်ပြင်ဆင်ပြီး ယခုအခါ လုပ်ငန်းများ ပြီးစီးနေပြီဖြစ်ကြောင်း သိရှိရပါကြောင်း ရှင်းလင်း တင်ပြအပ်ပါတယ်။ ကျေးဇူးတင်ပါတယ်။</speech>
<speech type="speaker">မိုက်ပေးပါ။</speech>
<speech><mp id="1466">ဒေါ်ခင်သန်းနု(မင်းတုန်းမဲဆန္ဒနယ်)</mp>ပြည်သူ့လွှတ်တော်ဒုတိယဥက္ကဋ္ဌကြီးရှင်။ ဆက်စပ်မေးခွန်းမေးမြန်းခွင့်ပြုပါရှင်။ အခု ပြည်ကြီးမွန်ကုမ္ပဏီက တည်ဆောက်တာ ပြန်လည် ပြုပြင်လို့ပြီးသွားပြီဆိုတာကို ကျွန်မလည်း ပုံမှာပြထားပြီးသားဖြစ်ပါတယ်။ ဒါပေမဲ့ တစ်ခြမ်းပဲ ပြုပြင်ပေးထားခြင်း ဖြစ်ပါတယ်။ ကျန်တဲ့တစ်ခြမ်းကို ကျွန်မမေးတဲ့မေးခွန်းထဲမှာလည်း ပါပါတယ်။ ဒီကျန်တဲ့တစ်ခြမ်းကို သူတို့ဆက်လက်ပြီးတော့ ဒီကျောင်းမှာကျောင်းသားတွေ ဆက်လက်ပြီး အဲဒီတော့ ဒီဟာကို ခိုင်ခံ့မယ်ဆိုတာကို အာမခံမှုရှိပါသလား။ အဲဒါဆိုလို့ရှိရင် ဘယ်လိုအရေးယူပေးမှာလဲ။ ပြီးရင် ကျောင်းသားတွေက တစ်ခန်းနှင့်တစ်ခန်း ပြောင်းသွားရတဲ့ အတွက် ဒီလိုတွေမှာ အခက်အခဲဖြစ်လို့ ဘယ်လိုအရေးယူပေးမှာလဲဆိုတာရယ်၊ နောက် သိချင်တာ ကတော့ အာမခံချက်ရှိဖို့လိုပါတယ်။ အာမခံပေးမှာလားဆိုတာလေးကို ဖြေကြားပေးစေလိုပါတယ် ရှင်။</speech>
<speech type="speaker">ပညာရေးဝန်ကြီးဌာနက ဖြေကြားဖို့ ဖြစ်ပါတယ်။</speech>
<speech><agency id="16">ဦးဝင်းမော်ထွန်း(ဒုတိယဝန်ကြီး၊ ပညာရေးဝန်ကြီးဌာန)</agency>ကိုယ်စားလှယ်ကြီး မေးခွန်း ဖြစ်တဲ့ဆက်စပ်မေးခွန်းနှင့်ပတ်သက်လို့ ဖြေကြားရရင် ဒီလုပ်ငန်းသည် ဆောက်လုပ်ရေးလုပ်ငန်း ဖြစ်ပါတယ်။ ဒီဆောက်လုပ်ရေးလုပ်ငန်းများဆောင်ရွက်စဉ်မှာ လုပ်ငန်းအပ်နှံသူ မကွေးတိုင်း ဒေသကြီးအစိုးရနှင့် လုပ်ငန်းလုပ်ကိုင်သူ ကုမ္ပဏီတို့ရဲ့ ကြားမှာ ကနဦးသဘောတူညီချက် စာချုပ်ပါ စည်းမျဉ်း၊ စည်းကမ်းများ သတ်မှတ်ပြီး ဖြစ်ပါတယ်။ ဒီသတ်မှတ်ထားချက်များနှင့်အညီသာ ဆောင်ရွက်နေပြီဖြစ်ကြောင်း တင်ပြအပ်ပါတယ်။</speech>
<speech type="speaker">ပညာရေးဝန်ကြီးဌာန ဒုတိယဝန်ကြီး ပြန်လည်ထွက်ခွာနိုင်ပါပြီ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒီနေ့အတွက် မေးခွန်းများ မေးမြန်းခြင်း၊ ဖြေကြားခြင်းအစီအစဉ်ပြီးပါပြီ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အစည်းအဝေးကို မိနစ် ၃၀ ခန့် ခေတ္တရပ်နားပါမယ်။ ၁၁:၄၀ နာရီအစည်းအဝေးကို ပြန်လည်စတင်ပါမယ်။</speech>
<speech type="mc">ပြည်သူ့လွှတ်တော်ဒုတိယဥက္ကဋ္ဌ ပြန်လည်ထွက်ခွာပါပြီခင်ဗျာ။</speech>
<speech type="mc">အားလုံးထွက်ခွာနိုင်ပါပြီခင်ဗျာ။ အစည်းအဝေးကို မိနစ် ၃၀ ခန့်ခေတ္တခဏရပ်နားပါသည်။</speech>
</Q-A>
</section>
<section value="Motion">
<motion>
<speech type="mc">ပြည်သူ့လွှတ်တော်ကိုယ်စားလှယ်များနှင့် ဧည့်သည်တော်များ ခင်ဗျား။ အစည်းအဝေးပြန်လည်စတင်တော့မှာဖြစ်ပါတယ်။</speech>
<speech type="mc">ပြည်သူ့လွှတ်တော်ဒုတိယဥက္ကဋ္ဌ ကြွရောက်လာပါပြီခင်ဗျား။</speech>
<speech type="mc">အားလုံးထိုင်နိုင်ပါပြီခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အစည်းအဝေးကို ဆက်လက် ကျင်းပပါမယ်။</speech>
<title>ဦးတင်မောင်ဝင်း၊ ဆိပ်ကမ်းမဲဆန္ဒနယ်ကတင်သွင်းသည့် မြန်မာနိုင်ငံသည် အာဆီယံအဖွဲ့ဝင် နိုင်ငံဖြစ်သဖြင့် အာဆီယံစီးပွားရေးအသိုက်အဝန်း (ASEAN Economic Community-AEC) အကောင်အထည်ဖော်ရာတွင် အဓိကလုပ်ငန်းစဉ်ဖြစ်သည့် ASEAN Free Trade Agreement (AFTA)အား ထူထောင်ရမည်ဖြစ်သည်။ သို့မှသာ ကုန်စည်များ လွတ်လပ်စွာစီးဆင်းခြင်း (Free Flow of Goods)opcaoɔègodqulopili wè:3caoɔégodqpoze Gșovężcz opos Scoo mpug28:@p:3028 Gopalo33 : (Myanmar Standard  Specification)ပါရှိရမည်ဖြစ်ပြီး အာဆီယံနိုင်ငံအသီးသီးတွင် ထုတ်ကုန်ပစ္စည်းပေါင်း ၃၀၀၀ မှ ၁၀၀၀၀ ခန့်ရေးသားပြုစုပြီးဖြစ်ရာ မြန်မာနိုင်ငံအနေဖြင့် အရေးကြီးသည့် ထုတ်ကုန်ပစ္စည်းပေါင်း ၁၀၀၀ ခန့်ကို ASEAN Free Trade Agreement ကာလတွင် ရေးသားပြီးစီးနိုင်ရန် ပါဝင်ပတ်သက်သော ဝန်ကြီးဌာနများမှ ညှိနှိုင်းဆောင်ရွက် ကြရန် ပြည်ထောင်စုအစိုးရကို တိုက်တွန်းကြောင်းအဆိုတင်သွင်းခြင်းနှင့် လက်ခံဆွေးနွေးရန် သင့်/မသင့် အဆုံးအဖြတ်ရယူခြင်း၊ </title>
<speech type="speaker">အစီအစဉ်(၇)ဖြစ်ပါတယ်။ ဆိပ်ကမ်းမဲဆန္ဒနယ်မှ ဦးတင်မောင်ဝင်းက အဆိုတစ်ရပ် တင်သွင်းထားပါတယ်။ ဦးတင်မောင်ဝင်းအား အဆိုတင်သွင်းဖို့ ဖိတ်ခေါ်ပါတယ်။</speech>
<speech><mp id="1566">ဦးတင်မောင်ဝင်း(ဆိပ်ကမ်းမဲဆန္ဒနယ်)</mp>အားလုံးမင်္ဂလာပါ။ လေးစားအပ်ပါသော ပြည်သူ့လွှတ်တော် ဒုတိယဥက္ကဋ္ဌကြီးနှင့် လွှတ်တော်ကိုယ်စားလှယ်ကြီးများ၊ ဒုတိယဝန်ကြီးများနှင့် ဧည့်သည်တော်များကို မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော့်ကို Power Point သုံးခွင့်ပြုပါခင်ဗျာ။ ကျွန်တော်ကတော့ ဆိပ်ကမ်းမဲဆန္ဒနယ်က ဦးတင်မောင်ဝင်း ဖြစ်ပါတယ်။ ကျွန်တော်တင်သွင်းတဲ့အဆိုကတော့ မြန်မာနိုင်ငံသည် အာဆီယံအဖွဲ့ဝင်နိုင်ငံဖြစ်တဲ့အတွက် အာဆီယံစီးပွားရေးအသိုက်အဝန်း(ASEAN Economic Community-AEC)ကို အကောင်အထည် ဖော်ရပါမယ်။ ဒီလိုအကောင်အထည်ဖော်တဲ့နေရာမှာ ASEAN Free Trade Agreement ကို ထူထောင်ရမယ်။ ဒီလိုထူထောင်ပေးမှသာလျှင် Free Flow of Goods ပေါ့လေ။ အခွန်မဲ့လွတ်လပ်စွာ ကုန်စည်များစီးဝင်နိုင်မှာဖြစ်ပါတယ်။ ဒီလိုစီးဝင်နိုင်မှ မြန်မာနိုင်ငံမှထွက်တဲ့ပစ္စည်းတွေက မြန်မာ့ ozlozz :(Myanmar Standard and Specification)coz lagdulosofi အာဆီယူနိုင်ငံ(၁၀)နိုင်ငံ မှာ ကုန်ပစ္စည်းပေါင်း ၃၀၀၀ ကနေ ၁၀၀၀၀ အထိပြီးနေတာဖြစ်ပြီးတော့ မြန်မာနိုင်ငံအနေဖြင့် အရေးကြီးသည့်ထုတ်ကုန်ပစ္စည်းပေါင်း ၁၀၀၀ ခန့်ကို ဒီ AFTA ကာလမှာ ပြီးဖို့အတွက် ရေးသားပြီးစီးနိုင်ရန် ပါဝင်ပတ်သက်တဲ့ဝန်ကြီးဌာနများမှ ပူးပေါင်းဆောင်ရွက်ကြဖို့ အဆိုတင်သွင်းမှာ ဖြစ်ပါတယ်။ ဒီအဆိုကို ဘာလို့ ကျွန်တော်တင်သွင်းရလဲဆိုတော့ AFTA ကာလမှာ Free Flow of Products တွေသွားတဲ့အခါမှာ စင်ကာပူပစ္စည်း၊ မလေးရှားပစ္စည်း၊ ထိုင်းပစ္စည်း၊ ဖိလစ်ပိုင်ပစ္စည်းတွေ ဝင်လာကြတဲ့အခါမှာ အခွန်မဲ့တဲ့အခါ အဲဒီမှာ WTO က ဘာပြောထား သလဲဆိုတော့ National Standard ပါတဲ့ပစ္စည်းပဲရောင်းရမယ်။ မပါတဲ့ပစ္စည်းမရောင်းရဘူးဆိုရင်၊ 31603018: in mal$cossom Trade Export  Earning q8:33:18:60s? osodnjom Deficit Budget Goulosofli 31cmçeco zlecom.m surplus Budget ဖြစ်အောင် ပို့ကုန်တိုးမြှင့်ဖို့အတွက် Standard တွေကို အမြန်ဘယ်လိုဆွဲမှာလဲ။ မြန်မာနိုင်ငံဟာ ယခင်က သိပ္ပံနှင့်နည်းပညာဝန်ကြီး ဌာနက ဆွဲခဲ့ပါတယ်။ MSTRD ကဆွဲခဲ့ပါတယ်။ အခုတော့ 020969:0$ CS:M69 8:60? MSTRD 3900: DRI GQlu Department of Research and Innovation ဆွဲပါတယ်။ အဲဒီလိုဆွဲတဲ့အခါ ပြည်ထောင်စုလွှတ်တော် ဥပဒေအမှတ်(၂၈)နှင့် ကျွန်တော်တို့ထုတ်ပြန်ထားတာမှာ စံချိန်စံညွှန်း ကောင်စီဝင် ၃၀ ဦးပါ။ အဲဒီထဲမှာလည်း ကျွန်တော် ပါတယ်။ ကျွန်တော်ဝင်ခဲ့ပါတယ်။ ဒါဟာ စံချိန်စံညွှန်းကောင်စီအောက်မှာ Working Committee ရှိပါတယ်။ Working Committee အောက်မှာ TC Committee ၂၄ ခုရှိပါတယ်။ ၂၄ ခုမှာ (၁)ကတော့ လျှပ်စစ်စံချိန်စံညွှန်းပါ။ သံနှင့် သံမဏိပစ္စည်းဆိုင်ရာ၊ စိုက်ပျိုးထုတ်လုပ်မှု ဆိုင်ရာများ။ ဒါတွေက TC Committee ၂၄ ခုက ဒါတွေကိုဆွဲကို ဆွဲရမှာပါ။ ဘယ်လိုဆွဲကြမှာလဲ။ အဲဒီတော့ ၂၀၁၄ ခုနှစ်ကနေ ၂၀၂၀ ခုနှစ်အထိ ကျွန်တော်ကိုယ်တိုင် နှစ်နှစ်ပါဝင် ရေးဆွဲခဲ့ ပါတယ်။ ယနေ့အထိ ပစ္စည်းပေါင်း ၁၇၅ မျိုးပြီးပါပြီ။ ဒီလိုရေးဆွဲတဲ့အခါမှာ ကျွန်တော်တို့က နိုင်ငံတကာစံချိန်စံညွှန်းအဖွဲ့ အစည်း (International Standard Organization) . cope: p qulosofli ISO 1. Correspondent Member ဖြစ်ပါတယ်။ IEC ရဲ့ Associate Member လည်းဖြစ်ပါတယ်။ ၁၇၅ မျိုးက ဘာတွေလဲဆိုတော့ ကျွန်တော့်ဆီမှာ အခု ၁၀၀ လောက်တော့ ရောက်နေပါပြီ။ ကျွန်တော့်ဆီမှာရောက်နေတဲ့ ၁၀၀ လောက်ရောက်နေတာ Drinking Water တို့၊ Screw Thread တို့၊ ကော်ဖီစံချိန်စံညွှန်းတို့၊ gydoogops: Play and Socket m Three Pin cɔ:1 Two Pin 05:ll 3160zm Standard ရှိရပါမယ်။ အဲဒီတော့ ကျွန်တော် တို့က ဒီ Standard တွေက အရေးကြီးပါတယ်။ ဘာလို့အရေးကြီးလဲဆိုတော့ ကျွန်တော်တို့အနေနဲ့ အခုသုံးနေတဲ့ 92 95 က What is 92 What is 9511310060s? Octane Number olli 31c028: Standard ag qulowfli səšcos? Octane Number go opoUnit m BTU(British Thermal Unit . 333.97003:1 Kilocalorie 382:693: ဒါတွေကို ကျွန်တော်တို့ ဆက်လက်ဆွဲရပါမယ်။ ဆွဲပြီးတော့ ဒါတွေဆွဲပြီးပြီမယ့်လည်း ကျွန်တော်တို့ အနေနဲ့ ဘာရှိသလဲဆိုတော့ ဒီ Standard တွေကို ဘယ်သူကစစ်မှာလဲ။ ဒါလည်းအရေးကြီးပါတယ်။ Standard odozoozos 2969:0$:g&gt;$336$ $. National Institute of Metrology Myanmar တည်ထောင်ရပါမယ်။ အဲဒီအဆောက်အဦ၊ အဲဒီဟာမှ ကျွမ်းကျင်သူပညာရှင်တွေနဲ့ ကျွန်တော်တို့ရဲ့ Standard တွေကိုစစ်ပြီးတော့ တိုင်းပြည်ကိုပြဋ္ဌာန်းပေးရပါမယ်။ အဲဒီတော့ ကျွန်တော်ပြောချင်တာကတော့ ကျွန်တော်တို့က ဒီဟာတွေကိုဆွဲဖို့အတွက် ကျွန်တော်တို့က ပြီးပေမဲ့ လည်း မရသေးပါဘူး။ ပညာရေးဝန်ကြီးဌာနက အခုဆက်လက်ပြီးတော့ ဆောင်ရွက်နေပါတယ်။ ကျွန်တော် ပညာရေးဝန်ကြီးဌာနကို သူတို့ဘာတွေလုပ်နေလဲဆိုတာ ကျွန်တော်က အရင်ကတည်း ကလည်း Standard တွေပေးပေးပြီး ကျွန်တော်က Watch လုပ်နေတော့ ကျွန်တော်လွန်ခဲ့တဲ့ လကသွား ပြီးတော့ မြန်မာပြည်ကဘာတွေလုပ်သလဲ။ ပညာရေးဝန်ကြီးဌာနက ဘာတွေလုပ်သလဲ။ ကျွန်တော် သွားပြီးတော့လေ့လာပါတယ်ခင်ဗျား။ 3mcos? nascossos, National Institute of Metrology Myanmar (Goulosofii saigo ကျွန်တော်တို့က အလေးချိန်ရယ်၊ Volume ရယ်၊ Temperature ရယ်ကို ကျွန်တော်တိုင်းပါတယ်။ တိုင်းတဲ့အခါမှာ ကျွန်တော်တို့ ဆိုင်တွေက Pump တွေမှာလည်း clibration လုပ်ရပါမယ်။ ဘာဖြစ် လို့လဲဆိုတော့ ဘယ်နှစ်လီတာလဲ၊ ဘယ်လိုရောင်းတာလဲ။ Litre ရောမှန်သလား။ Litre ဆိုတာ One Litre ကို ဘယ်လိုတိုင်းမလဲ။ ဒါကို National Institute of Metrology Myanmar ကနေ စစ်ပေးရမှာ။ ဒါက သူတို့ ပညာရေးဝန်ကြီးဌာနကနေ အဲဒါတွေဆက်လက်ပြီးတော့ လုပ်နေ ကြပါတယ်။ သူတို့လုပ်တဲ့အခါမှာ အဲဒီမှာ JICA တို့၊ GTZ တို့က ပစ္စည်းတွေအများကြီးရှိပါတယ်။ အဲဒီ ပစ္စည်းတွေနဲ့ ဆက်လက်ပြီးတော့ ဆောင်ရွက်နေပါတယ်။ ဒါတွေက သူတို့ဆီမှာရှိတဲ့ ပစ္စည်းတွေပါခင်ဗျား။ JICA ကပေးတဲ့ပစ္စည်းက ဆန်တွေရဲ့ Quality ကို စိုထိုင်းဆကိုတိုင်းပါတယ်။ အာဖရိကကိုပို့လိုက်တဲ့ဆန်တွေက Moisture ဘယ်လောက်ကွာလို့ ပြန်ပို့တယ်။ ဒါမျိုးထပ်မ ဖြစ်အောင် National Institute of Metrology Myanmar ကနေဆောင်ရွက်နေတာ။ ဒီအဖွဲ့ အစည်း၊ ဒီအဆောက်အဦကြီးက တကယ်တမ်းလည်းဆောက်ပြီ။ ဒီအဆောက်အဦကြီးမှာတိုင်းတဲ့ ပစ္စည်း တွေက Vibration မရှိအောင်လို့ဆိုတော့ မြေအောက်ခန်းထဲကို မီတာ ၃၀ လောက်တူးပြီးတော့ တုန်ခါမှုမရှိအောင်လုပ်ရပါတယ်။ ဒါတွေကိုလုပ်နိုင်ဖို့အတွက် DRI က DG နဲ့ ကျွန်တော် National Institute of Metrology Thailand op 2o:calosi cc:calodecompo: 8:605? Golger အတွက်သင့်တော်တဲ့ Design ရေးဆွဲပြီးတော့ NIMM ကို ထူထောင်ခဲ့ပါတယ်။ ကျွန်တော် အခု သွားကြည့်တဲ့အခန်းတိုင်း၊ အခန်းတိုင်းမှာ RHR(Relative Humidity) ဘယ်လောက်ရှိရမလဲ။ Temperature ဘယ်လောက်ရှိရမလဲ။ တိတိကျကျကိုတိုင်းပြီးတော့ ဆောင်ရွက်ရပါတယ်။ ဒါဟာ ပညာရေးဝန်ကြီးဌာနက ဒါကြိုတင်ပြီးလုပ်ထားတာပါခင်ဗျား။ တကယ်လို့ စံချိန်စံညွှန်းတွေ ထွက်လာလို့ရှိရင် ဒီဟာတွေမှာသွားတိုင်းရမယ်။ စံချိန်စံညွှန်းတွေက အလေးချိန်ဆိုလို့ရှိရင် ounce ပေါ့လေ။ ရွှေဆိုင်တွေ အခုရောင်းနေကြတာ ဘာနဲ့ရောင်းနေကြတာလဲ။ ဘယ်ချိန်ခွင်နဲ့ရောင်းနေ ကြတာလဲ။ Pump တွေက ဘယ် clibration နဲ့ရောင်းနေတာလဲ။ ဒါတွေကို ကျွန်တော်တို့ NIMM မှာ လာပြီးတော့ စစ်ဆေးရပါမယ်ခင်ဗျာ။ စစ်ဆေးပြီးတဲ့အခါမှာ NIMM ကနေပြီးတော့ မှန်ပါတယ်။ မင်းက Ounce ရွှေရောင်းတာမှန်ပါတယ်။ သူ့ချိန်ခွင်ကို ကျွန်တော်တို့ NIMM သွားပြီးတော့ ဒိုင်းဆိုပြီး တော့ ထုပြီးတော့ အဲဒီတံဆိပ်ပါမှသာလျှင် အရောင်းအဝယ်လုပ်ရပါတယ်။ Pump ဆိုင်တွေ မှာလည်း အဲဒီလိုပါပဲ။ clibration လုပ်တယ်။ Litre ဘယ်လောက်လဲ။ ကျွန်တော့်ကားကို Litre ထည့်တယ်။ Litre 100 ထည့်တယ်။ ဘာနဲ့တိုင်းတာလဲ။ သူ့မီတာကို ကျွန်တော်ယုံလို့မရပါဘူး။ alecossos. 023969:04:g?$076$osadcooĉo09:09 NIMM aộos National Institute of Metrology Myanmar မှာတိုင်းတာရမယ်။ ဒါကတော့ လျှပ်စစ်မီတာကို ODE:Osɔoduga:60:Gdclosun ogascozopjog Multi meter mpn Voltagei Ohrnmeter သူတို့ တိုင်းတာတွေမှန်သလား။ နိုင်ငံခြားတိုင်းတာတွေမှန်သလား။ မမှန်နိုင်ဘူးခင်ဗျား။ ကျွန်တော်တို့ ဒီမှာလာပြီးတော့ Calibrate လုပ်ပြီးတော့ ဒီကနေပြီးတော့ ဒီမီတာဟာမှန်တယ်ဆိုမှ ဆက်လုပ်လို့ ရပါတယ်။ အဲဒီတော့ ကျွန်တော်ပြောချင်တာကတော့ ပညာရေးဝန်ကြီးဌာနက ကြိုတင်ပြီးတော့ Gəbbēgos 009:09 NIMM(National Institute of Metrology Myanmar)mesl:com? အဆောက်အဦတွေ ဆောက်ပြီးပါပြီ။ ဝန်ထမ်းတွေရှိပါတယ်။ Standard တွေက ထွက်မလာသေးပါဘူး။ Standard တွေက ၁၀၀၀ ကျော်ရှိပါတယ်။ ကျွန်တော်ဆက်လက်ပြီးတော့ Standard တွေဆွဲပါမယ်။ အဲဒီလိုဆွဲဖို့အတွက် ကျွန်တော်ဝန်ကြီးဌာနကို အကြံလေးပြုချင်ပါတယ် ခင်ဗျား။ အဲဒီတော့ အမျိုးသားစံချိန်စံညွှန်းက ကျွန်တော်တို့ကမပြီးသေးတဲ့အတွက် နိုင်ငံတကာမှာ သွားတိုင်းသွားတိုင်း Standard မပြီးသေးလို့ မျက်နှာငယ်ရပါတယ်ခင်ဗျား။ ဒါကြောင့်မို့လို့ စံချိန်စံညွှန်းကောင်စီက အခုပါဝင်ဖို့ကတော့ အစိုးရဝန်ထမ်းတွေနဲ့ ပြင်ပဝန်ထမ်းတွေမှာ အစိုးရဝန်ထမ်းခုနစ်ယောက်လောက်မှာ ပြင်ပဝန်ထမ်းသုံးယောက်လောက်ဖြစ်တဲ့အတွက် နံပါတ်(၁) အကြံပေးချင်တာကတော့ စံချိန် စံညွှန်းကောင်စီနဲ့ TC အဖွဲ့တွေကို ကျွန်တော်တို့အရင်က 10 Percent ကနေ 70 percent ပါဝင်ဖို့ ကျွန်တော်အကြံပြုလိုပါတယ်။ နံပါတ်(၂) အဆိုပြုချင် တာကတော့ ယခင်ခေတ်အဆက်ဆက် ဘဏ္ဍာငွေတွေသုံးစွဲပြီးတော့ ဘာမှမထိရောက် ပါဘူး။ ခြောက်နှစ်ကြာပါပြီ။ ၁၇၅ ခုပဲ ပြီးပါတယ်။ ဒါကလည်း DRI ရဲ့ DG ကြီးလည်း တော်တော်လုပ်ပါတယ်ခင်ဗျား။ သူလည်းအတော်ကြီးကို လုပ်နေပြီး ဘာလို့မပြီးလဲဆိုတော့ သူတစ်ယောက်တည်းလုပ်လို့မရဘူး။ ဝန်ကြီးဌာန အကုန်ပါမှဖြစ်မှာပါခင်ဗျား။ ဒါကြောင့်မို့လို့ TC Committee ကို ဘယ်လိုလုပ်ရမလဲဆိုတော့ Outsourcing လုပ်ရပါမယ်။ Outsourcing လုပ်ကိုလုပ်ရပါမယ်။ နံပါတ်(၃)အကြံအပြုချင်တာ ကတော့ အစိုးရချည်းပဲမဆွဲဘဲနဲ့ ပြင်ပတွေ closos All Inclusive Stakeholder Standard Forum GospScəɔs:cos? Gadbgos ဒါမှသာလျှင် ပြည်သူတွေပါဝင်တဲ့ Standard ဖြစ်မှာပါ။ နံပါတ်(၄)ကတော့ ပညာရေးဝန်ကြီးဌာနသည် တာဝန်ခံဝန်ကြီးဌာနဖြစ်တဲ့အတွက် ဒီပြင် ဝန်ကြီးဌာနနှင့် ပါဝင်ပူးပေါင်း ဆောင်ရွက်ကြပါ။ ဒါကြောင့်မို့လို့ ကျွန်တော် ပညာရေးဝန်ကြီးဌာနကို ကျန်တဲ့ဝန်ကြီးဌာနတွေက ပူးပေါင်းဖို့ပြောကြားရင်း နိဂုံးချုပ်ပါတယ်။ ကျေးဇူးတင်ပါတယ်ခင်ဗျား။</speech>
<speech type="speaker">ဦးတင်မောင်ဝင်း တင်သွင်းသွားတဲ့အဆိုကို ထောက်ခံမည့် ကိုယ်စားလှယ်တစ်ဦးကို ဖိတ်ခေါ်ပါတယ်။</speech>
<speech><mp id="1558">ဦးနေဖူးဗဆွေ(ပန်းဘဲတန်းမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဒုတိယဥက္ကဋ္ဌကြီးနှင့် အားလုံးမင်္ဂလာပါ။ ကျွန်တော်ကတော့ ပန်းဘဲတန်းမဲဆန္ဒနယ်မှ ပြည်သူ့ လွှတ်တော်ကိုယ်စားလှယ် ဦးနေဖူးဗဆွေဖြစ်ပြီး ဦးတင်မောင်ဝင်းအဆိုကို ထောက်ခံတင်ပြသွား ပါမယ်။ ရန်ကုန်တိုင်းဒေသကြီး၊ ဆိပ်ကမ်းမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးတင်မောင်ဝင်းမှ မြန်မာနိုင်ငံသည် အာဆီယံအဖွဲ့ဝင်နိုင်ငံဖြစ်သဖြင့် အာဆီယံစီးပွားရေးအသိုက် အဝန်း အကောင်အထည်ဖော်ရာတွင် အဓိကလုပ်ငန်းစဉ်ဖြစ်သည့် (ASEAN Free Trade Agreement-AFTA)အား ထူထောင်ရမည်ဖြစ်ပါတယ်။ သို့မှသာ ကုန်စည်များလွတ်လပ်စွာ စီးဆင်းခြင်း(Free Flow of Goods)ကို ဆောင်ရွက်ရပါမယ်။ ယင်းသို့ဆောင်ရွက်ရာတွင် မြန်မာ နိုင်ငံမှထုတ်လုပ်သော ကုန်ပစ္စည်းများသည် မြန်မာ့စံချိန်စံညွှန်း (Myanmar Standard  Specification) ပါရှိရမည်ဖြစ်ပြီး အာဆီယံနိုင်ငံအသီးသီးတွင် ထုတ်ကုန်ပစ္စည်းပေါင်း ၃၀၀၀ မှ ၁၀၀၀၀ ခန့် ရေးဆွဲပြုစုပြီးဖြစ်ရာ မြန်မာနိုင်ငံအနေဖြင့် အရေးကြီးတဲ့ ထုတ်ကုန်ပစ္စည်းပေါင်း ၁၀၀၀ ခန့်ကို ASEAN Free Trade Agreement ကာလတွင် ရေးသားပြီးစီးနိုင်ရန် ပါဝင် ပတ်သက် သော ဝန်ကြီးဌာနများမှ ညှိနှိုင်းဆောင်ရွက်ကြရန် ပြည်ထောင်စုအစိုးရကိုတိုက်တွန်းကြောင်း အဆိုအား တင်သွင်းခြင်းနှင့် ပတ်သက်၍ မြန်မာနိုင်ငံသည် အာဆီယံအဖွဲ့ဝင်နိုင်ငံဖြစ်သဖြင့် အာဆီယံ 8:43:69:33zposao$:(ASEAN Economic Community-AEC) 33cm??saco cosapozê အဓိကလုပ်ငန်စဉ်ဖြစ်သည့် ASEAN Free Trade Agreement(AFTA)အား ထူ ထောင်ရာတွင် ကုန်ပစ္စည်းများလွတ်လပ်စွာစီးဆင်းနိုင်ရန်အတွက် (Free Flow of Goods) မိမိနိုင်ငံသို့ တင်သွင်း သည့် ကုန်ပစ္စည်းများ အရည်အသွေးကိုက်ညီမှုရှိရေးနှင့် ပြည်သူများဘေးအန္တရာယ် ကင်းရှင်းရေး သည် အရေးကြီးပြီး မိမိနိုင်ငံမှ တင်ပို့သည့်ကုန်ပစ္စည်းများ အရည်အသွေးကိုက်ညီစွာ ပို့နိုင်ပြီး ဈေးကွက်ထိုးဖောက်နိုင်ရေးအတွက် မြန်မာ့စံချိန်စံညွှန်း ချမှတ်ပြီးအကောင်အထည်ဖော်ရေးသည် အရေးကြီးပါကြောင်း တင်ပြအပ်ပါတယ်။ သက်ဆိုင်ရာဝန်ကြီးဌာနများနှင့် အဖွဲ့အစည်းများမှ ပူးပေါင်းပါဝင်ဆောင်ရွက်ရန်လိုအပ်ပါကြောင်း နိုင်ငံတကာဒေသတွင်း အဖွဲ့အစည်းများနှင့် ပူးပေါင်း ၍ အမျိုးသားအရည်အသွေးဆိုင်ရာ အခြေခံအဆောက်အအုံဖော်ဆောင်နိုင်ရေး စီစဉ်ဆောင်ရွက်ရာ တွင် မြန်မာနိုင်ငံအနေဖြင့် အပြည်ပြည်ဆိုင်ရာနှင့် ဒေသဆိုင်ရာစံချိန်စံညွှန်းအဖွဲ့အစည်းများ၏ သဘောတူညီချက်များ တာဝန်နှင့်ဝတ္တရားများကို လိုက်ပါအကောင်အထည်ဖော်ဆောင်ရွက်ရန် လိုအပ်ပါကြောင်း တင်ပြလိုပါတယ်။ မြန်မာနိုင်ငံအဖြင့်လည်း အမျိုးသားစံချိန်စံညွန်းနှင့်အရည်အသွေးဌာန၊ သုတေသနနှင့် တီထွင်ဆန်းသစ်မှုဦးစီးဌာန၊ ပညာရေးဝန်ကြီးဌာနသည် မြန်မာနိုင်ငံ၏ အမျိုးသားအဆင့် အရည် အသွေးအခြေခံအဆောက်အအုံကို တည်ဆောက်ရာတွင် အဓိကမဏ္ဍိုင်သုံးရပ်ဖြစ်သည့် စံချိန် စံညွှန်းများရေးဆွဲခြင်း၊ အသိအမှတ်ပြုခြင်းနှင့် တိကျစွာတိုင်းတာခြင်း၊ နည်းပညာလုပ်ငန်းများ ဖွံ့ဖြိုးတိုးတက်စေရေးအတွက် ၂၀၁၄ ခုနှစ်၊ ဇူလိုင်လ ၃ ရက်နေ့တွင် ပြည်ထောင်စုလွှတ်တော် ဥပဒေအမှတ်(၂၈)ဖြင့်ထုတ်ပြန်ကြေညာခဲ့သော စံချိန်စံညွှန်သတ်မှတ်ခြင်းဆိုင်ရာဥပဒေအရ မြန်မာ နိုင်ငံ၏အရည်အသွေး အခြေခံအဆောက်အအုံ ခိုင်မာအားကောင်းစေရေးအတွက် အကောင်အထည် ဖော်လျက်ရှိကြောင်း လေ့လာသိရှိရပါတယ်။ မြန်မာ့စံချိန်စံညွှန်းပေါ်ထွက်လာရေးအတွက် အမျိုးသားစံချိန်စံညွှန်းကောင်စီနှင့် စံချိန်စံညွှန်းရေးဆွဲရေးနည်းပညာဆပ်ကော်မတီ ၂၄ ဖွဲ့ ဖွဲ့စည်း၍ သက်ဆိုင်ရာကဏ္ဍအလိုက် ရေးဆွဲဆောင်ရွက်လျက်ရှိသည့်အတွက် မြန်မာ့စံချိန်စံညွှန်း ၁၇၅ ခု ကိုလည်း အတည်ပြုပြဋ္ဌာန်းခဲ့ပြီးဖြစ်ပါကြောင်း သိရှိရပါသဖြင့် ဆက်လက်၍ အရှိန်အဟုန်မြှင့် ဆောင်ရွက်သွားရန်လည်း အရေးကြီးကြောင်း လေ့လာတွေ့ရှိရပါတယ်။ ယခု ပြည်သူ့လွှတ်တော် ကိုယ်စားလှယ်ကြီး ဦးတင်မောင်ဝင်းတင်သွင်းထားသည့် အဆိုနှင့်စပ်လျဉ်း၍ လက်ရှိအနေဖြင့် ထုတ်ကုန်၊ ထုတ်လုပ်မှုနည်းစဉ်နှင့် ဝန်ဆောင်မှုဆိုင်ရာတို့အတွက် အာဆီယံနိုင်ငံအသီးသီးတွင် ရေးသားပြုစုပြီးဖြစ်သည့် ကုန်ထုတ်ပစ္စည်းပေါင်း ၃၀၀၀ မှ ၁၀၀၀၀ အနက် မြန်မာနိုင်ငံအနေဖြင့် အရေးကြီးသည့် ထုတ်ကုန်ပစ္စည်းပေါင်း ၁၀၀၀ ခန့်ကို (ASEAN Free Trade Agreement-AFTA)ကာလ တွင် ရေးသားပြီးစီးနိုင်ရန်ပါဝင်ပတ်သက်သော ဝန်ကြီးဌာနများမှ ညှိနှိုင်းဆောင်ရွက်ကြရန် ပြည်ထောင်စုအစိုးရကို တိုက်တွန်းကြောင်းအဆိုကို မြန်မာနိုင်ငံမှ အဖွဲ့ဝင်ဖြစ်သည့် လိုက်ပါ ဆောင်ရွက်ရမည့် ကုန်သွယ်မှုလွယ်ကူချောမွေ့စေရေးဆိုင်ရာ သဘောတူညီချက်များ၊ စားသုံးသူ ဘေးကင်းလုံခြုံစေရေး ဘဘာဝပတ်ဝန်းကျင်ကာကွယ်စောင့်ရှောက်စေရေးနှင့် အမျိုးသားအကျိုး စီးပွားကို ထိရောက်စွာကာကွယ်စောင့်ရှောက်ရေး စသည့်ရည်မှန်းချက်များအား ပြည့်ဝစွာ အကောင် အထည်ဖော် ဖြည့်ဆည်းနိုင်ရန်ကိုက်ညီသည့်အတွက်အဆိုကို ထောက်ခံပါကြောင်း တင်ပြအပ်ပါ တယ်။ အားလုံးကို ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဆိပ်ကမ်းမဲဆန္ဒနယ်မှ ဦးတင်မောင်ဝင်းတင်သွင်းတဲ့အဆိုကို လွှတ်တော်ကိုယ်စားလှယ်တစ်ဦးက ထောက်ခံသွားပါတယ်။ ထိုအဆိုနှင့်စပ်လျဉ်းပြီး ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၆၈ နည်းဥပဒေခွဲ(ခ)၊ နည်းဥပဒေခွဲငယ်(၃)အရ လက်ခံဆွေးနွေးရန် သင့်/မသင့် လွှတ်တော်ရဲ့ ဆန္ဒရယူပါ့မယ်။ ဦးတင်မောင်ဝင်း တင်သွင်းတဲ့အဆိုကို လက်ခံဆွေးနွေးရန် လွှတ်တော်ကသဘောတူပါသလား ခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။ ဒုတိယဥက္ကဋဌ။ သဘောမတူတဲ့သူရှိပါသလားခင်ဗျား။ သဘောမတူသူမရှိတဲ့အတွက် ဦးတင်မောင်ဝင်း၊ ဆိပ်ကမ်းမဲဆန္ဒနယ်က တင်သွင်းသော မြန်မာနိုင်ငံသည် အာဆီယံအဖွဲ့ဝင် နိုင်ငံဖြစ်သဖြင့် အာဆီယံစီးပွားရေးအသိုက်အဝန်း(ASEAN Economic Community-AEC) အကောင်အထည်ဖော်ရာတွင် အဓိကလုပ်ငန်းစဉ်ဖြစ်သည့် ASEAN Free Trade Agreement-(AFTA)အား ထူထောင်ရမည်ဖြစ်ပါတယ်။ သို့မှသာ ကုန်စည်များ လွတ်လပ်စွာစီးဆင်းခြင်း(Free Flow of Goods)ကို ဆောင်ရွက်ရပါမည်။ ယင်းသို့ဆောင်ရွက်ရာတွင် မြန်မာနိုင်ငံမှထုတ်လုပ်သော ကုန်ပစ္စည်းများသည် မြန်မာ့စံချိန်စံညွှန်း (Myanmar Standard  Specification) 149028 Golg: 3ɔɔaadę3338:38:07€ ထုတ်ကုန်ပစ္စည်းပေါင်း ၃၀၀၀ မှ ၁၀၀၀၀ ခန့် ရေးသားပြုစုပြီးဖြစ်ရာ မြန်မာနိုင်ငံအနေဖြင့် အရေးကြီးသည့် ထုတ်ကုန်ပစ္စည်းပေါင်း ၁၀၀၀ ခန့်ကို ASEAN Free Trade Agreement(AFTA)ကာလတွင် ရေးသားပြီးစီးနိုင်ရန် ပါဝင်ပတ်သက်သော ဝန်ကြီးဌာနများမှ ညှိနှိုင်းဆောင်ရွက်ကြရန် ပြည်ထောင်စုအစိုးရကို တိုက်တွန်းကြောင်းအဆိုကို လက်ခံဆွေးနွေးရန် ဆုံးဖြတ်ကြောင်း ကြေညာပါတယ်။</speech>
<title>ဦးတင်မောင်ဝင်း၊ ဆိပ်ကမ်းမဲဆန္ဒနယ်က တင်သွင်းသည့်အဆိုနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်များရှိလျှင် အမည်စာရင်း တင်သွင်းနိုင်ကြောင်း ဒုတိယဥက္ကဋ္ဌကကြေညာခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ယင်းအဆိုနဲ့စပ်လျဉ်းပြီး ၂၀၁၃ ခုနှစ်၊ ပြည်သူ့လွှတ်တော်ဆိုင်ရာ နည်းဥပဒေ ၁၆၈ နည်းဥပဒေခွဲ(ခ) နည်းဥပဒေခွဲငယ် ၅ အရ ဆွေးနွေးမယ့်လွှတ်တော် ကိုယ်စားလှယ်များအနေနှင့် ၂၂-၂-၂၀၂၀ ရက် (သောကြာနေ့)ညနေ ၄ နာရီနောက်ဆုံးထားပြီး ပြည်သူ့လွှတ်တော်ရုံး၊ ညွှန်ကြားရေးမှူးချုပ်ထံ အမည်စာရင်းတင်သွင်းရန် ဖြစ်ပါတယ်။</speech>
</motion>
</section>
<section value="Bill">
<bill>
<title>ပြည်ထောင်စုရွေးကောက်ပွဲကော်မရှင်က တင်သွင်းသည့် ပြည်သူ့လွှတ်တော်ရွေးကောက်ပွဲ နည်းဥပဒေများကို ပဉ္စမအကြိမ် ပြင်ဆင်သည့် နည်းဥပဒေများနှင့် စပ်လျဉ်း၍ တင်သွင်းထားသည့်ပြင်ဆင်ချက်အဆိုအား ဆွေးနွေးခြင်းနှင့် လွှတ်တော်၏အဆုံးအဖြတ်ရယူခြင်း</title>
<speech type="speaker">အစီအစဉ်(၉)ဖြစ်ပါတယ်။ ပြည်ထောင်စုရွေးကောက်ပွဲကော်မရှင်က တင်သွင်းသည့် ပြည်သူ့လွှတ်တော် ရွေးကောက်ပွဲနည်းဥပဒေများကို ပဉ္စမအကြိမ် ပြင်ဆင်သည့် နည်းဥပဒေများနှင့်စပ်လျဉ်း၍ ဒုတိယအကြိမ် ပြည်သူ့လွှတ်တော် (၁၅)ကြိမ်မြောက်ပုံမှန် အစည်းအဝေး ဒုတိယနေ့ ၃၀-၁-၂၀၂၀ ရက်နေ့တွင် လွှတ်တော်သို့ ကိုယ်စားလှယ်လေးဦးတို့၏ ပြင်ဆင်ချက်အဆိုများ တင်ပြခဲ့ပြီးဖြစ်ပါတယ်။ ၎င်းနည်းဥပဒေများနှင့်စပ်လျဉ်းပြီး ပြင်ဆင်လိုသည့် အပိုဒ်၊ အပိုဒ်ခွဲများအလိုက် ၃-၂-၂၀၂၀ ရက်နေ့နောက်ဆုံးထား၍ အမည်စာရင်းတင်သွင်းရန် တောင်းခံ ခဲ့ရာ ကိုယ်စားလှယ်လေးဦးတို့က အမည်စာရင်းတင်သွင်းလာပါတယ်။ ယင်းနည်းဥပဒေများနှင့် စပ်လျဉ်း၍ ဥပဒေကြမ်းကော်မတီ၊ လွှတ်တော်အခွင့်အရေးကော်မတီ၊ နိုင်ငံသားများ၏ မူလအခွင့် အရေးဆိုင်ရာကော်မတီ၊ ပြင်ဆင်ချက်အဆိုတင်သွင်းတဲ့ ကိုယ်စားလှယ်များနှင့် သက်ဆိုင်ရာဌာန များမှ တာဝန်ရှိပုဂ္ဂိုလ်တို့က ပြန်လည်စိစစ်ခဲ့ကြပါတယ်။ ယခု ယင်းနည်းဥပဒေများနှင့်စပ်လျဉ်းပြီး ဆွေးနွေးအတည်ပြုခြင်းများ ဆောင်ရွက်ပါမယ်။ ဒီလိုဆောင်ရွက်ရာတွင် နည်းဥပဒေများ၏ ခေါင်းစဉ်၊ နိဒါန်းမှအစ နည်းဥပဒေ၊ နည်းဥပဒေခွဲများနှင့် နည်းဥပဒေတစ်ခုလုံးပါဝင်မှာဖြစ်ပါတယ်။ နည်းဥပဒေ၊ နည်းဥပဒေခွဲအလိုက် အတည်ပြုနိုင်ရေးဆောင်ရွက်ရာတွင် ပြင်ဆင်ချက်မရှိပါက မူလ အဆိုပြု ပြဋ္ဌာန်းချက်အတိုင်း အတည်ပြုနိုင်ရေး တင်ပြဆောင်ရွက်သွားမှာဖြစ်ပါတယ်။ ပြင်ဆင်ချက် ရှိသော နည်းဥပဒေ၊ နည်းဥပဒေခွဲများကို ဥပဒေကြမ်းကော်မတီက ဆွေးနွေးခြင်းများပြုလုပ်ပြီး လွှတ်တော်ရဲ့ သဘောထားရယူ၍ ဆုံးဖြတ်အတည်ပြုသွားမှာ ဖြစ်ပါတယ်။ ပြည်သူ့လွှတ်တော် ရွေးကောက်ပွဲနည်းဥပဒေများကို ပဉ္စမအကြိမ်ပြင်ဆင်သည့် နည်းဥပဒေများနှင့်စပ်လျဉ်းပြီး ဥပဒေကြမ်းက ပြင်ဆင်ထားသည့်အချက်သုံးချက်အား တင်သွင်းဖို့ဖြစ်ပါတယ်။ ဥပဒေကြမ်း ကော်မတီကို ဖိတ်ခေါ်ပါတယ်။</speech>
<speech><mp id="1480">ဦးကျော်စိုးလင်း(အတွင်းရေးမှူး၊ ဥပဒေကြမ်းကော်မတီ)</mp>လေးစားအပ်ပါသော ပြည်သူ့လွှတ်တော် ဒုတိယဥက္ကဋ္ဌကြီးနှင့် လွှတ်တော်ကိုယ်စားလှယ်များ၊ ကြွရောက်လာတဲ့ ဧည့်သည်တော်များအားလုံး မင်္ဂလာပါလို့ ဦးစွာနှုတ်ခွန်းဆက်သပါတယ်။ ကျွန်တော်ကတော့ မန္တလေးတိုင်းဒေသကြီး၊ ပြည်ကြီးတံခွန်မဲဆန္ဒနယ်က ပြည်သူ့လွှတ်တော်ကိုယ်စားလှယ် ဒုတိယဥက္ကဋ္ဌကြီး ဦးစွာနှုတ်ခွန်းဆက်သူ့လွှတ်တော်ကို ဥပဒေကြမ်းကော်မတီရဲ့ အတွင်းရေးမှူး ဦးကျော်စိုးလင်း ဖြစ်ပါတယ်။ လေးစားအပ်ပါသော ပြည်သူ့ လွှတ်တော် ဒုတိယဥက္ကဋ္ဌကြီးနှင့် လွှတ်တော်ကိုယ်စားလှယ်များခင်ဗျား။ ပြည်ထောင်စု ရွေးကောက်ပွဲကော်မရှင်က ပေးပို့ထားတဲ့ ပြည်သူ့လွှတ်တော် ရွေးကောက်ပွဲနည်းဥပဒေများကို ပဉ္စမအကြိမ် ပြင်ဆင်သည့်နည်းဥပဒေများကို ၄-၁၁-၂၀၁၉ ရက်နေ့ (တနင်္လာနေ့)မှာ ဖြန့်ဝေတင်ပြ သည့်နေ့မှ ရက်ပေါင်း ၉၀ အတွင်း ဆောင်ရွက်နိုင်ရေးအတွက် ၂၀၁၃ ခုနှစ်၊ ပြည်သူ့လွှတ်တော် ဆိုင်ရာနည်းဥပဒေ ၂၀၁ နှင့်အညီ ဆောင်ရွက်နိုင်ရန် ပြည်သူ့လွှတ်တော်ကိုယ်စားလှယ်များထံ ဖြန့်ဝေခဲ့ပြီးဖြစ်ပါတယ်။ အဲဒီနည်းဥပဒေနှင့်စပ်လျဉ်းပြီးတော့ ၃၀-၁-၂၀၂၀ ရက်(ကြာသပတေးနေ့) မှာ ပြည်သူ့လွှတ်တော်ကိုယ်စားလှယ်များဖြစ်တဲ့ ဦးစိုင်းဖိုးမြတ်(မူဆယ်မဲဆန္ဒနယ်)၊ ဦးလမာနော်အောင်(အင်ဂျန်းယန်မဲဆန္ဒနယ်)၊ ဒေါ်ချိုချိုဝင်း(မော်လိုက်မဲဆန္ဒနယ်)၊ ဗိုလ်မှူးချုပ် တင့်ဆန်း(တပ်မတော်သားပြည်သူ့လွှတ်တော်ကိုယ်စားလှယ်)တို့က ပြင်ဆင်ချက်များကို တင်ပြခဲ့ပြီး ဖြစ်ပါတယ်။ အဲဒီကိုယ်စားလှယ်များ၏ပြင်ဆင်ချက်များအပေါ်မှာ ၃-၂-၂၀၂၀ ရက်(တနင်္လာနေ့) နောက်ဆုံးထားပြီး ပြင်ဆင်ချက်များကို တင်သွင်းနိုင်ကြောင်း ကြေညာခဲ့တဲ့အတွက် ပြည်သူ့ လွှတ်တော်ကိုယ်စားလှယ်များဖြစ်တဲ့ ဦးမျိုးဇော်ဦး(လယ်ဝေးမဲဆန္ဒနယ်)၊ ဒေါ်သန္တာ(အိမ်မဲ မဲဆန္ဒနယ်)၊ ဒေါက်တာဒေါ်ပြုံး(အင်းတော်မဲဆန္ဒနယ်)၊ ဒုတိယဗိုလ်မှူးကြီးသန်းဦးလွင်(တပ်မတော်သား ပြည်သူ့လွှတ်တော်ကိုယ်စားလှယ်)တို့ကနေပြီးတော့ ဆွေးနွေးရန်နှင့် ပြင်ဆင်ချက်အဆိုများကို တင်သွင်းလာခဲ့ခြင်း ဖြစ်ပါတယ်။ ပြည်သူ့လွှတ်တော် ဥပဒေကြမ်းကော်မတီဟာ ၁၀-၂-၂၀၂၀ ရက် (တနင်္လာနေ့)နှင့် ၁၃-၂-၂၀၂၀ ရက်(ကြာသပတေးနေ့)တို့မှာ ဆွေးနွေးရန်နှင့် ပြင်ဆင်ချက်တင်သွင်း သူ ပြည်သူ့လွှတ်တော်ကိုယ်စားလှယ်များ ပြည်သူ့လွှတ်တော် လွှတ်တော်အခွင့်အရေးကော်မတီ၊ နိုင်ငံသားများ၏ မူလအခွင့်အရေးဆိုင်ရာကော်မတီ၊ ပြည်ထောင်စုရွေးကောက်ပွဲကော်မရှင်နဲ့ ပြည်ထောင်စုရှေ့နေချုပ်ရုံးတို့မှ တာဝန်ရှိပုဂ္ဂိုလ်များနှင့်အတူ ညှိနှိုင်းအစည်းအဝေးများကျင်းပခဲ့ပြီး ၁၈-၂-၂၀၂၀ ရက်(အင်္ဂါနေ့)မှာ ညှိနှိုင်းအစည်းအဝေးကို ထပ်မံကျင်းပပြုလုပ်ခဲ့ပါတယ်။ အဲဒီ ညှိနှိုင်း အစည်းအဝေးရဲ့ သဘောတူဆုံးဖြတ်ချက်အရ ပြည်သူ့လွှတ်တော်ဥပဒေကြမ်းကော်မတီ၏ပြင်ဆင် ရန်တင်ပြချက်(၃)ချက် ရှိပါတယ်။ ပြင်ဆင်ရန်တင်ပြချက်ဇယားကိုလည်းပဲ လွှတ်တော် ကိုယ်စားလှယ်များထံ ဖြန့်ဝေထားပြီးဖြစ်ပါတယ်။ ပြည်သူ့လွှတ်တော် ဥပဒေကြမ်းကော်မတီ၏ ပြင်ဆင်ရန်တင်ပြချက်(၃)ချက်မှာ အောက်ပါအတိုင်းဖြစ်ပါသည်။ စာမျက်နှာ အမှတ်စဉ် နည်းဥပဒေနှင့် နည်းဥပဒေခွဲ အပိုဒ် ၂ (နည်းဥပဒေ ၅ ကို အစားထိုးခြင်း} ၆ က အပိုဒ် ၉ နည်းဥပဒေ ၅၆ နည်းဥပဒေခွဲ(က) နည်းဥပဒေခွဲငယ်(၄)} ၈ မှ ၁၀ အပိုဒ် ၁၁{နည်းဥပဒေ ၆၀ နည်းဥပဒေခွဲ(က) နည်းဥပဒေခွဲငယ်(၁)၊ နည်းဥပဒေခွဲ(ခ) နည်းဥပဒေခွဲငယ်(၁)နှင့် နည်းဥပဒေခွဲ(ဂ) ခြေဆင်း} သို့ဖြစ်ပါသောကြောင့် အထက်ဖော်ပြပါ ပြည်သူ့လွှတ်တော်ဥပဒေကြမ်းကော်မတီ၏ပြင်ဆင်ရန် တင်ပြချက်(၃)ချက်ကို လွှတ်တော်က အတည်ပြုပေးနိုင်ပါရန် လေးစားစွာတင်ပြအပ်ပါတယ် ခင်ဗျား။</speech>
<speech type="speaker">ပြည်ထောင်စုရွေးကောက်ပွဲကော်မရှင်ရဲ့ သဘောထားပြောပါ။</speech>
<speech><agency id="7">ဦးမြင့်အောင်(အဖွဲ့ဝင်၊ ပြည်ထောင်စုရွေးကောက်ပွဲကော်မရှင်)</agency>လေးစားအပ်ပါ သော ပြည်သူ့လွှတ်တော် ဒုတိယဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်ကြီးများအားလုံး မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ ပြည်ထောင်စုရွေးကောက်ပွဲ ကော်မရှင်အဖွဲ့ဝင် ဦးမြင့်အောင် ဖြစ်ပါတယ်။ ဥပဒေကြမ်းကော်မတီကတင်ပြတဲ့အတိုင်းပဲ ပြည်ထောင်စုရွေးကောက်ပွဲကော်မရှင်အနေနဲ့ သဘောတူညီကြောင်း တင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ပြည်သူ့လွှတ်တော် ရွေးကောက်ပွဲနည်းဥပဒေများကို ပဉ္စမအကြိမ် ပြင်ဆင်သည့်နည်းဥပဒေများနှင့်စပ်လျဉ်းပြီး ဥပဒေ ကြမ်းကော်မတီက ပြင်ဆင်သည့်ပြင်ဆင်ချက်(၃)ချက်အား အတည်ပြုရန် လွှတ်တော်က သဘောတူ ပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူတဲ့သူရှိပါသလားခင်ဗျား။ သဘောမတူသူမရှိတဲ့အတွက် ပြည်သူ့လွှတ်တော်ရွေးကောက်ပွဲနည်းဥပဒေများကို ပဉ္စမအကြိမ် ပြင်ဆင်သည့်နည်းဥပဒေများနှင့် စပ်လျဉ်းပြီး ပြင်ဆင်ချက်(၃)ချက်သည် ဥပဒေကြမ်းကော်မတီ၏ပြင်ဆင်ချက်အတိုင်း ဤနည်းဥပဒေများ၏အစိတ်အပိုင်းဖြစ်ကြောင်း အတည်ပြုကြေညာပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ပြည်သူ့လွှတ်တော် ရွေးကောက်ပွဲနည်းဥပဒေများကို ပဉ္စမအကြိမ် ပြင်ဆင်သည့်နည်းဥပဒေများနှင့်စပ်လျဉ်းပြီး ဥပဒေ ကြမ်းကော်မတီနှင့် လွှတ်တော်ကိုယ်စားလှယ်များက ပြင်ဆင်ချက်(၃)ချက်ကို တင်သွင်းဆွေးနွေး သွားမှာဖြစ်ပါတယ်။ ယင်းပြင်ဆင်ချက်နှင့်စပ်လျဉ်းပြီး ယခုစတင်ဆောင်ရွက်ပါမယ်။ ပထမဦးစွာ အပိုဒ် ၃ နှင့်စပ်လျဉ်း၍ မူဆယ်မဲဆန္ဒနယ်မှ ဦးစိုင်းဖိုးမြတ်ကို ဆွေးနွေးဖို့ဖိတ်ခေါ်ပါတယ်။</speech>
<speech><mp id="1582">ဦးစိုင်းဖိုးမြတ်(မူဆယ်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဒုတိယဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ပြည်ထောင်စုရွေးကောက်ပွဲကော်မရှင် အဖွဲ့ဝင်နှင့် ဧည့်သည်တော်များအားလုံးကို လေးစားပါကြောင်း ဂါရဝပြုနှုတ်ခွန်းဆက်သအပ်ပါ တယ်။ ကျွန်တော်ကတော့ မူဆယ်မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးစိုင်းဖိုးမြတ် ဖြစ်ပါတယ်။ ပြည်သူ့လွှတ်တော် နည်းဥပဒေများကို ပဉ္စမအကြိမ် ပြင်ဆင်သည့်နည်းဥပဒေများနှင့် စပ်လျဉ်းပြီးတော့ မူလပြဋ္ဌာန်းချက်၊ အဆိုပြု ပြဋ္ဌာန်းချက်နှင့် ပြည်သူ့လွှတ်တော်တွင် ပြင်ဆင်ရန် တင်ပြချက်ဇယား အမှတ်(၂) အပိုဒ် ၃ နည်းဥပဒေ ၁၀ အား မူလပြဋ္ဌာန်းချက်အတိုင်း ဆက်လက် ထားရှိဖို့ အနည်းဆုံးရက်ပေါင်း ၁၈၀ ထက်မနည်းဆိုတဲ့စကားရပ်အတိုင်းသာ ထားရှိသင့်ပါတယ် ဆိုပြီးတော့ ကျွန်တော် တင်ပြထားပါတယ်။ ကျိုးကြောင်းဖော်ပြချက်အနေနဲ့ကတော့ ကျွန်တော်တို့ နိုင်ငံဟာ တိုင်းရင်းသားပေါင်းစုံ အတူယှဉ်တွဲနေထိုင်လျက်ရှိတဲ့ နိုင်ငံတစ်ခုဖြစ်ပါတယ်။ ကျွန်တော်တို့ နိုင်ငံဟာ ဒီမိုကရေစီစနစ်ကို စတင်ကျင့်သုံးနေပြီး လွတ်လပ်၍တရားမျှတ၍ ပါတီစုံဒီမိုကရေစီ အထွေထွေရွေးကောက်ပွဲများဖြင့် အစိုးရတစ်ရပ်ကို တင်မြှောက်လျက်ရှိပါတယ်။ ဒုတိယဥက္ကဋ္ဌကြီးခင်ဗျား။ မဲဆန္ဒနယ်ပြင်ပသို့ အကြောင်းအမျိုးမျိုးကြောင့်ရောက်ရှိနေတဲ့ မဲဆန္ဒရှင်တစ်ဦးအား အဲဒီဒေသမှာ ရက်ပေါင်း ၉၀ ဆိုတဲ့ကာလတိုအတွင်း နေထိုင်လိုက်တာနဲ့ မဲပေး ခွင့်ပြုလိုက်မယ်ဆိုရင် မဲဆန္ဒရှင်အရေအတွက်နည်းပါးတဲ့မဲဆန္ဒနယ်တွေမှာ ကြီးမားတဲ့သက်ရောက်မှု တွေဖြစ်ပေါ်လာစေမှာဖြစ်ပါတယ်။ ပြည်နယ်တွေမှာရှိတဲ့ မြို့နယ်အများစုဟာ မဲဆန္ဒရှင်ဦးရေ နည်းပါးတဲ့အတွက်ကြောင့်မို့လို့ ပိုပြီးတော့ ထိခိုက်မှုရှိစေမှာ ဖြစ်ပါတယ်။ ၂၀၁၅ ခုနှစ် ရွေးကောက်ပွဲ စာရင်းအရ ရှမ်းပြည်နယ်မှာ ရွေးကောက်ပွဲကျင်းပနိုင်တဲ့မြို့နယ်ပေါင်း ၅၀ ရှိတဲ့အနက် ၂၂ မြို့နယ် ဟာ မဲဆန္ဒရှင် ၃၀၀၀၀ ၀န်းကျင်သာရှိတဲ့မြို့နယ်တွေဖြစ်ကြပါတယ်။ ထိုနည်းတူ ကယားပြည်နယ် မှာဆိုရင်လည်းပဲ မြို့နယ်ပေါင်း ခုနစ်မြို့နယ်သာရှိတဲ့အနက် ငါးမြို့နယ်ဟာ မဲဆန္ဒရှင်ဦးရေ ၅၀၀၀ နဲ့ ၁၀၀၀၀ ကြားသာရှိတဲ့ မြို့နယ်တွေဖြစ်ကြပါတယ်။ အထူးသဖြင့် သတ္တုတွင်းနယ်မြေ၊ ကျောက်မျက်ရတနာနယ်မြေ၊ တောင်ပေါ်တိုင်းရင်းသားဒေသနှင့် နယ်စပ်ဒေသများအပါအဝင် စိုက်ပျိုးရေး၊ မွေးမြူရေးလုပ်ငန်းကုမ္ပဏီကြီးများနှင့် ဆောက်လုပ်ရေးစီမံကိန်းကြီးတွေ တည်ရှိတဲ့ မဲဆန္ဒနယ်တွေမှာ ရွှေ့ပြောင်းလုပ်သားဦးရေ လွန်စွာမှများပြားတဲ့အတွက် သက်ရောက်မှုက တော်တော်ကြီးမားမှာဖြစ်ပါတယ်။ အဲဒီအကျိုးဆက်တွေကြောင့် ပြည်နယ်အခြေစိုက် တိုင်းရင်းသား ပါတီများရဲ့ ကိုယ်စားပြုမှုကို များစွာထိခိုက်စေမှာဖြစ်ပါတယ်။ ဒါ့အပြင် နိုင်ငံတော်မှ မျှော်မှန်း ထားတဲ့ ဒီမိုကရေစီဖက်ဒရယ်ပြည်ထောင်စုတည်ဆောက်ရာမှာ အရေးကြီးတဲ့ တိုင်းရင်းသား စည်းလုံးညီညွတ်ရေးကဏ္ဍကို အားလျော့လာစေနိုင်ပါတယ်။ နောက်တစ်ချက်ကတော့ ရပ်ကွက်/ကျေးရွာအုပ်ချုပ်ရေးမှူး ဥပဒေပါဧည့်စာရင်းတိုင်ကြား ခြင်းနှင့်စပ်လျဉ်းတဲ့ ပုဒ်မ ၁၃ ပုဒ်မခွဲ(ဆ)ကို ပယ်ဖျက်ခဲ့ပြီးဖြစ်တဲ့အတွက် အရပ်ဒေသတစ်ခုသို့ အကြောင်းအမျိုးမျိုးကြောင့် သွားလာရောက်ရှိနေကြသူများဟာ ဧည့်စာရင်းတိုင်ကြားရန် မလိုတော့ တဲ့အတွက်ကြောင့်မို့လို့ လူတစ်ဦးတစ်ယောက်ဟာ မဲဆန္ဒနယ်တစ်ခုသို့ မည်သည့် ရောက်ရှိတယ်ဆိုတာ သက်သေပြရန် ခက်ခဲမှာဖြစ်ပါတယ်။ နည်းဥပဒေ ၁၀ နည်းဥပဒေခွဲ(က)မှာ ဝန်ထမ်းဖြစ်ရင် သက်ဆိုင်ရာနယ်မြေရှိ လုပ်ငန်းတာဝန်ခံရဲ့ ထောက်ခံချက်ကိုလည်းကောင်း၊ အလုပ် သမားဖြစ်ပါက သက်ဆိုင်ရာလုပ်ငန်းရှင် သို့မဟုတ် လုပ်ငန်းရှင်ရဲ့ ကိုယ်စားလှယ် ထောက်ခံချက်ကို လည်းကောင်း၊ အခြားပုဂ္ဂိုလ်ဖြစ်ပါက ကိုယ်တိုင်ဝန်ခံချက်ကိုလည်းကောင်း ဖော်ပြပြီးတော့ သက်ဆိုင်ရာရပ်ကွက် သို့မဟုတ် ကျေးရွာအုပ်ချုပ်ရေးမှူးရဲ့ ထပ်ဆင့်ထောက်ခံချက်ဖြင့် မဲစာရင်း၌ မိမိတို့ရဲ့ အမည်ကို ထည့်သွင်းပေးဖို့ ရွေးကောက်ပွဲကျင်းပတဲ့နေ့မတိုင်မီ ရက်ပေါင်း ၃၀ ထက်နောက် မကျစေဘဲ သက်ဆိုင်ရာရပ်ကွက်/ကျေးရွာအုပ်စုကော်မရှင်အဖွဲ့ခွဲသို့ ပုံစံ(၃-က)ဖြင့် လျှောက်ထားရ မည်လို့ ပြဋ္ဌာန်းပါရှိပေမဲ့ လုပ်ငန်းရှင်တိုင်းကိုမဆိုလိုသော်လည်းပဲ လုပ်ငန်းရှင်အများစုကတော့ မိမိတို့ရဲ့ လုပ်ငန်းစီးပွားအကျိုးကိုသာကြည့်ပြီးတော့ သတ်မှတ်ရက်မပြည့်လည်း ပြည့်ကြောင်း လီဆယ်ထောက်ခံပေးတာမျိုး၊ နောက်ပြီးတော့ ဥပဒေ၊ နည်းဥပဒေရဲ့ ဖြေလျှော့ပေးမှုကို အခွင့် ကောင်းယူပြီးတော့ မလျော်ကန်တဲ့နည်းလမ်းများ ကျင့်သုံးလာနိုင်တယ်ဆိုတဲ့ အချက်တွေကိုလည်း ပဲသတိပြုရမှာဖြစ်ပါတယ်။ မဲဆန္ဒနယ်ပြင်ပကိုရောက်ရှိနေသူများအတွက်က ကြိုတင်မဲထည့်နိုင်အောင် နည်းဥပဒေ အခန်း(၁၁) နည်းဥပဒေ ၅၄ ကနေပြီးတော့ နည်းဥပဒေ ၆၄ အထိ ပြဋ္ဌာန်းပါရှိပါတယ်။ အဲဒီ မဲဆန္ဒနယ်ပြင်ပရောက်ရှိနေသူများအတွက် အဲဒီအခန်း(၁၁)ပါ နည်းဥပဒေများအတိုင်း ကြိုတင် ဆန္ဒမဲပေးခြင်းနည်းလမ်းဖြင့်လည်းပဲ မိမိတို့ရဲ့ မဲဆန္ဒနယ်၊ မိမိတို့အမြဲတမ်းနေရပ်မဲဆန္ဒနယ်မှာ ရွေးချယ်ခံပါတီများ၊ လွှတ်တော်ကိုယ်စားလှယ်လောင်းများကို ကြိုတင်မဲဆန္ဒနယ်ပြုပေးခြင်း အားဖြင့်၊ ရွေးချယ်စေခြင်းအားဖြင့် စစ်မှန်တဲ့ကိုယ်စားပြုမှုကို ရရှိနိုင်မှာဖြစ်ပါတယ်။ နိဂုံးချုပ်အနေနဲ့ ရက်ပေါင်း ၁၈၀ နဲ့ ရက်ပေါင်း ၉၀ နှစ်ခုစလုံးအား ရွေးကောက်ပွဲဥပဒေပါ ပြဋ္ဌာန်းချက်များနဲ့ မဆန့်ကျင်သော်လည်းပဲ မူလပြဋ္ဌာန်းချက်ဖြစ်တဲ့ ရက်ပေါင်း ၁၈၀ ကို ဆက်လက်ထားရှိခြင်း အားဖြင့် လွတ်လပ်၍တရားမျှတတဲ့ရွေးကောက်ပွဲလုပ်ငန်းစဉ်များ၊ စံချိန်စံညွှန်းများနဲ့ ပိုမိုသဟဇာတ ဖြစ်စေတဲ့အတွက် မူလပြဋ္ဌာန်းချက်အတိုင်းသာ ထားရှိသင့်ပါကြောင်း လွှတ်တော်သို့ လေးစားစွာ တင်ပြအပ်ပါတယ်။ အားလုံးကိုကျေးဇူးတင်ပါတယ်။</speech>
<speech type="speaker">အပိုဒ် ၃ နှင့်စပ်လျဉ်းပြီး အင်ဂျန်းယန်မဲဆန္ဒနယ်မှ ဦးလမာနော်အောင် ကို ဆွေးနွေးဖို့ ဖိတ်ခေါ်ပါတယ်။</speech>
<speech><mp id="1350">ဦးလမာနော်အောင်(အင်ဂျန်းယန်မဲဆန္ဒနယ်)</mp>လေးစားရပါသော ပြည်သူ့လွှတ်တော် ဒုတိယဥက္ကဋ္ဌ၊ ပြည်ထောင်စုရွေးကောက်ပွဲကော်မရှင်အဖွဲ့ဝင်နှင့် လွှတ်တော်ကိုယ်စားလှယ်များ အားလုံးမင်္ဂလာပါ။ ကျွန်တော်ကတော့ ကချင်ပြည်နယ်၊ အင်ဂျန်းယန်မဲဆန္ဒနယ်က ပြည်သူ့ လွှတ်တော်ကိုယ်စားလှယ် ဦးလမာနော်အောင် ဖြစ်ပါတယ်။ ကျွန်တော့်အနေနဲ့ ရွေးကောက်ပွဲ ကော်မရှင်က တင်သွင်းထားတဲ့ ရွေးကောက်ပွဲနည်းဥပဒေများကို ပဉ္စမအကြိမ်ပြင်ဆင်ခြင်းနှင့် ပတ်သက်ပြီး အပိုဒ် ၃ ပုဒ်မခွဲ ၁၀ ကို ပြည်ထောင်စုငြိမ်းချမ်းရေးအတွက် အထောက်အကူပြုစေရန် နှင့်တိုင်းရင်းသားများအချင်းချင်း ယုံကြည်မှုတည်ဆောက်ရာတွင် အကျိုးပြုရန်အတွက် မူလဥပဒေ အတိုင်းထားပေးပါရန် တင်ပြဆွေးနွေးသွားမှာ ဖြစ်ပါတယ်။ ဒုတိယဥက္ကဋ္ဌကြီးခင်ဗျား။ ရွေးကောက်ပွဲကော်မရှင်ရဲ့ ယခုပြင်ဆင်ချက်ကို ရွှေ့ပြောင်းအခြေချမှု များပြားသော ပြည်နယ်သားတစ်ယောက်အနေဖြင့်သော်လည်းကောင်း၊ ပြည်နယ်အခြေစိုက် နိုင်ငံရေးပါတီများ၏သဘောထားအမြင်အရသော်လည်းကောင်း ဒီပြင်ဆင်ချက်က ပေးထားတဲ့ အခွင့်အရေးကို လျှော့ချရုပ်သိမ်းလိုက်တယ်လို့ ခံစားရပါတယ်။ ရွှေ့ပြောင်းသွားသူများ၏မဲပေး ပိုင်ခွင့်ကို ကန့်ကွက်နေခြင်းမဟုတ်ပါ။ နိုင်ငံသားတိုင်း သတ်မှတ်ချက်နှင့်အညီ ကိုက်ညီလျှင် မိမိ ဒေသမှာ မဲပေးပိုင်ခွင့်တန်းတူရရှိပြီး ဖြစ်ပါတယ်။ မဲပေးသူပိုမိုများပြားလာရေး အခွင့်အရေးတစ်ခု တည်းကိုကြည့်ပြီး မပြင်ဆင်သင့်ပါဟု တင်ပြလိုပါတယ်။ ဒါကြောင့် ရက်ပေါင်း ၁၈၀ မပြည့်သူများ မိမိဒေသကို ပြန်ပြီးမဲပေးခြင်း၊ မဲပေးခြင်းပြုရန်နှင့် မိမိဒေသအတွက် အဝေးရောက်မဲပေးခြင်းမျိုးသာ ဖြစ်သင့်ပါတယ်လို့ တင်ပြဆွေးနွေးလိုပါတယ်။ ရွေးကောက်ပွဲကော်မရှင်၏ဖြေရှင်းချက်တစ်ခု ဖြစ်သော တိုက်ပွဲကြောင့်ပြောင်းရွှေ့လာသူများ ရက်ပေါင်း ၁၀၀ မပြည့်ရင် မဲပေးပိုင်ခွင့်မဆုံးရှုံး စေရန် ထည့်တွက်စဉ်းစားပေးခြင်းဖြစ်တယ်လို့လည်း ပြောပါတယ်။ တိုက်ပွဲရှောင်များအနက် မိမိ ဆန္ဒအရ ပြောင်းရွှေ့နေသူများကို အခွင့်အရေးခွဲခြားထားသင့်တယ်လို့ သုံးသပ်မိပါတယ်။ ယခုအခါ ဒီမိုကရေစီစနစ်ကို လျှောက်လှမ်းနေပြီဖြစ်လို့ ရွေးကောက်ပွဲနေ့ရက်ကိုလည်း ပြည်သူများ၊ ပြောင်းရွှေ့သွားလာနေသူများ သိရှိနိုင်အောင် ရက်အတိအကျ သတ်မှတ်ပေးထားသင့်သည်ဟု ယူဆ ပါတယ်။ ဒီမိုကရေစီ၏အနှစ်သာရဖြစ်သော ကိုယ်စားပြုမှုရွေးချယ်ရာတွင် အခြားဒေသမှ ရောက်ရှိ လာသူ၊ ရက်ပေါင်း ၉၀ နေထိုင်ပြီးသူက ဝင်ရောက်မဲပေးခွင့်ပြုမယ်ဆိုရင် ဒေသခံပြည်သူများရဲ့ ကိုယ်စားပြုရွေးချယ်မှုရလဒ်ကို ပြောင်းလဲစေနိုင်မှာ ဖြစ်ပါတယ်။ ဒါကြောင့် တရားမျှတတဲ့ ရွေးကောက်ပွဲဟု သတ်မှတ်ဖို့ အခက်အခဲရှိပါတယ်။ ရက် ၉၀ ကို အသုံးချမှုလည်း ရှိလာနိုင်ပါတယ်။ ဒုတိယဥက္ကဋ္ဌကြီးခင်ဗျား။ နယ်စပ်ကုန်သွယ်ရေးစခန်းရှိသောမြို့များ၊ အလုပ်အကိုင်၊ အခွင့် အလမ်းရှိသောဒေသများနှင့် သဘာဝသယံဇာတထွက်ရှိသောဒေသများတွင်သာ ရွှေ့ပြောင်းသွားလာ မှုများပါတယ်။ မြန်မာနိုင်ငံအလယ်ပိုင်းဒေသမှာ အခြေချမှုနည်းပါတယ်။ မရှိသလောက်ပါ။ ဒါကြောင့် ပြည်နယ်သားများနှင့် ပြည်နယ်အခြေစိုက်နိုင်ငံရေးပါတီများအတွက် မျှတမှုမရှိနိုင်ပါဘူး။ ဒုတိယဥက္ကဋ္ဌကြီးခင်ဗျား။ ပြည်ထောင်စုသမ္မတမြန်မာနိုင်ငံတော်ရဲ့ ပြည်တွင်းပဋိပက္ခကြာရှည်ရခြင်းဟာ ပြည်ထောင်စုသမ္မတမြန်မာနိုင်ငံတော်ဟု ပေါ်ပေါက်လာစေရန်အခြေခံအုတ်မြစ်ဖြစ်သော ပင်လုံစာချုပ်ကတိကဝတ်ကို ခေတ်အဆက်ဆက်အစိုးရများက အကောင်အထည်မဖော်နိုင်ခြင်း၊ ကတိပျက်ကွက်ခြင်း၊ ရေးဆွဲခဲ့သော ဖွဲ့စည်းပုံအခြေခံဥပဒေများ၊ နည်းဥပဒေများ၏ အားနည်းချက် ကြောင့် ပြည်နယ်တိုင်းရင်းသားများက တန်းတူအခွင့်အရေးမရှိကြဘူးဟု ခံယူကြခြင်းကြောင့် ဖြစ်ပါတယ်။ ဒါကြောင့် နိုင်ငံတော်၏ဦးတည်ချက်၊ နိုင်ငံတော်ခေါင်းဆောင်များ၏ရည်မှန်းချက်ဖြစ်သော ပြည်ထောင်စုမပြိုကွဲရေး၊ တိုင်းရင်းသားစည်းလုံးညီညွတ်မှုမပြိုကွဲရေးကို အထောက်အကူဖြစ်စေတဲ့ ပြင်ဆင်ချက်မျိုးသာ ဖြစ်သင့်ပါတယ်။ ကိုယ်စားလှယ်ကြီးများ၏ ကြီးမားသော ဉာဏ်အမြော်အမြင် နဲ့ ပြည်ထောင်စုအပေါ် ပြည်နယ်တိုင်းရင်းသားများထားရှိသော တန်ဖိုးကို အလေးအနက်ထား စဉ်းစားပြီး မူလအတိုင်းထားရှိဆောင်ရွက်ပေးဖို့ တင်ပြဆွေးနွေးလိုပါတယ်။ ကျေးဇူးတင်ပါတယ်။</speech>
<speech type="speaker">အပိုဒ် ၃ နှင့်စပ်လျဉ်းပြီး တပ်မတော်သားပြည်သူ့လွှတ်တော် ကိုယ်စားလှယ် ဗိုလ်မှူးချုပ်တင့်ဆန်းကို ဆွေးနွေးဖို့ ဖိတ်ခေါ်ပါတယ်။</speech>
<speech><mp id="000">ဗိုလ်မှူးချုပ်တင့်ဆန်း(တပ်မတော်သားကိုယ်စားလှယ်)</mp>အားလုံးမင်္ဂလာပါခင်ဗျား။ ကျွန်တော်ကတော့ ဗိုလ်မှူးချုပ်တင့်ဆန်း ဖြစ်ပါတယ်ခင်ဗျား။ ဒုတိယဥက္ကဋ္ဌကြီးခင်ဗျာ။ ကျွန်တော့် အနေနဲ့ ပြည်သူ့လွှတ်တော်ရွေးကောက်ပွဲနည်းဥပဒေ ၁၀ နှင့်ပတ်သက်ပြီးတော့ဆွေးနွေးသွားမှာ ဖြစ်ပါတယ်။ Power Point သုံးစွဲခွင့်ပြုပါခင်ဗျား။ နည်းဥပဒေ ၁၀ မှာ ပြဋ္ဌာန်းထားချက်အရတော့ မဲဆန္ဒနယ်ပြင်ပရောက် အခြားမဲဆန္ဒရှင်များရဲ့ မဲပေးပိုင်ခွင့်နဲ့ပတ်သက်ပြီးတော့ ပြဋ္ဌာန်းထားပါတယ်။ မူလနည်းဥပဒေမှာ မဲဆန္ဒနယ်ပြင်ပမှာ အနည်းဆုံးရက်ပေါင်း ၁၈၀ ထက်မနည်း ရောက်ရှိနေသူတွေ ကို မဲပေးခွင့်ပြုထားတာပဲ ဖြစ်ပါတယ်။ အဆိုပြုပြဋ္ဌာန်းချက်ကတော့ ရက်ပေါင်း ၁၈၀ ထက်မနည်း ဆိုတဲ့စကားရပ်အစားကို ရက်ပေါင်း ၉၀ ထက်မနည်းဆိုတဲ့စကားရပ်နဲ့ အစားထိုးတာကို တွေ့ရှိရမှာ ဖြစ်ပါတယ်။ ကျွန်တော့်အနေနဲ့တော့ အဆိုပါပြင်ဆင်ချက်အပေါ်မှာ မူလအတိုင်းသာထားရှိကြောင်း ဆွေးနွေးလိုပါတယ်။ အကျိုးအကြောင်းဖော်ပြချက်ကို ဆက်လက်ပြီးတင်ပြသွားပါမယ်။ ပထမဦးစွာ ရွေးကောက်ပွဲကော်မရှင်ရဲ့ လုပ်ငန်းစဉ်တွေကို လေ့လာကြည့်တဲ့အခါမှာ ဖော်ပြပါရွေးကောက်ပွဲ ကော်မရှင်ရဲ့ ဥပဒေတွေ၊ နည်းဥပဒေတွေအရ ကျွန်တော်တို့ဟာ ရွေးကောက်ပွဲမကျင်းပမီ အနည်းဆုံး ရက် ၆၀ ကြိုတင်ပြီးတော့ မဲဆန္ဒနယ်တွေသတ်မှတ်ပေးရပါမယ်။ ရက် ၃၀ ကြိုတင်ပြီးတော့ ဆန္ဒနယ်မှာပါဝင်တဲ့ နယ်မြေတွေကို ကြေညာပေးရမှာ ဖြစ်ပါတယ်။ နောက် ရွေးကောက်ပွဲကျင်းပ ပြုလုပ်မယ့်ရက်ကို ရွေးကောက်ပွဲမတိုင်မီ ရွေးကောက်ပွဲကော်မရှင်ကနေသတ်မှတ်ထားတဲ့အတိုင်း ကြေညာရမှာ ဖြစ်ပါတယ်။ ဒါကြောင်မို့လို့ ရွေးကောက်ပွဲပြုလုပ်မယ့်ရက်ကို ရွေးကောက်ပွဲမပြုလုပ်မီ အနည်းဆုံး ရက် ၉၀ နှင့်အထက်မှာ ကြေညာပေးရမှာ ဖြစ်ပါတယ်။ ယခင်တုန်းက ၂၀၁၅ ခုနှစ် ရွေးကောက်ပွဲမှာ ရက်ပေါင်း ၁၂၃ ရက်အလိုမှာ ကြေညာသွားတာ တွေ့ရပါတယ်။ ဒါကြောင့်မို့လို့ ရွေးကောက်ပွဲကျင်းပမယ့်ရက် မကြေညာမီမှာ မဲဆန္ဒနယ်ပြင်ပမှာ အလုပ်လုပ်သူတွေကို မိမိတို့ ရောက်ရှိနေတဲ့နယ်မြေမှာ မဲပေးခွင့်ပြုသင့်ပြီးတော့ ရွေးကောက်ပွဲရက်ကြေညာပြီးမှ မဲဆန္ဒနယ်ပြင်ပ ကို သွားရောက်သူတွေကိုတော့ ကြိုတင်မဲသာပေးသင့်ကြောင်း ဆွေးနွေးလိုပါတယ်။ ကြိုတင်မဲပေးတဲ့ စနစ်ကို လေ့လာကြည့်တဲ့အခါမှာ ရွေးကောက်ပွဲကော်မရှင်ရဲ့ နည်းဥပဒေ ၅၆ နည်းဥပဒေခွဲ(က) နည်းဥပဒေခွဲငယ်(၁)မှ (၃)အထိမှာ ပြဋ္ဌာန်းထားပါတယ်။ ပြည်တွင်းမှာရှိတဲ့ မဲဆန္ဒနယ်ပြင်ပရောက် မဲဆန္ဒရှင်များအတွက် ကြိုတင်မဲပေးခြင်းနှင့်ပတ်သက်ပြီးတော့ မဲဆန္ဒနယ်ပြင်ပရောက် ကျောင်းသား တွေပါပါတယ်။ သင်တန်းသားတွေ ပါပါတယ်။ အချုပ်သားတွေ ပါပါတယ်။ နောက် ဆေးရုံ တက်ရောက်နေတဲ့အတွင်းလူနာတွေပါပါတယ်။ မဲဆန္ဒနယ်ပြင်ပရောက် အခြားမဲဆန္ဒရှင်များ အတွက်မပါတာကို တွေ့ရှိရပါတယ်။ အလားတူပဲ ကြိုတင်မဲပေးခြင်းနှင့်ပတ်သက်လို့ နည်းဥပဒေ အခန်း ၁၁ တစ်ခုလုံးမှာလည်း မဲဆန္ဒနယ်ပြင်ပရောက် အခြားမဲဆန္ဒရှင်များအတွက် မိမိတို့မူရင်းနေထိုင်ရာဒေသမှာ ကြိုတင်မဲ ပေးနိုင်တဲ့အခွင့်အရေးနှင့်ပတ်သက်ပြီးတော့ ပြဋ္ဌာန်းထားခြင်းမရှိတာကို တွေ့ရတဲ့အတွက်ကြောင့် ဖွဲ့စည်းပုံအခြေခံဥပဒေ ပုဒ်မ ၂၁ ပုဒ်မခွဲ(က)၊ ပုဒ်မ ၃၄ရ တို့နှင့် ညီညွတ်မှုရှိ/မရှိဆိုတာကိုလည်း ပြန်လည်သုံးသပ်ရန် လိုအပ်မှာ ဖြစ်ပါတယ်။ ဒါကြောင့်မို့လို့ မဲဆန္ဒနယ်ပြင်ပရောက် အခြားမဲဆန္ဒရှင် များအတွက်ကို မဲဆန္ဒနယ်ပြင်ပကို မထွက်ခွာမီမှာ ၎င်းတို့ရဲ့ မူလနေရာမှာ ကြိုတင်မဲပေးနိုင်ဖို့ အတွက်ကို ရွေးကောက်ပွဲကော်မရှင်နည်းဥပဒေ ၅၆ နည်းဥပဒေခွဲ(က) နည်းဥပဒေခွဲငယ်(၁)မှ (၃) အထိမှာ ပြင်ဆင်ထည့်သွင်းသင့်တယ်လို့ ဆွေးနွေးလိုပါတယ်။ မဲဆန္ဒနယ်ပြင်ပရောက် အခြား မဲဆန္ဒရှင်များအနေနဲ့ မိမိတို့မူရင်းနေထိုင်ရာဒေသမှာ ကြိုတင်မဲပေးချင်သော်လည်းပဲ ဥပဒေတွေ၊ နည်းဥပဒေတွေက ခွင့်မပြုတဲ့အတွက်ကြောင့် ကြိုတင်မဲပေးပိုင်ခွင့်ကို အခြားသူများနည်းတူ မရရှိ တာကို တွေ့ရမှာ ဖြစ်ပါတယ်။ နည်းဥပဒေ ၅၆ နည်းဥပဒေခွဲ(ခ)မှာတော့ မိမိတို့သွားရောက်နေထိုင် တဲ့ဒေသမှာ ကြိုတင်မဲရော၊ ကိုယ်တိုင်ဆန္ဒမဲရော နှစ်ခုလုံးကို ပေးပိုင်ခွင့်ရှိတယ်လို့ ပြဋ္ဌာန်းထားတဲ့ အတွက်ကြောင့် ဒီဒေသမှာရှိတဲ့ ဌာနေဒေသခံတိုင်းရင်းသားများရဲ့ အခွင့်အရေးကို သွယ်ဝိုက်တဲ့နည်းနဲ့ ထိခိုက်စေနိုင်တယ်လို့ ယူဆရပါတယ်။ ဒါကြောင့်မို့လို့ ရွေးကောက်ပွဲကော်မရှင်အနေနဲ့ ဖွဲ့စည်းပုံ အခြေခံဥပဒေနှင့်အညီ ပြန်လည်သုံးသပ်သင့်ကြောင်း ဆွေးနွေးလိုပါတယ်။ နောက် ရွေးကောက်ပွဲ ကျင်းပပြုလုပ်မယ့်ရက်မကြေညာမီမှာ မူလရက် ၁၈၀ နှင့်အထက်ကာလအတွင်းမှာ ပြင်ပကို သွားရောက်သူများအနေနဲ့ကို ကြည့်မယ်ဆိုလို့ရှိရင် ရွေးကောက်ပွဲကျင်းပမယ့်နေ့ရက်ကိုလည်း သူမသိဘူး။ ကိုယ်စားလှယ်လောင်းရဲ့ အမည်စာရင်းကိုမသိခင်မှာ မဲဆန္ဒနယ်ပြင်ပမှာ ရိုးသားစွာ သွားရောက်လုပ်ကိုင်မဲပေးပြီးတော့ မဲပေးတာမှန်ကန်ပါသော်လည်းပဲ ရက် ၉၀ နှင့်အထက်ကာလ အတွင်းမှာ ရွေးကောက်ပွဲကျင်းပမယ့်နေ့ရက်ကို သိရှိပြီးတော့ ကိုယ်စားလှယ်လောင်းရဲ့ အမည်ကို သိပြီးတဲ့မဲဆန္ဒနယ်ပြင်ပကို သွားရောက်သူများထဲမှာတော့ မိမိတို့သွားရောက်ရာဒေသမှာ ရှိတဲ့ မဲအရေအတွက်ကို ပြောင်းလဲနိုင်ဖို့အတွက်ကို ရိုးသားမှုမရှိဘဲနဲ့ သွားရောက်သူများလည်း ပါဝင် လာနိုင်ပါတယ်။ ဒီလိုဆောင်ရွက်ချက်မျိုးကို အနိုင်ရလိုတဲ့နိုင်ငံရေးပါတီများကနေ လုပ်ငန်းရှင်များနှင့်ပူးပေါင်း ပြီးတော့ ဆောင်ရွက်လာနိုင်တဲ့အတွက်ကြောင့် ဒေသခံတိုင်းရင်းသားပြည်သူများ ထိခိုက်နစ်နာနိုင် တဲ့အတွက်ကြောင့် မပြင်ဆင်သင့်ကြောင်း ဆွေးနွေးလိုပါတယ်။ မဲပေးပိုင်ခွင့်သောင်းဂဏန်းမကျော် တဲ့မြို့နယ်များဟာ အများအားဖြင့် တိုင်းရင်းသားပြည်နယ်တွေမှာ ရှိကြပါတယ်။ ဥပမာအားဖြင့် ကြည့်မယ်ဆိုရင် မချမ်းဘောမြို့ ၅၀၀၀ ကျော်ပဲရှိပါတယ်။ နောင်မွန်းမြို့ ၄၀၀၀ ကျော် စသည်ဖြင့် ဆွမ်ပရာဘွမ်မြို့ဆိုရင် ၁၀၀၀ ကျော်ပဲ ရှိပါတယ်။ အင်ဂျန်းယန်မြို့က ၁၀၀၀ ကျော်ပဲရှိပါတယ်။ ဒီလို နေရာတွေမှာ မဲဆန္ဒနယ်ပြင်ပရောက် မဲဆန္ဒရှင်တွေကို အခုလို ရက် ၉၀ နှင့်ရွှေ့ပြောင်းမဲပေးခွင့်ပြု လို့ရှိရင် ဆန္ဒမဲပေးသူတွေရဲ့ အမှန်ကိုယ်စားပြုမှုတွေ ပျောက်ကွယ်သွားပြီးတော့ ဒေသခံတိုင်းရင်းသား ပြည်သူများ နစ်နာမှုများစွာရှိနိုင်တာကို တွေ့ရမှာဖြစ်ပါတယ်။ ဒါ့အပြင် တိုင်းရင်းသားစည်းလုံး ညီညွတ်မှုကို ထိခိုက်စေပြီးတော့ ဒို့တာဝန်အရေးသုံးပါးကိုလည်း ထိခိုက်စေနိုင်ပါတယ်။ ဒါကြောင့် မို့လို့ မဲဆန္ဒနယ်ပြင်ပရောက် မဲဆန္ဒရှင်များ၏မဲပေးခွင့်ကို မူလအတိုင်းပဲ ရက်ပေါင်း ၁၈၀ ထက် မနည်းဆိုတဲ့စာသားအတိုင်းသာ ထားရှိသင့်ပါကြောင်း ဆွေးနွေးရင်းနဲ့နိဂုံးချုပ်အပ်ပါတယ်ခင်ဗျား။ ကျေးဇူးတင်ပါတယ်။</speech>
<speech type="speaker">အပိုဒ် ၃ နှင့်စပ်လျဉ်းပြီး ဥပဒေကြမ်းကော်မတီကို ဆွေးနွေးဖို့ ဖိတ်ခေါ်ပါတယ်။</speech>
<speech><mp id="1480">ဦးကျော်စိုးလင်း(အတွင်းရေးမှူး၊ ဥပဒေကြမ်းကော်မတီ)</mp>လေးစားအပ်ပါသော ပြည်သူ့လွှတ်တော်ဒုတိယဥက္ကဋ္ဌကြီးနှင့် လွှတ်တော်ကိုယ်စားလှယ်များခင်ဗျား။ ယခု ဒီအချက်ဟာ ဆိုလို့ရှိရင် မဲပေးတဲ့မဲဆန္ဒရှင်ပြည်သူတွေကို ဥပဒေအရ အခွင့်အရေးပိုမိုရရှိစေချင်တာကြောင့် ရွေးကောက်ပွဲကော်မရှင်ကနေပြီးတော့ ယခုအချက်နှင့်ပတ်သက်ပြီးတော့ ပြင်ဆင်အဆိုပြုလာတာ ကိုလည်း ကျွန်တော်တို့တွေ့ရမှာ ဖြစ်ပါတယ်။ အဲဒီအဆိုပြုချက်ရဲ့ ရွေးကောက်ပွဲနည်းဥပဒေ ၁၀ ရဲ့ ခြေဆင်းမှာဆိုလို့ရှိရင် နည်းဥပဒေအနည်းဆုံးမှာ ရက်ပေါင်း ၉၀ ထက်မနည်း မဲဆန္ဒနယ်ပြင်ပ ရောက် မဲဆန္ဒရှင်တွေဟာ မိမိတို့ရဲ့ အမြဲတမ်းနေတဲ့နေရပ်ကို သွားရောက်ပြီးတော့ မဲပေးလိုခြင်းမရှိ ဘူးဆိုလို့ရှိရင် ရောက်ရှိနေတဲ့မဲဆန္ဒနယ်မှာရှိနေတဲ့ လွှတ်တော်ကိုယ်စားလှယ်လောင်းကို ဆန္ဒမဲ ပေးနိုင်ခွင့်ရရှိစေရေးအတွက် မဲစာရင်းမှာ ထည့်သွင်းခြင်းကို အောက်ပါနည်းလမ်းအတိုင်း ဆောင်ရွက်ရမယ်ဆိုပြီးတော့ ပြင်ဆင်ချက်အဆိုပြုထားတာကိုလည်း ကျွန်တော်တို့တွေ့ရမှာ ဖြစ်ပါတယ်။ ကျွန်တော်တို့နိုင်ငံဟာဆိုလို့ရှိရင် များသောအားဖြင့်ကတော့ ရွှေ့ပြောင်းသွားလာပြီးတော့ အလုပ်လုပ်နေတဲ့ပြည်သူတွေ အများအပြားရှိပါတယ်။ ဥပမာအားဖြင့် ပြောရမယ်ဆိုလို့ရှိရင် မြို့ကြီးတွေမှာရှိနေတဲ့ စက်မှုဇုန်တွေမှာ နယ်ပယ်ဒေသအသီးသီးကနေပြီးတော့ လာပြီးတော့ အလုပ်လုပ်နေတဲ့ပြည်သူတွေ၊ နောက်ပြီးတော့ သတ္တုတွင်းတွေမှာ အလုပ်လုပ်နေတဲ့ မိုးကုတ်မြို့တို့၊ ဖားကန့်မြို့တို့ ဒီလိုနေရာတွေမှာ သွားရောက်ပြီးတော့ အလုပ်လုပ်တဲ့အခါမှာ ကိုယ့်နေရပ်ကို ပြန်လာဖို့ အခက်အခဲရှိနေတဲ့အခါမှာ သက်ဆိုင်ရာမဲဆန္ဒနယ်မှာရှိနေတဲ့ လွှတ်တော်ကိုယ်စားလှယ် လောင်းကို မဲပေးလိုတဲ့အခါမှာ ဒီဥပဒေအရ အခွင့်အရေးပေးထားခြင်းပဲ ဖြစ်ပါတယ်။ ဒီနေရာမှာ အခုနတုန်းက လွှတ်တော်ကိုယ်စားလှယ်တွေပြောသွားသလို စိုးရိမ်စရာတော့ သိပ်တော့မရှိပါဘူး။ နည်းဥပဒေ ၁၀ နည်းဥပဒေခွဲ(က)(ခ)(ဂ)အရ ဆောင်ရွက်ရမှာဖြစ်တဲ့အတွက်ကြောင့်မို့လို့ အလွယ် တကူလိမ်လည်မဲပေးခွင့်ကိုလည်း ရမှာမဟုတ်ပါဘူး။ မဲဆန္ဒရှင်များဟာ မဲဆန္ဒနယ်ပြင်ပမှာ ရောက်နေပြီးတော့ မိမိတို့ရဲ့ မဲဆန္ဒနယ်ကို ပြန်လာဖို့ အခက်အခဲရှိနေမယ်ဆိုလို့ရှိရင် အဲဒီ မဲဆန္ဒနယ်မှာ မဲပေးလို့ရအောင် မဲပေးခွင့်အခွင့်အရေး မဆုံးရှုံးအောင်ပေးထားတဲ့ အခွင့်အရေး ဖြစ်ပါတယ်။ ယခုတည်ဆဲနည်းဥပဒေအရဆိုလို့ရှိရင် ရက်ပေါင်း ၁၈၀ ရောက်ရှိနေမှသာ မဲပေးခွင့်ကို ရရှိမှာဖြစ်ပြီးတော့ ဥပမာ သုံးလ၊ လေးလလောက်နေပြီးတော့ ကိုယ့်နေရပ်လည်းပြန်ဖို့ အခက်အခဲ ဖြစ်မယ်။ ကိုယ်ရောက်နေတဲ့ မဲဆန္ဒနယ်မှာရှိနေတဲ့ ကိုယ်စားလှယ်လောင်းကိုလည်းပဲ မဲပေးချင် တယ်ဆိုလို့ရှိရင် မဲပေးခွင့်အခွင့်အရေးတွေရမှာ မဟုတ်ပါဘူး။ မဲပေးခွင့်အခွင့်အရေးလည်း ဆုံးရှုံး သွားမှာဖြစ်ပါတယ်။ ဒါကြောင့်မို့လို့ ဖွဲ့စည်းပုံအခြေခံဥပဒေပုဒ်မ ၃၈ ပုဒ်မခွဲ(က)မှာလည်းပဲ တကူ ၁၀ နည်းဥပဒေစားလှယ်တွေ နိုင်ငံသားတိုင်းသည် ဥပဒေနှင့်အညီ ရွေးကောက်တင်မြှောက်ခွင့်နှင့် ရွေးကောက်တင်မြှောက် ခံပိုင်ခွင့်ရှိသည်လို့လည်း ဆိုထားပါတယ်။ ဒါကြောင့် မဲပေးခွင့်အခွင့်အရေးကို ပိုမိုရရှိစေမယ့် ရွေးကောက်ပွဲကော်မရှင်က အဆိုပြုထားတဲ့ အနည်းဆုံးရက်ပေါင်း ၁၈၀ ထက်မနည်းဆိုတဲ့ စကားရပ်အစား အနည်းဆုံးရက်ပေါင်း ၉၀ ထက်မနည်းဆိုတဲ့ စကားရပ်ဖြင့် အစားထိုးရမယ်ဆိုတဲ့ အဆိုပြုချက်ကိုသာ အတည်ပြုသင့်ပါကြောင်း လွှတ်တော်သို့ လေးစားစွာတင်ပြအပ်ပါတယ် ခင်ဗျား။</speech>
<speech type="speaker">ပြည်ထောင်စုရွေးကောက်ပွဲကော်မရှင်ရဲ့ သဘောထားပြောပါ။</speech>
<speech><agency id="7">ဦးမြင့်အောင်(အဖွဲ့ဝင်၊ ပြည်ထောင်စုရွေးကောက်ပွဲကော်မရှင်)</agency>ပြည်ထောင်စု ရွေးကောက်ပွဲကော်မရှင်အနေနဲ့လည်းပဲ ယခုဥပဒေကြမ်းကော်မတီ တင်ပြရှင်းလင်းသလိုပဲ သဘောတူကြောင်း တင်ပြအပ်ပါတယ်ခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ယခုဆွေးနွေးတဲ့ အပိုဒ် ၃ နှင့်စပ်လျဉ်းပြီး ဥပဒေကြမ်းကော်မတီက အဆိုပြုပြဋ္ဌာန်းချက်အတိုင်း ထားရှိရန်ဆွေးနွေးခဲ့ပြီး ကိုယ်စားလှယ် သုံးဦးက ယခုအဆိုပြုပြဋ္ဌာန်းချက်အတိုင်းမဟုတ်ဘဲ မူလပြဋ္ဌာန်းချက်အတိုင်းသာ ထားရှိရန်အဆိုများ တင်သွင်းထားပါတယ်။ ဒါကြောင့် ဥပဒေကြမ်းကော်မတီရဲ့ တင်ပြချက်ကို မူတည်ပြီး မဲခွဲဆုံးဖြတ်ပါမယ်။ ဥပဒေကြမ်းကော်မတီရဲ့ တင်ပြချက်ကို ထောက်ခံမဲများလျှင် ဥပဒေကြမ်းကော်မတီရဲ့ တင်ပြချက်က အတည်ဖြစ်ပါမယ်။ ကန့်ကွက်မဲများလျှင် ကိုယ်စားလှယ် သုံးဦးရဲ့ တင်ပြချက်က အတည်ဖြစ်ပါမယ်။ ယခုဆွေးနွေးတဲ့အချက်နှင့်စပ်လျဉ်းပြီး စက်ခလုတ်အသုံး ပြု၍ ဆန္ဒမဲပေးသည့်နည်းလမ်းဖြင့် မဲခွဲဆုံးဖြတ်သွားမှာဖြစ်ပါတယ်။ ဆန္ဒမဲပေးဖို့ အသင့်ဖြစ်စေ လိုပါတယ်။ ဆန္ဒမဲပေးနိုင်ကြပါပြီ။</speech>
<speech type="speaker">ယခုဆန္ဒမဲပေးလို့ပြီးပါပြီ။ ရရှိတဲ့မဲစာရင်းကို ကြေညာပါမယ်။ ထောက်ခံဆန္ဒမဲ ၂၂၆ မဲ၊ ကန့်ကွက်ဆန္ဒမဲပေါင်း ၁၄၉ မဲ၊ ကြားနေမဲ ၆ မဲဖြစ်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ထောက်ခံဆန္ဒမဲက များတဲ့ အတွက် အပိုဒ် ၃ သည် ဥပဒေကြမ်းကော်မတီ၏တင်ပြချက်အတိုင်း ဤဥပဒေ၏အစိတ်အပိုင်း ဖြစ်ကြောင်း အတည်ပြုကြေညာပါတယ်။</speech>
<speech type="speaker">အပိုဒ် ၆ နှင့်စပ်လျဉ်းပြီး ပြင်ဆင်ချက်အဆိုတင်သွင်းဖို့ တပ်မတော်သား ပြည်သူ့လွှတ်တော်ကိုယ်စားလှယ် ဗိုလ်မှူးချုပ်တင့်ဆန်းကို ဖိတ်ခေါ်ပါတယ်။</speech>
<speech><mp id="000">ဗိုလ်မှူးချုပ်တင့်ဆန်း(တပ်မတော်သားကိုယ်စားလှယ်)</mp>အားလုံး မင်္ဂလာပါ ခင်ဗျား။ ကျွန်တော်ကတော့ ဗိုလ်မှူးချုပ်တင့်ဆန်း ဖြစ်ပါတယ်။ ဒုတိယဥက္ကဋ္ဌကြီးခင်ဗျား။ ကျွန်တော့်အနေနဲ့ ပြည်သူ့လွှတ်တော် ရွေးကောက်ပွဲနည်းဥပဒေ ၃၉ နည်းဥပဒေခွဲ(က)နှင့် ပတ်သက်ပြီး အဆိုပြုပြဋ္ဌာန်းချက်အပေါ်မှာ ပြင်ဆင်ချက် တင်သွင်းသွားမှာဖြစ်ပါတယ်။ Power Point သုံးစွဲခွင့်ပြုပါခင်ဗျား။ မူလနည်းဥပဒေ ၃၉ နည်းဥပဒေခွဲ(က)မှာတော့ နည်းဥပဒေခွဲငယ်များ မပါဝင်ဘဲနဲ့ ရွေးကောက်ပွဲကော်မရှင်ရဲ့အဆိုပြုချက်ကတော့ နည်းဥပဒေခွဲငယ်(၁)နှင့်(၂)ဆိုပြီးတော့ အသစ်ခွဲပြီးတော့ အသစ်ပြင်ဆင်ထားတာ တွေ့ရပါတယ်။ အသစ်ဖြည့်စွက်ချက်ဖြစ်တဲ့နည်းဥပဒေ ခွဲငယ်(၂)မှာတော့ တပ်မတော်သားများနှင့် ယင်းတို့နှင့်အတူနေထိုင်ကြတဲ့ အိမ်ထောင်စုဝင်များ နေထိုင်ရာ တပ်ရင်းတပ်ဖွဲ့များအတွက် မဲရုံနေရာသတ်မှတ်တဲ့အခါမှာ တပ်ရင်းတပ်ဖွဲ့ရဲ့ ပြင်ပ သင့်တော်တဲ့နေရာမှာ မဲရုံသတ်မှတ်နိုင်ရေးအတွက်ကို အသစ်ဖြည့်စွက်ပြင်ဆင်ထားကြောင်း တွေ့ရှိရပါတယ်။ ကျွန်တော့်အနေနဲ့ အဆိုပါပြင်ဆင်ချက်အပေါ်မှာ သဘောမတူဘဲနဲ့ တပ်ရင်း တပ်ဖွဲ့များအတွက် မဲရုံနေရာသတ်မှတ်တဲ့အခါမှာ လုံခြုံရေးအရ တပ်အတွင်း၊ တပ်အပြင် သင့်လျော်တဲ့နေရာကို တပ်မှူးနဲ့ညှိနှိုင်းသတ်မှတ်ပေးရမယ်လို့ ပြင်ဆင်ချက်တင်သွင်း ဆွေးနွေး သွားမှာဖြစ်ပါတယ်။ အကျိုးအကြောင်းဖော်ပြချက်အနေနဲ့ကတော့ တပ်မတော်သားများဟာ နိုင်ငံတော်ကာကွယ်ရေးတာဝန်များ ထမ်းဆောင်သူများဖြစ်သကဲ့သို့ပဲ ၎င်းတို့နဲ့အတူနေထိုင်တဲ့ မိသားစုဝင်များဟာလည်း တပ်ရင်းတပ်ဖွဲ့များမှာ လုံခြုံရေးတာဝန်များကို ဝိုင်းဝန်းထမ်းဆောင်နေရ သူတွေဖြစ်ပါတယ်။ ဒါ့အပြင် တပ်ရုံးဝန်ထမ်းတပ်တွေ၊ ကာကွယ်ရေးနဲ့သက်ဆိုင်တဲ့စက်ရုံတွေ၊ တပ်မတော်ဆေးရုံတွေမှာ တာဝန်ထမ်းဆောင်နေတဲ့ တပ်မတော်သားများအနေနဲ့လည်း လုပ်ငန်း လိုအပ်ချက်အရ နေ့/ညပိုင်းခြားပြီးတော့ တာဝန်တွေကို ထမ်းဆောင်နေကြရသူများ ဖြစ်ပါတယ်။ ရပ်ကွက်/ကျေးရွာများနဲ့နီးတဲ့ တပ်ရင်းတပ်ဖွဲ့များအနေနဲ့တော့ ဆန္ဒမဲပေးရန် အခက်အခဲမရှိသော် လည်းပဲ ရပ်ကွက်/ကျေးရွာများနှင့်အလှမ်းဝေးကွာတဲ့ တပ်ရင်းတပ်ဖွဲ့များအနေနဲ့တော့ ဆန္ဒမဲပေးဖို့ အတွက် အခက်အခဲတွေ ဖြစ်ပေါ်လာနိုင်ပါတယ်။ ဖွဲ့စည်းပုံအခြေခံဥပဒေ ပုဒ်မ ၂၁ ပုဒ်မခွဲ(က)အရ လည်း နိုင်ငံသားတိုင်းဟာ ဤဖွဲ့စည်းပုံအခြေခံဥပဒေမှာ သတ်မှတ်ပြဋ္ဌာန်းထားတဲ့ တန်းတူညီမျှမှု အခွင့်အရေး၊ လွတ်လပ်မှုအခွင့်အရေး၊ တရားမျှတမှုအခွင့်အရေးတို့ကို ခံစားခွင့်ရှိတယ်လို့ ပါရှိတဲ့ အတွက်ကြောင့် တကယ်လို့ ဆန္ဒမဲပေးပိုင်ခွင့်ရှိသူအားလုံး အပြည့်အဝမဲမပေးနိုင်ခဲ့လို့ရှိရင် လူ့အခွင့် အရေးဆုံးရှုံးမှုတွေ ဖြစ်ပေါ်လာမှာပဲဖြစ်ပါတယ်။ တပ်မတော်သားများနဲ့ မိသားစုဝင်များအနေနဲ့ လည်း နိုင်ငံသားများဖြစ်တဲ့အတွက်ကြောင့် ဒီလိုအခွင့်အရေးဆုံးရှုံးမှုအပေါ် သက်ဆိုင်ရာ ရွေးကောက်ပွဲကော်မရှင်နှင့် ဥပဒေပြုရေးတာဝန်ထမ်းဆောင်နေတဲ့ လွှတ်တော်ကိုယ်စားလှယ်များ အပေါ်မှာသာ တာဝန်ရှိလာမှာပဲဖြစ်ပါတယ်။ ဒါ့အပြင် တပ်ရင်းတပ်ဖွဲ့များအနေနဲ့ လုံခြုံရေးကို အလှကြောင့် တပ်အတွင်းမှာဖြစ်တဲ့အတွက်ကြောင့် လောက်မှာ တာဝန် ဦးစားပေးဆောင်ရွက်ရတဲ့အတွက်ကြောင့် နယ်မြေမအေးချမ်းတဲ့ဒေသတွေမှာ တပ်ရင်းတပ်ဖွဲ့များနဲ့ အလှမ်းဝေးကွာတဲ့နေရာမှာ မဲရုံတည်ဆောက်မယ်ဆိုလို့ရှိရင် လုံခြုံရေးအရ မဖြစ်နိုင်တဲ့ကိစ္စဖြစ်တဲ့ အတွက်ကြောင့် တပ်အတွင်းမှာသာ မဲရုံတည်ထောင်ခွင့်ပြုရမှာပဲဖြစ်ပါတယ်။ ဆန္ဒမဲပေးရာမှာလည်း သတ်မှတ်ချိန်အတွင်း းရမှာဖြစ်တဲ့အတွက်ကြောင့် သက်ဆိုင်ရာ ရပ်ကွက် သို့မဟုတ် ကျေးရွာအုပ်စုအတွင်းမှာရှိတဲ့ မဲဆန္ဒရှင်များနဲ့ အတူ မဲပေးလို့ရှိရင် လောက်မှုများ ဖြစ်ပေါ် လာနိုင်ပါတယ်။ ဥပမာအားဖြင့် ပြီးခဲ့တဲ့ ၂၀၁၅ ခုနှစ် ရွေးကောက်ပွဲမှာ ကျွန်တော်တာဝန် ထမ်းဆောင်ခဲ့တဲ့ တောင်ကြီးနယ်မြေမှာ တပ်အပြင်မှာပဲ ကျွန်တော်တို့ မဲပေးခဲ့ပါတယ်။ ဒီမှာ ကျွန်တော်တို့ မဲဆန္ဒရှင်အရေအတွက်က များတဲ့အတွက်ကြောင့် မဲရုံပရဝဏ်အတွင်းမှာ ရောက်ရှိပြီး တော့ သတ်မှတ်း ပေးနိုင်ဖို့ကို တော်တော်လေးကြိုးစားပြီး လုပ်ခဲ့ရပါတယ်။ နောက် မူလပြည်သူ့ဥပဒေ၊ ပြည်သူ့လွှတ်တော် ရွေးကောက်ပွဲနည်းဥပဒေ ၃၉နည်းဥပဒေခွဲ(က)အရ ဆန္ဒမဲပေးပိုင်ခွင့်ရှိသူများ လွတ်လပ်စွာမဲပေးနိုင်ရေးနဲ့ သတ်မှတ်ပေးထားတဲ့ မဲပေးရုံအတွင်းမှာ မဲပေးနိုင်ရေး ပြဋ္ဌာန်းထားတဲ့အတွက်ကြောင့် ၎င်းအချက်ဟာ အလွန်အရေးကြီးပါတယ်။ ရွေးကောက်ပွဲရဲ့ ရည်ရွယ်ချက်ကတော့ လွတ်လပ်ပြီးတော့တရားမျှတတဲ့ ရွေးကောက်ပွဲဖြစ်ဖို့ပဲဖြစ်ပါတယ်။ ဘယ်နေရာမှာပဲကျင်းပသည်ဖြစ်စေ တရားမျှတမှုရှိလို့ရှိရင် ရွေးကောက်ပွဲဟာ အောင်မြင် မှာပဲဖြစ်ပါတယ်။ ဥပမာအားဖြင့် ၂၀၁၅ ခုနှစ် ရွေးကောက်ပွဲကိုကြည့်လို့ရှိရင် လွတ်လပ်ပြီး တရား မျှတစွာဆောင်ရွက်ခဲ့လို့ လက်ရှိအနိုင်ရပါတီနိုင်ခဲ့တာဖြစ်ကြောင်းကိုလည်း တွေ့ရမှာဖြစ်ပါတယ်။ ၂၀၁၅ ခုနှစ် ရွေးကောက်ပွဲမှာ တပ်ရင်းတပ်ဖွဲ့တွေအနေနဲ့လည်း အေးချမ်းတဲ့ဒေသတွေမှာ တပ်အပြင်မှာ ကျေးရွာလူထုနဲ့အတူမဲပေးခဲ့တာကိုလည်း တွေ့ရမှာဖြစ်ပါတယ်။ ဖွဲ့စည်းပုံ အခြေခံ ဥပဒေပုဒ်မ ၃၉၉ ပုဒ်မခွဲ(င)အရလည်း ပြည်ထောင်စုရွေးကောက်ပွဲကော်မရှင်ရဲ့ တာဝန်များ သတ်မှတ်ရာမှာ သဘာဝဘေးအန္တရာယ်ကြောင့်သော်လည်းကောင်း၊ နယ်မြေလုံခြုံရေးအခြေအနေ အရသော်လည်းကောင်း၊ လွတ်လပ်ပြီး တရားမျှတသော ရွေးကောက်ပွဲကျင်းပနိုင်ခြင်းမရှိသည့် မဲဆန္ဒနယ်များ၏ရွေးကောက်ပွဲများကို ရွှေ့ဆိုင်းခြင်းဟု ပါရှိပါတယ်။ နယ်မြေမအေးချမ်း မလုံခြုံတဲ့ဒေသတွေမှာ ရွေးကောက်ပွဲတွေကို ရွှေ့ဆိုင်းခြင်းဟာ မည်သည့်ကာလမှာ ပြန်လည် စတင်နိုင်မယ်ဆိုတာ မသေချာတဲ့အချက်ဖြစ်တဲ့အတွက်ကြောင့် တပ်မတော်သားများနဲ့ မိသားစုဝင် များရဲ့ ဆန္ဒမဲများ ဆုံးရှုံးမှုဖြစ်ပေါ်လာနိုင်တဲ့အတွက်ကြောင့် မျှတတဲ့ရွေးကောက်ပွဲဖြစ်ဖို့ လိုအပ် ကြောင်း ဆွေးနွေးလိုပါတယ်။ ဒါကြောင့်မို့လို့ ကျွန်တော့်ရဲ့ ပြင်ဆင်ချက်ဖြစ်တဲ့ လုံခြုံရေးအရ တပ်အတွင်း၊ တပ်အပြင် သင့်လျော်တဲ့နေရာကို တပ်မှူးနဲ့ညှိနှိုင်းပြီးတော့ သတ်မှတ်ပေးရမယ်ဆိုတဲ့ အဆိုပြုချက်ကို အတည်ပြုပေးနိုင်ပါရန် ဆွေးနွေးအပ်ပါတယ်ခင်ဗျာ။</speech>
<speech type="speaker">အပိုဒ် ၆ နှင့်စပ်လျဉ်းပြီး ဥပဒေကြမ်းကော်မတီကို ဆွေးနွေးဖို့ ဖိတ်ခေါ်ပါတယ်။</speech>
<speech><mp id="1480">ဦးကျော်စိုးလင်း(အတွင်းရေးမှူး၊ ဥပဒေကြမ်းကော်မတီ)</mp>လေးစားအပ်ပါသော ပြည်သူ့လွှတ်တော် ဒုတိယဥက္ကဋ္ဌကြီးနှင့် လွှတ်တော်ကိုယ်စားလှယ်များခင်ဗျား။ ယခု နည်းဥပဒေရဲ့ ၃၉(က) အပိုဒ်ခွဲငယ် (၂) နဲ့ ပတ်သက်ပြီးတော့ ပြည်သူ့လွှတ်တော်ကိုယ်စားလှယ်များဖြစ်တဲ့ (အိမ်မဲမဲဆန္ဒနယ်)၊ ဒေါက်တာဒေါ်ပြုံး(အင်းတော်မဲဆန္ဒနယ်)၊ ဦးမျိုးဇော်ဦး(လယ်ဝေးမဲဆန္ဒနယ်) တို့ကလည်းပဲ မူလအဆိုပြုချက်အတိုင်းကို ဥပဒေကြမ်းကော်မတီနဲ့အတူ ထောက်ခံထားတာ ဖြစ်ပါတယ်။ နောက်ဥပဒေဟာဆိုလို့ရှိရင် ဖွဲ့စည်းပုံအခြေခံဥပဒေရဲ့ ပုဒ်မ ၆ ပုဒ်မခွဲ(င)မှာပါတဲ့ နိုင်ငံတော်၌တရားမျှတခြင်း၊ လွတ်လပ်ခြင်းနှင့် ညီမျှခြင်းတည်းဟူသော လောကပါလတရားများ ပိုမိုထွန်းကားရေးဆိုတဲ့အချက်ကို အခြေခံရမှာ ဖြစ်ပါတယ်။ ယခု နိုင်ငံတော်ဟာဆိုလို့ရှိရင် ဒီမိုကရေစီနိုင်ငံတော်သစ်ကို ဦးတည်လျှောက်လှမ်းနေတဲ့ ဖြစ်ပါတယ်။ ယခုအဆို ပြုချက်ဟာဆိုလို့ရှိရင် တပ်မတော်သားများနဲ့ တပ်မတော်သားများရဲ့ မိသားစုဝင်များ လူ့အခွင့် အရေးအရသော်လည်းကောင်း၊ နိုင်ငံသားအခွင့်အရေးအရသော်လည်းကောင်း၊ မဲဆန္ဒရှင်တစ်ဦးဦးရဲ့ အခွင့်အရေးအရသော်လည်းကောင်း လွတ်လွတ်လပ်လပ်မဲပေးနိုင်မှာ ဖြစ်ပါတယ်။ ရွေးကောက်ပွဲ ကော်မရှင်ကလည်း လွတ်လပ်ပြီးတော့ တရားမျှတတဲ့ ရွေးကောက်ပွဲဖြစ်ရန် ကြိုးစားနေကြောင်း ကိုလည်း ကျွန်တော်တို့ တွေ့ရပါတယ်။ ပြည်သူလူထုနဲ့ အခြားရွေးကောက်ပွဲလေ့လာစောင့်ကြည့် သူများနဲ့ နိုင်ငံရေးပါတီများ စတဲ့အဖွဲ့ အစည်းများကလည်း တပ်မတော်အပေါ်မှာ ရွေးကောက်ပွဲနဲ့ ပတ်သက်ပြီး ပုံရိပ်ကောင်းဖြစ်စေလိုပါတယ်။ ပုံရိပ်ကောင်းဖြစ်စေဖို့ဆိုလို့ရှိရင် တပ်နဲ့ပြည်သူ၊ ပြည်သူနဲ့တပ် ကျွန်တော်တို့ တစ်သားတည်းဖြစ်ဖို့ လိုအပ်မှာဖြစ်ပါတယ်။ တပ်မတော်ကာကွယ်ရေး ဦးစီးချုပ်ကလည်းပဲ ဖေဖော်ဝါရီလ ၁ရ ရက်နေ့က ကလောတပ်နယ်မှာ တပ်အရာရှိများနဲ့တွေ့တဲ့ အခါမှာ တပ်မတော်အနေနဲ့ ပြည်သူနဲ့တစ်သားတည်းဖြစ်ရမယ်ဆိုပြီးတော့ အဓိကထားပြောဆို သွားတာကိုလည်း ကျွန်တော်တို့ တွေ့ရပါတယ်။ ရွေးကောက်ပွဲကော်မရှင်အနေနဲ့ကလည်း နည်းဥပဒေ ၃၉ နည်းဥပဒေခွဲ(က)နှင့် နည်းဥပဒေခွဲငယ်(၂)အရဆိုလို့ရှိရင် ရွေးကောက်ပွဲကော်မရှင် ၏ တာဝန်ပေးချက်နှင့်အညီ တပ်မတော်သားများနှင့် ယင်းတို့နှင့်အတူ နေထိုင်ကြတဲ့ အိမ်ထောင်စု ဝင်များနေထိုင်ရာ တပ်ရင်းတပ်ဖွဲ့များအတွက် မဲရုံနေရာ သတ်မှတ်တဲ့အခါမှာ သက်ဆိုင်ရာရပ်ကွက် သို့မဟုတ် ကျေးရွာအုပ်စုအတွင်းရှိ မဲဆန္ဒရှင်များနဲ့အတူ ဆန္ဒမဲပေးနိုင်ရန် ဖြစ်ပါတယ်။ နောက်တစ်ချက်အနေနဲ့ကတော့ ပွင့်လင်းမြင်သာမှုရှိစေရန်အတွက် သက်ဆိုင်ရာလွှတ်တော် ကိုယ်စားလှယ်လောင်းများ၊ ရွေးကောက်ပွဲကိုယ်စားလှယ်များ၊ မဲရုံကိုယ်စားလှယ်များ၊ အခု ကိုယ်စားလှယ်များနဲ့ ရွေးကောက်ပွဲစောင့်ကြည့်လေ့လာသူများကို လွတ်လပ်စွာဝင်/ထွက်သွားလာ ပေးနိုင်မှာ ဖြစ်ခြင်း၊ မဲဆန္ဒရှင် ပတ်သက်ပြီး ရေးပါတီရပါတယ်။ ပြည်သူနဲ့တပ် ကျွန်တောဝါရီလ ၁ရ ရက်နေ့ကည်းဖြစ်ရမယ်ဆိုပြီး နိုင်တဲ့ အဲဒီတပ်ရင်းတပ်ဖွဲ့ရဲ့ ပြင်ပသင့်လျော်တဲ့နေရာမှာ သတ်မှတ်ပေးရမယ်ဆိုပြီးတော့ အဆိုပြု ထားတာဖြစ်ပါတယ်။ ဒီအချက်ဟာဆိုလို့ရှိရင် တပ်မတော်နဲ့ ပြည်သူဟာ တစ်သားတည်းဖြစ်ပြီး တော့ တပ်မတော်အပေါ်မှာ ယုံကြည်မှုပိုမိုပြီးတော့ လွတ်လပ်တဲ့ရွေးကောက်ပွဲတစ်ရပ်ကိုလည်းပဲ ဦးတည်စေမှာဖြစ်ပါတယ်။ လုံခြုံရေးနဲ့ပတ်သက်ပြီးတော့ တပ်မတော်တပ်ရင်းတပ်ဖွဲ့နဲ့ ရပ်ကွက်နဲ့ ကျေးရွာအုပ်စုများ အလွန်ဝေးကွာတဲ့နေရာဟာဆိုလို့ရှိရင် ကျွန်တော်တို့ ငါးရာခိုင်နှုန်းကနေ ၁၀ ရာခိုင်နှုန်းအထိမှာပဲရှိမှာဖြစ်ပြီးတော့ ၉၀ ရာခိုင်နှုန်းကျော်ဟာ အရပ်နဲ့တပ်တွဲလျက်ရှိနေတာကို လည်း ကျွန်တော်တို့ လေ့လာတွေ့ရှိရမှာဖြစ်ပါတယ်။ လုံခြုံရေးနဲ့ပတ်သက်ပြီးတော့ စိုးရိမ်ရတယ် ဆိုလို့ရှိရင် တပ်မတော်တပ်ရင်းတပ်ဖွဲ့များအနေနဲ့ ကြိုတင်မဲပေးခွင့်ရှိပါတယ်။ နည်းဥပဒေ ၄၅ နည်းဥပဒေခွဲ(က)အရ လုံခြုံရေးအရစိုးရိမ်ရတယ်ဆိုလို့ရှိရင် နည်းဥပဒေ ၄၄ အရ ကြိုတင်မဲပေးခွင့် ရှိပါတယ်။ နောက်ထပ်ကြိုတင်မဲနှစ်မျိုးလည်း ရှိပါသေးတယ်။ ဒီအတွင်းကြိုတင်မဲနဲ့ပြည်ပရောက် ကြိုတင်မဲဆိုပြီးတော့လည်း ရှိပါတယ်။ ဒါကြောင့်မို့လို့ လုံခြုံရေးစိုးရိမ်စရာမလိုဘဲ ပွင့်လင်းမြင်သာမှု ရှိတဲ့ လွတ်လပ်စွာမဲပေးနိုင်ရေးကို တပ်မတော်သားများနဲ့ ၎င်းတို့ရဲ့ မိသားစုဝင်များဟာ လုံခြုံရေး ကင်းစွာနဲ့ ပွင့်လင်းမြင်သာမှုရှိရှိ မဲပေးနိုင်မှာဖြစ်တဲ့အတွက်ကြောင့်မို့လို့ ရွေးကောက်ပွဲကော်မရှင်ရဲ့ အဆိုပြုချက်အတိုင်းသာ ဆက်လက်အတည်ပြုသင့်ပါကြောင်း လေးစားစွာလွှတ်တော်သို့ တင်ပြ အပ်ပါတယ်ခင်ဗျား။</speech>
<speech type="speaker">ပြည်ထောင်စုရွေးကောက်ပွဲကော်မရှင်ရဲ့ သဘောထားပြောပါ။</speech>
<speech><agency id="7">ဦးမြင့်အောင်(အဖွဲ့ဝင်၊ပြည်ထောင်စုရွေးကောက်ပွဲကော်မရှင်)</agency>လေးစားအပ်ပါ သော ပြည်သူ့လွှတ်တော် ဒုတိယဥက္ကဋ္ဌကြီးနှင့် လွှတ်တော်ကိုယ်စားလှယ်များခင်ဗျား။ အခု ဥပဒေကြမ်းကော်မတီရဲ့ အတွင်းရေးမှူးအနေနဲ့ တင်ပြဆွေးနွေးသွားသလို၊ ဒါဟာဖြင့် ကျိုးကြောင်း ဆီလျော်စွာ ကျွန်တော်တို့လက်ခံရမယ့်အခြေအနေဖြစ်ပါတယ်။ ဒါကြောင့်မို့လို့ ကျွန်တော်တို့ ပြည်ထောင်စုရွေးကောက်ပွဲကော်မရှင်အနေနဲ့လည်းပဲ ဥပဒေကြမ်းကော်မတီရဲ့ ရှင်းလင်းတင်ပြချက် အပေါ် သဘောတူကြောင်း တင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ယခုဆွေးနွေးတဲ့ အပိုဒ် ၆ နှင့် စပ်လျဉ်းပြီး ဥပဒေကြမ်းကော်မတီက အဆိုပြုပြဋ္ဌာန်းချက်အတိုင်း ထားရှိရန်တင်ပြထားပြီး ဗိုလ်မှူးချုပ်တင့်ဆန်းက ပြင်ဆင်ချက်အဆို တင်သွင်းထားပါတယ်။ ဒါကြောင့် ဥပဒေကြမ်း ကော်မတီရဲ့ တင်ပြချက်ကိုမူတည်ပြီး မဲခွဲဆုံးဖြတ်ပါမယ်။ ဥပဒေကြမ်းကော်မတီရဲ့ တင်ပြချက်ကို ထောက်ခံမဲများလျှင် ဥပဒေကြမ်းကော်မတီရဲ့ တင်ပြချက်က အတည်ဖြစ်ပါမယ်။ ကန့်ကွက်မဲများ လျှင် ဗိုလ်မှူးချုပ်တင့်ဆန်း၏ ပြင်ဆင်ချက်က အတည်ဖြစ်ပါမယ်။ ယခုဆွေးနွေးတဲ့အချက်နဲ့ စပ်လျဉ်းပြီး စက်ခလုတ်အသုံးပြု၍ ဆန္ဒမဲပေးသည့်နည်းလမ်းဖြင့် မဲခွဲဆုံးဖြတ်သွားမှာဖြစ်ပါတယ်။ ဆန္ဒမဲပေးဖို့ အသင့်ဖြစ်စေလိုပါတယ်။ ဆန္ဒမဲပေးနိုင်ကြပါပြီ။</speech>
<speech type="speaker">ယခုဆန္ဒမဲပေးလို့ပြီးပါပြီ။ ရရှိတဲ့မဲစာရင်းကို ကြေညာပါ့မယ်။ ထောက်ခံဆန္ဒမဲ ၂၅ရ မဲ၊ ကန့်ကွက်ဆန္ဒမဲ ၁၂၅ မဲ၊ ကြားနေမဲ ၃ မဲ ဖြစ်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ထောက်ခံဆန္ဒမဲကများတဲ့ အတွက် အပိုဒ် ၆ သည် ဥပဒေကြမ်းကော်မတီ၏ တင်ပြချက်အတိုင်း ဤဥပဒေကြမ်း၏ အစိတ်အပိုင်းဖြစ်ကြောင်း အတည်ပြုကြေညာပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အပိုဒ် ၁၅ နှင့်စပ်လျဉ်းပြီး မူဆယ်မဲဆန္ဒနယ်မှ ဦးစိုင်းဖိုးမြတ်ကို ဆွေးနွေးဖို့ ဖိတ်ခေါ်ပါတယ်။</speech>
<speech><mp id="1582">ဦးစိုင်းဖိုးမြတ်(မူဆယ်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဒုတိယဥက္ကဋ္ဌကြီးခင်ဗျား။ ပြည်သူ့လွှတ်တော် နည်းဥပဒေများကို ပဉ္စမအကြိမ်ပြင်ဆင်သည့် နည်းဥပဒေများနဲ့ စပ်လျဉ်းပြီးတော့ မူလပြဋ္ဌာန်းချက်၊ အဆိုပြုပြဋ္ဌာန်းချက်နဲ့ ပြည်သူ့လွှတ်တော် တွင် ပြင်ဆင်ရန်တင်ပြချက်ဇယားအမှတ်(၂) အပိုဒ် ၃ နည်းဥပဒေ ၁၀ မှာ ကျွန်တော်ဆွေးနွေး သွားတဲ့အတိုင်းပါပဲ။ မူလပြဋ္ဌာန်းချက်အတိုင်းထားရှိဖို့ တင်သွင်းအပ်ပါတယ်။ ကျေးဇူးတင်ပါတယ် ခင်ဗျား။</speech>
<speech type="speaker">အပိုဒ် ၁၅ နှင့်စပ်လျဉ်းပြီး ဥပဒေကြမ်းကော်မတီကို ဆွေးနွေးဖို့ ဖိတ်ခေါ်ပါတယ်။</speech>
<speech><mp id="1480">ဦးကျော်စိုးလင်း(အတွင်းရေးမှူး၊ ဥပဒေကြမ်းကော်မတီ)</mp>လေးစားအပ်ပါသော ပြည်သူ့လွှတ်တော်ဒုတိယဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များခင်ဗျား။ ယခုအပိုဒ် ဟာဆိုလို့ရှိရင် နည်းဥပဒေ ၁၀ နှင့်ဆက်စပ်နေတာဖြစ်တဲ့အတွက်ကြောင့်မို့လို့ အဆိုပြုချက် အတိုင်းသာ ဆက်လက်အတည်ပြုရန် လိုအပ်ပါတယ်။ ဒါကြောင့်မို့လို့ အဆိုပြုချက်အတိုင်းသာ အတည်ပြုသင့်ပါကြောင်း လေးစားစွာတင်ပြအပ်ပါတယ်ခင်ဗျာ။</speech>
<speech type="speaker">ပြည်ထောင်စုရွေးကောက်ပွဲကော်မရှင်ရဲ့ သဘောထားပြောပါ။</speech>
<speech><agency id="7">ဦးမြင့်အောင်(အဖွဲ့ဝင်၊ ပြည်ထောင်စုရွေးကောက်ပွဲကော်မရှင်)</agency>ပြည်သူ့ လွှတ်တော်ဒုတိယဥက္ကဋ္ဌကြီးခင်ဗျား။ ကျွန်တော်တို့ အခုဒီအပိုဒ်ကလည်းပဲ နည်းဥပဒေ ၁၀ နဲ့ ဆက်စပ်နေတဲ့အပိုဒ်ဖြစ်တဲ့အတွက် အဆိုပြုချက်အတိုင်း အတည်ပြုပေးဖို့ လေးစားစွာတင်ပြအပ် ပါတယ်ခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ယခုဆွေနွေးသည့် အပိုဒ် ၁၅ နှင့်စပ်လျဉ်းပြီး ဥပဒေကြမ်းကော်မတီက အဆိုပြုပြဋ္ဌာန်းချက်အတိုင်း ထားရှိရန်ဆွေးနွေးခဲ့ပြီး ဦးစိုင်းဖိုးမြတ်က ယခုအဆိုပြုချက်အတိုင်းမဟုတ်ဘဲ မူလပြဋ္ဌာန်းချက်အတိုင်းသာထားရှိရန် အဆို များ တင်သွင်းထားပါတယ်။ ဒါကြောင့် ဥပဒေကြမ်းကော်မတီရဲ့ တင်ပြချက်ကိုမူတည်ပြီး မဲခွဲဆုံးဖြတ်ပါမယ်။ ဥပဒေကြမ်းကော်မတီရဲ့ တင်ပြချက်ကို ထောက်ခံမဲများလျှင် ဥပဒေကြမ်း ကော်မတီရဲ့ တင်ပြချက်က အတည်ဖြစ်ပါမယ်။ ကန့်ကွက်မဲများလျှင် ဦးစိုင်းဖိုးမြတ်ရဲ့ တင်ပြချက်က အတည်ဖြစ်ပါမယ်။ ယခုဆွေးနွေးတဲ့အချက်နှင့်စပ်လျဉ်းပြီး စက်ခလုတ်အသုံးပြု၍ ဆန္ဒမဲပေးတဲ့ နည်းလမ်းဖြင့် မဲခွဲဆုံးဖြတ်သွားမှာဖြစ်ပါတယ်။ ဆန္ဒမဲပေးဖို့ အသင့်ဖြစ်စေလိုပါတယ်။</speech>
<speech type="speaker">ယခုဆန္ဒမဲပေးလို့ပြီးပါပြီ။ ရရှိတဲ့မဲစာရင်းများကို ကြေညာပါမယ်။ ထောက်ခံမဲ ၂၂ရ မဲ၊ ကန့်ကွက်မဲ ၁၃၉ မဲ၊ ကြားနေမဲ ၃ မဲဖြစ်ပါတယ်။ ထောက်ခံဆန္ဒမဲကများတဲ့ အတွက် အပိုဒ် ၁၅ သည် ဥပဒေကြမ်းကော်မတီ၏ တင်ပြချက်အတိုင်း ဤဥပဒေကြမ်း၏ အစိတ်အပိုင်းဖြစ်ကြောင်း အတည်ပြုကြေညာပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ပြည်ထောင်စုရွေးကောက်ပွဲ ကော်မရှင်က တင်သွင်းသော ပြည်သူ့လွှတ်တော် ရွေးကောက်ပွဲနည်းဥပဒေများကို ပဉ္စမအကြိမ် ပြင်ဆင်သည့် နည်းဥပဒေများနှင့်စပ်လျဉ်း၍ ပြင်ဆင်ချက်အဆိုတင်သွင်းခြင်း၊ ဆွေးနွေး ဆုံးဖြတ်ခြင်းများ ပြုလုပ်ခဲ့ပြီးဖြစ်ပါတယ်။ ဒီလိုဆောင်ရွက်ရာမှာ လွှတ်တော်ရဲ့ ပြင်ဆင်အတည် ပြုချက်များကြောင့် ပြောင်းလဲသွားတဲ့အပိုဒ်၊ အပိုဒ်ခွဲ၊ အမှတ်စဉ်များကိုလည်း တစ်ပါတည်း အတည်ပြုချက်ရယူမှာဖြစ်ပါတယ်။ ဒါကြောင့် ပြည်သူ့လွှတ်တော် ရွေးကောက်ပွဲနည်းဥပဒေများကို ပဉ္စမအကြိမ် ပြင်ဆင်သည့်နည်းဥပဒေများတစ်ရပ်လုံးကို ပြင်ဆင်ထားသည့် အပိုဒ်၊ အပိုဒ်ခွဲများ အတိုင်း အတည်ပြုရန်လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူတဲ့သူများ ရှိပါသလားခင်ဗျား။ သဘောမတူသူမရှိတဲ့ အတွက် ပြည်ထောင်စုရွေးကောက်ပွဲကော်မရှင်တင်သွင်းသော ပြည်သူ့လွှတ်တော် ရွေးကောက်ပွဲ နည်းဥပဒေများကို ပဉ္စမအကြိမ် ပြင်ဆင်သည့်နည်းဥပဒေများတစ်ရပ်လုံးကို ပြင်ဆင်သည့်အပိုဒ်၊ အပိုဒ်ခွဲများအတိုင်း အတည်ပြုကြောင်းနှင့် ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၉၁ အရ ဆက်လက်ဆောင်ရွက်မည်ဖြစ်ကြောင်း ကြေညာပါတယ်။</speech>
<title>ပြည်ထောင်စုရွေးကောက်ပွဲကော်မရှင်က တင်သွင်းသည့် အမျိုးသားလွှတ်တော် ရွေးကောက်ပွဲနည်းဥပဒေများကို ပဉ္စမအကြိမ်ပြင်ဆင်သည့် နည်းဥပဒေများနှင့်စပ်လျဉ်း၍ တင်သွင်းထားသည့် ပြင်ဆင်ချက်အဆိုအား ဆွေးနွေးခြင်းနှင့် လွှတ်တော်၏အဆုံးအဖြတ်ရယူခြင်း၊</title>
<speech type="speaker">အစီအစဉ်(၁၀)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စုရွေးကောက်ပွဲကော်မရှင်က ပေးပို့လာသော အမျိုးသားလွှတ်တော် ရွေးကောက်ပွဲ နည်းဥပဒေများကို ပဉ္စမအကြိမ် ပြင်ဆင်သည့်နည်းဥပဒေများနှင့်စပ်လျဉ်း၍ ဒုတိယအကြိမ် ပြည်သူ့လွှတ်တော် (၁၅)ကြိမ်မြောက် ပုံမှန်အစည်းအဝေး ဒုတိယနေ့(၃၀-၁-၂၀၂၀) ရက်နေ့တွင် လွှတ်တော်သို့ ကိုယ်စားလှယ်လေးဦးတို့၏ ပြင်ဆင်ချက်အဆိုများ တင်ပြခဲ့ပြီးဖြစ်ပါတယ်။ ၎င်းနည်းဥပဒေများနှင့်စပ်လျဉ်းပြီး ပြင်ဆင်လိုတဲ့ အပိုဒ်၊ အပိုဒ်ခွဲများအလိုက် ၃-၂-၂၀၂၀ ရက်နေ့ နောက်ဆုံးထား၍ အမည်စာရင်းတင်သွင်းရန် တောင်းခံခဲ့ရာ ကိုယ်စားလှယ်လေးဦးတို့က အမည် စာရင်းတင်သွင်းလာပါတယ်။ ယင်းနည်းဥပဒေများနှင့်စပ်လျဉ်း၍ ဥပဒေကြမ်းကော်မတီ၊ လွှတ်တော် အခွင့်အရေးကော်မတီ၊ နိုင်ငံသားများ၏ မူလအခွင့်အရေးဆိုင်ရာကော်မတီ၊ ပြင်ဆင်ချက်အဆို တင်သွင်းတဲ့ ကိုယ်စားလှယ်များနှင့် သက်ဆိုင်ရာဌာနများမှ တာဝန်ရှိပုဂ္ဂိုလ်တို့က ပြန်လည်စိစစ် ခဲ့ကြပါတယ်။ ယခု ယင်းနည်းဥပဒေများနှင့်စပ်လျဉ်းပြီး ဆွေးနွေးအတည်ပြုခြင်းများ ဆောင်ရွက် ပါမယ်။ ဒီလိုဆွေးနွေးရာမှာ နည်းဥပဒေများ၏ ခေါင်းစဉ်၊ နိဒါန်းမှအစ နည်းဥပဒေ၊ နည်းဥပဒေခွဲ များနှင့် နည်းဥပဒေတစ်ရပ်လုံးပါဝင်မှာ ဖြစ်ပါတယ်။ နည်းဥပဒေ၊ နည်းဥပဒေခွဲအလိုက် အတည်ပြု နိုင်ရေးဆောင်ရွက်ရာမှာ ပြင်ဆင်ချက်မရှိပါက မူလအဆိုပြုပြဋ္ဌာန်းချက်အတိုင်း အတည်ပြုနိုင်ရေး တင်ပြဆောင်ရွက်သွားမှာဖြစ်ပါတယ်။ ပြင်ဆင်ချက်ရှိသော နည်းဥပဒေ၊ နည်းဥပဒေခွဲများကို ဥပဒေကြမ်းကော်မတီက ဆွေးနွေးခြင်းများပြုလုပ်ပြီး လွှတ်တော်ရဲ့ဆန္ဒသဘောထားရယူ၍ ဆုံးဖြတ် အတည်ပြုသွားမှာဖြစ်ပါတယ်။ အမျိုးသားလွှတ်တော် ရွေးကောက်ပွဲနည်းဥပဒေများကို ပဉ္စမအကြိမ် ပြင်ဆင်သည့်နည်းဥပဒေများနှင့်စပ်လျဉ်းပြီး ဥပဒေကြမ်းကော်မတီက ပြင်ဆင်ထားသည့် အချက်(၃)ချက်အား တင်သွင်းဖို့ ဖြစ်ပါတယ်။ ဥပဒေကြမ်းကော်မတီကို ဖိတ်ခေါ်ပါတယ်။</speech>
<speech><mp id="1535">ဦးနေမျိုးထွန်း(အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော ပြည်သူ့ လွှတ်တော် ဒုတိယဥက္ကဋ္ဌကြီးနှင့် လွှတ်တော်ကိုယ်စားလှယ်တော်များ၊ ပြည်ထောင်စုရွေးကောက်ပွဲ ကော်မရှင်နှင့် အားလုံးမင်္ဂလာပါဗျား။ ကျွန်တော်ကတော့ ရန်ကုန်တိုင်းဒေသကြီး၊ ထန်းတပင် တင်သင်း၊ ယခု ယင်းနည်းပဒေများ၏ ခေါင်းဥပဒေ၊ နည်းဥပ မဲဆန္ဒနယ်က ပြည်သူ့လွှတ်တော်ကိုယ်စားလှယ် ပြည်သူ့လွှတ်တော်ဥပဒေကြမ်းကော်မတီဝင် ဦးနေမျိုးထွန်းဖြစ်ပါတယ်။ ဥပဒေကြမ်းကော်မတီရဲ့ တာဝန်ပေးချက်အရ အမျိုးသားလွှတ်တော် ရွေးကောက်ပွဲနည်းဥပဒေများကို ပဉ္စမအကြိမ် ပြင်ဆင်သည့်နည်းဥပဒေများနှင့်စပ်လျဉ်း၍ ၂၀၁၃ ခုနှစ်၊ ပြည်သူ့လွတ်တော်ဆိုင်ရာနည်းဥပဒေ ၁၉၀ အရ အတည်ပြုပေးနိုင်ပါရန် လွှတ်တော်သို့ တင်ပြသွားမှာဖြစ်ပါတယ်။ ပြည်ထောင်စုရွေးကောက်ပွဲကော်မရှင်က ပေးပို့လာသော အမျိုးသား လွှတ်တော် ရွေးကောက်ပွဲနည်းဥပဒေများကို ပဉ္စမအကြိမ် ပြင်ဆင်သည့်နည်းဥပဒေများကို ဒုတိယ အကြိမ် ပြည်သူ့လွှတ်တော် (၁၄)ကြိမ်မြောက်ပုံမှန်အစည်းအဝေး ပထမနေ့ဖြစ်တဲ့ ၄-၁၁- ၂၀၁၉ ရက်နေ့တွင် ဖြန့်ဝေတင်ပြသည့်နေ့မှ ရက်ပေါင်း ၉၀ အတွင်းဆောင်ရွက်နိုင်ရေးအတွက် ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၂၀၁ နှင့်အညီ ဆောင်ရွက်နိုင်ရန် ပြည်သူ့လွှတ်တော် ကိုယ်စားလှယ်များထံ ဖြန့်ဝေခဲ့ပါတယ်။ ယင်းနည်းဥပဒေများနှင့်စပ်လျဉ်း၍ ဒုတိယအကြိမ် ပြည်သူ့ လွှတ်တော် (၁၅)ကြိမ်မြောက်ပုံမှန်အစည်းအဝေး ဒုတိယနေ့ဖြစ်တဲ့ ၃၀-၁-၂၀၂၀ ရက်နေ့တွင် ပြည်သူ့လွှတ်တော်ကိုယ်စားလှယ်များဖြစ်တဲ့ ဦးစိုင်းဖိုးမြတ်(မူဆယ်မဲဆန္ဒနယ်)၊ ဦးလမာနော်အောင် (အင်ဂျန်းယန်မဲဆန္ဒနယ်)၊ ဒေါ်ချိုချိုဝင်း(မော်လိုက်မဲဆန္ဒနယ်)၊ ဗိုလ်မှူးချုပ်ကျော်စန်းလင်း (တပ်မတော်သားပြည်သူ့လွှတ်တော်ကိုယ်စားလှယ်)တို့က ပြင်ဆင်ချက်များကို တင်ပြခဲ့ပြီး ဖြစ်ပါတယ်။ အထက်ဖော်ပြပါ ကိုယ်စားလှယ်များ၏ ပြင်ဆင်ချက်များအပေါ် ၃-၂-၂၀၂၀ ရက်နေ့ နောက်ဆုံးထား၍ ပြင်ဆင်ချက်များတင်သွင်းနိုင်ကြောင်း ကြေညာခဲ့သဖြင့် ပြည်သူ့လွှတ်တော် ကိုယ်စားလှယ်များဖြစ်တဲ့ ဦးမျိုးဇော်ဦး(လယ်ဝေးမဲဆန္ဒနယ်)၊ ဒေါ်သန္တာ(အိမ်မဲမဲဆန္ဒနယ်)၊ ဒေါက်တာဒေါ်ပြု (အင်းတော်မဲဆန္ဒနယ်)၊ ဒုတိယဗိုလ်မှူးကြီးသန်းဦး တပ်မတော်သား ပြည်သူ့ လွှတ်တော်ကိုယ်စားလှယ်တို့က ဆွေးနွေးရန်နှင့် ပြင်ဆင်ချက်အဆိုများ တင်သွင်းလာပါတယ်။ ပြည်သူ့လွှတ်တော်ဥပဒေကြမ်းကော်မတီသည် ၁၀-၂-၂၀၂၀ ရက်နေ့နှင့် ၁၃-၂-၂၀၂၀ ရက်နေ့ တို့တွင် ဆွေးနွေးရန်နှင့်ပြင်ဆင်ချက်တင်သွင်းသူ ပြည်သူ့လွှတ်တော်ကိုယ်စားလှယ်များ၊ ပြည်သူ့ လွှတ်တော် လွှတ်တော်အခွင့်အရေးကော်မတီ၊ နိုင်ငံသားများ၏ မူလအခွင့်အရေးဆိုင်ရာကော်မတီ၊ ပြည်ထောင်စုရွေးကောက်ပွဲကော်မရှင်နှင့် ပြည်ထောင်စုရှေ့နေချုပ်ရုံးတို့မှ တာတန်ရှိပုဂ္ဂိုလ်များ နှင့်လည်းကောင်း၊ ၁၈-၂-၂၀၂၀ ရက်နေ့တွင် ညှိနှိုင်းအစည်းအဝေးများ ကျင်းပပြုလုပ်ခဲ့ပါတယ်။ ယင်းညှိနှိုင်းအစည်းအဝေးများ၏ သဘောတူဆုံးဖြတ်ချက်အရ ပြည်သူ့လွှတ်တော် ဥပဒေကြမ်း ကော်မတီ၏ ပြင်ဆင်ရန်တင်ပြချက်(၃)ချက်ကို လွှတ်တော်ကိုယ်စားလှယ်ကြီးများထံ ကန့်လန့်ဖြတ်ဇယားဖြင့် ဖြန့်ဝေထားပြီးဖြစ်ပါတယ်။ ပြည်သူ့လွှတ်တော်ဥပဒေကြမ်းကော်မတီ၏ပြင်ဆင်ရန်တင်ပြချက်(၃)မှာ အောက်ပါအတိုင်း ဖြစ်ပါသည်။ နည်းဥပဒေနှင့် နည်းဥပဒေခွဲ အပိုဒ် ၂ နည်းဥပဒေ ၅ ကို အစားထိုးခြင်း} အပိုဒ် ၉ နည်းဥပဒေ ၅၆ နည်းဥပဒေခွဲ(က) နည်းဥပဒေခွဲငယ်(၄)} အပိုဒ် ၁၁ နည်းဥပဒေ ၆၀ နည်းဥပဒေခွဲ(က) နည်းဥပဒေခွဲငယ်(၁)၊ နည်းဥပဒေခွဲ(ခ) နည်းဥပဒေခွဲငယ်(၁)နှင့် နည်းဥပဒေခွဲ(ဂ) ခြေဆင်း} သို့ပါ၍ အထက်ဖော်ပြပါ ပြည်သူ့လွှတ်တော် ဥပဒေကြမ်းကော်မတီ၏ ပြင်ဆင်ရန် တင်ပြချက်(၃)ချက်ကို လွှတ်တော်ကအတည်ပြုပေးနိုင်ပါရန် လေးစားစွာတင်ပြအပ်ပါတယ် ခင်ဗျား။</speech>
<speech type="speaker">ပြည်ထောင်စုရွေးကော်ပွဲကော်မရှင်ရဲ့ သဘောထားပြောပါ။</speech>
<speech><agency id="7">ဦးမြင့်အောင်(အဖွဲ့ဝင်၊ ပြည်ထောင်စုရွေးကောက်ပွဲကော်မရှင်)</agency>ဥပဒေကြမ်း ကော်မတီရဲ့ တင်ပြချက်ကို သဘောတူပါတယ်ခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အမျိုးသားလွှတ်တော် ရွေးကောက်ပွဲနည်းဥပဒေများကို ပဉ္စမအကြိမ် ပြင်ဆင်သည့်နည်းဥပဒေများနှင့် စပ်လျဉ်းပြီး ဥပဒေကြမ်းကော်မတီက ပြင်ဆင်ထားသည့် ပြင်ဆင်ချက်(၃)ချက်အား အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</speech>
<speech type="speaker">သဘောမတူတဲ့သူများရှိပါသလားခင်ဗျား။ သဘောမတူသူမရှိတဲ့ အတွက် အမျိုးသားလွှတ်တော် ရွေးကောက်ပွဲနည်းဥပဒေများကို ပဉ္စမအကြိမ် ပြင်ဆင်သည့် နည်းဥပဒေများနှင့်စပ်လျဉ်းပြီး ပြင်ဆင်ချက်(၃)ချက်သည် ဥပဒေကြမ်းကော်မတီ၏ ပြင်ဆင်ချက် အတိုင်း ဤနည်းဥပဒေများ၏ အစိတ်အပိုင်းဖြစ်ကြောင်း အတည်ပြုကြေညာပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အမျိုးသားလွှတ်တော် ရွေးကောက်ပွဲနည်းဥပဒေများကို ပဉ္စမအကြိမ် ပြင်ဆင်သည့်နည်းဥပဒေများနှင့် စပ်လျဉ်းပြီး ဥပဒေကြမ်းကော်မတီနှင့် လွှတ်တော်ကိုယ်စားလှယ်များက ပြင်ဆင်ချက်(၃)ချက်ကို တင်သွင်း ဆွေးနွေးသွားမှာဖြစ်ပါတယ်။ ယင်းပြင်ဆင်ခြင်းနှင့်စပ်လျဉ်းပြီး ယခုစတင်ဆောင်ရွက်ပါမယ်။ ပထမဦးစွာ အပိုဒ် ၃ နှင့်စပ်လျဉ်းပြီး မူဆယ်မဲဆန္ဒနယ်မှ ဦးစိုင်းဖိုးမြတ်ကို ဆွေးနွေးဖို့ ဖိတ်ခေါ် ပါတယ်။</speech>
<speech><mp id="1582">ဦးစိုင်းဖိုးမြတ်(မူဆယ်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဒုတိယဥက္ကဋ္ဌကြီးခင်ဗျား။ အမျိုးသားလွှတ်တော် ရွေးကောက်ပွဲနည်းဥပဒေများကို ပဉ္စမအကြိမ် ပြင်ဆင်တဲ့နည်းဥပဒေများနှင့် စပ်လျဉ်းပြီးတော့ မူလပြဋ္ဌာန်းချက်၊ အဆိုပြုပြဋ္ဌာန်းချက်နှင့် ပြည်သူ့ လွှတ်တော်တွင် ပြင်ဆင်ရန်တင်ပြချက် ဇယားအမှတ်စဉ် ၂ အပိုဒ်(၃) နည်းဥပဒေစဉ်အား မူလ ပြဋ္ဌာန်းချက်တွင် ပါရှိတဲ့အတိုင်း အနည်းဆုံးရက်ပေါင်း ၂၈၀ ထက်မနည်းဆိုတဲ့ စကားရပ်အတိုင်း သာ ထားရှိသင့်ပါတယ်။ ကျိုးကြောင်းဖော်ပြချက်အနေနဲ့ကတော့ ပြည်သူ့လွှတ်တော် ရွေးကောက်ပွဲနည်းဥပဒေများကို ပဉ္စမအကြိမ် ပြင်ဆင်တဲ့နည်းဥပဒေများနှင့်စပ်လျဉ်း၍ ပြည်သူ့ လွှတ်တော်တွင် ပြင်ဆင်ရန်တင်ပြထားတဲ့အတိုင်းပဲ ဖြစ်ပါတယ်ခင်ဗျား။ ကျေးဇူးတင်ပါတယ်။</speech>
<speech type="speaker">အပိုဒ် ၃ နှင့်စပ်လျဉ်းပြီး အင်ဂျန်းယန်မဲဆန္ဒနယ်မှ ဦးလမာနော်အောင်ကို ဆွေးနွေးဖို့ ဖိတ်ခေါ်ပါတယ်။</speech>
<speech><mp id="1350">ဦးလမာနော်အောင်(အင်ဂျန်းယန်မဲဆန္ဒနယ်)</mp>ဦးပုညရဲ့ လေးချိုးကဗျာဖြစ်သော သူတည်းတစ်ယောက်ကောင်းမှုရောက်ရန် လူတစ်ယောက်မှာပျက်ယွင်းရတာဓမ္မတာသည်ဆိုတဲ့ သဘောအတိုင်း သဘောပေါက်နားလည်ပြီး ဆွေးနွေးဖို့မရှိတော့ပါဘူးခင်ဗျာ။ ကျေးဇူးတင်ပါ တယ်။</speech>
<speech type="speaker">အပိုဒ် ၃ နှင့်စပ်လျဉ်းပြီး တပ်မတော်သား ပြည်သူ့လွှတ်တော် ကိုယ်စားလှယ် ဗိုလ်မှူးချုပ်ကျော်စန်းလင်းကို ဆွေးနွေးဖို့ ဖိတ်ခေါ်ပါတယ်။</speech>
<speech><mp id="000">ဗိုလ်မှူးချုပ်ကျော်စန်းလင်း(တပ်မတော်သားကိုယ်စားလှယ်)</mp>ဒုတိယဥက္ကဋ္ဌနှင့် အားလုံး မင်္ဂလာပါခင်ဗျာ။ ကျွန်တော်ကတော့ တပ်မတော်သားပြည်သူ့လွှတ်တော်ကိုယ်စားလှယ် ဗိုလ်မှူးချုပ်ကျော်စန်းလင်း ဖြစ်ပါတယ်။ အမျိုးသားလွှတ်တော် ရွေးကောက်ပွဲနည်းဥပဒေများကို ပဉ္စမအကြိမ် ပြင်ဆင်သည့်နည်းဥပဒေများထဲမှ ပြင်ဆင်သည့်နည်းဥပဒေ ၁၀ တွင်ပါရှိသော အနည်းဆုံးရက်ပေါင်း ၁၈၀ ထက်မနည်းဆိုသည့်စကားရပ်ကို အနည်းဆုံးရက်ပေါင်း ၉၀ ထက် မနည်းဆိုသည့်စကားရပ်နှင့် အစားထိုးရမည်ဟူသော ပြင်ဆင်ချက်ကို မူလအတိုင်းထားရှိသင့် ကြောင်း ဆွေးနွေးသွားမှာဖြစ်ပါတယ်။ Power Point သုံးစွဲခွင့်ပြုပါခင်ဗျား။ အမျိုးသားလွှတ်တော် ရွေးကောက်ပွဲမူလနည်းဥပဒေ၊ ပြင်ဆင်သည့်နည်းဥပဒေနှင့် ပြင်ဆင်လိုသည့်နည်းဥပဒေများကို Power Point မှာတင်ပြထားပြီးဖြစ်ပါတယ်။ နည်းဥပဒေ ၁၀ ကို မူလအတိုင်း ထားရှိသင့်တဲ့ အကျိုးအကြောင်းဖော်ပြချက်တွေကတော့ ပထမအချက်အနေနဲ့ မြန်မာနိုင်ငံအလယ်ပိုင်းမှာရှိတဲ့ နယ်မြေတွေ၊ တိုင်းရင်းသားနယ်မြေများမှာရှိတဲ့ နယ်မြေများပဲဖြစ်ပါစေ၊ မဲဆန္ဒနယ်မြေအတွင်း ရပ်/ကျေးဥပဒေတွေကို ဖျက်သိမ်းထားတဲ့အတွက် ဝင်ရောက်နေထိုင်လာမည့် လူအင်အားကို စိစစ်နိုင်ရန်ခက်ခဲသဖြင့် မသမာတဲ့နည်းနဲ့အခြားနေရာများမှ မဲဆန္ဒရှင်တွေကိုအကြောင်း အမျိုးမျိုးပြကာ ရောက်ရှိလာနိုင်၍ မဲမသမာမှုများဖြစ်ပေါ်လာနိုင်တဲ့အတွက် ပြန်လည်သုံးသပ် သင့်ကြောင်း ဆွေးနွေးလိုပါတယ်။ ဒုတိယအချက်အနေနဲ့ မြန်မာနိုင်ငံမှာ တိုင်းရင်းသားနယ်မြေများဟာ ဝေးလံသောနယ်မြေ များဖြစ်ပြီး သွားလာရခက်ခဲတဲ့နေရာတွေဖြစ်ပါတယ်။ ထိုဒေသတွေကို မြန်မာနိုင်ငံအနှံ့အပြားမှာ သွားရောက်အလုပ်လုပ်ကိုင်လျက်ရှိကြတဲ့ မဲဆန္ဒရှင်များရှိကြပါတယ်။ ရက်ပေါင်း ၁၈၀ အစား ရက်ပေါင်း ၉၀ သတ်မှတ်လိုက်ပါက ၎င်းဒေသမှာ မဲဆန္ဒရှင်များများပြားလာနိုင်ပြီး တိုင်းရင်းသား လူမျိုးစု ကိုယ်စားလှယ်များ၏ အခွင့်အရေးကို များစွာနစ်နာဆုံးရှုံးနိုင်တဲ့အတွက် မူလအတိုင်း ထားရှိသင့်ကြောင်း ဆွေးနွေးလိုပါတယ်။ တတိယအချက်အနေနဲ့ကတော့ ဒီလိုတိုင်းရင်းသား လူမျိုးစုကိုယ်စားလှယ်များရဲ့ အခွင့်အရေးဆုံးရှုံးခြင်းဟာ တိုင်းရင်းသားတွေအပေါ် အခွင့်အရေး မပေးသလို ဖြစ်သွားနိုင်ပါတယ်။ ဒါ့အပြင် တိုင်းရင်းသားစည်းလုံးညီညွတ်ရေးကိုလည်း ထိခိုက်လာ နိုင်တဲ့အတွက် မူလအတိုင်းထားရှိသင့်ပါတယ်။ စတုတ္ထအချက်အနေနဲ့ကတော့ ကျွန်တော်တို့ နိုင်ငံသားတွေမှာ တစ်နေရာနှင့်တစ်နေရာ သွားလာလုပ်ကိုင်စားသောက်နေကြတဲ့ ရွှေ့ပြောင်း အလုပ်သမားတွေများစွာရှိပါတယ်။ ဒီရွှေ့ပြောင်းအလုပ်သမားတွေရဲ့ အင်အားကို မှန်မှန်ကန်ကန် စိစစ်နိုင်ရန် ခက်ပါတယ်။ ဒီလိုဖြစ်လာလို့ရှိရင် သက်ဆိုင်ရာနယ်မြေမှာရှိတဲ့ ကိုယ်စားလှယ်လောင်း တွေ များစွာနစ်နာနိုင်တဲ့အတွက် မူလအတိုင်းထားရှိသင့်ကြောင်း ဆွေးနွေးလိုပါတယ်။ ပဉ္စမ အချက်ကတော့ ၂၀၁၀ ပြည့်နှစ်အတွင်းမှာလည်းပဲ ရက်ပေါင်း ၁၈၀ ဖြင့်လည်းကောင်း၊ ၂၀၁၅ မှာလည်းပဲ ရက်ပေါင်း ၁၈၀ ဖြင့်လည်းကောင်း အောင်မြင်စွာဆောင်ရွက်နိုင်ခဲ့တဲ့အတွက် မူလ အတိုင်းထားရှိသင့်ကြောင်း ဆွေးနွေးလိုပါတယ်။ ဒီဆွေးနွေးခဲ့တဲ့ အချက်တွေကြောင့် ရက်ပေါင်း ၁၈၀ အစား ရက်ပေါင်း ၉၀ ပြင်ဆင်ခြင်းဟာ မဲမသမာသူများဖြစ်ပွားနိုင်ပြီး မဲဆန္ဒရှင်အင်အားများ သားရှိသင့်ကြောင်းများ၏ အခွင့်အရေး မဲဆန္ဒရှင်များ ပွင့်လင်းမြင်သာမှုမရှိခြင်း၊ တရားမျှတမှုမရှိနိုင်ခြင်း၊ လူနည်းစုတိုင်းရင်းသားကိုယ်စားလှယ်များ၏ အခွင့်အရေးတွေကို ဆုံးရှုံးစေနိုင်ခြင်းစတဲ့ အချက်တွေကြောင့် နည်းဥပဒေ ၁၀ ကို မူလအတိုင်း ထားရှိရန် ဆွေးနွေးအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">အပိုဒ် ၃ နှင့်စပ်လျဉ်းပြီး ဥပဒေကြမ်းကော်မတီကို ဆွေးနွေးဖို့ ဖိတ်ခေါ်ပါတယ်။</speech>
<speech><mp id="1535">ဦးနေမျိုးထက်(အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော ပြည်သူ့ လွှတ်တော်ဒုတိယဥက္ကဋ္ဌကြီးနှင့် ပြည်သူ့လွှတ်တော် ကိုယ်စားလှယ်များခင်ဗျား။ ကျွန်တော်တို့ ဒီနည်းဥပဒေ ၁၀ က ရက်ပေါင်း ၁၈၀ ကနေ ရက်ပေါင်း ၉၀ သို့ပြောင်းလာပါတယ်။ ရက်ပေါင်း ၉၀ သို့ပြောင်းခြင်းအားဖြင့် ကျွန်တော်တို့ရွှေ့ပြောင်းလုပ်ကိုင်နေတဲ့ ရွှေ့ပြောင်းအလုပ်သမားတွေ၊ အကြောင်းအမျိုးမျိုးကြောင့် မိမိနေရပ်ကနေ အခြားတစ်နေရာသို့သွားရောက် လုပ်ကိုင်တဲ့လူတွေ အနေနဲ့ ဒီရက်ပေါင်း ၉၀ အတွင်းနေထိုင်လိုက်ရုံနဲ့ မဲပေးလို့ရနိုင်တဲ့ အနေအထားမျိုးဖြစ်အောင် ဆောင်ရွက်ခြင်းဖြစ်ပါတယ်။ ခုနက တစ်ဦးတစ်ယောက်ကိုကောင်းဖို့၊ တစ်ဖွဲ့ စည်းကိုကောင်းဖို့ဆို တာထက် မဲပေးတဲ့ပြည်သူတွေ ပိုမိုများပြားလာဖို့ရယ်၊ မဲပေးခွင့်တွေ ပြည်သူတွေမဆုံးရှုံးဖို့ အတွက်ကို ဒီလိုမျိုးပြောင်းလဲဖို့ ပြင်ဆင်လာတယ်လို့ ကျွန်တော်တို့ကယူဆပါတယ်။ နောက်တစ်ခု က မဲမသမာမှုဖြစ်နိုင်ဖို့ဆိုတာက ရက်ပေါင်း ၉၀ အတွင်းကို ကြိုတင်ရောက်ရှိအောင်သွားပြီး ကြိုတင်စီမံပြီးတော့ ခုနက ဆန္ဒမဲနည်းတဲ့နေရာတွေကို လူဦးရေအုံလိုက်ကျဉ်းလိုက် ပြောင်းရွှေ့ ပြီးသွားချဖို့ဆိုတာလည်း လုံးဝမဖြစ်နိုင်တဲ့သဘောတရားပါ။ ဒါဟာ ကျွန်တော်တို့ ထန်းတပင် အနေနဲ့ဆိုလို့ရင် ထန်းတပင်က လှိုင်သာယာစက်မှုဇုန်နဲ့လည်းနီးတယ်။ ရိုးရိုးလေးနေရာမှာဆိုလို့ရင် ဒါတိုင်းရင်းသားတွေ အခွင့်အရေးဆိုလို့ ရိုးရိုးလေးနေရာမှာဆို ကချင်တို့၊ ချင်းတို့ဘက်ကနေ လာရောက်လုပ်ကိုင်တဲ့သူတွေရှိတယ်။ မူရင်းဒေသခံရွာသားတွေက လူဦးရေအားဖြင့် ၂၀၀၀ နီးပါးသာ ရှိတယ်။ ပြောင်းရွှေ့လာတဲ့သူက သောင်းချီပြီးရှိတယ်။ အဲဒီကျွန်တော်တို့က ပုံစံ(၃-က) နဲ့ရွေးကောက်ပွဲနီးတော့ လိုက်လံဆောင်ရွက်ပေးတဲ့နေရာမှာ ငါးလကျော်ရှိတဲ့ လူတစ်ယောက်က ခြောက်လမပြည့်တဲ့အတွက်၊ ရက်ပေါင်း ၁၈၀ မပြည့်တဲ့အတွက် မဲအခွင့်အရေး ဆုံးရှုံးရတာ တစ်ဝက်နီးပါးခန့်ရှိခဲ့တယ်။ ဒါဟာ ကျွန်တော်တို့ ၂၀၁၅ ခုနှစ် ရွေးကောက်ခံကိုယ်စားလှယ် အားလုံးသိပါတယ်။ ကျွန်တော်တို့ကိုယ်တွေ့ ဒီအခက်အခဲတွေက ရှိခဲ့တယ်။ အဲဒါကြောင့်မို့လို့ ကျွန်တော်တို့က မဲပေးနိုင်တဲ့သူတွေ၊ တချို့ကျတော့လည်း အဝေးရောက်ပြီးတော့လာတယ်။ ရွေးကောက်ပွဲမတိုင်ခင်ရက်ပေါင်း ၃၀ အတွင်းမှာ သူကဒီနေရာမှာမဲပေးချင်ပါတယ်ဆိုပြီးတော့ (၃-က)နဲ့ဖြည့်ရတယ်။ အဲဒီမှာ သူမသမာမှုလုပ်မယ်ဆိုရင်လည်း နည်းဥပဒေ ၁၁ အရ သူ့ကိုအခြား လူကနေ ကန့်ကွက်နိုင်တဲ့အခွင့်အရေးရှိပါတယ်။ နောက်ဆုံးကျမှ ကျွန်တော်တို့ မြို့နယ်ရွေးကောက်ပွဲ ကော်မရှင်က ဆုံးဖြတ်ခြင်းဖြစ်ပါတယ်။ အဲဒီတော့ ဒီလိုမျိုး ရက်ပေါင်း ၁၈၀ ကနေ ၉၀ အထိ ပြောင်းလဲပြီးတော့ ရွေးကောက်ပွဲကော်မရှင်ကအဆိုပြု တင်ပြလာခြင်းသည် ပြည်သူအများမဲပေး နိုင်တဲ့ အခွင့်အရေးကို ရရှိအောင်ဆောင်ရွက်ပေးတဲ့အတွက် ဒါက ပြည်သူတွေအတွက် အခွင့်အရေး ကိုပေးတဲ့ သဘောဖြစ်တဲ့အတွက် ကျွန်တော်တို့အနေနဲ့ ရက်ပေါင်း ၉၀ ဆိုတဲ့ စကားရပ်ကို လုံးဝထားသင့်ပါကြောင်း လေးစားစွာတင်ပြအပ်ပါတယ်။</speech>
<speech type="speaker">ပြည်ထောင်စုရွေးကောက်ပွဲကော်မရှင်ရဲ့ သဘောထားပြောပါ။</speech>
<speech><agency id="7">ဦးမြင့်အောင်(အဖွဲ့ဝင်၊ ပြည်ထောင်စုရွေးကောက်ပွဲကော်မရှင်)</agency>ပြည်သူ့လွှတ်တော် ဒုတိယဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်ကြီးများခင်ဗျား။ ကျွန်တော်တို့ ပြည်ထောင်စုရွေးကောက်ပွဲကော်မရှင်အနေနဲ့ ဒီအနည်းဆုံးရက်ပေါင်း ၁၈၀ ထက်မနည်းဆိုတဲ့ စကားရပ်အစား အနည်းဆုံးရက်ပေါင်း ၉၀ ထက်မနည်းဆိုတဲ့ စကားရပ်ကို ကျွန်တော်တို့ အဆိုပြု ပြဌာန်းခဲ့ရခြင်းဟာ အဓိကသည် မြန်မာနိုင်ငံမှာနေကြတဲ့ နိုင်ငံသားများ မဲပေးပိုင်ခွင့်ရှိတဲ့ နိုင်ငံသား များအားလုံးရဲ့ အခွင့်အရေးကို အထူးအားဖြင့် ဆုံးရှုံးမှုမရှိအောင် ရည်ရွယ်ပြီးတော့ ပြင်ဆင်ခဲ့တာ ဖြစ်ပါတယ်။ ဒါကြောင့်မိုလို့ အခု ဥပဒေကြမ်ကော်မတီကတင်ပြတဲ့၊ ဆွေးနွေးတဲ့အတိုင်း သဘောတူ ကြောင်းတင်ပြပါတယ်ခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ယခုဆွေးနွေးတဲ့ အပိုဒ် ၃ နှင့် စပ်လျဉ်းပြီး ဥပဒေကြမ်းကော်မတီက အဆိုပြုပြဋ္ဌာန်းချက်အတိုင်း ထားရှိရန်ဆွေးနွေးခဲ့ပြီး ကိုယ်စားလှယ်သုံးဦးတို့က ယခုအဆိုပြုပြဋ္ဌာန်းချက်အတိုင်းမဟုတ်ဘဲ မူလပြဋ္ဌာန်းချက်အတိုင်းသာ ထားရှိရန် အဆိုတင်သွင်းထားပါတယ်။ ဒါကြောင့် ဥပဒေကြမ်းကော်မတီရဲ့ တင်ပြချက်ကို မူတည်ပြီး မဲခွဲဆုံးဖြတ်ပါမယ်။ ဥပဒေကြမ်းကော်မတီရဲ့ တင်ပြချက်ကို ထောက်ခံမဲများလျှင် ဥပဒေကြမ်းကော်မတီရဲ့ တင်ပြချက်က အတည်ဖြစ်ပါမယ်။ ကန့်ကွက်မဲများလျှင် ကိုယ်စားလှယ် သုံးဦးရဲ့ တင်ပြချက်က အတည်ဖြစ်ပါမယ်။ ယခုဆွေးနွေးတဲ့အချက်နှင့်စပ်လျဉ်းပြီး စက်ခလုတ် အသုံးပြု၍ ဆန္ဒမဲပေးသည့်နည်းလမ်းဖြင့် မဲခွဲဆုံးဖြတ်သွားမှာဖြစ်ပါတယ်။ ဆန္ဒမဲပေးဖို့ အသင့် ဖြစ်စေလိုပါတယ်။ ဆန္ဒမဲပေးနိုင်ကြပါပြီ။</speech>
<speech type="speaker">ယခုဆန္ဒမဲပေးလို့ပြီးပါပြီ။ ရရှိတဲ့မဲဆန္ဒစာရင်းကို ကြေညာပါမယ်။ ထောက်ခံဆန္ဒမဲ ၂၃၃ မဲ၊ ကန့်ကွက်ဆန္ဒမဲ ၁၄၂ မဲ၊ ကြားနေဆန္ဒမဲ ၂ မဲဖြစ်ပါတယ်။ လွှတ်တော် ကိုယ်စားလှယ်များခင်ဗျား။ ထောက်ခံဆန္ဒမဲကများတဲ့အတွက် အပိုဒ် ၃ သည် ဥပဒေကြမ်းကော်မတီ ၏ တင်ပြချက်အတိုင်း ဤဥပဒေကြမ်း၏အစိတ်အပိုင်းဖြစ်ကြောင်း အတည်ပြုကြေညာပါတယ်။</speech>
<speech type="speaker">အပိုဒ် ၆ နှင့်စပ်လျဉ်းပြီး ပြင်ဆင်ချက်အဆို တင်သွင်းဖို့ တပ်မတော်သား ပြည်သူ့လွှတ်တော်ကိုယ်စားလှယ် ဗိုလ်မှူးချုပ်ကျော်စန်းလင်းကို ဖိတ်ခေါ်ပါတယ်။</speech>
<speech><mp id="000">ဗိုလ်မှူးချုပ်ကျော်စန်းလင်း(တပ်မတော်သားလွှတ်တော်ကိုယ်စားလှယ်)</mp>ဒုတိယ ဥက္ကဋ္ဌနှင့် အားလုံးမင်္ဂလာပါခင်ဗျာ။ ကျွန်တော်ကတော့ တပ်မတော်သားပြည်သူ့လွှတ်တော် ကိုယ်စားလှယ် ဗိုလ်မှူးချုပ်ကျော်စန်းလင်း ဖြစ်ပါတယ်။ အမျိုးသားလွှတ်တော် ရွေးကောက်ပွဲ နည်းဥပဒေများကို ပဉ္စမအကြိမ်ပြင်ဆင်သည့် နည်းဥပဒေများထဲမှ နည်းဥပဒေ ၃၉ နည်းဥပဒေခွဲ(က) နည်းဥပဒေခွဲငယ်(၂)အား ပြင်ဆင်လိုသည့်အချက်တွေကို ဆွေးနွေးသွားမှာဖြစ်ပါတယ်။ Power Point သုံးစွဲခွင့်ပြုပါခင်ဗျား။ နည်းဥပဒေ ၃၉ မူလဥပဒေ၊ ပြင်ဆင်သည့်နည်းဥပဒေနှင့် ပြင်ဆင်လိုသည့် နည်းဥပဒေကို Power Point မှာ တင်ပြထားပါတယ်။ ပြင်ဆင်လိုသည့် နည်းဥပဒေ ၃၉ နည်းဥပဒေခွဲ(က) နည်းဥပဒေခွဲငယ်(၂)တွင် ထိုတပ်ရင်းတပ်ဖွဲ့ ၏ ပြင်ပသင့်လျော်သည့်နေရာ တွင် သတ်မှတ်ပေးရမည်ဟု ပြင်ဆင်ထားသည်ကို တွေ့ရပါတယ်။ မိမိအနေဖြင့် လုံခြုံရေးအရ တပ်တွင်း၊တပ်ပြင် သင့်လျော်သောနေရာကို တပ်မှူးနှင့်ညှိနှိုင်းသတ်မှတ်ပေးရမည်ဟု ပြင်ဆင်လိုပါ တယ်။ ပြင်ဆင်ရတဲ့ကျိုးကြောင်းဖော်ပြချက်ကတော့ ပထမအချက်အနေနဲ့ လက်နက်ကိုင် သောင်းကျန်းသူများရှိတဲ့နယ်မြေတွေမှာတည်ရှိနေတဲ့ တပ်ရင်းတပ်ဖွဲ့တွေက သောင်းကျန်းသူ တွေက နည်းမျိုးစုံနဲ့ပစ်ခတ်တိုက်ခိုက်လာနိုင်ပါတယ်။ ဒါ့အပြင် ရွေးကောက်ပွဲသုံးနေတဲ့်းတွေမှာ လက်နက်ကြီးတွေနဲ့လည်း အဝေးမှပစ်ခတ်နှောင့်ယှက်တိုက်ခိုက်လာနိုင်ပါတယ်။ ထို့အပြင် ကြိုတင်စီမံတဲ့ မိုင်းခွဲခြင်းတွေ၊ ပြန်ပေးဆွဲခြင်းတွေ၊ ခြိမ်းခြောက်ခြင်းတွေကိုလည်းပဲ ပြုလုပ်လာနိုင်ပါတယ်။ ဒါ့ကြောင့် လုံခြုံရေးအရ တပ်တွင်း၊ တပ်ပြင်သင့်တော်တဲ့နေရာတွေကို တပ်မှူးနဲ့ညှိနှိုင်းပြီးတော့မှ သတ်မှတ်ရန်လိုအပ်မယ်လို့ ကျွန်တော်ဆွေးနွေးလိုပါတယ်။ ဒုတိယ အချက်အနေနဲ့ ဒီထက်ပိုပြီးတော့ဆိုးဝါးနေတဲ့ တိုက်ပွဲဖြစ်ပွားနေတဲ့နေရာတွေ ရှမ်းပြည်နယ် (မြောက်ပိုင်း)နယ်မြေတွေ၊ လောက်ကိုင်နယ်မြေတွေ၊ ရခိုင်ဒေသတွေ၊ ကချင်ပြည်နယ်ဒေသတွေမှာ ရှိကြတဲ့ တပ်ရင်းတပ်ဖွဲ့တွေကို သောင်းကျန်းသူတွေက အလစ်အငိုက်ယူပြီး တိုက်ခိုက်နေကြတာ အားလုံးအသိပဲဖြစ်ပါတယ်။ အဲဒီလိုဖြစ်နေတဲ့ အခြေအနေမျိုးတွေမှာဖြစ်နေတဲ့ တပ်ရင်းတပ်ဖွဲ့ တွေမှာ လုံခြုံရေးအရမဖြစ်မနေ တပ်တွင်း၌သင့်လျော်တဲ့နေရာတွေမှာ တပ်မှူးနဲ့ညှိနှိုင်းပြီးတော့ သတ်မှတ်ပေးဖို့လိုပါတယ်။ ဒါမှသာ လုံခြုံချောမွေ့စွာ မဲပေးနိုင်မှာဖြစ်ပါတယ်။ တတိယအချက်အနေနဲ့ ခုနတင်ပြထားတဲ့အချက်တွေရော၊ စစ်ဆင်ရေးနယ်မြေအတွင်းမှာ ရှိတဲ့တပ်မှူးတွေက မိမိ၏ရန်သူရဲ့ အခြေအနေ၊ နယ်မြေလုံခြုံရေးအခြေအနေတွေအားလုံးအသိပဲ ဒါ့ကြောင့် ဒါတွေကို လုံခြုံရေးစီမံချက်တွေနဲ့ ရေးဆွဲပြီးတော့မှ စနစ်တကျဆောင်ရွက် ထားတဲ့အတွက် မြေနေရာအနေအထားတွေကိုလည်း ကောင်းစွာသိထားတဲ့အတွက် ရွေးကောက်ပွဲ အောင်မြင်စွာဆောင်ရွက်နိုင်ဖို့က သက်ဆိုင်ရာတပ်မှူးနဲ့ ညှိနှိုင်းကိုညှိနှိုင်းရမှာဖြစ်ပါတယ်။ ဒါကြောင့်မို့လို့ ဒါတွေကို ကျွန်တော်တို့ဆွေးနွေးလိုပါတယ်။ ဒီအချက်တွေကြောင့် ဒီမိုကရေစီနည်း ကျကျ မှန်မှန်ကန်ကန်သုံးသပ်ရင် တပ်မတော်သားများနဲ့ မိသားစုတွေမျှမျှတတ အားလုံးပါဝင် ဆန္ဒမဲပေးနိုင်ရေးအတွက်လည်းကောင်း၊ လုံခြုံချောမွေ့စွာမဲပေးနိုင်ရေးအတွက်လည်းကောင်း၊ ဒီလုံခြုံရေးကို ထည့်သွင်းစဉ်းစားသင့်ပါကြောင်း ဆွေးနွေးအပ်ပါတယ်။ အားလုံးကိုကျေးဇူးတင် ပါတယ်။</speech>
<speech type="speaker">အပိုဒ် ၆ နှင့်စပ်လျဉ်းပြီး ဥပဒေကြမ်းကော်မတီကို ဆွေးနွေးဖို့ ဖိတ်ခေါ်ပါတယ်။</speech>
<speech><mp id="1535">ဦးနေမျိုးထွန်း(အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော ပြည်သူ့ လွှတ်တော် ဒုတိယဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များအားလုံး မင်္ဂလာဗျ။ ကျွန်တော်တို့ နည်းဥပဒေ အပိုဒ် ၃၉ အပိုဒ်ခွဲ(က) အပိုဒ်ခွဲငယ်(၂) နဲ့ပတ်သက်လို့ ပြည်သူ့ လွှတ်တော်ဆိုင်ရာနည်းဥပဒေမှာလည်း ဆွေးနွေးပြီးတော့ မဲခွဲဆုံးဖြတ်ပြီးလည်းဖြစ်ပါတယ်။ ကျွန်တော်တို့က လွတ်လပ်စွာ တပ်ရင်းတပ်ဖွဲ့တွေနဲ့ပတ်သက်လို့ သက်ဆိုင်ရာလွှတ်တော် ကိုယ်စားလှယ်များ၊ ရွေးကောက်ပွဲကိုယ်စားလှယ်များ၊ မဲရုံကိုယ်စားလှယ်များ၊ အကူကိုယ်စားလှယ် များနှင့် ရွေးကောက်ပွဲစောင့်ကြည့်လေ့လာသူများ လွတ်လပ်စွာဝင်/ထွက်သွားလာနိုင်ပြီး ထိုတပ်ရင်း တပ်ဖွဲ့၏ ပြင်ပသင့်လျော်သောနေရာဖြစ်တဲ့အတွက်ကို တပ်ဖွဲ့ဝင်မှာရှိတဲ့မိသားစုတွေ၊ တပ်ဖွဲ့ဝင် တွေကိုယ်တိုင် လွတ်လွတ်လပ်လပ်မဲပေးနိုင်ပါတယ်။ သူတို့ကြိုက်တဲ့အဖွဲ့အစည်း၊ လူပုဂ္ဂိုလ်ကို သေချာစိတ်တိုင်းကျ ရွေးချယ်နိုင်ပါတယ်။ အဲဒီလိုမျိုး အခွင့်အရေးလည်းရှိတယ်။ ကျွန်တော်တို့ နိုင်ငံမှာ ပြည်သူ့လွှတ်တော်က အားလုံးပေါင်း မဲဆန္ဒနယ် ၃၃၀ ရှိတယ်။ လက်ရှိအနေအထားအရ ၂၀၁၅ ခုနှစ်က မကျင်းပနိုင်တဲ့နေရာ ငါးနေရာလောက်ရှိတယ်။ ကျွန်တော်တို့ တိုက်ပွဲဖြစ်နေမယ် ဆိုရင် အစောကြီးထဲက ဘာလို့ရွေးကောက်ပွဲက ကျင်းပလို့ရမှာလဲ။ တိုက်ပွဲမဖြစ်ဘူး။ ကျွန်တော်တို့ အနေနဲ့လည်း ဖြစ်နေတဲ့ပြဿနာက လက်ရှိ ၇၀ ရာခိုင်နှုန်း၊ ၈၀ ရာခိုင်နှုန်းလောက်က မြို့တွေမှာ အနီးကပ်တည်ရှိတဲ့နေရာ တပ်ကြီးတွေကဟီးပြီးတော့ မြို့လယ်ခေါင်ကြီးမှာ တော်တော်များပါ တယ်။ ဒီနေရာတွေအနေနဲ့ ရပ်ကွက်နဲ့ပေါင်းပြီး ပေးလိုက်ဖို့ဆိုတာက ဘာမှလည်းမခဲယဉ်းပါဘူး။ အဲဒါကလည်း ရာခိုင်နှုန်းအားဖြင့် ၈၀ ရာခိုင်နှုန်းနီးပါးလောက်ရှိတယ်လို့ ခန့်မှန်းရပါတယ်။ ဒီဥပဒေနဲ့ပတ်သက်လို့ ကော်မရှင်နဲ့ဘာကြောင့် လုပ်လာလဲ။ ကော်မရှင်ရဲ့ အတိုင်းအတာကို ပြန်စဉ်း စားဖို့လိုပါတယ်။ ရွေးကောက်ပွဲမှာ ၂၀၁၅ ခုနှစ် အတွေ့အကြုံရော၊ ၂၀၁၀ ခုနှစ် အတွေ့အကြုံရော၊ ပြုများသည် ဖွဲ့စည်း ညီညွတ်မှုရှိရမည်လဲဆိုတော့ ပြည်တစ်ရပ် ထုတ်ပြန်ဆင့် ကြားဖြတ်ရွေးကောက်ပွဲတွေ အတွေ့အကြုံအရ ပွင့်လင်းမြင်သာစွာ ပြည်သူတွေမဲပေးနိုင်ဖို့၊ ပြည်သူ တွေက လက်ရှိပွင့်လင်းမြင်သာစွာ မဲပေးနေရသော်လည်း တပ်မတော်သားကိုယ်စားလှယ်တွေနဲ့ အစရှိသဖြင့် တပ်တွင်းမှာဆိုရင် ကျန်တဲ့အခက်အခဲ ရှိနိုင်တယ်။ တပ်ပြင်ပမှာ ပြည်သူနဲ့နည်းတူ နိုင်ငံသားတွေရဲ့ အခွင့်အရေးကိုရရှိနိုင်အောင် ပြုပြင်ပြောင်းလဲလာတယ်လို့လည်း ကျွန်တော်တို့ မြင်ပါတယ်။ ကျွန်တော်တို့က ဒီနေရာမှာ နည်းနည်းပြောချင်ပါတယ်။ နည်းဥပဒေရေးဆွဲတဲ့အပိုင်းမှာ လွှတ်တော်အနေနဲ့ ဘယ်လောက်အထိပဲ လက်နှိုက်သင့်သလဲဆိုတဲ့ အကြောင်းအရာလေးပါ။ ဖွဲ့စည်းပုံအခြေခံဥပဒေ ပုဒ်မ ၉ရ ပုဒ်မခွဲ(ခ)မှာ ဥပဒေတစ်ရပ်က အပ်နှင်းထားသော လုပ်ပိုင်ခွင့်ရ ပြုသော နည်းဥပဒေ၊ စည်းမျဉ်းစည်းကမ်း၊ အမိန့်ကြော်ငြာစာ၊ အမိန့်ညွှန်ကြားချက်၊ လုပ်ထုံး လုပ်နည်းများသည် ဖွဲ့စည်းပုံအခြေခံဥပဒေပါ ပြဋ္ဌာန်းချက်နှင့်လည်းကောင်း၊ သက်ဆိုင်ရာ ဥပဒေပါ ပြဋ္ဌာန်းချက်နှင့်လည်းကောင်း ညီညွတ်မှုရှိရမည်။ နောက်တစ်ခုကတော့ ဖွဲ့စည်းပုံအခြေခံဥပဒေ ပုဒ်မ ၁၃ရ ပုဒ်မခွဲ(က)၊ ပုဒ်မခွဲ(ခ)မှာ ဘာပြောထားလဲဆိုတော့ ပြည်ထောင်စုလွှတ်တော်က ပြဋ္ဌာန်း သည့် ဥပဒေအရပြုသည့် နည်းဥပဒေ၊ စည်းမျဉ်း သို့မဟုတ် စည်းကမ်းတစ်ရပ် ထုတ်ပြန်ပြီးသော အခါ သက်ဆိုင်ရာအဖွဲ့ အစည်းက မိမိထုတ်ပြန်သည့် နည်းဥပဒေများကို လွှတ်တော်ကတစ်ဆင့် လွှတ်တော်ကိုယ်စားလှယ်ကြီးများက ပုဒ်မ ၁၃ရ ပုဒ်မခွဲ(က)အရ ဖြန့်ဝေရမည်။ ပုဒ်မ ၁၃ရ ပုဒ်မခွဲ(ခ)ကျတော့ ဘာဆိုလဲ။ နည်းဥပဒေ၊ စည်းမျဉ်းစည်းကမ်းတစ်ရပ်သည် သက်ဆိုင်ရာဥပဒေပါ ပြဋ္ဌာန်းချက်နှင့် ညီညွတ်မှုမရှိကြောင်း တွေ့ရှိမှသာလျှင် ရက်ပေါင်း ၉၀ အတွင်းမှာ လွှတ်တော် ကိုယ်စားလှယ်က အဆိုတင်သွင်းပြီးတော့ ဒါမညီညွတ်ဘူးလို့ ကျွန်တော်တို့က ဒီလိုပြောရမယ်။ လက်ရှိနည်းဥပဒေ ပုဒ်မ ၃၉ ပုဒ်မခွဲ(က) ပုဒ်မခွဲငယ်(၂)က ဥပဒေပါပေးထားချက်အတိုင်း ကော်မရှင် ကလုပ်လာတာ။ ဥပဒေ ပုဒ်မ ၃၆ ကို ကျွန်တော်တို့ ပြန်လေ့လာဖို့လိုတယ်။ ကော်မရှင်သည် ရပ်ကွက်နှင့် ကျေးရွာအုပ်စုအလိုက်ထားရှိရမည့် မဲရုံအရေအတွက်ကို ဆန္ဒမဲပေးပိုင်ခွင့်ရှိသူဦးရေနှင့် ဒေသအခြေအနေကိုမူတည်၍ သင့်လျော်သလိုသတ်မှတ်နိုင်သည် သို့မဟုတ် သက်ဆိုင်ရာ ကော်မရှင်အဖွဲ့ခွဲအဆင့်ဆင့်ကို တာဝန်ပေးအပ်နိုင်သည်။ မြို့နယ်ကော်မရှင်အဖွဲ့ခွဲများအား မဲရုံနေရာများသတ်မှတ်ရန် တာဝန်ပေးအပ်နိုင်သည်။ ဒါက ဥပဒေမှာကျ လွှတ်တော်ကနေ အတည်ပြုပြီးတော့ လုပ်ပိုင်ခွင့်ပေးလိုက်တယ်။ ဒီလုပ်ပိုင်ခွင့်နဲ့ပဲ ကော်မရှင်ကနေပြီးတော့ ပုဒ်မ ၃၉ ပုဒ်မခွဲ(က) ပုဒ်မခွဲငယ်(၂)ကို ဆောင်ရွက်လာခြင်းဖြစ်ပါတယ်။ ကော်မရှင်အနေနဲ့လည်း ရွေးကောက်ပွဲသက်တမ်းအရ ဘာကြောင့်ဆောင်ရွက်လာတယ် ဆိုတာလည်း သူတို့ရဲ့ အစည်းအဝေးဆုံးဖြတ်ချက်တွေ၊ လေ့လာတွေ့ရှိချက်တွေလည်း အများကြီး ရှိမှာပါ။ ဒီအပိုင်းကိုတော့ ကျွန်တော့်အနေနဲ့မပြောလိုပါဘူး။ ကျွန်တော်တို့အနေနဲ့ အပိုဒ် ၆ ဖြစ်တဲ့ အပိုဒ် ၃၉ အပိုဒ်ခွဲ(က) အပိုဒ်ခွဲငယ်(၂)ကို ကော်မရှင်က အဆိုပြုတင်ပြတဲ့အတိုင်း လွတ်လပ်စွာ ဝင်/ထွက်သွားလာနိုင်တဲ့ ထိုတပ်ရင်းတပ်ဖွဲ့ရဲ့ပြင်ပသင့်လျော်တဲ့နေရာမှာ သတ်မှတ်ပေးရမည်ဆိုတဲ့ ဥစ္စာကို ကျွန်တော်တို့ ပြည်သူ့လွှတ်တော် ဥပဒေကြမ်းကော်မတီအနေနဲ့ သဘောတူတဲ့အပြင် လွှတ်တော်ကြီးမှ အတည်ပြုပေးနိုင်ပါရန် လေးစားစွာတင်ပြအပ်ပါတယ်ခင်ဗျား။</speech>
<speech type="speaker">ပြည်ထောင်စုရွေးကောက်ပွဲကော်မရှင်ရဲ့ သဘောထားပြောပါ။</speech>
<speech><agency id="7">ဦးမြင့်အောင်(အဖွဲ့ဝင်၊ ပြည်ထောင်စုရွေးကောက်ပွဲကော်မရှင်)</agency>လေးစားအပ် ပါသော ပြည်သူ့လွှတ်တော်ဒုတိယဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်ကြီးများ မင်္ဂလာပါခင်ဗျာ။ အခု ဒီနည်းဥပဒေနှင့်ပတ်သက်ပြီးတော့ ပြည်ထောင်စုရွေးကောက်ပွဲ ကော်မရှင်အနေနဲ့ ပြင်ဆင်ရတဲ့အနေအထားမှာ အဘက်ဘက်ကထောင့်စုံဘက်စုံ စဉ်းစားပါတယ်။ ဥပဒေပိုင်းဆိုင်ရာရော၊ လက်ရှိနိုင်ငံရဲ့ ဖြစ်ပေါ်နေတဲ့ အခြေအနေအရေရော၊ နိုင်ငံတကာရဲ့ ရှုမြင် သုံးသပ်မှုတွေရော ဒီလိုအဘက်ဘက်ကနေပြီးတော့ စဉ်းစားပြီးတော့မှ အားလုံးက ပွင့်လင်း မြင်သာမှုရှိမယ်၊ နောက်တစ်ခုက လွတ်လပ်ရမယ်၊ တရားမျှတရမယ်ဆိုတဲ့စံတွေနဲ့ ကျွန်တော်တို့ ပြုပြင်ပြီးတော့ ပြင်ဆင်ပြဋ္ဌာန်းရခြင်းဖြစ်ပါတယ်။ ဒါကြောင့်မို့လို့ ဥပဒေကြမ်းကော်မတီတင်ပြတဲ့ အတိုင်းပဲ ကျွန်တော်တို့ဘက်က သဘောတူကြောင်း တင်ပြအပ်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ယခုဆွေးနွေးတဲ့ အပိုဒ် ၆ နှင့် စပ်လျဉ်းပြီး ဥပဒေကြမ်းကော်မတီက အဆိုပြု ပြဋ္ဌာန်းချက်အတိုင်းထားရှိရန် တင်ပြထားပြီး ဗိုလ်မှူးချုပ်ကျော်စန်းလင်းက ပြင်ဆင်ချက်အဆိုကို တင်သွင်းထားပါတယ်။ ဒါ့ကြောင့် ဥပဒေကြမ်း ရဲ့ တင်ပြချက်ကိုမူတည်ပြီး မဲခွဲဆုံးဖြတ်ပါ့မယ်။ ဥပဒေကြမ်းကော်မတီရဲ့ တင်ပြချက်ကို ထောက်ခံမဲ များလျှင် ဥပဒေကြမ်းကော်မတီရဲ့ တင်ပြချက်က အတည်ဖြစ်ပါမယ်။ ကန့်ကွက်မဲများလျှင် ဗိုလ်မှူးချုပ်ကျော်စန်းလင်းရဲ့ ပြင်ဆင်ချက်က အတည်ဖြစ်ပါမယ်။ ယခုဆွေးနွေးတဲ့အချက်နှင့် စပ်လျဉ်းပြီး စက်ခလုတ်အသုံးပြု၍ ဆန္ဒမဲပေးတဲ့နည်းလမ်းဖြင့် မဲခွဲဆုံးဖြတ်သွားမှာဖြစ်ပါတယ်။ ဆန္ဒမဲပေးဖို့အသင့်ဖြစ်စေလိုပါတယ်။ ဆန္ဒမဲပေးနိုင်ကြပါပြီ။</speech>
<speech type="speaker">ယခု ဆန္ဒမဲပေးလို့ပြီးပါပြီ။ ရရှိတဲ့ဆန္ဒမဲစာရင်းကို ကြေညာပါ့မယ်။ ထောက်ခံဆန္ဒမဲပေါင်း ၂၄၆ မဲ၊ ကန့်ကွက်ဆန္ဒမဲပေါင်း ၁၂၉ မဲ၊ ကြားနေဆန္ဒမဲမရှိ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ထောက်ခံဆန္ဒမဲကများတဲ့အတွက် အပိုဒ် ၆ သည် ဥပဒေကြမ်းကော်မတီ၏ တင်ပြချက်အတိုင်း ဤဥပဒေကြမ်း၏အစိတ်အပိုင်းဖြစ်ကြောင်း အတည်ပြုကြေညာပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အပိုဒ် ၁၅ နှင့်စပ်လျဉ်းပြီး မူဆယ်မဲဆန္ဒနယ်မှ ဦးစိုင်းဖိုးမြတ်ကို ဆွေးနွေးဖို့ဖိတ်ခေါ်ပါတယ်။</speech>
<speech><mp id="1582">ဦးစိုင်းဖိုးမြတ်(မူဆယ်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဒုတိယဥက္ကဋ္ဌကြီးခင်ဗျား။ အမျိုးသားလွှတ်တော်နည်းဥပဒေများကို ပဉ္စမအကြိမ်ပြင်ဆင်တဲ့ နည်းဥပဒေများနှင့်စပ်လျဉ်းပြီးတော့ ပြည်သူ့လွှတ်တော်မှာ ပြင်ဆင်ရန်တင်ပြချက်ဇယား အမှတ်စဉ် (၈) အပိုဒ် ၁၅ ကို ပြဋ္ဌာန်းချက်အတိုင်းထားရှိဖို့ တင်ပြထားပါတယ်။ ကျိုးကြောင်းဖော်ပြချက် ကတော့ နည်းဥပဒေ ၁၀ အားပြင်ဆင်ဖို့ တင်ပြထားချက်အတိုင်းဖြစ်ပါတယ်။ ကျေးဇူးတင်ပါတယ်။</speech>
<speech type="speaker">အပိုဒ် ၁၅ နှင့်စပ်လျဉ်းပြီး ဥပဒေကြမ်းကော်မတီကို ဆွေးနွေးဖို့ ဖိတ်ခေါ်ပါတယ်။</speech>
<speech><mp id="1535">ဦးနေမျိုးထွန်း(အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော ပြည်သူ့ လွှတ်တော် ဒုတိယဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များခင်ဗျား။ ကျွန်တော်တို့က အပိုဒ် ၁၅ နှင့်ပတ်သက်လို့ အပိုဒ် ၃ မှာ ရက်ပေါင်း ၁၈၀ ကနေ ၉၀ ဆိုပြီးတော့ လွှတ်တော်ကြီးက အတည်ပြုဆုံးဖြတ်ခဲ့ပါတယ်။ ဒီလိုမျိုးနည်းဥပဒေ ၁၀ အရ ဆုံးဖြတ်လိုက်တဲ့ကိစ္စရပ်က ပုံစံ(၃)မှာက လည်း ဒီရက်က သွားတူဖို့လိုပါတယ်။ အဲဒီတော့ အပိုဒ် ၁၅ ကိုလည်း အဆိုပြုပြဋ္ဌာန်းချက်အတိုင်း အတည်ပြုပေးနိုင်ပါရန် လေးစားစွာ တင်ပြအပ်ပါတယ်။</speech>
<speech type="speaker">ပြည်ထောင်စုရွေးကောက်ပွဲကော်မရှင်ရဲ့ သဘောထားပြောပါ။</speech>
<speech><agency id="7">ဦးမြင့်အောင်(အဖွဲ့ဝင်၊ ပြည်ထောင်စုရွေးကောက်ပွဲကော်မရှင်)</agency>အပိုဒ် ၁၅ ကိုလည်း ပဲ ကျွန်တော်တို့ အဆိုပြုတဲ့ ပြဋ္ဌာန်းချက်အတိုင်းပဲ အတည်ပြုပေးဖို့ လေးစားစွာတင်ပြအပ်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ယခုဆွေးနွေးတဲ့ အပိုဒ် ၁၅ နှင့် စပ်လျဉ်ပြီး ဥပဒေကြမ်းကော်မတီက အဆိုပြု ပြဋ္ဌာန်းချက်အတိုင်း ထားရှိရန်ဆွေးနွေးခဲ့ပြီး ဦးစိုင်းဖိုးမြတ်က ယခု အဆိုပြုပြဋ္ဌာန်းချက်အတိုင်း မဟုတ်ဘဲ မူလပြဋ္ဌာန်းချက်အတိုင်းသာ ထားရှိရန်အဆိုများ တင်သွင်းထားပါတယ်။ ဒါကြောင့် ဥပဒေကြမ်းကော်မတီရဲ့ တင်ပြချက်ကို မူတည်ပြီး မဲခွဲဆုံးဖြတ်ပါမယ်။ ဥပဒေကြမ်းကော်မတီရဲ့ တင်ပြချက်ကို ထောက်ခံမဲများလျှင် ဥပဒေကြမ်းကော်မတီရဲ့ တင်ပြချက်က အတည်ဖြစ်ပါမယ်။ ကန့်ကွက်မဲများလျှင် ဦးစိုင်းဖိုးမြတ်ရဲ့ တင်ပြချက်ကအတည်ဖြစ်ပါမယ်။ ယခုဆွေးနွေးတဲ့အချက်နှင့်စပ်လျဉ်းပြီး စက်ခလုတ်အသုံးပြု၍ ဆန္ဒမဲပေးသည့်နည်းလမ်းဖြင့် မဲခွဲဆုံးဖြတ်သွားမှာ ဖြစ်ပါတယ်။</speech>
<speech type="speaker">ဆန္ဒမဲပေးဖို့အသင့်ဖြစ်စေလိုပါတယ်။ ဆန္ဒမဲပေးနိုင်ကြပါပြီ။ ယခု ဆန္ဒမဲပေးလို့ပြီးပါပြီ။ ရရှိတဲ့မဲစာရင်းကို ကြေညာပါ့မယ်။ ထောက်ခံဆန္ဒမဲ့ပေါင်း ၂၁၈ မဲ၊ ကန့်ကွက် ဆန္ဒမဲပေါင်း ၁၂၆ မဲ၊ ကြားနေမဲ ၃ မဲဖြစ်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ထောက်ခံဆန္ဒမဲက များတဲ့ အတွက် အပိုဒ် ၁၅ သည် ဥပဒေကြမ်းကော်မတီ၏ တင်ပြချက်အတိုင်း ဤဥပဒေကြမ်း၏အစိတ် အပိုင်းဖြစ်ကြောင်း အတည်ပြုကြေညာပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ပြည်ထောင်စုရွေးကောက်ပွဲ ကော်မရှင်ကတင်သွင်းသော အမျိုးသားလွှတ်တော် ရွေးကောက်ပွဲနည်းဥပဒေများကို ပဉ္စမအကြိမ် ပြင်ဆင်သည့် နည်းဥပဒေများနှင့်စပ်လျဉ်း၍ ပြင်ဆင်ချက်အဆိုတင်သွင်းခြင်း၊ ဆွေးနွေးဆုံးဖြတ် ခြင်းများ ပြုလုပ်ခဲ့ပြီးဖြစ်ပါတယ်။ ဒီလိုဆောင်ရွက်ရာမှာ လွှတ်တော်ရဲ့ ပြင်ဆင်အတည်ပြုချက်များ ကြောင့် ပြောင်းလဲသွားတဲ့ အပိုဒ်၊ အပိုဒ်ခွဲ၊ အမှတ်စဉ်များကိုလည်း တစ်ပါတည်းအတည်ပြုချက် ရယူမှာဖြစ်ပါတယ်။ ဒါကြောင့် အမျိုးသားလွှတ်တော် ရွေးကောက်ပွဲနည်းဥပဒေများကို ပဉ္စမအကြိမ် ပြင်ဆင်သည့် နည်းဥပဒေများတစ်ရပ်လုံးကို ပြင်ဆင်ထားသည့် အပိုဒ်၊ အပိုဒ်ခွဲများအတိုင်း အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူတဲ့သူရှိပါသလားခင်ဗျား။ သဘောမတူသူမရှိတဲ့အတွက် ပြည်ထောင်စုရွေးကောက်ပွဲကော်မရှင်က တင်သွင်းသော အမျိုးသားလွှတ်တော် ရွေးကောက်ပွဲ နည်းဥပဒေများကို ပဉ္စမအကြိမ် ပြင်ဆင်သည့် နည်းဥပဒေများတစ်ရပ်လုံးကို ပြင်ဆင်ထားသည့် အပိုဒ်၊ အပိုဒ်ခွဲအတိုင်း အတည်ပြုကြောင်းနှင့် ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၉၁ အရ ဆက်လက်ဆောင်ရွက်မည်ဖြစ်ကြောင်း ကြေညာပါတယ်။</speech>
<title>ပြည်ထောင်စုရွေးကောက်ပွဲကော်မရှင်က တင်သွင်းသည့် တိုင်းဒေသကြီးလွှတ်တော် သို့မဟုတ် ပြည်နယ်လွှတ်တော် ရွေးကောက်ပွဲနည်းဥပဒေများကို ပဉ္စမအကြိမ် ပြင်ဆင်သည့် နည်းဥပဒေများနှင့်စပ်လျဉ်း၍ တင်သွင်းထားသည့် ပြင်ဆင်ချက် အဆိုအား ဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ် (၁၁) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စုရွေးကောက်ပွဲ ကော်မရှင်က ပေးပို့လာသော တိုင်းဒေသကြီးလွှတ်တော် သို့မဟုတ် ပြည်နယ်လွှတ်တော် ရွေးကောက်ပွဲနည်းဥပဒေများကို ပဉ္စမအကြိမ်ပြင်ဆင်သည့်နည်းဥပဒေများနှင့် စပ်လျဉ်း၍ ဒုတိယအကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး ဒုတိယနေ့ (၃၀-၁-၂၀၂၀ ရက်နေ့) တွင် လွှတ်တော်သို့ ကိုယ်စားလှယ်လေးဦးတို့၏ ပြင်ဆင်ချက်အဆိုများ တင်ပြခဲ့ပြီးဖြစ်ပါတယ်။ ၎င်းနည်းဥပဒေများနှင့်စပ်လျဉ်းပြီး ပြင်ဆင်လိုတဲ့အပိုဒ်၊ အပိုဒ်ခွဲများအလိုက် ၃-၂-၂၀၂၀ ရက်နေ့ နောက်ဆုံးထား၍ အမည်စာရင်းတင်သွင်းရန် တောင်းခံခဲ့ရာ ကိုယ်စားလှယ် လေးဦးတို့က အမည်စာရင်းတင်သွင်းလာပါတယ်။ ယင်းနည်းဥပဒေများနှင့်စပ်လျဉ်း၍ ဥပဒေကြမ်း ကော်မတီ၊ လွှတ်တော်အခွင့်အရေးကော်မတီ၊ နိုင်ငံသားများ၏မူလအခွင့်အရေးဆိုင်ရာကော်မတီ၊ ပြင်ဆင်ချက်အဆို တင်သွင်းတဲ့ကိုယ်စားလှယ်များနှင့် သက်ဆိုင်ရာဌာနများမှ တာဝန်ရှိပုဂ္ဂိုလ်တို့က ပြန်လည်စိစစ်ခဲ့ကြပါတယ်။ ယခု ယင်းနည်းဥပဒေများနှင့်စပ်လျဉ်းပြီး ဆွေးနွေးအတည်ပြုချက်များ ဆောင်ရွက်ပါမယ်။ ဒီလိုဆွေးနွေးရာမှာ နည်းဥပဒေများ၏ခေါင်းစဉ်၊ နိဒါန်းမှအစ နည်းဥပဒေ၊ နည်းဥပဒေခွဲများနှင့် နည်းဥပဒေတစ်ခုလုံးပါဝင်မှာ ဖြစ်ပါတယ်။ နည်းဥပဒေ၊ နည်းဥပဒေခွဲအလိုက် အတည်ပြုနိုင်ရေးဆောင်ရွက်ရာမှာ ပြင်ဆင်ချက်မရှိပါက မူလအဆိုပြု ပြဋ္ဌာန်းချက်အတိုင်း အတည်ပြုနိုင်ရေး တင်ပြဆောင်ရွက်သွားမှာ ဖြစ်ပါတယ်။ ပြင်ဆင်ချက်ရှိသော နည်းဥပဒေ၊ နည်းဥပဒေခွဲများကို ဥပဒေကြမ်းကော်မတီက ဆွေးနွေးခြင်းများပြုလုပ်ပြီး လွှတ်တော်ရဲ့ ဆန္ဒ သဘောထားရယူ၍ ဆုံးဖြတ်အတည်ပြုသွားမှာဖြစ်ပါတယ်။ တိုင်းဒေသကြီးလွှတ်တော် သို့မဟုတ် ပြည်နယ်လွှတ်တော် ရွေးကောက်ပွဲနည်းဥပဒေများကို ပဉ္စမအကြိမ်ပြင်ဆင်သည့်နည်းဥပဒေများနှင့် စပ်လျဉ်းပြီး ဥပဒေကြမ်းကော်မတီက ပြင်ဆင်ထားတဲ့အချက်(၃)ချက်အား တင်သွင်းဖို့ ဖြစ်ပါတယ်။ ဥပဒေကြမ်းကော်မတီကို ဖိတ်ခေါ်ပါတယ်။</speech>
<speech><mp id="1439">ဦးဇော်ဝင်း(အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော ပြည်သူ့လွှတ်တော် ဒုတိယဥက္ကဋ္ဌကြီးနှင့် အားလုံးပဲမင်္ဂလာပါခင်ဗျာ။ ကျွန်တော်ကတော့ ပဲခူးတိုင်းဒေသကြီး၊ ထန်းတပင်မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးဇော်ဝင်း ဖြစ်ပါတယ်။ ကော်မတီရဲ့ အဖွဲ့ဝင်တစ်ဦး ဖြစ်ပြီးတော့ ကော်မတီရဲ့ တာဝန်ပေးချက်အရ တိုင်းဒေသကြီးလွှတ်တော် သို့မဟုတ် ပြည်နယ်လွှတ်တော် ရွေးကောက်ပွဲနည်းဥပဒေများကို ပဉ္စမအကြိမ်ပြင်ဆင်သည့် နည်းဥပဒေများနှင့်စပ်လျဉ်းပြီး ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၉၀ အရ အတည်ပြုပေးနိုင်ပါရန် တင်ပြသွားမှာ ဖြစ်ပါတယ်။ အဲဒီတော့ တိုင်းဒေသကြီးလွှတ်တော် သို့မဟုတ် ပြည်နယ်လွှတ်တော် ရွေးကောက်ပွဲနည်းဥပဒေများ ပဉ္စမအကြိမ်ပြင်ဆင်သည့်နည်းဥပဒေက ပြည်သူ့လွှတ်တော် ရွေးကောက်ပွဲနည်းဥပဒေများ ပဉ္စမအကြိမ်ပြင်ဆင်သည့်နည်းဥပဒေများနှင့် အမျိုးသားလွှတ်တော် ရွေးကောက်ပွဲနည်းဥပဒေများ ပဉ္စမအကြိမ်ပြင်ဆင်သည့်နည်းဥပဒေများမှာ ပါတဲ့ဆွေးနွေးဖက်များ၊ ပြင်ဆင်ချက်အဆိုတင်သွင်းသူများနှင့် အစည်းအဝေးကျင်းပတဲ့ ဟာ တစ်နေ့တစ်ရက်တစ်ချိန်တည်းပဲ ဖြစ်ပါတယ်။ ဒါကြောင့်မို့လို့ ယင်းအစည်းအဝေးရဲ့ သဘောတူ ဆုံးဖြတ်ချက်အရ ပြည်သူ့လွှတ်တော်ဥပဒေကြမ်းကော်မတီရဲ့ ပြင်ဆင်ရန်တင်ပြချက်(၃)ချက် ရှိပြီးတော့ ပြင်ဆင်ချက်ရဖို့လည်း ပြည်သူ့လွှတ်တော်ကိုယ်စားလှယ်များထံဖြန့်ဝေထားပြီး ဖြစ်ပါတယ်။ (ပြည်သူ့လွှတ်တော်ဥပဒေကြမ်းကော်မတီ၏ပြင်ဆင်ရန်တင်ပြချက်(၃)မှာ အောက်ပါအတိုင်း ဖြစ်ပါသည်။ စာမျက်နှာ | အမှတ်စဉ် | နည်းဥပဒေနှင့် နည်းဥပဒေခွဲ (က) အပိုဒ် ၂ {နည်းဥပဒေ ၅ ကို အစားထိုးခြင်း} ၆ မှ ၇ အပိုဒ် ၉ နည်းဥပဒေ ၅၆ နည်းဥပဒေခွဲ(က) နည်းဥပဒေခွဲငယ်(၄)} (ဂ) ၈ မှ ၁၀ အပိုဒ် ၁၁နည်းဥပဒေ ၆၀ နည်းဥပဒေခွဲ(က) နည်းဥပဒေခွဲငယ်(၁)၊ နည်းဥပဒေခွဲ(ခ) နည်းဥပဒေခွဲငယ်(၁)နှင့် နည်းဥပဒေခွဲ(ဂ) ခြေဆင်း} သို့ဖြစ်ပါ၍ ပြည်သူ့လွှတ်တော်ဥပဒေကြမ်းကော်မတီရဲ့ ပြင်ဆင်ရန်တင်ပြချက်(၃)ချက်ကို လွှတ်တော်က အတည်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျာ။</speech>
<speech type="speaker">ပြည်ထောင်စုရွေးကောက်ပွဲကော်မရှင်ရဲ့ သဘောထားပြောပါ။</speech>
<speech><agency id="7">ဦးမြင့်အောင်(အဖွဲ့ဝင်၊ ပြည်ထောင်စုရွေးကောက်ပွဲကော်မရှင်)</agency>ဥပဒေကြမ်း ကော်မတီရဲ့ တင်ပြချက်အပေါ် သဘောတူကြောင်း တင်ပြအပ်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ တိုင်းဒေသကြီးလွှတ်တော် သို့မဟုတ် ပြည်နယ်လွှတ်တော် ရွေးကောက်ပွဲနည်းဥပဒေများကို ပဉ္စမအကြိမ်ပြင်ဆင်သည့် နည်းဥပဒေများနှင့်စပ်လျဉ်းပြီး ဥပဒေကြမ်းကော်မတီက ပြင်ဆင်ထားတဲ့ပြင်ဆင်ချက်(၃)ချက်အား အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူတဲ့သူရှိပါသလားခင်ဗျား။ သဘောမတူသူမရှိတဲ့အတွက် တိုင်းဒေသကြီးလွှတ်တော် သို့မဟုတ် ပြည်နယ်လွှတ်တော် ရွေးကောက်ပွဲနည်းဥပဒေများကို ပဉ္စမအကြိမ်ပြင်ဆင်သည့် နည်းဥပဒေများနှင့်စပ်လျဉ်းပြီး ပြင်ဆင်ချက်(၃)ချက်သည် ဥပဒေကြမ်း ကော်မတီ၏ပြင်ဆင်ချက်အတိုင်း ဤနည်းဥပဒေများ၏အစိတ်အပိုင်းဖြစ်ကြောင်း အတည်ပြု ကြေညာပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ တိုင်းဒေသကြီးလွှတ်တော် သို့မဟုတ် ပြည်နယ်လွှတ်တော် ရွေးကောက်ပွဲနည်းဥပဒေများကို ပဉ္စမအကြိမ်ပြင်ဆင်သည့် နည်းဥပဒေများနှင့်စပ်လျဉ်းပြီး ဥပဒေကြမ်းကော်မတီနှင့် လွှတ်တော်ကိုယ်စားလှယ်များက ပြင်ဆင်ချက်(၃)ချက်ကို တင်သွင်းဆွေးနွေးသွားမှာ ဖြစ်ပါတယ်။ ယင်းပြင်ဆင်ချက်နှင့်စပ်လျဉ်းပြီး ယခုစတင်ဆောင်ရွက်ပါမယ်။ ပထမဦးစွာ အပိုဒ် ၃ နှင့်စပ်လျဉ်းပြီး မူဆယ်မဲဆန္ဒနယ်မှ ဦးစိုင်းဖိုးမြတ်ကို ဆွေးနွေးဖို့ ဖိတ်ခေါ်ပါတယ်။</speech>
<speech><mp id="1582">ဦးစိုင်းဖိုးမြတ်(မူဆယ်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဒုတိယဥက္ကဋ္ဌကြီးခင်ဗျား။ တိုင်းဒေသကြီးလွှတ်တော် သို့မဟုတ် ပြည်နယ်လွှတ်တော် ရွေးကောက်ပွဲ နည်းဥပဒေများကို ပဉ္စမအကြိမ်ပြင်ဆင်သည့် နည်းဥပဒေများနှင့်စပ်လျဉ်းပြီးတော့ ပြည်သူ့ လွှတ်တော်တွင် ပြင်ဆင်ရန်တင်ပြထားတဲ့ဇယား အမှတ်စဉ်(၂) အပိုဒ် ၃ နည်းဥပဒေ ၁၀ မှာ ကျွန်တော်တင်ပြထားတဲ့အတိုင်းပဲ ဖြစ်ပါတယ်ခင်ဗျာ။ ကျေးဇူးတင်ပါတယ်။</speech>
<speech type="speaker">အပိုဒ် ၃ နှင့်စပ်လျဉ်းပြီး အင်ဂျန်းယန်မဲဆန္ဒနယ်မှ ဦးလမာန်အောင် ကို ဆွေးနွေးဖို့ ဖိတ်ခေါ်ပါတယ်။</speech>
<speech><mp id="1350">ဦးလမာနော်အောင်(အင်ဂျန်းယန်မဲဆန္ဒနယ်)</mp>လေးစားရပါသော ပြည်သူ့လွှတ်တော် ဒုတိယဥက္ကဋ္ဌကြီးခင်ဗျား။ ရွှေ့ပြောင်းလုပ်သားတွေဟာ အဆင်မပြေဘဲရှိနေမှာ ဖြစ်ပါတယ်။ ဒါကြောင့်မို့ ဒီရွှေ့ပြောင်းလုပ်သားတွေအတွက် ကိုယ်စားပြုမယ့် လွှတ်တော်အမတ်တစ်နေရာကို လွှတ်တော်ကနေ စဉ်းစားပြီးမှ ဖန်တီးပေးသင့်ပါတယ်လို့ တင်ပြဆွေးနွေးလိုပါတယ်။ ဒေသတစ်ခု နှင့်တစ်ခု၊ လူမျိုးစုတစ်စုနှင့်တစ်စု လွှမ်းမိုးမှုခြယ်လှယ်ခြင်းကင်းရှင်းအောင် လွှတ်တော်ကိုယ်စားလှယ် တစ်နေရာကို ဖန်တီးပြီးဖြေရှင်းသင့်တယ်ဆိုတဲ့အကြောင်းကို တင်ပြလိုပါတယ်။</speech>
<speech type="speaker">လွှတ်တော်ကိုယ်စားလှယ်ကြီး။ ယခုပြင်ဆင်ချက်နှင့်ပတ်သက်ပြီး တော့ သက်ဆိုင်တာကိုပဲ ဆွေးနွေးပါ။</speech>
<speech><mp id="1350">ဦးလမာန်အောင်(အင်ဂျန်းယန်မဲဆန္ဒနယ်)</mp>မူလအတိုင်းပဲထားပေးဖို့ တင်ပြလို ပါတယ်။</speech>
<speech type="speaker">အပိုဒ် ၃ နှင့်စပ်လျဉ်းပြီး တပ်မတော်သားပြည်သူ့လွှတ်တော် ကိုယ်စားလှယ် ဗိုလ်မှူးချုပ်တင်စန်းနိုင် ကို ဆွေးနွေးဖို့ ဖိတ်ခေါ်ပါတယ်။</speech>
<speech><mp id="000">ဗိုလ်မှူးချုပ်တင်စန်းနိုင်(တပ်မတော်သားကိုယ်စားလှယ်)</mp>ပြည်သူ့လွှတ်တော် ဒုတိယဥက္ကဋ္ဌနှင့် လွှတ်တော်ကိုယ်စားလှယ်များ၊ အစည်းအဝေးတက်ရောက်သူများအားလုံးမင်္ဂလာ ပါ။ ကျွန်တော်ကတော့ တပ်မတော်သားပြည်သူ့လွှတ်တော်ကိုယ်စားလှယ် ဗိုလ်မှူးချုပ်တင်စန်းနိုင် ဖြစ်ပါတယ်။ ကျွန်တော့်အနေနဲ့ တိုင်းဒေသကြီးလွှတ်တော် သို့မဟုတ် ပြည်နယ်လွှတ်တော် ရွေးကောက်ပွဲနည်းဥပဒေကို ပဉ္စမအကြိမ်ပြင်ဆင်သည့် နည်းဥပဒေများနှင့်ပတ်သက်ပြီး အပိုဒ် ၁၀ ပါ ပြဋ္ဌာန်းချက်နှင့်ပတ်သက်ပြီး ပြင်ဆင်ချက်တင်သွင်းသွားမှာ ဖြစ်ပါတယ်။ Power Point သုံးစွဲခွင့် ပြုပါခင်ဗျား။ ဒုတိယဥက္ကဋ္ဌခင်ဗျား။ နည်းဥပဒေ ၁၀ ရဲ့ မူလပြဋ္ဌာန်းချက်ကတော့ အနည်းဆုံးရက်ပေါင်း ၁၈၀ ထက်မနည်း မဲဆန္ဒနယ်ပြင်ပရောက် အခြားမဲဆန္ဒရှင်များသည် မိမိတို့အမြဲတမ်းနေရပ်သို့ သွားရောက်ပြီး မဲပေးလိုခြင်းမရှိပါက မိမိတို့ရောက်ရှိနေသော မဲဆန္ဒနယ်တွင် ရွေးကောက်ခံသော လွှတ်တော်ကိုယ်စားလှယ်များကို ဆန္ဒမဲပေးပိုင်ခွင့်ရရှိစေရန်အတွက် မဲစာရင်းထည့်သွင်းခြင်းကို အောက်ပါနည်းလမ်းအတိုင်း ဆောင်ရွက်ရမည်ဆိုတဲ့ပြဋ္ဌာန်းချက်မှာ ပြည်ထောင်စုရွေးကောက်ပွဲ ကော်မရှင်က မဲဆန္ဒနယ်ပြင်ပရောက်တဲ့ကာလကို အနည်းဆုံးရက်ပေါင်း ၁၈၀ ထက်မနည်းဆိုတဲ့ အစား အနည်းဆုံးရက်ပေါင်း ၉၀ ထက်မနည်းဆိုတဲ့စကားရပ်နှင့် ပြင်ဆင်ထားတာပဲ ဖြစ်ပါတယ်။ ဒုတိယဥက္ကဋ္ဌခင်ဗျား။ ယခုနည်းဥပဒေပြင်ဆင်ချက်ကိုတော့ မူလနည်းဥပဒေပြဋ္ဌာန်းချက်အတိုင်း အနည်းဆုံးရက်ပေါင်း ၁၈၀ ထက်မနည်းဆိုတဲ့ကာလအတိုင်း ထားရှိသင့်ပါတယ်။ ကျိုးကြောင်း ဖော်ပြချက်အနေနဲ့ကတော့ ပြည်ထောင်စုရွေးကောက်ပွဲကော်မရှင်ရဲ့ ၂၀၁၅ ခုနှစ် ရွေးကောက်ပွဲကို လေ့လာကြည့်ရာမှာ လွှတ်တော်ကိုယ်စားလှယ်လောင်းများ အမည်စာရင်းတင်သွင်းတဲ့ရက်က ၂၀-၇-၂၀၁၅ ရက်နေ့၊ အမည်စာရင်းတင်သွင်းဖို့ နောက်ဆုံးသတ်မှတ်တဲ့ရက်က ၈-၈-၂၀၁၅ ရက်နေ့၊ ရွေးကောက်ပွဲပြုလုပ်တဲ့ရက်က ၈-၁၁-၂၀၁၅ ရက်နေ့ဖြစ်ပါတယ်။ ၂၀၂၀ ပြည့်နှစ် ရွေးကောက်ပွဲမှာလည်း ၎င်းလများအတိုင်း ဆောင်ရွက်ရမှာဖြစ်ပါတယ်။ လွှတ်တော်ကိုယ်စားလှယ် လောင်းများ အမည်စာရင်းတင်သွင်းတဲ့ ဇူလိုင်လကနေ ရွေးကောက်ပွဲပြုလုပ်တဲ့ နိုဝင်ဘာလအထိ ကွာဟနေတဲ့ကာလဟာ လေးလခန့်ဖြစ်နေတာကို တွေ့ရှိရပါတယ်။ ဒုတိယဥက္ကဋ္ဌခင်ဗျား။ မဲဆန္ဒရှင်တစ်ဦးကို သက်ဆိုင်ရာမဲဆန္ဒနယ်မြေမှ အနည်းဆုံးရက်ပေါင်း ၉၀ (သုံးလ)ထက်မနည်း ပြင်ပရောက်ရှိကာလသတ်မှတ်ပြီး မဲပေးခွင့်ပေးမည်ဆိုပါက မဲဆန္ဒနယ်မြေ အလိုက် ရွေးကောက်ခံမယ့် လွှတ်တော်ကိုယ်စားလှယ်လောင်းများရဲ့ အမည်စာရင်းသိရှိတဲ့ မိမိမဲပေးလိုတဲ့ရွေးကောက်ခံလွှတ်တော်ကိုယ်စားလှယ်လောင်းရဲ့အမည်စာရင်းရှိရာသို့ ရွှေ့ပြောင်း ပြီးတော့ မဲပေးခြင်းများလည်း ဖြစ်ပေါ်လာနိုင်ပါတယ်။ မဲမသမာမှုများလည်း ဖြစ်ပေါ်လာနိုင်ပါ တယ်။ ယခုပြင်ဆင်ချက်နှင့်ပတ်သက်ပြီး တိုင်းရင်းသားနယ်မြေများဟာလည်း ယခင်ပြဋ္ဌာန်းချက် အတိုင်း ရက်ပေါင်း ၁၈၀ ထက်မနည်းဆိုတဲ့ကာလအတိုင်းသာထားရှိဖို့ တင်ပြထားတာကိုလည်း တွေ့ရှိရပြီးတော့မှ တိုင်းရင်းသားအခွင့်အရေးအနေနဲ့လည်း စဉ်းစားပေးရမှာဖြစ်ပါတယ်။ ၁၀-၂-၂၀၂၀ ရက်နေ့နဲ့ ၁၃-၂-၂၀၂၀ ရက်နေ့ ပြည်သူ့လွှတ်တော် ဥပဒေကြမ်းကော်မတီညှိနှိုင်း အစည်းအဝေးမှာလည်း ရက်ပေါင်း ၁၈၀ ကနေ ရက်ပေါင်း ၉၀ ပြောင်းရခြင်းရဲ့ ရည်ရွယ်ချက် အကျိုးအပြစ်ကို သိရှိလိုတဲ့အတွက် လွှတ်တော်ကိုယ်စားလှယ်များက မေးမြန်းရာမှာလည်း ပြည်ထောင်စုရွေးကောက်ပွဲကော်မရှင်က အစည်းအဝေးတက်ရောက်လာသူများက တိကျစွာဖြေရှင်း တင်ပြနိုင်ခြင်းမရှိတာကိုလည်း တွေ့ရှိရပါတယ်။ ဒါ့အပြင် ၂၀၁၅ ခုနှစ် ရွေးကောက်ပွဲမှာလည်း မဲဆန္ဒနယ်ပြင်ပရောက်ရှိ မဲဆန္ဒရှင်များရဲ့ ပြင်ပရောက်တဲ့ကာလကို ရက်ပေါင်း ၁၈၀ ထက်မနည်းလို့ သတ်မှတ်ဆောင်ရွက်ခဲ့မှုဟာလည်း ပြဿနာမရှိခဲ့တာကြောင့် မူလပြဋ္ဌာန်းချက်ဖြစ်တဲ့ ရက်ပေါင်း ၁၈၀ ထက်မနည်းဆိုတဲ့ကာလကိုသာ အတည်ပြုပေးနိုင်ပါရန် တင်သွင်းအပ်ပါတယ်။</speech>
<speech type="speaker">အပိုဒ် ၃ နှင့်စပ်လျဉ်းပြီး ဥပဒေကြမ်းကော်မတီကို ဆွေးနွေးဖို့ ဖိတ်ခေါ်ပါတယ်။</speech>
<speech><mp id="1439">ဦးဇော်ဝင်း(အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော ပြည်သူ့လွှတ်တော် ဒုတိယဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များခင်ဗျား။ ဒုတိယဥက္ကဋ္ဌကြီးခင်ဗျား။ ကျွန်တော်အား Power Point အသုံးပြုခွင့်ပေးပါ။ ဒါက တိုင်းဒေသကြီးလွှတ်တော် သို့မဟုတ် ပြည်နယ်လွှတ်တော်ရဲ့ နည်းဥပဒေပါ ဖြစ်ပါတယ်။ နည်းဥပဒေ ၁၀ မှာ အနည်းဆုံးရက်ပေါင်း ၁၈၀ ထက်မနည်းဆိုတဲ့နေရာကို အခုပြင်ဆင်တာက ၉၀ ထက်မနည်း ဖြစ်ပါတယ်။ ဒီနေရာမှာ အဓိက ဆိုလိုချင်တာက မိမိရဲ့ မဲဆန္ဒနယ်နေရပ်ကို သွားရောက်ပြီးတော့ မဲဘယ်လိုမှမပေးနိုင်တဲ့သူ၊ ကြိုတင် မဲလည်းမပေးနိုင်တဲ့ မဲဆန္ဒရှင်ရဲ့ ပြင်ပကိုရောက်နေတဲ့သူတွေအတွက် အဓိကထားပြီးတော့ ပြဋ္ဌာန်း ရေးဆွဲထားတာ ဖြစ်ပါတယ်။ အဲဒီတော့ ဘယ်သူပဲဖြစ်ဖြစ် အများစုကတော့ ကိုယ့်ရဲ့ မဲဆန္ဒနယ် မှာရှိတဲ့ မိမိနဲ့အကျွမ်းတဝင်လည်းဖြစ်တယ်။ သူတို့အကြောင်းလည်းသိတယ်။ တစ်နယ်တည်းမှာ နေတဲ့ လွှတ်တော်ကိုယ်စားလှယ်ကိုပဲ မဲပေးရွေးချယ်ချင်ကြပါတယ်။ သို့သော်လည်း အကြောင်း အမျိုးမျိုးကြောင့် ကိုယ့်မဲဆန္ဒနယ်ကို ဘယ်လိုမှပြန်လာလို့မရတဲ့အနေအထားမျိုးဖြစ်နေတဲ့လုပ်ငန်းသဘောသဘာဝတစ်ခုအရ ရောက်နေတဲ့းမှာ ရောက်တဲ့နေရာမှာရှိတဲ့ ကိုယ်စားလှယ်ကို မဲပေးနိုင်ဖို့အတွက်ကို ဒီဟာပါတာ ဖြစ်ပါတယ်။ အဲဒီတော့ ဒီမှာကသူကပေးမယ် ဆိုလို့ရှိရင် (က)မှာ ဝန်ထမ်းဖြစ်မယ်ဆိုရင်လည်း သူ့ထောက်ခံချက်၊ နောက် အလုပ်သမားဖြစ်မယ် တ်တော်ကိုယ်စားလတယ်။ သူတို့အများစုကတော့ ကိုယ့်ရဲ့ ဆိုလည်း အလုပ်ရှင်ထောက်ခံချက်၊ ကိုယ်စားလှယ်ထောက်ခံချက်၊ ကိုယ်ဟာကိုယ်ဆိုလည်း ဝန်ခံချက်နဲ့ ရပ်ကွက်/ကျေးရွာအုပ်ချုပ်ရေးမှူးဆီကို ရက်ပေါင်း ၃၀ ထက်မနည်းဘဲနဲ့ ပုံစံ(၃-က)နဲ့ လျှောက်ရမှာ ဖြစ်ပါတယ်။ အဲဒီတော့ ပုံစံ(၃-က)နဲ့လျှောက်တဲ့ဟာကို (ခ)မှာရပ်ကွက်/ကျေးရွာ အုပ်ချုပ်ရေးမှူးက အမည်စာရင်းတင်သွင်းနိုင်ဖို့လုပ်ရပါတယ်။ (ဂ)မှာ ရပ်ကွက်/ကျေးရွာ အုပ်ချုပ်ရေးမှူးက (ခ)အရ မဲစာရင်းမှာ တင်သွင်းခံရတဲ့အမည်၊ အမြဲတမ်းနေရပ်လိပ်စာမှာရှိတဲ့ မူရင်းဒေသကို တကယ်လို့ထည့်ပြီဆိုရင် ပုံစံ(၃-ခ) သုံးစောင်နဲ့ ဆက်ပြီးအကြောင်းကြားရတာ ဖြစ်ပါတယ်။ ဒါဘာဖြစ်လို့လဲဆိုတော့ ဆန္ဒမဲပေးပိုင်ခွင့်ကို သူ့ကို နှစ်နေရာမပေးပါဘူး။ တစ်နေရာတည်း ဖြစ်ဖို့ဖြစ်ပါတယ်။ အဲဒီလိုထည့်ပေးလိုက်လို့ရှိရင် နည်းဥပဒေ ၁၁ မှာ ကျွန်တော်တို့က ဒီဟာထည့်တဲ့ဟာကို အမည်စာရင်းမှာပါလာတဲ့လူကို ထုတ်ပြန်တဲ့ခုနစ်ရက်အတွင်းမှာ ပုံစံ(၄)နဲ့ကန့်ကွက်ခွင့်ရှိပါတယ်။ ဒီမှာ ကန့်ကွက်လို့ရပါတယ်။ ဒါ ဒီအတိုင်းလွယ်လွယ်ကူကူနဲ့ရတဲ့အလုပ်မဟုတ်ပါဘူး။ နည်းဥပဒေ ၁၁ နည်းဥပဒေခွဲ(င)မှာဆိုလို့ရှိရင်တော့ သက်ဆိုင်ရာ ရပ်ကွက်/ကျေးရွာအုပ်ချုပ်ရေးမှူးတွေက ကော်မရှင်အဖွဲ့ခွဲကနေပြီးတော့ မဲစာရင်းမှာ ထည့်သွင်းရေးမှာ ဆောင်ရွက်ရမယ့်လုပ်ငန်းတွေ ပါပါ တယ်။ အပိုဒ်ခွဲငယ်(၁)မှာဆိုလို့ရှိရင် ဥပဒေပုဒ်မ ၆ မဲပေးခွင့်ရှိသူဟုတ်မဟုတ်။ အပိုဒ်ခွဲငယ်(၂)မှာ ဆိုရင်လည်း အခုနက နိုင်ငံသားဟုတ်/မဟုတ် ဖြစ်ပါတယ်။ အဲဒီတော့ တိုင်းဒေသကြီးလွှတ်တော် သို့မဟုတ် ပြည်နယ်လွှတ်တော် ရွေးကောက်ပွဲဥပဒေ ပုဒ်မ ၆ ကို အောက်ပါပြထားတာရှိပါတယ်။ ပုဒ်မ ၆ မှာဆိုလို့ရှိရင် ၁၈ နှစ်ပြည့်ပြီးသူ၊ သက်ဆိုင်ရာမဲဆန္ဒနယ်မှာ မဲစာရင်းမှာ ပါဝင်တဲ့သူ။ ဒါတွေ ကိုစိစစ်ပြီးမှ ကျွန်တော်တို့က ဒီစာရင်းကို ထည့်သွင်းလို့ရတာ ဖြစ်ပါတယ်။ ဒါကအခုနက ကျွန်တော် ပြောတဲ့ နောက်ပိတ်ဆုံးမှာပြင်လိုက်တဲ့ ဥပဒေပါ။ အနည်းဆုံးရက်ပေါင်း ၁၈၀ ထက်မနည်းဆိုတဲ့ ဟာကို အနည်းဆုံးရက်ပေါင်း ၉၀ ထက်မနည်းလို့ ပြင်ဆင်တာ ဖြစ်ပါတယ်။ ဒီလိုပြင်ဆင်ရတဲ့ အဓိကရည်ရွယ်ချက်ကတော့ ဆန္ဒမဲပေးခွင့်ရှိတဲ့သူရဲ့ အခွင့်အရေးကို မဆုံးရှုံးစေချင်တာပါပဲ။ ဘယ်နေရာမှာပဲ ရောက်နေ၊ ရောက်နေ။ သူ့ရဲ့ Right အရ မဲပေးခွင့်ရအောင်လို့ လုပ်ပေးတာ ဖြစ်ပါတယ်။ အဲဒီတော့ အခုနက ဒီဟာနဲ့ပတ်သက်လို့ ရက်ပေါင်း ၁၈၀ ထက်မနည်း ဆိုတဲ့နေရာမှာ ရက်ပေါင်း ၉၀ ထက်မနည်းလို့ ပြောင်းရွှေ့လိုက်ရင် ဒီနေရာမှာလာပြီးတော့ တမင် သက်သက် လာပြီးတော့ မဲပေးနိုင်ဖို့ မသမာမှုတွေဖြစ်အောင်လုပ်လို့ဆိုတော့ ဒါမရှိနိုင်ဘူးလားဆိုရင်ရှိနိုင် ပါတယ်။ ဘယ်လိုရှိနိုင်လဲဆိုတော့ တမင်ရည်ရွယ်ချက်နဲ့ ဒီလိုပုံစံမျိုးနဲ့လုပ်ချင်တဲ့သူဆိုရင်တော့ အနည်းဆုံးရက်ပေါင်း ၁၈၀ ထက်မနည်းထားလည်း လာမှာပဲ။ အနည်းဆုံးရက်ပေါင်း ၉၀ ထက်မနည်းထားလည်း လာမှာပဲ။ ဒါကတော့ သူကဒီလိုတမင်ရည်ရွယ်ချက်နဲ့လုပ်ချင်တာကို။ ဒီလို လူမျိုးမရှိဘူးလို့ ကျွန်တော်တို့မဆိုလိုပါဘူး။ ရှိကောင်းရှိနိုင်ပါတယ်။ သို့သော် ဒီမှာပြင်ဆင်လိုက်ရတဲ့ ရည်ရွယ်ချက်ကတော့ အဓိကကတော့ ဆန္ဒမဲပေးခွင့်ရှိသူတွေရဲ့ အခွင့်အရေးကို ပိုမိုရစေချင်လို့ပဲ ဖြစ်ပါတယ်။ ဒါကြောင့်မို့လို့ ကျွန်တော်တို့အဆိုပြုပြဋ္ဌာန်းချက်အတိုင်းထားရှိမှုအပေါ်မှာ လွှတ်တော် က အတည်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျား။</speech>
<speech type="speaker">ပြည်ထောင်စုရွေးကောက်ပွဲကော်မရှင်ရဲ့ သဘောထားပြောပါ။</speech>
<speech><agency id="7">ဦးမြင့်အောင်(အဖွဲ့ဝင်၊ ပြည်ထောင်စုရွေးကောက်ပွဲကော်မရှင်)</agency>လေးစားအပ်ပါ သော ပြည်သူ့လွှတ်တော်ဒုတိယဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်ကြီးများခင်ဗျား။ ကျွန်တော့်အနေနဲ့ ပြင်ဆင်ချက်နဲ့ပတ်သက်ပြီးတော့ ရက်ပေါင်း ၁၈၀ ထက်မနည်းကနေ ရက်ပေါင်း ၉၀ ထက်မနည်းကို ပြင်ဆင်ရတဲ့ရည်ရွယ်ချက်ကလည်း အခုနတုန်းက ဥပဒေကြမ်းကော်မတီဝင် တင်ပြဆွေးနွေးသွားသလိုပါပဲ။ ကျွန်တော်တို့နိုင်ငံမှာက ရွှေ့ပြောင်းအလုပ်သမားတွေလည်း အများကြီးပါပဲ။ တိုင်းရင်းသားဒေသတွေမှာရှိသလို မြန်မာနိုင်ငံရဲ့ မြို့ကြီးပြကြီးတွေမှာ အလုပ် အကိုင်၊ အခွင့်အလမ်းအရ သွားလာလှုပ်ရှားနေရတဲ့ နိုင်ငံသားများလည်း အများအပြားရှိပါတယ်။ အဲဒီတော့ မြန်မာနိုင်ငံတစ်နိုင်ငံလုံးမှာ ရောက်တဲ့နေရာ၊ ရောက်တဲ့ဒေသမှာ မဲပေးပိုင်ခွင့်မဆုံးရှုံးဖို့ ကျွန်တော်တို့အနေနဲ့ အဓိကရည်ရွယ်ခြင်းဖြစ်ပါတယ်။ အဲဒီတော့ ဒီလိုအခွင့်အရေးပေးတဲ့နေရာမှာ လည်းပဲ အခွင့်အရေးယူချင်တိုင်းလည်း ယူလို့မရပါဘူး။ အဖွဲ့အစည်းအဆင့်ဆင့်၊ အုပ်ချုပ်ရေး အဖွဲ့ အစည်းအဆင့်ဆင့်ရဲ့ အတည်ပြုချက်တွေ၊ ခွင့်ပြုချက်တွေရမှသာ ဒီအခွင့်အရေးကို မဲဆန္ဒရှင် အနေနဲ့ အသုံးပြုခွင့်ရမှာ ဖြစ်ပါတယ်။ ဒါကြောင့်မို့လို့ ကျွန်တော်တို့မူလတင်ပြထားတဲ့နည်းဥပဒေ အတိုင်း အတည်ပြုပြဋ္ဌာန်းပေးဖို့ လေးစားစွာတင်ပြအပ်ပါတယ်ခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ယခုဆွေးနွေးတဲ့အပိုဒ် ၃ နှင့် စပ်လျဉ်းပြီး ဥပဒေကြမ်းကော်မတီက အဆိုပြုပြဋ္ဌာန်းချက်အတိုင်းထားရှိရန် ဆွေးနွေးခဲ့ပြီး လွှတ်တော်ကိုယ်စားလှယ်သုံးဦးတို့က ယခုအဆိုပြု ပြဋ္ဌာန်းချက်အတိုင်းမဟုတ်ဘဲ မူလပြဋ္ဌာန်းချက် အတိုင်းထားရှိရန် အဆိုများ တင်သွင်းထားပါတယ်။ ဒါကြောင့် ဥပဒေကြမ်းကော်မတီရဲ့ တင်ပြချက် ကိုမူတည်၍ မဲခွဲဆုံးဖြတ်ပါမယ်။ ဥပဒေကြမ်းကော်မတီရဲ့ တင်ပြချက်ကို ထောက်ခံမဲများလျှင် ဥပဒေကြမ်းကော်မတီရဲ့ တင်ပြချက်က အတည်ဖြစ်ပါမယ်။ ကန့်ကွက်မဲများလျှင် ကိုယ်စားလှယ် သုံးဦးရဲ့ တင်ပြချက်က အတည်ဖြစ်ပါမယ်။ ယခုဆွေးနွေးတဲ့အချက်နှင့်စပ်လျဉ်းပြီး စက်ခလုတ် အသုံးပြု၍ ဆန္ဒမဲပေးသည့်နည်းလမ်းဖြင့် မဲခွဲဆုံးဖြတ်သွားမှာ ဖြစ်ပါတယ်။ ဆန္ဒမဲပေးဖို့ အသင့် ဖြစ်စေလိုပါတယ်။ ဆန္ဒမဲပေးနိုင်ကြပါပြီ။</speech>
<speech type="speaker">ယခုဆန္ဒမဲပေးလို့ပြီးပါပြီ။ ရရှိတဲ့ဆန္ဒမဲစာရင်းကို ကြေညာပါမယ်။ ထောက်ခံဆန္ဒမဲ ၂၃၅ မဲ၊ ကန့်ကွက်ဆန္ဒမဲ ၁၃၉ မဲ၊ ကြားနေဆန္ဒမဲ ၅ မဲ ဖြစ်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ထောက်ခံဆန္ဒမဲကများတဲ့ အတွက် အပိုဒ် ၃ သည် ဥပဒေကြမ်းကော်မတီ၏တင်ပြချက်အတိုင်း ဤဥပဒေကြမ်း၏အစိတ်အပိုင်း ဖြစ်ကြောင်း အတည်ပြုကြေညာပါတယ်။</speech>
<speech type="speaker">အပိုဒ် ရ နှင့်စပ်လျဉ်းပြီး ပြင်ဆင်ချက်အဆိုတင်သွင်းဖို့ တပ်မတော်သား ပြည်သူ့လွှတ်တော်ကိုယ်စားလှယ် ဗိုလ်မှူးချုပ်တင်စန်းနိုင် ကို ဖိတ်ခေါ်ပါတယ်။</speech>
<speech><mp id="000">ဗိုလ်မှူးချုပ်တင်စန်းနိုင်(တပ်မတော်သားကိုယ်စားလှယ်)</mp>ပြည်သူ့လွှတ်တော် ဒုတိယဥက္ကဋ္ဌခင်ဗျာ။ ကျွန်တော့်အနေနဲ့ နည်းဥပဒေအပိုဒ် ၃၉ အပိုဒ်ခွဲ(က)နှင့်ပတ်သက်ပြီး ပြင်ဆင်ချက် တင်သွင်းသွားမှာ ဖြစ်ပါတယ်။ Power Point သုံးစွဲခွင့်ပြုပါ။ အပိုဒ် ၃၉ အပိုဒ်ခွဲ(က)ရဲ့ မူလနည်းဥပဒေပြဋ္ဌာန်းချက်ကတော့ မြို့နယ်ကော်မရှင်အဖွဲ့ခွဲသည် ရပ်ကွက် သို့မဟုတ် ကျေးရွာ အုပ်စုအတွင်းရှိ ဆန္ဒမဲပေးပိုင်ခွင့်ရှိသူများ၊ မသန်စွမ်းသူများအပါအဝင် လွယ်ကူစွာဆန္ဒမဲပေးနိုင်ရေး သတ်မှတ်ထားသော မဲပေးချိန်အတွင်း မဲဆန္ဒရှင်အားလုံး မဲပေးနိုင်ရေးနှင့် လျှို့ဝှက်ဆန္ဒပြုနိုင်ရေး တို့ကို ရှေးရှု၍ မဲရုံတစ်ရုံစီ၌ ဆန္ဒမဲပေးရမည့်ဦးရေနှင့် မဲရုံအရေအတွက်ကို လိုအပ်သလို သတ်မှတ် ပေးနိုင်သည်။ မဲရုံဆောက်လုပ်ရာတွင် မသန်စွမ်းသူများ အတားအဆီးကင်းမဲ့စွာ ဆန္ဒမဲပေးနိုင်ရေး အတွက် စီမံဆောင်ရွက်ထားရှိရမည်လို့ ပြဋ္ဌာန်းထားရှိပါတယ်။ ပြည်ထောင်စုရွေးကောက်ပွဲ ကော်မရှင်က ပြင်ဆင်ထားကတော့ မူလပြဋ္ဌာန်းချက်ကို အပိုဒ်ခွဲငယ်(၁)အဖြစ်ထားရှိပြီးတော့မှ အပိုဒ်ခွဲငယ်(၂)အနေနဲ့ တပ်အတွက် ဖြည့်စွက်ပြင်ဆင်ပြဋ္ဌာန်းထားရှိတာကို တွေ့ရှိရပါတယ်။ အပိုဒ်ခွဲငယ်(၂)မှာ ကော်မရှင်ကတာဝန်ပေးချက်နှင့်အညီ တပ်မတော်သားများနှင့် ယင်းတို့နှင့်အတူ နေထိုင်ကြသည့် အိမ်ထောင်စုဝင်များနေထိုင်ရာ တပ်ရင်းတပ်ဖွဲ့များအတွက် မဲရုံနေရာသတ်မှတ်ရာ ၌ သက်ဆိုင်ရာရပ်ကွက် သို့မဟုတ် ကျေးရွာအုပ်စုအတွင်းရှိ မဲဆန္ဒရှင်များနှင့်အတူ ဆန္ဒမဲပေးနိုင်ရန် နှင့် ပွင့်လင်းမြင်သာမှုရှိစေရန် သက်ဆိုင်ရာလွှတ်တော်ကိုယ်စားလှယ်လောင်းများ၊ ရွေးကောက်ပွဲ ကိုယ်စားလှယ်များ၊ မဲရုံကိုယ်စားလှယ်များ၊ အကူကိုယ်စားလှယ်များနှင့် ရွေးကောက်ပွဲ စောင့်ကြည့် လေ့လာသူများ လွတ်လပ်စွာဝင်ထွက်သွားလာနိုင်ပြီး ထိုတပ်ရင်းတပ်ဖွဲ့၏ ပြင်ပသင့်လျော်သည့် နေရာတွင် သတ်မှတ်ပေးရမည်လို့ ပြင်ဆင်ထားရှိတာပဲဖြစ်ပါတယ်။ ကျွန်တော့်အနေနဲ့ ဖြည့်စွက်လို တာကတော့ အပိုဒ်ခွဲငယ်(၂)ရဲ့ နောက်ဆုံးအပိုဒ်မှာ ထိုတပ်ရင်းတပ်ဖွဲ့၏ ပြင်ပသင့်လျော်သောနေရာ တွင် သတ်မှတ်ပေးရမည်ဆိုတဲ့အစား လုံခြုံရေးအရ တပ်တွင်း/ တပ်ပြင်သင့်လျော်သောနေရာကို တပ်မှူးနှင့်ညှိနှိုင်းသတ်မှတ်ပေးရမည်ဆိုပြီး ပြင်ဆင်လိုတာပဲ ဖြစ်ပါတယ်။ ပြင်ဆင်ချက်နှင့် ပတ်သက်ပြီး ၁၀-၂-၂၀၂၀ ရက်နေ့နှင့် ၁၃-၂-၂၀၂၀ ရက်နေ့တို့မှာ ပြည်သူ့လွှတ်တော်ဥပဒေကြမ်း ကော်မတီမှ ညှိနှိုင်းအစည်းအဝေးပြုလုပ်ခဲ့ပြီး လုံခြုံရေးအရဆိုတဲ့စကားရပ်နှင့် တပ်မှူးနှင့်ညှိနှိုင်း ဆိုတဲ့စကားရပ်ကိုပယ်ဖျက်ပြီး လုံခြုံရေးသင့်တင့်ကောင်းမွန်တဲ့နေရာတွေမှာ တပ်ပြင်မှာလုပ်ချင် ပြင်ဆင်ထားရှိ ရင်းတပ်ဖွဲ့၏ ပြင်ပကြည့် ကတော့ အပိုဒ်ခွဲငယ် လုပ်၊ လုံခြုံရေးဂရုပြုဆောင်ရွက်ရမယ့်နေရာတွေမှာ၊ တပ်တွင်းမှာ လုပ်နိုင်အောင်ဆိုပြီးတော့ ထိုတပ်ရင်းတပ်ဖွဲ့၏ တပ်တွင်း/တပ်ပြင်သင့်လျော်သောနေရာတွင် သတ်မှတ်ပေးရမည်လို့ သဘော တူညီဆုံးဖြတ်ခဲ့တာပဲ ဖြစ်ပါတယ်။ ဥပဒေကြမ်းကော်မတီအနေနဲ့ ညှိနှိုင်းအစည်းအဝေးမှာ သဘောတူညီပြီးကိစ္စကို အခြားပယောဂကြောင့် ပြန်လည်ပြင်ဆင်ဆောင်ရွက်ခြင်းကလည်း ဥပဒေနှင့်မညီကြောင်း ပြောကြားလိုပါတယ်။ ပြည်ထောင်စုရွေးကောက်ပွဲကော်မရှင်အနေနဲ့လည်း မူလပြဋ္ဌာန်းချက်မှာ တပ်ဘက်နှင့် အရပ်ဘက်မဲဆန္ဒရှင်များ ဆန္ဒမဲပေးရာမှာ တန်းတူဆောင်ရွက်ရန် ပြဋ္ဌာန်းထားရှိမှုကို ပြန်လည် ပြင်ဆင်ပြီး အပိုဒ်ခွဲငယ်(၂)မှာ တပ်နှင့်ပတ်သက်ပြီး ပြဋ္ဌာန်းရာမှာ အရပ်ဘက်မဲဆန္ဒရှင်များနှင့်အတူ မဲပေးဖို့၊ ပွင့်လင်းမြင်သာမှုရှိဖို့၊ တပ်ပြင်မှာ မဲရုံဆောက်ဖို့ဆိုပြီးပြဋ္ဌာန်းချက်ဟာလည်း တစ်ဖက် မဲဆန္ဒရှင်များရဲ့ မဲပေးမှုအား ပွင့်လင်းမြင်သာမှု မရှိသယောင်စွပ်စွဲပြီး တပ်မတော်ပုံရိပ်ကျဆင်းအောင် ပြဋ္ဌာန်းထားရှိသလို ဖြစ်နေတာကိုလည်း တွေ့ရှိရပါတယ်။ ဒုတိယဥက္ကဋ္ဌခင်ဗျား။ တပ်မတော် အနေနဲ့ နိုင်ငံတော်လုံခြုံရေးအတွက် ကာကွယ်ရေးတာဝန်ကိုထမ်းဆောင်ရာမှာ တစ်နိုင်ငံလုံး အတိုင်းအတာအနေနဲ့ တပ်များဖြန့်ခွဲတာဝန်ထမ်းဆောင်နေရတာဖြစ်ပါတယ်။ နိုင်ငံအတွင်း လုံခြုံရေးအသင့်အတင့်ကောင်းမွန်တဲ့နေရာမှာ တပ်များရှိသလို နယ်စပ်ကာကွယ်ရေးအတွက် လုံခြုံရေးဂရုပြု ဆောင်ရွက်ရမယ့် အစွန်အဖျားဒေသမှာ တပ်များဖြန့်ခွဲဆောင်ရွက်မှုများလည်း ရှိပါတယ်။ ဒါ့အပြင် တပ်မတော်အနေနဲ့ ဌာနချုပ်၊ ကျောင်း၊ တပ်ရင်းတပ်ဖွဲ့စသည်ဖြင့် ထမ်းဆောင် ရတဲ့တာဝန်တွေအပေါ်မှာမူတည်ပြီးတော့ တပ်များဖွဲ့စည်းရာမှာ နယ်နိမိတ်သတ်မှတ်ချက်အနေနဲ့ ဧက ၁၅၀၊ ၂၀၀၊ ၃၀၀၊ ၅၀၀ စသည်ဖြင့် ကျယ်ဝန်းတာပဲဖြစ်ပါတယ်။ အဲဒီတပ်နယ်နိမိတ်အတွင်းမှာ အုပ်ချုပ်မှုအဆောက်အဦ၊ လူနေအဆောက်အဦများ ဆောက်လုပ်နေထိုင်တာဝန်ထမ်းဆောင်နေကြ တာပဲဖြစ်ပါတယ်။ မဲရုံများဟာ ယခင်အတိုင်း လူနေအဆောက်အဦများမှာနေထိုင်တဲ့ တပ်မတော် သားများနှင့် အတူနေအိမ်ထောင်စုဝင်များနှင့် နီးတဲ့နေရာမှာရှိမှသာ အဆင်ပြေမှာဖြစ်ပါတယ်။ တပ်ပြင်ပဆိုတဲ့စကားရပ် သတ်မှတ်ဆောင်ရွက်ခြင်းဟာ ကျယ်ပြန့်ပြီး တပ်မတော်သားများ နှင့် အိမ်ထောင်စုဝင်များအတွက် မဲပေးရာမှာ အလှမ်းကွာဝေးစေမှာဖြစ်ပြီး လုံခြုံရေးအတွက် စိုးရိမ်ရခြင်း၊ သွားလာရေးနှင့် သယ်ယူပို့ဆောင်ရေးအတွက် အခက်အခဲရှိခြင်း၊ သတ်မှတ်ချိန်အတွင်း မဲပေးရန်အခက်အခဲရှိခြင်းတို့ ဖြစ်ပေါ်စေမှာဖြစ်ပါတယ်။ ဒုတိယဥက္ကဋ္ဌခင်ဗျား။ လုံခြုံရေး အဖွဲ့အစည်းဖြစ်တဲ့ လုံခြုံရေးအမြင်နှင့်တင်ပြချက်ကို ကျော်လွန်လျစ်လျူရှုပြီးတော့ တပ်ပြင်ပမှာ မဲရုံဆောက်ဖို့ပြဋ္ဌာန်းခဲ့တဲ့ ပြည်ထောင်စုရွေးကောက်ပွဲကော်မရှင်အနေနဲ့ လုံခြုံရေးကိုတာဝန်ယူပေး မှာလား။ သတ်မှတ်မဲပေးချိန်ဖြစ်တဲ့ မနက် ၆ နာရီကနေ ညနေ ၄ နာရီအတွင်း မဲပေးနိုင်ဖို့ သယ်ယူပို့ဆောင်ရေးအတွက် မော်တော်ယာဉ်များစီစဉ်ပေးမှာလားဆိုတာကိုလည်း သိလိုပါတယ်။ ဒုတိယဥက္ကဋ္ဌခင်ဗျာ။ ၂၀၁၅ ခုနှစ်ရွေးကောက်ပွဲမှာ တပ်မတော်သားများနှင့် အတူနေအိမ်ထောင်စုဝင် များရဲ့ မဲပေးတဲ့မဲရုံမှာ တာဝန်ပေးထားတဲ့မဲရုံမှူး၊ ဒုတိယမဲရုံမှူး၊ မဲစာရင်းစစ်ဆေးသူ၊ မဲလက်မှတ် ထုတ်ပေးသူတို့အားလည်း တပ်မတော်မိသားစုဝင်များ မဟုတ်ဘဲ သက်ဆိုင်ရာရွေးကောက်ပွဲ ကော်မရှင်ကခန့်ထားတဲ့ နယ်ဘက်ဝန်ထမ်းများသာဖြစ်ပါတယ်။ ဒါ့အပြင် မဲရုံအတွင်းမှာ ရပ်ကွက် ကျေးရွာကော်မရှင်အဖွဲ့ဝင်များ၊ လွှတ်တော်ကိုယ်စားလှယ်လောင်းများနှင့် ၎င်းတို့ရဲ့ ကိုယ်စားလှယ် များကိုလည်း နေရာသတ်မှတ်ထားရှိပေးတာပဲ ဖြစ်ပါတယ်။ ဒါ့အပြင် သတင်းမီဒီယာများကိုလည်း ဝင်/ထွက်သွားလာသတင်းရယူနိုင်အောင် ဆောင်ရွက်ပေးထားပြီး တပ်မဲရုံများဟာ လွတ်လပ်ပြီး တရားမျှတစွာမဲပေးခြင်းကို ဆောင်ရွက်နေတာပဲ ဖြစ်ပါတယ်။ ဒုတိယဥက္ကဋ္ဌကြီးခင်ဗျား။ တပ်ပိုင်းဆိုင်ရာတာဝန်ရှိသူများအနေနဲ့ တပ်မတော်သားများနှင့် အတူနေအိမ်ထောင်စုသည်များ စနစ်တကျမဲပေးနိုင်ရေးအတွက် မဲစာရင်းစာအုပ်ရှိ အမှတ်စဉ် များကို ပြောပြမှတ်သားစေခြင်း၊ မှတ်ပုံတင်မမေ့မလျော့ယူလာစေဖို့၊ မပျက်မကွက်မဲပေးဖို့၊ သတ်မှတ်ချိန်အမီမဲပေးဖို့ စတာတွေကို မှာကြားပြီး ဖွဲ့စည်းပုံအခြေခံဥပဒေပုဒ်မ ၃၈ ပုဒ်မခွဲ(က)ပါ နိုင်ငံသားအခွင့်အရေးဖြစ်တဲ့ မဲပေးပိုင်ခွင့်ဆုံးရှုံးမှုမရှိရေးကိုသာ ကြပ်မတ်ဆောင်ရွက်တာပဲဖြစ်ပါတယ်။ ဒီလိုဆောင်ရွက်ခြင်းဟာ ပြည်ထောင်စုရွေးကောက်ပွဲကော်မရှင်ကို တစ်ဖက်တစ်လမ်းက ကူညီဆောင်ရွက်ပေးနေတာပဲ ဖြစ်ပါတယ်။ ပြည်ထောင်စုရွေးကောက်ပွဲကော်မရှင်အနေနဲ့ တစ်နိုင်ငံ လုံးအတိုင်းအတာနဲ့ နိုင်ငံသားအခွင့်အရေးဖြစ်တဲ့ မဲပေးခွင့်ရှိသူများအားလုံး မဲပေးနိုင်ရေးအတွက် လုံခြုံရေး၊ သွားလာရေး၊ ဆက်သွယ်ရေးတို့ စဉ်းစားပြီး မဲဆန္ဒရှင်များ လွတ်လပ်လွယ်ကူလျင်မြန်စွာ မဲပေးနိုင်ရေး စဉ်းစားစီစဉ်ဆောင်ရွက်ပေးရမှာ ဖြစ်ပါတယ်။ ဒါတွေကိုမစဉ်းစားပဲ ဝန်ထမ်းအဖွဲ့ လောက အစည်းဖြစ်တဲ့ တပ်မတော်သားများနှင့်အတူနေ အိမ်ထောင်စုဝင်များ မဲပေးရာမှာအခက်တွေ့စေ မယ့်အချက်များကို ပြင်ဆင်ထားရှိပါသဖြင့် ကျွန်တော်၏ပြင်ဆင်ချက်အရ ဥပဒေကြမ်းကော်မတီ ကလည်း သဘောတူပေးခဲ့တဲ့ ထိုတပ်ရင်းတပ်ဖွဲ့၏ တပ်တွင်းတပ်ပြင်သင့်လျော်သောနေရာတွင် သတ်မှတ်ပေးရမည်ဆိုတဲ့ပြင်ဆင်ချက်ကို အတည်ပြုပေးနိုင်ပါရန် တင်သွင်းအပ်ပါတယ်။</speech>
<speech type="speaker">အပိုဒ် ရ နှင့်စပ်လျဉ်းပြီး ဥပဒေကြမ်းကော်မတီကို ဆွေးနွေးဖို့ ဖိတ်ခေါ်ပါတယ်။</speech>
<speech><mp id="1439">ဦးဇော်ဝင်း(အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော ပြည်သူ့ လွှတ်တော် ဒုတိယဥက္ကဋ္ဌကြီးခင်ဗျား။ Power Point အသုံးပြုခွင့်ပြုပါရန် တင်ပြအပ်ပါတယ်။ ကျွန်တော်ဥပဒေကြောင်းအရပဲ ပြောပါ့မယ်။ ဒါတိုင်းဒေသကြီး/ပြည်နယ်လွှတ်တော်ရဲ့ ရွေးကောက်ပွဲ ဥပဒေ ၃၆ မှာပါတဲ့ ကော်မရှင်ရဲ့ တာဝန်လုပ်ပိုင်ခွင့်က (က)နှင့် (ခ)မှာ ပါပါတယ်။ (ခ)မှာ မြို့နယ်ကော်မရှင်အဖွဲ့ခွဲများအား မဲရုံနေရာများသတ်မှတ်ရာမှာ တာဝန်ပေးအပ်နိုင်သည်လို့ ဒီလိုပါရှိ ပါတယ်။ နောက် Slide လေးပြပေးပါ။ ဒါကတော့ တိုင်းဒေသကြီး/ပြည်နယ်လွှတ်တော် ရွေးကောက်ပွဲဥပဒေပုဒ်မ ၉၀ မှာ ကော်မရှင်ဟာ နည်းဥပဒေတွေကို လိုအပ်တဲ့လုပ်ထုံးလုပ်နည်း၊ အမိန့်ကြော်ငြာစာ၊ ညွှန်ကြားချက်တွေကို ထုတ်ပြန်နိုင်တယ်လို့ ဥပဒေအရ ကျွန်တော်တို့လုပ်ပိုင်ခွင့် အပ်နှင်းခဲ့ပါတယ်။ ဒီလုပ်ပိုင်ခွင့်ကို ဘာကြောင့်အပ်နှင်းခဲ့သလဲဆိုတာလည်း ကျွန်တော်နောက်မှ ထပ်ပြီးတင်ပြပါမယ်။ နောက် slide ပြပေးပါ။ ဒါကတော့ ကျွန်တော်တို့ တိုင်းဒေသကြီး/ပြည်နယ် လွှတ်တော်ရွေးကောက်ပွဲဥပဒေ ပဉ္စမအကြိမ်ပြင်ဆင်တဲ့ နည်းဥပဒေဖြစ်ပါတယ်။ အဲဒီတော့ ဒီမှာတော့ ပုဒ်မ ၃၉ ရဲ့ ပုဒ်မခွဲ(က)မှာ မဲရုံတစ်ရုံမှာရှိတဲ့ မဲရုံဦးရေနှင့် မဲရုံအရေအတွက်တွေကို သတ်မှတ်ပေးနိုင်တယ်။ ပုဒ်မခွဲ(ခ)မှာတော့ အကျဉ်းချုပ်ပြောရမယ်ဆိုရင်တော့ တပ်ရင်းတပ်ဖွဲ့ရဲ့ ပြင်ပ သင့်တော်တဲ့နေရာမှာ သတ်မှတ်ပေးရမယ်လို့ ပြင်ဆင်ထားတဲ့ဟာ ဖြစ်ပါတယ်။ အဲဒီတော့ အဓိကကတော့ ဒီနေရာမှာ ဘာကြောင့်ပြင်ဆင်ရသလဲဆိုတဲ့ဟာကတော့ ကျွန်တော်တို့ ရွေးကောက်ပွဲကော်မရှင်နဲ့ အပြင်မှာ သက်ဆိုင်ရာရွေးကောက်ပွဲအဆင့်ဆင့်တွေကိုတွေ့ဆုံတဲ့ တွေ့ဆုံပွဲတွေမှာရယ် နောက်မီဒီယာတွေနဲ့ အင်တာဗျူးတဲ့နေရာမှာ ရွေးကောက်ပွဲကော်မရှင်က နေပြီးတော့ ရှင်းလင်းထားတာရှိပါတယ်။ အဓိကကတော့ လွတ်လပ်ပြီးတော့ တရားမျှတတဲ့ ရွေးကောက်ပွဲဖြစ်ဖို့ ရည်ရွယ်ချက်နဲ့ ပြင်ဆင်ထားခြင်းပဲ ဖြစ်ပါတယ်။ နောက် slide လေးပြပေးပါ။ ခုနတုန်းက ကျွန်တော်ပြောခဲ့ပါတယ်။ ပုဒ်မ ၉၀ မှာ ဘာကြောင့်ပေးခဲ့လဲဆိုတာ ဖွဲ့စည်းပုံအခြေခံ ဥပဒေပုဒ်မ ၉ရ ရဲ့ ပုဒ်မခွဲ(က)မှာ ပြည်ထောင်စုလွှတ်တော်ကနေပြီးတော့မှ ပြည်ထောင်စုအဆင့် အဖွဲ့အစည်းနှင့် သက်ဆိုင်ရာနည်းဥပဒေ၊ စည်းမျဉ်း၊ စည်းကမ်းနဲ့ ထုတ်ပြန်ခွင့်ရှိသည်၊ အပ်နှင်းနိုင် သည်လို့ပေးလို့ ပြည်ထောင်စုလွှတ်တော်ကနေပြီးတော့ ခုနတုန်းက ဥပဒေပုဒ်မ ၉၀ မှာ အခွင့် အာဏာကို အပ်နှင်းပေးခဲ့တာဖြစ်ပါတယ်။ အဲဒီတော့ (ခ)မှာတော့ ဥပဒေ၊ လုပ်ထုံးလုပ်နည်း၊ ညွှန်ကြားချက်များနဲ့ ညီညွတ်မှုရှိရမယ်။ ဥပဒေတစ်ရပ်ကိုအပ်နှင်းတဲ့ လုပ်ပိုင်ခွင့်အရပြုလုပ်တဲ့ နည်းဥပဒေ၊ စည်းမျဉ်း၊ စည်းကမ်း၊ အမိန့်၊ ညွှန်ကြားချက်နဲ့ လုပ်ထုံးလုပ်နည်းများသည် ဖွဲ့စည်းပုံ အခြေခံဥပဒေပါ ပြဋ္ဌာန်းချက်နဲ့ လည်းကောင်း၊ သက်ဆိုင်ရာဥပဒေပါ ပြဋ္ဌာန်းချက်များနှင့် လည်းကောင်း ညီညွတ်မှုရှိစေရမယ်လို့ ပါရှိပါတယ်။ ဖွဲ့စည်းပုံအခြေခံဥပဒေ ပုဒ်မ ၁၃ရ ရဲ့ ပုဒ်မခွဲ(က)အရ ကျွန်တော်တို့ အခုလွှတ်တော်ကိုယ်စားလှယ်များထံကို နည်းဥပဒေတွေ ဖြန့်ဝေထား ပြီးဖြစ်ပါတယ်။ ပုဒ်မခွဲ(ခ)မှာတော့ နည်းဥပဒေ၊ စည်းမျဉ်း၊ စည်းကမ်းတစ်ရပ် သက်ဆိုင်ရာဥပဒေပါ ပြဋ္ဌာန်းချက်နှင့် ညီညွတ်မှုမရှိကြောင်းတွေ့ရှိပါက အဲဒီလိုတွေ့ ရှိမှသာလျှင် ကျွန်တော်တို့က ရက်ပေါင်း ၉၀ အတွင်းမှာ လွှတ်တော်ကိုယ်စားလှယ်က အဆိုတင်သွင်းနိုင်တယ်လို့ ပြောတာပါ။ အခုပြင်ဆင်တဲ့ဥပဒေကိုကြည့်မယ်ဆိုလို့ရှိရင် သူ့မူရင်းဥပဒေကို ကျော်လွန်တာမရှိဘူး။ ချင်တာကတော့ ခုနတယ်။ ကျွန်တော်တို့ပတက်လို့ လူခွဲပြီးတော့ မှာလူခွဲပြီး တာကို ကျွန်တော်တို့ တွေ့ရပါတယ်။ ထိုနည်းလည်းကောင်းပဲ ၂၀၁၃ ခုနှစ်၊ ပြည်သူ့လွှတ်တော် ဆိုင်ရာ နည်းဥပဒေ ၂၀၂ မှာလည်း နည်းဥပဒေ ၂၀၁ အရ ကျွန်တော်တို့အခုဖြန့်ဝေထားတဲ့ နည်းဥပဒေ၊ စည်းမျဉ်းစည်းကမ်းတစ်ရပ်ရပ်ကို သက်ဆိုင်ရာဥပဒေပြဋ္ဌာန်းချက်နဲ့ ညီညွတ်မှုမရှိ ကြောင်းတွေ့ရှိမှသာလျှင် အဆိုတင်သွင်းခွင့်ပေးထားတာဖြစ်ပါတယ်။ ဒီအပေါ်မှာလည်း ကျွန်တော် တို့က အဆိုတင်သွင်းတဲ့ဟာပေါ်မှာမူတည်ပြီးတော့ လွှတ်တော်ကို နည်းဥပဒေ ၁၈၆၊ ၁၉၀ နဲ့အညီ ဆောင်ရွက်ရမယ်ဆိုပြီးတော့ ကျွန်တော်တို့ ဥပဒေကြမ်းကော်မတီနဲ့ နည်းဥပဒေ ၁၉၀ နဲ့ အညီ ကျွန်တော်တို့ ဆောင်ရွက်နေတာဖြစ်ပါတယ်။ အဲဒီတော့ ဒီနေရာမှာ ကျွန်တော်တို့က အဓိက ပြောချင်တာကတော့ ခုနတုန်းက တပ်မတော်သားကိုယ်စားလှယ်ကြီးလည်း ပြောသွားတာ အစည်းအဝေးမှာ သဘောတူခဲ့တယ်။ ကျွန်တော်တို့ဥပဒေကြမ်းကော်မတီမှာ အဖွဲ့ဝင် ၁၅ ဦးရှိပါ တယ်။ ၁၅ ဦးထဲမှာမှ ကျွန်တော်တို့က Workshop တွေကိုတက်လို့ လူခွဲပြီးတော့ လွှတ်ပေးရတာ တွေရှိတယ်။ အခြားကော်မတီတွေမှာ အခြားဥပဒေကြမ်းတွေကို ဆွေးနွေးလို့ အဲဒီမှာလူခွဲပြီး သွားတက်နေရတဲ့လူတွေရှိပါတယ်။ အဲဒီနေ့ကဆွေးနွေးတဲ့ အစည်းအဝေးမှာ ကျွန်တော်တို့ ဥပဒေကြမ်းကော်မတီဝင် ၁၅ ဦးက မစုံပါဘူး။ ဒါကြောင့်မို့လို့ အဲဒီနေ့က ပြင်ဆင်ချက်အကြမ်းဖျင်း ခုနတင်ပြသွားတဲ့ တပ်တွင်းတပ်ပြင် သင့်တော်တဲ့နေရာမှာ ထားရမယ်ဆိုတာကို ကျွန်တော်တို့က သဘောတူခဲ့တာမဟုတ်ပါဘူး။ အကြမ်းဖျင်းအားဖြင့် ဒီလိုတော့ ကျွန်တော်တို့ထားရှိပေးမယ်။ ပြီးမှ ဥပဒေကြမ်းကော်မတီက သီးခြားဆုံးဖြတ်ချက်တစ်ခု ပေးပြီးတဲ့် တပ်မတော်သား ကိုယ်စားလှယ်ပါသလို အခြားပါတီကကိုယ်စားလှယ်တွေလည်းပါပါတယ်။ ဒီမှာပြင်ဆင်တာက အဆိုပြုတိုင်းကိုလည်း ထောက်ခံထားတဲ့ ကိုယ်စားလှယ်တွေလည်းပါပါတယ်။ အဲဒီတော့ ကျွန်တော် တို့ ယာယီတော့ ဒီလိုလေးထားမယ်။ အစည်းအဝေးထိုင်ပြီး ဆုံးဖြတ်ချက်ပြီးတဲ့ တပ်မတော်သားကိုယ်စားလှယ်ပဲဖြစ်ဖြစ်၊ တစ်ဖက်က အဆိုပြုအတိုင်းထားမယ့်ကိုယ်စားလှယ်ပဲ ဖြစ်ဖြစ် အကြောင်းပြန်ကြားပါမယ်လို့ ကျွန်တော်တို့ ဒီလိုပြောကြားခဲ့တာဖြစ်ပါတယ်။ နောက်တစ်နေ့မှာပဲ ကျွန်တော်တို့ အစည်းအဝေး သေချာထိုင်ပါတယ်။ ထိုင်ပြီးတော့ ကော်မတီဝင် တွေအားလုံးရဲ့ ဆန္ဒမဲကိုတောင်းတဲ့အများစုက အဆိုပြုအတိုင်း ထားပါမယ်လို့ ဆုံးဖြတ်တဲ့ အတွက်ကြောင့်မို့လို့ ကျွန်တော်တို့ ဒီနေ့ ဒီအဆိုပြု အတိုင်းထားရှိဖို့ကို တင်သွင်းလာတာဖြစ်ပါတယ်။ နောက် ဆန္ဒမဲပေးတာနဲ့ပတ်သက်လို့ကတော့ တပ်မတော်သားက မဲရုံတွေကို တပ်ပြင်ကိုထုတ်လို့ အခက်အခဲရှိတယ်ဆိုပေမဲ့ ကျွန်တော်တို့ တကယ့်ပြည်သူတွေဟာ ခုနစ်မိုင်၊ ရှစ်မိုင် ဒီလိုဝေးလံတဲ့ နေရာတွေနဲ့သွားနေတာ နှစ်ပေါင်းကြာပါပြီ။ ဒါကတော့ မဲပေးတဲ့နေရာမှာ လူတိုင်းက အခက်အခဲ ရှိမှာပဲဖြစ်ပါတယ်။ အဲဒီတော့ လုံခြုံရေးနဲ့ပတ်သက်လို့ကတော့ ဘယ်သူတာဝန်ယူမလဲဆိုတော့ ကျွန်တော်တို့နားလည်တာကတော့ တပ်မတော်သားမိသားစုအပါအဝင် ကျွန်တော်တို့ နိုင်ငံသူ၊ နိုင်ငံသားတွေရဲ့ လုံခြုံရေးကို တရားဝင်ကိုင်ဆောင်တဲ့ လက်နက်ကိုင်အဖွဲ့ အစည်းတွေမှာ အဓိက တာဝန်ရှိတယ်လို့ပဲ ကျွန်တော်တို့ ဒီလိုမြင်တယ်။ အဲဒီတော့ ဒါကို ဘယ်သူရှိသလဲဆိုရင်တော့ ဖွဲ့စည်းပုံအခြေခံဥပဒေပုဒ်မ ၃၃၈ နဲ့ ၃၃၉ မှာ ပြဋ္ဌာန်းထားတာရှိပါတယ်။ ဒါဆိုရင် သိသာမယ် ထင်ပါတယ်။ ဒါကြောင့်မို့လို့ ကျွန်တော်တို့ကတော့ ဥပဒေနဲ့ အခုပြဋ္ဌာန်းလိုက်တဲ့ အဆိုပြုချက် အတိုင်းထားလိုက်တဲ့ နည်းဥပဒေဟာ မူရင်းဥပဒေကို ကျော်လွန်တယ်လည်းမရှိဘူး။ ညီညွတ်မှု ရှိတဲ့အတွက်ကြောင့် အဆိုပြုချက်အတိုင်း ထားရှိပေးပါရန်၊ အတည်ပြုပေးနိုင်ပါရန် လေးစားစွာ တင်ပြအပ်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျာ။ ကျွန်တော်တို့ အခု လွှတ်တော်ကြီးမှာ ကျွန်တော်တို့က တင်ပြဆွေးနွေးနေတာက နည်းဥပဒေ ၁၈၈ အရ ကျွန်တော်တို့ က တင်ပြဆွေးနွေးနေတာဖြစ်ပါတယ်။ လွှတ်တော်ကိုယ်စားလှယ်များအနေနဲ့ ၃၉(ဌ)အရ ဆိုလို့ရှိရင် ဖြစ်ပြီးခဲ့တဲ့ကိစ္စတွေကို ကျွန်တော်တို့က ပြန်ပြီးတင်ပြဖို့ မရှိပါဘူး။ အခုတင်ပြနေတဲ့ဥစ္စာတွေက နည်းဥပဒေ ၆၃ အရ ဥပဒေကြမ်းကော်မတီမှာ ဆောင်ရွက်တဲ့ကိစ္စတွေကို ပြောနေကြတာပါ။ ဒီကိစ္စတွေက ကျွန်တော်တို့ လွှတ်တော်ကြီးမှာ လာပြီးတော့တင်ပြဖို့မရှိသလို ၆၄ အရဆိုရင်လည်း ဒါတွေက လျှို့ဝှက်ချက်တွေဖြစ်ပါတယ်။ အဲဒါကြောင့် ကျွန်တော်တို့ကပဲတစ်ဆင့် ကိုယ်စားလှယ် တော်ကြီးများကို ပြောချင်တာကတော့ မိမိတို့ရဲ့ သက်ဆိုင်တဲ့ ဥပဒေ၊ နည်းဥပဒေများကို သေသေချာချာ ဂရုတစိုက် လေ့လာထားကြပါလို့ ပြောကြားလိုပါတယ်။ ပြည်ထောင်စုရွေးကောက်ပွဲ ကော်မရှင်ရဲ့ သဘောထားကိုပြောပါ။</speech>
<speech><agency id="7">ဦးမြင့်အောင်(အဖွဲ့ဝင်၊ ပြည်ထောင်စုရွေးကောက်ပွဲကော်မရှင်)</agency>လေးစားအပ်ပါ သော ပြည်သူ့လွှတ်တော် ဒုတိယဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်ကြီးများခင်ဗျာ။ ဒီနည်းဥပဒေနဲ့ပတ်သက်လို့ အခု ကျွန်တော်တို့ ဥပဒေကြမ်းကော်မတီဝင်ကလည်းပဲ အသေးစိတ် ဥပဒေကြောင်းအရ ရှင်းလင်းတင်ပြပြီးဖြစ်တဲ့အတွက် အထူးတင်ပြရန်မရှိပါဘူး။ အခု ကျွန်တော်တို့ အဆိုပြုပြင်ဆင်တဲ့အတိုင်းပဲ အတည်ပြုပြဋ္ဌာန်းပေးနိုင်ပါရန် လေးစားစွာ တင်ပြအပ်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျာ။ ယခုဆွေးနွေးတဲ့ အပိုဒ် ရ နဲ့ စပ်လျဉ်းပြီး ဥပဒေကြမ်းကော်မတီက အဆိုပြုပြဋ္ဌာန်းချက်အတိုင်း ထားရှိရန်တင်ပြထားပြီး ဗိုလ်မှူးချုပ်တင်စန်းနိုင်က ပြင်ဆင်ချက်အဆို တင်သွင်းထားပါတယ်။ ဒါကြောင့် ဥပဒေကြမ်း ဥပဒေကြမ်းကော်မတီရဲ့ တင်ပြချက်ကို ထောက်ခံမဲများလျှင် ဥပဒေကြမ်းကော်မတီရဲ့ တင်ပြချက်က အတည်ဖြစ်ပါမယ်။ ဥပဒေကြမ်းကော်မတီရဲ့ တင်ပြချက်ကို ထောက်ခံမဲများလျှင် ဥပဒေကြမ်းကော်မတီရဲ့ တင်ပြချက်က အတည်ဖြစ်ပါမယ်။ ကန့်ကွက်မဲများ လျှင် ဗိုလ်မှူးချုပ်တင်စန်းနိုင်ရဲ့ ပြင်ဆင်ချက်က အတည်ဖြစ်ပါမယ်။ ယခုဆွေးနွေးတဲ့အချက်နဲ့ ဆန္ဒမဲပေးဖို့ အသင့်ဖြစ်စေလိုပါတယ်။ ဆန္ဒမဲပေးဖို့ အသင့်ဖြစ်စေလိုပါတယ်။ ဆန္ဒမဲပေးနိုင်ကြပါပြီ။</speech>
<speech type="speaker">ယခုဆန္ဒမဲပေးလို့ပြီးပါပြီ။ ရရှိတဲ့ဆန္ဒမဲစာရင်းကို ကြေညာပါ့မယ်။ ထောက်ခံဆန္ဒမဲ ၂၄၄ မဲ၊ ကန့်ကွက်ဆန္ဒမဲ ၁၂၅ မဲ၊ ကြားနေမဲ ၃ မဲဖြစ်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ထောက်ခံဆန္ဒမဲကများတဲ့ အတွက် အပိုဒ် ရ သည် ဥပဒေကြမ်းကော်မတီ၏ တင်ပြချက်အတိုင်း ဤဥပဒေကြမ်း၏ အစိတ်အပိုင်းဖြစ်ကြောင်း အတည်ပြုကြေညာပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အပိုဒ် ၁ရ နှင့်စပ်လျဉ်းပြီး မူဆယ်မဲဆန္ဒနယ်မှ ဦးစိုင်းဖိုးမြတ်ကို ဆွေးနွေးဖို့ ဖိတ်ခေါ်ပါတယ်။</speech>
<speech><mp id="1582">ဦးစိုင်းဖိုးမြတ်(မူဆယ်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဒုတိယဥက္ကဋ္ဌကြီးခင်ဗျား။ တိုင်းဒေသကြီးလွှတ်တော် သို့မဟုတ် ပြည်နယ်လွှတ်တော်ရွေးကောက်ပွဲ နည်းဥပဒေများကို ပဉ္စမအကြိမ်ပြင်ဆင်တဲ့ နည်းဥပဒေများနှင့်စပ်လျဉ်းပြီးတော့ ပြည်သူ့ လွှတ်တော်တွင် ပြင်ဆင်ရန်တင်ပြချက်ဇယား အမှတ်စဉ်(၈) အပိုဒ် ၁ရ ကို သဘောထားပြဋ္ဌာန်းချက် အတိုင်းထားရှိဖို့ ကျွန်တော်တင်ပြထားပါတယ်။ ကျိုးကြောင်းဖော်ပြချက်ကတော့ ဇယားအမှတ်စဉ် (၂) အပိုဒ် ၃ နည်းဥပဒေ ၁၀ ကိုပြင်ဆင်ဖို့ တင်ပြထားချက်အတိုင်းပဲ ဖြစ်ပါတယ်ခင်ဗျား။ ကျေးဇူး တင်ပါတယ်။</speech>
<speech type="speaker">အပိုဒ် ၁ရ နှင့်စပ်လျဉ်းပြီး ဥပဒေကြမ်းကော်မတီကို ဆွေးနွေးဖို့ ဖိတ်ခေါ်ပါတယ်။</speech>
<speech><mp id="1439">ဦးဇော်ဝင်း(အဖွဲ့ဝင်၊ ဥပဒေကြမ်းကော်မတီ)</mp>ဒါကတော့ အပိုဒ် ရ မှာ အဆိုပြုချက် အတိုင်း အတည်ပြုထားရှိပြီးဖြစ်တဲ့အတွက်ကြောင့်မို့လို့ ဒီ အပိုဒ် ရ နဲ့ အပိုဒ် ၁ရ က ချိတ်ဆက် နေတာဖြစ်ပါတယ်။ ဒါကြောင့်မို့လို့ အပိုဒ် ၁ရ ကိုလည်း အဆိုပြုပြဋ္ဌာန်းချက်အတိုင်း ထားရှိပေးပါရန် လေးစားစွာတင်ပြအပ်ပါတယ်။</speech>
<speech type="speaker">ပြည်ထောင်စုရွေးကောက်ပွဲကော်မရှင်ရဲ့ သဘောထားပြောပါ။</speech>
<speech><agency id="7">ဦးမြင့်အောင်(အဖွဲ့ဝင်၊ ပြည်ထောင်စုရွေးကောက်ပွဲကော်မရှင်)</agency>လေးစားအပ် ပါသော ပြည်သူ့လွှတ်တော်ဒုတိယဥက္ကဋ္ဌနှင့် ပြည်သူ့လွှတ်တော်ကိုယ်စားလှယ်ကြီးများခင်ဗျား။ ယခု အပိုဒ် ၁ရ ကိုလည်းပဲ အဆိုပြုပြဋ္ဌာန်းချက်အတိုင်းပဲ အတည်ပြုပေးဖို့ လေးစားစွာ တင်ပြအပ် ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ယခု ဆွေးနွေးတဲ့ အပိုဒ် ၁ရ နှင့်စပ်လျဉ်း၍ ဥပဒေကြမ်းကော်မတီက အဆိုပြုပြဋ္ဌာန်းချက်အတိုင်းထားရှိရန် ဆွေးနွေးခဲ့ပြီး ဦးစိုင်းဖိုးမြတ်က ယခုအဆိုပြုပြဋ္ဌာန်းချက်အတိုင်းမဟုတ်ဘဲ မူလပြဋ္ဌာန်းချက်အတိုင်းထားရှိရန် အဆိုများတင်သွင်းထားပါတယ်။ ဒါ့ကြောင့် ဥပဒေကြမ်းကော်မတီရဲ့ တင်ပြချက်ကိုမူတည်၍ မဲခွဲ ဆုံးဖြတ်ပါမယ်။ ဥပဒေကြမ်းကော်မတီရဲ့ တင်ပြချက်ကို ထောက်ခံမဲများလျှင် ဥပဒေကြမ်းကော်မတီ ရဲ့ တင်ပြချက်က အတည်ဖြစ်ပါမယ်။ ကန့်ကွက်မဲများလျှင် ဦးစိုင်းဖိုးမြတ်ရဲ့ တင်ပြချက်က အတည် ဖြစ်ပါမယ်။ ယခုဆွေးနွေးတဲ့အချက်နှင့်စပ်လျဉ်းပြီး စက်ခလုတ်အသုံးပြု၍ ဆန္ဒမဲပေးသည့် နည်းလမ်းဖြင့် မဲခွဲဆုံးဖြတ်သွားမှာဖြစ်ပါတယ်။ ဆန္ဒမဲပေးဖို့ အသင့်ဖြစ်စေလိုပါတယ်။</speech>
<speech type="speaker">ယခု ဆန္ဒမဲပေးလို့ပြီးပါပြီ။ ရရှိတဲ့ဆန္ဒမဲစာရင်းကို ကြေညာပါ့မယ်။ ထောက်ခံဆန္ဒမဲ ၂၃၁ မဲ၊ ကန့်ကွက်ဆန္ဒမဲ ၁၃၁ မဲ၊ ကြားနေဆန္ဒမဲ ၅ မဲဖြစ်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ထောက်ခံဆန္ဒမဲကများတဲ့ အတွက် အပိုဒ် ၁ရ သည် ဥပဒေကြမ်းကော်မတီ၏ တင်ပြချက်အတိုင်း ဤဥပဒေကြမ်း၏ အစိတ်အပိုင်းဖြစ်ကြောင်း အတည်ပြုကြေညာပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ပြည်ထောင်စုရွေးကောက်ပွဲ ကော်မရှင်က တင်သွင်းသော တိုင်းဒေသကြီးလွှတ်တော် သို့မဟုတ် ပြည်နယ်လွှတ်တော် ရွေးကောက်ပွဲနည်းဥပဒေများကို ပဉ္စမအကြိမ် ပြင်ဆင်သည့်နည်းဥပဒေများ နှင့်စပ်လျဉ်း၍ ပြင်ဆင်ချက်အဆိုတင်သွင်းခြင်း၊ ဆွေးနွေးဆုံးဖြတ်ခြင်းများ ပြုလုပ်ခဲ့ပြီးဖြစ်ပါတယ်။ ဒီလိုဆောင်ရွက်ရာမှာ လွှတ်တော်ရဲ့ ပြင်ဆင်အတည်ပြုချက်များကြောင့် ပြောင်းလဲသွားတဲ့အပိုဒ်၊ အပိုဒ်ခွဲ၊ အမှတ်စဉ်များကိုလည်း တစ်ပါတည်းအတည်ပြုချက် ရယူမှာဖြစ်ပါတယ်။ ဒါ့ကြောင့် တိုင်းဒေသကြီးလွှတ်တော် သို့မဟုတ် ပြည်နယ်လွှတ်တော် ရွေးကောက်ပွဲနည်းဥပဒေများကို ပဉ္စမ အကြိမ်ပြင်ဆင်သည့်နည်းဥပဒေများတစ်ရပ်လုံးကို ပြင်ဆင်ထားသည့်အပိုဒ်၊ အပိုဒ်ခွဲများအတိုင်း အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူတဲ့သူများ ရှိပါသလားခင်ဗျား။ သဘောမတူသူမရှိတဲ့ အတွက် ပြည်ထောင်စုရွေးကောက်ပွဲကော်မရှင်က တင်သွင်းသော တိုင်းဒေသကြီးလွှတ်တော် သို့မဟုတ် ပြည်နယ်လွှတ်တော်ရွေးကောက်ပွဲနည်းဥပဒေများကို ပဉ္စမအကြိမ်ပြင်ဆင်သည့် နည်းဥပဒေများတစ်ရပ်လုံးကို ပြင်ဆင်ထားသည့်အပိုဒ်၊ အပိုဒ်ခွဲများအတိုင်း အတည်ပြုကြောင်းနှင့် ပြင်ဆင်ချက် အမ်းဥပဒေများကို တိုင်းဒေသကြီးလွတ်များခင်ဗျား၊ ပြည် ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၉၁ အရ ဆက်လက်ဆောင်ရွက်သွားမည် ဖြစ်ကြောင်း ကြေညာပါတယ်။</speech>
</bill>
</section>
</discussion>
<postface>
<title>ဒုတိယအကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး နဝမနေ့ ရပ်နားကြောင်းနှင့် အစည်းအဝေး ဒသမနေ့ ဆက်လက်ကျင်းပမည့် နေ့ရက်နှင့်ြေညာခြင်း</title>
<speech type="speaker">အစီအစဉ်(၁၂) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး နဝမနေ့ကိုရပ်နားပါမယ်။ ဒုတိယအကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး ဒသမနေ့ကို ၂၀၂၀ ပြည့်နှစ်၊ ဖေဖော်ဝါရီလ ၂၄ ရက် (တနင်္လာနေ့)နံနက် ၁၀ နာရီဆက်လက်ကျင်းပမှာ ဖြစ်ကြောင်းနဲ့ ယနေ့အစည်းအဝေးပြီးဆုံးကြောင်း ကြေညာပါတယ်။ (ဩဘာသံများ)</speech>
<speech type="mc">ပြည်သူ့လွှတ်တော်ဒုတိယဥက္ကဋ္ဌ ပြန်လည်ထွက်ခွာပါပြီခင်ဗျား။</speech>
<speech type="mc">အားလုံးထွက်ခွာနိုင်ပါပြီခင်ဗျား။ ဒုတိယအကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး နဝမနေ့ကို ၁၃၅၀ နာရီ ရပ်နားပါသည်။</speech></postface>
</transcript>
</doc>
