<doc>
<docinfo>
<docno>02-15-11.xml</docno>
<pdf>02-15-11.pdf</pdf>
<term value="02">ဒုတိယအကြိမ်</term>
<session value="15" />
<sittingday value="11" />
<legislature value="lower">ပြည်သူ့လွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် သည် ဒုတိယအကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး (၁၁)ရက်မြောက်နေ့မှတ်တမ်း</title>
<date value='06-03-2020'>၁၃၈၁ ခုနှစ်၊ တပေါင်းလဆန်း ၁၃ ရက် (၂၀၂၀ ပြည့်နှစ်၊ မတ်လ ၆ ရက်)(သောကြာနေ့)</date>
</docinfo>
<transcript>
<preface>
<p>နေပြည်တော်ရှိ ပြည်သူ့လွှတ်တော်အစည်းအဝေးခန်းမတွင် ဒုတိယအကြိမ် ပြည်သူ့ လွှတ်တော် (၁၅)ကြိမ်မြောက်ပုံမှန်အစည်းအဝေး (၁၁)ရက်မြောက်နေ့ကို နံနက် ၁၀ နာရီင် ကျင်းပပါသည်။ ပြည်သူ့လွှတ်တော်အစည်းအဝေးကို ကြီးကြပ်ကွပ်ကဲသူအဖြစ် ပြည်သူ့လွှတ်တော်ဥက္ကဋ္ဌ ဦးတီခွန်မြတ်က ဆောင်ရွက်ပြီး၊ အခမ်းအနားမှူးအဖြစ် ဦးတင်ဝင်းအောင်၊ ညွှန်ကြားရေးမှူးချုပ်၊ ပြည်သူ့လွှတ်တော်ရုံးက ဆောင်ရွက်ပါသည်။</p>
<speech type="mc">လေးစားအပ်ပါသော ပြည်သူ့လွှတ်တော်ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယ အကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး (၁၁)ရက်မြောက်နေ့ အစီအစဉ် စတင်ပါတော့မယ်။</speech>
<title>ပြည်သူ့လွှတ်တော်ဥက္ကဋ္ဌ နေရာယူခြင်း</title>
<speech type="mc">ပြည်သူ့လွှတ်တော်ဥက္ကဋ္ဌ ကြွရောက်လာပါပြီခင်ဗျား။ ပြည်သူ့လွှတ်တော်ဥက္ကဋ္ဌသည် ဥက္ကဋ္ဌအတွက်သတ်မှတ်ထားသည့် စင်မြင့်ပေါ်သို့ ကြွရောက် နေရာယူပါသည်။</speech>
<speech type="speaker">အားလုံးမင်္ဂလာပါခင်ဗျာ။</speech>
<speech type="mc">အားလုံးထိုင်နိုင်ပါပြီခင်ဗျား။</speech>
<title>ပြည်သူ့လွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း</title>
<speech type="speaker">ပြည်သူ့လွှတ်တော်ကိုယ်စားလှယ်များခင်ဗျား။ ဒီကနေ့ကျင်းပတဲ့ ဒုတိယ အကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး (၁၁)ရက်မြောက်နေ့မှာ ပြည်သူ့ လွှတ်တော် လွှတ်တော်အခွင့်အရေးကော်မတီရဲ့ တင်ပြချက်အရ အစည်းအဝေးသို့တက်ရောက်ခွင့် ရှိတဲ့ ပြည်သူ့လွှတ်တော်ကိုယ်စားလှယ် ၄၃၁ ဦးရှိသည့်အနက် ၄၀၀ ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိသူဦးရေ စုစုပေါင်းရဲ့ ၉၂.၈၁ ရာခိုင်နှုန်းရှိတဲ့အတွက် အစည်းအဝေး အထမြောက်ကြောင်းနှင့် စတင်ကျင်းပကြောင်း ကြေညာပါတယ်။ (ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အစီအစဉ် (၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အစီအစဉ် များကို ကြိုတင်ဖြန့်ဝေထားတဲ့အတိုင်း ဆက်လက်ဆောင်ရွက်သွားပါမယ်။</speech>
<speech type="speaker">ပြည်သူ့လွှတ်တော်ကိုယ်စားလှယ်များ ခွင့်ပန်ကြားခြင်း ၊ အစီအစဉ် (၄) ဖြစ်ပါတယ်။ ယခုအစည်းအဝေး မတက်ရောက်နိုင်တဲ့ လွှတ်တော်ကိုယ်စားလှယ်များအတွက် ခွင့်ပန်ကြားရန်ဖြစ်ပါတယ်။</speech>
<speech><mp id="1476">ဒေါက်တာလှမိုး(အတွင်းရေးမှူး၊ လွှတ်တော်အခွင့်အရေးကော်မတီ)</mp>လေးစားအပ် ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ယနေ့ ၂၀၂၀ ပြည့်နှစ်၊ မတ်လ ၆ ရက်နေ့ ဒုတိယအကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး (၁၁)ရက်မြောက်နေ့သို့ မတက်ရောက်နိုင်ပါသဖြင့် ခွင့်ပန်ကြားသူ လွှတ်တော်ကိုယ်စားလှယ်များ၏ကိုယ်စား ပြည်သူ့ လွှတ်တော် လွှတ်တော်အခွင့်အရေးကော်မတီအတွင်းရေးမှူး ကျွန်တော် ဒေါက်တာလှမိုး၊ အောင်မြေသာစံမဲဆန္ဒနယ်က ကိုယ်စားခွင့်ပန်ကြားသွားမှာ ဖြစ်ပါတယ်။ ပြည်သူ့လွှတ်တော်မှာ ယနေ့တက်ရောက်ခွင့်ရှိသော ကိုယ်စားလှယ် ၄၃၁ ဦးရှိပြီး တက်ရောက်သူကိုယ်စားလှယ် ၄၀၀ဦး ရှိကာ ယနေ့ခွင့်ပန်ကြားသူ ၂၈ ဦးရှိပါတယ်။ ခွင့်ပန်ကြားသူကိုယ်စားလှယ်များကတော့ (၁) ဒေါပုံမဲဆန္ဒနယ်မှ ဦးဌေးဝင်းအောင်(ခ)ဦးပြုံးချို ခွင့် ၁ ရက်၊ (၂) ကမာရွတ်မဲဆန္ဒနယ်မှ ဦးကျော်မင်း ခွင့် ၁ ရက်၊ (၃) သာစည်မဲဆန္ဒနယ်မှ ဦးသန်းစိုး ခွင့် ၁ ရက်၊ (၄) သရက်မဲဆန္ဒနယ်မှ ဦးကံမြင့် ခွင့် ၁ ရက်၊ (၅) ဖလမ်းမဲဆန္ဒနယ်မှ ဒေါက်တာဆလိုင်းရီယန်းဗဲလ်(ခ)ဆလိုင်းရန်းဗယ် ခွင့် ၁ ရက်၊ (၆) သာပေါင်းမဲဆန္ဒနယ်မှ ဦးသိန်းထွန်း ခွင့် ၁ ရက်၊ (၇) တနိုင်းမဲဆန္ဒနယ်မှ ဦးလင်းလင်းဦး ခွင့် ၁ ရက်၊ (၈) ဇီးကုန်းမဲဆန္ဒနယ်မှ ဦးဉာဏ်ထွန်း ခွင့် ၁ ရက်၊ (၉) ကွမ်းခြံကုန်းမဲဆန္ဒနယ်မှ ဦးစိုးသူရထွန်း ခွင့် ၁ ရက်၊ (၁၀) စမ်းချောင်းမဲဆန္ဒနယ်မှ ဦးဘိုဘိုဦး ခွင့် ၁ ရက်၊ (၁၁) ဒဂုံမဲဆန္ဒနယ်မှ ဒေါက်တာဒေါ်သက်သက်ခိုင် ခွင့် ၁ ရက်၊ (၁၂) ကိုကိုးကျွန်းမဲဆန္ဒနယ်မှ သူရဦးသက်ဆွေ ခွင့် ၁ ရက်၊ (၁၃) မင်းပြားမဲဆန္ဒနယ်မှ ဦးစစ်နိုင် ခွင့် ၁ ရက်၊ (၁၄) မြောက်ဦးမဲဆန္ဒနယ်မှ ဦးဦးလှစော ခွင့် ၁ ရက်၊ (၁၅) ဆိပ်ကြီးခနောင်တိုမဲဆန္ဒနယ်မှ ဦးတင်ထွန်းနိုင် ခွင့် ၁ ရက်၊ (၁၆) ကျောက်တော်မဲဆန္ဒနယ်မှ ဦးဦးထွန်းဝင်း ခွင့် ၁ ရက်၊ (၁၇) လားရှိုးမဲဆန္ဒနယ်မှ ဒေါက်တာစိုင်းမောက်ခမ်း ခွင့် ၁ ရက်၊ (၁၈) နမ့်ခမ်းမဲဆန္ဒနယ်မှ ဦးထွန်းကျော် ခွင့် ၁ ရက်၊ (၁၉) ပင်လောင်းမဲဆန္ဒနယ်မှ ဦးခွန်မောင်သောင်း ခွင့် ၁ ရက်၊ (၂၀) မင်္ဂလာဒုံမဲဆန္ဒနယ်မှ ဦးအောင်လှိုင်ဝင်း ခွင့် ၁ ရက်၊ (၂၁) ဟိုပန်မဲဆန္ဒနယ်မှ ဦးကျင်ဝမ်း ခွင့် ၁ ရက်၊ (၂၂) ကွန်ဟိန်းမဲဆန္ဒနယ်မှ ဒေါ်နန်းခင်စော ခွင့် ၁ ရက်၊ (၂၃) မိုင်းပျဉ်းမဲဆန္ဒနယ်မှ ဦးစိုင်းထွန်းစိန် ခွင့် ၁ ရက်၊ (၂၄) မိုင်းတုံမဲဆန္ဒနယ်မှ ဦးအောင်ကျော်ဦး(ခ) ဦးကျော်ဦး ခွင့် ၁ ရက်၊ (၂၅) စဉ်ကူးမဲဆန္ဒနယ်မှ ဒေါက်တာဇော်ဝင်းမြင့် ခွင့် ၁ ရက်၊ (၂၆) တံတားဦးမဲဆန္ဒနယ်မှ ဒေါ်စိုးနွယ်အေး ခွင့် ၁ ရက်၊ (၂၇) ဥတ္တရသီရိမဲဆန္ဒနယ်မှ ဦးကျော်မင်းလှိုင် ခွင့် ၁ ရက်နှင့် (၂၈) မင်းကင်းမဲဆန္ဒနယ်မှ ဦးမောင်မြင့် ခွင့် ၁ ရက်တို့ဖြစ်ကြပါတယ်။ ယခင် ခွင့်ပန်ကြားသူ (၃ ဦး၊ ယနေ့ခွင့်ပန်ကြားသူ ၂၈ ဦး စုစုပေါင်းခွင့်ပန်သူ ၃၁ ဦး ဖြစ်ပါတယ်။ ခွင့်မဲ့ | ပျက်ကွက်သူမရှိပါကြောင်းနှင့် အထက်ပါကိုယ်စားလှယ်များ၏ ခွင့်ပန်ကြားမှုအား ခွင့်အဖြစ် ခွင့်ပြုပေးပါရန် လေးစားစွာဖြင့် ပန်ကြားအပ်ပါတယ်ခင်ဗျား။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<title>ပြည်သူ့လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ဒီကနေ့ အစည်းအဝေးမှာ တက်ရောက်ခွင့်ရှိတဲ့ လွှတ်တော်ကိုယ်စားလှယ် ၄၃၁ ဦး၊ ယခင်ကခွင့်ပန်ကြား၍ ခွင့်ပြုထားသူ ၃ ဦး၊ ယနေ့ခွင့်ပြုထားသူ ၂၈ ဦးဖြစ်၍ လွှတ်တော်ကခွင့်ပြုထားသူ စုစုပေါင်း ၃၁ဦး ဖြစ်ပါတယ်။ ခွင့်မဲ့ ပျက်ကွက်သူမရှိပါ။ ယခုလွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို လွှတ်တော်ရဲ့ အတည်ပြုချက်ရယူပါမယ်။ ပြည်သူ့လွှတ်တော်ကိုယ်စားလှယ်များ အစည်းအဝေး တက်ရောက်မှုအခြေအနေတင်ပြချက်ကို အတည်ပြုမှတ်တမ်းတင်ရန် လွှတ်တော်ကသဘောတူ ပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">လွှတ်တော်က သဘောတူတဲ့အတွက် ကိုယ်စားလှယ်များအစည်းအဝေး တက်ရောက်မှုအခြေအနေကို အတည်ပြုမှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို လွှတ်တော်ကိုယ်စားလှယ်များကမေးမြန်းခြင်းနှင့် သက်ဆိုင်ရာပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type="speaker">အစီအစဉ်(၅)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မေးခွန်း များမေးမြန်း၊ ဖြေကြားခြင်းအစီအစဉ်စတင်ဆောင်ရွက်ပါမယ်။</speech>
<Q-A>
<title>မြန်မာနိုင်ငံ၌ အဓမ္မလုပ်အားခိုင်းစေခြင်း လုံးဝပပျောက်စေရန် အဓမ္မလုပ်အားခိုင်းစေမှုပပျောက်ရေး အမျိုးသားအဆင့် တိုင်ကြားရေးယန္တရားနှင့်ပတ်သက်၍ ဆောင်ရွက်ထားရှိမှုအခြေအနေကို သိလိုခြင်း နှင့်စပ်လျဉ်းသည့်မေးခွန်း</title>
<speech type="speaker">ပထမဦးစွာ ကြာအင်းဆိပ်ကြီးမဲဆန္ဒနယ်မှ ဦးစောတင်ဝင်း မေးမြန်းဖို့ဖြစ်ပါတယ်။</speech>
<speech><mp id="1375">ဦးစောတင်ဝင်း(ကြာအင်းဆိပ်ကြီးမဲဆန္ဒနယ်)</mp>လေးစားရပါသော ပြည်သူ့လွှတ်တော် ဥက္ကဋ္ဌကြီးနှင့် ယနေ့ လွှတ်တော်သို့ တက်ရောက်လာသူအားလုံးကို မင်္ဂလာအပေါင်းနှင့် ပြည့်စုံပါစေ လို့ ဦးစွာဂါရဝပြုနှုတ်ခွန်းဆက်သပါတယ်။ ကျွန်တော်ကတော့ ကရင်ပြည်နယ်၊ ကြာအင်းဆိပ်ကြီး မဲဆန္ဒနယ်မှ ဦးစောတင်ဝင်း ဖြစ်ပါတယ်။ ဥက္ကဋ္ဌကြီးခင်ဗျား။ Power Point အသုံးပြုခွင့်ပေးဖို့ တောင်းဆိုပါတယ်။ ကျွန်တော် ဒီနေ့မေးမြန်းမယ့်မေးခွန်းကတော့ မြန်မာနိုင်ငံ၌ အဓမ္မလုပ်အားပေး ခိုင်းစေခြင်းလုံးဝပပျောက်စေရန် ရည်ရွယ်လုပ်ဆောင်လျက်ရှိသော အမျိုးသားအဆင့် တိုင်ကြားရေး ယန္တရားနှင့်ပတ်သက်၍ ဆောင်ရွက်ထားရှိမှုအခြေအနေကို မေးမြန်းသွားမှာဖြစ်ပါတယ်။ လေးစား ရပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ မေးခွန်းမေးမြန်းရတဲ့ အကြောင်းအရင်းကတော့ မြန်မာနိုင်ငံမှ အတည်ပြုလက်မှတ်ရေးထိုးထားတဲ့ အဓမ္မလုပ်အားခိုင်းစေမှုပပျောက်ရေး ILO ပြဋ္ဌာန်းခြင်းအမှတ်(၂၉)ကို အကောင်အထည်ဖော်ဆောင်ရွက်မှုနှင့်ပတ်သက်၍ ဝန်ကြီးဌာနမှ ဆောင်ရွက်နေသောလုပ်ငန်းများအစီရင်ခံစာကို ၂၀၁၉ ခုနှစ်၊ စက်တင်ဘာလ ၆ ရက်နေ့တွင် အလုပ်သမားညွှန်ကြားရေးဦးစီးဌာနမှ အလုပ်သမားအဖွဲ့ချုပ်များ၊ အလုပ်ရှင်အဖွဲ့ချုပ်နှင့် ILO သို့ သိရှိနိုင်ရန် ပေးပို့ခဲ့ပါတယ်။ အမျိုးသားအဆင့်တိုင်ကြားရေးယန္တရား(National Complaints Mechanism)ကိုတည်ထောင်ရန် ပညာပေးလုပ်ငန်းများ ဆောင်ရွက်နေကြောင်းသာပါရှိပါတယ်။ မည်သည့် NCM ကိုတည်ထောင်ပြီး အဓမ္မခိုင်းစေမှုကို ထိရောက်စွာ ဖြေရှင်းသွားမယ်လို့ ဖော်ပြခြင်းမရှိပါ။ ထို့အပြင် NCM တည်ထောင်ခြင်းမပြုမီ ကြားကာလအတွင်း အဓမ္မခိုင်းစေမှုကို မည်သို့ဖြေရှင်းမည်ဆိုသည့်လုပ်ငန်းစီမံချက်များကိုလည်း မတွေ့ရပါ။ NCA နှင့်ပတ်သက်တဲ့ လုပ်ငန်းစီမံချက်ပြည့်ပြည့်စုံစုံကို မတ်လ ၁၂ ရက်နေ့မှ မတ်လ ၂၆ ရက်နေ့ အထိ Geneva တွင် ကျင်းပမယ့် ILO ရဲ့ (၃၃၈)ကြိမ်မြောက် Governing Body အစည်းအဝေးသို့တင်ပြနိုင်ရန် အရေးကြီး ပါတယ်။ ဒီ Governing Body အစည်းအဝေးက မြန်မာနိုင်ငံရဲ့ အဓမ္မခိုင်းစေမှုပပျောက်ရေး တင်ပြချက်ကိုလေ့လာပြီး အဓိကဆုံးဖြတ်ချက်ချသွားမှာ ဖြစ်ပါတယ်။ ဒီဆုံးဖြတ်ချက်ကို မေလ ၂၅ ရက်နေ့မှ ဇွန်လ ၅ ရက်နေ့အထိကျင်းပမယ့် (၁၀၉)ကြိမ်မြောက် အပြည်ပြည်ဆိုင်ရာ အလုပ်သမား ညီလာခံ(International Labour Organization)သို့ အဆိုပြုတင်ပြမှာဖြစ်ပါတယ်။ ဥက္ကဋ္ဌကြီး ခင်ဗျား။ ဒီနေ့မြန်မာနိုင်ငံဟာ တစ်ပူပေါ်နောက်ထပ်တစ်ပူဆင့်မဖြစ်ရလေအောင် လူ့အခွင့်အရေး ကဏ္ဍတိုင်းကို အလေးထားဆောင်ရွက်နေကြောင်း ကမ္ဘာကိုထင်ထင်ရှားရှား ခိုင်ခိုင်မာမာပြသ ရမယ့်ဖြစ်ပါတယ်။ သို့ဖြစ်ပါ၍ အမျိုးသားအဆင့်တိုင်ကြားမှုယန္တရား (National Complaints Mechanism)နှင့်ပတ်သက်၍ ဆောင်ရွက်ပြီးစီးမှုအခြေအနေအား သိရှိလိုပါသဖြင့် ဥက္ကဋ္ဌကြီးမှတစ်ဆင့် မေးမြန်းရခြင်းဖြစ်ပါတယ်။ ကျေးဇူးတင်ပါတယ်ခင်ဗျား။</speech>
<speech type="speaker">အလုပ်သမား၊ လူဝင်မှုကြီးကြပ်ရေးနှင့် ပြည်သူ့အင်အားဝန်ကြီးဌာနက ဖြေကြားရန် ဖြစ်ပါတယ်</speech>
<speech><agency id="25">ဦးမြင့်ကြိုင်(ဒုတိယဝန်ကြီး၊ အလုပ်သမား၊ လူဝင်မှုကြီးကြပ်ရေးနှင့် ပြည်သူ့အင်အားဝန်ကြီး ဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော် ကိုယ်စားလှယ်တော်ကြီးများအားလုံး မင်္ဂလာအပေါင်းနှင့်ပြည့်စုံပါစေလို့ ဦးစွာနှုတ်ခွန်းဆက်သအပ် ပါတယ်။ ကရင်ပြည်နယ်၊ ကြာအင်းဆိပ်ကြီးမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးစောတင်ဝင်းရဲ့ ကြယ်ပွင့်ပြမေးခွန်းဖြစ်တဲ့ မြန်မာနိုင်ငံ၌ အဓမ္မလုပ်အား ခိုင်းစေခြင်းလုံးဝပပျောက် စေရန် အဓမ္မလုပ်အားခိုင်းစေမှုပပျောက်ရေး အမျိုးသားအဆင့်တိုင်ကြားမှုယန္တရားနှင့်ပတ်သက်၍ ဆောင်ရွက်ထားရှိမှုအခြေအနေကို သိရှိလိုခြင်းနှင့်ပတ်သက်ပြီးတော့ ကျွန်တော် အလုပ်သမား၊ လူဝင်မှုကြီးကြပ်ရေးနှင့် ပြည်သူ့အင်အားဝန်ကြီးဌာနမှ ဒုတိယဝန်ကြီး ဦးမြင့်ကြိုင်ကနေပြီး ရှင်းလင်းဖြေကြားသွားမှာဖြစ်ပါတယ်။ ကျွန်တော်တို့ဝန်ကြီးဌာနဟာ အဓမ္မခိုင်းစေမှုပပျောက်ရေးအတွက် International Labour Organization(ILO)နှင့်ပူးပေါင်းပြီးတော့ ၂၀၀၂ ခုနှစ်ကနေပြီးတော့ ၂၀၁၈ ခုနှစ်အထိ အကောင်အထည်ဖော်ဆောင်ရွက်ခဲ့ပါတယ်။ ၂၀၁၈ ခုနှစ်၊ စက်တင်ဘာလ ၂၁ ရက်နေ့မှာ MOU လက်မှတ်ရေးထိုးခဲ့ပြီးတော့ မြန်မာနိုင်ငံဆိုင်ရာသင့်လျော်ကောင်းမွန်သော အလုပ်အကိုင်ဌာန အစီအစဉ်(Decent Work Country Programme 2018-2021)အရ ဦးစားပေးလုပ်ငန်းစဉ်လေးခု ပါဝင်တဲ့ အဓမ္မခိုင်းစေမှုပပျောက်ရေးလုပ်ငန်းစီမံချက်ကို ၂၀၁၉-၂၀၂၁ ခုနှစ်ဖြင့် အကောင်အထည် ဖော်ဆောင်ရွက်လျက်ရှိပါတယ်။ ဦးစားပေးလုပ်ငန်းစဉ်လေးရပ်မှာတော့ (၁) အမျိုးသားအဆင့် အဓမ္မခိုင်းစေမှုပပျောက်ရေးယန္တရားပေါ်ပေါက်လာစေရန်ဆောင်ရွက်ခြင်း၊ (၂) အဓမ္မခိုင်းစေမှုနှင့် ပတ်သက်၍ အသိပညာမြှင့်တင်ရေးနှင့် သင်တန်းများပေးခြင်း၊ (၃) အဓမ္မခိုင်းစေမှုအဆုံးသတ်ရေး အတွက် စွမ်းဆောင်ရည်တည်ဆောက်ခြင်း၊ (၄) ပုဂ္ဂလိကကဏ္ဍများမှာ အဓမ္မခိုင်းစေမှုတားဆီးရေး အတွက် သုံးပွင့်ဆိုင်မိတ်ဖက်များနှင့် ပူးပေါင်းဆောင်ရွက်ခြင်းတို့ကို ဆောင်ရွက်လျက်ရှိပါတယ်။ အဓမ္မခိုင်းစေမှုပပျောက်ရေးလုပ်ငန်းစီမံချက်အရ ၂၀၁၉ ခုနှစ်ကစပြီးတော့ အမျိုးသားအဆင့် တိုင်ကြားမှုယန္တရား(National Complaints Mechanism)ကို ထူထောင်ပြီးတော့ အဓမ္မခိုင်းစေမှု ပပျောက်ရေးကို မိမိနိုင်ငံအစီအစဉ်ဖြင့် အကောင်အထည်ဖော်ဆောင်ရွက်နိုင်ရန် ပြည်ထောင်စု အစိုးရအဖွဲ့ သို့တင်ပြခဲ့ပြီး ပြည်ထောင်စုအစိုးရအဖွဲ့ အစည်းအဝေးအမှတ်စဉ်(၂၀/၂၀၁၉)ဖြင့် သဘောတူခွင့်ပြုခဲ့ပြီးဖြစ်ပါတယ်။ ပြည်သူ့လွှတ်တော်ဥက္ကဋ္ဌကြီးခင်ဗျား။ Power Point ဖြင့် ဆက်လက်တင်ပြခွင့်ပြုပါရန် ပန်ကြားအပ်ပါတယ်ခင်ဗျား။ အမျိုးသားအဆင့်တိုင်ကြားမှုယန္တရား(National Complaints Mechanism)ကို အကောင်အထည်ဖော်ဖို့အတွက် ၂၀၁၉ ခုနှစ်၊ ဒီဇင်ဘာလ ၂ ရက်နေ့မှာ ပြည်ထောင်စုအစိုးရအဖွဲ့က အမိန့်ကြော်ငြာစာအမှတ်(၂၂/၂၀၁၉)ဖြင့် အမျိုးသားအဆင့် အဓမ္မ ခိုင်းစေမှုဆိုင်ရာတိုင်ကြားမှုယန္တရားအကောင်အထည်ဖော်ရေးအမျိုးသားကော်မတီကို ဝန်ကြီးဌာန ၁၆ ခုနဲ့ မြန်မာနိုင်ငံအမျိုးသားလူ့အခွင့်အရေးကော်မရှင်တို့မှ စုစုပေါင်းကိုယ်စားလှယ် ၂၆ ဦးတို့ဖြင့် တင်ပြပါအတိုင်း ဖွဲ့စည်းခဲ့ပြီးဖြစ်ပါတယ်။ အမျိုးသားအဆင့် တိုင်ကြားမှုယန္တရား (National Complaints Mechanism)မှာ အလုပ်ရှင်၊ အလုပ်သမားကိုယ်စားလှယ်များကို အဖွဲ့ဝင်အဖြစ် ပါဝင် ဖွဲ့စည်းနိုင်ရေးအတွက်လည်း လုပ်ထုံးလုပ်နည်းများနှင့်အညီ ပြင်ဆင်ဖွဲ့စည်းဆောင်ရွက်ဆဲဖြစ်ပါတယ်။ ကျွန်တော်တို့ တင်ပြပါမော်ဒယ်ပုံစံကတော့ ရှေးယခင်တုန်းက ILO ကနေပြီးတော့ Suplementary Understanding 329 Gaoy@gmãos Complaints Mechanism saogęć:coq တိုင်ကြားတဲ့အခါမှာ ဆောင်ရွက်တဲ့ယန္တရားပုံစံဖြစ်ပါတယ်။ ဒီ ILO လုပ်ခဲ့တဲ့ ယန္တရားပုံစံကို ကြည့်မယ်ဆိုလို့ရှိရင် တိုင်ကြားသူဟာ ILO ဆက်သွယ်ရေးအရာရှိတစ်ဦးတည်းကိုသာ တိုင်ကြား နိုင်ပါတယ်။ ILO ဆက်သွယ်ရေးအရာရှိကလည်း ၂၀၀ရ ခုနှစ်မှာ လက်မှတ်ရေးထိုးထားတဲ့ Suplementary Understanding Article 3 399 ILO 2on22u869:32mm 330gs?:coq မြောက်မမြောက်ကို ဆန်းစစ်တာဖြစ်ပါတယ်။ ဒီလိုဆန်းစစ်ပြီးမှန်ကန်တယ်ဆိုတော့မှ High Level Working Group(HLWG)og anscurslg:60v? OŠE@:0908 60:8 8:60)? GƏodegasos ဖြစ်ပါတယ်။ High Level Working Group က တိုင်ကြားစာကိုရရှိတဲ့အခါမှာ သက်ဆိုင်ရာ အလုပ်သမား၊ လူဝင်မှုကြီးကြပ်ရေးနှင့် ပြည်သူ့အင်အားဝန်ကြီးဌာနကိုတင်ပြပြီးတော့ Technical Working Group ကိုလည်း တိုင်ကြားစာနှင့်ပတ်သက်ပြီးတော့ လိုအပ်သမျှဆောင်ရွက်ဖို့အတွက်ကို ချပြတာဖြစ်ပါတယ်။ ပြီးလို့ရှိရင်တော့ သက်ဆိုင်ရာဝန်ကြီးဌာနများကို တိုင်ကြားစာနှင့်ပတ်သက်ပြီးတော့ စိစစ် ဖြေရှင်းဆောင်ရွက်နိုင်ဖို့ ပေးပို့တာဖြစ်ပါတယ်။ သက်ဆိုင်ရာဝန်ကြီးဌာနများကနေပြီးတော့ ဒီတိုင်ကြားစာနှင့်ပတ်သက်ပြီး စိစစ်ဖြေရှင်းဆောင်ရွက်ပြီးတဲ့အခါမှာ High Level Working Group ကို ပြန်လည်ပြီးတော့ ပေးပို့တင်ပြပါတယ်။ High Level Working Group အနေနဲ့ သက်ဆိုင်ရာ အလုပ်သမား၊ လူဝင်မှုကြီးကြပ်ရေးနှင့် ပြည်သူ့အင်အားဝန်ကြီးဌာနက ပြန်လည်ပြန်ကြားပါတယ်။ Technical Working Group နဲ့ပြန်ပြီးတော့ စိစစ်ဆောင်ရွက်ပါတယ်။ ပြီးရင်တော့ ကျွန်တော်တို့ ILO ဆက်သွယ်ရေးအရာရှိကို အကြောင်းပြန်ကြားခဲ့ပါတယ်။ ILO ဆက်သွယ်ရေးအရာရှိမှသာ တစ်ဆင့် တိုင်ကြားသူကို ပြန်လည်အသိပေးဆောင်ရွက်ခဲ့ခြင်းဖြစ်ပါတယ်။ အခုော့ ပြည်ထောင်စုအစိုးရအဖွဲ့ရဲ့ စိစစ်အတည်ပြုချက်အရ အမျိုးသားအဆင့် အဓမ္မခိုင်းစေမှုဆိုင်ရာ တိုင်ကြားမှုယန္တရားကို တင်ပြပါပုံစံအတိုင်းဆောင်ရွက်နေပြီဖြစ်ပါတယ်။ ဒီယန္တရားပုံစံက ၂၀၂၀ ပြည့်နှစ်၊ ဖေဖော်ဝါရီလ ၃ ရက်နေ့ကစတင်ပြီးတော့ ဆောင်ရွက်နေတာဖြစ်ပါတယ်။ တိုင်ကြားသူ ဟာ အမျိုးသားကော်မတီ(National Complaints Committee)ကို တိုင်ကြားနိုင်ပါတယ်။ ဒီအပြင် ILO ကိုလည်း တိုင်ကြားနိုင်ပါတယ်။ ဒါ့အပြင် အခြားအဖွဲ့အစည်းများကိုလည်း တိုင်ကြားနိုင် ပါတယ်။ အခြားအဖွဲ့ အစည်းဆိုတာကတော့ အဂတိလိုက်စားမှုတိုက်ဖျက်ရေးကော်မရှင်၊ မြန်မာနိုင်ငံအမျိုးသားလူ့အခွင့်အရေးကော်မရှင်နဲ့ INGO အဖွဲ့အစည်းတွေ၊ UNHCR စတဲ့ အဖွဲ့ အစည်းများကိုလည်း တိုင်ကြားနိုင်ပါတယ်။ နောက်တစ်ခုကတော့ သူတို့တိုင်ကြားလိုတဲ့ သက်ဆိုင်ရာ ပြည်ထောင်စုဝန်ကြီးဌာနတွေ၊ သက်ဆိုင်ရာ ပြည်နယ်/တိုင်းဒေသကြီးအစိုးရအဖွဲ့တွေကိုလည်း တိုက်ရိုက်တိုင်ကြားနိုင်ပါတယ်။ ဒါ့အပြင် အမျိုးသားလွှတ်တော်၊ ပြည်သူ့လွှတ်တော်၊ တိုင်းဒေသကြီး/ ပြည်နယ်လွှတ်တော်တွေကိုလည်း တိုင်ကြားနိုင်ပါတယ်။ ဒါ့အပြင် သမ္မတရုံးကိုလည်း တိုက်ရိုက် တိုင်ကြားနိုင်တဲ့အနေအထား ဖြစ်ပါတယ်။ ဒီတိုင်ကြားမှုတွေအားလုံးရရှိလာတဲ့အခါမှာ သက်ဆိုင်ရာ National Complaints Mechanism Good saj:000:6MSUS (NCO)cu: woodsaalos အမျိုးသားကော်မတီ(NCO)ကနေပြီးတော့ သက်ဆိုင်ရာပြည်ထောင်စုဝန်ကြီးဌာနများ၊ သက်ဆိုင်ရာ တိုင်းဒေသကြီး/ပြည်နယ် အစိုးရအဖွဲ့များကို တိုင်ကြားစာနှင့်ပတ်သက်ပြီးတော့ လိုအပ်သလို စိစစ် ဆောင်ရွက်နိုင်ရန်အတွက်ပေးပို့တာဖြစ်ပါတယ်။ သက်ဆိုင်ရာတိုင်းဒေသကြီး/ပြည်နယ်အစိုးရများ၊ သက်ဆိုင်ရာပြည်ထောင်စုဝန်ကြီးဌာန များက တိုင်ကြားစာနှင့်ပတ်သက်ပြီး စိစစ်ဖြေရှင်းဆောင်ရွက်ပြီးတဲ့အခါမှာ အမျိုးသားကော်မတီ (National Complaints Mechanism)o zlộcossos Gecoafle:cos? 60:clos ဒီတိုင်ကြားစာနှင့်ပတ်သက်ပြီး ဖြေရှင်းဆောင်ရွက်ပြီးစီးမှုရရှိတဲ့အခါမှာ သမ္မတရုံးကို ကျွန်တော်တို့ အနေနဲ့ ဆက်လက်တင်ပြပြီးတော့ တိုင်ကြားသူကိုလည်း ဖြေရှင်းဆောင်ရွက်ပြီးစီးမှုအနေအထားကို ချက်ချင်းအသိပေးဆောင်ရွက်တာဖြစ်ပါတယ်။ ဒီလိုတစ်ပြိုင်တည်းမှာပဲ လွှတ်တော်သုံးရပ်လုံး အမျိုးသားလွှတ်တော်၊ ပြည်သူ့လွှတ်တော်နှင့် တိုင်းဒေသကြီး/ပြည်နယ်လွှတ်တော်တွေကိုလည်း အသိပေးပြီးတော့ တင်ပြသွားတာဖြစ်ပါတယ်။ လွှတ်တော်တွေကိုလည်း အသိပေးပြီးတော့ တင်ပြ သွားတာဖြစ်ပါတယ်။ ဒီလိုပဲ ILO အဖွဲ့ အစည်းနဲ့ အခြားအဖွဲ့ အစည်းတွေကိုလည်း တစ်ပြိုင်တည်း အသိပေးဆောင်ရွက်သွားတာ ဖြစ်ပါတယ်။ ဒီလိုဆောင်ရွက်ပြီးတဲ့အခါမှာ ဒီဆောင်ရွက်မှုနှင့် ပတ်သက်ပြီးတော့ နိုင်ငံတော်သမ္မတရုံးကို ဆောင်ရွက်ပြီးစီးမှုအခြေအနေကို ပြန်လည်တင်ပြပြီး တော့ သတင်းထုတ်ပြန်ခြင်းကို ဆောင်ရွက်သွားတာဖြစ်ပါတယ်။ ဒီ Model ပုံစံနှစ်ခုကိုကြည့်မယ် ဆိုရင် ပြည်ထောင်စုအစိုးရအဖွဲ့ကဆောင်ရွက်နေတဲ့ အမျိုးသားအဆင့် အဓမ္မစေခိုင်းမှုဆိုင်ရာ တိုင်ကြားမှုယန္တရား(National Complaints Mechanism)ဟာ ပိုမိုပြည့်စုံလုံလောက်တဲ့ဆောင်ရွက် ချက်ဖြစ်ကြောင်း တင်ပြလိုပါတယ်ခင်ဗျား။ ဒါ့အပြင် တိုင်းဒေသကြီး/ပြည်နယ်မှာရှိတဲ့ အလုပ်သမား၊ လူဝင်မှုကြီးကြပ်ရေးနှင့် ပြည်သူ့ အင်အားဝန်ကြီးဌာနအောက်မှာရှိတဲ့ အလုပ်သမားရေးရာဆိုင်ရာဦးစီးဌာနများနှင့်အဖွဲ့တွေကလည်း တိုင်းဒေသကြီး/ပြည်နယ်ဦးစီးမှူးများနှင့် ပေါင်းစပ်ဆောင်ရွက်လျက်ရှိပြီးတော့ ဥပဒေရေးရာ အသိပညာပေးအဖွဲ့မှာ အလုပ်ရှင်၊ အလုပ်သမားကိုယ်စားလှယ်များကို ထည့်သွင်းဖွဲ့စည်းခဲ့ပြီးတော့ စက်ရုံ၊ အလုပ်ရုံတွေ၊ အလုပ်ဌာနတွေမှာ အလုပ်သမားများကို အလုပ်သမားရေးရာဥပဒေများပါ ရပိုင်ခွင့်နဲ့တာဝန်များကို သေချာစွာသိရှိစေပြီး အဓမ္မခိုင်းစေမှုများမဖြစ်ပွားစေရေး ပူးပေါင်း ဆောင်ရွက်လျက်ရှိကြောင်း တင်ပြလိုပါတယ်။ အမျိုးသားအဆင့် အဓမ္မစေခိုင်းမှုဆိုင်ရာတိုင်ကြားမှု ယန္တရားထိရောက်စွာ အကောင်အထည်ဖော်နိုင်ရေးအတွက် အမျိုးသားကော်မတီဝင်များအတွက် Orientation Section နဲ့ တိုင်ကြားမှုများ လက်ခံဆောင်ရွက်ရမယ့် အရာထမ်း၊ အမှုထမ်းများ အတွက် အဓမ္မခိုင်းစေမှုမြောက်/မမြောက်စိစစ်ခြင်း၊ အမှုတွဲထိန်းသိမ်းခြင်းနဲ့ စတဲ့ Data Base ထည့်သွင်းခြင်းဆိုင်ရာသင်တန်းတွေကိုလည်း ဝန်ကြီးဌာနများက သင်တန်းသားများနဲ့ စုစည်းပြီး တော့ သင်တန်းပေးဆောင်ရွက်ပြီးဖြစ်ပါတယ်။ အဓမ္မခိုင်းစေမှု၊ တိုင်ကြားမှုယန္တရား(National Complaints Mechanism)ထူထောင်ဆဲကာလမှာ အဓမ္မခိုင်းစေမှုတိုင်ကြားချက်များကို အလုပ်သမား၊ လူဝင်မှုကြီးကြပ်ရေးနှင့် ပြည်သူ့အင်အားဝန်ကြီးဌာနမှ ပြည်ထောင်စုဝန်ကြီးဦးဆောင်ပြီးတော့ သက်ဆိုင်ရာဝန်ကြီးဌာန ၁၀ ခုက ကိုယ်စားလှယ် ၂၂ ဦးနဲ့ ဖွဲ့စည်းထားတဲ့ အလုပ်သမားရေးရာ ပူးပေါင်းဆောင်ရွက်ရေးလုပ်ငန်းကော်မတီ Hight Level Working Group နှင့် ကြားကာလယန္တရား အဖြစ် တာဝန်ယူဆောင်ရွက်လျက်ရှိကြောင်း တင်ပြ လိုပါတယ်။ ILO အပါအဝင် ဘယ်အဖွဲ့ အစည်း၊ ဘယ်ပုဂ္ဂိုလ်မဆို တိုင်ကြားနိုင်ကြောင်းကို ၂၀၁၉ ခုနှစ်၊ ဇွန်လ ၂၅ ရက်နေ့စပြီးတော့ မြန်မာ့ရုပ်မြင် သံကြား၊ မြန်မာ့အသံရေဒီယိုနဲ့ နေ့စဉ်ထုတ်သတင်းစာအသီးသီးမှာ ထုတ်ပြန်ကြေညာပြီးတော့ သက်ဆိုင်ရာဝန်ကြီးဌာန၊ အဖွဲ့အစည်းများနှင့် ပူးပေါင်းညှိနှိုင်းကာ အဓမ္မခိုင်းစေမှုတိုင်ကြားချက် ap: clyne:caouegoczosil:cos? ofm:qap:oo (National Complaints Mechanism) ထူထောင်ပြီးချိန်အထိ ကြားကာလယန္တရားမှ တာဝန်ယူဆောင်ရွက်လျက်ရှိကြောင်း ဖြေကြားလိုပါ တယ်။ တိုင်ကြားမှုယန္တရားကို ၂၀၂၀ ပြည့်နှစ် ဖေဖော်ဝါရီလမှ စတင်လည်ပတ်နေပြီဖြစ်ရာ တိုင်ကြားလိုသူများဟာ အမျိုးသားအဆင့် အဓမ္မခိုင်းစေမှုဆိုင်ရာ တိုင်ကြားမှုယန္တရားရုံးအဖွဲ့ကို တိုက်ရိုက်တိုင်ကြားနိုင်သလို ILO အပါအဝင် လွှတ်တော်၊ နိုင်ငံတော်သမ္မတရုံး၊ အဖွဲ့အစည်းများမှ တစ်ဆင့် တိုင်ကြားနိုင်ကြောင်း အများပြည်သူသိရှိနိုင်ရေး မြန်မာ့ရုပ်မြင်သံကြား၊ မြန်မာ့ အသံရေဒီယိုနှင့် FM ရေဒီယိုများနှင့် နေ့စဉ်ထုတ်သတင်းစာများမှာ ၂၀၂၀ ပြည့်နှစ်၊ ဖေဖော်ဝါရီလ ၁၁ ရက်နေ့မှစပြီး အသိပေးကြေညာလျက်ရှိ ပါကြောင်းနှင့် အမျိုးသားအဆင့်တိုင်ကြားမှုယန္တရားကို တာဝန်ယူမှု၊ တာဝန်ခံမှု၊ ပွင့်လင်းမြင်သာမှုတို့ဖြင့် သက်ဆိုင်ရာဝန်ကြီးဌာနများက ပူးပေါင်း ဆောင်ရွက်သွားမည်ဖြစ်ပါကြောင်း ရှင်းလင်းဖြေကြားအပ်ပါတယ်။ အားလုံးကိုကျေးဇူးတင်ပါတယ် ခင်ဗျား။</speech>
<speech type="speaker">မိုက်ပေးပါ။</speech>
<speech><mp id="1375">ဦးစောတင်ဝင်း(ကြာအင်းဆိပ်ကြီးမဲဆန္ဒနယ်)</mp>ဆက်စပ်မေးခွန်း မေးခွင့်ပြုပါ ခင်ဗျား။ ဒုတိယဝန်ကြီး အခုလိုလာရောက်ဖြေကြားပေးတဲ့အတွက် ကျေးဇူးတင်ပါတယ်။ အမျိုးသားအဆင့်အဓမ္မခိုင်းစေမှုယန္တရား(National Complaints Mechanism)ကို တိုင်ကြားသူ မြန်မာပြည်သူများလည်း ယုံကြည်အားထားနိုင်အောင်နှင့် ကမ္ဘာ့နိုင်ငံများကလည်း ယုံကြည်ကိုးစား လက်ခံရန် NCo ဖွဲ့စည်းရာတွင် လွှတ်တော်ကိုယ်စားလှယ်များကို ပါဝင်ဖွဲ့စည်းရန် အစီအစဉ်ရှိ/မရှိ သို့မဟုတ် ပြည်သူ့လွှတ်တော်နှင့် အမျိုးသားလွှတ်တော်တို့ ပူးတွဲလျက်စောင့်ကြည့်လေ့လာရေး ကော်မတီ သို့မဟုတ် ကော်မရှင်တစ်ရပ်ကိုဖွဲ့စည်းရန် အစီအစဉ်ရှိ/မရှိသိလိုပါ၍ မေးမြန်းရခြင်း ဖြစ်ပါတယ်ခင်ဗျား။</speech>
<speech type="speaker">သက်ဆိုင်ရာဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="25">ဦးမြင့်ကြိုင်(ဒုတိယဝန်ကြီး၊ အလုပ်သမား၊ လူဝင်မှုကြီးကြပ်ရေးနှင့် ပြည်သူ့အင်အားဝန်ကြီး ဌာန)</agency>ကျွန်တော် အလုပ်သမား၊ လူဝင်မှုကြီးကြပ်ရေးနှင့် ပြည်သူ့အင်အားဝန်ကြီးဌာနက ဒုတိယဝန်ကြီးက ဆက်လက်ဖြေကြားသွားမှာဖြစ်ပါတယ်။ ကျွန်တော်တို့ဆီမှာ အမျိုးသားအဆင့် အဓမ္မစေခိုင်းမှုဆိုင်ရာ တိုင်ကြားမှုယန္တရား အကောင်အထည်ဖော်ရေး အမျိုးသားကော်မတီကို ပြည်ထောင်စုအစိုးရအဖွဲ့က ဖွဲ့စည်းပေးထားပြီးဖြစ်တဲ့အတွက် ဒီဆက်စပ်မေးခွန်းနဲ့ပတ်သက် ပြီးတော့ ဒီကော်မတီကနေပြီးတော့ အစည်းအဝေးပြုလုပ်ပြီးတော့ ပြန်လည်ဖြေကြားသွားမှာ ဖြစ်ကြောင်း တင်ပြလိုပါတယ်ခင်ဗျား။</speech>
<speech type="speaker">အလုပ်သမား၊ လူဝင်မှုကြီးကြပ်ရေးနှင့် ပြည်သူ့အင်အားဝန်ကြီးဌာန ဒုတိယဝန်ကြီး ပြန်လည်ထွက်ခွာနိုင်ပါပြီ။</speech>
</Q-A>
<Q-A>
<title>မောင်တောမြို့၊ (၄)မိုင်ရပ်ကွက်ရှိ အ.လ.က(၂)အခြေခံအပညာအထက်တန်းကျောင်း(ခွဲ)အား အခြေခံပညာအထက်တန်းကျောင်းအဆင့်တိုးမြှင့်ပေးရန် အစီအစဉ်ရှိ/မရှိနှင့်စပ်လျဉ်းသည့်မေးခွန်း</title>
<speech type="speaker">မောင်တောမဲဆန္ဒနယ်မှ ဦးလှထွန်းကျော် မေးမြန်းဖို့ဖြစ်ပါတယ်။</speech>
<speech><mp id="1524">ဦးလှထွန်းကျော်(မောင်တောမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် ပြည်ထောင်စုဝန်ကြီးများ၊ ပြည်သူ့လွှတ်တော်ကိုယ်စားလှယ်များအားလုံးကို မင်္ဂလာ ပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ ရခိုင်ပြည်နယ်၊ မောင်တောမဲဆန္ဒနယ်က ဦးလှထွန်းကျော်ဖြစ်ပါတယ်။ ဒီနေ့ ဥက္ကဋ္ဌကြီးမှတစ်ဆင့် မေးမြန်းလိုတဲ့မေးခွန်းကတော့ ရခိုင် ပြည်နယ်၊ မောင်တောမြို့၊ (၄)မိုင်ရပ်ကွက် အခြေခံအပညာအထက်တန်းကျောင်း(ခွဲ)(၂) အား အခြေခံပညာအထက်တန်းကျောင်းအဆင့်တိုးမြှင့်ပေးရန် အစီအစဉ်ရှိ/မရှိသိရှိလိုသောမေးခွန်းကို မေးမြန်းသွားမှာဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ကျွန်တော်တို့မောင်တောမြို့နယ်၊ (၄)မိုင်ရပ်ကွက် အခြေခံပညာအထက်တန်းကျောင်း(ခွဲ)(၂)ကို ၁၉၅၁ ခုနှစ်၊ ဇွန်လ ၂၅ ရက်နေ့မှစပြီး အ.မ.က (၄)မိုင်ဆိုပြီးတော့ စတင်ဖွင့်လှစ်ခဲ့ပါတယ်။ ၁၉၈၃-၁၉၈၄ ခုနှစ်မှာ မူလတန်းလွန်ကျောင်း၊ ၁၉၈၄ ခုနှစ်မှ ၂၀၁၃ ခုနှစ်အထိ အလယ်တန်းကျောင်းအဆင့်အထိ ဖွင့်လှစ်ခွင့်ရရှိခဲ့ပါတယ်။ ၂၀၁၃ ခုနှစ်၊ ဇွန်လ ၁၈ ရက်နေ့မှစပြီး ယနေ့တိုင်အောင် အ.ထ.က(ခွဲ)အဖြစ် ဖွင့်လှစ်ထားတဲ့ကျောင်းလည်း ဖြစ်ပါတယ်။ ယခုလက်ရှိ ပညာသင်ကျောင်းမှာ အဆောက်အအုံအခြေအနေနှင့် ပရိဘောဂ လုံလောက်မှုအခြေအနေကို သိရှိနိုင်ဖို့အတွက် Power Point ဖြင့်တင်ပြခွင့်ပြုပါရန် လေးစားစွာဖြင့် တင်ပြအပ်ပါတယ်ခင်ဗျာ။ ဒါကတော့ ကျောင်းရဲ့ မုခ်ဦးပါ။ ဒါကတော့ ကျောင်းအုပ်ကြီးရုံးခန်းနှင့် တကွ အထက်တန်းကျောင်းအဆင့် (၁၅၀ x ၃၀)ပေ RC တစ်ထပ်ဖြစ်ပါတယ်။ ဒါကတော့ အလယ်တန်းအဆင့် (၁၈၀ x ၃၀)ပေ RC တစ်ထပ်ဖြစ်ပါတယ်။ ဒါကတော့ KG အတန်းနှင့် မူလတန်းအဆင့်သင်ကြားမယ့် RC တစ်ထပ်ပဲဖြစ်ပါတယ်။ ဒါကတော့ တိုးချဲ့ဆောင်အနေနဲ့ ဖွင့်ထားတဲ့အဆောင် ဖြစ်ပါတယ်။ ဒါကတော့ Assembly အနေနဲ့ ကျောင်းသားတွေစုဝေးပွဲ ဖြစ်ပါတယ်။ ဒါလည်း Assembly ဖြစ်ပါတယ်။ လက်ရှိကျောင်းမှာ ပညာသင်ကြားပေးနေတဲ့ ဆရာဆရာမ တွေရဲ့အင်အားအနေနဲ့ မူလတန်းအဆင့်မှာ ခုနစ်ဦး၊ အလယ်တန်းအဆင့်မှာ ၁၃ ဦး၊ အထက်တန်း ပြအဆင့်ခြောက်ဦး၊ ရုံးဝန်ထမ်းသုံးဦးဖြင့် လည်ပတ်ဖွင့်လှစ်ထားတဲ့ အခြေအနေဖြစ်ပါတယ်။ ဒါလည်း ကျောင်းဝန်ထမ်းအင်အားစာရင်းပဲ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ဖော်ပြပါကျောင်းရဲ့ သုံးနှစ်ဆက်တိုက်ကျောင်းသားကျောင်းသူများစာရင်းကိုလည်း Power Point မှာ ပြထားသလိုပဲ တက္ကသိုလ်ဝင်တန်းစာမေးပွဲအောင်စာရင်း အောင်ချက်ရာခိုင်နှုန်းကိုကြည့်လိုက်ရင် ၂၀၁၆-၂၀၁ရ ပညာသင်နှစ်မှာ ၅၅ ဦးပြီးတော့ အောင်ချက်က ငါးဦးပဲအောင်တဲ့အတွက် ၉.၄ ရာခိုင်နှုန်းပဲရခဲ့ပါတယ်။ ၂၀၁၇-၂၀၁၈ ပညာသင်နှစ်မှာဆိုရင် ၂၀ ရာခိုင်နှုန်း၊ ၂၀၁၈-၂၀၁၉ ပညာသင်နှစ်မှာဆိုရင် ၁၂.၉ ရာခိုင်နှုန်းသာရှိခဲ့ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ မောင်တောမြို့ လေးမိုင်ရပ်ကွက်မှာ ရွာသိမ်၊ ရွာငယ် ပေါင်း ကိုးရွာ၊ လူဦးရေပေါင်း ၅၀၀၀ ကျော် နေထိုင်ပြီးတော့ ပတ်ဝန်းကျင် ၁၂ ရွာမှာ အ.မ.က(ခွဲ) တစ်ကျောင်း၊ မူလတန်းလွန်ကျောင်းနှစ်ကျောင်း၊ မြို့မကျောင်းနှင့် လေးမိုင်ကျော်ကွာဝေးတဲ့ မြို့နယ်ဆင်ခြေဖုံးရပ်ကွက်တစ်ခုလည်း ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ Power Point မှာ ဖော်ပြထားတဲ့အပြင် ရပ်ကွက်အတွင်းမှာ ၂၀၁၆-၂၀၁ရ ခုနှစ် ARSA အကြမ်းဖက် ကြောင့် နယ်စပ်တစ်လျှောက်မှာနေထိုင်ကြတဲ့ တိုင်းရင်းသားပေါင်းစုံတွေဟာ နေရပ်ကစွန့်ခွာ ဖော်ပြပါ တက္ကသိုမှာ ၅၅ ဦး ပြီးတော့ လုံခြုံမှုရှိတဲ့၊ ဆက်သွယ်မှုကောင်းမွန်တဲ့နေရာကို လာရောက်ပြီးနေထိုင်ကြတဲ့ ဗမာ၊ ရခိုင်၊ သက်၊ မြို့၊ ဒိုင်းနက်အစရှိတဲ့ တိုင်းရင်းသားပေါင်းစုံအပါအဝင် ဟိန္ဒူ၊ ဘင်္ဂါလီအစရှိတဲ့လူမျိုးတို့ပါ အေးချမ်းစွာ ပညာသင်ကြားနေတဲ့ ရပ်ကွက်ရှိ ကျောင်းတစ်ကျောင်းလည်းဖြစ်ပါတယ်။ တစ်မြို့နယ် လုံးမှာပဋိပက္ခကြောင့် အချို့ကျောင်းတွေကို ပိတ်ထားရပေမဲ့ ဒီရပ်ကွက်မှာတော့ ပညာသင်ကြား ခြင်းကို ဆက်လက်ဆောင်ရွက်ထားနိုင်တဲ့၊ လုံခြုံရေးအခြေအနေကောင်းမွန်တဲ့ ရပ်ကွက်တစ်ခုလည်း ဖြစ်ပါတယ်။ ဒါကြောင့် ရပ်ကွက်အတွင်းရှိ အ.ထ.က( ခွဲကျောင်းကို (၆)နှစ်တာကာလတိုင်အောင် အထက်တန်းပညာကိုသင်ကြားခွင့်ရခဲ့ပေမဲ့ အထက်တန်းကျောင်းရဲ့ အင်္ဂါရပ်နှင့်အညီ စီမံခန့်ခွဲမှု လုပ်ပိုင်ခွင့်၊ ဆရာဆရာမအင်အားပြည့်စုံမှုမရှိတဲ့အတွက် အခုလို ကျွန်တော်အထက်က တင်ပြခဲ့ သလို အောင်ချက်ရာခိုင်နှုန်းက အင်မတန်မှကျဆင်းနေတဲ့အတွက် ရပ်ကွက်နေကျောင်းအကျိုး တော်ဆောင်ကျောင်းသားမိဘများက အထက်တန်းကျောင်းအဆင့်ကို ၂၀၂၀-၂၀၂၁ ပညာသင်နှစ်မှာ တိုးမြှင့်ပေးနိုင်ရန် အစီအစဉ်ရှိ/မရှိ သိရှိလိုပါသဖြင့် ပြည်သူ့လွှတ်တော်ဥက္ကဋ္ဌကြီးမှတစ်ဆင့် လေးစား စွာဖြင့် မေးမြန်းအပ်ပါတယ်ခင်ဗျား။ ကျေးဇူးတင်ပါတယ်။</speech>
<speech type="speaker">ပညာရေးဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="16">ဦးဝင်းမော်ထွန်း(ဒုတိယဝန်ကြီး၊ ပညာရေးဝန်ကြီးဌာန)</agency>ရိုသေလေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်ကြီးများအားလုံး စိတ်၏ချမ်းသာ ခြင်း၊ ကိုယ်၏ကျန်းမာခြင်းနှင့် ပြည့်စုံပါစေကြောင်း ဦးစွာဆုမွန်ကောင်းတောင်းရင်း နှုတ်ခွန်း ဆက်သအပ်ပါတယ်။ ပညာရေးဝန်ကြီးဌာန ဒုတိယဝန်ကြီး ကျွန်တော် ဦးဝင်းမော်ထွန်းက ရခိုင် ပြည်နယ်၊ မောင်တောမဲဆန္ဒနယ် ပြည်သူ့လွှတ်တော်ကိုယ်စားလှယ်တော်ကြီး ဦးလှထွန်းကျော်၏ မေးခွန်းဖြစ်သော ရခိုင်ပြည်နယ်၊ မောင်တောမြို့၊ (၄)မိုင်ရပ်ကွက်ရှိ အ.လ.က(၂)အခြေခံပညာ အထက်တန်းကျောင်း(ခွဲ)အား အခြေခံပညာအထက်တန်းကျောင်း အ.ထ.က ကျောင်းအဆင့်တိုးမြှင့် ပေးရန် အစီအစဉ်ရှိ/မရှိနှင့် အစီအစဉ်ရှိပါက မည်သည့်ပညာသင်နှစ်တွင် တိုးမြှင့်ပေးမည်ကို သိရှိ လိုခြင်းနှင့်စပ်လျဉ်းပြီး ဖြေကြားတင်ပြမှာ ဖြစ်ပါတယ်။ ကျွန်တော်တို့ပညာရေးဝန်ကြီးဌာနအနေနဲ့ ကိုယ်စားလှယ်တော်ကြီးရဲ့ မဲဆန္ဒနယ် ရခိုင်ပြည်နယ်၊ မောင်တောမြို့နယ်အတွင်းမှာ ယခုစာသင်နှစ် အတွင်း အခြေခံပညာမူလတန်းကျောင်းခြောက်ကျောင်း၊ အခြေခံပညာမူလတန်းလွန်ကျောင်း သုံးကျောင်း၊ အခြေခံပညာအလယ်တန်းကျောင်း(ခွဲ)သုံးကျောင်း၊ အခြေခံပညာအလယ်တန်းကျောင်း နှစ်ကျောင်း၊ အခြေခံပညာအထက်တန်းကျောင်းတစ်ကျောင်း စုစုပေါင်း အခြေခံပညာကျောင်းပေါင်း ၁၅ ကျောင်း အဆင့်တိုးမြှင့်ဆောင်ရွက်ပေးခဲ့ပါကြောင်း ဦးစွာတင်ပြအပ်ပါတယ်။ ကျွန်တော်တို့ အခြေခံပညာဦးစီးဌာန၊ မောင်တောမြို့ အ.လ.က(၂) အခြေခံပညာအထက်တန်းကျောင်း(ခွဲ) (၄)မိုင်ရပ်ကွက်မှာ လက်ရှိကျောင်းသားဦးရေ ယခုပညာသင်နှစ်မှာ ၁၅၂ ဦးသာ ပညာသင်ကြား လျက်ရှိပါတယ်။ ကျွန်တော်တို့သတ်မှတ်ကျောင်းသားဦးရေပြည့်မီခြင်းမရှိသေးတာ စိစစ်တွေ့ရှိ ရပါတယ်။ ဒါ့အပြင် အနီးဆုံးအထက်တန်းအဆင့်သင်ကျောင်းဖြစ်တဲ့ မောင်တောမြို့ အမှတ်(၂) အခြေခံပညာအထက်တန်းကျောင်းနှင့် လေးမိုင်ခရီးအတွင်းမှာရှိသည်ကို စိစစ်တွေ့ရှိပါတယ်။ သို့ဖြစ်ပါ၍ ယခု ၂၀၂၀-၂၀၂၁ ပညာသင်နှစ်မှာတော့ အဆင့်တိုးမြှင့်ပေးရန် ဦးစားပေးအစီအစဉ်မရှိ ပါကြောင်းနှင့် ကိုယ်စားလှယ်တော်ကြီးတင်ပြသကဲ့သို့ အခြေခံပညာအထက်တန်းပညာရပ်များ ကိုလည်း လက်ရှိမှာ သင်ကြားနေတဲ့အခွင့်အလမ်းရှိနေပါကြောင်း တင်ပြအပ်ပါတယ်။ ကျေးဇူးတင် ပါတယ်။</speech>
<speech type="speaker">မိုက်ပေးပါ။</speech>
<speech><mp id="1524">ဦးလှထွန်းကျော်(မောင်တောမဲဆန္ဒနယ်)</mp>အခုလို ဝန်ကြီးအနေနဲ့ ကျွန်တော်တို့ရဲ့ ပကတိအခြေအနေကို သင့်တော်သလောက်တင်ပြသွားပေမဲ့ ထပ်ဆင့်မေးခွန်းလေး မေးမြန်းခွင့်ပြုပါ ခင်ဗျား။ အခုလိုကျွန်တော်တင်ပြတဲ့ လေးမိုင်ရပ်ကွက်ဟာ လူဦးရေ ၅၀၀၀ ကျော်နေထိုင်ပြီးတော့ တိုင်းရင်းသားပေါင်းစုံနေထိုင်ပြီး တည်ငြိမ်အေးချမ်းတဲ့ရပ်ကွက်တစ်ခုဖြစ်တဲ့အတွက် နောင်လည်း ကျောင်းသားကျောင်းသူတွေ တိုးပွားလာမည့်အခြေအနေရှိသလို တကယ်လို့သာ အထက်တန်း ကျောင်းသာဖွင့်လှစ်ခွင့်သာရခဲ့သည်ရှိသော် ကျောင်းအဆောင်အနေနဲ့ NGO အဖွဲ့အစည်းတစ်ခု ဖြစ်တဲ့ CDNH အဖွဲ့က အဲဒီဒေသခံဖြစ်တဲ့ ဆွစ်ဇာလန်နိုင်ငံက အလှူရှင်တစ်ယောက်အနေနဲ့လည်း (၁၅၀ x ၃၀)ပေ RC နှစ်ထပ်ဆောင် ဆောက်လုပ်ပေးမယ့်အစီအစဉ်တောင်ရှိနေပါတယ်။ ဒါကြောင့် အခု လက်ရှိအထက်တန်းကျောင်းပညာကို သင်ခွင့်ရပေမဲ့ ကျွန်တော်တင်ပြထားတဲ့အောင်ချက် ရာခိုင်နှုန်းကိုကြည့်ခြင်းအားဖြင့် ကျောင်းသားမိဘတွေဟာ တော်တော်ကို အားမရဖြစ်နေပါတယ်။ ဒါကြောင့် လာမယ့် ၂၀၂၁-၂၀၂၂ ပညာသင်နှစ်မှာကော ကျောင်းအဆင့်တိုးမြှင့်ပေးနိုင်မယ့် အလားအလာရှိ/မရှိကို ဝန်ကြီးအနေနဲ့ ဖြေနိုင်ရင်ဖြေကြားပေးပါလို့ တင်ပြလိုပါတယ်ခင်ဗျား။</speech>
<speech type="speaker">ပညာရေးဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="16">ဦးဝင်းမော်ထွန်း(ဒုတိယဝန်ကြီး၊ ပညာရေးဝန်ကြီးဌာန)</agency>ရိုသေလေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ကိုယ်စားလှယ်ကြီးများခင်ဗျား။ ကျွန်တော်တို့ပညာရေးဝန်ကြီး ဌာနအနေနဲ့ကတော့ နိုင်ငံသူနိုင်ငံသား၊ လူငယ်လူရွယ်များအားလုံး ပညာသင်အခွင့်အလမ်းပေးဖို့ ပြင်းပြစွာဆန္ဒရှိပါတယ်။ တာဝန်လည်းရှိပါတယ်။ သို့သော် ကျွန်တော်တို့မှာ ဘဏ္ဍာရေးအခြေအနေ အရ ကန့်သတ်ချက်များရှိသလို၊ လွှတ်တော်အစည်းအဝေးများမှာလည်း ကျောင်းအဆင့်တိုး ဆောင်ရွက်ခြင်းလုပ်ငန်းများနှင့်ပတ်သက်လို့ ဝေဖန်ဆွေးနွေးမှုလည်းပဲ များစွာရှိပါတယ်။ ကျောင်း အဆင့်တိုးမြှင့်မှုတွေဟာများနေပြီး ပညာရေးဝန်ကြီးဌာနသည် မလိုအပ်ဘဲ ကျောင်းအဆင့်တိုးများ ဆောင်ရွက်နေသည် စသည်ဖြင့်ဆွေးနွေးမှုများရှိသလို ဘဏ္ဍာငွေအနေအထားအားဖြင့်လည်း ကန့်သတ်မှုရှိပါတယ်။ သို့ပါ၍ ကျွန်တော်တို့မှာ ဦးစားပေးအစီအစဉ်ဆောင်ရွက်ရပါတယ်။ ကျွန်တော် စောစောကတင်ပြချက်မှာလည်း ဆောင်ရွက်ပေးနိုင်ခြင်းမရှိဘူးလို့ မဖြေပါဘူးခင်ဗျား။ ဒီဦးစားပေး စာရင်းမှာမပါဝင်သေးကြောင်း တင်ပြအပ်ပါတယ်။ ကျွန်တော်တို့ပညာရေးဝန်ကြီးဌာနအနေနဲ့ ကိုယ်စားလှယ်တော်ကြီးရဲ့ ဆန္ဒ၊ ဒေသခံပြည်သူများရဲ့ ဆန္ဒ၊ လူငယ်လူရွယ်များရဲ့ ဆန္ဒကို ဖြည့်ဆည်း ပေးနိုင်ရန် ဒီကျောင်းကို အဆင့်တိုးမြှင့်ပေးဖို့အတွက် တတ်နိုင်သမျှ၊ ကိုယ်စွမ်းဉာဏ်စွမ်းရှိသမျှ ကြိုးပမ်းဆောင်ရွက်ပေးမည်ဖြစ်ပါကြောင်း ရိုသေစွာဖြေကြားအပ်ပါတယ်။</speech>
<speech type="speaker">ပညာရေးဝန်ကြီးဌာန ဒုတိယဝန်ကြီး ပြန်လည်ထွက်ခွာနိုင်ပါပြီ။</speech>
</Q-A>
<Q-A>
<title>ကမ်းပါးထိန်းလုပ်ငန်းများအတွက် အကျိုးရှိမှုသေချာပြီး ကုန်ကျစရိတ်နည်းပါးသော ဗက်တီဗာ မြက်အား နိုင်ငံတော်အစိုးရ၏စီစဉ်မှုဖြင့် စီမံစိုက်ပျိုးပေးရန် အစီအစဉ်ရှိ/မရှိနှင့်စပ်လျဉ်းသည့်မေးခွန်း</title>
<speech type="speaker">ရွှေဘိုမဲဆန္ဒနယ်မှ ဒေါက်တာဒေါ်အေဇင်လတ် မေးမြန်းဖို့ဖြစ်ပါတယ်။</speech>
<speech><mp id="1387">ဒေါက်တာဒေါ်အေဇင်လတ်(ရွှေဘိုမဲဆန္ဒနယ်)</mp>ကျွန်မက ရွှေဘိုမဲဆန္ဒနယ်က ပြည်သူ့လွှတ်တော်ကိုယ်စားလှယ် ဒေါက်တာဒေါ်အေဇင်လတ် ဖြစ်ပါတယ်။ ဥက္ကဋ္ဌကြီးရှင်။ ကျွန်မအနေနဲ့ မေးခွန်းမှာပါဝင်တဲ့ ဗက်တီဗာမြက်ရဲ့ အကြောင်းကို ပထမဦးစွာ မိတ်ဆက်ပြောကြား လိုပါတယ်။ ဗက်တီဗာမြက်ဆိုတာကတော့ အိန္ဒိယနိုင်ငံ(တောင်ပိုင်း)မျိုးရင်း မြက်တစ်မျိုးဖြစ်ပြီးတော့ နှစ်ရှည်ပင်မြက်မျိုးလည်းဖြစ်ပါတယ်။ ကောင်းစွာဖွံ့ဖြိုးဖို့ရာက က်လခန့်သာလိုပါတယ်။ ပိုမိုရှင်းလင်းစွာဆွေးနွေးနိုင်ဖို့အတွက် ကျွန်မကို Power Point အသုံးပြုခွင့်ပြုပါရှင်။ ဥက္ကဋ္ဌကြီးရှင်။ ယခုပုံမှာတွေ့ရတာကတော့ ဗက်တီဗာမြက်(ခ)ကမ်းထိန်းမြက် ပဲဖြစ်ပါတယ်။ ၎င်းရဲ့ အမြစ်တွေဟာ စိုက်ပျိုးတဲ့မြေအနေအထားပေါ်မူတည်ပြီးတော့ ခြောက်ပေခွဲကနေ ၁၃ ပေခန့်အထိ မြေပြင်ရဲ့ အတွင်းထဲကို ရှည်လျားဆန့်ထွက်နိုင်တဲ့ စရိုက်လက္ခဏာရှိပါတယ်။ ဒီလိုထူးခြားတဲ့အမြစ်တွေ ကြောင့်ပဲ ဗက်တီဗာမြက်ကို ယခုပုံပါအတိုင်း ရေပြင်ညီအတန်းလိုက်စိုက်ပျိုးလိုက်မယ်ဆိုလို့ရှိရင် မြက်ရိုးတန်းများဟာ သဘာဝမြေထိန်းနံရံများသဖွယ် အကာအကွယ်ပေးနိုင်တာပဲဖြစ်ပါတယ်။ ဥက္ကဋ္ဌကြီးရှင်။ အခုဒီမှာပြသထားတာကတော့ တခြားသောနိုင်ငံများအနေဖြင့် ဗက်တီဗာ မြက်ကို ကမ်းထိန်းလုပ်ငန်းများအတွက် ဆောင်ရွက်ထားတဲ့ပုံကို ကျွန်မက ကူးယူဖော်ပြထားတာ ဖြစ်ပါတယ်။ ဥက္ကဋ္ဌကြီးရှင်။ အလားတူပါပဲ အမျိုးမျိုးသောကမ်းပါးနံရံများမှာ ဗက်တီဗာမြက်ကို ကမ်းထိန်းလုပ်ငန်းအတွက် စိုက်ပျိုးထားတဲ့ပုံကို ကျွန်မက ဒီမှာဖော်ပြထားတာပဲ ဖြစ်ပါတယ်။ ဥက္ကဋ္ဌကြီးရှင်။ အိန္ဒိယနိုင်ငံအနေနဲ့ကတော့ ဗက်တီဗာမြက်ကို မြေတိုက်စားပြုန်းတီးမှုတွေက ကာကွယ်ဖို့အတွက် စိုက်ပျိုးအသုံးပြုခဲ့ကြတာဟာ ရာစုနှစ်ပေါင်းများစွာကြာခဲ့ပြီလို့ ဆိုပါတယ်။ ကျွန်မတို့ ဒီမှာမြင်တွေ့ရတာကတော့ ၂၀၁ရ ခုနှစ်အတွင်းက ဗက်တီဗာမြက်စိုက်ပျိုးခြင်းကို အိန္ဒိယနိုင်ငံက အုပ်ချုပ်ရေးပိုင်းကိုဦးဆောင်ပြီးတော့ စုပေါင်းစိုက်ပျိုးခဲ့တဲ့ သတင်းဖြတ်ပိုင်းပုံကို ကျွန်မက ကူးယူဖော်ပြထားတာပဲဖြစ်ပါတယ်။ ဥက္ကဋ္ဌကြီးရှင်။ ထိုင်းနိုင်ငံအနေနဲ့ကလည်း ဗက်တီဗာ မြက်အပေါ်မှာ စိတ်ပါဝင်စားမှုရှိခြင်းနှင့် စိုက်ပျိုးအသုံးချခဲ့ကြတာလည်း နှစ်ကာလတစ်ခုရှိခဲ့ပြီလို့ ဆိုပါတယ်။ လာမည့်အောက်တိုဘာလမှာလည်း ထိုင်းနိုင်ငံမှာ ကမ္ဘာအရပ်ရပ်က ဗက်တီဗာမြက် စိုက်ပျိုးအသုံးချခြင်းကို စိတ်ဝင်စားတဲ့လူပုဂ္ဂိုလ်အသီးသီး တက်ရောက်ဆွေးနွေးကြမယ့်ဗက်တီဗာ ညီလာခံတစ်ခုကို ကျင်းပဖို့လည်းရှိနေပါတယ်။ ဥက္ကဋ္ဌကြီးရှင်။ ဒါကတော့ အိမ်နီးချင်းနိုင်ငံဖြစ်တဲ့ ဘင်္ဂလားဒေ့ရှ်နိုင်ငံနှင့် ထိုင်းနိုင်ငံတို့ပူးပေါင်းပြီးတော့ ဗက်တီဗာမြက်စိုက်ပျိုးခြင်းအား လူထုကို စည်းရုံးတဲ့အနေနဲ့ စိုက်ပျိုးခဲ့တဲ့အခမ်းအနား ကျင်းပခဲ့တဲ့မှတ်တမ်းပုံကို ကျွန်မက ကူးယူဖော်ပြ ထားတာဖြစ်ပါတယ်။ ဥက္ကဋ္ဌကြီးရှင်။ ကျွန်မတို့နိုင်ငံမှာလည်း ၁၉၉၆ ခုနှစ်၊ ၁၉၉ရ ခုနှစ်၊ ၁၉၉၈ ခုနှစ်များတုန်းက UNDP နှင့် FAO တို့ပြုလုပ်တဲ့စီမံကိန်းတစ်ခုအတွင်း ရှမ်းပြည်နယ်မှာ ဗက်တီဗာမြက်ကို စတင် စမ်းသပ်စိုက်ပျိုးခဲ့ပါတယ်။ အဲဒီကမျိုးစပ်မြက်များကို အခုအခါမှာတော့ ပုံမှာမြင်တွေ့ရတဲ့အတိုင်းပဲ ချင်းပြည်နယ်၊ ဟားခါးမြို့နှင့် ဖလမ်းမြို့မှာ စတင်စမ်းသပ်စိုက်ပျိုးခဲ့ပြီးလည်း ဖြစ်ပါတယ်။ ဥက္ကဋ္ဌကြီးရှင်။ ယခုပုံမှာမြင်တွေ့ရတာကတော့ ကျွန်မရဲ့ မဲဆန္ဒနယ်ဖြစ်တဲ့ ရွှေဘိုမြို့နယ်မှာ ၂၀၁၈ ခုနှစ်အတွင်းက ကျွန်မတို့လွှတ်တော်ကိုယ်စားလှယ်များနှင့် ဌာနဆိုင်ရာများ၊ လူထုအင်အားများ ပူးပေါင်းပြီးတော့ ဗက်တီဗာမြက်စိုက်ပျိုးခဲ့တဲ့မှတ်တမ်းပုံများပဲဖြစ်ပါတယ်။ ကျွန်မတို့ ရွှေဘိုမြို့၊ မူးမြစ်ကမ်းပါးမှာရှိတဲ့ကျေးရွာတွေမှာ ကမ်းပါးပြိုကျနိုင်ဖွယ်ရာအလားအလာရှိတဲ့နေရာတွေက အမြောက်အမြားရှိလို့နေပါတယ်။ ၂၀၁၅ ခုနှစ် ဇူလိုင်လတုန်းကဖြစ်ခဲ့တဲ့ ရေကြီးရေလျှံမှုဖြစ်စဉ် မှာလည်း ကျွန်မတို့ရွှေဘိုမြို့နယ်မှာ ဆုံးရှုံးထိခိုက်မှုတွေအများအပြားလည်းရှိခဲ့ပါတယ်။ ဥက္ကဋ္ဌကြီး ရှင်။ ဒီလိုဆုံးရှုံးနိုင်ဖွယ်ရာရှိတဲ့ မြစ်ကမ်းပါးပြိုကျမှုတွေအတွက် ကျွန်မတို့ နှစ်ပိုင်းခွဲပြီး ဆောင်ရွက် ပါတယ်။ ပထမတစ်ပိုင်းအနေနဲ့ကတော့ ယနေ့၊ မနက်ဖြန် အန္တရာယ်ရှိနိုင်တဲ့ နေရာများအတွက် ဆိုလို့ရှိရင် ကျွန်မတို့အနေနဲ့ နိုင်ငံတော်အစိုးရထံမှ ရန်ပုံငွေတင်ပြတောင်းခံပြီးတော့ ဆောင်ရွက် စေပါတယ်။ ယခုနှစ်ဘတ်ဂျက်အတွင်းမှာလည်း တိုင်းဒေသကြီးရန်ပုံငွေ ကနေပြီးတော့မှ ကမ်းထိန်း လုပ်ငန်းကိုရွှေဘိုမြို့နယ်မှာ ရရှိထားပါတယ်။ နောက်တစ်ပိုင်းကတော့ လူထုအားကိုယူပြီးတော့ ရေရှည်ကမ်းထိန်းလုပ်ငန်းအနေနဲ့ ဗက်တီဗာမြက်ကို စုပေါင်းစိုက်ပျိုးထားဖို့ရာ ကျွန်မတို့ရည်ရွယ် ပါတယ်။ လေးစားရတဲ့ ပြည်သူ့လွှတ်တော်ဥက္ကဋ္ဌကြီးရှင်။ ကျွန်မတို့နိုင်ငံဟာ မြစ်၊ ချောင်း၊ အင်းအိုင် တွေပေါများတဲ့နိုင်ငံဖြစ်တဲ့အတွက် မြစ်ကမ်းပါး၊ ချောင်းကမ်းပါးဘေးမှာ အခြေချနေထိုင်ကြတဲ့ ကျေးရွာတွေဆိုတာက အများအပြားရှိပါတယ်။ ဒီကျေးရွာတွေအတွက် ကျွန်မတို့ မဖြစ်မနေ ဆောင်ရွက်ရမယ့် ကမ်းပြို ကာကွယ်ရေးလုပ်ငန်းတွေအတွက် ကျွန်မတို့အသုံးပြုရတဲ့ တိုင်းပြည် ဘဏ္ဍာငွေတွေဟာလည်း တစ်နှစ်ထက်တစ်နှစ် များပြားလို့လာနေပါပြီ။ ဥပမာအားဖြင့်ဆိုလို့ရှိရင် ယခုနှစ်မှာ မန္တလေးတိုင်းဒေသကြီးတစ်ခုတည်းအတွင်းမှာဆိုရင်ပဲ တိုင်းဒေသကြီးအတွင်းမှာရှိတဲ့ ကျေးရွာတချို့ အတွက် ကျွန်မတို့ လျာထားအသုံးပြုရမယ့် ကမ်းပြို ကာကွယ်ရေးလုပ်ငန်းအတွက် သတ်မှတ်ထားတဲ့ငွေက ကျပ်သန်း ၅၃၀၀ ကျော်ပါတယ်။ မန္တလေးတိုင်းဒေသကြီးအတွင်းမှာကိုပဲ ၂၀၁၈-၂၀၁၉ ခုနှစ်အတွင်းတုန်းကလည်း ကျပ်သန်း ၅၂၀၀ ကျော်ကို ကျွန်မတို့အသုံးပြုခဲ့ပြီးလည်း ဖြစ်ပါတယ်။ ဆက်ပြီးလေ့လာကြည့်လိုက်မယ်ဆိုလို့ရှိရင် တစ်နှစ်ထက်တစ်နှစ် ကျွန်မတို့နိုင်ငံမှာ ကမ်းပြို ကာကွယ်ရေးအတွက် အသုံးပြုရတဲ့ငွေကြေးတွေက များပြားလာဖို့ပဲရှိပါတယ်။ ဒါကြောင့် မို့လို့ ကျွန်မတို့အနေနဲ့ ယခု လတ်တလောအန္တရာယ်ရှိနိုင်တဲ့ နေရာများအတွက်ဆိုရင် ယခုလိုပဲ နိုင်ငံတော်အစိုးရထံမှ ရန်ပုံငွေများတင်ပြတောင်းခံ ဆောင်ရွက်ပေးသင့်သလို ရေရှည်မှာလည်း ကမ်းပြိုကာကွယ်ရေးအတွက် ကုန်ကျစရိတ်လည်း နည်းပါးတဲ့၊ လူတိုင်းလည်းပါဝင်နိုင်တဲ့ ဗက်တီဗာ ကမ်းထိန်းမြက်စိုက်ပျိုးခြင်းကို ဆောင်ရွက်ပေးစေချင်လိုတဲ့အတွက် ကျွန်မအနေနဲ့ လွှတ်တော် ဥက္ကဋ္ဌကြီးမှတစ်ဆင့် တလေးတစားမေးမြန်းလိုတာက ရေရှည်မှာအကျိုးရှိမှုလည်း သေချာတဲ့၊ ကုန်ကျစရိတ်လည်းနည်းပါးတဲ့၊ လူတိုင်းလည်းပါဝင်နိုင်တဲ့၊ အလွယ်တကူလည်း ဆောင်ရွက်နိုင်တဲ့ ဗက်တီဗာကမ်းထိန်းမြက်စိုက်ပျိုးခြင်းကို နိုင်ငံတော်အစိုးရက ဦးဆောင်စီမံစိုက်ပျိုးဖို့ အစီအစဉ် ရှိပါသလားဆိုတာကို လေးစားစွာမေးမြန်းရင်း နိဂုံးချုပ်အပ်ပါတယ်။ ကျေးဇူးတင်ပါတယ်ရှင်။</speech>
<speech type="speaker">ပို့ဆောင်ရေးနှင့် ဆက်သွယ်ရေးဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="31">ဦးကျော်မျိုး(ဒုတိယဝန်ကြီး၊ ပို့ဆောင်ရေးနှင့် ဆက်သွယ်ရေးဝန်ကြီးဌာန)</agency>လေးစား အပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်တော်ကြီးများအားလုံး၊ ပြည်ထောင်စုအဆင့်အဖွဲ့ အစည်းဝင်များနဲ့ ဧည့်သည်တော်များအားလုံး မင်္ဂလာအပေါင်းနှင့်ပြည့်စုံ ကြပါစေကြောင်း ဦးစွာနှုတ်ခွန်းဆက်သအပ်ပါတယ်။ စစ်ကိုင်းတိုင်းဒေသကြီး၊ ရွှေဘိုမဲဆန္ဒနယ် ပြည်သူ့လွှတ်တော်ကိုယ်စားလှယ် ဒေါက်တာဒေါ်အေဇင်လတ်၏ အကျိုးရှိမှုသေချာသည့် ကုန်ကျ စရိတ်နည်းပါးတဲ့ ဗက်တီဗာမြက်ကို ကမ်းပါးထိန်းလုပ်ငန်းများအတွက် နိုင်ငံတော်အစိုးရ၏ စီစဉ်မှုဖြင့် စီမံစိုက်ပျိုးပေးခြင်းရှိ/မရှိ၊ အစီအစဉ်ရှိပါက မည်သည့်နှစ်အပိုင်းအခြားတွင် စတင် ဆောင်ရွက်မည်နှင့် အစီအစဉ်မရှိပါက အဘယ့်ကြောင့်နည်းဆိုသည်ကို သိရှိလိုခြင်းနှင့် စပ်လျဉ်းသည့်မေးခွန်းအပေါ် ပို့ဆောင်ရေးနှင့် ဆက်သွယ်ရေးဝန်ကြီးဌာန ဒုတိယဝန်ကြီး ကျွန်တော် ရေးနှင့် ဆက်သွယ်ရေးဝန်ဆိုသည်ကို သိရှိလို ကျပ်မျိုးက ပြန်လည် လေးစားအပ်ပါသော ဥက္ကဋ္ဌကြီးခင်ဗျား။ မြန်မာနိုင်ငံဟာဆိုရင် ဧရာဝတီမြစ်၊ ချင်းတွင်းမြစ်၊ သံလွင်မြစ်၊ စစ်တောင်းမြစ်အပါအဝင် မြစ်ချောင်းတွေဟာ နိုင်ငံတစ်ဝန်းဖြတ်သန်းစီးဆင်းလျက်ရှိပြီး လူသားတို့ရဲ့ ပယောဂကြောင့်၊ ရာသီဥတုဖောက်ပြန်မှုကြောင့် သဘာဝပတ်ဝန်းကျင်ထိခိုက်ပျက်စီး ပြီး မြစ်ချောင်းများအတွင်း အနည်ပို့ချမှုများပြားလာ၍ အောက်ခြေမြစ်ကြမ်းပြင်မြင့်တက်လာကာ ဟုတ်မိုးရွာသွန်းမှုများကြောင့် ရေကြီးရေလျှံမှုများ၊ မြစ်ချောင်းများကမ်းပြိုကမ်းစားမှုများ ဖြစ်ပေါ်လာပါတယ်။ ပို့ဆောင်ရေးနှင့် ဆက်သွယ်ရေးဝန်ကြီးဌာန၊ ရေအရင်းအမြစ်နှင့် မြစ်ချောင်းများ ဖွံ့ဖြိုးတိုးတက်ရေးဦးစီးဌာနအနေဖြင့် အဓိကမြစ်ကြီးများတွင် ယေဘုယျအားဖြင့် ရေလမ်းကြောင်း ကောင်းမွန်ရေးလုပ်ငန်းများကို ပြည်ထောင်စုငွေလုံးငွေရင်း ရန်ပုံငွေဖြင့်လည်းကောင်း၊ ကမ်းပြို ကာကွယ်ရေးလုပ်ငန်းများကို သက်ဆိုင်ရာတိုင်းဒေသကြီးနှင့် ပြည်နယ်အစိုးရအဖွဲ့ ရန်ပုံငွေဖြင့် လည်းကောင်း ဆောင်ရွက်ပေးလျက်ရှိပါတယ်။ ဒါပေမဲ့လည်း နိုင်ငံတစ်ဝန်းဖြစ်ပေါ်နေတဲ့ ကမ်းပြို ကမ်းစားမှုများမှ အခိုင်အမာကာကွယ်ရန်မှာ ရန်ပုံငွေမြောက်မြားစွာ ကုန်ကျနိုင်ပါသဖြင့် ရန်ပုံငွေ သုံးစွဲရမှုသက်သာပြီး ကမ်းပြို ကမ်းစားမှုများကို အထိုက်အလျောက်ကာကွယ်နိုင်မည့် ဗက်တီဗာမြက် (ခ) အမြစ်ရှည်မြေဆီလွှာထိန်း နိုင်ငံခြားမျိုးပင်မြက်များကို ကမ်းပြိုကမ်းစားသောနေရာများမှာ စမ်းသပ်စိုက်ပျိုးနိုင်ရန်အတွက် ၂၀၁၆ ခုနှစ် စက်တင်ဘာလမှာ သာမန်ခွင့်ပြုရန်ပုံငွေ ကျပ် ၃၇.၅ သိန်းဖြင့် မြန်မာဗက်တီဗာကွန်ယက်မှ ပျိုးပင်စုစုပေါင်း ၅၀၀၀၀ ၀ယ်ယူ၍ ရေအရင်းအမြစ်နှင့် မြစ်ချောင်းများဖွံ့ဖြိုးတိုးတက်ရေးဦးစီးဌာန၊ ဒေသ(၁၂)၊ ရှမ်းပြည်နယ်ရုံးမှာ စတင်ပျိုးထောင်ခဲ့ပါ တယ်။ ရေအရင်းအမြစ်နှင့် မြစ်ချောင်းများဖွံ့ဖြိုးတိုးတက်ရေးဦးစီးဌာနအနေနဲ့ ဗက်တီဗာမြက် ပျိုးပင်များ စမ်းသပ်စိုက်ပျိုးခဲ့ရာမှာ ဒေသ(၃)၊ ပဲခူးတိုင်းဒေသကြီးရုံးက ပျိုးပင်အရေအတွက် ၅၄၀၀ ကို ပျိုးထောင်ခဲ့ရာမှာ ၄ရ ရာခိုင်နှုန်းခန့်မှာ ပျိုးထောင်သက်တစ်လကျော်အထိ အရွက်များဝေဖြာမှု မရှိဘဲ တဖြည်းဖြည်းသေဆုံးသွားခဲ့ပါတယ်။ ကျန်ပျိုးပင်များကို ကျောက်တံခါးမြို့နယ် လက်ပံကုန်း ကျေးရွာကမ်းပါး၊ အုတ်တွင်းမြို့နယ်၊ အောင်းကြီးကျေးရွာကမ်းပါး၊ ကျောက်ကြီးမြို့နယ် လိန်ပင် ကျေးရွာကမ်းပါးတို့မှာ စိုက်ပျိုးထားရာ ယခုအခါမှာတော့ အပင်အရေအတွက်အနည်းငယ်သာ ရှင်သန်လျက်ရှိကြောင်း တွေ့ရှိခဲ့ရပါတယ်။ ဒေသ(၅)၊ မန္တလေးတိုင်းဒေသကြီးရုံးမှာလည်း ဗက်တီဗာ မြက်ပျိုးပင် ၅၀၀၀ ကို ပျိုးထောင်ခဲ့ရာ တစ်လခန့်အကြာမှာ ပျိုးပင် ၈၀ ရာခိုင်နှုန်းကျော်ခန့် သေဆုံးခဲ့၍ ပျိုးပင်များထပ်မံပျိုးထောင်ပြီး ပုသိမ်ကြီးမြို့နယ်၊ သံဘိုကျွန်းကျေးရွာအနီး မြေနုကျွန်း ကမ်းပါးမှာ ၂၀၁၆ ခုနှစ် ဒီဇင်ဘာလက စိုက်ပျိုးခဲ့ရာ သုံးပုံနှစ်ပုံခန့်သေဆုံးခဲ့ပြီး ရေများရာသီတွင် ရေကြီးနစ်မြုပ်၍ နုန်းများဖုံးအုပ်သွားပြီး အပင်အားလုံးပျက်စီးခဲ့ပါတယ်။ ဒေသ(၆)၊ စစ်ကိုင်း တိုင်းဒေသကြီးရုံးမှာတော့ ပျိုးထောင်ခဲ့တဲ့ပျိုးပင် ၇၀၀၀ အနက်မှ ၅၀ ရာခိုင်နှုန်းကျော် သေကြေ ပျက်စီးခဲ့သဖြင့် ပျိုးပင်များထပ်မံပျိုးထောင်ပြီး ဟုမ္မလင်းမြို့နယ်၊ ပါမလုံကျေးရွာ၊ ကလေးဝမြို့နယ်၊ ကျော်ဇင်ကျေးရွာ၊ မုံရွာမြို့၊ အလုံဆိပ်ကမ်းတို့မှာ စိုက်ပျိုးထားရှိခဲ့ရာ စောင့်ရှောက်မှုအားနည်းခြင်း၊ တိရစ္ဆာန်များဖျက်ဆီးခြင်းတို့ကြောင့် အားလုံးနီးပါး သေကြေပျက်စီးခဲ့ရပါတယ်။ ဒေသ(၁၁)၊ ကရင် ပြည်နယ်ရုံးမှာလည်း ဗက်တီဗာမြက်ပျိုးပင် ၃၀၀၀ ပျိုးထောင်ခဲ့ရာ ပျိုးပင် ၃၅ ရာခိုင်နှုန်းသာ ရှင်သန် သဖြင့် ပျိုးပင်များထပ်မံပျိုးထောင်၍ သံလွင်တံတားအောက် ဘားကပ်ဘက်သံလွင်မြစ်ကမ်းပါးမှာ စိုက်ပျိုးခဲ့ရာ သံလွင်မြစ်ရေနှစ်လကြာ ထူးခြားရေကြီးရေလျှံမှုကြောင့် သေဆုံးပျက်စီးခဲ့ရပါတယ်။ အဆိုပါ ဗက်တီဗာမြက်ပင်များဟာဆိုရင် အမှန်တကယ် ရှင်သန်ဖွံ့ဖြိုးအောင် စိုက်နိုင်မယ် ဆိုပါက ကိုယ်စားလှယ်တော်ကြီးတင်ပြထားတဲ့အတိုင်း နိုင်ငံတစ်ဝန်းဖြစ်ပေါ်နေတဲ့ ကမ်းပြို ကမ်းစား မှုများအပြင် တောင်မြို့/မြေပြိုမှုများကိုပါ ကုန်ကျစရိတ်သက်သာစွာဖြင့် ကာကွယ်ပေးနိုင်မှာ အမှန်ပဲ ဖြစ်ပါတယ်။ ဒါပေမဲ့လည်း ရှေ့မှာတင်ပြခဲ့တဲ့အတိုင်း ရေအရင်းအမြစ်နှင့် မြစ်ချောင်းများ ဖွံ့ဖြိုး တိုးတက်ရေးဦးစီးဌာနက လက်တွေ့စမ်းသပ်စိုက်ပျိုးခဲ့တဲ့ အတွေ့အကြုံအရ အဆိုပါ ဗက်တီဗာ မြက်ပင်မျိုးဟာဆိုရင် နိုင်ငံခြားမျိုးပင်ဖြစ်ခြင်း၊ မကြာသေးမီကမှစတင်၍ စမ်းသပ်စိုက်ပျိုးကြည့်ရခြင်း၊ ပျိုးထောင်နည်းစနစ်တိကျစွာမသိရှိခြင်းနှင့် အမြဲဂရုစိုက်နေရန်လိုအပ်ခြင်း၊ ရေဦးထိုးတိုက်စားမှု ဖြစ်ပေါ်တဲ့နေရာများမှာ ရှင်သန်ဖြစ်ထွန်းနိုင်မှုနည်းပါးခြင်း၊ စတင်စိုက်ပျိုးချိန်ရေကြီးနစ်မြုပ်မှုနှင့် နုန်းမြေဖုံးလွှမ်းမှုမခံနိုင်ခြင်း စတဲ့အားနည်းချက်များကို တွေ့ရှိရပါတယ်။ အားသာချက်အနေနဲ့တော့ ဗက်တီဗာမြက်ပင်အမြစ်များမှာ မိုးရေထိန်းသိမ်းထားပေးနိုင်သောကြောင့် မိုးသည်းထန်စွာရွာသွန်းပြီး မိုးရေစီးဆင်းရာလမ်းတစ်လျှောက်ရှိ ကုန်းစောင်းမြေပြင်များ နှစ်စဉ်မြေတိုက်စားခံရမှုများနှင့် အထိန်း အသိမ်းမဲ့ရေများ အလဟဿဖြုန်းတီးခံရမှုများမှ ကာကွယ်တားဆီးပေးကာ အခြားအပင်များလည်း ကောင်းမွန်စွာရှင်သန်ကြီးထွားလာနိုင်မယ့် အခြေအနေများကိုလည်း ဖြစ်ထွန်းလာစေရန်အတွက် အသုံးဝင်ကြောင်း လေ့လာတွေ့ရှိရပါတယ်။ သို့ဖြစ်ပါ၍ ရေအရင်းအမြစ်နှင့် မြစ်ချောင်းများဖွံ့ဖြိုးတိုးတက်ရေးဦးစီးဌာနက တိုင်းဒေသကြီး နှင့် ပြည်နယ်များမှာ ဗက်တီဗာမြက်ပင်များကို စမ်းသပ်စိုက်ပျိုးခဲ့တဲ့နေရာမှာ အောင်မြင်မှုမရရှိခဲ့တဲ့ အတွက် ဆက်လက်စိုက်ပျိုးခြင်းမရှိတော့ဘဲ ဒေသခံပြည်သူတို့ရဲ့ အတွေ့အကြုံ၊ အကြံဉာဏ်များ ရယူကာ ကုန်ကျစရိတ်သက်သာပြီး ကမ်းပြို ကမ်းစားမှုများ အထိုက်အလျောက်ကာကွယ်စေနိုင်မည့် ကိုင်းပင်၊ ရေဆူးပုတ်ပင်၊ လမုပင်နှင့် မိုးမခပင် စတဲ့ဒေသနှင့်သင့်လျော်တဲ့အပင်များ စိုက်ပျိုး ဆောင်ရွက်လျက်ရှိပါကြောင်း ဖြေကြားအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ပို့ဆောင်ရေးနှင့် ဆက်သွယ်ရေးဝန်ကြီးဌာန ဒုတိယဝန်ကြီး ပြန်လည် ထွက်ခွာနိုင်ပါပြီ။</speech>
</Q-A>
<Q-A>
<title>လုပ်ငန်းလိုင်စင်ပြုလုပ်ခြင်းအား One Stop Service ပြုလုပ်ပေးရန် အစီအစဉ်ရှိ/မရှိနှင့်စပ်လျဉ်း သည့်မေးခွန်း</title>
<speech type="speaker">မန်တုံမဲဆန္ဒနယ်မှ ဒေါ်နန်းမိုး မေးမြန်းဖို့ဖြစ်ပါတယ်။</speech>
<speech><mp id="1590">ဒေါ်နန်းမိုး(မန်တုံမဲဆန္ဒနယ်)</mp>လေးစားရပါသော ပြည်သူ့လွှတ်တော်ဥက္ကဋ္ဌကြီးနှင့် အားလုံးမင်္ဂလာပါခင်ဗျား။ ယနေ့ကျင်းပတဲ့ ပြည်သူ့လွှတ်တော်အစည်းအဝေးမှာ ကျွန်မအနေဖြင့် အသေးစားလုပ်ငန်းလိုင်စင်များ ပြုလုပ်ခြင်းအား One Stop Service ပြုလုပ်ပေးရန် အစီအစဉ်ရှိ/ မရှိနှင့်ပတ်သက်ပြီး သက်ဆိုင်ရာဝန်ကြီးဌာနအား ကြယ်ပွင့်ပြမေးခွန်း မေးမြန်းသွားမယ့် ပလောင် ကိုယ်ပိုင်အုပ်ချုပ်ခွင့်ရဒေသ မန်တုံမဲဆန္ဒနယ် ပြည်သူ့လွှတ်တော်ကိုယ်စားလှယ် ဒေါ်နန်းမိုး ဖြစ်ပါတယ်။ ဥက္ကဋ္ဌကြီးရှင်။ အသေးစား၊ အလတ်စားလုပ်ငန်းများဟာဆိုလို့ရှိရင် မြန်မာနိုင်ငံရဲ့ မြို့ပြများ နှင့် ကျေးလက်ဒေသများတွင် နေရာအနှံ့အပြားတည်ရှိနေကြပါတယ်။ ထို့အပြင် မြန်မာနိုင်ငံရဲ့ စီးပွားရေးလုပ်ငန်းများရဲ့ ၉၀ ရာခိုင်နှုန်းကျော်ရှိတဲ့လုပ်ငန်းဟာ SME လို့ခေါ်တဲ့အသေးစားနှင့် အလတ်စားလုပ်ငန်းများဖြစ်ကြပြီးတော့ SME လုပ်ငန်းများနှင့်ပတ်သက်တဲ့ဥပဒေကို လွှတ်တော်မှ ပြဋ္ဌာန်းခဲ့သော်လည်း ယခုSME လုပ်ငန်းများဟာ စိန်ခေါ်မှုအမျိုးမျိုးရင်ဆိုင်နေရဆဲ ဖြစ်ပါတယ်။ SME လုပ်ငန်းများ ဖွံ့ဖြိုးတိုးတက်ဖို့ဆိုရင် လွှတ်တော်မှ လွယ်ကူရှင်းလင်းတဲ့ ဥပဒေ ပြဋ္ဌာန်းပေးရမှာဖြစ်သလို အစိုးရမှလည်း SME လုပ်ငန်းများ ပံ့ပိုးပေးနိုင်တဲ့ လွယ်ကူရှင်းလင်း မြန်ဆန်တဲ့ပြဋ္ဌာန်းချက်များ၊ ညွှန်ကြားချက်များ၊ ဝန်ဆောင်မှုများနှင့် နည်းဥပဒေများပြဋ္ဌာန်းပေးရမှာ ဖြစ်ပါတယ်။ SME လုပ်ငန်းများအတွက် အဓိကအခြေခံလိုအပ်ချက်ကတော့ လုပ်ငန်းလိုင်စင်များ၊ လုပ်ငန်းများစတင်ရာတွင် အခက်အခဲမရှိစေရေးအတွက် လုပ်ငန်းလိုင်စင်များပြုလုပ်ရာတွင် အခက်အခဲမရှိ လွယ်ကူရှင်းလင်းတဲ့ မူဝါဒလမ်းညွှန်ချက်များ လိုအပ်ပါတယ်။ လုပ်ငန်းလိုင်စင်ကို မြန်မြန်ဆန်ဆန်လုပ်ပေးနိုင်မှသာလျှင် နောက်ဆက်တွဲများဖြစ်တဲ့ ထုတ်ကုန်များရောင်းချနိုင်မှာဖြစ်ပြီး ဈေးကွက်များရှာဖွေနိုင်ခြင်း၊ SME Loan များလျှောက်ထားနိုင် ခြင်း၊ ထုတ်ကုန်ဈေးကွက်များရရှိစေရေးနှင့် ဈေးကွက်များရှာဖွေရေးအတွက် လုပ်ငန်းရှင်များ အချင်းချင်း ချိတ်ဆက်မှုအားကောင်းအောင် အစိုးရအနေဖြင့် အသေးစား၊ အလတ်စားလုပ်ငန်းများ မှတ်ပုံတင်ရာတွင် လွယ်ကူရှင်းလင်းမြန်ဆန်စေရန်အတွက် ပြုလုပ်ပေးဖို့ရန် အထူးလိုအပ်လှပါ ယဉ်ကျေးပျူတို့ပြည်သူများရှင်များဟာ အကြီးမီခိုပါတယ်။ နိုင်ငံတေတဲ့ ပြုလုပ်ပေးရန် ထွန်တဲ့မူဝါဒများချမှုမျိုးမဟုတ်ဘဲ တယ်။ ယခုလက်ရှိမှာ လုပ်ငန်းစတင်လုပ်ကိုင်သော လုပ်ငန်းရှင်အသစ်များကို စိတ်ဓာတ်ကျ စိတ်ပျက်စေတဲ့ အချက်ကတော့ လုပ်ငန်းလိုင်စင်များပြုလုပ်ရာတွင် ရှုပ်ထွေးတဲ့လုပ်ငန်းစဉ်များ၊ ဌာနများရဲ့ ညံ့ဖျင်းတဲ့ဝန်ဆောင်မှု နားမလည်တဲ့ပြည်သူများကို ကောင်းမွန်စွာလမ်းညွှန်ခြင်းမရှိဘဲ ဟိုအချက်အလက်လိုတယ်၊ ဒီအချက်အလက်လိုတယ်နဲ့ ဟိုပြေးခိုင်း၊ ဒီပြေးခိုင်းနဲ့ စေတနာနဲ့ လမ်းညွှန်ပေးတာမျိုးမဟုတ်ဘဲ အမိန့်ပေးစေခိုင်းတဲ့ပုံစံမျိုးတွေ၊ ယဉ်ကျေးပျူငှာမှုမရှိတဲ့ဝန်ဆောင်မှု တွေနဲ့ လုပ်ငန်းစလုပ်တဲ့သူတွေအတွက် အင်မတန်မှစိတ်ပျက်ရပါတယ်။ ကျွန်မအတွေ့အကြုံအရ နေပြည်တော်စည်ပင်ကို လုပ်ငန်းလိုင်စင်လျှောက်တဲ့အခါမှာ အဲဒီလိုပဲ အင်မတန်ညံ့ဖျင်းတဲ့ ဝန်ဆောင်မှုများကိုတွေ့ရလို့ နိုင်ငံတော်အတွက် အင်မတန်မှဝန်လေးမိပါတယ်။ နိုင်ငံတော်မှရရှိတဲ့ နှစ်စဉ်အခွန်များဟာ ၎င်းလုပ်ငန်းရှင်များအပေါ် အများကြီးမှီခိုပါတယ်။ ဒါကြောင့် နိုင်ငံရဲ့ ၉၀ ရာခိုင်နှုန်းလောက်ရှိနေတဲ့ လုပ်ငန်းရှင်များဟာ အခက်အခဲမရှိစေရန်အတွက် လုပ်ငန်းလိုင်စင် ပြုလုပ်တဲ့အခါမှာ ပြည်သူများစိတ်ပျက်စေတဲ့ဝန်ဆောင်မှုများနှင့် လုပ်ငန်းစဉ်မျိုးမဟုတ်ဘဲ ယဉ်ကျေးပျူငှာတဲ့ဝန်ဆောင်မှုများနှင့် ရှင်းလင်းလွယ်ကူမြန်ဆန်တဲ့မူဝါဒများချမှတ်ပြီး လုပ်ငန်း လိုင်စင်ပြုလုပ်ခြင်းအား One Stop Service ပြုလုပ်ပေးရန် အစီအစဉ်ရှိ/မရှိနှင့် အကယ်၍ပြုလုပ် ပေးရန်အစီအစဉ်ရှိမည်ဆိုလျှင် ဘယ်ှင့် ဧရိယာသတ်မှတ်ချက်များသတ်မှတ်ပြီး ပြုလုပ်ပေးမည်ဖြစ်ကြောင်းကို သိရှိလိုခြင်းကြောင့် ယနေ့မေးခွန်းအား လွှတ်တော်ဥက္ကဋ္ဌမှတစ်ဆင့် မေးမြန်းရခြင်းဖြစ်ပါတယ်။ အားလုံးကိုကျေးဇူးတင်ပါတယ်။</speech>
<speech type="speaker">စီမံကိန်း၊ ဘဏ္ဍာရေးနှင့် စက်မှုဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="27">ဒေါက်တာမင်းရဲပိုင်ဟိန်း(ဒုတိယဝန်ကြီး၊ စီမံကိန်း၊ ဘဏ္ဍာရေးနှင့် စက်မှုဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ အားလုံးမင်္ဂလာပါလို့ နှုတ်ခွန်းဆက်သအပ်ပါတယ်ခင်ဗျား။ ကျွန်တော်ကတော့ စီမံကိန်း၊ ဘဏ္ဍာရေး နှင့် စက်မှုဝန်ကြီးဌာန ဒုတိယဝန်ကြီး ဒေါက်တာမင်းရဲပိုင်ဟိန်း ဖြစ်ပါတယ်။ ကျွန်တော့်အနေနဲ့ ရှမ်းပြည်နယ်၊ မန်တုံမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်နန်းမိုး၏ လုပ်ငန်းလိုင်စင် ပြုလုပ်ခြင်းအား One Stop Service ပြုလုပ်ပေးရန်အစီအစဉ်ရှိ/မရှိ မေးခွန်းနှင့်စပ်လျဉ်းပြီး စီမံကိန်း၊ ဘဏ္ဍာရေးနှင့် စက်မှုဝန်ကြီးဌာန၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနနှင့် နေပြည်တောင်ကောင်စီ၊ တိုင်းဒေသကြီး/ပြည်နယ်တို့၏ ပေါင်းစပ်ဖြေကြားမှုကို ရှင်းလင်းဖြေကြား သွားမှာဖြစ်ပါတယ်ခင်ဗျာ။ ပထမဦးဆုံး ကျွန်တော့်အနေနဲ့ လုပ်ငန်းလိုင်စင်ပြုလုပ်ခြင်းအပိုင်းကို ဖြေကြားပါရစေခင်ဗျား။ လုပ်ငန်းလိုင်စင်ပြုလုပ်တဲ့အခါမှာ လုပ်ငန်းအနေအထားကိုအခြေခံပြီးတော့ ပြုလုပ်ပေးမည်ဖြစ်သည်ဆိုလျှင် ဘယ် လိုင်စင်ပြုလုပ်တဲ့လုပ်ငန်းစဉ်ပုံစံအနေအထားများစွာ ကွဲပြားမှုတွေရှိပါတယ်။ လုပ်ငန်းအမျိုးအစား ကိုမူတည်ပြီးတော့ သက်ဆိုင်ရာဌာနများ၊ အဖွဲ့ အစည်းများမှ ကုမ္ပဏီများဖွဲ့စည်းခြင်း၊ မှတ်ပုံတင် ခြင်း၊ လုပ်ငန်းမှတ်ပုံတင်ခြင်း၊ လုပ်ငန်းလိုင်စင်ပြုလုပ်ခြင်းစတဲ့ လုပ်ငန်းစဉ်များကို ဆောင်ရွက်ရပါ တယ်။ ဒီလိုဆောင်ရွက်ရတဲ့အခါမှာ စက်မှုလုပ်ငန်းဆိုရင် စက်မှုလုပ်ငန်းမှတ်ပုံတင်ခြင်းကို ပုဂ္ဂလိက စက်မှုလုပ်ငန်းဥပဒေဆိုင်ရာလုပ်ထုံးလုပ်နည်းများနှင့်သော်လည်းကောင်း၊ အသေးစားစက်မှုလုပ်ငန်း များဆိုရင် အသေးစားစက်မှုလုပ်ငန်းဆိုင်ရာ အိမ်တွင်းစက်မှုလက်မှုလုပ်ငန်းဆိုင်ရာဥပဒေ၊ နည်းဥပဒေများအရသော်လည်းကောင်း လျှောက်လွှာတင်ခြင်း၊ ကွင်းဆင်းစစ်ဆေးခြင်း၊ အတည်ပြု ခြင်း၊ စိစစ်ခြင်းနှင့် မှတ်ပုံတင်ခြင်းဟူ၍ လုပ်ငန်းစဉ်များအတိုင်း အဆင့်ဆင့်ဆောင်ရွက်ရပါတယ်။ စီမံကိန်း၊ ဘဏ္ဍာရေးနှင့် စက်မှုဝန်ကြီးဌာနအောက်မှာရှိတဲ့ စက်မှုကြီးကြပ်ရေးနှင့် စစ်ဆေးရေးဦးစီးဌာနအနေဖြင့် စက်မှုလက်မှုလုပ်ငန်းများကို စနစ်တကျဖွံ့ဖြိုးတိုးတက်ရေးအတွက် အတည်ပြုပြဋ္ဌာန်းထားရှိတဲ့ အသေးစား၊ အလတ်စားလုပ်ငန်းများဖွံ့ဖြိုးတိုးတက်ရေးဥပဒေနှင့် အသေးစား၊ အလတ်စားစက်မှုလုပ်ငန်းများ၊ နည်းဥပဒေများ၊ ပုဂ္ဂလိကစက်မှုလုပ်ငန်းဥပဒေနှင့် ပုဂ္ဂလိကစက်မှုလုပ်ငန်းဥပဒေဆိုင်ရာလုပ်ထုံးလုပ်နည်းများနှင့်အညီ ပုဂ္ဂလိကစက်မှုလုပ်ငန်းများကို စနစ်တကျစိစစ်၍ မှတ်ပုံတင်ပေးခြင်းနှင့် ကြီးကြပ်စစ်ဆေးခြင်းတို့ကို ဆောင်ရွက်လျက်ရှိပြီး စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနအောက်မှာရှိတဲ့ စက်မှုလုပ်ငန်းဦးစီးဌာနအနေ ကတော့ အသေးစားစက်မှုလုပ်ငန်းများကို မှတ်ပုံတင်ရေးအတွက် အဓိကထားဆောင်ရွက်လျက်ရှိပါ တယ်။ ဒီလိုမှတ်ပုံတင်ထုတ်ပေးတဲ့အခါမှာ သက်ဆိုင်ရာလုပ်ငန်းများရဲ့ ထုတ်လုပ်တဲ့ပစ္စည်းနှင့် လုပ်ငန်းသဘာဝကိုမူတည်ပြီး ဓာတ်ခွဲစမ်းသပ်ခြင်း သက်ဆိုင်ရာဌာရဲ့ ထောက်ခံချက်ရရှိခြင်းတို့ကို ဆောင်ရွက်ပြီးမှသာ အတည်ပြုထောက်ခံချက်ထုတ်ပေးရပါတယ်။ ဒါကြောင့် လက်ရှိမှတ်ပုံတင်ခြင်းလုပ်ငန်းများကို One Stop Service ဆိုတဲ့ တစ်နေရာတည်းမှာ ဝန်ဆောင်မှု အမျိုးမျိုးကို စုစည်းဆောင်ရွက်ခြင်းအစီအစဉ်နှင့် လတ်တလောဆောင်ရွက်ပေးနိုင်ခြင်းမရှိသေး သော်လည်း တွင်းပြီးမြောက်အောင် ဝန်ဆောင်မှုပေးနိုင်ရန် အသေးစားစက်မှုလုပ်ငန်း ဦးစီးဌာနရုံးချုပ်နှင့် တိုင်းဒေသကြီးနှင့် ပြည်နယ်ရှိရုံးခွဲများချိတ်ဆက်ပြီး ်တစ်ပြေးညီ ဆောင်ရွက်လျက်ရှိပါတယ်။ လုပ်ငန်းများမှတ်ပုံတင်ခြင်းနှင့် လုပ်ငန်းလိုင်စင်ထုတ်ပေးခြင်းကို မြန်ဆန်စွာဆောင်ရွက်နိုင်ရေးကို အထောက်အကူပြုစေရန် သက်ဆိုင်ရာတိုင်းဒေသကြီး/ပြည်နယ် များအလိုက် အိမ်တွင်းစက်မှုလက်မှုလုပ်ငန်းမြှင့်တင်ရေးဥပဒေ၊ နည်းဥပဒေများရေးဆွဲလျက်ရှိပြီး လက်ရှိကချင်ပြည်နယ်၊ ကရင်ပြည်နယ်၊ မွန်ပြည်နယ်၊ ရှမ်းပြည်နယ်၊ မန္တလေးတိုင်း ဒေသကြီး၊ ဧရာဝတီတိုင်းဒေသကြီးနှင့် မကွေးတိုင်းဒေသကြီးတို့မှာ အဆိုပါဥပဒေများ၊ နည်းဥပဒေ များကို အတည်ပြုပြဋ္ဌာန်းကာ လုပ်ထုံးလုပ်နည်းများနှင့်အညီ ဆောင်ရွက်ပေးလျက်ရှိပါတယ်။ ကျန်ပြည်နယ်နှင့် တိုင်းဒေသကြီးမှာလည်း အမြန်ဆုံးရေးဆွဲအတည်ပြုနိုင်ရေးအတွက် ဆောင်ရွက်လျက်ရှိနေကြပြီဖြစ်ပါတယ်။ စက်မှုကြီးကြပ်ရေးနှင့် စစ်ဆေးရေးဦးစီးဌာနအနေနဲ့ အသေးစား၊ အငယ်စားနှင့် အလတ်စားစီးပွားရေးလုပ်ငန်းများရဲ့ SME များမှ Registration လျှောက်ထားခြင်းကို Website မှတစ်ဆင့် Online လျှောက်ထားနိုင်ဖို့အတွက် စီစဉ်ထားပါတယ်။ မှတ်ပုံတင်နိုင်ရန်အတွက် လိုအပ်တဲ့ထောက်ခံချက်များကို Digital Platform ကနေတစ်ဆင့် သက်ဆိုင်ရာဌာနများနှင့် ချိတ်ဆက်နိုင်ဖို့စီစဉ်ထားပြီးဖြစ်ပါတယ်ခင်ဗျာ။ လက်ရှိအခြေအနေမှာ တည်ရှိအသက်ဝင်နေတဲ့ One Stop Service၊ One Stop Shop များရဲ့ အခြေအနေကို အကျဉ်းချုပ် တင်ပြရမယ်ဆိုရင် ပြည်သူ့ရေးရာဝန်ဆောင်မှုများကို မြန်ဆန်စွာပံ့ပိုးနိုင်ရန်ရည်ရွယ်ပြီး One Stop Shop(OSS)ရုံးများ တည်ထောင်ဖွင့်လှစ်အကောင်အထည်ဖော်ရေးလုပ်ငန်းကော်မတီကို ပြည်ထောင်စု အစိုးရအဖွဲ့ရုံးက ၂၃-၈-၂၀၁၆ ရက်စွဲပါစာဖြင့် ဖွဲ့စည်းခဲ့ပြီး ယင်းကော်မတီဦးဆောင်မှုဖြင့် တိုင်းဒေသကြီး/ပြည်နယ်နှင့် နေပြည်တော်ကောင်စီနယ်မြေရှိ မြို့နယ်ပေါင်း ၃၃၀ အနက် မြို့နယ် ၃၁၆ မြို့နယ်တွင် ပြည်သူ့ဝန်ဆောင်မှုရုံး(OSS) များဖွင့်လှစ်ခဲ့ပြီးဖြစ်ပါတယ်။ ပြည်သူ့ဝန်ဆောင်မှု ရုံးများတွင် သက်ဆိုင်ရာစည်ပင်သာယာရေးကော်မတီများက စားသောက်ဆိုင်လိုင်စင်၊ အထွေထွေ လုပ်ငန်းလိုင်စင်၊ ပုဂ္ဂလိကအိမ်လိုင်စင်၊ အိမ်ဆိုင်လိုင်စင်၊ တည်းခိုခန်းလိုင်စင်၊ ဘော်ဒါလုပ်ငန်း လိုင်စင်စတဲ့ လုပ်ငန်းလိုင်စင်များကို ဝန်ဆောင်မှုများပေးလျက်ရှိပြီး အခြားလုပ်ငန်းလိုင်စင်များကို လည်း ပြည်သူ့ဝန်ဆောင်မှုရုံးတွင် ဝန်ဆောင်မှုပေးနိုင်ရန်အတွက် လိုအပ်တဲ့စံသတ်မှတ်မှု လုပ်ထုံး လုပ်နည်းများကိုထုတ်ပြန်နိုင်ရန် စီစဉ်ဆောင်ရွက်လျက်ရှိပါတယ်။ သို့ဖြစ်ပါ၍ သက်ဆိုင်ရာဌာနများ၏ လုပ်ငန်းမှတ်ပုံတင်နှင့် လိုင်စင်များလျှောက်ထားရာတွင် ့်ကြာမှုမရှိစေဘဲ မြန်ဆန်စွာထုတ်ပေးနိုင်ရန်အတွက် ်တစ်ပြေးညီ ဆောင်ရွက် ပေးလျက်ရှိပြီး လုပ်ငန်းသဘောသဘာဝအရ ဓာတ်ခွဲစိစစ်ခြင်း၊ ကွင်းဆင်းခြင်းတို့ကိုလည်း ဆောင်ရွက်ရာတွင် လုပ်ထုံးလုပ်နည်းများနှင့်အညီ သတ်မှတ်ကာလအတွင်း အမြန်ဆုံးပြီးစီး ဆောင်ရွက်ရန် ဆောင်ရွက်လျက်ရှိခြင်းတို့ကြောင့် လတ်တလောအနေဖြင့် နေ့ချင်းပြီး One Stop Service ပြုလုပ်ပေးနိုင်ခြင်းမရှိသေးသော်လည်း ပိုမိုမြန်ဆန်ထိရောက်သည့် လုပ်ငန်းမှတ်ပုံတင်နှင့် လိုင်စင်ထုတ်ပေးသည့်စနစ်တစ်ရပ် အမြန်ဆုံးပေါ်ပေါက်လာရေးအတွက် သက်ဆိုင်ရာဌာနများမှ ထုတ်ပြန်မည့် Standard Operation Procedures များရေးဆွဲရာတွင် စီမံကိန်း၊ ဘဏ္ဍာရေးနှင့် စက်မှုဝန်ကြီးဌာနအနေဖြင့် ပူပေါင်းဆောင်ရွက်သွားမည်ဖြစ်ပါကြောင်း ဖြေကြားအပ်ပါတယ်။ အားလုံးကို ကျေးဇူးတင်ပါတယ်ခင်ဗျား။</speech>
</Q-A>
<Q-A>
<title>ဘုတ်ပြင်းမြို့နယ်၊ အလယ်မာန်ကျေးရွာအုပ်စုတွင် ယခင်အမှတ်(၁)စက်မှုဝန်ကြီးဌာနမှ သိမ်းယူ ခဲ့သော မြေဧရိယာအတွင်းပါဝင်သည့် အလယ်မာန်ရွာဟောင်း ကျေးရွာမြေနေရာအား သိမ်းယူ ထားခြင်းမှ ပယ်ဖျက်၍ ကျေးရွာပိုင်မြေအဖြစ် ပြန်လည်တိုင်းတာသတ်မှတ်ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ဘုတ်ပြင်းမဲဆန္ဒနယ်မှ ဦးနေလင်းထွန်း မေးမြန်းဖို့ဖြစ်ပါတယ်။</speech>
<speech><mp id="1426">ဦးနေလင်းထွန်း(ဘုတ်ပြင်းမဲဆန္ဒနယ်)</mp>လေးစားအပ်ပါသော ပြည်သူ့ လွှတ်တော်ဥက္ကဋ္ဌကြီးနှင့် အားလုံးပဲ မင်္ဂလာပါ။ ကျွန်တော်ကတော့ တနင်္သာရီတိုင်းဒေသကြီး၊ ဘုတ်ပြင်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးနေလင်းထွန်း ဖြစ်ပါတယ်။ ကျွန်တော် ဒီနေ့မေးမြန်းသွားမယ့်မေးခွန်းကတော့ တနင်္သာရီတိုင်းဒေသကြီး၊ ဘုတ်ပြင်းမြို့နယ်၊ အလယ်မာန် ကျေးရွာအုပ်စုရှိ အလယ်မာန်ကျွန်းတွင် ယခင် အမှတ်(၁)စက်မှုဝန်ကြီးဌာန၊ မြန်မာ့ကြွေထည် မြေထည်လုပ်ငန်းမှ မှန်စက်ရုံများအတွက် သဲထုတ်လုပ်ရန် သိမ်းယူထားခဲ့သော မြေဧရိယာအတွင်း ပါဝင်နေသည့် အလယ်မာန်ရွာဟောင်းကျေးရွာတည်ရှိသော မြေနေရာအား သိမ်းယူထားခြင်းမှ ထုတ်နုတ်ပယ်ဖျက်၍ ကျေးရွာပိုင်မြေအဖြစ် ပြန်လည်တိုင်းတာသတ်မှတ်ပေးနိုင်ခြင်းရှိ/မရှိ သိရှိလို ကြောင်းနှင့်စပ်လျဉ်းတဲ့မေးခွန်း ဖြစ်ပါတယ်။ ဥက္ကဋ္ဌကြီးခင်ဗျား။ ဘုတ်ပြင်းမြို့နယ်၊ အလယ်မာန် ကျေးရွာအုပ်စု၊ အလယ်မာန်ရွာဟောင်းကျေးရွာမှာ ယခင် ပြည်ထဲရေးဝန်ကြီးဌာနအမည်ပေါက် ကျေးရွာဖြစ်ခဲ့ပြီး နှစ်ပေါင်းရာကျော်သက်တမ်းရှိ အလွန်သာယာလှပသော ပင်လယ်ရှုခင်းများရှိတဲ့ ခေတ်အဆက်ဆက် ကျေးရွာအုပ်စုအုပ်ချုပ်ရေးမှူးရုံးများ ရုံးစိုက်ရာ ကျေးရွာအုပ်စုကျေးရွာကြီး တစ်ရွာဖြစ်ပါတယ်။ အိမ်ခြေ ၃၀၄ အိမ်ရှိပြီးတော့ အိမ်ထောင်စု ၃၁ရ စုနှင့် လူဦးရေ ၁၅၈၂ ဦး မှီတင်း နေထိုင်ကြပါတယ်။ အဓိကအသက်မွေးဝမ်းကျောင်းအလုပ်ဖြင့် ပင်လယ်ငါးဖမ်းလုပ်ငန်းနှင့် ဥယျာဉ်ခြံမြေစိုက်ပျိုးခြင်းလုပ်ငန်းများ လုပ်ကိုင်ကြပါတယ်။ ကျေးရွာအတွင်းရှိ အိမ်အများစုက အခိုင်အမာတည်ဆောက်ထားတဲ့ ကွန်ကရစ်အဆောက်အအုံ အများစုဖြစ်ပြီး ကျောင်းသား ကျောင်းသူ ၃၈၅ ဦး တက်ရောက်ပညာသင်ကြားနေတဲ့ အခြေခံပညာမူလတန်းလွန်ကျောင်း၊ ကျေးရွာစာကြည့်တိုက်၊ ကလေးကစားကွင်း၊ ပန်းခြံနှင့် အခိုင်အမာတည်ဆောက်ထားတဲ့ ရွာဦးစေတီတော်၊ ဘုန်းတော်ကြီးကျောင်း၊ သာသနိကအဆောက်အဦများ၊ တစ်ရွာလုံးနီးပါး ခင်ထားပြီးဖြစ်တဲ့ ပေ ၄၀၀၀ ကျော်ရှိ ရှစ်ပေအကျယ်နှင့် ၁၂ ပေအကျယ် ကွန်ကရစ်လမ်းများ၊ အလယ်မာန်ရွာသစ်ကျေးရွာနှင့် ဆက်သွယ်ထားသော ၁၂ ပေကျယ်ပြီး တစ်မိုင်ခန့်ရှည်လျားတဲ့ ကွန်ကရစ်လမ်းမကြီးနှင့် ၁၂ ပေအကျယ်၊ အရှည် ၆၁၄ ပေရှိတဲ့ ကွန်ကရစ် RC သစ်သားခင်း တံတားကြီးတို့ဖြင့် ပြည့်စုံခိုင်မာစွာတည်ရှိသော ကျေးရွာကြီးတစ်ရွာ ဖြစ်ပါတယ်။ ရွာရဲ့ အနောက်ဘက်အခြမ်းမှာ သာယာလှပရှည်လျားတဲ့ ပင်လယ်သဲသောင် ကမ်းခြေရှုမျှော်ခင်းများရှိပြီး ဒေသအခြေပြု အပန်းဖြေခရီးသွားလုပ်ငန်းများလည်း စတင်ဝင်ရောက်လုပ်ကိုင်ရန် ဆောင်ရွက်နေ ပြီဖြစ်ပါတယ်။ (ယခု ဘဏ္ဍာရေးနှစ်မှာဆိုရင် ပေ ၄၅၀၀ အရှည်ရှိတဲ့ တောင်နောက် ကမ်းခြေဆင်း ကျောက်ချောလမ်းကိုလည်း ယခုဘဏ္ဍာရေးနှစ်မှ စတင်ဖောက်လုပ်နေပြီဖြစ်ပါတယ်။ အလယ်မာန် ကျေးရွာဟာဆိုလို့ရှိရင် ရပ်နီးရပ်ဝေးက ငါးဖမ်းပိုက်လှေတွေ အစဉ်အမြဲ ဝင်ရောက်နားခိုကြပြီး လှေ၊ စက်၊ ငါးဖမ်းကိရိယာများ လာရောက်ပြုပြင်ခြင်း၊ ဝယ်ယူခြင်း၊ ရေခဲ၊ ရိက္ခာများ ဝယ်ယူဖြည့်တင်း ခြင်းပြုလုပ်ကြတဲ့ ကျေးရွာဖြစ်တဲ့အတွက် လူဝင်လူထွက်များပြီး စီးပွား၊ စည်ပင်ဖွံ့ဖြိုးလျက်ရှိသော ကျေးရွာဖြစ်ပါတယ်။ Power Point အသုံးပြုခွင့်ပြုဖို့ ခွင့်တောင်းခံအပ်ပါတယ်ခင်ဗျား။ ဒါကတော့ ခုနကပြောတဲ့ ၆၁၄ ပေ ရှည်တဲ့တံတားပါ။ ဒါကတော့ ရွာဦးစေတီတော်ပါ။ ဒါကတော့ စာသင်ကျောင်းပါ။ ဒါကတော့ ကျေးရွာအတွင်း မြင်ကွင်းပါ။ ဒါကတော့ စာကြည့်တိုက်လေးပါ။ ဒါကတော့ ဘုန်းတော်ကြီးကျောင်းပါ။ ဒါကတော့ ကလေးကစားကွင်းပါ။ ဒါကတော့ ကျေးရွာနှစ်ရွာ ဆက်သွယ်ထားတဲ့ ကွန်ကရစ်လမ်းမကြီးပါ။ ဒါကတော့ ဒီနှစ်မှစတင်လုပ်ကိုင်နေတဲ့ တောင်နောက် ကမ်းခြေကိုဆင်းတဲ့လမ်းပါ။ အခုဖောက်လုပ်နေပါပြီ။ ကမ်းခြေဆင်းလမ်းပါပဲ။ ဒါကတော့ ရွာမှာ ဧည့်သည်လှေဝင်လှေထွက်တွေ လာရောက်ရပ်နားနေကြတဲ့ပုံပါ။ ဒါကတော့ ကမ်းခြေပုံဖြစ်ပါတယ်။ တောင်နောက်ကမ်းခြေရှုခင်းပါ။ ဒါကတော့ ခရီးသွားဧည့်သည်တွေပါ။ ရွက်ဖျင်တဲလေးတွေနဲ့ လာပြီးတော့ ကမ်းနားမှာ ညအိပ်တည်းခိုနေကြတဲ့ ပုံစံတွေပါ။ ဖော်ပြပါအတိုင်း အလယ်မာန် ရွာဟောင်းကျေးရွာ အခိုင်အမာတည်ရှိပြီး ဖွံ့ဖြိုးစည်ပင်နေသော်လည်းပဲ ယခင်အမှတ်(၁)စက်မှု ဝန်ကြီးဌာန၊ မြန်မာ့ကြွေထည်မြေထည်လုပ်ငန်းမှ မှန်စက်ရုံများအတွက် သဲထုတ်ရန် မြေဧရိယာ ၁၉၅.၃၄ ဧက သိမ်းယူရာမှာ ကျေးရွာပိုင်မြေအားလုံး ပါဝင်သွားခဲ့သဖြင့် တစ်ရွာလုံး မြေပိုင်အိမ်ပိုင် ဘဝမှ ကျူးကျော်ဘဝသို့ ရောက်ရှိခဲ့ကြရပါတယ်။ ကျေးရွာတည်ရှိရာမြေအမျိုးအစားမှာလည်း ဌာန၏သတ်မှတ်ချက်အရ တတိယဦးစားပေးအဆင့်သာဖြစ်ပြီး အမှန်တကယ်မှာလည်း စက်ရုံများ အတွက် အသုံးပြုရန်မသင့်တော်တဲ့ ကျောက်စရစ်၊ သဲ၊ ရွှံ့ရောမြေများသာ ရှိတဲ့မြေဖြစ်ပါတယ်။ ပြည်ထဲရေးဝန်ကြီးဌာနရဲ့ ၁၉၉၄ ခုနှစ်၊ မေလ ၁၀ ရက်နေ့မှာထုတ်ပြန်တဲ့ အမိန့်ကြော်ငြာစာမှာ အခမဲ့လွှဲပြောင်းပေးသောမြေကို အမှတ်(၁)စက်မှုဝန်ကြီးဌာနအတွက် အသုံးမပြုသောနေ့တွင် နိုင်ငံတော်သို့ ပြန်လည်အပ်နှံရမည်ဟုဆိုသည့် အချက်တစ်ချက်ပါရှိခဲ့ပါတယ်။ ယခုအခါ အမှတ်(၁) စက်မှုဝန်ကြီးဌာနဟု သီးသန့်မရှိတော့ဘဲ ယင်းဝန်ကြီးဌာနအောက်ရှိ ပုသိမ်၊ သံလျင်မှန်စက်ရုံ များမှာလည်း ရပ်နားထားသည်မှာ ကြာခဲ့ပြီလို့ ကြားသိရပါတယ်။ သို့ဖြစ်ပါ၍ အလယ်မာန် ရွာဟောင်းကျေးရွာရှိ မိဘပြည်သူများ မြေပိုင်၊ အိမ်ပိုင်ဘဝများဖြင့် စိတ်အေးချမ်းလုံခြုံစွာ နေထိုင်နိုင်ရေးအတွက် မေးခွန်းပါအတိုင်း ဆောင်ရွက်ပေးနိုင်ခြင်းရှိ/မရှိ သိရှိလိုပါ၍ ဥက္ကဋ္ဌကြီးမှ တစ်ဆင့် မေးမြန်းအပ်ပါ တယ်။</speech>
<speech type="speaker">စီမံကိန်း၊ ဘဏ္ဍာရေးနှင့် စက်မှုဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="27">ဒေါက်တာမင်းရဲပိုင်ဟိန်း(ဒုတိယဝန်ကြီး၊ စီမံကိန်း၊ ဘဏ္ဍာရေးနှင့် စက်မှုဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော် ကိုယ်စားလှယ်တော်များ အားလုံး ကိုယ်စိတ်နှစ်ဖြာ ကျန်းမာချမ်းသာပါစေကြောင်း နှုတ်ခွန်းဆက်သအပ်ပါတယ်။ ကျွန်တော် ကတော့ စီမံကိန်း၊ ဘဏ္ဍာရေးနှင့် စက်မှုဝန်ကြီးဌာန ဒုတိယဝန်ကြီးပဲ ဖြစ်ပါတယ်ခင်ဗျား။ ကျွန်တော့်အနေနဲ့ တနင်္သာရီတိုင်းဒေသကြီး၊ ဘုတ်ပြင်းမဲဆန္ဒနယ် ပြည်သူ့လွှတ်တော် ကိုယ်စားလှယ် ဦးနေလင်းထွန်းရဲ့ ဘုတ်ပြင်းမြို့နယ်၊ အလယ်မာန်ကျေးရွာအုပ်စုရှိ အလယ်မာန် ကျွန်းတွင် ယခင် အမှတ်(၁)စက်မှုဝန်ကြီးဌာနမှ မြန်မာ့ ကြွေထည်၊ မြေထည်လုပ်ငန်း မှန်စက်ရုံများ အတွက် သဲထုတ်လုပ်ရန် သိမ်းယူထားခဲ့သော မြေဧကအတွင်းပါဝင်နေသည့် အလယ်မာန် ရွာဟောင်းကျေးရွာ တည်ရှိနေသော မြေနေရာအား သိမ်းယူထားခြင်းမှ ထုတ်နုတ်ပယ်ဖျက်၍ ကျေးရွာပိုင်မြေအဖြစ် ပြန်လည်တိုင်းတာသတ်မှတ်ပေးနိုင်ခြင်း ရှိ/မရှိမေးခွန်းနှင့်စပ်လျဉ်း၍ ရှင်းလင်းဖြေကြားသွားမှာ ဖြစ်ပါတယ်ခင်ဗျား။ Power Point ဖြင့် ရှင်းလင်းတင်ပြခွင့်ပြုပါခင်ဗျား။ စီမံကိန်း၊ ဘဏ္ဍာရေးနှင့် စက်မှုဝန်ကြီးဌာန၊ အမှတ်(၂)အကြီးစားစက်မှုလုပ်ငန်း၏ ကြီးကြပ်မှု အောက်မှာရှိတဲ့ အလယ်မာန်သဲထုတ်လုပ်မှုစခန်းဟာ တနင်္သာရီတိုင်းဒေသကြီး၊ ကော့သောင်းခရိုင်၊ ဘုတ်ပြင်းမြို့နယ်၊ အလယ်မာန်ကျေးရွာအုပ်စုမှာတည်ရှိပြီး မြေဧကအားဖြင့် စုစုပေါင်း ၁၉၅.၃၄ ဧက ကျယ်ဝန်းပါတယ်ခင်ဗျား။ အဲဒီ အလယ်မာန် သဲလုပ်ကွက်ကို ယခင် မြန်မာ့ ကြွေထည်။ မြေထည်လုပ်ငန်းမှာရှိတဲ့ မှန်စက်ရုံ(ပုသိမ်)နဲ့ ဖန်ချက်စက်ရုံ(သန်လျင်)တို့အတွက် သဲကုန်ကြမ်းများ ထုတ်လုပ်ဖို့ ၁၉၅၃ ခုနှစ်၊ လယ်ယာမြေ နိုင်ငံပိုင်ပြုလုပ်ရေးအက်ဥပဒေ ပုဒ်မ ၃၉ အရ လယ်ယာမြေ ကိုသတ်မှတ်သည့်နည်းလမ်းအတိုင်း အသုံးချရန် ဆင့်ဆိုသောအမိန့်ဖြင့် တနင်္သာရီတိုင်းဒေသကြီး၊ ပြည်သူ့ကောင်စီမှ ၁၉၈၄ ခုနှစ်ကတည်းက ထုတ်ပြန်ပေးခဲ့ပါတယ်ခင်ဗျား။ အဲဒီအပြင် သဲထုတ်လုပ် ရေးစခန်း မြေဧရိယာ ၁၉၅.၃၄ ဧကရှိတဲ့အနက် ဖန်ချက်သဲတူးဖော်ထုတ်လုပ်နိုင်ရေးအတွက် မြေ ၁၉၄,၃၄ ဧကကို ယခင် သတ္တုတွင်းဝန်ကြီးဌာန၏ ခွင့်ပြုမိန့်အမှတ်(၆/၂၀၀၂)ဖြင့် ၂၃-၈-၂၀၀၂ ရက်နေ့မှ ၂၂-၈-၂၀၂ရ ရက်နေ့အထိ ဓာတ်သတ္တုအကြီးစားထုတ်လုပ်ခွင့်ပြုမိန့် ၂၅ နှစ် ရရှိထားခဲ့ပါ တယ်။ ယင်းခွင့်ပြုသဲလုပ်ကွက်ဧရိယာအတွင်းမှာ အလယ်မာန်ကျေးရွာဟောင်းရဲ့ မြေနေရာများ လည်း ပါရှိခဲ့ပါတယ်ခင်ဗျား။ ယခင် မြန်မာ့ကြွေထည်၊ မြေထည်လုပ်ငန်းအောက်မှာရှိတဲ့ ဖန်ချက် နန်းခန့်သာရှိသင်မှုမှာ ၉ရ ရာ ဖြစ်ကြောင်း စက်ရုံ(သန်လျင်)နဲ့ မှန်စက်ရုံ(ပုသိမ်)တို့ရဲ့ ထုတ်လုပ်မှုမြင့်မားလာသည်နှင့်အမျှ သဲထုတ်လုပ်မှု၊ သုံးစွဲမှုများကလည်း ပိုမိုများပြားလာခဲ့ပါတယ်။ သဲထုတ်လုပ်မှုဟာ အလယ်မာန်ကျေးရွာဟောင်းရဲ့ နေအိမ်များနဲ့ အလွန်တရာ နီးကပ်တဲ့နေရာများအထိရောက်ရှိခဲ့ပြီး သဲကုန်ကြမ်းများသယ်ဆောင်ရာ မှာ အခက်အခဲများ ဖြစ်ပေါ်ခဲ့တဲ့အတွက် မြို့နယ်အေးချမ်းသာယာရေးနှင့် ဖွံ့ဖြိုးရေးကောင်စီ၊ မြို့နယ် မြေစာရင်းဦးစီးဌာနတို့မှ တာဝန်ရှိသူများ၊ ဒေသကျေးရွာအုပ်စု ဥက္ကဋ္ဌများ၏အစီအမံဖြင့် အဆိုပါရွာဟောင်းအား လုပ်ငန်းခွင်နှင့်ကင်းလွတ်ရာဖြစ်တဲ့ ယခု အလယ်မာန်ကျေးရွာအသစ်သို့ ၁၉၉ရ ခုနှစ် ဇူလိုင်လမှစ၍ ပြောင်းရွှေ့ပေးခဲ့ပါတယ်။ ထို့အပြင် ၁၉၇၉ ခုနှစ်မှာ ဘူမိဗေဒ လေ့လာရေးနှင့် ဓာတ်သတ္တုရှာဖွေရေးဦးစီးဌာန၊ ဘူမိဗေဒကွင်းဆင်းစစ်ဆေးရေးအဖွဲ့က ဆောင်ရွက် ခဲ့တဲ့ လေ့လာသုံးသပ်ချက်အရ မှန်ချပ်သဲထုတ်လုပ်နိုင်မယ့်ပမာဏမှာ တန်ပေါင်း ၃.၃ သန်း ထွက်ရှိ နိုင်မည်ဖြစ်ကြောင်းနှင့် silicon ပါဝင်မှုမှာ ၉ရ ရာခိုင်နှုန်းမှ ၉၉ ရာခိုင်နှုန်းခန့်ရှိပြီး သံဓာတ်ပါဝင်မှု မှာ ၀.၄ ရာခိုင်နှုန်းခန့်သာရှိသဖြင့် အရည်အသွေး အထူးကောင်းမွန်သော သဲအမျိုးအစား ဖြစ်ကြောင်း တွေ့ရှိခဲ့ရပါတယ်။ ယခု လက်ရှိမှန်စက်ရုံတစ်ရုံဖြစ်တဲ့ အမှတ်(၃၆)အကြီးစား စက်ရုံ(ကျောက်ဆည်)ကို ၃၁-၃-၂၀၁ရ ရက်နေ့မှစ၍ International Glass Co.ltd သို့ ငှားရမ်း ဆောင်ရွက်စေခဲ့ပြီး အဆိုပါစက်ရုံသို့ အလယ်မာန်သဲလုပ်ကွက်မှထွက်ရှိတဲ့ ဖန်ချက်သဲများကို သယ်ဆောင်၍ အဆင့်မြင့်မှန်များကို ထုတ်လုပ်နိုင်ရေးအတွက် စီစဉ်ဆောင်ရွက်လျက်ရှိပါတယ်။ ဒါ့အပြင် မှန်စက်ရုံ(ပုသိမ်)ကိုလည်း အစိုးရ၊ ပုဂ္ဂလိက ပူးပေါင်းဆောင်ရွက်မှုများဖြင့် ကုန်ထုတ် လုပ်မှုများ စတင်နိုင်ရန် ကြိုးပမ်းလျက်ရှိပြီး လုပ်ငန်းလည်ပတ်နိုင်ရန် လိုအပ်တဲ့ဖန်ချက်သဲများကို အလယ်မာန်သဲလုပ်ကွက်များမှ ထုတ်ယူရန် စီစဉ်ထားပါတယ်။ ထိုစက်ရုံများ၏ အဆင့်မြင့်မှန် ထုတ်လုပ်မှုကို ဆောင်ရွက်နိုင်ဖို့အတွက် အလယ်မာန်သဲလုပ်ကွက်မှ တစ်နှစ်လျှင် စုစုပေါင်း တန်ချိန် တစ်သိန်းခန့် ထုတ်ယူသုံးစွဲဖို့ လိုအပ်မည်ဖြစ်ပါကြောင်း တွက်ချက်ထားပါတယ်ခင်ဗျား။ ၁၉၇၉ ခုနှစ်က ဘူမိဗေဒလေ့လာရေးအဖွဲ့ရဲ့ စမ်းသပ်အတည်ပြုချက်ဖြစ်တဲ့ ထုတ်လုပ်နိုင်မှုပမာဏ တန် ၃.၃ သန်းနဲ့နှိုင်းယှဉ်ပါက နှစ် ၃၀ ခန့်သာ ထုတ်ယူနိုင်မည်ဖြစ်သောကြောင့် ခွင့်ပြုဧရိယာတစ်ခုလုံး ကို အပြည့်အဝအသုံးပြုနိုင်မှသာ မှန်စက်ရုံများအတွက် စက်မှုကုန်ကြမ်းလိုအပ်ချက်က ပြည့်မီနိုင်မှာ ဖြစ်ပါတယ်။ သို့ဖြစ်ပါ၍ တနင်္သာရီတိုင်းဒေသကြီး၊ ကော့သောင်းခရိုင်၊ ဘုတ်ပြင်းမြို့နယ်၊ အလယ်မာန်ကျေးရွာအုပ်စုရှိ အလယ်မာန်သဲထုတ်လုပ်ရေးစခန်းမြေမှာ ဓာတ်သတ္တု အကြီးစား ထုတ်လုပ်ခွင့်ပြုမိန့်ရရှိပြီးကြောင်း လေ့လာတွေ့ရှိချက်များအရ အဆင့်မြင့်မှန်ထုတ်လုပ်မှုအတွက် လိုအပ်သော ကုန်ကြမ်းသဲများထုတ်လုပ်နိုင်သည့် သဲလုပ်ကွက်တစ်ခုဖြစ်ကြောင်း၊ ဒေသခံပြည်သူ များ ထိခိုက်နစ်နာမှုမရှိစေရေးအတွက် လုပ်ငန်းခွင်ဧရိယာနှင့် ကင်းလွတ်ရာ အလယ်မာန်ရွာသစ်သို့ ရွှေ့ပြောင်းပေးခဲ့ပြီးဖြစ်ကြောင်း၊ ခွင့်ပြုဧရိယာအားလုံး အသုံးပြုနိုင်မှသာ မှန်စက်ရုံများအတွက် ဒါ့အပြင် မှန်စက် ကြိုးပမ်းလျက်ရှိပြီး လုပ်ငန်းပါတယ်။ ထိုစက်ရုံများ၏ လိုအပ်သော သဲကုန်ကြမ်းများ အပြည့်အဝ ဖြည့်ဆည်းနိုင်မည်ဖြစ်ကြောင်း စသည့်အချက်အလက် များကို အခြေခံပြီး ဌာနအနေဖြင့် ပြန်လည်စွန့်လွှတ်ပေးနိုင်ခြင်း မရှိသေးပါကြောင်း ဖြေကြားအပ်ပါ တယ်။ အားလုံးကို ကျေးဇူးတင်ပါတယ်ခင်ဗျား။</speech>
<speech type="speaker">မိုက်ပေးပါ။</speech>
<speech><mp id="1426">ဦးနေလင်းထွန်း(ဘုတ်ပြင်းမဲဆန္ဒနယ်)</mp>ဆက်စပ်မေးခွန်း မေးခွင့်ပြုပါခင်ဗျား။ ဝန်ကြီးဖြေပေးတာကိုတော့ ကျေးဇူးတင်ပါတယ်။ ဒါပေမဲ့ ကျွန်တော်မေးတာကိုရော၊ ဝန်ကြီးဖြေတာ ကိုရော ကျေးရွာပြည်သူလူထု ၁၅၀၀ ကျော်က အားလုံးဝိုင်းကြည့်နေကြမှာ။ သူတို့တော့ စိတ်ကောင်းနိုင်ကြမှာ မဟုတ်ပါဘူး။ ဒီရွာသူရွာသားအားလုံးက အစကတည်းက ဒီမှာ အခြေချ နေကြတာပါ။ ပြီးခဲ့တဲ့ခေတ်က တကယ်လည်းပဲ ကျွန်တော်ခုနကတင်ပြတဲ့ အထဲမှာပါပါတယ်။ ကျွန်တော်တို့ရွာဟောင်းရှိတဲ့ဘက်ခြမ်းကမြေတွေဟာလည်းပဲ တကယ်တော့ သဲလည်းမတူပါဘူး။ အရင်တုန်းက သဲလာတူးတယ်ဆိုတာလည်းပဲ သဲလုပ်သားတွေနဲ့ ရွာသူရွာသားတွေနဲ့ အဆင်မပြေတဲ့အခါဆိုရင် အဆင်မပြေတဲ့အိမ်ကိုလာပြီးတော့ သဲလာတူးပြီး အသုံးမဝင်လို့ ဖြိုတဲ့ သဘောပါ။ အဲဒီအတွက်လည်းပဲ အသုံးမဝင်တဲ့သဲတွေယူသွားတဲ့အတွက် တချို့သင်္ဘောတွေလည်း ပြဿနာတက်ဖူးပါတယ်။ ဝန်ကြီးတို့အနေနဲ့ ဝန်ကြီးတို့အခုဖြေတာဟာ အောက်ခြေကို ကွင်းဆင်းပြီး၊ စစ်ဆေးပြီးတော့မှ လာရောက်ဖြေကြားတာလား။ ဒါမှမဟုတ် ရုံးကပဲ လှမ်းပြီးတော့ သတင်းအချက်အလက်စုဆောင်းပြီးတော့ ဖြေတာပေါ့။ အောက်ခြေမှာ သေချာလာပြီးတော့၊ ပြည်ထောင်စုအဆင့်ပုဂ္ဂိုလ်တွေလာကြည့်ပြီးတော့ ဒါကို မြေပြင်ကွင်းဆင်းပြီးတော့ ကြည့်စေချင်ပါ တယ်။ ဒါဟာ ရွာနဲ့လောလောလတ်လတ်ကြီးပါ။ တကယ်အသုံးဝင်တဲ့နေရာဆိုရင် အသုံးဝင်တဲ့ နေရာကို စက်ရုံလည်း လိုအပ်လို့ရှိရင် လာယူလို့ရပါတယ်။ ကျွန်တော်တို့ကလည်း စက်ရုံ သဲထုတ်တဲ့ ကိစ္စအတွက် ကျွန်တော်တို့ မကန့်ကွက်ပါဘူး။ ကျွန်တော်တို့ အခု အတည်အတန့်လည်းဖြစ်နေ တယ်။ ခုနကပြောတဲ့အတိုင်း အခိုင်အမာ အဆောက်အဦတွေကလည်း ရှိနေတယ်။ ကျေးရွာလူထု တွေအပေါ်မှာ ငဲ့ညှာထောက်ထားတဲ့အနေနဲ့ ပြန်လည်စဉ်းစားပြီး သေချာမြေပြင်ကွင်းဆင်းပြီးတော့ စွန့်လွှတ်ပေးသင့်တဲ့ဟာလေးတွေကို စွန့်လွှတ်ပေးစေဖို့ ဆောင်ရွက်ပေးနိုင်ခြင်းရှိ/မရှိ မြေပြင်ကို ပြည်ထောင်စုအဆင့်တွေ ကွင်းဆင်းပြီးတော့ သေချာစစ်ဆေးပြီးတော့ ဆောင်ရွက်ပေးနိုင်ခြင်းရှိ/မရှိ သိရှိလိုပါ၍ ဆက်စပ်မေးခွန်းအဖြစ် မေးရပါတယ်။</speech>
<speech type="speaker">ဆက်စပ်မေးခွန်းမေးတယ်ဆိုတာ ဝန်ကြီးသွားတဲ့အပေါ်မှာ မရှင်းလင်း တဲ့ကိစ္စတွေကိုမေးဖို့ ဖြစ်ပါတယ်။ ကျိုးကြောင်းဖော်ပြချက်နဲ့တစ်ခါ ရှင်းပြနေမယ်ဆိုလို့ရှိရင်တော့ ဒါ လိုရာကိုရောက်မှာမဟုတ်ပါဘူး။ အဲဒါကြောင့် ဝန်ကြီးအနေနဲ့လည်း ဒီဆက်စပ်မေးခွန်းကို ဖြေကြား နိုင်တယ်ဆိုလို့ရှိရင် ဖြေကြားပေးပါ။</speech>
<speech><agency id="27">| ဒေါက်တာမင်းရဲပိုင်ဟိန်း(ဒုတိယဝန်ကြီး၊ စီမံကိန်း၊ ဘဏ္ဍာရေးနှင့် စက်မှုဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ အားလုံး အခုလိုမျိုး ကွင်းဆင်းလေ့လာဖို့အတွက် ဖိတ်ခေါ်တာကို ကျွန်တော် ဝမ်းသာစွာနှင့် လက်ခံ ပါတယ်။ ကျွန်တော်တို့ ီးတော့ လာရောက်လေ့လာမှာဖြစ်ပါတယ်။ အခြေအနေကိုတော့ ကျွန်တော်တို့အနေနဲ့ ဒေသမှာရှိနေတဲ့ တာဝန်ရှိသူများကို သေချာစုံစမ်းမေးမြန်းပြီးတော့ လက်ရှိမှာ ရှိနေတဲ့ ရွာဟောင်းကိုရော၊ ရွာသစ်မှာရှိနေတဲ့ ဓာတ်ပုံတွေကိုရော ကျွန်တော်တို့ စုဆောင်းခဲ့ပါတယ်။ အဲဒီတော့ အဓိကကတော့ ကျွန်တော်တို့အနေနဲ့ လုပ်ငန်းများကို ပြန်လည်ဖော်ဆောင်ဖို့အတွက် စီစဉ်နေတဲ့နေပါတယ်။ အဲဒီတော့ လွှတ်တော်အမတ်ကြီးပြောသွားတဲ့အတိုင်းပဲ။ ကျွန်တော်တို့ ဒီ စီမံကိန်း၊ ဘဏ္ဍာရေးနှင့် စက်မှုဝန်ကြီးဌာနအနေနဲ့ ဆောင်ရွက်နိုင်ခြင်းမရှိတဲ့ နေ့ရက်မှာ ပြန်လည်အပ်ဖို့ အစီအစဉ်များရှိသလားဆိုတော့ ကျွန်တော်တို့ အခုလောလောဆယ် ကတော့ ပြန်လည်လည်ပတ်ဖို့အတွက် အစီအစဉ်များ ရေးဆွဲနေပါတယ်။ မှန်စက်ရုံများ ပြန်လည် လည်ပတ်တဲ့အခါကျရင် သဲထုတ်လုပ်ဖို့အတွက် ဒီ အလယ်မာန်ကျွန်းရဲ့ ထုတ်လုပ်ရေးစခန်းက အလွန်တရာ အရေးပါတဲ့အခန်းကဏ္ဍက ပါဝင်လာမှာဖြစ်ပါတယ်။ အဲဒီတော့ ကျွန်တော်တို့ PPP ဆောင်ရွက်ခြင်းကိစ္စများ၊ စက်ရုံပြန်လည်လည်ပတ်ဖို့ကိစ္စများကို စီစဉ်မှုပြီးစီးသွားရင်တော့ အဆိုပါ မေးခွန်းကို ပြန်လည်သေချာလေ့လာသုံးသပ်ရင် ပိုပြီးသင့်တော်မည်ဖြစ်ပါကြောင်း ရှင်းလင်းတင်ပြ လိုပါတယ်ခင်ဗျား။</speech>
</Q-A>
<Q-A>
<title>တစ်နိုင်ငံလုံးရှိ အထွေထွေရောဂါကုဆေးရုံကြီးများတွင် ခွဲစိတ်ခန်းကြီးကြပ်မှုကော်မတီ ဖွဲ့စည်းရန် အစီအစဉ်ရှိ/မရှိနှင့်စပ်လျဉ်းသည့်မေးခွန်း</title>
<speech type="speaker">ကလေးမဲဆန္ဒနယ်မှ ဒေါ်အေးအေးမူ(ခ)ဒေါ်ရှားမီး မေးမြန်းဖို့ဖြစ်ပါတယ်။</speech>
<speech><mp id="1409">ဒေါ်အေးအေးမူ(ခ)ဒေါ်ရှားမီး(ကလေးမဲဆန္ဒနယ်)</mp>လေးစားအပ်ပါသော ပြည်သူ့ လွှတ်တော်ဥက္ကဋ္ဌကြီးနှင့် ပြည်ထောင်စုဒုတိယဝန်ကြီးများ၊ ပြည်သူ့လွှတ်တော်ကိုယ်စားလှယ်များ နှင့် ဧည့်သည်တော်များအားလုံးမင်္ဂလာပါရှင်။ ကျွန်မကတော့ စစ်ကိုင်းတိုင်းဒေသကြီး၊ ကလေး မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်အေးအေးမူ(ခ)ဒေါ်မီး ဖြစ်ပါတယ်။ ကျွန်မ ဒီကနေ့ ပြည်သူ့လွှတ်တော်ဥက္ကဋ္ဌကြီးမှတစ်ဆင့် တင်ပြမေးမြန်းလိုတာကတော့ ဆေးရုံစီမံခန့်ခွဲမှု လက်စွဲစာအုပ်မှာပါတဲ့အတိုင်း တစ်နိုင်ငံလုံးရှိ အထွေထွေရောဂါကုဆေးရုံကြီးများတွင် ခွဲစိတ်ခန်း ကြီးကြပ်မှုကော်မတီဖွဲ့စည်းရန် အစီအစဉ်ရှိ/မရှိမေးခွန်းကို တင်ပြမေးမြန်းသွားမှာဖြစ်ပါတယ်။ အခု S ကျွန်မ ဒီမေးခွန်းကို မေးမြန်းရတဲ့အကြောင်းကတော့ ဆေးရုံကြီးမှာတက်ရောက်ခွဲစိတ်ကုသရန် လိုအပ်တဲ့ လူနာများအတွက် ကောင်းမွန်တဲ့ရလဒ်ခံစားနိုင်ဖို့အတွက် ဖြစ်ပါတယ်။ ခွဲစိတ်ခန်း စိတ်ချရဖို့အတွက်ဆိုလို့ရှိရင် ခွဲစိတ်ခန်းပိုးမွှားသန့်စင်ဖို့လိုအပ်ပါတယ်။ ခွဲစိတ်ခန်းများတွင် အသုံးပြု တဲ့ ပစ္စည်းနဲ့ဆေးဝါးများ စံချိန်စံညွှန်းပြည့်မီဖို့လည်း လိုအပ်ပါတယ်။ ခွဲစိတ်ဆရာဝန်များနှင့် မေ့ဆေး ဆရာဝန်များအကြား အပြန်အလှန်ညှိနှိုင်းဆောင်ရွက်ကြဖို့လည်း အထူးလိုအပ်လျက်ရှိပါတယ်။ တာဝန်များအသီးသီး တိတိကျကျသတ်မှတ်ပြီး ပူးပေါင်းဆောင်ရွက်ကြမှာသာ ခွဲစိတ်ခန်းအတွင်း တာဝန်ရှိသူများနှင့် ခွဲစိတ်ခံရတဲ့လူနာများအတွက် အဆင်ပြေချောမွေ့မှာလည်းဖြစ်ပါတယ်။ နိုင်ငံတကာမှာတော့ ခွဲစိတ်ဆရာဝန်များနှင့် မေ့ဆေးဆရာဝန်များ ပူးပေါင်းအဖွဲ့နှင့် စနစ်တကျ ဖွဲ့စည်းပြီး ပုံမှန်အစည်းအဝေးနှင့်အခါအားလျော်စွာကျင်းပတဲ့ အစည်းအဝေးတွေပြုလုပ်ပြီးတော့ လူနာများအတွက် အကောင်းဆုံးရလဒ်ရအောင် ဆောင်ရွက်ကြတာတွေ့ရပါတယ်။ ကျွန်မတို့နိုင်ငံ မှာလည်း ဆေးရုံစီမံခန့်ခွဲမှုလက်စွဲစာအုပ်ပါအတိုင်း ဆေးရုံတွေလည်ပတ်အလုပ်လုပ်ကြတာ တွေလည်းသိရပါတယ်။ ဥက္ကဋ္ဌကြီးရှင်။ Power Point ဖြင့်တင်ပြခွင့်ပြုပါရန်တောင်းခံအပ်ပါတယ်။ ဆေးရုံစီမံခန့်ခွဲမှု လက်စွဲစာအုပ် အခန်း(၁၈) နံပါတ်(၃) ကြီးကြပ်ကွပ်ကဲခြင်းဆိုတဲ့အပိုဒ်မှာ ခွဲစိတ်ခန်းကြီးကြပ်မှု ကော်မတီကို Power Point မှာဖော်ပြတဲ့အတိုင်း ဖွဲ့စည်းရမှာဖြစ်ပါတယ်။ ဒီအဖွဲ့ရဲ့ တာဝန် လုပ်ပိုင်ခွင့်နှင့်ဆောင်ရွက်ရမည့်လုပ်ငန်းများကို Power Point မှာ ဖော်ပြတဲ့အတိုင်း အတိအကျ အကျယ်အဝင့်ရေးထားတာ တွေ့ရပေမဲ့လည်း လက်တွေ့မှာတော့ ဘယ်ဆေးရုံမှာ စနစ်တကျ ဖွဲ့စည်းထားတာမရှိဘဲ အဆင်ပြေသလို အလုပ်လုပ်ကြတယ်လို့ သိရပါတယ်။ ကော်မတီဖွဲ့စည်းပြီး အလုပ်လုပ်တာနှင့် ကော်မတီမဖွဲ့စည်းဘဲ အဆင်ပြေသလိုအလုပ်လုပ်ကြတာ ရလဒ်များစွာ ကွာခြား မယ်ဆိုတာ လူတိုင်းသိရှိနားလည်လိမ့်မယ်လို့ထင်ပါတယ်။ ကျွန်မတို့နိုင်ငံမှာရှိတဲ့ ဆေးရုံတွေရဲ့ ခွဲစိတ်ခန်းမှာ ပိုးမွှားသန့်စင်မှု၊ အသုံးပြုတဲ့ဆေးဝါးနှင့် ပစ္စည်းများရဲ့ အရည်အသွေးပြည့်မီမှုရှိ/မရှိ မေးခွန်းထုတ်စရာလည်းဖြစ်နေပါတယ်။ ကျွန်မအထူးတင်ပြလိုတဲ့ နောက်တစ်ချက်ကတော့ ခွဲစိတ်ခန်းကြီးကြပ်မှုကော်မတီဖွဲ့စည်းထားခြင်းမရှိတဲ့အတွက် ခွဲစိတ်ဆရာဝန်ကြီးများနှင့် မေ့ဆေး ဆရာဝန်များအကြား ညှိနှိုင်းမှုအားနည်းတဲ့ကိစ္စဖြစ်ပါတယ်။ အထူးသဖြင့် ခွဲစိတ်ဆရာဝန်ကြီးများနှင့် မေ့ဆေးဆရာဝန်များကြားမှာ စည်းကျော်ဘောင်ကျော်တွေလုပ်ကြပြီးတော့ ချောမွေ့စွာအလုပ် မလုပ်နိုင်ကြတဲ့အတွက် ခွဲစိတ်ခံရတဲ့လူနာတွေမှာ များစွာထိခိုက်နိုင်တယ်၊ ထိခိုက်လျက်ရှိတယ် ဆိုတာကိုလည်း သတိပြုဖို့ အထူးလိုအပ်ပါတယ်။ ဒါကြောင့် အထက်ပါမေးခွန်းကို လွှတ်တော် ဥက္ကဋ္ဌကြီးမှ တစ်ဆင့် ကျွန်မတင်ပြမေးမြန်းရခြင်းဖြစ်ပါတယ်။ ကျေးဇူးတင်ပါတယ်။</speech>
<speech type="speaker">ကျန်းမာရေးနှင့် အားကစားဝန်ကြီးဌာနက ဖြေကြားရန် ဖြစ်ပါတယ်။ ဖြေကြားချက် ဒေါ်မြလေးစိန်တော်ဥက္ကဋ္ဌကြီးနှင့် လာပါရှင်။</speech>
<speech><agency id="20">ဒေါက်တာဒေါ်မြလေးစိန်(ဒုတိယဝန်ကြီး၊ ကျန်းမာရေးနှင့် အားကစားဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်ထောင်စုဒုတိယဝန်ကြီးများ၊ လွှတ်တော် ကိုယ်စားလှယ်များနှင့် ဧည့်သည်တော်များအားလုံး မင်္ဂလာပါရှင်။ ကျွန်မကတော့ ကျန်းမာရေးနှင့် အားကစားဝန်ကြီးဌာနမှ ဒုတိယဝန်ကြီး ဒေါက်တာဒေါ်မြလေးစိန် ဖြစ်ပါတယ်။ ဒေါ်အေးအေးမူ(ခ) ဒေါ်ရှားမီး၊ ကလေးမဲဆန္ဒနယ်၏ မေးခွန်းကို ပြန်လည်ဖြေကြားသွားမှာဖြစ်ပါတယ်။ လေးစားအပ်ပါ သော ဥက္ကဋ္ဌကြီးရှင်။ Power Point အသုံးပြုခွင့်ပြုပါရန်နှင့် English ဘာသာစကားအနည်းငယ် အသုံးပြုခွင့်ပြုပါရန် ပန်ကြားလိုပါတယ်။ ပြည်သူ့ဆေးရုံများတွင် ဆေးရုံများစီမံခန့်ခွဲမှုအတွက် ဆေးရုံစီမံခန့်ခွဲမှုလက်စွဲစာအုပ် ရိုက်နှိပ်ထုတ်ဝေထားပါတယ်။ ခုနကလည်း လွှတ်တော်ကိုယ်စားလှယ် ကြီး တင်ပြသွားပါတယ်။ ၂၀၁၁ ခုနှစ်တွင် နောက်ဆုံးထွက်ရှိထားပြီး အဆိုပါစာအုပ်မှာ ခွဲစိတ်ခန်းရဲ့ အခန်းကဏ္ဍ၊ အဓိကလုပ်ငန်း၊ လုပ်ငန်းဆောင်ရွက်ပုံ ကြီးကြပ်ကွပ်ကဲခြင်း၊ အဖွဲ့၏လုပ်ငန်းတာဝန်များ၊ ခွဲစိတ်ခန်းဖွဲ့စည်းပုံ၊ ဇုန်သတ်မှတ်ခြင်း၊ အခန်းချထားပုံ၊ လုပ်ငန်းဆောင်ရွက်ခြင်းစတဲ့ ခေါင်းစဉ်များ နှင့်ဆောင်ရွက်ရမည့်လုပ်ငန်းများကို အသေးစိတ်ဖော်ပြထားပါတယ်။ ဒါကတော့ ဆေးရုံစီမံခန့်ခွဲမှုရဲ့ လက်စွဲစာအုပ်ဖြစ်ပြီးတော့ ခုနက လွှတ်တော်ကိုယ်စားလှယ်ကြီးတင်ပြသွားသလိုပါပဲ အခန်း (၁၈) စာမျက်နှာ(၂၁၁)နှင့်(၂၂၂)တို့မှာ ခွဲစိတ်ခန်း Operation Data တွေရဲ့ အဓိကလုပ်ငန်းတွေကို ဖော်ပြထားပါတယ်။ အဲဒီအဓိကလုပ်ငန်း၊ လုပ်ငန်းဆောင်ရွက်ပုံ၊ ကြီးကြပ်ကွပ်ကဲခြင်းတို့ကို ကျွန်မတို့ ဒီ Power Point မှာ တင်ပြထားတာဖြစ်ပါတယ်။ (၃) ကြီးကြပ်ကွပ်ကဲခြင်း (Supervision) ရဲ့အောက် (က)မှာတော့ ခွဲစိတ်ခန်းကြီးကြပ်ကွပ်ကဲမှုကြီးကြပ်မှုကော်မတီ(Operation Theatre Supervisory Committee) ဆိုပြီးတော့ ကျွန်မတို့ဖွဲ့စည်းထားတာဖြစ်ပါတယ်။ ဒီအတိုင်းဖွဲ့စည်းရန် အတွက် ကျွန်မတို့ဒီစာအုပ်ထဲမှာ လမ်းညွှန်ထားပါတယ်။ ခွဲစိတ်ခန်းကြီးကြပ်မှုကော်မတီရဲ့ ဥက္ကဋ္ဌ သည် ခွဲစိတ်ခန်းကိုအသုံးပြုနေသော လုပ်သက်ရင့်ခွဲစိတ်ဆရာဝန်ကြီးဖြစ်ပြီး ၎င်း၏ဥက္ကဋ္ဌသက်တမ်း သည် အနည်းဆုံးတစ်နှစ်ဖြစ်ရမည်။ ကျန်ခွဲစိတ်ဆရာဝန်ကြီးများနှင့် အလှည့်ကျဆောင်ရွက်ရမည်။ အတွင်းရေးမှူးသည် မေ့ဆေးဆရာဝန်ကြီးဖြစ်ပြီး အမြဲတမ်းဖြစ်သည်။ ခွဲစိတ်ခန်း၏ တာဝန်ခံလည်း ဖြစ်ပါတယ်။ အဖွဲ့၏လုပ်ငန်းတာဝန်များကို (ခ)မှာဖော်ပြထားပါတယ်။ အဖွဲ့သည်ခွဲစိတ်ခန်း၏ ပုံမှန်ဆောင်ရွက်ချက်များရှိသင့်၊ ရှိထိုက်သောအဆင့်အတန်း(Standard)နှင့် လုံခြုံစိတ်ချမှု (Safety) တို့ကို တာဝန်ယူရမှာဖြစ်ပါတယ်။ ဥက္ကဋ္ဌသည် ခွဲစိတ်ခန်း၏ အဓိကလုပ်ငန်းအား အဖွဲ့နှင့် အကောင် 32000 cuscado@gošasosoo gulosusli Team Work Life By Senior Surgeon Gusto ထားပါတယ်။ အတွင်းရေးမှူးသည် ခွဲစိတ်ခန်း၏ ကျွမ်းကျင်မှုလုပ်ငန်းပိုင်းဆိုင်ရာများကို တာဝန်ခံ 990 goulosofii All-round Technical Responsibility is by Anaesthetist aplo: cossgooo: တွင်းရေးဆုံးတစ်နှစ်နေသော အန်ထားပါ ပါတယ်။ အဖွဲ့၏လုပ်ငန်းတာဝန်များအနေနဲ့ Pathologist Microbiologist ဟာ ခွဲစိတ်ခန်း၏ ပိုးမွှား သန့်စင်မှုအဆင့်အတန်းကို တာဝန်ယူတာဝန်ခံရမှာဖြစ်ပြီးတော့ အဖွဲ့သည် ခွဲစိတ်ခန်း၏ဆောင်ရွက် သည့် ဆောင်ရွက်ချက်လုပ်ငန်းပမာဏနှင့် Bacterial Count များကို ဆေးရုံအုပ်ကြီးထံ မှန်မှန် အစီရင်ခံရပါမယ်။ ဆေးရုံအုပ်ကြီးသည် ခွဲစိတ်ခန်း၏ တိုးတက်မှုအခြေအနေကို စောင့်ကြပ်ကြည့်ရှု ခြင်းလုပ်ငန်းနှင့် ပြင်ပဌာနများနှင့် ဆက်သွယ်မှုလုပ်ငန်းများကို တာဝန်ယူဆောင်ရွက်ရပါတယ်။ အထူးကုဆရာဝန်များမရှိသော ဆေးရုံများတွင် ၎င်းဆေးရုံ၏ တာဝန်ခံဆရာဝန်သည် အထက်ပါ လုပ်ငန်းများကို ဆောင်ရွက်ရမယ်လို့ ဖော်ပြထားပါတယ်။ ဆေးရုံစီမံခန့်ခွဲမှုလက်စွဲစာအုပ်ကို ဆေးနွေးပွဲများပြုလုပ်ပြီး ကျွန်မတို့ခေတ်စနစ်နှင့်အညီ ပြန်လည်ပြင်ဆင်ရန် ဆောင်ရွက်လျက်ရှိပါ တယ်။ အဲဒီလိုဆောင်ရွက်တဲ့အခါမှာ World Bank ရဲ့ ချေးငွေနဲ့ဆောင်ရွက်တဲ့ ဆေးရုံစီမံခန့်ခွဲမှု လက်စွဲစာအုပ် Workshop များကို ပြုလုပ်လျက်ရှိပါတယ်။ ၂၀၁၉ ခုနှစ်မှာ Workshop သုံးကြိမ်၊ First Draft ထွက်ခဲ့ပါတယ်။ ၂၀၂၀ မှာ Workshop သုံးကြိမ်လုပ်ပြီးတော့ Second Draft ထွက်လာပြီဖြစ်ပါတယ်။ ၂၀၂၀ ပြည့်နှစ် ဧပြီလမှာ Target ထားပြီးတော့ Final Draft ပြီးစီးပြီး ပြင်ဆင်ထုတ်ဝေနိုင်မှာဖြစ်တဲ့အတွက်ကြောင့် ရိုက်နှိပ်ပြီးသည့်အခါမှာ ပြည်သူ့ဆေးရုံများသို့ ဖြန့်ချိုးပြီးလိုက်နာဆောင်ရွက်ရေးအတွက် ဆောင်ရွက်ရန်စီစဉ်ထားရှိပါတယ်။ ပထမအကြိမ် စာအုပ် ၅၀၀ ရိုက်နှိပ်ပြီးထုတ်ဝေရန် စီစဉ်လျက်ရှိပါကြောင်း တင်ပြလိုပါတယ်။ ခွဲစိတ်ခန်းကဏ္ဍနှင့်ပတ်သက်ပြီး ပြည်သူ့ဆေးရုံများမှာ ဆေးရုံစီမံခန့်ခွဲမှုလက်စွဲစာအုပ် အတိုင်း လိုက်နာရန်အတွက် ၂၀၁၉ ခုနှစ် ဒီဇင်ဘာလတွင် ထပ်မံအကြောင်းကြားဆောင်ရွက် ထားတာ ဖြစ်ပါတယ်။ ဒီအကြောင်းကြားဆောင်ရွက်တဲ့စာကိုလည်း ဒီ Power Point မှာတင်ပြ ထားပါတယ်။ တိုင်းဒေသကြီး/ပြည်နယ်အလိုက် ထပ်မံအကြောင်းကြားခြင်းကိုလည်း ဆက်လက် ဆောင်ရွက်ထားတာဖြစ်ပါတယ်။ တိုင်းဒေသကြီးအလိုက် ဆောင်ရွက်ထားပြီးတဲ့အခါမှာ ပြည်သူ့ ဆေးရုံများရဲ့ ပြန်လည်ဖွဲ့စည်းခြင်းများကို ကျန်းမာရေးနှင့်အားကစားဝန်ကြီးဌာနကို ပြန်လည် တင်ပြရန်အတွက် လမ်းညွှန်ခဲ့တဲ့အတွက်ကြောင့် ဆေးရုံများပြန်လည်ဖွဲ့စည်းခြင်းကို တင်ပြလာ ပါတယ်။ ဒါတွေကို နမူနာအဖြစ်နဲ့ ကျွန်မအနေနဲ့တင်ပြလိုပါတယ်။ ကျွန်မတို့အနေနဲ့ကတော့ အခုမေးမြန်းသွားတဲ့ ကလေးမဲဆန္ဒနယ်က လွှတ်တော်ကိုယ်စားလှယ်ကြီးအနေနဲ့ ပြည်သူ့ဆေးရုံကြီး (ကလေးမြို့) ခုတင် ၃၀၀ ခွဲစိတ်ခန်းရဲ့ အခြေအနေလေးကို ကျွန်မအနေနဲ့၊ ဥပမာအနေနဲ့ တင်ပြလို ပါတယ်။ ကျွန်မတို့အနေနဲ့ ဖွဲ့စည်းပုံကို တင်ပြရမှာဖြစ်ပါတယ်။ ဒီဖွဲ့စည်းပုံပြီးသွားတဲ့အခါမှာ လူနာစာရင်း၊ ခွဲစိတ်ကုတဲ့လူနာစာရင်းကို တင်ပြသွားမှာဖြစ်ပါတယ်။ ဒါပြီးတဲ့အခါမှာ ကလေးမြို့ရဲ့ ခွဲစိတ်ကုသတဲ့ Room တွေကို တင်ပြသွားမှာဖြစ်ပါတယ်။ နောက်ဆုံးအနေနဲ့ကတော့ ဒီလုပ်ငန်းတွေ ကို ဆောင်ရွက်တဲ့အခါမှာ ဆေးကုသမှုများကို ခွဲခြားဆက်ဆံခြင်းလို့ထင်ပါက သက်ဆိုင်ရာတာဝန်ခံ very Systemy center oe bum-productobe r pipe suporte ဆေးရုံအုပ်ကြီးများသို့ အကြောင်းကြားပြီးတော့ လိုအပ်သလို ဖြေရှင်းဆောင်ရွက်သွားမှာဖြစ်ပါ ကြောင်း ကျွန်မအနေနဲ့ ဖြေကြားလိုပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒီနေ့အတွက် မေးခွန်းများ မေးမြန်း၊ ဖြေကြားခြင်းအစီအစဉ်ပြီးပါပြီ။</speech>
</Q-A>
</section>
<section value="Motion">
<motion>
<title>အသစ်ထွက်ပေါ်လာသော ဆေးရွက်ကြီးအသုံးပြုမှုနှင့် ဆက်စပ်ပစ္စည်းများဖြစ်သည့်-cigarettes (Electronic Nicotine Delivery System) cao:godogndugaszmizəq6o:f9: 68.9|l630 0828:(Heated Tobacco Product or Heat-not-burn-product)şệcao:g« :pę ဆက်စပ်ပစ္စည်းများကို ရောနှောထည့်သွင်းသုံးရသည့်ရေပြောင်း(Water Pipe)များကို ထိန်းချုပ်တားဆီးရန် နိုင်ငံတော်အစိုးရအားတိုက်တွန်းကြောင်းအဆိုတင်သွင်းခြင်းနှင့် လက်ခံဆွေးနွေးရန်သင့်/မသင့် အဆုံးအဖြတ်ရယူခြင်း</title>
<speech type="speaker">အစီအစဉ်(၆)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ရေကြည် မဲဆန္ဒနယ်မှ ဒေါက်တာဦးစံရွှေဝင်းက အဆိုတစ်ရပ်တင်သွင်းထားပါတယ်။</speech>
<speech><mp id="1604">ဒေါက်တာစံရွှေဝင်း(ရေကြည်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီး၊ ဒုတိယဥက္ကဋ္ဌ၊ ပြည်ထောင်စုအဆင့်တာဝန်ရှိပုဂ္ဂိုလ်များနှင့် လွှတ်တော်ကိုယ်စားလှယ် များခင်ဗျာ။ ကျွန်တော်ကတော့ ဧရာဝတီတိုင်းဒေသကြီး၊ ရေကြည်မဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဒေါက်တာစံရွှေဝင်းဖြစ်ပါတယ်။ ဥက္ကဋ္ဌကြီးခင်ဗျာ။ ကျွန်တော့်အနေနဲ့ ဒီနေ့ ဆေးရွက်ကြီးအသုံးပြုမှုနှင့်ဆက်စပ်ပစ္စည်းများဖြစ်တဲ့ e-cigarettes၊ ဆေးရွက်ကြီးထွက်ပစ္စည်းကို အပူပေးပြီးရှူရတဲ့ HTP နဲ့ ဆေးရွက်ကြီးနှင့်အခြားဆက်စပ်ပစ္စည်းများကို ရောနှောထည့်သွင်းရှူသုံး ရတဲ့ ရေပြောင်းနဲ့ပတ်သက်တဲ့ကိစ္စများကို တင်ပြမှာဖြစ်ပါတယ်။ e-cigarettes ကို ၂၀၀၃ ခုနှစ်မှာ တရုတ်နိုင်ငံက ဆေးဝါးဗေဒပညာရှင်တစ်ဦးက သူနဲ့သူ့ဖခင်ကိုယ်တိုင် ဆေးလိပ်ဖြတ်ဖို့အတွက် တီထွင်ခဲ့တာဖြစ်ပါတယ်။ ၂၀၀၃ ခုနှစ်မှာ တီထွင်ခဲ့ပြီးတော့ ခဏအတွင်းမှာပဲ တိုင်းပြည်ပေါင်း ၁၀၀ ကျော်ကို ပျံ့နှံ့ခဲ့တာဖြစ်ပါတယ်။ တီထွင်သူနဲ့သူ့ဖခင်ကိုယ်တိုင်လည်းပဲ ဒီပစ္စည်းများကို သုံးစွဲရင်းနဲ့ သေဆုံးခဲ့ကြပြီးဖြစ်ပါတယ်။ HTP လို့ခေါ်တဲ့ အငွေ့ရှူပစ္စည်းကတော့ လွန်ခဲ့တဲ့သုံးနှစ်လောက်က ဆေးရွက်ကြီးကုမ္ပဏီများကနေပြီးတော့ ထုတ်လုပ်ပြီးတော့ တစ်ကမ္ဘာလုံးဖြန့်ချိပြီး မြန်မာနိုင်ငံကို လည်း တွင်ကျယ်စွာဖြန့်ချိခဲ့တာဖြစ်ပါတယ်။ ဒါ့အပြင် ဆေးလိပ်နှင့်ဆေးရွက်ကြီး ထွက်ပစ္စည်း များကို အသုံးပြုထားတဲ့ ပိုကာလို့ခေါ်တဲ့ ရေပြောင်းရဲ့ အသုံးပြုမှုမှာလည်း တဖြည်းဖြည်းနဲ့ များပြား လာပါတယ်။ ဒီရေပြောင်းများကတော့ အရှေ့အလယ်ပိုင်းဒေသမှာ ရာစုနှစ်ပေါင်းများစွာ ကတည်းက အခြေကျပြီးတော့ ခုခါမှာတော့ ပုံစံမျိုးစုံ၊ သဏ္ဌာန်မျိုးစုံနဲ့ ကျွန်တော်တို့တိုင်းပြည်ထဲကို ရောက်ရှိလာ တာဖြစ်ပါတယ်။ ဥက္ကဋ္ဌကြီးခင်ဗျား။ ဒီပစ္စည်းများ သုံးစွဲ၊ ရှူရှိုက်ခြင်းဟာ ဆေးရွက်ကြီးသုံးသကဲ့သို့ အန္တရာယ် မရှိဘူးလို့ ပြောဆိုပြီးတော့ ဖြန့်ချိနေကြတာဖြစ်ပါတယ်။ တကယ်တော့လည်း ဆေးရွက်ကြီးထဲမှာ clos Nicotine samas 32lgoccesodoo»: :cos? Electronic $.32960:19:60)? 2:0. ecigarettes အငွေ့ရှူထုတ်တဲ့စနစ်များ ပါဝင်လာအောင်တပ်ဆင်ထားတဲ့ HTP တို့ဖြစ်ပါတယ်။ ဒီလိုပစ္စည်းများကို အသုံးပြုရန် Vaping လို့ခေါ်ပြီး အငွေ့ကိုရှူထားပေမဲ့ ဒီအငွေ့ထဲမှာလည်းပဲ ဆေးရွက်ကြီးနံ့မရအောင် Flavour လို့ခေါ်တဲ့ အနံ့ပေါင်းစုံ၊ အရသာပေါင်းစုံပါအောင် ဆောင်ရွက် ထားတာဖြစ်တဲ့အတွက် ဓာတုဗေဒပစ္စည်းမျိုးစုံပါဝင်နေတာဖြစ်တဲ့အတွက်လည်း အန္တရာယ်ရှိစေတဲ့၊ ကျန်းမာရေးကိုထိခိုက်စေတဲ့ ပစ္စည်းတစ်ခုပဲဖြစ်ပါတယ်။ ဒုတိယအနေနဲ့ကတော့ ဒါကိုဆေးလိပ် ဖြတ်စက်လို့ကြော်ငြာနေတာရှိပါတယ်။ တကယ်ကတော့ အမှန်တကယ်သုံးစွဲသူများစွဲလမ်းနေပြီး တော့ e-cigarettes များကိုရော၊ ပုံမှန် cigarettes များကိုရော ဟိုပြောင်းဒီပြောင်း သောက်သုံးနေ ကြဆဲ ဖြစ်ပါတယ်။ ဈေးနှုန်းအနေနဲ့ကတော့ ပျမ်းမျှကြေး e-cigarettes ကို ကျပ် ၂၀၀၀၀ ကနေ ၂၀၀၀၀၀၊ ၃၀၀၀၀၀ အထိပေးပြီး ဝယ်ယူနိုင်သလို မြို့ကြီးများသာမကပဲ ယခုအခါမှာ တစ်နိုင်ငံအနှံ့အပြား မြို့နယ်များကိုပါရောက်ရှိနေပြီဖြစ်ပါတယ်။ ဒီ HTP လို့ခေါ်တဲ့ အငွေ့ ရှူစက် 0960s? Phillip moris o Japan Tobacco of British American Tobacco Good Gao:gos : ကုမ္ပဏီများကနေပြီးတော့ ထုတ်လုပ်ရောင်းချနေတာဖြစ်ပါတယ်။ ဒီပစ္စည်းများဟာ အန္တရာယ်ရှိတယ် ဆိုတဲ့အကြောင်းကို ၂၀၁၀ ခုနှစ်ကစတင်ပြီးတော့၊ လေ့လာမှုတွေပြုလုပ်ခဲ့ကြပြီးတော့ ၂၀၁၂ ခုနှစ်မှာ FCTC အာဆီယံအဖွဲ့ဝင်နိုင်ငံများကနေ အစီရင်ခံစာပြုစု တင်ပြခဲ့တာဖြစ်ပါတယ်။ ၂၀၁၄ ခုနှစ် ရရှား နိုင်ငံမှာပြုလုပ်တဲ့ (၆)ကြိမ်မြောက်အစည်းအဝေးမှာ ၂၀၁၆ ခုနှစ် အိန္ဒိယနိုင်ငံမှာပြုလုပ်တဲ့ (၇)ကြိမ်မြောက်အစည်းအဝေးများမှာလည်း ဒါကို ထိန်းချုပ်ရေးနှင့်ပတ်သက်ပြီးတော့ အစီအစဉ် များ ညှိနှိုင်းဆွေးနွေးခဲ့ကြတာဖြစ်ပါတယ်။ ဒီလို ညှိနှိုင်းဆွေးနွေးမှုများရဲ့ အဖြေရလဒ်ကြောင့်လည်း ယခုအခါမှာဆိုရင် အမေရိကန်နှင့်အင်္ဂလန် နိုင်ငံအပါအဝင် နိုင်ငံပေါင်း ၄၆ နိုင်ငံမှာ e-cigarettes သုံးစွဲခြင်းကို တားမြစ်ပိတ်ပင်ထားပြီးတော့ အာဆီယံအနေနဲ့ဆိုရင် ကျွန်တော်တို့ ငါးနိုင်ငံက ပိတ်ပင်ထားတာဖြစ်ပါတယ်။ သို့သော်လည်း ကျန်တဲ့လေးနိုင်ငံကတော့ controlled ပြုလုပ်ပြီးတော့ အရေးယူဆောင်ရွက်မှုမရှိတာကတော့ ကျွန်တော်တို့နိုင်ငံပဲရှိပါတယ်။ သို့သော်လည်း ကျန်းမာရေး နှင့်အားကစားဝန်ကြီးဌာနအနေနဲ့တော့ ဒီ e-cigarettes နဲ့ HTP တွေရဲ့ အန္တရာယ်နဲ့ ပတ်သက် ပြီးတော့ အသိပညာပေးဆောင်ရွက်မှုတွေ၊ အသိပညာပေးလက်ကမ်းစာစောင်တွေ ဖြန့်ချိပေးထားတာ ရှိပါတယ်။ ( ဥက္ကဋ္ဌကြီးခင်ဗျား။ ကျွန်တော်တို့မြန်မာနိုင်ငံအနေနဲ့ ကျန်းမာရေးနှင့်အားကစားဝန်ကြီးဌာန တစ်ခုတည်းကနေ ဆောင်ရွက်လို့ရနိုင်မယ့်အခြေအနေမျိုးမရှိပါဘူး။ ဌာနပေါင်းစုံပူးပေါင်းထိန်းချုပ် ပြုလုပ်ရန် လိုအပ်နေတဲ့အခြေအနေဖြစ်ပါတယ်။ e-cigarettes နှင့်ဆက်စပ်ပစ္စည်းများ သုံးစွဲခြင်းကို တားဆီးပိတ်ပင်နိုင်ရန်အတွက် ပစ္စည်းများတင်သွင်းမှု၊ ထုတ်လုပ်မှု၊ ဖြန့်ချိမှုများကို လက်ရှိ ကျွန်တော်တို့ရှိနေတဲ့ FCTC ဆေးလိပ် control ဥပဒေနဲ့ ထိန်းချုပ်ဆောင်ရွက်ဖို့ အများကြီးလိုနေ တယ်ဆိုတာ ကျွန်တော့်အနေနဲ့တင်ပြလိုပါတယ်။ ဒီလိုဆောင်ရွက်တဲ့အခါမှာလည်း မူဝါဒချမှတ် ခြင်း၊ ပြည်သူများကိုအသိပညာပေးခြင်း၊ ဌာနပေါင်းစုံပူးပေါင်းဆောင်ရွက်ခြင်း၊ လူမှုရေးအဖွဲ့အစည်း များနဲ့ ပူးပေါင်းဆောင်ရွက်ခြင်း၊ သုတေသနလုပ်ငန်းများဆောင်ရွက်ခြင်းနှင့် အရေးယူဆောင်ရွက် ခြင်းများကို ထိုက်သင့်သလိုဆောင်ရွက်ဖို့အတွက် လိုအပ်နေတာဖြစ်ပါတယ်။ e-cigarettes ကြောင့် ကျွန်တော်တို့သေဆုံးမှုမရှိဘူး။ ရောဂါမရှိဘူးလို့ပြောပေမယ်လို့ ၂၀၁၉ ခုနှစ် ဩဂုတ်လကနေ စပြီးတော့ ၂၀၂၀ ခုနှစ်၊ ဇန်နဝါရီလ ရ ရက်အထိ အမေရိကန်နိုင်ငံမှာ သေဆုံးမှုပေါင်း ၅၂ ခုနဲ့ ရောဂါဖြစ်ပွားမှုပေါင်း ၂၆၀၂ ဦး ဒီရောဂါကိုတော့ အတိုကောက်အားဖြင့် EVALI လို့ maięcondo calolos ufli 3əqpSsao:Goaộncos? Electronic soupos vaping associated lung injury လို့ ကျွန်တော်တို့ခေါ်တာဖြစ်ပါတယ်။ ဒါကြောင့်မို့ ဒီ cigarettes များကို သောက်သုံးခြင်းဟာဆိုလို့ရှိရင် ဆေးလိပ်ဖြတ်ဖို့ကိုလည်း အထောက်အကူမပြုဘူး။ ခေတ်မီတဲ့စနစ်၊ ခေတ်မီတဲ့လူတွေအဖြစ်နဲ့ လူငယ်လူရွယ်များမှာလည်း ဒီ vaping လို့ခေါ်တဲ့ e-cigarettes မှုဟာ အလျင်အမြန် ပျံ့ကြားနေတာဖြစ်ပါတယ်။ ဥက္ကဋ္ဌကြီးခင်ဗျား။ Power Point ဖြင့်တင်ပြခွင့်ပြုပါရန် မေတ္တာရပ်ခံအပ်ပါတယ်။ ကျွန်တော် တို့ e-cigarettesနှင့်အတူ HTP လို့ခေါ်တဲ့ ပစ္စည်းတွေကို တွေ့ရှိနိုင်ပါတယ်။ ဆိုင်တော်တော်များ များမှာလည်း ရောင်းချနေတာကို တွေ့ရမှာဖြစ်ပါတယ်။ ဒါကတော့ အထဲမှာ Flavour လို့ခေါ်တဲ့ အနံ့အသက်၊ အငွေ့တွေကိုထည့်တဲ့ ပစ္စည်းပေါင်းစုံဖြစ်ပါတယ်။ ဆေးလိပ်နံ့မရအောင်လုပ်တာ ဖြစ်ပြီးတော့ အနံ့ပေါင်းစုံမှာပဲ။ strawberry apple, pessi စသည်ဖြင့် မျိုးစုံတွေအတွက်ထည့်သွင်း ရှူရှိုက်လို့ရတဲ့ပစ္စည်း ဖြစ်ပါတယ်။ ဒါကလည်းပဲ ကလေးတွေအကြိုက်၊ လူငယ်တွေအကြိုက် လုပ်လို့ရအောင် နမူနာပေါင်းစုံ၊ ဒီဇိုင်းပေါင်းစုံနဲ့ဆောင်ရွက်ထားတဲ့ flavour တွေပဲဖြစ်ပါတယ်။ ဒါကတော့ e-cigarettes သောက်သုံးခြင်းဟာ ရောဂါမရဘူးဆိုပြီးတော့ ကြော်ငြာထားတာ ဖြစ်ပါတယ်။ တစ်ဘက်ကတော့ ဆေးလိပ်သောက်တဲ့လူရဲ့ အဆုတ်၊ တစ်ဖက်မှာတော့ vaper’slung ကတော့ ဒီလိုကောင်းတယ်လို့ ပြောပေမယ့် အခုော့ vaperslung ကလည်း EVALI လို့ ခေါ်တဲ့ ရောဂါကြောင့် injury တွေရပြီးသေဆုံးမှုတွေရှိတယ်ဆိုတာကို တစ်ကမ္ဘာလုံးက လက်ခံထား ကြပြီဖြစ်ပါတယ်။ ဒါကတော့ ဆိုင်တွေမှာ သူတို့ဆိုင်တွေမှာ vaping ဟာ ကျန်းမာရေးနဲ့ ပြဿနာဆို e-cigarettes လမ်းမပျောက်တယ်။ ဒါကြောင့် ညီညွတ်တယ်။ cigarettes ဖြတ်စက်လည်းဖြစ်တယ်။ အန္တရာယ်မရှိဘူးဆိုတာတွေကို နည်းပေါင်းစုံ နဲ့ကြော်ငြာထားတဲ့ ကြော်ငြာတွေဖြစ်ပါတယ်။ ဒါကတော့ SHISHA နဲ့ပတ်သက်ပြီးတော့ ရေပြောင်း လို့ခေါ်တဲ့ SHISHA မှာလည်းပဲ ဒီလိုပဲထည့်သုံးလို့ရတယ်ဆိုတာကို ဆိုင်တွေမှာကြော်ငြာထားတာ ဖြစ်ပါတယ်။ SHISHA တစ်အိုးကို ကျပ် ၂၅၀၀၀၊ ပြန်ဖြည့်ရင် ကျပ် ၁၀၀၀၀ စသည်ဖြင့် သူ့ကို လည်းပဲ အနံ့ပေါင်းစုံထည့်လို့ရတာဖြစ်ပါတယ်။ ဒီမှာလည်း chocolate flavour apple flavour blueberry flavon grape flavor စသည်ဖြင့် ဒါလေးတွေကိုလည်း တွေ့ရှိနိုင်မှာဖြစ်ပါတယ်။ ဘာဖြစ်လို့ ကျွန်တော်တို့ရှူရလဲဆိုတဲ့နေရာမှာလည်း ဒါဟာ Cigarettes ဖြတ်စက်ဖြစ်တယ်။ အန္တရာယ်မရှိဘူး။ ကျန်းမာရေးနဲ့ပတ်သက်ပြီးတော့ အခက်အခဲမရှိဘူး။ ပြဿနာမရှိဘူးစသည်ဖြင့် ဒီလိုတွေပြောပြီးတော့ ကြော်ငြာနေတာဖြစ်ပါတယ်။ ဒါကတော့ e-cigarettes နဲ့ပတ်သက်ပြီးတော့ ၃၀-၁၀-၂၀၁၉ ခုနှစ်မှာ ကြေးမုံသတင်းစာမှာပါတဲ့ ပေါ့သေးသေးမဟုတ်သော e-cigarettes ပြဿနာဆိုတဲ့ သတင်းစာဆောင်းပါး ဖြစ်ပါတယ်။ ဒုတိယကတော့ မြဝတီသတင်းစာမှာပါတဲ့ ခေတ်မီလက်နဲ့ e-cigarettes ဆိုပြီးတော့ ၁၀-၁၁-၂၀၁၉ မှာထုတ်တဲ့ မြဝတီသတင်းစာက ဖြစ်ပါတယ်။ ဒါကတော့ စဉ်းစားရင်းလမ်းမပျောက်စေလိုပါဆိုပြီးတော့ ၂၄-၂-၂၀၂၀ ရက်နေ့မှာ Weekly Eleven မဂ္ဂဇင်းမှာ ဖော်ပြထားတဲ့မဂ္ဂဇင်း ဖြစ်ပါတယ်။ ဒါကြောင့်မို့လို့ e-cigarettes နဲ့ HTP များဟာ ကျွန်တော်တို့ပြည်သူများကို အန္တရာယ်ပြုပါတယ်။ အထူးသဖြင့်ကတော့ လူငယ်လူရွယ် များအတွက် အန္တရာယ်အကြီးမားဆုံး ဖြစ်ပါတယ်။ လူငယ်လူရွယ်များဟာ e-cigarettes ကိုသုံးမယ် ဆိုလို့ရှိရင် ဦးနှောက်ဖွံ့ဖြိုးမှုကိုထိခိုက်စေပါတယ်။ စွဲလမ်းစေပါတယ်။ ကုန်ကျစရိတ်များပါတယ်။ ဓာတုပစ္စည်းအမျိုးမျိုးပါဝင်နေတဲ့အတွက်ကြောင့် အန္တရာယ်မကင်းတဲ့ပစ္စည်းတစ်ခု ဖြစ်ပါတယ်။ သို့သော်လည်း လူငယ်လူရွယ်များထဲမှာတော့ အထူးအဆန်းသဘောသက်ရောက်တဲ့ပစ္စည်းအသစ် ကလေးတွေဖြစ်တဲ့အတွက် သုံးစွဲလိုတာများပြားတယ်။ သုံးစွဲမှ ခေတ်မီတယ်လို့ မှားယွင်းတဲ့အယူအဆ တွေလည်းရှိတယ်။ သုံးစွဲအောင်လည်းပဲ နည်းမျိုးစုံနဲ့ကျွန်တော်တို့ ကြော်ငြာတွေလုပ်တယ်။ ဒီဇိုင်းတွေလုပ်တယ်။ ပစ္စည်းပေါင်းစုံကို စိတ်ပါဝင်စားအောင်လုပ်လာတာဖြစ်တဲ့အတွက် ဒီ cigarettes HTP ရေပြောင်းတွေသုံးစွဲမှုကို ထိန်းချုပ်တားဆီးဖို့ ်လာပြီဖြစ်ပါတယ်။ ဒါကြောင့်မိုလို့ ကျွန်တော့်အနေနဲ့ ဆေးရွက်ကြီးနှင့်ဆက်စပ်ပစ္စည်းများကို ရောနှောထည့်သွင်းရှူသုံးရတဲ့ ecigarettes HTP နဲ့ ရေပြောင်းများကို ထိန်းချုပ်တားဆီးရန်အတွက် နိုင်ငံတော်အစိုးရအား တိုက်တွန်းကြောင်းအဆိုကို လွှတ်တော်ကြီးက လက်ခံဆွေးနွေးဖို့အတွက် တင်ပြရင်း နိဂုံးချုပ်အပ်ပါ တယ်။ ကျေးဇူးအများကြီးတင်ပါတယ်။</speech>
<speech type="speaker">ဒေါက်တာစံရွှေဝင်း တင်သွင်းသွားတဲ့အဆိုကို ထောက်ခံမယ့် ကိုယ်စားလှယ် တစ်ဦးအား ဖိတ်ခေါ်ပါတယ်။ ၌ မို</speech>
<speech><mp id="1610">ဦးအေးဝင်း(အင်္ဂပူမဲဆန္ဒနယ်)</mp>လေးစားအပ်ပါတဲ့ လွှတ်တော်ဥက္ကဋ္ဌကြီးနှင့် အားလုံးပဲ မင်္ဂလာပါ။ ကျွန်တော်ကတော့ ဧရာဝတီတိုင်းဒေသကြီး အင်္ဂပူမဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဦးအေးဝင်း ဖြစ်ပါတယ်။ ဧရာဝတီတိုင်းဒေသကြီး ရေကြည်မဲဆန္ဒနယ်မှ ပြည်သူ့ လွှတ်တော်ကိုယ်စားလှယ် ဒေါက်တာစံရွှေဝင်းတင်ပြသွားတဲ့အဆိုကို ထောက်ခံဆွေးနွေးသွားမှာ ဖြစ်ပါတယ်။ လေးစားအပ်တဲ့ဥက္ကဋ္ဌကြီးခင်ဗျား။ ကျွန်တော်တို့မြန်မာနိုင်ငံမှာ လွန်ခဲ့တဲ့နှစ်နှစ်ကစပြီး တော့ ဒီအသစ်အဆန်းဖြစ်တဲ့ ဆေးရွက်ကြီးပစ္စည်းများနှင့် ၎င်းနှင့်သုံးစွဲတဲ့ပစ္စည်းကိရိယာများ ဝင်ရောက်လာပြီးတော့ ပြည့်စုံသူများ၊ ထင်ပေါ်ကျော်ကြားသူများ သုံးစွဲနေတဲ့ပုံများကို လူမှုမီဒီယာ ပေါ်မှာ တွေ့ရှိရမှာဖြစ်ပါတယ်။ ဒါပေမဲ့ အခုော့ လမ်းဘေးဈေးဆိုင်ခန်းများအထိ ရောက်ရှိရောင်းချနေတာကို တွေ့ရှိရမှာဖြစ်ပါတယ်။ အဆိုပါအသစ်ထွက်ပေါ်လာသော ဆေးရွက်ကြီးနှင့်ဆက်စပ်ပစ္စည်းများကို အဓိကအားဖြင့် သုံးမျိုးတွေ့ရမှာဖြစ်ပါတယ်။ နံပါတ်(၁) ကတော့ Electronic စနစ်နှင့်ပြုလုပ်ထားတဲ့ စီးကရက်အတု၊ နံပါတ်(၂) ကတော့ ဆေးရွက်ကြီးကို အပူပေးပြီးတော့ အငွေ့ရှူသောပစ္စည်းများ၊ နံပါတ်(၃)ကတော့ ဆေးရွက်ကြီးနှင့်ဆက်စပ်ပစ္စည်း များကို ရောနှောထည့်သွင်းထားတဲ့ ရေပြောင်းများဖြစ်ပါတယ်။ ဒီကိရိယာများကို လူငယ်၊ လူရွယ် များအကြိုက်ဖြစ်မယ့် ပုံစံအမျိုးမျိုး ဆွဲဆောင်နိုင်တဲ့အရောင်အမျိုးမျိုးနဲ့ ထုတ်လုပ်ထားကြတာ ဖြစ်ပါတယ်။ ဒါ့အပြင် အငွေ့ ထွက်သောကိရိယာများနှင့်အတူ တွဲဖက်သုံးစွဲလို့ရတဲ့အနံ့၊ အရသာမျိုးစုံ စပ်နိုင်တဲ့ဆေးရည်အမျိုးမျိုးကိုလည်း နိုင်ငံပေါင်းစုံမှ တင်သွင်းလာတာတွေ့ရမှာဖြစ်ပါတယ်။ နာမည်ကြီးသရုပ်ဆောင်များနှင့် ကြော်ငြာခြင်း၊ ရုပ်ရှင်သရုပ်ဆောင်အခန်းများတွင် ထည့်သွင်းရိုက် ကူးတင်ပြလာခြင်းများရှိလာတဲ့အတွက် လူငယ်၊ လူရွယ်များအတွက် ကြီးမားတဲ့စိန်ခေါ်မှုတစ်ရပ် ဖြစ်လာမှာ ဖြစ်ပါတယ်။ အထူးသဖြင့် ကျန်းမာရေးစိန်ခေါ်မှုသာမက လူမှုရေး၊ စီးပွားရေး စိန်ခေါ်မှုများပါ ပါဝင်လာတာကိုတွေ့ရမှာဖြစ်ပါတယ်။ Power point သုံးစွဲခွင့်ပြုပါခင်ဗျား။ ဒီပုံကတော့ e-cigarettes နဲ့ပတ်သက်တဲ့ အသုံးအဆောင်ပစ္စည်းများကို ရောင်းချနေတဲ့ဆိုင် ဖြစ်ပါတယ်။ ဒီပုံကတော့ အခြားပစ္စည်းရောင်းချတဲ့ဆိုင်တွေမှာလည်း တွဲဖက်ရောင်းချနေတာကို တွေ့ရမှာဖြစ်ပါတယ်။ ဒါကလည်း ဒီအတိုင်းပါပဲ။ အခြားပစ္စည်းများရောင်းချနေတဲ့ဆိုင်တွေမှာ အလွယ်တကူဝယ်ယူလို့ရနိုင်တာကို တွေ့ရမှာဖြစ်ပါတယ်။ ဒါကတော့ အမေရိကန်နိုင်ငံ ကျန်းမာရေး ဌာနကနေပြီးတော့မှ e-cigarettes နဲ့ပတ်သက်လို့ သတိပေးထားချက် ထုတ်ပြန်ထားတာ ဖြစ်ပါတယ်။ လေးစားအပ်တဲ့ဥက္ကဋ္ဌကြီးခင်ဗျား။ Power point မှာတွေ့မြင်ရတဲ့အတိုင်းပဲ ရေရှည်မှာ ကြုံတွေ့လာနိုင်တဲ့ ပြဿနာအရပ်ရပ်ကို ကာကွယ်တားဆီးနှိမ်နင်းရေးလုပ်ငန်းများကို လက်ရှိ သုံးကြိမ်တိုင်တိုင်မေးဆွေးနွေးရန် လွှတ်တော်ရဲ့ ဆန္ဒရယူပါမယ်။ ခွဲ(ခ) ပြဋ္ဌာန်းပြီးဥပဒေများအရ အလေးထားဆောင်ရွက်ရန် လိုအပ်နေပြီဖြစ်ပါတယ်။ ဒါကြောင့်မို့ ecigarettes များ ထုတ်လုပ်တင်သွင်းဖြန့်ဖြူးရေးကိစ္စရပ်များကို တားဆီးဆောင်ရွက်သင့်ကြောင်း အဆိုကို ထောက်ခံဆွေးနွေးအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ရေကြည်မဲဆန္ဒနယ်မှ ဒေါက်တာ စံရွှေဝင်း တင်သွင်းသွားတဲ့အဆိုကို လွှတ်တော်ကိုယ်စားလှယ်တစ်ဦးက ထောက်ခံသွားပါတယ်။ ဒီအဆိုနှင့်စပ်လျဉ်းပြီး ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၆၈ နည်းဥပဒေခွဲ(ခ) နည်းဥပဒေခွဲငယ် ၃ အရ လက်ခံဆွေးနွေးရန်သင့်/မသင့် လွှတ်တော်ရဲ့ ဆန္ဒရယူပါမယ်။ ဒေါက်တာ စံရွှေဝင်း တင်သွင်းသွားတဲ့အဆိုကို လက်ခံဆွေးနွေးရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူတဲ့သူရှိပါသလားခင်ဗျား။ သဘောမတူသူမရှိတဲ့အတွက် ဒေါက်တာစံရွှေဝင်း၊ ရေကြည်မဲဆန္ဒနယ်က တင်သွင်းသော အသစ်ထွက်ပေါ်လာသော ဆေးရွက်ကြီး 3əvi:Gleşię poddosugos:qp:/Gewall e-cigarettes(Electronic Nicotine Delivery System) ဆေးရွက်ကြီးထွက်ပစ္စည်းကို အပူပေးပြီး အငွေ့ရှူသောပစ္စည်း(Heated Tobacco Product or Heat-not-burn-product)ąệ 630:00 03:ąçando dugo8:ąp:o copeşo0op%3g :quý:7 သည့် ရေပြောင်း(Water Pipe)များကို ထိန်းချုပ်တားဆီးရန် နိုင်ငံတော်အစိုးရအား တိုက်တွန်း ကြောင်းအဆိုကို လက်ခံဆွေးနွေးရန် ဆုံးဖြတ်ကြောင်း ကြေညာပါတယ်။</speech>
<title>ဒေါက်တာစံရွှေဝင်း၊ ရေကြည်မဲဆန္ဒနယ်ကတင်သွင်းသည့်အဆိုနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်များရှိလျှင် အမည်စာရင်းတင်သွင်းနိုင်ကြောင်း ဥက္ကဋ္ဌက ကြေညာခြင်း</title>
<speech type="speaker">ယင်းအဆိုနှင့်စပ်လျဉ်းပြီး ၂၀၁၃ ခုနှစ်၊ ပြည်သူ့လွှတ်တော်ဆိုင်ရာ နည်းဥပဒေ ၁၆၈ နည်းဥပဒေခွဲ(ခ) နည်းဥပဒေခွဲငယ် ၅ အရ ဆွေးနွေးမယ့်လွှတ်တော်ကိုယ်စားလှယ် များအနေနဲ့ ၁၀-၃-၂၀၂၀ ရက်(အင်္ဂါနေ့)ညနေ ၄ နာရီ နောက်ဆုံးထားပြီး ပြည်သူ့လွှတ်တော်ရုံး၊ ညွှန်ကြားရေးမှူးချုပ်ထံ အမည်စာရင်းတင်သွင်းကြရန် ဖြစ်ပါတယ်။</speech>
</motion>
<motion>
<title>ဒေါက်တာအေးမင်း၊ ခရမ်းမဲဆန္ဒနယ်က တင်သွင်းသည့် ပုဂ္ဂလိကပြင်ပဆေးကုခန်းဆရာဝန် (G.P-General Practitioner-3260860peopolopao po$)qp:1 32 9:07\$:0969:a.mp ပညာရှင်များနှင့် ဒေသတွင်းစိတ်ပါဝင်စားသူများပါဝင်သည့် စား၊ သုံး၊ နေထိုင်မှုဆိုင်ရာကျန်းမာရေး အသိပညာပေးအဖွဲ့ကဲ့သို့သော အဖွဲ့များဖွဲ့စည်း၍ ပြည်သူလူထုအတွင်း ကျန်းမာရေးဆိုင်ရာ အသိပညာများ ထိထိရောက်ရောက်၊ ကျယ်ကျယ်ပြန့်ပြန့်ဖြန့်ဝေပေးခြင်းဖြင့် ပြည်သူလူထု၏ ကျန်းမာရေးအဆင့်အတန်း မြှင့်တင်ပေးပါရန် ပြည်ထောင်စုအစိုးရအားတိုက်တွန်းကြောင်း အဆိုတင်သွင်းခြင်းနှင့် လက်ခံဆွေးနွေးရန်သင့်/မသင့် အဆုံးအဖြတ်ရယူခြင်း၊</title>
<speech type="speaker">အစီအစဉ်(၈)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ခရမ်း မဲဆန္ဒနယ်မှ ဒေါက်တာအေးမင်းက အဆိုတစ်ရပ်တင်သွင်းထားပါတယ်။ ဒေါက်တာအေးမင်းအား အဆိုတင်သွင်းဖို့ဖိတ်ခေါ်ပါတယ်။</speech>
<speech><mp id="1550">ဒေါက်တာအေးမင်း(ခရမ်းမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် လွှတ်တော်ကိုယ်စားလှယ်များ၊ ပြည်ထောင်စုဒုတိယဝန်ကြီးများနှင့် ဧည့်သည်တော် များအားလုံး စိတ်၏ချမ်းသာခြင်း၊ ကိုယ်၏ကျန်းမာခြင်းများနှင့် ပြည့်စုံကြပါစေကြောင်း ဆုမွန်ကောင်းတောင်းရင်းနဲ့ နှုတ်ခွန်းဆက်ဂါရဝပြုပါတယ်။ ကျွန်တော်ကတော့ ရန်ကုန်တိုင်း ဒေသကြီး၊ ခရမ်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါက်တာအေးမင်း ဖြစ်ပါတယ်။ Power Point အသုံးပြု၍ တင်ပြခွင့်ပြုပါ။ ကျွန်တော့်အနေနဲ့ ပြည်သူ့လွှတ်တော်ဥက္ကဋ္ဌကြီးမှ တစ်ဆင့် လွှတ်တော်သို့ တင်သွင်းလိုတဲ့အဆိုကတော့ ပုဂ္ဂလိကပြင်ပဆေးကုခန်းဆရာဝန်(G.PGeneral Practitioner-အထွေထွေရောဂါကုဆရာဝန်)များ၊ အခြားကျန်းမာရေးဆိုင်ရာပညာရှင်များနှင့် ဒေသတွင်းစိတ်ပါဝင်စားသူများပါဝင်တဲ့ စား၊ သုံး၊ နေထိုင်မှုဆိုင်ရာ ကျန်းမာရေးအသိပညာပေးအဖွဲ့ ကဲ့သို့သော အဖွဲ့များဖွဲ့စည်းပြီးတော့ ပြည်သူလူထုအတွင်းမှာ ကျန်းမာရေးဆိုင်ရာ အသိပညာများ ထိထိရောက်ရောက်၊ ကျယ်ကျယ်ပြန့်ပြန့် ဖြန့်ဝေပေးခြင်းအားဖြင့် ပြည်သူလူထုရဲ့ ကျန်းမာရေး အဆင့်အတန်းမြှင့်တင်ပေးပါရန် ပြည်ထောင်စုအစိုးရအား တိုက်တွန်းကြောင်းအဆိုဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ အဆိုတင်သွင်းရခြင်းရဲ့ ရည်ရွယ်ချက်တွေကတော့ ၂၀၀၈ ခုနှစ်၊ ဖွဲ့စည်းပုံအခြေခံဥပဒေပုဒ်မ ၂၈ ပုဒ်မခွဲ(ခ)မှာ ပြည်သူများရဲ့ ပညာရေးနှင့် ကျန်းမာရေး တို့မှာ တိုင်းရင်းသားပြည်သူများကပါဝင်ဆောင်ရွက်ရန်လိုအပ်မယ့် ဥပဒေပြဋ္ဌာန်းဆောင်ရွက်ရန်လို့ ဖော်ပြပါရှိသည်နှင့်အညီ ပုဂ္ဂလိကပြင်ပဆေးကုခန်းဆရာဝန်တွေ၊ ပြည်သူလူထုအတွင်းမှာရှိတဲ့ ကျန်းမာရေးနှင့်နှီးနွှယ်ပညာရှင်တွေ ဥပမာအားဖြင့် အားကစားသမားတွေ၊ အနုပညာရှင်တွေ၊ အငြိမ်းစားကျန်းမာရေးဝန်ထမ်းတွေ၊ စိတ်ပါဝင်စားသူတွေကို ပြည်သူ့ကျန်းမာရေးစောင့်ရှောက်မှု ၂၀၀၈ ခုနှစ်အပ်ပါသော ဥက္ကစုအစိုးရအား တိုက်တို့ပြည်သူလူထုရဲ့ ကျန် တိုင်းရင်းသားပြည်သူဒေပုဒ်မ ၂၈ ပုဒ်မခွဲ(ခ)မှာ ရခြင်းရဲ့ ရည်ရွယ်ချက် လုပ်ငန်းစဉ်ကြီးမှာပါဝင်ဆောင်ရွက်ခွင့်ရရှိလာစေရန်နှင့် ပြည်သူလူထုအတွင်းမှာ ကျန်းမာရေး ဆိုင်ရာအသိပညာမြင့်မားပြီးတော့ မိမိကျန်းမာရေးကို မိမိတို့ဘာသာ ဥစ္စာရင်းလို ဥစ္စာရင်ခဲ ပါဝင်စောင့်ရှောက်ခြင်းအားဖြင့် နိုင်ငံတော်အတွက်လည်းကောင်း၊ ပြည်သူတစ်ဦးချင်းစီအတွက် လည်းကောင်း စိုက်ထုတ်ကုန်ကျရမယ့် ကျန်းမာရေးဆိုင်ရာအသုံးစရိတ်များ လျော့နည်းသက်သာ လာစေဖို့၊ ကျန်းမာရေးဆိုင်ရာအသိပညာများရရှိလာပြီးတော့ ရောဂါဝေဒနာများကို စနစ်တကျ ကြိုတင်ကာကွယ်ခြင်းအားဖြင့် ဖြစ်ပေါ်လာမယ့် လူမှုရေး၊ ပညာရေး၊ စီးပွားရေးဆိုင်ရာ နောက်ဆက်တွဲဆိုးကျိုးများလျော့နည်းသက်သာလာစေဖို့နဲ့ ဝန်ကြီးဌာနများရဲ့ ကျန်းမာရေးဆိုင်ရာ ရည်မှန်းချက်များပြည့်မီလာစေဖို့၊ လွှတ်တော်ထဲမှာ အတည်ပြုပြီးဖြစ်တဲ့ ကျန်းမာရေးဆိုင်ရာအဆို တွေကို အကောင်အထည်ဖော်တဲ့နေရာမှာ ပိုမိုထိရောက်အောင်မြင်စေဖို့ ဒီအဆိုကိုတင်သွင်းရခြင်း ဖြစ်ပါတယ်။ လေးစားရပါသောဥက္ကဋ္ဌကြီးခင်ဗျား။ အဆိုတင်သွင်းရခြင်းရဲ့ ရည်ရွယ်ချက်တွေကတော့ မြန်မာနိုင်ငံရဲ့ လူဦးရေဟာ ၅၄.၁၀၁ သန်းရှိပြီးတော့ ၂၀၁၄ ခုနှစ်မှတ်တမ်းအရ မွေးဖွားချိန် ပျမ်းမျှ သက်တမ်း ၆၆ နှစ်နှင့် မွေးဖွားစဉ်ကျန်းမာစွာနေနိုင်တဲ့သက်တမ်းက ၅ရ နှစ်ဖြစ်တယ်လို့ သိရ ပါတယ်။ သေဆုံးရတဲ့အကြောင်းအရင်းတွေအနေနဲ့ကတော့ ကူးစက်တတ်တဲ့ရောဂါမဟုတ်တဲ့ ရောဂါတွေနဲ့ အခြားကျန်းမာရေးဆိုင်ရာပြဿနာတွေဖြစ်ပါတယ်။ ကူးစက်တတ်သောရောဂါ မဟုတ်တဲ့ရောဂါတွေအနေနဲ့ ရောဂါဖြစ်ပွားမှုအားလုံးရဲ့ ၄၂ ရာခိုင်နှုန်းက မကူးစက်နိုင်သောရောဂါ များကြောင့်ဖြစ်ပြီးတော့ သေဆုံးမှုအားလုံးရဲ့ ၅၁ ရာခိုင်နှုန်းဟာ မကူးစက်နိုင်သောရောဂါ များကြောင့် ဖြစ်တယ်။ ကူးစက်ရောဂါဖြစ်ပွားရခြင်းရဲ့ အကြောင်းအရင်းတွေကတော့ (၁) ကျန်းမာရေးနှင့်ညီညွတ်မှုမရှိတဲ့အစားအစား၊ ဆေးလိပ်၊ အရက်၊ ကွမ်း၊ ဆေးရွက်ကြီးနှင့် ဆေးရွက်ကြီးထွက်ပစ္စည်းစားသုံးမှု၊ ကိုယ်လက်လှုပ်ရှားနည်းပါးလို့၊ စိတ်ဖိစီးမှုများပြားလို့၊ အဝ လွန်ကဲတာ၊ သွေးတွင်းအဆီဓာတ်များပြားလို့၊ သွေးတိုးရောဂါ၊ ဆီးချိုရောဂါ စတဲ့အချက် တွေကြောင့်လို့သိရပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ဒီအကြောင်းအရာအားလုံးကို မှန်ကန်တဲ့ ကျန်းမာရေးဆိုင်ရာအသိတရားများအဖြစ် ကျော်လွှားနိုင်ပြီးတော့ ဒါတွေကတော့ သန့်ရှင်း လတ်ဆတ်ပြီး ကျန်းမာရေးနဲ့ညီတဲ့အစားအစာစားဖို့၊ ကျန်းမာရေးနဲ့ညီညွတ်မှုမရှိတဲ့အစားအစာတွေ ရှောင်ဖို့၊ ဆေးလိပ်၊ ဆေးရွက်ကြီးနဲ့ ဆေးရွက်ကြီးထွက်ပစ္စည်း၊ ကွမ်း၊ အရက်အမျိုးမျိုးသောက်သုံးမှု မှ ရှောင်ရှားဖို့၊ လုံလောက်ပြီးတော့ စနစ်ကျတဲ့ကိုယ်လက်လှုပ်ရှားမှုတွေ ပုံမှန်ပြုလုပ်ဖို့ ဥပမာတစ်ပတ် ငါးရက်၊ တစ်ရက်ကို နာရီဝက်ခန့်။ နောက်တစ်ချက်ကတော့ Meditation နဲ့ သင့်တင့်တဲ့ နှလုံးသွင်းမှု စတဲ့ကျန်းမာရေးနဲ့ပတ်သက်တဲ့ လိုက်နာဆောင်ရွက်သင့်သည်တွေကို လိုက်နာ ဆောင်ရွက်ကြခြင်းအားဖြင့် ကူးစက်မှုမဟုတ်တဲ့ရောဂါစုကို ကာကွယ်တားဆီးနိုင်ကြမည် ဖြစ်ပါတယ်။ သေဆုံးရခြင်းတွေထဲက ဒုတိယအများဆုံးဖြစ်တဲ့ ကူးစက်ရောဂါကာကွယ်တားဆီးဖို့နဲ့ ကူးစက်ရောဂါတွေလျှော့ချဖို့နေရာမှာလည်း ကျန်းမာရေးအသိပညာပေးခြင်းဟာ အဓိကအခန်း ကဏ္ဍကပါဝင်ပါတယ်။ ဒါ့အပြင် ထိခိုက်ဒဏ်ရာရခြင်းနှင့် အဆိပ်သင့်ခြင်းတို့ကလည်း အလေးထား ဂရုပြုရမယ့် ကျန်းမာရေးပြဿနာများဖြစ်ပြီးတော့ ဒီနေ့ခေတ်အခါမှာ ဆိုင်ကယ်၊ ကား စသည် တို့ကြောင့် လမ်းပေါ်မှာဖြစ်ပွားကြရတဲ့ မတော်တဆမှုတွေကိုလည်း အသိပညာပေးခြင်းဖြင့် ကာကွယ်တားဆီးနိုင်ပြီးတော့ ဒါမှသာလျှင် လူ့အသက်တွေနဲ့ပစ္စည်းဆုံးရှုံးမှုများကို လျော့နည်း စေမှာဖြစ်ပါတယ်။ ခေတ်အခြေအနေအရ စိုက်ပျိုးရေးကဏ္ဍမှာ ပိုးသတ်ဆေးနှင့် အခြားစိုက်ပျိုးရေးသုံးပစ္စည်း သုံးစွဲမှုများပြားလာတဲ့ထုတ်လုပ်သူ၊ တင်သွင်းရောင်းချသူ၊ ဖြန့်ဖြူးသူ၊ သုံးစွဲသူ၊ သိုလှောင်သူများအနေနဲ့ ထုတ်လုပ်တဲ့နေရာ၊ တင်သွင်းရောင်းချတဲ့နေရာ၊ ဖြန့်ဖြူးတဲ့နေရာ၊ သုံးစွဲတဲ့ နေရာ၊ သိုလှောင်တဲ့နေရာတွေမှာ လိုက်နာဆောင်ရွက်ကြရမယ့် စည်းမျဉ်း၊ စည်းကမ်းများကို တိတိကျကျလိုက်နာခြင်းအားဖြင့် အဆိပ်သင့်ခြင်းဘေးကို ရှောင်ရှားနိုင်ကြမှာဖြစ်ပါတယ်။ ကျန်းမာရေးနှင့် အားကစားဝန်ကြီးဌာနကလည်း ရည်ရွယ်ချက်များအနေနဲ့ (၁) လူတိုင်း သက်တမ်းစေ့အသက်ရှည်စွာနေနိုင်ရေးနှင့် လူတိုင်းရောဂါဘယကင်းရှင်းရေးတို့ဖြစ်ပြီးတော့ အကောင်အထည်ဖော်ဖို့ နည်းနာ(၃)ရပ်က ကျေးလက်ဒေသအောက်ခြေအထိ ကျန်းမာရေးအသိ ပညာပေးခြင်း၊ ရောဂါကာကွယ်တားဆီးခြင်းနှင့် ရောဂါဖြစ်လာရင် ထိရောက်စွာကုသပေးခြင်းတို့ ဖြစ်တယ်။ နည်းနာ(၁)ဟာ နည်းနာ(၂)နှင့်(၃)အတွက်ပါ အထောက်အကူပြုနေတာကိုတွေ့ရတယ်။ ဆေးရုံတွေမှာကုသမှုခံယူသူများ၏ ၇၀ ရာခိုင်နှုန်းဟာ ကျန်းမာရေးအသိပညာနည်းပါးမှုနှင့် လွဲမှားစွာခံယူကျင့်သုံးမှုတို့ကြောင့် ဖြစ်တယ်လို့သိရှိရပြီးတော့ ဒါတွေကိုလည်း မှန်ကန်သော ကျန်းမာရေးအသိပညာဖြင့် ကာကွယ်နိုင်တယ်လို့သိရပါတယ်။ ဒါ့ကြောင့် ကျန်းမာရေးဆိုင်ရာပြဿနာမှန်သမျှတို့ဟာ ရှေးရှေးယခင်ကတည်းက သမားတော်ကြီးများလက်ကိုင်ထားခဲ့ကြတဲ့ ကာကွယ်ခြင်းက ကုသခြင်းထက် ပိုမိုထိရောက် အောင်မြင်တယ်ဆိုတဲ့ ဆောင်ပုဒ်အတိုင်း မဖြစ်ခင်ကာကွယ်ကြခြင်းအားဖြင့် ရောဂါဖြစ်ပွားခြင်း၊ နောက်ဆက်တွဲဆိုးကျိုးများဖြစ်ပွားခြင်းတို့ကို ရာနှုန်းပြည့်ကာကွယ်တားဆီးနိုင်မှာဖြစ်ပြီးတော့ ကျန်းမာရေးအသိပညာပေးခြင်းသည်သာ ကုန်ကျစရိတ်အနည်းဆုံးနှင့် အထိရောက်ဆုံး၊ အရိုးရှင်းဆုံးအစီအမံဖြစ်ပါတယ်။ ဒီလိုအကျိုးကျေးဇူးများပြားလှပြီးတော့ မဖြစ်မနေလုပ်ဆောင် ကြရမယ့် ကျန်းမာရေးပညာပေးလုပ်ငန်းစဉ်ကြီးနဲ့ ပတ်သက်တဲ့ အခက်အခဲ၊ စိန်ခေါ်မှုတွေကို ကျော်လွှားနိုင်ဖို့နေရာမှာ ကျန်းမာရေးအသိပညာများကိုသာ ဖြန့်ဖြူးပေးမယ့် ပြည်သူလူထု ကိုယ်တိုင်ပါဝင်တဲ့အဖွဲ့အစည်းတစ်ရပ်ဖွဲ့စည်းပြီးတော့ ထိထိရောက်ရောက်ကျယ်ကျယ်ပြန့်ပြန့်၊ မှန်မှန်ကန်ကန် လိုရင်းတိုရှင်းဟောပြောပို့ချပေးခြင်းသာဖြစ်ပါတယ်။ သို့မှသာ ပြည်သူလူထုအနေနဲ့ ကျန်းမာရေးဆိုင်ရာ ဆောင်ရန်၊ ရှောင်ရန်တွေကို တိကျသေချာမှန်ကန်စွာလိုက်နာကျင့်သုံးနိုင် ပြီးတော့ ကျန်းမာရေးဆိုင်ရာပြဿနာများကို ကာကွယ်ဖြေရှင်းနိုင်ကြမည်ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ သက်ဆိုင်ရာဝန်ကြီးဌာနများအနေနဲ့လည်း စွမ်းသမျှပညာ၊ လုပ်နိုင်သမျှအားနဲ့ နည်းလမ်းအဖုံဖုံနဲ့ဆောင်ရွက်ခဲ့ပေမဲ့လည်း ဘဏ္ဍာငွေ၊ ဝန်ထမ်းအင်အား၊ အချို့သောပြည်သူလူထုရဲ့ အယူအဆအလွဲတွေကြောင့် ခရီးတွင်သင့်သလောက် ခရီးမနှင်နိုင်ကြသည်ကို တွေ့ရမှာဖြစ်ပါတယ်။ ဒီအခက်အခဲတွေကို ထိရောက်စွာဖြေရှင်းနိုင်ဖို့ အောက်ပါပုဂ္ဂိုလ်များနှင့် အဖွဲ့အစည်းများကိုဖွဲ့စည်းသင့်ပါတယ်။ ပုဂ္ဂလိကပြင်ပဆေးကုခန်း ဆရာဝန်တွေ၊ အငြိမ်းစားကျန်းမာရေးဝန်ထမ်းတွေ၊ ကျန်းမာရေးဆိုင်ရာအခြားသောအရပ်ဖက် လူမှုအဖွဲ့အစည်းမှ ကိုယ်စားလှယ်တွေ၊ အားကစားသမားတွေ၊ အနုပညာရှင်တွေ၊ စိတ်ပါဝင်စားသူ လူငယ်အမျိုးသမီးတွေ ဒါတွေနဲ့ဖွဲ့စည်းသင့်ပြီးတော့ ဒေသခံလွှတ်တော်ကိုယ်စားလှယ်တွေ၊ မြို့မိ မြို့ဖတွေ၊ သက်ဆိုင်ရာဌာနအကြီးအကဲနှင့် မြို့နယ်နှင့်ရပ်ကျေးအုပ်ချုပ်ရေးတာဝန်ရှိသူများက ဝိုင်းဝန်းကူညီပံ့ပိုးသင့်ပါတယ်။ ဒါကတော့ ခရမ်းမြို့နယ်မှာဖွဲ့စည်းထားတဲ့ ခရမ်းမြို့နယ် စား၊ သုံး၊ နေထိုင်မှုဆိုင်ရာ ကျန်းမာရေးအသိပညာပေးအဖွဲ့ ဖွဲ့စည်းပုံဖြစ်ပါတယ်။ ဟောပြောပို့ချတဲ့အကြောင်းအရာတွေ ကတော့ အစားအစာနှင့်ပတ်သက်ပြီးတော့ သိမှတ်စရာတွေ၊ ကိုယ်လက်လှုပ်ရှားမှုနှင့်ပတ်သက် ပြီးတော့ သိမှတ်စရာတွေ၊ ဆေးလိပ်၊ ဆေးရွက်ကြီး၊ ကွမ်း၊ အရက်တို့ရဲ့ အန္တရာယ်တွေ၊ ယာဉ်စည်းကမ်း၊ လမ်းစည်းကမ်းနှင့်ပတ်သက်တဲ့သိမှတ်စရာတွေ၊ မူးယစ်ဆေးဝါးနှင့်ပတ်သက်ပြီး သိမှတ်စရာတွေ၊ ရောဂါတချို့နှင့်ပတ်သက်တဲ့သိမှတ်စရာတွေ၊ နည်းစနစ်မှန်မှန်လက်ဆေးတတ်ဖို့၊ လက်ဆေးခြင်းရဲ့ အကျိုးကျေးဇူးတွေ၊ နှာချေ၊ ချောင်းဆိုးတဲ့အခါလိုက်နာဖို့အချက်တွေ စတာတွေကို ဟောပြောပို့ချကြပါတယ်။ တချို့နေရာတွေမှာ ဆုရရှိသူများကိုဆုချီးမြှင့်ပေးတာလည်းရှိပါတယ်။ နိဂုံးချုပ်အနေနဲ့ နိုင်ငံတစ်ဝန်းလုံးမှာရှိတဲ့ကျန်းမာရေးပြဿနာတွေမဖြစ်ပွားစေဖို့၊ ကာကွယ် ရာတွင်လည်းကောင်း၊ ကုသမှုများထိရောက်အောင်မြင်စေရန်လည်းကောင်း၊ နောက်ဆက်တွဲ ဆိုးကျိုးများနည်းပါးအောင်တားဆီးရာတွင်လည်းကောင်း၊ အထိရောက်ဆုံး၊ ကုန်ကျစရိတ် အနည်းဆုံး၊ အလွယ်ကူဆုံး၊ အရိုးရှင်းဆုံးနဲ့ ရှောင်လွှဲမရ မဖြစ်မနေဆောင်ရွက်ကြရမည်မှာ HE လို့ခေါ်တဲ့ Health Education(ကျန်းမာရေးအသိပညာပေးခြင်း)သာဖြစ်ပါတယ်။ သို့သော် ခွင့်ပြု ဘဏ္ဍာငွေအကန့်အသတ်ရှိမှု၊ ဝန်ထမ်းအင်အားမလုံလောက်မှု၊ သတင်းအချက်အလက်လက်လှမ်း မမီမှု၊ မှားယွင်းသောသသတင်းအချက်အလက်များ လက်ခံရရှိမှု၊ ကျန်းမာရေးနှင့်ပတ်သက်ပြီး လွဲမှားစွာခံယူကျင့်သုံးနေမှုတို့ဟာလည်း ကျန်းမာရေးအသိပညာပေးလုပ်ငန်းစဉ်ကြီးမှာ စိန်ခေါ်မှု ဖြစ်ပါတယ်။ ဒါတွေကိုကျော်လွှားလွန်မြောက်ဖို့နေရာမှာ ဖော်ပြခဲ့ပြီးဖြစ်တဲ့အဖွဲ့ အစည်းတွေ ဖွဲ့စည်း ပြီးတော့ ပြည်သူလူထုထံအရောက်သွားကာ ဆွေးနွေးပို့ချဖို့ပဲဖြစ်ပါတယ်။ ဒါမှသာလျှင် ပြည်သူ လူထုရဲ့ ကျန်းမရေးကာကွယ်စောင့်ရှောက်မှုလုပ်ငန်းစဉ်ကြီးမှာ ပြည်သူတစ်ရပ်လုံးပါဝင်လာအောင် ဆောင်ရွက်ကြခြင်းဖြစ်ပြီးတော့ ကျန်းမာရေးအသိတရားမှန်ကန်တိုးတက်လာခြင်းကြောင့် ပြည်သူ လူထုရဲ့ ကျန်းမာရေးအဆင့်အတန်းမြင့်မားလာမှာဖြစ်ပြီးတော့ ကျန်းမာကြံ့ခိုင်တဲ့နိုင်ငံ့သားကောင်း ရတနာဖြစ်ပေါ်လာမှာဖြစ်တဲ့အတွက် အမြန်ဆုံးအကောင်အထည်ဖော်ဆောင်ရွက်သင့်တဲ့အတွက် ဒီအဆိုကို တင်သွင်းရခြင်းဖြစ်ပါတယ်။ ဒါကတော့ ခရမ်းမြို့နယ် စား၊ သုံး၊ နေထိုင်မှုဆိုင်ရာကျန်းမာရေးအသိပညာပေးအဖွဲ့ရဲ့ ဆောင်ရွက်ချက်မှတ်တမ်းဖြစ်ပါတယ်။ ဒါကတော့ ကျေးရွာတစ်ရွာမှာဟောပြောပို့ချနေတာ ဖြစ်ပါတယ်။ ဒါကတော့ အခြေခံပညာကျောင်းတစ်ကျောင်းမှာကျင်းပတဲ့ ရှေးဦးပြုစုခြင်းအခြေခံ သင်တန်းသားတွေကို လက်ဆေးပုံ၊ လက်ဆေးနည်းဟောပြောပို့ချနေတာဖြစ်ပါတယ်။ ဒါကတော့ ဆွေးနွေးပို့ချတဲ့နေရာမှာ အသုံးပြုထားတဲ့ပုံတချို့ဖြစ်ပါတယ်။ ဒါကတော့ အဲဒီဆွေးနွေးပို့ချတဲ့ နေရာမှာ တချို့နေရာတွေမှာ ဗဟုသုတမေးခွန်းတွေ အမေး၊ အဖြေတွေလုပ်ပြီးတော့ ဆုရရှိသူများ ကို ဆုချီးမြှင့်ပေးတဲ့အစီအစဉ်မှာအသုံးပြုတဲ့ပုံဖြစ်ပါတယ်။ ဒါကတော့ ဆွေးနွေးပို့ချတဲ့နေရာမှာ အသုံးပြုတဲ့ပုံတချို့ဖြစ်ပါတယ်။ အားလုံးကိုကျေးဇူးတင်ပါတယ်။</speech>
<speech type="speaker">ဒေါက်တာအေးမင်း တင်သွင်းသွားတဲ့အဆိုကို ထောက်ခံမယ့် လွှတ်တော် ကိုယ်စားလှယ်တစ်ဦးအား ဖိတ်ခေါ်ပါတယ်။</speech>
<speech><mp id="1530">ဦးမြင့်ငွေ(ဂွမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များ၊ ပြည်ထောင်စုအဆင့်အဖွဲ့အစည်းဝင်ပုဂ္ဂိုလ်များ၊ ဧည်သည်တော်များ အားလုံးကို မင်္ဂလာပါလို့ နှုတ်ခွန်းဆက်ဂါရဝပြုပါတယ်။ ကျန်းမာ၊ ချမ်းသာကြပါစေကြောင်းလည်း ဆုတောင်း မေတ္တာပို့သလိုက်ပါတယ်။ ကျွန်တော်ကတော့ ရခိုင်ပြည်နယ်၊ ဂွမဲဆန္ဒနယ်မှ ဦးမြင့်ဆွေ ဖြစ်ပါတယ်။ ရန်ကုန်တိုင်းဒေသကြီး၊ ခရမ်းမဲဆန္ဒနယ်မှ ဒေါက်တာအေးမင်း တင်သွင်းသွားတဲ့ အဆိုကို ထောက်ခံဆွေးနွေးသွားမှာဖြစ်ပါတယ်။ ဥက္ကဋ္ဌကြီးနှင့် လွှတ်တော်ကိုယ်စားလှယ်တော်ကြီး များခင်ဗျား။ သက်ရှိလောကကြီးတစ်ခုလုံးအတွက်ပဲဖြစ်ဖြစ်၊ နိုင်ငံတစ်နိုင်ငံအတွက်ပဲဖြစ်ဖြစ်၊ အရေးကြီးဆုံး၊ အရေးပါဆုံးကတော့ လူပဲဖြစ်ပါတယ်။ လူမှာလည်း စိတ်ပိုင်းဆိုင်ရာအတွက် အသိပညာအရေးကြီးသလို၊ ရုပ်ပိုင်းဆိုင်ရာအတွက် ကျန်းမာရေးဟာအရေးကြီးဆုံး၊ အရေးပါအဆုံးပဲ ဖြစ်ပါတယ်။ ကျန်းမာရေးဟာ လူတစ်ဦးချင်းစီအတွက် အရေးကြီးသော်လည်းပဲ လူ့သဘော၊ လူ့သဘာဝအလျောက် ပညာရှာရင်း၊ စီးပွားဥစ္စာရှာဖွေရင်း၊ အခြားသောလူမှုကိစ္စအဝဝများကို ဆောင်ရွက်ရင်း၊ ကျန်းမာရေးအသိပညာများကို လေ့လာမှတ်သားဖို့၊ လိုက်နာကျင့်သုံးဖို့ မေ့မေ့လျော့လျော့ဖြစ်နေတတ်ကြတာများပါတယ်။ မကောင်းမှုမှန်သမျှဟာ မသိမမြင်မှုမှာ အမြစ်တွယ်တယ်ဆိုတဲ့စကားအတိုင်း ရောဂါဆိုးများဟာလည်း မေ့လျော့မှု၊ မသိမမြင်မှုမှစ၍ အမြစ်တွယ်တာဖြစ်ပါတယ်။ မသိမမြင်မှုနေရာမှာ သိမြင်မှုကိုအစားထိုးနိုင်ဖို့အတွက် အသိပညာ ပေးခြင်းအစီအစဉ်များကို စနစ်တကျဆောင်ရွက်ပေးနိုင်မည်ဆိုပါက ရောဂါဆိုးများကို ကြိုတင် ရှောင်ရှားနိုင်မှာဖြစ်ပြီး လူတစ်ဦးချင်းစီ၏ကျန်းမာရေးဟာလည်း တိုးတက်ကောင်းမွန်လာကာ နိုင်ငံရဲ့ ကျန်းမာရေးအဆင့်အတန်းကလည်း တိုးတက်မြင့်မားလာမှာဖြစ်ပါတယ်။ ဥက္ကဋ္ဌကြီးခင်ဗျား။ ကာကွယ်ခြင်းသည် ကုသခြင်းထက် ပိုမိုကောင်းမွန်သည်လို့ ဆိုရိုးစကား ရှိပါတယ်။ ကျန်းမာရေးအသိပညာပေးခြင်းသည် ကာကွယ်ခြင်းတစ်မျိုးလည်းဖြစ်ပါတယ်။ ငွေကုန် ကြေးကျအနည်းဆုံးနှင့် ကျန်းမာရေးအကျိုးကျေးဇူးများများရရှိနိုင်ပြီး နိုင်ငံရဲ့ ကျန်းမာရေးတိုးတက် လာမယ်လို့ ယုံကြည်လာမှာဖြစ်တဲ့အတွက် ရန်ကုန်တိုင်းဒေသကြီး၊ ခရမ်းမဲဆန္ဒနယ်မှ ဒေါက်တာ အေးမင်း တင်သွင်းသွားတဲ့အဆိုကို ထောက်ခံအတည်ပြုသင့်ပါကြောင်း ထောက်ခံဆွေးနွေးလိုက် ရပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ခရမ်းမဲဆန္ဒနယ်မှ ဒေါက်တာ ဦးအေးမင်း တင်သွင်းသွားတဲ့အဆိုကို လွှတ်တော်ကိုယ်စားလှယ်တစ်ဦးက ထောက်ခံသွားပါတယ်။ ဒီအဆိုနှင့်စပ်လျဉ်းပြီး ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၆၈ နည်းဥပဒေခွဲ(ခ)၊ နည်းဥပဒေခွဲငယ်(၃)အရ လက်ခံဆွေးနွေးရန်သင့်/မသင့် လွှတ်တော်ရဲ့ ဆန္ဒရယူပါ့မယ်။ ဒေါက်တာ ဦးအေးမင်း တင်သွင်းသွားတဲ့အဆိုကို လက်ခံဆွေးနွေးရန် လွှတ်တော်ကသဘောတူပါသလား ခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</speech>
<speech type="speaker">သဘောမတူတဲ့သူရှိပါသလားခင်ဗျာ။ သဘောမတူသူမရှိတဲ့အတွက် ဒေါက်တာအေးမင်း၊ ခရမ်းမဲဆန္ဒနယ်ကတင်သွင်းသော ပုဂ္ဂလိက ပြင်ပဆေးကုခန်းဆရာဝန်(G.PGeneral Practitioner အထွေထွေ ရောဂါကုဆရာဝန်)များ၊ အခြားကျန်းမာရေးဆိုင်ရာပညာရှင်များ နှင့် ဒေသတွင်းစိတ်ပါဝင်စားသူများပါဝင်သည့် စား၊ သုံး၊ နေထိုင်မှုဆိုင်ရာ ကျန်းမာရေး အသိပညာပေးအဖွဲ့ ကဲ့သို့သောအဖွဲ့များဖွဲ့စည်း၍ ပြည်သူလူထုအတွင်း ကျန်းမာရေးဆိုင်ရာ အသိပညာများ ထိထိရောက်ရောက်၊ ကျယ်ကျယ်ပြန့်ပြန့် ဖြန့်ဝေပေးခြင်းဖြင့် ပြည်သူလူထု၏ ကျန်းမာရေးအဆင့်အတန်းမြှင့်တင်ပေးပါရန် ပြည်ထောင်စုအစိုးရအား တိုက်တွန်းကြောင်းအဆိုကို လက်ခံဆွေးနွေးရန်ဆုံးဖြတ်ကြောင်း ကြေညာပါတယ်။</speech>
<title>ဒေါက်တာအေးမင်း၊ ခရမ်းမဲဆန္ဒနယ်က တင်သွင်းသည့်အဆိုနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်များရှိလျှင် အမည်စာရင်း တင်သွင်းနိုင်ကြောင်း ဥက္ကဋ္ဌကကြေညာခြင်း</title>
<speech type="speaker">အစီအစဉ်(၉)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ယင်းအဆို နဲ့စပ်လျဉ်းပြီး ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၆၈ နည်းဥပဒေခွဲ(ခ) နည်းဥပဒေခွဲငယ် ၅ အရ ဆွေးနွေးမယ့် လွှတ်တော်ကိုယ်စားလှယ်များအနေနှင့် ၁၀-၃-၂၀၂၀ ရက် (အင်္ဂါနေ့) ညနေ ၄ နာရီနောက်ဆုံးထားပြီး ပြည်သူ့လွှတ်တော်ရုံး၊ ညွှန်ကြားရေးမှူးချုပ်ထံ အမည်စာရင်းတင်သွင်းကြရန် ဖြစ်ပါတယ်။</speech>
</motion>
</section>
<section value="Bill">
<bill>
<title>အမျိုးသားလွှတ်တော်က ပြင်ဆင်ချက်ဖြင့် ပြန်လည်ပေးပို့သော စက်မှုဇုန်ဥပဒေကြမ်း နှင့်စပ်လျဉ်း၍ အမျိုးသားလွှတ်တော်၏ ပြင်ဆင်ချက်များကို လွှတ်တော်သို့ တင်ပြခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၁၀)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်သူ့ လွှတ်တော်မှ စတင်ဆွေးနွေးပြီး ပြင်ဆင်ချက်ဖြင့် အတည်ပြုခဲ့တဲ့ စက်မှုဇုန်ဥပဒေကြမ်းကို အမျိုးသားလွှတ်တော်သို့ ပေးပို့ခဲ့ပါတယ်။ ဒီဥပဒေကြမ်းကို အမျိုးသားလွှတ်တော်က ပြင်ဆင်ချက်ဖြင့် အတည်ပြုခဲ့ပြီး ပြန်လည်ပေးပို့လာတဲ့အတွက် ဒုတိယအကြိမ် ပြည်သူ့လွှတ်တော် (၁၅) ကြိမ်မြောက်ပုံမှန်အစည်းအဝေး ပထမနေ့ (၂၇-၁-၂၀၂၀)ရက်နေ့တွင် ၂၀၁၃ ခုနှစ်၊ ပြည်သူ့ လွှတ်တော်ဆိုင်ရာနည်းဥပဒေ ၁၉၃ နည်းဥပဒေခွဲ(က)အရ လွှတ်တော်သို့အသိပေး၍ ပြင်ဆင်ချက် မိတ္တူများကိုလည်း ကိုယ်စားလှယ်များထံဖြန့်ဝေခဲ့ပါတယ်။ ဒီဥပဒေကြမ်းနှင့်စပ်လျဉ်းပြီး အမျိုးသား လွှတ်တော်ရဲ့ ပြင်ဆင်ချက်များအပေါ် အဆိုတင်သွင်း၊ ဆွေးနွေးလိုတဲ့ လွှတ်တော်ကိုယ်စားလှယ် များအနေဖြင့် မိမိဆွေးနွေးလိုသည့် အပိုဒ်၊ အပိုဒ်ခွဲ၊ အကြောင်းအရာ၊ အချက်အလက်များကို တိကျစွာရေးသားဖော်ပြ၍ ၂၉-၁-၂၀၂၀ ရက်နေ့ နောက်ဆုံးထားပြီး အမည်စာရင်းတင်သွင်းရန် တောင်းခံခဲ့သော်လည်း ပြင်ဆင်ချက်အဆိုတင်သွင်းလာတဲ့ ကိုယ်စားလှယ်တစ်ဦးမျှမရှိပါ။ ယင်းဥပဒေကြမ်းနှင့်စပ်လျဉ်းပြီး ဥပဒေကြမ်းကော်မတီ၊ နိုင်ငံသားများ၏ မူလအခွင့်အရေးဆိုင်ရာ ကော်မတီ၊ ရင်းနှီးမြှုပ်နှံမှုနှင့် စက်မှုလက်မှုဖွံ့ဖြိုးတိုးတက်ရေးကော်မတီ၊ သယံဇာတနှင့် သဘာဝ ပတ်ဝန်းကျင်ထိန်းသိမ်းရေးဆိုင်ရာကော်မတီနှင့် သက်ဆိုင်ရာဌာနများမှ တာဝန်ရှိပုဂ္ဂိုလ်တို့က ပြန်လည်စိစစ်ခဲ့ကြပါတယ်။ လွှတ်တော်ကိုယ်စားလှယ်များခင်ဗျား။ ဥပဒေကြမ်းကော်မတီက အမျိုးသားလွှတ်တော်၏ ပြင်ဆင်ချက်များအနက် အချက်(၁၄)ချက်ကို သဘောတူသင့်ကြောင်းနှင့် အမျိုးသားလွှတ်တော်၏ ပြင်ဆင်ချက်အတိုင်း သဘောမတူဘဲ ပြည်သူ့လွှတ်တော်၏ ယခင် အတည်ပြုချက်အတိုင်း ထားရှိရမည့်အချက်(၁၉)ချက်ရှိကြောင်း တင်ပြလာပါတယ်။ စက်မှုဇုန် ဥပဒေကြမ်းနှင့်စပ်လျဉ်း၍ အမျိုးသားလွှတ်တော်၏ ပြင်ဆင်ချက်များအနက် သဘောတူသင့်သည့် အချက်(၁၄)ချက်ကို တင်ပြဖို့ဥပဒေကြမ်းကော်မတီကို ဖိတ်ခေါ်ပါတယ်။</speech>
<speech><mp id="1599">ဦးဝေလှိုင်ထွန်း(အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော ပြည်သူ့ လွှတ်တော်ဥက္ကဋ္ဌကြီးနှင့် တက်ရောက်လာကြတဲ့သူများအားလုံးမင်္ဂလာပါ။ ကျွန်တော်ကတော့ ပုသိမ်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဝေလှိုင်ထွန်းဖြစ်ပါတယ်။ ပြည်သူ့ လွှတ်တော် ဥပဒေကြမ်းကော်မတီရဲ့ အဖွဲ့ဝင်တစ်ဦးဖြစ်ပြီးတော့ ဥပဒေကြမ်းကော်မတီရဲ့ တာဝန် ပေးချက်အရ စက်မှုဇုန်ဥပဒေကြမ်းနှင့်စပ်လျဉ်းပြီးတော့ အမျိုးသားလွှတ်တော်ရဲ့ ပြင်ဆင်ချက်များ အပေါ်မှာ ပြည်သူ့လွှတ်တော် ဥပဒေကြမ်းကော်မတီရဲ့ စိစစ်ချက်ကိုတင်ပြမှာဖြစ်ပါတယ်။ ပြည်သူ့ လွှတ်တော် ရင်းနှီးမြှုပ်နှံမှုနှင့် စက်မှုလက်မှုဖွံ့ဖြိုးတိုးတက်ရေးကော်မတီက တင်သွင်းသော စက်မှု ဇုန်ဥပဒေကြမ်းကို ဒုတိယအကြိမ် ပြည်သူ့လွှတ်တော် (၁၃)ကြိမ်မြောက်ပုံမှန်အစည်းအဝေး (၁၆)ရက်မြောက်နေ့ဖြစ်တဲ့ ၃-၉-၂၀၁၉ ရက်နေ့မှာ ပြင်ဆင်ချက်များဖြင့် အတည်ပြုခဲ့ပြီးတော့ အမျိုးသားလွှတ်တော်ကို ပေးပို့ခဲ့ပါတယ်။ အမျိုးသားလွှတ်တော်က ၁၆-၁၂-၂၀၁၉ ရက်နေ့ ကျင်းပတဲ့ အမျိုးသားလွှတ်တော်အစည်းအဝေးမှာ ပြင်ဆင်ချက်များဖြင့် သဘောတူပါကြောင်း အတည်ပြုပြီးတော့ ပြည်သူ့လွှတ်တော်ကို ပြန်လည်ပေးပို့လာပါတယ်။ အမျိုးသားလွှတ်တော်၏ ပြင်ဆင်ချက်များကို ဒုတိယအကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး ပထမ နေ့ဖြစ်တဲ့ ၂၇-၁-၂၀၂၀ ရက်နေ့ (တနင်္လာနေ့)မှာလွှတ်တော်သို့ အသိပေးတင်ပြခဲ့ပြီး ပြင်ဆင်ချက် များအပေါ် အဆိုတင်သွင်း၊ ဆွေးနွေးလိုသူများအနေနဲ့ ၂၉-၁-၂၀၂၀ ရက်(ဗုဒ္ဓဟူးနေ့) နောက်ဆုံး ထားပြီး တင်သွင်းနိုင်ကြောင်းကြေညာခဲ့ပေမဲ့ ဆွေးနွေးရန်နှင့် ပြင်ဆင်ချက်အဆိုကို တင်သွင်းတဲ့သူ တစ်ဦးတစ်ယောက်မျှမရှိခဲ့ပါဘူး။ ပြည်သူ့လွှတ်တော် ဥပဒေကြမ်းကော်မတီက ၆-၂-၂၀၂၀ ရက်နေ့ (ကြာသပတေးနေ့)မှာ ပြည်သူ့လွှတ်တော် နိုင်ငံသားများ၏မူလအခွင့်အရေးဆိုင်ရာကော်မတီ၊ ရင်းနှီးမြှုပ်နှံမှုနှင့် စက်မှုလက်မှုဖွံ့ဖြိုးတိုးတက်ရေးကော်မတီ၊ သယံဇာတနှင့်သဘာဝပတ်ဝန်းကျင် ထိန်းသိမ်းရေးဆိုင်ရာကော်မတီ၊ စီမံကိန်း၊ ဘဏ္ဍာရေးနှင့်စက်မှုဝန်ကြီးဌာနနှင့် ပြည်ထောင်စု ရှေ့နေချုပ်ရုံးတို့မှ တာဝန်ရှိပုဂ္ဂိုလ်များနှင့်အတူ ညှိနှိုင်းအစည်းအဝေးတစ်ရပ်ကို ကျင်းပပြုလုပ် ခဲ့ပါတယ်။ အဲဒီညှိနှိုင်းအစည်းအဝေးရဲ့ သဘောတူဆုံးဖြတ်ချက်အရ ပြည်သူ့လွှတ်တော် ဥပဒေကြမ်းကော်မတီက အမျိုးသားလွှတ်တော်ရဲ့ ပြင်ဆင်အတည်ပြုခဲ့တဲ့ အချက်များအနက်မှ အချက်(၁၄)ချက်ကို အမျိုးသားလွှတ်တော်၏ပြင်ဆင်ချက်အတိုင်း သဘောတူလက်ခံပါတယ်။ ကန့်လန့်ဖြတ်ဇယားနဲ့ အဲဒီလက်ခံတဲ့(၁၄)ချက်ကိုတော့ ကိုယ်စားလှယ်အားလုံးကိုလည်း ဝေငှထားပြီးလည်းဖြစ်ပါတယ်။ (က) ၁၁ ၂၁ ၊ စဉ် စာမျက်နှာ အမှတ်စဉ် အပိုဒ်နှင့် အပိုဒ်ခွဲ | ၁၊ ၂၊ ၃၊ အပိုဒ် ၂ အပိုဒ်ခွဲ(ဂ)၊ အပိုဒ်ခွဲ(ဃ)၊ အပိုဒ်ခွဲ(ဆ) ၅ ၊ အပိုဒ် ၄ အပိုဒ်ခွဲ(ဂ) ၁၁ အပိုဒ် ရ အပိုဒ်ခွဲ(ခ) အပိုဒ် ၁၀ အပိုဒ်ခွဲ(ပ) (၁၅ ၊ အပိုဒ် ၁၇ အပိုဒ် ၅၆ အပိုဒ် ၆၃ ၂၆ အပိုဒ် ၆၅ အပိုဒ် ၆၈၊ အမျိုးသားလွှတ်တော်၏ အသစ်ဖြည့်စွက် ချက် အပိုဒ် ၇၂ ၊ (ည) ၁၆ ၃၂၊ ၃၃ အပိုဒ် ၇၃ အပိုဒ်ခွဲ(ခ)၊ အပိုဒ်ခွဲ(ဂ) ဒါကြောင့်မို့လို့ အမျိုးသား လွှတ်တော်ရဲ့ ပြင်ဆင်အတည်ပြုချက်(၁၄)ချက်ကို လွှတ်တော်က အတည်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျား။</speech>
<speech type="speaker">စီမံကိန်း၊ ဘဏ္ဍရေးနှင့်စက်မှုဝန်ကြီးဌာနရဲ့ သဘောထားပြောပါ။</speech>
<speech><agency id="27">ဒေါက်တာမင်းရဲပိုင်ဟိန်း(ဒုတိယဝန်ကြီး၊ စီမံကိန်း၊ ဘဏ္ဍာရေးနှင့်စက်မှုဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်ကြီးများ အားလုံး မင်္ဂလာပါလို့ နှုတ်ခွန်းဆက်သအပ်ပါတယ်။ စီမံကိန်း၊ ဘဏ္ဍာရေးနှင့် စက်မှုဝန်ကြီးဌာနကိုယ်စား ဒုတိယဝန်ကြီးအနေဖြင့် ရှင်းလင်းတင်ပြမှာဖြစ်ပါတယ်။ ဝန်ကြီးဌာနအနေဖြင့် စက်မှုဇုန်ဥပဒေကြမ်း နှင့်ပတ်သက်၍ အမျိုးသားလွှတ်တော်မှ ပြင်ဆင်ပေးပို့လာသောအချက်များအနက် ပြင်ဆင်ချက် (၁၂)ချက်နှင့် အသစ်ဖြည့်စွက်ချက်(၂)ချက် စုစုပေါင်း(၁၄)ချက်အား ပြည်သူ့လွှတ်တော် ဥပဒေကြမ်း ၂၉၊ ၃၁ ကော်မတီ၏ တင်ပြချက်အတိုင်း သဘောတူလက်ခံပါကြောင်း လေးစားစွာတင်ပြအပ်ပါတယ်။ ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ စက်မှုဇုန်ဥပဒေကြမ်းနှင့်စပ်လျဉ်းပြီး အမျိုးသားလွှတ်တော်၏ ပြင်ဆင်ချက်များအနက် ဥပဒေကြမ်းကော်မတီက သဘောတူသင့်ကြောင်း တင်ပြထားတဲ့ (၁၄)ချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူတဲ့သူ ရှိပါသလားခင်ဗျား။ သဘောမတူတဲ့သူမရှိတဲ့အတွက် အမျိုးသားလွှတ်တော်၏ ပြင်ဆင်ချက်များအနက် ဥပဒေကြမ်းကော်မတီက သဘောတူသင့်ကြောင်း တင်ပြထားတဲ့(၁၄)ချက်ကို အမျိုးသားလွှတ်တော်၏ ပြင်ဆင်ချက်များအတိုင်း သဘောတူကြောင်း နှင့် ဤဥပဒေကြမ်း၏အစိတ်အပိုင်းဖြစ်ကြောင်း အတည်ပြုကြေညာပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ စက်မှုဇုန်ဥပဒေကြမ်းနှင့်စပ်လျဉ်းပြီး အမျိုးသားလွှတ်တော်၏ပြင်ဆင်ချက်များအတိုင်း သဘောမတူတဲ့အချက်(၁၉)ချက်ကို တင်ပြဖို့ ဥပဒေကြမ်းကော်မတီကို ဖိတ်ခေါ်ပါတယ်။</speech>
<speech><mp id="1599">ဦးဝေလှိုင်ထွန်း(အဖွဲ့ဝင်၊ ဥပဒေကြမ်းကော်မတီ)</mp>ဥက္ကဋ္ဌကြီးခင်ဗျား။ ပြည်သူ့လွှတ်တော် ဥပဒေကြမ်းကော်မတီရဲ့ ညှိနှိုင်းအစည်းအဝေး သဘောတူဆုံးဖြတ်ချက်အရ အမျိုးသားလွှတ်တော်ရဲ့ ပြင်ဆင်ချက်များအတိုင်း သဘောမတူဘဲ ပြည်သူ့လွှတ်တော်၏အတည်ပြုချက်အတိုင်း သဘောတူ တဲ့အချက်(၁၉)ချက်ရှိပါတယ်။ အဲဒီ (၁၉)ချက်ကိုလည်း ကန့်လန့်ဖြတ်ဇယားနဲ့ ကိုယ်စားလှယ်များ အားလုံးကို ဝေငှထားပြီး ဖြစ်ပါတယ်။ အမျိုးသားလွှတ်တော်၏ပြင်ဆင်ချက်များအတိုင်း သဘောမတူဘဲ ပြည်သူ့လွှတ်တော်၏ အတည်ပြုချက်အတိုင်း သဘောတူညီသည့်အချက်(၁၉)ချက်မှာ အောက်ပါအတိုင်းဖြစ်ပါ သည်။ စဉ် စာမျက်နှာ အမှတ်စဉ် ၅ ၊ အပိုဒ် ၄ အပိုဒ်ခွဲ(ဂ) ၁၁ အပိုဒ် ရ အပိုဒ်ခွဲ(ခ) အပိုဒ်ခွဲ(က)၊ အပိုဒ် ရ အပိုဒ်ခွဲ(က)၊ အပိုဒ်ခွဲ(တ) (ခ) | ၆ မှ ၁၂ ၁၀၊ ၁၂၊ ၁၄၊ ၁၆၊ အပိုဒ် ရ အပိုဒ်ခွဲ(၁)၊ အပိုဒ် ၈ အပိုဒ်ခွဲ(က)၊ အပိုဒ် ၁၄ ၁၇၊ ၁၈၊ ၁၉၊ အပိုဒ်ခွဲ(ခ)၊ အပိုဒ် ၃၂၊ အပိုဒ် ၃၃ အပိုဒ်ခွဲ(ခ)၊ အပိုဒ် ၃၄။ (ဂ) ၂၀၊ ၂၂ အပိုဒ် ၅၀ အပိုဒ်ခွဲ(ခ)၊ အပိုဒ် ၅၅၊ အပိုဒ် ၅ရ ၁၃ မှ ၁၅ ၂၃၊ ၂၅၊ ၂၇၊ ၂၈၊ အပိုဒ် ၅၈၊ အပိုဒ် ၆၄၊ အပိုဒ် ၆၆၊ အပိုဒ် ၆၇၊ အပိုဒ် ၇၁ OO CU ဒါကြောင့်မို့လို့ အမျိုးသားလွှတ်တော်၏ပြင်ဆင်ချက်များအတိုင်း သဘောမတူဘဲ ပြည်သူ့ လွှတ်တော်၏အတည်ပြုချက်အတိုင်းထားရှိရမယ့်အချက်(၁၉)ချက်ကို လွှတ်တော်က အတည်ပြု ပေးနိုင်ပါရန် လေးစားစွာ တင်ပြအပ်ပါတယ်ခင်ဗျာ။</speech>
<speech type="speaker">စီမံကိန်း၊ ဘဏ္ဍာရေးနှင့် စက်မှုဝန်ကြီးဌာနရဲ့ သဘောထားပြောပါ။</speech>
<speech><agency id="27">ဒေါက်တာမင်းရဲပိုင်ဟိန်း(ဒုတိယဝန်ကြီး၊ စီမံကိန်း၊ ဘဏ္ဍာရေးနှင့်စက်မှုဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌနှင့် လွှတ်တော်ကိုယ်စားလှယ်ကြီးများခင်ဗျား။ ဝန်ကြီးဌာနအနေနဲ့ စက်မှုဇုန်ဥပဒေကြမ်းနှင့်ပတ်သက်၍ အမျိုးသားလွှတ်တော်မှ ပြင်ဆင်ပေးပို့ သောအချက်များအနက် ပြင်ဆင်ချက်(၁၉)ချက်အစား ပြည်သူ့လွှတ်တော်မှ မူလအတည်ပြုထား သော ပုဒ်မ၊ ပုဒ်မခွဲများအတိုင်း သဘောတူလက်ခံပါကြောင်း လေးစားစွာတင်ပြအပ်ပါတယ်ခင်ဗျား။ ကျေးဇူးတင်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ စက်မှုဇုန်ဥပဒေကြမ်းနှင့်စပ်လျဉ်းပြီး အမျိုးသားလွှတ်တော်၏ပြင်ဆင်ချက်(၁၉)ချက်ကို သဘောမတူဘဲ ပြည်သူ့လွှတ်တော်၏ ယခင် အတည်ပြုထားသည့်အတိုင်း အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူတဲ့သူရှိပါသလားခင်ဗျား။ သဘောမတူတဲ့သူမရှိတဲ့အတွက် စက်မှုဇုန်ဥပဒေကြမ်းနှင့်စပ်လျဉ်းပြီး အမျိုးသားလွှတ်တော်၏ပြင်ဆင်ချက်(၁၉)ချက်ကို သဘော မတူဘဲ ပြည်သူ့လွှတ်တော်၏ ယခင်အတည်ပြုချက်အတိုင်း လွှတ်တော်က အတည်ပြုကြောင်း ကြေညာပါတယ်။</speech>
<title>အမျိုးသားလွှတ်တော်က ပြင်ဆင်ချက်ဖြင့် ပြန်လည်ပေးပို့သော စက်မှုဇုန်ဥပဒေကြမ်းနှင့် စပ်လျဉ်း၍ လွှတ်တော်နှစ်ရပ် သဘောကွဲလွဲမှုရှိပါက ပြည်ထောင်စုလွှတ်တော်တွင် ဆွေးနွေး ဆုံးဖြတ်ရန်တင်ပြသင့်ကြောင်း ကိုယ်စားလှယ်တစ်ဦးက အဆိုတင်သွင်းခြင်းနှင့် လွှတ်တော် ၏အဆုံးအဖြတ်ရယူခြင်း</title>
<speech type="speaker">အစီအစဉ်(၁၁)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အမျိုးသား လွှတ်တော်က ပြင်ဆင်ချက်ဖြင့် ပြန်လည်ပေးပို့သော စက်မှုဇုန်ဥပဒေကြမ်းနှင့်စပ်လျဉ်း၍ အမျိုးသားလွှတ်တော်၏ပြင်ဆင်ချက်များအတိုင်း သဘောမတူဘဲ ပြည်သူ့လွှတ်တော်၏ ယခင် အတည်ပြုချက်အတိုင်း ထားရှိသင့်သည့်အချက်(၁၉)ချက်ကို လွှတ်တော်က အတည်ပြုပြီးဖြစ်ပါတယ်။ ဒါကြောင့် ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၉၅ နည်းဥပဒေခွဲ(က)အရ ထိုသို့သဘောကွဲလွဲခြင်းကို ပြည်ထောင်စုလွှတ်တော်တွင် ဆွေးနွေးဆုံးဖြတ်ရန်တင်ပြသင့်ကြောင်း အဆိုတင်သွင်းရန်ဖြစ်တဲ့အတွက် အဆိုတင်သွင်းဖို့ ဖိတ်ခေါ်ပါတယ်။</speech>
<speech><mp id="1419">ဦးအောင်စိန်(အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော ဥက္ကဋ္ဌကြီးနှင့် ပြည်ထောင်စုဝန်ကြီးများ၊ ပြည်သူ့လွှတ်တော်ကိုယ်စားလှယ်များ အားလုံးမင်္ဂလာပါလို့ နှုတ်ခွန်း ဆက်သအပ်ပါတယ်။ ကျွန်တော်ကတော့ တနင်္သာရီတိုင်းဒေသကြီး၊ ထားဝယ်မဲဆန္ဒနယ်မှ ပြည်သူ့ လွှတ်တော်ကိုယ်စားလှယ်၊ ဥပဒေကြမ်းကော်မတီဝင် ဦးအောင်စိန် ဖြစ်ပါတယ်ခင်ဗျား။ ဥက္ကဋ္ဌကြီးခင်ဗျား။ ပြည်သူ့လွှတ်တော် ရင်းနှီးမြှုပ်နှံမှုနှင့် စက်မှုလက်မှုဖွံ့ဖြိုးတိုးတက်ရေး ကော်မတီက တင်သွင်းလာတဲ့ စက်မှုဇုန်ဥပဒေကြမ်းကို ဒုတိယအကြိမ် ပြည်သူ့လွှတ်တော် (၁၃)ကြိမ်မြောက်ပုံမှန်အစည်းအဝေး (၁၆)ရက်မြောက်နေ့ဖြစ်တဲ့ ၃-၉-၂၀၁၉ ရက်နေ့မှာ ပြင်ဆင် ချက်များဖြင့် အတည်ပြုခဲ့ပြီးနောက် အမျိုးသားလွှတ်တော်သို့ ပေးပို့လာပါတယ်။ အဲဒီဥပဒေကြမ်းကို ၁၆-၁၂-၂၀၁၉ ရက်နေ့ အမျိုးသားလွှတ်တော်အစည်းအဝေးမှာ ပြည်သူ့လွှတ်တော်၏အတည်ပြုချက် များအပေါ် ပြင်ဆင်ချက်များဖြင့် သဘောတူပါကြောင်း အမျိုးသားလွှတ်တော်မှ ပေးပို့လာပါတယ်။ အမျိုးသားလွှတ်တော်မှ ပြင်ဆင်ချက်များဖြင့် ပေးပို့လာတဲ့ ပြင်ဆင်ချက်များအနက် အမျိုးသား လွှတ်တော်၏ပြင်ဆင်ချက်အတိုင်း သဘောမတူဘဲ ပြည်သူ့လွှတ်တော်၏အတည်ပြုချက်အတိုင်း ထားရှိမည့်အချက်(၁၉)ချက်ရှိပါတယ်။ အဲဒီ (၁၉)ချက်က သဘောထားကွဲလွဲချက် ယင်းဇယားများ ကို ပူးတွဲတင်ပြထားပါတယ်။ ဒါကြောင့် သဘောထားကွဲလွဲတဲ့အချက်(၁၉)ချက်ကို ပြည်ထောင်စု လွှတ်တော်သို့ တင်ပြပြီး အဆုံးအဖြတ်ရယူသင့်ပါကြောင်း ၂၀၁၃ ခုနှစ်၊ ပြည်သူ့လွှတ်တော်ဆိုင်ရာ နည်းဥပဒေ ၁၉၅ နည်းဥပဒေခွဲ(က)အရ အဆိုတင်သွင်းအပ်ပါတယ်။ ကျေးဇူးတင်ပါတယ်။ င်ပြထားပါတယ်။</speech>
<speech type="speaker">ဒါဒီ (၁၉)ချက်က သဘောထား အတည်ပြုချက်အတိုင်း လွှတ်တော်ကိုယ်စားလှယ်များခင်ဗျား။ တင်ပြခဲ့တဲ့ (၁၉)ချက်နှင့်စပ်လျဉ်း၍ သဘောကွဲလွဲခြင်းကို ပြည်ထောင်စုလွှတ်တော်တွင် ဆွေးနွေးဆုံးဖြတ်ရန်တင်ပြမည်ဖြစ်ကြောင်းနှင့် ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၉၅ နည်းဥပဒေခွဲ(က)နှင့်(ခ)တို့အရ ဆက်လက် ဆောင်ရွက်သွားမည်ဖြစ်ကြောင်း ကြေညာပါတယ်။</speech>
<speech type="speaker">စီမံကိန်း၊ ဘဏ္ဍာရေးနှင့် စက်မှုဝန်ကြီးဌာန ဒုတိယဝန်ကြီး ပြန်လည် ထွက်ခွာနိုင်ပါပြီ။</speech>
</bill>
<bill>
<title>အမျိုးသားလွှတ်တော်က ပြင်ဆင်ချက်ဖြင့် ပြန်လည်ပေးပို့သော မြန်မာနိုင်ငံဆေးကောင်စီ ဥပဒေကို ပြင်ဆင်သည့်ဥပဒေကြမ်းနှင့်စပ်လျဉ်း၍ အမျိုးသားလွှတ်တော်၏ ပြင်ဆင်ချက် များကို လွှတ်တော်သို့ တင်ပြခြင်းနှင့် လွှတ်တော်၏အဆုံးအဖြတ်ရယူခြင်း၊</title>
<speech type="speaker">အစီအစဉ်(၁၂)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်သူ့ လွှတ်တော်မှာ စတင်ဆွေးနွေးပြီး ပြင်ဆင်ချက်ဖြင့်အတည်ပြုခဲ့တဲ့ မြန်မာနိုင်ငံဆေးကောင်စီ ဥပဒေကို ပြင်ဆင်သည့်ဥပဒေကြမ်းကို အမျိုးသားလွှတ်တော်သို့ ပေးပို့ခဲ့ပါတယ်။ ဒီဥပဒေကြမ်းကို အမျိုးသားလွှတ်တော်က ပြင်ဆင်ချက်ဖြင့်အတည်ပြုခဲ့ပြီး ပြန်လည်ပေးပို့လာတဲ့အတွက် ဒုတိယ အကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး သတ္တမနေ့ (၁၄-၂-၂၀၂၀ ရက်နေ့) တွင် ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၉၃ နည်းဥပဒေခွဲ(က)အရ လွှတ်တော်သို့ အသိပေး၍ ပြင်ဆင်ချက်မိတ္တူများကိုလည်း ကိုယ်စားလှယ်များထံ ဖြန့်ဝေခဲ့ပြီး ဖြစ်ပါတယ်။ ဒီဥပဒေကြမ်းနှင့်စပ်လျဉ်းပြီး အမျိုးသားလွှတ်တော်၏ပြင်ဆင်ချက်များအပေါ် အဆိုတင်သွင်း ဆွေးနွေးလိုတဲ့ လွှတ်တော်ကိုယ်စားလှယ်များအနေဖြင့် မိမိဆွေးနွေးလိုသည့်အပိုဒ်၊ အပိုဒ်ခွဲ၊ အကြောင်းအရာ၊ အချက်အလက်များကို တိကျစွာရေးသားဖော်ပြ၍ ၁၈-၂-၂၀၂၀ ရက်နေ့နောက်ဆုံး ထားပြီး အမည်စာရင်းတင်သွင်းရန်တောင်းခံခဲ့သော်လည်း ပြင်ဆင်ချက်အဆိုတင်သွင်းလာတဲ့ ကိုယ်စားလှယ်တစ်ဦးမျှမရှိပါ။ ယင်းဥပဒေကြမ်းနှင့်စပ်လျဉ်း၍ ဥပဒေကြမ်းကော်မတီ၊ ကျန်းမာရေး နှင့်အားကစားဖွံ့ ဖြိုးတိုးတက်ရေးကော်မတီနှင့် သက်ဆိုင်ရာဌာနများမှ တာဝန်ရှိပုဂ္ဂိုလ်တို့က ပြန်လည်စိစစ်ခဲ့ကြပါတယ်။ လွှတ်တော်ကိုယ်စားလှယ်များခင်ဗျား။ ဥပဒေကြမ်းကော်မတီက အမျိုးသားလွှတ်တော်၏ ပြင်ဆင်ချက်များအနက် (၁)ချက်ကို သဘောတူသင့်ကြောင်း၊ ထပ်မံပြင်ဆင်ချက်(၆)ချက်ရှိကြောင်း နှင့် အမျိုးသားလွှတ်တော်၏ပြင်ဆင်ချက်များအတိုင်း သဘောမတူဘဲ ပြည်သူ့လွှတ်တော်၏ယခင် အတည်ပြုချက်အတိုင်း ထားရှိရမည့်အချက်(၃)ချက်ရှိကြောင်း တင်ပြလာပါတယ်။ မြန်မာနိုင်ငံ ဆေးကောင်စီဥပဒေကို ပြင်ဆင်သည့်ဥပဒေကြမ်းနှင့်စပ်လျဉ်း၍ အမျိုးသားလွှတ်တော်၏ပြင်ဆင် ချက်များအနက် သဘောတူသင့်သည့်(၁)ချက်ကိုတင်ပြဖို့ ဥပဒေကြမ်းကော်မတီကို ဖိတ်ခေါ် ပါတယ်။</speech>
<speech><mp id="1541">ဒေါက်တာဝေဖြိုးအောင်(အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ပြည်ထောင်စုဝန်ကြီးနှင့် ဧည့်သည်တော်များအားလုံးမင်္ဂလာပါ။ ကျွန်တော်ကတော့ သာကေတမဲဆန္ဒနယ်မှ ပြည်သူ့ လွှတ်တော်ကိုယ်စားလှယ် ဒေါက်တာဝေဖြိုးအောင် ဖြစ်ပါတယ်။ ဥပဒေကြမ်းကော်မတီရဲ့ အဖွဲ့ဝင် တစ်ဦးဖြစ်ပါတယ်။ ဥပဒေကြမ်းကော်မတီရဲ့ တာဝန်ပေးအပ်ချက်အရ မြန်မာနိုင်ငံဆေးကောင်စီ ဥပဒေကို ပြင်ဆင်သည့်ဥပဒေကြမ်းနှင့်စပ်လျဉ်း၍ အမျိုးသားလွှတ်တော်၏ပြင်ဆင်ချက်များအပေါ် ပြည်သူ့လွှတ်တော် ဥပဒေကြမ်းကော်မတီ၏စိစစ်တင်ပြချက်များကို တင်ပြသွားမှာ ဖြစ်ပါတယ်။ ပြည်သူ့လွှတ်တော် ကျန်းမာရေးနှင့်အားကစားဖွံ့ ဖြိုးတိုးတက်ရေးကော်မတီက တင်သွင်းသော မြန်မာနိုင်ငံဆေးကောင်စီဥပဒေကို ပြင်ဆင်သည့်ဥပဒေကြမ်းကို ဒုတိယအကြိမ် ပြည်သူ့လွှတ်တော် (၁၄)ကြိမ်မြောက်ပုံမှန်အစည်းအဝေး ပဉ္စမနေ့ဖြစ်သည့် ၁၉-၁၁-၂၀၁၉ ရက်နေ့တွင် ပြင်ဆင်ချက် များဖြင့် အတည်ပြုခဲ့ပြီးနောက် အမျိုးသားလွှတ်တော်သို့ ပေးပို့ခဲ့ပါတယ်။ အမျိုးသားလွှတ်တော်မှ ၂၇-၁-၂၀၂၀ ရက်နေ့၌ကျင်းပသော အမျိုးသားလွှတ်တော်အစည်းအဝေးတွင် ပြင်ဆက်ချက်များဖြင့် သဘောတူပါကြောင်း အတည်ပြုခဲ့ပြီး ပြည်သူ့လွှတ်တော်သို့ ပြန်လည်ပေးပို့ခဲ့ပါတယ်။ အမျိုးသား လွှတ်တော်၏ပြင်ဆင်ချက်များကို ဒုတိယအကြိမ် ပြည်သူ့လွှတ်တော် (၁၅)ကြိမ်မြောက်ပုံမှန် အစည်းအဝေး သတ္တမနေ့ဖြစ်သည့် ၁၄-၂-၂၀၂၀ ရက်(သောကြာနေ့)တွင် လွှတ်တော်သို့ အသိပေး တင်ပြခဲ့ပြီး ပြင်ဆင်ချက်များအပေါ် အဆိုတင်သွင်းဆွေးနွေးလိုသူများသည် ၁၈-၂-၂၀၂၀ ရက် (အင်္ဂါနေ့)နောက်ဆုံးထား၍ တင်သွင်းနိုင်ကြောင်း ကြေညာခဲ့သော်လည်း ပြင်ဆင်ချက်အဆို တင်သွင်းသူတစ်ဦးမျှမရှိပါ။ ပြည်သူ့လွှတ်တော်ဥပဒေကြမ်းကော်မတီသည် ၂၄-၂-၂၀၂၀ ရက် (တနင်္လာနေ့)တွင် ပြည်သူ့လွှတ်တော် ကျန်းမာရေးနှင့်အားကစားဖွံ့ဖြိုးတိုးတက်ရေးကော်မတီ၊ ကျန်းမာရေးနှင့်အားကစားဝန်ကြီးဌာနနှင့် ပြည်ထောင်စုရှေ့နေချုပ်ရုံးတို့မှ တာဝန်ရှိပုဂ္ဂိုလ်များနှင့် အတူ ညှိနှိုင်းအစည်းအဝေးကျင်းပပြုလုပ်ခဲ့ပါတယ်။ ယင်းညှိနှိုင်းအစည်းအဝေး၏သဘောတူ ဆုံးဖြတ်ချက်များအရ ပြည်သူ့လွှတ်တော် ဥပဒေကြမ်းကော်မတီသည် အမျိုးသားလွှတ်တော်က ပြင်ဆင်အတည်ပြုခဲ့သည့်အချက်များအနက်မှ အချက်(၁)ချက်ကို အမျိုးသားလွှတ်တော်၏ ပြင်ဆင်ချက်အတိုင်း သဘောတူလက်ခံခဲ့ပါတယ်။ ပြင်ဆင်ချက်ဇယားကိုလည်း လွှတ်တော် ကိုယ်စားလှယ်များထံ ဖြန့်ဝေထားပါတယ်။ အမျိုးသားလွှတ်တော်၏ပြင်ဆင်ချက်အတိုင်း သဘောတူလက်ခံသည့် အချက်(၁)ချက်မှာ အောက်ပါအတိုင်းဖြစ်ပါသည်။ စာမျက်နှာ အမှတ်စဉ် အပိုဒ်နှင့် အပိုဒ်ခွဲ ၆ ၆ အပိုဒ် ၁၂ပုဒ်မ ၃၀ ပုဒ်မခွဲ(ခ)ကို ပြင်ဆင်ခြင်း} သို့ဖြစ်ပါ၍ အမျိုးသားလွှတ်တော်၏ပြင်ဆင်အတည်ပြုချက်(၁)ချက်ကို လွှတ်တော်က အတည်ပြုပေးနိုင်ပါရန် လေးစားစွာတင်ပြအပ်ပါတယ်။</speech>
<speech type="speaker">ကျန်းမာရေးနှင့် အားကစားဝန်ကြီးဌာနရဲ့ သဘောထားပြောပါ။</speech>
<speech><agency id="20">ဒေါက်တာဒေါ်မြလေးစိန်(ဒုတိယဝန်ကြီး၊ ကျန်းမာရေးနှင့် အားကစားဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များရှင်။ ပြည်သူ့ လွှတ်တော် ဥပဒေကြမ်းကော်မတီ၏စိစစ်တင်ပြချက်ကို သဘောတူညီပါတယ်ရှင်။ ကျေးဇူးတင်ပါ တယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ မြန်မာနိုင်ငံဆေးကောင်စီဥပဒေကို ပြင်ဆင်သည့်ဥပဒေကြမ်းနှင့်စပ်လျဉ်းပြီး အမျိုးသားလွှတ်တော်၏ပြင်ဆင်ချက်များအနက် ဥပဒေကြမ်း ကော်မတီက သဘောတူသင့်ကြောင်း တင်ပြထားတဲ့ (၁)ချက်ကို အတည်ပြုရန် လွှတ်တော်က သဘောတူပါသလားခင်ဗျာ။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူတဲ့သူရှိပါသလားခင်ဗျား။ သဘောမတူတဲ့သူမရှိတဲ့အတွက် အမျိုးသားလွှတ်တော်၏ပြင်ဆင်ချက်များအနက် ဥပဒေကြမ်းကော်မတီက သဘောတူသင့်ကြောင်း တင်ပြထားတဲ့ (၁)ချက်ကို အမျိုးသားလွှတ်တော်၏ပြင်ဆင်ချက်အတိုင်း သဘောတူကြောင်းနှင့် ဤဥပဒေကြမ်း၏အစိတ်အပိုင်းဖြစ်ကြောင်း အတည်ပြုကြေညာပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ မြန်မာနိုင်ငံဆေးကောင်စီဥပဒေကို ပြင်ဆင်သည့်ဥပဒေကြမ်းနှင့်စပ်လျဉ်း၍ အမျိုးသားလွှတ်တော်၏ပြင်ဆင်ချက်များအနက် ဥပဒေကြမ်း ကော်မတီ၏ ထပ်မံပြင်ဆင်ချက်(၆)ချက်ကို တင်သွင်းဖို့ဖြစ်ပါတယ်။ ဥပဒေကြမ်းကော်မတီကို ဖိတ်ခေါ်ပါတယ်။</speech>
<speech><mp id="1541">ဒေါက်တာဝေဖြိုးအောင်(အဖွဲ့ဝင်၊ ဥပဒေကြမ်းကော်မတီ)</mp>ယင်းညှိနှိုင်းအစည်း အဝေးရဲ့ သဘောတူဆုံးဖြတ်ချက်အရ ပြည်သူ့လွှတ်တော် ဥပဒေကြမ်းကော်မတီက ထပ်မံ ပြင်ဆင်ရန်တင်ပြချက်(၆)ချက်ရှိပါတယ်။ ထပ်မံပြင်ဆင်ရန်တင်ပြချက်ဇယားကိုလည်း ပြည်သူ့ လွှတ်တော်ကိုယ်စားလှယ်များထံ ဖြန့်ဝေထားပြီး ဖြစ်ပါတယ်။ အမျိုးသားလွှတ်တော်၏ပြင်ဆင်ချက်များအနက် ပြည်သူ့လွှတ်တော် ဥပဒေကြမ်းကော်မတီ ၏ ထပ်မံပြင်ဆင်ရန်တင်ပြချက်(၆)ချက်မှာ အောက်ပါအတိုင်းဖြစ်ပါသည်။ စဉ်) စာမျက်နှာ အမှတ်စဉ် အပိုဒ်နှင့် အပိုဒ်ခွဲ (က) ၃ မှ ၅ | အမျိုးသားလွှတ်တော်၏ အတည်ပြုချက် အပိုဒ် ၃ အပိုဒ်ခွဲ(ခ) ပုဒ်မ ၂ ပုဒ်မခွဲ(ဋ)နှင့် (ဌ)တို့ကို ပြင်ဆင်ခြင်း)ကို မူလပြဋ္ဌာန်းချက်အတိုင်းထားရှိခြင်း ၅ အမျိုးသားလွှတ်တော်၏ အတည်ပြုချက် အပိုဒ် ၄ ပုဒ်မ ၅ ကို ပြင်ဆင်ခြင်းကို မူလပြဋ္ဌာန်းချက်အတိုင်းထားရှိခြင်း (ဂ) ၊ ၆ မှ ၇ အမျိုးသားလွှတ်တော်၏ အတည်ပြုချက် အပိုဒ် ၁၄ ပုဒ်မ ၃၅ ကို ပြင်ဆင်ခြင်းကို မူလပြဋ္ဌာန်းချက်အတိုင်း ထားရှိခြင်း (ဃ) ရ မှ ၈ အမျိုးသားလွှတ်တော်၏ အတည်ပြုချက် အပိုဒ် ၁၅ ပုဒ်မ ၃၆ ကို ပြင်ဆင်ခြင်း)ကို မူလပြဋ္ဌာန်းချက်အတိုင်းထားရှိခြင်း စဉ် | စာမျက်နှာ အမှတ်စဉ် အပိုဒ်နှင့် အပိုဒ်ခွဲ ၉ ။ အမျိုးသားလွှတ်တော်၏ အတည်ပြုချက် အပိုဒ် ၁၆ ပုဒ်မ ၃၉ ကို ပြင်ဆင်ခြင်းကို မူလပြဋ္ဌာန်းချက်အတိုင်းထားရှိခြင်း အမျိုးသားလွှတ်တော်၏ အတည်ပြုချက် အပိုဒ် ၁ရ ပုဒ်မ ၄၀ ကို ပြင်ဆင်ခြင်း)ကို မူလပြဋ္ဌာန်းချက်အတိုင်းထားရှိခြင်း  သို့ဖြစ်ပါ၍ ပြည်သူ့လွှတ်တော် ဥပဒေကြမ်းကော်မတီ၏ထပ်မံပြင်ဆင်ရန်တင်ပြချက်(၆)ချက် ကို လွှတ်တော်က အတည်ပြုပေးနိုင်ပါရန် လေးစားစွာတင်ပြအပ်ပါတယ်။</speech>
<speech type="speaker">ကျန်းမာရေးနှင့် အားကစားဝန်ကြီးဌာနရဲ့ သဘောထားပြောပါ။</speech>
<speech><agency id="20">ဒေါက်တာဒေါ်မြလေးစိန်(ဒုတိယဝန်ကြီး၊ ကျန်းမာရေးနှင့် အားကစားဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များရှင်။ ပြည်သူ့ လွှတ်တော် ဥပဒေကြမ်းကော်မတီမှ ထပ်မံပြင်ဆင်ရန်တင်ပြချက်(၆)ချက်အား ကျန်းမာရေးနှင့် အားကစားဝန်ကြီးဌာနမှ သဘောတူပါကြောင်း တင်ပြလိုပါတယ်။ ကျေးဇူးတင်ပါတယ်ရှင်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ မြန်မာနိုင်ငံဆေးကောင်စီဥပဒေကို ပြင်ဆင်သည့်ဥပဒေကြမ်းနှင့်စပ်လျဉ်းပြီး အမျိုးသားလွှတ်တော်၏ပြင်ဆင်ချက်များအနက် ဥပဒေကြမ်း သုံးကြိမ်တိုင်တိုင်မေးမြန်းပါသည်။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူတဲ့သူရှိပါသလားခင်ဗျား။ သဘောမတူတဲ့သူမရှိတဲ့အတွက် မြန်မာနိုင်ငံဆေးကောင်စီဥပဒေကို ပြင်ဆင်သည့်ဥပဒေကြမ်းနှင့်စပ်လျဉ်းပြီး အမျိုးသားလွှတ်တော် ၏ပြင်ဆင်ချက်များအနက် (၆)ချက်ကို ဥပဒေကြမ်းကော်မတီ၏ ထပ်မံပြင်ဆင်ချက်အတိုင်း လွှတ်တော်ကအတည်ပြုကြောင်း ကြေညာပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ မြန်မာနိုင်ငံဆေးကောင်စီဥပဒေကို ပြင်ဆင်သည့်ဥပဒေကြမ်းနှင့်စပ်လျဉ်းပြီး အမျိုးသားလွှတ်တော်၏ပြင်ဆင်ချက်များအတိုင်း သဘော မတူတဲ့အချက်(၃)ချက်ကို တင်ပြဖို့ ဥပဒေကြမ်းကော်မတီကို ဖိတ်ခေါ်ပါတယ်။</speech>
<speech><mp id="1541">ဒေါက်တာဝေဖြိုးအောင်(အဖွဲ့ဝင်၊ ဥပဒေကြမ်းကော်မတီ)</mp>ယင်းညှိနှိုင်းအစည်း အဝေးရဲ့ သဘောတူဆုံးဖြတ်ချက်အရ အမျိုးသားလွှတ်တော်၏ပြင်ဆင်ချက်များအတိုင်း သဘော မတူဘဲ ပြည်သူ့လွှတ်တော်၏ အတည်ပြုချက်အတိုင်း သဘောတူထားရှိမည့် အချက်(၃)ချက်ရှိပါ တယ်။ အဆိုပါအချက်(၃)ချက်ကိုလည်း ကန့်လန့်ဖြတ်ဇယားဖြင့် ဖြန့်ဝေထားပြီးဖြစ်ပါတယ်။ အမျိုးသားလွှတ်တော်၏ပြင်ဆင်ချက်များအတိုင်း သဘောမတူဘဲ ပြည်သူ့လွှတ်တော်၏ အတည်ပြုချက်အတိုင်း သဘောတူညီသည့်အချက်(၃)ချက်မှာ အောက်ပါအတိုင်း ဖြစ်ပါ သည်။ စဉ် (က) စာမျက်နှာ အမှတ်စဉ် (၁ မှ ၂ ၁ ၂ မှ ၃ (ခ) အပိုဒ်နှင့် အပိုဒ်ခွဲ အပိုဒ် ၂ အပိုဒ် ၃ပုဒ်မ ၂ ပုဒ်မခွဲ(က)ကို အစားထိုးခြင်း} အပိုဒ် ၁၂ပုဒ်မ ၃၀ ပုဒ်မခွဲ(က)ကို ပုဒ်မခွဲငယ်(၃)ကို ပြင်ဆင်ခြင်း} သို့ဖြစ်ပါ၍ အမျိုးသားလွှတ်တော်၏ပြင်ဆင်ချက်များအတိုင်း သဘောမတူဘဲ ပြည်သူ့ လွှတ်တော်၏ အတည်ပြုချက်အတိုင်းထားရှိမည့် အချက်(၃)ချက်ကို လွှတ်တော်က အတည်ပြု ပေးနိုင်ပါရန် လေးစားစွာတင်ပြအပ်ပါတယ်။</speech>
<speech type="speaker">ကျန်းမာရေးနှင့် အားကစားဝန်ကြီးဌာနရဲ့ သဘောထားပြောပါ။</speech>
<speech><agency id="20">ဒေါက်တာဒေါ်မြလေးစိန်(ဒုတိယဝန်ကြီး၊ ကျန်းမာရေးနှင့် အားကစားဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များရှင်။ အမျိုးသားလွှတ်တော်၏ပြင်ဆင်ချက်များအတိုင်း သဘောမတူဘဲ ပြည်သူ့လွှတ်တော်၏အတည်ပြု ချက်အတိုင်းထားရှိမည့်အချက်(၃)ချက်အား ကျန်းမာရေးနှင့် အားကစားဝန်ကြီးဌာနမှ သဘောတူပါ ကြောင်း တင်ပြလိုပါတယ်။ ကျေးဇူးတင်ပါတယ်ရှင်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ မြန်မာနိုင်ငံ ဆေးကောင်စီဥပဒေကို ပြင်ဆင်သည့်ဥပဒေကြမ်းနှင့်စပ်လျဉ်းပြီး အမျိုးသားလွှတ်တော်၏ပြင်ဆင်ချက်(၃)ချက်ကို သဘောမတူ ဘဲ ပြည်သူ့လွှတ်တော်၏ ယခင်အတည်ပြုထားသည့်အတိုင်း အတည်ပြုရန် လွှတ်တော်က သဘောတူ ပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူတဲ့သူရှိပါသလားခင်ဗျား။ သဘောမတူတဲ့သူမရှိတဲ့အတွက် မြန်မာနိုင်ငံ ဆေးကောင်စီဥပဒေကို ပြင်ဆင်သည့်ဥပဒေကြမ်းနှင့်စပ်လျဉ်းပြီး အမျိုးသား လွှတ်တော်၏ပြင်ဆင်ချက်(၃)ချက်ကို သဘောမတူဘဲ ပြည်သူ့လွှတ်တော်၏ယခင်အတည်ပြုချက် အတိုင်း လွှတ်တော်ကအတည်ပြုကြောင်း ကြေညာပါတယ်။</speech>
</bill>
<bill>
<title>အမျိုးသားလွှတ်တော်က ပြင်ဆင်ချက်ဖြင့် ပြန်လည်ပေးပို့သော မြန်မာနိုင်ငံဆေးကောင်စီ ဥပဒေကို ပြင်ဆင်သည့်ဥပဒေကြမ်းနှင့်စပ်လျဉ်း၍ လွှတ်တော်နှစ်ရပ်သဘောကွဲလွဲမှုရှိပါက မ်းနှင့်စပ်လျဉ်း၍ အမျိုးသားအမျိုးသားလွှတ်တော်၏ပြင်ဆင် ထားရှိသင့်သည့် ပြည်ထောင်စုလွှတ်တော်တွင် ဆွေးနွေးဆုံးဖြတ်ရန် တင်ပြသင့်ကြောင်း ကိုယ်စားလှယ် တစ်ဦးက အဆိုတင်သွင်းခြင်းနှင့် လွှတ်တော်၏အဆုံးအဖြတ်ရယူခြင်း</title>
<speech type="speaker">အစီအစဉ်(၁၃)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အမျိုးသား လွှတ်တော်က ပြင်ဆင်ချက်ဖြင့် ပြန်လည်ပေးပို့သော မြန်မာနိုင်ငံဆေးကောင်စီဥပဒေကို ပြင်ဆင်သည့်ဥပဒေကြမ်းနှင့်စပ်လျဉ်း၍ အမျိုးသားလွှတ်တော်၏ပြင်ဆင်ချက်များအနက် ဥပဒေကြမ်း ကော်မတီ၏ ထပ်မံပြင်ဆင်ချက်(၆)ချက်နှင့် အမျိုးသားလွှတ်တော်၏ပြင်ဆင်ချက်များအတိုင်း သဘောမတူဘဲ ပြည်သူ့လွှတ်တော်၏ ယခင်အတည်ပြုချက်အတိုင်း ထားရှိသင့်သည့် အချက်(၃)ချက် စုစုပေါင်း (၉)ချက်ကို လွှတ်တော်က အတည်ပြုပြီးဖြစ်ပါတယ်။ ဒါကြောင့် ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၉၅ နည်းဥပဒေခွဲ(က)အရ ထိုသို့သဘောကွဲလွဲခြင်းကို ပြည်ထောင်စုလွှတ်တော်တွင် ဆွေးနွေးဆုံးဖြတ်ရန်တင်ပြသင့်ကြောင်း အဆိုတင်သွင်းရန်ဖြစ်တဲ့ အတွက် အဆိုတင်သွင်းဖို့ ဖိတ်ခေါ်ပါတယ်။</speech>
<speech><mp id="2235">ဦးစိုင်းထွန်းအေး(အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော ပြည်သူ့ လွှတ်တော်ဥက္ကဋ္ဌနှင့် ပြည်ထောင်စုအဆင့်ဝန်ကြီးများ၊ ကိုယ်စားလှယ်များအားလုံးမင်္ဂလာပါ။ ကျွန်တော်ကတော့ ဥပဒေကြမ်းကော်မတီအဖွဲ့ဝင်၊ ရှမ်းပြည်နယ်၊ မိုင်းရှူးမဲဆန္ဒနယ်မှ ပြည်သူ့ လွှတ်တော်ကိုယ်စားလှယ် ဦးစိုင်းထွန်းအေး ဖြစ်ပါတယ်။ ကျွန်တော့်အနေနဲ့ မြန်မာနိုင်ငံ ဆေးကောင်စီဥပဒေကို ပြင်ဆင်သည့်ဥပဒေကြမ်းနှင့်စပ်လျဉ်း၍ အမျိုးသားလွှတ်တော်မှ ပြင်ဆင် ချက်များဖြင့် ပေးပို့လာခြင်းအပေါ် သဘောထားကွဲလွဲသည့်အချက်(၉)ကို ပြည်ထောင်စုလွှတ်တော် ၏အဆုံးအဖြတ်ရယူပေးနိုင်ပါရန် ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၉၅ နည်းဥပဒေခွဲ(က)အရ တင်ပြသွားမှာ ဖြစ်ပါတယ်။ ပြည်သူ့လွှတ်တော် ကျန်းမာရေးနှင့်အားကစားဖွံ့ဖြိုးတိုးတက်ရေးကော်မတီက တင်သွင်းတဲ့ မြန်မာနိုင်ငံဆေးကောင်စီဥပဒေကို ပြင်ဆင်သည့်ဥပဒေကြမ်းကို ဒုတိယအကြိမ် ပြည်သူ့လွှတ်တော် (၁၄)ကြိမ်မြောက်ပုံမှန်အစည်းအဝေး ပဉ္စမနေ့ဖြစ်တဲ့ ၁၉-၁၁-၂၀၁၉ ရက်နေ့မှာ ပြင်ဆင်ချက်များနှင့် အတည်ပြုခဲ့ပြီးတဲ့နောက် အမျိုးသားလွှတ်တော်သို့ ပေးပို့ခဲ့ပါတယ်။ ယင်းဥပဒေကြမ်းကို ၂၇-၁-၂၀၂၀ ရက်နေ့မှာ အမျိုးသားလွှတ်တော်အစည်းအဝေးတွင် ပြည်သူ့လွှတ်တော်ရဲ့ အတည်ပြုချက်များ အပေါ် ပြင်ဆင်ချက်များဖြင့်သဘောတူပါကြောင်း၊ အမျိုးသားလွှတ်တော်မှ ၂၇-၁-၂၀၂၀ ရက်စွဲပါ စာအမှတ်၊ ၁/အမ(ကော်မတီ-၁)၁/၂၀၂၀-ဝဝ၃ ဖြင့် ပေးပို့လာပါတယ်။ အမျိုးသားလွှတ်တော်မှ ပြင်ဆင်ချက်များနဲ့ ပေးပို့လာတဲ့ပြင်ဆင်ချက်များအနက် ထပ်မံပြင်ဆင်ရန်တင်ပြချက်(၆)ချက်နှင့် အမျိုးသားလွှတ်တော်ရဲ့ ပြင်ဆက်ချက်များအတိုင်း သဘောမတူဘဲ ပြည်သူ့လွှတ်တော်ရဲ့ အတည်ပြု ချက်များအတိုင်းထားရှိမယ့်အချက်(၃)ချက် စုစုပေါင်းအချက်(၉)ချက်တို့ဟာ ပြည်သူ့လွှတ်တော်နှင့် အမျိုးသားလွှတ်တော်တို့ သဘောထားကွဲလွဲတဲ့အတွက် ပူးတွဲပါဇယားနှင့်တင်ပြထားပါတယ်။ သို့ဖြစ်ပါ၍ သဘောထားကွဲလွဲနေတဲ့အချက်(၉)ချက်ကို ပြည်ထောင်စုလွှတ်တော်သို့ တင်ပြပြီး အဆုံးအဖြတ်ရယူသင့်ပါကြောင်း ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၉၅ နည်းဥပဒေခွဲ(က)အရ လေးစားစွာဖြင့် အဆိုတင်သွင်းအပ်ပါတယ်။ ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ တင်ပြခဲ့တဲ့ (၉)ချက်နှင့်စပ်လျဉ်း၍ သဘောကွဲလွဲခြင်းကို ပြည်ထောင်စုလွှတ်တော်တွင် ဆွေးနွေးဆုံးဖြတ်ရန်တင်ပြမည်ဖြစ်ကြောင်းနှင့် ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၉၅ နည်းဥပဒေခွဲ(က)နှင့်(ခ)တို့အရ ဆက်လက် ဆောင်ရွက်သွားမည်ဖြစ်ကြောင်း ကြေညာပါတယ်။</speech>
<speech type="speaker">ကျန်းမာရေးနှင့် အားကစားဝန်ကြီးဌာန ဒုတိယဝန်ကြီး ပြန်လည်ထွက်ခွာ နိုင်ပါပြီ။</speech>
</bill>
<bill>
<title>အမျိုးသားလွှတ်တော်က ပြင်ဆင်ချက်မရှိ ပြန်လည်ပေးပို့သော အမှုတွဲမိတ္တူကူးခြင်း ဆိုင်ရာနည်းဥပဒေများနှင့်စပ်လျဉ်း၍ လက်ခံရရှိကြောင်းနှင့် ဆက်လက်ဆောင်ရွက် သွားမည် ဖြစ်ကြောင်း လွှတ်တော်သို့အသိပေးတင်ပြခြင်း</title>
<speech type="speaker">အစီအစဉ် (၁၄) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်သူ့လွှတ်တော်မှ စတင်ဆွေးနွေး၍ ပြင်ဆင်ချက်ဖြင့် အတည်ပြုခဲ့ပြီး အမျိုးသားလွှတ်တော်သို့ ပေးပို့ထားသော အမှုတွဲမိတ္တူကူးခြင်းဆိုင်ရာ နည်းဥပဒေများကို အမျိုးသားလွှတ်တော်၌ ပြင်ဆင်ချက်မရှိ အတည်ပြုပြီးနောက် ၂၄-၂-၂၀၂၀ ရက်နေ့မှာ ပြည်သူ့လွှတ်တော်သို့ ပြန်လည် ပေးပို့လာပါတယ်။ အမှုတွဲမိတ္တူကူးခြင်းဆိုင်ရာနည်းဥပဒေများကို လွှတ်တော်နှစ်ရပ်လုံးက သဘောတူခြင်းဖြစ်၍ ပြည်ထောင်စုလွှတ်တော်ကအတည်ပြုသည်ဟုမှတ်ယူပြီး ၂၀၁၃ ခုနှစ်၊ ပြည်သူ့လွှတ်တော်ဆိုင်ရာ နည်းဥပဒေ ၁၉၂ နည်းဥပဒေခွဲ(ဂ)နှင့် (ဃ)တို့အရ ဆက်လက် ဆောင်ရွက်သွားမည်ဖြစ်ကြောင်း ကြေညာပါတယ်။</speech>
</bill>
<bill>
<title>အမျိုးသားလွှတ်တော်က ပြင်ဆင်ချက်မရှိ ပြန်လည်ပေးပို့သော တိုင်းရင်းသားလူမျိုးများ၏ အခွင့်အရေးကာကွယ်စောင့်ရှောက်သည့် နည်းဥပဒေများနှင့်စပ်လျဉ်း၍ လက်ခံရရှိကြောင်းနှင့် ဆက်လက်ဆောင်ရွက်သွားမည်ဖြစ်ကြောင်း လွှတ်တော်သို့ အသိပေးတင်ပြခြင်း</title>
<speech type="speaker">အစီအစဉ် (၁၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်သူ့လွှတ်တော်မှာ စတင်ဆွေးနွေး၍ ပြင်ဆင်ချက်ဖြင့် အတည်ပြုခဲ့ပြီး အမျိုးသားလွှတ်တော်သို့ ပေးပို့ထားသော တိုင်းရင်းသားလူမျိုးများ၏ အခွင့်အရေးကာကွယ်စောင့်ရှောက်သည့် နည်းဥပဒေ များကို အမျိုးသားလွှတ်တော်၌ ပြင်ဆင်ချက်မရှိ အတည်ပြုပြီးနောက် ၂၄-၂-၂၀၂၀ ရက်နေ့မှာ ပြည်သူ့လွှတ်တော်သို့ ပြန်လည်ပေးပို့လာပါတယ်။ တိုင်းရင်းသားလူမျိုးများ၏ အခွင့်အရေး ကာကွယ်စောင့်ရှောက်သည့် နည်းဥပဒေများကို လွှတ်တော်နှစ်ရပ်လုံးက သဘောတူညီခြင်းဖြစ်၍ ပြည်ထောင်စုလွှတ်တော်ကအတည်ပြုသည်ဟုမှတ်ယူပြီး ၂၀၁၃ ခုနှစ်၊ ပြည်သူ့လွှတ်တော်ဆိုင်ရာ နည်းဥပဒေ ၁၉၂ နည်းဥပဒေခွဲ(ဂ)နှင့် (ဃ)တို့အရ ဆက်လက်ဆောင်ရွက်သွားမည်ဖြစ်ကြောင်း ကြေညာပါတယ်။</speech>
</bill>
</section>
</discussion>
<postface>
<title>ဒုတိယအကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး (၁၁)ရက်မြောက်နေ့ ရပ်နားကြောင်းနှင့် အစည်းအဝေး (၁၂)ရက်မြောက်နေ့ ဆက်လက်ကျင်းပမည့် နေ့ရက်နှင့်ြေညာခြင်း</title>
<speech type="speaker">အစီအစဉ် (၁၆)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယ အကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး (၁၁)ရက်မြောက်နေ့ကို ရပ်နား ပါမယ်။ ဒုတိယအကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး (၁၂)ရက်မြောက် နေ့ ကျင်းပမယ့်နေ့ရက်နဲ့ထပ်မံကြေညာမည်ဖြစ်ကြောင်းနဲ့ ယနေ့အစည်းအဝေး ပြီးဆုံးကြောင်း ကြေညာပါတယ်။ (ဩဘာသံများ)</speech>
<speech type="mc">ပြည်သူ့လွှတ်တော်ဥက္ကဋ္ဌ ပြန်လည်ထွက်ခွာပါပြီခင်ဗျား။</speech>
<speech type="mc">အားလုံးထွက်ခွာနိုင်ပါပြီခင်ဗျား။ဒုတိယအကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး (၁၁)ရက်မြောက် နေ့ကို ၁၂:ဝဝ နာရီရပ်နားပါသည်။</speech>
</postface>
</transcript>
</doc>
