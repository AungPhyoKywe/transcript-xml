<doc>
<docinfo>
<docno>02-15-07.xml</docno>
<pdf>02-15-07.pdf</pdf>
<term value="02">ဒုတိယအကြိမ်</term>
<session value="15" />
<sittingday value="07" />
<legislature value="lower">ပြည်သူ့လွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပြီး ဒုတိယအကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး သတ္တမနေ့မှတ်တမ်း</title>
<date>၁၃၈၁ ခုနှစ်၊ တပို့တွဲလပြည့်ကျော် ၆ ရက် (၂၀၂၀ ပြည့်နှစ်၊ ဖေဖော်ဝါရီလ ၁၄ ရက်)(သောကြာနေ့</date>
</docinfo>
<transcript>
<preface>
<p>နေပြည်တော်ရှိ ပြည်သူ့လွှတ်တော်အစည်းအဝေးခန်းမတွင် ဒုတိယအကြိမ် ပြည်သူ့ လွှတ်တော် (၁၅)ကြိမ်မြောက်ပုံမှန်အစည်းအဝေး သတ္တမနေ့ကို နံနက် ၁၀ နာရီင် ကျင်းပပါသည်။ ပြည်သူ့လွှတ်တော်အစည်းအဝေးကို ကြီးကြပ်ကွပ်ကဲသူအဖြစ် ပြည်သူ့လွှတ်တော်ဥက္ကဋ္ဌ ဦးတီခွန်မြတ်က ဆောင်ရွက်ပြီး၊ အခမ်းအနားမှူးအဖြစ် ဦးတင်ဝင်းအောင်၊ ညွှန်ကြားရေးမှူးချုပ်၊ ပြည်သူ့လွှတ်တော်ရုံးက ဆောင်ရွက်ပါသည်။</p>
<speech type="mc">လေးစားအပ်ပါသော ပြည်သူ့လွှတ်တော်ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယ အကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး သတ္တမနေ့အစီအစဉ် စတင် ပါတော့မယ်။</speech>
<title>ပြည်သူ့လွှတ်တော်ဥက္ကဋ္ဌ နေရာယူခြင်း</title>
<speech type="mc">ပြည်သူ့လွှတ်တော်ဥက္ကဋ္ဌ ကြွရောက်လာပါပြီခင်ဗျား။ ပြည်သူ့လွှတ်တော်ဥက္ကဋ္ဌသည် ဥက္ကဋ္ဌအတွက်သတ်မှတ်ထားသည့် စင်မြင့်ပေါ်သို့ ကြွရောက် နေရာယူပါသည်။</speech>
<speech type="speaker">အားလုံးမင်္ဂလာပါခင်ဗျာ။</speech>
<speech type="mc">အားလုံးထိုင်နိုင်ပါပြီခင်ဗျား။ ၊ ပြည်သူ့လွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း</speech>
<speech type="speaker">ကြေညာခြင်း ၊ ပြည်သူ့လွှတ်တော်ကိုယ်စားလှယ်များခင်ဗျာ။ ဒီကနေ့ကျင်းပတဲ့ ဒုတိယ အကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး သတ္တမနေ့မှာ ပြည်သူ့လွှတ်တော် လွှတ်တော်အခွင့်အရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်သူ့ လွှတ်တော်ကိုယ်စားလှယ် ၄၃၁ ဦးရှိသည့်အနက် ၃၇၅ ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိသူဦးရေ စုစုပေါင်းရဲ့ ၈၇.၀၁ ရာခိုင်နှုန်းရှိတဲ့အတွက် အစည်းအဝေးအထမြောက် ကြောင်းနှင့် စတင်ကျင်းပကြောင်း ကြေညာပါတယ်။ (ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အစီအစဉ် ၃ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အစီအစဉ် များကို ကြိုတင်ဖြန့်ဝေထားတဲ့အတိုင်း ဆက်လက်ဆောင်ရွက်သွားပါမယ်။</speech>
<title>ပြည်သူ့လွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type="speaker">အစီအစဉ် ၄ ဖြစ်ပါတယ်။ ယခု အစည်းအဝေးမတက်ရောက်နိုင်တဲ့ လွှတ်တော်ကိုယ်စားလှယ်များအတွက် ခွင့်ပန်ကြားရန်ဖြစ်ပါတယ်။</speech>
<speech><mp id="454">ဒေါက်တာစောနိုင်(အဖွဲ့ဝင်၊ လွှတ်တော်အခွင့်အရေးကော်မတီ)</mp>လေးစားအပ် ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ယနေ့ ၂၀၂၀ ပြည့်နှစ်၊ ဖေဖော်ဝါရီလ ၁၄ ရက်နေ့ ဒုတိယအကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး သတ္တမနေ့သို့ မတက် ရောက်နိုင်ပါသဖြင့် ခွင့်ပန်ကြားသူ လွှတ်တော်ကိုယ်စားလှယ်များ၏ကိုယ်စား ပြည်သူ့လွှတ်တော် လွှတ်တော်အခွင့်အရေးကော်မတီအဖွဲ့ဝင် ကျွန်တော် ဒေါက်တာစောနိုင်၊ တောင်ဥက္ကလာပ မဲဆန္ဒနယ်က ကိုယ်စားခွင့်ပန်ကြားသွားမှာ ဖြစ်ပါတယ်။ ပြည်သူ့လွှတ်တော်မှာ ယနေ့တက်ရောက် ခွင့်ရှိသော ကိုယ်စားလှယ် ၄၃၁ ဦးရှိပြီး တက်ရောက်သူကိုယ်စားလှယ် ၃၇၅ ဦးရှိကာ ယနေ့ ခွင့်ပန်ကြားသူ ၄၃ ဦးရှိပါတယ်။ ခွင့်ပန်ကြားသူကိုယ်စားလှယ်များကတော့ (၁) ပြည်ကြီးတံခွန်မဲဆန္ဒနယ်မှ ဦးကျော်စိုးလင်း ခွင့် ၁ ရက်၊ (၂) ထန်းတပင်မဲဆန္ဒနယ်မှ ဦးဇော်ဝင်း ခွင့် ၁ ရက်၊ (၃) သထုံမဲဆန္ဒနယ်မှ ဒေါ်မာမာခိုင် ခွင့် ၁ ရက်၊ (၄) ထားဝယ်မဲဆန္ဒနယ်မှ ဦးအောင်စိန် ခွင့် ၁ ရက်၊ ဝ ဒ ဓ ဝ (၆) ဒေါပုံမဲဆန္ဒနယ်မှ ဦးဌေးဝင်းအောင်(ခ)ဦးပြုံးချို ခွင့် ၁ ရက်၊ (၇) တီးတိန်မဲဆန္ဒနယ်မှ ဦးကျင့်ရှင်းထန် ခွင့် ၁ ရက်၊ (၈) သရက်ချောင်းမဲဆန္ဒနယ်မှ ဦးအောင်စိုး ခွင့် ၁ ရက်၊ (၈) သရက်မဲဆန္ဒနယ်မှ ဦးကံမြင့် ခွင့် ၁ ရက်၊ (၁၀) အုတ်ဖိုမဲဆန္ဒနယ်မှ ဦးဇော်မင်း ခွင့် ၁ ရက်၊ (၁၁) ကျောင်းကုန်းမဲဆန္ဒနယ်မှ ဦးသိန်းထွန်း ခွင့် ၁ ရက်၊ (၁၂) မိုင်းဆတ်မဲဆန္ဒနယ်မှ ဦးစိုင်းခတ္တိယ အစည်းအဝေးပြီးဆုံးသည်ထိ၊ (၁၃) ပခုက္ကူ မဲဆန္ဒနယ်မှ ဦးပိုက်ကို ခွင့် ၁ ရက်၊ (၁၄) မင်းဘူးမဲဆန္ဒနယ်မှ ဦးဝင်းဝင်း ခွင့် ၁ ရက်၊ (၁၅) ကော့မှူးမဲဆန္ဒနယ်မှ ဦးကျော်ဆွေဝင်း(ခ)ဦးအာလူး ခွင့် ၁ ရက်၊ (၁၆) ဒဂုံမဲဆန္ဒနယ်မှ ဒေါက်တာဒေါ်သက်သက်ခိုင် ခွင့် ၁ ရက်၊ (၁၇) လသာမဲဆန္ဒနယ်မှ ဒေါ်ခင်မို့မို့အောင် ခွင့် ၁ ရက်၊ (၁၈) လှိုင်သာယာမဲဆန္ဒနယ်မှ ဦးဝင်းမင်း ခွင့် ၁ ရက်၊ (၁၉) မြောက်ဥက္ကလာပမဲဆန္ဒနယ်မှ ဒေါက်တာသန်းဝင်း ခွင့် ၁ ရက်၊ (၂၀) သုံးခွမဲဆန္ဒနယ်မှ ဒေါ်စုစုလွင် ခွင့် ၁ ရက်၊ (၂၁) မိုင်းပျဉ်းမဲဆန္ဒနယ်မှ ဦးစိုင်းထွန်းစိန် ခွင့် ၁ ရက်၊ (၂၂) ဟိုပုန်းမဲဆန္ဒနယ်မှ ဦးခွန်အောင်ကျော် ခွင့် ၁ ရက်၊ (၂၃) လှည်းကူးမဲဆန္ဒနယ်မှ ဦးသိန်းတန် ခွင့် ၁ ရက်၊ (၂၄) ကံမမဲဆန္ဒနယ်မှ ဦးစိန်ဟန် ခွင့် ၁ ရက်၊ (၂၅) နွားထိုးကြီးမဲဆန္ဒနယ်မှ ဦးနိုင်ထူးအောင် ခွင့် ၁ ရက်၊ (၂၆) အောင်မြေသာစံမဲဆန္ဒနယ်မှ ဒေါက်တာလှမိုး ခွင့် ၁ ရက်၊ (၂၇) ခေါင်လန်ဖူးမဲဆန္ဒနယ်မှ ဦးအာမိုးဆီ ခွင့် ၁ ရက်၊ (၂၈) အင်ဂျန်းယန်မဲဆန္ဒနယ်မှ ဦးလမာနော်အောင် ခွင့် ၁ ရက်၊ (၂၉) ဘောလခဲမဲဆန္ဒနယ်မှ ဦးအေးမောင် ခွင့် ၁ ရက်၊ (၃၀) မင်းကင်းမဲဆန္ဒနယ်မှ ဦးမောင်မြင့် ခွင့် ၁ ရက်၊ (၃၁) လားရှိုးမဲဆန္ဒနယ်မှ ဒေါက်တာစိုင်းမောက်ခမ်း ခွင့် ၁ ရက်၊ (၃၂) ကြည့်မြင်တိုင်မဲဆန္ဒနယ်မှ ဦးဇော်ဝင်း ခွင့် ၁ ရက်၊ (၃၃) ကွမ်းလုံမဲဆန္ဒနယ်မှ ဦးယန်ကျင်းကန် ခွင့် ၁ ရက်၊ (၃၄) မြောက်ဦးမဲဆန္ဒနယ်မှ ဦးဦးလှစော ခွင့် ၁ ရက်၊ (၃၅) ဖာပွန်မဲဆန္ဒနယ်မှ ဦးထွန်းမြအောင်(ခ)ဦးစောထွန်းမြအောင် ခွင့် ၁ ရက်၊ (၃၆) တန့်ဆည်မဲဆန္ဒနယ်မှ ဦးမြင့်ထွန်း ခွင့် ၁ ရက်၊ (၃၇) ဒီပဲယင်းမဲဆန္ဒနယ်မှ ဦးဝင်းမြင့်အောင် ခွင့် ၁ ရက်၊ (၃၈) မှော်ဘီမဲဆန္ဒနယ်မှ ဦးအောင်ဝင်း ခွင့် ၁ ရက်၊ (၃၉) တာမွေမဲဆန္ဒနယ်မှ ဦးတိုးဝင်း ခွင့် ၁ ရက်၊ (၄၀) ဒလမဲဆန္ဒနယ်မှ ဒေါက်တာစိန်မြအေး ခွင့် ၁ ရက်၊ (၄၁) ဗဟန်းမဲဆန္ဒနယ်မှ ဦးထွန်းမြင့် ခွင့် ၁ ရက်၊ (၄၂) ဇမ္ဗူသီရိမဲဆန္ဒနယ်မှ ဦးဖြိုးဇေယျာသော်(ခ)ဦးဇေယျာသော် ခွင့် ၁ ရက်နှင့် (၄၃) သံတောင်ကြီးမဲဆန္ဒနယ်မှ ဦးစောဗစ်တာခလိုက် ခွင့် ၁ ရက် တို့ဖြစ်ကြပါတယ်။ ယခင် ခွင့်ပန်ကြားသူ ၁၃ ဦး၊ ယနေ့ခွင့်ပန်ကြားသူ ၄၃ ဦး စုစုပေါင်းခွင့်ပန်ကြားသူ ၅၆ ဦး ဖြစ်ပါတယ်။ ခွင့်မဲ့ပျက်ကွက်သူမရှိပါကြောင်းနှင့် အထက်ပါကိုယ်စားလှယ်များ၏ ခွင့်ပန်ကြားမှုအား ခွင့်အဖြစ် ခွင့်ပြုပေးပါရန် လေးစားစွာဖြင့် ပန်ကြားအပ်ပါတယ် ခင်ဗျား။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<title>ပြည်သူ့လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ဒီကနေ့ အစည်းအဝေးမှာ တက်ရောက်ခွင့်ရှိတဲ့ လွှတ်တော်ကိုယ်စားလှယ် ၄၃၁ ဦး၊ ယခင်ကခွင့်ပန်ကြား၍ ခွင့်ပြုထားသူ ၁၃ ဦး၊ ယနေ့ခွင့်ပြုထားသူ ၄၃ ဦးဖြစ်၍ လွှတ်တော်က ခွင့်ပြုထားသူ စုစုပေါင်း ၅၆ ဦး ဖြစ်ပါတယ်။ ခွင့်မဲ့ ပျက်ကွက်သူမရှိပါ။ ယခုလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို လက်ဝဲ အငယ်0က်ယပါမယ်။ ဝယ်သလက်တော်ကိုယ်စားလယ်များ အစည်းအဝေး တက်ရောက်မှု အခြေအနေတင်ပြချက်ကို အတည်ပြုမှတ်တမ်းတင်ရန် လွှတ်တော်က သဘောတူ ပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">လွှတ်တော်က သဘောတူတဲ့အတွက် ကိုယ်စားလှယ်များအစည်းအဝေး တက်ရောက်မှုအခြေအနေကို အတည်ပြုမှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</preface>
<discussion>
<title>ပြည်သူ့လွှတ်တော် ကော်မတီ (၁၅)ခု၏ သက်တမ်းတိုးမြှင့်ခြင်းကို လွှတ်တော်သို့ အသိပေးတင်ပြခြင်း</title>
<speech type="speaker">အစီအစဉ် ၅ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်သူ့ လွှတ်တော်က ဖွဲ့စည်းထားသောကော်မတီများအနက် ကော်မတီ ၁၅ ခုအားသက်တမ်း တိုးမြှင့်ခြင်း ကိုဆောင်ရွက်မှာ ဖြစ်ပါတယ်။ နိုင်ငံတကာဆက်ဆံရေးကော်မတီ၊ တိုင်းရင်းသားရေးရာနှင့် ပြည်တွင်းငြိမ်းချမ်းရေးဖော်ဆောင်မှုကော်မတီ၊ တောင်သူလယ်သမားနှင့် အလုပ်သမားရေးရာ ကော်မတီတို့၏ သက်တမ်းကို ၁၇-၂-၂၀၂၀ ရက်နေ့မှစ၍ ၃၁-၁-၂၀၂၁ ရက်နေ့အထိလည်းကောင်း၊ ပညာရေးမြှင့်တင်မှုကော်မတီ၊ ဘဏ်များနှင့်ငွေကြေးဆိုင်ရာဖွံ့ဖြိုးတိုးတက်ရေးကော်မတီ၊ စိုက်ပျိုး ရေး၊ မွေးမြူရေးနှင့် ကျေးလက်လူမှုဘဝဖွံ့ဖြိုးတိုးတက်ရေးကော်မတီတို့၏သက်တမ်းကို ၁၉-၂၂၀၂၀ ရက်နေ့မှစ၍ ၃၁-၁-၂၀၂၁ ရက်နေ့အထိလည်းကောင်း၊ ကျန်းမာရေးနှင့်အားကစားဖွံ့ဖြိုးတိုး တက်ရေးကော်မတီ၊ သယံဇာတနှင့်သဘာဝပတ်ဝန်းကျင်ထိန်းသိမ်းရေးဆိုင်ရာကော်မတီ၊ ပို့ဆောင် ရေး၊ ဆက်သွယ်ရေးနှင့် ဆောက်လုပ်ရေးဆိုင်ရာကော်မတီတို့၏ သက်တမ်းကို ၂၂-၂-၂၀၂၀ ရက်နေ့ မှစ၍ ၃၁-၁-၂၀၂၁ ရက်နေ့အထိလည်းကောင်း၊ ရင်းနှီးမြှပ်နှံမှုနှင့် စက်မှုလက်မှုဖွံ့ဖြိုးတိုးတက်ရေး ကော်မတီ၊ လျပ်စစ်နှင့်စွမ်းအင်ဖွံ့ဖြိုးတိုးတက်ရေးကော်မတီတို့၏သက်တမ်းကို ၂၄-၂-၂၀၂၀ ရက်နေ့ မှစ၍ ၃၁-၁-၂၀၂၁ ရက်နေ့အထိလည်းကောင်း၊ နိုင်ငံသားများ၏မူလအခွင့်အရေးဆိုင်ရာကော်မတီ၊ စီးပွားရေးနှင့် ဘဏ္ဍာရေးဖွံ့ဖြိုးတိုးတက်ရေးကော်မတီ၊ ပြည်သူ့ရေးရာစီမံခန့်ခွဲရေးကော်မတီတို့၏ သက်တမ်းကို ၂၆-၂-၂၀၂၀ ရက်နေ့မှစ၍ ၃၁-၁-၂၀၂၁ ရက်နေ့အထိလည်းကောင်း၊ အမျိုးသမီးနှင့် ကလေးသူငယ်အခွင့်အရေးဆိုင်ရာကော်မတီ၏သက်တမ်းကို ၁-၃-၂၀၂၀ ရက်နေ့မှ စ၍၃၁-၁-၂၀၂၁ ရက်နေ့အထိလည်းကောင်း ထပ်မံတိုးမြှင့်သက်မှတ်မှာဖြစ်ကြောင်း လွှတ်တော်သို့ အသိပေး ကြေညာပါတယ်။</speech>
<section value="QA">
<title>ကြယ်ပွင့်ပြထားသည့်မေးခွန်းများကို လွှတ်တော်ကိုယ်စားလှယ်များက မေးမြန်းခြင်းနှင့် သက်ဆိုင်ရာပြည်ထောင်စုအဆင့် အဖွဲ့အစည်းဝင်များက ဖြေကြားခြင်း</title>
<speech type="speaker">အစီအစဉ် ၅ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။</speech>
<Q-A>
<title>နန်းယွန်းမြို့နယ်ရှိ ပြည်သူများ လူနေမှုဘဝတိုးတက်မြင့်မားလာစေရန် မြန်မာ-အိန္ဒိယနှစ်နိုင်ငံ နယ်စပ်ဈေးအား ပန်ဆောင်မြို့တွင် ဖွင့်လှစ်ပေးမည့်အစီအမံများအား သိလိုခြင်းနှင့်စပ်လျဉ်းသည့်မေးခွန်း</title>
<speech type="speaker">ပထမဦးစွာ နန်းယွန်းမဲဆန္ဒနယ်မှ ဦးဝင်းလှ မေးမြန်းဖို့ဖြစ်ပါတယ်။</speech>
<speech><mp id="353">ဦးဝမ်းလှ(နန်းယွန်းမဲဆန္ဒနယ်)</mp>လေးစားအပ်တဲ့ ပြည်သူ့လွှတ်တော်ဥက္ကဋ္ဌကြီး နှင့် ပြည်ထောင်စုအဆင့်အဖွဲ့ အစည်းဝင်များ၊ ပြည်သူ့လွှတ်တော်ကိုယ်စားလှယ်များ၊ ဧည့်သည်တော် များအားလုံး မင်္ဂလာပါခင်ဗျာ။ ကျွန်တော်ကတော့ နာဂကိုယ်ပိုင်အုပ်ချုပ်ခွင့်ရဒေသ၊ နန်းယွန်း မြို့နယ်ရှိ ပြည်သူများလူမှုဘဝတိုးတက်လာစေဖို့ မြန်မာ-အိန္ဒိယနှစ်နိုင်ငံနယ်စပ်ဈေးကို ပန်ဆောင် မြို့မှာ တရားဝင်ဖွင့်လှစ်ပေးရန် အစီအမံအားသိလိုခြင်းနှင့်စပ်လျဉ်းပြီး မေးခွန်းမေးမြန်းမယ့် နန်းယွန်းမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးဝင်းလှ ဖြစ်ပါတယ်။ ကျွန်တော်တို့ နန်းယွန်းမြို့နယ်၊ ပန်ဆောင်မြို့ဟာ မြန်မာ-အိန္ဒိယနှစ်နိုင်ငံနယ်စပ် ကျောက်တိုင်အမှတ်(BP-173) နေရာမှာတည်ရှိတဲ့နယ်စပ်မြို့လေးတစ်မြို့ဖြစ်ပါတယ်။ မြို့ပေါ်ရပ်ကွက်အပါအဝင် မြို့အနီးတစ်ဝိုက် ပတ်ဝန်းကျင်ကျေးရွာပေါင်း ၂၁ ရွာ၊ လူနေအိမ်ခြေ ၂၀၀၀ ကျော်နှင့် လူဦးရေစုစုပေါင်း ၂၀၀၀၀ ၀န်းကျင်ရှိပြီး နောင်ရမ်းအင်းကိုဗဟိုပြုနေထိုင်ပြီး ရိုးသားစွာနဲ့ လယ်ယာလုပ်ငန်းကိုသာ အဓိက လုပ်ကိုင်အသက်မွေးဝမ်းကျောင်းပြုကြတဲ့တိုင်းရင်းသားတွေ ဖြစ်ကြပါတယ်။ တည်ငြိမ်အေးချမ်းတဲ့ နယ်မြေဒေသဖြစ်ပေမဲ့ လမ်းပန်းဆက်သွယ်ရေးခက်ခဲမှုကြောင့် ပညာရေး၊ ကျန်းမာရေး၊ လူမှုဖွံ့ဖြိုးရေး အစစအရာရာမှာ ဖွံ့ဖြိုးတိုးတက်မှုနောက်အကျဆုံးဒေသတစ်ခုလည်းဖြစ်ပါတယ်။ ယခင်အစိုးရ လက်ထက်က ပန်ဆောင်မှာ နယ်စပ်ဈေးဖွင့်ပေးဖို့ တိုင်းအဆင့်အစိုးရအဖွဲ့က အတည်ပြုခဲ့ကြတာ တွေရှိပါတယ်။ ဒေသခံပြည်သူတွေကိုလည်း ကိုယ်ထူကိုယ်ထစနစ်နဲ့ စတင်အကောင်အထည်ဖော်ဖို့ ပြောခဲ့တာရှိလို့ ပြည်သူ့ထည့်ဝင်ငွေတွေနဲ့ ဈေးဆိုင်ခန်းတွေကို ၂၀၁၄ ခုနှစ်မှာပဲ တည်ဆောက် ခဲ့ကြပါတယ်။ အသုံးမပြုခဲ့တဲ့နှစ်တွေကြာတော့ တချို့ဆိုင်ခန်းတွေက ဟောင်းနွမ်းပျက်စီးလို့နေပါ တယ်။ ဘယ်လိုပဲဖြစ်စေကာမူ ဒေသခံပြည်သူများရဲ့ အကြိမ်ကြိမ်တင်ပြတောင်းခံမှုတွေကြောင့် ပန်ဆောင်မြို့မှာ တရားဝင်နယ်စပ်ဈေးဖွင့်လှစ်ပေးနိုင်ဖို့ ပြည်သူ့ကိုယ်စားလှယ်တစ်ယောက်အနေနဲ့ နိုင်ငံတော်အဆင့်ပုဂ္ဂိုလ်တွေရဲ့ ခရီးစဉ်တွေမှာ အကြိမ်ကြိမ်တင်ပြတောင်းခံနေရတာဖြစ်သလို ဒီနေ့ ပြည်သူတွေရဲ့ အသံကို လွှတ်တော်ကြီးမှာ တဖန်ပြန်ပြီး တင်ပြရခြင်းဖြစ်ပါတယ်။ Power Point အသုံးပြုခွင့်ပေးပါခင်ဗျား။ ဒီပုံတွေက ပန်ဆောင်မြို့ နယ်စပ်ဈေးဖြစ်မြောက်နိုင်ရေးအတွက် အဆင့်ဆင့်ဆောင်ရွက်ခဲ့မှု မှတ်တမ်းတွေဖြစ်ပါတယ်။ Power Point မှာမြင်တွေ့ရတဲ့အတိုင်းပဲ မြန်မာပြည်ဘက်ခြမ်းကတော့ ဒေသခံလူထူတွေက ကိုယ်ထူကိုယ်ထဆောက်လုပ်ထားတဲ့သွပ်မိုး၊ ပျဉ်ခင်း၊ ပျဉ်ကာအဆောက်အအုံ နယ်စပ်ဈေးစပ်ဈေးကို ဖွင့်လနဲ့ မြန်မာနိုင်ငံသို့ မီးခဲ့တဲ့ ၂၀၂၀ ပြည့် လုပ်ကိုင်တဲ့ အခိုင်အမာတည်ဆောက်ပေးထားတာကို မြင်တွေ့ရမှာဖြစ်ပါတယ်။ ဒါကို ပြီးခဲ့တဲ့ ၂၀၂၀ ပြည့်နှစ်၊ ဇန်နဝါရီလ ၂၀ ရက်နေ့မှာပဲ အိန္ဒိယနိုင်ငံအစိုးရအဖွဲ့ဝင်များနဲ့ မြန်မာနိုင်ငံသံအမတ် ဦးမိုးကျော်အောင် တို့က အိန္ဒိယနိုင်ငံဘက်ခြမ်းနယ်စပ်ဈေးကို ဖွင့်လှစ်ပေးခဲ့ပါတယ်။ မိမိတို့အစိုးရအနေနဲ့လည်း ပန်ဆောင်မြို့မှာ နယ်စပ်ဈေးကို တရားဝင်ဖွင့်လှစ်ပေးနိုင်မယ်ဆိုရင် ဒေသတွင်းတစ်နိုင်တစ်ပိုင် လုပ်ကိုင်တဲ့ စိုက်ပျိုးရေး၊ မွေးမြူရေး စတဲ့ဒေသထွက်ကုန်တွေကို အိန္ဒိယနိုင်ငံဘက်ကို အလွယ်တကူ တင်ပို့ရောင်းချနိုင်မှာဖြစ်သလို ပြည်သူတွေအတွက် ဝင်ငွေရရှိနိုင်တဲ့အခွင့်အလမ်းတွေကို ရရှိလာစေ နိုင်မှာဖြစ်ပါတယ်။ ထို့အတူ စိုက်ပျိုးမြေတိုးချဲ့လုပ်ကိုင်လာနိုင်မှုတွေ ရရှိလာစေနိုင်မှာဖြစ်သလို စိုက်ပျိုးရေးအခန်းကဏ္ဍကို မြှင့်တင်ပေးရာရောက်တဲ့အတွက် ပြည်သူတွေရဲ့ လူနေမှုဘဝတွေ အများကြီးတိုးတက်မြင့်မားလာမှာဖြစ်ပါတယ်။ ဒေသဖွံ့ဖြိုးရေးလုပ်ငန်းတွေအတွက် အခြေခံ လိုအပ်ချက်ဖြစ်တဲ့ တည်ဆောက်ရေးပစ္စည်းတွေ၊ အခြေခံစားသောက်ကုန်တွေကိုလည်း အလွယ်တကူ ဝယ်ယူနိုင်မှာဖြစ်တဲ့အတွက် ဒေသခံပြည်သူများရဲ့ လူနေမှုဘဝကို အများကြီးဖြစ်ထွန်းစေမှာ ဖြစ်ပါတယ်။ သို့ဖြစ်တဲ့အတွက် မေးမြန်းလိုတာကတော့ နန်းယွန်းမြို့နယ်၊ ပန်ဆောင်မြို့ရှိ မြန်မာ-အိန္ဒိယ နှစ်နိုင်ငံနယ်စပ်ဈေးအားဖွင့်လှစ်ပေးရန် မည်သို့စီမံဆောင်ရွက်နေသည်ကို သိရှိလိုပါသည်။ ပန်ဆောင် မြို့ရှိ မြန်မာ-အိန္ဒိယနှစ်နိုင်ငံနယ်စပ်ဈေးအား မည်သည့် တရားဝင်ဖွင့်လှစ်ပေးမည်ကို သိရှိလိုသောကြောင့် ပြည်သူလူထုများကိုယ်စား ဥက္ကဋ္ဌကြီးမှတစ်ဆင့်လေးစားစွာ မေးမြန်းအပ် ပါတယ်။ အားလုံးကျေးဇူးတင်ပါတယ်။</speech>
<speech type="speaker">စီးပွားရေးနှင့် ကူးသန်းရောင်းဝယ်ရေးဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="13">ဦးအောင်ထူး(ဒုတိယဝန်ကြီး၊ စီးပွားရေးနှင့် ကူးသန်းရောင်းဝယ်ရေးဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော် ကိုယ်စားလှယ်များ၊ ဧည့်သည်တော်ကြီးများကို မင်္ဂလာအပေါင်းနှင့် ပြည့်စုံပါစေကြောင်း ဆုမွန်ကောင်းတောင်းအပ်ပါ တယ်။ နန်းယွန်းမဲဆန္ဒနယ် ပြည်သူ့လွှတ်တော်ကိုယ်စားလှယ်ကြီး ဦးဝင်းလှရဲ့ နန်းယွန်းမြို့နယ်ရှိ ပြည်သူများ လူနေမှုဘဝတိုးတက်မြင့်မားလာစေရန် မြန်မာ-အိန္ဒိယနယ်စပ်ဈေးအား ပန်ဆောင်မြို့ တွင်ဖွင့်လှစ်ပေးရန် အစီအမံများသိရှိလိုခြင်းမေးခွန်းနှင့်စပ်လျဉ်း၍ နိုင်ငံခြားရေးဝန်ကြီးဌာနနှင့် စစ်ကိုင်းတိုင်းဒေသကြီးအစိုးရအဖွဲ့၏ ဖြေကြားချက်များနှင့်ပေါင်းစပ်၍ ကျွန်တော် စီးပွားရေးနှင့် ကူးသန်းရောင်းဝယ်ရေးဝန်ကြီးဌာန ဒုတိယဝန်ကြီး ဦးအောင်ထူးက ဖြေကြားသွားမှာဖြစ်ပါတယ်။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ မြန်မာ-အိန္ဒိယနယ်စပ်၌ နယ်စပ် ဈေးများဖွင့်လှစ်နိုင်ရေး နားလည်မှုစာချွန်လွှာကို ၂၀၁၂ ခုနှစ်၊ မေလ ၂၈ ရက်နေ့တွင် မြန်မာနိုင်ငံ နေပြည်တော်၌ လက်မှတ်ရေးထိုးခဲ့ပါတယ်။ ၂၀၁၂ ခုနှစ်၊ အောက်တိုဘာလ ၈ ရက်နေ့တွင်ကျင်းပ သည့် ပထမအကြိမ် အိန္ဒိယ-မြန်မာနယ်စပ်ဈေး ပူးတွဲကော်မတီအစည်းအဝေးသဘောတူညီချက် အရ မြန်မာ-အိန္ဒိယနယ်စပ်တစ်လျှောက် စစ်ကိုင်းတိုင်းဒေသကြီးအတွင်း နေရာငါးနေရာနှင့် ချင်းပြည်နယ်အတွင်း နေရာငါးနေရာတို့တွင် နယ်စပ်ဈေးများဖွင့်လှစ်ရန် မူအားဖြင့် သဘောတူညီခဲ့ ကြပါတယ်။ မြန်မာ-အိန္ဒိယနယ်စပ်၌ နယ်စပ်ဈေးများဖွင့်လှစ်နိုင်ရေး နားလည်မှုစာချွန်လွှာအရ အိန္ဒိယနိုင်ငံ Pangsau Pass(Nampong) နှင့် စစ်ကိုင်းတိုင်းဒေသကြီး၊ ပန်ဆောင်တွင် နယ်စပ်ဈေး ကနဦးဖွင့်လှစ်ရန် အိန္ဒိယနိုင်ငံဘက်က အဆိုပြုလာခဲ့ပါတယ်။ ပန်ဆောင်ဒေသတွင် နယ်စပ်ဈေး ဖွင့်လှစ်ရန် လုံခြုံရေးဆိုင်ရာကိစ္စများ အထူးဆောင်ရွက်ရန်မလိုအပ်ခြင်း၊ အခြေခံအဆောက်အအုံ များ တည်ဆောက်ပြီးရှိနေခြင်း၊ နယ်နိမိတ်တိကျစွာတိုင်းတာသတ်မှတ်ပြီဖြစ်ခြင်းကြောင့် နယ်စပ် ဈေးဖွင့်လှစ်နိုင်ရန်အဆင်ပြေမှုရှိကြောင်း စိစစ်တွေ့ရှိရပါတယ်။ ယင်းနယ်စပ်ဈေးများဖွင့်လှစ်ရန် ကိစ္စနှင့်ပတ်သက်၍ နယ်စပ်ဈေးများစီမံခန့်ခွဲမှုနည်းလမ်း (Mode of Operation of Border Haats across the Border between India and Myanmar) မူကြမ်းကို ၂၀၂၀ ပြည့်နှစ်၊ ဇန်နဝါရီလ ၂၀ ရက်နေ့တွင် အိန္ဒိယနိုင်ငံဘက်မှ သံတမန်နည်းလမ်းဖြင့် အကြောင်းကြားခဲ့ရာ ယင်းနယ်စပ်ဈေး စီမံခန့်ခွဲမှုနည်းလမ်းနှင့်ပတ်သက်၍ နှစ်နိုင်ငံညှိနှိုင်းလျက်ရှိပါတယ်။ မြန်မာ-အိန္ဒိယနှစ်နိုင်ငံနယ်စပ် ဈေးအား ပန်ဆောင်မြို့ တွင်ဖွင့်လှစ်ရန်ကိစ္စနှင့်ပတ်သက်၍ နိုင်ငံခြားရေးဝန်ကြီးဌာနနှင့် စီးပွားရေးနှင့် ကူးသန်းရောင်းဝယ်ရေးဝန်ကြီးဌာနတို့ပူးပေါင်း၍ ၂၀၂၀ ပြည့်နှစ်၊ ဖေဖော်ဝါရီလ ၁၀ ရက်နေ့တွင် အစည်းအဝေးတစ်ရပ်ကျင်းပပြုလုပ်ခဲ့ပြီး နယ်စပ်ဈေးထူထောင်ရေးနှင့်ပတ်သက်သည့် အခြေခံမူများ အပေါ် ညှိနှိုင်းဆွေးနွေးနိုင်ခဲ့ကြပါတယ်။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ လွှတ်တော်ကိုယ်စားလှယ်ကြီး ဦးဝမ်းလှမေးမြန်းထားတဲ့ နန်းယွန်းမြို့နယ်တွင် ပြည်သူများ လူနေမှုဘဝတိုးတက်မြင့်မားလာစေ ရန် မြန်မာ-အိန္ဒိယနယ်စပ်ဈေးအား ပန်ဆောင်မြို့တွင် ဖွင့်လှစ်ရန်အစီအမံများသိရှိလိုခြင်းနှင့် ပတ်သက်၍ ပန်ဆောင်မြို့တွင် နယ်စပ်ဈေးဖွင့်လှစ်ရန်အစီအစဉ်ရှိပါကြောင်းနှင့် နယ်စပ်ဈေးများ စီမံခန့်ခွဲရေးနည်းလမ်းကို နှစ်နိုင်ငံအပြန်အလှန်ညှိနှိုင်းအတည်ပြုပြီးသည်နှင့် အကောင်အထည်ဖော် ဆောင်ရွက်သွားနိုင်မည်ဖြစ်ပါကြောင်း ရှင်လင်းဖြေကြားအပ်ပါတယ်။ အားလုံးကိုကျေးဇူးတင်ပါ တယ်။</speech>
<speech type="speaker">မိုက်ပေးပါ။</speech>
<speech><mp id="353">ဦးဝမ်းလှ(နန်းယွန်းမဲဆန္ဒနယ်)</mp>ဆက်စပ်မေးခွန်း မေးခွင့်ပြုပါခင်ဗျာ။ ကျွန်တော်တို့ နန်းယွန်းမြို့နယ်၊ ပန်ဆောင်မြို့ဟာ နယ်စပ်မြို့တစ်မြို့ ဖြစ်ပြီးတော့ လမ်းပန်းဆက်သွယ်ရေး ခက်ခဲ တဲ့ဒေသဖြစ်ပါတယ်။ ကျွန်တော်တို့ မြန်မာပြည်ဘက်ခြမ်းမှာသွားလာဖို့ အရမ်းခက်ခဲတဲ့အတွက် ဝယ်ယူစားသောက်ကြရတာဖြစ်ပါတယ်။ ဒီနေ့ြန်မာပြည်ဘက်ခြမ်းလမ်းတွေ အဆင်မပြေ တဲ့အတွက်ကြောင့်မို့လို့ နန်ပေါင်မှာ ခက်ခက်ခဲခဲနဲ့ ဆန်၊ စားသုံးဆီလေးတွေ အခြေခံစားသောက် ကုန်လေးတွေကို ကျွန်တော်တို့ ဝယ်ခြမ်းနေကြရတာဖြစ်ပါတယ်။ ကျွန်တော်တို့ရဲ့ သွားလာဖို့ စားဝတ်နေရေးအင်မတန်မှခက်ခဲတဲ့ဒေသဖြစ်တဲ့အတွက်ကြောင့်မို့လို့ ပြည်သူလူထုတွေကနေပြီး တော့ တရားဝင်လမ်းကို အမြန်ဆုံးဖွင့်လှစ်ပေးနိုင်ဖို့ရန်အတွက် တင်ပြတောင်းခံနေတာဖြစ်တဲ့ အတွက်ကြောင့်မို့လို့ ဒီနယ်စပ်ဈေးကို ဘယ်နေ့ဘယ်ဖွင့်လှစ်ပေးနိုင်မလဲဆိုတဲ့ ိုသိချင်တဲ့အတွက် မေးမြန်းရခြင်းဖြစ်ပါတယ်။ ကျေးဇူးတင်ပါတယ်။</speech>
<speech type="speaker">သက်ဆိုင်ရာဝန်ကြီးဌာနက ဖြေကြားပေးရန်ဖြစ်ပါတယ်။</speech>
<speech><agency id="13">ဦးအောင်ထူး(ဒုတိယဝန်ကြီး၊ စီးပွားရေးနှင့် ကူးသန်းရောင်းဝယ်ရေးဝန်ကြီးဌာန)</agency>နှစ်နိုင်ငံနယ်စပ်ဈေးများ ထူထောင်ဖို့ရာဆိုလို့ရှိရင် နှစ်နိုင်ငံအစိုးရအချင်းချင်း ညှိနှိုင်းမှုဖြစ်စဉ်ပေါ်မှာ မူတည်ပါတယ်။ အိန္ဒိယနိုင်ငံဘက်ကတော့ နယ်စပ်ဈေးများ စီမံခန့်ခွဲရေးနည်းလမ်းနဲ့ပတ်သက်ပြီး တော့မှ ကျွန်တော်တို့မြန်မာနိုင်ငံဘက်ကို ပေးပို့ပြီးတော့မှ အပြန်အလှန်ညှိနှိုင်းမှုများ ပြုလုပ်နေပြီ ဖြစ်ပါတယ်။ ဒါကြောင့်မို့လို့ အပြန်အလှန်ညှိနှိုင်းမှုတွေ ပြီးတာနဲ့ တစ်ပြိုင်နက် နယ်စပ်ဈေးများကို ထူထောင်ဆောင်ရွက်နိုင်မှာဖြစ်ပါတယ်။ ဒါပေမဲ့လည်း စေ့စပ်ဆွေးနွေးမှုဟာ ဘယ်ြီးမယ် ဆိုတာတော့ အတိအကျတင်ပြနိုင်ခြင်းမရှိသေးပါဘူး။ ကျေးဇူးတင်ပါတယ်။</speech>
</Q-A>
<Q-A>
<title>မြေယာလျော်ကြေးပေးအပ်ရန် ကတိပေးညှိနှိုင်းထားသည့်အတိုင်း တိကျသည့်ှတ်ပေး ပါရန်နှင့် ပြန်လည်နေရာချထားရေး လျော်ကြေးနစ်နာကြေးပေးအပ်ရေးကို တိကျခိုင်မာပြီး မျှတ သောမူဝါဒဖြင့် ပွင့်လင်းမြင်သာစွာဆောင်ရွက်ပေးမည့် အစီအစဉ်ကို သိလိုခြင်းနှင့်စပ်လျဉ်းသည့်မေးခွန်း</title>
<speech type="speaker">ကျောက်တန်းမဲဆန္ဒနယ်မှ ဒေါ်အေးမြမြမျိုး မေးမြန်းဖို့ဖြစ်ပါတယ်။</speech>
<speech><mp id="442">ဒေါ်အေးမြမြမျိုး(ကျောက်တန်းမဲဆန္ဒနယ်)</mp>လေးစားရပါသော ပြည်သူ့လွှတ်တော် ဥက္ကဋ္ဌကြီးနှင့် အားလုံးပဲမင်္ဂလာပါရှင်။ ကျွန်မအနေနဲ့ မြေယာလျော်ကြေးပေးဖို့ အကြိမ်ကြိမ်ကတိ ပျက်ကွက်နေတဲ့အတွက် မြေယာလျော်ကြေးပေးမယ့်ရက်အတိအကျကို မေးမြန်းလိုတာဖြစ်ပါတယ်။ ပြီးတော့ သီလဝါအထူးစီးပွားဇုန်ကြောင့်မို့လို့ ပြန်လည်နေရာချထားတဲ့ကိစ္စ၊ ပြန်လည်နေရာချထား ရေးကို ပွင့်လင်းမြင်သာစွာနဲ့ မူဝါဒခိုင်ခိုင်မာမာနဲ့ ဆောင်ရွက်ပေးဖို့အတွက် မေးမြန်းသွားမှာ ဖြစ်ပါတယ်။ မေးမြန်းလိုတဲ့မြေကတော့ ရန်ကုန်(တောင်ပိုင်း)ခရိုင်၊ ကျောက်တန်းမြို့နယ်၊ ညောင်ဝိုင်း ကျေးရွာအုပ်စု၊ မြိုင်သာယာရပ်ကွက်၊ မန္တလာကျေးရွာမှာရှိတဲ့ ကွင်းအမှတ်(၆၂၂)၊ ခရုချောင်း အနောက်ကွင်းဖြစ်ပါတယ်။ အဆိုပါမြေကို ၁၉၉၆-၁၉၉ရ ခုနှစ်ကတုန်းက မြို့ပြနှင့်အိုးအိမ်ဖွံ့ဖြိုးရေး စီးတတပြီးကာမဘသားတဆယ် တည်ဆောက်စာလက မလက်တက် ကျေးရွာသူကျေးရွာသားတွေကို ပြန်လည်နေရာချထားဖို့အတွက် ရည်ရွယ်ပြီးသိမ်းဆည်းခဲ့တဲ့ မြေဖြစ်ပါတယ်။ တကယ်တမ်း လိုအပ်တာထက်ကို ပြန်လည်နေရာချထားတဲ့ ဘန့်ဘွေးကုန်း ဆည်ကြောင့်မို့လို့ ပြောင်းရွှေ့ရတဲ့သူတွေ နေရာချထားတဲ့အတွက် ပိုလျှံနေတဲ့မြေဖြစ်တဲ့ အတွက် ကြောင့်မို့ အဆိုပါမြေကို မူလလက်ငုတ်တောင်သူ ၁၀ ဦးက စိုက်ပျိုးလုပ်ကိုင်နေတာ ဖြစ်ပါတယ်။ ကျွန်မတို့ပြည်သူ့အစိုးရ(NLD) တက်လာတော့ လယ်ယာမြေနှင့် အခြားမြေများ သိမ်းဆည်းခံရမှုများ ပြန်လည်စိစစ်ရေးကော်မတီကို ဒီတောင်သူတွေက ပြန်ပြီးတော့ လျှောက်ထားတဲ့မြေဖြစ်ပါတယ်။ ကျွန်မတို့ ကော်မတီအစည်းအဝေးတွေ၊ လယ်ယာမြေနှင့် အခြားမြေများ သိမ်းဆည်းခံရမှုများ ပြန်လည်စိစစ်ရေးကော်မတီအစည်းအဝေးတွေ ကျင်းပတဲို့လို့ရှိရင် ဒီမြေတွေဟာ ပြန်ပြီး တော့မှ လက်ရှိအကောင်အထည်မဖော်တဲ့အတွက်ကြောင့်မို့လို့ ကျွန်မတို့ရဲ့ မြေယာမူဝါဒအရ၊ သိမ်းဆည်းမြေမူဝါဒအရဆိုလို့ရှိရင် လက်ရှိအများပြည်သူအတွက် အသုံးပြုခြင်းမရှိသည့်မြေကို ပြန်လည်လျှောက်ထားခြင်းဖြစ်ပါက မူလပိုင်ရှင်ဖြစ်ကြောင်း လျှောက်ထားတင်ပြနိုင်သူကို ပြန်လည် ပေးအပ်ရန်ဆိုတဲ့မူဝါဒ ရှိပါတယ်။ ကျွန်မတို့ရဲ့ မူဝါဒ(၄)မှာပါ။ ဒါပေမဲ့ အဲဒီမြေတွေက ပြန်လည်စွန့်ဖို့ အတွက် ဆွေးနွေးတဲ့အခါမှာ မြို့ပြနှင့်အိုးအိမ်ဖွံ့ဖြိုးရေးဦးစီးဌာနက တာဝန်ရှိတဲ့သူဟာ အထက် အမိန့်အရ ပြန်မပေးနိုင်ပါဘူးလို့ ဆွေးနွေးခဲ့ပါတယ်။ ကျွန်မကမူဝါဒအရ ပြန်စွန့်ရမှာဖြစ်တယ်။ အထက်အမိန့်က ဘယ်အထက်အမိန့်လဲလို့ တိတိကျကျ ပြန်ပြီးတော့မေးတဲ့အခါမှာ အဲဒီနေ့ ကတည်းက အစည်းအဝေးပြန်လာမတက်ပါဘူး။ ဒါပေမဲ့ မြေပြင်ပေါ်မှာကျတော့ ဒီမြေတွေကို သီလဝါ အထူးစီးပွားရေးဇုန်က ပြောင်းရွှေ့တဲ့ဇုန်(B)ကို အကောင်အထည်ဖော်တဲ့နေရာ၊ ပြောင်းရွှေ့တဲ့သူတွေ အတွက်ဆိုပြီးတော့မှ အိမ်ရာတွေလာဆောက်ပါတယ်။ ဒါပေမဲ့ ကျွန်မတို့က နိုင်ငံတော်နှင့် နိုင်ငံသားတွေအတွက် အကျိုးရှိတဲ့စီမံကိန်းတွေဖြစ်တဲ့ အတွက်ကြောင့်မို့လို့ ဒီလိုမျိုးစီမံကိန်းအတွက် ပြန်လည်ပြီးတော့မှ မြေယာလျော်ကြေးတွေ အဆင်ပြေတယ်ဆိုရင် ပြန်လည်ပြီးတော့ နေရာချတဲ့အပေါ်မှာလည်း ကြိုဆိုပါတယ်။ ကျွန်မတို့ တောင်သူတွေကလည်း သဘောတူပါတယ်။ ဒါပေမဲ့ အဆင်မပြေတာက အဲဒီမြေတွေအပေါ်မှာ ဒီ တောင်သူ ၁၀ ယောက်ရဲ့ မြေတွေမှာ ပြန်ပြီးနေရာချထားရေးဇုန် လာဆောက်တာပါ။ ဒီမြေတွေကို မြေယာလျော်ကြေးမပေးတဲ့ကိစ္စဖြစ်ပါတယ်။ ကျွန်မတို့က လျော်ကြေးမရတဲ့အတွက် ကျွန်မတို့ရဲ့ ကိုယ်စားလှယ်ရုံးခန်းတွေကို လာရောက်ဆွေးနွေးတဲ့အတွက်ကြောင့်မို့လို့ ၁၃-၁-၂၀၁ရ ရက်နေ့က မူလတောင်သူတွေရယ်၊ ရန်ကုန်တိုင်းဒေသကြီးအစိုးရအဖွဲ့ဝင်တွေရယ်၊ ဇုန်ကော်မတီတို့နဲ့ညှိနှိုင်း ခဲ့ပါတယ်။ ပေးမယ်လို့လည်း ကတိကဝတ်ရခဲ့ပါတယ်။ မပေးတဲ့အတွက်ကြောင့်မို့လို့ ၂-၃-၂၀၁၈ ရက်နေ့မှာ တာဝန်ရှိတဲ့သူတွေနဲ့ တောင်သူတွေနဲ့ ပြန်တွေ့ပါတယ်။ သင်္ကြန်မတိုင်ခင်ပေးမယ်လို့ ပြောပါတယ်။ သို့သော်လည်း အဲဒီမြေယာလျော်ကြေးဟာ ယနေ့အထိတောင်ရရှိခြင်းမရှိပါဘူး။ ကျွန်မတိတောင်သောက ဒီမြေပေါ်မှာ လပ်ကီင်စားသောက်နေရတဲ့ သီးနှံစောလည်း ဆီးရီးရပါ မြေယာလျော်သက်ရဲ့ မြေတွေမှာ ပြန်ပေမဲ့ အဆင်မပြေကြိုဆိုပါတယ်။ ကျွန်မ တယ်။ အလုပ်လုပ်ကိုင်ခွင့်လည်း ဆုံးရှုံးရပြီးတော့ ယခုအထိလည်း မြေယာလျော်ကြေးမရတဲ့ အခါမှာ အင်မတန်အခက်အခဲဖြစ်ရပါတယ်။ ကျွန်မတို့ခေါင်းဆောင်တွေက နိုင်ငံတော်သမ္မတ အပါအဝင် နိုင်ငံတော်၏အတိုင်ပင်ခံပုဂ္ဂိုလ်တွေက တောင်သူတွေရဲ့ နစ်နာတဲ့မြေယာလျော်ကြေး တွေကို ပေးဖို့အတွက်ကို အကြိမ်ကြိမ်ညွှန်ကြားထားတာလည်း ဖြစ်ပါတယ်။ ပြည်သူ့အစိုးရလက်ထက်မှာ ပိုမိုပွင့်လင်းမြင်သာစွာနဲ့ အဆင်ပြေစွာ အကောင်အထည်ဖော် ပေးရမယ့် ဒီလောက်ကောင်းမွန်ပြီး နိုင်ငံတော်အတွက်အကျိုးရှိတဲ့စီမံကိန်းကို ဒီမြေယာလျော်ကြေး လေးတောင် စနစ်တကျမပေးဘဲနဲ့ အကောင်အထည်ဖော်တယ်ဆိုတာက ကျွန်မတို့ပြည်သူ့အစိုးရရဲ့ ဂုဏ်သိက္ခာကိုလည်း အင်မတန်ထိခိုက်နေပါတယ်။ သို့ဖြစ်ပါ၍ ဒီတောင်သူတွေကို ကတိပေးထားတဲ့ အတိုင်း ဘယ်နေ့၊ ဘယ်ရက်မှာ မြေယာလျော်ကြေးပေးပါမယ်ဆိုတာနဲ့ ပြန်လည်နေရာချထားရေး ကိစ္စတွေကို ပွင့်လင်းမြင်သာစွာနဲ့ မူဝါဒခိုင်ခိုင်မာမာနဲ့ စနစ်တကျဆောင်ရွက်ပေးဖို့ရန်အတွက် ပြည်သူ့လွှတ်တော်ဥက္ကဋ္ဌကြီးမှတစ်ဆင့် မဲဆန္ဒရှင်ပြည်သူများကိုယ်စား လေးစားစွာမေးမြန်းအပ် ပါတယ်ရှင်။ ကျေးဇူးတင်ပါတယ်။</speech>
<speech type="speaker">စီးပွားရေးနှင့် ကူးသန်းရောင်းဝယ်ရေးဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="13">ဦးအောင်ထူး(ဒုတိယဝန်ကြီး၊ စီးပွားရေးနှင့် ကူးသန်းရောင်းဝယ်ရေးဝန်ကြီးဌာန)</agency>လေးစား အပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ တက်ရောက် လာကြတဲ့ ပြည်ထောင်စုအဆင့်ကိုယ်စားလှယ်တော်ကြီးများနှင့် ဧည့်သည်တော်များမင်္ဂလာအပေါင်း နှင့် ပြည့်စုံပါစေကြောင်း ဆုမွန်ကောင်းတောင်းအပ်ပါတယ်။ ရန်ကုန်တိုင်းဒေသကြီး၊ ကျောက်တန်း မဲဆန္ဒနယ် ပြည်သူ့လွှတ်တော်ကိုယ်စားလှယ် ဒေါ်အေးမြမြမျိုးရဲ့ မေးခွန်းနှင့်စပ်လျဉ်း၍ ရန်ကုန် တိုင်းဒေသကြီးအစိုးရအဖွဲ့ရဲ့ ကိုယ်စား ကျွန်တော် စီးပွားရေးနှင့် ကူးသန်းရောင်းဝယ်ရေးဝန်ကြီးဌာန ဒုတိယဝန်ကြီး ဦးအောင်ထူးက ရှင်းလင်းဖြေကြားသွားမှာဖြစ်ပါတယ်။ လေးစားအပ်ပါသော ပြည်သူ့ လွှတ်တော်ဥက္ကဋ္ဌကြီးခင်ဗျား။ ပြည်သူ့လွှတ်တော်ကိုယ်စားလှယ်ကြီး ဒေါ်အေးမြမြမျိုးအနေနဲ့ မြေသိမ်းဆည်းခံတောင်သူဘက်မှ မားမားမတ်မတ်ရပ်တည်ပေးခြင်းကို ကြိုဆိုပါတယ်။ သိမ်းဆည်းခံ မြေများကိစ္စနှင့်ပတ်သက်လို့ ပြည်သူ့လွှတ်တော်ကိုယ်စားလှယ်တော်ကြီးများက ပါဝင်ဆောင်ရွက် ပေးကြရန်လည်း နိုင်ငံတော်သမ္မတကြီးက လမ်းညွှန်ထားပြီးဖြစ်ပါတယ်။ ဒီလမ်းညွှန်ချက်နှင့်အညီ လွှတ်တော်ကိုယ်စားလှယ်များအနေဖြင့် သက်ဆိုင်ရာတိုင်းဒေသကြီးအစိုးရအဖွဲ့နှင့် ပူးပေါင်း ဆောင်ရွက်ပြီး မြေပြင်ကွင်းဆင်းစစ်ဆေးကာ ဤလွှတ်တော်ကြီးမှာ ဂဃနဏမီးမောင်းထိုးပြတဲ့ အတွက် ကျေးဇူးတင်ရှိပါတယ်။ အထူးစီးပွားရေးဇုန်များရဲ့ တာဝန်ခံဝန်ကြီးဌာနဖြစ်တဲ့ စီးပွားရေး နှင့်ကူးသန်းရောင်းဝယ်ရေးဝန်ကြီးဌာနရဲ့ ပြည်ထောင်စုဝန်ကြီးအနေဖြင့်လည်း ဤကိစ္စကို အလွန် အလေးအနက်ထားပြီး လွှတ်တော်ကိုယ်စားလှယ်ကြီးရဲ့ မေးမြန်းချက်များနှင့်ပတ်သက်လို့ ပေးထားတဲ့ ကတိအတိုင်း သက်ဆိုင်သူများနှင့်ညှိနှိုင်းဆောင်ရွက်ပေးထားပြီး ဖြစ်ပါတယ်။ သိမ်းဆည်းခံမြေကိစ္စ အချို့ ဟာ ရိုးရှင်းမှုမရှိဘဲ သိမ်မွေ့နက်နဲတယ်ဆိုတာကို သိမ်းဆည်းမြေဆိုင်ရာလုပ်ငန်းစစ်ဆေးရေး အဖွဲ့မှာ ပါဝင်ဆောင်ရွက်ခွင့်ရရှိခဲ့တဲ့ ကျွန်တော့်အနေနဲ့ အတော့်ကို သဘောပေါက်မိပါတယ်။ လယ်မြေ နှင့်အခြားမြေများ သိမ်းဆည်းခံရမှုများ ပြန်လည်စိစစ်ရေးကော်မတီအနေနဲ့လည်း ဒီကိစ္စကို စိစစ် နေဆဲဖြစ်တဲ့အတွက် ှာဖြစ်ပြီး လွှတ်တော်ကိုယ်စားလှယ်ကြီးပြောကြားတဲ့အတိုင်း တိကျတဲ့ှတ်ပေးရန် ခက်ခဲမယ်ဆိုတာကိုလည်းတွေ့ရမှာ ဖြစ်ပါတယ်။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ပြည်သူ့လွှတ်တော်ကိုယ်စားလှယ် ကြီး မေးမြန်းခဲ့တဲ့ကိစ္စနှင့်ပတ်သက်၍တင်ပြရရင် ၁၉၉၄-၁၉၉၅ ခုနှစ် ရန်ကုန်(တောင်ပိုင်း)ခရိုင်၊ ကျောက်တန်းမြို့နယ်ရှိ ဘန့်ဘွေးကုန်းသစ်တောကြိုးဝိုင်းကို ဖွဲ့စည်းရာတွင်ပါဝင်သွားသော လယ်ယာမြေ ၅၅၅ ဧကနှင့် ကျောက်တန်းမြို့၊ ညောင်ဝိုင်းကျေးရွာအုပ်စု၊ ကွင်းအမှတ်(၆၂၂)၊ အလပ်ရွာကွင်းအတွင်း မြိုင်သာယာကွက်သစ်ဖော်ထုတ်ရာတွင် ပါဝင်သွားသည့် အိမ်ထောင်စုများ၏ လယ်ယာမြေ ၂၈၇.၆၈ ဧကခန့်တို့အတွက် ထိုစဉ်က မြို့ပြနှင့်အိုးအိမ်ဖွံ့ဖြိုးရေးဦးစီးဌာနအနေနဲ့ လယ်မြေနှစ်ဧကလျှင် ပေ(၄၀x၆၀) အကျယ် မြေကွက်တစ်ကွက်နှုန်းဖြင့်လည်းကောင်း၊ လူနေအိမ် နှင့် အဆောက်အအုံတစ်လုံးနှင့် ပေ(၄၀x၆၀) အကျယ်ရှိ မြေကွက်တစ်ကွက်နှုန်းဖြင့် လည်းကောင်း အစားထိုးလျော်ကြေးပေး၍ ပြန်လည်နေရာချထားပေးခဲ့ပြီး မြေကွက်တစ်ကွက်လျှင် ငွေကျပ် ၃၀၀၀ နှုန်းဖြင့် မြေကွက်ဖော်ထုတ်ခကို ပြန်လည်ပေးသွင်းစေခဲ့ပါတယ်။ အိမ်ရာမြေ ဖော်ထုတ်ရာတွင် သက်ဆိုင်ရာများသို့ ပြန်လည်ခွဲဝေခဲ့ပြီးတဲ့နောက် ပိုမြေ ၂၅.၂၀ ဧကကျန်ရှိခဲ့ပါတယ်။ ယင်းမြေကို မြို့ရွာနှင့်အိုးအိမ်ဖွံ့ဖြိုးရေးဦးစီးဌာနက သီလဝါအထူးစီးပွားရေးဇုန်နှင့် မလွတ်ကင်းတဲ့အိမ်ထောင်စု များ ပြန်လည်နေရာချထားပေးရန်ရည်ရွယ်၍ သီလဝါအထူးစီးပွားရေး ဇုန်စီမံခန့်ခွဲမှုကော်မတီကို လွှဲပြောင်းပေးခဲ့ပါတယ်။ ယင်းလွှဲပြောင်းပေးတဲ့မြေနှင့် သုံးဧကခန့်ကို သီလဝါအထူးစီးပွားရေးဇုန်(A) မှာ ပြောင်းရွှေ့ခဲ့ရတဲ့အိမ်ထောင်စုများအတွက် အိမ် ၆၈ လုံးကို စီမံခန့်ခွဲရေးကော်မတီက ပြန်လည် နေရာချထားပေးခဲ့ပြီး ၁၂.၅ ဧကကို ဇုန်(B)အတွင်းမှ ပြောင်းရွှေ့ခဲ့ရသူများအတွက် အိမ်ကွက် ၉၄ ကွက်ကို ပြောင်းရွှေ့သူများရဲ့ သဘောဆန္ဒနှင့်အညီ ၂၀၁ရ ခုနှစ် ဇွန်လမှစ၍ ပြောင်းရွှေ့နေရာချထား ပေးခဲ့ပါတယ်။ ၁၉၉၄-၁၉၉၅ ခုနှစ်က မြို့ပြနှင့်အိုးအိမ်ဖွံ့ဖြိုးရေးဦးစီးဌာနက လျော်ကြေးပေးတဲ့စာရင်းအရ ကွင်းအမှတ်(၆၂၂)၊ ဦးပိုင်အမှတ်(၁၅/၃)၊ လယ်မြေ ၁၀.၅၄ ဧက မူလတောင်သူ ဦးအေးမောင်+ ဒေါ်မြရီတို့ဟာ ပေ(၄၀x၆၀) မြေကွက်ခြောက်ကွက်ကိုလည်းကောင်း၊ ကွင်းအမှတ်(၆၂၂)၊ ဦးပိုင် အမှတ်(၁၆/၁)၊ လယ်မြေ ၈.၆၆ ဧက မူလတောင်သူ ဦးအုန်းမြင့်+ဒေါ်မြကြီးတို့ဟာ ပေ(၄၀x၆၀) t c c o d e cn he or O ( ဦးအေးမောင်+ဒေါ်မြရီနှင့် ဦးအုန်းမြင့်+ဒေါ်မြကြီးတို့ ပိုင်ဆိုင်တဲ့မြေဟာ မြို့ပြနှင့်အိုးအိမ်ဦးစီးဌာနက အစားထိုးခွဲဝေပြီးနောက် ပိုနေတဲ့ ၂၅.၂၀ ဧကမှာ ပါဝင်ခဲ့ပါတယ်။ သက်ဆိုင်သူများအနေနဲ့ မြို့မြေကွက်များ အစားထိုးရရှိပြီးဖြစ်သော်လည်း မူလသိမ်းဆည်းခဲ့တဲ့လယ်မြေများအပေါ်မှာ အခြားနည်းအသုံးပြုခွင့် လန(၃၉)ခွင့်ပြုမိန့်နှင့် လရ(၃၀) (က၊ခ)တို့ကို ပြောင်းလဲနိုင်ခြင်းမရှိသေး တာကို အကြောင်းပြုပြီး မူလသိမ်းဆည်းခံတောင်သူများနှင့် ဆက်ခံခွင့်ရှိသူများက ပြန်လည် စွန့်လွှတ်ပေးရန် တင်ပြတောင်းခံနေခြင်း ဖြစ်ပါတယ်။ ဒီကိစ္စကို လယ်ယာမြေနှင့် အခြားမြေများ သိမ်းဆည်းခံရမှု ပြန်လည်စိစစ်ရေးကော်မတီအဆင့်ဆင့်သို့ ကျေးရွာနှင့် မြို့နယ် လယ်ယာမြေနှင့် အခြားမြေများ သိမ်းဆည်းခံရမှုများ ပြန်လည်စိစစ်ရေးကော်မတီများက ပြင်ဆင်ချမှတ်ထားသည့် မူဝါဒ၊ လမ်းစဉ်နှင့် ဆောင်ရွက်ချက်များနှင့်အညီ စိစစ်တင်ပြဆောင်ရွက်နေဆဲ ဖြစ်ပါတယ်။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ကျောက်တန်းမဲဆန္ဒနယ် ပြည်သူ့ လွှတ်တော်ကိုယ်စားလှယ်ကြီး ဒေါ်အေးမြမြမျိုး ရည်ညွှန်းပြောဆိုခဲ့တဲ့မြေဟာ မြို့ပြနှင့်အိုးအိမ် ဖွံ့ဖြိုးရေးဦးစီးဌာနက ၁၉၉၄-၁၉၉၅ ခုနှစ်တွင် အစားထိုးလျော်ကြေးပေး သိမ်းယူခဲ့တဲ့မြေများ ဖြစ်ပါတယ်။ သို့သော်လည်း ယခုအခါမှာ မူလသိမ်းဆည်းခံတောင်သူများနှင့် ဆက်ခံခွင့်ရှိသူများက လယ်ယာမြေနှင့် အခြားမြေများ သိမ်းဆည်းခံရမှုမှုများ ပြန်လည်စိစစ်ရေးကော်မတီအဆင့်ဆင့်ကို ပြန်လည်တောင်းခံနေသဖြင့် စိစစ်နေရတဲ့အမှုများ ဖြစ်ပါတယ်။ နိုင်ငံတော်ရဲ့ သီလဝါအထူး စီးပွားရေးဇုန်စီမံကိန်းကို အကောင်အထည်ဖော်နေတဲ့ စီမံခန့်ခွဲရေးကော်မတီအနေနဲ့ ၂၀၁၄ ခုနှစ်၊ အထူးစီးပွားရေးဇုန်ဥပဒေနှင့်အညီ စီမံကိန်းအောင်မြင်အောင် ဆက်လက်ဆောင်ရွက်အကောင် အထည်ဖော်ဆောင်ရွက်သွားရန်ရှိပြီး စီမံကိန်းဧရိယာအတွင်းမှ မလွတ်ကင်းတဲ့အိမ်ထောင်စုများကို မြေယာလျော်ကြေး၊ သီးနှံလျော်ကြေးနှင့် လူမှုရေးအရ ထောက်ပံ့မှုများကို အဆင့်အလိုက် ပွင့်လင်း မြင်သာစွာစီစဉ်ဆောင်ရွက်ပေးလျက်ရှိပါတယ်။ သို့ဖြစ်ပါ၍ မြို့ပြနှင့်အိုးအိမ်ဖွံ့ဖြိုးရေးဦးစီးဌာနက လွှဲပြောင်းပေးထားတဲ့မြေအနက် လက်ရှိ အသုံးချပြီး ကျန်ရှိတဲ့မြေများကို သီလဝါအထူးစီးပွားရေးဇုန် စီမံခန့်ခွဲမှုကော်မတီက နောက်ထပ် ပြောင်းရွှေ့လာမယ့်အိမ်ထောင်စုများအတွက် ဆက်လက်နေရာချထားပေးရန် ရည်ရွယ်ပါကြောင်း တင်ပြအပ်ပါတယ်။ သို့သော်လည်း ယင်းကိစ္စကို လယ်ယာမြေနှင့် အခြားမြေများ သိမ်းဆည်းခံရမှု များ ပြန်လည်စိစစ်ရေးကော်မတီက စိစစ်နေဆဲဖြစ်တဲ့အတွက် စိမံခန့်ခွဲမှုကော်မတီအနေနဲ့ လယ်ယာမြေနှင့်အခြားမြေများ သိမ်းဆည်းခံရမှုများ ပြန်လည်စိစစ်ရေးကော်မတီရဲ့ အဆုံးအဖြတ် အတိုင်း လိုက်နာဆောင်ရွက်သွားမည်ဖြစ်ပါကြောင်းကိုလည်း ရှင်းလင်းဖြေကြားအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">မိုက်ပေးပါ။</speech>
<speech><mp id="442">ဒေါ်အေးမြမြမျိုး(ကျောက်တန်းမဲဆန္ဒနယ်)</mp>ကျွန်မကို ဆက်စပ်မေးခွန်း မေးခွင့်ပြု ပါရှင်။ ဝန်ကြီးအနေနဲ့ ဒီမြေယာတွေက သိမ်မွေ့နက်နဲတယ်ဆိုတဲ့ကိစ္စအပေါ်မှာ ကျွန်မလက်ခံပါ တယ်။ တကယ်တမ်းကျတော့ သိမ်မွေ့နက်နဲတဲ့အပြင်ကို မရိုးသားမှုတွေရှိနေတာပါ။ မြို့ပြနှင့် အိုးအိမ်ဖွံ့ဖြိုးရေးဦးစီးဌာနက သိမ်းဆည်းပြီးတော့မှ ဒီမြေတွေကို ပြန်ပြီးတော့မှ သီးစားချထားတာ တောင် ရှိပါတယ်။ ဒီဌာနက တာဝန်ရှိတဲ့သူကနေပြီး သီးစားချထားတာ။ ကျွန်မတို့မြေပြင်ပေါ်မှာ အင်မတန် ရှုပ်ထွေးပါတယ်။ ဒါကို ကျွန်မနားလည်ပါတယ်။ ဒါပေမဲ့ လက်ရှိကျွန်မအခုပြောနေတဲ့ မြိုင်သာယာ ကွက်သစ်၊ မြေကွက်အမှတ်(၆၂၂)၊ ခရုချောင်းအနောက်ကွင်းမှာရှိတဲ့ ဒီတောင်သူ ၁၀ ဦးကို လယ်ယာမြေနှင့် သိမ်းဆည်းလယ်ယာများ စိစစ်ဆဲဆိုတဲ့ကိစ္စမဟုတ်ပါဘူး။ ဒီဟာအပေါ်မှာ ရန်ကုန်တိုင်းဒေသကြီးအစိုးရက တာဝန်ရှိတဲ့သူတွေနဲ့ ဒီတောင်သူ ၁၀ ဦးကို လက်မှတ်ထိုးပြီး၊ လက်ဗွေနှိပ်ပြီးတော့ ဒါကိုလျော်ကြေးပေးပါမယ်လို့ ကတိပေးထားတဲ့ကိစ္စဖြစ်ပါတယ်။ လျော်ကြေး ပေးပြီးတော့၊ လျော်ကြေးရပြီးတော့မှ ပြန်လည်ပြီးတော့နေရာချထားတဲ့ကိစ္စအပေါ်မှာ ကျွန်မတို့ ကန့်ကွက်နေတာမဟုတ်ပါဘူး။ နိုင်ငံတော်အတွက် ဖွံ့ဖြိုးတိုးတက်တဲ့စီမံကိန်းကြီးကို ပူးပေါင်းပါဝင် ခွင့်ရတဲ့အတွက်လည်း ကျွန်မတို့တောင်သူတွေရော၊ ဒေသခံပြည်သူတွေရော အင်မတန်မှကို ကျွန်မတို့က ဂုဏ်ယူပါတယ်။ ကျေနပ်ပါတယ်။ အခုဟာက အဲဒီမြေပေါ်မှာ အိမ် ၉၃ လုံးတောင် လာဆောက်ပြီးသွားပါပြီ။ အိမ်ဆောက်ပြီးတဲ့အထိတောင် ကတိပေးပြီးတော့မှ လျော်ကြေးမပေးတဲ့ ကိစ္စကို ပြောတာပါ။ အဲဒီတော့ ဒီဟာတွေကတော့ လွဲချော်မှုတွေ ဖြစ်နေပါတယ်။ နောက်တစ်ခုက ကျတော့ ကျွန်မတို့ဟာ ပွင့်လင်းမြင်သာစွာဆောင်ရွက်နေတယ်ဆိုတဲ့ ဝန်ကြီးရဲ့ အဖြေအပေါ်မှာ ကျွန်မပြန်ပြီးတော့မှ လွဲမှားနေတယ်ဆိုတဲ့အကြောင်း ထောက်ပြလိုပါတယ်။ ကျွန်မတို့ရဲ့ ဒေသခံ တောင်သူတွေအဆင့်ဆင့်ကို မပြောနဲ့။ ကျွန်မတို့မြို့နယ်မှာရှိနေတဲ့ ဌာနဆိုင်ရာတွေကိုတောင်မှပဲ ဒီမြေယာလျော်ကြေးပေးတဲ့အခါမှာ ဘယ်သူကို ဘယ်လောက်ပေးတယ်ဆိုတာမပြောဘဲနဲ့ ဒီစီမံ ခန့်ခွဲမှုကော်မတီကနေပြီးတော့မှ လာပြီးတော့ လက်မှတ်ထိုးခိုင်းတဲ့အတွက်ကြောင့်မို့လို့ ကျွန်မရဲ့ ဌာနဆိုင်ရာတာဝန်ရှိတဲ့သူက ပြန်ပြီးတိုင်ကြားတဲ့အတွက်ကြောင့်မို့လို့ ကျွန်မက ၁၀-၁၀-၂၀၁၈ ရက်နေ့က ဒုတိယသမ္မတ(၂) ဦးဟင်နရီဗန်ထီးယူ ကိုတောင်မှပဲ ကျွန်မတင်ပြထားတာ ဖြစ်ပါတယ်။ ဆိုလိုချင်တာက ကျွန်မတို့ဟာမြေယာလျော်ကြေးပေးတာတွေက ပွင့်လင်းမြင်သာမှုမရှိနေတာတွေ၊ လက်သိပ်ထိုးလုပ်နေတာတွေ၊ ဖြစ်နေတဲ့အခြေအနေမှန်ကို ကျွန်မတင်ပြတာ ဖြစ်ပါတယ်။ လက်ရှိ ဒီမြေ ၁၀ ယောက်ကတော့ ကတိကဝတ်အနေနဲ့ပေးထားတာ ပြည်ထောင်စုဝန်ကြီးကိုလည်း တင်ပြ ထားတာရှိပါတယ်။ ကျွန်မတို့တောင်သူတွေကို သီးနှံလျော်ကြေး ၂၂ သိန်း၊ မြေယာလျော်ကြေး သိန်း ၁၅၀ ပေးပါမယ်။ သဘောတူပေးပါဆိုတဲ့အတွက်ကြောင့်မို့လို့ သဘောတူထားပြီး လက်မှတ်ထိုးထား တာဖြစ်ပါတယ်။ အဲဒီလက်မှတ်ထိုးထားပြီးသား တောင်သူ ၁၀ ယောက်ကိုတော့ ကတိပေးထားတဲ့ အတိုင်း ဘယ်နေ့၊ ဘယ်ရက်မှာပေးမယ်ဆိုတဲ့ကိစ္စကို ကျွန်မ ဆက်စပ်မေးခွန်းအနေနဲ့ မေးမြန်းရ ခြင်းဖြစ်ပါတယ်။ ကျွန်မတို့ရန်ကုန်တိုင်းဒေသကြီးအစိုးရက မြေယာလျော်ကြေးတွေ ဆောင်ရွက် တယ်ဆိုပေမဲ့လည်း ပြည်ထောင်စုအစိုးရသည်၊ ပြည်ထောင်စုဝန်ကြီးတွေသည် တာဝန်ခံ ရမှာဖြစ်ပါတယ်။ ဒါကျွန်မတို့ရဲ့ အစိုးရက ပြည်ထောင်စုကနေပြီးတော့ ညွှန်ကြားထားတဲ့မြေယာ မူဝါဒတွေ ဖြစ်ပါတယ်။ ဒီမူဝါဒအတိုင်းလုပ်ပေးဖို့အတွက်ကို ဘယ်လိုဆက်လက်ဆောင်ရွက်ပေးမယ် ဆိုတဲ့ကိစ္စကို ပြည်သူ့လွှတ်တော်ဥက္ကဋ္ဌကြီးမှတစ်ဆင့် မေးမြန်းအပ်ပါတယ်ရှင်။ ကျေးဇူးတင်ပါ တယ်။</speech>
<speech type="speaker">သက်ဆိုင်ရာဝန်ကြီးဌာနက ဖြေကြားနိုင်မယ်ဆိုရင် ဖြေကြားပေးပါ။</speech>
<speech><agency id="13">ဦးအောင်ထူး(ဒုတိယဝန်ကြီး၊ စီးပွားရေးနှင့် ကူးသန်းရောင်းဝယ်ရေးဝန်ကြီးဌာန)</agency>မြေယာ လျော်ကြေးပေးတဲ့ကိစ္စနှင့်ပတ်သက်ပြီးတဲ့အခါကျတော့ သက်ဆိုင်ရာ ပြည်နယ်နှင့်တိုင်းဒေသကြီး များရဲ့ အစိုးရအဖွဲ့များကနေပြီးတော့မှ စီမံဆောင်ရွက်တာဖြစ်ပါတယ်။ အဲဒီတော့ ကျွန်တော်တို့ စီးပွားရေးနှင့် ကူးသန်းရောင်းဝယ်ရေးဝန်ကြီးဌာနအနေနဲ့ရော၊ ကျွန်တော်တို့ကို လွှဲပြောင်းပေးထား တဲ့မြေအပေါ်မှာ ကျွန်တော်တို့အနေနဲ့ မြေယာစီမံခန့်ခွဲခြင်းဖြစ်ပါတယ်။ အဲဒီတော့ တကယ်လို့များ သက်ဆိုင်ရာတောင်သူများအနေနဲ့ မြေယာလျော်ကြေးတွေ မရရှိခဲ့ဘူးဆိုလို့ရှိရင်တော့ သက်ဆိုင်ရာ ကော်မတီအဆင့်ဆင့်ကို တိုင်ကြားနိုင်ပါတယ်။ သက်ဆိုင်ရာကော်မတီအဆင့်ဆင့်အနေနဲ့လည်း ဖြေရှင်းဆောင်ရွက်ပေးမယ်လို့ ကျွန်တော့်အနေနဲ့ ယုံကြည်ပါတယ်ခင်ဗျာ။</speech>
</Q-A>
<Q-A>
<title>နိုင်ငံအတွင်းဆောင်ရွက်လျက်ရှိသော သီလဝါအထူးစီးပွားရေးဇုန်၊ ထားဝယ်အထူးစီးပွားရေးဇုန်နှင့် ကျောက်ဖြူအထူးစီးပွားရေးဇုန်တို့၏ အခြေအနေများနှင့်ပတ်သက်ပြီး သိလိုခြင်းနှင့်စပ်လျဉ်းသည့်မေးခွန်း</title>
<speech type="speaker">လှိုင်းဘွဲ့ မဲဆန္ဒနယ်မှ ဦးခင်ချို မေးမြန်းဖို့ဖြစ်ပါတယ်။</speech>
<speech><mp id="255">ဦးခင်ချို(လှိုင်းဘွဲ့မဲဆန္ဒနယ်)</mp>လေးစားရပါသော ပြည်သူ့လွှတ်တော် ဥက္ကဋ္ဌကြီးနှင့် လွှတ်တော်ကိုယ်စားလှယ်များ၊ ပြည်ထောင်စုအဆင့်ဝန်ကြီးများနှင့် ဧည့်သည်တော်များအားလုံး မင်္ဂလာပါလို့နှုတ်ခွန်းဆက်သပါတယ်။ ကျွန်တော်ကတော့ ကရင်ပြည်နယ်၊ လှိုင်းဘွဲ့ မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးခင်ချိုဖြစ်ပါတယ်။ ကျွန်တော့်မေးမြန်းမည့်မေးခွန်းကတော့ မြန်မာနိုင်ငံမှာဆောင်ရွက်နေတဲ့ အထူးစီးပွားရေးဇုန်(၃)ခုနှင့် ပတ်သက်တဲ့အခြေအနေ၊ အချက်အလက် များကို သိရှိလိုတဲ့အတွက် မေးမြန်းမှာဖြစ်ပါတယ်။ ကျွန်တော့်ကို Power Point သုံးခွင့်ပြုဖို့ မေတ္တာရပ်ခံပါတယ်။ အထူးစီးပွားရေးဇုန်(၃)ခုဖြစ်တဲ့ ရန်ကုန်တိုင်းဒေသကြီး သံလျင်မြို့နယ်နှင့် ကျောက်တန်းမြို့နယ်မှာရှိတဲ့ သီလဝါအထူးစီးပွားရေးဇုန်၊ တနင်္သာရီတိုင်းဒေသကြီး ထားဝယ်ခရိုင်မှာ ရှိတဲ့ ထားဝယ်အထူးစီးပွားရေးဇုန်နှင့် ရခိုင်ပြည်နယ်က ကျောက်ဖြူအထူးစီးပွားရေးဇုန်တို့မှ တက်မအအညီ လလလစ်ပါတယ်။ ဒီမေးခွန်းကိုမေးမြန်းရတဲ့ ရည်ရွယ်ချက်ကတော့ နိုင်ငံရဲ့ အဓိကစီးပွားရေးဇုန်(၃)ခုရဲ့ အခြေအနေအပေါ်မူတည်ပြီးတော့ အလုပ်အကိုင်အခွင့်အလမ်းဖြစ်ပေါ်လာနိုင်မည့် အခြေအနေ၊ နိုင်ငံ အတွင်း ရင်းနှီးမြှုပ်နှံမှုတွေမှာ သွင်းကုန်လျှော့ချနိုင်မည့် ရင်းနှီးမြှုပ်မှုတွေများလာရင် နိုင်ငံအတွက် ပို့ကုန်ပိုလာလို့ ကုန်သွယ်မှုလိုငွေဖြစ်ပေါ်မှု လျှော့ချလာနိုင်မည့်အခြေအနေ၊ ရင်းနှီးမြှုပ်နှံမှုတွေ တိုးလာတာနှင့်အမျှ လိုအပ်တဲ့လျှပ်စစ်ဓာတ်အားတွေ ကြိုတင်တွက်ချက်နိုင်ဖို့နှင့် ဒီစီးပွားရေးဇုန်(၃)ခု အခြေအနေတိုးတက်မှုအပေါ်မူတည်ပြီးတော့ နိုင်ငံအတွင်းမှာ ငြိမ်သက်နေတဲ့ Stop Share ဈေးကွက်တွေတိုးတက်လာစေဖို့နှင့် ဒီဈေးကွက်တိုးတက်လာတာနှင့်အမျှ ကျပ်ငွေတန်ဖိုး တည်ငြိမ်ပြီး ငွေဖောင်းပွမှုတွေ ထိန်းလာနိုင်ဖို့အတွက် မြေယာသိမ်းဆည်းမှုတွေအတွက် လျော်ကြေးပေးဖို့ရှိမယ် ဆိုရင်လည်းပဲ ဘတ်ဂျက်ရေးဆွဲရာမှာ ကြိုတင်တွက်ချက်လျာထားနိုင်ဖို့အတွက် ရည်ရွယ်မေးမြန်း တာဖြစ်ပါတယ်။ သီလဝါအထူးစီးပွားရေးဇုန်ကို ၂၁-၄-၂၀၁၂ မှ ဂျပန်နိုင်ငံ တိုကျိုမြို့မှာ နှစ်နိုင်ငံ ပူးပေါင်းဆောင်ရွက်ရေးအစီအစဉ်ကို အခြေခံပြီးတော့ ၂၁-၁၂-၂၀၁၂ ရက်နေ့ ရန်ကုန်မြို့မှာ မြန်မာဂျပန်ပူးပေါင်းဆောင်ရွက်ရေးလက်မှတ်ရေးထိုးခဲ့ပြီးတော့ ပြည်ထဲရေးဝန်ကြီးဌာနရဲ့ အမိန့်ကြော်ငြာ စာအမှတ် (၁၀၉/၂၀၁၃)နှင့် ကျောက်တန်းမြို့နယ်မှ မြေဧရိယာ ၃၄၉၇.၅၃ ဧကနှင့် သံလျင်မြို့နယ်မှ မြေဧရိယာ ၁၅၂၉.၄၉ ဧက စုစုပေါင်း ၅၀၂၇.၀၂ ဧကကို တစ်နှစ်မြေငှားရမ်းခ ကျပ်သန်း ၆၀.၃၂၄ နှင့် မြေငှားဂရန်ထုတ်ပေးခဲ့ကြောင်း သိရပါတယ်။ ရင်းနှီးမတည်မှုအနေနဲ့ စီးပွားရေးဇုန်စီမံခန့်ခွဲမှု ကော်မတီက ၁၀ ရာခိုင်နှုန်း၊ မြန်မာ-ဂျပန်ဖွံ့ဖြိုးတိုးတက်ရေး အများပိုင်လိမိတက်က ၄၁ ရာခိုင်နှုန်း၊ JICA က ၁၀ ရာခိုင်နှုန်း၊ ဂျပန်ကုမ္ပဏီသုံးခုနှင့်ဖွဲ့ထားတဲ့ ကုမ္ပဏီက ၃၉ ရာခိုင်နှုန်း ပါဝင်ရင်းနှီး မြှုပ်နှံထားပြီးတော့ ၃၀-၉-၂၀၁ရ ထိ မြန်မာနိုင်ငံသားအပါအဝင် နိုင်ငံ ၁ရ နိုင်ငံရဲ့ ကုမ္ပဏီ ၈၆ ခုက US ဒေါ်လာ ၁.၁၇၁ ဘီလီယံကျော် ရင်းနှီးမြှုပ်နှံထားကြောင်းသိရပါတယ်။ ထားဝယ်အထူးစီးပွားရေး ဇုန်ကိုတော့ ၂၁-၁၁-၂၀၁၃ ရက်နေ့ ထားဝယ်မှဘန်ကောက်ထိဆက်သွယ်နိုင်ဖို့ ထိုင်းအီတာလျံ ကုမ္ပဏီနှင့် MOU ရေးထိုးခဲ့ပေမဲ့လည်းပဲ လုပ်ငန်းမဆောင်ရွက်နိုင်ဘဲနဲ့ လုပ်ငန်းရပ်စဲဖို့ သဘောတူ စာချုပ်လက်မှတ်ရေးထိုးခဲ့ကြောင်း သိရပါတယ်။ ၅-၈-၂၀၁၅ ရက်နေ့မှာထိုင်းအစိုးရနှင့် စင်ကာပူမှာ ထားဝယ်ရေနက်ဆိပ်ကမ်းနှင့် ထားဝယ်အထူးစီးပွားရေးဇုန်ကို ဘန်ကောက်နှင့် ချိတ်ဆက်မည့် လမ်းဆောင်ရွက်ဖို့ MOU ရေးထိုးခဲ့ကြောင်း သိရပါတယ်။ ပထမအနေနဲ့ NEDA ရဲ့ ချေးငွေနှင့် စက်မှုဝန်ကြီးဌာနပိုင်မြေ ၆၀၃၃.၄၉ ဧကနှင့် မရွေ့ပြောင်းနိုင်တဲ့ ပုံသေပိုင်ပစ္စည်းများကို စီးပွားရေး ဇုန်စီမံခန့်ခွဲရေးကော်မတီက လက်ခံပြီးတော့ JICA က Master Plan Survey ပြုလုပ်ပြီးတော့ မြေငှားစာချုပ်ချုပ်ဆိုနိုင်ဖို့ ဆောင်ရွက်နေကြောင်း သိရပါတယ်။ ကျောက်ဖြူအထူးစီးပွားရေးဇုန်ကို ကျောက်ဖြူ၊ ရမ်းဗြဲနှင့် မာန်အောင်မြို့နယ်မှာ စက်မှု ဧရိယာ ၂၄၄၆.၀၇၊ လူနေအိမ်ယာဧရိယာ ၁၂၃၅.၃ရ ဧက၊ ရေနက်ဆိပ်ကမ်းအမှတ်(၁)ဧရိယာ ၁၀.၉၉၀ ဧကနှင့် အမတ်(၂)ဧရိယာ ၁.၂ ဧက စစပေါင်း ၁၂ က ဆောင်ရွက်နိုင် စီမံကိန်းတွေရှိကြောင်း သိရပါတယ်။ (၁/၂၀၁၂)လမှ (၇/၂၀၁၃)လအထိ ကွင်းဆင်းလေ့လာပြီးတော့ တင်ဒါခေါ်ယူတဲ့အခါမှာ နိုင်ငံ ၁၆ နိုင်ငံကနေ ကုမ္ပဏီ ၁ရ ခုက အဆိုပြုလွှာ ၃၁ ခုအပေါ်စိစစ်ပြီး တော့ စင်ကာပူ CPG ကုမ္ပဏီကို အကြံပေးအဖြစ် ရွေးချယ်ခဲ့ပြီးတော့ CITIC ကုမ္ပဏီကို စက်မှုနှင့် ရေနက်ဆိပ်ကမ်းစီမံကိန်းအတွက် ရွေးချယ်ခဲ့ကြောင်းသိရပါတယ်။ ကျွန်တော်တင်ပြခဲ့သလို အထူး စက်မှုဇုန်သုံးခုရဲ့ အခြေအနေတွေနှင့်ပတ်သက်ပြီး မေးမြန်းလိုတာကတော့ လက်ရှိအခြေအနေအထိ ဆောင်ရွက်ပြီး အခြေအနေများနှင့်ပတ်သက်လို့ အထူးစက်မှုဇုန်တစ်ခုချင်းအတွက် အသုံးပြုဖို့ လျာထားတဲ့ခွင့်ပြုမြေဧကတွေမှာ ဧကမည်မျှထိ အသုံးပြုဆောင်ရွက်ပြီးအခြေအနေ၊ အသုံးပြုခွင့် ပေးထားတဲ့ မြေယာများနှင့်ပတ်သက်လို့ လျော်ကြေးပေးရန်ကိစ္စများ၊ စာရင်းရှင်းလင်းရန်ကိစ္စများ စာရင်းရှင်းလင်းပြီးမှုရှိ/မရှိနှင့် ရှင်းလင်းဆောင်ရွက်ရန် ကျန်ရှိမှုအခြေအနေ၊ လက်ရှိအခြေအနေထိ စက်မှုဇုန်တစ်ခုချင်းမှာ လာရောက်ရင်းနှီးမြှုပ်နှံတဲ့နိုင်ငံနှင့် ကုမ္ပဏီအရေအတွက်၊ ရင်းနှီးမြှုပ်နှံပြီး တန်ဖိုး၊ ရင်းနှီးမြှုပ်နှံရန် အဆိုပြုတင်ပြထားဆဲနိုင်ငံ၊ ကုမ္ပဏီအရေအတွက်နှင့် ရင်းနှီးမြှုပ်နှံရန် အဆိုပြုတဲ့တန်ဖိုး၊ ရင်းနှီးမြှုပ်နှံမှုမှနှုတ်ထွက်သွားတဲ့ ကုမ္ပဏီအရေအတွက်နှင့် ရင်းနှီးမြှုပ်နှံတန်ဖိုး များအခြေအနေကို ဖြေကြားပေးနိုင်ရေး ပြည်သူ့လွှတ်တော်ဥက္ကဋ္ဌကြီးမှတစ်ဆင့် မေးမြန်းအပ်ပါ တယ်။ အားလုံးကျေးဇူးတင်ပါတယ်။</speech>
<speech type="speaker">စီးပွားရေးနှင့် ကူးသန်းရောင်းဝယ်ရေးဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="13">ဦးအောင်ထူး(ဒုတိယဝန်ကြီး၊ စီးပွားရေးနှင့်ကူးသန်းရောင်းဝယ်ရေးဝန်ကြီးဌာန)</agency>လေးစားအပ်ပါသော ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ဧည့်သည်တော်ကြီး များကို မင်္ဂလာအပေါင်းနှင့် ပြည့်စုံပါစေကြောင်း ဆုမွန်ကောင်းတောင်းအပ်ပါတယ်၊ ကရင်ပြည်နယ်၊ လှိုင်းဘွဲ့ မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးခင်ချိုရဲ့ မေးခွန်းနှင့်စပ်လျဉ်းပြီး ရင်းနှီး မြှုပ်နှံမှုနှင့် နိုင်ငံခြားစီးပွားဆက်သွယ်ရေးဝန်ကြီးဌာန၊ တနင်္သာရီတိုင်းဒေသကြီးအစိုးရအဖွဲ့၊ ရခိုင် ပြည်နယ်အစိုးရအဖွဲ့၊ ရန်ကုန်တိုင်းဒေသကြီးအစိုးရအဖွဲ့တို့ရဲ့ ဖြေကြားချက်များနှင့်ပေါင်းစပ်ပြီး ကျွန်တော် စီးပွားရေးနှင့်ကူးသန်းရောင်းဝယ်ရေးဝန်ကြီးဌာနမှ ဒုတိယဝန်ကြီး ဦးအောင်ထူးက ဖြေကြားသွားမှာဖြစ်ပါတယ်။ မေးခွန်းကို ပြည့်ပြည့်စုံစုံ ဖြေကြားနိုင်အောင်အတွက် သတ်မှတ် ပိုမိုခွင့်ပြုပေးဖို့လည်း လွှတ်တော်ဥက္ကဋ္ဌကြီးထံ မေတ္တာရပ်ခံအပ်ပါတယ်။ လွှတ်တော် ကိုယ်စားလှယ်ကြီး မေးမြန်းသွားတဲ့အတိုင်း နိုင်ငံရဲ့ စီးပွားရေးဖွံ့ဖြိုးမှုကို အထောက်အကူပြုစေရေး၊ နိုင်ငံသားများရဲ့ အလုပ်အကိုင်အခွင့်အလမ်းများရရှိစေရေး၊ နိုင်ငံခြားရင်းနှီးမြှုပ်နှံမှုများ တိုးတက် လာစေရေးနှင့် နိုင်ငံရဲ့ ပို့ကုန်ဦးဆောင်ပြီး စီးပွားရေးတိုးတက်စေရန်ရည်ရွယ်ပြီးတော့ မြန်မာနိုင်ငံ သီလဝါအထူးစီးပွားရေးဇုန်ကို ပြည်ထောင်စုအစိုးရအဖွဲ့က ၂၀၁၃ ခုနှစ်၊ စက်တင်ဘာလ ၂၃ ရက်နေ့ တွင် စုစုပေါင်းဧရိယာ ၅၇၈၇.၇၁၈ ဧကဖြင့် သတ်မှတ်အမိန့်ကြော်ငြာစာ ထုတ်ပြန်ခဲ့ပါတယ်။ သီလဝါအထူးစီးပွားရေးဇုန်(A) ကို ၂၀၁၃ ခုနှစ်၊ ဒီဇင်ဘာလ ၁ ရက်နေ့တွင် ၄၀၅ ဟက်တာ(ဧက ၁၀၀၀)ခန့်ကို စတင်အကောင်အထည်ဖော်ခဲ့ပါတယ်။ ထို့နောက် ၂၀၁ရ ခုနှစ်၊ ဖောဖော်ဝါရီလ ၂၄ ရက်နေ့တွင် သီလဝါအထူးစီးပွားရေးဇုန်(B) ပထမအဆင့် ၁၀၁ ဟက်တာ ၂၅၀ ဧကခန့်ကို လည်းကောင်း၊ ဒုတိယအဆင့် ရရ ဟက်တာ(၁၉၀ ဧက) ခန့်ကိုလည်းကောင်း၊ တတိယအဆင့် ၄၆ ဟက်တာ(၁၁၄ ဧက) ခန့်ကိုလည်းကောင်း အကောင်အထည်ဖော်ခဲ့ပြီး ယခုအခါမှာ စတုတ္ထအဆင့် ၃၈ ဟက်တာ(၉၄ ဧက)ခန့်ကို အကောင်အထည်ဖော်လျက်ရှိရာ စုစုပေါင်းဧရိယာရဲ့ ၂၈ ရာခိုင်နှုန်း ခန့်ကို အကောင်အထည်ဖော်ပြီး ဖြစ်ပါတယ်။ သီလဝါအထူးစီးပွားရေးဇုန်ရဲ့ သတ်မှတ်ဧရိယာ အနက် ၅၀၂၇.၀၂ ဧကမှာ စက်မှုမြေငှားဂရန် ရရှိပြီးဖြစ်ပါတယ်။ လျော်ကြေးပေးရန် ကျန်ရှိနေ သေးတဲ့ ၇၆၀ ဧကအနက် ၅၅၄ ဧကမှာ မြေယာလျော်ကြေးပေးပြီးဖြစ်ပါတယ်။ ကျန်ရှိတဲ့ဧရိယာ များမှ မြေယာလျော်ကြေး၊ သီးနှံလျော်ကြေးနှင့် လူမှုရေးအရအထောက်ပံ့များကို အဆင့်ဆင့်၊ အဆင့်လိုက် စီစဉ်ဆောင်ရွက်ပေးလျက်ရှိပါတယ်။ သီလဝါအထူးစီးပွားရေးဇုန်အတွင်း ၂၀၁၉ ခုနှစ်၊ ဒီဇင်ဘာလကုန်အထိ နိုင်ငံပေါင်း ၁၉ နိုင်ငံမှ ကုမ္ပဏီပေါင်း ၁၁၅ ခုအား ခွင့်ပြုမိန့်ထုတ်ပေးခဲ့ပြီး ရင်းနှီးမြှုပ်နှံမှုပမာဏ အမေရိကန်ဒေါ်လာ ၁.၉၂ ဘီလီယံကျော်ရှိပါတယ်။ ယင်းအနက် ကုမ္ပဏီသုံးခု နှုတ်ထွက်သွားခဲ့ပြီး လက်ရှိမှာ ကုမ္ပဏီပေါင်း ၁၁၂ ခုမှ အမေရိကန်ဒေါ်လာ ၁.၉ ဘီလီယံကျော် မြှုပ်နှံလျက်ရှိပါတယ်။ ကျောက်ဖြူအထူးစီးပွားရေးဇုန်ကို မြန်မာစီးပွားရေးဇုန်ဆိုင်ရာဗဟိုအဖွဲ့က ၂၀၁၅ ခုနှစ်၊ ဖေဖော်ဝါရီလ ၂၉ ရက်ပါ အမိန့်ကြော်ငြာစာဖြင့် ဧရိယာ ၄၂၈၉.၃၂ ဧကကို သတ်မှတ်ထုတ်ပြန် ခဲ့ပါတယ်။ ယင်းအနက် ရေနက်ဆိပ်ကမ်းအတွက် ၆၀၇.၈၈ ဧက၊ စက်မှုဇုန်စီမံကိန်းအတွက် ၂၄၄၆.၀ရ ဧကနှင့် အဆင့်မြင့်အိမ်ယာစီမံကိန်းအတွက် ၁၂၃၅.၃ရ ဧကတို့ပါဝင်ပါတယ်။ အဆိုပါ ဧရိယာအနက် မြေသိမ်းဆောင်ရွက်ရမည့် ၁၈၃၂.၁၅ ဧကအတွက် မြေသိမ်းအက်ဥပဒေပုဒ်မ ၄ ပုဒ်မခွဲ(၁)အရ ပြည်ထဲရေးဝန်ကြီးဌာနက ၂၀၁၆ ခုနှစ်၊ ဖေဖော်ဝါရီလ ၂၉ ရက် ရက်စွဲပါအမိန့် ကြော်ငြာစာထုတ်ပြန်ကြေညာခဲ့ပြီး မြေသိမ်းကော်လိာ်အရာရှိအဖြစ် အပ်နှင်းထားတဲ့ ခရိုင်အုပ်ချုပ်ရေးမှူးက ယင်းကိစ္စအပေါ်မှာ ကန့်ကွက်ရန်ရှိပါက ကန့်ကွက်နိုင်ကြောင်း အမိန့် ကြော်ငြာစာထုတ်ပြန်ထားပြီးဖြစ်ပါတယ်။ ကျောက်ဖြူရေနက်ဆိပ်ကမ်းစီမံကိန်းမူဘောင်သဘော တူညီချက် (Framework Agreement)ကို ၂၀၁၈ ခုနှစ်၊ နိုဝင်ဘာလ ၈ ရက်နေ့တွင် နေပြည်တော်၌ ကျောက်ဖြူအထူးစီးပွားရေးဇုန်စီမံခန့်ခွဲမှုကော်မတီနှင့် CITIC Consortium တို့ အပြန်အလှန် လက်မှတ်ရေးထိုးဆောင်ရွက်ပြီးဖြစ်ပါတယ်။ ကျောက်ဖြူအထူးစီးပွားရေးဇုန် ရေနက်ဆိပ်ကမ်း စီမံကိန်းဆောင်ရာသဘောတရာခပ်ခင် အစရယ်ယာများနှင့် သက်ဆိင်သော သဘောတရာခပ် တို့ကိုလည်း လက်မှတ်ရေးထိုးနိုင်ခဲ့ပြီး စာချွန်လွှာများကို ၂၀၂၀ ပြည့်နှစ်၊ ဇန်နဝါရီလ ၁၈ ရက်နေ့မှာ လဲလှယ်ခဲ့ကြပါတယ်။ ရေနက်ဆိပ်ကမ်းစီမံကိန်းနှင့် စက်မှုဇုန်စီမံကိန်းတို့ကို တရုတ်ပြည်သူ့သမ္မတ နိုင်ငံ CITIC Consortium နှင့် မြန်မာဘက်မှ ပုဂ္ဂလိကရင်းနှီး မြှုပ်နှံမှု ကုမ္ပဏီ ၄၂ ခုပါဝင်သော မြန်မာ-ကျောက်ဖြူအထူးစီးပွားရေးဇုန် ဟိုး(လ်)ဒင်းကုမ္ပဏီအုပ်စု များနှင့်သက်ဆိုင်သော ကုမ္ပဏီတို့ ဆက်လက်အကောင်အထည်ဖော်ဆောင်ရွက်သွားမှာဖြစ်ပါတယ်။ ရေနက်ဆိပ်ကမ်းစီမံကိန်းကို CITIC Consortium မှ ရှယ်ယာ ၇၀ ရာခိုင်နှုန်းဖြင့် လည်းကောင်း၊ မြန်မာဘက်မှ ၃၀ ရာခိုင်နှုန်းဖြင့်လည်းကောင်း အဆင့်လိုက် ရင်းနှီးမြှုပ်နှံဆောင်ရွက် သွားမှာဖြစ်ပြီး ပထမအဆင့်အနေဖြင့် အမေရိကန်ဒေါ်လာ ၁.၃ ဘီလီယံဖြင့် စတင်အကောင်အထည် ဖော်နိုင်ရေးအတွက် ညှိနှိုင်းဆောင်ရွက်လျက်ရှိပါတယ်။ စက်မှုဇုန်စီမံကိန်းကိုလည်း CITIC Consortium ဘက်မှ ရှယ်ယာအချိုး ၅၁ ရာခိုင်နှုန်းဖြင့်လည်းကောင်း၊ မြန်မာဘက်မှ ၄၉ ရာခိုင်နှုန်း ဖြင့်လည်းကောင်း ရင်းနှီးမြှုပ်နှံမှုငွေပမာဏ အမေရိကန်ဒေါ်လာ သန်း ၃၀ ဖြင့် အကောင်အထည် ဖော်ဆောင်ရွက်နိုင်ရေး ဆောင်ရွက်သွားမှာဖြစ်ပါတယ်။ စီမံကိန်းများဆောင်ရွက်နိုင်ရေးအတွက် ပတ်ဝန်းကျင်ထိခိုက်မှုဆန်းစစ်ခြင်း၊ လူမှုရေးထိခိုက်မှုဆန်းစစ်ခြင်းနှင့် ဘူမိနှင့်မြေမျက်နှာသွင်ပြင် စစ်တမ်းကောက်ယူမှုလုပ်ငန်းများကို တင်ဒါခေါ်ယူဆောင်ရွက်နိုင်ရေးအတွက် ညှိနှိုင်းဆောင်ရွက် လျက်ရှိပါတယ်။ ထားဝယ်အထူးစီးပွားရေးဇုန်ကို ပြည်ထောင်စုအစိုးရအဖွဲ့ရဲ့ ၂၀၁၃ ခုနှစ်၊ အောက်တိုဘာလ ၂၂ ရက်နေ့ ရက်စွဲပါ အမိန့်ကြော်ငြာစာဖြင့် ဇုန်နယ်နိမိတ်အား စတုရန်းကီလိုမီတာ ၁၉၆ စတုရန်းကီလိုမီတာအဖြစ် သတ်မှတ်ခဲ့ပါတယ်။ ယင်းအနက် အစိုးရဌာနဆိုင်ရာပိုင်မြေ စုစုပေါင်းမှာ ၁၆၀၄၆.၄၉ ဧကဖြစ်ပြီး၊ ၎င်းမြေအား ပြည်ထဲရေးဝန်ကြီးဌာနမှ မြေလွှဲအမိန့်ထုတ်ပြန်ပြီး ဖြစ်၍ ထားဝယ်အထူးစီးပွားရေးဇုန် စီမံခန့်ခွဲမှုကော်မတီအမည်ဖြင့် စက်မှုမြေငှားဂရန် လျှောက်ထားပြီးဖြစ်ပါတယ်။ ဇုန်နယ်နိမိတ်အတွင်း ပါဝင်လျက်ရှိတဲ့ မြေသိမ်းဆည်းရမည့်ဧကများမှာ ရေဖြူမြို့နယ်မှာ ဧက ၃၁၆၂၀.၉၆၁၂ နှင့် လောင်းလုံမြို့နယ်မှာ ၇၆၅ ဧကစုစုပေါင်း ၃၂၃၈၅.၉၆၁၂ ဧကရှိပါတယ်။ ၎င်းနယ်နိမိတ်အတွင်းရှိ မြေဧက ၅၇၇၆.၇၅ ဧကအတွက် စုစုပေါင်း မြေယာလျော်ကြေး ၂၃၄၆၈.၄၃၁၀ ကျပ်သန်းနှင့် ဇုန်နယ်နိမိတ်ပြင်ပရှိ စီမံကိန်းနှင့် ဆက်စပ်ဧရိယာဖြစ်တဲ့ ၂၁၆၉.၆၁ ဧကအတွက် လျော်ကြေးငွေ သန်း ၁၀၄၈.၉၈ ကို ပေးလျော်ထားပြီးဖြစ်ပါတယ်။ ထားဝယ်အထူး စီးပွားရေးဇုန်တွင် ကနဦးစီမံကိန်းနှင့် ပင်မစီမံကိန်းဟူ၍ နှစ်ပိုင်းပါဝင်ပါတယ်။ ကနဦးစီမံကိန်းတွင် စုစုပေါင်းဧရိယာ ၆၉၂၈ ရှိပြီး ၆၆၂၄ ဧကကို မြေယာလျော်ကြေးပေးချေရန် ကျန်ရှိပြီး ပေးလျော်ရမည့် တန်ဖိုးဟာဆိုရင် ၆၈၂၆၃ ကျပ်သန်းဖြစ်ပါတယ်။ အဆိုပါ လျော်ကြေးငွေများကို လုပ်ငန်းလုပ်ဆောင်သူမှ ပေးချေရမှာဖြစ်ပါတယ်။ လျော်ကြေးငွေပေးချေရာမှာ စနစ်တကျရှိ စေရေး၊ C R အတွက် လျော်ကြေးပေးချေရေးနှင့် ပြန်လည်နေရာချထားရေးကော်မတီကို တနင်္သာရီတိုင်းဒေသကြီး၊ စီမံကိန်း၊ ဘဏ္ဍာရေးနှင့် စက်မှုဝန်ကြီးဌာနက ဥက္ကဋ္ဌအဖြစ်ဦးဆောင်၍ သက်ဆိုင်ရာဌာန ကိုယ်စားလှယ်များ၊ သက်ဆိုင်ရာ လွှတ်တော်ကိုယ်စားလှယ်များနှင့် မြို့မိမြို့ဖများ ပါဝင်တဲ့အဖွဲ့ကို ဖွဲ့စည်းထားပြီးဖြစ်ပါကြောင်း တင်ပြအပ်ပါတယ်။ ထားဝယ်အထူးစီးပွားရေးဇုန် စီမံကိန်းအကောင်အထည်ဖော်မှု အခြေအနေကိုလည်း အများ ပြည်သူများသိရှိနိုင်ရန် ၂၀၂၀ ပြည့်နှစ်၊ ဇန်နဝါရီလ ၂၉ ရက်နေ့တွင် တနင်္သာရီတိုင်းဒေသကြီး၊ ထားဝယ်မြို့နယ် မြို့တော်ခန်းမမှာ ပြည်သူ့ကြားနာပွဲအား ကျင်းပပြုလုပ်ခဲ့ပြီး အဆိုပါအခမ်းအနား သို့ တနင်္သာရီတိုင်းဒေသကြီးဝန်ကြီးချုပ်နှင့် အစိုးရအဖွဲ့ဝင်များ၊ တိုင်းဒေသကြီးလွှတ်တော်ဥက္ကဋ္ဌနှင့် လွှတ်တော်ကိုယ်စားလှယ်များ၊ ဌာနဆိုင်ရာအဖွဲ့ အစည်းများမှ ကိုယ်စားလှယ်များ၊ ဒေသခံများ၊ ဒေသခံအဖွဲ့အစည်းများ၊ သတင်းနှင့်မီဒီယာများနှင့် စိတ်ပါဝင်စားသူများ တက်ရောက်ခဲ့ကြပါတယ်။ ထားဝယ်အထူးစီးပွားရေးဇုန် စီမံကိန်းအကောင်အထည်ဖော်နိုင်ရေးအတွက် မြန်မာ-ထိုင်းနိုင်ငံ အပြင် ဂျပန်နိုင်ငံပါ ပါဝင်လာရေးကိုလည်း ညှိနှိုင်းဆောင်ရွက်လျက်ရှိပါတယ်။ ထို့အပြင် ထားဝယ် အထူးစီးပွားရေးဇုန် ကနဦးစီမံကိန်းရဲ့ အရေးကြီးတဲ့ အစိတ်အပိုင်းတစ်ခုဖြစ်သည့် ထိုင်း-မြန်မာ နယ်စပ်ထီးခီအထိ အဆင့်မြှင့်တင်ဖောက်လုပ်မည့် နှစ်လမ်းသွား ကားလမ်းဖောက်လုပ်ရေးအတွက် ထိုင်းနိုင်ငံမှ ချေးငွေရယူရန်စီစဉ်လျက်ရှိပြီး နည်းပညာပိုင်းဆိုင်ရာ လေ့လာခြင်းအစီရင်ခံစာကို ပြုစုလျက်ရှိပါတယ်။ ယင်းအစီရင်ခံစာပြီးစီးပါက ထိုင်းနိုင်ငံ၊ အိမ်နီးချင်းနိုင်ငံများ ဖွံ့ဖြိုးရေးအေဂျင်စီ NEDA နှင့် ဆောက်လုပ်ရေးဝန်ကြီးဌာနတို့ ချေးငွေသဘောတူညီချက် စာချုပ်လက်မှတ်ရေးထိုး၍ သင့်တော်သောကုမ္ပဏီများကို တင်ဒါစနစ်ဖြင့် ရွေးချယ်တည်ဆောက်သွားမည်ဖြစ်ပါကြောင်း ရှင်းလင်းဖြေကြားအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">စီးပွားရေးနှင့် ကူးသန်းရောင်းဝယ်ရေးဝန်ကြီးဌာနက ပြည်ထောင်စု ဒုတိယဝန်ကြီး ပြန်လည်ထွက်ခွာနိုင်ပါပြီ။</speech>
</Q-A>
<Q-A>
<title>ဆောမြို့နယ်၊ ရေရှင်ကျေးရွာရှိ ရေရှင်မြောင်း(ငါးရွာမြောင်း)တွင် ကွန်ကရစ်ကျောက်တိုင်လေးတိုင် နှင့် အစွန်းနှစ်ဖက်ခေါင်းနှုတ်သီးနှစ်ခုတို့ကို ရေရှည်ခိုင်ခံ့မည့်ကျောက်တိုင်ကြီးများအဖြစ် အမြန်ဆုံး တည်ဆောက်ပေးနိုင်ခြင်းရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ဆာမဲဆန္ဒနယ်မှ ဦးကျော်တင် မေးမြန်းဖို့ဖြစ်ပါတယ်။</speech>
<speech><mp id="265">ဦးကျော်တင်(မဲဆန္ဒနယ်)</mp>လေးစားအပ်ပါတဲ့ ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ဧည့်သည်တော်များခင်ဗျာ။ အားလုံးမင်္ဂလာပါလို့ နှုတ်ခွန်း ဆက်သပါတယ်။ ကျွန်တော်ကတော့ မကွေးတိုင်းဒေသကြီး၊ ဆောမဲဆန္ဒနယ်မှ ပြည်သူ့လွှတ်တော် ကြယ်လယ် အောင်တင် ဖြစ်ပါတယ်။ တစ်လင် တယ် ရေရှင်ကျေးရွာမှာရှိတဲ့ ရေရှင်မြောင်း(ငါးရွာမြောင်း)မှာရှိတဲ့ သံကူကွန်ကရစ် ရေသွယ်လျှောက်ခေါင်း အရှည် ၁၅၈ ပေ၊ အကျယ် ရှစ်ပေနှင့် အမြင့်လေးပေကို ကွန်ကရစ်ကျောက်တိုင်လေးတိုင်နဲ့ အစွန်းနှစ်ဖက်ရေသွယ်လျှောက်ခေါင်းနှုတ်သီးနှစ်ခုတို့ဖြင့် ချီချောင်းရေကနေပြီးတော့မှ ရေသွင်း စိုက်ပျိုးလျက်ရှိပါတယ်။ ယင်းဘိလပ်ကျောက်တိုင်များနှင့် ရေသွယ်လျှောက် ခေါင်းနှုတ်သီးနှစ်ခု တို့ဟာ ရေတိုက်စားခံရမှုကြောင့် ပြိုကျပျက်စီးလုနီးဖြစ်နေတာကို နိုင်ငံတော်မှ ခိုင်ခံ့တောင့်တင်းတဲ့ ကွန်ကရစ်ကျောက်တိုင်မြေများအဖြစ် ပြန်လည်တည်ဆောက်ပေးနိုင်ခြင်းရှိ/မရှိကို မေးမြန်းလိုခြင်း ဖြစ်ပါတယ်။ ပြည်သူ့လွှတ်တော်ဥက္ကဋ္ဌကြီးခင်ဗျား။ မကွေးတိုင်းဒေသကြီး၊ ဂန့်ဂေါခရိုင်၊ ဆောမြို့နယ်၊ ရေရှင်မြောင်း(ငါးရွာမြောင်း)ပေါ်မှာရှိတဲ့ ရေသွယ်လျှောက်ခေါင်းနေရာဟာ ရေရှင်ကျေးရွာမှ အနောက်ဘက်သုံးမိုင်ခန့်အကွာ ရေလွှဲဆည်မြောင်းဦးမှ အောက်ဘက်လေးဖာလုံခန့်အကွာမှာ တည်ရှိပါတယ်။ ယင်းမြောင်းကြီးကို လွန်ခဲ့တဲ့နှစ်ပေါင်း ၁၃၅ နှစ်ခန့်ကစတင်ပြီး ခက်ခဲပင်ပန်း ကြီးစွာ ကိုယ်ထူကိုယ်ထဖောက်လုပ်ခဲ့ကြရတယ်လို့ သိရပါတယ်။ ရေရှင်ကျေးရွာ၊ တောင့်တက် ကျေးရွာ၊ ပင်လယ်ကျေးရွာ၊ ကံကြီးကျေးရွာနှင့် ရင့်ရဲကျေးရွာငါးရွာအသုံးပြု၍ စပါးနဲ့ ဆောင်းသီးနှံ ဧက ၅၈၀ နှစ်သီးစားစိုက်ပျိုးလျက်ရှိပါတယ်။ လူဦးရေ ၅၀၀၀ ရဲ့ အသက်သွေးကြောဖြစ်ပါတယ်။ အထက်ဖော်ပြပါကျောက်တိုင်များနှင့် ရေသွယ်လျှောက်ခေါင်းနှုတ်သီးတို့ဟာ လွန်ခဲ့တဲ့ ၄၃ နှစ် ကတည်းက တည်ဆောက်အသုံးပြုလာခဲ့တာ ချီချောင်းရေတိုက်စားမှုကြောင့် ငါးများရှိတောင်သူများ ပြုပြင်နေရဆဲဖြစ်ပါတယ်။ ဘိလပ်အာနိသင်ကုန်ခန်းခြင်းကြောင့် ချောင်းရေတိုက်စားပြီး း ပြိုကျသွားနိုင်တာကို တွေ့ရှိခဲ့ရပါတယ်။ ရေရှည်ခိုင်ခံ့မယ့်ကွန်ကရစ်တိုင်ကြီးများဖြင့် အစားထိုးအသစ် တည်ဆောက်ပေးသင့်ပါတယ်။ ကြိုတင်ကာကွယ်တဲ့အနေနဲ့ အမြန်ဆုံးတည်ဆောက်ပေးသင့်ပါ တယ်။ ကျွန်တော်ဓာတ်ပုံများအားလုံး ပူးတွဲတင်ပြထားပါတယ်။ ဒါကြောင့်မို့လို့ အထက်ပါကျေးရွာ ငါးရွာရဲ့ အသက်သွေးကြောဖြစ်တဲ့ ရေရှင်မြောင်း(ငါးရွာမြောင်း)မှာရှိတဲ့ အရှည်ပေ ၁၅၈ ပေ။ အကျယ်ရှစ်ပေနှင့် အမြင့်လေးပေရှိတဲ့ ကွန်ကရစ်ကျောက်တိုင်လေးတိုင်နှင့် အစွန်းနှစ်ဖက် ရေသွယ်လျှောက်ခေါင်းနှုတ်သီးနှစ်ခုတို့ကို ရေရှည်ခိုင်ခံ့မယ့် ကျောက်တိုင်ကြီးများအဖြစ် အမြန်ဆုံး တည်ဆောက်ပေးနိုင်ခြင်းရှိ/မရှိနှင့် မည်သည့်ဘဏ္ဍာရေးနှစ်မှာ ခွင့်ပြုပေးမယ်ဆိုတာကို ပြည်သူများ ကိုယ်စား သက်ဆိုင်ရာဝန်ကြီးဌာနအား ပြည်သူ့လွှတ်တော်ဥက္ကဋ္ဌကြီးမှတစ်ဆင့် မေးမြန်းအပ်ပါတယ် ခင်ဗျား။ အားလုံးကျေးဇူးတင်ပါတယ်။</speech>
<speech type="speaker">စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="11">ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန)</agency>လေးစားအပ်တဲ့ ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များခင်ဗျား။ မကွေး တိုင်းဒေသကြီး၊ ဆောမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးကျော်တင် မေးမြန်းတဲ့ မေးခွန်းအပေါ် မကွေးတိုင်းဒေသကြီးအစိုးရအဖွဲ့ရဲ့ ကိုယ်စား စိုက်ပျိုးရေး၊ မွေးမြူရေးနှင့် ဆည်မြောင်း ဝန်ကြီးဌာနမှ ဒုတိယဝန်ကြီး ကျွန်တော် ဦးလှကျော်မှ ဖြေကြားပေးပါ့မယ်။ ဥက္ကဋ္ဌကြီးခင်ဗျား။ လွှတ်တော်ကိုယ်စားလှယ်ကြီး မေးခွန်းမှာပါရှိတဲ့ ရေရှင်မြောင်း(ငါးရွာမြောင်း)၊ မြောင်းဦးရေသွယ် လျှောက်ဟာ မကွေးတိုင်းဒေသကြီး၊ ဂန့်ဂေါခရိုင်၊ ဆောမြို့နယ်၊ ကျောက်ထုမြို့၊ ရေရှင်ကျေးရွာရဲ့ အနောက်ဘက်သုံးမိုင်ခန့်အကွာ ချင်းပြည်နယ်၊ မင်းတပ်မြို့နယ်၊ ကျောက်တောင်ရွာအနီးမှာ တည်ရှိ ပါတယ်။ အဆိုပါမြောင်းဟာ ချီချောင်းမှရေသွယ်ယူထားတဲ့ မြောင်းဖြစ်ပါတယ်။ ပေတိုင် ၉၀၀ ခန့် အကွာ ချီချောင်းနံဘေးကမ်းပါးမှာ လျှိုချောက်ကိုဖြတ်ပြီး တည်ဆောက်ထားတဲ့ ရေသွယ်မောင်း ဖြစ်ပါတယ်။ လွန်ခဲ့တဲ့နှစ်ပေါင်း ၄၀ ကျော်က ရေရှင်ကျေးရွာကပြည်သူများ ကိုယ်ထူကိုယ်ထနဲ့ ကျောက်တိုင်နှင့်သံကူကွန်ကရစ် R... Flume နဲ့ တည်ဆောက်ထားခဲ့တာဖြစ်ပါတယ်။ ယခုပုံမှန်အသုံးပြုနိုင်ပေမဲ့လည်း ချီချောင်းရေကြီးရေလျှံဖြစ်လာတဲ့အခါ ရေဘေးအန္တရာယ်ကြောင့် ထိခိုက်ပျက်စီးနိုင်တဲ့အခြေအနေရှိတဲ့အတွက် ပြုပြင်ပေးဖို့လိုအပ်လျက်ရှိတာဖြစ်ကြောင်း စစ်ဆေး တွေ့ရှိရပါတယ်။ ဥက္ကဋ္ဌကြီးခင်ဗျား။ ရေသွယ်လျှောက်ရဲ့ ကျောက်စီတိုင် Pier လေးတိုင်ကို သံကူကွန်ကရစ် အားဖြည့်ပြီး ကြံ့ခိုင်အောင်ပြုပြင်ပေးခြင်း၊ ရေသွယ်လျှောက်ရဲ့ Flume Abutment ကို ကျောက်စီနံရံ အဖြစ်ပြန်လည်ပြုပြင်ပေးခြင်း၊ ရေသွယ်လျှောက် ၁၉၅ ပေကို ရေစိမ့်ယိုမှုမှ ကာကွယ်နိုင်ဖို့ ကိုယ်ထည်ကို Steel Flume အဖြစ်ပြုပြင်ပေးခြင်းနဲ့ ရေလွှဲရေကာတာအရှည် ၁၅ ပေ သုံးခု တည်ဆောက်ပေးခြင်း စတဲ့လုပ်ငန်းတွေကို ပြုပြင်ဆောင်ရွက်ပေးဖို့ လိုအပ်တာဖြစ်ပါတယ်။ အဲဒီလို ပြုပြင်ပေးခြင်းအားဖြင့် ဒေသမှာရှိတဲ့လယ်မြေဧက ၅၈၀ ခန့်ကို မိုးစပါးနဲ့ဆောင်းသီးနှံများ နှစ်စဉ် ရေသွင်းစိုက်ပျိုးနိုင်မယ့်အပြင် ရေအသုံးပြုနေတဲ့ကျေးရွာငါးရွာအနေနဲ့လည်းပဲ စိုက်ပျိုးရေအပြင် သောက်သုံးရေကိုလည်းပဲ ဖူလုံစေမှာဖြစ်ပါတယ်။ သို့ဖြစ်တဲ့အတွက် အဆိုပါ ရေသွယ်လျှောက်ဟာ ချင်းပြည်နယ်၊ မင်းတပ်မြို့နယ်အတွင်းမှာတည်ရှိနေတဲ့အတွက်ကြောင့် ချင်းပြည်နယ်အစိုးရနှင့် ညှိနှိုင်းဆောင်ရွက်သွားမည်ဖြစ်ပါကြောင်းနှင့် လုပ်ငန်းဆောင်ရွက်နိုင်ဖို့အတွက် လာမယ့် ၂၀၂၀၂၀၂၁ ဘဏ္ဍာရေးနှစ် မကွေးတိုင်းဒေသကြီးအစိုးရအဖွဲ့ရဲ့ ရန်ပုံငွေမှာ တင်ပြတောင်းခံပြီး အကောင် အထည်ဖော်ဆောင်ရွက်သွားမည်ဖြစ်ကြောင်း မကွေးတိုင်းဒေသကြီးအစိုးရအဖွဲ့ရဲ့ ကိုယ်စား ကြား အပ်ပါတယ်။</speech>
</Q-A>
<Q-A>
<title>ကြို့ပင်ကောက်မြို့နယ်၊ ဂုမ္မကွင်းအုပ်စု၊ ကြို့ကုန်းကျေးရွာ၊ အနောက်ဂုမ္မကွင်းကျေးရွာ တောင်သူ လယ်သမားများ၏ လယ်များမှကောက်ပဲသီးနှံများ ကျေးရွာအရောက်သယ်ယူရန် မြို့လယ် ချောင်းကူးတံတား(ကုန်ထုတ်တံတား) တည်ဆောက်ပေးရန်အစီအစဉ်ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ကြို့ပင်ကောက်မဲဆန္ဒနယ်မှ ဦးဌေးမင်းသိန်း မေးမြန်းဖို့ဖြစ်ပါတယ်။</speech>
<speech><mp id="190">ဦးဌေးမင်းသိန်း(ကြို့ပင်ကောက်မဲဆန္ဒနယ်)</mp>လေးစားအပ်တဲ့ ပြည်သူ့လွှတ်တော် ဥက္ကဋ္ဌကြီးနှင့် လွှတ်တော်ကိုယ်စားလှယ်များ၊ ပြည်ထောင်စုအဆင့်ဝန်ကြီးနှင့် ဧည့်သည်တော်များ အားလုံးမင်္ဂလာပါ။ ကျွန်တော်ကတော့ ပဲခူးတိုင်းဒေသကြီး၊ ကြို့ပင်ကောက်မဲဆန္ဒနယ်မှ ပြည်သူ့ လွှတ်တော်ကိုယ်စားလှယ် ဦးဌေးမင်းသိန်း ဖြစ်ပါတယ်။ ဥက္ကဋ္ဌကြီးခင်ဗျာ။ ဒီနေ့အစည်းအဝေးမှာ ဖြင့် ကြို့ပင်ကောက်မြို့နယ်မှာရှိတဲ့ ဂုမ္မကွင်းအုပ်စု၊ ကြို့ကုန်းကျေးရွာအနီးမှာ မြို့လယ်ချောင်းကူး တံတား(ကုန်ထုတ်တံတား)တစ်စင်း တည်ဆောက်ပေးဖို့ မေးခွန်းမေးမြန်းသွားမှာ ဖြစ်ပါတယ်။ ဒေသတောင်သူများရဲ့ လယ်ယာမြေများဖြစ်တဲ့ ကွင်းအမှတ်(၅၄၇/၅၄၈)မှာရှိတဲ့ လယ်ယာမြေများဟာ ကျွန်တော်တို့ မြို့လယ်ချောင်းရဲ့ တစ်ဖက်ကမ်းမှာ တည်ရှိနေတာဖြစ်ပါတယ်။ အဲဒီအခါကျတော့ ချောင်းရေကုန်ချိန်မှ စောင့်ဆိုင်းပြီးတော့ သီးနှံများသယ်ယူရတာကြောင့် သီးနှံပျက်စီးခြင်းနှင့် သယ်ယူစရိတ်စကများ ဈေးမြင့်မားခြင်းတို့မှာ နှစ်စဉ်ကြုံတွေ့နေရတာ ဖြစ်ပါတယ်။ လယ်ယာသုံး ကိရိယာတွေဖြစ်တဲ့ လယ်လုပ်စက်တွေကိုလည်း ဒီလိုပဲ နှစ်စဉ်လယ်ကွင်းထဲမှာပဲ မိုးထဲလေထဲမှာ ပစ်ထားခဲ့ရတာဖြစ်တဲ့အတွက် အခက်အခဲတွေများစွာ ကြုံတွေ့နေရပါတယ်။ ဒါကြောင့်မို့လို့လည်း လွှတ်တော်ကိုယ်စားလှယ်ကြီးနဲ့ မြို့နယ်စီမံရေးဆွဲအကောင်အထည်ဖော်ရေးအဖွဲ့တို့ ဒေသပြည်သူ တွေနဲ့ တွေ့ဆုံတဲ့အခါမှာ အဲဒီဒေသတစ်ခုလုံးမှာရှိတဲ့ ပြည်သူတွေဟာ ဒီကုန်ထုတ်တံတားတစ်ခုကိုပဲ ဦးစားပေးပြီးတော့ တင်ပြတောင်းဆိုလာကြတာဖြစ်ပါတယ်။ သို့ဖြစ်ပါ၍ ကြို့ကုန်းကျေးရွာအနီးမှာ ရှိတဲ့ မြို့လယ်ချောင်းကူးတံတား(ကုန်ထုတ်တံတား)အား တည်ဆောက်ပေးပါရန် အစီအစဉ်ရှိ/မရှိကို ဒေသပြည်သူများကိုယ်စား လွှတ်တော်ဥက္ကဋ္ဌကြီးမှတစ်ဆင့် မေးမြန်းအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="11">ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာန)</agency>ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များခင်ဗျား။ ပဲခူးတိုင်းဒေသကြီး၊ တို့ပင်ကောက်မဲဆနယ် လယ်သလက်ကောက်ကိယ်စားလယ် မင်းသိမြက်ခင်း အပေါ် ပဲခူးတိုင်းဒေသကြီးအစိုးရအဖွဲ့ရဲ့ ဖြေကြားချက်နှင့်အတူ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနမှ ပေါင်းစပ်ကြားအပ်ပါတယ်။ ဥက္ကဋ္ဌကြီးခင်ဗျား။ ကြို့ပင်ကောက် မြို့နယ်၊ ဂုမ္မကွင်းကျေးရွာအုပ်စု၊ ကြို့ကုန်းကျေးရွာအနီးမှာ မြို့လယ်ချောင်းကူးတံတားကို သစ်သား တံတားပေ(၆၀ x ၁၄ x ၂၀)တည်ဆောက်မယ်ဆိုပါက ငွေကျပ် သန်း ၆၀ ခန့် ကုန်ကျမည် ဖြစ်ပါတယ်။ အဆိုပါလုပ်ငန်းကြောင့် ဒေသရဲ့ လယ်မြေဧက ၇၀၀ ကို အကျိုးပြုမှာဖြစ်ပါတယ်။ ၂၀၁၈၂၀၁၉ ဘဏ္ဍာရေးနှစ်တွင် ပဲခူးတိုင်းဒေသကြီးအတွင်းမှာ စိုက်ပျိုးရေး၊ မွေးမြူရေးနှင့် ဆည်မြောင်း ဝန်ကြီးဌာန၊ ကျေးလက်ဒေသဖွံ့ဖြိုးရေးဦးစီးဌာနအနေနဲ့ ကုန်ထုတ်လမ်း ၁၆ မိုင် ၀.၂၅ ဖာလုံကို မြေသားလမ်းခင်းခြင်းနှင့် ဂဝံခင်းခြင်းလုပ်ငန်းများ၊ ကွန်ကရစ်တံတားနှစ်စင်း၊ သစ်သားတံတား တစ်စင်း၊ Box Culvert ၁ရ စင်း တည်ဆောက်ခြင်းလုပ်ငန်းတွေကို လျာထားဆောင်ရွက်ပေးလျက် ရှိပါတယ်။ အဆိုပါ လုပ်ငန်းအစီအစဉ်အတွင်း ကြို့ပင်ကောက်မြို့နယ်အတွက် ၂၀၁၈-၂၀၁၉ ဘဏ္ဍာရေး နှစ်မှာ ကျေးလက်ဒေသဖွံ့ဖြိုးရေးဦးစီးဌာနရဲ့ ရန်ပုံငွေနဲ့ ကုန်ထုတ်လမ်း ၁ မိုင် ၀.၈ ဖာလုံ ကို မြေသားလမ်းခင်းခြင်းနှင့် ဂဝံခင်းခြင်းလုပ်ငန်းများ၊ Box Culvert နှစ်စင်း တည်ဆောက်ခြင်း လုပ်ငန်းများ လျာထားပါဝင်ပါတယ်။ ယခု ပြည်သူ့လွှတ်တော်ကိုယ်စားလှယ် မေးမြန်းထားတဲ့ ကြို့ပင်ကောက်မြို့နယ်၊ ဂုမ္မကွင်းအုပ်စု၊ ကြို့ကုန်းကျေးရွာအနီးမှာရှိတဲ့ မြို့လယ်ချောင်းကူး သစ်သားတံတားကို ၂၀၁၉-၂၀၂၀ ဘဏ္ဍာရေးနှစ် ရန်ပုံငွေလျာထားချက်မှာ ပါဝင်မှုမရှိခဲ့တဲ့အတွက် ယခုလာမည့် ၂၀၂၀-၂၀၂၁ ဘဏ္ဍာရေးနှစ်မှ စတင်လျာထားဆောင်ရွက်သွားမည် ဖြစ်ပါတယ်။ ရန်ပုံငွေရရှိမှုအပေါ်မူတည်ပြီး အကောင်အထည်ဖော် ဆောင်ရွက်ပေးသွားမည်ဖြစ်ပါကြောင်း လွှတ်တော်ကိုယ်စားလှယ်ကြီးရဲ့ မေးခွန်းအပေါ် ပြန်လည်ဖြေကြားအပ်ပါတယ်။</speech>
</Q-A>
<Q-A>
<title>လယ်ယာလုပ်ငန်းဖြင့် အဓိကအသက်မွေးဝမ်းကျောင်းပြုနေကြသော တောင်သူများအတွက် လယ်ယာလုပ်ငန်းခွင်၌ လိုအပ်သော လယ်ယာသုံးစက်ကိရိယာ၊ သွင်းအားစုဓာတ်မြေဩဇာ၊ လယ်ယာသုံးပစ္စည်းများကို ပြည်တွင်း၌ပင် စက်ရုံများ တည်ထောင်ကာ ထုတ်လုပ်ပေးရန် အစီအစဉ် ရှိ/မရှိနှင့်စပ်လျဉ်းသည့်မေးခွန်း</title>
<speech type="speaker">အုတ်တွင်းမဲဆန္ဒနယ်မှ ဒေါ်ချိုချို မေးမြန်းဖို့ဖြစ်ပါတယ်။</speech>
<speech><mp id="214">ဒေါ်ချိုချို (အုတ်တွင်းမဲဆန္ဒနယ်)</mp>ဥက္ကဋ္ဌကြီးမှတစ်ဆင့် မေးမြန်းလိုတဲ့မေးခွန်းကတော့ လယ်ယာလုပ်ငန်းဖြင့် အဓိကအသက်မွေးဝမ်းကျောင်းပြုနေကြသော တောင်သူများအတွက် အထောက်အပံ့ရရှိနိုင်ရေးအတွက် လယ်ယာလုပ်ငန်းခွင်၌လိုအပ်သော လယ်ယာသုံးစက်ကိရိယာ ပစ္စည်းများကိုလည်းကောင်း၊ သွင်းအားစုဓာတ်မြေဩဇာများကိုလည်းကောင်း ပြည်တွင်း၌ပင် စက်ရုံ များတည်ထောင်ကာ ထုတ်လုပ်ပေးရန်အတွက် မေးမြန်းရခြင်းဖြစ်ပါတယ်။ ဥက္ကဋ္ဌကြီးရှင်။ လယ်ယာလုပ်ငန်းခွင်မှာ လိုအပ်တဲ့ လယ်ယာသုံးစက်ကိရိယာပစ္စည်းများနှင့် သွင်းအားစု ဓာတ်မြေ ဩဇာများကို ပြည်ပမှ မှာယူတင်သွင်းရာမှာ နိုင်ငံခြားငွေများစွာသုံးစွဲရတဲ့အတွက် ကုန်သွယ်မှုလိုငွေ ပြခြင်းများကို ကြုံစုံနေရပါတယ်။ အဆိုပါ လယ်ယာသုံးပစ္စည်းများကို ပြည်တွင်းမှာသာ ထုတ်လုပ် နိုင်ပါက ဝယ်ယူသုံးစွဲသူတောင်သူများအနေဖြင့် သင့်တင်တဲ့ဈေးနှုန်းများဖြင့် ဝယ်ယူနိုင်ခွင့်ရရှိမှာ ဖြစ်သလို ပြည်တွင်းမှာလည်း အရှုံးပေါ်လို့ရပ်ဆိုင်းထားရတဲ့ နိုင်ငံပိုင်စက်ရုံများတွင် ဝန်ထမ်းများ လည်း လုံလောက်စွာရှိနေတဲ့အတွက်ကြောင့် အဆိုပါစက်ရုံများတွင် လယ်ယာလုပ်ငန်းအတွက် အမှန်တကယ်လိုအပ်နေသော လယ်ယာသုံးပစ္စည်းများကို ထုတ်လုပ်ပါက ဝယ်ယူသုံးစွဲမှုများသော ကြောင့် စက်ရုံများလည်းရပ်ဆိုင်းထားခြင်းမရှိဘဲ လည်ပတ်နိုင်မှာဖြစ်ပါတယ်။ အရေအတွက် နည်းပါးပြီး ဈေးကွက်အာမခံချက်မရှိတဲ့ ကုန်ပစ္စည်းများထုတ်လုပ်တဲ့ ရပ်ဆိုင်းထားဆဲ အကြီးစား စက်မှုလုပ်ငန်းများနေရာမှာ ဆုံးရှုံးနေတဲ့ဘဏ္ဍာငွေများကို အကျိုးရှိစေရန်လိုအပ်ပါတယ်။ ဥက္ကဋ္ဌကြီးရှင်။ စိုက်ပျိုးရေးကဏ္ဍဖွံ့ဖြိုးတိုးတက်ရေးအတွက် စက်မှုလယ်ယာစနစ် ပြောင်းလဲ ဆောင်ရွက်နိုင်ရေးဟာ အဓိကကျတဲ့ အခန်းကဏ္ဍမှ ပါဝင်လျက်ရှိတဲ့အတွက် စက်မှုလယ်ယာစနစ် ဖွံ့ ဖြိုးတိုးတက်လာနိုင်စေရေးအတွက် နိုင်ငံတော်မှနည်းလမ်းမျိုးစုံဖြင့် အားပေးဆောင်ရွက်ရမှာ ဖြစ်ပါတယ်။ ရာသီဥတုပြောင်းလဲမှု၊ သဘာဝဘေးနှင့် အခြားသောဘေးအန္တရာယ်များကျရောက်မှု၊ လယ်ယာထွက်ကုန်ဈေးနှုန်းများ ဈေးကွက်တွင်တည်ငြိမ်မှုမရှိမှု၊ အထောက်အကူပြုသည့် နည်းပညာများ လက်ခံကျင့်သုံးရန် စိတ်ဝင်စားမှုအားနည်းနေမှု၊ သွင်းအားစုအပါအဝင် လယ်ယာသုံး စက်ကိရိယာများ ဈေးနှုန်းမြင့်မားနေမှုနှင့် ရိတ်သိမ်းချိန်လွန် နည်းပညာကျင့်သုံးနိုင်မှုမရှိခြင်း စတဲ့အကြောင်းအရင်းများစွာကြောင့် တောင်သူတွေဟာ လယ်ယာလုပ်ငန်းခွင်မှာ စိတ်ဝင်စားမှု အားနည်းသွားပြီး လယ်ယာကိုစွန့်ခွာကာ ပြည်ပကိုအလုပ်သွားရောက်လုပ်ကိုင်တဲ့သူတွေဟာလည်း ပိုမိုများပြားနေကြရပါတယ်။ ဥက္ကဋ္ဌကြီးရှင်။ ခေတ်ကာလအခြေအနေအရ ကျေးလက်ဒေသတွေမှာ လယ်ယာလုပ်သား ရှားပါးလာနေမှုကို အဓိကတာဝန်ယူဖြေရှင်းပေးနိုင်ရေး နည်းလမ်းဖြစ်တဲ့ တောင်သူတွေအတွက် ဈေးနှုန်းသက်သာစွာဖြင့် လွယ်လင့်တကူသုံးစွဲနိုင်တဲ့လယ်ယာသုံးစက်ကိရိယာများကို တောင်သူ များရဲ့ လိုအပ်ချက်နှင့် ရေမြေရာသီဥတုအခြေအနေနဲ့လျော်ညီပြီး ထုတ်လုပ်မယ့်စက်ကိရိယာများရဲ့ အားနည်းချက်၊ အားသာချက်များကို စဉ်ဆက်မပြတ် သုတေသနပြုဆောင်ရွက်ခြင်းများ စက်ရုံများ ရဲ့ နည်းပညာအဆင့်မြှင့်တင်နိုင်ရေးအတွက် နိုင်ငံတကာအဖွဲ့ အစည်းများ ပုဂ္ဂလိကလုပ်ငန်းရှင်များ နှင့် ပူးပေါင်းဆောင်ရွက်ရန်လိုအပ်သလို ပူးပေါင်းဆောင်ရွက်ခြင်းမှ ရလဒ်ကောင်းများလည်း ပေါ်ထွက်လာဖို့ကလည်း အရေးကြီးပါတယ်။ ဥက္ကဋ္ဌကြီးရှင်။ ယခင်က အရှုံးပေါ်လို့ ရပ်ဆိုင်းထားရတဲ့ စာရင်းမှာပါဝင်နေတဲ့ လျှပ်စစ်နှင့် စွမ်းအင်ဝန်ကြီးဌာနရဲ့ လက်အောက်မှာရှိတဲ့ ဓာတ်မြေဩဇာ ရာ ဝ ဝ ဝ ra o o o c လွှတ်တော်တွင် လာရောက်ရှင်းပြရာမှာ ရှုံးရတဲ့အကြောင်းအရင်းများတွင် တစ်ခုဖြစ်တဲ့ ယခင်က ရောင်းချတဲ့ နည်းစနစ်များရဲ့ အားနည်းချက်ကြောင့် သိုလှောင်ရုံအတွင်းမှာ ကုန်ချောလက်ကျန်တွေ များလာပြီး သိုလှောင်ရုံများမလုံလောက်တဲ့အတွက်ကြောင့် ထုတ်လုပ်မှုကို ခဏရပ်နားထားရတယ် ဆိုတာမှာ မြန်မာနိုင်ငံဟာ စိုက်ပျိုးရေးနိုင်ငံဖြစ်တဲ့အားလျော်စွာ သွင်းအားစုဓာတ်မြေဩဇာတွေကို တရုတ်ပြည်မှ ဈေးကြီးပေးကာ အမြောက်အမြားဝယ်ယူသုံးစွဲနေရချိန်မှာ မြန်မာနိုင်ငံမှာရှိတဲ့ ဓာတ်မြေသြဇာစက်ရုံမှ ထွက်ရှိတဲ့ ဓာတ်မြေသြဇာများ လက်ကျန်အများအပြားရှိနေတယ်ဆိုတာက လည်း အဆိုပါဓာတ်မြေဩဇာတွေက အရည်အသွေးညံ့ဖျင်းလို့၊ သုံးစွဲရန်မသင့်တော်လို့ ဈေးနှုန်း သက်သာသော်လည်း တောင်သူများဝယ်ယူသုံးစွဲခြင်းမပြုတဲ့အတွက်ကြောင့် အရည်အသွေးမြင့်မား ပြီး ဈေးနှုန်းသက်သာကာ ကြာရှည်စွာအသုံးစွဲခံနိုင်ပြီး တောင်သူများစိတ်ဝင်စားဖို့လည်း လွန်စွာ လိုအပ်ပါတယ်။ တောင်သူလယ်သမားများရဲ့ ကုန်ထုတ်လုပ်မှုလုပ်ငန်းစဉ် အဆင့်ဆင့်တို့မှာ အဆင်ပြေချောမွေ့စွာ လုပ်ကိုင်နိုင်ကြပြီး လယ်ယာကုန်ထုတ်လုပ်ငန်းများ တိုးမြှင့်ဆောင်ရွက်နိုင် ကြခြင်းဖြင့် တောင်သူလယ်သမားများရဲ့ ဝင်ငွေနှင့် လူမှုစီးပွားဘဝများ ဖွံ့ဖြိုးတိုးတက်လာကာ နိုင်ငံတော်၏ ဘက်စုံဖွံ့ဖြိုးတိုးတက်ရေး ကြိုးပမ်းမှုကို အထောက်အကူပြုမှာဖြစ်တဲ့အတွက် အထက်ပါမေးခွန်းကို ဥက္ကဋ္ဌကြီးမှတစ်ဆင့်မေးမြန်းရခြင်း ဖြစ်ပါတယ်။ ကျေးဇူးတင်ပါတယ်ရှင်။</speech>
<speech type="speaker">စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="11">ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန)</agency>လေးစားအပ်တဲ့ ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များခင်ဗျား။ ပဲခူးတိုင်း ဒေသကြီး၊ အုတ်တွင်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်ချိုချိုအနေနဲ့ နိုင်ငံမှာ အခြေခံကျတဲ့ လယ်ယာကုန်ထုတ်လုပ်မှုတိုးတက်ပြီး ယင်းပေါ်မှာ အမှီသဟဲပြုအသက်မွေးဝမ်းကျောင်း ပြုနေတဲ့ တောင်သူများတွေရဲ့ လူမှုစီးပွားဘဝကို မြင့်မားတိုးတက်စေလိုတဲ့ စေတနာနဲ့ ယခုလို မေးခွန်းမေးမြန်းတဲ့အပေါ် မိမိတို့ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနက အထူးပင် ကျေးဇူးတင်ရှိကြောင်း ပဏာမတင်ပြလိုပါတယ်။ လွှတ်တော်ကိုယ်စားလှယ်ကြီးမေးမြန်းတဲ့ မေးခွန်းအပေါ်မှာ စီမံကိန်း၊ ဘဏ္ဍာရေးနှင့် စက်မှုဝန်ကြီးဌာနရဲ့ ဖြေကြားချက်နှင့်အတူ စိုက်ပျိုးရေ၊ မွေးမြူရေးနှင့် ဆည်မြောင်းဝန်ကြီးဌာန ဒုတိယဝန်ကြီး ဦးလှကျော်မှ ပေါင်းစပ်ဖြေကြားပေးပါ့မယ်။ ဥက္ကဋ္ဌကြီးခင်ဗျား။ ယခင်စက်မှုဝန်ကြီးဌာန အမှတ်(၁) အကြီးစားစက်မှုလုပ်ငန်းအောက်မှာ အမှတ်(၁၆) အကြီးစား(ဆင်တဲ)စက်ရုံနှင့် အမှတ်(၁၇) အကြီးစား(မလွန်)စက်ရုံနှစ်ရုံကို ၁၉၆၅ ခုနှစ်မှာ စတင်တည်ဆောက်ခဲ့ပြီးတော့ လယ်ယာသုံးကိရိယာတွေကို ထုတ်လုပ်ပေးလျက်ရှိခဲ့ပါ ထွန်စက်တွေ၊ မြင်းကောင်ရေ(၅)ကောင် ဒီဇယ်အင်ဂျင်တွေနဲ့၊ ၃ သွားထယ်၊ ၁၆ သွားထယ် အပါအဝင် ထွန်ယက်ကိရိယာများ၊ လယ်ယာလုပ်ငန်းမှာ အသုံးပြုရတဲ့ ရေစုပ်စက်အမျိုးမျိုး၊ မြင်းကောင်ရေ ၉၀ ရှိတဲ့ထွန်စက်ကြီးများ၊ လယ်ယာလုပ်ငန်းသုံး သယ်ပို့ယာဉ်တွေနှင့် စပါးခြွေစက် များ၊ ဆန်စက်ငယ်တွေကို ထိုစဉ်ကာလက ထုတ်လုပ်ဖြန့်ဖြူးခဲ့ပါတယ်။ အဆိုပါစက်ရုံနှစ်ရုံအနေနဲ့ အရှုံးပေါ်တဲ့စက်ရုံတွေမှာပါဝင်တဲ့အလျောက် ပြီးခဲ့တဲ့ ဒုတိယ အကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေး ပြည်ထောင်စုလွှတ်တော်ရဲ့ ဆုံးဖြတ်ချက်နှင့် ၂၀၁ရ ခုနှစ်၊ ဧပြီလ ၂၀ ရက်နေ့မှာ ကျင်းပတဲ့ စီးပွားရေးရာကော်မတီရဲ့ (၇/၂၀၁၇) ကြိမ်မြောက် အစည်းအဝေးဆုံးဖြတ်ချက်တို့အရ လတ်တလောရပ်ဆိုင်းခဲ့ရတဲ့ စက်ရုံတွေထဲမှာ ပါဝင်ခဲ့ပါတယ်။ ယနေ့အထိ အဆိုပါစက်ရုံတွေရဲ့ ထုတ်လုပ်မှုရပ်ဆိုင်းထားခဲ့တဲ့ အခြေအနေ ဖြစ်ပါတယ်။ ဥက္ကဋ္ဌကြီးခင်ဗျား။ နိုင်ငံရဲ့ လယ်ယာကဏ္ဍမှာ စက်စွမ်းအား တိုးမြှင့်သုံးစွဲနိုင်ဖို့အတွက် လယ်ယာသုံးစက်ကိရိယာတွေ ထုတ်လုပ်ဖြန့်ဖြူးဆောင်ရွက်နေမှုမှာ မြန်မာ့ရေမြေသဘာဝနှင့် ကိုက်ညီပြီးတော့ သုံးစွဲတဲ့တောင်သူများကြိုက်နှစ်သက်မှုရှိစေတဲ့ စက်ကိရိယာများဖြစ်ဖို့ လိုအပ်တဲ့ အလျောက် လက်ရှိတောင်သူများနှစ်သက်ပြီး လယ်ယာလုပ်ငန်းခွင်မှာ အသုံးတည့်တဲ့ New Holland ထွန်စက်တွေကို ပြည်ပမှတင်သွင်းပြီး အများအပြားအသုံးပြု ဆောင်ရွက်တဲ့အနေအထား ကနေပြီးတော့ လက်ရှိပြည်တွင်းမှာ ထုတ်လုပ်ဖြန့်ဖြူးနိုင်ဖို့အတွက် မူရင်းကုမ္ပဏီဖြစ်တဲ့ CNH Industrial ကုမ္ပဏီအနက် ညှိနှိုင်းဆောင်ရွက်လျက်ရှိကြောင်း တင်ပြအပ်ပါတယ်။ ဥက္ကဋ္ဌကြီး ခင်ဗျား။ Power Point ဖြင့် တင်ပြခွင့်ပြုနိုင်ပါရန် တင်ပြအပ်ပါတယ်။ ဥက္ကဋ္ဌကြီးခင်ဗျား။ ယခုကာလမှာ လယ်ယာကဏ္ဍရင်းနှီးမြှုပ်နှံမှုတိုးတက်လာစေဖို့ အခွင့် အလမ်းတွေ ဖန်တီးဆောင်ရွက်လျက်ရှိပါတယ်။ အဲဒီလိုဆောင်ရွက်လျက်ရှိတဲ့အခါမှာ တောင်သူတွေ အတွက် လယ်ယာသုံးစက်ကိရိယာတွေ ပြည်တွင်းမှာ ထုတ်လုပ်ဖြည့်ဆည်းပေးနိုင်ဖို့အတွက် နိုင်ငံတော်အနေနဲ့ ပြည်ပကနေ ရင်းနှီးမြှုပ်နှံမှုတွေကို ဖိတ်ခေါ်ဆောင်ရွက်လျက်ရှိပါတယ်။ တစ်ဖက်မှာလည်းပဲ ပြည်တွင်းပုဂ္ဂလိကကုမ္ပဏီတွေကိုလည်း အားပေးကူညီခြင်းများဖြင့် အကောင် အထည်ဖော် ဆောင်ရွက်ပေးလျက်ရှိပါတယ်။ ရန်ကုန်တိုင်းဒေသကြီး သီလဝါအထူးစီးပွားရေးဇုန်မှာ ကူဘိုတာ(Kubota)၊ ယာမာ(Yanmar) အမျိုးအစားထွန်စက်တွေ၊ ရိတ်သိမ်းခြွေလေ့စက်တွေကို ပြည်ပမှ ရင်းနှီးမြှုပ်နှံမှုများဖြင့် စက်ရုံတည်ထောင်ပြီး တပ်ဆင်ထုတ်လုပ်ဖြန့်ဖြူးပေးလျက် ရှိကြောင်း တင်ပြအပ်ပါတယ်။ အလားတူနိုင်ငံသားပိုင်ကုမ္ပဏီတစ်ခုဖြစ်တဲ့ Good Brothers Co;Ltd အနေနဲ့လည်းပဲ ရန်ကုန်တိုင်းဒေသကြီး၊ ဒဂုံ(အရှေ့)မြို့နယ်၊ ရွာသာကြီးမှာ လယ်ယာသုံးပစ္စည်း စက်ရုံ တည်ထောင်ပြီးတော့ လယ်ယာလုပ်ငန်းသုံးသယ်ပို့ယာဉ်များ၊ မြင်းကောင်ရေ ၅ ကောင်မှ ၃၀ ကောင်ရှိတဲ့ လယ်ယာလုပ်ငန်းသုံး ဒီဇယ်အင်ဂျင်အမျိုးမျိုးတို့ကို ပြည်တွင်းမှာ တပ်ဆင်ထုတ်လုပ် / o co co ၅ - ရ no ပြည်တွင်းမှာ တိုးတက် ထုတ်လုပ်တဲ့ ဖြည့်ဆည်းပေးနိုင်ရေးကို ဖေဖော်ဝါရီလ ၅ ရက် ထွန်စက်တွေ ထုတ်လုပ်တဲ့စက်ရုံတစ်ရုံတည်ထောင်ပြီး လုပ်ကွက်ငယ်တောင်သူတွေလိုအပ်တဲ့ လက်တွန်းထွန်စက်များ တပ်ဆင်ထုတ်လုပ်ဖြန့်ဖြူးပေးလျက်ရှိပါတယ်။ အဆိုပါကုမ္ပဏီကဲ့သို့ပဲ မန္တလေးမြို့မှာတည်ရှိတဲ့ မန္တလာရွှေသီဟလယ်ယာသုံးစက်ကိရိယာ ဆက်စပ်ကုမ္ပဏီကလည်းပဲ ထွန်စက်ကြီးနှင့် တွဲဘက်အသုံးပြုတဲ့ ပြည်တွင်းမှတင်သွင်းသုံးစွဲရလေ့ရှိတဲ့ ထယ်၊ ထွန်၊ မြေညှိဂေါ် စတဲ့ တွဲဘက်ကိရိယာများကို ပြည်တွင်းမှာပဲ အရည်အသွေးမီ ထုတ်လုပ်ဖြန့်ဖြူးပေးလျက်ရှိပါတယ်။ ယခုအခါမှာ တောင်သူများအတွက် စပါး/ပြောင်းအခြောက်ခံစက်တွေကိုပါ ပြည်တွင်းမှာ စမ်းသပ် ထုတ်လုပ်ဆောင်ရွက်လျက်ရှိပါတယ်။ လယ်ယာသုံးစက်ကိရိယာ ထုတ်လုပ်ရေးလုပ်ငန်းများ ပြည်တွင်းမှာ တိုးတက်ပေါ်ထွန်းလာစေဖို့ နိုင်ငံတော်မှ အားပေးကူညီဆောင်ရွက်ပေးလျက်ရှိရာမှာ လယ်ယာသုံးစက်ကိရိယာ ထုတ်လုပ်တဲ့လုပ်ငန်းရှင်များပေါင်းစုပြီး တောင်သူတွေအတွက် စက်ကိရိယာ လိုအပ်ချက်တွေကို ပိုမိုထိရောက်စွာ ဖြည့်ဆည်းပေးနိုင်ရေးကို ရည်ရွယ်ပြီး မြန်မာနိုင်ငံ လယ်ယာသုံး စက်ကိရိယာ လုပ်ငန်းရှင်အသင်းကိုလည်းပဲ ၂၀၂၀ ပြည့်နှစ်၊ ဖေဖော်ဝါရီလ ၅ ရက်နေ့ မှာ တရားဝင်တည်ထောင်ထားတဲ့အသင်းအဖြစ် မှတ်ပုံတင်ဖွဲ့စည်းဆောင်ရွက်ပေးခဲ့ကြောင်း တင်ပြ အပ်ပါတယ်။ ဥက္ကဋ္ဌကြီးခင်ဗျား။ ထိုသို့ ပုဂ္ဂလိကကဏ္ဍ စက်မှုလယ်ယာမြှင့်တင်မှုအပိုင်းကို အကောင်အထည်ဖော်ဆောင်ရွက်နေသလို သမဝါယမကဏ္ဍကလည်းပဲ လယ်ယာသုံးစက်ကိရိယာ တွေဖြစ်တဲ့ ထွန်စက်အမျိုးမျိုး၊ ရိတ်သိမ်းခြွေလေ့စက်အပါအဝင် လုပ်ငန်းသုံးပစ္စည်းကိရိယာတွေကို ချေးငွေအထောက်အပံ့များဖြည့်ဆည်းပေးပြီး ဖြန့်ဖြူးရောင်းချပေးလျက်ရှိပါတယ်။ သမဝါယမ အသင်းသား လေးသောင်းရှစ်ထောင့်သုံးရာကိုးဆယ့်သုံးဦးကို စက်ကိရိယာ ၆၄၂၃၀ စီး၊ တန်ဖိုးအား ဖြင့် ကျပ် ၁၁၀ ဘီလီယံကျော်ဖိုး ဖြန့်ဖြူးရောင်းချပေးခဲ့ပါတယ်။ ဥက္ကဋ္ဌကြီးခင်ဗျား။ လယ်ယာကဏ္ဍ သီးနှံစိုက်ပျိုးထုတ်လုပ်မှုအပိုင်းမှာ အရည်အသွေးကောင်း ဓာတ်မြေဩဇာတွေ တိုးတက်သုံးစွဲနိုင် ရေးဟာလည်းပဲ အဓိကလိုအပ်ချက်တစ်ရပ်ဖြစ်ပါတယ်။ လယ်ယာလုပ်ငန်း အဓိကသွင်းအားစု တစ်ရပ်ဖြစ်တဲ့ ဓာတ်မြေဩဇာနှင့်စပ်လျဉ်းပြီး လွှတ်တော် ကိုယ်စားလှယ်ကြီး ထောက်ပြသွားသလို ပါပဲ လျှပ်စစ်နှင့် စွမ်းအင်ဝန်ကြီးဌာနလက်အောက်မှာရှိတဲ့ ယခင်က အရှုံးပေါ်နေလို့ ရပ်ဆိုင်းခဲ့ရတဲ့ မြောင်းတကာနှင့် ကန်ကြီးထောင့်ရှိ ယူရီးယားဓာတ်မြေဩဇာစက်ရုံနှစ်ရုံကိုလည်းပဲ တောင်သူတွေ အကျိုးရှေ့ရှုပြီး နိုင်ငံတော်ရဲ့ လိုအပ်ချက်ဖြစ်တဲ့ မလိုအပ်တဲ့ ဘတ်ဂျက်ငွေကြေးဖြည့်ဆည်းပေးမှု နှင့်အတူ စက်စွမ်းအားတိုးမြင့်လာစေဖို့ အာရုံခံစနစ်တွေအပါအဝင် အဓိကကျတဲ့စက်ပစ္စည်းတွေ အသစ်လဲလှယ်တပ်ဆင်ပြီး ဆက်လက်လည်ပတ် ထုတ်လုပ်မှုကိုလည်းပဲ သက်ဆိုင်ရာ လျှပ်စစ်နှင့် စွမ်းအင်ဝန်ကြီးဌာနအနေနဲ့ စီမံဆောင်ရွက်လျက်ရှိရာမှာ ယခုအခါ အကျိုးရလဒ်ကောင်းများ ဖြစ်ထွန်းလာနေပြီဖြစ်ပါတယ်။ ဥက္ကဋ္ဌကြီးခင်ဗျား။ ပြည်ပမှ ဓာတ်မြေဩဇာတွေတင်သွင်းပြီး ပြန်လည်ထုပ်ပိုး၊ ရောစပ် ဖြန့်ဖြူးနေတဲ့လုပ်ငန်းတွေကို အားပေးတဲ့အနေနဲ့ နိုင်ငံတော်ကနေ ပြည်ပမှတင်သွင်းတဲ့ ကျသင့်တဲ့ အခွန်အခတွေ ဖြေလျော့ခွင့်ပြုထားမှုနှင့်အတူ အားပေးဆောင်ရွက်လျက်ရှိပါတယ်။ ယနေ့ထိ ပြည်တွင်းပုဂ္ဂလိကမြေဩဇာထုတ်လုပ်တဲ့ကုမ္ပဏီပေါင်းဟာ ၁၄၃ ခု ရှိပြီဖြစ်ပါတယ်။ တစ်ဖက်မှာ လည်းပဲ စံချိန်စံညွှန်းနှင့်ကိုက်ညီပြီး၊ အရည်အသွေးပြည့်မီတဲ့ သွင်းအားစုဓာတ်မြေသြဇာများ သုံးစွဲနိုင်ဖို့ မိမိဝန်ကြီးဌာနအနေနဲ့ ပြန်လည်ထုပ်ပိုးစက်ရုံတွေ၊ ရောနှောစက်ရုံတွေက ထုတ်လုပ် လျက်ရှိတဲ့ မြေဩဇာများ အရည်အသွေးပြည့်မီစွာသုံးစွဲနိုင်ဖို့အတွက် ပြဋ္ဌာန်းထားတဲ့ မြေဩဇာ ဥပဒေ၊ နည်းဥပဒေ၊ လုပ်ထုံးလုပ်နည်းနှင့်အညီ စိစစ်ကြပ်မတ်ဆောင်ရွက်ပေးလျက်ရှိပါတယ်။ သို့ဖြစ်တဲ့အတွက် မြန်မာနိုင်ငံအတွင်း လယ်ယာလုပ်ငန်းနှင့် အဓိက အသက်မွေးဝမ်းကျောင်း ပြုနေကြတဲ့ တောင်သူတွေအပေါ် အထောက်အပံ့ပေးနိုင်ရေးအတွက် လယ်ယာလုပ်ငန်းခွင်မှာ လိုအပ်တဲ့ လယ်ယာသုံးစက်ကိရိယာပစ္စည်းများ သွင်းအားစုဓာတ်မြေဩဇာ စတဲ့လယ်ယာသုံး ပစ္စည်းများကို ပြည်ပမှ တင်သွင်းဖြန့်ဖြူးခြင်းရှိသလို ပြည်ပမှရင်းနှီးမြှုပ်နှံမှုတွေကိုလည်းပဲ ဖိတ်ခေါ်ပြီး ပြည်တွင်းမှာ စက်ရုံများ တည်ထောင်ထုတ်လုပ်ဖြန့်ဖြူးနိုင်ရေး စီမံဆောင်ရွက်လျက်ရှိပါ ကြောင်း လွှတ်တော်ကိုယ်စားလှယ်ကြီးရဲ့ မေးခွန်းအပေါ် ပြန်လည်ရှင်းလင်းဖြေကြားအပ်ပါတယ်။ အားလုံးကိုကျေးဇူးတင်ပါတယ်။</speech>
<speech type="speaker">မိုက်ပေးပါ။</speech>
<speech><mp id="214">ဒေါ်ချိုချို(အုတ်တွင်းမဲဆန္ဒနယ်)</mp>ဥက္ကဋ္ဌကြီးရှင်။ တစ်ဆက်တစ်စပ်တည်းမေးခွန်း မေးခွင့်ပြုပါရှင်။ အခုလိုမျိုး ဒုတိယဝန်ကြီးအနေနဲ့ ပြည့်စုံစွာဖြေကြားပေးတဲ့အတွက် ကျွန်မအနေနဲ့ ကျေးဇူးတင်ပါတယ်။ ဒီနေရာမှာ ကျွန်မတို့အခုပြည်ပမှာသာမကဘူး။ ပြည်တွင်းမှာလည်း စက်ရုံတွေတည်ထောင်ပြီးတော့မှ အခုလိုမျိုးလယ်ယာလုပ်ငန်းနဲ့သက်ဆိုင်တဲ့ စက်ကိရိယာပစ္စည်း တွေကို ထုတ်လုပ်တယ်။ သွင်းအားစုဓာတ်မြေဩဇာတွေကိုလည်း ထုတ်လုပ်ပါတယ်။ ဒီလိုနေရာမှာ ကျွန်မတို့တောင်သူတွေရဲ့ ဝယ်ယူရတဲ့ဈေးနှုန်းတွေက သက်သာခြင်းမရှိသေးပါဘူး။ ဈေးနှုန်းတွေ ဟာဆိုရင် အင်မတန်ကိုမြင့်မားနေပါတယ်။ ဒါကြောင့်မို့လို့ အရည်အသွေးကောင်းမွန်တဲ့ လယ်ယာ သုံးစက်ကိရိယာတွေနဲ့ သွင်းအားစုပစ္စည်းတွေကို ဈေးနှုန်းသက်သာစွာဖြင့် တောင်သူများ အဆင်ပြေဖို့ရာအတွက် ပိုမိုပြီးတော့ကောင်းမွန်တဲ့အစီအစဉ်တွေနဲ့ လုပ်ဆောင်ပေးဖို့ရာအတွက် အစီအစဉ်ရှိ/မရှိလေးကို ကျွန်မအနေနဲ့ ဆက်စပ်မေးခွန်းမေးလိုပါတယ်။ ကျေးဇူးတင်ပါတယ်ရှင်။</speech>
<speech type="speaker">သက်ဆိုင်ရာ ဝန်ကြီးဌာနကကြားပေးရန်ဖြစ်ပါတယ်။ ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန)။ ကျေးဇူးတင်ပါတယ်။ မိမိတို့ပြည်တွင်းမှာ လယ်ယာသုံးစက်ကိရိယာတွေထုတ်လုပ်တဲ့အခါမှာ န် အရည်အသွေးပိုင်းတင်သာမက အရေအတွက်ကိုတိုးတက်ထုတ်လုပ်နိုင်ရေးကို ဆောင်ရွက်နေသလို တစ်ဖက်ကလည်းပဲ ကုန်ကျစရိတ်ကိုလျှော့ချနိုင်မယ့်နည်းလမ်းလေးတွေကို သုတေသနပြုလေ့လာ ဆောင်ရွက်တဲ့အခြေအနေရှိပါကြောင်း လွှတ်တော်ကိုယ်စားလှယ်ကြီးရဲ့ ဆက်စပ်မေးခွန်းအပေါ် ပြန်လည်ရှင်းလင်းဖြေကြားအပ်ပါတယ်။</speech>
</Q-A>
<Q-A>
<title>မိုးကောင်းမြို့နယ်၊ နမ္မတီးမြို့မြေပုံအား မည်သည့် အတည်ပြုထုတ်ပေးနိုင်မည်ကို သိလိုခြင်းနှင့် စပ်လျဉ်းသည့်မေးခွန်း</title>
<speech type="speaker">မိုးကောင်းမဲဆန္ဒနယ်မှ ဦးဝင်းနိုင် မေးမြန်းဖို့ဖြစ်ပါတယ်။</speech>
<speech><mp id="237">ဦးဝင်းနိုင်(မိုးကောင်းမဲဆန္ဒနယ်)</mp>လေးစားအပ်တဲ့ ပြည်သူ့လွှတ်တော် ဥက္ကဋ္ဌကြီးနှင့် အားလုံးကို မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ မိုးကောင်း မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဝင်းနိုင် ဖြစ်ပါတယ်ခင်ဗျ။ နမ္မတီးမြို့မြေပုံ အတည်ပြုထုတ်ပေး နိုင်ရေးနှင့်ပတ်သက်တဲ့ ကြယ်ပွင့်ပြမေးခွန်းကို မေးမြန်းသွားမှာဖြစ်ပါတယ်။ ဥက္ကဋ္ဌကြီးခင်ဗျား။ အိမ်ခြေ ၂၈၀၀ ကျော်၊ လူဦးရေ ၁၇၀၀၀ လောက်ရှိတဲ့ နမ္မတီးကျေးရွာကို ရပ်ကွက်လေးခုပါတဲ့ မြို့အဖြစ် ၂၀၁၅ ခုနှစ်မှာ ပြင်ဆင်ဖွဲ့စည်းသတ်မှတ်ပေးခဲ့ပါတယ်။ မြို့အဖြစ် သတ်မှတ်ပေးခဲ့ပေမဲ့လည်း မြို့ဧရိယာထဲမှာရှိတဲ့မြေအများစုဟာ စိုက်ပျိုးမြေ၊ လယ်မြေတွေဖြစ်နေ တဲ့အတွက် ဖွံ့ဖြိုးရေးစီမံကိန်းတွေ အကောင်အထည်ဖော်ဆောင်ရွက်တဲ့အခါမှာ အခက်အခဲရှိခဲ့ပါ တယ်။ ဒီအတွက်ကြောင့်မို့လည်း ၂၀၁ရ ခုနှစ်ကနေစပြီးတော့ သက်ဆိုင်ရာဝန်ကြီးဌာနများနဲ့ ပြည်နယ်အစိုးရအဖွဲ့ကို အဆင့်ဆင့်တင်ပြပြီး မြို့မြေအဖြစ် တိုင်းတာသတ်မှတ်ပေးဖို့ အဆင့်ဆင့် ကြိုးပမ်းဆောင်ရွက်ခဲ့ကြပါတယ်။ ၂၀၁၈ ခုနှစ်မှာ ပြည်နယ်အစိုးရအဖွဲ့ရဲ့ မြို့မြေတိုင်းတာနိုင်ရေး အတွက် ခွင့်ပြုရန်ပုံငွေရရှိခဲ့ပါတယ်။ ၂၆-၁၂-၂၀၁၈ ရက်နေ့မှာ စိုက်ပျိုးရေး၊ မွေးမြူရေးနှင့် 202cGoł:0$ 6:g$ 3ade.coSGɔɔs. Boundary Officer i Demarcation Officer op: ခန့်အပ်တာဝန်ပေးပြီး မြို့မြေတိုင်းတာရေးကို ဆက်လက်ဆောင်ရွက်စေခဲ့ပါတယ်။ ၂၆-၁-၂၀၁၉ ရက်နေ့မှာ မြို့ဖွံ့ဖြိုးရေးကော်မတီ၊ ရပ်ကွက်အုပ်ချုပ်ရေးမှူးများ၊ ရာအိမ်မှူးများ၊ လူမှုရေးအသင်း အဖွဲ့များကို ဖိတ်ကြားပြီး နမ္မတီးမြို့မြေတိုင်းတာရေးစီမံချက်ကို ရှင်းလင်းပွဲလုပ်ခဲ့ပါတယ်။ စီမံချက် ရှင်းလင်းပွဲအရ တိုင်းတာရေးအဖွဲ့နှစ်ဖွဲ့နဲ့ နှစ်လအတွင်း အပြီးတိုင်းတာဖို့ လျာထားသတ်မှတ်ခဲ့ပါ တယ်။ ဒါပေမဲ့လည်း တကယ့်လက်တွေ့ကျတော့ ဌာနဆိုင်ရာရဲ့ ပုံစံ(၇)စီမံချက်တွေ၊ အရေးပေါ် လုပ်ငန်းတာဝန်တွေကြောင့်မို့လို့ တိုင်းတာရေးအဖွဲ့ လေးဦး၊ ငါးဦးလောက်ပဲ အမှန်တကယ် ကွင်းဆင်းနိုင်ခဲ့တယ်။ ပြီးတော့ တိုင်းတာရေးစက်ကိရိယာတွေမကောင်းတဲ့အတွက်လည်း လုပ်ငန်း တွေကို မကြာခဏ ရပ်ခဲ့ရပါတယ်။ ဒီအတွက်ကြောင့်မို့လို့ပဲ မြို့မြေတိုင်းတာရေးလုပ်ငန်းဟာ ၁၀-၂၂၀၁၉ ရက်နေ့ကနေစခဲ့ပြီး ၂၃-၈-၂၀၁၉ ရက်နေ့အထိ (၇)လနီးပါးလောက်ကြာအောင် တိုင်းခဲ့ရတာ ထုတ်ယူရရှိရေး အခက်အခဲကို တင်ပြရာမှာ အမြန်ဆုံးကူညီဆောင်ရွက်ပေးတဲ့ ပြည်ထောင်စု ဒုတိယဝန်ကြီးကိုလည်း ကျေးဇူးတင်ကြောင်း ပြောကြားလိုပါတယ်။ ခက်ခဲရှုပ်ထွေးလှတဲ့ တစ်အိမ်ချင်း ကွင်းဆင်းတိုင်းတာတဲ့လုပ်ငန်းကို ရှိတဲ့လူအင်အားလေးနဲ့ မဖြစ်မနေ ကြိုးစား ဆောင်ရွက်ပေးကြတဲ့ မြို့မြေတိုင်းတာရေးအဖွဲ့ဝင်များကိုလည်း အထူးပဲ ကျေးဇူးတင်ကြောင်း ပြောကြားလိုပါတယ်။ နမ္မတီးမြို့ဟာ ကျွန်တော်တင်ပြခဲ့သလိုပဲ ကျေးရွာကနေ မြို့အဖြစ် သတ်မှတ်ခံခဲ့ရပြီးတဲ့နောက် မြို့ဖွံ့ ဖြိုးရေးလုပ်ငန်းအတွက် စီမံကိန်းတွေရေးဆွဲတဲ့နေရာမှာ မြေပိုင်ဆိုင်မှုအထောက်အထားဟာ အလွန်အရေးကြီးတာဖြစ်ပါတယ်။ မြို့မြေမတိုင်းတာခင်က မြို့မြေတိုင်းတော့မှာဖြစ်တဲ့အတွက် ဂရန်ထုတ်ပေးနိုင်မှာဖြစ်လို့ စီမံကိန်းတွေဆောင်ရွက်တဲ့ အခါမှာ ပိုပြီးမှ လွယ်ကူလာမယ်လို့ ကျွန်တော်တို့ ဆွေးနွေးခဲ့ကြပါတယ်။ မြို့မြေတိုင်းပြီးပြန်တော့ လည်း မြို့မြေပုံအတည်ပြုထွက်နိုင်မှသာလျှင် ဂရန်ထုတ်ပေးနိုင်မှာဆိုပြီးမှ ထပ်စောင့်ခဲ့ရပါတယ်။ အဲဒီတော့ ၂၀၁ရ ခုနှစ်ကတည်းကနေ အားထုတ်ကြိုးပမ်းခဲ့ရတဲ့ မြို့မြေတိုင်းတာရေး၊ မြို့မြေပုံ ထွက်ရှိရန် လေးနှစ်ကြာလာပြီဖြစ်တဲ့ အတွက် ဖွံ့ဖြိုးရေးစီမံကိန်း အကောင်အထည်ဖော်ရာမှာလည်း အခက်အခဲများ ကြုံတွေ့နေရပါတယ်။ ဥက္ကဋ္ဌကြီးခင်ဗျား။ မြို့သူ/မြို့သားများရဲ့ ပိုင်ဆိုင်မှုအနက် စီးပွားရေးအခွင့်အလမ်းတွေအတွက် မြို့ပြဖွံ့ဖြိုးရေးစီမံကိန်း(Town Plan)များရေးဆွဲရန်အတွက် မရှိမဖြစ်လိုအပ်နေတဲ့ နမ္မတီးမြို့မြေပုံကို ဘယ်ောက်မှာ အတည်ပြုသတ်မှတ် ထုတ်ပြန်ပေးနိုင်မလဲဆိုတာကိုသိရှိလိုတဲ့အတွက် ပြည်သူ့လွှတ်တော်ဥက္ကဋ္ဌကြီးကနေတစ်ဆင့် သက်ဆိုင်ရာဝန်ကြီးဌာနသို့ မေးမြန်းရခြင်းဖြစ်ပါတယ်ခင်ဗျာ။ အားလုံးကို ကျေးဇူးတင်ပါတယ် ခင်ဗျား။</speech>
<speech type="speaker">စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="11">ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန)</agency>လေးစားအပ်တဲ့ ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များခင်ဗျား။ ကချင်ပြည်နယ်၊ မိုးကောင်းမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးဝင်းနိုင် မေးမြန်းတဲ့ မိုးကောင်းမြို့နယ်၊ နမ္မတီးမြို့ မြို့မြေပုံ အတည်ပြုရေးနှင့်စပ်လျဉ်းတဲ့မေးခွန်းအပေါ် ကချင်ပြည်နယ် အစိုးရအဖွဲ့ရဲ့ ကိုယ်စား ဖြေကြားပါမယ်။ ဥက္ကဋ္ဌကြီးခင်ဗျား။ ကချင်ပြည်နယ်၊ မိုးကောင်းမြို့နယ်၊ နမ္မတီးမြို့ မြေတိုင်းတာခြင်းလုပ်ငန်းကို ပြည်နယ်အစိုးရအဖွဲ့ရဲ့ ရန်ပုံငွေနဲ့ တိုင်းတာဆောင်ရွက်နိုင်ဖို့ စီမံဆောင်ရွက်ထားရှိကြောင်း ဖြေကြားထားပါတယ်။ ၁၈၈၀ ပြည့်နှစ်၊ မြန်မာနိုင်ငံတော် မြေနယ်သတ်အက်ဥပဒေ(The Burma Boundary Act 1880)ရဲ့ ပုဒ်မ ၂ အရ စိုက်ပျိုးရေး၊ မွေးမြူရေး ရက်နေ့အထိ ပြီးစီး တိုင်းတာခြင်းကို ၂၀၁၉ အကွက်၃ ရက်နေ့အတွင်း အမှတ်(၄၁၆/၂၀၁၈)နဲ့ မိုးကောင်းမြို့နယ် အထွေထွေအုပ်ချုပ်ရေးဦးစီးဌာန၊ မြို့နယ်အုပ်ချုပ်ရေးမှူး ကို နယ်နိမိတ်သတ်မှတ်ရေးအရာရှိ(Boundary Officer)အဖြစ် သတ်မှတ်တာဝန်ပေးခဲ့ပါတယ်။ ထို့အတူပဲ မိုးကောင်းမြို့နယ် လယ်ယာမြေစီမံခန့်ခွဲရေးနှင့် စာရင်းအင်းဦးစီးဌာန၊ မြို့နယ်ဦးစီးမှူးကို လည်းပဲ နယ်နိမိတ်ကြပ်မတ်ရေးအရာရှိ(Demarcation Officer)အဖြစ် သတ်မှတ်တာဝန်ပေးအပ်ခဲ့ ပါတယ်။ ကချင်ပြည်နယ်၊ မိုးကောင်းမြို့နယ်၊ နမ္မတီးမြို့၊ မြို့မြေ တိုင်းတာခြင်းလုပ်ငန်းအနေနဲ့ ရပ်ကွက်လေးခုမှာ မြို့မြေ ၃၃ ကွက်၊ ဧရိယာ ၇၅၀ ဧကအတွက် ကွက်ကြဲတိုင်းတာခြင်းလုပ်ငန်းကို ၂၀၁၉ ခုနှစ်၊ ဖေဖော်ဝါရီလ ၁ ရက်နေ့ကနေပြီးတော့ မတ်လ ၃၁ ရက်နေ့အထိ ပြီးစီးအောင် ဆောင်ရွက်ခဲ့ပြီးဖြစ်ပါတယ်။ ကွက်စိတ်တိုင်းတာခြင်းကို ၂၀၁၉ ခုနှစ်၊ မတ်လ ၄ ရက်နေ့ကနေ ဩဂုတ်လ ၂၃ ရက်နေ့အတွင်း တိုင်းတာဆောင်ရွက်ပြီးစီးခဲ့ပြီးဖြစ်ပါတယ်။ တိုင်းတာပြီး ကွင်း/ အကွက်တွေကို တိုင်းတာရရှိတဲ့ အချက်အလက်(Data)တွေအရ ကွင်းမြေပုံများ ရေးဆွဲခြင်းလုပ်ငန်း ကို ၂၀၁၉ ခုနှစ်၊ စက်တင်ဘာလ ၁ ရက်နေ့ကနေပြီးတော့မှ ၂၀၁၉ ခုနှစ်၊ အောက်တိုဘာလ ၁ ရက် နေ့အတွင်း ပြီးစီးအောင် ဆောင်ရွက်ခဲ့ပါတယ်။ ဥက္ကဋ္ဌကြီးခင်ဗျား။ တိုင်းတာရေးဆွဲရရှိတဲ့ မြေပုံတွေကို မြေကြီး၊ မြေပုံမှန်ကန်မှုရှိ/မရှိ စိစစ်နိုင်ရေးအတွက် တာဝန်ခံ မြေတိုင်းစာရေးတွေက မြေပြင်ကွင်းဆင်းစစ်ဆေးခြင်းနှင့် ဌာနရဲ့ စာရင်းမှတ်တမ်းများနှင့် တိုက်ဆိုင်စစ်ဆေးခြင်း၊ တွေ့ရှိလာတဲ့ကွဲလွဲမှု၊ မှားယွင်းမှု အားနည်းချက် တွေကို ပြန်လည်ပြင်ဆင်ခြင်းလုပ်ငန်းများ ဆောင်ရွက်ပြီးတဲ့နောက် တိုက်နယ်တာဝန်ခံနှင့် မြို့နယ် လယ်ယာမြေစီမံခန့်ခွဲရေးနှင့် စာရင်းအင်းဦးစီးဌာနတို့က စစ်ဆေးအတည်ပြုပြီးလည်းဖြစ်တဲ့ အတွက် လက်ရှိမြေပြင်အခြေအနေကို တိုင်းတာပြီးစီးခဲ့ပြီးဖြစ်ပါကြောင်း ဖြေကြားအပ်ပါတယ်။ လက်ရှိအခြေအနေမှာ တိုင်းတာရရှိပြီးဖြစ်တဲ့ မြေပုံနှင့်ပတ်သက်ပြီး လမ်းနယ်နိမိတ်များ၊ မီးရထား လမ်းနယ်နိမိတ်များကို နယ်နိမိတ်သတ်မှတ်ရေးအရာရှိ(Boundary officer)ဖြစ်တဲ့ မိုးကောင်း မြို့နယ် အထွေထွေအုပ်ချုပ်ရေးဦးစီးဌာန၊ မြို့နယ်အုပ်ချုပ်ရေးမှူးနှင့်အတူ သက်ဆိုင်ရာဌာနများရဲ့ တည်ဆဲဥပဒေများနှင့်အညီ အတည်ပြုသတ်မှတ်နိုင်ရေး ဆက်လက်ညှိနှိုင်းဆောင်ရွက်လျက်ရှိ ကြောင်း ဖြေကြားထားပါတယ်။ ဥက္ကဋ္ဌကြီးခင်ဗျား။ အတည်ပြုသတ်မှတ်ပြီးပါက မြေကွက် ဦးပိုင် တစ်ခုချင်းအလိုက် မြို့မြေပိုင်ဆိုင်ခွင့်များ စုံစမ်းစစ်ဆေးမှု(Tenure Enquiry)ပြုလုပ်ခြင်းများ ဆောင်ရွက်ရမှာ ဖြစ်ပါတယ်။ အဲဒီလို ဆောင်ရွက်ပြီး နယ်နိမိတ်သတ်မှတ်ရေးအရာရှိ(Boundary Officer)ဖြစ်တဲ့ မိုးကောင်းမြို့နယ် အထွေထွေအုပ်ချုပ်ရေးဦးစီးဌာန၊ မြို့နယ်အုပ်ချုပ်ရေးမှူးထံ မြို့မြေများစာရင်းမှတ်တမ်း(Town and Roll)ဆောလျင်စွာ ပြုစုရေးဆွဲတင်ပြနိုင်ရေး ဆောင်ရွက် သွားမှာဖြစ်ကြောင်း ဖြေကြားထားပါတယ်။ သို့ဖြစ်တဲ့အတွက် နယ်နိမိတ်သတ်မှတ်ရေးအရာရှိ (Boundary officer)ဖြစ်တဲ့ မိုးကောင်းမြို့နယ် အထွေထွေအုပ်ချုပ်ရေးဦးစီးဌာန၊ မြို့နယ် အပ်ချုပ်ရေးမှူးရဲ့ အတည်ပြုချက်ရရှိပြီးမ ဝရန်များသောက်ထားနိုင်ရေးအတက် သက်သေခံ တောက်လျှောက်အတာဖြစ်ပါတယ်။ ဒီအတွက်ကြောင့် အတည်ပြုထွက်တယ် = မြေပုံ(မြေစာရင်းပုံစံ-၁၀၅)နှင့် ဦးပိုင်တစ်ခုရဲ့ မြေရာဇဝင်(မြေစာရင်းပုံစံ-၁၀၆)တို့ကို ဆက်လက် ဆောင်ရွက်ပေးသွားနိုင်မှာဖြစ်ကြောင်း ကချင်ပြည်နယ်အစိုးရအဖွဲ့ရဲ့ ကိုယ်စား ရှင်းလင်းဖြေကြား အပ်ပါတယ်။ ကျေးဇူးတင်ပါတယ်။</speech>
<speech type="speaker">မိုက်ပေးပါ။</speech>
<speech><mp id="237">ဦးဝင်းနိုင်( မိုးကောင်းမဲဆန္ဒနယ်)</mp>တစ်ဆက်တစ်စပ်တည်း မေးမြန်းခွင့်ပြုပါ ခင်ဗျား။ ဒုတိယဝန်ကြီးခင်ဗျား။ ကျွန်တော်တို့ တင်ပြခဲ့သလိုပဲ ၂၀၁၆-၂၀၁ရ ခုနှစ်ကတည်းကနေ တောက်လျှောက်အစည်းအဝေးတွေ အထပ်ထပ်အပြန်ပြန် ခေါ်ယူညှိနှိုင်းပြီးတော့ မြို့မြေပုံထွက်ရှိ ရေးကို ဆောင်ရွက်လာတာဖြစ်ပါတယ်။ ဒီမြို့မြေပုံကလည်း ဘယ်လောက်ထိအရေးကြီးတယ် ဆိုတာ ကျွန်တော်လည်း တင်ပြခဲ့ပြီးဖြစ်ပါတယ်။ ဒီအတွက်ကြောင့်မို့ တစ်ဆက်တစ်စပ်တည်း သိလို တာကတော့ သက်ဆိုင်ရာဌာနများနှင့်ညှိနှိုင်းပြီး ဘယ်မှာ အတည်ပြုထွက်နိုင်မလဲ ဆိုတာလဲ ဖြစ်နိုင်ရင် တိတိကျကျလေး ဖြေကြားပေးစေလိုပါတယ်ခင်ဗျား။ ကျေးဇူးတင်ပါတယ် ခင်ဗျား။</speech>
<speech type="speaker">သက်ဆိုင်ရာဝန်ကြီးဌာနက ဖြေကြားနိုင်က ဖြေကြားပေးပါရန်။</speech>
<speech><agency id="11">ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန)</agency>လွှတ်တော်ကိုယ်စားလှယ်ကြီးမေးမြန်းတဲ့ဆက်စပ်မေးခွန်းနှင့် ပတ်သက်ပြီးတော့ ပြည်နယ်အစိုးရ အဖွဲ့နဲ့ဆက်စပ်သိရှိရတဲ့အပေါ်မှာအခြေခံပြီး ပြန်လည်ဖြေကြားပေးပါမယ်။ လက်ရှိမြေပြင်မှာ နယ်နိမိတ်အငြင်းပွားမှုတွေ၊ ပိုင်ဆိုင်မှုအငြင်းပွားမှုတွေ စတဲ့ပိုင်ရေးဆိုင်ခွင့်ဆိုင်ရာအငြင်းပွားမှုကိစ္စ တွေမရှိရင်တော့ အနည်းဆုံးခြောက်လအတွင်းမှာ Boundary Oficer ကအတည်ပြုပြီးတော့ ကျွန်တော်တို့ လိုအပ်တဲ့မြေငှားဂရမ်လျှောက်ထားနိုင်ဖို့ မြေစာရင်းပုံစံ(၁၀၅)နဲ့ ဦးပိုင်တစ်ခုရဲ့ ရာဇဝင် မြေစာရင်းပုံစံ(၁၀၆)တို့ကို ထုတ်ပေးသွားနိုင်မယ့်အခြေအနေရှိပါကြောင်း လွှတ်တော် ကိုယ်စားလှယ်ကြီးရဲ့ဆက်စပ်မေးခွန်းကို ပြန်လည်ဖြေကြားပေးပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒီနေ့အတွက် မေးခွန်းများ မေးမြန်း၊ ဖြေကြားခြင်းအစီအစဉ် ပြီးပါပြီ။</speech>
</Q-A>
</section>
<section value="Bill">
<bill>
<title>အမျိုးသားလွှတ်တော်က ပြင်ဆင်ချက်ဖြင့် ပြန်လည်ပေးပို့လာသော မြန်မာနိုင်ငံ ဆေးကောင်စီဥပဒေကို ပြင်ဆင်သည့်ဥပဒေကြမ်းကို လက်ခံရရှိကြောင်းနှင့် ပြင်ဆင်ချက် အဆို တင်သွင်းလိုသည့် လွှတ်တော်ကိုယ်စားလှယ်များ အမည်စာရင်း တင်သွင်းနိုင်ကြောင်း လွှတ်တော်သို့အသိပေးတင်ပြခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ပြည်သူ့လွှတ်တော်မှာ စတင်ဆွေးနွေး၍ ပြင်ဆင်ချက်ဖြင့်အတည်ပြုခဲ့ပြီး အမျိုးသားလွှတ်တော်သို့ပေးပို့ထားသော မြန်မာ နိုင်ငံဆေးကောင်စီဥပဒေကို ဒုတိယအကြိမ် ပြင်ဆင်သည့်ဥပဒေကြမ်းကို ၂၇-၁-၂၀၂၀ ရက်နေ့မှာ အမျိုးသားလွှတ်တော်က ပြင်ဆင်ချက်ဖြင့် ပြန်လည်ပေးပို့လာပါတယ်။ ပြင်ဆင်ချက်မိတ္တူများကို လည်း ကိုယ်စားလှယ်များထံ ဖြန့်ဝေပြီးဖြစ်ပါတယ်။ ယင်းဥပဒေကြမ်းနှင့်စပ်လျဉ်းပြီး ပြင်ဆင်ချက် များအပေါ် ဆွေးနွေးရန်အဆိုပြုလိုသူများအနေနဲ့ ဆွေးနွေးလိုသည့်ဥပဒေကြမ်း၏အပိုဒ်၊ အပိုဒ်ခွဲ၊ အကြောင်းအရာကို တိတိကျကျဖော်ပြ၍ ၁၈-၂-၂၀၂၀ ရက်(အင်္ဂါနေ့) ညနေ ၄ နာရီနောက်ဆုံး ထားပြီး ပြည်သူ့လွှတ်တော်ရုံး၊ ညွှန်ကြားရေးမှူးချုပ်ထံ အမည်စာရင်းတင်သွင်းရန်ဖြစ်ကြောင်း အသိပေးကြေညာပါတယ်။</speech>
</bill>
</section>
</discussion>
<postface>
<title>ဒုတိယအကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး သတ္တမနေ့ ရပ်နားကြောင်း နှင့် အစည်းအဝေး အဋ္ဌမနေ့ ဆက်လက်ကျင်းပမည့် နေ့ရက်နှင့်ြေညာခြင်း</title>
<speech type="speaker">အစီအစဉ် ၈ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယ အကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး သတ္တမနေ့ကို ရပ်နားပါမယ်။ ဒုတိယအကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး အဋ္ဌမနေ့ကို ၂၀၂၀ ပြည့်နှစ်၊ ဖေဖော်ဝါရီလ ၁၈ ရက်(အင်္ဂါနေ့) နံနက် ၁၀ နာရီဆက်လက်ကျင်းပမှာ ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။ (ဩဘာသံများ)</speech>
<speech type="mc">ပြည်သူ့လွှတ်တော်ဥက္ကဋ္ဌ ပြန်လည်ထွက်ခွာပါပြီခင်ဗျား။</speech>
<speech type="mc">အားလုံးထွက်ခွာနိုင်ပါပြီခင်ဗျား။ ဒုတိယအကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး သတ္တမနေ့ကို ၁၁:၂၀ နာရီ ရပ်နားပါသည်။</speech>
</postface>
</transcript>
</doc>
