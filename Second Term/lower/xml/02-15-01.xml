<doc>
<docinfo>
<docno>02-15-01.xml</docno>
<pdf>02-15-01.pdf</pdf>
<term value="02">ဒုတိယအကြိမ်</term>
<session value="15" />
<sittingday value="01" />
<legislature value="lower">ပြည်သူ့လွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး ပထမနေ့မှတ်တမ်း</title>
<date>၁၃၈၁ ခုနှစ်၊ တပို့တွဲလဆန်း ၃ ရက် (၂၀၂၀ ပြည့်နှစ်၊ ဇန်နဝါရီလ ၂ရ ရက်)(တနင်္လာနေ့</date>
</docinfo>
<transcript>
<preface>
<p>နေပြည်တော်ရှိ ပြည်သူ့လွှတ်တော်အစည်းအဝေးခန်းမတွင် ဒုတိယအကြိမ် ပြည်သူ့ လွှတ်တော် (၁၅)ကြိမ်မြောက်ပုံမှန်အစည်းအဝေး ပထမနေ့ကို နံနက် ၁၀ နာရီင် ကျင်းပပါသည်။ ပြည်သူ့လွှတ်တော်အစည်းအဝေးကို ကြီးကြပ်ကွပ်ကဲသူအဖြစ် ပြည်သူ့လွှတ်တော်ဥက္ကဋ္ဌ ဦးတီခွန်မြတ်က ဆောင်ရွက်ပြီး၊ အခမ်းအနားမှူးအဖြစ် ဦးတင်ဝင်းအောင်၊ ညွှန်ကြားရေးမှူးချုပ်၊ ပြည်သူ့လွှတ်တော်ရုံးက ဆောင်ရွက်ပါသည်။</p>
<speech type="mc">လေးစားအပ်ပါသော ပြည်သူ့လွှတ်တော်ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယ အကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး ပထမနေ့အစီအစဉ် စတင်ပါ တော့မယ်။ ဒုတိယအကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေးမှာ ပြည်သူ့ လွှတ်တော်ရုံး၊ ညွှန်ကြားရေးမှူးချုပ် ကျွန်တော် ဦးတင်ဝင်းအောင်က အခမ်းအနားမှူးအဖြစ် ဆောင်ရွက်မှာ ဖြစ်ပါတယ်။</speech>
<title>ပြည်သူ့လွှတ်တော်ဥက္ကဋ္ဌ နေရာယူခြင်း</title>
<speech type="mc">ပြည်သူ့လွှတ်တော်ဥက္ကဋ္ဌ ကြွရောက်လာပါပြီခင်ဗျာ။ ပြည်သူ့လွှတ်တော်ဥက္ကဋ္ဌသည် ဥက္ကဋ္ဌအတွက်သတ်မှတ်ထားသည့် စင်မြင့်ပေါ်သို့ ကြွရောက် နေရာယူပါသည်။</speech>
<speech type="speaker">အားလုံးမင်္ဂလာပါခင်ဗျာ။</speech>
<title>ပြည်သူ့လွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း</title>
<speech type="speaker">ပြည်သူ့လွှတ်တော်ကိုယ်စားလှယ်များခင်ဗျား။ ဒီကနေ့ကျင်းပတဲ့ ဒုတိယ အကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး ပထမနေ့မှာ ပြည်သူ့လွှတ်တော် လွှတ်တော်အခွင့်အရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်သူ့ လွှတ်တော်ကိုယ်စားလှယ် ၄၃၂ ဦးရှိသည့်အနက် ၃၉၀ ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိသူဦးရေ စုစုပေါင်းရဲ့ ၉၀.၂၈ ရာခိုင်နှုန်းရှိတဲ့အတွက် အစည်းအဝေးအထမြောက် ကြောင်းနှင့် စတင်ကျင်းပကြောင်း ကြေညာပါတယ်။ (ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အစီအစဉ် ၃ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အစီအစဉ် များကို ကြိုတင်ဖြန့်ဝေထားတဲ့အတိုင်း ဆက်လက်ဆောင်ရွက်သွားပါမယ်။</speech>
<speech type="speaker">ပြည်သူ့လွှတ်တော်ကိုယ်စားလှယ်များ ခွင့်ပန်ကြားခြင်း ၊ အစီအစဉ် ၄ ဖြစ်ပါတယ်။ ယခု အစည်းအဝေးမတက်ရောက်နိုင်တဲ့ လွှတ်တော်ကိုယ်စားလှယ်များအတွက် ခွင့်ပန်ကြားရန်ဖြစ်ပါတယ်။</speech>
<speech><mp id="1476">ဒေါက်တာလှမိုး(အတွင်းရေးမှူး၊ လွှတ်တော်အခွင့်အရေးကော်မတီ)</mp>လေးစားအပ်ပါ သော ပြည်သူ့လွှတ်တော်ဥက္ကဋ္ဌကြီးခင်ဗျား။ ယနေ့ ၂၀၂၀ ပြည့်နှစ်၊ ဇန်နဝါရီလ ၂ရ ရက်နေ့ ဒုတိယအကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး ပထမနေ့သို့ မတက်ရောက် နိုင်ပါသဖြင့် ခွင့်ပန်ကြားသူ လွှတ်တော်ကိုယ်စားလှယ်များ၏ကိုယ်စား ပြည်သူ့လွှတ်တော် လွှတ်တော်အခွင့် အရေးကော်မတီအတွင်းရေးမှူး ကျွန်တော် ဒေါက်တာလှမိုး၊ အောင်မြေသာစံ မဲဆန္ဒနယ်က ကိုယ်စားခွင့်ပန်ကြားသွားမှာဖြစ်ပါတယ်။ ပြည်သူ့လွှတ်တော်မှာ ယနေ့တက်ရောက်ခွင့် ရှိသော ကိုယ်စားလှယ် ၄၃၂ ဦးရှိပြီး တက်ရောက်သူကိုယ်စားလှယ် ၃၉၀ ဦးရှိကာ ယနေ့ခွင့်ပန် ကြားသူ ၄၂ ဦး ရှိပါတယ်။ ခွင့်ပန်ကြားသူကိုယ်စားလှယ်များကတော့ (၁) မချမ်းဘောမဲဆန္ဒနယ်မှ ဦးနန်မွန်ထင် ခွင့် ၂ ရက်၊ (၂) ဘောလခဲမဲဆန္ဒနယ်မှ ဦးအေးမောင် ခွင့် ၅ ရက်၊ (၃) မိုးညို မဲဆန္ဒနယ်မှ ဦးကျော်မျိုးမင်း ခွင့် ၅ ရက်၊ (၄) အမ်းမဲဆန္ဒနယ်မှ ဒေါက်တာအေးမောင် အစည်းအဝေးပြီးဆုံးသည်အထိ၊ (၅) ကလောမဲဆန္ဒနယ်မှ ဒေါ်ပြုံးကေသီနိုင် ခွင့် ၁ ရက်၊ (၆) ကုန်းကြမ်းမဲဆန္ဒနယ်မှ ဦးလီကျိန်းဖူ(ခ)ဦးမြင့်ဆွေ ခွင့် ၅ ရက်၊ (၇) မိုင်းကိုင်မဲဆန္ဒနယ်မှ ဦးစိုင်းဆိုင်မိုင်း ခွင့် ၅ ရက်၊ (၈) မိုင်းဆတ်မဲဆန္ဒနယ်မှ ဦးစိုင်းခတ္တိယ ခွင့် ၁ ရက်၊ (၉) မိုင်းပျဉ်းမဲဆန္ဒနယ်မှ ဦးစိုင်းထွန်းစိန် ခွင့် ၁၄ ရက်၊ (၁၀) မူဆယ်မဲဆန္ဒနယ်မှ ဦးစိုင်းဖိုးမြတ် ခွင့် ၅ ရက်၊ (၁၁) လောက်ကိုင်မဲဆန္ဒနယ်မှ ဦးလူတယ်ဟုန်(ခ) ဦးအောင်ရွှေ ခွင့် ၅ ရက်၊ (၁၂) ဟိုပန်မဲဆန္ဒနယ်မှ ဦးကျင်ဝမ်း ခွင့် ၅ ရက်၊ (၁၃) ဟိုပုန်းမဲဆန္ဒနယ်မှ ဦးခွန်အောင်ကျော် ခွင့် ၂ ရက်၊ (၁၄) ကျောင်းကုန်းမဲဆန္ဒနယ်မှ ဦးသိန်းထွန်း ခွင့် ၁ ရက်၊ (၁၅) ပခုက္ကူ မဲဆန္ဒနယ်မှ ဦးပိုက်ကို ခွင့် ၁ ရက်၊ (၁၆) ဆီဆိုင်မဲဆန္ဒနယ်မှ ဦးခွန်သန်းထူး ခွင့် ၄ ရက်၊ (၁၇) တန့်ယန်းမဲဆန္ဒနယ်မှ ဦးစိုင်းမောင်ပွင့်(ခ) ဦးအောင်ပွင့် ခွင့် ၁ ရက်၊ (၁၈) အောင်လံမဲဆန္ဒနယ်မှ ဦးအောင်ထူးမြင့် ခွင့် ၁၉ ရက်၊ (၁၉) နမ့်ခမ်းမဲဆန္ဒနယ်မှ ဦးထွန်းကျော် ခွင့် ၂ ရက်၊ (၂၀) နမ္မတူမဲဆန္ဒနယ်မှ ဒေါ်နန်းခမ်းအေး ခွင့် ၁ ရက်၊ (၂၁) တပ်မတော်သားကိုယ်စားလှယ် ဗိုလ်မှူးချုပ်ထွန်းမြတ်ရွှေ ခွင့် ၁ ရက်၊ (၂၂) တပ်မတော်သားကိုယ်စားလှယ် ဒုတိယဗိုလ်မှူးကြီးကျော်ဇေယျ ခွင့် ၁ ရက်၊ (၂၃) တပ်မတော်သားကိုယ်စားလှယ် ဒုတိယဗိုလ်မှူးကြီးဇော်ထွန်းဦး ခွင့် ၁ ရက်၊ (၂၄) တပ်မတော်သားကိုယ်စားလှယ် ဒုတိယဗိုလ်မှူးကြီးအောင်ဇင်မင်း ခွင့် ၁ ရက်၊ (၂၅) တပ်မတော်သားကိုယ်စားလှယ် ဗိုလ်မှူးသန်းဝင်း ခွင့် ၁ ရက်၊ (၂၆) တပ်မတော်သားကိုယ်စားလှယ် ဗိုလ်မှူးစိန်ထွန်း ခွင့် ၁ ရက်၊ (၂၇) တပ်မတော်သားကိုယ်စားလှယ် ဗိုလ်မှူးဇင်မျိုးလတ် ခွင့် ၁ ရက်၊ (၂၈) ကျောက်တော်မဲဆန္ဒနယ်မှ ဦးဦးထွန်းဝင်း ခွင့် ၅ ရက်၊ ( (၂၉) မင်းပြားမဲဆန္ဒနယ်မှ ဦးစစ်နိုင် ခွင့် ၅ ရက်၊ (၃၀) မြောက်ဦးမဲဆန္ဒနယ်မှ ဦးဦးလှစော ခွင့် ၃ ရက်၊ (၃၁) ဆော့လော်မဲဆန္ဒနယ်မှ ဦးလာမာလေး ခွင့် ရ ရက်၊ (၃၂) ကန်ပက်လက်မဲဆန္ဒနယ်မှ ဦးညွန့်ဝင်း ခွင့် ၃ ရက်၊ (၃၃) မတူပီမဲဆန္ဒနယ်မှ ဦးပါထန်း ခွင့် ၁ ရက်၊ (၃၄) ဇီးကုန်းမဲဆန္ဒနယ်မှ ဦးဉာဏ်ထွန်း ခွင့် ၁ ရက်၊ (၃၅) မိုးမောက်မဲဆန္ဒနယ်မှ ဦးဝင်းအောင် ခွင့် ၃ ရက်၊ (၃၆) ကြာအင်းဆိပ်ကြီးမဲဆန္ဒနယ်မှ ဦးစောတင်ဝင်း ခွင့် ၂ ရက်၊ (၃၇) ရှားတောမဲဆန္ဒနယ်မှ ဒေါ်ဝင့်ဝါထွန်း ခွင့် ၁၂ ရက်၊ (၃၈) ဇေယျာသီရိမဲဆန္ဒနယ်မှ ဦးလှဌေးဝင်း ခွင့် ၃ ရက်၊ (၃၉) လေရှီးမဲဆန္ဒနယ်မှ ဦးကျော်ဌေး ခွင့် ၂ ရက်၊ (၄၀) မင်းကင်းမဲဆန္ဒနယ်မှ ဦးမောင်မြင့် ခွင့် ၁ ရက်၊ (၄၁) ထားဝယ်မဲဆန္ဒနယ်မှ ဦးအောင်စိန် ခွင့် ၅ ရက်နှင့် (၄၂) ရေဖြူမဲဆန္ဒနယ်မှ ဦးသက်နိုင်ဦး ခွင့် ၅ ရက် တို့ဖြစ်ကြပါတယ်။ ခွင့်မဲ့ပျက်ကွက်သူ မရှိပါကြောင်းနှင့် အထက်ပါကိုယ်စားလှယ်များ၏ ခွင့်ပန်ကြားမှုအား ခွင့်အဖြစ် ခွင့်ပြုပေးပါရန် လေးစားစွာဖြင့် ပန်ကြားအပ်ပါတယ်ခင်ဗျား။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<title>ပြည်သူ့လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ဒီကနေ့ အစည်းအဝေးမှာ တက်ရောက်ခွင့်ရှိတဲ့ လွှတ်တော်ကိုယ်စားလှယ် ၄၃၂ ဦးရှိပြီး ယနေ့ ခွင့်ပန်ကြား၍ လွှတ်တော်က ခွင့်ပြုထားသူ ၄၂ ဦး ဖြစ်ပါတယ်။ ခွင့်မဲ့ပျက်ကွက်သူမရှိပါ။ ယခုလွှတ်တော်ကိုယ်စားလှယ်များ၊ အစည်းအဝေးတက်ရောက်မှု အခြေအနေကို လွှတ်တော်ရဲ့ အတည်ပြုချက်ရယူပါမယ်။ ပြည်သူ့ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြု မှတ်တမ်းတင်ရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">လွှတ်တော်က သဘောတူတဲ့အတွက် ကိုယ်စားလှယ်များအစည်းအဝေး တက်ရောက်မှုအခြေအနေကို အတည်ပြုမှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</preface>
<discussion>
<section value="Order">
<title>ပြည်သူ့လွှတ်တော်ဥက္ကဋ္ဌက ကြိုဆိုနှုတ်ခွန်းဆက်စကားပြောကြားခြင်း</title>
<speech type="speaker">အစီအစဉ် ၅ ဖြစ်ပါတယ်။ ပြည်သူ့လွှတ်တော်ကိုယ်စားလှယ်များခင်ဗျား။ နှစ်သစ်မှာမင်္ဂလာအပေါင်းနှင့် ခညောင်းကြပါစေလို့ ဆုမွန်ကောင်းတောင်းရင်း ကြိုဆိုနှုတ်ခွန်း ဆက်သလိုက်ပါတယ်။ ဒုတိယအကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေးကို တက်ရောက်လာကြတဲ့လွှတ်တော်ကိုယ်စားလှယ်များအားလုံး ပြည်သူ့အကျိုး၊ နိုင်ငံ့အကျိုးကို ဆက်လက်သယ်ပိုးဆောင်ရွက်နိုင်ကြပါစေကြောင်း ဆုတောင်းအပ်ပါတယ်။ ဒီကနေ့ စတင်ကျင်းပ တဲ့ (၁၅)ကြိမ်မြောက်ပုံမှန်အစည်းအဝေးကာလအတွင်းမှာ ဆွေးနွေးကြရမယ့် ဥပဒေကြမ်းများအနေ နဲ့ ၁၃ ခုရှိပါတယ်။ အဆိုများအနေနဲ့ အသင့်ဖြစ်အဆိုသုံးခုရှိပါတယ်။ မေးခွန်းများအနေနဲ့ အသင့် ဖြစ်ကြယ်ပွင့်ပြမေးခွန်း ၂၁ရ ခုရှိပါကြောင်း အသိပေးတင်ပြအပ်ပါတယ်။ လွှတ်တော်ကိုယ်စားလှယ်များခင်ဗျား။ ဒီမိုကရေစီကူးပြောင်းရေးကာလဟာ များစွာနုနေ သေးတဲ့အခြေအနေမှာ ဒီမိုကရေစီစံချိန်စံညွှန်းတွေရောက်ရှိဖို့ ဆက်လက်ကြိုးပမ်းအားထုတ်ကြရ အုံးမှာဖြစ်ပါတယ်။ ဒီမိုကရေစီယဉ်ကျေးမှုအမြစ်တွယ်ထွန်းကားစေဖို့နဲ့ ပိုမိုခိုင်မာအားကောင်းလာ စေဖို့ မိမိတို့လွှတ်တော်ကိုယ်စားလှယ်များ အဓိကတာဝန်ရှိတယ်ဆိုတာ စွဲစွဲမြဲမြဲယုံကြည်ထားကြစေ လိုပါတယ်။ ပြည်သူကအပ်နှင်းထားတဲ့ဥပဒေပြုရေးအာဏာကိုအသုံးချပြီး နိုင်ငံတော်နှင့် နိုင်ငံသား များရဲ့ ဘဝတိုးတက်မြင့်မားလာစေဖို့ မိမိအပါအဝင် ကိုယ်စားလှယ်များအားလုံးက ကိုယ်စွမ်း ဉာဏ်စွမ်းရှိသရွေ့ အားထုတ်ကြိုးပမ်းကြဖို့ တိုက်တွန်းပြောကြားလိုပါတယ်။ ကိုယ်စားလှယ်များက လည်း တာဝန်များထမ်းဆောင်ကြရာမှာ လွှတ်တော်ဆိုင်ရာဥပဒေ၊ နည်းဥပဒေများနှင့်အညီ နည်းမှန်လမ်းမှန်နှင့် ဆောင်ရွက်နိုင်ကြဖို့ကလည်း အရေးကြီးကြောင်းပြောကြားလိုပါတယ်။ လွှတ်တော်ကိုယ်စားလှယ်များခင်ဗျား။ မိမိတို့ ဒုတိယအကြိမ် လွှတ်တော်သက်တမ်းဟာ ဆိုလို့ရှိရင်လည်း မကြာခင်မှာ လေးနှစ်ပြည့်မြောက်တော့မှာဖြစ်ပါတယ်။ ဒီကာလအတွင်း အားသာချက်၊ အားနည်းချက်များကို ပြန်လည်စိစစ်သုံးသပ်ပြီး ကျန်ရှိတဲ့လွှတ်တော်သက်တမ်းမှာ ပြည်သူ့အတွက် အကောင်းဆုံးထမ်းဆောင်ကြဖို့ တိုက်တွန်းမှာကြားလိုပါတယ်။ မဲဆန္ဒရှင်များက အားကိုးယုံကြည်စွာရွေးချယ်တာဝန်ပေးအပ်ထားတဲ့ မိမိတို့ဟာ လွှတ်တော်တာဝန်နှင့် ကိုယ်စားပြု တာဝန်များကျေပွန်စွာထမ်းဆောင်နိုင်ကြမှသာ ဥပဒေပြုရေးမဏ္ဍိုင်ရဲ့ စွမ်းဆောင်ရည်ဆက်လက် မြင့်မားနေမှာဖြစ်ပါတယ်။ ဥပဒေပြုရေးနှင့် စောင့်ကြည့်ထိန်းညှိခြင်းတာဝန်တွေကို ပီပြင်စွာ IL ထမ်းဆောင်နိုင်ဖို့လိုအပ်သလို မိမိရပ်ရွာ၊ မိမိကိုယ်စားပြုတဲ့ မဲဆန္ဒနယ်ရဲ့ ဖွံ့ဖြိုးတိုးတက်ရေးတာဝန် တွေကို ကျေကျေပွန်ပွန်ထမ်းဆောင်နိုင်မှသာ ပြည်သူကပိုမိုအားကိုးယုံကြည်လာကြမှာဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်သူ့အသံကို ထင်ဟပ်စေတဲ့လွှတ်တော်တွေဟာ အားကောင်းတဲ့ဥပဒေပြုရေးမဏ္ဍိုင်ကြီးဖြစ်ဖို့ ပြည်သူတွေကြား ဒီမိုကရေစီအလေ့အကျင့်ကောင်း တွေ ခိုင်မာအားကောင်းစေဖို့ လွှတ်တော်ကိုယ်စားလှယ်များက ကူညီဆောင်ရွက်ပေးကြရမှာဖြစ်ပါတယ်။ လွှတ်တော်ကိုယ်စားလှယ်များရဲ့ တာဝန်တွေကိုလည်း ကျွမ်းကျင်ပိုင်နိုင်စွာ ထမ်းဆောင်နိုင် ကြဖို့ လိုအပ်လှပါတယ်။ မိမိတို့မေးမြန်းတဲ့ မေးခွန်းတွေ၊ တင်သွင်းတဲ့အဆိုတွေ၊ အတည်ပြုလိုက်တဲ့ ဥပဒေကြမ်းတွေဟာ ပြည်သူလူထုကို အကျိုးပြုနိုင်ဖို့ ဆန်းစစ်လေ့လာပြီးဆောင်ရွက်ကြရမှာဖြစ်ပါတယ်။ ကျွန်တော်တို့ကို ပြည်သူလူထုက ယုံယုံကြည်ကြည်နဲ့ ပေးအပ်ထားတဲ့ လုပ်ပိုင်ခွင့်နှင့်တာဝန် ဝတ္တရားတွေကို ကိုယ်စွမ်းဉာဏ်စွမ်းရှိသမျှ ဆက်လက်ကြိုးပမ်းအားထုတ်ကြပါစို့လို့ တိုက်တွန်း ပြောကြားရင်း နှုတ်ခွန်းဆက်လိုက်ပါတယ်။ အားလုံးကို ကျေးဇူးတင်ပါတယ်။ (ဩဘာသံများ)</speech>
<title>ဒုတိယအကြိမ် ပြည်သူ့လွှတ်တော်(၁၄)ကြိမ်မြောက်ပုံမှန်အစည်းအဝေးနှင့် (၁၅)ကြိမ်မြောက် ပုံမှန်အစည်းအဝေးကြားကာလအတွင်း ပြည်သူ့လွှတ်တော်ဥက္ကဋ္ဌနှင့် ပြည်သူ့လွှတ်တော် ကိုယ်စားလှယ်များသွားရောက်ခဲ့သည့် ပြည်ပခရီးစဉ်များနှင့်စပ်လျဉ်း၍ ပြည်သူ့ လွှတ်တော်သို့ အသိပေးတင်ပြခြင်းနှင့် မှတ်တမ်းတင်ခြင်း</title>
<speech type="speaker">အစီအစဉ် ၆ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယ အကြိမ် ပြည်သူ့လွှတ်တော် (၁၄)ကြိမ်မြောက်ပုံမှန်အစည်းအဝေးနှင့် (၁၅)ကြိမ်မြောက်ပုံမှန်အစည်း အဝေးကြားကာလအတွင်း ပြည်သူ့လွှတ်တော်ကိုယ်စားလှယ် ဒေါ်မိကွန်ချမ်း၊ ပေါင်မဲဆန္ဒနယ်တို့၏ ထိုင်းနိုင်ငံကျားမရေးရာပြဿနာများ သိရှိနားလည်စေခြင်း အလုပ်ရုံဆွေးနွေးပွဲသို့ ၁၃-၁-၂၀၂၀ ရက်မှ ၁၆-၁-၂၀၂၀ ရက်နေ့အထိ သွားရောက်ခဲ့တဲ့ ပြည်ပခရီးစဉ်ကို လွှတ်တော်က မှတ်တမ်း တင်ကြောင်း ကြေညာပါတယ်။</speech>
</section>
<section value="Committee">
<title>ပြည်သူ့လွှတ်တော် တိုင်ကြားစာနှင့်အသနားခံစာဆိုင်ရာကော်မတီ၏ သက်တမ်းတိုးမြှင့်ခြင်းကို လွှတ်တော်သို့အသိပေးတင်ပြခြင်း</title>
<speech type="speaker">အစီအစဉ် ရ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်သူ့ လွှတ်တော်ကဖွဲ့စည်းထားသော တိုင်ကြားစာနှင့် အသနားခံစာဆိုင်ရာကော်မတီအား သက်တမ်း တိုးမြှင့်ခြင်းကို ဆောင်ရွက်သွားမှာဖြစ်ပါတယ်။ ပြည်သူ့လွှတ်တော်တွင် ၂၂-၁-၂၀၁၉ ရက်နေ့က ဖွဲ့စည်းခဲ့တဲ့ တိုင်ကြားစာနှင့်အသနားခံစာဆိုင်ရာကော်မတီ၏ သက်တမ်းကို တစ်နှစ်ပြည့်မြောက် သောနေ့၏ နောက်တစ်ရက်ဖြစ်သော ၂၃-၁-၂၀၂၀ ရက်နေ့မှစ၍ နောက်ထပ်တစ်နှစ်အထိ တိုးမြှင့် သတ်မှတ်သွားမှာဖြစ်ကြောင်း လွှတ်တော်သို့အသိပေးကြေညာပါတယ်။</speech>
</section>
<section value="QA">
<title>ကြယ်ပွင့်ပြထားသည့်မေးခွန်းများကို လွှတ်တော်ကိုယ်စားလှယ်များက မေးမြန်းခြင်းနှင့် သက်ဆိုင်ရာပြည်ထောင်စုအဆင့်အဖွဲ့အစည်းဝင်များက ဖြေကြားခြင်း ၊</title>
<speech type="speaker">အစီအစဉ် ၈ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မေးခွန်းများ မေးမြန်း၊ ဖြေကြားခြင်းအစီအစဉ် စတင်ဆောင်ရွက်ပါမယ်။</speech>
<Q-A>
<title>ပြည်မြို့နယ်အတွင်း နဝင်းချောင်းရေတိုက်စားမှုကြောင့် ဆိုးရွားစွာကမ်းပြိုလျက်ရှိသော ကျေးရွာ များအတွက် ကမ်းပြို ကာကွယ်ရေးလုပ်ငန်းများကို မည်သည့်ဘဏ္ဍာရေးနှစ်တွင် ဆောင်ရွက်ပေးနိုင် မည်ကို သိလိုခြင်းနှင့်စပ်လျဉ်းသည့်မေးခွန်း</title>
<speech type="speaker">ပထမဦးစွာ ပြည်မဲဆန္ဒနယ်မှ ဒေါက်တာဒေါ်ခင်စိုးစိုးကြည် မေးမြန်းဖို့ဖြစ်ပါတယ်။</speech>
<speech><mp id="1440">ဒေါက်တာဒေါ်ခင်စိုးစိုးကြည်(ပြည်မဲဆန္ဒနယ်)</mp>လေးစားရပါသော ပြည်သူ့လွှတ်တော် ဥက္ကဋ္ဌကြီးနှင့် ပြည်ထောင်စုဒုတိယဝန်ကြီးများ၊ ဧည့်သည်တော်များ၊ လွှတ်တော်ကိုယ်စားလှယ် တော်ကြီးများအားလုံး မင်္ဂလာပါရှင်။ ကျွန်မကတော့ ပဲခူးတိုင်းဒေသကြီး၊ ပြည်မဲဆန္ဒနယ်မှ ပြည်သူ့ လွှတ်တော်ကိုယ်စားလှယ် ဒေါက်တာဒေါ်ခင်စိုးစိုးကြည် ဖြစ်ပါတယ်။ ကျွန်မရဲ့ ပြည်မြို့နယ်အတွင်း မှာရှိတဲ့ နဝင်းချောင်းရေတိုက်စားမှုကြောင့် ကျွန်မမြို့နယ်ရဲ့ ကျေးရွာများမှာ ကမ်းပြို ကမ်းစား ဆိုးရွားစွာဖြစ်ပေါ်နေတဲ့ရွာတွေအတွက် ဒီကမ်းပြိုကာကွယ်ရေးလုပ်ငန်းတွေကို ဘယ်ဘဏ္ဍာရေး နှစ်မှာ ဆောင်ရွက်ပေးနိုင်မယ်ဆိုတာကို မေးမြန်းသွားမှာဖြစ်ပါတယ်။ လေးစားရပါသော ဥက္ကဋ္ဌကြီး ရှင်။ နဝင်းချောင်းဟာ ကျွန်မတို့ ပြည်မြို့နယ်ရဲ့ အရှေ့ဘက်က စတင်စီးဆင်းဝင်ရောက်လာပြီး မြို့နယ်အတွင်းကို ဖြတ်သန်းစီးဆင်းပါတယ်။ နောက်ဆုံးမှာ ဧရာဝတီမြစ်ထဲကိုစီးဝင်သွားတဲ့ ချောင်းတစ်ခုဖြစ်ပါတယ်။ ယခုအခါမှာ ရေနည်းသော်လည်းပဲ မိုးတွင်းအခါမှာ ရေအလွန်များပြီး ရေစီးအလွန်သန်တဲ့ချောင်းဖြစ်ပါတယ်။ ဒါကြောင့်မို့လို့ မြို့နယ်အတွင်းမှာရှိတဲ့ ကျေးရွာအချို့ဟာ နှစ်စဉ်ရေတိုက်စားမှုကြုံတွေ့နေရပါတယ်။ ယခုမေးခွန်းမှာပါဝင်တဲ့ ကျေးရွာအုပ်စုသုံးစုဟာ အဆိုးရွား ဆုံးဖြစ်ပြီး လူနေအိမ်များ၊ သာသနိကအဆောက်အအုံများနှင့် ရွာချင်းဆက်လမ်းများကို တိုက်စား ပျက်စီးစေတဲ့အတွက် ဤမေးခွန်းကိုမေးမြန်းရခြင်း ဖြစ်ပါတယ်။ ဥက္ကဋ္ဌကြီးရှင်။ Power Point အသုံးပြုခွင့်ပြုပါ။ ပထမဦးစွာ မြောင်းငယ်လှကျေးရွာမှာရှိတဲ့ ကမ်းပြိုခြင်းကို တင်ပြလိုပါတယ်။ နဝင်းချောင်းစီးဆင်းလာတဲ့မြောင်းငယ်လှရွာကို ဖြတ်သန်းစီးဆင်းသွားပါတယ်။ ဒီPower Point မှာ ပြထားတဲ့အတိုင်းရွာရဲ့ အလယ် ရောက်တဲ့အခါ ချောင်းကျဉ်းသွားတဲ့အတွက် ကမ်းပါးတိုက်စားမှုကို အများကြီးဖြစ်ပေါ်စေပါတယ်။ ဒါ့အပြင် ဒီရွာက မြေအောက်ရေတွေဟာ ရေလျှံတွင်းက အဆက်မပြတ်ထွက်တဲ့အတွက် အခု်းသွားတဲ့ည်း ဒီမြေပြိုမှုကိုပိုပြီးတော့ ဆိုးရွားစေတာဖြစ်ပါတယ်။ ရွာသူရွာသားတွေဟာ ရွာမှာရှိတဲ့ လူနေအိမ်တွေအတွက် စိုးရိမ်ပူပန်ရတဲ့အပြင် အဓိက ရေတိုက်စားတဲ့နေရာဟာ ဘုန်းတော်ကြီးကျောင်းနှင့် ရှေးဟောင်းသိမ်တည်ရှိ နေတာဖြစ်တဲ့အတွက် ောင်ရွက် နိုင်ပါက သာသနိကအဆောက်အအုံတွေပါ ပျက်စီးသွားမှာဖြစ်တဲ့အတွက် ဒီမေးခွန်းကိုထည့်သွင်း မေးမြန်းရခြင်းဖြစ်ပါတယ်။ ဒုတိယအနေနဲ့ သဲကုန်းကျေးရွာအုပ်စုမှာရှိတဲ့ လင်းပယ်ရွာရဲ့ တိုက်စားမှုပါ။ ဒီကမ်းပါးပြိုကျခြင်းကတော့ အလွန်အဆိုးဆုံးဖြစ်ပါတယ်။ အခု ဒါကျွန်မတို့ရဲ့ ကျေးရွာချင်းဆက်လမ်း အဲဒီမှာ နတ်တလင်း၊ သဖန်း၊ ကမ်မလာ၊ လက်ခုပ်ကုန်း၊ ငွေအသပြာ၊ ပေါင်းစု၊ လင်းပယ်၊ ဇီးတောစတဲ့ရွာတွေကနေပြီးမှ ပြည်-အောင်လံလမ်းမကြီးကို ဆက်သွယ်တဲ့ ကုန်ထုတ်လမ်းဖြစ်ပါတယ်။ ဒါဟာ ကမ်းပါးပြိုပြီး ယခုလမ်းပါပါနေပြီဖြစ်ပါတယ်။ အခုဆိုရင် လမ်းတစ်ဝက်ကျော်ပါသွားပြီ ဖြစ်ပါတယ်။ ဒါကြောင့်မို့လို့ ဒီကမ်းပါးကိုလည်း ၂၀၁၉-၂၀၂၀ ဘဏ္ဍာရေးနှစ်မှာ တင်ပြတောင်းခံတာ စုစုပေါင်းဆိုရင် ဘဏ္ဍာရေးနှစ်သုံးနှစ်ကို ၂၀၁၉-၂၀၂၀ ဘဏ္ဍာရေးနှစ်မှာလည်း မပါဝင်ခဲ့ပါဘူး။ ဒီလိုမပါဝင်ခဲ့တဲ့အတွက် ယခုပြည်သူတွေ ကိုယ်ထူကိုယ်ထအနေနဲ့ သိန်း ၄၀ ကျော် အကုန်အကျခံပြီးတော့ ချောင်းဖြောင့်ပြီး ချောင်းလွှဲထားတာဖြစ်ပါတယ်ရှင့်။ ဒီလိုချောင်းလွှဲထား ပေမဲ့လည်း ဟိုဘက်ကမ်းပါးပေါင်နဲ့ကြည့်မယ်ဆိုရင် ဘယ်လိုမှ ဒါကို ပြည်သူတွေက တတ်စွမ်းသမျှ လုပ်ထားပေမဲ့လည်း ရေကကမ်းပါးထိပ်ထိရောက်တာဖြစ်တဲ့အတွက် ကျွန်မထင်ပါတယ်။ မိုးပြင်းပြင်း ထန်ထန်နှစ်ချီလောက်ရွာလိုက်ရင်တော့ ငွေကုန်ကြေးကျခံပြီး ရွာသူရွာသားတွေ ဆောင်ရွက်ထား တာဟာလည်းပြန်ပြီးတော့ တိုက်စားသွားမှာ ဖြစ်ပါတယ်။ ဒါ့အပြင် ဒီနှစ်မှာ ကျွန်မတို့က သိန်းပေါင်း ၃၆၀၀ နဲ့ ကျေးလက်လမ်းကို ကျောက်ချောလမ်းခင်းမှာပါ။ ဒီအခါမှာ ဘယ်လိုမှမဖြစ်နိုင်တဲ့အတွက် အိမ်လေးအိမ်ကို နောက်ဖြိုပြီးတော့ ရွှေ့လိုက်ရပါတယ်။ ပေ ၄၀ လည်း ကျွန်မတို့လောလောဆယ် နောက်ဆုတ်ထားပါတယ်။ ကျေးလက်လမ်းနှင့်လည်းညှိနေပါတယ်။ ဒီဝိတ်ကို ခံနိုင်ပါ့မလားဆိုတာ လည်း ရှိပါတယ်။ ဒါကြောင့်မို့လို့ ဒီနှစ်မိုးသာ မပြင်ဆင်ဘူးဆိုရင်တော့ ဒီလမ်းရော၊ အသစ်လမ်းရော ယခု ကျွန်မတို့ လုပ်ထားတဲ့ ရေလွှဲတာလည်း အဆင်ပြေမယ်တော့ မထင်ပါဘူးရှင်။ ဒါကြောင့်မို့လို့ ဒါဟာ အရေးအကြီးဆုံးတစ်ခုအနေနဲ့လည်း ဒီမေးခွန်းမှာ ထည့်သွင်းမေးမြန်းရခြင်း ဖြစ်ပါတယ်။ တတိယအချက်အနေနဲ့ကတော့ ပေါင်းတလည် တိုက်နယ်ဝန်တင်ဆိပ်မှာရှိတဲ့ နဝင်းချောင်းပါး ပြိုခြင်းဟာ ဒါပြိုနေတာဖြစ်ပါတယ်။ ဒါကကျတော့ ဘာကိုအရေးကြီးတာလဲဆိုရင် ပြည်မြို့နယ်မှာ ရှိတဲ့ တိုက်နယ်နှစ်ခုဖြစ်တဲ့ ပေါင်းတလည်မြို့နှင့် ဝက်ထီးကန်မြို့ကို ဆက်သွယ်ထားတဲ့လမ်းထဲမှာ , ပါပါတယ်။ အခုဆိုရင် မြေပြင်မှာ ၁၀ ပေတောင် မကွာတော့ပါဘူး။ ဒီလိုမကွာရင် ပေါင်းတလည်ဝက်ထီးကန်ဆက်လမ်း ဒီနှစ်မိုးမှာပါသွားမယ်။ ဒါ့အပြင် အဲဒီဘေးမှာ ဝန်တင်ဆိပ်မူလတန်းကျောင်း လည်းရှိပါတယ်။ အဲဒီတော့ ကျောင်းလည်း ပါနိုင်တဲ့အခြေအနေဖြစ်ပါတယ်။ ဒါကြောင့်မို့လို့ ကျွန်မက ဒီနေ့ဒီကမ်းပါးပြိုခြင်းသုံးခုစလုံးကို မေးမြန်းရခြင်းဟာ ကျွန်မတို့ရဲ့ ရေအရင်းအမြစ်နှင့် မြစ်ချောင်းများဖွံ့ဖြိုးတိုးတက်ရေးဦးစီးဌာနက ၂၀၁၉-၂၀၂၀ ဘဏ္ဍာရေးနှစ်အထိ သုံးနှစ်တိုင် တင်ပြ တောင်းခံခဲ့ပေမဲ့ ဒီကမ်းပါးထိန်းသိမ်းရေးလုပ်ငန်းတွေဟာ ဘတ်ဂျက်မှာ ပါဝင်လာခြင်းမရှိပါဘူး။ ခင်းမယ်ဆိုရင် ကျွန်မတို့ ကိုယ်ထူကိုယ်ထအားနဲ့ ဆောင်ရွက်ထားရတာဖြစ်ပါတယ်။ ဒါကြောင့်မို့လို့ ဒီနှစ်မိုးမကျခင်မှာ ဘယ်လိုဘတ်ဂျက်နဲ့ ကျွန်မတို့ကို ပေးနိုင်မလဲဆိုတာကို ပြည်သူ့လွှတ်တော် ဥက္ကဋ္ဌကြီးကနေတစ်ဆင့် ကျေးရွာသူကျေးရွာသားများကိုယ်စား မေးမြန်းအပ်ပါတယ်။ အားလုံးကို ကျေးဇူးတင်ပါတယ်ရှင်။</speech>
<speech type="speaker">ပို့ဆောင်ရေးနှင့် ဆက်သွယ်ရေးဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="31">ဦးကျော်မျိုး(ဒုတိယဝန်ကြီး၊ ပို့ဆောင်ရေးနှင့် ဆက်သွယ်ရေးဝန်ကြီးဌာန)</agency>လေးစား အပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်တော်ကြီးများအားလုံး ဒုတိယဝန်ကြီးနှင့် ဧည့်သည်တော်ကြီးများအားလုံး မင်္ဂလာအပေါင်းနှင့်ပြည့်စုံကြပါစေကြောင်း ဆုမွန်ကောင်းတောင်းအပ်ပါတယ်ခင်ဗျား။ ပဲခူးတိုင်းဒေသကြီး၊ ပြည်မဲဆန္ဒနယ်မှ ပြည်သူ့ လွှတ်တော်ကိုယ်စားလှယ် ဒေါက်တာဒေါ်ခင်စိုးစိုးကြည်၏ ပဲခူးတိုင်းဒေသကြီး၊ ပြည်မြို့နယ်အတွင်း နဝင်းချောင်း ရေတိုက်စားမှုကြောင့် ဆိုးရွားစွာကမ်းပြိုလျက်ရှိတဲ့ ဇီးအုပ်ကျေးရွာအုပ်စု၊ မြောင်းငယ်လှကျေးရွာ ကမ်းပြို ကာကွယ်ရေးလုပ်ငန်း၊ သဲကုန်းကျေးရွာအုပ်စု၊ လင်းပယ်ကျေးရွာ ကမ်းပြိုကာကွယ်ရေးလုပ်ငန်း၊ အုတ်ဆွဲအုပ်စု၊ ဝန်တင်ဆိပ်ကျေးရွာ ကမ်းပြိုကာကွယ်ရေး လုပ်ငန်းများကို မည်သည့်ဘဏ္ဍာရေးနှစ်တွင် ဆောင်ရွက်ပေးနိုင်မည်ကို သိရှိလိုခြင်းနှင့်စပ်လျဉ်းတဲ့ မေးခွန်းအပေါ် ပဲခူးတိုင်းဒေသကြီးအစိုးရအဖွဲ့ ကိုယ်စား ပို့ဆောင်ရေးနှင့် ဆက်သွယ်ရေးဝန်ကြီးဌာန၊ ဒုတိယဝန်ကြီး ကျွန်တော် ဦးကျော်မျိုးက ပြန်လည်ဖြေကြားမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ Power Point အသုံးပြု၍ ရှင်းလင်းတင်ပြခွင့်ပြုပါ ရန် တင်ပြအပ်ပါတယ်။ ပဲခူးတိုင်းဒေသကြီး၊ ပြည်မြို့နယ်အတွင်းရှိ နဝင်းချောင်းရေတိုက်စားမှု ကြောင့် ဆိုးရွားစွာကမ်းပြိုလျက်ရှိတဲ့ ဇီးအုပ်ကျေးရွာအုပ်စု၊ မြောင်းငယ်လှကျေးရွာ ကမ်းပြို ကာကွယ်ရေးလုပ်ငန်းနှင့်ပတ်သက်ပြီး ပို့ဆောင်ရေးနှင့် ဆက်သွယ်ရေးဝန်ကြီးဌာန၊ ရေအရင်းအမြစ် နှင့် မြစ်ချောင်းများဖွံ့ဖြိုးတိုးတက်ရေးဦးစီးဌာနက ၂၀၁၆ ခုနှစ် ဒီဇင်ဘာလအတွင်းက ကွင်းဆင်း တိုင်းတာစစ်ဆေးခဲ့ပြီး ကမ်းပြို ကာကွယ်ရေးအတွက် ဆောင်ရွက်ရမည့်လုပ်ငန်းအစီအမံများ ရေးဆွဲ ခဲ့သော်လည်း ကမ်းပြို ကာကွယ်ရေးဆောင်ရွက်နိုင်ခဲ့ခြင်းမရှိတဲ့အပြင် ၂၀၁၇-၂၀၁၈ ဘဏ္ဍာရေးနှစ် နှင့် ၂၀၁၈-၂၀၁၉ ဘဏ္ဍာရေးနှစ်များတွင်လည်း ကွင်းဆင်းတိုင်းတာနိုင်ခဲ့ခြင်းမရှိခဲ့တဲ့အတွက် ကမ်းပြိုမှုအနေအထားများ ပြောင်းလဲလာနိုင်သဖြင့် ၃-၁-၂၀၂၀ ပြည့်နှစ်မှာ ထပ်မံ၍ ကွင်းဆင်း တိုင်းတာခဲ့ပါတယ်။ တိုင်းတာရရှိတဲ့ ရေလမ်းပုံအရ ကမ်းပါးအိကျနေတဲ့နေရာက အလျားပေ ၁၀၇၀ ပေခန့်ရှိပြီး ချောင်းကွေ့ရဲ့ အပြင်ဘက်ကျရောက်ပြီးတော့ ကမ်းပြိုရခြင်းဖြစ်ကြောင်းတွေ့ရှိရပါ တယ်။ အဆိုပါ ကမ်းပြို ကာကွယ်ရေးအတွက် ဆောင်ရွက်သင့်တဲ့ လုပ်ငန်းအစီအစဉ်များအနေနဲ့ နှစ်တန်းသွားမျောတိုင်တန်း သဲအိတ်ဖြည့်အထိန်းရေကာနှင့်အတူ သဲအိတ်စီ(Poly Felt)အုပ် ကမ်းထိန်းနံရံ ပေ ၉၁၀ လုပ်ငန်းများဖြစ်ပြီး ခန့်မှန်းကုန်ကျစရိတ်မှာ ကျပ် ၈၈.၄ရ သန်း ဖြစ်ပါတယ်။ အဆိုပါလုပ်ငန်းများ ဆောင်ရွက်ပေးနိုင်ရေးအတွက် ခန့်မှန်းကုန်ကျငွေကို ပဲခူး တိုင်းဒေသကြီးအစိုးရအဖွဲ့၏ ၂၀၁၉-၂၀၂၀ ဘဏ္ဍာရေးနှစ် တိုင်းဒေသကြီး သဘာဝဘေးရန်ပုံငွေမှ ကျခံဆောင်ရွက်နိုင်ရေးအတွက် တင်ပြထားရှိပြီးဖြစ်ပါတယ်။ အကယ်၍ အဲဒီရန်ပုံငွေမှမရခဲ့သည် ရှိသော် ပဲခူးတိုင်းဒေသကြီးအစိုးရအဖွဲ့ရဲ့ ၂၀၂၀-၂၀၂၁ ဘဏ္ဍာရေးနှစ် ငွေလုံးငွေရင်းရန်ပုံငွေတွင်လည်း ထပ်မံတင်ပြတောင်းခံထားရှိပြီး ဖြစ်ပါတယ်။ ပြည်မြို့နယ်၊ သဲကုန်းကျေးရွာအုပ်စု၊ လင်းပယ်ကျေးရွာ ကမ်းပြိုကာကွယ်ရေးလုပ်ငန်းနှင့် ပတ်သက်၍ ၂၀၁၈ ခုနှစ် ဧပြီလအတွင်းမှာ ရေအရင်းအမြစ်နှင့် မြစ်ချောင်းများဖွံ့ဖြိုးတိုးတက်ရေး ဦးစီးဌာနက ကွင်းဆင်းတိုင်းတာစစ်ဆေးပြီး ကမ်းပြို အလျားပေ ၁၅၃၀ ရှိတဲ့အနက် ပေ ၅၀၀ ခန့်မှာ ရွာချင်းဆက်လမ်းနှင့် အနီးကပ်ဆုံးအပိုင်းဖြစ်ပြီး လမ်းသားများပါ ပဲ့ကျနေတဲ့အနေအထား တွေ့ရှိခဲ့ ရပါတယ်။ တိုင်းတာရရှိခဲ့တဲ့ ရေလမ်းပုံအရ ဆောင်ရွက်သင့်တဲ့ လုပ်ငန်းအစီအမံများ ရေးဆွဲ၍ ၂၀၁၉-၂၀၂၀ ဘဏ္ဍာရေးနှစ် ပဲခူးတိုင်းဒေသကြီးအစိုးရအဖွဲ့ ရန်ပုံငွေမှာ တင်ပြတောင်းခံခဲ့ သော်လည်း ပါဝင်ခဲ့ခြင်းမရှိပါ။ အဲဒီအတွက်ကြောင့် ၃-၁-၂၀၂၀ ရက်နေ့မှာ ရေအရင်းအမြစ်နှင့် မြစ်ချောင်းများဖွံ့ဖြိုးတိုးတက်ရေးဦးစီးဌာနက ထပ်မံကွင်းဆင်းတိုင်းတာခဲ့ပြီးရရှိတဲ့ တိုင်းတာ ချက်များအရ ကမ်းပြို အလျားစုစုပေါင်းမှာ ပေ ၁၅၈၀ ခန့်အထိ တိုးမြှင့်သွားခဲ့ပြီး ထိုအလျားထဲမှာ လမ်းနှင့် အနီးကပ်ဆုံးအပိုင်းဖြစ်တဲ့ ပေ ၅၀၀ ခန့်မှာလည်း ကမ်းပြိုမှုဆက်လက်ဖြစ်ပေါ်နေကြောင်း တွေ့ရှိခဲ့ရပါတယ်။ အဆိုပါကမ်းပြို ကာကွယ်ရေးအတွက် နှစ်တန်းသွားမျောတိုင်တန်း ကျောက်ဖြည့် အခြေထိန်းရေကာ ပေ ၅၀၀၊ နှစ်တန်းသွားမျောတိုင်တန်းရေလွှဲရေကာ ပေ ၈၀၊ ကမ်းရင်းမျောကရစ် ပေ ၁၀၀ x ပေ ၃၀ တစ်ခုနှင့် ပေ ၅၀ x ၁၅ ပေ တစ်ခုလုပ်ငန်းများဆောင်ရွက်ပေးရန်လိုအပ်ပြီ ဖြစ်ပြီး ခန့်မှန်းကုန်ကျစရိတ်က ကျပ် ၁၂၁.၄ရ သန်းဖြစ်ပါတယ်။ ဖော်ပြပါ ခန့်မှန်းကုန်ကျစရိတ်ကို ပဲခူးတိုင်းဒေသကြီးအစိုးရအဖွဲ့၏ ၂၀၁၉-၂၀၂၀ ဘဏ္ဍာရေးနှစ် တိုင်းဒေသကြီးသဘာဝဘေး ရန်ပုံငွေမှကျခံဆောင်ရွက်နိုင်ရေးအတွက် တင်ပြထားရှိပြီးဖြစ်ပါတယ်။ ထို့အပြင် ရန်ပုံငွေမှမရရှိခဲ့ အတွင်း ကွင်းဆင်းစစ်ချောင်းများဖွံ့ဖြိုးတိုးတကမ်းပြိုကာကွယ်ရေး ခန့်ကွာဝေးပြီး ကမ်းအရ ပေါင်းတလည် ဌာနက ၂၀၁၈ ခုနှစ် သည်ရှိသော် လုပ်ငန်းများဆောင်ရွက်ပေးနိုင်ရေးအတွက် ပဲခူးတိုင်းဒေသကြီးအစိုးရအဖွဲ့ရဲ့ ၂၀၂၀၂၀၂၁ ဘဏ္ဍာရေးနှစ်ငွေလုံးငွေရင်းရန်ပုံငွေတွင်လည်း ထပ်မံတင်ပြတောင်းခံထားရှိပြီးဖြစ်ပါတယ်။ ပြည်မြို့နယ်၊ အုပ်ဆွဲအုပ်စု၊ ဝန်တင်ဆိပ်ကျေးရွာကမ်းပြို ကာကွယ်ရေးလုပ်ငန်းနှင့်ပတ်သက် ၍ ရေအရင်းအမြစ်နှင့်မြစ်ချောင်းများဖွံ့ဖြိုးတိုးတက်ရေးဦးစီးဌာနက ၂၀၁၈ ခုနှစ် နိုဝင်ဘာလ အတွင်း ကွင်းဆင်းစစ်ဆေးချက်အရ ပေါင်းတလည်-ဝက်ထီးကန်လမ်းနှင့် ချောင်းကမ်းပါးမှာ ပေ ၃၀ ခန့်ကွာဝေးပြီး ကမ်းပြို အလျား ပေ ၂၄၀ ခန့်ရှိကြောင်း တိုင်းတာစစ်ဆေးတွေ့ရှိခဲ့ရသဖြင့် အဆိုပါကမ်းပြိုနေရာကို ကာကွယ်နိုင်ရေးအတွက် နှစ်တန်းသွားတိုင်တန်းကျောက်ဖြည့် အခြေထိန်းရေကာနှင့် ကမ်းရင်းတွင် မျောကရစ်ကျောက်ဖြည့် (Soda Mattress)လုပ်ငန်းဖြင့် ကာကွယ်သွားရန် လျာထားခဲ့ပါတယ်။ ဒါပေမဲ့လည်း လုပ်ငန်းဆောင်ရွက်ပေးနိုင်ခဲ့ခြင်းမရှိတဲ့ အတွက် အဆိုပါနေရာကို ၁-၁-၂၀၂၀ ရက်နေ့မှာ ထပ်မံတိုင်းတာခဲ့ရာ ကမ်းပြို အလျား ပေ ၃၉၀ ခန့် အထိ တိုးမြင့်ဖြစ်ပေါ်နေပြီး လမ်းနှင့်လည်း ယခင်ကပေ ၃၀ ခန့်ကွာဝေးရာမှ ယခုတိုင်းတာချက် အရ ၂၄ ပေခန့်သာ ကွာဝေးလျက်ရှိနေသည်ကို စစ်ဆေးတွေ့ရှိခဲ့ရပါတယ်။ ဖော်ပြပါကမ်းထိန်း လုပ်ငန်းနှင့်ပတ်သက်၍ တိုင်းတာရရှိတဲ့ရေလမ်းပုံအရ အဆိုပါကမ်းပြို အလျားပေ ၃၉၀ ခန့်ကို နှစ်တန်းသွားမျောတိုင်တန်းကျောက်ဖြည့်အခြေထိန်းရေကာ ပေ ၃၉၀ နှင့် ကမ်းရင်းမှာမျောကရစ် ကျောက်ဖြည့်လုပ်ငန်း(ပေ ၃၉၀ x ၁၅ ပေ)လုပ်ငန်းများ ဆောင်ရွက်ပေးရန်လိုအပ်မည်ဖြစ်ပြီး အဲဒီလိုဆောင်ရွက်ပေးနိုင်ရန်အတွက် ခန့်မှန်းကုန်ကျစရိတ်မှာ ကျပ် ၅၃.ရ သန်းဖြစ်ပါတယ်။ အဆိုပါခန့်မှန်းကုန်ကျငွေကို ပဲခူးတိုင်းဒေသကြီးအစိုးရအဖွဲ့၏ ၂၀၁၉-၂၀၂၀ ဘဏ္ဍာရေးနှစ် တိုင်းဒေသကြီး သဘာဝဘေးရန်ပုံငွေမှ ကျခံဆောင်ရွက်နိုင်ရေးအတွက် တင်ပြထားရှိပြီး ဖြစ်ပါတယ်။ တကယ်လို့ အဲဒီရန်ပုံငွေမှ မရရှိသည်ရှိသော်လည်း လုပ်ငန်းများဆောင်ရွက်ပေးနိုင်ရေး အတွက် ပဲခူးတိုင်းဒေသကြီးအစိုးရအဖွဲ့ရဲ့ ၂၀၂၀-၂၀၂၁ ဘဏ္ဍာရေးနှစ် ငွေလုံးငွေရင်းရန်ပုံငွေမှာလည်း ထပ်မံတင်ပြတောင်းခံထားရှိပြီး ဖြစ်ပါတယ်။ သို့ဖြစ်ပါ၍ ပြည်မြို့နယ်အတွင်းရှိ နဝင်းချောင်းရေတိုက်စားကမ်းပြိုလျက်ရှိတဲ့ ဇီးအုပ် ကျေးရွာအုပ်စု၊ မြောင်းငယ်လှကျေးရွာ၊ သဲကုန်းကျေးရွာအုပ်စု၊ လင်းပယ်ကျေးရွာနှင့် အုပ်ဆွဲအုပ်စု၊ ဝန်တင်ဆိပ်ကျေးရွာတို့၏ ကမ်းပြို ကာကွယ်ရေးလုပ်ငန်းအသီးသီး ဆောင်ရွက်ပေးနိုင်ရေးအတွက် လိုအပ်တဲ့ ရန်ပုံငွေစုစုပေါင်းကျပ် ၂၆၃.၆၄ သန်းကို ၂၀၁၉-၂၀၂၀ ဘဏ္ဍာရေးနှစ် တိုင်းဒေသကြီး အစိုးရအဖွဲ့ရဲ့ သဘာဝဘေးရန်ပုံငွေသို့ တင်ပြတောင်းခံထားရှိပြီးဖြစ်သကဲ့သို့ ၂၀၂၀-၂၀၂၁ ဘဏ္ဍာရေးနှစ် တိုင်းဒေသကြီးအစိုးရအဖွဲ့၏ ငွေလုံးငွေရင်းရန်ပုံငွေမှာလည်း တင်ပြတောင်းခံထား ရှိပြီးဖြစ်ပါကြောင်းနှင့် ရန်ပုံငွေရရှိမှုအပေါ်မူတည်၍ ပို့ဆောင်ရေးနှင့် ဆက်သွယ်ရေးဝန်ကြီးဌာန၊ ရေအရင်းအမြစ်နှင့် မြစ်ချောင်းများဖွံ့ ဖြိုးတိုးတက်ရေးဦးစီးဌာန၏ နည်းပညာပိုင်းဆိုင်ရာ ပူးပေါင်း % ကူညီမှုဖြင့် ဆောင်ရွက်ပေးသွားမည်ဖြစ်ပါကြောင်း ပဲခူးတိုင်းဒေသကြီးအစိုးရအဖွဲ့ ကိုယ်စား ဖြေကြားအပ်ပါတယ်။ အားလုံးကို ကျေးဇူးတင်ပါတယ်ခင်ဗျား။</speech>
</Q-A>
<Q-A>
<title>မီးရထားလက်မှတ်များကို ကားလက်မှတ်များရောင်းချသကဲ့သို့ ပြည်သူများ လွယ်ကူစွာဝယ်ယူနိုင် ရန်အတွက် Online မှ ရောင်းချပေးနိုင်ခြင်းရှိ/မရှိ သိလိုခြင်းနှင့်စပ်လျဉ်းသည့်မေးခွန်း</title>
<speech type="speaker">မင်းလှမဲဆန္ဒနယ်မှ ဒေါက်တာသန်းအောင်စိုး မေးမြန်းဖို့ဖြစ်ပါတယ်။</speech>
<speech><mp id="1447">ဒေါက်တာသန်းအောင်စိုး(မင်းလှမဲဆန္ဒနယ်)</mp>ရိုသေလေးစားအပ်ပါသော ပြည်သူ့ လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များ၊ ပြည်ထောင်စုအဆင့်ဝန်ကြီးများ၊ ဧည့်သည် တော်များအားလုံး မင်္ဂလာပါ။ ကျွန်တော်ကတော့ ပဲခူးတိုင်းဒေသကြီး၊ မင်းလှမဲဆန္ဒနယ်က ပြည်သူ့လွှတ်တော်ကိုယ်စားလှယ် ဒေါက်တာသန်းအောင်စိုး ဖြစ်ပါတယ်။ ပြည်သူ့လွှတ်တော် ဥက္ကဋ္ဌကြီးနှင့် လွှတ်တော်ကိုယ်စားလှယ်များခင်ဗျာ။ ကျွန်တော်တို့ မြန်မာ့မီးရထားကိုချစ်ပါတယ်။ မြန်မာ့မီးရထားကို အားကိုးပါတယ်။ နေ့ကြီးရက်ကြီးနှင့်ရုံးပိတ်ရက်တွေဆိုရင် မြန်မာ့မီးရထားနဲ့ သွားချင်ပါတယ်။ ဒါပေမဲ့လည်း အခက်အခဲလေးတွေရှိနေတဲ့အတွက် မြန်မာ့မီးရထားကို မေးခွန်း မေးမြန်းသွားမှာဖြစ်ပါတယ်။ ကျေးဇူးပြုပြီး Power Point သုံးစွဲခွင့်ပြုဖို့ မေတ္တာရပ်ခံအပ်ပါတယ်။ မြန်မာ့မီးရထားကို နိုင်ငံတော်ကအဆင့်မြှင့်တင်နေပါတယ်။ ဒါမြန်မာ့မီးရထားရဲ့ ဘူမိနက်သန် ရန်ကုန်ဘူတာကြီးရဲ့ အာရုဏ်ဦးအလှပါ။ ရထားစီးဖို့စောင့်ဆိုင်းနေတဲ့သူတွေအတွက်လည်း အဆင် ပြေအောင် ထိုင်ခုံတွေ၊ TV တွေ၊ ဖုန်းအားသွင်းဖို့နေရာတွေ၊ သောက်ရေသန့်ရဖို့နေရာတွေ ဆောင်ရွက် ပေးထားတာတွေ့ရပါတယ်။ တပ်မတော်သားနဲ့ မြန်မာနိုင်ငံရဲတပ်ဖွဲ့ဝင်တွေအတွက် ဝရမ်းလဲဖို့နှင့် ကျေနပ်မှုမရှိရင်တိုင်ကြားဖို့အတွက် ပြည်သူ့ဆက်ဆံရေးဌာနလည်း ဖွင့်လှစ်ထားရှိပါတယ်။ ရထား တွဲဆိုင်းတွေကိုလည်း အသစ်ဝယ်ယူထားပါတယ်။ လေအိတ်တွဲတွေပါ ဆောင်ရွက်ပေးထား ပါတယ်။ ရထားလမ်းပိုင်းတွေလည်း အဆင့်မြှင့်တင်ပေးနေပြီး အရင်ပြေးဆွဲချိန်ထက်တစ်ဝက်နီးပါး လျှော့ချနိုင်အောင်ကြိုးစားနေတာဟာ အင်မတန်အားရစရာကောင်းပါတယ်။ ရထားစီးရတာဟာ ကားစီးရတာထက် သက်သောင့်သက်သာရှိပါတယ်။ ညောင်းရင်လမ်းထလျှောက်နိုင်ပါတယ်။ အပေါ့ အပါးရောအလေးအပင်ပါ သွားချင်ရင်အိမ်သာတွေရှိပါတယ်။ အိမ်သာသုံးရေရော လက်ဆေးရေပါ ရတာမို့ ကလေး၊ လူကြီးနှင့် မကျန်းမာတဲ့လူတွေအတွက် ပိုမိုအဆင်ပြေပါတယ်။ တချို့ရထားတွေမှာ အစားအသောက်တွဲတွေပါတဲ့အတွက် လမ်းခရီးသွားရင်းစားရသောက်ရ အဆင်ပြေပါတယ်။ ခရီး သွားသူအားလုံးကလည်း ဒီလိုကောင်းမွန်တဲ့အချက်တွေကြောင့် မီးရထားနဲ့ခရီးသွားဖို့ အားလုံး ကြိုက်ကြပါတယ်။ ရထားလက်မှတ်ခတွေကိုကြည့်ရင်လည်း ရိုးရိုးတန်းမပြောနဲ့ အထက်တန်းအိပ်ခန်းတို့ တောင်မှ ကားခထက်သက်သာနေတာကို တွေ့ရပါတယ်။ ဒါရထားလမ်းပိုင်းအလိုက် ရထား S လက်မှတ်ခနှုန်းထားတွေပါ။ ကြိုတင်လက်မှတ်တွေကိုလည်း မြန်မာ့မီးရထား ကြိုတင်လက်မှတ်ရုံမှာ ကျွန်တော်တို့ရက်ကြိုအစောကြီးထပြီးတော့ တန်းစီဝယ်ယူရပါတယ်။ အထက်တန်းသုံးရက်ကြို။ ရိုးရိုးတန်းအတွက်ဆိုရင်တော့ ခရီးစဉ်နဲ့ရထားအမှတ်အလိုက် တစ်ရက်ကြို၊ နှစ်ရက်ကြိုစသည်ဖြင့် ရောင်းချပေးပြီးတော့ လက်ကျန်လက်မှတ်တွေကိုတော့ ရန်ကုန်ဘူတာကြီးမှာဆိုရင် ဘူတာကြီး ထဲမှာ ရထားမထွက်ခင်ောင်းချပေးနေပါတယ်။ ရောင်းချတဲ့လက်မှတ်ကိုလည်း ခရီးစဉ် အလိုက် လမ်းဘူတာတွေပါမကျန် ရောင်းချပေးပါတယ်။ လက်ကျန်လက်မှတ်တွေကိုလည်း ကြော်ငြာသင်ပုန်းပေါ်မှာ ရေးသွင်းဖော်ပြထားပါတယ်။ ရထား လက်မှတ်ခဟာလည်း ခရီးစဉ်၊ ထိုင်ခုံအရေအတွက် စတာတွေနဲ့ချိန်ထိုးပြီးတော့ မရှုံးရလေအောင် သတ်မှတ်ထားမယ်လို့ထင်ပါ တယ်။ ရထားလည်းကောင်းတယ်။ လူလည်းသက်သာတယ်။ စီးချင်တဲ့သူတွေလည်းများတယ်။ ဒါပေမဲ့ မြန်မာ့မီးရထားဟာ အရှုံးပေါ်နေတာကတော့ ထူးဆန်းနေပါတယ်။ ရထားလက်မှတ်တွေ ဝယ်ရင် လက်ကျန်လက်မှတ်မရှိဘူး။ ကြက်ခြေခတ်အမှတ်အသားလေးတွေ များနေပြီးဝယ်မရ ဖြစ်ကြရပါတယ်။ ပြည်သူတွေအနေနဲ့ကလည်း လက်မှတ်ဝယ်မရတဲ့ ရထားထွက်တဲ့အခါ ခုံပြည့် လား၊ မပြည့်ဘူးလားဆိုတာ ဘယ်လိုမှမစစ်နိုင်ပါဘူး။ ဒါပေမဲ့ စွမ်းနိုင်တဲ့သူတွေကတော့ နည်းမျိုးစုံ နဲ့ကြိုးစားတဲ့အခါ ရထားပေါ်ရောက်သွားပြီးတော့ ရထားကခုံလက်ကျန်သာမရှိတာ ရထားပေါ်မှာ ခုံလွတ်တွေအများကြီးပါလို့ ပြန်ပြောတာကြားရတော့ မြန်မာ့မီးရထားအတွက် အတော်မခံချင် ဖြစ်မိပါတယ်။ လမ်းဘူတာတွေအတွက်ခုံတွေပါ။ ရန်ကုန်ကနေဘူတာအထိ စီးမယ့်သူမရှိလို့ ခုံကျန် နေတာပါလို့ မမဆိုတဲ့ မြန်မာ့မီးရထားအတွက် ခုခံပြောဆိုမိပါတယ်။ ဒါကြောင့် ပွင့်လင်းမြင်သာမှု လည်းရှိအောင် ရထားလက်မှတ်ရောင်းရတဲ့ ဝန်ထမ်းတွေလည်းသက်သာအောင် ပြည်သူတွေလည်း အစောကြီးထပြီးတော့ တန်းစီရ၊ လက်မှတ်ရုံတစ်ခေါက်သွားဝယ်ရစတဲ့ဒုက္ခနှင့် စရိတ်စကတွေဈေး သက်သာအောင် ကားလက်မှတ်တွေကို online နဲ့ ရောင်းသလိုပဲ ရထားလက်မှတ်ကိုလည်း Online နဲ့ပွင့်လင်းမြင်သာစွာ ရောင်းချနိုင်ခြင်းရှိ/မရှိ ပြည်သူ့လွှတ်တော်ဥက္ကဋ္ဌကြီးမှတစ်ဆင့် ရိုသေ လေးစားစွာ မေးမြန်းအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<speech type="speaker">ပို့ဆောင်ရေးနှင့်ဆက်သွယ်ရေးဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="31">ဦးကျော်မျိုး(ဒုတိယဝန်ကြီး၊ ပို့ဆောင်ရေးနှင့်ဆက်သွယ်ရေးဝန်ကြီးဌာန)</agency>လေးစား အပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ဆက်လက်၍ ပဲခူးတိုင်းဒေသကြီး၊ မင်းလှ မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါက်တာသန်းအောင်စိုး၏ မီးရထားလက်မှတ်များကို ကားလက်မှတ်များ ရောင်းချသကဲ့သို့ ပြည်သူများ လွယ်ကူစွာဝယ်ယူနိုင်ရန်အတွက် Online မှ ရောင်းချပေးနိုင်ခြင်းရှိ/မရှိ သိရှိလိုခြင်းနှင့် စပ်လျဉ်းတဲ့မေးခွန်းအပေါ် ပို့ဆောင်ရေးနှင့် လွတ် လမ်းဘူတာရထားအတွက် နမ်းတွေလည်း ဆက်သွယ်ရေးဝန်ကြီးဌာနက ပြန်လည်ဖြေကြားမှာ ဖြစ်ပါတယ်။ ကိုယ်စားလှယ်တော်ကြီးရဲ့ မေးခွန်းကိုမဖြေကြားမီ တင်ပြချင်တာက လေးစားအပ်ပါသော ဥက္ကဋ္ဌကြီးခင်ဗျား။ ကိုယ်စားလှယ် တော်ကြီးအနေဖြင့် ကျွန်တော်တို့ ပို့ဆောင်ရေးနှင့်ဆက်သွယ်ရေးဝန်ကြီးဌာန မြန်မာ့မီးရထား အပေါ်မှာ အမြင်ကောင်းပြီးတော့ အပြုသဘောနဲ့ အကြံပြုတဲ့အတွက် ကျွန်တော်တို့မှာ အင်မတန်မှ ကျေးဇူးတင်ရှိပါတယ်။ ကျွန်တော်တို့ ပို့ဆောင်ရေးနှင့်ဆက်သွယ်ရေးဝန်ကြီးဌာန မြန်မာ့မီးရထား ဟာဆိုရင် ခေတ်အဆက်ဆက်ရန်ပုံငွေ အခက်အခဲကြောင့် ကျွန်တော်တို့က ပြည်သူတွေကို ထိရောက်လျင်မြန်ချောမွေ့တဲ့ ဝန်ဆောင်မှုပေးနိုင်ဖို့အတွက်ကို ကြိုးပမ်းခဲ့သော်လည်း အခု ဒီနောက်ပိုင်းကျမှ ကျွန်တော်တို့ကဆောင်ရွက်နိုင်တဲ့အတွက် ကိုယ်စားလှယ်တော်ကြီးကလည်း ကျွန်တော်တို့ရဲ့ ဆောင်ရွက်ချက်တွေကို အသိအမှတ်ပြုပြီးတော့ ဖော်ပြသွားတဲ့အတွက် အထူးပင် ဝမ်းသာပါတယ်။ အဲဒီတော့ ကိုယ်စားလှယ်တော်ကြီးတင်ပြတဲ့အထဲမှာ အင်မတန်မှပြည့်ပြည့်စုံစုံ ဖြစ်တော့ ကျွန်တော်ဖြေမယ့်အဖြေရဲ့ တစ်ဝက်လောက်က ကိုယ်စားလှယ်တော်ကြီးတင်ပြသွားတဲ့ အထဲမှာ ဖော်ပြထားပြီးဖြစ်တဲ့အတွက် ကိုယ်စားလှယ်တော်ကြီးသိချင်တဲ့ အဓိကအချက်ကိုပဲ ကျွန်တော်ဆက်လက်ဖြေကြားသွားမှာ ဖြစ်ပါတယ်။ နိုင်မယ့် Network Server မရှိတဲ့အတွက် Online မှလက်မှတ်ရောင်းချမှုစနစ်ကို မဆောင်ရွက်နိုင် သေးပေမဲ့လည်း ၁-၁၀-၂၀၁၉ ရက်နေ့မှစတင်၍ ဂျပန်နိုင်ငံ ODA ချေးငွေအကူအညီနဲ့ ဆောင်ရွက် လျက်ရှိတဲ့ ရန်ကုန်-မန္တလေးရထားလမ်းအဆင့်မြှင့်တင်ရေးစီမံကိန်းရဲ့ အဆင့်(၂)လုပ်ငန်းများမှာ ခရီးသည်ဝန်ဆောင်မှုကိုမြှင့်တင်နိုင်ရန် ကြိုတင်လက်မှတ်မှာတဲ့စနစ်(Ticket Reservation)နှင့် ခရီးသည်ပြန်ကြားရေးစနစ်(Passenger Information)များ တပ်ဆင်ခြင်းလုပ်ငန်းပါရှိပြီး လုပ်ငန်း အကောင်အထည်ဖော်ရန်အတွက် တင်ဒါစာရွက်စာတမ်းများပြုစုပြင်ဆင်လျက်ရှိပြီး ၂၀၂၀-၂၀၂၁ ခုနှစ်မှာ တင်ဒါခေါ်ယူဆောင်ရွက်သွားမှာ ဖြစ်ပါတယ်။ သို့ဖြစ်ပါ၍ ရန်ကုန်-မန္တလေးရထားလမ်း အဆင့်မြှင့်တင်ခြင်းစီမံကိန်းရဲ့ အဆင့်(၂)လုပ်ငန်းများပြီးဆုံးမယ့် ၂၀၂၃-၂၀၂၄ ခုနှစ်အတွင်း ရထား လက်မှတ်များကို ပြည်သူများသို့ Online မှ ရောင်းချပေးနိုင်မှာဖြစ်ပြီး ရထားလက်မှတ်ဝယ်ယူမည့် ခရီးသည်များအတွက် ်တစ်ပြေးညီမျက်မြင်သိရှိနိုင်မည့် Real-time Information System အသုံးပြုပြီး လွယ်ကူလျင်မြန်စွာဝယ်ယူနိုင်မယ့်လက်မှတ်ရောင်းချမှုစနစ်ကို ပြောင်းလဲနိုင်ရေးစီစဉ် ဆောင်ရွက်လျက်ရှိပါကြောင်း ရှင်းလင်းဖြေကြားအပ်ပါတယ်။ အားလုံးကို ကျေးဇူးတင်ပါတယ် ခင်ဗျား။</speech>
<speech type="speaker">မိုက်ပေးပါ။</speech>
<speech><mp id="1447">ဒေါက်တာသန်းအောင်စိုး(မင်းလှမဲဆန္ဒနယ်)</mp>မြန်မာ့မီးရထားအနေနဲ့ အခုလိုမျိုး စီစဉ်ဆောင်ရွက်ထားတာ ကြားရလို့ အများကြီးဝမ်းသာပါတယ်။ Online ကနေ လက်မှတ်ရောင်းဖို့ ဆိုပြီးတော့ ကျွန်တော်မေးထားပေမဲ့လို့နောက် ပြည်သူ့လွှတ်တော်ကိုယ်စားလှယ်တစ်ယောက်ရဲ့ အကြံပြုချက်အရလည်းပဲ ရန်ကုန်မြို့ပတ်ရထားတွေမှာ အရင် QR Code နဲ့ စီးခဲ့ရဖူးတယ်လို့ လွှတ်တော်ကိုယ်စားလှယ်တစ်ဦးက ပြောပါတယ်။ ခေတ်မီတဲ့နိုင်ငံတွေမှာ Cash ဆိုတဲ့ ငွေကနေ ပြီးတော့မှ Card ဆိုတဲ့ Card စနစ်တွေကိုပြောင်းတယ်။ အဲဒီကနေ နောက်က Card less ဆိုတဲ့ Card မပါဘဲနဲ့ QR Code နဲ့စနစ်ကိုအသုံးပြုလာကြပါပြီ။ အဲဒီတော့ ကျွန်တော်တို့တိုင်းပြည်မှာ လူတိုင်းနီးပါးဖုန်းကိုင်နေပါပြီ။ Cash ကနေပြီးတော့ Card ကိုမသွားဘဲနဲ့ ဖုန်းနဲ့ QR Code အထိ ခုန်ကျော်ပြီးတော့ ဆောင်ရွက်လို့ရနိုင်နေပါပြီ။ ဒါကြောင့် မြို့ပတ်ရထားတွေမှာ Online စနစ်ကို အသုံးပြုပြီးတော့ အရင်လုပ်ခဲ့ဖူးတဲ့ QR Code စနစ်နဲ့ဆောင်ရွက်နိုင်ခြင်းရှိ/မရှိကိုလည်း တကယ်လို့ ဖြေကြားပေးနိုင်မယ်ဆိုရင် ဝန်ကြီးအနေနဲ့ဖြေကြားပေးဖို့ ပြည်သူ့လွှတ်တော်ဥက္ကဋ္ဌကြီးမှတစ်ဆင့် လေးစားစွာမေတ္တာရပ်ခံအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ပို့ဆောင်ရေးနှင့်ဆက်သွယ်ရေးဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="31">ဦးကျော်မျိုး(ဒုတိယဝန်ကြီး၊ ပို့ဆောင်ရေးနှင့်ဆက်သွယ်ရေးဝန်ကြီးဌာန)</agency>လေးစား အပ်ပါသော ဥက္ကဋ္ဌကြီးခင်ဗျား။ ကိုယ်စားလှယ်တော်ကြီး မေးမြန်းတဲ့မေးခွန်းကလည်း ကျွန်တော့် အနေနဲ့ကတော့ အခုတစ်ခါတည်းဖြေကြားပေးနိုင်ခြင်းမရှိဘဲနဲ့ ကျွန်တော့်အနေနဲ့က ဒီစီမံကိန်းရဲ့ လုပ်ငန်းဘောင်အတွင်းမှာ မြန်မာ့မီးရထားကို အသေးစိတ်ပြန်လည် မေးမြန်းပြီးတော့ ပြည်သူ့ လွှတ်တော်ဥက္ကဋ္ဌကြီးမှတစ်ဆင့် ကျွန်တော်ပြန်လည်ပြီးတော့ ကိုယ်စားလှယ်တော်ကြီးကို ပြန်လည် ဖြေကြားပေးသွားနိုင်မှာဖြစ်ပါကြောင်း တင်ပြအပ်ပါတယ်။</speech>
<speech type="speaker">ပို့ဆောင်ရေးနှင့် ဆက်သွယ်ရေးဝန်ကြီးဌာန ပြည်ထောင်စုဒုတိယဝန်ကြီး ပြန်လည်ထွက်ခွာနိုင်ပါပြီ။</speech>
</Q-A>
<Q-A>
<title>ဒလမြို့နယ်၊ အံ့ကြီးအနောက်ရပ်ကွက်၊ (၆)ရပ်ကွက်၊ (၁၁/၁၄)ရပ်ကွက်များအား မြို့ကွက်အဆင့်မြှင့် အကောင်အထည်ဖော်ဆောင်ရွက်နိုင်ရေး Plan ရေးဆွဲနိုင်ရန်နှင့် ပြန်လည်နေရာချထားရေးအတွက် ဆောက်လုပ်ရေးဝန်ကြီးဌာနနှင့် ရန်ကုန်တိုင်းဒေသကြီးအစိုးရအဖွဲ့ထံမှ မည်သည့် မူဝါဒ ဆိုင်ရာအတည်ပြုချက်များရယူခြင်းကိစ္စ ဆောင်ရွက်မည်ကိုသိရှိလိုခြင်းနှင့် စပ်လျဉ်းသည့်မေးခွန်း</title>
<speech type="speaker">ဒလမဲဆန္ဒနယ်မှ ဒေါက်တာစိန်မြအေး မေးမြန်းဖို့ဖြစ်ပါတယ်။</speech>
<speech><mp id="1553">ဒေါက်တာစိန်မြအေး(ဒလမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် ကြွရောက်လာသူအားလုံး မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော် ကတော့ ဒလမဲဆန္ဒနယ်က ပြည်သူ့လွှတ်တော်ကိုယ်စားလှယ် ဒေါက်တာစိန်မြအေး ဖြစ်ပါတယ်။ ကျွန်တော့်အနေနဲ့ ဒလမြို့နယ်မှာရှိတဲ့ အံ့ကြီးအနောက်ရပ်ကွက်၊ (၆)ရပ်ကွက်၊ (၁၁/၁၄)ရပ်ကွက် များကို မြို့ကွက်အကောင်အထည်ဖော်ဆောင်ရွက်နိုင်ရေးအတွက်နှင့် ပြန်လည်နေရာချထားရေး အတွက် ဆောက်လုပ်ရေးဝန်ကြီးဌာနနှင့် ရန်ကုန်တိုင်းဒေသကြီးအစိုးရအဖွဲ့ထံ မည်သည့် မူဝါဒဆိုင်ရာအတည်ပြုချက်များရယူဆောင်ရွက်မည်ကို သိရှိလိုတဲ့အတွက် မေးမြန်းရခြင်း၊ ဖြစ်ပါတယ်။ အဆိုပါသုံးရပ်ကွက်ရှိပြည်သူများကတော့ မေးခွန်းရဲ့ အဖြေကိုအထူးစိတ်ပါဝင်စားစွာ စောင့်ဆိုင်းနေကြကြောင်း ရှေးဦးစွာပြောကြားလိုပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ Power Point ဖြင့် ဆက်လက်တင်ပြခွင့်ပြုပါရန် တောင်းခံအပ်ပါတယ်ခင်ဗျား။ အဆိုပါသုံးရပ်ကွက်နှင့်စပ်လျဉ်းပြီး ဒုတိယအကြိမ် ပြည်သူ့ လွှတ်တော် ဆဋ္ဌမပုံမှန်အစည်းအဝေးမှာ မည်သည့်စတင်မည်၊ မည်မျှြင့်မည် နှင့် မည်သို့ဆက်လက်ဆောင်ရွက်မည်ကို ကြယ်ပွင့်ပြမေးခွန်းမေးမြန်းခဲ့ပါတယ်။ ပထမအကြိမ် ဖြစ်ပါတယ်။ ဒါပေမဲ့ အဆိုပါရပ်ကွက်နှင့်စပ်လျဉ်းပြီး ထပ်မံသိရှိလိုတဲ့အတွက် ယခုလို ဒုတိယ အကြိမ် မေးမြန်းရခြင်းဖြစ်ပါတယ်။ ပထမအကြိမ်မေးခွန်းကို ဆောက်လုပ်ရေးဝန်ကြီးဌာန ဒုတိယ ဝန်ကြီးက အဆိုပါရပ်ကွက်သုံးခုရှိ သိမ်းဆည်းမြေများသည် မြို့ပြနှင့်အိမ်ရာဖွံ့ဖြိုးရေးဦးစီးဌာနမှ (လ/န ၃၉)ရရှိပြီး မြေဧရိယာအတွင်းတွင်ပါဝင်ကြောင်း၊ မြို့ပြနှင့်အိမ်ရာဖွံ့ဖြိုးရေးဦးစီးဌာနအနေဖြင့် မြို့ကွက်သစ်ပုံစံအကောင်အထည်ဖော် ဆောင်ရွက်နိုင်ခြင်းမရှိသော်လည်း အခုအခါ ရန်ကုန်တိုင်း ဒေသကြီးအစိုးရအဖွဲ့ အစီအစဉ်ဖြင့် ရန်ကုန်မြို့တော်ဖွံ့ဖြိုးတိုးတက်ရေး ပူးပေါင်းဆောင်ရွက်မှု ကော်မတီ၏ အနာဂတ်မြို့ပြဖွံ့ဖြိုးမှုအပေါ်မူတည်၍ Master Plan ရေးဆွဲကာ ဆောင်ရွက်သွားမည် ဖြစ်ကြောင်း ဖြေကြားခဲ့ပြီးဖြစ်ပါတယ်။ ဖော်ပြထားတဲ့ ပုံ၊ စာဟာ ဆောက်လုပ်ရေးဝန်ကြီးဌာနက ဒုတိယဝန်ကြီးရဲ့ ဖြေကြားချက်ပါပြီးဖြစ်ပါတယ်။ ဒါ့အပြင် မြို့ကွက်သစ်ဖော်ဆောင်ပေးရန် အလိုရှိ ကြတဲ့ မဲဆန္ဒရှင်များ၏လျှောက်ထားမှုနှင့်ပတ်သက်ပြီး လိုအပ်သလိုဆက်လက်ဆောင်ရွက်သွား နိုင်ဖို့ ပြည်ထောင်စုဝန်ကြီးကိုယ်စား ဆောက်လုပ်ရေးဝန်ကြီးဌာန ဒုတိယဝန်ကြီးက ရန်ကုန်တိုင်း ဒေသကြီးအစိုးရအဖွဲ့သို့ ညှိနှိုင်းအကြောင်းကြားထားခဲ့ကြောင်း သိရှိနိုင်ပါတယ်။ ဥက္ကဋ္ဌကြီးခင်ဗျား။ ထပ်မံဖော်ပြရမယ်ဆိုရင် ဒလမြို့နယ်မှာ စက်မှုဖွံ့ဖြိုးနယ်မြေတည်ထောင် နိုင်မယ့်နေရာကို မြေပြင်တိုင်းတာစိစစ်ခဲ့ရာမှာ မြေဧရိယာ ၄၃၈.၀၀၅ ဧကအသုံးပြုနိုင်ကြောင်းနှင့် မြို့ပြနှင့်အိမ်ရာဖွံ့ဖြိုးရေးဦးစီးဌာနမှ ရန်ကုန်တိုင်းဒေသကြီးအစိုးရအဖွဲ့သို့ ၃-၁၂-၂၀၁၈ နေ့စွဲပါ စာဖြင့် စိစစ်တင်ပြထားခဲ့ပါတယ်။ အဆိုပါအသုံးပြုနိုင်သောမြေဧရိယာပေါ်မှာ ရပ်ကွက်သုံးရပ်ကွက် ရှိ ပြည်သူများအတွက်ထည့်သွင်း၍ မြို့ အကွက်အဆင့်မြှင့်တင်နိုင်ရေးအတွက် မြေနေရာ လုံလောက် စွာရှိနေတာဟာ အသေအချာပဲဖြစ်ပါတယ်။ ဒီပုံကတော့ စက်မှုဖွံ့ဖြိုးနယ်မြေတည်ထောင်နိုင်မယ့် ကျန်ရှိမြေစုစုပေါင်း ၄၃၈.၀၀၅ ဧကရှိကြောင်း ဖော်ပြထားတဲ့ပုံဖြစ်ပါတယ်။ ဥက္ကဋ္ဌကြီးခင်ဗျား။ မြို့ပြ နှင့်အိမ်ရာဖွံ့ဖြိုးရေးဦးစီးဌာန၊ ရန်ကုန်တိုင်းဒေသကြီး ပြည်ထောင်စုဝန်ကြီး၊ ဆောက်လုပ်ရေးဝန်ကြီး ဌာနနှင့် တိုင်းဒေသကြီးအစိုးရအဖွဲ့ထံတင်ပြသောစာအရ အဆိုပါသုံးရပ်ကွက်မှာ အိမ်ထောင်စု ၃၅၆၀၊ လူဦးရေ ၁၃၅၄၉ ဦးနေထိုင်လျက်ရှိကြောင်း တွေ့ရှိရပါတယ်။ ဒလမြို့နယ်ဟာ ရန်ကုန် မြို့တော်စည်ပင်သာယာရေးနယ်နိမိတ်အတွင်းရှိတဲ့အတွက် ကျန်ဒလမြို့နယ်ပြည်သူလူထုကတော့ ရန်ကုန်မြို့တော်စည်ပင်သာယာရေးအဖွဲ့ရဲ့ ရေနဲ့သန့်ရှင်းရေး၊ လမ်း၊ တံတား၊ ပန်းခြံ ရေစီးရေလာ ကောင်းမွန်ရေးစတဲ့ကိစ္စတွေမှာ အခွင့်အရေးတွေရရှိနေပေမဲ့ အဆိုပါသုံးရပ်ကွက်နေပြည်သူတွေ ကတော့ တစ်မြို့တည်းမှာနေပြီး လူနေမှုအဆင့်အတန်းနိမ့်ကျနေတဲ့အပြင် မြင်သာမြင်ရ၊ မကြင်ရတဲ့ ဘဝရောက်ရှိနေတဲ့အတွက် ပြည်သူလူထုကိုယ်စား မေးခွန်းမေးမြန်းရတာဖြစ်ပါတယ်။ ပုံကို ကြည့်ရင် အညိုရောင်ပတ်ထားတဲ့ဧရိယာက ၁၉၉၆ ခုနှစ်ကစပြီး မြို့တော်စည်ပင်သို့လွှဲပြောင်းတဲ့ ဧရိယာဖြစ်ပါတယ်။ မေးခွန်းပါသုံးရပ်ကွက်ကတော့ အထဲမှာမပါဘဲ အပြင်ရောက်နေတဲ့အတွက် စည်ပင်သာယာရေးနှင့်မဆိုင်သလိုဖြစ်နေခြင်းဖြစ်ပါတယ်။ ဒီပုံကတော့ အခွင့်အရေးမရသေးတဲ့ အိမ်ထောင်စုနှင့်လူဦးရေများကို ပြထားတာပါ။ အောက်ကပုံကတော့ ၁၀-၄-၂၀၁၉ ရက်နေ့က မေးခွန်းပါကိစ္စအတွက် ဒလမြို့နယ်ဆိုင်ရာပြည်သူ့ကိုယ်စားလှယ်များ၊ မြို့ပြနှင့်အိမ်ရာဖွံ့ဖြိုးရေး ဦးစီးဌာနမှတာဝန်ရှိပုဂ္ဂိုလ်များနှင့် အခြားတာဝန်ရှိပုဂ္ဂိုလ်များ အစည်းအဝေးလုပ်နေတာဖြစ်ပါတယ်။ ဒီပုံက ရပ်ကွက်တွေအတွင်း ဒုတိယညွှန်ကြားရေးမှူးချုပ်နှင့်အဖွဲ့ ကွင်းဆင်းကြည့်ရှုနေတဲ့ပုံ ဖြစ်ပါတယ်။ အောက်ကပုံကတော့ မြို့ကွက်ချထားပေးနိုင်မယ့်နေရာကို ကွင်းဆင်းလေ့လာကြည့်ရှု နေတဲ့ပုံဖြစ်ပါတယ်။ ဥက္ကဋ္ဌကြီးခင်ဗျား။ ပြည်သူ့အခွင့်အရေးဆုံးရှုံးမှုများကိုကုစားနိုင်ရန်အတွက် ဒုတိယညွှန်ကြား ရေးမှူးချုပ် မြို့ပြနှင့်အိမ်ရာဖွံ့ဖြိုးရေးဦးစီးဌာန၊ ရန်ကုန်တိုင်းဒေသကြီးက ပြည်ထောင်စုဝန်ကြီး၊ ဆောက်လုပ်ရေးဝန်ကြီးဌာနနှင့် ရန်ကုန်တိုင်းဒေသကြီးအစိုးရအဖွဲ့တို့ထံ မြို့ကွက်အဆင့်မြှင့်တင်ဖို့ Plan ရေးဆွဲရန်နှင့် ပြန်လည်နေရာချထားရေးအတွက် တင်ပြခဲ့ပေမဲ့ မေးခွန်းကိုလွှတ်တော်သို့ တင်တဲ့ူဝါဒဆိုင်ရာအတည်ပြုချက်မရရှိသေးတာကို တွေ့ရပါတယ်။ ဒါ့အပြင် ဒလမြို့သစ် စီမံကိန်းကိုလည်း အကောင်အထည်ဖော်တော့မှာဖြစ်လို့ မြို့သစ်ပေါ်လာမယ်ဆိုရင် မြို့ဟောင်းနေ အဆိုပါပြည်သူများ အခွင့်အရေးမဆုံးရှုံးစေရန်နှင့် လူမှုဒုက္ခပေါင်းကင်းဝေးစေဖို့ ဥက္ကဋ္ဌကြီးမှတစ်ဆင့် မေးခွန်းမေးမြန်းရခြင်းဖြစ်ပါတယ်ခင်ဗျား။ အားလုံးကိုကျေးဇူးတင်ပါတယ်ခင်ဗျား။</speech>
<speech type="speaker">ဆောက်လုပ်ရေးဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="14">ဒေါက်တာကျော်လင်း(ဒုတိယဝန်ကြီး၊ ဆောက်လုပ်ရေးဝန်ကြီးဌာန)</agency>လေးစားအပ် ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ဖိတ်ကြား ထားသော ဧည့်သည်တော်များအားလုံး မင်္ဂလာအပေါင်းနှင့် ပြည့်စုံကြပါစေလို့ ဆုမွန်ကောင်း တောင်းရင်း နှုတ်ခွန်းဆက်သအပ်ပါတယ်။ ကျွန်တော်ကတော့ ဆောက်လုပ်ရေးဝန်ကြီးဌာန ဒုတိယ ဝန်ကြီး ဒေါက်တာကျော်လင်း ဖြစ်ပါတယ်ခင်ဗျာ။ ကျွန်တော့်အနေဖြင့် ရန်ကုန်တိုင်းဒေသကြီး၊ ဒလမဲဆန္ဒနယ် ပြည်သူ့လွှတ်တော်ကိုယ်စားလှယ် ဒေါက်တာစိန်မြအေး မေးမြန်းထားသော ဒလ မြို့နယ်၊ အံ့ကြီးအနောက်ရပ်ကွက်၊ (၆)ရပ်ကွက်၊ (၁၁/၁၄)ရပ်ကွက်များအား မြို့ကွက်အဆင့်မြှင့် အကောင်အထည်ဖော်ဆောင်ရွက်နိုင်ရေး Plan ရေးဆွဲနိုင်ရန်နှင့် ပြန်လည်နေရာချထားရေးအတွက် ဆောက်လုပ်ရေးဝန်ကြီးဌာနနှင့် ရန်ကုန်တိုင်းဒေသကြီးအစိုးရအဖွဲ့ထံမှ မည်သည့် မူဝါဒ ဆိုင်ရာအတည်ပြုချက်များ ရယူခြင်းကိစ္စဆောင်ရွက်မည်ကို သိရှိလိုခြင်းနှင့်စပ်လျဉ်းတဲ့မေးခွန်းအား ရန်ကုန်တိုင်းဒေသကြီး အစိုးရအဖွဲ့မှပေးပို့လာသောအချက်အလက်များနှင့် ပေါင်းစပ်ရှင်းလင်း ဖြေကြားသွားမှာဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ Power Point ဖြင့်ရှင်းလင်းခွင့်ပြုပါရန် တင်ပြအပ် ပါတယ်။ ရန်ကုန်တိုင်းဒေသကြီး၊ ဒလမြို့နယ်အတွင်းရှိ အံ့ကြီးအနောက်ရပ်ကွက်၊ (၆)ရပ်ကွက်၊ (၁၁/၁၄)ရပ်ကွက်တို့တွင် အိမ်ခြေ ၃၄၆၈ အိမ်၊ အိမ်ထောင်စုပေါင်း ၃၆၂၉ စုရှိပြီး ဧရိယာ အကျယ်အဝန်းကတော့ ၁၆၈.၇၄၉ ဧကရှိပါတယ်။ ဒလမြို့နယ်အား ၁၉၉၀-၁၉၉၁ ခုနှစ်တွင် မြို့ကွက်သစ်ဖော်ထုတ်ရေးစီမံချက်အရ မြို့ကွက်ပုံစံ(Town Plan)ရေးဆွဲခဲ့ပြီး မြေပြင်အနေအထား အရ အကောင်အထည်ဖော်နိုင်သည့်ဧရိယာများဖြစ်သော မြေတိုင်းရပ်ကွက်ကိုးခုကို မြို့ကွက်သစ် အဖြစ် အကောင်အထည်ဖော်ဆောင်ရွက်ခဲ့ပါတယ်။ ၎င်းမြေတိုင်းရပ်ကွက်များ၏ မြေစီမံခန့်ခွဲမှု များကို ၁၉၉၆ ခုနှစ်၊ ၁၉၉၉ ခုနှစ်နှင့် ၂၀၀၃ ခုနှစ်တို့တွင် ရန်ကုန်မြို့တော်စည်ပင်သာယာရေး ကော်မတီသို့ လွှဲပြောင်းပေးခဲ့သော်လည်း ဒလမြို့နယ်တွင် အံ့ကြီးအနောက်ရပ်ကွက်၊ (၆)ရပ်ကွက် နှင့် (၁၁/၁၄)ရပ်ကွက်တို့အား မြို့ကွက်သစ်ပုံစံ အကောင်အထည်ဖော်ဆောင်ရွက်နိုင်ခဲ့မှုမရှိခဲ့ပါ။ အဆိုပါရပ်ကွက်သုံးခု၏နေထိုင်မှုအခြေအနေမှာ နိမ့်ကျလျက်ရှိသဖြင့် မြို့ကွက်အဆင့်မြှင့်တင်ရေး ဆောင်ရွက်ရန် လိုအပ်လျက်ရှိပါတယ်။ မြို့ကွက်အဆင့်မြှင့်တင်ရေးဆောင်ရွက်ချိန်မှာ အိမ်ရာများ စနစ်တကျဖြစ်ပေါ်လာစေရန် လက်ရှိရပ်ကွက်အတွင်း ဆက်စပ်လမ်းများဖောက်လုပ်ရန်၊ လူမှုစီးပွား ဆိုင်ရာလိုအပ်ချက်များနှင့် အခြေခံအဆောက်အဦများဖြစ်သည့် ရေ၊ မီးရရှိရေးတို့အတွက် မြေနေရာ များလျာထားရန် လိုအပ်မည်ဖြစ်ပါသဖြင့် လက်ရှိမြေဧရိယာ ၁၆၈ ဧကသာမက ရပ်ကွက်သုံးခုနှင့် အနီးဆုံးနေရာများမှာ မြို့ကွက်အဆင့်မြှင့်တင်ရေးစီမံကိန်းပုံစံ(Upgrading Plan)ကို စနစ်တကျ ရေးဆွဲရန်လိုအပ်မှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ဒလမြို့နယ်၊ အံ့ကြီးအနောက်ရပ်ကွက်၊ (၆)ရပ်ကွက်၊ (၁၁/၁၄)ရပ်ကွက်များအား မြို့ကွက်အဆင့်မြှင့်တင်အကောင်အထည်ဖော်ဆောင်ရန် ရပ်ကွက်သုံးခု ၏ မြေပြင်အခြေအနေစာရင်းအချက်အလက်များကောက်ယူခြင်း၊ မြို့ကွက်အဆင့်မြှင့်တင်ရေး စီမံကိန်းပုံစံရေးဆွဲခြင်း၊ ရပ်ကွက်သုံးခုနေထိုင်သူများအား Upgrading Plan ရေးဆွဲထားမှု အခြေအနေအပေါ် ညှိနှိုင်းဆွေးနွေးခြင်း၊ အကောင်အထည်ဖော်ဆောင်ရွက်ခြင်းတို့ကို ဦးစီး ကော်မတီနှင့်ဆက်စပ်ကော်မတီများဖွဲ့စည်းပြီး လုပ်ငန်းစဉ်များအတိုင်း စီမံဆောင်ရွက်သွားရန် ၂၀-၁၁-၂၀၁၉ ရက်နေ့တွင်ကျင်းပပြုလုပ်သော ရန်ကုန်တိုင်းဒေသကြီးအစိုးရအဖွဲ့ အစည်းအဝေး အမှတ်စဉ်(၄၇/၂၀၁၉)ဆုံးဖြတ်ချက်အရ မူအားဖြင့်သဘောတူထားပြီးဖြစ်ပါသည်။ ဦးစီးကော်မတီ၊ စာရင်းကောက်ယူရေးလုပ်ငန်းအဖွဲ့နှင့် မြို့ကွက်အဆင့်မြှင့်တင်ရေးစီမံကိန်း ပုံစံရေးဆွဲရေးလုပ်ငန်း အဖွဲ့များဦးစွာဖွဲ့စည်းပြီး မြေပြင်အခြေအနေ၊ အိမ်ထောင်စု၊ အိမ်ခြေစသော အချက်အလက်များ ကောက်ယူခြင်းလုပ်ငန်းနှင့် မြို့ကွက်အဆင့်မြှင့်တင်ရေးစီမံကိန်းပုံစံရေးဆွဲခြင်းတို့ကို ဆက်လက် ဆောင်ရွက်သွားရမှာဖြစ်ပါတယ်။ အဆင့်မြှင့်တင်ခြင်းလုပ်ငန်းဆောင်ရွက်ရာမှာ Land Readjustment နည်းလမ်းဖြင့် ဆောင်ရွက်ရာတွင် လမ်းနှင့်မလွတ်ကင်းတဲ့အိမ်ခြေများကို ရွှေ့ပြောင်း၍ နေရာအစား ပေးခြင်း၊ ရွှေ့ပြောင်းရန်မလိုသည့်အိမ်ခြေများကို မူလနေရာတွင် ပြန်လည်နေရာချထားပေးနိုင်ရေး အတွက် စနစ်တကျအကွက်ချပုံစံရေးဆွဲ၍ Community Land အနေဖြင့်ဖြစ်စေ၊ ပိုင်ဆိုင်မှုပေးသော ဂရန်အမည်ပေါက်ဖြင့်ဖြစ်စေ ပြန်လည်ပေးအပ်ခြင်း၊ အခြားနည်းလမ်းတစ်ခုမှာ အချို့သောနေအိမ် များအား တဲပေါ်မှ တိုက်ပေါ်သို့တင်ခြင်းကဲ့သို့သောနည်းလမ်းများဖြင့် ဆောင်ရွက်ရန်လျာထားလျက် ရှိပါတယ်။ ဒလမြို့သစ်ဖွံ့ဖြိုးရေးစီမံကိန်းကို အကောင်အထည်ဖော်ရန် ဆောက်လုပ်ရေးဝန်ကြီးဌာန၊ ရန်ကုန်တိုင်းဒေသကြီးအစိုးရအဖွဲ့နှင့် ကိုရီးယားသမ္မတနိုင်ငံ Land and Housing Cooperation (LH)တို့ပူးပေါင်း၍ ဆောင်ရွက်လျက်ရှိပြီး ဒလမြို့သစ်စီမံကိန်း၏ comprehensive Master Plan ကို မြေအသုံးချမှု၊ အခြေခံအဆောက်အဦဖွံ့ဖြိုးမှုနှင့် ရပ်ကွက်သုံးခုအတွက် အဆင့်မြှင့်တင်ရေး Upgrading အစီအစဉ်များပါဝင်သော Integrated Development ပုံစံဖြစ်စေရန် ရေးဆွဲဆောင်ရွက် သွားမှာဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ဒလမြို့သစ် Master Plan မှာ အံ့ကြီးအနောက် ရပ်ကွက်၊ (၆)ရပ်ကွက်နှင့် (၁၁/၁၄)ရပ်ကွက်တို့၏ မြို့ကွက်အဆင့်မြှင့်တင်ရေးပုံစံများနှင့်ချိတ်ဆက် ရေးဆွဲအကောင်အထည်ဖော်နိုင်ရေး၊ ပြန်လည်နေရာချထားရေးစသည့်လုပ်ငန်းစဉ်များ ဆောင်ရွက် နိုင်ရေးတို့အတွက် ဆောက်လုပ်ရေးဝန်ကြီးဌာန၊ ရန်ကုန်တိုင်းဒေသကြီးအစိုးရအဖွဲ့နှင့် လွှတ်တော် ကိုယ်စားလှယ်တော်ကြီးများအပါအဝင် Stakeholder အားလုံး ပူးပေါင်းညှိနှိုင်းဆောင်ရွက်သွားမှာ ရေးစသည့်ရေးပုံစံများနှင့်ချိတ် တော်ကြီးများရေးဝန်ကြီးဌာန၊ ဖြစ်ကြောင်း ရန်ကုန်တိုင်းဒေသကြီးအစိုးရအဖွဲ့ မှပေးပို့သော အချက်အလက်များနှင့်ပေါင်းစပ်၍ ရှင်းလင်းဖြေကြားအပ်ပါတယ်။ အားလုံးကိုကျေးဇူးတင်ပါတယ်ခင်ဗျား။</speech>
</Q-A>
<Q-A>
<title>ဒိုက်ဦးမြို့နယ်၊ ဖောင်တော်သီကျေးရွာမှ ဖောင်တော်သီရွာမကျေးရွာသို့သွားသော ရွာလယ်လမ်းမကြီး အား ကွန်ကရစ်လမ်းခင်းပေးရန် အစီအစဉ်ရှိ/မရှိနှင့်စပ်လျဉ်းသည့်မေးခွန်း</title>
<speech type="speaker">ဒိုက်ဦးမဲဆန္ဒနယ်မှ ဦးဘုန်းမြင့်အောင် မေးမြန်းဖို့ဖြစ်ပါတယ်။</speech>
<speech><mp id="1432">ဦးဘုန်းမြင့်အောင်(ဒိုက်ဦးမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် ပြည်ထောင်စုအဆင့်အဖွဲ့ အစည်းဝင်များ၊ လွှတ်တော်ကိုယ်စားလှယ်များနှင့် ဧည့်သည်တော်များအားလုံး စိတ်၏ချမ်းသာခြင်း၊ ကိုယ်၏ကျန်းမာခြင်းနှင့် ပြည့်စုံနိုင်ကြပါစေ ကြောင်း ဦးစွာနှုတ်ခွန်းဆက်သဂါရဝပြုအပ်ပါတယ်။ ကျွန်တော်ကတော့ ပဲခူးတိုင်းဒေသကြီး၊ ဒိုက်ဦး မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးဘုန်းမြင့်အောင်ဖြစ်ပါတယ်။ ဒီနေ့ ဒုတိယ အကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး ပထမနေ့မှာ မေးမြန်းလိုတဲ့ ကြယ်ပွင့်ပြမေးခွန်းကတော့ ဒိုက်ဦးမြို့နယ်၊ ဖောင်တော်သီကျေးရွာမှ ဖောင်တော်သီရွာမကျေးရွာသို့ သွားသော ရွာလယ်လမ်းမကြီးအား ကွန်ကရစ်လမ်းခင်းပေးရန် အစီအစဉ်ရှိ/မရှိနှင့်စပ်လျဉ်းသည့်မေးခွန်းကို မေးမြန်းသွားမှာဖြစ်ပါတယ်။ လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးခင်ဗျား။ နိုင်ငံတစ်နိုင်ငံ ဖွံ့ ဖြိုးတိုးတက်ဖို့ ဆိုရင် လမ်းပန်းဆက်သွယ်ရေးဟာ အဓိကအရေးကြီးသော အခန်းကဏ္ဍတစ်ရပ်ဖြစ်ပါတယ်။ လမ်းပန်းဆက်သွယ်ရေးကောင်းမွန်ခြင်းဟာ ကျွန်တော်တို့လူသားများအတွက် အကျိုးပြုလုပ်ငန်းများ များစွာလုပ်ဆောင်နိုင်ဖို့ အခွင့်အလမ်းကောင်းတစ်ရပ်လည်း ဖြစ်ပါတယ်။ ထို့အတူပဲ တိုင်းဒေသ ကြီး/ခရိုင်/မြို့နယ်/ရပ်ကွက်ကျေးရွာအုပ်စု/ကျေးရွာငယ်မှအစ လူမှုဘဝဖွံ့ဖြိုးတိုးတက်ဖို့ဆိုရင် လည်း လမ်းပန်းဆက်သွယ်ရေးဟာ အဓိကကောင်းမွန်ဖို့ အများကြီးလိုအပ်လှပါတယ်။ ဒါကြောင့် လက်ရှိ ကျွန်တော်တို့ ဒီမိုကရေစီအစိုးရသစ်လက်ထက်မှာ လမ်း၊ တံတားများကို ရေတို/ရေရှည် အထူးစီမံချက်များ ရေးဆွဲအကောင်အထည်ဖော်ပြီး ဆောင်ရွက်နေတာကိုလည်း မျက်ဝါးထင်ထင် တွေ့မြင်နေရတဲ့ပါတယ်။ ဥက္ကဋ္ဌကြီးခင်ဗျား။ အခုကျွန်တော်မေးမြန်းတဲ့လမ်းဟာ ဒိုက်ဦးမြို့ရဲ့တောင်ဘက် ခုနစ်မိုင်ခန့် အကွာအဝေးမှာရှိပြီး ယခင်ရန်ကုန်-မန္တလေးကားလမ်းဟောင်းလမ်းမကြီးလည်း ဖြစ်ပါတယ်။ ဖော်တော်သီကျေးရွာကြီးနှင့် တစ်မိုင်ခန့်ကွာဝေးပြီး အိမ်ခြေပေါင်း ၇၀၀ ကျော် အိမ်ထောင်စုပေါင်း ၇၃၀ ကျော်ရှိပါတယ်။ လူဦးရေအားဖြင့် ၃၀၀၀ ကျော်နေထိုင်လျက်ရှိသော ကျေးရွာကြီးလည်း ဖြစ်ပါတယ်။ ဖောင်တော်သီကျေးရွာ ကျေးရွာကြီးနှင့်တစ်ဆက်တစ်စပ်တည်းတည်ရှိပြီး စိုက်ပျိုးရေး ကိုအဓိကထားလုပ်ကိုင်သော ကျေးရွာလည်းဖြစ်ပါတယ်။ မကြခင်ှာပဲ ဖောင်တော်သီ ကျေးရွာကြီးမှာလည်း မြို့အဖြစ်အဆင့်မြှင့်တင်ဖို့ ဆောင်ရွက်ထားရှိပြီးဖြစ်ပါတယ်။ ဖောင်တော်သီ ကျေးရွာကြီးကတော့ မြို့နယ်စည်ပင်သာယာရေးကော်မတီမှ ၂၀၁၇-၂၀၁၈ ဘဏ္ဍာရေးနှစ်တွင် ကွန်ကရစ်လမ်းများခင်းထားပြီးဖြစ်ပါတယ်။ ကျန်ရှိနေသော တစ်စိတ်တစ်ပိုင်းလောက်သာကျန်သော ထိုရွာလယ်လမ်းမကြီးအားထပ်မံ၍ ဆက်ခင်းမည်ဆိုပါက ထိုကျေးရွာမှာရှိသော ဒေသခံမဲဆန္ဒရှင် ပြည်သူများ၏ ပညာရေး၊ ကျန်းမာရေး၊ လူမှုရေး၊ စီးပွားရေး၊ ကူးသန်းရောင်းဝယ်ရေးအစရှိတဲ့ လူမှုကိစ္စအဝဝနှင့် ဖွံ့ဖြိုးရေးကိစ္စအဝဝကို အဆင်ပြေချောမွေ့လာမှာဖြစ်ပါတယ်။ ဥက္ကဋ္ဌကြီးခင်ဗျား။ အခုကျွန်တော်မေးမြန်းတဲ့ လမ်းမကြီးဟာ ယခင်ရန်ကုန်-မန္တလေး ကားလမ်းဟောင်းမှာတည်ရှိပြီး ထိုလမ်းမကြီးတစ်လျှောက် ကျေးရွာများသည်လည်း လမ်းမ ကောင်းသောကြောင့် လူမှုဘဝများနိမ့်ကျလျက်ရှိပါတယ်။ လမ်းပန်းဆက်သွယ်ရေးကောင်းမွန်မှု မရှိသောကြောင့် ကုန်စည်စီးဆင်းမှုလည်း မကောင်းသလို ကုန်ထုတ်စွမ်းအားစုလည်းမရှိဖြစ်နေပါ တယ်။ ဒါကြောင့် ထိုလမ်းမကြီးကို ကွန်ကရစ်လမ်းအဖြစ် အဆင့်မြှင့်တင်၍ ခင်းပေးမည်ဆိုပါက ဒေသဖွံ့ဖြိုးရေးကိစ္စအဝဝနှင့် လူမှုကိစ္စအဝဝ အဆင်ပြေချောမွေ့လာမှာဖြစ်ပါသောကြောင့် ဒေသခံ မဲဆန္ဒရှင်ပြည်သူများရဲ့ ကိုယ်စား ပြည်သူ့လွှတ်တော် ဥက္ကဋ္ဌကြီးမှတစ်ဆင့် ဒီမေးခွန်းကို မေးမြန်း ရခြင်းဖြစ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဆောက်လုပ်ရေးဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="14">ဒေါက်တာကျော်လင်း(ဒုတိယဝန်ကြီး၊ ဆောက်လုပ်ရေးဝန်ကြီးဌာန)</agency>လေးစားအပ် ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ကျွန်တော့်အနေဖြင့် ပဲခူးတိုင်းဒေသကြီး၊ ဒိုက်ဦး မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးဘုန်းမြင့်အောင် မေးမြန်းထားတဲ့ ဒိုက်ဦးမြို့နယ်၊ ဖောင်တော်သီကျေးရွာမှ ဖောင်တော်သီရွာမကျေးရွာသို့သွားသော ရွာလယ်မကြီးအား ကွန်ကရစ် လမ်းခင်းပေးရန် အစီအစဉ်ရှိ/မရှိ သိရှိလိုခြင်းနှင့်စပ်လျဉ်းတဲ့မေးခွန်းအား ဖြေကြားသွားမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ပဲခူးတိုင်းဒေသကြီး၊ ဒိုက်ဦးမြို့နယ် ဖောင်တော်သီရွာမသို့ ဆက်သွယ်သည့် ရွာလယ်လမ်းအရှည် ၁ မိုင် ၆ ဖာလုံသည် ဆောက်လုပ်ရေး ဝန်ကြီးဌာန၊ ကျေးလက်လမ်းဖွံ့ ဖြိုးရေးဦးစီးဌာနမှ စီမံခန့်ခွဲသောလမ်းဖြစ်ပြီး ၎င်းလမ်း၏ လက်ရှိ အခြေအနေမှာ မြေသားလမ်းဖြစ်ပါတယ်။ အဆိုပါလမ်းသည် လမ်းအဆင့်သတ်မှတ်ချက်အရ Class(B) ဦးစားပေးအဆင့်(၂) လမ်းစာရင်းတွင်ပါဝင်ပြီး ကျေးရွာနှစ်ရွာ၊ လူဦးရေ ၁၀၀၀၀ ခန့်ကို တိုက်ရိုက်အကျိုးပြုမှာ ဖြစ်ပါသဖြင့် လမ်းအဆင့်မြှင့်တင်ခြင်းလုပ်ငန်းများကို ၂၀၂၀-၂၀၂၁ ဘဏ္ဍာရေးနှစ် နောက်ပိုင်းကာလများ၌ ပြည်ထောင်စုရန်ပုံငွေတွင် ထည့်သွင်းလျာထားပြီး ရန်ပုံငွေ ခွဲဝေရရှိမှုအပေါ်မူတည်၍ အကောင်အထည်ဖော် ဆောင်ရွက်ပေးသွားမည်ဖြစ်ပါကြောင်း ဖြေကြား အပ်ပါတယ်ခင်ဗျား။</speech>
</Q-A>
<Q-A>
<title>မြစ်သားမြို့နယ်အတွင်း၌ အရေးပါလှသော class(A)အဆင့်ရှိ ကျေးရွာလမ်းများဖြစ်သည့် သစ်တက်ကုန်း-လက်ညှိုးထိုး-မြင်းခြံလမ်းနှင့် မင်းဝန်၊ မန်ကျီးကန်၊ တဲကြီး-လက်ညှိုးထိုးမြင်းခြံလမ်းများကို ရာသီမရွေးသွားလာနိုင်သော ကတ္တရာလမ်း သို့မဟုတ် ကွန်ကရစ်လမ်းအဖြစ် အဆင့်မြှင့်တင်ပေးရန် အစီအစဉ်ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">မြစ်သားမဲဆန္ဒနယ်မှ ဒေါက်တာလင်းလင်းကျော် မေးမြန်းဖို့ဖြစ်ပါတယ်။</speech>
<speech><mp id="1490">ဒေါက်တာလင်းလင်းကျော်(မြစ်သားမဲဆန္ဒနယ်)</mp>လေးစားအပ်ပါသော ပြည်သူ့ လွှတ်တော်ဥက္ကဋ္ဌကြီးနှင့် အားလုံးမင်္ဂလာပါ။ ကျွန်တော်ကတော့ မြစ်သားမဲဆန္ဒနယ်မှ ဒေါက်တာလင်းလင်းကျော်ပဲ ဖြစ်ပါတယ်။ ကျွန်တော့်အနေနဲ့ ဒီနေ့မှာ မြစ်သားမြို့နယ်မှာ အရေးကြီးတဲ့ Class(A)လမ်းတွေကို ကွန်ကရစ်လမ်းသုံးဖို့ ကတ္တရာလမ်းအဖြစ် အဆင့်မြှင့်တင် ပေးရန်အတွက် မေးခွန်းမေးမြန်းသွားမှာပဲဖြစ်ပါတယ်။ လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးခင်ဗျား။ မြစ်သားမြို့နယ်ရှိ သစ်တက်ကုန်း-လက်ညှိုးထိုး-မြင်းခြံလမ်းဟာ အိမ်ခြေ တစ်ထောင်ကျော်ရှိတဲ့ သစ်တက်ကုန်းကျေးရွာနဲ့ မန္တလေး-လက်ညှိုးထိုး-မြင်းခြံလမ်းကို ဆက်သွယ် ထားတဲ့ ၂ မိုင် ၄ ဖာလုံအရှည်ရှိတဲ့ Class(A)အမျိုးအစားဝင်လမ်း ဖြစ်ပါတယ်။ အဆိုပါလမ်းကို ရာသီမရွေးသွားလာနိုင်သော ကတ္တရာလမ်း သို့မဟုတ် ကွန်ကရစ်လမ်းအဖြစ် အဆင့်မြှင့်ရန်အတွက် လိုအပ်သော လမ်းအကျယ်ရှိပြီးသားဖြစ်တဲ့အပြင် မန္တလေးတိုင်းဒေသကြီးအစိုးရအဖွဲ့ရဲ့ မျှဝေခြင်း ဟူသော စက်ကိရိယာများနဲ့ ရွာသူရွာသားများက လမ်းခင်းခြင်း၊ လမ်းအမာခံရှိရန် ပြုပြင်ခြင်းများ ပြုလုပ်ထားပြီးဖြစ်ပါတယ်။ သို့ဖြစ်ပါ၍ အဆိုပါလမ်းကို အဆင့်မြှင့်တင်မယ်ဆိုပါက မြစ်သားမြို့နယ်၊ သစ်တက်ကုန်းကျေးရွာရှိ အိမ်ခြေ ၁၀၀၀ ကျော်၊ လူဦးရေ ၅၀၀၀ ခန့်ရှိသော ရဟန်းရှင်၊ လူ၊ ကျောင်းသားများအပါအဝင် ပြည်သူများ၏ စီးပွားရေး၊ လူမှုရေး၊ ကျန်းမာရေး၊ ပညာရေး အစရှိသည် တို့ တိုးတက်မြင့်မားလာမည်ဖြစ်ပါတယ်။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီး ခင်ဗျား။ ယခုမေးခွန်းပါ ဒုတိယလမ်း ဖြစ်သော မြစ်သားမြို့နယ်ရှိ မင်းဝန်၊ မန်ကျီးကန်၊ တဲကြီး- လက်ညှိုးထိုး၊ မြင်းခြံလမ်းဟာ ၄ မိုင် ၅ ဖာလုံအရှည်ရှိတဲ့ class(A)အမျိုးအစားဝင်လမ်းပဲ ဖြစ်ပါတယ်။ အဆိုပါလမ်းပိုင်းရဲ့ မန်ကျီးကန်တဲကြီးလမ်းပိုင်းဟာ ၂ မိုင် ၅ ဖာလုံရှည်လျားပြီးတော့ ရာသီမရွေးသွားလာနိုင်သော ကတ္တရာလမ်း သို့မဟုတ် ကွန်ကရစ်လမ်းအဖြစ် အဆင့်မြှင့်တင်ရန်အတွက် လိုအပ်သောလမ်းအကျယ်ရှိပြီးသား ဖြစ်သည့်အပြင် မန္တလေးတိုင်းဒေသကြီးအစိုးရအဖွဲ့ရဲ့ စက်ကိရိယာများ မျှဝေခြင်းအစီအစဉ်ဖြင့်ပင် ရွာသူရွာသားများက လမ်းခင်းခြင်း၊ လမ်းအမာခံရှိရန် ပြုပြင်ခြင်းအပိုင်းများကို ပြုလုပ်ထားပြီးလည်း ကျေးရွာများရှိ အိမ်ခြေ ၂၀ တိုးတက်မဟန်းရှင်၊ လူ၊ ပြည်သူများရဲ့ သည့်ဘဏ္ဍာရေးအဆင့်မြှင့်တင်ပေးရာသီမရွေးသွား ဖြစ်ပါတယ်။ ကျန်လမ်းအပိုင်းဖြစ်တဲ့ မန်ကျီးကန်-မင်းဝန်လမ်းသည်လည်း နှစ်မိုင်ခန့်ရှည်လျားပြီး တော့ ဒီလမ်းကိုလည်း ကျေးလက်လမ်းဦးစီးဌာနကပဲ မြေသားလမ်းအဖြစ် ခင်းပေးထားပြီးတော့ လုံလောက်တဲ့လမ်းအကျယ် ရှိပြီးသားဖြစ်ပါတယ်။ သို့ဖြစ်ပါ၍ ဒီမေးခွန်းပါလမ်းနှစ်လမ်းကို အဆင့်မြှင့်တင်ပေးလိုက်ပါက မြစ်သားမြို့နယ်ကျေးရွာများရှိ အိမ်ခြေ ၂၀၀၀ ခန့်၊ လူဦးရေ ၈၀၀၀ ခန့်သော ရဟန်းရှင်၊ လူ၊ ပြည်သူများရဲ့ စီးပွားရေး၊ လူမှုရေး၊ ကျန်းမာရေး၊ ပညာရေး အစရှိသည်တို့ တိုးတက်မြင့်မားလာမည်ဖြစ်ပါတယ်။ သို့ဖြစ်ပါ၍ အဆိုပါ class(A)လမ်းနှစ်လမ်းကို လမ်းအဆင့် မြှင့်တင်ပေးနိုင်ရန်အတွက် ကျေးရွာနေပြည်သူများကိုယ်စား ပြည်သူ့လွှတ်တော်ဥက္ကဋ္ဌကြီးမှ တစ်ဆင့်မေးမြန်းလိုတာကတော့ (က) မြစ်သားမြို့နယ် အတွင်း၌ အရေးပါလှသော Class(A)အဆင့် ရှိ ကျေးရွာလမ်းများဖြစ်သည့် သစ်တက်ကုန်း-လက်ညှိုးထိုး-မြင်းခြံလမ်းနှင့် မင်းဝန်၊ မန်ကျီးကန်၊ တဲကြီး-လက်ညှိုးထိုး မြင်းခြံလမ်းများကို ရာသီမရွေးသွားလာနိုင်သော ကတ္တရာလမ်း သို့မဟုတ် ကွန်ကရစ်လမ်းအဖြစ် အဆင့်မြှင့်တင်ပေးရန် အစီအစဉ်ရှိ/မရှိ၊ (ခ) အစီအစဉ်ရှိပါက အစောဆုံး မည်သည့်ဘဏ္ဍာရေးနှစ်တွင် အဆင့်မြှင့်တင် ဆောင်ရွက်ပေးမည်နည်း၊ (ဂ) အစီအစဉ်မရှိပါက အဘယ်ကြောင့်နည်းဟု မေးမြန်းအပ်ပါတယ်။ အားလုံးကို ကျေးဇူးတင်ပါတယ်ခင်ဗျား။</speech>
<speech type="speaker">ဆောက်လုပ်ရေးဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="14">ဒေါက်တာကျော်လင်း(ဒုတိယဝန်ကြီး၊ ဆောက်လုပ်ရေးဝန်ကြီးဌာန)</agency>လေးစားအပ် ပါသော ဥက္ကဋ္ဌကြီးခင်ဗျား။ ကျွန်တော့်အနေဖြင့် မန္တလေးတိုင်းဒေသကြီး၊ မြစ်သားမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါက်တာလင်းလင်းကျော်မေးမြန်းထားတဲ့ မြစ်သားမြို့နယ် အတွင်းရှိ အရေးပါသော Class(A)အဆင့်ရှိ ကျေးရွာလမ်းများဖြစ်သည့် သစ်တက်ကုန်းလက်ညှိုးထိုး-မြင်းခြံလမ်းနှင့် မင်းဝန်း၊ မန်ကျီးကန်၊ တဲကြီး-လက်ညှိုးထိုး၊ မြင်းခြံလမ်းများကို ရာသီ မရွေးသွားလာနိုင်သော ကတ္တရာလမ်း သို့မဟုတ် ကွန်ကရစ်လမ်းအဖြစ် အဆင့်မြှင့်တင်ပေးရန် အစီအစဉ်ရှိ/မရှိ၊ ရှိပါက အစောဆုံးမည်သည့်ဘဏ္ဍာရေးနှစ်တွင် အဆင့်မြှင့်တင်ဆောင်ရွက်ပေးမည် နည်းနှင့် မရှိပါက အဘယ်ကြောင့်နည်းဆိုသည့် သိရှိလိုခြင်းနှင့် စပ်လျဉ်းတဲ့မေးခွန်းအား ဖြေကြား သွားမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ မန္တလေးတိုင်းဒေသကြီး၊ မြစ်သား မြို့နယ်အတွင်းရှိ မြင်းခြံ-လက်ညှိုးထိုး-ရေဝန်းလမ်းနှင့် ဆက်သွယ်ထားသော သစ်တက်ကုန်း ကျေးရွာအဝင်လမ်းအရှည် ၂ မိုင် ၄ ဖာလုံနှင့် တဲကြီး-မကျီးကန်-မင်းဝန်လမ်းအရှည် ၄ မိုင် ၅ ဖာလုံ လမ်းပိုင်းနှစ်ပိုင်းသည် ဆောက်လုပ်ရေးဝန်ကြီးဌာန၊ ကျေးလက်လမ်းဖွံ့ဖြိုးရေးဦးစီးဌာနမှ စီမံခန့်ခွဲ သောလမ်းဖြစ်ပါတယ်။ ပထမလမ်းဖြစ်တဲ့ သစ်တက်ကုန်းကျေးရွာအဝင်လမ်းသည် လမ်းအဆင့်သတ်မှတ်ချက် class(A)၊ ဦးစားပေးအဆင့်(၁)လမ်းစာရင်းတွင် ပါဝင်သဖြင့် ဂဝံလမ်းခင်းခြင်းလုပ်ငန်းကို ၂၀၁၈၂၀၁၉ ဘဏ္ဍာရေးနှစ်မှာ စတင်ဆောင်ရွက်ခဲ့တာဖြစ်ပြီးတော့ လမ်းအဆင့်မြှင့်တင်ခြင်းလုပ်ငန်း တွေကို ဆက်လက်ဆောင်ရွက်ဖို့အတွက် ၂၀၂၀-၂၀၂၁ ဘဏ္ဍာရေးနှစ် မန္တလေးတိုင်းဒေသကြီး အစိုးရအဖွဲ့ရန်ပုံငွေတွင် ထည့်သွင်းလျာထားပြီးတော့ ရန်ပုံငွေခွဲဝေရရှိမှုပေါ်မူတည်ပြီး အကောင် အထည်ဖော် ဆောင်ရွက်ပေးသွားမှာဖြစ်ပါတယ်။ ဒုတိယလမ်းဖြစ်တဲ့ တဲကြီး-မကျီးကန်-မင်းဝန် လမ်းသည် လမ်းအဆင့်သတ်မှတ်ချက် Class(A) ဦးစားပေးအဆင့်(၁)လမ်းမှာ ပါဝင်ပြီးတော့ မကျီးကန်မှမင်းဝန်အထိ လမ်းအရှည်နှစ်မိုင်ကို ၂၀၁၇-၂၀၁၈ ဘဏ္ဍာရေးနှစ်မှာ မြေသားလမ်းအဖြစ် စတင်ဆောင်ရွက်ခဲ့တာဖြစ်ပါတယ်။ ကျန်လမ်းပိုင်းများ အဆင့်မြှင့်တင်ခြင်းလုပ်ငန်းများ ဆက်လက် ဆောင်ရွက်ဖို့အတွက် ၂၀၂၀-၂၀၂၁ ဘဏ္ဍာရေးနှစ် မန္တလေးတိုင်းဒေသကြီးအစိုးရအဖွဲ့ ရန်ပုံငွေတွင် ထည့်သွင်းလျာထားပြီး ရန်ပုံငွေခွဲဝေရရှိမှုပေါ်မူတည်၍ အကောင်အထည်ဖော်ဆောင်ရွက်ပေးသွား မည်ဖြစ်ပါကြောင်း ဖြေကြားအပ်ပါတယ်။ ကျေးဇူးတင်ပါတယ်။</speech>
</Q-A>
<Q-A>
<title>တောင်ကုတ်မြို့နယ်အတွင်းရှိ နတ်မော်-ကုလားရောင်ကျေးရွာချင်းဆက်လမ်းပေါ်ရှိ မင်းလမ်း ချောင်းတံတားအား မည်သည့်ဘဏ္ဍာရေးနှစ်တွင် စတင်အကောင်အထည်ဖော်တည်ဆောက်ပေးရန် အစီအစဉ်ရှိ/မရှိနှင့်စပ်လျဉ်းသည့်မေးခွန်း</title>
<speech type="speaker">တောင်ကုတ်မဲဆန္ဒနယ်မှ ဒေါ်နီနီမေမြင့် မေးမြန်းဖို့ဖြစ်ပါတယ်။</speech>
<speech><mp id="1529">ဒေါ်နီနီမေမြင့်(တောင်ကုတ်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် အားလုံးပဲမင်္ဂလာပါရှင်။ ကျွန်မကတော့ ရခိုင်ပြည်နယ်၊ တောင်ကုတ်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်နီနီမေမြင့် ဖြစ်ပါတယ်။ ကျွန်မအနေနဲ့ ဒီကနေ့မေးမြန်းလိုတဲ့ မေးခွန်းကတော့ တောင်ကုတ်မြို့နယ်အတွင်းရှိ နတ်မော်-ကုလားရောင်ကျေးရွာချင်းဆက်လမ်းပေါ်ရှိ မင်းလမ်းချောင်းတံတားအား မည်သည့်ဘဏ္ဍာရေးနှစ်တွင် စတင်အကောင်အထည်ဖော် တည်ဆောက် ပေးရန် အစီအစဉ်ရှိ/မရှိကို မေးမြန်းသွားမှာဖြစ်ပါတယ်ရှင်။ ဥက္ကဋ္ဌကြီးရှင်။ နတ်မော်ကျေးရွာအုပ်စုမှ ကုလားရောင်ကျေးရွာအုပ်စုအထိ ကျေးရွာချင်းဆက် လမ်းမှာ ၁၁ မိုင်ရှိပြီးတော့ အဲဒီလမ်းပေါ်မှာပဲ ကျေးရွာအုပ်စု လေးစု၊ ကျေးရွာပေါင်းမြောက်ရွာရှိပြီး လူဦးရေ ၆၆၀၀ ကျော်နေထိုင်လျက်ရှိပါတယ်။ အခိုရင် ဒီလမ်းမကြီးဟာ ရခိုင်ပြည်နယ်အစိုးရအဖွဲ့ရဲ့ ရန်ပုံငွေနဲ့ ၂၀၁၇-၂၀၁၈ ဘဏ္ဍာရေးနှစ်ကစပြီးတော့ ၂၀၁၉-၂၀၂၀ ဘဏ္ဍာရေးနှစ်အထိ ဆက်တိုက်ဘတ်ဂျက်များ ထည့်သွင်း ပြီးတော့ ဖောက်လုပ်လျက်ရှိနေပါတယ်။ သို့သော် ယခုဖောက်လုပ်လျက်ရှိတဲ့ လမ်းပိုင်းနှစ်ခုကြား ထဲမှာဆိုရင် ပေ ၃၀၀ ကျော်ခန့်ရှိတဲ့ ချောင်းကူးတံတားတစ်စင်း လိုအပ်လျက်ရှိနေပါတယ်။ ယခု အခါမှာ လမ်းပိုင်းအားလုံးဟာ ၂၀၁၉-၂၀၂၀ ဘဏ္ဍာရေးနှစ်အထိ အတည်ပြုပြီးဖြစ်သော်လည်း နီ င်ကျေးရွာအုပ်စုရွာပေါင်းခြောက်နိုင်ပြည်နယ်အဆက်တိုက်ဘတ်ကမ်းပိုင်းနှစ်ခု လမ်းပိုင်းနှစ်ခုကြားမှာ အဓိကဆက်သွယ်ထားတဲ့ မင်းလမ်းချောင်းတံတားတည်ဆောက်ရန်အပိုင်းသာ ကျန်ရှိနေတာ ဖြစ်ပါတယ်။ ဒီလမ်းမကြီးအား တံတားအပါအဝင် အားလုံးဖောက်လုပ်ပြီးစီးမယ်ဆိုရင် ရရှိမယ့်အကျိုးကျေးဇူးဟာ များစွာရှိပါတယ်။ ဘာကြောင့်လဲဆိုတော့ အဲဒီလမ်းမကြီးတစ်လျှောက်လုံး မှာရှိတဲ့ ရွာအားလုံးဟာ တောင်ကုတ်မြို့ရဲ့ ရေထွက်ပစ္စည်းအများဆုံးထွက်တဲ့ရွာတွေပဲ ဖြစ်ပါတယ်။ ဒါကြောင့်မို့လို့ ပြည်သူတွေရဲ့ စီးပွားရေးအတွက်လည်း များစွာအဆင်ပြေနိုင်မှာ ဖြစ်ပါတယ်။ ဥက္ကဋ္ဌကြီးရှင်။ လမ်းပိုင်းအားလုံးအပြင် တံတားကြီးပါ တစ်ပါတည်းဆောက်လုပ်လိုက်မယ် ဆိုရင် အခုလမ်းမကြီးမှာ ပြည်သူများအဆင်တပြေသွားလာနိုင်မှာဖြစ်ပါတယ်။ လမ်းရှိပြီး တံတား မရှိဘူးဆိုရင် ဒီလမ်းကို ဖောက်လုပ်တာဟာ ဘာမှထူးခြားလာမှာမဟုတ်ပါဘူး။ ရေလမ်းတစ်ခုတည်း ကပဲ ပုံမှန်အတိုင်းသွားကြရမှာ ဖြစ်ပါတယ်။ နောက်တစ်ချက်အနေနဲ့ ဒီလမ်းမကြီးတစ်ခုလုံးကို ဖြောင့်ဖြောင့်ဖြူးဖြူးဖြစ်သွားမယ်ဆိုရင် အခုနကဖော်ပြခဲ့တဲ့ ကျေးရွာအုပ်စုလေးအုပ်စုအပြင် ကုလားရောင်ကျေးရွာအုပ်စုရဲ့ မြစ်တစ်ဖက်ကမ်းမှာရှိတဲ့ ပုတင်းကျွန်းအရှေ့ဘက်အုပ်စုနှင့် ငမောက် ချောင်းကျေးရွာအုပ်စုနှစ်ခု၊ ကျေးရွာပေါင်း ၁၈ ရွာ၊ လူဦးရေ ၁၀၀၀၀ ကျော်ကိုပါ ထပ်မံပြီးတော့ အကျိုးပြုနိုင်မှာဖြစ်ပါတယ်။ ဒါ့အပြင် ဒီရေအတက်အကျကို စောင့်ပြီးတော့ နာရီပေါင်းများစွာ ကြာမြင့်တဲ့ကားလမ်းဖြင့် နာရီဝက်ခန့်သာ ကြာမြင့်ရုံနဲ့ တောင်ကုတ်မြို့ကို မြန်မြန်ဆန်ဆန် ရောက်ရှိနိုင်မှာ ဖြစ်ပါတယ်ရှင်။ ဒါကြောင့်မို့လို့ နတ်မော်-ကုလားရောင်ကျေးရွာချင်းဆက် လမ်းပေါ်မှာ ရှိတဲ့ ဒီတံတားကြီးဟာဆိုရင် မဖြစ်မနေတည်ဆောက်ပေးရမယ့်တံတားတစ်စင်းပဲ ဖြစ်ပါတယ်။ သို့ဖြစ်ပါ၍ နတ်မော်-ကုလားရောင်ကျေးရွာချင်းဆက်လမ်းပေါ်ရှိ တည်ဆောက်ပေးရန် လိုအပ်လျက် ရှိတဲ့ တံတားကြီးအား မည်သည့်ဘဏ္ဍာရေးနှစ်မှာ ဆောက်လုပ်ပေးမည်ကို သိရှိလိုတဲ့အတွက် ပြည်သူ့ လွှတ်တော်ဥက္ကဋ္ဌကြီးမှတစ်ဆင့် မဲဆန္ဒရှင်ပြည်သူများကိုယ်စား လေးစားစွာဖြင့် မေးမြန်းအပ်ပါတယ် ရှင်။ အားလုံးကို ကျေးဇူးတင်ပါတယ်။</speech>
<speech type="speaker">ဆောက်လုပ်ရေးဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="14">ဒေါက်တာကျော်လင်း(ဒုတိယဝန်ကြီး၊ ဆောက်လုပ်ရေးဝန်ကြီးဌာန)</agency>လေးစားအပ်ပါ သော ပြည်သူ့လွှတ်တော်ဥက္ကဋ္ဌကြီးခင်ဗျား။ ကျွန်တော့်အနေဖြင့် ရခိုင်ပြည်နယ်၊ တောင်ကုတ် မဲဆန္ဒနယ် ပြည်သူ့လွှတ်တော်ကိုယ်စားလှယ် ဒေါ်နီနီမေမြင့် မေးမြန်းထားသော တောင်ကုတ် မြို့နယ်အတွင်းရှိ နတ်မော်-ကုလားရောင်ကျေးရွာချင်းဆက်လမ်းပေါ်ရှိ မင်းလမ်းချောင်းတံတားအား မည်သည့် ဘဏ္ဍာရေးနှစ်တွင် စတင်အကောင်အထည်ဖော် တည်ဆောက်ပေးရန် အစီအစဉ်ရှိ/မရှိ သိရှိလိုခြင်းနှင့်စပ်လျဉ်းတဲ့မေးခွန်းကို ဖြေကြားသွားမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီး ခင်ဗျား။ ရခိုင်ပြည်နယ်၊ တောင်ကုတ်မြို့နယ်အတွင်းရှိ နတ်မော်-ကုလားရောင်ကျေးရွာချင်းဆက် လမ်းပေါ်ရှိ မင်းလမ်းချောင်းကူးတံတားသည် ဆောက်လုပ်ရေးဝန်ကြီးဌာန၊ ကျေးလက်လမ်း ဖွံ့ဖြိုးရေးဦးစီးဌာနမှ စီမံခန့်ခွဲသည့်လမ်းပေါ်တွင် တည်ရှိသောတံတား ဖြစ်ပါတယ်။ အဆိုပါ တံတားသည် လမ်းအဆင့်သတ်မှတ်ချက်အရ Class(B)၊ ဦးစားပေးအဆင့်(၁) လမ်းစာရင်းတွင်ပါဝင် သည့် လမ်းပေါ်တွင်ရှိသောတံတားဖြစ်ပြီး ကျေးရွာခြောက်ရွာ၊ အိမ်ခြေပေါင်း ၁၁၆၀ ခန့်၊ လူဦးရေ ၅၈၀၀ ခန့်အား အကျိုးပြုသော တံတားဖြစ်ပါသဖြင့် ၂၀၂၀-၂၀၂၁ ဘဏ္ဍာရေးနှစ် ပြည်ထောင်စု ရန်ပုံငွေတွင် ထည့်သွင်းလျာထားပြီး ရန်ပုံငွေရရှိမှုအပေါ်မူတည်၍ အကောင်အထည်ဖော်ဆောင်ရွက် ပေးသွားမည်ဖြစ်ပါကြောင်း ဖြေကြားအပ်ပါတယ်။ အားလုံးကို ကျေးဇူးတင်ပါတယ်ခင်ဗျာ။</speech>
<speech type="speaker">ဆောက်လုပ်ရေးဝန်ကြီးဌာန ပြည်ထောင်စုဒုတိယဝန်ကြီး ပြန်လည်ထွက်ခွာ နိုင်ပါပြီ။</speech>
<speech type="speaker">လွှတ်တော်ကိုယ်စားလှယ်များခင်ဗျာ။ ဒီနေ့အတွက် မေးခွန်းများ မေးမြန်းခြင်း၊ ဖြေကြားခြင်းအစီအစဉ်ပြီးပါပြီ။</speech>
</Q-A>
</section>
<section value="Bill">
<bill>
<title>အမျိုးသားလွှတ်တော်က ပြင်ဆင်ချက်ဖြင့် ပြန်လည်ပေးပို့လာသော စက်မှုဇုန်ဥပဒေကြမ်းကို လက်ခံရရှိကြောင်းနှင့် ပြင်ဆင်ချက်အဆိုတင်သွင်းလိုသည့် လွှတ်တော်ကိုယ်စားလှယ်များ အမည်စာရင်းတင်သွင်းနိုင်ကြောင်း လွှတ်တော်သို့ အသိပေးတင်ပြခြင်း</title>
<speech type="speaker">အစီအစဉ် ၉ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်သူ့ လွှတ်တော်မှာ စတင်ဆွေးနွေး၍ ပြင်ဆင်ချက်ဖြင့် အတည်ပြုခဲ့ပြီး အမျိုးသားလွှတ်တော်သို့ ပေးပို့ ထားသော စက်မှုဇုန်ဥပဒေကြမ်းကို ၁၆-၁၂-၂၀၁၉ ရက်နေ့မှာ အမျိုးသားလွှတ်တော်က ပြင်ဆင်ချက်ဖြင့် ပြန်လည်ပေးပို့လာပါတယ်။ ပြင်ဆင်ချက်မိတ္တူများကိုလည်း ကိုယ်စားလှယ်များထံ ဖြန့်ဝေပြီး ဖြစ်ပါတယ်။ ယင်းဥပဒေကြမ်းနှင့်စပ်လျဉ်းပြီး ပြင်ဆင်ချက်အပေါ် ဆွေးနွေးရန် အဆို တင်သွင်းလိုသူများအနေနဲ့ ဆွေးနွေးလိုသည့်ဥပဒေကြမ်း၏အပိုဒ်၊ အပိုဒ်ခွဲ၊ အကြောင်းအရာကို တိတိကျကျဖော်ပြ၍ ၂၉-၁-၂၀၂၀ ရက်(ဗုဒ္ဓဟူးနေ့)ညနေ ၄ နာရီနောက်ဆုံးထားပြီး ပြည်သူ့ လွှတ်တော်ရုံး၊ ညွှန်ကြားရေးမှူးချုပ်ထံ အမည်စာရင်းတင်သွင်းရန်ဖြစ်ကြောင်း အသိပေးကြေညာပါတယ်။</speech>
</bill>
</section>
</discussion>
<postface>
<title>ဒုတိယအကြိမ် ပြည်သူ့လွှတ်တော်(၁၅)ကြိမ်မြောက်ပုံမှန်အစည်းအဝေး ပထမနေ့ရပ်နားကြောင်းနှင့် အစည်းအဝေး ဒုတိယနေ့ ဆက်လက်ကျင်းပမည့် နေ့ရက်နှင့်ကြေညာခြင်း</title>
<speech type="speaker">အစီအစဉ် ၁၀ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး ပထမနေ့ကို ရပ်နားပါမယ်။ ဒုတိယအကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး ဒုတိယနေ့ကို ၂၀၂၀ ပြည့်နှစ်၊ ဇန်နဝါရီလ ၃၀ ရက်(ကြာသပတေးနေ့)နံနက် ၁၀ နာရီဆက်လက်ကျင်းပမှာဖြစ်ကြောင်းနဲ့ ယနေ့အတွက် အစည်းအဝေးပြီးဆုံးကြောင်း ကြေညာပါတယ်။ (ဩဘာသံများ)</speech>
<speech type="mc">ပြည်သူ့လွှတ်တော်ဥက္ကဋ္ဌ ပြန်လည်ထွက်ခွာပါပြီခင်ဗျာ။</speech>
<speech type="mc">အားလုံးထွက်ခွာနိုင်ပါပြီခင်ဗျား။ဒုတိယအကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး ပထမနေ့ကို ၁၀:၅ရ နာရီ ရပ်နားပါသည်။</speech>
</postface>
</transcript>
</doc>
