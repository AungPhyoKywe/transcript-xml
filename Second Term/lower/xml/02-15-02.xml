<doc>
<docinfo>
<docno>02-15-02.xml</docno>
<pdf>02-15-02.pdf</pdf>
<term value="02">ဒုတိယအကြိမ်</term>
<session value="15" />
<sittingday value="02" />
<legislature value="lower">ပြည်သူ့လွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ကို ဒုတိယအကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး ဒုတိယနေ့မှတ်တမ်း</title>
<date>၁၃၈၁ ခုနှစ်၊ တပို့တွဲလဆန်း ၆ ရက် (၂၀၂၀ ပြည့်နှစ်၊ ဇန်နဝါရီလ ၃၀ ရက်)(ကြာသပတေးနေ့</date>
</docinfo>
<transcript>
<preface>
<p>နေပြည်တော်ရှိ ပြည်သူ့လွှတ်တော်အစည်းအဝေးခန်းမတွင် ဒုတိယအကြိမ် ပြည်သူ့ လွှတ်တော် (၁၅)ကြိမ်မြောက်ပုံမှန်အစည်းအဝေး ဒုတိယနေ့ကို နံနက် ၁၀ နာရီင် ကျင်းပပါသည်။ ပြည်သူ့လွှတ်တော်အစည်းအဝေးကို ကြီးကြပ်ကွပ်ကဲသူအဖြစ် ပြည်သူ့လွှတ်တော်ဥက္ကဋဌ ဦးတီခွန်မြတ်က ဆောင်ရွက်ပြီး၊ အခမ်းအနားမှူးအဖြစ် ဦးတင်ဝင်းအောင်၊ ညွှန်ကြားရေးမှူးချုပ်၊ ပြည်သူ့လွှတ်တော်ရုံးက ဆောင်ရွက်ပါသည်။</p>
<speech type="mc">လေးစားအပ်ပါသော ပြည်သူ့လွှတ်တော်ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယ အကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး ဒုတိယနေ့အစီအစဉ် စတင် ပါတော့မယ်။</speech>
<title>ပြည်သူ့လွှတ်တော်ဥက္ကဋ္ဌနေရာယူခြင်း</title>
<speech type="mc">ပြည်သူ့လွှတ်တော်ဥက္ကဋ္ဌ ကြွရောက်လာပါပြီခင်ဗျာ။ (ပြည်သူ့လွှတ်တော်ဥက္ကဋ္ဌသည် ဥက္ကဋ္ဌအတွက်သတ်မှတ်ထားသည့် စင်မြင့်ပေါ်သို့ ကြွရောက် နေရာယူပါသည်။</speech>
<speech type="speaker">အားလုံးမင်္ဂလာပါခင်ဗျာ။</speech>
<title>ပြည်ထောင်စုရွေးကေ ခြောက်ဦး အက်ဦးအနေဖြင့် ပြည်သူ့လွှတ်တော်ကို ရက် ရက်စွဲပါ ရှိပါတယ်။ ချိ တပ်မတော်သား ပြည်သူ့လွှတ်တော်ကိုယ်စားလှယ်တစ်ဦး ကတိသစ္စာပြုခြင်းနှင့်ကတိသစ္စာပြုလွှာပေါ်တွင် လက်မှတ်ရေးထိုးခြင်း</title>
<speech type="speaker">ပြည်သူ့လွှတ်တော်ကိုယ်စားလှယ်များခင်ဗျား။ ပြည်ထောင်စုရွေးကောက်ပွဲ ကော်မရှင်၏ ၂၀၂၀ ပြည့်နှစ်၊ ဇန်နဝါရီလ ၂ရ ရက် ရက်စွဲပါကြေညာချက်အမှတ်(၃၄/၂၀၂၀)အရ တပ်မတော်သား ပြည်သူ့လွှတ်တော်ကိုယ်စားလှယ်ခြောက်ဦး အစားထိုးပြောင်းလဲထားတာ ရှိပါတယ်။ ဒါ့ကြောင့် တပ်မတော်သားပြည်သူ့လွှတ်တော်ကိုယ်စားလှယ်ခြောက်ဦးအနေဖြင့် ၂၀၁၂ ခုနှစ်၊ ပြည်သူ့လွှတ်တော်ဆိုင်ရာဥပဒေပုဒ်မ ၈ ပုဒ်မခွဲ(ခ)အရ ဥက္ကဋ္ဌရှေ့မှောက်မှာကတိသစ္စာပြုပြီး လက်မှတ်ရေးထိုးရမှာဖြစ်ပါတယ်။ ယခု ကတိသစ္စာပြုရမယ့် ကိုယ်စားလှယ်များသည် မိမိစားပွဲ ပေါ်ရှိ ကတိသစ္စာပြုလွှာကိုယူဆောင်ပြီး စင်မြင့်ရှေ့သတ်မှတ်ထားတဲ့နေရာမှာ နေရာယူပေးရန် ဖြစ်ပါတယ်။ ကျွန်တော်က ကတိသစ္စာကိုတိုင်ပေးတဲ့အခါ တပ်မတော်သားပြည်သူ့လွှတ်တော် ကိုယ်စားလှယ်ခြောက်ဦးက လိုက်ဆိုဖို့ဖြစ်ပါတယ်။ ကွက်လပ်နေရာမှာ မိမိရဲ့ အမည်ကိုထည့်သွင်း ရွတ်ဆိုရန် ဖြစ်ပါတယ်။ ယခု ကတိသစ္စာပြုပါမယ်။ အစည်းအဝေးခန်းမအတွင်းရှိ ပုဂ္ဂိုလ်များအားလုံး မတ်တပ်ရပ်ပေးကြဖို့ဖြစ်ပါတယ်။ ကတိသစ္စာပြုရန် အသင့်ဖြစ်စေလိုပါတယ်။ ဥက္ကဋ္ဌက အောက်ပါအတိုင်း ကတိသစ္စာကိုတိုင်ပေး၍ တပ်မတော်သားကိုယ်စားလှယ် တစ်ဦးက ကတိသစ္စာပြုပါသည်။ ကျွန်ုပ်..........သည် ပြည်သူ့လွှတ်တော်ကိုယ်စားလှယ်အဖြစ် ရွေးချယ်ခံရပြီးဖြစ်သဖြင့် နိုင်ငံတော်ဖွဲ့စည်းပုံအခြေခံဥပဒေကို ထိန်းသိမ်းကာကွယ်စောင့်ရှောက်ပြီး နိုင်ငံတော်၏ဥပဒေများ ကိုလည်းလိုက်နာပါမည်။ ပြည်ထောင်စုသမ္မတမြန်မာနိုင်ငံတော်နှင့် နိုင်ငံသားများအပေါ် သစ္စာ စောင့်သိရိုသေပါမည်။ ပြည်ထောင်စုမပြိုကွဲရေး၊ တိုင်းရင်းသားစည်းလုံးညီညွတ်မှုမပြိုကွဲရေး၊ အချုပ်အခြာအာဏာတည်တံ့ခိုင်မြဲရေးတို့ကို ထာဝစဉ်ဦးထိပ်ပန်ဆင်ဆောင်ရွက်ပါမည်။ ထို့အပြင် ယခု ကျွန်ုပ်ထမ်းဆောင်မည်ဖြစ်သောတာဝန်ဝတ္တရားများကို ဖြောင့်မတ်မှန်ကန်စွာဆောင်ရွက်မည်ဟု လေးနက်တည်ကြည်စွာ ကတိသစ္စာပြုပါသည်။</speech>
<speech type="speaker">အားလုံးထိုင်နိုင်ကြပါပြီ။</speech>
<speech type="speaker">တပ်မတော်သား ပြည်သူ့လွှတ်တော်ကိုယ်စားလှယ်ခြောက်ဦးသည် ဥက္ကဋ္ဌ၏ ရှေ့မှောက်တွင် ကတိသစ္စာပြုလွှာပေါ်၌ မိမိရဲ့ အမည်၊ ရာထူးကိုရေးသား၍ လက်မှတ်ရေးထိုးပြီး အစည်းအဝေးအပြီးမှာ ပြည်သူ့လွှတ်တော်ရုံးသို့ ကတိသစ္စာပြုလွှာကိုအပ်နှံရန်ဖြစ်ပါတယ်။ ယခု ကတိသစ္စာပြုပြီးသည့်ကိုယ်စားလှယ်ခြောက်ဦးသည် မိမိအတွက်သတ်မှတ်ထားသည့်နေရာသို့ နေရာယူကြ ရန်ဖြစ်ပါတယ်။ ကတိသစ္စာပြုသည့် တပ်မတော်သားပြည်သူ့လွှတ်တော်ကိုယ်စားလှယ်ခြောက်ဦး၏ အမည် စာရင်းအား နောက်ဆက်တွဲ(က)အဖြစ် ဖော်ပြအပ်ပါသည်။</speech>
<title>ပြည်သူ့လွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း</title>
<speech type="speaker">အစီအစဉ် ၃ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ်ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး ဒုတိယနေ့မှာ ပြည်သူ့လွှတ်တော် လွှတ်တော်အခွင့်အရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်သူ့လွှတ်တော်ကိုယ်စားလှယ် ၄၃၂ ဦးရှိသည့်အနက် ၃၉ရ ဦး တက်ရောက် ပါတယ်။ အစည်းအဝေးသို့တက်ရောက်ခွင့်ရှိသူဦးရေ စုစုပေါင်းရဲ့ ၉၁.၉ ရာခိုင်နှုန်းရှိတဲ့အတွက် အစည်းအဝေးအထမြောက်ကြောင်းနှင့်စတင်ကျင်းပကြောင်း ကြေညာပါတယ်။ (ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အစီအစဉ် ၄ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အစီအစဉ် များကို ကြိုတင်ဖြန့်ဝေထားတဲ့အတိုင်း ဆက်လက်ဆောင်ရွက်သွားပါမယ်။</speech>
<title>ပြည်သူ့လွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type="speaker">အစီအစဉ် ၅ ဖြစ်ပါတယ်။ ယခု အစည်းအဝေးတက်ရောက်နိုင်တဲ့ လွှတ်တော်ကိုယ်စားလှယ်များအတွက် ခွင့်ပန်ကြားရန်ဖြစ်ပါတယ်။</speech>
<speech><mp id="309">ဒေါက်တာလှမိုး(အတွင်းရေးမှူး၊ လွှတ်တော်အခွင့်အရေးကော်မတီ)</mp>လေးစားအပ် ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ယနေ့ ၂၀၂၀ ပြည့်နှစ်၊ ဇန်နဝါရီလ ၃၀ ရက်နေ့ ဒုတိယအကြိမ် ပြည်သူ့လွှတ်တော်(၁၅)ကြိမ်မြောက်ပုံမှန်အစည်းအဝေး ဒုတိယနေ့သို့ မတက်ရောက် နိုင်ပါသဖြင့် ခွင့်ပန်ကြားသူလွှတ်တော်ကိုယ်စားလှယ်များ၏ကိုယ်စား ပြည်သူ့လွှတ်တော် လွှတ်တော်အခွင့်အရေးကော်မတီအတွင်းရေးမှူး ကျွန်တော် ဒေါက်တာလှမိုး၊ အောင်မြေသာစံ မဲဆန္ဒနယ်က ကိုယ်စားခွင့်ပန်ကြားသွားမှာဖြစ်ပါတယ်။ ပြည်သူ့လွှတ်တော်မှာ ယနေ့တက်ရောက် ခွင့်ရှိသော ကိုယ်စားလှယ် ၄၃၂ ဦးရှိပြီး တက်ရောက်သူကိုယ်စားလှယ် ၃၉ရ ဦးရှိကာ ယနေ့ ခွင့်ပန်ကြားသူ ၁၈ ဦး ရှိပါတယ်။ ခွင့်ပန်ကြားကိုယ်စားလှယ်များကတော့ (၁) ပင်လောင်းမဲဆန္ဒနယ်မှ ဦးခွန်မောင်သောင်း ခွင့် ၁ ရက်၊ (၂) မြစ်ကြီးနားမဲဆန္ဒနယ်မှ ဦးအင်ထုံးခါးနော်ဆမ် ခွင့် ၁ ရက်၊ (၃) သာယာဝတီမဲဆန္ဒနယ်မှ ဦးအောင်မြင့် ခွင့် ၁ ရက်၊ (၄) ဇလွန်မဲဆန္ဒနယ်မှ ဦးအောင်မင်း ခွင့် ၁ ရက်၊ (၅) ဘူးသီးတောင်မဲဆန္ဒနယ်မှ ဦးအောင်သောင်းရွှေ ခွင့် ၁ ရက်၊ (၆) ကွန်ဟိန်းမဲဆန္ဒနယ်မှ ဒေါ်နန်းခင်စော ခွင့် ၂ ရက်၊ (၇) ပေါက်မဲဆန္ဒနယ်မှ ဦးရဲထွန်းဝင်း ခွင့် ၁ ရက်၊ (၈) မတူပီမဲဆန္ဒနယ်မှ ဦးပါထန်း ခွင့် ၂ ရက်၊ (၉) မက်မန်းမဲဆန္ဒနယ်မှ ဦးတင်အေး ခွင့် ၁ ရက်၊ (၁၀) မြောက်ဦးမဲဆန္ဒနယ်မှ ဦးဦးလှစော ခွင့် ၁ ရက်၊ (၁၁) ကိုကိုးကျွန်းမဲဆန္ဒနယ်မှ သူရဦးသက်ဆွေ ခွင့် ၁၆ ရက်၊ (၁၂) တပ်မတော်သားကိုယ်စားလှယ် ဗိုလ်ချုပ်တင်ဆွေဝင်း ခွင့် ၁ ရက်၊ (၁၃) တပ်မတော်သားကိုယ်စားလှယ် ဗိုလ်မှူးချုပ်ထွန်းမြတ်ရွှေ ခွင့် ၁ ရက်၊ (၁၄) မိုးမောက်မဲဆန္ဒနယ်မှ ဦးဝင်းအောင် ခွင့် ၁ ရက်၊ (၁၅) တီးတိန်မဲဆန္ဒနယ်မှ ဦးကျင့်ရှင်းထန် ခွင့် ၁ ရက်၊ (၁၆) နမ္မတူမဲဆန္ဒနယ်မှ ဒေါ်နန်းခမ်းအေး ခွင့် ၂ ရက်၊ (၁၇) ဝက်လက်မဲဆန္ဒနယ်မှ ဦးမြင့်သိန်း ခွင့် ၁ ရက်နှင့် (၁၈) ထန်းတပင်မဲဆန္ဒနယ်မှ ဦးနေမျိုးထွန်း ခွင့် ၁ ရက်တို့ဖြစ်ကြပါတယ်။ ယခင်ခွင့်ပန် ကြားသူ ၁ရ ဦး၊ ယနေ့ခွင့်ပန်ကြားသူ ၁၈ ဦး စုစုပေါင်း ခွင့်ပန်ကြားသူ ၃၅ ဦး ဖြစ်ပါတယ်။ ခွင့်မဲ့ပျက်ကွက်သူမရှိပါကြောင်းနှင့် အထက်ပါကိုယ်စားလှယ်များ၏ ခွင့်ပန်ကြားမှုအား ခွင့်အဖြစ်ခွင့်ပြုပေးပါရန် လေးစားစွာဖြင့် ပန်ကြားအပ်ပါတယ်ခင်ဗျား။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။ ပြည်သူ့လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို မှတ်တမ်းတင်ခြင်း၊</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒီကနေ့ အစည်းအဝေးမှာ တက်ရောက်ခွင့်ရှိတဲ့ လွှတ်တော်ကိုယ်စားလှယ် ၄၃၂ ဦး၊ ယခင်က ခွင့်ပန်ကြား၍ ခွင့်ပြုထားသူ ၁ရ ဦး၊ ယနေ့ခွင့်ပြုထားသူ ၁၈ ဦးဖြစ်၍ လွှတ်တော်ကခွင့်ပြုထားသူ စုစုပေါင်း ၃၅ ဦး ဖြစ်ပါတယ်။ ခွင့်မဲ့ပျက်ကွက်သူမရှိပါ။ ယခု လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို လွှတ်တော်ရဲ့ အတည်ပြုချက်ရယူပါမယ်။ ပြည်သူ့လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေတင်ပြချက်ကို အတည်ပြုမှတ်တမ်းတင်ရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">လွှတ်တော်က သဘောတူတဲ့အတွက် ကိုယ်စားလှယ်များအစည်းအဝေး တက်ရောက်မှုအခြေအနေကို အတည်ပြုမှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကိုလွှတ်တော်ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type="speaker">အစီအစဉ် ၆ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မေးခွန်း များ မေးမြန်း၊ ဖြေကြားခြင်းအစီအစဉ် စတင်ဆောင်ရွက်ပါမယ်။</speech>
<Q-A>
<title>ပေါင်မြို့နယ်အတွင်းရှိ စားကျက်မြေများကို နောင်အခါကျေးရွာတိုးချဲ့ရန်နှင့် ကျေးရွာပြည်သူများ စိုက်ပျိုးရေး၊ မွေးမြူရေးများတွင် အသုံးပြုခွင့်ပေးနိုင်ရန်အတွက် ဌာနဆိုင်ရာကုမ္ပဏီနှင့် လူတစ်ဦး တစ်ယောက်ကို ဧကရာချီနှစ်ရှည်လုပ်ပိုင်ခွင့်ပြုထားသည်ကို ပြန်လည်ရုပ်သိမ်းပေးနိုင်ခြင်းရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ ပေါင်မဲဆန္ဒနယ်မှ ဒေါ်မိကွန်ချမ်း မေးမြန်းဖို့ဖြစ်ပါတယ်။</speech>
<speech><mp id="313">ဒေါ်မိကွန်ချမ်း(ပေါင်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ပြည်ထောင်စုဝန်ကြီးများနှင့် ဧည့်သည်တော်များအားလုံး မင်္ဂလာပါရှင်။ ကျွန်မကတော့ ပေါင်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်မိကွန်ချမ်း ဖြစ်ပါတယ်။ ကျွန်မမေးလိုတဲ့မေးခွန်းကတော့ ပေါင်မြို့နယ်အတွင်းထဲမှာ စားကျက်မြေများကို နောင်အခါကျေးရွာတိုးချဲ့ရန်နှင့် ကျေးရွာပြည်သူများ စိုက်ပျိုးရေး၊ မွေးမြူရေးများတွင် အသုံးပြုခွင့် ပေးနိုင်ဖို့အတွက် ဌာနဆိုင်ရာပုဂ္ဂလိကကုမ္ပဏီနှင့် လူတစ်ဦးတစ်ယောက်ကို ဧကရာချီနှစ်ရှည် လုပ်ပိုင်ခွင့်ပြုထားတာကို ပြန်လည်ရုပ်သိမ်းပေးနိုင်ခြင်းရှိ/မရှိ မေးမြန်းခြင်းဖြစ်ပါတယ်။ ဥက္ကဋ္ဌကြီး ရှင်။ ရည်ရွယ်ချက်ကတော့ စားကျက်မြေများကို ကျေးရွာနေပြည်သူတွေအတွက် ရေရှည်အကျိုး မျှော်ကိုးပြီး စိုက်ပျိုးရေး၊ မွေးမြူရေးအတွက် ကျွဲနွားများ စားကျက်မြေမပပျောက်စေရန်နှင့် တိုးပွား လာတဲ့လူဦးရေအတွက်ကို ကျေးရွာတိုးချဲ့ရန်ချန်လှပ်ထားသင့်တယ်ဆိုတဲ့ ရည်ရွယ်ချက်ဖြစ်ပါတယ်။ ကျွန်မတို့ ပေါင်မြို့နယ်အတွင်းမှာ စိုက်ပျိုးမွေးမြူရေးအတွက် မြေလွတ်၊ မြေရိုင်းတွေမရှိပါဘူး။ စားကျက်မြေတွေသာ ရှိပါတယ်။ ကျေးရွာအုပ်စု ၂၃ အုပ်စုမှာ မူလစားကျက် မြေဧရိယာ ၅၅၄၈.၀၈ ဧကရှိတဲ့အနက်မှ ဧရိယာ ၅၅၅.၁၈ ဧကကို ထုတ်နုတ်ထားပြီးဖြစ်ပါတယ်။ ကျန်ရှိတဲ့ စားကျက် မြေဧက ၄၉၉၂.၈၈ ဧကအနက်မှ ယခုလက်တလော မြန်မာနိုင်ငံကျွဲကောစိုက်ပျိုး ထုတ်လုပ်သူ အမည်ခံပြီး ဧက ၁၅၀ ကို ခွင့်ပြုပေးလိုက်ပါတယ်။ နောက်ထပ်ကုမ္ပဏီတစ်ခုကလည်း ဧက ၁၈၀ တောင်းခံထားတာလည်း ကြားသိရပါတယ်။ အထွေထွေအုပ်ချုပ်ရေးဌာနဟာလည်း ဧက ၃၈၀ ကို လည်းယူထားပြီး ဘာမှလုပ်ဆောင်ထားတာမရှိပါဘူး။ ယခု ကျွဲကောဧက ၁၅၀ ခွင့်ပြုပေးထားတဲ့ လက်ပံတောကျေးရွာရှိ စားကျက်မြေတွေဟာ ခေတ်အဆက်ဆက်စိုက်ပျိုးထားတဲ့ တောင်သူတွေရှိပါတယ်။ လယ်ယာမြေတစ်ခုတည်းကိုလည်း အားထားပြီးတော့ လုပ်ကိုင်စားသောက်နေတဲ့ ပြည်သူတွေဖြစ်ပါတယ်။ ယခုလိုမျိုး အောက်ခြေက တောင်းပြီးတော့ ပြည်ထောင်စုအဆင့်က သိရှိခြင်းမရှိဘဲ ခွင့်ပြုနေမယ်ဆိုရင် တကယ့်လက်ရှိ လုပ်ကိုင်နေတဲ့ လယ်သမားတွေက လယ်မဲ့ဘဝကိုရောက်ရှိမှာဖြစ်ပါတယ်။ ကျွန်မတို့ ယခုလက်ရှိ အစိုးရသည် လယ်သိမ်းခံထားရတဲ့ လယ်သမားများကို လယ်ပြန်ရရှိအောင် ဆောင်ရွက်နေတာကို လည်း ပြည်သူအများသိရှိထားပြီးသား ဖြစ်ပါတယ်။ ဒီကိစ္စမှာ အောက်ခြေကျေးရွာ လယ်ယာမြေနှင့် အခြားမြေများသိမ်းဆည်းခြင်းခံရမှုများပြည်လည်စိစစ်ရေးကော်မတီများရဲ့ မရိုးမသားဆောင်ရွက် နေတယ်လို့လည်း မြင်မိပါတယ်။ လက်ပံတောရှိ စားကျက်မြေကို ကုမ္ပဏီမှတောင်းခံစဉ်မှာ လက်ရှိလုပ်ကိုင်နေဆဲ လယ်သမား ၆၀ ဦးက ရှေးနှစ်ပေါင်းများစွာ လုပ်ကိုင်နေတဲ့ လယ်သမားတွေ ဖြစ်ပါတယ်။ ဒါကို ကျေးရွာလယ်ယာမြေနှင့် အခြားမြေများသိမ်းဆည်းခြင်းခံရမှုများပြည်လည် စိစစ်ရေးကော်မတီကနေပြီးတော့ လယ်ယာလုပ်ကိုင်သူမရှိဘူးလို့ အစီရင်ခံစာကို တင်ပြပါတယ်။ မြို့နယ် လယ်ယာမြေနှင့် အခြားမြေများသိမ်းဆည်းခြင်းခံရမှုများပြည်လည်စိစစ်ရေးကော်မတီ ကလည်း အောက်ခြေမှာ မစိစစ်ဘဲနဲ့ ပြည်နယ်ဝန်ကြီးချုပ်ထံကို မှားယွင်းတဲ့အစီရင်ခံစာတွေကို တင်ပြခဲ့တယ်။ ဒါကိုလည်း ဝန်ကြီးချုပ်နှင့် ပြည်နယ်ဆည်မြောင်းဝန်ကြီးကလည်း ဒီအစီရင်ခံစာ အတိုင်းမရှိလို့ ခွင့်ပြုပါတယ်လို့ ပြောကြားထားတာရှိပါတယ်။ ဥက္ကဋ္ဌကြီးရှင်။ စားကျက်မြေကို တစ်ဦးတစ်ယောက်ဧကရာကျော်လုပ်ကိုင်ခွင့်ပေးခြင်းဟာ ယခုလက်ရှိ ကျေးရွာလယ်ယာလုပ်ကိုင်နေတဲ့ တောင်သူများနဲ့ အဆင်မပြေမှုတွေလည်း ဖြစ်ပေါ်လာနိုင်တယ်။ လက်ပံတောကျေးရွာမှာနေတဲ့ တောင်သူလယ်သမားတွေရဲ့ တိုင်ကြားချက် အရ ကျွဲကောစိုက်ပျိုးတဲ့ကုမ္ပဏီက မြေကွက်ဖော်လုပ်ဆောင်ရာမှာ လယ်သမားများရဲ့ ရေစီး ရေမြောင်းကိုပိတ်ဆို့တဲ့အတွက်ကြောင့် ရေထွက်ပေါက်တွေမရှိလို့ ရေကြီးရေလျှံမှုကိုလည်း ကြုံတွေ့ ခဲ့ရတယ်။ မြေသားတမံတွေ ဧကရာကျော်ကာရန်ထားတဲ့အတွက်ကြောင့် ကုန်ထုတ်လမ်းတွေ ပိတ်ဆို့တဲ့အတွက် လယ်ယာထုတ်ကုန်မှာ သယ်ထုတ်ဖို့အတွက် အခက်အခဲတွေလည်းကြုံတွေ့ရ တယ်။ ဒေသခံတောင်သူများနှင့်လည်း အဆင်ပြေမှုဟာ းဖြစ်ပေါ်လာနိုင်တဲ့ အကြောင်း အရင်းများစွာရှိပါတယ်။ လူဦးရေ တိုးပွားလာတာနဲ့အမျှ ကျေးရွာပြည်သူများသည် ကျေးရွာကို တိုးချဲ့ပေးရမှာ ဖြစ်ပါတယ်။ ကျွန်မတို့ပေါင်မြို့နယ်မှာတော့ မြေလွတ်၊ မြေရိုင်းမရှိတဲ့အတွက် ကြောင့် စားကျက်မြေကိုအားထားရမှာဖြစ်တဲ့အတွက် ရေရှည်အကျိုးကိုမျှော်ကိုးပြီး ကျွန်မတို့ရဲ့ တောင်သူလယ်သမားများနှင့် ပြည်သူတွေရဲ့ ကိုယ်စားကို ကျွန်မဒီမေးခွန်းကို ဥက္ကဋ္ဌကြီးမှတစ်ဆင့် မေးမြန်းရခြင်းဖြစ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ပြည်ထောင်စုအစိုးရအဖွဲ့ရုံးဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="33">ဦးတင်မြင့်(ဒုတိယဝန်ကြီး၊ ပြည်ထောင်စုအစိုးရအဖွဲ့ရုံးဝန်ကြီးဌာန)</agency>လေးစားအပ်ပါ သော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ ဖိတ်ကြားထား သောဧည့်သည်တော်များအားလုံး မင်္ဂလာအပေါင်းနှင့်ပြည့်စုံကြပါစေလို့ ဦးစွာပထမနှုတ်ခွန်းဆက်သ အပ်ပါတယ်။ ကျွန်တော်ကတော့ ပြည်ထောင်စုအစိုးရအဖွဲ့ရုံးဝန်ကြီးဌာနမှ ဒုတိယဝန်ကြီး ဦးတင်မြင့်ဖြစ်ပါတယ်ခင်ဗျား။ မွန်ပြည်နယ်၊ ပေါင်မဲဆန္ဒနယ် ပြည်သူ့လွှတ်တော်ကိုယ်စားလှယ် ဒေါ်မိကွန်ချမ်း မေးမြန်းတဲ့ ကြယ်ပွင့်ပြမေးခွန်းနှင့်စပ်လျဉ်းပြီး ရှင်းလင်းတင်ပြသွားမှာ ဖြစ်ပါတယ်။ Power Point အသုံးပြုဖို့အတွက်ကို လေးစားစွာဖြင့် တင်ပြအပ်ပါတယ်။ ဥက္ကဋ္ဌကြီးနှင့် လွှတ်တော် ကိုယ်စားလှယ်ကြီးများခင်ဗျား။ မွန်ပြည်နယ်၊ သထုံခရိုင်၊ ပေါင်မြို့နယ်ရှိ ကျေးရွာအုပ်စု ၂၃ အုပ်စုမှာ စားကျက်မြေဧရိယာ ၅၅၄၈.၀၃ ဧကရှိတဲ့အနက်မှ ဧရိယာ ၅၅၅.၁၅ ဧကကို စားကျက်မြေအဖြစ်မှ ထုတ်နုတ်ခဲ့ပြီးတော့ စားကျက်မြေဧရိယာ ၄၉၉.၂၈၈ ဧကကျန်ရှိပါတယ်။ အဆိုပါထုတ်နုတ်ပြီး စားကျက်မြေဧရိယာ ၅၅၅.၁၅ ဧကအနက် ဧရိယာ ၄၀၂.၅၀ ဧကမှာ ၂၀၁၁ ခုနှစ်မတိုင်မီက ထုတ်နုတ်ခဲ့ခြင်းဖြစ်ပါတယ်။ အထွေထွေအုပ်ချုပ်ရေးဦးစီးဌာနမှ စားကျက်မြေနုတ်ပယ်ခွင့်ရရှိထား တဲ့ ဧရိယာ ၃၆၅.၅ ဧကဟာဆိုရင် ၂၀၀၀ ပြည့်နှစ်ကတည်းက ထုတ်နုတ်ခွင့်ရရှိပြီးဖြစ်ပါတယ်။ စိစစ် ချက်အရတော့ အဲဒီန၏မူဝါဒများနှင့် ဒေသအခြေအနေအရ စိုက်ပျိုးရေး ဆောင်ရွက်ဖို့ ဆိုပြီးတော့မှ စားကျက်မြေကိုထုတ်နုတ်ခွင့်ရရှိခဲ့သော်လည်း မြေပြင်မှာတော့ ရေကြီးကွင်း၊ ရေနက် ကွင်းများဖြစ်လို့ တစ်စုံတစ်ရာဆောင်ရွက်နိုင်ခြင်းမရှိသေးဘူးဆိုတာလည်း စိစစ်တွေ့ရှိရပါတယ်။ ပေါင်မြို့နယ်၊ လက်ပံတောကျေးရွာအုပ်စုမှာ စားကျက်မြေတည်ရှိမှုမှာ ကွင်းအမှတ်(၉၅၁)မှာ စားကျက်မြေဧရိယာ ၅၅၂.၈၁ ဧကနှင့် ကွင်းအမှတ်(၉၃၉)မှာ စားကျက်မြေဧရိယာ ၁၂၁.၅၅ ဧက စုစုပေါင်းဧရိယာ ၆၇၄.၃၆ ဧကရှိပါတယ်။ ကွင်းအမှတ်(၉၅၁)ရှိ စားကျက်မြေဧရိယာအားလုံး နီးပါးမှာ မြေပြင်အနေအထားအရ မြေနိမ့်ပိုင်းဖြစ်ပြီးတော့ နှစ်စဉ်မိုးရာသီတစ်လျှောက်လုံးမှာ ရေအနက် ငါးပေမှ ၁၀ ပေခန့်အထိ နစ်မြုပ်နေတဲ့နေရာများဖြစ်လို့ ကျွဲ၊ နွား စားကျက်မြေအဖြစ် အကျိုးပြုနိုင်ခြင်းမရှိတဲ့ဧရိယာများဖြစ်ကြောင်းကိုလည်း စိစစ်တွေ့ရှိရပါတယ်။ အဆိုပါကွင်းအမှတ်(၉၅၁)ရှိ စားကျက်မြေဧရိယာအနက်မှ ဧက ၅၀ ခန့်မှာ လက်ပံတော ကျေးရွာမှ တောင်သူအချို့က မိုးနှောင်းရေကျနောက်စိုက်စပါးများကို ဝင်ရောက်စိုက်ပျိုးလုပ်ကိုင်ခဲ့ ကြသော်လည်း စပါးမအောင်မြင်၍ အရှုံးပေါ်သူများဖြစ်ခြင်းကြောင့် စိုက်ပျိုးကြသူများမှာ နှစ်စဉ် စိုက်ပျိုးနိုင်ခြင်းမရှိကြောင်း သိရှိရပါတယ်။ တောင်သူအများစု ဝင်ရောက်စိုက်ပျိုးလုပ်ကိုင်လေ့ရှိတဲ့ မြေနေရာမှာ ကွင်းအမှတ်(၉၃၉)ရှိ စားကျက်မြေဧရိယာ ၁၂၁.၅၅ ဧကပေါ်မှာဖြစ်ပြီးတော့ မြန်မာ နိုင်ငံကျွဲကောစိုက်ပျိုးထုတ်လုပ်တင်ပို့ရောင်းချသူများအသင်းမှ ထုတ်နုတ်ခွင့်ရရှိထားတဲ့မြေပေါ်မှာ စိုက်ပျိုးခြင်းမဟုတ်ကြောင်း စိစစ်တွေ့ရှိရပါတယ်။ အဆိုပါ ရေနက်ကွင်းစားကျက်မြေကို မြန်မာနိုင်ငံ ကျွဲကောစိုက်ပျိုးထုတ်လုပ်တင်ပို့ရောင်းချသူများအသင်းမှ နိုင်ငံခြားမျိုးကျွဲကောများ စိုက်ပျိုးရေး ရင်းနှီးမြှုပ်နှံမှုလုပ်ငန်းဆောင်ရွက်ရန်အတွက် စားကျက်မြေထုတ်နုတ်ခွင့်ရရှိရေး လျှောက်ထားခဲ့မှုအား လုပ်ထုံးလုပ်နည်းနှင့်အညီ အမှုတွဲဖွင့်လှစ်၍ မွန်ပြည်နယ်အစိုးရအဖွဲ့ရဲ့ သဘောတူညီချက်နှင့်အတူ အဆင့်ဆင့်တင်ပြခဲ့ကြောင်း သိရပါတယ်။ လွှတ်တော်ကိုယ်စားလှယ် တင်ပြတဲ့ စားကျက်ပယ်ဖျက်မြေ ၁၈၀ ဧကနှင့်စပ်လျဉ်းပြီး စိစစ်ချက်အရ မွန်ပြည်နယ် အထွေထွေ အုပ်ချုပ်ရေးဦးစီးဌာနမှ တင်ပြလာမှုအပေါ်မှာ ပြည်ထဲရေးဝန်ကြီးဌာနရဲ့ ၂၈-၁၁-၂၀၁၈ ရက်စွဲပါ ခွင့်ပြုချက် အထွေထွေအုပ်ချုပ်ရေးဦးစီးဌာနရုံးချုပ်ရဲ့ ၃၀-၁၁-၂၀၁၈ ရက်စွဲပါခွင့်ပြုချက်များဖြင့် မွန်ပြည်နယ်အထွေထွေအုပ်ချုပ်ရေးဦးစီးဌာနမှ ၃-၁-၂၀၁၉ ရက်စွဲဖြင့် စားကျက်မြေအဖြစ်မှ ထုတ်နုတ်ခွင့်ပြုခဲ့ခြင်းဖြစ်ကြောင်း တင်ပြအပ်ပါတယ်။ ထုတ်နုတ်ခွင့်ပြုခဲ့တဲ့ဧရိယာမှာ ၁၈၀၀ ဧကမဟုတ်ဘဲနဲ့ ကွင်းအမှတ်(၉၅၁)ရှိ မူလစားကျက်မြေဧရိယာဟာ ၅၅၂.၈၁ ဧကအနက်မှ ၁၅၀ ဧကသာဖြစ်ကြောင်း တင်ပြအပ်ပါတယ်။ စားကျက်မြေထုတ်နုတ်ခွင့်ရရှိထားတဲ့ မြန်မာနိုင်ငံ ကျွဲကောစိုက်ပျိုးထုတ်လုပ်တင်ပို့ရောင်းချ သူများအသင်းအနေဖြင့် မြေပြင်တွင် လုပ်ငန်းအကောင်အထည်ဖော်ဆောင်ရွက်နေခြင်း၊ ရင်းနှီး မြှုပ်နှံမှုငွေပမာဏများပြားခြင်း၊ စီမံကိန်းအောင်မြင်ပါက ဒေသခံများကို အလုပ်အကိုင်အခွင့်အလမ်း များဖန်တီးပေးနိုင်ခြင်းတို့ကြောင့်လည်းကောင်း၊ ထုတ်နုတ်ခွင့်ပြုခဲ့တဲ့ဧရိယာမှာ ရေနက်ကွင်းဖြစ်၍ ကျွဲ၊ နွား စားကျက်အဖြစ်အသုံးပြုနိုင်မှုမရှိခြင်းကြောင့်လည်းကောင်း စားကျက်မြေအဖြစ်မှ ထုတ်နုတ် ခွင့်ပြုခဲ့ခြင်းဖြစ်ကြောင်း တင်ပြအပ်ပါတယ်။ ထုတ်နုတ်ခွင့်ပြုထားတဲ့ဧရိယာ ၁၅၀ ဧကမှာ စားကျက်ကွင်း၏ရေအများဆုံးနစ်မြုပ်တဲ့ဧရိယာဖြစ်၍ စပါးစိုက်ပျိုးအောင်မြင်ဖြစ်ထွန်းတဲ့နေရာ မဟုတ်သဖြင့် ဒေသခံတောင်သူများကိုအကျိုးပြုနိုင်တဲ့နေရာမဟုတ်သည့်အပြင် လက်ပံတော ကျေးရွာအုပ်စု၌ လက်ရှိ နွားကောင်ရေ ၂၀၀ ကျော်သာရှိ၍ လက်ကျန်စားကျက်မြေမှာ လက်ရှိကောင်ရေအရ အခက်အခဲမရှိနိုင်ကြောင်းကို မွန်ပြည်နယ်အစိုးရအဖွဲ့က ထောက်ခံတင်ပြ ထားကြောင်း စိစစ်တွေ့ရှိရပါတယ်။ | စားကျက်မြေအဖြစ်မှ ထုတ်နုတ်ပြီးနောက် ထုတ်နုတ်ခွင့်ပြုထားတဲ့အမိန့်ကို ပြန်လည် ရုပ်သိမ်းမည်ဆိုပါက တိုင်းဒေသကြီး/ပြည်နယ်အသီးသီးမှာ အကြောင်းအမျိုးမျိုးကြောင့် စားကျက် မြေအဖြစ်မှထုတ်နုတ်ခွင့်ပြုထားပြီးဖြစ်တဲ့ မြေနေရာများနဲ့ပတ်သက်ပြီး မလိုလားအပ်တဲ့ရှုပ်ထွေးမှုများ၊ အငြင်းပွားဖွယ်ရာများ ဖြစ်ပေါ်လာနိုင်ခြင်းကြောင့် ခွင့်ပြုခြင်းဖြစ်တဲ့စားကျက်မြေထုတ်နုတ်ခွင့် ဆိုင်ရာအမိန့်ကို ပြန်လည်ရုပ်သိမ်းရန်သင့်လျော်မှုမရှိပါကြောင်း စိစစ်တွေ့ရှိရပါတယ်။ ယခုတင်ပြ တဲ့ စားကျက်ပယ်ဖျက်မြေ ၁၈၀ ဧက၊ အမှန်တကယ်ထုတ်နုတ်ခွင့်ပြုမြေ ၁၅၀ ဧကကို လက်တွေ့ တွင် လုပ်ငန်းအကောင်အထည်ဖော်ဆောင်ရွက်နေခြင်းကြောင့် ပြည်ထောင်စုအစိုးရအဖွဲ့ရုံးဝန်ကြီး ဌာနအနေဖြင့် စားကျက်မြေပယ်ဖျက်ခွင့်ရုပ်သိမ်းရန် လောလောဆယ်အစီအစဉ်မရှိသေးသော်လည်း သက်ဆိုင်ရာပြည်နယ်အစိုးရအဖွဲ့အနေဖြင့် နိုင်ငံတော်နှင့်ပြည်သူအတွက် လိုအပ်တဲ့စီမံကိန်းများ ဆောင်ရွက်လိုတဲ့အခါ တည်ဆဲဥပဒေ၊ ညွှန်ကြားချက်များနှင့်အညီ ပြန်လည်ရုပ်သိမ်းနိုင်ပါကြောင်း စိစစ်တွေ့ရှိတင်ပြအပ်ပါတယ်။ ယခုအခါ ပေါင်မြို့နယ်အတွင်းရှိ ပြည်သူများ၏တင်ပြချက်၊ လွှတ်တော်ကိုယ်စားလှယ်များ၏ တိုက်တွန်းချက်၊ သဘောတူညီချက်နှင့် မွန်ပြည်နယ်အစိုးရအဖွဲ့၏ညွှန်ကြားချက်များဖြင့် စားကျက် မြေဧရိယာများမှာ နှစ်ကာလကြာမြင့်စွာ အတည်တကျနေထိုင်နေတဲ့ပြည်သူများ၏ အိမ်ခြံမြေနေရာ များကို စားကျက်မြေအဖြစ်မှ ထုတ်နုတ်ပယ်ဖျက်ခွင့်ရရှိရန် လုပ်ထုံးလုပ်နည်းများနှင့်အညီ လျှောက်ထားဆောင်ရွက်စေလျက်ရှိရာမှာ ပေါင်မြို့နယ်၊ မုတ္တမကျေးရွာအုပ်စု၊ အိမ်ခြေ ၆ရ လုံး တည်ရှိမှုအတွက် စားကျက်မြေဧရိယာ ၆.၆၂ ဧကကိုလည်းကောင်း၊ မိုးနိုင်းရပ်ကွက်မှာ အိမ်ခြေ ၂၃၃ လုံးတည်ရှိမှုအတွက် စားကျက်မြေဧရိယာ ၂၈.၈၈ ဧကကိုလည်းကောင်း၊ ဥတ္တံတားကျေးရွာအုပ်စုမှာ အိမ်ခြေ ၁၈၆ လုံးတည်ရှိမှုအတွက် စားကျက်မြေဧရိယာ ၃၄.၈၁ ဧကကိုလည်းကောင်း၊ ပန်းကုန်း ကျေးရွာအုပ်စုမှာ အိမ်ခြေ ၁၇၀ လုံးတည်ရှိမှုအတွက် စားကျက်မြေဧရိယာ ၂၉.၈၉ ဧကကို လည်းကောင်း၊ သဲဖြူကုန်းကျေးရွာအုပ်စုမှာ မြေပြိုကျမှုသဘာဝဘေးဖြစ်စဉ်ကြောင့် နေအိမ်နှင့် အသက်ဆုံးရှုံးခဲ့ရသူများအတွက် မြေနေရာအစားထိုးချထားပေးရန်နှင့် စိုက်ပျိုးမြေအဖြစ် အသုံးပြု ရန်အတွက် စားကျက်မြေဧရိယာ ၃၀.၅၁ ဧကကိုလည်းကောင်း ဥပဒေ၊ နည်းဥပဒေ၊ လုပ်ထုံး လုပ်နည်းများနှင့်အညီ စားကျက်မြေအဖြစ်မှထုတ်နုတ်၍ ကျေးရွာမြေနှင့် စိုက်ပျိုးမြေအဖြစ် သတ်မှတ်ဆောင်ရွက်နိုင်ရန် စီစဉ်ဆောင်ရွက်လျက်ရှိပါကြောင်း တင်ပြအပ်ပါတယ်။ ယခုအခါ လက်ကျန်စားကျက်မြေဧရိယာအားလုံးကို အများပြည်သူအကျိုးစီးပွားအတွက် နိုင်ငံတော်၏လိုအပ်ချက်ရှိသည်မှအပ အများပြည်သူနှင့်မသက်ဆိုင်သည့်လုပ်ငန်းများအတွက် စားကျက်မြေအဖြစ်မှ ထုတ်နုတ်ခွင့်မပြုပါကြောင်းနှင့် ပြည်ထောင်စုအစိုးရအဖွဲ့ရုံးဝန်ကြီးဌာနအနေ ဖြင့်လည်း လက်ရှိမှာစားကျက်မြေများအား အများပြည်သူအကျိုးစီးပွားအတွက် နိုင်ငံတော်၏ အစားထိုး သတ်မင်းများနှင့်အညီ ဧရိယာ လိုအပ်ချက်ရှိမှသာ ပယ်ဖျက်ပေးလျက်ရှိပြီးတော့ တစ်ဦးတစ်ယောက်အကျိုးစီးပွား၊ ကော်မတီ အကျိုးစီးပွားအတွက် လျှောက်ထားမှုများအပေါ် ထပ်မံခွင့်ပြုပေးခြင်းမရှိပါကြောင်းနှင့် စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနနှင့် မွန်ပြည်နယ်အစိုးရအဖွဲ့တို့၏ပေါင်းစပ်ဖြေကြားချက်များ အရ ရှင်းလင်းဖြေကြားအပ်ပါတယ်ခင်ဗျား။ အားလုံးကျေးဇူးတင်ပါတယ်။</speech>
<speech type="speaker">မိုက်ပေးပါ။</speech>
<speech><mp id="313">ဒေါ်မိကွန်ချမ်း(ပေါင်မဲဆန္ဒနယ်)</mp>ဝန်ကြီးဖြေကြားချက်အပေါ်မှာ ဆက်စပ်ပြီးတော့ မေးခွန်းမေးခွင့်ပြုပါ။ ဝန်ကြီးဖြေကြားသွားတာကတော့ ဒီဟာကို ခွင့်ပြုဖို့အတွက် အချို့ဆက်ပြီး တော့ ခွင့်မပြုဘူးလို့တော့ ပြောထားတာတော့ ကြားမိပါတယ်။ ဒါပေမဲ့ လက်ပံတောမှာ နောက်ထပ် ဧက ၁၈၀ ကိုတောင်းခံထားတဲ့ ပုဂ္ဂိုလ်တစ်ဦးတစ်ယောက်ကတော့ ခွင့်ပြုချက်မရှိဘဲနဲ့ ယခုမြေတွေကိုတူးဆွပြီးတော့ မြေကွက်တွေဖော်ပြီးတော့ လုပ်ဆောင်နေတာတွေလည်း ကျေးရွာတွေက တိုင်ကြားထားတာ ရှိပါတယ်။ ကျွန်မတို့ပေါင်မြို့နယ်မှာ ကျေးရွာတိုင်းကျေးရွာတိုင်းဟာ စားကျက်မြေပေါ်မှာ အခုအကွက်ချပြီးတော့ အိမ်ကွက်တွေဖော်ပြီးတော့ လုပ်ဆောင်နေတဲ့အပေါ်မှာ မည်သို့ဆက်ပြီးတော့ အရေးယူဆောင်ရွက်မယ်ဆိုတာကိုလည်း သိရှိလို၍ မေးမြန်းရခြင်းဖြစ်ပါတယ်။ ကျေးဇူးတင်ပါတယ်။</speech>
<speech type="speaker">ပြည်ထောင်စုအစိုးရအဖွဲ့ရုံးဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="33">ဦးတင်မြင့်(ဒုတိယဝန်ကြီး၊ ပြည်ထောင်စုအစိုးရအဖွဲ့ရုံးဝန်ကြီးဌာန)</agency>လေးစားအပ်ပါ သော ဥက္ကဋ္ဌကြီးနှင့် လွှတ်တော်ကိုယ်စားလှယ်ကြီးများခင်ဗျား။ လွှတ်တော်ကိုယ်စားလှယ်ကြီး ဒေါ်မိကွန်ချမ်းရဲ့ ဆက်စပ်မေးခွန်းအပေါ်မှာ ကျွန်တော်တို့ ပုဂ္ဂိုလ်တစ်ဦးတစ်ယောက်တည်းကပဲ ခွင့်ပြုချက်မရဘဲ တူးဆွလုပ်ကိုင်နေတယ်ဆိုတာ မှန်ကန်ခဲ့ရင် လိုအပ်တဲ့တည်ဆဲဥပဒေများနှင့်အညီ အရေးယူသွားမှာဖြစ်ကြောင်း တင်ပြအပ်ပါတယ်။ ဒီအပေါ်မှာလည်း ပြည်ထောင်စုအစိုးရအဖွဲ့ရုံး အနေနဲ့ မသိရှိသေးတဲ့အတွက်ကြောင့် လွှတ်တော်ကိုယ်စားလှယ်ကြီးမေးခွန်းကို ကျွန်တော်တို့ မွန်ပြည်နယ်အစိုးရအဖွဲ့ကို ထပ်မံစိစစ်ပြီးတော့မှ ဒီလိုပဲတရားမဝင်လုပ်ကိုင်နေရင် ခုချိန်ထိ စိစစ် ဆောင်ရွက်ပြီးတော့ လုပ်ထုံးလုပ်နည်းနှင့်အညီ ဆောင်ရွက်သွားမှာဖြစ်ကြောင်း တင်ပြအပ်ပါတယ်။ အဲဒီတော့ အရေးယူဆောင်ရွက်မှုများနှင့်ပတ်သက်ပြီးတော့လည်း ခုန တင်ပြချက်ပါအတိုင်း ဒီစားကျက်မြေများကို အများပြည်သူအကျိုးငှာသာ ပယ်ဖျက်ပေးလျက်ရှိပါတယ်။ ပုဂ္ဂလိက တစ်ယောက်အတွက်နဲ့ ဖြစ်ပေါ်လာလို့ တိုင်ကြားလာရင်လည်း နိုင်ငံ့ဝန်ထမ်းဥပဒေ၊ နည်းဥပဒေများ နှင့်အညီ သက်ဆိုင်ရာဝန်ထမ်းများကို အရေးယူဆောင်ရွက်ပေးမည်ဖြစ်ကြောင်း လေးစားစွာ တင်ပြအပ်ပါတယ်ခင်ဗျား။</speech>
</Q-A>
<Q-A>
<title>မင်းကင်းမြို့နယ်ရှိ ဝေးလံခေါင်ဖျားဒေသတွင် တာဝန်ထမ်းဆောင်နေကြသော ဝန်ထမ်းများအတွက် ဒေသစရိတ်မညီမျှမှုများကို ပြန်လည်သုံးသပ်ပြီး လိုအပ်သလိုပြင်ဆင်သတ်မှတ်ပေးရန် အစီအစဉ် ရှိ/မရှိနှင့်စပ်လျဉ်းသည့်မေးခွန်း</title>
<speech type="speaker">မင်းကင်းမဲဆန္ဒနယ်မှ ဦးမောင်မြင့် မေးမြန်းဖို့ဖြစ်ပါတယ်။</speech>
<speech><mp id="359">ဦးမောင်မြင့်(မင်းကင်းမဲဆန္ဒနယ်)</mp>လေးစားအပ်တဲ့ ပြည်သူ့လွှတ်တော်ဥက္ကဋ္ဌကြီး နှင့် အားလုံးမင်္ဂလာပါခင်ဗျာ။ ကျွန်တော်က မင်းကင်းမဲဆန္ဒနယ်မှ ဦးမောင်မြင့် ဖြစ်ပါတယ်။ ကျွန်တော် ရဲ့ မေးခွန်းအတွက် Power Point သုံးစွဲခွင့်ပြုပါရန် တင်ပြအပ်ပါတယ်။ ကျွန်တော့်ရဲ့ ကြယ်ပွင့်ပြ မေးခွန်းကတော့ ခေါင်ဖျားတဲ့ဒေသများမှာ တာဝန်ထမ်းဆောင်နေကြတဲ့ဝန်ထမ်းများအတွက် ဒေသ စရိတ်မညီမျှမှုများကို ပြန်လည်သုံးသပ်ပြီးတော့မှ လိုအပ်သလိုပြင်ဆင်သတ်မှတ်ပေးရန် အစီအစဉ် ရှိ/မရှိပဲဖြစ်ပါတယ်။ အခြေခံပညာဦးစီးဌာနရဲ့ ၂၀၁၉ ခုနှစ်၊ မေလ ၁၅ ရက်ရက်စွဲပါစာမှာ စီမံကိန်းနှင့် ဘဏ္ဍာရေးဝန်ကြီးဌာနနှင့် ပညာရေးဝန်ကြီးဌာနတို့ရဲ့ စာနှစ်စောင်ကို ရည်ညွှန်းထားပြီးတော့မှ လူမှုရေးသင့်တင့်တဲ့ မြို့ကျေးရွာအုပ်စုများစာရင်းကို ဖော်ပြခဲ့ပါတယ်။ ဝန်ထမ်းများ ဒေသစရိတ် ရရှိတာကို ဝမ်းသာရမှာဖြစ်ပေမဲ့ ရသင့်တဲ့ကျေးရွာများမှာ တာဝန်ထမ်းဆောင်ကြတဲ့ဆရာဆရာမ များက ၎င်းတို့ ဒေသစရိတ်မရရှိကြတာကို ကျွန်တော်ရဲ့ ခရီးစဉ်များမှာ ငိုယိုပြီးတော့မှ တိုင်တန်း ကြပါတယ်။ ဒေသစရိတ်ရတဲ့သူက မရတဲ့သူနဲ့ ယေဘုယျအားဖြင့်ဆိုလို့ရှိရင် လစဉ်ငွေကျပ် ၇၀၀၀၀ ခန့် ကွာခြားနေပြီးတော့မှ တစ်နှစ်လုံးဆိုရင် ကိုးသိန်းခန့်ဖြစ်တဲ့အတွက် သူတို့မှာ နှစ်စဉ် ရွှေတစ် ကျပ်သားခန့် ကျပျောက်နေသလို ဖြစ်နေပါတယ်။ ဒေသစရိတ်ရရှိရေးအတွက် စိစစ်ရမယ့်အခြေခံ အချက်(၁၁)ချက်ကိုတော့ ပြည်ထောင်စုဝန်ကြီးဌာနက ချမှတ်ပေးထားတာဖြစ်ပြီး အဲဒါတွေကတော့ လုံခြုံရေးနှင့်တည်ငြိမ်အေးချမ်းမှု၊ လမ်းပန်းဆက်သွယ်မှုခက်ခဲခြင်း၊ ဆက်သွယ်ရေးစနစ်ခက်ခဲမှု၊ ကုန်ဈေးနှုန်းကြီးမြင့်မှု၊ ကျန်းမာရေးစောင့်ရှောက်မှု၊ ပညာရေးစနစ်ဖွံ့ဖြိုးမှု၊ လျှပ်စစ်ဓာတ်အား လုံလောက်မှု၊ စီးပွားရေးလုပ်ငန်းများဖြစ်ထွန်းမှု၊ ရာသီဥတုအခြေအနေ၊ လူမှုပတ်ဝန်းကျင်ခက်ခဲမှုနှင့် စက်သုံးဆီဖြန့်ဖြူးပေးနိုင်မှုစသည်တို့ပဲ ဖြစ်ပါတယ်။ အဲဒီအချက်တွေကို အမှတ်ပေးစနစ်နဲ့ သက်ဆိုင်ရာမြို့နယ်အုပ်ချုပ်ရေးမှူးနဲ့ တာဝန်ရှိသူတွေ၊ နယ်မြေကျွမ်းကျင်သူတွေက စိစစ်အကဲ ဖြတ်ပြီးတော့မှ မြို့နယ်တစ်ခုလုံး ရရှိသင့်တယ်လို့တင်ပြခဲ့ကြောင်းကို သိရပါတယ်။ ဒါပေမဲ့ ပြည်ထောင်စုအစိုးရက သတ်မှတ်ပေးတဲ့အခါမှာ တစ်မြို့နယ်လုံးအနေနဲ့မရတော့ဘဲနဲ့ အထူးသဖြင့် ရရှိသင့်တဲ့ကျေးရွာအုပ်စုတွေ ကျန်နေခဲ့ပါတယ်။ ဥပမာအားဖြင့်ဆိုလို့ရှိရင်တော့ မောက္ကတော် ချောင်းဖျားဒေသဆိုတာ ခေါင်ဖျားပါတယ်။ မြစ်ဘက်ကသွားမယ်ဆိုရင်လည်းဝေးတယ်။ ရေဦး-ကလေးဝကားလမ်းဆိုလည်းဝေးတယ်ဆိုတဲ့ ကြားထဲမှာကျနေတဲ့ အခေါင်ဆုံးဆိုတဲ့ စမြင်အုပ်စုက ရွာတော်နှင့် ရွာမ နှစ်ရွာတည်းကပဲ ရရှိသင့်တယ်လို့တင်ကျွမ်းကျင်သူတွေက ရောင်စုအစိုးရက သတ် ကွက်ပြီးတော့မှ ကျန်နေပါတယ်။ အဲဒီလိုပါပဲ တောင်တွင်းဒေသမှာ ၁၅ အုပ်စုရှိပြီးတော့မှ ၁၀ အုပ်စုက ရပါတယ်။ ငါးအုပ်စုက မရပါဘူး။ အဲဒီမရသေးတဲ့အထဲက ထုံးကြီးဆိုတဲ့အုပ်စုက မြောက်ဘက် အစွန်ဆုံးမှာ တည်ရှိပြီးတော့ သွားလာရေးခက်ခဲပေမဲ့ စာရင်းမှာကျန်နေပါတယ်။ အလားတူပဲ မြေနီ၊ မြို့မ၊ ကြာပင်၊ မယ်မဲအုပ်စုများဟာလည်း ရသင့်တဲ့ကျေးရွာအုပ်စုများပဲ ဖြစ်ပါတယ်။ မြစ်ရိုး အထက်ပိုင်းဒေသမှာလည်း ကျေးရွာအုပ်စု ၁၁ ခုဖြစ်ပြီးတော့မှ ကိုးအုပ်စုကရပေမဲ့ ကျန်နေတဲ့ ကြွေနဲ့ ရှားတာကတော့ မြို့နဲ့အဝေးဆုံးဖြစ်လို့ ပိုပြီးတော့မှ ရသင့်တဲ့နေရာတွေ ဖြစ်ပါတယ်။ တောင်တန်း ဒေသမှာလည်း လောင်းတည်အုပ်စုဟာ ပုထိုးလုံးချောင်းရဲ့ အခြားတစ်ဖက်မှာရှိပြီးတော့မှ သွားလာရေး ပိုမိုခက်ခဲလို့ ပေးသင့်တဲ့အုပ်စုဖြစ်ပါတယ်။ ဒါပေမဲ့မရသေးပါဘူး။ ဆရာဆိုတာ ပီတိကိုစားပြီးတော့မှ အားရှိအောင်နေရတဲ့ဘဝတွေပါ။ လုပ်ဖော်ကိုင်ဖက်တွေ ရှားပါးစရိတ်ရရင် မနီးမဝေးမှာ Criteria တူတဲ့နေရာမှာ တာဝန်ထမ်းဆောင်နေကြတဲ့ ဆရာဆရာမတွေလည်း ရှားပါးစရိတ်လိုချင်တယ်ဆိုတာ လောဘတက်တာမဟုတ်ဘဲနဲ့ Right ကို မရလို့တောင်းဆိုခြင်းသာ ဖြစ်ပါတယ်။ အုပ်ချုပ်ရေးအဖွဲ့တွေ ရဲ့ Mismanagement နဲ့ Misconduct ကြောင့် အခုလိုနစ်နာနေရတဲ့ဝန်ထမ်းတွေရဲ့ ကိုယ်စား ကိုယ်စားလှယ်တစ်ဦးအနေနဲ့ တင်ပြခြင်း၊ တစ်နည်းအားဖြင့် Check and Balance လုပ်ပေးခြင်းဟာ အစိုးရကို အတိုက်အခံလုပ်နေတာမဟုတ်ဘူးဆိုတာကိုလည်း နားလည်ပေးစေချင်ပါတယ်။ ကျွန်တော့်ရဲ့ မဲဆန္ဒနယ်လိုပဲ အခြားမဲဆန္ဒနယ်များမှာလည်း မှားယွင်းမှုတွေရှိနေနိုင်တယ်ဆိုတာကို သတိပြုစေလိုပါတယ်။ ဒါကြောင့် နိဂုံးချုပ်အားဖြင့် မင်းကင်းမြို့နယ်မှာ ဒေသစရိတ်ရသင့်သော်လည်း မရဘဲ ကျန်ရှိနေတဲ့ ကျေးရွာအုပ်စုကိုးခုဖြစ်တဲ့ စမြင်၊ ထုံးကြီး၊ မြေနီ၊ မြို့မ၊ ကြာပင်၊ မယ်မဲ၊ ကြွေ၊ ရှားတောနှင့် လောင်းတည်အုပ်စုတို့ကို ဝေးလံခေါင်သီပြီးတော့မှ လူမှုရေးခက်ခဲသောဒေသများအဖြစ် နဲ့ ထပ်မံပြီးတော့မှ ပြင်ဆင်သတ်မှတ်ပေးရန် အစီအစဉ်ရှိ/မရှိ လွှတ်တော်ဥက္ကဋ္ဌကြီးမှတစ်ဆင့် မေးမြန်းတင်ပြအပ်ပါတယ်ခင်ဗျာ။ ကျေးဇူးတင်ပါတယ်။</speech>
<speech type="speaker">ပြည်ထောင်စုအစိုးရအဖွဲ့ရုံးဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="33">ဦးတင်မြင့်(ဒုတိယဝန်ကြီး၊ ပြည်ထောင်စုအစိုးရအဖွဲ့ရုံးဝန်ကြီးဌာန)</agency>လေးစားအပ်ပါ သော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ဖိတ်ကြားထားတဲ့ ဧည့်သည်တော်များခင်ဗျား။ ကျွန်တော် ပြည်ထောင်စုအစိုးရအဖွဲ့ရုံးဝန်ကြီးဌာန ဒုတိယဝန်ကြီး ဦးတင်မြင့်မှပဲ ဆက်လက်ပြီးတော့ စစ်ကိုင်းတိုင်းဒေသကြီး၊ မင်းကင်းမဲဆန္ဒနယ် ပြည်သူ့လွှတ်တော် ကိုယ်စားလှယ် ဦးမောင်မြင့်ရဲ့ ကြယ်ပွင့်ပြမေးခွန်းနဲ့စပ်လျဉ်းပြီးတော့ ဆက်လက်ရှင်းလင်းတင်ပြ ခွင့်ပြုပါခင်ဗျား။ Power Point အသုံးပြုခွင့်ပြုဖို့လည်း လေးစားစွာဖြင့် တင်ပြအပ်ပါတယ်။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်ကြီးများ ခင်ဗျား။ ဒေသစရိတ်ခံစားခွင့်နှင့်ပတ်သက်ပြီး ယခင်စီမံကိန်းနှင့်ဘဏ္ဍာရေးဝန်ကြီးဌာနရဲ့ ၈-၅-၂၀၁၉ ရက်စွဲပါ အမိန့်ကြော်ငြာစာအမှတ်(၄၄/၂၀၁၉)ဖြင့် ဝေးလံခေါင်သီ၍ လူမှုရေး ခက်ခဲသောဒေသများအဖြစ် ပြင်ဆင်သတ်မှတ်ပေးခဲ့တဲ့မြို့ပေါ် ၁၂၄ မြို့၊ ကျေးရွာအုပ်စု ၃၀၇၁ အုပ်စု နှင့်ကျေးရွာနှစ်ရွာတို့မှာ တာဝန်ထမ်းဆောင်တဲ့နိုင်ငံ့ဝန်ထမ်းများဟာ ၈-၅-၂၀၁၉ ရက်နေ့မှ စပြီးတော့ ဒေသစရိတ်တွေ ခံစားခွင့်ရရှိခဲ့ကြောင်းတင်ပြအပ်ပါတယ်။ စစ်ကိုင်းတိုင်းဒေသကြီး၊ မင်းကင်းမြို့နယ်မှာ ကျေးရွာအုပ်စု ၆၁ အုပ်စုအနက်မှ လူမှုရေးသင့်တော်တဲ့ဒေသအဆင့်မှာ ကျေးရွာအုပ်စု ၂ရ အုပ်စုကို ဒေသစရိတ်ခံစားခွင့်ပြုခဲ့ပါတယ်ခင်ဗျား။ ဝေးလံခေါင်သီ၍လူမှုရေး ခက်ခဲတဲ့ဒေသများအဖြစ် သတ်မှတ်နိုင်ရေး စိစစ်ဆောင်ရွက်နိုင်ရန်အတွက် ပြည်ထောင်စု အစိုးရအဖွဲ့ဟာ ပြည်ထောင်စုအဆင့်စိစစ်ရေးကော်မတီကိုလည်းကောင်း၊ ပြည်ထောင်စုအဆင့် စိစစ်ရေးကော်မတီက တိုင်းဒေသကြီး/ပြည်နယ်အဆင့်စိစစ်ရေးကော်မတီများကိုလည်းကောင်း ဖွဲ့စည်းဆောင်ရွက်ပေးခဲ့ပါတယ်။ ပြည်ထောင်စုအဆင့်စိစစ်ရေးကော်မတီက ဆောင်ရွက်ရမယ့် အချက်များမှာ ဝေးလံခေါင်သီ၍ လူမှုရေးခက်ခဲသောဒေသများနှင့် မြို့နယ်၊ ကျေးရွာအုပ်စုများ နှစ်နှစ်လျှင်တစ်ကြိမ် ဒေသဖွံ့ဖြိုးတိုးတက်မှုအခြေအနေကိုစိစစ်၍ ဒေသစရိတ်ခံစားခွင့်ရှိတဲ့ ဒေသအဖြစ်မှပယ်ဖျက်ခြင်း၊ အဆင့်လျှော့ချခြင်း၊ ဝေးလံခေါင်သီ၍ လူမှုရေးခက်ခဲသောဒေသအဖြစ် ထပ်မံသတ်မှတ်ပေးနိုင်ရန် တင်ပြလာပါက အခြေခံအချက်(၁၁)ချက်နှင့်အညီ ခုနကလွှတ်တော် ကိုယ်စားလှယ်ကြီး တင်ပြဆွေးနွေးတဲ့အတိုင်းပဲ ညီညွတ်မှုရှိ/မရှိကို ကျွန်တော်တို့ပြည်ထောင်စု အဆင့်စိစစ်ရေးကော်မတီက စိစစ်ပြီးတော့မှ ဆောင်ရွက်ပေးရတာ တင်ပြအပ်ပါတယ်။ စစ်ကိုင်းတိုင်းဒေသကြီးစိစစ်ရေးကော်မတီအနေဖြင့် သတ်မှတ်ထားတဲ့ အမှတ်ပေးစည်းမျဉ်း များနှင့်အညီ စိစစ်တွေ့ရှိချက်များကို ၂၅-၇-၂၀၁ရ ရက်စွဲပါစာအမှတ်၊ ၃/၆-၁(၁၅)(၅၈၃) အထွေထွေဖြင့် ပြည်ထောင်စုအစိုးရအဆင့်စိစစ်ရေးကော်မတီသို့ တင်ပြခဲ့ရာမှာ မင်းကင်းမြို့နယ် အတွင်းရှိ ကျေးရွာအုပ်စုများနှင့် လူမှုရေးသင့်တော်သောဒေသအဆင့်မှာ ကျေးရွာအုပ်စု ၂ရ အုပ်စု ကိုသာ ဒေသစရိတ်ခံစားခွင့်ပြုနိုင်ရေးအချက်အလက်များနှင့် အကျုံးဝင်ကြောင်း တင်ပြလာခဲ့ ပြီးတော့ ကျန် ၃၄ အုပ်စုကိုတော့ တင်ပြလာခြင်းမရှိကြောင်း စိစစ်တွေ့ရှိရပါတယ်။ သို့ဖြစ်ပါ၍ ဝေးလံခေါင်သီ၍ လူမှုရေးခက်ခဲသောဒေသများသတ်မှတ်ခြင်း၊ အဆင့်တိုးခြင်း၊ လျှော့ချခြင်း လုပ်ငန်းများကို နှစ်နှစ်လျှင်တစ်ကြိမ် ပြန်လည်စိစစ်ဆောင်ရွက်မည်ဖြစ်တဲ့အတွက်ကြောင့် မင်းကင်းမြို့နယ်အတွင်းရှိ ဝေးလံခေါင်သီဒေသများမှာ တာဝန်ထမ်းဆောင်နေကြတဲ့ဝန်ထမ်းများ အတွက် ဒေသစရိတ်မညီမျှမှုများ ဖြစ်ပေါ်နေတယ်လို့ယူဆရတဲ့ကျေးရွာတွေကို စစ်ကိုင်းတိုင်း ဒေသကြီးစိစစ်ရေးကော်မတီက လွှတ်တော်ကိုယ်စားလှယ်ကြီး ဖတ်ကြားတင်ပြသွားတဲ့ အခြေခံ အချက်(၁)ချက်နဲ့ ကိက်သီ၏ဒေသဖြစ်ကြောင်း စိစစ်တင်ပြလာရင် ပြည်ထောင်စုအဆင့် စိစစ်ရေး ယ်စားလှယ်မတီက စိစစ်ပြီး မတီအနေဖြင့် ပါစာအမှတ်၊ လျော့ကျသွားနပ်ရမှာဖြစ်ပါတယ်။ အခု conduct ကြောင့် ကော်မတီက ထပ်မံစိစစ်ပြီးတော့ ခွင့်ပြုမိန့်ထုတ်ပေးနိုင်ရေးအတွက်ကို ဆောင်ရွက်တဲ့အခါမှာ အဆိုပါဒေသများသည်လည်း ဒေသစရိတ်ခံစားခွင့်များ ရရှိမည်ဖြစ်ပါကြောင်း စီမံကိန်း၊ ဘဏ္ဍာရေး နှင့် စက်မှုဝန်ကြီးဌာနရဲ့ ဖြေကြားချက်နှင့် ဝန်ကြီးဌာနရဲ့ ဖြေကြားချက်များ ပေါင်းစပ်ပြီးတော့ ရှင်းလင်းဖြေကြားအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<speech type="speaker">မိုက်ပေးပါ။</speech>
<speech><mp id="359">ဦးမောင်မြင့်(မင်းကင်းမဲဆန္ဒနယ်)</mp>အခုလို ပြန်လည်ပြီးတော့ ဖြေကြားပေးတဲ့ ဒုတိယဝန်ကြီးကို ကျေးဇူးတင်ပါတယ်။ အဲဒီတော့ စောစောကဒုတိယဝန်ကြီး ဖြေကြားသွားတဲ့ အထဲမှာ ကျွန်တော်နားလည်သလောက်ကတော့ မူလသတ်မှတ်ပေးလိုက်တဲ့အထဲကမှ အဆင့် လျော့ကျသွားလို့ သူ့ကိုလျှော့ချတာ။ အဆင့်မြင့်တက်လာလို့ သူ့ကိုအဆင့်မြှင့်တင်ပေးတာ။ ဒီဟာကို ဒါနှစ်နှစ်တစ်ခါလုပ်ရမှာဖြစ်ပါတယ်။ အခုကျွန်တော်တင်ပြတာက မူလကစသတ်မှတ်ကတည်းက 32ql869:32g.Gozd Mismanagement, Misconduct cmpe qycodore$pozil salg နေရာတွေကို Exceptional Case အနေနဲ့ ခင်ဗျားတို့စဉ်းစားဖို့လိုတယ်လို့ ကျွန်တော်က တင်ပြတာပါ။ အဲဒါကြောင့်မို့လို့ Routine Work ဆို ကျွန်တော်တို့ကလွှတ်တော်မှာလာပြီး တင်ပြစရာအကြောင်းမရှိဘူး။ အခုဟာက ချွတ်ချော်မှုကြောင့်ကျန်နေခဲ့တဲ့ကိစ္စတွေဖြစ်တယ်။ အဲဒါတွေကို အထူးကိစ္စရပ်အနေနဲ့ စဉ်းစားပေးဖို့ လိုတယ်ဆိုတာကို ကျွန်တော်ကတင်ပြချင်တာ။ အဲဒီတော့ လက်ရှိအစိုးရကို တော်တော်များများ လူတွေက ပြောနေကြတယ်။ ပြည်သူ့အစိုးရ၊ ပြည်သူအတွက် ကျွန်တော်တို့က တင်ပြနေတာ။ ပြည်သူတွေအတွက် ကျန်နေခဲ့လို့ ကျွန်တော် တို့ပြောတာ။ နစ်နာတဲ့သူတွေအတွက်တင်ပြနေတာ။ အဲဒါကို ခင်ဗျားတို့ရဲ့ သတ်မှတ်ထားတဲ့ နှစ်နှစ်ဆိုတဲ့ Regulation နဲ့ လာမတိုင်းပါနဲ့။ လာတိုင်းလို့ရှိရင် နစ်နာတဲ့ပြည်သူတွေက နှစ်နှစ်အတွင်းမှာသေဖို့ပဲရှိတယ်။ ဒါကြောင့်မို့လို့ ဒီကိစ္စက ချွတ်ချော်မှုတွေထက် ကျွန်တော်တို့က နှစ်နှစ်ဆိုတာကို မစောင့်နိုင်ဘူး။ မစောင့်နိုင်လို့ ဒီဟာကိုပြန်လည်ပြီးတော့မှ စဉ်းစားပေးနိုင်ခြင်း ရှိ/မရှိ ကျွန်တော်က ထပ်ဆင့်မေးခွန်းနဲ့ ဥက္ကဋ္ဌကြီးမှတစ်ဆင့် တင်ပြအပ်ပါတယ်ခင်ဗျာ။ ကျေးဇူး တင်ပါတယ်။</speech>
<speech type="speaker">ပြည်ထောင်စုအစိုးရအဖွဲ့ရုံးဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="33">ဦးတင်မြင့်(ဒုတိယဝန်ကြီး၊ ပြည်ထောင်စုအစိုးရအဖွဲ့ရုံးဝန်ကြီးဌာန)</agency>လွှတ်တော် ကိုယ်စားလှယ်ကြီးရဲ့ ထပ်ဆင့်မေးခွန်းနဲ့ပတ်သက်ပြီးတော့ ဒါသည် ယခင် ပြည်ထဲရေးဝန်ကြီးဌာန ဒုတိယဝန်ကြီး ဦးဆောင်ပြီးတော့မှ သက်ဆိုင်ရာဝန်ကြီးဌာနများ၊ ကိုယ်စားလှယ်များ၊ သက်ဆိုင်ရာ တိုင်းဒေသကြီးရဲ့ တင်ပြချက်များနဲ့ဆောင်ရွက်တာဖြစ်ပါတယ်။ ဒါယခင် အုပ်ချုပ်ရေးအဖွဲ့တွေ ရဲ့ အားနည်းချက်၊ ချွတ်ချော်ချက်တွေနဲ့ပတ်သက်ပြီး ရှိရင်ရှိမယ်၊ မရှိရင်မရှိဘူး။ သို့သော်လည်း ခုနတင်ပြသလိုပဲ ပြည်သူ့အစိုးရ ယနေ့နိုင်ငံတော်မှာ ပြည်သူ့အစိုးရသည်သာ ကျွန်တော်တို့ပြည်သူ အများအတွက်ရော ဝေးလံခေါင်သီတဲ့ဝန်ထမ်းများအားလုံးအတွက်ရော စဉ်းစားဆောင်ရွက်နေတာ ဖြစ်ပါတယ်။ ဒီဟာနဲ့ ပတ်သက်ပြီးတော့ သတ်မှတ်တဲ့နှစ်နှစ်တာကာလ တစ်ကြိမ်ပြန်လည်စိစစ် ဆောင်ရွက်မယ်ဆိုတဲ့ကိစ္စကတော့ ကျွန်တော်တို့ဝန်ကြီးဌာနအနေနဲ့ ဒီအပေါ်မှာဒါကို ချက်ချင်း ပြန်လုပ်ပေးဖို့အစား သက်ဆိုင်ရာကျွန်တော်တို့ပြည်ထောင်စုဝန်ကြီးမှ တစ်ဆင့် ပြည်ထောင်စု အစိုးရအဖွဲ့ကို တင်ပြပြီးတော့ဆောင်ရွက်ပေးမှာဖြစ်ပါတယ်။ ဒါကျွန်တော်တို့အစိုးရရော ဒီနေ့ နိုင်ငံတော်အနေနဲ့ကတော့ အားလုံးကပြည်သူ့အတွက်ရော၊ နိုင်ငံ့ဝန်ထမ်းတွေအတွက်ရော အားလုံးကို ဝေးလံခေါင်သီဒေသများကို အထူးစဉ်းစားပြီးတော့ ဆောင်ရွက်ပေးလျက်ရှိကြောင်း ရှင်းလင်းတင်ပြအပ်ပါတယ်။</speech>
</Q-A>
<Q-A>
<title>ရွှေကူမြို့နယ်တွင် လမ်းခင်းကျောက်များ ထုတ်လုပ်လျက်ရှိရာ နှစ်အလိုက် ကျောက်ထုတ်လုပ်မှု မည်မျှထုတ်လုပ်ထားသနည်းနှင့် ကျောက်လုပ်ငန်းရှင်များမှ တရားဝင်လျှောက်ထားသော ကျောက်ကျင်းအရေအတွက်နှင့် မြေပြင်တွင် အမှန်တကယ် ထုတ်လုပ်ခဲ့သော ကျောက်ကျင်း အရေအတွက်တို့ ကိုက်ညီမှုရှိ/မရှိသိလိုခြင်းနှင့်စပ်လျဉ်းသည့်မေးခွန်း</title>
<speech type="speaker">ရွှေကူမဲဆန္ဒနယ်မှ ဦးဇာနည်မင်း မေးမြန်းဖို့ဖြစ်ပါတယ်။</speech>
<speech><mp id="240">ဦးဇာနည်မင်း(ရွှေကူမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် အားလုံးပဲ မင်္ဂလာပါ။ ကျွန်တော်ကတော့ ကချင်ပြည်နယ်၊ ရွှေကူမဲန္ဒနယ်မှ ပြည်သူ့ လွှတ်တော်ကိုယ်စားလှယ် ဦးဇာနည်မင်းပဲ ဖြစ်ပါတယ်။ ကျွန်တော့်အနေနဲ့ ကချင်ပြည်နယ်၊ ရွှေကူ မြို့နယ်မှာ လမ်းခင်းကျောက်ထုတ်လုပ်လျက်ရှိရာ ၂၀၁၅ ခုနှစ်ကနေပြီးတော့မှ ၂၀၁၉ ခုနှစ်အထိ ကျောက်ထုတ်လုပ်မှုပမာဏ ကျင်းအရေအတွက်အားဖြင့် မည်မျှထုတ်လုပ်ထားသနည်း။ ကျောက် လုပ်ငန်းရှင်များမှ တရားဝင်ထုတ်လုပ်ရန် လျှောက်ထားသောကျောက်ကျင်းအရေအတွက်နှင့် မြေပြင်မှာ အမှန်တကယ်ထုတ်လုပ်လျက်ရှိသော ကျောက်ကျင်းအရေအတွက်တို့ ကိုက်ညီမှုရှိ/မရှိ သိလိုပါသဖြင့် လွှတ်တော်ဥက္ကဋ္ဌကြီးမှတစ်ဆင့် မေးမြန်းထားသောမေးခွန်း ဖြစ်ပါတယ်။ လေးစားအပ်ပါသော လွှတ်တော်ဥက္ကဋ္ဌကြီးခင်ဗျား။ မေးမြန်းရတဲ့အကြောင်းရင်းကတော့ ပြည်သူ့လွှတ်တော်ရဲ့ လုပ်ငန်းစဉ်အနေနဲ့ ကွင်းဆင်းဆောင်ရွက်တဲ့နေရာမှာ မြေပြင်မှာ ကျောက်ကျင်း အရေအတွက် ထုတ်လုပ်ထားတာနဲ့ လျှောက်ထားဆဲနဲ့ များစွာကွာဟနေပါတယ်။ အဲဒီမှာ ကျွန်တော်အမှုတွဲကို သက်ဆိုင်ရာဌာနမှာ တောင်းကြည့်တဲ့အခါကျတော့ လျှောက်ထားဆဲ လုပ်ငန်းရှင်က ၁၁ ဦးရှိပါတယ်။ ၁၁ ဦးမှာမှ လျှောက်ထားဆဲဆိုပြီးတော့မှ ကျောက်ကျင်း အရေအတွက်ကို ကျင်း ၁၀၀ စီလျှောက်ထားပါတယ်။ တကယ်တမ်းမြေပြင်မှာ ထုတ်လုပ်တဲ့ဟာကို ချဉ်းကပ်ပြီးမှ ပြန်လေ့လာတဲ့အခါကျတော့ ကျွန်တော်တို့ ရွှေကူမြို့နယ်ရဲ့ သာစည်၊ ညောင်ကုန်း မှာရှိတဲ့ ရေကာတာလုပ်ငန်းကို ကျွန်တော်တို့ သွားရောက်ပြီးမှာ ချဉ်းကပ်လေ့လာတော့ ကျောက်ကျင်းရေ ၉၀၀ သူတို့ဝယ်ယူထားပါတယ်။ နောက်တစ်ချက်ကတော့ ကျေးလက်လမ်းကို ပြန်ပြီးမှ သွားရောက်လေ့လာတော့ ကျင်းရေ ၈၀၀ ကျော်အထိ ဝယ်ယူထားတာတွေ့ပါတယ်။ အဲဒီနှစ်ခုပေါင်းလျှင်တောင်မှ ကျင်းရေက ၁၇၀၀၀ လောက်ရှိပါတယ်။ အဲဒီတော့ ၁၁ ဦး ပေါင်းတာ တောင်မှ ကျင်းရေ က ၁၁၀၀ ပဲရှိပါတယ်။ အဲဒီတော့ များစွာကွာဟနေတာကို တွေ့ရပါတယ်။ ဒါကြောင့်မို့လို့ ကျောက်ထုတ်လုပ်တဲ့နေရာမှာလည်း အရည်အသွေးတွေ မပြည့်မီကြောင်းကိုလည်း ကျွန်တော်တို့ တွေ့ရတယ်။ အရည်အသွေးပြည့်မီကြောင်းကို ဒီနေရာမှာ ကျွန်တော်ဆွေးနွေးလိုတာ ဘာကြောင့်လဲဆိုတော့ ကျောက်အရည်အသွေးမပြည့်တဲ့အခါကျတော့ ဝယ်ယူတဲ့တင်ဒါလုပ်ငန်းရှင် တွေကလည်း ဈေးကိုနှိမ်ပြီးမှဝယ်တယ်။ နှိမ်ပြီးမှဝယ်တော့ တကယ်တမ်းကတော့ ဒီဟာကို အဓိက သုံးစွဲရတဲ့ဟာက ကျွန်တော်တို့ရဲ့ ပြည်သူ့ဘဏ္ဍာငွေဖြစ်တယ်။ နောက်အဓိကက ပြည်သူရဲ့ အကျိုးကို ထိခိုက်စရာဖြစ်တယ်။ ဒါကြောင့်မို့လို့ ကျောက်အရည်အသွေးကိုလည်း ထည့်သွင်းပြီး မှသာ ပြောကြားခြင်းဖြစ်ပါတယ်။ နောက်တစ်ခါ ကျောက်ထုတ်လုပ်တဲ့နေရာမှာလည်း လျှောက်ထားတဲ့အခါကျရင် အင်မတန်မှကြန့်ကြာတဲ့အတွက်ကြောင့် များစွာ အဂတိတရားတွေ ဖြစ်ပေါ်စေပါတယ်။ ၂၀၁၅ ခုနှစ်ကနေ ၂၀၁၉ ခုနှစ်အထိ ကျွန်တော်တို့ အစိုးရလက်ထက်မှာကိုက တရားဝင်ထုတ်လုပ်တဲ့ ကျောက်ကို လျှောက်ထားတဲ့လုပ်ငန်းရှင်တွေက တရားဝင်ဖြစ်သွားတယ် ဆိုတာမရှိဘဲနဲ့ လျှောက်ထားဆဲနဲ့ ဒီလိုပဲသွားနေတာကို တွေ့ရှိရပါတယ်။ အဲဒါကြောင့် နိုင်ငံတော်ရဲ့ ဘတ်ဂျက်က ရသင့်သလောက်မရဘဲနဲ့ သဘာဝပတ်ဝန်းကျင်ကို ထိခိုက်မှုသာ ဖြစ်ပေါ်စေပါတယ်။ ဒါကြောင့်မို့လို့ ကျွန်တော့်ရဲ့ မေးခွန်းမေးရတဲ့ရည်ရွယ်ချက်ကတော့ တရားဝင်လုပ်ငန်းများ ဖြစ်ထွန်းစေပြီးမှ ကျောက်အရည်အသွေးများပြည့်မီဖို့ဖြစ်ပါတယ်။ နောက်တစ်ချက်ကကျတော့ စီမံခန့် ခွဲတဲ့ဌာနမှ လုပ်ငန်းရှင်များအကြားမှာ အဂတိမဖြစ်ပေါ်စေရေးဖြစ်ပါတယ်။ နောက်တစ်ချက် ကျတော့ နိုင်ငံတော်ရဲ့ အခွန်ဘဏ္ဍာကို ပြည့်မီစွာရရှိပြီးမှ သဘာဝပတ်ဝန်းကျင်ထိခိုက်မှုကို လျှော့ချပေးနိုင်ဖို့ဖြစ်ပါတယ်။ အဲဒီမှာ အကြံပြုလိုတာကတော့ ကျောက်တွေကို ထုတ်လုပ်တဲ့နေရာနဲ့ ဝယ်ယူသုံးစွဲတဲ့ တင်ဒါလုပ်ငန်းရှင်ကြားမှာ ပြန်လည်ပြီးမှ သုံးသပ်စိစစ်သင့်တယ်ဆိုတဲ့အကြောင်း ကျွန်တော့်အနေနဲ့ အကြံပြုလိုပါတယ်။ အဲဒီမှာ ဈေးနှုန်းကွာဟမှုကြောင့်မို့လို့လည်း အဂတိ တရားတွေ ဖြစ်ပေါ်စေပြီးမှ လုပ်ငန်းထဲမှာအရည်အသွေးပိုင်းတွေ ထိခိုက်တာဖြစ်တဲ့အတွက်ကြောင့် မို့လို့အားလုံးမှန်မှန်ကန်ကန်နဲ့ လည်ပတ်စီးဆင်းနိုင်တဲ့ အခြေအနေမျိုးဖြစ်အောင်လည်း ဆောင်ရွက် သင့်တယ်ဆိုတဲ့အကြောင်း လွှတ်တော်ဥက္ကဋ္ဌကြီးမှတစ်ဆင့် ကျွန်တော်အကြံပြုလိုပါတယ်။ နောက်တစ်ချက်ကကျတော့ ပြီးခဲ့တဲ့အပတ်ကပဲ ခရိုင်အုပ်ချုပ်ရေးမှူးက ကျောက်လုပ်ငန်းနဲ့ ပတ်သက်ပြီးတာမ တင်ဆင်းသွားတာ ရှိပါတယ်။ အဲဒါလည်း ပင်လင်းမြင်သာမနီအောင် လွှတ်တော်ကိုယ်စားလှယ်တွေနဲ့ ချိတ်ဆက်ဆောင်ရွက်သင့် တယ်ဆိုတဲ့အကြောင်း ကျွန်တော့် အနေနဲ့ အကြံပြုဆွေးနွေးလိုပါတယ်။ လေးစားအပ်ပါသော လွှတ်တော်ဥက္ကဋ္ဌကြီးခင်ဗျား။ သို့ဖြစ်ပါ သောကြောင့် ကချင်ပြည်နယ်၊ ရွှေကူမြို့နယ်တွင် လမ်းခင်းကျောက်များ ထုတ်လုပ်လျက်ရှိရာ ၂၀၁၅ ခုနှစ်မှ ၂၀၁၉ ခုနှစ်အထိ ကျောက်ထုတ်လုပ်မှုပမာဏများအား ကျင်းအရေအတွက်အားဖြင့် မည်မျှထုတ်လုပ်ထားသနည်းနှင့် ကျောက်လုပ်ငန်းရှင်များမှ တရားဝင်ထုတ်လုပ်ရန် လျှောက်ထား သော ကျင်းအရေအတွက်နှင့် မြေပြင်တွင် အမှန်တကယ် ထုတ်လုပ်ခဲ့သော ကျင်းအရေအတွက် ကိုက်ညီမှုရှိ/မရှိကို သိလိုပါသဖြင့် ပြည်သူ့လွှတ်တော်ဥက္ကဋ္ဌကြီးမှတစ်ဆင့် လေးစားစွာမေးမြန်း အပ်ပါတယ်။ ကျေးဇူးတင်ပါတယ်။</speech>
<speech type="speaker">နောက်မေးခွန်းတွေမေးမြန်းတဲ့အခုလိုအကြံပြုတဲ့ကိစ္စမျိုးတွေ မပါဖို့၊ ဂရုပြုဖို့ လိုပါတယ်။ အလားတူ လွှတ်တော်ကိုယ်စားလှယ်များအားလုံးဟာ ပြည်သူတွေကိုယ်စား လာရောက်ပြီးမှ လွှတ်တော်မှာ ရရှိရသင့်တဲ့ အခွင့်အရေးတွေကို တောင်းဆိုတင်ပြရမှာဖြစ်ပါတယ်။ တစ်နည်းပြောရင် Check and Balance အပြန်အလှန်ထိန်းညှိရေးကိုလည်း အကျိုးပြုတဲ့ လုပ်ငန်းကြီးဖြစ်ပါတယ်။ ဒါကြောင့် သုံးနှုန်းတဲ့နေရာမှာလည်း ယဉ်ကျေးသိမ်မွေ့စွာ လွှတ်တော် ကိုယ်စားလှယ်များ၏ဂုဏ်သိက္ခာနဲ့ လျော်ညီတဲ့ အသုံးအနှုန်းတွေ၊ စကားရပ်တွေပဲသုံးဖို့ ပြောကြား လိုပါတယ်။</speech>
<speech type="speaker">ပြည်ထောင်စုအစိုးရအဖွဲ့ရုံးဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="33">ဦးတင်မြင့်(ဒုတိယဝန်ကြီး၊ ပြည်ထောင်စုအစိုးရအဖွဲ့ရုံးဝန်ကြီးဌာန)</agency>လေးစား အပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ဖိတ်ကြားထား သောဧည့်သည်တော်များခင်ဗျား။ ပြည်ထောင်စုအစိုးရအဖွဲ့ရုံးဝန်ကြီးဌာနက ဒုတိယဝန်ကြီး ဦးတင်မြင့်ကပဲ လွှတ်တော်ကိုယ်စားလှယ်ကြီးရဲ့ မေးခွန်းအပေါ်မှာ ဆက်လက်ပြီးတော့ ဖြေကြားခွင့် ပြုဖို့ တင်ပြအပ်ပါတယ်။ Power Point အသုံးပြုခွင့်ပြုဖို့လည်း လေးစားစွာဖြင့် တင်ပြအပ်ပါတယ် ခင်ဗျား။ အထွေထွေအုပ်ချုပ်ရေးဦးစီးဌာနအနေဖြင့် ၁၈၇၆ ခုနှစ်၊ အောက်မြန်မာနိုင်ငံ မြေနှင့်အခွန် အက်ဥပဒေပုဒ်မ ၃၈ ပုဒ်မခွဲ(က)၊ ၁၈၈၉ ခုနှစ်၊ အထက်မြန်မာနိုင်ငံ မြေနှင့်အခွန်စည်းမျဉ်းဥပဒေ ပုဒ်မ ၃၁ (၁)၊ (၂)နှင့် ၁၈၉၈ ခုနှစ်၊ အောက်မြန်မာနိုင်ငံ မြို့နှင့်ကျေးရွာမြေများဥပဒေ ပုဒ်မ ၂၃ ပုဒ်မခွဲ(က)အရ တွင်းထွက်စက်မှုကုန်ကြမ်းအဆင့်နှင့် အလှဆင်ကျောက်အဆင့်မှာ ပါဝင်ခြင်းမရှိတဲ့ ဓာတ်သတ္တုပစ္စည်းများ ထုတ်လုပ်ခွင့်လိုင်စင်များကို ခွင့်ပြုချထားပေးလျက်ရှိကြောင်း တင်ပြအပ်ပါ တယ်။ မြစ်သဲ၊ ကျောက် တူးဖော်လုပ်ကိုင်ခြင်းနှင့်ပတ်သက်ပြီးတော့မှ ခွင့်ပြုလိုင်စင်များထုတ်ပေး ရာမှာလည်း ဥပဒေ၊ နည်းဥပဒေ၊ လုပ်ထုံးလုပ်နည်း၊ ညွှန်ကြားချက်များအား တိကျစွာလိုက်နာ အပ်ပါတယ် ကိုယ်စားလှယ်လောင်စုအစိုးရ ခင် ဆောင်ရွက်ရန်၊ သဘာဝပတ်ဝန်းကျင်ထိခိုက်ပျက်စီးမှုမရှိစေရေး၊ မြစ်၊ ချောင်းများရဲ့ ရေလမ်း ကြောင်းထိခိုက်မှုမရှိစေရေး၊ ခွင့်ပြုသည့်ပမာဏထက် ကျော်လွန်ထုတ်လုပ်မှုမရှိစေရေးအတွက် ဆက်စပ်ဌာနများရဲ့ သဘောထားမှတ်ချက်၊ ကန့်ကွက်ရန်မရှိကြောင်း ထောက်ခံချက်များ ရယူ ဆောင်ရွက်သွားရန်၊ လုပ်ငန်းများဆောင်ရွက်ရာတွင် လုပ်ထုံးလုပ်နည်းနှင့်မညီတဲ့လုပ်ငန်းများအား လိုင်စင်ထုတ်ပေးခြင်းမပြုရန်၊ တရားမဝင်ဆောင်ရွက်ခြင်းများ မပြုလုပ်ရန်နှင့် မမှန်မကန် ပြုလုပ် ကြောင်း စစ်ဆေးတွေ့ရှိပါက သက်ဆိုင်ရာဝန်ထမ်းများကိုလည်း ဝန်ထမ်းစည်းမျဉ်း စည်းကမ်းနှင့် အညီ အရေးယူသွားမည်ဖြစ်ပါတယ်။ နောက် လွှတ်တော်ကိုယ်စားလှယ်တော်ကြီး တင်ပြတဲ့ အတိုင်းပဲ လုပ်ထုံးလုပ်နည်း၊ ဝန်ထမ်းစည်းမျည်းနှင့်မညီတာတွေကို တိုင်ကြားနိုင်ပါတယ်။ ကျွန်တော်တို့ဌာနအပြင် အဂတိတိုက်ဖျက်ရေးကော်မရှင်ကိုယ်တိုင်လည်း စိစစ်ပြီးတော့ ဆောင်ရွက် ပေးလျက်ရှိကြောင်းကိုလည်း ဖြည့်စွက်တင်ပြလိုပါတယ်။ ကျွန်တော်တို့ အဆင့်ဆင့်ကြပ်မတ်ဆောင် ရွက်သွားရန်နှင့် အထွေထွေအုပ်ချုပ်ရေးဦးစီးဌာန(ရုံးချုပ်)မှလည်း နေပြည်တော်၊ တိုင်းဒေသကြီး/ ပြည်နယ် အထွေထွေအုပ်ချုပ်ရေးဦးစီးဌာနများကို ၂၁-၉-၂၀၁၈ ရက်စွဲပါစာဖြင့် ညွှန်ကြားထားပြီး ဖြစ်ပါတယ်ခင်ဗျား။ အဆင့်ဆင့်လည်း ထပ်မံပြီးတော့ ညွှန်ကြားပါတယ်။ နိုင်ငံတော်အကြီးအကဲ ခရီးစဉ်တွေ၊ နောက်တစ်ခါ ဝန်ကြီးသွားတဲ့ခရီးစဉ်တွေမှာလည်း ကျွန်တော်တို့ ဝန်ကြီးက ဒါတွေကို ကြပ်မတ်ပြီးတော့ ဆောင်ရွက်ဖို့နဲ့ အဂတိတရား၊ လာဘ်ပေးလာဘ်ယူကင်းရှင်းဖို့ ညွှန်ကြားထားပြီး ဖြစ်ပါတယ်ခင်ဗျား။ အဲဒီအပြင် လိုင်စင်စည်းကမ်းလိုက်နာဆောင်ရွက်စေရေးနှင့် တရားမဝင် ထုတ်လုပ်မှုများမရှိစေရေး ကွင်းဆင်းစစ်ဆေးရေးအဖွဲ့များ ဖွဲ့စည်းပြီးတော့ အမြဲမပြတ်စစ်ဆေး ကြပ်မတ်ဆောင်ရွက်လျက်ရှိပါတယ်ခင်ဗျား။ လွှတ်တော်ကိုယ်စားလှယ်ကြီးမေးမြန်းတဲ့ ကြယ်ပွင့်ပြ မေးခွန်းနှင့်စပ်လျဉ်းပြီး ကချင်ပြည်နယ်၊ ဗန်းမော်ခရိုင်၊ ရွှေကူမြို့နယ်အတွင်း ၂၀၁၅ ခုနှစ်မှ ၂၀၁၉ ခုနှစ်အထိ ဘဏ္ဍာရေးနှစ်အလိုက် ကျောက်ထုတ်လုပ်မှုအခြေအနေအနေနဲ့ တင်ပြပါ Power Point မှာပါတဲ့အတိုင်းပဲ ၂၀၁၅-၂၀၁၆ ခုနှစ် လျှောက်ထားမှုကျင်း ၇၇၁ ကျင်းဖြစ်ပါတယ်။ ထုတ်လုပ်မှုကျင်းကလည်း ၇၇၁ ကျင်းဖြစ်ပါတယ်။ ၂၀၁၆-၂၀၁ရ ခုနှစ်မှာ စုစုပေါင်း ကျင်း ၈၀၀ လျှောက်ထားပြီးတော့ ၈၀၀ ကျင်းထုတ်လုပ်ပါတယ်။ ၂၀၁၇-၂၀၁၈ ခုနှစ်မှာ လျှောက်ထားမှု ၁၂၆၀ ကျင်း၊ ထုတ်လုပ်မှု ၁၂၆၀ ကျင်းဖြစ်ပါတယ်။ ၂၀၁၈-၂၀၁၉ ခုနှစ်မှာ ၁၂၀၀ ကျင်း လျှောက်ထားပြီး တော့ ခွင့်ပြုတာ၊ ထုတ်လုပ်တာလည်း ၁၂၀၀ ကျင်းဖြစ်ကြောင်း တင်ပြအပ်ပါတယ်။ ကျောက်ထုတ် လုပ်ငန်းရှင်များ တရားဝင်လျှောက်ထားတဲ့ ကျောက်ကျင်းအရေအတွက်နှင့် ထုတ်လုပ်မှု ကျောက်ကျင်းအရေအတွက်ဟာ ကိုက်ညီမှုရှိပါကြောင်း ကချင်ပြည်နယ်အစိုးရအဖွဲ့ရဲ့ စိစစ်ဖြေကြား ချက်အပေါ်မှာ ကချင်ပြည်နယ်အစိုးရအဖွဲ့ကိုယ်စား ရှင်းလင်းဖြေကြားအပ်ပါတယ်ခင်ဗျား။ အားလုံး ကိုကျေးဇူးတင်ရှိပါတယ်ခင်ဗျား။ ဥက္ကဋ္ဌ။ ၂ မိုက်ပေးပါ။</speech>
<speech><mp id="240">ဦးဇာနည်မင်း(ရွှေကူမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးခင်ဗျား။ ကျွန်တော့်ကို တစ်ဆက်တစ်စပ်တည်းမေးခွန်း မေးခွင့်ပြုပါ။ ဝန်ကြီး ဖြေကြားသွားတာက ၂၀၁၈-၂၀၁၉ ဘဏ္ဍာရေးနှစ်မှာ ကျောက်ကျင်းအရေအတွက်က ၁၂၀၀ လို့ ဖြေသွားပြီးမှ လျှောက်ထားတာနဲ့ ထုတ်လုပ်တာနဲ့ကိုက်ညီတယ်လို့ ဖြေသွားပါတယ်။ အဲဒီမှာ ကျွန်တော် ကွင်းဆင်းပြီးလေ့လာတဲ့Asia Borne ကုမ္ပဏီက သာစည်၊ ညောင်ကုန်းမှာ ရေကာတာတည်ဆောက်ပါတယ်။ အဲဒီမှာ ကျောက်က သူ့တစ်ဦးတည်းကိုမှ ကျင်း ၈၀၀ ယူပါတယ်။ နောက်တစ်ချက်ကကျတော့ သုံးပုံကျောက်ချောလမ်းမှာလုပ်တဲ့ ကိုကိုမြင့်ကုမ္ပဏီကတော့ ကျင်းပေါင်းက ၇၇၉၂ ကျင်း ဖြစ်နေပါတယ်။ ဒါတောင်မှ ကျွန်တော် ကျန်တဲ့ Asia CMI တို့ ရေကာတာလုပ်ငန်းကို သွားရောက်ပြီးမှ မလေ့လာသေးပါဘူး။ အဲဒီမှာတင်ကိုက ကျင်းပေါင်းက အများကြီး ကွာဟနေပါတယ်။ အဲဒီအတွက်ကလည်း ကွာဟနေတဲ့အတွက်ကြောင့် ကျွန်တော့် အနေနဲ့ကလည်း အရေးယူဆောင်ရွက်ဖို့မဟုတ်ဘဲနဲ့ နိုင်ငံတော်ရဲ့ ဘဏ္ဍာရရှိဖို့ကို ပြန်လည်စိစစ်ပြီးမှ လုပ်ငန်းရှင်တွေကနေပြီးတော့မှ ထိုက်သင့်တဲ့အခွန်ကို ကောက်ခံသွားဖို့ အစီအစဉ်ရှိ/မရှိ ကျွန်တော့် အနေနဲ့ တစ်ဆက်တစ်စပ်တည်းမေးခွန်း မေးမြန်းလိုပါတယ်။</speech>
<speech type="speaker">သက်ဆိုင်ရာဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="33">ဦးတင်မြင့်(ဒုတိယဝန်ကြီး၊ ပြည်ထောင်စုအစိုးရအဖွဲ့ရုံးဝန်ကြီးဌာန)</agency>ကျွန်တော်တို့ ကချင်ပြည်နယ်အစိုးရအဖွဲ့ရဲ့ စိစစ်ချက်နဲ့ပေါင်းစပ်ကြားတာဖြစ်ပါတယ်။ ခုနက လွှတ်တော် ကိုယ်စားလှယ်ကြီး တွေ့ရှိချက်တွေအပေါ်မှာ Asia World ကုမ္ပဏီတို့ နောက်ကုမ္ပဏီတစ်ခုတို့ကနေ ပြီးတော့ ဒီလိုဆောင်ရွက်နေတာသည် ကျွန်တော်တို့ခုနက တရားဝင်လျှောက်ထားတဲ့အထဲမှာ ပါ/မပါ။ နောက်ပြီးတော့ တရားမဝင်ဟုတ်/မဟုတ်ကို အမြန်ဆုံးစိစစ်ပြီးတော့မှ အရေးယူ ဆောင်ရွက်ပေးမှာဖြစ်တဲ့အကြောင်း လေးစားစွာဖြင့် တင်ပြအပ်ပါတယ်။</speech>
</Q-A>
<Q-A>
<title>ကနီမြို့နယ်တွင် အမျိုးသားလျှပ်စစ်ဓာတ်အားရရှိရေးစီမံကိန်း၏ ဒုတိယအဆင့်တွင် ပင်မ 11 KV ဓာတ်အားလိုင်းနှင့် ငါးမိုင်အတွင်တည်ရှိနေသော ထူးပေါက်ကျေးရွာအုပ်စုမှ သုံးရွာ၊ မဲဒင်ကျေးရွာ အုပ်စုမှ လေးရွာ၊ ယာကြီးကျေးရွာအုပ်စုမှကျပ်သုံးရွာ၊ လက်ပန်စု၊ ညောင်ရင်း၊ ကန်တော၊ သစ်ခက် နှင့် ဇီးပင်တွင်းကျေးရွာများအား NEP ဖြင့် လျှပ်စစ်မီးလင်းနိုင်ရေးစီစဉ်ဆောင်ရွက်ပေးနိုင်ခြင်းရှိ/မရှိ သိလိုခြင်းနှင့်စပ်လျဉ်းသည့်မေးခွန်း</title>
<speech type="speaker">ကနီမဲဆန္ဒနယ်မှ ဦးထွန်းထွန်းနိုင် မေးမြန်းဖို့ဖြစ်ပါတယ်။</speech>
<speech><mp id="337">ဦးထွန်းထွန်းနိုင်(ကနီမဲဆန္ဒနယ်)</mp>လေးစားအပ်ပါတဲ့ ပြည်သူ့လွှတ်တော်ဥက္ကဋ္ဌကြီး နှင့်အားလုံးပဲမင်္ဂလာပါ။ ကျွန်တော်ကတော့ ကနီမဲဆန္ဒနယ်မှ ပြည်သူ့လွှတ်တော်ကိုယ်စားလှယ် တ စ်ပါတယ်။ အတော်အတနယ် NEP အကြွယအဆင်များ (0 စပ်လျဉ်းပြီးတော့ မေးခွန်းမေးမြန်းသွားမှာဖြစ်ပါတယ်။ ကျွန်တော်တို့ ကနီမြို့နယ်ရဲ့ အမျိုးသား လျှပ်စစ်ရရှိရေးစီမံကိန်းရဲ့ ဒုတိယအဆင့်မှာ ၁၁ ကေဗွီဓာတ်အားလိုင်းရဲ့ ငါးမိုင်အတွင်းကျေးရွာများ လျှပ်စစ်ဓာတ်အားရရှိရေးနှင့်စပ်လျဉ်းပြီးတော့ ဒုတိယအကြိမ် ပြည်သူ့လွှတ်တော် (၁၂)ကြိမ်မြောက်ပုံမှန်အစည်းအဝေးမှာ ကြယ်ပွင့်ပြမေးမြန်းခဲ့ရာမှာ သက်ဆိုင်ရာဝန်ကြီးဌာနက စာဖြင့်ပြန်လည်ဖြေကြားခဲ့ပါတယ်။ အဲဒီလိုဖြေကြားရာမှာ NEP ရဲ့ ဒုတိယအဆင့်လျှပ်စစ်မီးလင်း ရမည့် ငါးမိုင်အတွင်းကျေးရွာများ ဆက်လက်ကျန်ရှိနေသဖြင့် အခုလိုမေးခွန်းမေးမြန်းရခြင်း ဖြစ်ပါတယ်။ ထူးပေါက်ကျေးရွာအုပ်စုမှာရှိတဲ့ ထူးပေါက(တောင်)၊ ထူးပေါက်(မြောက်)၊ ထူးပေါက်(အရှေ့) ကျေးရွာများ၊ ညောင်ရင်းကျေးရွာများနှင့် ကန်တောကျေးရွာများ လျှပ်စစ်ဓာတ်အားရရှိရေးနှင့် စပ်လျဉ်းပြီး ယခင်မေးခွန်း ဖြေကြားထားမှုမှာ 11 KV ဓာတ်အားလိုင်းတည်ဆောက်ခြင်းနှင့် ထရန်စဖော်မာများ တပ်ဆင်ခြင်းလုပ်ငန်းများ ၂၀၁၉-၂၀၂၀ တိုင်းဒေသကြီးရန်ပုံငွေဖြင့် လျာထားပြီး ခွင့်ပြုချက်ရရှိပါက ဆောင်ရွက်ပေးမည်ဖြစ်ကြောင်း ဖြေကြားခဲ့ရာ ရန်ပုံငွေများ အတည်ပြုရရှိပြီ ဖြစ်ပါတယ်။ NEP အစီအစဉ်ဖြင့် မီးလင်းပေးရန် မေးခွန်းပါ လက်ပန်စုကျေးရွာနှင့် ဇီးပင်တွင်းကျေးရွာများ ကိုလည်း 11 KV ဓာတ်အားလိုင်းတည်ဆောက်ခြင်းနှင့် ထရန်စဖော်မာများတပ်ဆင်ခြင်းလုပ်ငန်းများ ကို ၂၀၁၉-၂၀၂၀ တိုင်းဒေသကြီးရန်ပုံငွေဖြင့် ဆောင်ရွက်သွားမှာဖြစ်ပါတယ်။ သို့သော်လည်း ယခုလို ပင်ပဓာတ်အားလိုင်းနဲ့ ငါးမိုင်အတွင်းရှိ အထက်ပါကျေးရွာများကို NEP ဖြင့် မီးလင်းရန်စီစဉ်ရမည့် အစား တိုင်းဒေသကြီးရန်ပုံငွေဖြင့် ဆောင်ရွက်ခဲ့ရသဖြင့် 11 KV ဓာတ်အားလိုင်းမရောက်လို့ မီးလင်းခွင့်မရကြသေးတဲ့အခြားကျေးရွာများအတွက် နစ်နာစေတယ်လို့ ထင်မြင်မိပါတယ်။ လက်ရှိ ကျွန်းရွာအုပ်စုလေးရွာနှင့် သစ်ခက်ကျေးရွာများအတွက် NEP ကိစ္စကြားထားမှုတွင် ကျွန်း သည် ကနီနှင့်အနီးဆုံးဖြစ်ပြီး ခြောက်မိုင်ခန့်နှင့် မဲဒင်၊ မဲဒင်မြောက်၊ စဖိုကြီးကျေးရွာများနှင့် သစ်ခက်ကျေးရွာများသို့ ကျွန်းရွာမှ ၁၁ မိုင်ခန့်ရှိကြောင်း ဖြေကြားထားပါတယ်။ ဒါပေမဲ့ အနီးဆုံးပင်မဓာတ်အားလိုင်းဖြစ်တဲ့ ကနဲ- မိုးကောင်းလိုင်းမှတိုင်းတာပါက ကျွန်းရွာအထိ ၂.၁၁ မိုင်၊ မဲဒင်အထိ ၂.၈၀ မိုင်၊ မဲဒင်မြောက်အထိ ၂.၈၁ မိုင်၊ စဖိုကြီးအထိ ၃.၈၂ မိုင်နှင့် သစ်ခက်ကျေးရွာအထိ ၄.၁၃ မိုင်ခန့်သာရှိသဖြင့် NEP ဒုတိယအဆင့်မှာ လျှပ်စစ်မီးလင်းနိုင်ရေးကို စီစဉ်ပေးရမှာ ဖြစ်ပါတယ်။ ယာကြီးကျေးရွာအုပ်စုနှင့်ပတ်သက်ပြီး ဖြေကြားထားမှုမှာ ဓာတ်အားရရှိပြီးဖြစ်တဲ့ သလင်းကျေးရွာမှရေဖြူကျေးရွာသို့ရှစ်မိုင်၊ ရေဖြူကျေးရွာမှရွာမကျေးရွာသို့တစ်မိုင်၊ ရွာမကျေးရွာမှ တောင်သပြေကျေးရွာသို့တစ်မိုင် တည်ဆောက်ရမည်ဖြစ်ပြီး NEP ဒုတိယအဆင့်တွင်တည်ရှိပြီး 11 KV လိုင်းနှင့်ငါးမိုင်အတွင်းရှိသော ကျေးရွာများကိုသာ လျာထားခြင်းဖြစ်သဖြင့် အထက်ပါကျေးရွာ များအား NEP ဒုတိယအဆင့်တွင်လျာထားနိုင်ခြင်းမရှိပါကြောင်း ဖြေကြားထားပါတယ်။ ဌာနရဲ့ မိုင်အကွာအဝေးတွက်ချက်မှုများဟာ ကားလမ်းတည်ရှိ ဖောက်လုပ်ထားမှုများအတိုင်း ကွေ့ဝိုက် တိုင်းတာထားတာ ဖြစ်ပါတယ်။ တကယ်တမ်းဓာတ်အားလိုင်းရောက်ရှိပြီးဖြစ်တဲ့ သလင်းကျေးရွာမှ ယာကြီးကျေးရွာအုပ်စုဖြစ်တဲ့ အောင်သပြေကျေးရွာအထိ ၃.၈၄ မိုင်၊ ရွာမကျေးရွာအထိ ၄.၄၁ မိုင်၊ ရေဖြူကျေးရွာ အထိ ၄.၆၄ မိုင်သာရှိကြတဲ့အပြင် တစ်ဆက်တည်းတစ်ကြောင်းတည်းတည်ရှိနေသော ကျေးရွာများဖြစ်ရာ NEP ဒုတိယအဆင့်တွင် လျှပ်စစ်မီးလင်းနိုင်ရေးဆောင်ရွက်ပေးရမှာဖြစ်ပါတယ်။ သို့ဖြစ်ပါ၍ ကျွန်တော်မေးမြန်းလိုတဲ့မေးခွန်းကတော့ ကနီမြို့နယ်တွင် အမျိုးသားလျှပ်စစ်ရရှိရေး စီမံကိန်း၏ ဒုတိယအဆင့်တွင် ပင်မ 11 KV ဓာတ်အားလိုင်းနှင့်ငါးမိုင်အတွင်း တည်ရှိနေသော်လည်း NEP ဖြင့် လျှပ်စစ်မီးလင်းရန်လျာထားခြင်းမရှိသော ကျေးရွာများအား NEP ဖြင့် လျှပ်စစ်မီးလင်း နိုင်ရေးစီစဉ်ဆောင်ရွက်ပေးနိုင်ခြင်းရှိ/မရှိကို သိရှိလိုပါသဖြင့် ပြည်သူ့လွှတ်တော် ဥက္ကဋ္ဌကြီးမှ တစ်ဆင့် လေးစားစွာမေးမြန်းရခြင်းဖြစ်ပါတယ်။ ကျေးဇူးတင်ပါတယ်။</speech>
<speech type="speaker">လျှပ်စစ်နှင့်စွမ်းအင်ဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="17">ဦးခင်မောင်ဝင်း(ဒုတိယဝန်ကြီး၊ လျှပ်စစ်နှင့်စွမ်းအင်ဝန်ကြီးဌာန)</agency>လေးစားအပ် ပါသော ပြည်သူ့လွှတ်တော်ဥက္ကဋ္ဌကြီး၊ ပြည်သူ့လွှတ်တော်ကိုယ်စားလှယ်များနှင့် ဖိတ်ကြား ထားသော ဧည့်သည်တော်ကြီးများအားလုံး မင်္ဂလာအပေါင်းနှင့်ပြည့်စုံပါစေကြောင်း ဆုမွန်ကောင်း တောင်းရင်းနှုတ်ခွန်းဆက်သအပ်ပါတယ်။ စစ်ကိုင်းတိုင်းဒေသကြီး၊ ကနီမဲဆန္ဒနယ်မှ ပြည်သူ့ လွှတ်တော်ကိုယ်စားလှယ် ဦးထွန်းထွန်းနိုင်မေးမြန်းတဲ့ ကနီမြို့နယ်တွင် အမျိုးသားလျှပ်စစ် ဓာတ်အားရရှိရေးစီမံကိန်း၏ ဒုတိယအဆင့်တွင် ပင်မ 11 KV ဓာတ်အားလိုင်းနှင့်ငါးမိုင်အတွင်း တည်ရှိနေသော်လည်း NEP ဖြင့် လျှပ်စစ်မီးလင်းရန် လျာထားခြင်းမရှိသော ထူးပေါက်ကျေးရွာ အုပ်စုသုံးလ၊ မဲဒင်ကျေးရွာအုပ်စုလေးရွာ၊ ယာကြီးကျေးရွာအုပ်စုကျန်သုံးရွာ၊ လက်ပန်စု၊ ညောင်ရင်း၊ ကန်တော၊ သစ်ခက်နဲ့ ဇီးပင်ကွင်းကျေးရွာများတွင် NEP ဖြင့် လျှပ်စစ်မီးလင်းနိုင်ရေး စီစဉ် ဆောင်ရွက်ပေးနိုင်ခြင်းရှိ/မရှိကို သိရှိလိုခြင်း ကြယ်ပွင့်ပြမေးခွန်းနှင့်ပတ်သက်၍ စစ်ကိုင်းတိုင်း ဒေသကြီးအစိုးရအဖွဲ့၏ ဖြေကြားချက်နှင့်ပေါင်းစပ်ကာ လျှပ်စစ်နှင့်စွမ်းအင်ဝန်ကြီးဌာနမှ ကျွန်တော် ဒုတိယဝန်ကြီး ဦးခင်မောင်ဝင်းက ရှင်းလင်းဖြေကြားသွားမှာဖြစ်ပါတယ်။ ဥက္ကဋ္ဌကြီးခင်ဗျား။ ကျေးရွာအုပ်စုလေးခုကို ရှင်းလင်းဖြေကြားရမှာဖြစ်ပါ၍ ဖြေဆိုချိန်ကို တိုးမြှင့်ပေးပါရန် ကြိုတင်ခွင့်ပြုချက်တောင်းခံအပ်ပါတယ်။ လွှတ်တော်ကိုယ်စားလှယ်ကြီးက ဒုတိယအကြိမ် ပြည်သူ့လွှတ်တော် (၁၂)ကြိမ်မြောက်ပုံမှန်အစည်းအဝေးတွင် ကနီမြို့နယ်တွင် အမျိုးသားလျှပ်စစ်ဓာတ်အားရရှိရေးစီမံကိန်း၏ ဒုတိယအဆင့်တွင် ပင်မ 11 KV ဓာတ်အားလိုင်းနှင့် ငါးမိုင်အတွင်းတည်ရှိနေသော ထူးပေါက်ကျေးရွာအုပ်စုသုံးရွာ၊ ကျွန်းပင်အိုင်ကျေးရွာအုပ်စု ကျန်သုံးရွာ၊ မဲဒင်ကျေးရွာအုပ်စုလေးရွာ၊ ယာကြီးကျေးရွာအုပ်စုကျန်သုံးရွာ၊ ကနဲကျေးရွာအုပ်စု ကျန်နှစ်ရွာ၊ ကန်၊ ညောင်ရင်းနှင့် သစ်ခက်ကျေးရွာတို့အား လျှပ်စစ်မီးရရှိရေးထည့်သွင်း ဆောင်ရွက်ပေးနိုင်ခြင်းရှိ/မရှိကိုသိရှိလိုခြင်း ကြယ်ပွင့်ပြမေးခွန်းမေးမြန်းခဲ့သဖြင့် ဝန်ကြီးဌာနက ၂၀-၆-၂၀၁၉ ရက်စွဲပါစာဖြင့် ပေးပို့ဖြေကြားခဲ့ပြီးဖြစ်ပါတယ်။ ဝန်ကြီးဌာနအနေနဲ့ ဓာတ်အားလိုင်း များ တည်ဆောက်ရန် လမ်းအူကြောင်းရွေးချယ်ရာတွင် ဓာတ်အားလိုင်းပစ္စည်းများသယ်ယူ ပို့ဆောင်ရန်အတွက် လမ်းပန်းဆက်သွယ်ရေးကောင်းမွန်မှုရှိရန်လိုအပ်ခြင်း၊ တည်ဆောက်ရေး လုပ်ငန်းများဆောင်ရွက်ရန် မြေပြင်အခြေအနေကောင်းမွန်ရန်လိုအပ်ခြင်း၊ တည်ဆောက်ပြီး ဓာတ်အားလိုင်းအား ထိန်းသိမ်းပြုပြင်ခြင်းလုပ်ငန်းများဆောင်ရွက်ရာတွင် ်တစ်ပြေးညီ ဆောင်ရွက်နိုင်ရန်အတွက် လမ်းပန်းဆက်သွယ်ရေးကောင်းမွန်ရန်လိုအပ်ခြင်း၊ သဘာဝဘေးဖြစ်ပွား ပါက ပျက်စီးဆုံးရှုံးမှုလျော့နည်းစေရေးအတွက် မြစ်ချောင်းများ၊ လူနေအိမ်များနှင့် ယာခင်း၊ စိုက်ခင်း များကို ဖြတ်ကျော်တည်ဆောက်ရမည့်နေရာများကို အတတ်နိုင်ဆုံးလျှောက်လွှဲရခြင်းစသည့် အခြေအနေများအပေါ်မူတည်၍ ဆောင်ရွက်ရခြင်းဖြစ်ပါတယ်။ အမျိုးသားလျှပ်စစ်ဓာတ်ရရှိရေး စီမံကိန်း(NEP) ဆောင်ရွက်မည့်ကျေးရွာများ၏ ဓာတ်အားလိုင်းအကွာအဝေးကို တိုင်းတာရာတွင် လည်း တည်ရှိပြီးဓာတ်အားလိုင်း၏ ဓာတ်အားရယူချိတ်ဆက်ရမည့်နေရာမှ အမှန်တကယ် တည် ဆောက်နိုင်မည့် ဓာတ်အားလိုင်းလမ်းကြောင်းအတိုင်းသာ တိုင်းတာသတ်မှတ်ခြင်း ဖြစ်ပါတယ်။ ဥက္ကဋ္ဌကြီးခင်ဗျား။ Power Point ဖြင့် ရှင်းလင်းတင်ပြခွင့်ပြုပါရန် တင်ပြတောင်းခံအပ် ပါတယ်။ Slide No(1) အမှတ်(၁)ဖြစ်ပါတယ်။ ထူးပေါက်ကျေးရွာအုပ်စု ဓာတ်အားရရှိရေးအတွက် လွှတ်တော်ကိုယ်စားလှယ်ကြီးမေးခွန်းပါ အကွာအဝေးအတိုင်းအတာများဖြစ်တဲ့ တောင်နီကျေးရွာ မှ ထူးပေါက်(တောင်)သို့ ၃.၇၃ မိုင်၊ တောင်နီမှ ထူးပေါက်(မြောက်)သို့ ၄.၀၅ မိုင်၊ တောင်နီမှ ထူးပေါက်(အရှေ့)သို့ ၃.၈၃ မိုင်၊ တောင်နီမှ ညောင်ရင်းသို့ ၄.၈၂ မိုင်၊ တောင်နီမှ ကန်တောသို့ ၂.၅၂ မိုင်၊ တောင်နီမှ လက်ပန်စုသို့ ၄.၉၂ မိုင်တို့ဟာ တောင်နီကျေးရွာမှ သက်ဆိုင်ရာကျေးရွာများသို့ မြေပုံအရ စမှတ်နှင့်ဆုံးမှတ်အား Point to Point အဖြောင့်တိုင်းတာထားသော အကွာအဝေးများ ဖြစ်ပြီး မြေပြင်တွင်အမှန်တကယ်တည်ဆောက်၍ရနိုင်သော လမ်းကြောင်းအတိုင်းတိုင်းတာခြင်း မဟုတ်ကြောင်း စစ်ဆေးတွေ့ရှိရပါတယ်။ ယင်းသို့ တိုင်းတာရာတွင်လည်း ပေ ၁၀၀၀ ခန့်ကျယ်ဝန်း တဲ့ ဖိုးမဲချောင်းကိုဖြတ်ကျော်၍လည်းကောင်း၊ ယာခင်း၊ စိုက်ခင်းနှင့်တောင်ကုန်းများကို ဖြတ်ကျော်၍ လည်းကောင်း တိုင်းတာထားခြင်းဖြစ်ပြီး အဆိုပါလမ်းကြောင်းတစ်လျှောက် ဓာတ်အားလိုင်း ပစ္စည်းများသယ်ယူရန်အတွက် မော်တော်ယာဉ်သွားလာရန် လမ်းမပေါက်ကြောင်းနှင့် ဖိုးမဲချောင်း သည် မိုးတွင်းကာလ၌ ချောင်းရေစီးနှုန်းအရှိန်ပြင်းထန်ပြီး ချောင်းအနီးရှိ မူလဝင်မနားကျေးရွာ သည်ပင် ကင်းအောင် ၂၀၀၁ ခစ်တင် ပြောင်းရေ တည်ဆောက်ခဲ့ရပါတယ်။ အဆိပါ အခြေအနေများကြောင့် ချောင်းတစ်ဖက်ကမ်းရှိ တောင်နီကျေးရွာမှ ဓာတ်အားဆက်လက် ချိတ်ဆက်ရယူမည်ဆိုပါက လက်တွေ့တွင် ဓာတ်အားလိုင်းတည်ဆောက်ရန် အခက်အခဲများစွာ ရှိမည်ဖြစ်သည့်အပြင် ကားလမ်းမပေါက်ခြင်းကြောင့် ဓာတ်အားလိုင်းပြုပြင်ထိန်းသိမ်းရန်လည်း အခက်အခဲရှိမည်ဖြစ်သဖြင့် ထူးပေါက်ကျေးရွာအုပ်စု ဓာတ်အားရရှိရေးအတွက် လွှတ်တော် ကိုယ်စားလှယ်တော်ကြီး၏မေးမြန်းချက်ပါ တောင်နီကျေးရွာမှ ဓာတ်အားချိတ်ဆက်ရယူရန် မြေပြင် အခြေအနေအရ မလွယ်ကူဘဲ လမ်းပန်းဆက်သွယ်ရေးအဆင်ပြေသည့် ဝင်မနားကျေးရွာဘက်မှသာ ဓာတ်အားရယူရမည်ဖြစ်ပါတယ်။ အထက်ဖော်ပြပါကျေးရွာများ လျှပ်စစ်ဓာတ်အား ရရှိရေးအတွက် 11 KV ဓာတ်အားလိုင်း ရောက်ရှိပြီးဖြစ်တဲ့ ဝင်မနားကျေးရွာမှ ကန်တောကျေးရွာသို့ ၅.၂ မိုင်၊ ကန်တောမှ ထူးပေါက်(အရှေ့) သို့ ၂.၄ မိုင်၊ ထူးပေါက်(အရှေ့)မှ ထူးပေါက်(မြောက်)သို့ ၀.၃ရ မိုင်၊ ထူးပေါက်(မြောက်)မှ ထူးပေါက် (တောင်)သို့ ၀.၈ မိုင်၊ ကန်တောမှ ညောင်ရင်းနှင့် လက်ပန်စုကျေးရွာသို့ သုံးမိုင်တည်ဆောက် ရမည်ဖြစ်သည့်အတွက် ဓာတ်အားစနစ်ချိတ်ဆက်ရယူမည့် ကန်တောကျေးရွာသည် လက်ရှိ ဓာတ်အားရရှိပြီးဖြစ်သော ဝင်မနားကျေးရွာမှ ငါးမိုင်အထက် ကျော်လွန်ကွာဝေးနေသဖြင့် NEP ဒုတိယအဆင့်တွင် ထည့်သွင်းလျာထားမှုမရှိခြင်းဖြစ်ပါတယ်။ ထို့အတူ မဲဒင်ကျေးရွာအုပ်စုရှိ ကျေးရွာလေးရွာနှင့် သစ်ခက်ကျေးရွာ လျှပ်စစ်ဓာတ်အားရရှိရေးအတွက် လွှတ်တော်ကိုယ်စားလှယ် တော်ကြီးမှ မေးခွန်းပါ ကနဲ-မိုးကောင်း 11 KV ဓာတ်အားလိုင်းမှ ကျွန်းရွာအထိ ၂.၁၁ မိုင်၊ မဲဒင်အထိ ၂. ၈ မိုင်၊ မဲဒင်(မြောက်)အထိ ၂.၈၁ မိုင်၊ စဖိုကြီး အထိ ၃.၈၂ မိုင်နှင့် သစ်ခက်ကျေးရွာအထိ ၄.၁၃ မိုင်တို့သည် ချင်းတွင်းမြစ်၏အရှေ့ဘက်ကမ်းရှိ ကနဲ- မိုးကောင်းဓာတ်အားလိုင်းမှ အဖြောင့် တိုင်းတာထားခြင်း ဖြစ်ပါတယ်။ သို့ရာတွင် မဲဒင်ကျေးရွာ အုပ်စုနှင့်သစ်ခက်ကျေးရွာများမှာ ချင်းတွင်းမြစ်၏ အနောက်ဘက်တွင်တည်ရှိပြီး လွှတ်တော်ကိုယ်စားလှယ်တော်ကြီးတင်ပြထားသည့် လမ်းကြောင်းအတိုင်း တည်ဆောက်မည်ဆိုပါက ချင်းတွင်းမြစ်ကို ဖြတ်ကျော်၍တည်ဆောက်ရမည် ဖြစ်ပါ၍ လိုင်းပစ္စည်းများသယ်ယူရန်အတွက် မော်တော်ယာဉ်သွားလာရန်အခက်အခဲတို့ကြောင့် လက်တွေ့မြေပြင်တွင်ဆောင်ရွက်ရန် မလွယ်ကူကြောင်း တွေ့ရှိရပါတယ်။ ထို့ကြောင့် မဲဒင်ကျေးရွာအုပ်စုနှင့် သစ်ခက်ကျေးရွာဓာတ်အားရရှိရေးအတွက် လက်တွေ့ မြေပြင်တွင် ဓာတ်အားချိတ်ဆက်ရယူမည့် 11 KV ဓာတ်အားလိုင်းရောက်ရှိပြီး ကနီမြို့မှ ကျွန်းရွာသို့ ၅.၆ မိုင်၊ ကျွန်းရွာမှ မဲဒင်ကျေးရွာသို့ ၁.၅ မိုင်၊ မဲဒင်မှ မဲဒင်(မြောက်)ကျေးရွာသို့ တစ်မိုင်၊ မဲဒင်(မြောက်)မှ စဖိုကြီးသို့ ၂.၈ မိုင်၊ စဖိုကြီးကျေးရွာမှ သစ်ခက်ကျေးရွာသို့ ၁. ရ မိုင်တည်ဆောက် ရမှာဖြစ်ပြီး ဓာတ်အားစတင်ချိတ်ဆက်ရယူမည့် ကျွန်းရွာသည် လက်ရှိဓာတ်အားလိုင်းမှ ငါးမိုင် အထက်ကျော်လွန်ကွာဝေးခြင်းကြောင့် NEP ဒုတိယအဆင့်တွင် ထည့်သွင်းလျာထားမှုမရှိခဲ့ခြင်း ဖြစ်ပါတယ်။ ယာကြီးကျေးရွာအုပ်စု၊ ရေဖြူ၊ ရွာမ၊ အောင်သပြေကျေးရွာများ ဓာတ်အားရရှိရေးအတွက် လွှတ်တော်ကိုယ်စားလှယ်တော်ကြီး၏ မေးခွန်းပါ သလင်းကျေးရွာမှ အောင်သပြေကျေးရွာအထိ ၃.၈၄ မိုင်၊ ရွာမကျေးရွာအထိ ၄.၄၁ မိုင်၊ ရေဖြူကျေးရွာအထိ ၄.၆၄ မိုင်နှင့် သလင်းကျေးရွာမှ အဖြောင့်တိုင်းတာထားခြင်းသားဖြစ်ပြီး ၎င်းအတိုင်းတည်ဆောက်မည်ဆိုပါက ပေ ၁၀၀၀ ခန့် ကျယ်ဝန်းသော ရေဝါချောင်းကို နှစ်နေရာဖြတ်၍လည်းကောင်း၊ တောများ၊ ကျောက်တောင်ကုန်း များ၊ ချောင်းသွယ်များကို ဖြတ်၍လည်းကောင်း တည်ဆောက်ရမည်ဖြစ်ပြီး မော်တော်ယာဉ်များဖြင့် သွားလာရန်လမ်းမရှိခြင်းကြောင့် ဓာတ်အားလိုင်းတည်ဆောက်ခြင်းလုပ်ငန်း ဆောင်ရွက်ရန် ခက်ခဲမည့်အပြင် နောင်တွင်ဓာတ်အားလိုင်းထိန်းသိမ်းပြုပြင်ရေးအတွက် အခက်အခဲရှိမည်ဖြစ်ပါတယ်။ ယာကြီးကျေးရွာအုပ်စု ဓာတ်အားရရှိရေးအတွက် 11 KV ဓာတ်အားလိုင်း ရောက်ရှိပြီးဖြစ်တဲ့ ကနီမှ အောင်သပြေကျေးရွာသို့ ၅.၅ မိုင်၊ အောင်သပြေမှ ရွာမသို့ ၀.ရ မိုင်၊ ရွာမမှ ရေဖြူသို့ ၀.၂၅ မိုင်တည်ဆောက်ရမည်ဖြစ်ပြီး ဓာတ်အားစတင်ချိတ်ဆက်ရယူမည့် အောင်သပြေကျေးရွာသည် လက်ရှိဓာတ်အားလိုင်းမှ ငါးမိုင်အထက် ကျော်လွန်ကွာဝေးနေသည့်အတွက် NEP ဒုတိယအဆင့် တွင် ထည့်သွင်းလျာထားမှုမရှိခြင်း ဖြစ်ပါတယ်။ မေးမြန်းချက်တွင်ပါရှိသည့် ဇီးပင်တွင်းကျေးရွာ သည် ချောင်းမကျေးရွာနှင့် ၃.၇၈ မိုင်သာ ကွာဝေးသည်ဆိုခြင်းမှာ ချောင်းမကျေးရွာမှ အဖြောင့် တိုင်းတာခြင်းဖြစ်ပါတယ်။ ၎င်းလမ်းအူကြောင်းအတိုင်း တည်ဆောက်မည်ဆိုပါက တည်ဆောက်ရေး လုပ်ငန်းများ ဆောင်ရွက်ရန်ခက်ခဲသောကြောင့် မြေပြင်အခြေအနေတွင် 11 KV ဓာတ်အားလိုင်း ရောက်ရှိပြီးဖြစ်သော ချောင်းမကျေးရွာမှာ အောက်မင်္ဂလာရွာကိုဖြတ်၍ ဇီးပင်ကွင်းကျေးရွာသို့ ခုနစ်မိုင် တည်ဆောက်ရမည်ဖြစ်သည့်အတွက် NEP ဒုတိယအဆင့်တွင် ထည့်သွင်းလျာထားနိုင်ခြင်း မရှိပါကြောင်း တင်ပြအပ်ပါတယ်။ သို့ဖြစ်ပါ၍ လျှပ်စစ်နှင့်စွမ်းအင်ဝန်ကြီးဌာနအနေနဲ့ အမျိုးသားလျှပ်စစ်ဓာတ်အားရရှိရေး NEP တွင် အကောင်းဆုံးအကောင်အထည်ဖော်ဆောင်ရွက်သည့် ကျေးရွာများ၏ ဓာတ်အားလိုင်း အကွာ အဝေးအားတိုင်းတာသတ်မှတ်ရာတွင် ဓာတ်အားချိတ်ဆက်ရယူရမည့် ဓာတ်အားလိုင်းမှ ကျေးရွာသို့ အမှန်တကယ်မြေပြင်တွင်သွယ်တန်းတည်ဆောက်နိုင်သည့် ဓာတ်အားလိုင်းလမ်းကြောင်းအတိုင်း တိုင်းတာသတ်မှတ်ခြင်းဖြစ်ပြီး လွှတ်တော်ကိုယ်စားလှယ်တော်ကြီး၏ မေးမြန်းချက်ပါ ကျေးရွာများ မှာ ဓာတ်အားချိတ်ဆက်ရယူနိုင်မည့်ဓာတ်အားလိုင်းမှ ငါးမိုင်အထက် ကျော်လွန်နေခြင်းကြောင့် NEP ဒုတိယအဆင့်တွင် ထည့်သွင်းလျာထားနိုင်ခြင်းမရှိခြင်းဖြစ်ပါတယ်။ ကန်တော၊ လက်ပန်စု၊ ညောင်ရင်းကျေးရွာသုံးရွာ လျှပ်စစ်ဓာတ်အားရရှိရေးလုပ်ငန်းများအတွက် ၂၀၁၉-၂၀၂၀ ဘဏ္ဍာရေး နှစ် စစ်ကိုင်းတိုင်းဒေသကြီးအစိုးရဘတ်ဂျက်တွင် လျာထားပြီးဖြစ်ပါတယ်။ ကျန်ကျေးရွာများ သို့ဖြစ်ပါ၍ အောင်အထည်ဖော်တ်ဆက်ရယူရမည့်အားလိုင်းလင် လျှပ်စစ်ဓာတ်အားရရှိရေးအတွက် ဝန်ကြီးဌာနက ယခင်ကြားခဲ့သည့်အတိုင်း နောင်လာမည့် ဘဏ္ဍာရေးနှစ်များတွင် တိုင်းဒေသကြီးအစိုးရ၏ရန်ပုံငွေဖြင့် လျာထားဆောင်ရွက်နိုင်ရန် ညှိနှိုင်း ပေးသွားမည်ဖြစ်ပါကြောင်းနှင့် ဘဏ္ဍာငွေရရှိမှုအပေါ်မူတည်ပြီး ဆောင်ရွက်ပေးသွားမည် ဖြစ်ပါ ကြောင်း ရှင်းလင်းဖြေကြားအပ်ပါတယ်။</speech>
<speech type="speaker">မိုက်ပေးပါ။</speech>
<speech><mp id="337">ဦးထွန်းထွန်းနိုင်(ကနီမဲဆန္ဒနယ်)</mp>ဥက္ကဋ္ဌကြီးခင်ဗျား။ ဆက်စပ်မေးခွန်းမေးမြန်းခွင့် ပြုပါခင်ဗျား။ အခုလိုကျွန်တော်တို့ ဒုတိယဝန်ကြီးအနေနဲ့ ကျန်တဲ့ကျေးရွာတွေကို တိုင်းဒေသကြီး အစိုးရနဲ့ ညှိနှိုင်းပြီးတော့ ဘဏ္ဍာငွေရရှိမှုအပေါ်မှာမူတည်ပြီးဆောင်ရွက်ပေးမယ်လို့ ဖြေကြားပေးတဲ့ အတွက် ကျေးဇူးတင်ပါတယ်။ ကျွန်တော် တစ်ခုဆက်စပ်မေးမြန်းလိုတာကတော့ NEP နဲ့ ပတ်သက်ပြီးတော့ 11 KV ဓာတ်အားလိုင်းတွေသွယ်တန်းတဲ့နေရာမှာ လမ်းအူကြောင်းသတ်မှတ်တဲ့ ကိစ္စတွေကို ဒုတိယဝန်ကြီးက ဖြေကြားသွားတာဖြစ်ပါတယ်။ အဲဒီတော့ လမ်းအူကြောင်းလုပ်တဲ့ နေရာမှာ ကားလမ်းအတိုင်းပဲ လက်ရှိအနေအထားတွေက ဌာနကနေတိုင်းထားတာဖြစ်ပါတယ်။ ကားလမ်းက တိုင်းထားတာဖြစ်တဲ့အတွက် အခုလိုမျိုးဖြစ်နေတာဖြစ်ပါတယ်။ တစ်နိုင်ငံလုံးမှာ ရှိပါတယ်။ 11 KV လိုင်းတွေ တည်ဆောက်တဲ့နေရာမှာ တောတွေ၊ တောင်တွေ၊ ချောင်းတွေ၊ မြောင်းတွေ၊ လယ်တွေ၊ ယာတွေ၊ ကိုင်းတွေ၊ ကျွန်းတွေကိုဖြတ်ပြီးတော့ တည်ဆောက်ထားတဲ့၊ တည်ဆောက်ပြီးမီးလင်းနေတဲ့ ကျေးရွာတွေမနည်းမနောရှိပါတယ်။ သို့သော်လည်း ဒီကိစ္စနဲ့ ကနီမြို့နယ်နဲ့ပတ်သက်ပြီးတော့လည်း ကျွန်တော်တို့ကနီမြို့နယ် အတွင်းမှာလည်း ဒီလိုမျိုးတည်ဆောက်ထားတဲ့ 11 KV လိုင်းတွေ၊ ခုနကပြောတဲ့အင်မတန် ကျယ်ဝန်းပါတယ်ဆိုတဲ့ ချောင်းတွေကိုဖြတ်ပြီးတည်ဆောက်ထားတဲ့ 11 KV လိုင်းတွေလည်း ရှိပြီးသား ဖြစ်ပါတယ်။ နောက် ယာတွေ၊ ကိုင်းတွေ၊ ကျွန်းတွေကိုဖြတ်ပြီးတည်ဆောက်ထားတဲ့ လိုင်းတွေကိုလည်း လက်ညှိုးထိုးပြလို့ရပါတယ်။ ကျွန်တော်တင်ပြနေတဲ့ကိစ္စတွေထဲမှာ တချို့ရွာတွေ မြစ်များနေလို့ အဆင်မပြေဘူးဆိုတဲ့ကိစ္စတွေ၊ ဝန်ကြီးကပြောတဲ့ကိစ္စတွေ အဲဒါမျိုးတွေကတော့ ကျွန်တော်တို့လက်ခံပေးလို့ရပါတယ်။ သို့သော်လည်း တချို့ရွာတွေက နှစ်မိုင်၊ သုံးမိုင်အတွင်းလေး ရှိတာတောင်မှ ကားလမ်းမရှိလို့မလင်းရဘူးဆိုတဲ့အနေအထားမျိုးဖြစ်နေတာဖြစ်ပါတယ်။ အဲဒီတော့ NEP ရဲ့မူမှာ ကားလမ်းမပေါက်ရင် စီမံကိန်းထဲထည့်လို့မရဘူးဆိုတဲ့မူရှိပါသလားဆိုတဲ့မေးခွန်းလေး ကို ထပ်ဆင့်ဆက်စပ်မေးမြန်းလိုပါတယ်။ ကျေးဇူးတင်ပါတယ်။</speech>
<speech type="speaker">လျှပ်စစ်နှင့်စွမ်းအင်ဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="17">ဦးခင်မောင်ဝင်း(ဒုတိယဝန်ကြီး၊ လျှပ်စစ်နှင့်စွမ်းအင်ဝန်ကြီးဌာန)</agency>ဆက်စပ်မေးခွန်းနှင့်ပက်သက်လို့ တက်လယ်တာမရရင်တာ တက်တိက NEP Plan အနေနဲ့ ပထမ ကျွန်တော်တို့ဓာတ်အားခွဲရုံကနေပြီးတော့မှ နှစ်မိုင်အကွာအဝေး၊ နောက် ဒုတိယ ငါးမိုင်အတွင်း ဒါတွေကို ကျွန်တော်တို့က မူအနေနဲ့တော့ချမှတ်ထားတာရှိပါတယ်။ စောစောက ပြောတဲ့ လမ်းအူကြောင်းကိုရှာဖွေတဲ့နေရာမှာလည်းပဲ သက်ဆိုင်ရာမြို့နယ်လျှပ်စစ်အင်ဂျင်နီယာများ၊ နောက်တစ်ခုက သက်ဆိုင်ရာအစိုးရအဖွဲ့များနှင့် ဒေသခံများနှင့်ပေါင်းစပ်ပြီးတော့ လမ်းအူကြောင်း ကိုရှာဖွေပြီးတော့မှ ဓာတ်အားလိုင်းတည်ဆောက်တာကို အဆင်ပြေချောမွေ့အောင်လို့ ကျွန်တော်တို့ ဆောင်ရွက်ရခြင်းဖြစ်တဲ့အတွက်ကြောင့်မို့လို့ ယခုကဲ့သို့ လမ်းအူကြောင်းကိုအရင်ဆုံးရှာဖွေပြီးမှသာ ဓာတ်အားလိုင်းတည်ဆောက်နိုင်မယ့်အကွာအဝေးတွေကို တိုင်းထွာသတ်မှတ်ခြင်းဖြစ်ပါကြောင်း၊ တင်ပြအပ်ပါတယ်။ ကိုယ်စားလှယ်တော်ကြီးပြောကြားချက်အရ ကျွန်တော်တို့နောက်ပိုင်းမှာ လည်းပဲ သက်ဆိုင်ရာမြို့နယ်လျှပ်စစ်အင်ဂျင်နီယာရယ်၊ သက်ဆိုင်ရာတိုင်းဒေသကြီး/ပြည်နယ် အစိုးရအဖွဲ့များနှင့်လည်း ဒါကိုပေါင်းစပ်ပြီးတော့မှ အတတ်နိုင်ဆုံးအဆင်ပြေအောင်လို့လည်း ဆောင်ရွက်သွားမှာဖြစ်ပါကြောင်း ဖြေကြားအပ်ပါတယ်ခင်ဗျား။</speech>
</Q-A>
<Q-A>
<title>၂၀၂၀-၂၀၂၁ ဘဏ္ဍာရေးနှစ်အတွင်း ပေါက်တောမြို့နယ်မြောက်ပိုင်းရှိ ကျေးရွာများသို့ လျှပ်စစ် ဓာတ်အားဆောလျင်စွာဖြန့်ဖြူးပေးနိုင်ရန်အလို့ငှာ သပြေကန်ကျေးရွာကိုအခြေပြု၍ 33/11 KV (5) MVA ဓာတ်အားခွဲရုံတစ်ရုံတည်ဆောက်ပေးရန် အစီအစဉ်ရှိ/မရှိသိလိုခြင်းနှင့် စပ်လျဉ်းသည့်မေးခွန်း</title>
<speech type="speaker">ပေါက်တောမဲဆန္ဒနယ်မှ ဦးအောင်ကျော်ဇံမေးမြန်းဖို့ဖြစ်ပါတယ်။</speech>
<speech><mp id="326">ဦးအောင်ကျော်ဇံ(ပေါက်တောမဲဆန္ဒနယ်)</mp>လေးစားအပ်တဲ့ ပြည်သူ့လွှတ်တော် ဥက္ကဋ္ဌကြီးနှင့် လွှတ်တော်ကိုယ်စားလှယ်များကိုရိုသေစွာဂါရဝပြုပါတယ်။ ကျွန်တော့်မေးခွန်းကို အထောက်အကူပြုနိုင်ဖို့ Power Point သုံးစွဲခွင့်ပြုပါခင်ဗျား။ ကျွန်တော့်မေးခွန်းရဲ့ အဓိကအချက် ကတော့ ၂၀၂၀-၂၀၂၁ မှာပေါက်တောမြောက်ပိုင်း၊ သပြေကန်ကျေးရွာကိုအခြေပြုပြီးတော့မှ 33 KV ဓာတ်အားခွဲရုံတစ်ရုံဆောက်ဖို့ပဲ ဖြစ်ပါတယ်။ ကျွန်တော်မေးခွန်းမေးရတဲ့ရည်ရွယ်ချက်ကတော့ ပေါက်တောမြို့နယ်မြောက်ပိုင်းကို ရည်မှန်းချက်ကာလ ၂၀၂၃-၂၀၂၄ မှာဆွဲမယ်လို့ သိရပါတယ်။ ကျွန်တော်တောင်းဆိုချင်တာကတော့ ၂၀၂၀-၂၀၂၁ မှာ ဆောလျင်စွာဖြန့်ဖြူးပေးဖို့ရည်ရွယ်ချက် တစ်ချက်ရယ်၊ ပေါက်တောကနေမြောက်ပိုင်းကိုမထွက်ဘဲနဲ့ အထက်ကမင်းပြားနဲ့နီးတဲ့ မြောက်ပိုင်း ကိုပဲ မင်းပြားကသွယ်ဖို့တောင်းဆိုခြင်းဖြစ်ပါတယ်။ ဒီနှစ်ချက်ဖြစ်ပါတယ်။ ဒီနေရာမှာ ပထမအဝိုင်း ထဲက အဖြူစက်ဝိုင်းကတော့ First Phase ၂၀၁၇-၂၀၁၈ minibudget မှာစခဲ့တဲ့ သုံးနှစ်ကာလမှာ ပြီးပြီးသားဖြစ်ပါတယ်။ ကျွန်တော်အခုတင်ပြတဲ့ကိစ္စကတော့ သပြေကန်ကျေးရွာ(second Phase) ပေါ့။ second Phase ကို ၂၀၂၃-၂၀၂၄ မဟုတ်ဘဲနဲ့ရှေ့ကိုတိုးပြီးတော့မှ ၂၀၂၀-၂၀၂၁ မှာလုပ်ပေးဖို့ တင်ပြခြင်းဖြစ်ပါတယ်။ ကျိုးကြောင်းဖော်ပြချက်အနေနဲ့ကတော့ ပေါက်တောမြို့ဟာ ဧရိယာ စတုရန်းမိုင် ၄၁၃ မိုင်ကျယ်ဝန်းပြီးတော့မှ ရပ်ကွက်ကျေးရွာအုပ်စု ၅၈ အုပ်စု၊ ကျေးရွာပေါင်း ၁၇၉ ရွာ၊ အိမ်ထောင်စု ၄၀၀၀၀ ကျော်၊ လူဦးရေ ၂၀၀၀၀၀ နီးနီး ၁၉၄၀၀၀ ရှိပါတယ်။ မြို့ကြီးတစ်မြို့ ဖြစ်ပါတယ်။ နိုင်ငံတော်ဓာတ်အားလိုင်းဟာပေါက်တောကို ၂၀၁၇-၂၀၁၈ မှာ မင်းပြားကတစ်ဆင့် ရောက်ပါတယ်။ ပြည်နယ်ရန်ပုံငွေနဲ့နှစ်နှစ်အတွင်းမှာ ဓာတ်အားဆက်သွယ်လိုက်တာကတော့ ၂၀၁၇-၂၀၁၈ မှာ ငါးရပ်ကွက်နဲ့ကျေးရွာကိုးရွာ ၂၀၁၈-၂၀၁၉ မှာ ကျေးရွာ ၁၁ ရွာဖြစ်ပါတယ်။ ဓာတ်အားဖြန့်ဖြူးနိုင်မှုအခြေအနေကိုကြည့်တဲ့အခါကျတော့ အိမ်ထောင်စုက ၈၀၆၈ နဲ့လူဦးရေက ၃၇၅၁ရ ဦးဖြစ်ပါတယ်။ ကျွန်တော်အထက်ပါအခြေအနေကိုလေ့လာပါက ပေါက်တောမြို့နယ်ရဲ့ ကနေ့ထိဓာတ်အားဖြန့်ဖြူးနိုင်မှု Electrification Ratio ဟာ ၁၈.၆၂ ရာခိုင်နှုန်းပဲရှိပါတယ်။ ဒါဟာ ၂၀၁၉ ခုနှစ် ဒီဇင်ဘာလမှာ မြန်မာတစ်နိုင်ငံလုံးဓာတ်အားဖြန့်ဖြူးနိုင်မှုအချိုး ၅၀ ရာခိုင်နှုန်းကိုမီဖို့ မဆိုထားနဲ့ ရခိုင်ပြည်နယ်ရဲ့ ဓာတ်အားဖြန့်ဖြူးနိုင်မှုအချိုး ၃၀.၅၅ ရာခိုင်နှုန်းတောင်မမီပါဘူး။ ဒီ Skill နဲ့သာ ဆက်လက်ဆောင်ရွက်နေပါက ၂၀၃၀ ပြည့်နှစ်မှာ တစ်မြို့နယ်လုံး မီးလင်းရေးမှာ အလှမ်းဝေးနိုင်မယ်လို့ ကျွန်တော်မြင်လို့ဖြစ်ပါတယ်။ ရွာက ၂၀ ပဲပြီးသေးတယ်။ ရှိတာက ၁၂၉ ရွာ ဖြစ်ပါတယ်။ ကျွန်တော်တို့ ဗိုလ်ချုပ်အောင်ဆန်းရဲ့ မှတ်ချက်စကားကို ကိုးကားပြီးတစ်ချက် တင်ပြချင်ပါတယ်။ ဒါကတော့ အာဇာနည်ခေါင်းဆောင်ကြီး ဗိုလ်ချုပ် အောင်ဆန်းရှိစဉ်က နတ်မောက်ကိုလာတဲ့အခါမှာ သူ့အမေကိုပြောခဲ့တယ်။ တစ်နိုင်ငံလုံးမီးလင်းတဲ့ အခါ တို့မြို့ (နတ်မောက်)လည်း ပါလာမှာပဲလို့ အမေကမရသေးလို့ပြောတဲ့အခါကျတော့ ဒီလို ဖြေပါတယ်။ စောင့်နေလို့မဖြစ်ပါဘူး။ အစစအရာရာဖွံ့ဖြိုးမှုနောက်ကျတဲ့ ကျွန်တော်တို့မြို့နယ်ကို ပိုလို့တောင် စောင့်နေလို့ မဖြစ်နိုင်ပါဘူး။ လျှပ်စစ်မီးရရှိရေးသည် ရခိုင်ပြည်နယ်ရဲ့ ရှေ့နှစ်ပေါင်း များစွာကပါ မက်လာခဲ့တဲ့မေ့မရတဲ့ စိတ်ကူးအိမ်မက်တွေဖြစ်ပါတယ်။ ဒါ့အပြင် မြို့နယ်၊ ကျေးလက် ဖွံ့ဖြိုးရေး မညီမျှမှုကို လည်းလျှော့ချနိုင်မှာဖြစ်လို့ ပေါက်တောမြို့မြောက်ပိုင်းကို ရည်မှန်းတဲ့ကာလ ထက်စောပြီး ရှေ့ကိုတိုးလို့ဆောင်ရွက်ဖို့တင်ပြခြင်း ဖြစ်ပါတယ်။ နောက်တစ်ချက်ကတော့ နိုင်ငံတော်ဓာတ်အားလိုင်းဟာ စောစောကကျွန်တော်တင်ပြခဲ့သလို ပေါက်တောကမထွက်ဘဲနဲ့ မင်းပြားကနေသာ မြောက်ပိုင်းကိုထွက်ခဲ့လို့ရှိရင် စရိတ်စကလည်းသက်သာမယ်။ လုပ်ရကိုင်ရလည်း လွယ်ကူမှာဖြစ်တဲ့အတွက် ပေါက်တော-မင်းပြား-တုတ်ပင်လယ်ကျေးရွာကနေ ပေါက်တောချောင်း တွေကိုဖြတ်ပြီးတော့မှ တိုက်ရိုက်သွယ်တန်းပေးဖို့ ဖြစ်ပါတယ်။ ဒါ့အပြင် ချောင်းနေပတ်ဝန်းကျင် အခြေအနေကို ကြည့်လိုက်တဲ့အခါကျတော့ ကျေးရွာအုပ်စုက ၁၁စု၊ ကျေးရွာက ၃၀၊ အိမ်ထောင်စုက ၆၆၀၇၊ လူဦးရေက ၃၁၁၆၀ ရှိတဲ့အတွက် အင်မတန်လုပ်သင့်လုပ်ထိုက်တဲ့နေရာဖြစ်ပါတယ်။ အဲ့ဒါကြောင့် နိဂုံးချုပ်အနေနဲ့လျှပ်စစ်စွမ်းအင်ဝန်ကြီးဌာနရဲ့ရည်မှန်းချက်ဖြစ်တဲ့ ၂၀၂၃-၂၀၂၄ ကာလမတိုင်မီ ၂၀၂၀-၂၀၂၁ မှာ ပေါက်တောမြောက်ပိုင်း၊ သပြေကန်ကျေးရွာကိုအခြေပြု၍ 33KV ဓာတ်အားခွဲရုံတစ်ရုံဆောက်လုပ်ပေးဖို့ အစီအစဉ်ရှိ/မရှိ လေးစားစွာမေးမြန်းတင်ပြအပ် ပါတယ်။ ကျေးဇူးတင်ပါတယ်။</speech>
<speech type="speaker">လျှပ်စစ်နှင့်စွမ်းအင်ဝန်ကြီးဌာနကဖြေကြားရန် ဖြစ်ပါတယ်။</speech>
<speech><agency id="17">ဦးခင်မောင်ဝင်း(ဒုတိယဝန်ကြီး၊ လျှပ်စစ်နှင့်စွမ်းအင်ဝန်ကြီးဌာန)</agency>လေးစားအပ် ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ဒုတိယမေးခွန်းဖြစ်တဲ့ ရခိုင်ပြည်နယ်၊ ပေါက်တော မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးအောင်ကျော်ဇံ မေးမြန်းသည့် ၂၀၂၀-၂၀၂၁ ဘဏ္ဍာရေးနှစ်အတွင်း ပေါက်တောမြို့နယ်(မြောက်ပိုင်း)ရှိကျေးရွာများသို့ လျှပ်စစ်ဓာတ်အားဖြန့်ဖြူး ပေးနိုင်ရန်အလို့ငှာ သပြေကန်ကျေးရွာကိုအခြေပြု၍ 33/11 KV (5)MVA ဓာတ်အားခွဲရုံတစ်ရုံ တည်ဆောက်ပေးရန်အစီအစဉ်ရှိ/မရှိသိရှိလိုခြင်း ကြယ်ပွင့်ပြမေးခွန်းနှင့်ပတ်သက်၍ ရခိုင်ပြည်နယ် အစိုးရအဖွဲ့ ၏ဖြေကြားချက်နှင့်ပေါင်းစပ်ကာ ကျွန်တော်ကပဲ ဆက်လက်ဖြေကြားသွားမှာ ဖြစ်ပါတယ်။ လျှပ်စစ်နှင့်စွမ်းအင်ဝန်ကြီးဌာနအနေနဲ့ ၂၀၃၀ ခုနှစ်မှာ မြန်မာတစ်နိုင်ငံလုံး လျှပ်စစ် ဓာတ်အားရရှိရေးအတွက် တိုင်းဒေသကြီး/ပြည်နယ်အသီးသီးတွင် ထပ်မံဆောင်ရွက်ရန်လိုအပ်တဲ့ ၆၆ ကေဗွီနဲ့ ၃၃ ကေဗွီ ဓာတ်အားခွဲရုံများနှင့်ဓာတ်အားလိုင်း တည်ဆောက်ခြင်းလုပ်ငန်းများအတွက် နှစ်အလိုက်စီမံချက်ရေးဆွဲလျက်ရှိပြီး ရခိုင်ပြည်နယ်အတွက် ၆၆ ကေဗွီနဲ့ ၃၃ ကေဗွီဓာတ်အားခွဲရုံ ၄၀ ရုံ၊ ၆၆ ကေဗွီဓာတ်အားလိုင်း ၃၇၁ မိုင်နဲ့ ၃၃ ကေဗွီဓာတ်အားလိုင်း ၂၃၀ မိုင် ထပ်မံ တည်ဆောက်ရန်လျာထားပြီး စုစုပေါင်းခန့်မှန်းကုန်ကျစရိတ်ကျပ် ၁၄၁ ဘီလီယံခန့်ကုန်ကျမည် ဖြစ်ပါတယ်။ ဓာတ်အားလိုင်းနဲ့ဓာတ်အားခွဲရုံများတည်ဆောက်ခြင်းအတွက် စီမံချက်လျာထား ရေးစွဲရာမှာ နည်းပညာပိုင်းအရ ဓာတ်အားလိုင်းနှင့်ဓာတ်အားခွဲရုံများ ချိတ်ဆက်ဓာတ်အားပေး နိုင်မည့်အခြေအနေ၊ တည်ဆောက်မည့်ဓာတ်အားခွဲရုံနှင့် ဓာတ်အားလိုင်းမှအကျိုးပြုနိုင်မည့် ကျေးရွာ၊ အိမ်ထောင်စုပမာဏ၊ ချေးငွေနှင့်နိုင်ငံတော်ဘဏ္ဍာငွေမှ ခွင့်ပြုရရှိနိုင်မည့်ပမာဏအပေါ် မူတည်၍ အနီးစပ်ဆုံးအကောင်အထည်ဖော်ဆောင်ရွက်နိုင်ရန်အခြေအနေအား စိစစ်ကာ နှစ်အလိုက်ရေးဆွဲဆောင်ရွက်လျက်ရှိပါတယ်။ သို့ဖြစ်ပါ၍ လွှတ်တော်ကိုယ်စားလှယ်တော်ကြီး၏မေးမြန်းချက်ပါ ပေါက်တောမြို့နယ် မြောက်ပိုင်းရှိကျေးရွာ ၁၁ရွာ၊ အိမ်ထောင်စုပေါင်း ၆၆၀၀ကျော် လျှပ်စစ်ဓာတ်အားဖြန့်ဖြူးပေး နိုင်ရေးအတွက် သပြေကန်ကျေးရွာတွင် ၃၃/၁၁ ကေဗွီ ၅ အမ်ဗွီအေ ဓာတ်အားခွဲရုံတစ်ရုံ တည်ဆောက်ရမှာဖြစ်ပါတယ်။ ပြီးတဲ့နောက်မှာ ပေ ၁၂၀၀ အရှည်ရှိတဲ့စွန်ရဲမြစ်ကျော်၊ ပေ ၆၀၀ အရှည်ရှိတဲ့ လက်ယာချောင်းကျော်တို့နဲ့အတူ ကိုးမိုင်အရှည်ဓာတ်အားလိုင်းတို့ကို တစ်ပြိုင်တည်း တည်ဆောက်ရမှာ ဖြစ်ပါတယ်။ အဆိုပါတည်ဆောက်ရေးလုပ်ငန်းများကို ၂၀၂၃-၂၀၂၄ ဘဏ္ဍာရေး နှစ် ပြည်ထောင်စုရန်ပုံငွေဖြင့် ဆောင်ရွက်မည့်လုပ်ငန်းများစာရင်းတွင် ထည့်သွင်းထားပြီးဘဏ္ဍာ ငွေခွင့်ပြုချက်ရရှိမှုအပေါ်မူတည်၍ အကောင်အထည်ဖော်ဆောင်ရွက်ပေးသွားမည်ဖြစ်ပါကြောင်း ဖြေကြားအပ်ပါတယ်။</speech>
</Q-A>
<Q-A>
<title>ပွင့်ဖြူမြို့နယ်ရှိ ကြီးအုံကြီးဝ ရေအားလျှပ်စစ်စက်ရုံမှ မကြာခဏပျက်နေသော ဂျင်နရေတာ အမှတ် (၁) အား အသစ်တပ်ဆင်ခြင်း သို့မဟုတ် အမြန်ပြင်ဆင်ပေးခြင်းပြုလုပ်ပေးရန် အစီအစဉ်ရှိ/မရှိ သိလိုခြင်းနှင့်စပ်လျဉ်းသည့်မေးခွန်း</title>
<speech type="speaker">စေတုတ္တရာမဲဆန္ဒနယ်မှ ဦးကျော်အောင်လွင် မေးမြန်းဖို့ဖြစ်ပါတယ်။</speech>
<speech><mp id="262">ဦးကျော်အောင်လွင်(စေတုတ္တရာမဲဆန္ဒနယ်)</mp>လေးစားအပ်ပါသော ပြည်သူ့ လွှတ်တော် ဥက္ကဋ္ဌကြီးနှင့် အားလုံးပဲမင်္ဂလာပါ။ ကျွန်တော်ကတော့ စေတုတ္တရာမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးကျော်အောင်လွင်ပါ။ ကျွန်တော့်အနေနဲ့ ကြီးအုံကြီးဝရေအား လျှပ်စစ်စက်ရုံရဲ့ Unit (1) မကြာခဏပျက်နေမှုနဲ့ပတ်သက်ပြီးတော့ မေးခွန်းမေးမြန်းသွားမှာပါ။ ကြီးအုံကြီးဝရေအားလျှပ်စစ်စက်ရုံစီမံကိန်းကို ၂၀၀၂-၂၀၀၃ ခုနှစ်မှာစတင်ခဲ့ပြီးတော့ ၂၀၁၁-၂၀၁၂ ခုနှစ်မှာ ပျက်စီးခဲ့ပါတယ်။ ဓာတ်အားပေးစက်ရုံနှင့် ဆက်စပ်အဆောက်အအုံတွေရဲ့ ကုန်ကျစရိတ် ကျပ်သန်းပေါင်း ၃၀၈၈၈ သန်းနဲ့ အမေရိကန်ဒေါ်လာ ၁၈.၄၄ သန်းရှိပါတယ်။ ဒီဇိုင်းအရ တစ်နှစ် ထုတ်လုပ်နိုင်မှု ၃၇၀ ကီလိုဝပ်နာရီသန်းပေါင်းရှိတယ်။ စက်တပ်ဆင်စွမ်းအားကတော့ ၃ရ မဂ္ဂါဝပ် နှစ်လုံး၊ ၇၄ မဂ္ဂါဝပ် ဖြစ်ပါတယ်။ ဒီစက်ရုံဟာ နိုင်ငံအတွက် လျှပ်စစ်ဓာတ်အားတွေ ထုတ်လုပ်ပေး ပြီးတော့ နိုင်ငံ့ဝင်ငွေရစေတယ်။ အောက်ဘက် ပွင့်ဖြူမြို့နယ်က လယ်ဧက ၉၀၀၀၀ ကျော် နွေစပါး စိုက်ပျိုးဖို့စိုက်ပျိုးရေပေးဝေနိုင်တဲ့စတဲ့ ကျေးဇူးတွေများစွာရှိပါတယ်။ ဒါပေမဲ့ စက်စတင်လည်ပတ်ချိန်ကစပြီးတော့ ပြဿနာတွေရှိခဲ့တာ ယခိုဆဲလို့ သိရပြီးတော့ မကြာခဏ စက်ချို့ယွင်းရပ်နားထားရတယ်လို့လည်း ကြားသိရပါတယ်။ ဒီနေရာမှာ အခက်အခဲတစ်ခုက အထက်ဘက်မုန်းတမံနဲ့ အောက်ဘက်ကြီးအုံကြီးဝတမံဟာ ရေမိုင် ၂၂.၅ မိုင်သာရှိပြီးတော့ နီးကပ်လွန်းနေတာပါ။ ရေဆင်းကောင်းတဲ့မုန်းချောင်းနဲ့ မုန်းစက်ရုံကရေတွေ ဆီမီးချောင်း၊ ကြီးချောင်းက ရေတွေစီးဝင်ပြီးတော့ ကြီးအုံကြီးဝရေအားလျှပ်စစ်စက်ကို လည်ပတ်ပါတယ်။ ကြီးအုံကြီးဝ Generator တွေ ချို့ယွင်းလို့ရပ်ထားရရင် စိုက်ပျိုးရေးပေါက်က လည်း ထုတ်လို့မရရင်တမံကြီးက အလုံပိတ်လှောင်ထားလို့ ရေလှောင်ပမာဏမြင့်တက်လာပြီးတော့ တမံနှစ်ခုကြား ရေကန်ကြီးထဲက ကျွန်တော်တို့မြို့နယ်ပတ်ဝန်းကျင်ရွာတွေ၊ လယ်ယာတွေ နစ်မြုပ်ကြ ရေဘေးကြုံကြရတာ နှစ်စဉ်နီးပါးပါ။ မိုးတွင်းကာလရေကြီးချိန်မှာ စက်ပျက်လို့နစ်မြုပ် ရတယ်။ ဆောင်းဦးပေါက်နဲ့နွေကာလ ရေကျလို့လယ်ယာတွေပြန်ပေါ်ချိန်မှာ တစ်သီးလေးစားလို့ စားရငြား စွန့်စားပြီးစိုက်ပြန်တော့ ယခုလိုစက်နှစ်လုံးလုံးရပ်ထားရတဲ့အတွက် နစ်မြုပ်ဆုံးရှုံးရတာ လည်းအကြိမ်ကြိမ်ပါ။ လေးစားအပ်တဲ့ ဥက္ကဋ္ဌကြီးခင်ဗျား။ Power Point သုံးခွင့်ပြုပါခင်ဗျား။ စက်အမှတ်(၁)က ၂၀၁၉ ခုနှစ် ဇူလိုင်လကတည်းက ယနေ့အထိပျက်နေတယ်။ စက်အမှတ်(၂)ကလည်း ၂၀၁၉ ခုနှစ် ဒီဇင်ဘာလ (၁၀) ရက်နေ့တည်းက ပြုပြင်ဖို့ရပ်ထားရတယ်။ စိုက်ပျိုးရေပေါက်ကလည်း မထုတ်နိုင် လို့ ရေတစ်ပြီးတော့ ကျေးရွာအုပ်စုရှစ်ခု၊ ကွင်း ၁၂ ကွင်းမှတောင်သူ ၁၅၆ ဦးရဲ့ ပဲမျိုးစုံ ၁၆၄ ဧက ဒါမကြာသေးခင်ရက်ပိုင်းကပဲ ပျက်စီးခဲ့ပါတယ်။ တကယ်တော့ စေတုတ္တရာမြို့နယ်အောက်ဘက် သုံးမိုင်အကွာ မြေနီကုန်းကျေးရွာအထိ ကြီးအုံကြီးဝတမံရေဝပ်ဧရိယာမှာ မပါဝင်ခဲ့ပါဘူး။ ၂၀၁၁ ခုနှစ် ဇူလိုင်လ တမံစမ်းသပ်ပိတ်တဲ့ ရိတ်လုသိမ်းလုဆဲ ပဲခင်း၊ နှမ်းခင်းတွေ နစ်မြုပ်ခဲ့တယ်။ ၂၀၁၂ ခုနှစ် မိုးရာသီမှာလည်း ရေပြင်ကြီးတက်လာပြီး ထပ်မံနစ်မြုပ်ခဲ့တယ်။ ၂၀၁၃ ခုနှစ် မိုးရာသီနစ်မြုပ်ချိန်မှာတော့ စေတုတ္တရာနဲ့မြေနီကုန်းကျေးရွာကြား ကွင်းအမှတ်(၉၁)၊ (၉၂)၊ (၉၃-က)၊ (၉၃-ခ)၊ (၁၀၀)၊ (၁၀၁)၊ (၁၀၂) တွေက ဦးပိုင်ပေါက် အခွန်ပြေစာသွင်းလယ်ယာမြေ တွေကို မည်သည့်နစ်နာကြေး၊ လျော်ကြေး၊ အစားထိုးမြေယာမှမပေးဘဲနဲ့ ကြီးအုံကြီးဝတမံရေဝပ် ဧရိယာ သတ်မှတ်လိုက်သည်ဆိုတဲ့စကားတစ်ခွန်းအောက်မှာ အတိဒုက္ခရောက်ခဲ့ကြပါတော့တယ်။ တိုင်းတာဝန်ရှိသူတချို့ပြောတဲ့ ရေနစ်တဲ့နေရာဆင်းစိုက်မှတော့ နှစ်မှာပေါ့ဆိုတဲ့သတ်မှတ် ချက်အောက်မှာ ဘိုးဘွားပိုင်ဦးပိုင်ပေါက်လယ်ယာတွေဟာ နစ်မြုပ်ပျက်စီးသမျှ ဘာသီးနှံ လျော်ကြေးမျှ မရရှိခဲ့ကြပါဘူး။ ဒါကြောင့် ဒီလယ်ယာမြေတွေအတွက် အစားထိုးမြေယာတွေ ဖော်ထုတ်ပေးဖို့ တိုင်းအစိုးရကိုတင်ပြထားတာ သုံးနှစ်လောက်ရှိပါပြီ။ နိုင်ငံတော်အတွက် နစ်နာ ပေးဆပ်ခဲ့ရတဲ့ ဒီတောင်သူတွေကိုလယ်ယာမြေအသစ်တွေ ဖော်ထုတ်ပေးမှ စေတုတ္တရာပြည်သူတွေ စားဝတ်နေရေးအဆင်ပြေမှာဖြစ်လို့ အားကိုးတကြီးနဲ့ စောင့်စားနေကြ၊ မျှော်လင့်နေကြပါတယ်။ Generator အမှတ်(၁) မကြာခဏပျက်နေခြင်းဟာ တိုင်းပြည်အတွက်လည်း နစ်နာသလို ကျွန်တော်တို့ စေတုတ္တရာမြို့နေတောင်သူတွေအတွက်လည်း ထိခိုက်နစ်နာရတဲ့အတွက် ကျွန်တော့် အနေနဲ့ မေးမြန်းလိုတဲ့မေးခွန်းကတော့ မကွေးတိုင်းဒေသကြီး၊ ပွင့်ဖြူမြို့နယ်ရှိ ကြီးအုံကြီးဝ ရေအား လျှပ်စစ်စက်ရုံမှ မကြာခဏပျက်နေတဲ့ Generator အမှတ်(၁)အား အသစ်တပ်ဆင်ပေးခြင်း သို့မဟုတ် အမြန်ပြင်ဆင်ပေးခြင်းပြုလုပ်ပေးပါရန် အစီအစဉ်ရှိ/မရှိ သိလိုတဲ့အတွက် ပြည်သူ့ လွှတ်တော်ဥက္ကဋ္ဌကြီးမှတစ်ဆင့် လေးစားစွာမေးမြန်းအပ်ပါတယ်။ အားလုံးကိုယ်စိတ်နှစ်ဖြာ ကျန်းမာချမ်းသာကြပါစေခင်ဗျား။</speech>
<speech type="speaker">လျှပ်စစ်နှင့်စွမ်းအင်ဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="17">ဦးခင်မောင်ဝင်း(ဒုတိယဝန်ကြီး၊ လျှပ်စစ်နှင့်စွမ်းအင်ဝန်ကြီးဌာန)</agency>လေးစားအပ်ပါ သော ပြည်သူ့လွှတ်တော်ဥက္ကဋ္ဌကြီးခင်ဗျား။ တတိယမေးခွန်းဖြစ်တဲ့ မကွေးတိုင်းဒေသကြီး၊ စေတုတ္တရာမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးကျော်အောင်လွင်မေးမြန်းသည့် မကွေးတိုင်းဒေသကြီး၊ ပွင့်ဖြူမြို့နယ်ရှိ ကြီးအုံကြီးဝရေအားလျှပ်စစ်စက်ရုံမှ မကြာခဏပျက်နေ သော Generator အမှတ်(၁)အား အသစ်တပ်ဆင်ခြင်း သို့မဟုတ် အမြန်ပြင်ဆင်ခြင်းလုပ်ငန်းများ ပြုလုပ်ပေးပါရန် အစီအစဉ်ရှိ/မရှိသိလိုခြင်း ကြယ်ပွင့်ပြမေးခွန်းနှင့်ပတ်သက်၍ ကျွန်တော်ကပဲ ဆက်လက်ဖြေကြားသွားမှာဖြစ်ပါတယ်။ ကြီးအုံကြီးဝရေအားလျှပ်စစ်ဓာတ်အားပေးစက်ရုံကို ဆည်မြောင်းဦးစီးဌာနကနေပြီး တည်ဆောက်ပေးတာဖြစ်ပါတယ်။ စက်ရုံမှာစက်တစ်လုံးရဲ့ တပ်ဆင်အင်အားကတော့ ၃ရ မဂ္ဂါဝပ်ဖြစ်ပြီးတော့ နှစ်လုံးပေါင်း ၇၄ မဂ္ဂါဝပ်တပ်ဆင် အင်အားဖြစ်ပါတယ်။ ဒီစက်ရုံရဲ့ တာဘိုင်ပိုင်းကတော့ သင်္ဘောပန်ကာနှင့် ပုံသဏ္ဍာန်တူတဲ့ Kaplan တာဘိုင်အမျိုးအစား စက်နှစ်လုံးတပ်ဆင်ထားတာဖြစ်ပါတယ်။ ဓာတ်အားပေးစက်များ မောင်းနှင် ခဲ့သည်မှာ သက်တမ်းခုနစ်နှင့်ကြာမြင့်နေပြီ ဖြစ်ပါတယ်။ ကြီးအုံကြီးဝ ရေအားလျှပ်စစ်စက်ရုံမှ စက်အမှတ်(၁)ကတော့ ၂၀၁၉ ခုနှစ်၊ ဇူလိုင်လ ၁၃ ရက်နေ့က ထူးထူးခြားခြားတုံခါမှု ဖြစ်ပေါ်လာပြီးတော့ ဓာတ်အားပေး စက်ကို ကျွန်တော်တို့ အရေးပေါ်ရပ်တန့်စစ်ဆေးတဲ့အခါမှာ တာဘိုင်ဘလိတ်များကွဲအက်နေတာတွေ့ရှိရတဲ့အတွက် ဒီစက်ကိုတော့ မောင်းနှင်ဖို့မသင့် တော်တော့ ဘူးဆိုပြီးတော့ ရပ်တန့်လိုက်ရပါတယ်။ အဲဒီတော့ ဒီချို့ယွင်းသွားတဲ့တာဘိုင်ကို အမြန်ဆုံးဝယ်ယူဖို့အတွက်ကို မြန်မာ့အလင်း သတင်းစာနှင့် ကြေးမုံသတင်းစာများမှာ ၂၁-၉-၂၀၁၉ ရက်နေ့နှင့် ၂၂-၉-၂၀၁၉ ရက်နေ့များမှာ Open Tender ကြော်ငြာထည့်သွင်းပြီးတော့ ဆောင်ရွက်ခဲ့ ပါတယ်။ ၂၄-၁၂-၂၀၁၉ ရက်နေ့မှာတော့ လျှပ်စစ်နှင့်စွမ်းအင်ဝန်ကြီးဌာနရဲ့ တင်ဒါကော်မတီမှာ ဖတ်ကြားစိစစ်ပြီးတော့ တင်ဒါအောင်မြင်တဲ့ကုမ္ပဏီကို လုပ်ငန်းများဆောလျင်စွာ ဆောင်ရွက်နိုင်ရန် အတွက် Letter of Acceptance(LOA) ထုတ်ပေးခဲ့ပြီးဖြစ်ပါတယ်။ ယခုအခါ တင်ဒါအောင်မြင်ခဲ့တဲ့ ကုမ္ပဏီမှ ပစ္စည်းများမှာယူထုတ်လုပ်ခြင်း လုပ်ငန်းများဆောင်ရွက်လျက်ရှိရာ ၂၀၂၀ ခုနှစ် ဩဂုတ်လခန့်တွင် ထုတ်လုပ်ခြင်းလုပ်ငန်းများပြီးစီး၍ ကြီးအုံကြီးဝစက်ရုံကို ပြန်ရောက်ရှိလာမှာ ဖြစ်ပါတယ်။ စက်ရုံကိုရောက်ရှိလာရင် တပ်ဆင်ခြင်းသုံးလခန့် ကြာမြင့်မှာဖြစ်တဲ့အတွက် ၂၀၂၀ ပြည့်နှစ် နိုဝင်ဘာလခန့်မှာတော့ စောစောကချို့ယွင်းသွားတဲ့ စက်အမှတ်(၁)က ပြန်လည်လည်ပတ် နိုင်မှာဖြစ်ပါတယ်။ လက်ရှိလည်နေတဲ့စက်အမှတ်(၂)ကလည်းပဲ ပြီးခဲ့တဲ့ ရက် ၂၀ လောက်က တာဘိုင်ရှပ်စီးက ရေဝင်တဲ့အတွက်ကြောင့်မို့လို့ ဒါစက်ရုံရဲ့ ရေမြုပ်နိုင်တဲ့အန္တရာယ်ရှိတဲ့အတွက် ကြောင့်မို့လို့ အမြန်ဆုံးရပ်တန့်ပြီးတော့မှ ပြုပြင်ခဲ့တာက ၂၉ ရက်နေ့ မနေ့ကတုန်းက နံပါတ်(၂)စက်ကတော့ ပြန်လည်ပြီဖြစ်ပါတယ်။ ဒါကြောင့်မို့လို့ ကြီးအုံကြီးဝစက်ရုံမှာ တာဘိုင် ချို့ယွင်းနေတဲ့ အမှတ်(၁)ကတော့ နိုဝင်ဘာလခန့်မှာ လည်နိုင်မှာဖြစ်ပြီးတော့မှ ယခုလက်ရှိစက် အမှတ်(၂)ကတော့ မနေ့ကစပြီးလည်နေပြီဖြစ်ပါကြောင်း အစီရင်ခံတင်ပြအပ်ပါတယ်။</speech>
</Q-A>
<Q-A>
<title>အင်ပင်မြို့တွင် လျှပ်စစ်ဓာတ်အားခွဲရုံ တည်ဆောက်ပေးရန်အစီအစဉ်ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">မြန်အောင်မဲဆန္ဒနယ်မှ ဦးခင်မောင်လတ် မေးမြန်းဖို့ဖြစ်ပါတယ်။</speech>
<speech><mp id="176">ဦးခင်မောင်လတ်(မြန်အောင်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် လွှတ်တော်ကိုယ်စားလှယ်များ၊ ပြည်ထောင်စုဝန်ကြီးများအားလုံး မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ ဧရာဝတီတိုင်းဒေသကြီး၊ မြန်အောင်မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးခင်မောင်လတ်ဖြစ်ပါတယ်။ ကျွန်တော့်၏ မဲဆန္ဒနယ်မြေ မြန်အောင်မြို့နယ်ဟာ ဧရာဝတီမြစ်ရိုးအတိုင်း တောင်မြောက်အလျားအလိုက် တည်ရှိပြီး၍ အရှေ့ ဘက်ဧရာဝတီမြစ်ကမ်းမှသည် အနောက်ဘက်အနောက်ရိုးမ၊ ရခိုင်ရိုးမတောင်ခြေ၊ တောင်တန်းများ အထိ ကျယ်ပြန့်စွာတည်ရှိပါတယ်။ ဧရာဝတီမြစ်ရိုးတစ်လျှောက် ကျေးရွာများ၊ မြို့နယ်၏ အလယ် ပိုင်းဒေသကျေးရွာအချို့မှာ မြစ်ရေတင်စီမံကိန်း၏ ဓာတ်အားခွဲရုံမှလည်းကောင်း၊ NEP စီမံကိန်း ကြောင့်လည်းကောင်း လျှပ်စစ်မီးကိုကျေးရွာများရရှိပြီး ကျန်ရှိသောကျေးရွာများမှာလည်း လျှပ်စစ် မီးမကြာမီမလွဲမသွေရရှိရန် အလားအလာကောင်းများ ရှိနေပါတယ်။ မြို့နယ်ရဲ့ အနောက်ဘက်ခြမ်း တောင်ရိုးဒေသ ကျေးရွာအုပ်စု ၁၁ အုပ်စု၊ ကျေးရွာခွဲပေါင်း ၇၃ ရွာအတွက်မှာတော့ လျှပ်စစ် မီးရရှိရန် လိုအပ်လျက်ရှိပြီး NEP စီမံကိန်းအရ နှစ်မိုင်၊ သုံးမိုင်၊ ငါးမိုင်၊ ၁၀ မိုင်စာရင်းများတွင် ကောက်ယူပါရှိသော်လည်း ဆောင်ရွက်ရန်နည်းပညာအရ အဟန့်အတားဖြစ်နေပါတယ်။ ထိုဒေသ ကျေးရွာအုပ်စုများရဲ့ အချက်အခြာကျတဲ့ အင်ပင်မြို့ အထိ မြောင်သဘာဝဓာတ်ငွေ့ ဓာတ်အားပေး စက်ရုံမှ ၁၁ ကေဗွီလိုင်းရောက်ရှိပြီးဖြစ်ပါတယ်။ ထိုတောင်ရိုးဒေသမှာ အင်ပင်မြို့မှ ငါးမိုင်၊ ၁၀ မိုင် အတွင်းရှိ မြို့နယ်အစွန်အနောက်ခြမ်းဒေသဖြစ်ပါတယ်။ လျှပ်စစ်ဓာတ်အားလမ်းမိုင်အရှည်များစွာ ခွဲဝေတည်ဆောက်ရမည့်အခြေအနေမျိုး ဖြစ်ပါတယ်။ အုန်းသျှစ်ပင် ၆၆/၁၁ ကေဗွီဓာတ်အားခွဲရုံမှ ၆၆ ကေဗွီဓာတ်အား မဟာဓာတ်အားလိုင်းမှ ကြံခင်း-မြန်အောင်-အင်ပင်ကိုဖြတ်ပြီး ဟင်္သာတအထိ ဖြတ်သန်းသွယ်တန်းထားပြီးဖြစ်ပါတယ်။ အင်ပင်မြို့တွင် ၆၆/၁၁ ကေဗွီဓာတ်အားခွဲရုံ တည်ဆောက် ထားရှိခြင်းအားဖြင့် မြို့နယ်ရဲ့ အနောက်ဘက်ခြမ်း တောင်ရိုးဒေသ ၁၁ အုပ်စုရှိ အိမ်ခြေ ၈၃၆ရ အိမ်၊ အိမ်ထောင်စု ၈၉၇၁ စု လူဦးရေ ၃၂၉၁၂ တို့အတွက် လျှပ်စစ်မီးရရှိရန် မျှော်လင့်နိုင်မည် ဖြစ်ပါတယ်။ အင်ပင်မြို့ အတွက် ဓာတ်အားခွဲရုံတည်ဆောက်မည့် လုံလောက်မယ့် မြေနေရာလည်း အသင့်ရှိထားပြီး မြေစာရင်းပုံစံ(၁၀၅/၁၀၆)လျှောက်ထားရရှိပြီးဖြစ်ပါတယ်။ မြို့နယ်အနေနဲ့ လျှပ်စစ် မီး ၅၀ ရာခိုင်နှုန်းရရှိဖို့ဆောင်ရွက်နေသည်ဆိုသော်လည်း ဒီနယ်မြေများမှာတော့ သုညရာခိုင်နှုန်းပဲ ဖြစ်ပါတယ်။ အလားအလာရှိပြီး မျှော်လင့်ချက်ဝေးနေဆဲ ဖြစ်ပါတယ်။ ဒါပေမဲ့ ကျွန်တော်တို့ရဲ့ တောင်ရိုးဒေသပြည်သူတွေအနေနဲ့ သူတို့ရဲ့ မျှော်လင့်ချက်ကိုတော့ စွန့်လွှတ်ထားခဲ့ခြင်းမရှိပါဘူး။ သို့ပါ၍ ပြည်သူ့လွှတ်တော် ဥက္ကဋ္ဌကြီးမှတစ်ဆင့် သက်ဆိုင်ရာသို့ မေးလိုသောမေးခွန်းမှာ အင်ပင်မြို့တွင် လျှပ်စစ်ဓာတ်အားခွဲရုံ တည်ဆောက်ပေးရန် အစီအစဉ်ရှိ/မရှိ နှင့် တည်ဆောက်ပေးမည်ဆိုပါက မည်သည့်နှစ်တွင် အပြီးတည်ဆောက်ပေးမည်။ မြို့နယ်ရဲ့ အနောက်ဘက်ခြမ်းဒေသ တောင်ရိုးကျေးရွာပြည်သူတို့၏ကိုယ်စား ဥက္ကဋ္ဌကြီးမှတစ်ဆင့် သက်ဆိုင်ရာ သို့ မေးမြန်းရခြင်းဖြစ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">လျှပ်စစ်နှင့်စွမ်းအင်ဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="17">ဦးခင်မောင်ဝင်း(ဒုတိယဝန်ကြီး၊ လျှပ်စစ်နှင့်စွမ်းအင်ဝန်ကြီးဌာန)</agency>လေးစားအပ်ပါ သော ပြည်သူ့လွှတ်တော်ဥက္ကဋ္ဌကြီးခင်ဗျား။ စတုတ္ထမေးခွန်းဖြစ်တဲ့ ဧရာဝတီတိုင်းဒေသကြီး၊ မြန်အောင်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးခင်မောင်လတ်မေးမြန်းသည့် အင်ပင် မြို့တွင် လျှပ်စစ်ဓာတ်အားခွဲရုံ တည်ဆောက်ပေးရန် အစီအစဉ်ရှိ/မရှိနှင့် တည်ဆောက်ပေးမည် ဆိုပါက မည်သည့်ခုနှစ်တွင် အပြီးတည်ဆောက်ပေးမည်ကို သိရှိလိုခြင်း ကြယ်ပွင့်ပြမေးခွန်းနှင့် ပတ်သက်၍ ကျွန်တော်ကပဲ ဆက်လက်ဖြေကြားသွားမှာဖြစ်ပါတယ်။ ဥက္ကဋ္ဌကြီးခင်ဗျား။ မြန်အောင် မြို့နယ်၊ အင်ပင်မြို့တွင် ၆၆ ကေဗွီ မြန်အောင်-ဟင်္သာတကေဗွီဓာတ်အားလိုင်းမှ ၆၆ ကေဗွီဓာတ်အား လိုင်း ၀.၁ မိုင် Double Circuit တည်ဆောက်ခြင်းနှင့် ၆၆/၁၁ ကေဗွီ ငါးအမ်ဗွီအေဓာတ်အားခွဲရုံ တည်ဆောက်ခြင်းလုပ်ငန်းကို ADB ချေးငွေဖြင့် ဆောင်ရွက်မည့် Power Network Development Project စီမံကိန်းတွင် ၂၀၁၉ ခုနှစ်မှ ၂၀၂၅ ခုနှစ်အတွင်း ဆောင်ရွက်ရန် ထည့်သွင်းလျာထားပြီး ဖြစ်ပါတယ်။ အဆိုပါ ဓာတ်အားခွဲရုံတည်ဆောက်ရန်အတွက် ကိုယ်စားလှယ်ကြီးပြောသွားသလိုပဲ မြေနေရာလည်း ၁၀၅/၁၀၆ နှင့် ရရှိထားပြီးဖြစ်ပါတယ်။ လက်ရှိမှာ စီမံကိန်းဆောင်ရွက်နိုင်ဖို့ အတွက် နိုင်ငံတကာအကြံပေးအဖွဲ့ငှားရမ်းခြင်းကို ဆောင်ရွက်လျက်ရှိပါတယ်။ တင်ဒါစိစစ်အတည် ပြုခြင်းလုပ်ငန်းများလည်း ဆောင်ရွက်နေပါတယ်။ ပစ္စည်းဝယ်ယူရေးအတွက် နိုင်ငံတကာတင်ဒါ ခေါ်ယူရေးအတွက်ကိုလည်း Bidding Document များ ပြုစုဆောင်ရွက်လျက်ရှိပါတယ်။ စီမံကိန်း ရေးဆွဲထားသည့် Project Schedule အရ ပစ္စည်းဝယ်ယူရေးလုပ်ငန်းများကို ၂၀၂၀-၂၀၂၁ ဘဏ္ဍာရေးနှစ်အတွင်းရောက်ရှိအောင် ဆောင်ရွက်သွားမည်ဖြစ်ကာ တည်ဆောက်ရေးလုပ်ငန်းများ အား အဆိုပါနှစ်တွင် စတင်တည်ဆောက်သွားမည်ဖြစ်ပါကြောင်း ဖြေကြားအပ်ပါတယ်ခင်ဗျား။</speech>
<speech type="speaker">လျှပ်စစ်နှင့်စွမ်းအင်ဝန်ကြီးဌာန ပြည်ထောင်စုဒုတိယဝန်ကြီး ပြန်လည် ထွက်ခွာနိုင်ပါပြီ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒီနေ့အတွက် မေးခွန်းများ မေးမြန်း၊ ဖြေကြားခြင်းအစီအစဉ်ပြီးပါပြီ။</speech>
</Q-A>
</section>
<section value="Bill">
<bill>
<title>ပြည်ထောင်စုရွေးကောက်ပွဲကော်မရှင်က ပေးပို့လာသော ပြည်သူ့လွှတ်တော် ရွေးကောက်ပွဲနည်းဥပဒေများကို ပဉ္စမအကြိမ် ပြင်ဆင်သည့်နည်းဥပဒေများနှင့် စပ်လျဉ်း၍ ပြင်ဆင်ချက်အဆိုအပေါ် ပြင်ဆင်ချက်တင်သွင်းလိုသည့် လွှတ်တော်ကိုယ်စားလှယ်များ အမည်စာရင်းတင်သွင်းနိုင်ကြောင်း လွှတ်တော်သို့အသိပေးတင်ပြခြင်း</title>
<speech type="speaker">အစီအစဉ် ရ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု ရွေးကောက်ပွဲကော်မရှင်က ပေးပို့လာသော ပြည်သူ့လွှတ်တော်ရွေးကောက်ပွဲနည်းဥပဒေများကို ပဉ္စမအကြိမ် ပြင်ဆင်သည့်နည်းဥပဒေများကို ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၂၀၁ နှင့်အညီ ၄-၁၁-၂၀၁၉ ရက်နေ့တွင် လွှတ်တော်ကိုယ်စားလှယ်များထံ ဖြန့်ဝေထားပြီးဖြစ်ပါတယ်။ ယင်းနည်းဥပဒေများနှင့်စပ်လျဉ်းပြီး ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၂၀၂ နှင့်အညီ ဖြန့်ဝေတင်ပြထားသော နေ့ရက်မှ ရက်ပေါင်း ၉၀ အတွင်း ပယ်ဖျက်ရန် သို့မဟုတ် ပြင်ဆင်ရန်အဆိုတင်သွင်းရမှာဖြစ်ပါတယ်။ ယခု မူဆယ်မဲဆန္ဒနယ်မှ ဦးစိုင်းဖိုးမြတ်၊ အင်ဂျန်းယန် မဲဆန္ဒနယ်မှ ဦးလမာနော်အောင်၊ မော်လိုက်မဲဆန္ဒနယ်မှ ဒေါ်ချိုချိုဝင်းနှင့် တပ်မတော်သား ပြည်သူ့ လွှတ်တော်ကိုယ်စားလှယ် ဗိုလ်မှူးချုပ်တင့်ဆန်းတို့က အဆိုပြုပြင်ဆင်ချက်များ တင်သွင်းလာပါ တယ်။ အဆိုပြုပြင်ဆင်ချက်များကိုလည်း ကိုယ်စားလှယ်များထံ ဖြန့်ဝေပြီးဖြစ်ပါတယ်။ အဆိုပြု ပြင်ဆင်ချက်များနှင့်စပ်လျဉ်းပြီး ပြင်ဆင်ချက်အဆိုတင်သွင်းဆွေးနွေးလိုသူများသည် ပြင်ဆင် လိုသည့်အပိုဒ်၊ အပိုဒ်ခွဲ၊ အကြောင်းအရာကို တိတိကျကျ ဖော်ပြ၍ ၃-၂-၂၀၂၀ ရက် (တနင်္လာနေ့) ညနေ ၄ နာရီနောက်ဆုံးထားပြီး ပြည်သူ့လွှတ်တော်ရုံး၊ ညွှန်ကြားရေးမှူးချုပ်ထံ အမည်စာရင်း တင်သွင်းနိုင်ကြောင်း ကြေညာပါတယ်။</speech>
</bill>
<bill>
<title>ပြည်ထောင်စုရွေးကောက်ပွဲကော်မရှင်က ပေးပို့လာသော အမျိုးသားလွှတ်တော် ရွေးကောက်ပွဲနည်းဥပဒေများကို ပဉ္စမအကြိမ် ပြင်ဆင်သည့်နည်းဥပဒေများနှင့် စပ်လျဉ်း၍ ပြင်ဆင်ချက်အဆိုအပေါ် ပြင်ဆင်ချက်တင်သွင်းလိုသည့် လွှတ်တော်ကိုယ်စားလှယ်များ အမည်စာရင်းတင်သွင်းနိုင်ကြောင်း</title>
<speech type="speaker">လွှတ်တော်သို့အသိပေးတင်ပြခြင်း၊ အစီအစဉ် ၈ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စုရွေးကောက်ပွဲကော်မရှင်ကပေးပို့လာသော အမျိုးသားလွှတ်တော်ရွေးကောက်ပွဲ နည်းဥပဒေများကို ပဉ္စမအကြိမ် ပြင်ဆင်သည့်နည်းဥပဒေများကို ၂၀၁၃ ခုနှစ်၊ ပြည်သူ့လွှတ်တော် ဆိုင်ရာနည်းဥပဒေ ၂၀၁ နှင့်အညီ ၄-၁၁-၂၀၁၉ ရက်နေ့တွင် လွှတ်တော်ကိုယ်စားလှယ်များထံ ဖြန့်ဝေထားပြီးဖြစ်ပါတယ်။ ယင်းနည်းဥပဒေများနှင့်စပ်လျဉ်းပြီး ၂၀၁၃ ခုနှစ်၊ ပြည်သူ့လွှတ်တော် ဆိုင်ရာနည်းဥပဒေ ၂၀၂ နှင့်အညီ ဖြန့်ဝေတင်ပြထားသော နေ့မှရက်ပေါင်း ၉၀ အတွင်း ပယ်ဖျက်ရန် သို့မဟုတ် ပြင်ဆင်ရန်အဆိုတင်သွင်းရမှာ ဖြစ်ပါတယ်။ ယခု မူဆယ်မဲဆန္ဒနယ်မှ ဦးစိုင်းဖိုးမြတ်၊ အင်ဂျန်းယန်မဲဆန္ဒနယ်မှ ဦးလမာနော်အောင်၊ မော်လိုက်မဲဆန္ဒနယ်မှ ဒေါ်ချိုချိုဝင်းနှင့် တပ်မတော် သား ပြည်သူ့လွှတ်တော်ကိုယ်စားလှယ် ဗိုလ်မှူးချုပ်ကျော်စန်းလင်းတို့က အဆိုပြုပြင်ဆင်ချက်များ တင်သွင်းလာပါတယ်။ အဆိုပြုပြင်ဆင်ချက်များကိုလည်း ကိုယ်စားလှယ်များထံ ဖြန့်ဝေထားပြီး ဖြစ်ပါတယ်။ အဆိုပြုပြင်ဆင်ချက်များနှင့်စပ်လျဉ်းပြီး ပြင်ဆင်ချက်အဆို တင်သွင်းဆွေးနွေးလို သူများသည် ပြင်ဆင်လိုသည့်အပိုဒ်၊ အပိုဒ်ခွဲ၊ အကြောင်းအရာကို တိတိကျကျဖော်ပြ၍ ၃-၂-၂၀၂၀ ရက် (တနင်္လာနေ့) ညနေ ၄ နာရီနောက်ဆုံးထားပြီး ပြည်သူ့လွှတ်တော်ရုံး၊ ညွှန်ကြားရေးမှူးချုပ်ထံ အမည်စာရင်း တင်သွင်းနိုင်ကြောင်း ကြေညာပါတယ်။</speech>
</bill>
<bill>
<title>ပြည်ထောင်စုရွေးကောက်ပွဲကော်မရှင်က ပေးပို့လာသော တိုင်းဒေသကြီးလွှတ်တော် သို့မဟုတ် ပြည်နယ်လွှတ်တော်ရွေးကောက်ပွဲနည်းဥပဒေများကို ပဉ္စမအကြိမ် ပြင်ဆင်သည့်နည်းဥပဒေများနှင့်စပ်လျဉ်း၍ ပြင်ဆင်ချက်အဆိုအပေါ် ပြင်ဆင်ချက်တင်သွင်းလိုသည့် လွှတ်တော်ကိုယ်စားလှယ်များ အမည်စာရင်းတင်သွင်းနိုင်ကြောင်း လွှတ်တော်သို့ အသိပေးတင်ပြခြင်း</title>
<speech type="speaker">အစီအစဉ် ၉ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စုရွေးကောက်ပွဲကော်မရှင်ကပေးပို့လာသော တိုင်းဒေသကြီး သို့မဟုတ် ပြည်နယ် လွှတ်တော်ရွေးကောက်ပွဲနည်းဥပဒေများကို ပဉ္စမအကြိမ် ပြင်ဆင်သည့်နည်းဥပဒေများကို ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၂၀၁ နှင့်အညီ ၄-၁၁-၂၀၁၉ ရက်နေ့တွင် လွှတ်တော် ကိုယ်စားလှယ်များထံ ဖြန့်ဝေထားပြီးဖြစ်ပါတယ်။ ယင်းနည်းဥပဒေများနှင့်စပ်လျဉ်းပြီး ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၂၀၂ နှင့်အညီ ဖြန့်ဝေတင်ပြသော နေ့ရက်မှရက်ပေါင်း ၉၀ အတွင်း ပယ်ဖျက်ရန် သို့မဟုတ် ပြင်ဆင်ရန်အဆိုတင်သွင်းရမှာဖြစ်ပါတယ်။ ယခု မူဆယ် မဲဆန္ဒနယ်မှ ဦးစိုင်းဖိုးမြတ်၊ အင်ဂျန်းယန်မဲဆန္ဒနယ်မှ ဦးလမာနော်အောင်၊ မော်လိုက်မဲဆန္ဒနယ်မှ ဒေါ်ချိုချိုဝင်းနှင့် တပ်မတော်သား ပြည်သူ့လွှတ်တော်ကိုယ်စားလှယ် ဗိုလ်မှူးချုပ်တင်စန်းနိုင်တို့က အဆိုပြုပြင်ဆင်ချက်များ တင်သွင်းလာပါတယ်။ အဆိုပြုပြင်ဆင်ချက်များကိုလည်း ကိုယ်စားလှယ် များထံ ဖြန့်ဝေထားပြီးဖြစ်ပါတယ်။ အဆိုပြုပြင်ဆင်ချက်များနှင့်စပ်လျဉ်းပြီး ပြင်ဆင်ချက်အဆို တင်သွင်းဆွေးနွေးလိုသူများသည် ပြင်ဆင်လိုသည့်အပိုဒ်၊ အပိုဒ်ခွဲ၊ အကြောင်းအရာကို တိတိကျကျ ဖော်ပြ၍ ၃-၂-၂၀၂၀ ရက် (တနင်္လာနေ့) ညနေ ၄ နာရီနောက်ဆုံးထားပြီး ပြည်သူ့လွှတ်တော်ရုံး၊ ညွှန်ကြားရေးမှူးချုပ်ထံ အမည်စာရင်း တင်သွင်းနိုင်ကြောင်း ကြေညာပါတယ်။</speech>
</bill>
<bill>
<title>ပြည်ထောင်စုအစိုးရအဖွဲ့ရုံးက တင်သွင်းသည့် အခွန်အယူခံခုံအဖွဲ့နည်းဥပဒေများနှင့် စပ်လျဉ်း၍ တင်သွင်းထားသည့် ပြင်ဆင်ချက်အဆိုအား ဆွေးနွေးခြင်းနှင့် လွှတ်တော်၏အဆုံးအဖြတ်ရယူခြင်း၊</title>
<speech type="speaker">အစီအစဉ် ၁၀ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စုအစိုးရအဖွဲ့ရုံးဝန်ကြီးဌာနက ပေးပို့လာသော အခွန်အယူခံခုံအဖွဲ့နည်းဥပဒေများနှင့် စပ်လျဉ်း၍ ဒုတိယအကြိမ် ပြည်သူ့လွှတ်တော် (၁၄)ကြိမ်မြောက် ပုံမှန်အစည်းအဝေး(၁၆)ရက် မြောက်နေ့ ၁၆-၁၂-၂၀၁၉ ရက်နေ့တွင် လွှတ်တော်သို့ ဦးနေမျိုးထွန်း(ထန်းတပင်မဲဆန္ဒနယ်)၏ ပြင်ဆင်ချက်အဆိုများတင်ပြခဲ့ပြီးဖြစ်ပါတယ်။ ယင်းနည်းဥပဒေများနှင့်စပ်လျဉ်းပြီး ပြင်ဆင်လိုသည့် နည်းဥပဒေ၊ နည်းဥပဒေခွဲများအလိုက် ၁၈-၁၂-၂၀၁၉ ရက်နေ့တွင် နောက်ဆုံးထားပြီး အမည်စာရင်း တင်သွင်းရန် တောင်းခံခဲ့သော်လည်း ပြင်ဆင်ချက်အဆိုတင်သွင်းလာတဲ့ ကိုယ်စားလှယ်တစ်ဦးမျှ မရှိပါ။ ယင်းနည်းဥပဒေများနှင့်စပ်လျဉ်းပြီး ဥပဒေကြမ်းကော်မတီ၊ ပြည်သူ့ငွေစာရင်းကော်မတီ၊ နိုင်ငံသားများ၏ မူလအခွင့်အရေးဆိုင်ရာကော်မတီနှင့် ပြည်သူ့လွှတ်တော်ကိုယ်စားလှယ် ထန်းတပင် မဲဆန္ဒနယ်မှ ဦးနေမျိုးထွန်းနှင့် သက်ဆိုင်ရာဌာနများမှ တာဝန်ရှိပုဂ္ဂိုလ်တို့က ပြန်လည်စိစစ်ခဲ့ကြပါ တယ်။ ယခုယင်းနည်းဥပဒေများနှင့်စပ်လျဉ်းပြီး ဆွေးနွေးအတည်ပြုခြင်းများ ဆောင်ရွက်ပါမယ်။ ဒီလိုဆွေးနွေးရာမှာ နည်းဥပဒေများ၏ခေါင်းစဉ်၊ နိဒါန်းမှအစ နည်းဥပဒေ၊ နည်းဥပဒေခွဲများနှင့် နည်းဥပဒေတစ်ခုလုံးပါဝင်မှာဖြစ်ပါတယ်။ နည်းဥပဒေ၊ နည်းဥပဒေခွဲအလိုက် အတည်ပြုနိုင်ရေး ဆောင်ရွက်ရာမှာပြင်ဆင်ချက်မရှိပါက မူလအဆိုပြုပြဋ္ဌာန်းချက်အတိုင်း အတည်ပြုနိုင်ရေး တင်ပြ ဆောင်ရွက်သွားမှာဖြစ်ပါတယ်။ ပြင်ဆင်ချက်ရှိသော နည်းဥပဒေ၊ နည်းဥပဒေခွဲများကို ဥပဒေကြမ်း ကော်မတီက ဆွေးနွေးခြင်းများပြုလုပ်ပြီး လွှတ်တော်ရဲ့ ဆန္ဒသဘောထားရယူ၍ ဆုံးဖြတ်အတည်ပြု သွားမှာ ဖြစ်ပါတယ်။ လွှတ်တော်ကိုယ်စားလှယ်များခင်ဗျာ။ အခွန်အယူခံခုံအဖွဲ့နည်းဥပဒေများနှင့် စပ်လျဉ်းပြီး ဥပဒေကြမ်းကော်မတီက ပြင်ဆင်ထားသည့် အချက်(၁၃)ချက်အား တင်သွင်းဖို့ဖြစ်ပါတယ်။ ဥပဒေ ကြမ်းကော်မတီကို ဖိတ်ခေါ်ပါတယ်။</speech>
<speech><mp id="295">ဦးကျော်စိုးလင်း(အတွင်းရေးမှူး၊ ဥပဒေကြမ်းကော်မတီ)</mp>လေးစာအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် လွှတ်တော်ကိုယ်စားလှယ်များ၊ ပြည်ထောင်စုဒုတိယဝန်ကြီးနှင့် ဧည့်သည်တော်များအားလုံးမင်္ဂလာပါလို့ ဦးစွာနှုတ်ခွန်းဆက်သပါတယ်။ ကျွန်တော်ကတော့ ဥပဒေ ကြမ်းကော်မတီရဲ့ အတွင်းရေးမှူး ဦးကျော်စိုးလင်းဖြစ်ပါတယ်။ လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် လွှတ်တော်ကိုယ်စားလှယ်များခင်ဗျား။ အခွန်အယူခံခုံအဖွဲ့ နည်းဥပဒေများနှင့် စပ်လျဉ်းပြီးတော့ ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၉၀ အရ အတည်ပြု ပေးနိုင်ရန် အဆိုတင်သွင်းသွားမှာဖြစ်ပါတယ်။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီး နှင့် လွှတ်တော်ကိုယ်စားလှယ်များခင်ဗျား။ ပြည်ထောင်စုအစိုးရအဖွဲ့ရုံးက ပေးပို့ခဲ့တဲ့ အခွန်အယူခံခုံ အဖွဲ့နည်းဥပဒေများကို ၄-၁၁-၂၀၁၉ ရက်(တနင်္လာနေ့)မှာ ဖြန့်ဝေခဲ့ပြီးတော့ ကျွန်တော်တို့ ရက်ပေါင်း ၉၀ အတွင်း ဆောင်ရွက်နိုင်ရေးအတွက် ၂၀၁၃ ခုနှစ်၊ ပြည်သူ့လွှတ်တော်ဆိုင်ရာ နည်းဥပဒေ ၂၀၁ နှင့်အညီ ဆောင်ရွက်နိုင်ရန်အတွက် ပြည်သူ့လွှတ်တော်ကိုယ်စားလှယ်များထံ ဖြန့်ဝေ ခဲ့ပြီးဖြစ်ပါတယ်။ ၁၆-၁၂-၂၀၁၉ ရက်(တနင်္လာနေ့)မှာ ကိုယ်စားလှယ် ဦးနေမျိုးထွန်း(ထန်းတပင် မဲဆန္ဒနယ်)က ပြင်ဆင်ချက်များကို တင်ပြခဲ့ပြီးတော့ ပြင်ဆင်ချက်များအပေါ်ကို ၁၈-၁၂-၂၀၁၉ ရက် (ဗုဒ္ဓဟူးနေ့)နောက်ဆုံးထားပြီးတော့ ပြင်ဆင်ချက်များကို တင်သွင်းနိုင်ကြောင်း ကြေညာခဲ့ သော်လည်းပဲ ပြင်ဆင်ချက်အဆိုတင်သွင်းခဲ့သူ တစ်ဦးမျှမရှိခဲ့ပါဘူးခင်ဗျား။ ပြည်သူ့လွှတ်တော် ဥပဒေကြမ်းကော်မတီဟာ ၂၀-၁-၂၀၂၀ ရက်နေ့ (တနင်္င်္လာနေ့)မှာ ပြင်ဆင်ချက်တင်သွင်းသူ ပြည်သူ့ လွှတ်တော်ကိုယ်စားလှယ် ဦးနေမျိုးထွန်း၊ ပြည်သူ့လွှတ်တော် ပြည်သူ့ငွေစာရင်းကော်မတီ၊ နိုင်ငံသားများ၏ မူလအခွင့်အရေးဆိုင်ရာကော်မတီ၊ ပြည်ထောင်စုအစိုးရအဖွဲ့ရုံးဝန်ကြီးဌာန၊ စီမံကိန်း၊ ဘဏ္ဍာရေးနှင့် စက်မှုဝန်ကြီးဌာနနှင့် ပြည်ထောင်စုရှေ့နေချုပ်ရုံးတို့မှ တာဝန်ရှိပုဂ္ဂိုလ်များနှင့်အတူ ညှိနှိုင်းအစည်းအဝေးကို ကျင်းပပြုလုပ်ခဲ့ကြပါတယ်။ အဲဒီညှိနှိုင်းအစည်းအဝေးရဲ့ သဘောတူ ဆုံးဖြတ်ချက်အရ ပြည်သူ့လွှတ်တော် ဥပဒေကြမ်းကော်မတီ၏ ပြင်ဆင်ရန်တင်ပြချက် အချက်(၁၃) ချက်ဖြစ်ပါတယ်။ ပြင်ဆင်ရန်တင်ပြချက်ဇယားကိုလည်းပဲ ပြည်သူ့လွှတ်တော်ကိုယ်စားလှယ်များ ထံကို ဖြန့်ဝေထားပြီးလည်းဖြစ်ပါတယ်။ သို့ဖြစ်ပါသောကြောင့် ပြည်သူ့လွှတ်တော် ဥပဒေကြမ်း ကော်မတီရဲ့ ပြင်ဆင်ရန် တင်ပြချက်အချက်(၁၃)ချက်ကို လွှတ်တော်ကအတည်ပြုပေးနိုင်ပါရန် လွှတ်တော်သို့ လေးစားစွာအဆိုတင်သွင်းအပ်ပါတယ်ခင်ဗျား။ ဥပဒေကြမ်းကော်မတီ၏ ပြင်ဆင်ရန်တင်ပြချက်(၁၃)ချက်မှာ အောက်ပါအတိုင်း ဖြစ်ပါသည်။ စဉ် ၊ စာမျက်နှာ အမှတ်စဉ် နည်းဥပဒေနှင့်နည်းဥပဒေခွဲ ၁၊ ၂၊ ၃၊ ၄၊ ၅ နည်းဥပဒေ ၄ နည်းဥပဒေခွဲ(ည)၊ နည်းဥပဒေ ၆ နည်းဥပဒေခွဲ(က)၊ နည်းဥပဒေခွဲ(ခ)၊ အသစ် ဖြည့်စွက်ချက်နည်းဥပဒေ ရ နည်းဥပဒေခွဲ(စ)၊ နည်းဥပဒေ ၂၉ နည်းဥပဒေ ၆၁၊ နည်းဥပဒေ ၆၅၊ နည်းဥပေဒ ၆ရ ခြေဆင်းနှင့်နည်းဥပဒေခွဲ(က) ၆၊ ၇၊ ၈ (ဂ) ၃ မှ ၄ ပုံစံ အခယ-၁၊ ပုံစံ အခယ-၂။ ပုံစံ အခယ-၃ (ဃ) ၅</speech>
<speech type="speaker">၁၂၊ ၁၃) ပုံစံ အခယ-၅၊ ပုံစံ အခယ-၆ ပြည်ထောင်စုအစိုးရအဖွဲ့ရုံးဝန်ကြီးဌာနရဲ့ သဘောထားပြောပါ။</speech>
<speech><agency id="33">ဦးတင်မြင့်(ဒုတိယဝန်ကြီး၊ ပြည်ထောင်စုအစိုးရအဖွဲ့ရုံးဝန်ကြီးဌာန)</agency>ပြည်ထောင်စု အစိုးရအဖွဲ့ရုံးဝန်ကြီးဌာနအနေဖြင့် ဥပဒေကြမ်းကော်မတီရဲ့ သဘောထားမှတ်ချက်အတိုင်း သဘောတူပါကြောင်း လေးစားစွာဖြင့် တင်ပြအပ်ပါတယ်ခင်ဗျား။</speech>
<speech type="speaker">စီမံကိန်း၊ ဘဏ္ဍာရေးနှင့်စက်မှုဝန်ကြီးဌာနရဲ့ သဘောထားပြောပါ။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်း၊ ဘဏ္ဍာရေးနှင့်စက်မှုဝန်ကြီးဌာန)</agency>လေးစားအပ်ပါသော ဥက္ကဋ္ဌကြီးခင်ဗျား။ ဥပဒေကြမ်းကော်မတီရဲ့ နည်းဥပဒေပုံစံများအပါအဝင် ပြင်ဆင်ရန်တင်ပြချက် (၁၃)ချက်နှင့်ပတ်သက်ပြီးတော့ သက်ဆိုင်ရာကော်မတီများ၊ ဝန်ကြီးဌာနများ၊ ပြည်ထောင်စုရှေ့နေချုပ်ရုံး၊ ပြင်ဆင်ချက်တင်သွင်းသူ လွှတ်တော်ကိုယ်စားလှယ်တို့အပါအဝင် အကြေအလည်ညှိနှိုင်း ဆွေးနွေးထားတဲ့အချက်များဖြစ်ပါသဖြင့် သဘောတူလက်ခံပါကြောင်း တင်ပြအပ်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အခွန်အယူခံခုံအဖွဲ့နည်းဥပဒေများ နှင့်စပ်လျဉ်းပြီး ဥပဒေကြမ်းကော်မတီက ပြင်ဆင်ထားသည့် ပြင်ဆင်ချက်(၁၃)ချက်အား အတည်ပြု ရန်လွှတ်တော်ကသဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</speech>
<speech type="speaker">သဘောမတူတဲ့သူရှိပါသလားခင်ဗျား။ သဘောမတူတဲ့သူမရှိတဲ့အတွက် အခွန်အယူခံခုံအဖွဲ့နည်းဥပဒေများနှင့်စပ်လျဉ်းပြီး ပြင်ဆင်ချက်(၁၃)ချက်သည် ဥပဒေကြမ်း ကော်မတီ၏ ပြင်ဆင်ချက်များအတိုင်း ဤနည်းဥပဒေ၏အစိတ်အပိုင်းဖြစ်ကြောင်း အတည်ပြု ကြေညာပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အခွန်အယူခံခုံအဖွဲ့ နည်းဥပဒေ များနှင့်စပ်လျဉ်း၍ ပြင်ဆင်ချက်အဆိုတင်သွင်းခြင်း၊ ဆွေးနွေးဆုံးဖြတ်ခြင်းများပြုလုပ်ခဲ့ပြီး ဖြစ်ပါတယ်။ ဒီလိုဆောင်ရွက်ရာမှာ လွှတ်တော်ရဲ့ ပြင်ဆင်အတည်ပြုချက်များကြောင့် ပြောင်းလဲ သွားတဲ့ နည်းဥပဒေခွဲများကိုလည်း တစ်ပါတည်းအတည်ပြုချက်ရယူမှာဖြစ်ပါတယ်။ ဒါကြောင့် အခွန်အယူခံခုံအဖွဲ့နည်းဥပဒေများတစ်ရပ်လုံးကို ပြင်ဆင်ထားသည့် နည်းဥပဒေ၊ နည်းဥပဒေခွဲများ အတိုင်း အတည်ပြုရန် လွှတ်တော်ကသဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</speech>
<speech type="speaker">သဘောမတူတဲ့သူရှိပါသလားခင်ဗျား။ သဘောမတူတဲ့သူမရှိတဲ့အတွက် အခွန်အယူခံခုံအဖွဲ့နည်းဥပဒေများတစ်ရပ်လုံးကို ပြင်ဆင်ထားသည့် နည်းဥပဒေ၊ နည်းဥပဒေခွဲများ အတိုင်း အတည်ပြုကြောင်း ကြေညာပါတယ်။</speech>
</bill>
</section>
</discussion>
<postface>
<title>ပြည်သူ့လွှတ်တော်ဥက္ကဋ္ဌက ဒုတိယအကြိမ် ပြည်သူ့လွှတ်တော် (၁၅)ကြိမ်မြောက် ပုံမှန်အစည်းအဝေး ဒုတိယနေ့ရပ်နားကြောင်းနှင့်အစည်းအဝေးတတိယနေ့ ဆက်လက်ကျင်းပမည့်နေ့ရက်နှင့်ြေညာခြင်း ၊</title>
<speech type="speaker">အစီအစဉ် ၁၁ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယ အကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး ဒုတိယနေ့ကို ရပ်နားပါမယ်။ ဒုတိယအကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး တတိယနေ့ကို ၂၀၂၀ ပြည့် နှစ်၊ ဖေဖော်ဝါရီလ ၃ ရက် (တနင်္လာနေ့) နံနက် ၁၀ နာရီဆက်လက်ကျင်းပမှာဖြစ်ကြောင်း နှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။ (ဩဘာသံများ)</speech>
<speech type="mc">ပြည်သူ့လွှတ်တော်ဥက္ကဋ္ဌ ပြန်လည်ထွက်ခွာပါပြီခင်ဗျား။</speech>
<speech type="mc">အားလုံးထွက်ခွာနိုင်ပါပြီခင်ဗျာ။ဒုတိယအကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး ဒုတိယနေ့ကို ၁၁:၄၀ နာရီ ရပ်နားပါသည်။</speech>
</postface>
</transcript>
</doc>
