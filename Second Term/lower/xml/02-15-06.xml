<doc>
<docinfo>
<docno>02-15-06.xml</docno>
<pdf>02-15-06.pdf</pdf>
<term value="02">ဒုတိယအကြိမ်</term>
<session value="15" />
<sittingday value="06" />
<legislature value="lower">ပြည်သူ့လွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး ဆဋ္ဌမနေ့မှတ်တမ်း</title>
<date>၁၃၈၁ ခုနှစ်၊ တပို့တွဲလပြည့်ကျော် ၃ ရက် (၂၀၂၀ ပြည့်နှစ်၊ ဖေဖော်ဝါရီလ ၁၁ ရက်)(အင်္ဂါနေ့</date>
</docinfo>
<transcript>
<preface>
<p>နေပြည်တော်ရှိ ပြည်သူ့လွှတ်တော်အစည်းအဝေးခန်းမတွင် ဒုတိယအကြိမ် ပြည်သူ့ လွှတ်တော် (၁၅)ကြိမ်မြောက်ပုံမှန်အစည်းအဝေး ဆဋ္ဌမနေ့ကို နံနက် ၁၀ နာရီင် ကျင်းပပါသည်။ ပြည်သူ့လွှတ်တော်အစည်းအဝေးကို ကြီးကြပ်ကွပ်ကဲသူအဖြစ် ပြည်သူ့လွှတ်တော်ဥက္ကဋ္ဌ ဦးတီခွန်မြတ်က ဆောင်ရွက်ပြီး၊ အခမ်းအနားမှူးအဖြစ် ဦးတင်ဝင်းအောင်၊ ညွှန်ကြားရေးမှူးချုပ်၊ ပြည်သူ့လွှတ်တော်ရုံးက ဆောင်ရွက်ပါသည်။</p>
<speech type="mc">လေးစားအပ်ပါသော ပြည်သူ့လွှတ်တော်ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယ အကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး ဆဋ္ဌမနေ့အစီအစဉ် စတင် ပါတော့မယ်။</speech>
<title>ပြည်သူ့လွှတ်တော်ဥက္ကဋ္ဌ နေရာယူခြင်း</title>
<speech type="mc">ပြည်သူ့လွှတ်တော်ဥက္ကဋ္ဌ ကြွရောက်လာပါပြီခင်ဗျာ။ (ပြည်သူ့လွှတ်တော်ဥက္ကဋ္ဌသည် ဥက္ကဋ္ဌအတွက်သတ်မှတ်ထားသည့် စင်မြင့်ပေါ်သို့ ကြွရောက် နေရာယူပါသည်။</speech>
<speech type="speaker">အားလုံးမင်္ဂလာပါခင်ဗျာ။</speech>
<speech type="mc">အားလုံးထိုင်နိုင်ပါပြီခင်ဗျား။</speech>
<title>ပြည်သူ့လွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း</title>
<speech type="speaker">ပြည်သူ့လွှတ်တော်ကိုယ်စားလှယ်များခင်ဗျား။ ဒီကနေ့ကျင်းပတဲ့ ဒုတိယ အကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး ဆဋ္ဌမနေ့မှာ ပြည်သူ့လွှတ်တော် လွှတ်တော်အခွင့်အရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်သူ့ လွှတ်တော်ကိုယ်စားလှယ် ၄၃၁ ဦးရှိသည့်အနက် ၃၉၆ ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိသူဦးရေ စုစုပေါင်းရဲ့ ၉၁.၈၈ ရာခိုင်နှုန်းရှိတဲ့အတွက် အစည်းအဝေးအထမြောက် ကြောင်းနှင့် စတင်ကျင်းပကြောင်း ကြေညာပါတယ်။ (ဩဘာသံများ)</speech>
<speech type="speaker">အစည်းအဝေးအစီအစဉ်ဖြန့်ဝေထားကြောင်း တင်ပြခြင်း ၊ အစီအစဉ် ၃ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အစီအစဉ် များကို ကြိုတင်ဖြန့်ဝေထားတဲ့အတိုင်း ဆက်လက်ဆောင်ရွက်သွားပါမယ်။</speech>
<title>ပြည်သူ့လွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type="speaker">အစီအစဉ် ၄ ဖြစ်ပါတယ်။ ယခု အစည်းအဝေးမတက်ရောက်နိုင်တဲ့ လွှတ်တော်ကိုယ်စားလှယ်များအတွက် ခွင့်ပန်ကြားရန်ဖြစ်ပါတယ်။</speech>
<speech><mp id="309">ဒေါက်တာလှမိုး(အတွင်းရေးမှူး၊ လွှတ်တော်အခွင့်အရေးကော်မတီ)</mp>လေးစားအပ် ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ယနေ့ ၂၀၂၀ ပြည့်နှစ်၊ ဖေဖော်ဝါရီလ ၁၁ ရက်နေ့ ဒုတိယအကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး ဆဋ္ဌမနေ့သို့ မတက် ရောက်နိုင်ပါသဖြင့် ခွင့်ပန်ကြားသူ လွှတ်တော်ကိုယ်စားလှယ်များ၏ကိုယ်စား ပြည်သူ့လွှတ်တော် လွှတ်တော်အခွင့်အရေးကော်မတီအတွင်းရေးမှူး ကျွန်တော် ဒေါက်တာလှမိုး၊ အောင်မြေသာစံ မဲဆန္ဒနယ်က ကိုယ်စားခွင့်ပန်ကြားသွားမှာ ဖြစ်ပါတယ်။ ပြည်သူ့လွှတ်တော်မှာ ယနေ့တက်ရောက် ခွင့်ရှိသော ကိုယ်စားလှယ် ၄၃၁ ဦးရှိပြီး တက်ရောက်သူကိုယ်စားလှယ် ၃၉၆ ဦးရှိကာ ယနေ့ ခွင့်ပန်ကြားသူ ၃၀ ဦးရှိပါတယ်။ ခွင့်ပန်ကြားသူကိုယ်စားလှယ်များကတော့ (၁) နောင်ချို မဲဆန္ဒနယ်မှ ဦးထွန်းအောင်(ခ)ဦးထွန်းထွန်းဟိန် ခွင့် ၁ ရက်၊ (၂) အရာတော်မဲဆန္ဒနယ်မှ ဒေါက်တာခင်မောင်သင်း ခွင့် ၁ ရက်၊ (၃) ကြာအင်းဆိပ်ကြီးမဲဆန္ဒနယ်မှ ဦးစောတင်ဝင်း ခွင့် ၁ ရက်၊ (၄) မန်တုံမဲဆန္ဒနယ်မှ ဒေါ်နန်းမိုး ခွင့် ၄ ရက်၊ Os (၅) ကမာရွတ်မဲဆန္ဒနယ်မှ ဦးကျော်မင်း ခွင့် ၅ ရက်၊ (၆) ရေဖြူမဲဆန္ဒနယ်မှ ဦးသက်နိုင်ဦး ခွင့် ၄ ရက်၊ (၇) စမ်းချောင်းမဲဆန္ဒနယ်မှ ဦးဘိုဘိုဦး ခွင့် ၁ ရက်၊ (၈) ဇီးကုန်းမဲဆန္ဒနယ်မှ ဦးဉာဏ်ထွန်း ခွင့် ၄ ရက်၊ (၉) ချောင်းဆုံမဲဆန္ဒနယ်မှ ဦးအောင်ကြည်သိန်း ခွင့် ၄ ရက်၊ (၁၀) ကွမ်းခြံကုန်းမဲဆန္ဒနယ်မှ ဦးစိုးသူရထွန်း ခွင့် ၁ ရက်၊ (၁၁) တောင်ကြီးမဲဆန္ဒနယ်မှ ဒေါက်တာဒေါ်သန်းငွေ ခွင့် ၁ ရက်၊ (၁၂) ပင်လောင်းမဲဆန္ဒနယ်မှ ဦးခွန်မောင်သောင်း ခွင့် ၁ ရက်၊ (၁၃) မိုင်းပျဉ်းမဲဆန္ဒနယ်မှ ဦးစိုင်းထွန်းစိန် ခွင့် ၁ ရက်၊ (၁၄) ရပ်စောက်မဲဆန္ဒနယ်မှ ဦးခင်မောင်မြင့် ခွင့် ၅ ရက်၊ (၁၅) ဟိုပုန်းမဲဆန္ဒနယ်မှ ဦးခွန်အောင်ကျော် ခွင့် ၁ ရက်၊ (၁၆) မြို့သစ်မဲဆန္ဒနယ်မှ ဦးသာအောင် ခွင့် ၁ ရက်၊ (၁၇) ဆင်ပေါင်ဝဲမဲဆန္ဒနယ်မှ ဦးနေထက်ဝင်း ခွင့် ၁ ရက်၊ (၁၈) ပုလောမဲဆန္ဒနယ်မှ ဦးအုန်းခင် ခွင့် ၄ ရက်၊ (၁၉) မင်းကင်းမဲဆန္ဒနယ်မှ ဦးမောင်မြင့် ခွင့် ၁ ရက်၊ (၂၀) မယ်စုံမဲဆန္ဒနယ်မှ ဦးသန်းလင်းလင်း ခွင့် ၄ ရက်၊ (၂၁) ဝိုင်းမော်မဲဆန္ဒနယ်မှ ဦးလဂန်ဇယ်ဂျုံး ခွင့် ၄ ရက်၊ (၂၂) တနိုင်းမဲဆန္ဒနယ်မှ ဦးလင်းလင်းဦး ခွင့် ၄ ရက်၊ (၂၃) ငါန်းဇွန်မဲဆန္ဒနယ်မှ ဦးမင်းသိန်း ခွင့် ၁ ရက်၊ (၂၄) ပျော်ဘွယ်မဲဆန္ဒနယ်မှ ဦးသောင်းအေး ခွင့် ၁ ရက်၊ (၂၅) ဆီဆိုင်မဲဆန္ဒနယ်မှ ဦးခွန်သန်းထူး ခွင့် ၁ ရက်၊ -Ono (၂၆) ကလောမဲဆန္ဒနယ်မှ ဒေါ်ပြုံးကေသီနိုင် ခွင့် ၃ ရက်၊ (၂၇) နမ္မတူမဲဆန္ဒနယ်မှ ဒေါ်နန်းခမ်းအေး ခွင့် ၁ ရက်၊ (၂၈) ပလက်ဝမဲဆန္ဒနယ်မှ ဦးစိန်အောင် ခွင့် ၁ ရက်၊ (၂၉) တီးတိန်မဲဆန္ဒနယ်မှ ဦးကျင့်ရှင်းထန် ခွင့် ၃ ရက်နှင့် (၃၀) မံစီမဲဆန္ဒနယ်မှ ဦးချင်းဖေလင်း ခွင့် ၁ ရက် တို့ဖြစ်ကြပါတယ်။ ယခင် ခွင့်ပန်ကြားသူ ၅ ဦး၊ ယနေ့ခွင့်ပန်ကြားသူ ၃၀ ဦး စုစုပေါင်းခွင့်ပန်ကြားသူ ၃၅ ဦး ဖြစ်ပါတယ်။ ခွင့်မဲ့ ပျက်ကွက်သူမရှိပါကြောင်းနှင့် အထက်ပါကိုယ်စားလှယ်များ၏ ခွင့်ပန်ကြားမှုအား ခွင့်အဖြစ် ခွင့်ပြုပေးပါရန် လေးစားစွာဖြင့် ပန်ကြားအပ်ပါတယ်ခင်ဗျား။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<title>ပြည်သူ့လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ဒီကနေ့ အစည်းအဝေးမှာ တက်ရောက်ခွင့်ရှိတဲ့ လွှတ်တော်ကိုယ်စားလှယ် ၄၃၁ ဦး၊ ယခင်ကခွင့်ပန်ကြား၍ ခွင့်ပြုထားသူ ၅ ဦး၊ ယနေ့ခွင့်ပြုထားသူ ၃၀ ဦးဖြစ်၍ လွှတ်တော်က ခွင့်ပြုထားသူ စုစုပေါင်း ၃၅ ဦး ဖြစ်ပါတယ်။ ခွင့်မဲ့ ပျက်ကွက်သူမရှိပါ။ ယခုလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို လွှတ်တော်ရဲ့ အတည်ပြုချက်ရယူပါမယ်။ ပြည်သူ့လွှတ်တော်ကိုယ်စားလှယ်များ အစည်းအဝေး တက်ရောက်မှု အခြေအနေတင်ပြချက်ကို အတည်ပြုမှတ်တမ်းတင်ရန် လွှတ်တော်က သဘောတူ ပါသလားခင်ဗျား။ သုံးကြိမ်တိုင်တိုင်မေးမြန်းပါသည်။</speech>
<speech type="speaker">လွှတ်တော်က သဘောတူတဲ့အတွက် ကိုယ်စားလှယ်များအစည်းအဝေး တက်ရောက်မှုအခြေအနေကို အတည်ပြုမှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို လွှတ်တော်ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့ အစည်းဝင်များက ဖြေကြားခြင်း</title>
<speech type="speaker">အစီအစဉ် ၅ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မေးခွန်း များမေးမြန်း၊ ဖြေကြားခြင်းအစီအစဉ် စတင်ဆောင်ရွက်ပါမယ်။</speech>
<Q-A>
<title>2019 Novel Coronavirus (2019-ncov) empę Gogo:60 szapošcmpêcopolmonzas နှိမ်နင်းရန်အတွက် ကူးစက်ပြန့်ပွားမှုမရှိစေရန်နှင့် ဖြစ်ပွားလာပါက အထိအခိုက် အသေအပျောက် နည်းပါးစေရန် နိုင်ငံတော်အစိုးရမှ မည်ကဲ့သို့စီမံဆောင်ရွက်ပေးထားသည်ကို သိလိုခြင်းနှင့်စပ်လျဉ်း သည့်မေးခွန်း</title>
<speech type="speaker">ပထမဦးစွာ ဒလမဲဆန္ဒနယ်မှ ဒေါက်တာစိန်မြအေး မေးမြန်းဖို့ဖြစ်ပါတယ်။</speech>
<speech><mp id="461">ဒေါက်တာစိန်မြအေး(ဒလမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့်အားလုံးကို မင်္ဂလာပါလို့နှုတ်ခွန်းဆက်သအပ်ပါတယ်။ ကျွန်တော်ကတော့ ဒေါက်တာ စိန်မြအေး(ဒလမဲဆန္ဒနယ်) ပြည်သူ့လွှတ်တော်ကိုယ်စားလှယ်အနေနဲ့ 2019 Novel Coronavirus (2019-nCoV)ကြောင့်ဖြစ်ပွားသော ရောဂါကာကွယ်နှိမ်းနင်ရေးနှင့်ပတ်သက်ပြီး နိုင်ငံတော်အစိုးရက ဘယ်လိုစီမံဆောင်ရွက်ထားသလဲဆိုတာကို လွှတ်တော်မှတစ်ဆင့် ပြည်သူလူထုသိရှိနိုင်ရန်အတွက် ရောဂါနှင့်ပတ်သက်ပြီး စိုးရိမ်ပူပန်သောကများနေကြတဲ့ ပြည်ထောင်စုတစ်ဝန်းမှ ပြည်သူ များကိုယ်စား ဥက္ကဋ္ဌကြီးမှတစ်ဆင့် မေးမြန်းရခြင်းဖြစ်ပါတယ်ခင်ဗျား။ လေးစားရပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ Power Point ဖြင့် ဆက်လက် တင်ပြခွင့်ပြုပါရန် တောင်းခံအပ်ပါတယ်။ ပြည်သူတွေကြောက်ရွံ့ နေကြတဲ့ Coronavirus ကြောင့် လတ်တလောအသက်ရှူလမ်းကြောင်းဆိုင်ရာရောဂါဖြစ်ပွားနိုင်ပြီး ဒီရောဂါကို တရုတ်ပြည်၊ ဝူဟန်မြို့မှာ စခဲ့တဲ့အတွက် ဝူဟန်ဗိုင်းရပ်ရောဂါ၊ ဝူဟန်အဆုတ်ရောင်ရောဂါလို့လည်း လူသိများကြပါတယ်။ မနေ့ကရရှိတဲ့သတင်းတေအရ တရုတ်ပြည်မကြီးမှာ သေဆုံးသူ ၉၀၈ ဦးအပါအဝင် စုစုပေါင်း သေဆုံးသူ ၉၁၀ ဦးရှိပြီလို့ သိရပါတယ်။ ရောဂါဖြစ်ပြီးပျောက်ကင်းသူ ၃၀၀၀ ဦးကျော်ရှိသော်လည်း သေဆုံးသူဟာ SARS ရောဂါကြောင့် သေဆုံးတာထက်ကျော်သွားပြီဖြစ်ပါတယ်။ ရောဂါပိုး ကူးစက်သူ ၄၀၀၀၀ ဦးကျော်နှင့် သံသယရှိသူ ၂၃၀၀ ဦးကျော်ရှိကြောင်း သတင်းများအရသိရှိနိုင်ပါတယ်။ ယနေ့ ကမ္ဘာ့စံတော်ချိန်အရဆိုလို့ရှိရင် သေဆုံးတဲ့ဦးရေ ၁၀၁၈ ဦး၊ ကူးစက်ခံရသူ ၄၃၀၀၀ ဦးရှိနေပြီ ဖြစ်ပါတယ်။ သေဆုံးသူ ၉၁၀ ဦးရှိကြောင်း WHO ကတော့ သတင်းထုတ်ပြန်နေဆဲ ဖြစ်ပါတယ်။ SARS společje:wqjossaq Wuhan Corona Virus Osbogʻlg: pp qodga omadyo SARS ရောဂါထက်ရှစ်ဆပိုပြီး ကူးစက်နိုင်စွမ်းရှိလို့ နိုင်ငံတော်အစိုးရအနေနဲ့ ရောဂါကာကွယ်ရေး၊ ပညာ ပေးရေးတို့အတွက် အထူးဆောင်ရွက်ရန်လိုအပ်တဲ့ ကူးစက်မြန်ရောဂါတစ်မျိုးဖြစ်ပါတယ်။ ကျွန်တော် တို့ရဲ့ အိမ်နီးချင်း တရုတ်ပြည်ကြီးမှာ သေဆုံးမှုနှုန်းအများဆုံးနှင့် ကူးစက်မှုနှုန်းအမြန်ဆုံးဖြစ်နေပါပြီ။ အဲဒါကြောင့် စိုးရိမ်နေတဲ့ပြည်သူတွေအတွက် ပြည်သူတွေကိုရှင်းပြဖို့အကောင်းဆုံးပါတယ်။ ခင်ပြခွင့်အသက်ပိုင်းရပ် တရုတ် မ္ဘာ့ကျန်းမာဝင် ဒေသဆိုင်ကယ် ယုံကြည်မိပါက်နည်းစေဖို့ ကပ်ရောဂါအသွင်ရေရောဂါကာကွယ် ဥက္ကဋ္ဌကြီးခင်ဗျား။ ကျန်းမာရေးနှင့်အားကစားဝန်ကြီးဌာန၏ ၁၀-၂-၂၀၂၀ ရက်နေ့ ည ၈ နာရီးထုတ်ပြန်ချက်အရ သံသယလူနာတစ်ဦးအပါအဝင် လူနာ ၂၀ ဦးခန့်ရှိလာပြီ ဖြစ်တဲ့အတွက် ကျွန်တော်တို့နိုင်ငံမှာလည်း ပေါ့ဆ၍မရကြောင်း သတိပေးခေါင်းလောင်းသံ မြည်နေပြီဖြစ်ပါတယ်။ ကမ္ဘာ့ကျန်းမာရေးအဖွဲ့ကြီးကလည်း ၉-၂-၂၀၂၀ ရက်နေ့က ထုတ်ပြန်တဲ့ Situation Report 20 မှာ မြန်မာအပါအဝင် ဒေသဆိုင်ရာနှင့် ကမ္ဘာ့အဆင့်မှာ ကူးစက်မှုအန္တရာယ် မြင့်မားနေဆဲဖြစ်ကြောင်း ဖော်ပြထားပါတယ်။ ရောဂါကာကွယ်ခြင်းသည် ကုသခြင်းထက်ပိုမို ကောင်းမွန်တယ်လို့ဆိုကြပေမဲ့ ကပ်ရောဂါအသွင်ဖြစ်ပွားလာမည်ဆိုလျှင် ပြည်သူလူထုအထိအခိုက် အသေအပျောက်နည်းစေဖို့ ကြိုတင်စီမံထားရန် နိုင်ငံတော်အစိုးရအနေဖြင့် အဆင်သင့်ဖြစ်နေပြီလို့ ယုံကြည်မိပါတယ်။ လူထုကတော့ ကာကွယ်ဆေးမရှိ၊ ကုသဆေးမရှိတဲ့အတွက်၊ ဒီဗိုင်းရပ်အန္တရာယ် ကို သေချာပညာမပေးနိုင်သေးခင် ကြောက်ရွံ့နေကြသလို ကာကွယ်ရေး ပြည်သူ့ကျန်းမာရေး လုပ်ငန်းများ ဂရုမစိုက်ကြရင်လည်း အားလုံးအတွက်အန္တရာယ်ရှိပါတယ်။ ဥက္ကဋ္ဌကြီးခင်ဗျား။ ဖော်ပြပါပုံအရ ဝူဟန်ဗိုင်းရပ်ကူးစက်လူနာကို ကျွန်တော်တို့နိုင်ငံမှာ မတွေ့ရသေးပေမဲ့ သီရိလင်္ကာနိုင်ငံ၊ နီပေါနိုင်ငံ၊ မလေးရှားနိုင်ငံ၊ စင်ကာပူနိုင်ငံ၊ ကမ္ဘောဒီးယားနိုင်ငံ၊ ဗီယက်နမ်နိုင်ငံ၊ ဂျပန်နိုင်ငံ၊ ထိုင်ဝမ်၊ တောင်ကိုရီးယားနိုင်ငံများအထိ ပျံ့နေပြီဖြစ်တဲ့အတွက် မြန်မာပြည်ကိုလည်း းဝင်ရောက်ပျံ့နှံ့လာနိုင်ပါတယ်။ တရုတ်နိုင်ငံ၊ ထိုင်းနိုင်ငံတို့နဲ့ ထိစပ်နေတဲ့ နယ်စပ်ကုန်သွယ်ရေးစခန်းဂိတ်တွေမှာ စောင့်ကြည့်စစ်ဆေး၊ ရှာဖွေညွှန်းပို့လုပ်ငန်းတွေ ဆောင်ရွက်နေတာကို ကြိုဆိုရမှာဖြစ်ပြီး နယ်စပ်တရားမဝင်ဝင်ပေါက်များမှတစ်ဆင့် ဥပဒေမဲ့ ဥဒဟိုဝင်ထွက်သွားလာနိုင်ကြတဲ့အတွက် တစ်ဖက်နိုင်ငံက ရောဂါပိုးများဝင်ရောက် နိုင်ပြီး ထိန်းချုပ်ရခက်ခဲနေတဲ့ ပကတိအခြေအနေကို အသိအမှတ်ပြုဖြေရှင်းဆောင်ရွက်နိုင်ရမှာ ဖြစ်ပါတယ်။ ဝူဟန်ဗိုင်းရပ်သံသယလူနာငါးဦး မူဆယ်ဘက်သို့ ထွက်ပြေးရောက်ရှိနေကြောင်း သတင်းများထွက်ပေါ်လာခြင်းကလည်း ပြည်သူလူထု၏စိုးရိမ်ထိတ်လန့်မှုကို ပိုမိုဆိုးရွားသွားစေခဲ့ပါ တယ်။ ဥက္ကဋ္ဌကြီးခင်ဗျား။ Digital Literacy အားနည်းတဲ့ ကျွန်တော်တို့နိုင်ငံအတွက် ဝူဟန်သို့ အလည်တစ်ခေါက်လိုဗွီဒီယိုမျိုး Facebook ပေါ်မှာ ပျံ့နှံ့ခဲ့ရာမှာ လေးရက်အတွင်းကြည့်ရှုသူ ၅.၄ သန်းရှိနေပေမဲ့ WHO က အင်္ဂလိပ်ဘာသာဖြင့် အသိပညာပေးချက်တွေကို ဇန်နဝါရီလ ၁၅ ရက်နေ့ မှသာ ထုတ်ပြန်နိုင်ခြင်း၊ ကျန်းမာရေးနှင့် အားကစားဝန်ကြီးဌာနအစီအစဉ်နှင့်ပတ်သက်၍ ဇန်နဝါရီလ ၂၉ ရက်နေ့အထိ ဖော်ပြနိုင်ခြင်းမရှိဘဲ အကြိမ် ၈၀၀ သာ လူထု၏မျှဝေမှုရှိခြင်းတွေဟာ သက်ဆိုင်ရာဌာနတွေရဲ့ ဆောင်ရွက်ချက်တွေကို ပြည်သူလူထုကို ထိရောက်စွာရှင်းပြပေးဖို့ လိုအပ် နေတဲ့အချက်တွေပဲဖြစ်ပါတယ်။ ဒါဟာ ဒီဗိုင်းရပ်နှင့်ပတ်သက်လို့ သတင်းတု၊ သတင်းယောင်များ IL IL အားကောင်းနေကြောင်းနှင့် တရားဝင်သတင်းဌာနများက ာလျင်စွာ သတင်းမှန်များ၊ ကာကွယ်ကုသရေးအစီအစဉ်များ ထုတ်ပေးရန်လိုအပ်နေကြောင်း ညွှန်ပြနေပါတယ်။ ဥက္ကဋ္ဌကြီး ခင်ဗျား။ ကူးစက်ရောဂါစတင်ဖြစ်ပွားသော အစောပိုင်းအဆင့်များတွင် ကြောက်ရွံ့ခြင်းသည် ဘာကိုမှမသိခြင်းကြောင့်ဖြစ်ကြောင်း ပညာရှင်များကဆိုကြ၍ ကာကွယ်ကုသရေးလုပ်ငန်းများတွင် တည်ဆဲကူးစက်ရောဂါများ ကာကွယ်နှိမ်နင်းရေးဥပဒေနှင့်အညီ အဆိုပါရောဂါကို ပြည်သူများ ပါဝင်၍ ကာကွယ်ကုသခြင်းလုပ်ငန်းများဆောင်ရွက်နိုင်ရန် ဥက္ကဋ္ဌကြီးမှတစ်ဆင့် မေးမြန်းခြင်းဖြစ်ပါတယ်။ ကျေးဇူးတင်ပါတယ်ခင်ဗျား။</speech>
<speech type="speaker">ကျန်းမာရေးနှင့်အားကစားဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="20">ဒေါက်တာမြင့်ထွေး(ပြည်ထောင်စုဝန်ကြီး၊ ကျန်းမာရေးနှင့်အားကစားဝန်ကြီးဌာန)</agency>လေးစား အပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များခင်ဗျား။ ကျွန်တော့် အနေနဲ့ ဤမေးခွန်းကို စောစီးစွာဖြေဆိုချင်သော်လည်း ခရီးစဉ်များ ပါဝင်နေတဲ့အတွက် ယခုမှ လာပြီးဖြေရတဲ့အတွက်ကို ကျွန်တော်တောင်းပန်ပါတယ်။ နောက်တစ်ခုက ဥက္ကဋ္ဌကြီးကို မေတ္တာ ရပ်ခံချင်တာက ဒီကိစ္စသည် အလွန်အရေးကြီးတဲ့အတွက် ကျွန်တော့်အနေနဲ့ ပိုပေးပါရန် အနူးညွတ်မေတ္တာရပ်ခံအပ်ပါတယ်။ ကျွန်တော့်အနေနဲ့ ဒလမဲဆန္ဒနယ် ဒေါက်တာစိန်မြအေးရဲ့ မေးခွန်းကို ပြန်ကြည့်တဲ့အခါမှာ အပိုင်းနှစ်ပိုင်းပါပါတယ်။ ပထမတစ်ပိုင်းကတော့ ကာကွယ်နှိမ်နင်း ရေးအတွက် ကူးစက်ပြန့်ပွားမှုမရှိရန်၊ ဆိုလိုတာက ကာကွယ်ထိန်းချုပ်ရေးပါ။ ဖြစ်ပွားမှုရှိပါက အထိအခိုက်၊ အသေအပျောက်နည်းရန်။ ဒေါက်တာစိန်မြအေး မေးတုန်းကတော့ သူက အဆုတ်ရောင်ရောဂါလို့ ခေါ်ပါတယ်။ အခု WHO ကတော့ အဆုတ်ရောင်လို့မခေါ်ပါဘူး။ လတ်တလောအသက်ရှူလမ်းကြောင်းဆိုင်ရာရောဂါ(Acute Respiratory Disease)လို့ ခေါ်ပါတယ်။ ဒီမေးခွန်းရဲ့ အပိုင်းနှစ်ပိုင်းမှာပြန်ကြည့်ရင် ဒုတိယအပိုင်းဖြစ်တဲ့ အသေအပျောက်နည်းဖို့ကတော့ ကျွန်တော်တို့မှာ အခုအတိအကျကုထုံးမရှိသေးပါဘူး။ ဖြစ်ပေါ်လာတဲ့ Symptom တွေ၊ ရောဂါလက္ခဏာတွေကိုပဲကြည့်ပြီးတော့ သက်သာအောင်ရတဲ့အဆင့်ပဲ ရှိပါသေးတယ်။ ကမ္ဘာမှာ တော့ ဒီကိစ္စနှင့်ပတ်သက်ပြီးတော့ သုတေသနတွေအများကြီးလုပ်တဲ့အခါမှာ HIV/AIDS ကို ကုသတဲ့ ဆေးက ထိရောက်တယ်လို့တော့ တွေ့နေပါပြီ။ သို့သော် ကမ္ဘာ့ကျန်းမာရေးအဖွဲ့က အတည်ပြုချက် တော့မရသေးပါဘူး။ ရမယ်ဆိုရင် ကျွန်တော်တို့ကုဖို့ ဒီဆေးသုံးမျိုးကိုလည်း Ready ဆောင်ထား ပြီးပါပြီ။ ဒီမှာဆိုလို့ရှိရင် တစ်ခုတင်ပြချင်တာက ကျွန်တော်တို့ရဲ့ Physician တွေ၊ Specialist တွေက ဒါကိုကုဖို့ကို ကျွန်တော်တို့မှာ အရည်အချင်းအပြည့်အဝရှိပါတယ်။ ဘယ်နိုင်ငံမှလည်း ပို့စရာမလိုပါဘူး။ ကျွန်တော်တို့ပြည်တွင်းမှာ အပြည့်လုပ်နိုင်တာရှိပါတယ်။ အဲဒီတော့ ကျွန်တော့်အနေနဲ့ ပထမဦးဆုံးကူးစက်ပြန့်ပွားမှုထိန်းချုပ်မှုကိုအစ ကျွန်တော်အရင်ပြောချင်ပါတယ်။ ဒီကိစ္စမှာကြည့်လိုက်လို့ရှိရင် ကျွန်တော်တို့က စသိသိချင်း၊ ကျွန်တော်တို့ လွတ်လပ်ရေးနေ့ ညစာစားကတည်းက ကျွန်တော်သတင်းရတဲ့အတွက် Dinner ကနေပြီးတော့ ကျွန်တော့်လူတွေဆီကို ချက်ချင်းဖုန်းဆက်ပါတယ်။ ဝင်ပေါက်တွေ၊ လေဆိပ်ဝင်ပေါက်၊ နယ်စပ်ဝင်ပေါက်တွေကို ချက်ချင်း သွားပါ။ ကြည့်ပါ။ ကျွန်တော်တို့မှာ ဘယ်လောက်အထိ အရည်အချင်းရှိလည်း လုပ်နိုင်တယ်။ ၅ ရက်နေ့ကစပြီး ကျွန်တော် ချက်ချင်းလုပ်ပါတယ်။ နောက်မကျပါဘူး။ ဘာဖြစ်လို့လုပ်ရလဲ မေးစရာ ရှိပါတယ်။ ဒီဗိုင်းရပ်စ်က အသစ်။ ဒါကြောင့် Novel Virus လို့ခေါ်ပါတယ်။ ဒီဗိုင်းရပ်စ်ရဲ့ ရောဂါလက္ခဏာ ဘယ်လောက်အထိဆိုးမလဲ။ သူရဲ့ ရောဂါကူးစက်ပြန့်ပွားမှုက ဘယ်လောက်ရှိမလဲ။ ရောဂါကောင်းသွားပြီးတော့ ဘယ်လောက်ကြာကြာအထိ ဗိုင်းရပ်စ်က ထပ်ပြီးထွက်နေဦးမလဲ။ ဒါတွေလုံးဝမသိပါဘူး။ ထို့အပြင် ဒီရောဂါသည် အမှုန်အမွှား(Droplet)ကနေအစ ခြောက်ပေအတွင်း ကူးနိုင်တဲ့အတွက် အလွန်အန္တရာယ်များပါတယ်။ ကူးစက်မှုကလည်း အရမ်းမြန်ပါတယ်။ ကူးစက်မှု Googaalg? Gesam$:6967020997 sac@åmpionas: (Basic Reproduction Rate - R 0)| အသံထွက် အာရ်နော့ လို့ခေါ်ပါတယ်။ ဒီ R O ရဲ့ တန်ဖိုးဟာ အခြားကူးစက်ရောဂါတွေထက် ပိုမြင့် နေတာတွေ့တယ်။ တော်တော်စိုးရိမ်စရာကောင်းနေပါတယ်။ ဒါကို ကျွန်တော်တို့သိပါတယ်။ နောက်တစ်ခုက Incubation Peirod ရောဂါပျိုးချိန်ဟာလည်း အခုထိ နှစ်ရက်ကနေပြီးတော့ ၁၂.၅၊ ၁၄ အတိအကျပြောလို့ မရသေးဘူး။ မှန်းခြေကတော့ ကမ္ဘာ့ကျန်းမာရေးအဖွဲ့ကတော့ ၁၄ ရက်နေ့ အထိကို သတ်မှတ်ထားပါတယ်။ ဒါတွေဖြစ်တဲ့အပြင် တရုတ်ပြည်ကိုပြန်ကြည့်တဲ့အခါမှာ နေ့စဉ် တက်နေပါတယ်။ Out-break ပေါ့။ ကပ်ရောဂါဗေဒတစ်ခုမှာဆိုလို့ရှိရင် အပေါ်တက်သွားတာလည်း ရှိတယ်။ တည့်တည့်သွားတာလည်းရှိတယ်။ အောက်ဆင်းတာရှိတယ်။ အခုဟာကတရုတ်ပြည်မှာ တက်နေတုန်းပဲရှိပါတယ်။ နေ့စဉ်၊ နေ့စဉ်တက်တဲ့ဟာတွေက များများ၊ များများလာပါတယ်။ ၃၀၀၀ ကျော်၊ ၄၀၀၀ နီးပါး။ မနေ့က နည်းနည်းလေးပြန်ကျပါတယ်။ ဒါကို ကြည့်ခြင်းအားဖြင့် ကျွန်တော်တို့သည် ဆောင်ရွက်နေတာတွေကို လုံးဝလျှော့လို့မရဘူးဖြစ်တဲ့အတွက် ကျွန်တော်က သေသေချာချာကိုင်တွယ်လုပ်နေပါတယ်။ နောက်တစ်ချက်က ဒါဗိုင်းရပ်စ်ဖြစ်တဲ့အတွက် း သူရဲ့ Genetic material ပေါ့။ Mutation ဖြစ်သွားလို့ရှိရင်သွားပြီ။ ဒါ့ထက်ပိုလည်းဆိုးသွားနိုင်တယ်။ ဗိုင်းရပ်စ်က တက်လည်းတက်သွားနိုင်တယ်။ ဒါတွေက ဘယ်သူမှမသိတော့ ကမ္ဘာ့ကျန်းမာရေးအဖွဲ့ ကလည်းမသိဘူး။ အမေရိကန်မှာရှိတဲ့ CDC ကလည်း မသိသေးဘူး။ အဲဒါကြောင့် ကျွန်တော်တို့က ဒီရောဂါကို လုံးဝမပေါ့ပါဘူး။ လွတ်လပ်ရေးနေ့ ကတည်းကစပြီး သေချာကျွန်တော်လုပ်ပါတယ်။ ဒီနေရာမှာ ဥက္ကဋ္ဌကြီးအား ကျွန်တော် လေးစားစွာအသိပေးတင်ပြချင်တဲ့အချက်ကတော့ ယနေ့ အထိ ကျွန်တော်တို့နိုင်ငံမှာ ဓာတ်ခွဲ Positive လူနာတစ်ယောက်မှမတွေ့သေးပါဘူး။ ကျွန်တော်တို့ ပို့ပါတယ်။ သို့သော် လေဆိပ်တွေမှာ Thermal Scanner နဲ့ Temperature တွေ တိုင်းတာရှိပါတယ်။ တကယ့်တကယ်တော့ ဒါတွေက မလုံလောက်ပါဘူး။ ဒီ Thermal Scanner နဲ့လုပ်တဲ့ဒီရောဂါပျိုးချိန်ဖြစ်တဲ့ ၁၄ ရက်အတွင်း လာနေတဲ့သူတွေသည် အဖျားမရှိဘူး။ ကျွန်တော်တို့နိုင်ငံထဲကို ရောက်ပြီးပြီ။ ဟိုတယ်မှာတည်းမယ်။ အိမ်တွေကို သွားတဲ့အခါမှာ အဖျားလက္ခဏာပေါ်လာပါတယ်။ အဲဒါကြောင့် ဒီရောဂါကို ကာကွယ်ထိန်းချုပ်ဖို့ဆိုလို့ရှိရင် ပြည်သူလူထုရဲ့ အင်အား၊ အဖွဲ့အစည်း များရဲ့ အင်အား၊ ဟိုတယ်ဝန်ထမ်းတွေ၊ ရပ်ကွက်၊ အထွေထွေအုပ်ချုပ်ရေးဦးစီးဌာန သူတို့က အကုန်လုံး ဒီရောဂါအကြောင်းနဲ့ပတ်သက်ပြီးတော့ အသေးစိတ်ဖြင့် ဘယ်လိုကုနိုင်တယ်။ ဘယ်လို ကာကွယ်ရမလဲဆိုတာ သိထားရမယ်။ ဒါတွေကိုလည်း ကျွန်တော်ပြီးရင်တင်ပြမယ်။ အဲဒီတော့ ဒီရောဂါဟာ ဒီလောက်ကြီးတဲ့ရောဂါကို ကျွန်တော်သိတဲ့အတွက် ကျွန်တော်က သေသေချာချာစဉ်းစား တယ်။ ပြည်သူ့ကျန်းမာရေးရှုထောင့်(Public Health Perspective)။ ကပ်ရောဂါဗေဒရှုထောင့် (Epidemiological Perspective)i opoqnc005ę(Clinical Perspective)zodgas:aan? 9600Đệ(Laboratory Perspective)i 32q|869731 coaq6qsı Socio-economic 9600 ©GO? အကုန်လုံးကနေ စဉ်းစားပြီးမှလုပ်ပါတယ်။ ဒီဟာတွေကို ပြန်ကြည့်တဲ့အခါမှာ ဒီရောဂါသည် အလွန်အရေးကြီးတဲ့အတွက် ကျွန်တော်တို့ကျန်းမာရေးနှင့်အားကစားဝန်ကြီးဌာနဝန်ထမ်းများဟာ သေသေချာချာ ၂၈ ရက်နေ့လောက်စပြီးတော့ နေ့စဉ် မနက် ရ နာရီခွဲ၊ ၈ နာရီမှာ အကုန်လုံး အစည်းအဝေးလုပ်တယ်။ လမ်းညွှန်ချက်တွေ အကုန်ပေးတယ်။ ဘယ်သူက ဘာလုပ်၊ တိုင်းဒေသကြီး နဲ့ ပြည်နယ်ဦးစီးဌာနက ဘာလုပ်၊ မြို့နယ်ဆရာဝန်က ဘာလုပ်၊ ဆေးရုံအုပ်တွေအကုန်လုံး ကျွန်တော်လမ်းညွှန်ချက်တွေ ချပါတယ်။ ဒါတွေလည်း ကျွန်တော့် Website ထဲမှာ အကုန်ပါပါတယ်။ အဲဒီတော့ ဒါတွေကို အကုန်လုပ်တဲ့အခါမှာ ကျွန်တော်တို့က ဒီလိုကပ်ရောဂါကိုထိန်းဖို့ဆိုရင် အေးအေးဆေးဆေး ဒီအတိုင်းသွားလို့မရပါဘူး။ သေသေချာချာစနစ်တကျနဲ့လုပ်ရမှာဖြစ်တဲ့အတွက် ဆက်သွယ်မှုလမ်းကြောင်း(Line of Communication) ဘာဖြစ်ရင် ဘယ်သူကဘယ်လိုလုပ်မယ်။ ဒါတွေအကုန် သတ်မှတ်ထားတယ်။ လုပ်တဲ့အခါမှာ လူတွေက အများကြီးကူချင်တယ်။ ဟိုလူဒီလူ ကူချင်တယ်တိုင်း ကူလို့မရပါဘူး။ သေသေချာချာစည်းစနစ်ကျစွာနဲ့ ပေါင်းစပ်ညှိနှိုင်းမှုက အရမ်း အရေးကြီးပါတယ်။ မဟုတ်လို့ရှိရင် အကုန်လုံး ရှုပ်ယှက်ခတ်ပြီးတော့ Chaos ဖြစ်သွားမယ်။ အဲဒါတွေရှိပါတယ်။ နောက်တစ်ခါ ဆောင်ရွက်နေတဲ့သူတွေက အများကြီးပါဝင်တယ်။ ကျွန်တော်တို့ ဝန်ကြီးဌာနပါတယ်။ အခြားဝန်ကြီးဌာနတွေလည်းပါတယ်။ နယ်တွေမှာ ဌာနတွေပါတယ်။ အစိုးရအဖွဲ့တွေပါတယ်။ မိတ်ဖက်အဖွဲ့အစည်းတွေပါတဲ့အတွက် Division of Labour ဘယ်သူက ၌ ဘာလုပ်ရမလဲ။ ဒါတွေလည်း ကျွန်တော်တို့သတ်မှတ်ထားပါတယ်။ နောက်တစ်ချက်က ကျွန်တော်တို့လုပ်တဲ့ဟာတွေအားလုံးကို တစ်ချိန်လုံးဆန်းစစ်နေတယ်။ လိုတိုးပိုလျှော့ သဘောမျိုး ပေါ့။ ဒါတော့ လိုရင်ပိုလုပ်၊ ဒါလေးကတော့ မလိုရင်လျှော့လုပ်။ ဒါတွေလည်း အကုန်လုပ်တဲ့အပြင် ကျွန်တော်တို့က ဒီဟာအတွက်ကို နိုင်ငံတော်အစိုးရ၊ နိုင်ငံတော်သမ္မတရုံးကလည်း ကျွန်တော်တို့ကို အဖွဲ့ဖွဲ့လိုက်ပါတယ်။ အဖွဲ့ကတော့ 2019 nCoV ကာကွယ်ထိန်းချုပ် ကုသရေးဗဟိုကော်မတီဆိုပြီး သမ္မတကြီးက ဇန်နဝါရီလ ၃၀ ရက်နေ့တုန်းကနေပြီးတော့ အပြည်ပြည်ဆိုင်ရာပူးပေါင်း ဆောင်ရွက်ရေးဝန်ကြီးဌာန ပြည်ထောင်စုဝန်ကြီး ဦးကျော်တင်က ဥက္ကဋ္ဌနှင့် ကျွန်တော်က ပူးတွဲ ဥက္ကဋ္ဌအနေနဲ့ လုပ်ပြီးတော့ စုစုပေါင်းအဖွဲ့ဝင် ၂ရ ဦးပါပြီးတော့ လုပ်ငန်းတာဝန်(၁၁)ရပ်နဲ့ ဖွဲ့စည်း လိုက်ပါတယ်။ ဒါပေမဲ့ အဲဒီအဖွဲ့မဖွဲ့ခင် ကျွန်တော်တို့ ဝန်ကြီးဌာနမှာ ကျွန်တော်တို့ဖွဲ့လိုက်ပြီးပါပြီ။ ဘာဖွဲ့လဲဆိုတော့ ဝန်ကြီးဌာနများ ပေါင်းစပ်ညှိနှိုင်းဆက်သွယ်ရေးအဖွဲ့ကို အမြဲတမ်းအတွင်းဝန်က ဥက္ကဋ္ဌအနေနဲ့ ဖွဲ့ပြီးတော့ အဖွဲ့ဝင် ၂၀ ဦး၊ လုပ်ငန်းတာဝန် ၁၁ ခုနဲ့ စဖွဲ့ပါတယ်။ ကျွန်တော်တို့ စပြီးတော့ လုပ်နေပါတယ်။ အဲဒီနေ့ကနေပြီးတော့ ဗဟိုမှာလည်း ကျွန်တော်တို့ကအဖွဲ့ ဖွဲ့ပါတယ်။ ကျွန်တော်ကိုယ်တိုင် ဥက္ကဋ္ဌလုပ်ပြီးတော့ အဖွဲ့ ဖွဲ့ထားပါတယ်။ ဒါတွေကို ဘာလို့ဖွဲ့ရလဲဆိုတော့ စနစ်ကျအောင်။ စနစ်မကျဘဲ ဒီရောဂါကို သွားထိန်းမယ်ဆိုရင် ပိုက်ဆံတစ်သိန်းထည့်ပြီးတော့ တစ်ကျပ်ဖိုးလောက်ပဲ ကျွန်တော်ကရတယ်။ ဒါကြောင့် ကျွန်တော်က စနစ်တကျဖြစ်အောင် ဒီလို အဖွဲ့တွေနဲ့လုပ်ခြင်း ဖြစ်ပါတယ်။ နောက် ကုသရေးပိုင်းမှာဆိုလို့ရှိရင်လည်း Clinical Management Committee ပေါ့။ ဝေဘာဂီဆေးရုံမှာရှိတဲ့ ဆရာဝန်တစ်ဦး သို့မဟုတ် တိုင်းဒေသကြီးနှင့် ပြည်နယ် မှာရှိတဲ့ Specialist ပါဝင်ပြီး ကျွန်တော်တို့မှာ အဖွဲ့ ဖွဲ့ထားတယ်။ Physician တွေ၊ ပါမောက္ခတွေ ပါပြီးတော့ ဒီရောဂါဖြစ်လာရင် ဘယ်လိုကုရမလဲ၊ ဘာလုပ်ရမလဲဆိုတာ Guidance တွေ အတိအကျထွက်တယ်။ ထို့အပြင် Triage ဆိုတာ ပြုစုထားပါတယ်။ ရောဂါလူနာတစ်ယောက်လာ တာနဲ့ ဘယ်လိုအဆင့်ခွဲမလဲ။ ဘာလုပ်မလဲ။ ဒါတွေလည်း အကုန်လုံး ကျွန်တော်တို့က SOP တွေ၊ Guideline တွေ အကုန်ထုတ်ထားပါတယ်။ အဲဒီတော့ ကျွန်တော့်အနေနဲ့ တကယ့်တကယ်ပြောချင်တာကတော့ ကမ္ဘာ့ကျန်းမာရေး zagem Sopoloos Public Health Emergency of International Concern alg:60s? po ရက်နေ့က ထွက်ပါတယ်။ တရုတ်ပြည်သူ့သမ္မတနိုင်ငံအနေနဲ့ ဘာတွေလုပ်ရမလဲ။ အခြား ၁၄၉ နိုင်ငံအဖွဲ့ဝင်တွေက ဘာတွေလုပ်ရမလဲဆိုတာ အဓိက ခြောက်ချက်ထွက်တယ်။ ဒီခြောက်ချက်ကို ကမ္ဘာ့ကျန်းမာရေးအဖွဲ့က ဇန်နဝါရီလ ၃၀ ရက်နေ့မှာ ကြေညာတယ်။ ကျွန်တော်တို့မြန်မာနိုင်ငံက ဇန်နဝါရီလ ၅ ရက်နေ့ကတည်းကစပြီးလုပ်နေပါပြီ။ အဲဒါလေးကို ကျွန်တော် အခုရှင်းအောင် Power Point cogoosolu Active Surveillance açosɔm60s? copolcoormance: လျင်မြန်စွာအရှိန်အဟုန်မြှင့်ဆောင်ရွက်ရန်၊ Early Detection ကတော့ သံသယလူနာများအား စောစီးစွာသိရှိနိုင်ရန်ပြုလုပ်ခြင်း၊ Isolation and Case Management ဆိုတာကတော့ သံသယနှင့် အတည်ပြုလူနာများအား အခြားသူများနှင့်မထိတွေ့စေဘဲ သီးခြားခန်းတွင်ထားရှိကုသပေးခြင်း၊ Contact Tracing ဆိုတာကတော့ သံသယလူနာ၊ လူနာနှင့်အနီးကပ်ထိတွေ့ဆက်ဆံဖူးသူများကို ထောက်လှမ်း၍ စောင့်ကြပ်ကြည့်ရှုခြင်း၊ Prevention of onward spread of 2019-nCoV Infection ဆိုတာကတော့ ရောဂါထပ်မံဖြစ်ပွားကူးစက်မှုကို ကာကွယ်ထိန်းချုပ်ခြင်း၊ To share full data with WHO ကမ္ဘာ့ကျန်းမာရေးအဖွဲ့ကို သတင်းအချက်အလက်အပြည့်အစုံပေးပို့ခြင်း၊ ဒီအချက်တွေကို ဇန်နဝါရီလ ၅ ရက်နေ့ကတည်းကစပြီး ကျွန်တော်လုပ်နေပါတယ်။ ဆိုလိုတာက ကျွန်တော်တို့ မပေါ့ပါဘူး။ အထူးအလေးထားလုပ်ခြင်းဖြစ်ပါတယ်။ နောက်တစ်ချက် ကျွန်တော်တို့အနေနဲ့ ကျန်းမာရေးပိုစတာပေါင်း ၂၂ မျိုး ထုတ်ပြီးပါပြီ။ ထို့အပြင် SOP Guideline ၁၁ မျိုး ထုတ်ပြီးပါပြီ။ Guideline ဆိုတာ ကုသမှုပိုင်းဆိုင်ရာနှင့်ပတ်သက်ပြီးတော့ ဘာလုပ်ရမလဲ။ ဆရာဝန်တွေက ဘာလုပ်ရမယ်၊ သူနာပြုတွေက ဘာလုပ်ရမယ် အစရှိသဖြင့်ပေါ့။ အကုန်လုံးအသေးစိတ်ကို ကျွန်တော်တို့ ထုတ်ထားပါတယ်။ ဒါက ပိုစတာတွေပါ။ ဆိုလိုတာက ကျွန်တော်တို့ အခုလုပ်တဲ့ လုပ်ငန်းများသည် စနစ်တကျသေသေချာချာလုပ်ခြင်း ဖြစ်ပါတယ်။ သတင်းထုတ်ပြန်ချက်တွေက လည်း ကျန်းမာရေးနှင့်အားကစားဝန်ကြီးဌာနက အကြိမ် ၃၀ လောက်ထုတ်ပါတယ်။ ကမ္ဘာ့ ကျန်းမာရေးအဖွဲ့ရဲ့ တွေ့ရှိချက်တွေကိုလည်း ထုတ်ပေးပါတယ်။ နောက်တစ်ခါ တိုင်းဒေကြီးနှင့်ပြည်နယ်တွေကလည်း ဘာတွေလုပ်နေလဲဆိုတာကို ကျွန်တော်တို့ Website မှာဆိုရင် ၁၅၃ ကြိမ်ဆိုတာ Website မှာအကုန်တင်ပါတယ်။ အဓိကကတော့ ဒါတွေဘာကြောင့်တင်သလဲလို့ မေးစရာရှိပါတယ်။ ဒါတွေဘာကြောင့်တင်သလဲဆိုတော့ ပြည်သူ လူထုတစ်ရပ်လုံး သည် ဒီရောဂါဟာ ဘာကြောင့်ဖြစ်တယ်၊ ဘယ်လိုဖြစ်တယ်၊ မဖြစ်အောင် ဘာလုပ်ရမလဲ၊ ဆောင်ရန်၊ ရှောင်ရန်နဲ့ ဒီကိစ္စတွေအားလုံးကို ပြည်သူများသိမှသာလျှင် ထိန်းချုပ်မှု လုပ်ငန်းကြီးက အောင်မြင်မှာဖြစ်ပါတယ်။ သို့မဟုတ်ရင် လုံးဝမအောင်မြင်ပါဘူး။ ဒီနေရာမှာ ကျွန်တော် ဓာတ်ခွဲခန်းရဲ့ ကုသမှုပိုင်းနဲ့ဆိုင်ပြီး နှီးနွယ်နေတဲ့ဓာတ်ခွဲခန်းကလည်း ဘာတွေလုပ်နေလဲ မေးချင်ပါ တယ်။ ဓာတ်ခွဲခန်းဆိုတာ သံသယလူနာ သို့မဟုတ် ဖြစ်နေတယ်လို့ထင်တဲ့လူနာတွေကို အာခေါင်ကနေ၊ နှာခေါင်းကနေ ဓာတ်ခွဲနမူနာယူပါတယ်။ ဒါတွေကိုလည်း ဘယ်လိုယူရမယ်ဆိုတာ ကျွန်တော်တို့ Guideline တွေ အကုန်အတိအကျ ထုတ်ထားပါတယ်။ အခုလောလောဆယ်အရ ကျွန်တော်တို့နိုင်ငံမှာ ဒီရောဂါကို Detect လုပ်ဖို့ ဓာတ်ခွဲခန်းမှာမလုပ်နိုင်သော်လည်း မကြာခင်ရက်ပိုင်းမှာ လုပ်နိုင်မှာဖြစ်ပါတယ်။ ဒီရောဂါဟာ အသစ်ဖြစ်တဲ့အတွက် ကျွန်တော်တို့မှာ Primer ဆိုတာ လိုပါတယ်၊ Probe ဆိုတာလိုပါတယ်။ ဒါတွေဟာ ကျွန်တော်တို့နိုင်ငံမှာမရှိပါဘူး။ / ဒါတွေက တကယ့်ဖွံ့ဖြိုးပြီးတဲ့နိုင်ငံတွေက ချက်ချင်းထုတ်လိုက်ပါတယ်။ သူတို့ဆီမှာ ရှိပါတယ်။ ဒါလည်း malscossos. 760s?goolu puova fine National Center for Global Health and Medicine(NCGM)နဲ့ Juntendo University တို့နှင့် JICA တို့ကနေပြီး 100 Reaction လုပ်ဖို့ အတွက်ကို မကြာခင်ရက်ပိုင်းအတွင်းမှာ ၁၂ ရက်နေ့ မနက်လောက်ရဖို့ရှိပါတယ်။ နောက်တစ်ခါ opæięćĆ Armed Forces Research Institute of Medical Science(AFRIMS)0650:60s? ဓာတ်ခွဲအကြိမ် ၁၀၀ စာလုပ်ဖို့ ကျွန်တော်တို့ရတော့မှာ ဖြစ်ပါတယ်။ နောက်ပြီးတော့ အမေရိကန်နိုင်ငံ Centre for Disease Control ကနေပြီးတော့လည်း ၁ရ ရက်နေ့မှာ အကြိမ် ၂၅၀ စာလောက်လုပ်ဖို့ရတဲ့အပြင် Asia Pacific ရဲ့ ဘန်ကောက်မြို့မှာအခြေစိုက်တဲ့ Chief ကိုယ်တိုင်လာပြီးတော့ ကျွန်တော်တို့ Virologists တွေနဲ့ Training ပေးမယ်။ လုပ်မယ်ဆိုလို့ရှိရင် ကျွန်တော်ထင်တာတော့ ၁၉၊ ၂၀၊ ၂၁ ရက်နေ့လောက်မှာဆိုလို့ရှိရင် ကျွန်တော်တို့နိုင်ငံမှာ ဒီရောဂါဟုတ်/မဟုတ်ဆိုတာကို စမ်းသပ်လို့ရဖို့ရှိပါတယ်။ ဒီနေရာမှာလည်း ကျွန်တော်တို့ နောက်မကျပါဘူး။ ကျွန်တော်တို့အမျိုးသားဓာတ်ခွဲခန်းမှာရှိတဲ့ ဒုတိယညွှန်ကြားရေးမှူးချုပ်ကအစ ညွှန်ကြားရေးမှူးတွေက ကမ္ဘာအရပ်ရပ်မှာရှိတဲ့ ဒီ Centre တွေနဲ့ Webiner တွေလုပ်တယ်။ Viber Call နဲ့ Skype တွေလုပ်တယ်။ အကုန်လုံး Update ပေါ့။ နောက်ဆုံးဖြစ်ပေါ်တဲ့အခြေအနေကို နောက်မကျအောင် ကျွန်တော်တို့ အမြဲလုပ်ပါတယ်။ ထို့အပြင် ကျွန်တော်တို့ကို အကူအညီပေးနေတဲ့ Greater Mekong Sub-region Health Security Project mescogs: Padodugas:cozi ဒါတွေကို ကျွန်တော်တို့ ရဖို့လုပ်နေပါတယ်။ ဒီနေရာမှာ ကျွန်တော်တစ်ချက်ပြောချင်တာက လူတွေက မေးပါတယ်။ ဒီဓာတ်ခွဲတဲ့ကိစ္စကို ဘာဖြစ်လို့ မြန်မာနိုင်ငံမှာမလုပ်နိုင်ရမှာလဲ။ တစ်ကမ္ဘာလုံးမှာ စစ်ဆေးနိုင်တဲ့ဟာ အားလုံး ၁၅ နေရာပဲရှိပါတယ်။ ပထမ ၁၂၊ အခု ၁၅ နေရာဖြစ်ပါတယ်။ Omuşseccozolil os qosi Japanı Germanyi South Africa Thailandi Indiai Singapore Senegali France UKi Russia USAI Australia sfèc6ozy) GU5602WqSsEclosofi သို့သော်လည်း မကြာခင် ကျွန်တော်တို့နိုင်ငံမှာလည်း လုပ်ဖို့ရှိပါတယ်။ သို့သော်လည်း ကျွန်တော်တို့ နိုင်ငံမှာ စလုပ်တဲ့အခါမှာ ကျွန်တော်တို့မှာလုပ်တာနှင့်တစ်ပြိုင်နက် Sample ကို ဒီ ၁၅ နေရာထဲက တစ်ခုကို ကျွန်တော်တို့ ပေးရမယ်။ ကျွန်တော်တို့ဟာ မှန်လား၊ မှားလားဆိုတာကို Check လုပ်မယ်။ ကျွန်တော်တို့က စလုပ်တာဖြစ်တဲ့အတွက် သူတို့ကလည်း မယုံတာတော့မဟုတ်ပါဘူး။ ဒါဟာ ထုံးစံပါပဲ။ စပြီးလုပ်တဲ့ Center တွေမှာဆိုလို့ရှိရင် နှစ်ခုပေးရပါတယ်။ တကယ့်အထင်ကရဟာကြီး ကိုပေး။ Cross Checking လုပ်တဲ့သဘောပါ။ ဒါတွေလည်း ကျွန်တော်တို့ဆောင်ရွက်နိုင်မှာ ဖြစ်ပါတယ်။ နောက်တစ်ချက်က Lab နဲ့ ပတ်သက်ပြီး ကျွန်တော်တို့နယ်ဆေးရုံတွေမှာ လူနာတစ်ယောက်လာလို့ရှိရင် ဘယ်လို Throat swab ယူမလဲ။ ယူပုံ၊ ယူနည်း၊ ထုပ်ပိုးပုံ၊ သယ်ယူပုံ၊ ညွှန်ကြားချက်တွေကို ဗွီဒီယိုတွေနဲ့ အကုန်လုံးပြထားပါတယ်။ ယူတဲ့အခါမှာ PPE ဝတ်ရမယ်။ PPE ဝတ်ပုံစားပုံအားလုံးကိုလည်း ကျွန်တော်တို့က Video နဲ့ လုပ်တယ်။ နောက် Disinfection ကိစ္စအကုန်လုံး Lab က အဆင်သင့်ဖြစ်ပါပြီ။ ကျွန်တော့်လူတွေက အကုန်လုံးအဆင်သင့်ဖြစ်ပါတယ်။ 2$0 Reagent, Primer, Probe 6ozq0uSaovine nascosso nos Goulosofli နောက်တစ်ချက်က ကျွန်တော်တို့ပဲလုပ်တာမဟုတ်ပါဘူး။ တိုင်းဒေသကြီးနှင့်ပြည်နယ်မှာရှိတဲ့ ပြည်သူ့ ကျန်းမာရေးဦးစီးမှူးနှင့် တိုင်းဒေသကြီးနှင့်ပြည်နယ်အစိုးရက လုပ်ဆောင်မှုများ ၁ရ ခုလုံးကို ကျွန်တော်ကျေနပ်မှုရှိပါတယ်။ ဗဟိုနဲ့ချိတ်ဆက်လုပ်နေတဲ့ သူတို့ရဲ့ အသေးစိတ်ဟာတွေက တိုင်းဒေသကြီးနှင့်ပြည်နယ်တစ်ခုချင်းကပို့တာ ကျွန်တော့်မှာတစ်ထပ်ကြီး ရှိပါတယ်။ လုပ်ဆောင်ချက်များဟာ ကျွန်တော်တို့ရဲ့ ညွှန်ကြားချက်အတိုင်း အကုန်လုံးလိုက်လုပ်နေတာ တွေ့ရပါတယ်။ တိုင်းဒေသကြီးနှင့် ပြည်နယ်အဆင့်မှာ ဌာနဆိုင်ရာတွေပူးပေါင်းဖို့ဟာလည်း အလွန်ကျေနပ်ဖွယ်ရာကောင်းတာကို တွေ့ရပါတယ်။ တိုင်းဒေသကြီးနှင့် ပြည်နယ်အစိုးရကလည်း ဦးဆောင်ပြီးလုပ်တဲ့အတွက် ကျွန်တော်ကျေနပ်ပါတယ်။ တိုင်းဒေသကြီးနှင့် ပြည်နယ်မှာ ဝန်ကြီးဌာနကလုပ်လို့မရပါဘူး။ ပြည်နယ်အစိုးရကဦးဆောင်မယ်ဆိုရင် ဒါအားလုံးကိစ္စပြီးပါတယ်။ ဒီတိုင်းဒေသကြီးနှင့် ပြည်နယ်မှာလုပ်တာလည်း အဓိကကတော့ ပြည်သူများကို ကျန်းမာရေး အသိပညာ(Health Literacy Level)ကို တက်အောင်လုပ်ခြင်း ဖြစ်ပါတယ်။ ကျွန်တော့်အနေနဲ့ မြန်မြန်လေးပဲ တစ်ခုတင်ပြချင်ပါတယ်။ ကယားပြည်နယ် နမူနာတစ်ခုပါ။ ၂၆ ရက်နေ့ကစပြီးတော့ ကျန်းမာရေးဝန်ထမ်းတွေကို လိုက်နာမယ့်လမ်းညွှန်ချက်(SOP)တွေကို ဆေးရုံကြီးတွေ၊ မြို့နယ်တွေ ကို အကုန်ပို့လိုက်ပြီ။ နောက်ပြီးတော့ လူနာတွေ့ရင်ဘာလုပ်မယ်ဆိုတာ လမ်းညွှန်ချက်တွေ အကုန်ပေးပြီးပြီ။ လွိုင်ကော်ဆေးရုံမှာဆိုရင် သံသယလူနာကိုထားဖို့အခန်းတွေလုပ်ပြီးပြီ။ ၂ရ ရက်နေ့မှာဆိုရင် ဟိုတယ်နှင့် ခရီးသွားလာရေးဝန်ကြီးဌာနနဲ့ချိတ်ဆက်ပြီးတော့ ဘာတွေလုပ်ရမလဲ။ အဲဒါအကုန်လုပ်ပြီးပါပြီ။ ၂၈ ရက်နေ့မှာကျတော့ အကုန်ခေါ်ပါတယ်။ လူဝင်မှုကြီးကြပ်ရေးနှင့် ပြည်သူ့အင်အားဝန်ကြီးဌာနရော၊ ဟိုတယ်နှင့် ခရီးသွားလာရေးဝန်ကြီးဌာနရော၊ ဆေးရုံရော၊ အထွေထွေအုပ်ချုပ်ရေးဦးစီးဌာနရော၊ မီဒီယာရော၊ လေဆိပ်ရော အကုန်အသိပေးတာ လုပ်ပါတယ်။ ၂၉ ရက်နေ့ကျတဲ့အခါကျတော့ ပိုစတာဗီနိုင်းတွေကို ကျေးလက်ကျန်းမာရေးအဆင့်ထိ အားလုံးဖြန့်ဝေပြီးပါပြီ။ နောက်တစ်ခါ ၃၀ ရက်နေ့ကျတော့ ဟိုတယ်၊ တည်းခိုခန်းတွေမှာလည်း ပိုစတာတွေအကုန်ကပ်ခြင်း ဒါတွေကို အကုန်လုပ်ထားပါတယ်။ ဒါကိုနမူနာအဖြစ်ပြောတာပါ။ ၃၁ ရက်နေ့မှာကျတော့ ရောဂါကို Active Surveillance ထောက်လှမ်းခြင်းကိစ္စတွေကိုလည်း အကုန်ဝိုင်းပြီးလုပ်နေတာတွေ့ရတယ်။ ဖေဖော်ဝါရီလ ၂ ရက်နေ့ကျတဲ့အခါကျတော့ တစ်ခါ ကော်မတီအစည်းအဝေး၊ တိုင်းဒေသကြီး နှင့် ပြည်နယ်အစိုးရပါဝင်ပါတယ်။ ဌာနဆိုင်ရာ တိုင်းဒေသကြီးနှင့် ပြည်နယ်မှာ အကုန်ပါဝင်တယ်။ ကြက်ခြေနီပါဝင်တယ်။ အကုန်လုံး MMCWA တွေ၊ လူမှုရေး၊ NGO အကုန်ပါဝင်ပြီး လုပ်ပါတယ်။ ဆိုလိုတာက ကျွန်တော်တို့ တိုင်းဒေသကြီးနှင့် ပြည်နယ်မှာလုပ်တာကို ဒီမှာမှတ်တမ်းလည်း တင်ချင်ပါတယ်။ ကျေလည်းကျေနပ်ပါတယ်။ ဒီအတိုင်း တိုင်းဒေသကြီးနှင့် ပြည်နယ်အားလုံးက ဆက်လုပ်မယ်ဆိုလို့ရှိရင်တော့ ကျွန်တော်တို့က အခြေအနေကောင်းမယ်လို့ ထင်ပါတယ်။ အဲဒါလေးကတော့ အကျဉ်းချုပ် ကျွန်တော်ပြောခြင်းဖြစ်ပါတယ်။ နောက်တစ်ချက်က ဒီနေရာမှာ လွှတ်တော်ကိုယ်စားလှယ်ကြီးမားတဲ့အကြောင်းက ကျွန်တော်ထင်တာ သိပ်ပြီးတော့ အားမရလို့ မေးတာလည်းဖြစ်ချင်ဖြစ်မယ်။ ဒါပေမဲ့ မေးတဲ့မေးခွန်းကတော့ နည်းကြာပြီ ဖြစ်အခါကျတော့ အခုော့ လွှတ်တော်ကိုယ်စားလှယ်တွေ ကျေနပ်မယ်လို့ထင်ပါတယ်။ ပြန်ကြားရေးဝန်ကြီးဌာနတော့ အထူးလုပ်ပေးနေပါတယ်။ အဲဒီတော့ ပြန်ကြားရေးဝန်ကြီး ဌာနအပြင် ပို့ဆောင်ရေးနှင့် ဆက်သွယ်ရေးဝန်ကြီးဌာန၊ အလုပ်သမား၊ လူဝင်မှုကြီးကြပ်ရေးနှင့် ပြည်သူ့အင်အားဝန်ကြီးဌာန၊ စီးပွားရေးနှင့်ကူးသန်းရောင်းဝယ်ရေးဝန်ကြီးဌာန၊ နိုင်ငံခြားရေး ဝန်ကြီးဌာန၊ ပညာရေးဝန်ကြီးဌာန၊ နေပြည်တော်ကောင်စီ၊ ရန်ကုန်တိုင်းဒေသကြီးအစိုးရအဖွဲ့က တော်တော်ကိုသေသေချာချာလုပ်နေတာတွေ့ရတဲ့အတွက် ကျွန်တော်လည်း ဒီဟာကို မှတ်တမ်းလည်း တင်ချင်ပါတယ်။ ကျွန်တော်တို့ ဂုဏ်လည်းယူပါတယ်။ ဒီလိုအခြေအနေမျိုးမှာ အားလုံးပေါင်းစပ်ပြီး လုပ်နေတယ်ဆိုတာကို ကျွန်တော်တွေ့ရတယ်။ ဒါအကုန် စည်းလုံးညီညွတ်ခြင်းကိုလည်း တစ်နည်းအားဖြင့် ပြနေတာဖြစ်ပါတယ်။ Power Point လေးနည်းနည်း အဲဒီမှာ ပြပေးပါ။ TV Spot တွေ လုပ်တယ်။ ဒီမှာ အများကြီးပါပဲ။ Breaking News ငါးကြိမ်၊ စနစ်တကျလက်ဆေးဖို့အတွက်က ၂၁ ကြိမ် အစရှိသဖြင့် သတင်းစာထဲမှာပါတဲ့အကြိမ်တွေ တော်တော်များပါတယ်။ ပြန်ကြားရေးဝန်ကြီးဌာနကို ကျေးဇူးလည်း တင်ပါတယ်။ ဒါအလွန်အရေးကြီးပါတယ်။ တိုင်းရင်းသားဘာသာတွေမှာ အားလုံး ၈၈ ကြိမ်ရှိပါပြီ။ ဘာသာအနေနဲ့ ၁၁ ဘာသာနဲ့ပြတာ အထူးအရေးကြီးပါတယ်။ ကျွန်တော်တို့က ဒီတိုင်းရင်းသားကိစ္စကို ပစ်လည်းမထားဘူး။ အရေးကြီးတဲ့ ဝင်ပေါက်၊ ထွက်ပေါက်တွေက တိုင်းရင်းသားတွေနဲ့နီးတဲ့ နေရာဖြစ်တဲ့အတွက် ဒါဟာ အထူးအရေးကြီးပါတယ်။ ဒါကိုလည်း ၈၈ ကြိမ်တင်မကဘူး။ ၃၆၀ ကြိမ်လောက်ထိပြနိုင်ရင်တော့ ပိုကောင်းမှာပါခင်ဗျား။ အခု Power Point မှာ ပြနေတာ ဘာလဲဆိုတော့ ကျွန်တော်တို့မှာ ဒီနေရာကို ကွန်ပျူတာနဲ့ လက်နဲ့ထောက်လိုက်လို့ရှိရင် ဘယ်မြို့နယ်မှာ သံသယက ဘယ်နှစ်ယောက်ရှိသလဲ အဲဒါတွေက ထိပ်မှာပါပါတယ်။ Interactive ပေါ့။ ထောက်လိုက်တာနဲ့ ဘယ်မြို့နယ်ထောက်လိုက်ရင် အဲဒီမြို့နယ်မှာရှိလား၊ မရှိလား အကုန်ပေါ်ပါတယ်။ ဒါကို ကျွန်တော်တို့ဝန်ကြီးဌာန Website မှာတင်ထားပါတယ်။ တော်တော်များ ပါတယ်။ TV Spot ဆိုလို့ရှိရင် ဇန်နဝါရီလ ၂၅ ရက်နေပြီးတော့ ဖေဖော်ဝါရီလ ရ ရက်နေ့အထိ ၁၇၈ ကြိမ်၊ သတင်းထုတ်လွှင့်မှုဟာဆိုလို့ရှိရင် ဇန်နဝါရီလ ၂၄ ရက်နေ့ကနေ ဖေဖော်ဝါရီလ ၁၀ ရက်နေ့ အထိ ၁၅၉ ကြိမ်၊ Breaking News ကငါးကြိမ် တော်တော်များပါတယ်။ ဒါအရေးကြီးဆုံးပါပဲ။ ပြန်ကြားရေးဝန်ကြီးဌာနရဲ့ ဆောင်ရွက်ချက်ဟာ ဒီရောဂါထိန်းချုပ်မှုမှာ အဓိကကဏ္ဍမှာပါဝင်တယ် ဆိုတာကို ကျွန်တော်တင်ပြချင်ပါတယ်။ ထို့အပြင် ပြည်သူများအနေနဲ့သော်လည်းကောင်း၊ လွှတ်တော်ကိုယ်စားလှယ်ကြီးများ အနေနဲ့သော်လည်းကောင်း၊ အခြားဝန်ကြီးဌာနအနေနဲ့သော်လည်းကောင်း ကျွန်တော်တို့ ဘာတွေ လုပ်နေတယ်ဆိုတာကို အတိအကျသိဖို့က ကျွန်တော်တို့ Website မှာ နေ့စဉ်နေ့တိုင်းလုပ်နေတဲ့ အစည်းအဝေးရဲ့ မှတ်တမ်းတွေ အကုန်ရှိပါတယ်။ ကျွန်တော်ဘာတွေပြောလဲ။ ဘာတွေလုပ်ရမလဲ။ ဘာတွေညွှန်ကြားချက်တွေရှိလဲဆိုတာ (၁/၂၀၂၀)ကနေပြီးတော့ ဒီနေ့အထိဆိုရင် (၁၅/၂၀၂၀)ထိ လုပ်ပါတယ်။ အဲဒီထဲမှာ ထူးခြားတာကတော့ (၁၀/၂၀၂၀) ဖေဖော်ဝါရီလ ၆ ရက်နေ့ကတော့ အဲဒီ အစည်းအဝေးမှာ ပြည်သူများသို့အသိပေးတင်ပြချက်ဆိုတာကို အဲဒီနေ့ကလည်း ကျွန်တော် ပြည်သူ များကို သိစေချင်တဲ့အချက်တွေကို အသေးစိတ်ပြောပြီးပါပြီ။ အဲဒါကိုလည်း ကျွန်တော့်အနေနဲ့ ပြည်သူများကိုလည်း ဒါကိုဖတ်စေချင်ပါတယ်။ လွှတ်တော်ကိုယ်စားလှယ်ကြီးများကိုလည်း ဖတ်ကြည့်ပြီးတော့ ကျွန်တော်တို့ကိုလည်း လိုအပ်တဲ့အကြံဉာဏ်များရှိရင် ထပ်ပြီးတော့ပေးပါ။ ကျွန်တော်တို့သေချာစွာ ဒါကိုလုပ်မှာဖြစ်ပါတယ်။ ဒီနေရာမှာ ကျွန်တော် တစ်ခုတင်ပြချင်တာကတော့ ကျွန်တော်တို့မှာရှိတဲ့ ဆေးရုံတွေကို လိုအပ်တာတွေ အကုန်ဆက်ပြီးပံ့ပိုးပါတယ်။ အသက်ရှူစက် 6031 Personal Protective Equipment Gogi N95 Mask Goz 3əqp:08:0lùi Antibiotic တွေကအစ အဲဒီမှာ အကုန်ပါတာပါ။ Surgical Maski Hand sanitizer အကုန်လုံးပါ။ 39316ozoglecoss 3202$60:003:09UfII Pulse oxymeter i Defibrillator i ECG monitor i Nebulizer i Syrings pumpi Infusion Pump 31602M6on? mi$cosS ICU 6o! Intensive Care Unit မှာလိုတဲ့ ပစ္စည်းတွေအကုန်လုံး ကျွန်တော်တို့ပံ့ပိုးပါတယ်။ ဆက်လက်ပြီးတော့မှ ပံ့ပိုးပေးပါမယ်။ ဒီနေရာမှာ ကျွန်တော်တို့ တင်ပြချင်တာကတော့ နိုင်ငံတော်အစိုးရကလည်း ကျွန်တော်တို့ဝန်ကြီးဌာနကို သိန်း ၃၀၀၀ အရေးပေါ်ရန်ပုံငွေလျာထား ပါတယ်။ အဲဒီထဲကလည်းကျွန်တော်တို့ ပံ့ပိုးမှာဖြစ်ပါတယ်။ ထို့အပြင် ပြည်သူများကလည်း လှူပါတယ်။ ဒီ Ventilator ဆိုတော်တော်ဈေးကြီးပါတယ်။ သိန်း ၄၀၀ ပါ။ အဲဒါတွေလည်း လှူတဲ့သူတွေရှိတယ်။ အများကြီးလှူတဲ့သူတွေရှိတယ်။ ပြည်သူလူထုကိုလည်း ကျွန်တော်အနေနဲ့ အများကြီးကျေးဇူးတင်ပါတယ်။ ပြည်သူလူထုအားလုံးပါဝင်တာကိုလည်း တွေ့ရပါတယ်။ အဲဒီတော့ ကျွန်တော်အနေနဲ့ကတော့ ဒီနေရာမှာ နိဂုံးချုပ်အနေနဲ့တင်ပြချင်တာကတော့ ဒီအခြေအနေဟာ ကျွန်တော်တို့နိုင်ငံမှာ လောလောဆယ် ရောဂါရှိသူမတွေ့သော်လည်း စိုးရိမ်ရတယ်။ းဖြုန်းကနဲ အများကြီးပေါ်လာနိုင်ပါတယ်။ ဒါကို ကျွန်တော်တို့ သိနေရမယ်။ သူရဲ့ Incubation Period တွေက ၁၄ ရက်လောက်ဖြစ်တယ်။ ဘယ်သူဘာပေါ်လာမလဲဆိုတာကို ဒေါက်ထောက်ပြီးကျွန်တော်တို့ ကြည့်နေရပါတယ်။ ကျေနပ်နေလို့မရပါဘူး။ ကျွန်တော်တို့ သေချာလုပ်နေပါတယ်။ နောက်တစ်ချက်က လေဆိပ်မှာဝင်လာတဲ့သူဆိုတာ နည်းနည်းလေးပါ။ ကျွန်တော်တို့ဟာ Visa on Arrival ကိုပိတ်ထားတဲ့အတွက် ပြည်တွင်းအဝင် ဦးရေကျဆင်း လာတာဟာ အခုဆိုရင် ရာကျော်လောက်ပဲရှိတယ်။ ၂၀၀ ကျော်၊ ၁၀၀ ကျော် အဲလောက်ပဲလေဆိပ်က ဝင်ပါတော့တယ်။ ရန်ကုန်၊ မန္တလေး၊ နေပြည်တော်ပါ။ သို့သော်လည်း ကျွန်တော်တို့စိုးရိမ်နေတာကဘာလဲဆိုတော့ ကုန်းလမ်းမှာ အရင်ဆိုရင် တရားဝင်ပေါက်က ၂ရ ပေါက်ရှိပါတယ်။ အဲဒီဝင်ပေါက်တွေကနေ သိန်းနဲ့ချီပြီးဝင်ပါတယ်။ ခုနောက်ပိုင်းမှာတော့ သောင်းနဲ့ပဲချီပြီး ဝင်တော့တယ်။ ဒါကိုကျွန်တော်တို့ထိန်းချုပ်ရမယ်။ ထိန်းချုပ်တယ်ဆိုတာ နယ်စပ် မှာ ကျန်းမာရေးနှင့်အားကစားဝန်ကြီးဌာနကလုပ်လို့မရပါဘူး။ နယ်စပ်မှာတာဝန်ရှိတဲ့အဖွဲ့အစည်း တွေ၊ အစိုးရအဖွဲ့အစည်းတွေက အကုန်လုံးပေါင်းစပ်လုပ်ရမယ်။ ဒါကိုကျွန်တော်တို့ မလျှော့ပါဘူး။ နယ်စပ်ကိုအားဖြည့်နေပါတယ်။ Thermal Scanner တွေကအစ အကုန်ပို့နေပါတယ်။ နောက်တစ်ချက်ကတော့ ဒီနေရာမှာ အကြောက်ရဆုံးကတော့ လွှတ်တော်ကိုယ်စားလှယ် များအားလုံးသိတဲ့အတိုင်း Human to Human Transmission ဖြစ်နေပါတယ်။ လူတစ်ဦးကနေ တစ်ဦး ကူးစက်နိုင်တာဖြစ်နေတဲ့အတွက် ကျွန်တော် အလွန်စိုးရိမ်ရတဲ့အခြေအနေရှိပါတယ်။ နောက်တစ်ချက်က ပြည်သူလူထုကို ဒီနေရာမှာ ထပ်ပြီးတော့ နိဂုံးမှာလည်း ပြောချင်တာကတော့ Quarantine 98@?:of bombosoleil Quarantine Isolation aộoso 22.330zos copolysov ရင် ချက်ချင်းကုသတော့ ရောဂါကောင်းသွားနိုင်ပါတယ်။ အကယ်၍ Quarantine အလုပ်မခံဘဲနဲ့ ဟိုလျှောက်ပြေး၊ ဒီလျှောက်ပြေးနေလို့ရှိရင်၊ ရှောင်နေလို့ရှိရင် သူကနေတစ်ဆင့် သူ့ရဲ့ မိသားစုတွေ၊ ဆွေမျိုးအသိုင်းအဝိုင်းတွေကို ကူးသွားမယ်ဆိုရင် ကျွန်တော်တို့က ထိန်းမနိုင်သိမ်းမရတဲ့ အခြေ အနေဖြစ်နိုင်ပါတယ်။ ပြည်သူလူထုသာလျှင် အဓိကပါ။ အဲဒါလေးကို ကျွန်တော်တင်ပြချင်ပါတယ်။ ကျွန်တော်တို့အနေနဲ့ကတော့ ဟိုတယ်နှင့်ခရီးသွားလာရေးဝန်ကြီးဌာနကိုလည်း အထူးမေတ္တာရပ်ခံ တယ်။ တော်တော်လည်း ကျွန်တော်တို့ လိုက်လျောညီထွေရှိပါတယ်။ ဒီဝန်ကြီးတွေနဲ့ ကျွန်တော် ကိုယ်တိုင်ဖုန်းဆက်ပါတယ်။ ဝန်ကြီးသုံးဦး၊ လေးဦးနဲ့ ကျွန်တော်ကိုယ်တိုင်ဆွေးနွေးခဲ့ပြီးတော့ ကျွန်တော်တို့ကို သေသေချာချာအကူအညီပေးနေတာဖြစ်ပါတယ်။ ထပ်ပြီးတော့ နောက်ဆုံး ပြောရမယ်ဆိုလို့ရှိရင်တော့ ကျွန်တော်တို့ ဒီဟာကို ဆက်လက်ပြီးထိန်းချုပ်ဖို့ကတော့ ကျွန်တော် တင်ပြတဲ့ ရှုထောင့်မျိုးစုံကလုပ်တဲ့အပြင် ကျွန်တော်တို့သည် ကမ္ဘာ့ကျန်းမာရေးအဖွဲ့ (WHO)တို့ အခြားနိုင်ငံမှာရှိတဲ့ Institution တွေ၊ ADBi World Bank ကအစ အားလုံးနဲ့နှီးနွှယ်ပြီးတော့ သေသေ ချာချာရှုထောင့်မျိုးစုံက သုံးသပ်ပြီးတော့ ကျွန်တော်တို့မြန်မာနိုင်ငံရဲ့ လိုအပ်ချက်အပေါ် မူတည်ပြီး စုပေါင်းတိုင်ပင်ဆွေးနွေးပြီးတော့ ဆုံးဖြတ်ခြင်းများကို အမိနိုင်ငံအတွက် ဆောင်ရွက်လျက်ရှိ ပါကြောင်း လေးစားစွာ လွှတ်တော်ဥက္ကဋ္ဌကြီးအား တင်ပြအပ်ပါတယ်ခင်ဗျာ။ ကျေးဇူးအများကြီး တင်ပါတယ်ခင်ဗျား။</speech>
<speech type="speaker">ကျန်းမာရေးဝန်ကြီးဌာန ပြည်ထောင်စုဝန်ကြီးက အသေးစိတ်ကြား ရှင်းလင်းပြတဲ့အတွက် ကျေးဇူးတင်ရှိကြောင်း ပြောကြားလိုပါတယ်။ ဒီမေးခွန်းနဲ့ဖြေကြားခြင်းဟာ နိုင်ငံသားများအတွက် အကျိုးဖြစ်ထွန်းစေမယ့် မေးခွန်းနဲ့ဖြေကြားချက်များဖြစ်တဲ့အတွက် နိုင်ငံတော်ပြန်တမ်းနှင့် နိုင်ငံပိုင်သတင်းစာထဲမှာ ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၅၀ အရ ဖော်ပြသွားမည်ဖြစ်ကြောင်း လွှတ်တော်သို့ တင်ပြအပ်ပါတယ်။</speech>
<speech type="speaker">ကျန်းမာရေးနှင့် အားကစားဝန်ကြီးဌာန ပြည်ထောင်စုဝန်ကြီး ပြန်လည် ထွက်ခွာနိုင်ပါပြီ။</speech>
</Q-A>
<Q-A>
<title>၁၉၆၃ ခုနှစ်၊ လုပ်ငန်းများ ပြည်သူပိုင်ပြုလုပ်ခြင်းဥပဒေအရ သိမ်းဆည်းခဲ့သည့် အခန်း၊ အဆောက်အအုံများကို မူလပိုင်ရှင်နှင့် ပိုင်ရှင်၏ဆက်ခံသူများက ပြန်လည်လျှောက်ထားသည့် ကိစ္စနှင့်စပ်လျဉ်း၍ ဆောင်ရွက်နေမှုကို သိလိုခြင်းနှင့်စပ်လျဉ်းသည့်မေးခွန်း</title>
<speech type="speaker">ရွှေကျင်မဲဆန္ဒနယ်မှ ဦးစောသလေးစော မေးမြန်းဖို့ဖြစ်ပါတယ်။</speech>
<speech><mp id="206">ဦးစောသလေးစော(ရွှေကျင်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ပြည်ထောင်စုအဆင့်အဖွဲ့အစည်းဝင်ပုဂ္ဂိုလ် များအားလုံး မင်္ဂလာပါ။ ကျွန်တော်ကတော့ ပဲခူးတိုင်းဒေသကြီး၊ ရွှေကျင်မဲဆန္ဒနယ်က ပြည်သူ့ လွှတ်တော်ကိုယ်စားလှယ် ဦးစောသလေးစော ဖြစ်ပါတယ်။ ဥက္ကဋ္ဌကြီးခင်ဗျ။ ၁၉၆၃ ခုနှစ်၊ လုပ်ငန်းများ ပြည်သူပိုင်ပြုလုပ်ခြင်းဥပဒေအရ သိမ်းဆည်းခဲ့တဲ့ အခန်း၊ အဆောက်အအုံများကို မူလပိုင်ရှင်နှင့် ပိုင်ရှင်၏ဆက်ခံသူများက ပြန်လည်လျှောက်ထားတဲ့ကိစ္စနှင့် စပ်လျဉ်းပြီးတော့ ဆောင်ရွက်နေမှုကို သိရှိလိုတဲ့အတွက် မေးခွန်းမေးမြန်းသွားမှာ ဖြစ်ပါတယ်ခင်ဗျာ။ ဥက္ကဋ္ဌကြီး ခင်ဗျာ။ ဆိုရှယ်လစ်စီးပွားရေးတည်ဆောက်ရေးအတွက် ၁၉၆၃ ခုနှစ်၊ လုပ်ငန်းများ ပြည်သူပိုင် ပြုလုပ်ရေးဥပဒေပြဋ္ဌာန်းပြီးတော့ အမိန့်ကြော်ငြာစာအမှတ်(၃၉)ဖြင့်လည်းကောင်း၊ အမိန့်ကြော်ငြာစာ အမှတ်(၄၉)ဖြင့်လည်းကောင်း၊ တစ်ပြည်လုံးရှိလုပ်ငန်းများကို ပြည်သူပိုင်သိမ်းခဲ့ပါတယ်။ ပြည်သူပိုင် လုပ်ခဲ့တဲ့ အခန်း၊ အဆောက်အအုံများနှင့်စပ်လျဉ်းပြီး ပြည်ထောင်စုမြန်မာနိုင်ငံတော်အစိုးရ ဝန်ကြီးချုပ်ရုံးရဲ့ ၁၉၇၃ ခုနှစ်၊ ဒီဇင်ဘာလ ၆ ရက်နေ့ နေ့စွဲနဲ့ အမိန့်အမှတ်(၂၇၇)အရ အစိုးရက ဆက်လက်အသုံးပြုမယ့်အဆောက်အအုံများကို လျော်ကြေးပေးခြင်းနှင့် အစိုးရအသုံးမပြုတဲ့ အခန်း၊ အဆောက်အအုံတရားဝင်လွှဲပြောင်းပေးခြင်းကို ကုန်သွယ်ရေးဝန်ကြီးဌာနကသော်လည်းကောင်း၊ ဒီဘက်(နဝတ)အစိုးရလက်ထက်မှာတော့ ပုဂ္ဂလိကပိုင်ပြုလုပ်ရေးကော်မရှင်ကလည်းကောင်း စီမံ ဆောင်ရွက်ခဲ့ပါတယ်။ သို့သော်ငြားလည်းပဲ ကျွန်တော်တို့ ပုံစံ(၃)နှင့် ပြန်လည်ပေးခဲ့တယ်ဆိုပေမဲ့ လက်ရောက်မရရှိတဲ့အခန်းတွေ၊ အဆောက်အအုံတွေလည်း များစွာရှိခဲ့ပါတယ်။ အဲဒီအတွက်ကို ဒီမေးခွန်းကို မေးရခြင်းဖြစ်ပါတယ်။ ကျွန်တော်ကို Power point အသုံးပြုခွင့်ပေးပါခင်ဗျ။ ဥက္ကဋ္ဌကြီးခင်ဗျား။ နိုင်ငံရေးစနစ်နဲ့ ခေတ်ကာလအခြေအနေအရ ယခုအခါမှာ ဒီမိုကရေစီနဲ့ ဈေးကွက်စီးပွားရေးစနစ်ကို နိုင်ငံတစ်ဝန်း ကျင့်သုံးလျက်ရှိနေပြီ ဖြစ်ပါတယ်။ ဒီမိုကရေစီနှင့် ဈေးကွက်စီးပွားရေးစနစ်ကို ပြည်သူပိုင်လုပ်ငန်း များ၊ တိုက်ခန်း၊ အဆောက်အအုံများကို ပုဂ္ဂလိကသို့ ပြန်လည်လွှဲပြောင်းနိုင်ရေး လက်ရှိအစိုးရက ကြိုးပမ်းလျက်ရှိပါတယ်။ ဒီကြိုးပမ်းချက်မှာ အဓိကတစ်ခုဖြစ်တဲ့ ၁၉၆၃ ခုနှစ်၊ လုပ်ငန်းများ ပြည်သူ ပိုင်ပြုလုပ်ခြင်းဥပဒေအရ သိမ်းဆည်းခဲ့တဲ့ အခန်း၊ အဆောက်အုံများကို မူလပိုင်ရှင်နှင့် ပိုင်ရှင်၏ ဆက်ခံသူများ ပြန်လည်လျှောက်ထားသည့်ကိစ္စနှင့်စပ်လျဉ်း၍ လိုက်နာဆောင်ရွက်ရသည့်ကိစ္စနှင့် ပတ်သက်လို့ ပြည်ထောင်စုအစိုးရအဖွဲ့ရုံးဝန်ကြီးဌာနက အမိန့်ကြော်ငြာစာအမှတ်(၁၈၇/၁၃၂အထွေထွေ(အဖရ) ၂၀၁၉ ကို ၂၆-၄-၂၀၁၉ ရက်စွဲဖြင့် ထုတ်ပြန်ခဲ့ပါတယ်။ ဒီညွှန်ကြားချက်မှာ ဆိုလို့ရှိရင် ကျွန်တော်တို့ ပြည်ထောင်စုအဆင့်အဖွဲ့အစည်းအားလုံး၊ ပြည်ထောင်စုဝန်ကြီးဌာနများ အားလုံး၊ နေပြည်တော်ကောင်စီ တိုင်းဒေသကြီးနှင့် ပြည်နယ်အစိုးရအဖွဲ့အားလုံးက လိုက်နာ ဆောင်ရွက်ရမယ့် မူဝါဒ(၉)ရပ်၊ စိစစ်ရန်အချက်(၆)ချက်နှင့် ဆောင်ရွက်ရန်အချက်(၆)ချက် ဆိုပြီးတော့မှ ထုတ်ပြန်ထားပါတယ်။ လိုက်နာရမယ့် မူဝါဒ(၉)ရပ်မှာ ပြည်သူပိုင်သိမ်းအခန်း ဖြစ်ကြောင်း ဆုံးဖြတ်ရမှာ၊ လိုက်နာရမယ့်အချက်တစ်ချက်ပါတယ်။ ပြန်ပေးရမယ့်အခန်း၊ အဆောက်အအုံဖြစ်ကြောင်း ဆုံးဖြတ်ရာမှာ၊ လိုက်နာရာမယ့် အချက် နှစ်ချက်။ နှစ်ချက်မှာ ပထမတစ်ချက်ကတော့ ပြည်သူပိုင်အသိမ်းစာရင်းတွင်ပါဝင်ခြင်းမရှိကြောင်း ထင်ရှားခြင်း၊ ဒုတိယအချက်အနေနဲ့ကတော့ ပုံစံ(၃)ဖြင့် ပြန်လည်ပေးအပ်ပြီးနောက် ငှားရမ်းခ များကို ၁၉၈ရ ခုနှစ်နောက်ပိုင်းအထိ ရရှိကြောင်း ထင်ရှားပြသနိုင်ခြင်းဆိုပြီးတော့မှ အချက်နှစ်ချက် ဖြစ်ပါတယ်။ ဒုတိယအချက်ကိုပြောရရင် ကျွန်တော်တို့ ငှားရမ်းခပြေစာကို ကျွန်တော်တို့က ငှားရမ်းတဲ့သူကိုပဲ ပေးတာပါ။ သို့သော်ငြားလဲ အခုက ကျွန်တော် ပြန်ပြီးသက်သေပြခိုင်းနေတာက ငှားရမ်းတဲ့သူကို ပြန်ပြီးသက်သေပြခိုင်းတဲ့အတွက်ကို ဒါဟာလည်း အဆင်ပြေရဲ့လားဆိုတာ ပြန်လည်သုံးသပ်ပေးစေချင်ပါတယ်။ နောက်တစ်ချက်က ပြန်ပေးရန်မသင့်ကြောင်း ဆုံးဖြတ်ရာမှာ လိုက်နာရမယ့်အချက်သုံးချက်။ နောက်တစ်ချက်က ပြည်ထောင်စုရှေ့နေချုပ်ထံ ဥပဒေအကြံဉာဏ် တောင်းခြင်း၊ ပြန်လည်လွှဲပြောင်းခြင်းမပြုလျှင် ဆောင်ရွက်ရမယ့်အချက်၊ ပြန်လည်လွှဲပြောင်းခြင်း ပြုလျှင် ဆောင်ရွက်ရမယ့်အချက်ဆိုပြီးတော့မှရှိပါတယ်။ ဒါကတော့ စိစစ်ရန်အချက်(၆)ချက်ပါ။ ပြည်သူပိုင်သိမ်းခဲ့ခြင်းဟုတ်မဟုတ်၊ မူလပိုင်ရှင်ဆက်ခံသူဟုတ်/မဟုတ် ဝန်ကြီးဌာနအသုံးပြုမှု အခြေအနေ ငှားရမ်းထားခြင်းရှိ/မရှိ၊ ငှားရမ်းသက်တမ်းကျန်/မကျန် ဝန်ကြီးဌာနမူလပိုင်ရှင် အမည်ပေါက်ထားခြင်းရှိ/မရှိ၊ ပဆနံပါတ်ဖြင့် သိမ်းဆည်းထားခြင်း အခန်း၊ အဆောက်အအုံနှင့် လက်ရှိအသုံးပြုနေတဲ့ အခန်း၊ အဆောက်အအုံများ ကွဲလွဲမှုရှိ/မရှိကို စိစစ်ပေးရန်အချက်(၆)ချက် ဖြစ်ပါတယ်။ ဒါကတော့ ကျွန်တော်တို့ စိစစ်ရန်အချက်(၆)ချက် ဖြစ်ပါတယ်။ ဒီအချက်တွေအပေါ်မှာ အခြေခံပြီးတော့မှ ပြန်လည်စစ်ဆေးပြီးတော့မှ ကျွန်တော်တို့ ပြန်လည်ပေးအပ်သင့်ရင် ပြန်လည် ပေးအပ်ဖို့ ဝန်ကြီးဌာနအသုံးပြုသင့်ရင် အသုံးပြုဖို့အတွက်ဆိုပြီးတော့မှ ညွှန်ကြားချက်ထုတ်ပြန် ထားတာရှိပါတယ်။ ဒီညွှန်ကြားချက်နှင့်အညီ ပြည်သူများလျှောက်ထားရန် ဒီညွှန်ကြားချက်ကို ပွင့်လင်းမြင်သာစွာ ထုတ်ပြန်ပေးရန်အစီအစဉ်ရှိ/မရှိ၊ အမိန့်ကြော်ငြာစာပါအချက်များနှင့်အညီ ဌာန များက အလေးထားဆောင်ရွက်ခြင်းရှိ/မရှိ၊ မည်သည့်ဌာနများက လျှောက်ထားလာသည့်ကိစ္စ ဘယ်လောက်ကို ဆောင်ရွက်ထားနိုင်တာ ဖော်ပြပေးနိုင်ခြင်းရှိ/မရှိ၊ ပြန်လည်လျှောက်ထားလာတဲ့ မူလပိုင်ရှင်အား ညွှန်ကြားချက်နှင့်အညီ ပြန်လည်အပ်နှံသည့်ကိစ္စ မည်မျှရှိသလဲ၊ သမဝါယမဦးစီး ဌာနက ပြည်သူပိုင်သိမ်းဆည်းထားတဲ့ အဆောက်အအုံမည်မျှကို မူလပိုင်ရှင်ဆက်ခံသူမည်မျှအား ပြန်လည်အပ်နှံတဲ့ အခြေအနေအရေအတွက်ကို ဖော်ပြနိုင်ခြင်းရှိ/မရှိကို လွှတ်တော်ဥက္ကဋ္ဌကြီးကနေ တစ်ဆင့် ကျွန်တော်မေးမြန်းအပ်ပါတယ်ခင်ဗျား။ ကျေးဇူးတင်ပါတယ်။</speech>
<speech type="speaker">ပြည်ထောင်စုရှေ့နေချုပ်ရုံးက ဖြေကြားရန် ဖြစ်ပါတယ်။ဦးဝင်းမြင့်(ဒုတိယရှေ့နေချုပ်၊ ပြည်ထောင်စုရှေ့နေချုပ်ရုံး)။ ။လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော် ကိုယ်စားလှယ်များအားလုံး စိတ်၏ချမ်းသာ ခြင်း၊ ကိုယ်၏ကျန်းမာခြင်းနှင့် ပြည့်စုံကြပါစေကြောင်း လေးစားစွာနှုတ်ခွန်းဆက်သအပ်ပါတယ်။ ကျွန်တော်ကတော့ ဒုတိယရှေ့နေချုပ် ဦးဝင်းမြင့် ဖြစ်ပါတယ်။ ပဲခူးတိုင်းဒေသကြီး၊ ရွှေကျင်မြို့နယ် ပြည်သူ့လွှတ်တော်ကိုယ်စားလှယ် ဦးစောသလေးစော တင်သွင်းတဲ့ ၁၉၆၃ ခုနှစ်၊ လုပ်ငန်းများ ပြည်သူပိုင်ပြုလုပ်ခြင်းဥပဒေအရ သိမ်းဆည်းခဲ့တဲ့အခန်း၊ အဆောက်အအုံများကို မူလပိုင်ရှင်နှင့် ပိုင်ရှင်ရဲ့ဆက်ခံသူများက ပြည်လည်လျှောက်ထားတဲ့ကိစ္စရပ်နှင့်စပ်လျဉ်းပြီးတော့ ဆောင်ရွက် အကောင်အထည်ဖော်နေမှုကို သိရှိလိုခြင်းနှင့်ပတ်သက်လို့ ပြည်ထောင်စုရှေ့နေချုပ်အနေနဲ့ သက်ဆိုင်ရာဝန်ကြီးဌာနများရဲ့ ဖြေကြားချက်များကို စုပေါင်းပြီးတော့ တင်ပြခြင်းဖြစ်ပါကြောင်း လေးစားစွာပဏာမ တင်ပြလိုပါတယ်။ ပြည်သူ့လွှတ်တော်ဥက္ကဋ္ဌကြီးခင်ဗျား။ ပဲခူးတိုင်းဒေသကြီး၊ ရွှေကျင်မြို့နယ်၊ ပြည်သူ့လွှတ်တော်ကိုယ်စားလှယ် ဦးစောသလေးစောက ပြည်ထောင်စုအစိုးရ အဖွဲ့ရုံးက ၁၉၆၃ ခုနှစ်၊ လုပ်ငန်းများပြည်သူပိုင်သိမ်းခြင်းဥပဒေအရသိမ်းခဲ့တဲ့ အခန်းတွေ၊ အဆောက်အအုံတွေကို မူလပိုင်ရှင်နှင့် ပိုင်ရှင်ရဲ့ ဆက်ခံသူများက ပြန်လည်လျှောက်ထားတဲ့ကိစ္စ တွေမှာ လိုက်နာဆောင်ရွက်ဖို့ စာအမှတ်၊ ၁၈၇/၁၃၂အထွေထွေ(အဖရ) ၂၀၁၉ ကိုထုတ်ပြန်တယ်လို့ သိရှိရတဲ့အကြောင်း၊ အဲဒီအမိန့်ညွှန်ကြားစာမှာ ပြည်ထောင်စုအဖွဲ့ အစည်းဝင်အားလုံး၊ ဝန်ကြီးဌာန အားလုံး၊ နေပြည်တော်ကောင်စီ၊ တိုင်းဒေသကြီးနှင့် ပြည်နယ်အစိုးရအဖွဲ့အားလုံးကို လိုက်နာရမယ့် မူဝါဒ(၉)ရပ်၊ စိစစ်ဖို့အချက်(၆)ချက်၊ ဆောင်ရွက်ဖို့အချက်(၆)ချက်တို့ကို အတိအကျသတ်မှတ်ပေးထား ပြီးဖြစ်ပြီးတော့ မေးခွန်း(၅)ရပ် မေးမြန်းထားခြင်းဖြစ်ပါတယ်။ ရှေ့နေချုပ်အနေနဲ့ဖြေကြားတဲ့ နေရာ မှာ ပဏာမဖြေကြားခဲ့သလိုပဲ သက်ဆိုင်ရာဝန်ကြီးဌာနအသီးသီးရဲ့ ဆောင်ရွက်မှုအခြေအနေများကို စုပေါင်းဖြေကြားခြင်းဖြစ်ပါကြောင်း ထပ်မံတင်ပြလိုပါတယ်။ လွှတ်တော်ကိုယ်စားလှယ်ကြီးရဲ့ မေးခွန်း(က)ဖြစ်တဲ့ အဲဒီအမိန့်၊ ညွှန်ကြားချက်ကို အများ ပြည်သူသိရှိလျှောက်ထားရာတွင် ပွင့်လင်းမြင်သာစွာထုတ်ပြန်ပေးရန်ရှိ/မရှိဆိုတဲ့အချက် ဖြစ်ပါတယ်။ တော်လှန်ရေးကောင်စီခေတ်က ၁၉၆၃ ခုနှစ်၊ လုပ်ငန်းများ ပြည်သူပိုင်ပြုလုပ်ခြင်းဥပဒေ ပြဋ္ဌာန်းပြီးတဲ့နောက် ပြည်သူပိုင်သိမ်းတဲ့စီးပွားရေးလုပ်ငန်းတွေမှာ မြေတွေ၊ အဆောက်အအုံတွေ၊ အခန်းတွေ ပါရှိခဲ့ပါတယ်။ အဲဒီလိုသိမ်းဆည်းခဲ့တဲ့မြေတွေ၊ အခန်းတွေ၊ အဆောက်အအုံတွေကို မူလ ပိုင်ရှင်နဲ့ပိုင်ရှင်ရဲ့ ဆက်ခံသူများက ပြန်လည်လျှောက်ထားခြင်းများရှိတဲ့နေရာမှာ လိုက်နာ ဆောင်ရွက်ရမယ့်အချက်များကို ပြည်ထောင်စုအစိုးရအဖွဲ့ရုံးက ၂၆-၄-၂၀၁၉ ခုနှစ်မှာကျင်းပခဲ့တဲ့ စာအမှတ်၊ ၁၈၇/၁၃၂အထွေထွေ(အဖရ)၂၀၁၉ နဲ့ ဝန်ကြီးဌာနတွေအားလုံးအဖွဲ့အစည်းများကို ပေးပို့ခဲ့ပါတယ်။ အဲဒီမှာပါတဲ့အချက်တွေကတော့ ခုနကတင်ပြခဲ့တဲ့ လိုက်နာရမယ့်မူဝါဒ(၉)ရပ်၊ ဝန်ကြီးဌာနအဖွဲ့အစည်းတွေက စိစစ်ရမယ့်အချက်(၆)ချက်၊ ဆောင်ရွက်ရမယ့်အချက်(၆)ချက်၊ ပြည်သူပိုင်သိမ်းအဆောက်အအုံတွေကို အပြီးအပိုင်လွှဲပြောင်းပေးတဲ့အခါမှာ ပေးရမယ့်ပုံစံ(က)၊ လွှဲပြောင်းပေးတဲ့အခါမှာ သုံးရမယ့်ပုံစံ(ခ)တို့ကို ပူးတွဲပါပါတယ်။ အဲဒီတော့ ဒီဥပဒေအရ ပြည်သူပိုင် သိမ်းဆည်းရေးလုပ်ငန်းဟာ ၁၉၆၃ ခုနှစ်လွန်ကတည်းက ဆောင်ရွက်ခဲ့ခြင်းဖြစ်ပြီးတော့ ပိုင်ရှင်တွေ၊ အမွေဆက်ခံသူတွေက သိမ်းဆည်းခြင်းခံရတဲ့မြေတွေ၊ အခန်းတွေ၊ အဆောက်အအုံတွေကို ပြန်လည် တောင်းတဲ့ကိစ္စဟာ အစိုးရအဆက်ဆက်စိစစ်ဆောင်ရွက်ခဲ့ရတဲ့ကိစ္စဖြစ်ပါတယ်။ ဒီကနေ့အစိုးရလက်ထက်မှာလည်းပဲ ပြည်သူပိုင်သိမ်းတဲ့မြေတွေ၊ အခန်းတွေ၊ အဆောက်အအုံ တွေကို ပြန်လည်တောင်းခံတဲ့ကိစ္စတွေရှိတာတွေကြောင့် လွန်ခဲ့တဲ့နှစ်ပေါင်း ၆၀ နီးပါးက ကြာမြင့် ခဲ့တဲ့အဆိုပါကိစ္စရပ်တွေကို ဆက်လက်ဆောင်ရွက်တဲ့နေရာမှာ စနစ်တကျစိစစ်ဆောင်ရွက်နိုင်ရေး အတွက် ပြည်ထောင်စုအစိုးရအဖွဲ့ရုံးက ဝန်ကြီးဌာနတွေ၊ အစိုးရအဖွဲ့ရုံးများကို အကြောင်းကြား ခဲ့ခြင်းဖြစ်ပါတယ်။ ပြည်သူပိုင်သိမ်းခဲ့တဲ့မြေတွေ၊ အခန်းတွေ၊ အဆောက်အအုံတွေကို ပြန်လည် တောင်းခံတဲ့ကိစ္စနှင့်စပ်လျဉ်းပြီးတော့ ဆုံးဖြတ်တဲ့နေရာမှာ တစ်ပြေးညီဖြစ်စေဖို့နဲ့ တောင်းခံသူတွေ နစ်နာမှုမရှိစေဖို့ဆိုတဲ့ ရည်ရွယ်ချက်နဲ့ အစိုးရအဖွဲ့ရုံးက အဲဒီကိစ္စရပ်အတွက် ဝန်ကြီးဌာနတွေ၊ အဖွဲ့အစည်းအသီးသီးကဆောင်ရွက်ဖို့အတွက် ညွှန်ကြားခြင်းဖြစ်တာကြောင့် အမိန့်ကြော်ငြာစာ အနေနဲ့ ထုတ်ပြန်ခြင်းမဟုတ်ပါဘူး။ ဝန်ကြီးဌာနများနှင့်အဖွဲ့အစည်းများက အကြောင်းကြားရတဲ့ အမှာစာအဖြစ် ဆောင်ရွက်ခြင်းဖြစ်ပါတယ်။ နောက်ပြီး သက်ဆိုင်ရာဝန်ကြီးဌာနနှင့် အဖွဲ့အစည်း တွေက သိမ်းခဲ့တဲ့ မြေတွေ၊ အခန်းတွေ၊ အဆောက်အအုံတွေကို ပြန်လည်ပေးတဲ့အခါမှာလည်းပဲ ကျွန်တော် ခုနကတင်ပြခဲ့တဲ့ ၂၆-၄-၂၀၁၉ ရက် ရက်စွဲမှာပါတဲ့ အမိန့်စာအရ အခန်းတွေ၊ အဆောက်အအုံတေ ကိုအပြီးအပိုင် လွှဲပြောင်းတဲ့အခါမှာ၊ ပြန်ပေးတဲ့အခါမှာ ပုံစံ(က)ဖြင့်ပြန်ပေးရ မှာဖြစ်ပြီးတော့ အဲဒီ ပုံစံ(က)ကိုလည်းပဲ မြန်မာနိုင်ငံပြန်တမ်းမှာဖော်ပြရမှာလို့ ပါပါတယ်။ ဒါကြောင့် အဲဒီလိုပါတဲ့အတိုင်းပဲ ဒီပြန်ပေးတဲ့အခါမှာ ပုံစံ(က)ကို မြန်မာနိုင်ငံပြန်တမ်းမှာ ဖော်ပြခြင်းအားဖြင့် ပြည်သူပိုင်သိမ်းတဲ့ မြေတွေ၊ အဆောက်အအုံတွေ၊ အခန်းတွေကို ပြန်လည်ပေးအပ်မှုကို အများပြည်သူ သိရှိနိုင်မှာဖြစ်ပါတယ်။ ဒါကြောင့် ပြည်ထောင်စုအစိုးရအဖွဲ့ရုံးက ပြည်ထောင်စု ဝန်ကြီးဌာနတွေ၊ အဖွဲ့အစည်းတွေကို အကြောင်းကြားတဲ့အမှာစာဟာ ဝန်ကြီးဌာန၊ အဖွဲ့အစည်း များက အသီးသီးလိုက်နာရန် ထုတ်ပြန်ခြင်းသာဖြစ်ပြီးတော့ အများပြည်သူသိရှိလိုက်နာနိုင်ရေး အတွက် စည်းကမ်းချက်တွေ၊ သတ်မှတ်ချက်တွေ ထုတ်ပြန်ခြင်းမဟုတ်တာကြောင့် အမိန့် ကြော်ငြာစာအနေဖြင့် ထုတ်ပြန်ခြင်းမဟုတ်ဘဲနဲ့ အမှာစာဖြစ်တဲ့အတွက် သီးခြားထုတ်ပြန်ရန် လိုအပ်ခြင်းမရှိပါကြောင်း လေးစားစွာတင်ပြအပ်ပါတယ်။ ပြည်သူ့လွှတ်တော် ဥက္ကဋ္ဌကြီးခင်ဗျား။ မေးမြန်းချက်(ခ)ဖြစ်တဲ့ အမိန့်ကြော်ငြာစာပါအချက် များကို ဌာနများကအလေးထားစောင့်ကြည့်ပေးခြင်းရှိ/မရှိဆိုတာကို ဆက်လက်ပြီးတော့ ဖြေကြား လိုပါတယ်။ ပြည်ထောင်စုအစိုးရအဖွဲ့ရုံးရဲ့ အကြောင်းကြားစာမူဝါဒ(၉)ရပ်မှာ ပြည်သူပိုင်သိမ်းထား သော မြေ၊ အခန်း၊ အဆောက်အအုံ ဟုတ်မဟုတ်၊ စိစစ်ရမည့်အချက်တွေ၊ ပြည်သူပိုင်သိမ်းထားတဲ့ မြေတွေ၊ အခန်းတွေ၊ အဆောက်အအုံတွေဖြစ်ပါက ပြန်ပေးရန် သို့မဟုတ် ပြန်ပေးခြင်းမပြုရန် ဆုံးဖြတ်ရမည့်အချက်တွေ၊ ပြန်ပေးမည်ဆိုရင် ဆောင်ရွက်ရမည့်အချက်တွေ၊ ပြန်ပေးခြင်းမပြုလို့ ရှိရင် ဆောင်ရွက်ရမည့်အချက်များကို ပါရှိပါတယ်။ အဲဒီတော့ ပြည်သူပိုင်သိမ်းထားတဲ့မြေတွေ၊ အခန်းတွေ၊ အဆောက်အအုံတွေကို ပြန်တောင်းခံတဲ့ကိစ္စရပ်နှင့်စပ်လျဉ်းပြီးတော့ ၁၉၆၃ ခုနှစ်၊ လုပ်ငန်းများပြည်သူပိုင်ပြုလုပ်ခြင်းဥပဒေအရ သိမ်းတဲ့နေရာမှာ ပြည်သူပိုင်သိမ်းတဲ့စာရင်းမှာ ပါဝင်ခြင်းမရှိကြောင်း ထင်ရှားလျှင်ပြန်လည်လွှဲပြောင်းပေးဖို့၊ နောက်ကျွန်တော်တို့ ပြည်သူပိုင် - သိမ်းအခန်း၊ အဆောက်အအုံကို ပုံစံ(၃)ဖြင့် ပိုင်ရှင်အား ပြန်ပေးပြီးတဲ့နောက်ပိုင်းမှာ သက်ဆိုင်ရာ ဌာန သမဝါယမအသင်းက ပိုင်ရှင်ထံမှပြန်ပြီးတော့ ငှားထားခဲ့ပြီး အဲဒီပိုင်ရှင်တွေ၊ ဆက်ခံသူတွေရဲ့ စီက ငှားရမ်းခကို ၁၉၈ရ ခုနှစ် နောက်ပိုင်းအထိရရှိနေကြောင်း အထောက်အထားတင်ပြနိုင်လျှင် ပြန်လည်လွှဲပြောင်းပေးရန် လို့ပါပါတယ်။ အဲဒီလိုဆောင်ရွက်တဲ့နေရာမှာ သက်ဆိုင်ရာဌာန၊ အဖွဲ့ အစည်းက ကိစ္စရပ်အလိုက် အချက်အလက်၊ အထောက်အထားပြည့်စုံစွာလေ့လာပြီးတော့ ပြည်ထောင်စုအစိုးရအဖွဲ့ကို တင်ပြဆောင်ရွက်ရမှာဖြစ်ပါတယ်။ သက်ဆိုင်ရာဌာန၊ အဖွဲ့အစည်းများ အနေနဲ့ မူလပိုင်ရှင်နှင့် ဆက်ခံသူများက သိမ်းထားတဲ့မြေတွေ၊ အခန်းတွေ၊ အဆောက်အအုံတွေကို ပြန်တောင်းတဲ့ကိစ္စတွေမှာ ခုနကတင်ပြခဲ့တဲ့ ပြည်ထောင်စုအစိုးရအဖွဲ့က ချုပ်နှောင်ခဲ့တဲ့ ၂၆-၄၂၀၁၉ မှာပါတဲ့ ညွှန်ကြားချက်များကို အတိအကျလိုက်နာပြီးတော့ အကောင်အထည်ဖော် ဆောင်ရွက်လျက်ရှိပါကြောင်း လေးစားစွာဖြင့် တင်ပြအပ်ပါတယ်။ ပြည်သူ့လွှတ်တော် ဥက္ကဋ္ဌကြီးခင်ဗျား။ တတိယမေးခွန်းဖြစ်တဲ့ ဌာနများက ပြန်လည် လျှောက်ထားတဲ့ကိစ္စတွေကို ဆောင်ရွက်ပေးတာများကို ဖော်ပြပေးခြင်းရှိ/မရှိဖြစ်ပါတယ်။ ဒါနှင့် ပတ်သက်လို့ သက်ဆိုင်ရာဌာနများက ပြန်ကြားချက်များကို တင်ပြလိုပါတယ်။ ပထမနှစ်အနေနဲ့ ဒီကာကွယ်ရေးဝန်ကြီးဌာနအနေနဲ့ ပြည်သူပိုင်သိမ်းဆည်းခဲ့တဲ့မြေတွေ၊ အခန်းတွေ၊ အဆောက်အအုံ တွေနဲ့စပ်လျဉ်းပြီးတော့ ပိုင်ရှင်နဲ့ ဆက်ခံသူတွေက ပြန်တောင်းတဲ့ကိစ္စရပ်(၅)ရပ်ကို စိစစ်တဲ့အခါမှာ မူဝါဒနှင့်ကိုက်ညီမှုမရှိတာကြောင့် ပြန်လည်လွှဲပြောင်းပေးနိုင်ခြင်းမရှိကြောင်း တင်ပြအပ်ပါတယ်။ နောက် ပို့ဆောင်ရေးနှင့် ဆက်သွယ်ရေးဝန်ကြီးဌာနက ၃၀-၆-၂၀၀၀ ပြည့်နှစ်မှာ စီးပွားရေးနှင့် ကူးသန်းရောင်းဝယ်ရေးဝန်ကြီးဌာနက မြန်မာ့လယ်ယာထွက်ကုန်ပစ္စည်းရောင်းဝယ်ရေးဌာန ကနေပြီးတော့ လွှဲပြောင်းရထားတဲ့ အခန်းတစ်ခန်းကိုလည်းပဲ ပိုင်ရှင်က လျှောက်ထားခြင်းအပေါ်မှာ အပိုဒ်သည် သက်ဆိုင်ရာဌာနနှင့်ဆက်သွယ်ညှိနှိုင်းဆောင်ရွက်ဆဲဖြစ်ပါကြောင်း တင်ပြအပ်ပါတယ်။ သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီးဌာနအနေနဲ့ ၁၉၆၃ ခုနှစ်၊ လုပ်ငန်းများ ပြည်သူပိုင်သိမ်းဥပဒေအရ ပြည်သူပိုင်သိမ်းခဲ့တဲ့ကိစ္စရပ်မှာ ပိုင်ရှင်ကပြန်တောင်းတဲ့ကိစ္စရပ်(၈)ရပ် ရှိတဲ့နေရာမှာ ကိစ္စရပ်တစ်ရပ်ကိုတော့ ပြန်လည်လွှဲပေးပြီးတော့ ကျန်တဲ့(၇)ရပ်ကတော့ စိစစ် ဆောင်ရွက်ဆဲဖြစ်ပါကြောင်း တင်ပြအပ်ပါတယ်။ နောက် လျှပ်စစ်နှင့်စွမ်းအင်ဝန်ကြီးဌာနကတော့ ပြည်သူပိုင်သိမ်းခဲ့တဲ့အဆောက်အအုံ ၂ရ ခုကို ပိုင်ရှင်များက ပြန်တောင်းပါတယ်။ ပြန်တောင်းတဲ့ အခါမှာ ၂၆ ခုက မူဝါဒနှင့်ကိုက်ညီမှုမရှိတာကြောင့် ပြန်လည်လွှဲအပ်ပေးခြင်းမရှိနိုင်ကြောင်း ပြန်ကြားအပ်ပါတယ်။ ကျန်တဲ့ အဆောက်အအုံတစ်ခုကတော့ ပြန်တောင်းခံရသူအချင်းချင်း အငြင်းပွားနေပြီးတော့ သက်ဆိုင်ရာတရားရုံးမှာ တရားဝင်ဆက်ခံခွင့်တင်ပြလျှောက်နိုင်ခြင်းမရှိ သေးတဲ့အတွက်ကြောင့် ဌာနကဆက်လက်ပြီးတော့ ထိန်းသိမ်းထားပါကြောင်း တင်ပြအပ်ပါတယ်။ နောက် စီမံကိန်း၊ ဘဏ္ဍာရေးနှင့် စက်မှုဝန်ကြီးဌာနအနေနဲ့ တင်ပြရမယ်ဆိုရင် ပြည်တွင်း အခွန်ဦးစီးဌာနအနေနဲ့ ပြည်သူပိုင်သိမ်းထားတဲ့မြေအဆောက်အအုံတစ်ခုကို ပိုင်ရှင်က ပြန်တောင်း တဲ့ကိစ္စကို ဆောင်ရွက်ဆဲဖြစ်ပါတယ်။ နောက် ငွေရေးကြေးရေးကြီးကြပ်ရေးဦးစီးဌာနကနေပြီးတော့ သိမ်းထားတဲ့အခန်းတစ်ခန်းကို ပိုင်ရှင်ကပြန်တောင်းတဲ့ကိစ္စလည်းပဲ မူဝါဒနှင့်ကိုက်ညီမှုမရှိ တာကြောင့် လွှဲပြောင်းပေးနိုင်ခြင်းမရှိပါဘူး။ စက်မှုဌာနအနေနဲ့ဆိုရင်လည်း ပိုင်ရှင်များက ပြန်တောင်းလိုတဲ့ကိစ္စရပ်(၅)ရပ်ကို ဆောင်ရွက်ခဲ့ပါတယ်။ အဲဒီအခါမှာ ကျွန်တော်တို့ ဆောင်ရွက် ပြီးစီးမှုကိစ္စရပ်(၃)ရပ်ဖြစ်ပြီးတော့ (၂)ရပ်ကတော့ ဆောင်ရွက်ဆဲဖြစ်ပါတယ်။ ပြီးစီးတဲ့ သုံးရပ်ထဲမှာ (၁)ရပ်က မူဝါဒနှင့်မညီလို့ ပြန်လည်လွှဲပြောင်းပေးခြင်းမပြုနိုင်ခြင်းကို တင်ပြအပ်ပါတယ်။ နောက် စီးပွားရေးနှင့် ကူးသန်းရောင်းဝယ်ရေးဝန်ကြီးဌာနအနေနဲ့ ပြန်တောင်းတဲ့ အခန်းပေါင်း အခန်းက နှစ်ခန်း၊ အဆောက်အအုံကတစ်လုံး၊ မြေကွက်တစ်ကွက်ရှိပါတယ်။ အဲဒါနဲ့ ပတ်သက်လို့လည်းပဲ မူဝါဒနှင့်ကိုက်ညီမှုမရှိတာကြောင့် ပြန်လည်ပေးအပ်နိုင်ခြင်းမရှိကြောင်း တင်ပြအပ်ပါတယ်။ ပညာရေးဝန်ကြီးဌာနအနေနဲ့ အဆောက်အအုံတစ်ခုကို ပိုင်ရှင်ရဲ့ သမီးကပြန်တောင်းလို့ အဆောက်အအုံတစ်လုံးရဲ့ ကာလတန်ဖိုးဖြင့် ပြန်လည်တောင်းခံမှုအပေါ်မှာ ပဲခူးတိုင်းဒေသကြီး အစိုးရအဖွဲ့နှင့် အခြေခံပညာဦးစီးဌာနသို့တင်ပြပြီးတော့ ဆက်လက်ပြီးတော့ စစ်ဆေးဆောင်ရွက်ဆဲ ဖြစ်ပါတယ်။ ကျန်းမာရေးနှင့်အားကစားဝန်ကြီးဌာနအနေနဲ့ကတော့ တိုင်းရင်းဆေးပညာဦးစီးဌာန က သိမ်းထားတဲ့ အဆောက်အအုံတစ်ခုကို ပိုင်ရှင်များလက်ဝယ်ကို ၂၃-၁၀-၂၀၁၈ ရက်နေ့မှာ ပြန်လည်လွှဲပြောင်းပေးအပ်ခဲ့ပါတယ်။ ကုသရေးဦးစီးဌာနကသိမ်းထားတဲ့မြေတစ်နေရာနဲ့ပတ်သက် လို့ကတော့ စစ်ဆေးဆောင်ရွက်ဆဲဖြစ်ပါတယ်။ ဆောက်လုပ်ရေးဝန်ကြီးဌာနအနေနဲ့ ပြည်သူပိုင်သိမ်း အဆောက်အအုံနှစ်လုံးကို ပိုင်ရှင်ကပြန်တောင်းတဲ့ကိစ္စမှာ မူဝါဒနှင့်ကိုက်ညီမှုမရှိသဖြင့် ပြန်လည် လွှဲပြောင်းပေးခြင်းမရှိနိုင်ကြောင်း တင်ပြအပ်ပါတယ်။ ဟိုတယ်နှင့်ခရီးသွားလာရေးဝန်ကြီးဌာန အနေနဲ့ ပြည်သူပိုင်သိမ်းထားတဲ့ အဆောက်အအုံများအနက်မှ မူလပိုင်ရှင်ကပြန်တောင်းတဲ့ကိစ္စရပ် ခြောက်ခုကို စစ်ဆေးဆောင်ရွက်ဆဲဖြစ်ပါတယ်။ ပြည်ထောင်စုရှေ့နေချုပ်ရုံးအနေနဲ့ ပိုင်ရှင်များက ပြန်တောင်းတဲ့ကိစ္စရပ် အခန်းနှစ်ခန်း၊ အဆောက်အအုံကိစ္စရပ်များမှာလည်း မူဝါဒနှင့်ကိုက်ညီမှုမရှိ တာကြောင့် ပြန်လည်လွှဲပြောင်းပေးနိုင်ခြင်းမရှိပါကြောင်း တင်ပြအပ်ပါတယ်။ ဝန်ကြီးဌာနအသီးသီး များကနေပြီးတော့ မိမိတို့ဌာနအလိုက် ဆောင်ရွက်ချက်များကို တင်ပြခြင်းဖြစ်ပါတယ်။ ဥက္ကဋ္ဌကြီးခင်ဗျား။ နောက်မေးခွန်းတစ်ခုဖြစ်တဲ့ ပြန်လည်လျှောက်ထားလာသည့်အပေါ် မူလ ပိုင်ရှင်အား ညွှန်ကြားချက်နှင့်အညီပြန်လည်အပ်နှံခဲ့သည့်ကိစ္စ မည်မျှရှိပါသနည်းဆိုတဲ့ကိစ္စ ဖြစ်ပါတယ်။ ဒါနဲ့ပတ်သက်လို့ ကျွန်တော် ပြည်ထောင်စုအစိုးရအဖွဲ့ရုံးရဲ့ ၂၆-၄-၂၀၁၉ ရက်နေ့ အကြောင်းကြားစာထုတ်ပြီးတဲ့နောက်ပိုင်းမှာ ပြည်ထောင်စုစာရင်းစစ်ချုပ်ရုံးက ၄-၉-၂၀၁၉ ရက်နေ့ အမိန့်ကြော်ငြာစာအမှတ်(၂၄၉/၂၀၁၉)နဲ့ ပဲခူးတိုင်းဒေသကြီး၊ ပဲခူးမြို့ မင်းလမ်းမှာရှိတဲ့ အမှတ် (၁၀၇) ယခင်က (၆၇)ခေါ်ပါတယ်။ အဆောက်အအုံကို မူလပိုင်ရှင်နဲ့ဆက်ခံသူများကို ပြန်လည် ပေးအပ်ခဲ့ပါတယ်။ ဒါ အမိန့်ကြော်ငြာစာထုတ်ပြီးနောက် ပြန်လည်ပေးအပ်မှုတစ်ခု ဖြစ်ပါတယ်။ နောက်ဆုံးမေးခွန်းဖြစ်တဲ့ သမဝါယမဦးစီးဌာနက ပြည်သူပိုင်သိမ်းထားတဲ့ အဆောက်အအုံမြေနေရာ မည်မျှကို ပိုင်ရှင်ကိုပြန်လည်အပ်နှံတဲ့အခြေအနေကို ဖော်ပြပေးနိုင်ခြင်းရှိ/မရှိဖြစ်ပါတယ်။ အများစု ဖြစ်ပါတယ်ခင်ဗျာ။ ဒီမေးခွန်းနဲ့ပတ်သက်လို့ သမဝါယမဦးစီးဌာနက ပြည်သူပိုင်သိမ်းတဲ့အခန်း၊ အဆောက်အအုံပေါင်း ၁၇၃ ခုအနက်မှ ၁၂၄ ခုက မူဝါဒနဲ့မညီလို့ ပြန်လည်လွှဲပြောင်းခြင်းမရှိပါဘူး။ ကျန်တဲ့ ၄၉ ခုကိုတော့ သမဝါယမဦးစီးဌာနကနေပြီးတော့ စစ်ဆေးဆောင်ရွက်ဆဲဖြစ်ပါကြောင်း တင်ပြအပ်ပါတယ်။ အားလုံးကိုကျေးဇူးတင်ပါတယ်။</speech>
<speech type="speaker">မိုက်ပေးပါ။</speech>
<speech><mp id="206">ဦးစောသလေးစော(ရွှေကျင်မဲဆန္ဒနယ်)</mp>တစ်ဆက်တစ်စပ်တည်းမေးခွင့်ပြုပါ။ ဖြေကြားပေးသွားတဲ့ ပြည်ထောင်စုဒုတိယရှေ့နေချုပ်ကြီးကို ကျေးဇူးအများကြီးတင်ပါတယ်ခင်ဗျား။ ခုန ပြည်ထောင်စုဒုတိယရှေ့နေချုပ်ဖြေကြားသလောက်ဆိုရင် ကျွန်တော် မှတ်မိသလောက် မှတ်ထားတာ အားလုံးပေါင်း ဝန်ကြီးဌာနတွေ ၄၂ ခုမှာ တစ်ခုပဲပြန်ပေးထားတာ ရှိတယ်ပေါ့။ သမဝါယမဦးစီးဌာနမှာ ၁၇၃ ခုမှာ ၄၉ ခုက စိစစ်လျက်ရှိပြီး တစ်ခုမှပြန်ပေးထားတာမရှိဘူးပေါ့။ ဒီမှာ အဓိကမေးချင်တာက င်းအတာအရ ကိစ္စနှစ်ရပ်ကိုပဲ ကျွန်တော်အဓိက တင်ပြလိုပါ တယ်။ တစ်ရပ်ကတော့ ကျွန်တော်တို့ ပဲခူးတိုင်းဒေသကြီး၊ ဇိုင်းခနိုင်းတောင်ပိုင်းရပ်ကွက်က ဦးသန်းနိုင်ရဲ့ တင်ပြထားတဲ့၊ တိုင်ကြားထားတဲ့စာမှာ စီးပွားရေးနှင့် ကူးသန်းရောင်းဝယ်ရေးဝန်ကြီး ဌာနကို သူကနေပြီးတော့မှ သူ့ရဲ့ အခန်းနှင့်ပတ်သက်လို့ ပဆ-၁၄(၁၀၄၃)နဲ့ သိမ်းဆည်းခဲ့တဲ့ အခန်းနဲ့ပတ်သက်ပြီး သူတင်ပြတဲ့အခါမှာ စီးပွားရေးနှင့် ကူးသန်းရောင်းဝယ်ရေးဝန်ကြီးဌာနက ပုဂ္ဂလိကပိုင်ပြုလုပ်ရေးကော်မရှင်ကို အပ်နှံထားပါတယ်လို့ ပြောတယ်။ ပုဂ္ဂလိကပိုင်ပြုလုပ်ရေးရှေ့ မှာ ပြန်လည်လျှောက်ထားပြီးရယူပါလို့ စီးပွားရေးနှင့် ကူးသန်းရောင်းဝယ်ရေးဝန်ကြီးဌာနကဆိုပါ တယ်။ အဲဒီတော့ ပုဂ္ဂလိကပိုင်ပြုလုပ်ရေးကော်မရှင်ကို ပြန်လည်ဆက်သွယ်တဲ့အခါမှာကျတော့ သူ့ကို ပြန်လည်အပ်နှံထားခြင်းမရှိပါဘူး။ ပုဂ္ဂလိကပိုင်ပြုလုပ်ရေးကော်မရှင်ကို စီးပွားရေးနှင့် ကူးသန်းရောင်းဝယ်ရေးဝန်ကြီးဌာနက အပ်နှံထားခြင်းမရှိပါဘူးဆိုပြီးတော့မှ ပြောတယ်။ ဆိုတော့ ပုဂ္ဂလိကပိုင်ပြုလုပ်ရေးကော်မရှင်က သူ့ဆီမှာမရှိဘူးပြောတယ်။ စီးပွားရေးနှင့် ကူးသန်းရောင်းဝယ် ရေးဝန်ကြီးဌာနကလည်း သူကနေပြီး လွှဲလိုက်ပြီ။ စာအမှတ် ဘယ်လောက်ဘယ်လောက်နဲ့ပါဆိုပြီး သေသေချာချာလွှဲထားတယ်။ ဒီလိုကိစ္စရပ်တွေမှာ ကျွန်တော်တို့ ပြည်သူတွေအနေနဲ့ တင်ပြတဲ့အခါ မှာ ဘယ်ဌာနက အဓိကကိုင်တွယ်ပြီးတော့မှ ပြတ်တောက်လျက်ရှိတဲ့ ဆက်သွယ်မှုလေးတွေကို ဖြည့်စွက်ပေးမှာလဲဆိုတာကို သိချင်ပါတယ်။ နောက်ပြီးတော့မှ ကျွန်တော်တို့ ပြည်သူတွေအနေနဲ့ လျှောက်ထားတဲ့အခါမှာ သက်ဆိုင်ရာ Focal Ministry ကိုပဲ သိမ်းထားတဲ့ Ministry ကိုပဲ ပြန်လည် တောင်းရမှာလား။ ဒါမှမဟုတ်လို့ရှိရင်လည်း ပုဂ္ဂလိကပိုင်ပြုလုပ်ရေးကော်မရှင်ကို ကျွန်တော်တို့ တောင်းရမှာလား။ ဘာဖြစ်လို့လဲဆိုတော့ နောက်တစ်မှုမှာ ကျွန်တော့်မြို့နယ်ထဲက သမဝါယမဦးစီး ဌာနကနေပြီးတော့မှ ပြည်သူပိုင်အဖြစ်သိမ်းဆည်းထားတဲ့ ဦးပိန်းခင်အမှုပေါ့နော်။ အဲဒီအမှုမှာ ဆိုလို့ရှိရင် သမဝါယမဦးစီးဌာနကနေပြီးတော့ ပြန်လည်ပြီး စာပြန်လာတယ်။ ညွှန်ကြားချက်တွေနဲ့ ကိုက်ညီပါတယ်။ သို့သော်ငြားလည်းပဲ ပိုင်ရှင်အစစ်မဟုတ်ကြောင်း၊ ပိုင်ရှင်အစစ်အမှန်ရဲ့ ဆက်ခံသူ ဟုတ်/မဟုတ်ကို ပြန်လည်ပြီးတော့မှ စိစစ်ပါလို့ပြောတယ်။ ဟုတ်ကဲ့။ လျှောက်ထားတဲ့သူတွေ ထဲကလည်း ပြန်လည်စိစစ်တယ်။ ပြန်လည်စိစစ်ပြီးတော့မှ ဘယ်ကိုပြန်တင်ပြရမယ်ဆိုတာ မသိတဲ့ အတွက် ကျွန်တော့်လွှတ်တော်ကိုယ်စားလှယ်ကိုမေးတယ်။ ကျွန်တော်အနေနဲ့ကလည်း ဘယ်ဝန်ကြီး ဌာနကို၊ ဘယ်ဦးစီးဌာနကို တင်ရမယ်ဆိုတာကို သတ်သတ်မှတ်မှတ် သေချာမသိတဲ့အတွက် ဒီမေးခွန်းနှစ်ရပ်ပေါ့နော်။ တစ်ရပ်အနေနဲ့ ကျွန်တော်တို့ လျှောက်ထားလာမှုကို ဘယ်ဌာနက အဓိကထားပြီး လုပ်ဆောင်ပေးသလဲ။ တင်ပြလျှောက်ထားတဲ့အခါမှာ ဘယ်ဌာနကို အဓိကထားပြီး လျှောက်ထားရမလဲဆိုတဲ့ ဆက်စပ်တဲ့မေးခွန်းနှစ်ရပ်ကို မေးမြန်းခွင့်ပြုပါရန် လွှတ်တော်ဥက္ကဋ္ဌကြီးမှ တင်ပြအပ်ပါတယ်ခင်ဗျား။</speech>
<speech type="speaker">ဆက်စပ်မေးခွန်းမေးတယ်ဆိုတာ သက်ဆိုင်ရာကဖြေကြားသွားပြီးတဲ့ ဖြေကြားတဲ့အပေါ်မှာ မရှင်းလင်းတဲ့ကိစ္စတွေကိုမေးဖို့ ဖြစ်ပါတယ်။ သက်ဆိုင်ရာရှေ့နေချုပ်ရုံး အနေ နဲ့လည်း သက်ဆိုင်ရာဝန်ကြီးဌာနများရဲ့ ဖြေကြားချက်များကို စုစည်းတင်ပြခြင်းဖြစ်တာကို သိရှိရ ပါတယ်။ ဒါကြောင့် ဦးစောသလေးစော မေးမြန်းတဲ့မေးခွန်းနဲ့ ပတ်သက်ပြီးမှ ဖြေကြားနိုင်မယ်ဆိုလို့ ရှိရင် ဖြေကြားပေးပါ။ ပြန်လည်းမေးမြန်းပြီးမှ ဖြေကြားရမယ်ဆိုလို့ရှိရင်လည်း ီး စာဖြင့် ပြန်ဖြေကြားလို့ရပါတယ်။</speech>
<speech><agency id="8">ဦးဝင်းမြင့်(ဒုတိယရှေ့နေချုပ်၊ ပြည်ထောင်စုရှေ့နေချုပ်ရုံး)</agency>လွှတ်တော်ကိုယ်စားလှယ် ကြီးဆက်စပ်မေးခွန်းနဲ့ ပတ်သက်ပြီးတော့ လွှတ်တော်ဥက္ကဋ္ဌကြီး ပြောကြားသလိုပါပဲခင်ဗျာ။ သက်ဆိုင်ရာဌာနက တစ်ခုချင်းအသေးစိတ်ဆောင်ရွက်ခွင့်ပြုပါတယ်။ ရှေ့နေချုပ်အနေနဲ့တော့ ဌာနများကတင်ပြချက်များကို စုပေါင်းပြီးတော့ Favour ကိုတင်ပြခြင်းဖြစ်ပါတယ်။ တစ်ခုချင်းလိုက် အသေးစိတ်ကတော့ သက်ဆိုင်ရာဝန်ကြီးဌာနနဲ့အသေးစိတ်မေးရင် ပိုပြီးတော့သင့်တော်မည်ဖြစ်ပါ ကြောင်း လေးစားစွာတင်ပြအပ်ပါတယ်။</speech>
<speech type="speaker">တစ်ဆက်တစ်စပ်တည်းမှာပဲ ရှေ့နေချုပ်ရုံးကနေပြီးမှ ဆက်လက်ပြီး မေးမြန်းပေးမယ်ဆိုလို့ရှိရင်ရော အဆင်ပြေနိုင်ပါ့မလား။</speech>
<speech><agency id="8">ဦးဝင်းမြင့်(ဒုတိယရှေ့နေချုပ်၊ ပြည်ထောင်စုရှေ့နေချုပ်ရုံး)</agency>အကြောင်းအရာကိစ္စပေါ့။ လွှတ်တော်ဥက္ကဋ္ဌကြီးကမေးတဲ့နေရာမှာ ဒီနေ့မေးတဲ့အခါမှာပဲ ဘယ်ကိစ္စ၊ ဘယ်အကြောင်း တင်ပြမှာဖြစ်ပါတယ်။ အသေးစိတ်ကိစ္စရပ်အတိအကျမေးမယ်ဆိုရင်တော့ သက်ဆိုင်ရာဌာနကို ဝန်ကြီးဌာနကိုမေးပြီးတော့ ပြန်လည်ပြီးတော့ဖြေကြားပေးနိုင်ပါတယ်။ အသေးစိတ်အချက်အလက် ကိုသာ ကျွန်တော့်ဆီပို့ပေးနိုင်ပါတယ်ခင်ဗျာ။</speech>
<speech type="speaker">ပြည်ထောင်စုရှေ့နေချုပ်ရုံးက ဒုတိယရှေ့နေချုပ် ပြန်လည်ထွက်ခွါနိုင်ပါပြီ။</speech>
</Q-A>
<Q-A>
<title>တံတားဦးမြို့နယ် မြို့လယ်လမ်းမကြီးဖြစ်သော ကျောက်ဆည်-တံတားဦးလမ်းအား ပြုပြင် ဆောင်ရွက်ခဲ့မှုတွင် အရည်အသွေးမပြည့်မီမှုအပေါ် ပြန်လည်ဆောင်ရွက်ပေးမှုအခြေအနေကို သိလိုခြင်းနှင့်စပ်လျဉ်းသည့်မေးခွန်း</title>
<speech type="speaker">တံတားဦးမဲဆန္ဒနယ်မှ ဒေါ်စိုးနွယ်အေး မေးမြန်းဖို့ဖြစ်ပါတယ်။</speech>
<speech><mp id="290">ဒေါ်စိုးနွယ်အေး(တံတားဦးမဲဆန္ဒနယ်)</mp>လေးစားအပ်ပါတဲ့ ပြည်သူ့လွှတ်တော် ဥက္ကဋ္ဌကြီးနှင့် ပြည်ထောင်စုဝန်ကြီး၊ ပြည်သူ့လွှတ်တော်ကိုယ်စားလှယ်တော်ကြီးများရှင်။ ကျွန်မ ကတော့ မန္တလေးတိုင်းဒေသကြီး၊ တံတားဦးမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်စိုးနွယ်အေး ဖြစ်ပါတယ်။ ကျွန်မမေးမြန်းချင်တဲ့မေးခွန်းကတော့ မန္တလေးတိုင်းဒေသကြီး၊ တံတားဦးမြို့နယ် မြို့လယ်လမ်းမကြီးဖြစ်သော ကျောက်ဆည်-တံတားဦးလမ်းအား ပြုပြင် ဆောင်ရွက်ခဲ့မှုတွင် အရည်အသွေးမပြည့်မီမှုအပေါ် ပြန်လည်ပေးလျော်ဆောင်ရွက်ခဲ့မှုအခြေအနေ သိရှိလိုပါကြောင်း မေးခွန်းမေးမြန်းရခြင်းဖြစ်ပါတယ်။ ဥက္ကဋ္ဌကြီးရှင်။ မန္တလေးတိုင်းဒေသကြီး၊ တံတားဦးမြို့နယ်အတွင်းရှိ တံတားဦးမြို့တွင်းလမ်း ကတ္တရာလမ်းထပ်ပိုးလွှာခင်းခြင်း၊ လမ်းချဲ့ခြင်း မှာ ကျော်လမင်းကုမ္ပဏီမှတာဝန်ယူပြီး လမ်းများတိုးချဲ့ခြင်းအစရှိသဖြင့် လမ်းပိုင်းဆိုင်ရာလိုအပ် သည်များကို ၁-၁၂-၂၀၁ရ ရက်နေ့မှာ စတင်ဆောင်ရွက်ခဲ့ရာ လမ်းပြုပြင်မှုပြီးစီးပြီး နိုင်ငံတော် အစိုးရထံအပ်နှံပြီးစီးသည်ဟုဆိုသော်လည်း ကျော်လမင်းကုမ္ပဏီမှတာဝန်ယူခဲ့သည့် လမ်းမတော်ကြီး မှာ ကတ္တရာများလွန်စွာနည်းနေသောကြောင့် လမ်းဘေးဝဲယာမှာနေထိုင်ကြသော မဲဆန္ဒရှင်ပြည်သူ များမှ ကျွန်မ ပြည်သူ့လွှတ်တော်ကိုယ်စားလှယ်ထံ ပြုပြင်ထားသည့်နေရာသို့ လာရောက်စစ်ဆေးမှု များပြုလုပ်နိုင်ရန် အကူအညီတောင်းခံတင်ပြခဲ့ရာ ကျွန်မမှာ လမ်းအရည်အသွေးမပြည့်မီဟု သိရှိ ထားပါသောကြောင့် မဲဆန္ဒရှင်ပြည်သူများနှင့် မြို့မိမြို့ဖများ၏အကူအညီတောင်းခံမှုအပေါ် သက်ဆိုင်ရာ တာဝန်ရှိသူများနှင့် သဘောတူညီချက်ရယူပြီး အဆိုပါလမ်းမကြီးကို စစ်ဆေးမှုများ ပြုလုပ်ရာနေရာငါးနေရာ၊ တစ်နေရာနှစ်ပေါက် စစ်ဆေးသည့်အနက်မှ အပေါက် ၁၂ နေရာ၊ တစ်နေရာတွင်သာ သတ်မှတ်အရည်အသွေးပြည့်မီကြောင်း စစ်ဆေးတွေ့ရှိခဲ့ရပါတယ်။ ဥက္ကဋ္ဌကြီးရှင်။ ၎င်းနောက် သက်ဆိုင်ရာတာဝန်ရှိသူများက လိုအပ်ချက်များပြည့်မီစေရန် တန်ဖိုးတွက်သည့်အခါ အနည်းဆုံးကျပ်သိန်း ၃၀၀ ကျော်နှင့် အများဆုံးကျပ်သိန်း ၈၀၀ ကျော် တန်ဖိုးလိုအပ်ကြောင်း အမျိုးမျိုးတွက်ချက်တင်ပြခဲ့ခြင်းသာဖြစ်ပါတယ်။ အမှန်တကယ် သက်ဆိုင်ရာ တာဝန်ရှိသူများ၏ စစ်ဆေးတွေ့ရှိချက်မှာ PT (၁၁)ခုအတွက် စုစုပေါင်းလျော့သည့်ထု ၄၈ လက်မထု အတွက် PT (၁)ခုလျှင် ပျမ်းမျှအလျော့ထု ၄.၃၆ လက်မလျော့နည်းနေကြောင်း လမ်းဦးစီးဌာနမှ စစ်ဆေးတွေ့ရှိချက်အရ တင်ပြထားပါတယ်။ ဒီစစ်ဆေးတွေ့ရှိချက်အရ အဖြေမှန်တစ်ခုတည်းအပေါ် တွင်သာ တွက်ချက်တင်ပြရမည်ဖြစ်ပါတယ်။ ထိုသို့ မြို့လယ်လမ်းမကြီးအရည်အသွေးမပြည့်မီခြင်း ကို သိရှိပြီးဖြစ်သော်လည်း လုပ်ငန်းပြီးဆုံးအပ်နှံပြီးသည့်နောက် ငါးလကြာသည်အထိ အစားထိုး ပြန်လည်ပြုပြင်ပေးခြင်းမရှိသည့်အတွက် မြို့မိမြို့ဖများမှ၊ ကျွန်မ ပြည်သူ့လွှတ်တော်ကိုယ်စားလှယ် တို့မှ တိုင်းဒေသကြီးလျှပ်စစ်စွမ်းအင်နှင့် ဆောက်လုပ်ရေးဝန်ကြီးဌာန ဝန်ကြီးထံ ၉-၇-၂၀၁၈ ရက်နေ့က ဖြစ်ရပ်မှန်ပေါ်ပေါက်လာစေရေးအတွက် သွားရောက်တင်ပြတောင်းဆိုခဲ့ကြပါတယ်။ ယခုလို သွားရောက်တင်ပြရခြင်းမှာ လမ်းမကြီးတည်ဆောက်မှု၊ ပြုပြင်မှုတွင် လမ်းအရည်အသွေး ပြည့်မီမှုရှိ/မရှိစိစစ်ရန် တာဝန်ရှိသော သက်ဆိုင်ရာတာဝန်ရှိသူအဆင့်ဆင့်မှ တည်ဆောက်ရေး လုပ်ငန်းအဆင့်ဆင့်ကို စိစစ်ကြီးကြပ်ရန်တာဝန်ပျက်ကွက်ခဲ့သည့်အတွက် ယခုကဲ့သို့ အရည်အသွေး မပြည့်မီသည့်လမ်းမကြီးဖြစ်လာရခြင်းမှာ သိသာထင်ရှားလာပါတယ်။ အရည်အသွေးပြည့်မီကြောင်း စိစစ်ဆုံးဖြတ်အတည်ပြုခဲ့သည့်အတွက် လမ်းမကြီးလုပ်ငန်းစဉ်ပြီးဆုံးပြီး တည်ဆောက်မှု တာဝန်ယူ သူ ကျော်လမင်းကုမ္ပဏီမှ နိုင်ငံတော်သို့အပ်နှံခြင်းအပေါ်ပဲ ဖြစ်ပါတယ်။ လမ်းဦးစီးဌာနအနေဖြင့် ဝန်ကြီးထံ အမှန်တကယ် တွက်ချက်တင်ပြရမည်မှာ ၄.၃၆ အလျော့တွက်တန်ဖိုးဖြစ်ပါလျက် တစ်လက်မ ခွဲခန့်သာတွက်ချက်တင်ပြသည်ကိုလည်း ကျွန်မအနေဖြင့် တွေ့ရှိ၊ သိရှိခဲ့ရပါတယ်။ အမှန်အကန်တွက်ချက်တင်ပြရမည်ဆိုလျှင် ၄.၃၆ ထုအလျော့တွက်ကို သိန်း ၉၀၀ ကျော် တန်ဖိုးခန့်ဖြစ်ပါတယ်လို့ လမ်းဦးစီးဌာန၏ စစ်ဆေးတွေ့ရှိချက်အရ သိရှိရသော်လည်း ဝန်ကြီးထံသို့ တင်ပြချက်မှာ လွဲမှားနေတာကိုလည်း သိရှိခဲ့ရပါတယ်။ ၎င်းနောက် ကျော်လမင်းကုမ္ပဏီမှ တာဝန်ယူပြုပြင်ခဲ့သော်လည်း ပြန်လည်ပြုပြင်ထားသည့် လမ်းမတော်မှာ အရည်အသွေးပြည့်မီပြီး ကောင်းမွန်ခြင်းရှိ/မရှိ သက်ဆိုင်ရာဝန်ကြီးဌာနမှ ကွင်းဆင်းကြည့်ရှုပါက ပိုမိုသိသာထင်ရှားမြင်တွေ့ နိုင်မှာဖြစ်ပါတယ်။ ဥက္ကဋ္ဌကြီးရှင်။ Power Point သုံးစွဲခွင့်ပြုပါ။ ဒါကတော့ တင်ဒါရကုမ္ပဏီရဲ့ တည်ဆောက်ရေး လုပ်ငန်းစဉ်ပဲဖြစ်ပါတယ်။ ဒါကတော့ မြေပြင်မှာ မဲဆန္ဒရှင်ပြည်သူအချို့နဲ့ မြို့မိမြို့ဖများ၏ လမ်း အရည်အသွေးမပြည့်မီကြောင်း တင်ပြချက်အပေါ်မှာ မြေပြင်မှာသွားရောက်ပြီးတော့ ကွင်းဆင်း ကြည့်ရှုနေတဲ့မှတ်တမ်းပဲဖြစ်ပါတယ်။ ဒါကတော့ မြို့လယ်လမ်းမကြီးဘေးမှာရှိတဲ့ အမှတ်(၃) အုပ်ချုပ်ရေးမှူးရုံးမှာ သက်ဆိုင်ရာတာဝန်ရှိသူများဖြစ်ကြတဲ့ Third Party(QC)အဖွဲ့က သုံးယောက် ပါပါတယ်။ မြို့နယ်တည်ဆောက်ရေးကော်မတီအဖွဲ့မှ တာဝန်ရှိသူများပါပါတယ်။ နောက် အုပ်ချုပ်ရေးမှူး၊ စည်ပင်သာယာရေးကော်မတီ ဥက္ကဋ္ဌနှင့်အတူ မြို့မိမြို့ဖများနှင့်အတူ ညှိနှိုင်း ဆွေးနွေးခဲ့တဲ့ မှတ်တမ်းဓာတ်ပုံပဲဖြစ်ပါတယ်။ ထိုဆွေးနွေးပွဲမှာ လမ်းဖောက်စစ်ဆေး။</speech>
<speech type="speaker">ဆောက်လုပ်ရေးဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="14">ဒေါက်တာကျော်လင်း(ဒုတိယဝန်ကြီး၊ ဆောက်လုပ်ရေးဝန်ကြီးဌာန)</agency>လေးစားအပ် ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များ၊ ဖိတ်ကြားထားသော ဧည့်သည်တော်များအားလုံး မင်္ဂလာအပေါင်းနှင့် ပြည့်စုံကြပါစေလို့ ဆုမွန်ကောင်းတောင်းရင်း နှုတ်ခွန်းဆက်သအပ်ပါတယ်။ ကျွန်တော်ကတော့ ဆောက်လုပ်ရေးဝန်ကြီးဌာန ဒုတိယဝန်ကြီး ဒေါက်တာကျော်လင်း ဖြစ်ပါတယ်။ ကျွန်တော်အနေဖြင့် မန္တလေးတိုင်းဒေသကြီး၊ တံတားဦး မဲဆန္ဒနယ် ပြည်သူ့လွှတ်တော်ကိုယ်စားလှယ် ဒေါ်စိုးနွယ်အေးမှမေးမြန်းထားတဲ့ တံတားဦးမြို့နယ် မြို့လယ်လမ်းမကြီးဖြစ်သော ကျောက်ဆည်-တံတားဦးလမ်းအား ပြုပြင်ဆောင်ရွက်ခဲ့မှုတွင် အရည်အသွေးမပြည့်မီမှုအပေါ် ပြန်လည်ဆောက်ရွက်ပေးမှုအခြေအနေကို သိရှိလိုခြင်းနှင့် စပ်လျဉ်းတဲ့ မေးခွန်းအား မန္တလေးတိုင်းဒေသကြီးအစိုးရအဖွဲ့နှင့် ပေါင်းစပ်ဖြေကြားသွားမှာဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ မန္တလေးတိုင်းဒေသကြီး၊ တံတားဦးမြို့နယ်၊ ကျောက်ဆည်-တံတားဦးလမ်းသည် ဆောက်လုပ်ရေးဝန်ကြီးဌာနပိုင်လမ်းဖြစ်ပြီးတော့ မန္တလေး တိုင်းဒေသကြီးအစိုးရအဖွဲ့မှ စီမံခန့်ခွဲသောလမ်းဖြစ်ပါတယ်။ အဆိုပါလမ်း၏ မိုင်တိုင်အမှတ် (၂၃/၂)မှ(၂၃/၇)အထိ လမ်းအရှည်ငါးဖာလုံအား ကတ္တရာလမ်းချဲ့ခြင်းလုပ်ငန်းကို ၂၀၁၇-၂၀၁၈ ဘဏ္ဍာရေးနှစ်တွင် မန္တလေးတိုင်းဒေသကြီးအစိုးရအဖွဲ့ရန်ပုံငွေကျပ် ၁၈၀ သန်းဖြင့် တိုင်းဒေသကြီး အစိုးရအဖွဲ့မှ ကြီးကြပ်၍ခေါ်ယူသည့်လုပ်ငန်းတင်ဒါအား ကျော်လမင်းကုမ္ပဏီမှ တင်ဒါအောင်မြင် ခဲ့ပါသဖြင့် လမ်းလုပ်ငန်းကို ၁၅-၁၁-၂၀၁ရ ရက်နေ့တွင်စတင်ဆောင်ရွက်ခဲ့ပြီးတော့ ၁၅-၂-၂၀၁၈ ရက်နေ့တွင် ဆောင်ရွက်ပြီးစီးခဲ့ပါတယ်။ အဆိုပါကုမ္ပဏီ၏ လုပ်ငန်းဆောင်ရွက်မှုများအား မန္တလေး တိုင်းဒေသကြီးအစိုးရအဖွဲ့၏ ညွှန်ကြားမှုအရ ၂၀၁၈ ခုနှစ် မတ်လအတွင်း တံတားဦးမြို့နယ်၊ တည်ဆောက်ရေးလုပ်ငန်းစိစစ်ရေးကော်မတီ၊ လမ်းဦးစီးဌာန၊ Third Party(QC)စစ်ဆေးရေး အဖွဲ့တို့ပူးပေါင်း၍ ကွင်းဆင်းတိုင်းတာစစ်ဆေးခဲ့ရာ လမ်းအရှည်ငါးဖာလုံနှင့် ပျမ်းမျှအကျယ် ၄၁ ပေအတွက် ဒု-အခြေခံလွှာနှင့် အခြေခံလွှာတို့တွင် ကျောက်သားထုလျော့နည်းခဲ့ခြင်းအား စစ်ဆေး တွေ့ရှိခဲ့ပါတယ်။ ၎င်းစစ်ဆေးတွေ့ရှိချက်အစီရင်ခံစာကို မန္တလေးတိုင်းဒေသကြီးအစိုးရအဖွဲ့သို့ အနိမ့်အမြင့် တ င်း၍ ကျောက်သေးဖြန် အားလုံး ကတ္တရာရေပိတ် တင်ပြခဲ့ရာ မန္တလေးတိုင်းဒေသကြီးအစိုးရအဖွဲ့၏ ၁၃-၉-၂၀၁၈ ရက် နေ့စွဲပါစာအမှတ်၊ ၂/၃-၅/၂၂ ဦး ၆(၆၀၈)(လျှပ်/ဆောက်)ဖြင့် ကျော်လမင်းကုမ္ပဏီအား လမ်းအနိမ့်အမြင့်ဖြေညှိခြင်းလုပ်ငန်း၊ ကတ္တရာ ရေပိတ်လွှာ လောင်းခြင်းလုပ်ငန်းတို့ကို တန်ဖိုးငွေကျပ် ၃၅၃.၁၁ သိန်းဖြင့် ပြန်လည်ဆောင်ရွက်ရန် ညွှန်ကြားခဲ့ပြီးဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ မန္တလေးတိုင်းဒေသကြီး၊ တံတားဦးမြို့နယ် ကျောက်ဆည်-တံတားဦးလမ်း မိုင်တိုင်အမှတ်(၂၃/၂)မှ(၂၃/၇)အထိ လမ်းအရှည်ငါးဖာလုံကို ကတ္တရာ လမ်းချဲ့ခြင်းလုပ်ငန်းဆောင်ရွက်သော ကျော်လမင်းကုမ္ပဏီအား တက္ကရာဆက်စပ်လောင်းခြင်း၊ လမ်းမျက်နှာပြင်မညီ၍ အနိမ့်အမြင့်ဖြစ်နေသောနေရာများအား ဝမ်းတူးကျောက်ဖြင့် အနိမ့်အမြင့် ညှိခြင်း၊ တစ်လက်မခွဲထုကတ္တရာအဝင်လောင်း၍ ကျောက်သေးဖြန့်ခင်းကြိတ်ခြင်းနှင့် မျက်နှာပြင် အားလုံး ကတ္တရာရေပိတ်လွှာလောင်း၍ (၃/၈)လက်မကျောက်သေးဖြန့်ခင်းကြိတ်ခြင်း လုပ်ငန်းများ အား ၂၀-၁၁-၂၀၁၈ ရက်နေ့တွင် ပြန်လည်ပြုပြင်ဆောင်ရွက်ခဲ့ပြီးဖြစ်ပါကြောင်းနှင့် မန္တလေး တိုင်းဒေသကြီးအစိုးရအဖွဲ့နှင့် ပေါင်းစပ်ကြားအပ်ပါတယ်ခင်ဗျား။</speech>
<speech type="speaker">မိုက်ပေးပါ။</speech>
<speech><mp id="290">ဒေါ်စိုးနွယ်အေး(တံတားဦးမဲဆန္ဒနယ်)</mp>Power Point သုံးစွဲခွင့်ပြုပါ။ Slide No.12 ကိုပြပေးပါရှင်။ ဒါကတော့ ပြန်လည်ပေးလျော်ထားတဲ့လမ်းအစိတ်အပိုင်းအချို့ရဲ့မှတ်တမ်းအချို့ပဲ ဖြစ်ပါတယ်။ လမ်းကိုပေးလျော်တဲ့အခါမှာ လမ်းကိုဖောက်စစ်တဲ့အခါမှာ၊ တွက်ချက်တဲ့အခါမှာ ပျမ်းမျှအလျော့ထုမှာ ၄.၃၆ ထုဖြစ်ပါတယ်။ ၄.၃၆ ထုရဲ့ တန်ဖိုးကို လမ်းဦးစီးဌာနကလည်း သိန်း ၉၀၀ ကျော်တန်ဖိုးတွက်ချက်တင်ပြထားပါတယ်။ လမ်းကိုပေးလျော်လိုက်တဲ့အခါမှာ မန္တလေးတိုင်း ဒေသကြီးအစိုးရအဖွဲ့မှာ ဘယ်လောက်လျော်ပေးထားလဲ ကျွန်မမသိပါဘူး။ အခု ပြည်ထောင်စု ဝန်ကြီးဖြေကြားလို့သိတာပါ။ သိန်း ၃၀၀ ကျော် တက်ကုတ်လောင်းခြင်း တစ်လက်မခွဲခန့်ကို ပေးလျော်ထားတယ်လို့ သိရှိရပါတယ်။ အဲဒီလိုကျတော့ ပေးလျော်ရမယ့်အခြေအနေက ၄.၃၆ ထု ဖြစ်တယ်။ ပေးလျော်တာက တစ်လက်မခွဲခန့်ကိုလျော်ထားတယ်ဆိုတော့ ကျန်တဲ့ သုံးလက်မခန့် ပေးလျော်ရမယ့်အခြေအနေက လမ်းရဲ့ တည်ဆောက်မှုအခြေအနေအရက ပေးလျော်လို့မဖြစ်တဲ့ အခြေအနေမျိုးကိုလည်းဖြစ်နေတယ်လို့ အခြားပညာရှင်တွေနဲ့ ကျွန်မပူးပေါင်းဆောင်ရွက်တဲ့အခါ မှာလည်း သိရှိရပါတယ်။ အဲကျတော့ သုံးလက်မခန့်ထုလျော့တဲ့အတွက် ပေးလျော်ထားခြင်းက မရှိပါဘူး။ အဲဒီလိုမရှိတဲ့အတွက် သုံးလက်မခန့်အလျော့ထုအတွက်ကို ငွေကြေးတွက်ချက်ပြီးတော့ နိုင်ငံတော်အစိုးရထံအပ်နှံထားတဲ့အခြေအနေမျိုးရှိ/မရှိ ကျွန်မသိရှိလိုပါတယ်။ နောက်ပြီးကျတော့ Third Party(QC)အဖွဲ့နဲ့ မြို့နယ်တည်ဆောက်ရေးကော်မတီအဖွဲ့တို့ကို ကျွန်မ ဒီလမ်းမကြီးအရည်အသွေးမပြည့်မီဘူးလို့ ဒေသခံပြည်သူတွေကနေပြီးတော့ တောင်းဆိုမှု အပေါ်မှာ ကျွန်မတို့ဖွင့်ဖောက်စစ်ဆေးဖို့အတွက် Date လုပ်ကြပါတယ်။ ဒါပေမဲ့လို့ ကိုယ်စားလှယ် မပါခင်မှာ သူတို့ပြန်ပြီးတော့ ဖောက်ပြီးတော့စစ်ဆေးပါတယ်။ တည်ဆောက်ရေးကော်မတီနဲ့ Third Party အဖွဲ့တို့က OK ပြပြီးတော့ အစိုးရကိုလမ်းကိုအပ်ပြီးတဲ့အဖွဲ့အစည်းကပဲ ကိုယ်စားလှယ် မပါဘဲနဲ့ သူတို့ပြန်စစ်ပါတယ်။ အဲဒီမူလကတ္တရာလမ်းကြီးကိုပဲ ဖောက်စစ်ပြီးတော့ အရည်အသွေးပြည့်မီတယ်ဆိုပြီး တင်ပြပါတယ်။ အဲဒီလိုတင်ပြတဲ့အခါမှာ ကျွန်မက တစ်ခါ ဒီတည်ဆောက်ရေးအဖွဲ့တွေကို ပြန်လည်ခေါ်ယူပြီးတော့ အစည်းအဝေးခုနကမှတ်တမ်းမှာပြတဲ့ အတိုင်း အစည်းအဝေးပြန်ထိုင်ပါတယ်။ ပြန်ထိုင်ပြီးတော့ ကိုယ်စားလှယ်အပါအဝင်ဖောက်စစ်တော့ မှသာ ၄.၃၆ ထုအလျော့တွက်ရှိတယ်ဆိုတဲ့အဖြေမှန်ကို ထွက်ရှိလာတာဖြစ်ပါတယ်။ အဲဒါကြောင့် မို့လို့ ဒုတိယမေးခွန်းအနေနဲ့ကတော့ Third Partyd(QC)အဖွဲ့က တိုင်းဒေသကြီးအစိုးရအဖွဲ့ ဝန်ကြီးချုပ်ကနေပြီးတော့ စာချုပ်ချုပ်ဆိုထားတဲ့အတိုင်း ဒီတည်ဆောက်ရေးလုပ်ငန်းတွေကို အရည်အသွေးပြည့်မီဖို့အတွက် စာချုပ်ပါအတိုင်း သူတို့ကို နှစ်ရာခိုင်နှုန်းငွေကြေး(Amount) ပေးဆောင်ပြီးတော့ ဒီလမ်းကြီးအရည်အသွေးပြည့်မီအောင် စစ်ဆေးရတာဖြစ်ပါတယ်။ အဲဒါကြောင့် မို့လို့ ဒီ Third Party(QC)အဖွဲ့က OK ပြီးတော့ အပ်လိုက်တယ်။ ဒုတိယအကြိမ်ပြန်စစ်တော့လည်း အဖြေမှန်ကမပေါ်ဘူး။ ကိုယ်စားလှယ်ပါမှ အဖြေမှန်ကပေါ်တာဖြစ်နေတယ်။ အဲကျတော့ ဒီ Third Party(QC)အဖွဲ့ကို မည်ကဲ့သို့အရေးတယူဆောင်ရွက်ပေးမှုအခြေအနေကို သိရှိလိုပါတယ်။</speech>
<speech type="speaker">သက်ဆိုင်ရာဝန်ကြီးဌာနက ဖြေကြားနိုင်က ဖြေကြားပေးပါ။</speech>
<speech><agency id="14">ဒေါက်တာကျော်လင်း(ဒုတိယဝန်ကြီး၊ ဆောက်လုပ်ရေးဝန်ကြီးဌာန)</agency>လေးစားအပ် ပါသော ဥက္ကဋ္ဌကြီးခင်ဗျား။ ဒီရန်ပုံငွေသည် မန္တလေးတိုင်းဒေသကြီးအစိုးရအဖွဲ့ရဲ့ ရန်ပုံငွေ ဖြစ်ပြီးတော့ ဆောင်ရွက်တဲ့လုပ်ငန်းကလည်း မန္တလေးတိုင်းဒေသကြီးအစိုးရအဖွဲ့က တင်ဒါခေါ်ယူ ထားတဲ့ လုပ်ငန်းဖြစ်ပါတယ်။ ဒီ Third Party ကလည်းပဲ မန္တလေးတိုင်းဒေသကြီးအစိုးရအဖွဲ့က ရွေးချယ်ထားတဲ့အဖွဲ့တွေဖြစ်တဲ့အတွက် ဆက်စပ်မေးခွန်းကို မန္တလေးတိုင်းဒေသကြီးအစိုးရအဖွဲ့ကို ဆက်စပ်မေးမြန်းပြီးတော့ ပြန်လည်ဖြေကြားသွားပါမယ်ခင်ဗျား။</speech>
</Q-A>
<Q-A>
<title>လဲချားမြို့နယ်၊ လွိုင်လင်-ပန်ကေတု-သီပေါလမ်းပေါ်ရှိ မိုင်တိုင်အမှတ်(၄၈/၅)ကီလိုမီတာနှင့် (၄၉)ကီလိုမီတာအကြားရှိ နမ့်တောင်းတံတားနှင့် မိုင်တိုင်အမှတ် (၅၇)ကီလိုမီတာနှင့် (၅၇/၇) ကီလိုမီတာကြားရှိ ဟိုနားတံတားအား နှစ်လမ်းသွား RC ကွန်ကရစ်တံတားအဖြစ် အဆင့်မြှင့်တင် ပေးရန်အစီအစဉ်ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">လဲချားမဲဆန္ဒနယ်မှ ဦးစိုင်းဥက္ကာ မေးမြန်းဖို့ဖြစ်ပါတယ်။</speech>
<speech><mp id="1142">ဦးစိုင်းဥက္ကာ(လဲချားမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီး နှင့် ပြည်ထောင်စုဝန်ကြီးများ၊ လွှတ်တော်ကိုယ်စားလှယ်များအားလုံး မင်္ဂလာပါ။ ကျွန်တော်ကတော့ လဲချားမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးစိုင်းဥက္ကာ ဖြစ်ပါတယ်။ ကျွန်တော်အနေနဲ့ လဲချားမြို့နယ် လွိုင်လင်-ပန်ကေတု-သီပေါလမ်းပေါ်ရှိ မိုင်တိုင်အမှတ်(၄၈/၅) ကီလိုမီတာနှင့် (၄၉) ကီလိုမီတာကြားရှိ နမ့်တောင်းတံတားနှင့် မိုင်တိုင်အမှတ် (၅၇) ကီလိုမီတာနှင့် (၅၇/၇)ကီလိုမီတာ ကြားရှိ ဟိုနားတံတားအား နှစ်လမ်းသွား RC ကွန်ကရစ်တံတားအဖြစ် အဆင့်မြှင့်တင်ပေးရန် စပ်လျဉ်းသည့် ကြယ်ပွင့်ပြမေးခွန်းအား ပြည်သူ့လွှတ်တော်ဥက္ကဋ္ဌကြီးမှတစ်ဆင့် မေးမြန်းသွားမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ရှမ်းပြည်နယ်တောင်ပိုင်း လွိုင်လင်ပန်းကေတု-သီပေါလမ်းမှာ အာဆီယံအဝေးပြေးလမ်းမကြီးအဖြစ် နိုင်ငံတော်အစိုးရကသတ်မှတ် ထားသောလမ်း ဖြစ်ပါတယ်။ အစိုးရအဆက်ဆက်တိုးချဲ့ပြုပြင်လာခဲ့သောကြောင့် ယခုအခါတွင် ထိုက်သင့်သလောက် ကောင်းမွန်သောလမ်းဖြစ်လာပါတယ်။ ယခင်က ပင်လုံ-လွိုင်လင်-တောင်ကြီး ကို တစ်နေကုန်မောင်းနှင်ရပြီး ညမိုးချုပ်မှသာရောက်ရှိပါတယ်။ ယခုအခါ မောင်းနှင်ချိန်ငါးနာရီ ဝန်းကျင်ခန့်ဖြင့် လွယ်ကူစွာသွားလာနိုင်တဲ့အထိ ဖွံ့ဖြိုးတိုးတက်ခဲ့ပါတယ်။ လမ်းပန်းဆက်သွယ်ရေး ကောင်းမွန်လာခြင်း၊ ကုန်စည်စီးဆင်းမှုများပြားလာခြင်းတို့ကြောင့် ၁၀ ဘီးကားတွေ၊ ၁၂ ဘီးကား တွေ၊ တွဲကားတွေဟာ အဆက်မပြတ်သွားလာနေကြပါတယ်။ အဆိုပါ လွိုင်လင်-ပန်ကေတု-သီပေါ လမ်းအား ယာဉ်အသွားအလာတစ်နေ့တခြားပိုမိုများပြားလာခဲ့ပါတယ်။ သို့သော်လည်း အဆိုပါ လမ်းပေါ်တွင် မိုင်တိုင်အမှတ်(၄၈/၅) ကီလိုမီတာနှင့် (၄၉)ကီလိုမီတာအကြား နမ့်တောင်းတံတားနှင့် မိုင်တိုင်အမှတ်(၅၇) ကီလိုမီတာနှင့် (၅၇/၅) ကီလိုမီတာကြားရှိ ဟိုနားတံတားမှာကျဉ်းမြောင်းပြီး ကားငယ်ပင်လျှင် နှစ်စီးမရှောင်သာဖြစ်နေပါတယ်။ တံတားကျဉ်းမြောင်းခြင်း၊ သက်တမ်းကြာမြင့် ခြင်းတို့ကြောင့် လက်ရှိသွားလာနေသော ကုန်တင်ကားများ အဆင်မပြေတော့ဘဲနဲ့ အန္တရာယ်ရှိတဲ့ အနေအထားကိုရောက်ရှိနေပါတယ်။ ထို့ကြောင့် အဆိုပါတံတားအား ပေ ၃၀ အကျယ် RC ကွန်ကရစ်တံတားအသစ်အဖြစ် အဆင့်တိုးမြှင့်ပေးမည်ဆိုပါက ခရီးသွားပြည်သူများခရီးသွား လာမည်ဆိုပါက လုံခြုံသက်သာပြီးသွားလာရလွယ်ကူမှာ ဖြစ်ပါတယ်။ ဥက္ကဋ္ဌကြီးခင်ဗျား။ ကျေးဇူးပြုပြီး Power Point အသုံးပြုခွင့်ပြုပါရန် တောင်းခံအပ်ပါတယ်။ ဒါကဒေသအခေါ် ဟိုနားတံတားပါ။ ဒီတံတားကတော်တော်ကြာနေပါပြီ။ ဒါကတော့ ကျွန်တော်တို့ ဒေသအခေါ် နမ့်တောင်းတံတားပါ။ ဒီတံတားက ၁၉၃၄ ခုနှစ်ကတည်းက ဆောက်ခဲ့တဲ့တံတားလို့ ထင်ရပါတယ်။ ကျေးဇူးတင်ပါတယ်။ သို့ဖြစ်၍ မိဘပြည်သူများကိုယ်စား မေးမြန်းလိုသည်မှာ လဲချား-လွိုင်လင်-ပန်ကေတု-သီပေါလမ်းပေါ်ရှိ မိုင်တိုင်အမှတ်(၄၈/၅) ကီလိုမီတာနှင့် (၄၉) ကီလိုမီတာအကြား နမ့်တောင်းတံတားနှင့် မိုင်တိုင်အမှတ်(၅၇) ကီလိုမီတာနှင့် (၅၇/၅) ကီလိုမီတာ အကြား ဟိုနားတံတားတို့အား RC တံတားအဖြစ်အဆင့်မြှင့်တင်ပေးရန် အစီအစဉ် ရှိ/မရှိနှင့်ရှိပါက မည်သည့်ဘဏ္ဍာရေးနှစ်တွင် တည်ဆောက်ပေးမည်ကိုသိလိုပါသဖြင့် မဲဆန္ဒရှင်များ ကိုယ်စား ပြည်သူ့လွှတ်တော်ဥက္ကဋ္ဌကြီးမှတစ်ဆင့် လေးစားစွာမေးမြန်းအပ်ပါတယ်။ အားလုံးကို ကျေးဇူးတင် ပါတယ်။</speech>
<speech type="speaker">ဆောက်လုပ်ရေးဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="14">ဒေါက်တာကျော်လင်း(ဒုတိယဝန်ကြီး၊ ဆောက်လုပ်ရေးဝန်ကြီးဌာန)</agency>လေးစားအပ်ပါသော ဥက္ကဋ္ဌကြီးခင်ဗျား။ ကျွန်တော့်အနေဖြင့် ရှမ်းပြည်နယ်(တောင်ပိုင်း)၊ လဲချားမဲဆန္ဒနယ် ပြည်သူ့ လွှတ်တော်ကိုယ်စားလှယ် ဦးစိုင်းဥက္ကာ မေးမြန်းထားတဲ့ လဲချားမြို့နယ်၊ လွိုင်လင်-ပန်ကေတုသီပေါလမ်းပေါ်ရှိ မိုင်တိုင်(၄၈) နှင့် (၄၉)ကီလိုမီတာအကြားရှိ နမ့်တောင်းတံတားနှင့် မိုင်တိုင်အမှတ် (၅၇)ကီလိုမီတာနှင့် (၅၇/၇) ကီလိုမီတာကြားရှိ ဟိုနားတံတားအား နှစ်လမ်းသွား RC ကွန်ကရစ် တံတားအဖြစ် အဆင့်မြှင့်တင်ပေးရန် အစီအစဉ်ရှိ/မရှိနှင့်စပ်လျဉ်းတဲ့ မေးခွန်းအား ဖြေကြားသွားမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ရှမ်းပြည်နယ်(တောင်ပိုင်း) လွိုင်လင်ပန်ကေတု-သီပေါလမ်း မိုင်တိုင်(၄၈) နှင့် (၄၉)ကြားတွင် နမ့်တောင်းတံတားမိုင်တိုင်(၅၇)နှင့် (၅၇/၅) ကြားတွင်ရှိသော ဟိုနားတံတားတို့သည် ၁၉၃၄ ခုနှစ်ကစတင်တည်ဆောက်ခဲ့ခြင်းဖြစ်ပါသဖြင့် သက်တမ်းအားဖြင့် ၈၅ နှစ်ကြာမြင့်ပြီ ဖြစ်ပါတယ်။ အဆိုပါတံတားတို့မှာ အရှည် ၄၀ ပေ၊ အကျယ် ၁၃ ပေ၊ ကျောက်စီကမ်းကပ်ခုံ၊ အပေါ်ထည်သံဘောင်ယက်မနှင့် သံကူကွန်ကရစ်ကြမ်းခင်း အမျိုး အစားဖြစ်ပြီး တံတားခံနိုင်ဝန်မှာ တန် ၃၀ ဖြစ်ပါတယ်။ တစ်နေ့တာသွားလာသည့် ယာဉ်စီးရေမှာ အစီးရေ ၅၀၀ ကျော်ဖြစ်ပါသဖြင့် နှစ်လမ်းသွားသံကူကွန်ကရစ်တံတားအဖြစ် အဆင့်မြှင့်တင် တည်ဆောက် ရန် လိုအပ်လျက်ရှိပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ သို့ဖြစ်ပါ၍ လွိုင်လင်-ပန်ကေတု-သီပေါလမ်းပေါ်ရှိ နမ့်တောင်းတံတားနှင့် ဟိုနားတံတားတို့အား သံကူ ကွန်ကရစ်တံတားအဖြစ်ဆောင်ရွက်ရန် ၂၀၂၀-၂၀၂၁ ဘဏ္ဍာရေးနှစ်မှာ ရှမ်းပြည်နယ်အစိုးရအဖွဲ့မှ ရန်ပုံငွေတွင်လျာထားရန်အတွက် ရှမ်းပြည်နယ်အစိုးရအဖွဲ့နှင့် ညှိနှိုင်းထားပြီးဖြစ်ပါတယ်။ ရန်ပုံငွေ ခွဲဝေရရှိမှုအပေါ်မူတည်၍ ဆောင်ရွက်ပေးသွားမည်ဖြစ်ပါကြောင်း ဖြေကြားအပ်ပါတယ်ခင်ဗျာ။</speech>
</Q-A>
<Q-A>
<title>မင်းတပ်မြို့နယ်နှင့် ထီးလင်းမြို့နယ်အကြားရှိ မောချောင်းကိုဖြတ်၍ ဘေလီတံတားတစ်စင်း တည်ဆောက်ပေးရန် အစီအစဉ်ရှိ/မရှိနှင့် စပ်လျည်းသည့်မေးခွန်း</title>
<speech type="speaker">မင်းတပ်မဲဆန္ဒနယ်မှ ဦးနေလင်းအောင် မေးမြန်းဖို့ဖြစ်ပါတယ်။</speech>
<speech><mp id="222">ဦးနေလင်းအောင်(မင်းတပ်မဲဆန္ဒနယ်)</mp>လေးစားရပါသော ပြည်သူ့လွှတ်တော် ဥက္ကဋ္ဌကြီးနှင့် လွှတ်တော်ကိုယ်စားလှယ်များ၊ ပြည်ထောင်စုဒုတိယဝန်ကြီးနှင့် အားလုံးပဲ မင်္ဂလာပါ ခင်ဗျား။ ကျွန်တော်ကတော့ ချင်းပြည်နယ်၊ မင်းတပ်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးနေလင်းအောင် ဖြစ်ပါတယ်။ ကျွန်တော့်အနေနဲ့ မင်းတပ်မြို့နယ်နှင့် ထီးလင်းမြို့နယ်အကြားမှာ ရှိတဲ့ မောချောင်းကိုဖြတ်ပြီးတော့ ဘေလီတံတားတစ်စင်းတည်ဆောက်ပေးရန် အစီအစဉ်ရှိ/မရှိကို လွှတ်တော်ဥက္ကဋ္ဌကြီးမှတစ်ဆင့် မေးမြန်းသွားမှာဖြစ်ပါတယ်ခင်ဗျား။ ဥက္ကဋ္ဌကြီးခင်ဗျား။ နိုင်ငံတော် အစိုးရအနေနဲ့ ချင်းပြည်နယ်အပါအဝင် မြန်မာတစ်နိုင်ငံလုံးမှာ ကျွန်တော်တို့လမ်းပန်း ဆက်သွယ်ရေး ဖွံ့ဖြိုးဖို့အတွက် အားကြိုးမာန်တက်ဆောင်ရွက်နေတာကို တွေ့ရှိရပါတယ်။ ဒီအတွက်လည်း နိုင်ငံတော်အစိုးရကို အထူးပင်ကျေးဇူးတင်ရှိပါတယ်။ ဒီလိုနိုင်ငံတော်အစိုးရ၏ ရည်မှန်းချက်တွေကို အောင်မြင်ရန်အတွက် အဘက်ဘက်ကနေ တတ်စွမ်းသရွေ့ အတတ်နိုင်ဆုံးကြိုးစား ဆောင်ရွက် ပေးနေတဲ့ သက်ဆိုင်ရာဝန်ကြီးဌာနများကိုလည်း အထူးပင်ကျေးဇူးတင်ရှိပါတယ်။ သို့သော်လည်း ကျွန်တော်တို့ ချင်းပြည်နယ်ဟာ ခေတ်အဆက်ဆက်က ဖွံ့ဖြိုးမှုတွေနောက်ကျ ကျန်နေရစ်တဲ့ အတွက် ယနေ့လမ်းပန်းဆက်သွယ်ရေးတွေဟာ ပိုမိုကောင်းမွန်လာပေမဲ့ ဒါပေမဲ့လည်း ကျွန်တော်တို့ရဲ့ ဖွံ့ဖြိုးမှုတွေဟာ နောက်ကျကျန်ရစ်နေတာဖြစ်သည့်အတွက် လိုအပ်ချက်တွေရှိနေ ပါသေးတယ်။ ဒါကြောင့်မို့လို့ ကျွန်တော်တို့လွှတ်တော်ကိုယ်စားလှယ်များဟာလည်း ဥပဒေပြုခြင်း၊ စောင့်ကြည့်ထိန်းကျောင်းခြင်း၊ ကိုယ်စားပြုခြင်းဆိုတဲ့ အဓိကတာဝန်တွေကို ဆောင်ရွက်ရတဲ့အတွက် မဲဆန္ဒရှင်ပြည်သူများက ကျွန်တော်တို့ကို မဲပေးပြီးရွေးချယ်ပြီးတော့ လွှတ်တော်ထဲကိုပို့ရောက်သည့် အတွက် ကျွန်တော်တို့ရဲ့ မဲဆန္ဒရှင်ပြည်သူများကိုယ်စား ကျွန်တော်တို့အနေနဲ့ လွှတ်တော်ကြီးကို ကျွန်တော်တို့ဒေသအတွက် လိုအပ်ချက်ကို ထပ်ကာထပ်ကာ တင်ပြနေရခြင်းဖြစ်ပါတယ် ခင်ဗျား။ ဥက္ကဋ္ဌကြီးခင်ဗျား။ Power Point အသုံးပြုခွင့်ပေးပါခင်ဗျား။ ကျွန်တော်တို့အခုမေးတဲ့ မောချောင်းလေးဟာဆိုရင် မင်းတပ်မြို့နယ်နှင့် ထီးလင်းမြို့နယ်ကြားမှာရှိတဲ့ မင်းတပ်မြို့နယ်ရှိ ကျေးရွာများနှင့် ထီးလင်းမြို့နယ်ရှိကျေးရွာများ ချိတ်ဆက်ပြီးတော့ထားတဲ့ လမ်းကြောင်းမှဖြစ်ပါ ကျွန်တော်တို့ ရှင်ရာဝန်ကြီးဌာနများကို တတ်စွမ်းသရွေ့တော်အစိုးရ၏ ရည်မှန်းချက်လည်း တော့ အလွန်တော်တို့လွှတ်တော်ရယ်၊ သက်ဆိုင်လေးတွေဖြစ်ပါ တယ်။ မြို့နယ်ချင်းဆက်လမ်းလို့လည်းပြောလို့ရသလို၊ နောင်တစ်ချိန်မှာ ပြည်နယ်တစ်ခုနှင့် တိုင်းဒေသကြီးတစ်ခုကို ဆက်သွယ်ထားသော လမ်းကြောင်းတစ်ခုလည်း ဖြစ်လာနိုင်ပါတယ် ခင်ဗျား။ ဒါကတော့ ကျွန်တော်တို့မောချောင်းဖြစ်ပါတယ်ခင်ဗျား။ တစ်ဖက်မှာရှိတာကတော့ ထီးလင်းမြို့နယ်မှာရှိတဲ့ ကျေးရွာဖြစ်ပါတယ်။ ကျွန်တော်တို့ဟာ မင်းတပ်မြို့နယ်အရှေ့ဘက်နှင့် အရှေ့မြောက်ဘက်မှာရှိတဲ့ ကျေးရွာတွေဟာ ကျွန်တော်တို့က မင်းတပ်မြို့နယ်အလှမ်းကွာသွားတဲ့ အတွက် ထီးလင်းမြို့နယ်ကိုပဲ အားပြုပြီးတော့ နေရပါတယ်။ ဒီမှာ ဆန်၊ ဆီ၊ ဆား၊ ငါးပိစတာ ကိုလည်း ထီးလင်းမြို့နယ်မှာ သွားရောက်ဝယ်ယူပြီးတော့နေရသလို ကျွန်တော်တို့ကျန်းမာရေး စောင့်ရှောက်မှုနှင့် ပညာရေးအတွက်လည်း ထီးလင်းမြို့ကိုပဲ အားကိုးပြီးတော့နေရတဲ့အတွက် ဒီလမ်းကြောင်းပေါ်မှာ ဆက်သွယ်ရေးဟာ အလွန်ပင်အရေးကြီးနေပါတယ်။ သို့သော်လည်း ဒီလမ်း ကြောင်းပေါ်မှာ ကျွန်တော်တို့က မောချောင်းဟာ နွေရာသီမှာအဆင်ပြေပေမဲ့ မိုးရာသီရောက်ရင် တော့ အလွန်ခက်ခဲကြမ်းတမ်းတဲ့အတွက် သွားလာရေး အဆင်မပြေများရှိနေပါတယ်။ ဒါနဲ့ပြည်သူ တေဟာ ကျွန်တော်တို့လွှတ်တော်ကိုယ်စားလှယ်တွေရော၊ တင်ပြတဲ့အတွက် ဒါဟာလွှတ်တော် ကိုယ်စားလှယ်များရယ်၊ ဌာနဆိုင်ရာတွေရယ်၊ သက်ဆိုင်ရာ ဒေသခံတွေရယ်၊ မောချောင်းကိုသွားပြီး တော့ ကွင်းဆင်းဖို့အတွက်စတင်ပြီးတော့ ထွက်ခွာနေတဲ့ ပုံလေးတွေဖြစ်ပါတယ်။ ဒါဟာမောချောင်း ရဲ့အခြေအနေလေးကို သိရှိနိုင်ရန်အတွက် တင်ပြထားခြင်းဖြစ်ပါတယ်ခင်ဗျား။ ဒါဟာကျွန်တော်တို့ သက်ဆိုင်ရာ၊ ဌာနဆိုင်ရာမှာရှိတဲ့ ဆောက်လုပ်ရေးဌာနမှ AE၊ SAE စတဲ့ ပညာရှင်များနှင့်အတူ ကျွန်တော်တို့ မြို့နယ်စည်/ကမ်းအဖွဲ့တွေ၊ ကျွန်တော်တို့ သက်ဆိုင်ရာမှာရှိတဲ့ ကျေးရွာတွေရဲ့ ဒေသခံ များနှင့်အတူ ချောင်းရဲ့ တစ်ဖက်ကမ်းကနေ ဟိုဘက်ကမ်းအရောက် ပေကြိုးဆွဲပြီးတော့ တိုင်းတာနေ တဲ့ပုံဖြစ်ပါတယ်ခင်ဗျား။ ဒါကလည်း သက်ဆိုင်ရာ မြို့နယ်စည်/ကမ်းဥက္ကဋ္ဌနှင့် လွှတ်တော် ကိုယ်စားလှယ်တွေနဲ့ ချောင်းရဲ့ အခြေအနေကို သိရှိရန်အတွက် ကွင်းဆင်းနေတဲ့ပုံဖြစ်ပါတယ်။ ဒါကလည်း ကျေးရွာမှာရှိတဲ့ ပြည်သူတွေဟာ ဒီမောချောင်းကိုဖြတ်သန်းပြီးတော့ တံတားထိုး နိုင်ရန်အတွက်၊ လာရောက်ကွင်းဆင်းတဲ့အတွက် ကြားတဲ့နေရာကနေ လာရောက်ပြီးတော့ အားပေးဖို့ရန်အတွက် တစ်တပ်တစ်အားရောက်ရှိလာတဲ့ပုံဖြစ်ပါတယ်။ ဒါကြောင့်မို့လို့ ကျွန်တော်တို့ ဟာ ဒီမောချောင်းကိုဖြတ်ပြီးတော့ တံတားလေးတည်ဆောက်လိုက်မယ်ဆိုရင် ကျွန်တော်တို့ရဲ့ ဒေသဖွံ့ဖြိုးရေးတွေ ပိုမိုပြီးတော့ တိုးတက်လာမှာဖြစ်ပါတယ်။ ဒီနေရာမှာ ကျွန်တော့်အနေနဲ့ ဥပမာ လေးပြောချင်တာက ဆောက်လုပ်ရေးဌာနမှာရှိတဲ့ ပညာရှင်တွေအကုန်သိပါတယ်။ လမ်းတစ်လမ်း မှာရှိတဲ့ ရေမြောင်းတစ်မြောင်းတောင်မှ ရေမြောင်းကြီးကြိုက်သလောက်ရှည်ပြီးတော့ ဖောက်ထား ပါစေ ဒီရေမြောင်းဟာ ရေထွက်တဲ့နေရာအထိ ရောက်မသွားဘဲနဲ့ လမ်းခုလတ်တစ်နေရာမှာ မြောင်းကလေးပိတ်နေရင် ဒီမြောင်းပေါ်မှာရှိတဲ့ ရေတွေစီးကျသွားမယ်ဆိုရင် အဲဒီလမ်းတစ်လမ်းလုံး ဖောက်ပေမဲ့ လပေါင်းများစွာ ဖောက်ကို ပို့ဆောင် လောက်ပဲရှည်ဆိုရင် ပြည်သူနဲ့ရှိနေမှာဖြစ်ပါတယက်မယ်ဆိုရင် ဖြစ်သည့်အပြင် ပျက်စီးသွားနိုင်သည့်အတွက် အားလုံးဟာအကျိုးယုတ်စေပါတယ်။ ဘယ်လောက်ပဲမြောင်းကြီး ရှည်အောင်ဖောက်ပေမဲ့ လမ်းကလေးပိတ်နေရင် အကျိုးယုတ်ပါတယ်။ ဒီလိုပဲ လမ်းကြီးဟာ ဘယ်လောက်ပဲရှည်လျားစွာ၊ မိုင်ပေါင်းများစွာ ဖောက်ပေမဲ့ ဒီလမ်းပေါ်မှာရှိတဲ့ ချောင်း၊ မြောင်းတွေ ကို တံတားမထိုးနိုင်ဘူးဆိုရင် ပြည်သူတွေအတွက်လိုရာခရီးကို ပို့ဆောင်နိုင်ဖို့ရာအတွက်ဆိုရင် ကျွန်တော်တို့က ကြန့်ကြာမှုတွေအများကြီးရှိနေမှာဖြစ်ပါတယ်။ ဒါကြောင့်မို့လို့ ကျွန်တော်တို့ ဒီမောချောင်းကိုဖြတ်ပြီးတော့ တံတားလေးတည်ဆောက်ပေးလိုက်မယ်ဆိုရင်ဖြင့် မင်းတပ်မြို့နယ် နှင့်ထီးလင်းမြို့နယ်မှာရှိတဲ့ ပြည်သူများအတွက် လူမှုဘဝတွေဖွံ့ဖြိုးတိုးတက်လာမှာဖြစ်သည့်အပြင် ကျွန်တော်တို့ချင်းပြည်နယ်မှာရှိတဲ့ ချင်းတိုင်းရင်းသားများနှင့် မကွေးတိုင်းဒေသကြီးမှာရှိတဲ့ တိုင်းရင်းသားပြည်သူများအချင်းချင်း ကူးလူးဆက်ဆံမှုတွေများလာပြီးတော့ တိုင်းရင်းသားစည်းလုံး ညီညွတ်မှုကို ပိုမိုရရှိနိုင်တဲ့အချက်တွေပါ ရရှိနိုင်မှာဖြစ်သည့်အတွက် အထက်ဖော်ပြပါမေးခွန်းကို လွှတ်တော်ဥက္ကဋ္ဌကြီးမှတစ်ဆင့် မဲဆန္ဒရှင်ပြည်သူများကိုယ်စား လေးစားစွာဖြင့် မေးမြန်းအပ်ပါတယ် ခင်ဗျား။ ကျေးဇူးတင်ပါတယ်။</speech>
<speech type="speaker">ဆောက်လုပ်ရေးဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="14">ဒေါက်တာကျော်လင်း(ဒုတိယဝန်ကြီး၊ ဆောက်လုပ်ရေးဝန်ကြီးဌာန)</agency>လေးစားအပ်ပါ သော ဥက္ကဋ္ဌကြီးခင်ဗျား။ ကျွန်တော်အနေဖြင့် ချင်းပြည်နယ်၊ မင်းတပ်မဲဆန္ဒနယ် ပြည်သူ့လွှတ်တော် ကိုယ်စားလှယ် ဦးနေလင်းအောင် မေးမြန်းထားတဲ့ မင်းတပ်မြို့နယ်နှင့် ထီးလင်းမြို့နယ်အကြားရှိ မောချောင်းကိုဖြတ်၍ ဘေလီတံတားတစ်စင်း တည်ဆောက်ပေးရန် အစီအစဉ်ရှိ/မရှိနှင့် သိရှိလိုခြင်း နှင့်မေးခွန်းအား ဖြေကြားသွားမှာဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ချင်းပြည်နယ်၊ မင်းတပ်မြို့နယ်မှ ထီးလင်းမြို့နယ်သို့ ဆက်သွယ်သည့်လမ်းသည် ၂၀၁၂-၂၀၁၃ ဘဏ္ဍာရေးနှစ်တွင် နယ်စပ်ရေးရာဝန်ကြီးဌာနမှ တာဝန်ယူဖောက်လုပ်ခဲ့သော လမ်းဖြစ်ပါတယ်။ အဆိုပါလမ်းပေါ်ရှိ မောချောင်းဖြတ်ကူး ဘေလီတံတားသည် ဆောက်လုပ်ရေး ဝန်ကြီးဌာန၊ ကျေးလက်လမ်းဖွံ့ဖြိုးရေးဦးစီးဌာနမှ စီမံခန့်ခွဲသော လမ်း/တံတား စာရင်းတွင် ပါဝင်ခြင်းမရှိသေးပါသဖြင့် ချင်းပြည်နယ်အစိုးရအဖွဲ့ကနေပြီးတော့ ပြည်ထောင်စုအစိုးရအဖွဲ့ရုံးသို့ နယ်စပ်ရေးရာဝန်ကြီး ဌာနလမ်းအဖြစ်မှ ဆောက်လုပ်ရေးဝန်ကြီးဌာနလမ်းအဖြစ်သို့ စာရင်းသိမ်း သွင်းရန်တင်ပြပြီး ခွင့်ပြုချက်ရရှိပါက ဆောက်လုပ်ရေးဝန်ကြီးဌာနအနေဖြင့် လုပ်ထုံးလုပ်နည်းနှင့် အညီ အကောင်အထည်ဖော်ဆောင်ရွက်ပေးသွားမည်ဖြစ်ပါကြောင်း ရှင်းလင်းဖြေကြား အပ်ပါတယ် ခင်ဗျား။</speech>
<speech type="speaker">မိုက်ပေးပါ။</speech>
<speech><mp id="222">ဦးနေလင်းအောင်(မင်းတပ်မဲဆန္ဒနယ်)</mp>ဥက္ကဋ္ဌကြီးခင်ဗျာ။ တစ်ဆက်တစ်စပ်တည်း မေးခွန်းမေးခွင့်ပြုပါခင်ဗျား။ အခုလိုဖြေကြားပေးတဲ့ ဆောက်လုပ်ရေးဝန်ကြီးဌာန ဒုတိယဝန်ကြီး ကိုလည်း အထူးပင်ကျေးဇူးတင်ရှိပါတယ်။ ကျွန်တော့်အနေနဲ့လည်း သက်ဆိုင်ရာဝန်ကြီးဌာနကိုပဲ ဖြေကြားစေချင်တာပါ။ ဒါပေမဲ့လည်း ဒီသက်ဆိုင်ရာဌာနက မလုပ်ပေးနိုင်ဘူးဆိုရင်တော့ ဒီဆောက်လုပ်ရေးဝန်ကြီးဌာနက လုပ်ပေးမယ့်သဘောလို့ ကျွန်တော့်အနေနဲ့မြင်ပါတယ်။ ဒါကြောင့် မို့လို့ တစ်ဆက်တစ်စပ်တည်းမေးခွန်းလေးကို မရှင်းတာကတော့ သက်ဆိုင်ရာနယ်စပ်ရေးရာဝန်ကြီး ဌာနကနေပြီးတော့ ဒီလမ်းကိုကျေးလက်လမ်းအဖြစ် လွှဲပြောင်းပေးလာမယ်ဆိုရင်ဖြင့် ဆောက်လုပ်ရေး ဝန်ကြီးဌာနအနေနဲ့ လာမယ့် ၂၀၂၀-၂၀၂၁ ဘဏ္ဍာရေးနှစ်မှာ ထည့်သွင်းဆောင်ရွက်ပေးသွားဖို့ အစီအစဉ်ရှိ/မရှိကို ကျွန်တော့်အနေနဲ့ တစ်ဆက်တစ်စပ်တည်းအနေနဲ့ လွှတ်တော်ဥက္ကဋ္ဌကြီးမှ တစ်ဆင့် လေးစားစွာဖြင့်မေးမြန်းအပ်ပါတယ်ခင်ဗျား။</speech>
<speech type="speaker">ဆောက်လုပ်ရေးဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="14">ဒေါက်တာကျော်လင်း(ဒုတိယဝန်ကြီး၊ ဆောက်လုပ်ရေးဝန်ကြီးဌာန)</agency>လေးစားအပ်ပါ သော ဥက္ကဋ္ဌကြီးခင်ဗျာ။ ကျွန်တော်တို့ ပထမဦးဆုံးက နယ်စပ်ရေးရာဝန်ကြီးဌာနကနေ ဆောက်လုပ်ရေးဝန်ကြီးဌာနကို လွှဲပြောင်းပေးဖို့ ဒီ Process က ပြီးသွားပြီဆိုရင်တော့ အရင်ဆုံး လုပ်ရမည့်အလုပ်က ကျေးလက်လမ်းစာရင်းမှာ Master Plan ဖြစ်တဲ့ Core Rural Road Network Master Plan နဲ့ပါဖို့အတွက် ဦးစွာဆောင်ရွက်ပါမယ်။ အဲဒီအတွက်ကို ချင်းပြည်နယ်အစိုးရအဖွဲ့ကို ကျွန်တော်တို့က အကြောင်းကြားပြီးတော့ ချင်းပြည်နယ်မှာရှိတဲ့ သက်ဆိုင်ရာလွှတ်တော် ကိုယ်စားလှယ်များနှင့် Core Rural Road Network ရဲ့ Master Plan ထဲမှာပါတဲ့ class(A)၊ Class(B)၊ Class(C) အဲဒီထဲမှာမှ ဦးစားပေး(၁)၊ (၂)၊ (၃) ဒီစာရင်းထဲမှာ ဘယ်ထဲထည့်မလဲဆိုတဲ့ ဒီကိစ္စ ဒါကို အရင်ဆောင်ရွက်ပါမယ်။ တကယ်လို့ အဲဒီအပေါ်မှာမူတည်ပြီးတော့ Master Plan အတိုင်းဆောင်ရွက်ပေးသွားမည်ဖြစ်ပါကြောင်း တင်ပြအပ်ပါတယ်ခင်ဗျား။</speech>
</Q-A>
<Q-A>
<title>ကျိုက္ခမီမြို့ရှိ ဘောလုံးကွင်းသည် ဆောက်လုပ်ရေးဝန်ကြီးဌာနပိုင်ဖြစ်နေပါ၍ ကျန်းမာရေးနှင့် အားကစားဝန်ကြီးဌာန၏ စီမံခန့်ခွဲမှုအောက်သို့ ပြောင်းလဲပေးနိုင်ခြင်းရှိ/မရှိ သိလိုခြင်းနှင့် စပ်လျဉ်းသည့်မေးခွန်း</title>
<speech type="speaker">သံဖြူဇရပ်မဲဆန္ဒနယ်မှ ဦးဉာဏ်ဟိန်း မေးမြန်းဖို့ဖြစ်ပါတယ်။</speech>
<speech><mp id="318">ဦးဉာဏ်ဟိန်း(သံဖြူဇရပ်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် အစည်းအဝေးခန်းမအတွင်းရှိ ဂုဏ်သရေရှိပုဂ္ဂိုလ်များအားလုံး မင်္ဂလာပါ။ ကျွန်တော်ကတော့ မွန်ပြည်နယ်၊ သံဖြူဇရပ်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဉာဏ်ဟိန်း ဖြစ်ပါတယ်။ ယခု ကျွန်တော်မေးလိုသောမေးခွန်းမှာ သံဖြူဇရပ်မြို့နယ်၊ ကျိုက္ခမီမြို့ရှိ ဘောလုံးကွင်းသည် ဆောက်လုပ်ရေးပြည်ထောင်စုဝန်ကြီးဌာနပိုင်ဖြစ်နေပါ၍ ကျန်းမာရေးနှင့် အားကစားပြည်ထောင်စုဝန်ကြီးဌာန၏ စီမံခန့်ခွဲမှုအောက်သို့ ပြောင်းလဲသတ်မှတ်ပေးနိုင်ခြင်းရှိ/မရှိ ကို သိရှိလိုပါသဖြင့် လွှတ်တော်ဥက္ကဋ္ဌကြီးမှတစ်ဆင့် ပြည်ထောင်စုအစိုးရသို့ မဲဆန္ဒရှင်များကိုယ်စား လေးစားစွာ မေးမြန်းအပ်ပါသည်ဟူ၍ ဖြစ်ပါတယ်။ အကြောင်းရင်းချုပ်လိုက်ရင်တော့ လေးချက်ပဲ ရှိပါတယ်။ (၁) ကျိုက္ခမီမြို့အတွက် တစ်ခုတည်းသော ဘောလုံးကွင်းဖြစ်ခြင်း၊ (၂) မြန်မာ့ လက်ရွေးစင်များဖြစ်ခဲ့ကြတဲ့ ဦးဘော် ၊ ဂိုးသမား ဦးမျိုးချစ်၊ နောက်တန်းဦးဝင်းတင်တို့နဲ့ အဆင့်မြင့်ကလပ်အသင်း လက်ရွေးစင်၊ ပြည်နယ်လက်ရွေးစင်များစွာမွေးထုတ်ပေးရန် အစဉ်အလာ ရှိတဲ့ကွင်းဖြစ်ခြင်း၊ (၃) အားကစားဝန်ကြီးဌာန အောက်မှာရှိမနေတာဖြစ်တဲ့အတွက်ကြောင့် တိုးတက်ရေးနဲ့ ပြင်ဆင်ထိန်းသိမ်းရေးအတွက်ကို ရန်ပုံငွေမရရှိခြင်း၊ (၄) မဲဆန္ဒရှင်အတွက်သာ ဖြစ်ခြင်းတို့ကြောင့် ဖြစ်ပါတယ်။ ဥက္ကဋ္ဌကြီးခင်ဗျား။ မေးမြန်းရခြင်းကို အကြောင်းညီညွတ်စွာ တင်ပြလိုပါတယ်။ ကျိုက္ခမီမြို့သည် ဂဇက်ဝင် တန်ခိုးကြီးရေလယ်ဘုရားကြောင့် နိုင်ငံတွင်း/ပြင်ပ လူသိများထင်ရှားပါတယ်။ နှစ်စဉ်ဘုရား၏ ဗုဒ္ဓပူဇနိယပူဇော်ပွဲတော်ကို သတင်းကျွတ်လပြည့်မှစ၍ ငါးရက်တိုင်တိုင် ကျင်းပလေ့ရှိပြီး ဘောလုံးပြိုင်ပွဲများဖြင့်လည်း ပူဇော်လေ့ရှိပါတယ်။ တစ်မြို့လုံး တွင်လည်း ကျင်းပရန်တစ်ကွင်းတည်းရှိပါတယ်။ အဲဒီကွင်းဟာ ဆောက်လုပ်ရေးဝန်ကြီးဌာနပိုင် ကွင်းအမှတ်(၂)၊ မင်းတဲရပ် ဦးပိုင်အမှတ်(၇) ဗိုလ်တဲကြီး(P-w-D)ထဲမှာရှိပြီးတော့ ၇.၃၅၄ ဧက ကျယ်ဝန်းပါတယ်။ ပြိုင်ပွဲကျင်းပမှုကလည်း နှစ် ၈၀ ကျော်ခဲ့ပြီဖြစ်ပါတယ်။ တစ်ချိန်က နိုင်ငံကို ကိုယ်စားပြုခဲ့တဲ့ မြန်မာ့လက်ရွေးစင်ဂိုးသမား ဦးမျိုးချစ်၊ နောက်တန်းခံစစ်ကြီး ဦးဝင်းတင်နဲ့ ဦးငွေဘော်တို့က ဒီကွင်းကြမ်းလေးမှာ အစပြုလေ့ကျင့်ရာကနေပြီးတော့မှ ဖြစ်လာကြတဲ့သူတွေ ဖြစ်ပါတယ်။ တိုင်းပြည်တာဝန်ကိုလည်း ကျေပွန်ခဲ့ကြပါတယ်။ ဒါ့အပြင်ကို ကလပ်အသင်း လက်ရွေးစင်များစွာ၊ ပြည်နယ်လက်ရွေးစင်များစွာကိုလည်း ဒီကွင်းလေးထဲမှာပဲ မွေးထုတ်ပေး ခဲ့သော သမိုင်းကောင်းလည်းရှိပါတယ်။ ဥက္ကဋ္ဌကြီးခင်ဗျား။ ဒီလိုအကျိုးပြုခဲ့ညား ဒီကွင်းလေးက ဆောက်လုပ်ရေးဝန်ကြီးဌာန အောက်မှာရှိနေတာမို့လို့ ကျန်းမာရေးနှင့်အားကစားဝန်ကြီးဌာနထံကနေ ရန်ပုံငွေမရပါဘူး။ မြို့လူထုဟာ စုပေါင်းအားနဲ့ ကိုယ့်အားကိုယ်ကိုးပြီးတော့ မုခ်ဝလောက်လုပ်ထားနိုင်ပြီး မပြုပြင် နိုင်ခဲ့တာလည်းကြာပါပြီ။ ၂၀၁၉ ခုနှစ် အစည်းအဝေးနားကာလမှာ ပြည်နယ်အစိုးရအဖွဲ့ ဝန်ကြီးချုပ်နဲ့ ကျွန်တော်တို့ လွှတ်တော်ကိုယ်စားလှယ်များရုံး ပူးပေါင်းပြီးတော့ လူထုတွေ့ဆုံပွဲ၊ ဒေသဖွံ့ဖြိုးရေးအတွက်လုပ်ပါတယ်။ အဲဒီမှာ မြို့လူထုတစ်ဦးကနေပြီးတော့ တင်ပြပါတယ်။ သူတို့ / ဒီကိစ္စတွေကို ပိုပြီးတော့ ဘက်စုံအားကစားကွင်းနဲ့ ဘက်စုံအားကစားရုံလေးကို လိုချင်ပါတယ်။ တင်တဲ့ဝန်ကြီးချုပ်ကတော့ ပေးချင်ပါတယ်။ သို့သော်လည်း ရန်ပုံငွေသဘောအရ သူ့ဌာန အောက်မှာ ရှိမနေတာဖြစ်တဲ့အတွက်ကြောင့် ဒါကို ကျွန်တော်ကနေပြီးတော့ဝင်ပြီးတော့ မေးခွန်း မေးပေးရခြင်း ဖြစ်ပါတယ်။ နောက် ဒီမေးခွန်းဟာ ကျိုက္ခမီမြို့ မဲဆန္ဒရှင်များရဲ့ အာသီသဆန္ဒဖြစ်တဲ့ အပြင် အစိုးရဆီကနေပြီးတော့မှ ဘတ်ဂျက်ရန်ပုံငွေတောင်းတာလည်း မဟုတ်ပါဘူး။ ကျွန်တော်တို့ လွှတ်တော်ကိုယ်စားလှယ်များသည် Playmaker များမဟုတ်ပါဘူး။ အခုလိုမြေရှာ၊ မြေပြောင်း၊ မြေပေး၊ မြေပုံထုတ်ခြင်းများဟာ အစိုးရဝန်ကြီးဌာနများရဲ့ အလုပ် ဖြစ်ပါတယ်။ ရန်ပုံငွေလုပ်ငန်း တောင်းခံမှုအတွက်ကို အဖြေတော်တော်များများမှာ လွှတ်တော်ကိုယ်စားလှယ်ကြီးများ မြေရှာထား ပေးနိုင်ပါက ရန်ပုံငွေချပေးမည်ဆိုတဲ့အဖြေကို မကြာမကြာကြားနေရတဲ့အတွက်ကြောင့် အခုကိစ္စကို malcossos, goscossoufo:qufqp:m Speaker 88 Speaker saysòv Sulowe Blog ဝန်ကြီးဌာနအနေနဲ့ ဆောင်ရွက်ပေးနိုင်ခြင်းရှိ/မရှိကို မေးမြန်းရင်းနဲ့ နိဂုံးချုပ်အပ်ပါတယ်။ အားလုံး ကိုယ်စိတ်ရွှင်လန်းချမ်းမြေ့ကြပါစေ။</speech>
<speech type="speaker">ဆောက်လုပ်ရေးဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="14">ဒေါက်တာကျော်လင်း(ဒုတိယဝန်ကြီး၊ ဆောက်လုပ်ရေးဝန်ကြီးဌာန)</agency>လေးစားအပ် ပါသော ဥက္ကဋ္ဌကြီးခင်ဗျာ။ ကျွန်တော့်အနေဖြင့် မွန်ပြည်နယ်၊ သံဖြူဇရပ်မဲဆန္ဒနယ် ပြည်သူ့ လွှတ်တော်ကိုယ်စားလှယ် ဦးဉာဏ်ဟိန်းမေးမြန်းထားတဲ့ သံဖြူဇရပ်မြို့နယ်၊ ကျိုက္ခမီမြို့ရှိ ဘောလုံးကွင်းသည် ဆောက်လုပ်ရေးဝန်ကြီးဌာနပိုင်ဖြစ်နေပါသဖြင့် ကျန်းမာရေးနှင့်အားကစား ဝန်ကြီးဌာန၏ စီမံခန့်ခွဲမှုအောက်သို့ ပြောင်းလဲပေးနိုင်ခြင်းရှိ/မရှိနှင့် မေးခွန်းအား ဖြေကြားသွားမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ မွန်ပြည်နယ်၊ သံဖြူဇရပ်မြို့နယ်၊ ကျိုက္ခမီမြို့ မှာရှိတဲ့ အောင်ပင်လယ်ရပ်ကွက်၊ အဆိုပါရပ်ကွက်မှာမှ မင်းတဲရပ်၊ အကွက်အမှတ်(၂)၊ ဦးပိုင် အမှတ်(၇)ရှိ မြေဧရိယာ ၁၂.၃၃၈ ဧကသည် ၁၉၅၂-၁၉၅၃ ခုနှစ်ကတည်းက (P-W-D) မြေအဖြစ်နဲ့ သတ်မှတ်ထားပြီးတော့ အဆိုပါမြေပေါ်မှာ မူလတန်းကျောင်းနှင့် မီးသတ်ဦးစီးဌာနမှ တည်ဆောက် ထားတဲ့ အဆောက်အဦတို့ရှိထားပြီးတော့ ကျန်မြေ ၇.၃၅၄ ဧကကို ဘောလုံးကွင်းအဖြစ်နဲ့ အသုံးပြု ထားတာဖြစ်ပါတယ်။ သို့ဖြစ်ပါ၍ အဆိုပါမြေကို အားကစားကွင်းအဖြစ်နဲ့ အသုံးပြုနိုင်ဖို့အတွက် ကျန်းမာရေးနှင့်အားကစားဝန်ကြီးဌာနသို့ လုပ်ထုံးလုပ်နည်းများနှင့်အညီ အမြန်ဆုံးလွှဲပြောင်းပေးသွား မည်ဖြစ်ပါကြောင်း ဖြေကြားအပ်ပါတယ်ခင်ဗျား။</speech>
</Q-A>
<Q-A>
<title>ပူတာအိုမြို့နယ်တွင် ကျန်ရှိနေသော မုဒုံ(၁)-ပဉ္စတီး-ည်ဆာလာဒီ-နမ်ရှယ်ကော့ သဲကျောက်လမ်းအား ၂၀၂၀-၂၀၂၁ ဘဏ္ဍာရေးနှစ်တွင် ကွန်ကရစ်လမ်းအဖြစ် အဆင့်တိုးမြှင့်ပေးရန် အစီအစဉ်ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ပူတာအိုမဲဆန္ဒနယ်မှ ဦးမိုးရွှေ မေးမြန်းဖို့ဖြစ်ပါတယ်။</speech>
<speech><mp id="231">ဦးမိုးရွှေ(ပူတာအိုမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီး နှင့် ပြည်သူ့လွှတ်တော်ကိုယ်စားလှယ်များ၊ ပြည်ထောင်စုဒုတိယဝန်ကြီးနှင့် ဧည့်သည်တော်များ အားလုံး မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ ကချင်ပြည်နယ်၊ ပူတာအို မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးမိုးရွှေဖြစ်ပါတယ်။ ပြည်သူ့လွှတ်တော်ဥက္ကဋ္ဌကြီးရဲ့ ခွင့်ပြုချက်အရ ကျွန်တော်မေးမြန်းသွားမယ့်မေးခွန်းကတော့ သတ်မှတ်အဆင့်(A)လမ်းဖြစ်သော လေယာဉ်ကွင်း-လယ်မယ်ဝါဂျီ- ပူးတောင်း-မုဒုံ(၁)ကွန်ကရစ်လမ်းအဆင့်မှ မုဒုံ(၁)ပမ္မတီးပဲဆာလာဒီ-နမ်ရှယ်ကော့ကျောက်လမ်းအား ၂၀၂၀-၂၀၂၁ ဘဏ္ဍာရေးနှစ်တွင် ကွန်ကရစ်လမ်းအဆင့် တိုးမြှင့်ပေးရန် အစီအစဉ်ရှိ/မရှိ မေးမြန်းသွားမှာဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော့်ရဲ့ မဲဆန္ဒနယ်တွင် မြို့ပတ်လမ်းဖြစ်သော ပူးတောင်းအုပ်စု၊ ပမ္မတီးအုပ်စု၊ နမ်ရှယ်ကော့အုပ်စု ရှေ့ဆက် လမ်းဖြစ်သော လေယာဉ်ကွင်း-လယ်မယ်ဝါဂျီ- ပူးတောင်း-မုဒုံ(၁)အထိ ၂၀၁၇-၂၀၁၈ ဘဏ္ဍာရေး နှစ်တွင် ပြည်နယ်ရန်ပုံငွေအဖြစ် ၃ မိုင် ၄ ဖာလုံကို ကွန်ကရစ်လမ်းအဆင့်တိုးမြှင့် ဆောင်ရွက်ပေးခဲ့ သောကြောင့် ဒေသခံမိဘပြည်သူများ ဒီအစိုးရအား အလွန်ကျေးဇူးတင်ရှိပါကြောင်း တင်ပြလာပါ တယ်။ ၎င်းလမ်းပိုင်းတွင် ဆက်လက်ခင်းရန် ကျန်ရှိနေသော မုဒုံ(၁)ပမ္မတီး-ည်ဆာလာဒီနမ်ရှယ်ကော့လမ်းသည် ကျောက်ခင်းလမ်းဖြစ်ပါတယ်။ ၎င်းလမ်းပိုင်းတွင် အခြေခံပညာ အထက်တန်းကျောင်းခွဲတစ်ကျောင်း၊ အလယ်တန်းကျောင်းခွဲတစ်ကျောင်း၊ မူလတန်းကျောင်း ၁၄ ကျောင်း ကျေးလက်ကျန်းမာရေးဌာနခွဲ လေးခုရှိပါတယ်။ ကျောင်းသားကျောင်းသူများ ကျန်းမာရေး ဝန်ထမ်းများနှင့် ဒေသခံလူဦးရေ ၉၅၃၀ ဦးကျော်အတွက် အကျိုးပြုနိုင်မှာဖြစ်တဲ့အတွက်ကြောင့်မို့ ကျွန်တော်အခု တင်ပြတဲ့လမ်းကို ဆောက်လုပ်ပေးနိုင်မည်ဆိုရင်၊ တည်ဆောက်ပေးမယ်ဆိုရင် ဒေသခံပြည်သူများရဲ့ စီးပွားရေး၊ ကျန်းမာရေး၊ ပညာရေး၊ လူမှုရေးများ ပြောင်းလဲတိုးတက်နိုင်မှာ ဖြစ်ပါတယ်။ ဥက္ကဋ္ဌကြီးခင်ဗျာ။ ကျွန်တော့်ကို Power Point တင်ပြခွင့်ပြုပါရန် မေတ္တာရပ်ခံအပ်ပါတယ်။ Slide-2 မှာပြထားတာက ၂၀၁၇-၂၀၁၈ ဘဏ္ဍာရေးနှစ်တွင် ပြည်နယ်ရန်ပုံငွေဖြင့် ကွန်ကရစ် လမ်းခင်းပေးထားတဲ့အဆုံးနှင့် ဆက်လက်ခင်းရမည့်အစပိုင်းနေရာဖြစ်ပါတယ်။ ဒါကတော့ ကျွန်တော်တို့ ကွန်ကရစ်လမ်းခင်းရမည့်လမ်း၏ အမာခံကျောက်လမ်းကိုတင်ပြရခြင်း ဖြစ်ပါတယ်။ သို့ဖြစ်ပါ၍ ကျွန်တော့်၏မဲဆန္ဒနယ်တွင် မိဘပြည်သူများမှ ကွန်ကရစ်လမ်းခင်းပေးရန် တင်ပြ လာ တဲ့လမ်းကို ၁၅၃၀ ဦးတော့တယ်။ တစ်ကျောင်းတွင် တောင်းဆိုလာသော မုဒုံ(၁) ပမ္မတီး-ည်ဆာလာဒီ-နမ်ရှယ်ကော့အုပ်စု ကျေးရွာချင်းဆက် ကျောက် လမ်းအား ၂၀၂၀-၂၀၂၁ ဘဏ္ဍာရေးနှစ်တွင် ကွန်ကရစ်လမ်းအဖြစ် အဆင့်တိုးမြှင့်ဆောင်ရွက်ပေးရန် ပြည်သူ့လွှတ်တော်ဥက္ကဋ္ဌကြီးမှတစ်ဆင့် မဲဆန္ဒရှင်ပြည်သူများရဲ့ ကိုယ်စား မေးမြန်းအပ်ပါတယ်။ ကျေးဇူးတင်ပါတယ်။</speech>
<speech type="speaker">ဆောက်လုပ်ရေးဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="14">ဒေါက်တာကျော်လင်း(ဒုတိယဝန်ကြီး၊ ဆောက်လုပ်ရေးဝန်ကြီးဌာန)</agency>လေးစားအပ်ပါ သော ဥက္ကဋ္ဌကြီးခင်ဗျာ။ ကျွန်တော့်အနေဖြင့် ကချင်ပြည်နယ်၊ ပူတာအိုမဲဆန္ဒနယ် ပြည်သူ့ လွှတ်တော်ကိုယ်စားလှယ် ဦးမိုးရွှေ မေးမြန်းထားတဲ့ ပူတာအိုမြို့နယ်တွင် အဆင့်(A)ဖြစ်သော လေယာဉ်ကွင်း-လယ်မယ်ဝါဂျီ- ပူးတောင်း-မုဒုံ(၁)ကွန်ကရစ်လမ်းအဆင့်မှ ကျန်ရှိသော မုဒုံ(၁) ပမ္မတီး-သဲဆာလာဒီ-နမ်ရှယ်ကော့ သဲကျောက်လမ်းအား ၂၀၂၀-၂၀၂၁ ဘဏ္ဍာရေးနှစ်တွင် ကွန်ကရစ်လမ်းအဖြစ် အဆင့်တိုးမြှင့်ပေးရန် အစီအစဉ်ရှိ/မရှိ သိရှိလိုခြင်းနှင့် စပ်လျဉ်းတဲ့မေးခွန်းကို ဖြေကြားသွားမှာဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ကချင်ပြည်နယ်၊ ပူတာအို မြို့နယ် လေယာဉ်ကွင်း-လယ်မယ်ဝါဂျီ- ပူးတောင်း- မုဒုံ(၁)ကွန်ကရစ်လမ်းမှ ပမ္မတီး-ည်ဆာလာဒီနမ်ရှယ်ကော့ လမ်းအရှည်ခုနစ်မိုင်သည် ဆောက်လုပ်ရေးဝန်ကြီးဌာန၊ ကျေးလက်လမ်းဖွံ့ဖြိုးရေး ဦးစီးဌာနမှ စီမံခန့်ခွဲသောလမ်းဖြစ်ပါတယ်။ လေယာဉ်ကွင်း-လယ်မယ်ဝါဂျီ- ပူးတောင်း-မုဒုံ(၁)လမ်း အရှည် ၃ မိုင် ၄ ဖာလုံအား ကွန်ကရစ်လမ်း အဖြစ် ၂၀၁၈-၂၀၁၉ ဘဏ္ဍာရေးနှစ်ရဲ့ ပထမခြောက်လ ပတ်မှာ ဆောင်ရွက်ခဲ့ပြီးတော့ ကျန်ရှိတဲ့ မြေသားလမ်း ၃ မိုင် ၄ ဖာလုံအား လမ်းအဆင့်မြှင့်တင်ရန် လိုအပ်လျက်ရှိပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ မုဒုံ(၁)-ပဉ္စတီး-ည်ဆာလာတီ- နမ်ရှယ်ကော့လမ်း သည် သတ်မှတ်ချက် Class-(B) ဦးစားပေးအဆင့်(၁) လမ်းတွင်ပါဝင်ပြီး ကျေးရွာလေးရွာ၊ အိမ်ခြေ ၁၃၉ အိမ်နှင့် လူဦးရေ ၈၅၀ တို့ကို အကျိုးပြုသောလမ်းဖြစ်ပါသဖြင့် ကွန်ကရစ်လမ်းအဆင့်မြှင့် တင်ရန်ကျန်ရှိသော ကျောက်ချောလမ်းအရှည် ၃ မိုင် ၄ ဖာလုံအား ၂၀၂၀-၂၀၂၁ ဘဏ္ဍာရေးနှစ် ကချင်ပြည်နယ်အစိုးရအဖွဲ့ရန်ပုံငွေတွင် ထည့်သွင်းလျာထားရန်အတွက် ညှိနှိုင်းထားပြီးဖြစ်ပါ ကြောင်းနှင့် ရန်ပုံငွေခွဲဝေရရှိမှုအပေါ်မူတည်၍ အကောင်အထည်ဖော်ဆောင်ရွက်ပေးသွားမည် ဖြစ်ပါကြောင်း ဖြေကြားအပ်ပါတယ်။</speech>
</Q-A>
<Q-A>
<title>ထီးလင်းမြို့နယ်အတွင်း ဖြတ်သန်းဖောက်လုပ်ထားသော မြိုင်-တောမ-ဂန့်ဂေါလမ်းပိုင်းမှ ထီးလင်း မြို့နယ်အတွင်းရှိ တောမလမ်းပိုင်းအား ပြင်ဆင်ပေးရန် အစီအစဉ်ရှိ/မရှိနှင့်စပ်လျဉ်းသည့်မေးခွန်း</title>
<speech type="speaker">ထီးလင်းမဲဆန္ဒနယ်မှ ဦးမြတ်လေးဦး မေးမြန်းဖို့ဖြစ်ပါတယ်။</speech>
<speech><mp id="267">ဦးမြတ်လေးဦး(ထီးလင်းမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် ပြည်ထောင်စုအဆင့်အဖွဲ့ အစည်းဝင်များ၊ ပြည်သူ့လွှတ်တော်ကိုယ်စားလှယ်များ အားလုံးပဲ မင်္ဂလာပါခင်ဗျာ။ ကျွန်တော်ကတော့ မကွေးတိုင်းဒေသကြီး၊ ထီးလင်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးမြတ်လေးဦးဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော် ဒီကနေ့ လွှတ်တော်ကြီးကနေပြီးတော့ မေးမြန်းလိုတဲ့မေးခွန်းကတော့ ထီးလင်းမြို့နယ်အတွင်း ဖြတ်သန်းဖောက်လုပ်ထားတဲ့ မြိုင်-တောမ-ဂန့်ဂေါလမ်းပိုင်းမှ ထီးလင်းမြို့နယ်အတွင်းမှာ ကျရောက်တဲ့ ဆေးကြီးတောင်နတ်ထိပ်မှ တောမလမ်းဆုံအထိ လမ်းပိုင်းအား ပြင်ဆင်ပေးရန် အစီအစဉ်ရှိ/မရှိနှင့် အစီအစဉ်ရှိပါက မည်သည့်ဘဏ္ဍာရေးနှစ်မှာ ပြင်ဆင်ပေးနိုင်မလဲဆိုတာကို မေးမြန်းသွားမှာဖြစ်ပါတယ်။ ဥက္ကဋ္ဌကြီးခင်ဗျား။ ဆောက်လုပ်ရေးဝန်ကြီးဌာန၊ လမ်းဦးစီးဌာနမှ အကောင်အထည်ဖော်ဆောင်ရွက်နေတဲ့ မြိုင်-တောမ-ဂန့်ဂေါလမ်းဟာ ထီးလင်းမြို့နယ်ကို ဖြတ်သန်းဖောက်လုပ်ထားပြီး မြို့နယ်အတွင်းမှာ အရှေ့ဆေးကြီးတောင်နတ်ထိပ်မှ အနောက် တောမလမ်းဆုံအထိ ၂၈ မိုင်ရှိပါတယ်။ အဲဒီလမ်းပိုင်းဟာ ဖောက်လုပ်ပြီး ပြင်ဆင်ထိန်းသိမ်းခြင်း လုပ်ငန်းတွေ ာင်ရွက်နိုင်ခြင်းမရှိတာကြောင့် လမ်းပိုင်းတော်တော်များများဟာ ပျက်စီး နေတာကိုတွေ့ရှိရပါတယ်။ အဲဒီလမ်းပိုင်းမှာပဲ တောမလမ်းဆုံမှ အရှေ့ဆေးကြီးတောင်နတ်ထိပ် အထိ ၂၈ မိုင်ဟာ ထီးလင်းမြို့နယ်အတွင်းမှာရှိပြီး ဒေသခံကျေးရွာပေါင်း ၁၅ ရွာမှ ပြည်သူများ အသုံးပြုနေရသော အရေးကြီးတဲ့လမ်းပိုင်းတစ်ပိုင်းလည်း ဖြစ်ပါတယ်။ ဒါကြောင့်မို့လို့ ြင်ဆင်ထိန်းသိမ်းခြင်းလုပ်ငန်းတွေ ဆောင်ရွက်နိုင်မှုမရှိဘူးဆိုရင် နှစ်စဉ်ရေတိုက်စားမှုတွေကြောင့် ပျက်စီးမှုတွေပိုမိုများပြားပြီး ယခင်ကရင်းနှီးမြှုပ်နှံထားတဲ့ ပြည်သူ့ဘဏ္ဍာငွေတွေ အလဟဿ ဆုံးရှုံး သွားနိုင်သလို င်းမှပြုပြင်မယ်ဆိုရင်လည်းပဲ အပ်နဲ့ထွင်ရမယ့်ကိစ္စမှာ ပုစိန်နဲ့ ပေါက်ရသလိုမျိုး ဖြစ်သွားနိုင်ပါတယ်။ အဲဒီလိုမဟုတ်ဘဲ ုပြင်မယ်ဆိုရင် ငွေကြေးအကုန် အကျသက်သာမယ်ဖြစ်ပြီး ဒေသခံပြည်သူတွေအတွက်ကော၊ နိုင်ငံအတွက်ပါ ပိုမိုအကျိုးရှိလာမှာ ဖြစ်ပါတယ်။ အဲဒီလမ်းပိုင်းမှာ အဓိကလိုအပ်နေတာတွေကတော့ မြေနီကျောက်စရစ်ခင်းပေးတာ တွေ၊ မြေထိန်းနံရံတည်ဆောက်ပေးတာတွေ၊ လမ်းဘေးရေမြောင်းတူးပေးတာတွေနဲ့ လိုအပ်တဲ့ နေရာတွေမှာ Box Culvert တွေ တည်ဆောက်ပေးဖို့ပဲဖြစ်ပါတယ်။ အဲဒါတွေကို အချိန်မီ ဆောင်ရွက်ပေးနိုင်မယ်ဆိုရင် ဒေသခံပြည်သူတွေက မျှော်လင့်တောင့်တနေကြတာ ဖြစ်ပါတယ်။ ဒါကြောင့်မို့လို့ အထက်ပါလိုအပ်ချက်တွေကို ာင်ရွက်ပေးနိုင်ဖို့အတွက် အထက်ပါ မေးခွန်းကို ပြည်သူ့လွှတ်တော်ဥက္ကဋ္ဌကြီးမှတစ်ဆင့် မေးမြန်းရခြင်း ဖြစ်ပါတယ်ခင်ဗျာ။ အားလုံး ကျေးဇူးတင်ပါတယ်။</speech>
<speech type="speaker">ဆောက်လုပ်ရေးဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="14">ဒေါက်တာကျော်လင်း(ဒုတိယဝန်ကြီး၊ ဆောက်လုပ်ရေးဝန်ကြီးဌာန)</agency>လေးစားအပ် ပါသော ဥက္ကဋ္ဌကြီးခင်ဗျာ။ ကျွန်တော့်အနေဖြင့် မကွေးတိုင်းဒေသကြီး၊ ထီးလင်းမဲဆန္ဒနယ် ပြည်သူ့ လွှတ်တော်ကိုယ်စားလှယ် ဦးမြတ်လေးဦးမှ မေးမြန်းထားတဲ့ ထီးလင်းမြို့နယ်အတွင်း ဖြတ်သန်း ဖောက်လုပ်ထားသော မြိုင်-တောမ-ဂန့်ဂေါလမ်းပိုင်းမှ ထီးလင်းမြို့နယ်အတွင်းရှိ ဆေးကြီး တောင်နတ်ထိပ်မှ တောမလမ်းပိုင်းအား ပြင်ဆင်ပေးရန် အစီအစဉ်ရှိ/မရှိနှင့် အစီအစဉ်ရှိပါက မည်သည့်ဘဏ္ဍာရေးနှစ်တွင် ပြင်ဆင်ပေးမည်ကို သိရှိလိုခြင်းနှင့်စပ်လျဉ်းတဲ့ မေးခွန်းကို ဖြေကြား သွားမှာ ဖြစ်ပါတယ်။ လေးစားအပ်ပါသောဥက္ကဋ္ဌကြီးခင်ဗျား။ မကွေးတိုင်းဒေသကြီးအတွင်းရှိ မြိုင် တောမ-ဂန့်ဂေါလမ်းမိုင်တိုင်အမှတ်(၁/ဝ)မှ (၉၃/၅)အထိ ၉၃ မိုင် ၅ ဖာလုံသည် ဆောက်လုပ်ရေး ဝန်ကြီးဌာနပိုင် တိုင်းဒေသကြီးအစိုးရအဖွဲ့မှ စီမံခန့်ခွဲသောလမ်းဖြစ်ပြီး မိုင်တိုင်အမှတ်(၄၇/၂)မှ (၇၅/၃)အထိ ၂၈ မိုင် ၁ ဖာလုံသည် ဂန့်ဂေါခရိုင်၊ ထီးလင်းမြို့နယ်အတွင်းပါဝင်ပါတယ်။ အဆိုပါ လမ်း၏အခြေအနေသည် ကျောက်လမ်းအရှည်ကိုးမိုင် အမာခံ ၁၈ မိုင်ဖြစ်ပြီးတော့ မိုင်တိုင်အမှတ် (၆၆/ဝ)မှ (၆၇/၁.၅)အတွင်းနှင့် မိုင်တိုင်အမှတ်(၇၃/၁)မှ (၇၅/၃)အတွင်း စုစုပေါင်း ၃ မိုင် ၃.၅ ဖာလုံ ကို ကျောက်လမ်းအဆင့်မြှင့်တင်ခြင်းလုပ်ငန်းကို ၂၀၁၈-၂၀၁၉ ဘဏ္ဍာရေးနှစ် တိုင်းဒေသကြီးအစိုးရ အဖွဲ့ရဲ့ ပြင်ဆင်ထိန်းသိမ်းခြင်းရန်ပုံငွေကျပ် ၂၈၄.၇၅ သန်းဖြင့် ဆောင်ရွက်ခဲ့ပါတယ်။ ၎င်းလမ်းပိုင်း၏ မိုင်တိုင်အမှတ်(၅၄/၅)မှ (၅၆/၅)အတွင်း နှစ်မိုင်၊ မိုင်တိုင်အမှတ်(၆၆/၁)မှ (၆၉/၁)အတွင်း သုံးမိုင် စုစုပေါင်း လမ်းအရှည်ငါးမိုင်ကို မြေနီကျောက်စရစ်ခင်းခြင်းနှင့် Box Culvert သုံးစင်း တည်ဆောက်ခြင်းလုပ်ငန်းများကို ၂၀၁၉-၂၀၂၀ ဘဏ္ဍာရေးနှစ် တိုင်းဒေသကြီးအစိုးရအဖွဲ့ ငွေလုံးငွေရင်းရန်ပုံငွေကျပ် ၁၄၂.၀၀ သန်းဖြင့် ဆောင်ရွက်လျက်ရှိရာ မိုင်တိုင်အမှတ်(၅၄/၅)မှ (၅၅/၂)အတွင်း ငါးဖာလုံအား မြေနီကျောက်စရစ်ခင်းခြင်းလုပ်ငန်းဆောင်ရွက်ပြီး Box Culvert သုံးစင်းတည်ဆောက်ခြင်းလုပ်ငန်း ဆောင်ရွက်ရန်အတွက် ပစ္စည်းများစုဆောင်းထားရှိပြီးဖြစ်ပါ ကြောင်းနှင့် ကတ္တရာလမ်းအဆင့်မြှင့်တင်ဖို့ ၂၀၂၀-၂၀၂၁ ဘဏ္ဍာရေးနှစ်မှ စတင်ပြီးတော့ တိုင်းဒေသကြီးအစိုးရအဖွဲ့ရန်ပုံငွေမှာ လျာထားတင်ပြတောင်းခံပြီး ရန်ပုံငွေခွဲဝေရရှိမှုအပေါ် မူတည်၍ ဆက်လက်ဆောင်ရွက်ပေးသွားမည်ဖြစ်ပါကြောင်း ဖြေကြားအပ်ပါတယ်။ ကျေးဇူးတင်ပါ တယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျာ။ ဒီနေ့အတွက် မေးခွန်းများ မေးမြန်း၊ ဖြေကြားခြင်းအစီအစဉ် ပြီးပါပြီ။ ဆောက်လုပ်ရေးဝန်ကြီးဌာန ပြည်ထောင်စုဒုတိယဝန်ကြီး ပြန်လည်ထွက်ခွာနိုင်ပါပြီ။</speech>
</Q-A>
</section>
<section value="Bill">
<bill>
<title>အမျိုးသားလွှတ်တော်က ပြင်ဆင်ချက်ဖြင့် ပြန်လည်ပေးပို့လာသော တိရစ္ဆာန်ကျန်းမာရေးနှင့် မွေးမြူရေးလုပ်ငန်းဖွံ့ဖြိုးတိုးတက်ရေး ဥပဒေကြမ်းကို လက်ခံရရှိကြောင်းနှင့် ပြင်ဆင်ချက် အဆိုတင်သွင်းလိုသည့် လွှတ်တော်ကိုယ်စားလှယ်များ အမည်စာရင်းတင်သွင်းနိုင်ကြောင်း လွှတ်တော်သို့ အသိပေးတင်ပြခြင်း</title>
<speech type="speaker">အစီအစဉ် ၆ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်သူ့ လွှတ်တော်မှ စတင်ဆွေးနွေး၍ ပြင်ဆင်ချက်ဖြင့် အတည်ပြုခဲ့ပြီး အမျိုးသားလွှတ်တော်သို့ ပေးပို့ ထားသော တိရစ္ဆာန်ကျန်းမာရေးနှင့် မွေးမြူရေးလုပ်ငန်းဖွံ့ဖြိုးတိုးတက်ရေးဥပဒေကြမ်းကို ၃၀-၁-၂၀၂၀ ရက်နေ့မှာ အမျိုးသားလွှတ်တော်က ပြင်ဆင်ချက်ဖြင့် ပြန်လည်ပေးပို့လာပါတယ်။ ပြင်ဆင်ချက်မိတ္တူများကိုလည်း ကိုယ်စားလှယ်များထံ ဖြန့်ဝေပြီးဖြစ်ပါတယ်။ ယင်းဥပဒေကြမ်းနှင့် စပ်လျဉ်းပြီး ပြင်ဆင်ချက်အပေါ်ဆွေးနွေးရန် အဆိုတင်သွင်းလိုသူများအနေနဲ့ ဆွေးနွေးလိုသည့် ဥပဒေကြမ်း၏ အပိုဒ်၊ အပိုဒ်ခွဲ၊ အကြောင်းအရာကို တိတိကျကျဖော်ပြ၍ ၁၄-၂-၂၀၂၀ ရက် (သောကြာနေ့) ညနေ ၄ နာရီနောက်ဆုံးထားပြီး ပြည်သူ့လွှတ်တော်ရုံး၊ ညွှန်ကြားရေးမှူးချုပ်ထံ အမည်စာရင်းတင်သွင်းရန်ဖြစ်ကြောင်း အသိပေး ကြေညာပါတယ်။</speech>
</bill>
</section>
</discussion>
<postface>
<title>ဒုတိယအကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး ဆဋ္ဌမနေ့ ရပ်နားကြောင်းနှင့် အစည်းအဝေး သတ္တမနေ့ဆက်လက်ကျင်းပမည့် နေ့ရက်နှင့်ကြေညာခြင်း</title>
<speech type="speaker">အစီအစဉ် ရ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး ဆဋ္ဌမနေ့ကို ရပ်နားပါမယ်။ ဒုတိယအကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး သတ္တမနေ့ကို ၂၀၂၀ ပြည့် နှစ်၊ ဖေဖော်ဝါရီလ ၁၄ ရက်(သောကြာနေ့) နံနက် ၁၀:ဝဝ နာရီ ဆက်လက်ကျင်းပမှာ ဖြစ်ကြောင်းနဲ့ ယနေ့အတွက် အစည်းအဝေးပြီးဆုံးကြောင်း ကြေညာပါတယ်။ (ဩဘာသံများ)</speech>
<speech type="mc">ပြည်သူ့လွှတ်တော်ဥက္ကဋ္ဌ ပြန်လည်ထွက်ခွာပါပြီခင်ဗျား။</speech>
<speech type="mc">အားလုံးထွက်ခွာနိုင်ပါပြီခင်ဗျား။ဒုတိယအကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး ဆဋ္ဌမနေ့ကို နေ့လယ် ၁၁:၃၅ နာရီ ရပ်နားပါသည်။</speech>
</postface>
</transcript>
</doc>
