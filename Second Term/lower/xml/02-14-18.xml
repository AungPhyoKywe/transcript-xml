<doc>
<docinfo>
<docno>02-14-18.xml</docno>
<pdf>02-14-18.pdf</pdf>
<term value="02">ဒုတိယအကြိမ်</term>
<session value="14" />
<sittingday value="18" />
<legislature value="lower">ပြည်သူ့လွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်သူ့လွှတ်တော် (၁၄)ကြိမ်မြောက်ပုံမှန်အစည်းအဝေး(၁၈)ရက်မြောက်နေ့မှတ်တမ်း</title>
<date>၁၃၈၁ ခုနှစ်၊ နတ်တော်လပြည့်ကျော် ၈ ရက် (၂၀၁၉ ခုနှစ်၊ ဒီဇင်ဘာလ ၁၉ ရက်)(ကြာသပတေးနေ့</date>
</docinfo>
<transcript>
<preface>
<p>နေပြည်တော်ရှိ ပြည်သူ့လွှတ်တော်အစည်းအဝေးခန်းမတွင် ဒုတိယအကြိမ် ပြည်သူ့ လွှတ်တော် (၁၄)ကြိမ်မြောက်ပုံမှန်အစည်းအဝေး (၁၈)ရက်မြောက်နေ့ကို နံနက် ၁၀ နာရီင်ကျင်းပပါသည်။ ပြည်သူ့လွှတ်တော် အစည်းအဝေးကို ကြီးကြပ်ကွပ်ကဲမှုအဖြစ် ပြည်သူ့လွှတ်တော် ဥက္ကဋ္ဌ ဦးတီခွန်မြတ်က ဆောင်ရွက်ပြီး၊ အခမ်းအနားမှူးအဖြစ် ဦးတင်ဝင်းအောင်၊ ညွှန်ကြားရေးမှူးချုပ်၊ ပြည်သူ့လွှတ်တော်ရုံးက ဆောင်ရွက်ပါသည်။</p>
<speech type="mc">လေးစားအပ်ပါသော ပြည်သူ့လွှတ်တော်ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယ အကြိမ် ပြည်သူ့လွှတ်တော် (၁၄)ကြိမ်မြောက်ပုံမှန်အစည်းအဝေး (၁၈)ရက်မြောက်နေ့အစီအစဉ် စတင်ပါတော့မယ်။</speech>
<title>ပြည်သူ့လွှတ်တော်ဥက္ကဋ္ဌ နေရာယူခြင်း</title>
<speech type="mc">ပြည်သူ့လွှတ်တော်ဥက္ကဋ္ဌ ကြွရောက်လာပါပြီခင်ဗျား။ ပြည်သူ့လွှတ်တော်ဥက္ကဋ္ဌသည် ဥက္ကဋ္ဌအတွက် သတ်မှတ်ထားသည့် စင်မြင့်ပေါ်သို့ ကြွရောက် နေရာယူပါသည်။</speech>
<speech type="speaker">အားလုံးမင်္ဂလာပါခင်ဗျား။ ကိုယ်စားလှယ်များ။ ။ မင်္ဂလာပါ။</speech>
<speech type="mc">အားလုံးထိုင်နိုင်ပါပြီခင်ဗျား။</speech>
<title>ပြည်သူ့လွှတ်တော်အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း</title>
<speech type="speaker">| ပြည်သူ့လွှတ်တော်ကိုယ်စားလှယ်များခင်ဗျား။ ဒီကနေ့ကျင်းပတဲ့ ဒုတိယ အကြိမ် ပြည်သူ့လွှတ်တော် (၁၄)ကြိမ်မြောက်ပုံမှန်အစည်းအဝေး (၁၈)ရက်မြောက်နေ့မှာ ပြည်သူ့ လွှတ်တော် လွှတ်တော်အခွင့်အရေးကော်မတီရဲ့ တင်ပြချက်အရ အစည်းအဝေးသို့တက်ရောက်ခွင့် ရှိတဲ့ ပြည်သူ့လွှတ်တော်ကိုယ်စားလှယ် ၄၃၂ ဦးရှိသည့်အနက် ၄၀၅ ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိသူဦးရေစုစုပေါင်းရဲ့ ၉၃.၇၅ ရာခိုင်နှုန်းရှိတဲ့အတွက် အစည်းအဝေး အထမြောက်ကြောင်းနှင့် စတင်ကျင်းပကြောင်း ကြေညာပါတယ်။ (ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အစီအစဉ် ၃ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အစီအစဉ်များကို ကြိုတင်ဖြန့်ဝေထားတဲ့အတိုင်း ဆက်လက်ဆောင်ရွက်သွားမှာဖြစ်ပါတယ်။</speech>
<title>ပြည်သူ့လွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type="speaker">အစီအစဉ် ၄ ဖြစ်ပါတယ်။ ယခုအစည်းအဝေးမတက်ရောက်နိုင်တဲ့ လွှတ်တော် ကိုယ်စားလှယ်များအတွက် ခွင့်ပန်ကြားရန်ဖြစ်ပါတယ်။</speech>
<speech><mp id="309">ဒေါက်တာလှမိုး(အတွင်းရေးမှူး၊ လွှတ်တော်အခွင့်အရေးကော်မတီ)</mp>လေးစားအပ် ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ယနေ့ ၂၀၁၉ ခုနှစ်၊ ဒီဇင်ဘာလ ၁၉ ရက်နေ့ ဒုတိယအကြိမ် ပြည်သူ့လွှတ်တော်(၁၄)ကြိမ်မြောက်ပုံမှန်အစည်းအဝေး (၁၈)ရက်မြောက်နေ့သို့ မတက်ရောက်နိုင်ပါသဖြင့် ခွင့်ပန်ကြားသူလွှတ်တော်ကိုယ်စားလှယ်များ၏ကိုယ်စား ပြည်သူ့ လွှတ်တော် လွှတ်တော်အခွင့်အရေးကော်မတီအတွင်းရေးမှူး ကျွန်တော် ဒေါက်တာလှမိုး၊ အောင်မြေသာစံမဲဆန္ဒနယ်က ကိုယ်စားခွင့်ပန်ကြားသွားမှာဖြစ်ပါတယ်။ ပြည်သူ့လွှတ်တော်မှာ ယနေ့ တက်ရောက်ခွင့်ရှိသော ကိုယ်စားလှယ် ၄၃၂ ဦးရှိပြီး တက်ရောက်သူကိုယ်စားလှယ် ၄၀၅ ဦးရှိကာ ယနေ့ခွင့်ပန်ကြားသူ ၆ ဦးရှိပါတယ်။ ခွင့်ပန်ကြားသူကိုယ်စားလှယ်များကတော့ (၁) စမ်းချောင်းမဲဆန္ဒနယ်မှ ဦးဘိုဘိုဦး ခွင့် ၁ ရက်၊ (၂) ကိုကိုးကျွန်းမဲဆန္ဒနယ်မှ သူရဦးသက်ဆွေ ခွင့် ၁ ရက်၊ (၃) သုံးခွမဲဆန္ဒနယ်မှ ဒေါ်စုစုလွင် ခွင့် ၁ ရက်၊ (၄) ကောလင်းမဲဆန္ဒနယ်မှ ဦးမျိုးဇော်အောင် ခွင့် ၁ ရက်၊ (၅) ခင်ဦးမဲဆန္ဒနယ်မှ ဒေါက်တာဝင်းအောင် ခွင့် ၁ ရက်နှင့် (၆) ကျောက်ဆည်မဲဆန္ဒနယ်မှ ဒေါက်တာတင်အောင် ခွင့် ၁ ရက် တို့ဖြစ်ကြပါတယ်။ ယခင်ခွင့်ပန်ကြားသူ ၂၁ ဦး၊ ယနေ့ခွင့်ပန်ကြားသူ ၆ ဦး စုစုပေါင်းခွင့်ပန်ကြားသူ ၂ရ ဦး ဖြစ်ပါတယ်။ ခွင့်မဲ့ပျက်ကွက်သူမရှိပါကြောင်းနှင့် အထက်ပါကိုယ်စားလှယ်များ ၏ခွင့်ပန်ကြားမှုအား ခွင့်အဖြစ် ခွင့်ပြုပေးပါရန် လေးစားစွာဖြင့်ပန်ကြားအပ်ပါ တယ် ခင်ဗျား။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။ ပြည်သူ့လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို မှတ်တမ်းတင်ခြင်း၊</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒီကနေ့ အစည်းအဝေးမှာ တက်ရောက် ခွင့်ရှိတဲ့ လွှတ်တော်ကိုယ်စားလှယ် ၄၃၂ ဦး၊ ယခင်က ခွင့်ပန်ကြား၍ခွင့်ပြုထားသူ ၂၁ ဦး၊ ယနေ့ ခွင့်ပြု ထားသူ ၆ ဦးဖြစ်၍ လွှတ်တော်ကခွင့်ပြုထားသူ စုစုပေါင်း ၂ရ ဦး ဖြစ်ပါတယ်။ ခွင့်မဲ့ ပျက်ကွက်သူမရှိပါ။ ယခုလွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို လွှတ်တော်ရဲ့ အတည်ပြုချက်ရယူပါမယ်။ ပြည်သူ့လွှတ်တော်ကိုယ်စားလှယ်များ အစည်းအဝေး တက်ရောက်မှုအခြေအနေတင်ပြချက်ကို အတည်ပြုမှတ်တမ်းတင်ရန် လွှတ်တော်ကသဘောတူ ပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">လွှတ်တော်က သဘောတူတဲ့အတွက် လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို အတည်ပြုမှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</preface>
<discussion>
<section value="QA">
<Q-A>
<title>ကြယ်ပွင့်ပြထားသည့်မေးခွန်းများကို လွှတ်တော်ကိုယ်စားလှယ်များကမေးမြန်းခြင်းနှင့် သက်ဆိုင် ရာပြည်ထောင်စုအဆင့် အဖွဲ့အစည်းဝင်များကဖြေကြားခြင်း</title>
<speech type="speaker">အစီအစဉ် ၅ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မေးခွန်း များမေးမြန်း၊ ဖြေကြားခြင်းအစီအစဉ် စတင်ဆောင်ရွက်ပါမယ်။</speech>
<title>ရမ်းဗြဲမြို့နယ်၊ သင်္ကနက်ကျေးရွာတွင် တည်ဆောက်ထားသော Cyclone Shelter အား ပြီးပြတ် အောင်တည်ဆောက်မပေးမှုနှင့်စပ်လျဉ်း၍ သိလိုခြင်းနှင့်စပ်လျဉ်းသည့်မေးခွန်း</title>
<speech type="speaker">ပထမဦးစွာ ရမ်းဗြဲမဲဆန္ဒနယ်မှ ဦးကျော်ရွှေ မေးမြန်းဖို့ဖြစ်ပါတယ်။</speech>
<speech><mp id="333">ဦးကျော်ရွှေ(ရမ်းဗြဲမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ပြည်ထောင်စုဝန်ကြီးများ၊ ဧည့်သည်တော်များ အားလုံးမင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ ရခိုင်ပြည်နယ်၊ ရမ်းဗြဲ မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးကျော်ရွှေ ဖြစ်ပါတယ်။ ကျွန်တော့်အနေနဲ့ ဒီနေ့မေးမြန်းသွားမယ့်မေးခွန်းကတော့ ရမ်းဗြဲမြို့နယ်၊ သင်္ကနက်ကျေးရွာတွင်တည်ဆောက် ထားသော Cyclone Shelter အား ပြီးပြတ်အောင်တည်ဆောက်မပေးခြင်းနှင့်စပ်လျဉ်း၍ မေးခွန်း မေးမြန်းသွားမှာဖြစ်ပါတယ်။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ရခိုင် ပြည်နယ်၊ ရမ်းဗြဲမြို့နယ်ဟာ ပင်လယ်ကျွန်းဒေသဖြစ်တဲ့အတွက် မိုးရာသီမှာလေပြင်းမုန်တိုင်း တိုက်ခတ်ခြင်း၊ ဒီရေကြီးခြင်းစသော သဘာဝဘေးအန္တရာယ်များကို နှစ်စဉ်ရင်ဆိုင်ကြုံတွေ့နေရတဲ့၊ ခံစားနေရတဲ့ဒုက္ခဖြစ်ပါတယ်။ သဘာဝဘေးအန္တရာယ်ဖြစ်သော မုန်တိုင်းအန္တရာယ်ကျရောက်လာ ပါက ဒေသနေပြည်သူများအတွက် အဆင်ပြေလုံခြုံစွာခိုလှုံနားနေနိုင်ရန်အတွက် Cyclone Shelter များတည်ဆောက်ပေးရန် အမှန်တကယ်လိုအပ်သောဒေသများမှာ ရမ်းဗြဲမြို့နယ်ဒေသရှိ ပင်လယ် မြစ်ချောင်းများနှင့် နီးစပ်တဲ့ဒေသများလည်းပါဝင်ပါတယ်။ ရမ်းဗြဲမြို့နယ်၊ သင်္ကနက်ကျေးရွာတွင် Cyclone Shelter တစ်ခုကို ၂၀၁၈-၂၀၁၉ ဘဏ္ဍာရေးနှစ်တွင် ကျပ်သန်းပေါင်း ၁၇၉.၉ သန်း အကုန်အကျခံ၍ တည်ဆောက်ရန် နိုင်ငံတော်က ဘဏ္ဍာရန်ပုံငွေခွင့်ပြု ပေးခဲ့ပြီး တင်ဒါအောင် ကုမ္ပဏီဖြစ်သော ရမ်းဗြဲရွှေမြေကုမ္ပဏီက တာဝန်ယူတည်ဆောက်ခဲ့ကြောင်း သိရပါတယ်။ အဆိုပါ Cyclone Shelter တည်ဆောက်ရန်အတွက် သင်္ကနက်ရွာသားများက မိမိတို့၏ချွေးနည်းစာ ငွေကျပ် သိန်း ၃၀ ဖြင့် မြေကွက်ဝယ်ယူကာ မြေနေရာရရှိရေးအတွက် ပူးပေါင်းပါဝင်ခဲ့ကြပါတယ်။ ယခုအခါ တင်ဒါအောင်ကုမ္ပဏီဖြစ်သော ရမ်းဗြဲရွှေမြေကုမ္ပဏီက ခွင့်ပြုရန်ပုံငွေ၏ ၅၀ ရာခိုင်နှုန်း ကို ထုတ်ယူရန် မည်သူကတာဝန်ယူစစ်ဆေးပြီး မည်သူကထောက်ခံတင်ပြသည်ကိုမသိရဘဲ ထုတ်ယူထားပြီးကြောင်း ကျေးရွာသားများ၏တင်ပြချက်အရ သိရှိရပါတယ်။ ခွင့်ပြုရန်ပုံငွေ၏ ၅၀ ရာခိုင်နှုန်းကို ထုတ်ယူပြီးဖြစ်သော်လည်း အဆောက်အဦပြီးစီးမှုမှာ ၅၀ ရာခိုင်နှုန်း မပြီးသည့်အပြင် အဆိုပါကုမ္ပဏီက ဆက်လက်၍ မဆောက်လုပ်နိုင်တော့ကြောင်း သက်ဆိုင်ရာသို့ ပြန်လည်အပ်နှံ ထားကြောင်း ရွာသားများ၏ပြောပြချက်အရ သိရှိရပါတယ်။ အဆောက်အဦအခြေအနေများကို မြင်သာနိုင်ရန် Power Point ဖြင့်တင်ပြခွင့်ပြုပါရန် ခွင့်ပြုမိန့်တောင်းခံအပ်ပါတယ်။ ဒါကတော့ သင်္ကနက်ကျေးရွာကတည်ဆောက်ထားတဲ့ Cyclone Shelter ရဲ့ အရှေ့ဘက်မြင်ကွင်းဖြစ်ပါတယ်။ ဒါကတော့ ဘေးဘက်မြင်ကွင်းဖြစ်ပါတယ်။ ဒါကတော့ လွှတ်တော်ကိုယ်စားလှယ် ကျေးရွာသို့ ကွင်းဆင်းစစ်ဆေးတဲ့ပုံဖြစ်ပါတယ်။ ဒါကလည်းပဲ ကွင်းဆင်းစစ်ဆေးတဲ့ပုံဖြစ်ပါတယ်။ ကျေးဇူးတင် ပါတယ်။ သို့ဖြစ်ပါ၍ တင်ဒါအောင်မြင်စာချုပ်ချုပ်ဆိုထားသော ကုမ္ပဏီကစာချုပ်ပါစည်းကမ်းချက် များကိုမလိုက်နာဘဲ Cyclone Shelter အား အပြီးအပြတ် တည်ဆောက်မပေးမှုကိစ္စအား မည်သို့ မည်ပုံအရေးယူဆောင်ရွက်မည်ကို သိရှိလိုပြီး အဆိုပါ Cyclone Shelter အား ပြီးစီးအောင် မည်ကဲ့သို့စီစဉ်ဆောင်ရွက်ပေးသွားမည်ကို သိရှိလိုပါသဖြင့် ဒေသနေပြည်သူများကိုယ်စား လွှတ်တော်ဥက္ကဋ္ဌကြီးမှတစ်ဆင့် လေးစားစွာ မေးမြန်းအပ်ပါတယ်။ အားလုံးကိုကျေးဇူးတင်ပါတယ်။</speech>
<speech type="speaker">လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေးဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="30">ဦးစိုးအောင်(ဒုတိယဝန်ကြီး၊ လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေး ဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော် ကိုယ်စားလှယ်များ၊ တက်ရောက်လေ့လာတဲ့ဧည့်သည်တော်များအားလုံး ကိုယ်စိတ်နှစ်ဖြာ ကျန်းမာ ချမ်းသာကြပါစေလို့ ဦးစွာဆုမွန်ကောင်းတောင်းအပ်ပါတယ်။ ကျွန်တော်ကတော့ လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေးဝန်ကြီးဌာနက ဒုတိယဝန်ကြီး ဦးစိုးအောင် ဖြစ်ပါတယ်။ ဒုတိယအကြိမ် ပြည်သူ့လွှတ်တော် (၁၄)ကြိမ်မြောက်ပုံမှန်အစည်းအဝေးမှာ ရခိုင်ပြည်နယ်၊ ရမ်းဗြဲမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးကျော်ရွှေ၏ ရမ်းဗြဲမြို့နယ်၊ သင်္ကနက် ကျေးရွာတွင် တည်ဆောက်ထားတဲ့ Cyclone Shelter အား ပြီးပြတ်အောင်တည်ဆောက်မပေးမှုနှင့် စပ်လျဉ်း၍ သိရှိလိုခြင်းမေးခွန်းနှင့်စပ်လျဉ်းပြီး လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချ ထားရေးဝန်ကြီးဌာနနှင့် ရခိုင်ပြည်နယ်အစိုးရအဖွဲ့ တို့ရဲ့ ဖြေကြားချက်များကို ပေါင်းစပ်ပြီး ကျွန်တော့်အနေနဲ့ ရှင်းလင်းဖြေကြားသွားမှာဖြစ်ပါတယ်။ ရခိုင်ပြည်နယ်ဟာ နှစ်စဉ်နှစ်တိုင်း မုန်တိုင်းနှင့် ရေဘေးအန္တရာယ်များကိုကြုံတွေ့နေရတဲ့ဒေသဖြစ်သောကြောင့် မုန်တိုင်းဒဏ်ခံ အဆောက်အဦများ နိုင်ငံတော်မှ ဦးစားပေးတည်ဆောက်ပေးလျက်ရှိပါတယ်။ ကျွန်တော်တို့ ဝန်ကြီး ဌာနအနေနဲ့ Cyclone Shelter များဆောက်လုပ်ပေးနိုင်ရေးအတွက် ဘတ်ဂျက်နှစ်အလိုက် ဦးစားပေးသတ်မှတ်ဆောင်ရွက်လျက်ရှိပြီး အရေးကြီးလိုအပ်ချက်များအတွက် ပြည်နယ်အစိုးရ အဖွဲ့ရဲ့ တင်ပြချက်များအပေါ် အမျိုးသားသဘာဝဘေးအန္တရာယ်ဆိုင်ရာ စီမံခန့်ခွဲမှုကော်မတီသို့ တင်ပြပြီး ကော်မတီရန်ပုံငွေနဲ့ ဦးစားပေးဆောင်ရွက်လျက်ရှိပါတယ်။ ဥက္ကဋ္ဌကြီးခင်ဗျား။ Power Point အသုံးပြုခွင့်ပြုနိုင်ပါရန် တင်ပြအပ်ပါတယ်။ မြန်မာနိုင်ငံ အတွင်း သဘာဝဘေးအန္တရာယ်ကျရောက်နိုင်တဲ့ နေရာတွေမှာ တိုင်းဒေသကြီး/ပြည်နယ်အစိုးရများ၊ လွှတ်တော်ကိုယ်စားလှယ်များရဲ့ တင်ပြမှုများကိုစိစစ်ပြီးတော့မှ အမျိုးသားသဘာဝဘေးအန္တရာယ် ဆိုင်ရာ စီမံခန့်ခွဲမှုကော်မတီရန်ပုံငွေမှ မုန်တိုင်းဒဏ်ခံအဆောက်အဦများကို တည်ဆောက်ပေးလျက် ရှိရာမှာ ၂၀၁၈ ခုနှစ်အတွင်းမှာ ချင်းပြည်နယ်၊ ရခိုင်ပြည်နယ်၊ ရှမ်းပြည်နယ်တို့နဲ့ ဧရာဝတီတိုင်း ဒေသကြီးစတဲ့ ပြည်နယ်နဲ့တိုင်းဒေသကြီးလေးခုမှာ အမျိုးသားသဘာဝဘေးအန္တရာယ်ဆိုင်ရာ စီမံခန့်ခွဲမှုကော်မတီရဲ့ လမ်းညွှန်မှုဖြင့် Shelter ၈ရ လုံးတည်ဆောက်ပေးနိုင်ရေးအတွက်ကို လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေးဝန်ကြီးဌာန ဒုတိယဝန်ကြီးကျွန်တော်နဲ့ ဆောက်လုပ်ရေးဝန်ကြီးဌာန ဒုတိယဝန်ကြီးတို့ဦးဆောင်တဲ့ အမျိုးသားသဘာဝဘေးအန္တရာယ် ဆိုင်ရာစီမံခန့်ခွဲမှုကော်မတီရဲ့ တင်ဒါကော်မတီကိုဖွဲ့စည်းပြီး နိုင်ငံတော်သမ္မတရုံးရဲ့ ညွှန်ကြားချက် (၁/၂၀၁၇)နဲ့အညီ တင်ဒါခေါ်ယူဆောင်ရွက်ခဲ့ရာမှာ အဆိုပါ ၈ရ လုံးအနက် ရခိုင်ပြည်နယ်အတွက် ၂၆ လုံးကို ကုမ္ပဏီ ၁၄ ခုက တင်ဒါအောင်မြင်ခဲ့ပြီး လုပ်ငန်းစာချုပ်ချုပ်ဆို၍ တည်ဆောက်ရေး လုပ်ငန်းများ ဆောင်ရွက်ခဲ့ပါတယ်။ ရခိုင်ပြည်နယ်အတွင်းတည်ဆောက်တဲ့ Shelter ၂၆ လုံးအနက် ၁၀၀ ရာခိုင်နှုန်း တည်ဆောက်ပြီးစီးတဲ့ Shelter မှာ ၁၁ လုံးဖြစ်ပြီး ၅၀ ရာခိုင်နှုန်းအတွင်းသာပြီးစီးနေသေးတဲ့ Shelter မှာ ၁၄ လုံးဖြစ်၍ ကျန် Shelter တစ်လုံးကတော့ ဆောက်လုပ်မယ့်နေရာ ပြောင်းလဲ သတ်မှတ်လျက်ရှိတဲ့အတွက် လုပ်ငန်းမစတင်နိုင်သေးပါ။ ၅၀ ရာခိုင်နှုန်းအတွင်း၌သာပြီးစီးတဲ့ Shelter ၁၄ လုံးအနက် ရမ်းဗြဲမြို့နယ်အတွင်းမှာ ကိုယ်စားလှယ်ကြီးတင်ပြတဲ့ သင်္ကနက်ရွာ ဟောင်းမှာတည်ဆောက်တဲ့ Shelter တစ်လုံးအပါအဝင် စုစုပေါင်းလေးလုံးရှိပါတယ်။ သင်္ကနက် ကျေးရွာရှိ ၎င်း Shelter ကို တင်ဒါအောင်မြင်ခဲ့တဲ့ ရမ်းဗြဲရွှေမြေကုမ္ပဏီက ဆောက်လုပ်ခဲ့ပြီး တည်ဆောက်ရေးလုပ်ငန်းများပြီးစီးအောင်ဆောင်ရွက်ရန်အတွက် ငွေကြေးအခက်အခဲများကြောင့် ဆက်လက်ဆောင်ရွက်နိုင်ခြင်းမရှိတဲ့အတွက် ၂၀၁၉ ခုနှစ်၊ ဇူလိုင်လ ၁ ရက်နေ့က လုပ်ငန်းပြန်လည် အပ်နှံခွင့် တင်ပြခဲ့ပါတယ်။ ဒီ Shelter တည်ဆောက်ခြင်းလုပ်ငန်းကို ကုမ္ပဏီနဲ့ဌာနတို့က ၂၀၁၈ ခုနှစ်၊ ဧပြီလ ၁၀ ရက်နေ့က သဘောတူစာချုပ်လက်မှတ်ရေးထိုးခဲ့ကြပြီး လုပ်ငန်းများဆောင်ရွက် ခဲ့ရာမှာ Shelter တည်ဆောက်ခြင်းလုပ်ငန်းပြီးစီးမှုများကို ကုမ္ပဏီကတင်ပြလာမှုအရ ပထမအရစ် ၂၅ ရာခိုင်နှုန်းနဲ့ ဒုတိယအရစ် ၂၅ ရာခိုင်နှုန်းကျသင့်ငွေများကို Third Party ထောက်ခံချက်၊ ပြည်နယ်ဘေးအန္တရာယ်ဆိုင်ရာစီမံခန့်ခွဲမှု ဦးစီးဌာနထောက်ခံချက်၊ ပြည်နယ်တည်ဆောက်ရေး လုပ်ငန်းစိစစ်ရေးကော်မတီရဲ့ ထောက်ခံချက်များနှင့်အတူ စာချုပ်ပါစည်းကမ်းများအရ ကုမ္ပဏီသို့ ပေးချေခဲ့ပါတယ်။ ရမ်းဗြဲရွှေမြေကုမ္ပဏီက Shelter တည်ဆောက်ရာမှာ မုန်တိုင်းဝင်ရောက်တိုက်ခတ်မှု ကြောင့် ဆောက်လုပ်ရေးပစ္စည်းများပျက်စီးဆုံးရှုံးမှုကြောင့်လည်းကောင်း၊ ဒီဇိုင်းပုံစံပြောင်းလဲမှု ကြောင့်လည်းကောင်း၊ ငွေကြေးအခက်အခဲနှင့်ကြုံတွေ့နေရတဲ့အတွက် အဆိုပါ Shelter များကို ပြီးစီးအောင် ဆောင်ရွက်နိုင်ခြင်းမရှိတဲ့အတွက် လုပ်ငန်းပြန်လည်အပ်နှံခွင့်ပြုပါရန် တင်ပြလာတဲ့ ကိစ္စနှင့်စပ်လျဉ်းပြီး ကုမ္ပဏီနဲ့ချုပ်ဆိုခဲ့တဲ့ စာချုပ်ရဲ့ အပိုဒ် ၂၃ အပိုဒ်ခွဲ(ဃ)မှာ သတ်မှတ်ထားတဲ့ ကာလအတွင်း လုပ်ငန်းရဲ့ မူလရည်မှန်းချက်များကို အကောင်အထည်ဖော်နိုင်စွမ်းမရှိသည့်အခါ စာချုပ်ရပ်စဲရမည်ဟုပါရှိပြီး အပိုဒ် ၁၅ အရ ကုမ္ပဏီက Shelter တည်ဆောက်ခြင်း အတွက်ပေးသွင်း ထားတဲ့ တင်ဒါအာမခံကြေး Performance Guarantee ၅ ရာခိုင်နှုန်းကိုဘဏ်က ထုတ်ယူပြီးတော့မှ အမျိုးသားသဘာဝဘေးအန္တရာယ်ဆိုင်ရာစီမံခန့်ခွဲမှုရန်ပုံငွေသို့ အပ်နှံနိုင်ရေးအတွက် စာချုပ်ရပ်စဲပြီး စည်းကမ်းချက်များနှင့်အညီ ဆက်လက်ဆောင်ရွက်သွားမှာဖြစ်ပါတယ်။ ရမ်းဗြဲရွှေမြေကုမ္ပဏီအား နိုင်ငံတော်အဆင့်အမည်ပျက်စာရင်း (Blacklist) ထည့်သွင်းသတ်မှတ်နိုင်ရေးအတွက်ကိုလည်း လုပ်ထုံးလုပ်နည်းနဲ့အညီဆောင်ရွက်လျက်ရှိပါတယ်။ အဆိုပါ Shelter တည်ဆောက်ရေးလုပ်ငန်း များ ဆက်လက်ဆောင်ရွက်နိုင်မှုမရှိဘဲ ပြန်လည်အပ်နှံတဲ့ကိစ္စနှင့်စပ်လျဉ်း၍ ကုမ္ပဏီနဲ့ဌာနတို့ အငြင်းပွားမှု တစ်စုံတစ်ရာဖြစ်ပွားခဲ့ပါက စာချုပ်ရဲ့ အပိုဒ် ၂၀ အရ တရားရုံးရဲ့ ဆုံးဖြတ်ချက်သည်သာ အတည်ဖြစ်တဲ့အတွက် အဆိုပါကုမ္ပဏီကို လုပ်ထုံးလုပ်နည်းများနှင့်အညီ အရေးယူဆောင်ရွက် သွားမှာဖြစ်ပါတယ်။ သို့ဖြစ်ပါ၍ လွှတ်တော်ကိုယ်စားလှယ်ရဲ့ မေးခွန်းနဲ့စပ်လျဉ်းပြီး သင်္ကနက် ကျေးရွာ Shelter ကို ယခုပွင့်လင်းရာသီမှာ ဆောက်လုပ်ပြီးစီးနိုင်ရေး အမျိုးသားသဘာဝ ဘေးအန္တရာယ်ဆိုင်ရာစီမံခန့်ခွဲမှုကော်မတီရဲ့ တင်ဒါကော်မတီ၊ ဆောက်လုပ်ရေးဝန်ကြီးဌာနနှင့် ရခိုင်ပြည်နယ်အစိုးရအဖွဲ့တို့ ပေါင်းစပ်ဆောင်ရွက်ထားရှိပါကြောင်း ရှင်းလင်းဖြေကြားအပ်ပါသည်။</speech>
</Q-A>
<Q-A>
<title>လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေးဝန်ကြီးဌာနက ဖွင့်လှစ်ထားသော မူကြိုကျောင်းများနှင့် ပြင်ပပုဂ္ဂလိကမူကြိုကျောင်းများတွင် သင်ရိုးညွှန်းတမ်းစနစ်တကျရေးဆွဲ ထားခြင်းရှိ/မရှိနှင့် ပြင်ပမူကြိုကျောင်းများကို မည်သည့်ဌာနက၊ မည်သို့ကြီးကြပ်ထိန်းသိမ်း ဆောင်ရွက်နေသည်ကို သိလိုခြင်းနှင့်စပ်လျဉ်းသည့်မေးခွန်း</title>
<speech type="speaker">မင်းလှမဲဆန္ဒနယ်မှ ဒေါက်တာသန်းအောင်စိုး မေးမြန်းဖို့ဖြစ်ပါတယ်။</speech>
<speech><mp id="204">ဒေါက်တာသန်းအောင်စိုး(မင်းလှမဲဆန္ဒနယ်)</mp>ရိုသေလေးစားအပ်ပါသော ပြည်သူ့ လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များ၊ ပြည်ထောင်စုအဆင့်ဝန်ကြီးများ၊ ဧည့်သည်တော်များအားလုံး မင်္ဂလာပါ။ ကျွန်တော်ကတော့ ပဲခူးတိုင်းဒေသကြီး၊ မင်းလှမဲဆန္ဒနယ်က ပြည်သူ့လွှတ်တော်ကိုယ်စားလှယ် ဒေါက်တာသန်းအောင်စိုး ဖြစ်ပါတယ်။ မူကြိုကျောင်းတွေနဲ့ ပတ်သက်ပြီး မေးမြန်းသွားမှာဖြစ်ပါတယ်။ ဥက္ကဋ္ဌကြီးနှင့်လွှတ်တော်ကိုယ်စားလှယ်များခင်ဗျား။ မိဘတွေအလုပ်မအားလပ်တာရယ်၊ ကိုယ့်ကလေးတွေကို ငယ်ငယ်ကတည်းကတော်စေချင်တာရယ် ကြောင့် မိဘတွေရဲ့စေတနာအရ မူကြိုကျောင်းပညာရေးတွေလည်း ပေါ်ထွန်းလာခဲ့ပါတယ်။ မြို့ကြီး တွေသာမကဘူး။ မြို့ငယ်လေးတွေရော၊ တချို့ကျေးရွာတွေအထိတောင် မူကြိုကျောင်းယဉ်ကျေးမှု က ပျံ့နှံ့လာတာဖြစ်ပါတယ်။ ကျွန်တော်တို့ရဲ့ ပဲခူးတိုင်းဒေသကြီး၊ မင်းလှမြို့နယ်မှာဆိုရင်တော့ မူကြိုကျောင်းအတွက် မြေနေရာအခက်အခဲကြောင့် အစိုးရမူကြိုကျောင်းဖွင့်ဖို့ မလွယ်ကူဖြစ်နေ ပါတယ်။ ဒါပေမဲ့ မင်းလှမြို့နယ် မိခင်နှင့်ကလေးစောင့်ရှောက်ရေးအသင်းက ကမကထပြုပြီး မြို့မိ မြို့ဖ၊ ဌာနဆိုင်ရာတွေနဲ့ မြို့နေပြည်သူလူထုတွေရဲ့ ကြိုးစားမှုကြောင့် လူမှုဝန်ထမ်းဦးစီးဌာန အသိအမှတ်ပြု ကိုယ့်အားကိုယ်ကိုးမူကြိုကျောင်းလေး ဖွင့်ထားပါတယ်။ မူကြို ပညာရေးဆိုတာ မူလတန်း၊ သူငယ်တန်းကိုတက်ဖို့အတွက် ခြေဆင်းပါ။ အကြို လေ့ကျင့်ရေးကွင်းပါ။ ကလေးတွေရဲ့ အများနဲ့နေတတ်မှု၊ သူတို့လိုက်နာနိုင်တဲ့စည်းကမ်း၊ ကိုယ့်ကိုယ်ကိုအားကိုးနိုင်မှု၊ ပညာရေးဝန်ကြီး ဌာနရဲ့ သူငယ်တန်းအတွက်အခြေခံရရှိစေမှုတွေအတွက် အထောက်အကူဖြစ်ပါတယ်။ မူကြိုကျောင်း တွေမှာ အစိုးရမူကြိုကျောင်းတွေရှိသလို ပြင်ပမူကြိုကျောင်းတွေလည်း ဖွင့်လှစ်ထားပါတယ်။ ရင်ခွင်ပိုက်မူကြို တွေလည်းတွေ့ရပါတယ်။ မူကြိုပညာရေးသင်ကြားရာမှာ ကိုယ့်ကျောင်းနှင့်ကိုယ် အဆင်ပြေသလို သင်ကြားပေးနေတာတွေလည်း တွေ့ပါတယ်။ တချို့ကျောင်းတွေမှာဆိုရင် တိုင်းတစ်ပါးယဉ်ကျေးမှုဖြစ်တဲ့ Halloween ပွဲတွေကျင်းပနေတာကိုလည်း တွေ့ရပါတယ်။ ကလေး ဘဝကအစ ကိုယ့်နိုင်ငံကိုယ့်ယဉ်ကျေးမှုကိုမြတ်နိုးတတ်အောင်၊ ရင်းနှီးအကျွမ်းဝင်နေအောင် ထိတွေ့မှုတွေလုပ်ပေးမှ နိုင်ငံချစ်စိတ်၊ ယဉ်ကျေးမှုကိုမြတ်နိုးတဲ့စိတ်တွေဟာ ကလေးတွေရဲ့ ရင်ထဲမှာ ငယ်ငယ်ကတည်းကကိန်းအောင်းလာနိုင်မှာဖြစ်ပါတယ်။ အဲဒီအပြင် မူကြိုကလေးတွေရဲ့ သင်ရိုးအညွှန်းဘောင်တွေကလည်း ပညာရေးဝန်ကြီးဌာန သူငယ်တန်းသင်ရိုးတွေနဲ့လိုက်လျော ညီထွေဖြစ်ဖို့ လိုပါတယ်။ မူကြိုပညာရေးကသိပ်မြင့်ပြီး KG ပညာရေးကသိပ်နိမ့်နေရင်လည်း အကူး အပြောင်းရောက်ရှိလာတဲ့ကလေးတွေ စိတ်မဝင်စားနိုင်ပျင်းရိငြီးငွေ့နေမှာဖြစ်သလို မူကြိုပညာရေး တွေ သိပ်နိမ့်နေပြီးတော့ KG ပညာရေးကိုလိုက်မမီနိုင်အောင်ဖြစ်နေရင်လည်း ပညာသင်ကြားရေး စိတ်ပိုင်းဆိုင်ရာထိခိုက်မှုတွေဖြစ်ပေါ်စေနိုင်ပါတယ်။ ဒါကြောင့် မူကြိုပညာရေးသင်ရိုးအညွှန်းဘောင် တွေကို အစိုးရမူကြိုတွေရော၊ ပြင်ပမူကြိုတွေအတွက်ပါ စနစ်တကျရေးဆွဲပြဋ္ဌာန်းခြင်းရှိ/မရှိနှင့် ပြင်ပမူကြိုကျောင်းတွေကိုလည်း ဘယ်ဌာနက ဘယ်လိုကြီးကြပ်ထိန်းသိမ်းဆောင်ရွက်လျက်ရှိတယ်ဆိုတာကို ပြည်သူ့လွှတ်တော်ဥက္ကဋ္ဌကြီးက တစ်ဆင့် ရိုသေလေးစားစွာမေးမြန်းအပ်ပါတယ်ခင်ဗျား။ အားလုံးကိုကျေးဇူးတင်ပါတယ်။</speech>
<speech type="speaker">လူမှုဝန်ထမ်း၊ ကယ်ဆယ်ရေးနှင့်ပြန်လည်နေရာချထားရေးဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="30">ဦးစိုးအောင်(ဒုတိယဝန်ကြီး၊ လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေး ဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ဒုတိယအကြိမ် ပြည်သူ့လွှတ်တော် (၁၄)ကြိမ်မြောက်ပုံမှန်အစည်းအဝေးမှာ ပဲခူးတိုင်းဒေသကြီး၊ မင်းလှမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါက်တာသန်းအောင်စိုးရဲ့ လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေးဝန်ကြီးဌာနက ဖွင့်လှစ်ထားသော မူကြိုကျောင်းများနှင့် ပြင်ပပုဂ္ဂလိက မူကြိုကျောင်းများတွင် သင်ရိုးညွှန်းတမ်းစနစ်တကျရေးဆွဲထားခြင်းရှိ/မရှိနှင့် ပြင်ပမူကြိုကျောင်း များကို မည်သည့်ဌာနက၊ မည်ကဲ့သို့ ကြီးကြပ်ထိန်းသိမ်းဆောင်ရွက်နေပါသနည်းဆိုသည်ကို သိရှိ လိုခြင်းမေးခွန်းနှင့်စပ်လျဉ်းပြီး ရှင်းလင်းဖြေကြားသွားမှာဖြစ်ပါတယ်။ ဥက္ကဋ္ဌကြီးခင်ဗျား။ Power Point အသုံးပြုခွင့်ပြုနိုင်ပါရန်နှင့် အချက်အလက်များပြည့်စုံစွာဖြေကြားနိုင်ရေးအတွက် မိနစ်အနည်းငယ်ခန့်ခွင့်ပြု ပေးနိုင်ပါရန် တင်ပြအပ်ပါတယ်။ လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေးဝန်ကြီးဌာန၊ လူမှုဝန်ထမ်းဦးစီးဌာနအနေနဲ့ လူ့စွမ်းအားအရင်းအမြစ် / IL JL ဖွံ့ဖြိုးတိုးတက်မှုကိုအထောက်အကူပြု စေရန်ရည်ရွယ်ပြီး တင်ပြပါလုပ်ငန်းခုနစ်ရပ်ကို ချမှတ် လုပ်ဆောင်လျက်ရှိပြီး ကလေးသူငယ်ဗဟိုချက်ဌာနဖြစ်တာနဲ့အညီ ရှေးဦးအရွယ်ကလေးသူငယ် ပြုစုပျိုးထောင်ရေး၊ ဖွံ့ဖြိုးရေးနှင့် ကလေးသူငယ်ကာကွယ်စောင့်ရှောက်ရေးလုပ်ငန်းများကို အကောင်အထည်ဖော်ဆောင်ရွက်လျက်ရှိပါတယ်။ ထိုသို့ဆောင်ရွက်ရာတွင် ဌာနအခြေပြု လုပ်ငန်း အနေနဲ့ အသက်သုံးနှစ်ပြည့်ပြီး အသက်ခြောက်နှစ်မပြည့်သေးသော ရှေးဦးအရွယ်ကလေး သူငယ်များနှင့် အသက်ငါးနှစ်ပြည့်ပြီးသော်လည်း သူငယ်တန်းသို့အပ်နှံခြင်းမပြုနိုင်သေးသော ရှေးဦးအရွယ်ကလေးသူငယ်များအား ဘက်စုံဖွံ့ဖြိုးမှုရရှိစေရန် ဌာနပိုင်မူလတန်းကြို ကျောင်းများ ဖွင့်လှစ်ပေးခြင်း၊ ရပ်ရွာအခြေပြု လုပ်ငန်းအနေနဲ့ ကိုယ့်အားကိုယ်ကိုးနဲ့ ပုဂ္ဂလိက်မူလတန်းကြို ကျောင်းများကို သတ်မှတ်ထားတဲ့စည်းမျဉ်းစည်းကမ်းများနှင့်အညီ တည်ထောင်ခွင့်ပြုမိန့်များ ရရှိရန်ဆောင်ရွက်ပေးခြင်းနှင့် မိခင်ဝိုင်းများဖွင့်လှစ်ပေးခြင်းတို့ဖြင့် အကောင်အထည်ဖော် ဆောင်ရွက်ပေးလျက်ရှိပါတယ်။ လူမှုဝန်ထမ်းဦးစီးဌာနအနေနဲ့ ၁၉၅၃ ခုနှစ်ကစတင်ပြီး နေ့ကလေးထိန်းဌာနများ၊ မူလတန်းကြို ကျောင်းများကိုဖွင့်လှစ်ပြီး မူကြို အရွယ်ကလေးသူငယ်များကို ဘက်စုံဖွံ့ဖြိုးတိုးတက်အောင် ပြုစု ပျိုးထောင်ပေးရန်ရည်ရွယ်ပြီး မူလတန်းကြိုကျောင်းများကို ဖွင့်လှစ်ဆောင်ရွက်လျက်ရှိရာ မြန်မာ နိုင်ငံရှိ မြို့နယ်ပေါင်း ၃၃၀ အနက် လက်ရှိမှာ မြို့နယ် ၁၀ရ မြို့နယ်မှာ မူလတန်းကြို ကျောင်း ၁၃၃ ကျောင်းကိုဖွင့်လှစ်၍မူလတန်းကြိုအရွယ်ကလေးသူငယ်များကို ပြုစုပျိုးထောင်ပေးလျက်ရှိပါတယ်။ ထိုသို့ဆောင်ရွက်လျက်ရှိရာမှာ ရှေးဦးအရွယ်ကလေးသူငယ်ပြုစုပျိုးထောင်ရေးနှင့် ဖွံ့ဖြိုးရေးဆိုင်ရာ နည်းစနစ်များနှင့်အညီ စနစ်တကျပြုစုပျိုးထောင်ရန်အတွက် အသက်သုံးနှစ်မှငါးနှစ်အရွယ် ကလေးငယ်များအတွက် မူကြိုသင်ရိုးညွှန်းတမ်းနှင့် သင်ရိုးမာတိကာများကို ခေတ်ကာလနှင့် လျော်ညီစွာ ပြုစုပြဋ္ဌာန်းနိုင်ရန်နှင့် တစ်နိုင်ငံလုံးရှိ မူလတန်းကြို ကျောင်းများအား တစ်ပြေးညီ ဖြစ်စေရန်ရည်ရွယ်ပြီး ၂၀၀ရ ခုနှစ်မှာ အသက်သုံးနှစ်မပြည့်မီကလေးများ ဘက်စုံဖွံ့ဖြိုးတိုးတက်ရေး လမ်းညွှန်နှင့် မူလတန်းကြို အရွယ်ကလေးများ ဘက်စုံဖွံ့ဖြိုးရေးသင်ရိုးညွှန်းတမ်းနှင့် သင်ရိုး မာတိကာ၊ ၂၀၀၉ ခုနှစ်မှာ အသက်သုံးနှစ်မှ ငါးနှစ်အရွယ်ကလေးများ ဘက်စုံဖွံ့ဖြိုးရေးဆရာ လမ်းညွှန်တို့ကို ထုတ်ဝေနိုင်ခဲ့ပါတယ်။ ဒါ့အပြင် လူမှုဝန်ထမ်းဦးစီးဌာနအနေနဲ့ စင်ကာပူနိုင်ငံ Singapore International Foundation(SIF) အဖွဲ့မှ ကျွမ်းကျင်ပညာရှင်များနဲ့ နည်းပညာပံ့ပိုးမှုဖြင့် ကလေးသူငယ်ပြုစုပျိုးထောင်ရေးဆိုင်ရာလုပ်ငန်းကို ဆောင်ရွက်လျက်ရှိသော ဌာနအဖွဲ့အစည်းများ နှင့်ပူးပေါင်းရေးဆွဲထားတဲ့ မူကြိုဆရာမများအတွက် အရင်းအမြစ်စာအုပ်ကို ၂၀၁၅ ခုနှစ်မှာ ဖြန့်ဝေ ပေးနိုင်ခဲ့ပါတယ်။ ကလေးများအား ပြုစုပျိုးထောင်ရေးနည်းစနစ်များအနေနဲ့ ကလေးကိုဗဟိုပြုသော၊ ကလေး ကိုယ်တိုင်ပါဝင်စေသော သင်ယူမှုနည်းစနစ်ကိုအခြေခံပြီး စိတ်ချလုံခြုံမှုရှိတဲ့ပတ်ဝန်းကျင်ကို စူးစမ်း လေ့လာနိုင်မယ့်အခွင့်အလမ်းများ ဖန်တီးပေးနိုင်ရေးအတွက် သင်ယူရန်နေရာများထားရှိစေခြင်း၊ ကလေးများရဲ့ လိုအပ်ချက်များကို ဖြည့်ဆည်းပေးပြီး ကစားခြင်းနည်းလမ်းများဖြင့် သင်ကြား လေ့ကျင့်ပေးလျက်ရှိပါတယ်။ တစ်နေ့တာအတွက် မနက် ၉:၃၀ မှ ညနေ ၃:၃၀ ြောက်နာရီကြာသင်ကြားမှုအရ နေ့စဉ်အနေနဲ့ ကလေးများစုပေါင်းသီချင်းဆိုခြင်း၊ ကစားခြင်း၊ ကိုယ်လက်သန့်စင်ခြင်း၊ နေ့လယ်စာနှင့်ဖြည့်စွက်စာကျွေးခြင်း၊ အိပ်စက်ခြင်းတို့အပြင် သတ်မှတ်နေ့အလိုက် အခြေခံသင်္ချာ၊ မြန်မာစာ၊ အင်္ဂလိပ်စာ၊ ဘာသာစကား၊ ပတ်ဝန်းကျင် လေ့လာမှု၊ ပုံပြင်၊ ကဗျာ၊ လက်မှု၊ ပန်းချီတို့ကိုလည်း သင်ကြားပေးလျက်ရှိပါတယ်။ ကျွန်တော်တို့ ဝန်ကြီးဌာနအနေနဲ့ ၂၀၁၄ ခုနှစ်မှာ ရှေးဦးအရွယ်ကလေးသူငယ်ပြုစုပျိုးထောင်ရေးနှင့် ဖွံ့ဖြိုးရေး ဆိုင်ရာမူဝါဒနှင့်ဥပဒေကိုလည်းကောင်း၊ ၂၀၁၅ ခုနှစ်မှာ နည်းဥပဒေကိုလည်းကောင်း၊ ၂၀၁၈ ခုနှစ်၊ ဇွန်လ ၆ ရက်နေ့မှာ ပြင်ဆင်တဲ့ဥပဒေဖြစ်တဲ့ ရှေးဦးအရွယ်ကလေးသူငယ်ပြုစုပျိုးထောင်ရေးနှင့် ဖွံ့ဖြိုးရေးလုပ်ငန်းဥပဒေကိုလည်းကောင်း အတည်ပြု ပြဋ္ဌာန်းခဲ့ပါတယ်။ ပြင်ဆင်တဲ့ဥပဒေအရ ပုဂ္ဂလိက မူလတန်းကြိုကျောင်းများနှင့် စေတနာ့ဝန်ထမ်းအဖွဲ့အစည်းများက ဖွင့်လှစ်လျက်ရှိသော မူလတန်းကြိုကျောင်းများကိုလည်း ဥပဒေနှင့်အညီ တည်ထောင်ခွင့်ပြုမိန့်များထုတ်ပေးခြင်း၊ နည်းပညာများဖြန့်ဝေခြင်း၊ စွမ်းရည်မြှင့်တင်ခြင်းသင်တန်းများပေးခြင်းတို့ကို ဆောင်ရွက်ပေးလျက် ရှိပါတယ်။ ဒါ့အပြင် ၂၀၁၉ ခုနှစ်၊ ဇူလိုင်လ ၂၃ ရက်နေ့မှာ အတည်ပြုပြဋ္ဌာန်းပေးခဲ့တဲ့ ကလေးသူငယ် အခွင့်အရေးများဆိုင်ရာဥပဒေပါရည်ရွယ်ချက်များဖြစ်တဲ့ ကလေးသူငယ်များအတွက် အကောင်းဆုံး အကျိုးစီးပွားကိုဆောင်ရွက်ပေးရန်နှင့် ကလေးသူငယ်များ ဘက်စုံဖွံ့ဖြိုးတိုးတက်ရေးအတွက် အခြေခံကျန်းမာရေး၊ အာဟာရပြည့်ဝရေး၊ ပညာသင်ယူမှုအခွင့်အလမ်းရရှိရေးတို့ကိုလည်း ဆောင်ရွက်ပေးလျက်ရှိပါတယ်။ ရှေးဦးအရွယ်ကလေးသူငယ်ပြုစုပျိုးထောင်ရေးနှင့် ဖွံ့ဖြိုးရေးဆိုင်ရာပင်မအထောက်အကူပြု ဗဟိုဌာန(ရန်ကုန်)နဲ့ တိုင်းဒေသကြီး/ပြည်နယ်လူမှုဝန်ထမ်းရုံများမှာ အသက်ခြောက်လမှ သုံးနှစ် အရွယ်နှင့် အသက်သုံးနှစ်မှငါးနှစ်အရွယ် ကလေးပြုစုပျိုးထောင်ရေးနှင့် ဖွံ့ဖြိုးရေးဆိုင်ရာအခြေခံ သင်တန်း၊ မွမ်းမံသင်တန်း၊ နည်းပြသင်တန်းများကို ဌာနမူကြိုဆရာမများနှင့် ကိုယ့်အားကိုယ်ကိုး မူကြိုဆရာမများကို နိုင်ငံတော်ဘတ်ဂျက်ရန်ပုံငွေဖြင့်လည်းကောင်း၊ ပြင်ပမှ ပုဂ္ဂလိကမူကြိုဆရာ များနှင့် ကလေးပြုစုစောင့်ရှောက်သူများကို အခပေးသင်တန်းများဖြင့် နှစ်စဉ်ဖွင့်လှစ်ပေးပြီး မူလတန်းကြို ကျောင်းများရှိ ဆရာဆရာမများရဲ့ အရည်အချင်းများနှင့် စွမ်းဆောင်ရည်များကို မြှင့်တင်ပေးလျက်ရှိပါတယ်။ ၂၀၁၆ ခုနှစ်မှ ၂၀၁၉ ခုနှစ်အတွင်း စုစုပေါင်းသင်တန်း ၃၀၈ ကြိမ် ဖွင့်လှစ်ခဲ့ရာမှာ သင်တန်းသားစုစုပေါင်း ၁၁၉၆၂ ဦးကို စွမ်းဆောင်ရည်မြှင့်တင်ပေးနိုင်ခဲ့ပါတယ်။ မူလတန်းကြိုကျောင်းများအား စစ်ဆေးမှုနှင့်ပတ်သက်ပြီး လူမှုဝန်ထမ်းဦးစီးဌာန၊ တိုင်းဒေသကြီး/ ပြည်နယ်ဦးစီးမှူးအဖွဲ့တို့က ရှေးဦးအရွယ်ကလေးသူငယ်ပြုစုပျိုးထောင်ရေးနှင့် ဖွံ့ဖြိုးရေးလုပ်ငန်း ဥပဒေနှင့်အညီ နေ့ကလေးထိန်းဌာနများတွင် အသက်ခြောက်လမှ သုံးနှစ်အရွယ်ကလေးသူငယ် များကိုလည်းကောင်း၊ မူလတန်းကြိုကျောင်းများတွင် အသက်သုံးနှစ်ပြည့်ပြီး အသက်ခြောက်နှစ် မပြည့်သေးသော ရှေးဦးအရွယ်ကလေးသူငယ်များကိုလည်းကောင်း အသက်အရွယ်များသတ်မှတ်၍ လက်ခံပြုစုစောင့်ရှောက်စေပြီး သင်ရိုးညွှန်းတမ်း၊ သင်ရိုးမာတိကာများနဲ့ နေ့စဉ်တစ်နေ့တာ သင်ကြားမှုများနှင့်အညီ စနစ်တကျသင်ကြားစေရေး၊ နေ့ကလေးထိန်းဌာနများနှင့် မူလတန်းကြိုကျောင်းများရှိကလေးများအား သင်ကြားလေ့ကျင့်မှုများသည် မြန်မာ့ရိုးရာယဉ်ကျေးမှု ဓလေ့ထုံးစံများနှင့်ကိုက်ညီစေရေးနှင့် ငယ်ရွယ်စဉ်ကတည်းက လေးစားလိုက်နာပြီး မိမိ ပတ်ဝန်းကျင်ကိုချစ်ခင်မြတ်နိုးခြင်းမှတစ်ဆင့် နိုင်ငံနှင့်လူမျိုးကိုချစ်မြတ်နိုးတဲ့ အခြေခံစိတ်ဓာတ်များ ရရှိစေရေး၊ ရိုးရာယဉ်ကျေးမှုနှင့်မကိုက်ညီမှုများကို ရှောင်ကြဉ်စေရေးတို့ကို အဓိကထား စစ်ဆေး ကြီးကြပ်ပြီး အမြဲကြပ်မတ်အကြံပြုပေးလျက်ရှိပါတယ်။ သို့ဖြစ်ပါ၍ လွှတ်တော်ကိုယ်စားလှယ်ကြီးမေးခွန်းနှင့်ပတ်သက်၍ ပြည်တွင်း/ပြည်ပမှ ပုဂ္ဂလိကနှင့်အစိုးရမဟုတ်သောအဖွဲ့အစည်းများက တည်ထောင်ဖွင့်လှစ်ထားသော နေ့ကလေးထိန်း ဌာနနှင့် မူလတန်းကြို ကျောင်းများအား ကြီးကြပ်ကွပ်ကဲနိုင်ရန်အတွက် ရှေးဦးအရွယ်ကလေး သူငယ်ပြုစုပျိုးထောင်ရေးနှင့် ဖွံ့ဖြိုးရေးလုပ်ငန်းဥပဒေအရ ကျွန်တော်တို့ဝန်ကြီးဌာန ပြည်ထောင်စု ဝန်ကြီးက ဥက္ကဋ္ဌနှင့် လူမှုဝန်ထမ်းဦးစီးဌာန၊ ညွှန်ကြားရေးမှူးချုပ်က အတွင်းရေးမှူးအဖြစ်ပါဝင်တဲ့ ဗဟိုကြီးကြပ်ရေးအဖွဲ့နှင့် တိုင်းဒေသကြီး သို့မဟုတ် ပြည်နယ်ဝန်ကြီးချုပ်က တာဝန်ပေးအပ်သော ဝန်ကြီးတစ်ဦးဦးက ဥက္ကဋ္ဌနှင့် လူမှုဝန်ထမ်းဦးစီးဌာန တိုင်ဒေသကြီး/ပြည်နယ်ဦးစီးမှူးတို့က ပါဝင်ဖွဲ့စည်းထားတဲ့ တိုင်းဒေသကြီး/ပြည်နယ်ကြီးကြပ်ရေးအဖွဲ့တို့က ပြည်တွင်း/ပြည်ပမှ ပုဂ္ဂလိက နှင့် အစိုးရမဟုတ်သော အဖွဲ့အစည်းများကတင်ပြလာတဲ့ လျှောက်ထားချက်တွေကို ဥပဒေနှင့်အညီ စိစစ်ပြီး ခွင့်ပြုချက်သက်တမ်းနှင့် စည်းကမ်းချက်များသတ်မှတ်၍ ခွင့်ပြုချက်ထုတ်ပေးခြင်း၊ ငြင်းပယ်ခြင်းများပြုလုပ်ဆောင်ရွက်နေပါတယ်။ ပြည်တွင်း/ပြည်ပမှ ပုဂ္ဂလိကနှင့်အစိုးရမဟုတ် သောအဖွဲ့အစည်းများက တည်ထောင်ဖွင့်လှစ်ထားတဲ့ နေ့ကလေးထိန်းဌာနနှင့် မူလတန်းကြို ကျောင်းတွေ၊ ရပ်ရွာအခြေပြု လုပ်ငန်းနှင့် အိမ်အခြေပြု လုပ်ငန်းများကို ကြီးကြပ်ခြင်းနှင့် စစ်ဆေးခြင်းလုပ်ငန်းတာဝန်တွေကိုလည်း ဆောင်ရွက်နေပါကြောင်းနှင့် လူမှုဝန်ထမ်းဦးစီးဌာန အနေနဲ့ အဆိုပါကျောင်းများကို သင်ရိုးညွှန်းတမ်းများနှင့်အညီ စနစ်တကျလေ့ကျင့်ပြုစု ပျိုးထောင်ရေးအတွက် ကြီးကြပ်ဆောင်ရွက်ပေးနေပါကြောင်း လွှတ်တော်ဥက္ကဋ္ဌကြီးမှတစ်ဆင့် ရှင်းလင်းဖြေကြားအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">လူမှုဝန်ထမ်း၊ ကယ်ဆယ်ရေးနှင့်ပြန်လည်နေရာချထားရေးဝန်ကြီးဌာန ပြည်ထောင်စုဒုတိယဝန်ကြီး ပြန်လည်ထွက်ခွာနိုင်ပါပြီ။</speech>
</Q-A>
<Q-A>
<title>ရန်ကုန်တိုင်းဒေသကြီးအတွင်း အခြေခံပညာကျောင်းများဆောက်လုပ်ရာတွင် နိုင်ငံတော်မှ ပျဉ်းကတိုး ကျည်းပေါင်၊ ကျွန်းတံခါးရွက်များဖြင့်ပြုလုပ်ရန် ချမှတ်ထားသော ပြတင်းပေါက်များအစား PVC ပြောင်းလဲတပ်ဆင်ခြင်းကို တရားဝင်ခွင့်ပြုခြင်းရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ဒလမဲဆန္ဒနယ်မှ ဒေါက်တာစိန်မြအေး မေးမြန်းဖို့ဖြစ်ပါတယ်။</speech>
<speech><mp id="461">ဒေါက်တာစိန်မြအေး(ဒလမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် အားလုံးကိုမင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ ဒလ မဲဆန္ဒနယ်မှ ဒေါက်တာစိန်မြအေးဖြစ်ပါတယ်။ Power Point ဖြင့် ဆက်လက်မေးမြန်းခွင့်ပြုပါရန် တောင်းခံအပ်ပါတယ်ခင်ဗျား။ လေးစားအပ်ပါသော ဥက္ကဋ္ဌကြီးခင်ဗျား။ ကျွန်တော်မေးမြန်းလိုတဲ့ မေးခွန်းကို ဖတ်ကြားပြရမယ်ဆိုရင် ပညာရေးဝန်ကြီးဌာနက ရန်ကုန်တိုင်းဒေသကြီးအတွင်း အခြေခံပညာကျောင်းများဆောက်လုပ်ရာတွင် နိုင်ငံတော်မှ ပျဉ်းကတိုးကျည်းပေါင်၊ ကျွန်းတံခါးရွက် များဖြင့်ပြုလုပ်ရန် ချမှတ်ထားတဲ့ ပြတင်းပေါက်များအစား PVC ပြောင်းလဲတပ်ဆင်ခြင်းကို တရားဝင်ခွင့်ပြုခြင်းရှိ/မရှိနှင့် ရှိပါကမည်သည့်အတွက်ကြောင့် တပ်ဆင်ခွင့်ပြုရသည်ကို သိရှိလို ခြင်းနှင့် ထိုသို့တန်ဖိုးနည်း PVC နှင့် ပြောင်းလဲတပ်ဆင်ခြင်းကြောင့် ပိုထွက်လာတဲ့ နိုင်ငံတော် ဘဏ္ဍာများ အလာဟဿမဆုံးရှုံးစေရန် မည်ကဲ့သို့ ဆက်လက်ဆောင်ရွက်စီမံထားသည်ကို သိရှိ လိုကြောင်း ဖြစ်ပါတယ်။ ပြောင်းလဲတပ်ဆင်ခြင်းကြောင့် ပိုထွက်လာတဲ့ နိုင်ငံ့ဘဏ္ဍာတွေ ဘယ်လို ဆက်သုံးသလဲဆိုတာနှင့် ပြောင်းလဲတပ်ဆင်ခြင်းကို တရားဝင်ခွင့်ပြု စာရှိ/မရှိ အဓိကထားပြီး မဲဆန္ဒရှင်ပြည်သူများကိုယ်စား သိရှိလိုပါကြောင်း ထပ်မံပြောကြားလိုပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ဖော်ပြထားတဲ့ပုံအရ ရန်ကုန်တိုင်းဒေသကြီး ခွင့်ပြု ဈေးနှုန်းနှင့်တွက်ချက်ထားတဲ့ ပစ္စည်းဖိုး၊ လက်ခပါ ပျဉ်းကတိုးတံခါးပေါင် ကျွန်းတံခါးရွက်ရဲ့ တန်ဖိုး ဟာ ၃၇၉၅၀၀ ကျပ်ဖြစ်ပြီး PVC ပြတင်းပေါက်တစ်ပေါက်ရဲ့ တန်ဖိုးကတော့ ၁၄၇၈၄၀ ကျပ်နှင့် ယှဉ်ရင်အလွန်ကွာခြားနေသလို ခိုင်ခံ့တဲ့နေရာမှာလည်း တခြားစီဖြစ်နေတယ်ဆိုတာ အားလုံးက သိပြီးဖြစ်ပါတယ်။ ပြည်သူလူထုနားလည်တာက နိုင်ငံတော်က ပျဉ်းကတိုးတံခါးပေါင် ကျွန်းတံခါး ရွက်အတွက် ဘဏ္ဍာရန်ပုံငွေချထားပြီးမှ Pvc ပြတင်းပေါက်များကို တင်ဒါအောင်သူများက တပ်ဆင် လာခြင်းကြောင့် ပြတင်းတံခါးတစ်ခုပေါ်မှာ ၂၃၁၆၆၀ ကျပ် သက်သာလာပါတယ်။ ရန်ကုန်တိုင်း ဒေသကြီးတစ်ခုလုံးအတွက် ပြတင်းပေါက် ၁၀၀၀ သာဆိုရင် နိုင်ငံ့ဘဏ္ဍာငွေမြောက်များစွာ ၂၃၁.၆၆ သန်း သက်သာလာမယ်ဆိုတဲ့အကြောင်းအရာပဲ ဖြစ်ပါတယ်။ ဒီငွေတန်ဖိုးတွေသာ အလာဟဿ ဖြစ်မယ်ဆိုရင် နိုင်ငံပိုင်ဘဏ္ဍာများစွာ ပုံမှာတွက်ပြတဲ့အတိုင်း နစ်နာနိုင်တဲ့အတွက် ကျွန်တော် အပါအဝင်အားလုံးက စိုးရိမ်နေကြတာ ဖြစ်ပါတယ်။ ဒါကြောင့်မို့လို့ သက်ဆိုင်ရာဌာနက ရှင်းပြဖို့ လိုပါတယ်။ လေးစားရပါသော ဥက္ကဋ္ဌကြီးခင်ဗျား။ နိုင်ငံ့ဘဏ္ဍာငွေတွေမဆုံးရှုံးစေဖို့ မလိုလားကြသလို ကျောင်းအကျိုးတော်ဆောင်နှင့် မိဘဆရာအသင်းဝင်များပါဝင်သော ကျောင်းဆောက်လုပ်ရေး ကြီးကြပ်ရေးအဖွဲ့တွေဟာ သူတို့ရပ်ရွာမှာရှိတဲ့ ကျောင်းများအရည်အသွေးပြည့်ဝစေလိုတဲ့ ဆန္ဒက လည်း ထာဝရဆန္ဒသဘာဝပဲ ဖြစ်ပါတယ်။ ပုံကိုကြည့်မယ်ဆိုရင် ပညာရေးဝန်ကြီးဌာနရဲ့ ချထား ရန်ပုံငွေအရ ဖော်ပြထားတဲ့ ပျဉ်းကတိုးကျည်းပေါင် ကျွန်းပြတင်းတံခါးများရဲ့ Drawing ပုံစံဖြစ်ပါတယ်။ ရွာလူထုက ရွာမှာဒီလိုပြတင်းတံခါးတွေလုပ်ပေးတော့မယ်လို့ ယုံကြည်ပြီးခါမှ အခုထပ်ပြတဲ့ ပုံကို ရပ်ရွာလူထုကိုပြပြီး U-PVC ပြတင်းတံခါးများသို့ ပြောင်းလဲတပ်ဆင်ရမည်ဖြစ်ကြောင်း ရှင်းပြရုံနှင့်တော့မလုံလောက်ဘူးထင်ပါတယ်။ ကျွန်တော်တို့ရပ်ရွာတွေဆင်းပြီး ဆောက်လက်စ ကျောင်းတွေကို ကွင်းဆင်းကြည့်ကြတဲ့အခါမှာလည်း ဘာကြောင့် PVC ပြတင်းတံခါးတွေ ပြောင်းလဲ တပ်ရသလဲမေးရင် ဖော်ပြခဲ့တဲ့ U-PVC Chowket-Detail စာရွက်ပဲထုတ်ပြပြီး တိုင်းဒေသကြီး ဆုံးဖြတ်ချက်အရ ပြောင်းလဲရကြောင်းကြားကြပါတယ်။ ပြောင်းလဲရခြင်းကိစ္စအတွက်ဌာန ကတရားဝင် ထုတ်ပြန်ပေးတဲ့စာရှိသလားမေးတဲ့အခါ မဖြေနိုင်ကြပါဘူး။ ဒီလိုဌာနကတရားဝင် ရှင်းလင်းခွင့်ပြု စာမတွေ့ရပဲ တန်ဖိုးနည်း PVC ပြတင်းပေါက်တွေနဲ့အစားထိုးထားခြင်းဟာ ကြီးကြပ်ရေးအဖွဲ့ဝင်တွေနဲ့ ရပ်ရွာလူထုအတွက် ဌာနကတမင်တန်ဖိုးလျှော့ဆောင်ရွက်သလား။ တင်ဒါအောင်တဲ့လူတွေနဲ့ ပူးပေါင်းပြီးအမြတ်ထုတ်ကြသလားလို့ ကြီးကြပ်ရေးအဖွဲ့ဝင်တွေနဲ့ရပ်ရွာ လူထုအတွက် ထင်ယောင်ထင်မှားသံသယတွေပွားနိုင်ပါတယ်။ ဒါကြောင့် လွှတ်တော်ကိုယ်စားလှယ် များကို တင်ပြလာတဲ့ ဒလမြို့နယ်၊ ပျော်ဘွယ်ကြီးစံပြကျေးရွာကတင်ပြစာကို နမူနာဖြင့်ဖော်ပြထား လိုက်လို့ ကြည့်ရှုနိုင်ကြပါတယ်။ ကိုယ်စားလှယ်များအနေနဲ့မလိုလားအပ်တဲ့ ပြဿနာတွေ မဖြေရှင်း ရသေးတာနဲ့ သက်ဆိုင်ရာဌာနနဲ့ရပ်ရွာလူထုကြားမှာ စီမံကိန်းပါအတိုင်းမဆောင်ရွက်နိုင်မှုအပေါ် ပွင့်လင်းမြင်သာစွာဖြေရှင်းချက်ပေးနိုင်ရန်အကြံပေးအပ်ပါတယ်။ ဒါမှသာ ပညာရေးဝန်ကြီးဌာနရဲ့ စေတနာနဲ့လုပ်ဆောင်ချက်တွေအပေါ် ပြည်သူလူထုက နားလည်ပူးပေါင်းဆောင်ရွက်လာမှာ ဖြစ်ပါတယ်။ အလားတူ တင်ပြစာများလည်း ကျွန်တော်တို့ ဒလမြို့နယ်လွှတ်တော်ရုံးကို ထပ်မံ ရောက်ရှိလာသော်လည်း ယခုလိုမေးခွန်းမေးမြန်းရန် အချက်အလက်လုံလောက်နေပြီဖြစ်တဲ့အတွက် ပျော်ဘွယ်ကြီးရွာရဲ့ တင်ပြစာကိုနမူနာပြပြီး ကြယ်ပွင့်ပြမေးခွန်းမေးမြန်းအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<speech type="speaker">ဥက္ကဋ္ဌ။ပညာရေးဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="16">ဦးဝင်းမော်ထွန်း(ဒုတိယဝန်ကြီး၊ ပညာရေးဝန်ကြီးဌာန)</agency>ရိုသေလေးစားအပ်ပါ သော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ စိတ်၏ချမ်းသာခြင်း၊ ကိုယ်၏ကျန်းမာခြင်းနှင့် ပြည့်စုံကြပါစေကြောင်း ဦးစွာဆုမွန်ကောင်းတောင်းနှုတ်ခွန်းဆက်သအပ် ပါတယ်။ ပညာရေးဝန်ကြီးဌာန ဒုတိယဝန်ကြီး ကျွန်တော်ဦးဝင်းမော်ထွန်းက ရန်ကုန်တိုင်း ဒေသကြီး၊ ဒလမဲဆန္ဒနယ်မှ ပြည်သူ့လွှတ်တော်ကိုယ်စားလှယ်ကြီး ဒေါက်တာစိန်မြအေးရဲ့ မေးခွန်း ဖြစ်သော ပညာရေးဝန်ကြီးဌာနက ရန်ကုန်တိုင်းဒေသကြီးအတွင်း အခြေခံပညာကျောင်းများ ဆောက်လုပ်ရာတွင် နိုင်ငံတော်မှ ပျဉ်းကတိုးကျည်းပေါင်၊ ကျွန်းတံခါးရွက်များဖြင့်ပြုလုပ်ရန် ချမှတ်ထားသော ပြတင်းပေါက်များအစား PVC ပြောင်းလဲတပ်ဆင်ခြင်းကို တရားဝင်ခွင့်ပြုခြင်း ရှိ/မရှိနှင့် ရှိပါက မည်သည့်အတွက်ကြောင့် တပ်ဆင်ခွင့်ပြုရသည်ကို သိရှိလိုခြင်းနှင့် ထိုသို့ တန်ဖိုးနည်း PVC ပြောင်းလဲတပ်ဆင်ခြင်းကြောင့်ပိုထွက်လာသော နိုင်ငံတော်ဘဏ္ဍာအလာဟဿ မဆုံးရှုံးစေရန် မည်ကဲ့သို့စီမံဆောင်ရွက်ထားသည်ကို သိရှိလိုခြင်းဆိုတဲ့မေးခွန်းနှင့် စပ်လျဉ်းပြီး ဖြေကြားတင်ပြအပ်ပါမယ်။ ရိုသေလေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များ ခင်ဗျား။ ပညာရေးဝန်ကြီးဌာန၊ အခြေခံပညာဦးစီးဌာနအနေနဲ့ ငွေလုံးငွေရင်းခွင့်ပြုရန်ပုံငွေဖြင့် ရန်ကုန်တိုင်းဒေသကြီး၊ ဒလမြို့နယ် ပျော်ဘွယ်ကြီး-အခြေခံပညာ အထက်တန်းကျောင်းတွင် ၆၀ x ၃၀ ပေ RCC တစ်ထပ်ဆောင်ကို PAE ၂၄၀၀၀ နှုန်းဖြင့် ခွင့်ပြုငွေကျပ် ၄၃၂ သိန်းခွင့်ပြုခဲ့ပါကြောင်း ဦးစွာတင်ပြလိုပါတယ်။ အဆိုပါကျောင်းဆောင်အတွက် ပြတင်းပေါက် ၁၂ ပေါက်ပါရှိပြီး ကျွန်းဖြင့် ဆောင်ရွက်လျှင်တစ်ပေါက်လျှင် ပျမ်းမျှကျပ် ၃၆၀၀၀၀ ခန့် ကုန်ကျနိုင်မည်ဖြစ်ပြီး ၎င်းအစား vedoondwupodobo v 3209:0ộ:0g28: Unplasticised Polyvinyl Chloride -UPVC Gę ဆောင်ရွက်ရာမှာ ကုန်ကျငွေမှာ ပြတင်းပေါက် တစ်ပေါက်လျှင် ကျပ် ၁၆၀၀၀၀ ခန့်ကုန်ကျ ပါတယ်။ ကျွန်းသစ်အသုံးပြုခြင်းမှာ ပလပ်စတစ်မဟုတ်သော သစ်အစားထိုးပစ္စည်း UPvc ပြတင်း အသုံးပြုခြင်းနှင့် ငွေကျပ် ၂၄ သိန်းခန့် ပိုမိုကုန်ကျပါကြောင်း တင်ပြအပ်ပါတယ်။ ဒီပိုမို ကုန်ကျတဲ့ငွေဟာ လုပ်ငန်းတစ်ခုနှုန်းရဲ့ ကုန်ကျစရိတ်ရဲ့ ၅.၅ ရာခိုင်နှုန်းခန့်ရှိပါတယ်။ ထိုကဲ့သို့ ပြောင်းလဲသုံးစွဲမှုများအတွက် နိုင်ငံတော်ဘဏ္ဍာငွေ ဆုံးရှုံးမှုမဖြစ်ပေါ်စေရန် ပညာရေးဝန်ကြီးဌာန၊ အခြေခံပညာဦးစီးဌာနမှ ဖွဲ့စည်းတာဝန်ပေးထားသော တည်ဆောက်ရေးလုပ်ငန်းစိစစ်ရေး ကော်မတီမှ ဒေသဈေးနှုန်းများနှင့်စိစစ်ပြီး သက်ဆိုင်ရာစာရင်းစစ်အဖွဲ့များမှ ထပ်မံစစ်ဆေးကာ ခန့်မှန်းခြေစာရင်းနှင့် မြေပြင်ပကတိအခြေအနေတို့ကို အသေးစိတ်ထပ်မံစိစစ်ပြီး ပိုလျှံငွေများကို နိုင်ငံတော်ဘဏ္ဍာသို့ ပြန်လည်ပေးသွင်းစေခဲ့ပါကြောင်း တင်ပြအပ်ပါတယ်။ ပညာရေးဝန်ကြီးဌာန၊ အခြေခံပညာဦးစီးဌာနအနေဖြင့် အခြေခံပညာကျောင်းများ ဆောက်လုပ်ရာမှာ ပျဉ်းကတိုးကျည်းပေါင်၊ ကျွန်းတံခါးရွက်များ တပ်ဆင်အသုံးပြုရန် သတ်မှတ် စံချိန်စံညွှန်းများဖြင့် ပုံစံများဖြန့်ဝေဆောင်ရွက်ထားပါတယ်။ ဒါပေမဲ့ ယခုသစ်မာအုပ်စု ဝင်ဖြစ်တဲ့ ကျွန်း၊ ပျဉ်းကတိုးအသုံးပြုရာမှာ နိုင်ငံတော်အစိုးရရဲ့ ထောက်ခံထားတဲ့ ဥပဒေများအရ အကန့်အသတ်များရှိလာသည့်အတွက် သစ်အစားထိုးပစ္စည်း(Polyvinyl chloride -PVC) မဟုတ် was vodooddoposcovo du 3909:00:08a8: (Unplasticised Polyvinyl Chloride -UPVC) ပြတင်း၊ တံခါးရွက်ကျည်းပေါင်များကို အသုံးပြုလာနိုင်စေရေးအတွက် Drawing များလည်း ပြုစု ဖြန့်ဝေပေးထားခဲ့ပါကြောင်း တင်ပြအပ်ပါတယ်။ ၂၀၂၀-၂၀၂၁ ဘဏ္ဍာရေးနှစ်မှစတင်၍ ဈေးနှုန်း သင့်လျော်ပြီး ပိုမိုခိုင်ခန့်ကောင်းမွန်သော အလူမီနီယံကိုပေါင်းဆေးဖြင့်သုတ်လိမ်းထားသော osal: 0 (Aluminum Powder Coated Panel) o wdop:ul:aràoqguson 63009: အတွက်နှင့် သစ်မာအသုံးပြုနိုင်ရန် အခွင့်အလမ်းရှိသော ဒေသများအတွက်ကိုတော့ သစ်သား osal:a0(Timber Frame Panel)ąp: 3938:Geen çoşoail:G? Drawing qp: Gl967.gg ဖြန့်ဝေထားပါကြောင်းတင်ပြအပ်ပါတယ်။ ကျေးဇူးတင်ပါတယ်။  မိုက်ပေးပါ။</speech>
<speech type="speaker">ဒေါက်တာစိန်မြအေး(ဒလမဲဆန္ဒနယ်)။ ။အခုလိုပညာရေးဝန်ကြီးဌာနရဲ့ ဒုတိယဝန်ကြီး အနေနဲ့ အသေးစိတ်ဖြေကြားသွားတဲ့အတွက် ကျေးဇူးတင်ပါတယ်။ ဒါပေမဲ့ ဆက်စပ်မေးခွန်း မေးမြန်းလိုတာက ပညာရေးဝန်ကြီးဌာန ဒုတိယဝန်ကြီးအနေနဲ့ အမြင့်ဆုံးအရည်အသွေး ဈေးဖြစ်တဲ့အကြောင်း အကြောင်းပြတဲ့အခါမှာလည်း ကျွန်တော်တို့ ဒီ PVC ပြတင်းတံခါးများကို အစားထိုးရခြင်းဟာ သစ်သားကျည်းပေါင်တွေနှင့် တွက်ချက်မယ်ဆိုလို့ရှိရင် အမြင့်ဆုံးဈေး ဖြစ်နေတဲ့အတွက် PVC ကိုအစားထိုးရပါတယ်လို့ ၁၁ သိန်းကျော်လို့ ကျွန်တော်ကြားလိုက်ပါတယ်။ အဲဒီတော့ ဒီလိုတွက်ချက်မှုတွေကို အစောကြီးကတည်းက ဆောင်ရွက်ထားမှုရှိစေလိုပါတယ်။ နောက်မို့ဆိုလို့ရှိရင် ရပ်ရွာမှာ အခုလို လွှတ်တော်မေးခွန်းမေးလိုက်ပြီဖြစ်ပါတယ်။ ကျွန်တော် မေးခွန်းမှာပါတဲ့အတိုင်း ဒီဟာနှင့်ပတ်သက်လို့ ဖြေရှင်းဆောင်ရွက်ရုံနှင့်မပြီးပါဘူး။ ဒါကြောင့်မို့လို့ ကျွန်တော့်အနေနဲ့ ပညာရေးဝန်ကြီးဌာနအနေနဲ့ ဒီဟာနှင့်ပတ်သက်ပြီးတော့ ပြည်သူလူထု ရှင်းလင်းအောင် စာနဲ့ပေနဲ့ ရှင်းလင်းပြောကြားနိုင်ခြင်းရှိ/မရှိ ဆက်စပ်မေးခွန်းမေးလိုပါတယ်။ ကျေးဇူးတင်ပါတယ်။  ပညာရေးဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="16">ဦးဝင်းမော်ထွန်း(ဒုတိယဝန်ကြီး၊ ပညာရေးဝန်ကြီးဌာန)</agency>လွှတ်တော်ဥက္ကဋ္ဌကြီး ခင်ဗျား။ ကျွန်တော် စောစောကရှင်းပြတဲ့အထဲမှာလည်း ပါပြီးပြီဖြစ်ပါတယ်။ ဒီယခုနှစ် ၂၀၂၀၂၀၂၁ ကစပြီးတော့ ဈေးနှုန်းကို Option နှစ်မျိုးနဲ့ တရားဝင်သတ်မှတ်ထားပေးမှာ ဖြစ်ပါတယ်။ ရချင်တာကတော့ ကိုယ်စားလှယ်တော်ကြီးအမိန့်ရှိတဲ့အတိုင်းပဲ အရည်အသွေးကောင်းသော ပျဉ်းကတိုးကျည်းပေါင်သစ်သားတံခါးဆံရချင်တာပါ။ သို့သော် သစ်မာထုတ်လုပ်မှုမှာ အင်မတန်မှ ခက်ခဲလာတဲ့အတွက် အခုလိုနှစ်မျိုးတရားဝင်ထုတ်ပြန်ရခြင်းဖြစ်ပါကြောင်း တင်ပြအပ်ပါတယ်။</speech>
</Q-A>
<Q-A>
<title>အခြေခံပညာအလယ်တန်း သို့မဟုတ် အထက်တန်းတွင် ဒီမိုကရေစီစနစ်နှင့် လွှတ်တော်အခန်း ကဏ္ဍတို့အား သင်ရိုးညွှန်းတမ်းတွင်ပြဋ္ဌာန်း၍ သင်ကြားသွားရန် မည်ကဲ့သို့ စီမံဆောင်ရွက်သွားမည် ကို သိလိုခြင်းနှင့် စပ်လျဉ်းသည့်မေးခွန်း</title>
<speech type="speaker">  ရွှေကူမဲဆန္ဒနယ်မှ ဦးဇာနည်မင်း မေးမြန်းဖို့ဖြစ်ပါတယ်။</speech>
<speech><mp id="240">ဦးဇာနည်မင်း(ရွှေကူမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် အားလုံးပဲ မင်္ဂလာပါ။ ကျွန်တော်ကတော့ ကချင်ပြည်နယ်၊ ရွှေကူမဲဆန္ဒနယ်မှ ပြည်သူ့ လွှတ်တော်ကိုယ်စားလှယ် ဦးဇာနည်မင်း ဖြစ်ပါတယ်။ ကျွန်တော်ဒီကနေ့မေးမြန်းမယ့်မေးခွန်း ကတော့ အခြေခံပညာအလယ်တန်း သို့မဟုတ် အထက်တန်းကျောင်းများတွင် ဒီမိုကရေစီစနစ်နှင့် လွှတ်တော်အခန်းကဏ္ဍတို့အား သင်ရိုးညွှန်းတမ်းတွင် ပြဋ္ဌာန်း၍ သင်ကြားသွားရန် မည်ကဲ့သို့ စီမံ ဆောင်ရွက်သွားမည်ကို သိလိုပါသဖြင့် ပြည်သူ့လွှတ်တော်ဥက္ကဋ္ဌကြီးမှတစ်ဆင့် မေးမြန်းသွားမှာ ဖြစ်ပါတယ်။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ Power Point ဖြင့် တင်ပြ ခွင့်ပြုပါ။ မေးခွန်းမေးမြန်းရခြင်းကတော့ ကျွန်တော့်အနေနဲ့ ဒီမိုကရေစီအသွင်ကူးပြောင်းရေးကို လွယ်ကူချောမွေ့စွာ အသွင်ကူးပြောင်းနိုင်ရန် အဓိကအခြေခံအုတ်မြစ်မှာ ပညာရေးစနစ်ဖြစ်ပါတယ်။ ပညာရေးဖြင့် နောက်မျိုးဆက်လူငယ်လူရွယ်များဟာဆိုရင် ဒီမိုကရေစီအသိပညာများ၊ ဒီမိုကရေစီ အမူအကျင့်များ၊ ဒီမိုကရေစီရဲ့ အခြေခံ စည်းမျဉ်းစည်းကမ်းများ၊ ဒီမိုကရေစီရဲ့ ယဉ်ကျေးမှုများကို သိရှိ နားလည်မှုများ အားနည်းနေကြောင်းကိုလည်း သုံးသပ်တွေ့ရှိရပါတယ်။ ကျွန်တော်တို့နိုင်ငံရဲ့ ရာခိုင်နှုန်းတော်တော်များများမှာဆိုလို့ရှိရင် လွှတ်တော်ရဲ့ အခန်းကဏ္ဍကို သိရှိမှုအားနည်းနေပြီးမှ လွှတ်တော်ကိုယ်စားလှယ်များ၏ တာဝန်ဝတ္တရားများကိုလည်း သိရှိမှုအားနည်းကြောင်းကိုလည်း သုံးသပ်တွေ့ရှိရပါတယ်။ အနာဂတ်လူငယ်များဟာဆိုလို့ရှိရင် နောင်တချိန်မှာ နိုင်ငံရဲ့ အကျိုးပြု နိုင်ငံ သားများဖြစ်လာမည်ဆိုတာလည်း ဧကန်မလွဲဖြစ်ပါတယ်။ ဒီမိုကရေစီစနစ်နှင့် လွှတ်တော်၏အခန်း ကဏ္ဍတို့အား သိရှိနိုင်မှုအားနည်းနေခြင်းသည် မြန်မာနိုင်ငံ၏ လက်ရှိလွှတ်တော်၏အခြေအနေနှင့် အခြေခံဥပဒေစိတ်ဝင်စားမှုများ၊ သုံးသပ်မှုများအားနည်း နေကြောင်းကိုလည်း ကျွန်တော့်အနေနဲ့ သုံးသပ်တွေ့ရှိရပါတယ်။ ကျွန်တော်ဒီမေးခွန်းမေးမြန်းရတဲ့ ရည်ရွယ်ချက်ကတော့ ကျွန်တော်တို့နိုင်ငံ ရဲ့ ဒီမိုကရေစီအသွင်ကူးပြောင်းရေးကို အောင်မြင်စေရန်နဲ့ မြန်မာနိုင်ငံရဲ့ ဒီမိုကရေစီထွန်းကားလာ စေရေးနဲ့ ဒီမိုကရေစီအမြစ်တွယ်စေရန် ဖြစ်ပါတယ်။ လွှတ်တော်ရဲ့ အခန်းကဏ္ဍကိုလည်း လူထုကြားမှာ ရင်းနှီးကျွမ်းဝင်စေပြီးမှ လွှတ်တော်ရဲ့ အခန်းကဏ္ဍ အားကောင်းစေဖို့လည်း ဖြစ်ပါတယ်။ နောက်တစ်ချက်က မျိုးဆက်သစ်လူငယ်များဟာ လွှတ်တော်အခန်းကဏ္ဍကို ရိုးရှင်းစွာသိရှိ စေရန်အတွက် နိုင်ငံတော်ရဲ့ အားကိုးအားထားပြုရတဲ့ မျိုးဆက်သစ်လူငယ်များ ပေါ်ပေါက်လာ စေရန် ဖြစ်ပါတယ်။ ဒီနေရာမှာ ရိုးရှင်းစွာပြောရရင် လူငယ်များကိုလည်း ကျွန်တော်တို့က ပညာ သင်ရိုးညွှန်းတမ်းထဲမှာထည့်သွင်းတဲ့အခါကျရင် ရိုးရှင်းစွာနဲ့ပဲသိရှိစေဖို့အတွက် လွယ်လွယ်ကူကူနဲ့ သိရှိဖို့အတွက်လည်း ကျွန်တော့်အနေနဲ့ ရည်ညွှန်းထားခြင်းဖြစ်ပါတယ်။ စစ်မှန်သောဖက်ဒရယ် ဒီမိုကရေစီ ပြည်ထောင်စုကို တည်ဆောက်နိုင်ရေးအတွက် စစ်မှန်တဲ့ဒီမိုကရေစီစံနှုန်းများနှင့်အညီ နိုင်ငံသူ၊ နိုင်ငံသားများရဲ့ အကျိုးကိုကြည့်ပြီးမှ အကျိုးဖြစ်ထွန်းစေမယ့် အခြေခံဥပဒေ ပေါ်ပေါက် ဒီ လာစေဖို့လည်း ရည်ရွယ်ပါတယ်။ နောက်တစ်ချက်က ကျွန်တော်တို့နိုင်ငံမှာ အချုပ်အခြာအာဏာ သုံးရပ်လုံးကို ပြည်သူကနေ ရာနှုန်းပြည့် ၁၀၀ ရာခိုင်နှုန်း ဆင်းသက်စေဖို့လည်း ကျွန်တော့် အနေနဲ့ ရည်ရွယ်ပါတယ်။ လွှတ်တော်ရဲ့ အရေးကြီးတဲ့အခန်းကဏ္ဍမှာ တိုင်းပြည်မှာကျင့်သုံးပြီး ဥပဒေကြမ်း များကို တိုင်းပြည်နဲ့ပြည်သူများအတွက် အကျိုးရှိစေမည်ဟု ပြည်သူ့လွှတ်တော်ကိုယ်စားလှယ် အများစုက ထောက်ခံဆန္ဒမဲပေးပြီးမှ လွှတ်တော်မှာတင်သွင်းတဲ့ဥပဒေကြမ်းများကို ဥပဒေအဖြစ် အတည်ပြု ပြဋ္ဌာန်းခြင်းနှင့် ဆုံးဖြတ်ချက်များ၊ တိုက်တွန်းချက်များကိုလည်း အတည်ပြု ပေးရတာ ဖြစ်ပါတယ်။ နိုင်ငံတော်ရဲ့ နှစ်စဉ်ရသုံးငွေစာရင်းအင်းဥပဒေကြမ်းကိုလည်း အတည်ပြု ပေးရပါတယ်။ နိုင်ငံတော်ရဲ့ ကာကွယ်ရေးနှင့် လုံခြုံရေးဆိုင်ရာအပါအဝင် တိုင်းပြည်တွင် တာဝန်ထမ်းဆောင်နေကြ သည့် ပြည်သူ့ဝန်ထမ်းများအားလုံးသည် အစိုးရယန္တရားအားလုံးကို တရားဥပဒေနှင့်အညီ တာဝန် ထမ်းဆောင်ခြင်းရှိ/မရှိကိုလည်း ဥပဒေနှင့်အညီ စောင့်ကြည့်ထိန်းကျောင်းရပါတယ်။ နိုင်ငံတော် အစိုးရနှင့်တကွ ဝန်ကြီးဌာနအားလုံးဟာ တာဝန်ထမ်းဆောင်ခြင်း၊ နိုင်ငံတော်ဘဏ္ဍာများသုံးစွဲခြင်း ကို တရားဥပဒေနှင့်ညီ/မညီ ကျွန်တော်တို့က စည်းကြပ်ပြီးမှ ထိန်းကျောင်းစောင့်ကြည့်ရတာဖြစ်ပါတယ်။ နောက်တစ်ချက်က စစ်မှန်သော ဒီမိုကရေစီစနစ်မှာ ဥပဒေပြုရေးအာဏာဖြင့် လွှတ်တော် အခန်းကဏ္ဍမှ အုပ်ချုပ်ရေးအာဏာကို အပြန်အလှန်ထိန်းကျောင်းထားခြင်းဟာလည်း ကျွန်တော်တို့ လွှတ်တော်ရဲ့ အရေးကြီးတဲ့အခန်းကဏ္ဍပဲ ဖြစ်ပါတယ်။ လွှတ်တော်ရဲ့ လုပ်ငန်းစဉ်များမှာ အခြေခံ ဥပဒေနှင့်ဆောင်ရွက်ထားကြောင်း၊ နိုင်ငံတွင်ကျင့်သုံးနေသောအခြေခံဥပဒေသည် စံချိန်စံညွှန်း ကိုက်ညီမှသာလျှင် နိုင်ငံရဲ့ စီးပွားရေးတည်ငြိမ်ကြောင်းကို သုံးသပ်တွေ့ရှိရတာဖြစ်ပါတယ်။ ဒီမိုကရေစီစနစ်မှာ ပြည်သူကသာလျှင်အမိ ပြည်သူကသာလျှင်အဖ ဖြစ်ရပါမယ်။ ပြည်သူအင်အား ရှိမှ တိုင်းပြည်အင်အားရှိမှာဖြစ်ပါတယ်။ အချုပ်အခြာအာဏာအားလုံးဟာ ပြည်သူကနေဆင်းသက် IL ရမှာဖြစ်ပါတယ်။ ဒီမိုကရေစီစနစ်မှာ အလေးနက်ဆုံးအနှစ်သာရမှာ နိုင်ငံတော်၏အချုပ်အခြာ အာဏာကို နိုင်ငံသားတစ်ရပ်လုံးက စုပေါင်းပိုင်ဆိုင်ပြီး နိုင်ငံသားများက စုပေါင်းကာကွယ်ခွင့်၊ တာဝန်ယူခွင့် အပြည့်အဝရရှိနိုင်မယ့် အခြေခံဥပဒေမှာ ပြဋ္ဌာန်းထားတာဖြစ်ပါတယ်။ သို့ဖြစ်ပါသော ကြောင့် ကျွန်တော်တို့၏လေ့လာတွေ့ရှိချက်များကို သင်ရိုးညွှန်းတမ်းတွင် ပြဋ္ဌာန်း၍ သင်ကြားသွား ပါက ကျွန်တော်တို့နိုင်ငံ၏ ဒီမိုကရေစီအသွင်ကူးပြောင်းရေးကို အောင်မြင်ချောမွေ့စေမှာဖြစ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ပညာရေးဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="16">ဦးဝင်းမော်ထွန်း(ဒုတိယဝန်ကြီး၊ ပညာရေးဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်ကြီးများခင်ဗျား။ ကျွန်တော်ကပဲ ဆက်လက်ပြီး ကချင်ပြည်နယ်၊ ရွှေကူမဲဆန္ဒနယ်မှ ပြည်သူ့လွှတ်တော်ကိုယ်စားလှယ်ကြီး ဦးဇာနည်မင်းရဲ့ မေးခွန်းဖြစ်သော အခြေခံပညာအလယ်တန်းကျောင်း သို့မဟုတ် အထက်တန်း ကျောင်းတွင် ဒီမိုကရေစီစနစ်နှင့် လွှတ်တော်အခန်းကဏ္ဍတို့အား သင်ရိုးညွှန်းတမ်းတွင်ပြဋ္ဌာန်း၍ သင်ကြားသွားရန် မည်ကဲ့သို့ စီမံဆောင်ရွက်သွားမည်ကို သိရှိလိုခြင်းနှင့်စပ်လျဉ်းပြီး ရှင်းလင်း တင်ပြမှာဖြစ်ပါတယ်။ ရိုသေလေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော် ကိုယ်စားလှယ်ကြီးများခင်ဗျား။ အခြေခံပညာကဏ္ဍ၊ အခြေခံပညာသင်ရိုးညွှန်းတမ်း အညွှန်းဘောင် တွင်ပါဝင်တဲ့ အဓိကအခြေခံပညာရေးရည်မှန်းချက်များမှာ ပြည်သူ့နီတိနှင့် ဒီမိုကရေစီအလေ့အကျင့် ကောင်းများကို လက်တွေ့ကျင့်သုံးတတ်ပြီး ဥပဒေကိုလေးစားလိုက်နာတတ်သည့် နိုင်ငံသားကောင်း များ ဖြစ်စေရန်ဆိုတဲ့အချက်ကို အဓိကထားရည်မှန်းထားပါတယ်။ ဒီရည်မှန်းချက်နှင့်အညီ ဒီမိုကရေစီစနစ်နှင့်စပ်လျဉ်းပြီး အခြေခံပညာသင်ရိုးညွှန်းတမ်း၊ သင်ရိုးသစ် ဆဋ္ဌမတန်း၊ စာရိတ္တနှင့် S ပြည်သူ့နီတိ ဘာသာရပ်၏အခန်း(၃) စည်းကမ်းနှင့်ဥပဒေအခန်းတွင် ထည့်သွင်းပြဋ္ဌာန်းသင်ကြားရန် စီစဉ်ပြီးဖြစ်ကြောင်း တင်ပြအပ်ပါတယ်။ အဆိုပါသင်ခန်းစာကို လေ့လာသင်ကြားခြင်းအားဖြင့် ကျောင်းသားကျောင်းသူများသည် ကျောင်းနှင့်လူမှုအဖွဲ့ အစည်းများအတွက် ဒီမိုကရေစီကျင့်စဉ် များကို လက်တွေ့လေ့ကျင့်သင်ယူနိုင်ပြီး နောင်တွင် နိုင်ငံ၏ ဒီမိုကရေစီလုပ်ငန်းများတွင် ပါဝင် ဆောင်ရွက်နိုင်သူများဖြစ်မှာ ဖြစ်ပါတယ်။ သင်ရိုးသစ် သတ္တမတန်းနှင့် အဋ္ဌမတန်း၊ နဝမတန်းတို့တွင် လည်း ကျောင်းသားကျောင်းသူများအား တာဝန်ယူတတ်သည့် နိုင်ငံ့သားကောင်းများဖြစ်လာစေရန်၊ ဒီမိုကရေစီ၏အလေ့အကျင့်ဖြစ်သော တာဝန်ယူမှု၊ တာဝန်ခံမှုတို့ကို နေ့စဉ်ဘဝတွင် လက်တွေ့ ကျင့်သုံးလာနိုင်စေရန်၊ နိုင်ငံသားတစ်ဦး၏တာဝန်နှင့် သင့်လျော်သော ဒီမိုကရေစီအလေ့အကျင့်များ ကို လေ့ကျင့်လိုက်နာတတ်စေရန်၊ နိုင်ငံ့သားကောင်းများဖြစ်စေရန် အထောက်အပံ့ပြုမည့် ဒီမိုကရေစီ ဆိုင်ရာအလေ့အကျင့်ကောင်းများကို ဆန်းစစ်တက်စေရန်နှင့် ဆန္ဒမဲပေးရွေးချယ်ရေးများ လက်တွေ့ ပါဝင်စေခြင်းဖြင့် ဒီမိုကရေစီ၏လုပ်ငန်းစဉ်အဆင့်ဆင့်တွင် တာဝန်ကျေပွန်စွာ ပါဝင် ဆောင်ရွက်တက်သူများဖြစ်လာစေရန်အတွက် သင်ခန်းစာများမှာ ထည့်သွင်းပြီးဖြစ်ပါတယ်။ သင်ရိုးသစ် ဒသမတန်း(Grade -10) စာရိတ္တနှင့်ပြည်သူ့နီတိဘာသာရပ် အခန်း(၃)တွင်လည်း ဖွဲ့စည်းပုံအခြေခံဥပဒေတွင်မပါဝင်သည့် စီမံခန့်ခွဲရေး၊ ဥပဒေပြုရေး၊ တရားစီရင်ရေးကဏ္ဍများနှင့် လွှတ်တော်၏အခန်းကဏ္ဍကိုလည်း ထည့်သွင်းသင်ကြားရန် စီစဉ်ထားပြီးဖြစ်ပါကြောင်း တင်ပြ အပ်ပါတယ်။</speech>
<speech type="speaker">မိုက်ပေးပါ။</speech>
<speech><mp id="240">ဦးဇာနည်မင်း(ရွှေကူမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးခင်ဗျာ။ ကျွန်တော့်အနေနဲ့ ဆက်စပ်မေးခွန်း မေးခွင့်ပြုပါ။ အခုလိုမျိုး ပြည့်ပြည့်စုံစုံနဲ့ ဖြေကြားသွားတဲ့ ဒုတိယဝန်ကြီးကိုလည်း ကျေးဇူးတင်ပါတယ်။ ကျွန်တော်တို့နိုင်ငံရဲ့ သင်ရိုး ညွှန်းတမ်းမှာ ပြဋ္ဌာန်းဖို့အတွက်က သိပ်ပြီးအရေးကြီးပါတယ်။ အဲဒီအတွက် ကျွန်တော်တို့ လွှတ်တော်ရဲ့ အခန်းကဏ္ဍကို လွှတ်တော်ထဲမှာရောက်ရှိနေတဲ့ ကိုယ်စားလှယ်တွေက အသိဆုံးဖြစ်ပါတယ်။ ဒါကြောင့်မို့လို့ ဒီသင်ရိုးညွှန်းတမ်းတွေထည့်သွင်းပြဋ္ဌာန်းထားတဲ့အထဲကို လွှတ်တော် ကိုယ်စားလှယ်တွေကို အရင်တွေ့ဆုံဖိတ်ကြားပြီး Workshop ပွဲတွေ့ဆုံလုပ်ပြီးမှ ကျွန်တော်တို့ လွှတ်တော်ကိုယ်စားလှယ်ရဲ့ အသံတွေနားထောင်ပြီးမှ ထည့်သွင်းထားဖို့ အစီအစဉ်ရှိ/မရှိကို ထပ်ဆင့်မေးခွန်းမေးမြန်းလိုပါတယ်။ ကျေးဇူးတင်ပါတယ်။</speech>
<speech type="speaker">ဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="16">ဦးဝင်းမော်ထွန်း(ဒုတိယဝန်ကြီး၊ ပညာရေးဝန်ကြီးဌာန)</agency>သင်ရိုးညွှန်းတမ်းပိုင်းရေးဆွဲရာ မှာ အမျိုးသားပညာရေးမူဝါဒကော်မရှင်က အဓိကလမ်းညွှန်ပါတယ်။ အဲဒီမှာမှ အမျိုးသားသင်ရိုး ညွှန်းတမ်းမူဝါဒကော်မရှင် သီးခြားဖွဲ့စည်းပါတယ်။ ကျွန်တော်တို့ ဒီကော်မရှင်များနဲ့ Stakeholder များနဲ့ ဆွေးနွေးပြီးမှ ကျွန်တော်ခုနတင်ပြသလိုပဲ အခြေခံပညာရေးမူဘောင်(Framework)ကို ရေးဆွဲပါတယ်။ ဒီသင်ရိုးညွှန်းတမ်းများပြုစုရာမှာ မူဘောင်အရသာ ဆောင်ရွက်ခြင်းဖြစ်ပါကြောင်း တင်ပြအပ်ပါတယ်။</speech>
</Q-A>
<Q-A>
<title>စစ်ကိုင်းမြို့နယ်၊ အုတ်ဖိုကျေးရွာအခြေခံပညာမူလတန်းလွန်ကျောင်းအား သက်ဆိုင်ရာဝန်ကြီးဌာန မှ ကျောင်းနေရာရွှေ့၍ ဆောက်လုပ်ခွင့်ပြုရန် အစီအစဉ်ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">စစ်ကိုင်းမဲဆန္ဒနယ်မှ ဦးခင်မောင်သိန်း မေးမြန်းဖို့ဖြစ်ပါတယ်။ ဦးခင်မောင်သိန်း(စစ်ကိုင်းမဲဆန္ဒနယ်)။ ။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီး နှင့် အားလုံးမင်္ဂလာပါလို့ နှုတ်ခွန်းဆက်သဂါရဝပြု အပ်ပါတယ်။ ကျွန်တော်ကတော့ စစ်ကိုင်းတိုင်းဒေသကြီး၊စစ်ကိုင်းမဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးခင်မောင်သိန်းဖြစ်ပြီး ပညာရေးနှင့်စပ်လျဉ်းတဲ့မေးခွန်းမေးမြန်းမှာ ဖြစ်ပါတယ်။ စစ်ကိုင်းတိုင်းဒေသကြီး၊ စစ်ကိုင်းမြို့နယ်၊ အုတ်ဖိုကျေးရွာဟာဆိုလို့ရှိရင် စစ်ကိုင်းတောင်နှင့် ဧရာဝတီမြစ်အကြား၊ စစ်ကိုင်းတောင်အရှေ့ဘက် ကမ်းပါးမှာတည်ရှိပြီးတော့မှ စစ်ကိုင်းမြို့ကနေပြီး အဲဒီရွာလေးကို ရောက်အောင်သွားရန် အလွန်ပင်ခက်ခဲပြီး လမ်းများဟာလည်း ကောင်းမွန်ခြင်း မရှိသေးပါဘူး။ ရွာသူရွာသားများဟာလည်း လုပ်စား ကိုင်စားအခွင့်အလမ်း ရှားပါးလှပြီး အရှေ့လားသော် ဧရာဝတီမြစ်၊ အနောက်လားသော် စစ်ကိုင်းတောင်ကြီးသာရှိပြီး လယ်ယာမြေမရှိဘဲ ဆင်းရဲနွမ်းပါးကြပါတယ်။ အုတ်ဖိုအခြေခံပညာ မူလတန်းလွန်ကျောင်းဟာ ရွာရဲ့ အနောက်ဘက် သဲသောင်ကုန်းစောင်း မညီမညွတ်ကျဉ်းမြောင်းလှ တဲ့နေရာမှာ ပြုပြင်တည်ဆောက်ထားခြင်းဖြစ်ပြီး မတ်စောက်ကာ မညီမညွတ်တဲ့လမ်းသာရှိတဲ့ အတွက် ကား၊ ဆိုင်ကယ်များလည်း ကျောင်းပေါ်ကို တက်လို့၊ ဝင်လို့မရပါဘူး။ ကျောင်းဆောင် အနောက်ဘက် ကျောဘက်ကလည်း သဲသောင်ကြီးဖြစ်ပြီးမှ မိုးများတဲ့အခါ မြေများပြိုကျတဲ့အတွက် ရေရှည်မှာ ကျောင်းကိုအန္တရာယ်ပြုလာမှာ ဖြစ်ပါတယ်။ အဲဒီလိုဖြစ်နေတာကို အဆင်ပြေစေ ရေးအတွက် အုတ်ဖိုကျေးရွာ ဦးမောင်ဆွေ+ဒေါ်ရီမိသားစုတို့က ရွာတောင်ဘက် ရွာဦးဘုန်းတော်ကြီး ကျောင်းဘေးမှာရှိတဲ့ မြေတစ်ဧကကို ကျောင်းဆောက်ရန် လှူဒါန်းပြီးလည်း ဖြစ်ပါတယ်။ ဒါကြောင့် မို့လို့ ယခုမေးခွန်းကို မေးမြန်းရခြင်း ဖြစ်ပါတယ်။ မေးခွန်းကတော့ စစ်ကိုင်းမြို့နယ်၊ အုတ်ဖိုကျေးရွာ အခြေခံပညာမူလတန်းလွန်ကျောင်းသည် သဲသောင်ကုန်းကမ်းပါးယံကျဉ်းမြောင်းသောနေရာတွင် တည်ဆောက်ထားခြင်း၊ မိုးများလျှင် ကျောင်းအနောက်ဘက် သဲသောင်မှမြေများ ပြိုကျပြီး ကလေးများအန္တရာယ်ရှိနေခြင်း၊ ကျောင်းဆီသို့တက်သောလမ်းမှာလည်း မတ်စောက်ကြမ်းတမ်းလှ၍ ကား၊ ဆိုင်ကယ်တက်၍မရဘဲ ပစ္စည်းများကို လူသယ်ယူနေရခြင်းစတဲ့အခက်အခဲတွေရှိနေ ခြင်းကြောင့် အားလုံးအဆင်ပြေစေရန်အတွက် မြေအလှူ ရှင်ကလည်း လှူဒါန်းပြီးဖြစ်တာကြောင့် သက်ဆိုင်ရာဝန်ကြီးဌာနမှ ကျောင်းနေရာရွှေ့၍ဆောက်လုပ်ခွင့်ပြုပါရန် အစီအစဉ်ရှိ/မရှိနှင့် မည်သည့်ခွင့်ပြုပေးမည်ကိုသိရှိလိုပါကြောင်း ပြည်သူ့လွှတ်တော်ဥက္ကဋ္ဌကြီးမှတစ်ဆင့် လေးစားစွာ မေးမြန်းအပ်ပါတယ်ခင်ဗျား။</speech>
<speech type="speaker">ပညာရေးဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="16">ဦးဝင်းမော်ထွန်း(ဒုတိယဝန်ကြီး၊ ပညာရေးဝန်ကြီးဌာန)</agency>ရိုသေလေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်ကြီးများခင်ဗျား။ ကျွန်တော်ကပဲ ဆက်လက်ပြီး စစ်ကိုင်းတိုင်းဒေသကြီး၊ စစ်ကိုင်းမဲဆန္ဒနယ် ပြည်သူ့လွှတ်တော်ကိုယ်စားလှယ်ကြီး ဦးခင်မောင်သိန်းရဲ့ မေးခွန်းဖြစ်သော စစ်ကိုင်းမြို့နယ်၊ အုတ်ဖိုကျေးရွာ အခြေခံပညာမူလတန်း လွန်ကျောင်းသည် တောင်ကုန်း၊ သဲသောင်ကုန်းကမ်းပါးယံတွင် ကျဉ်းမြောင်းသောနေရာများ၌ တည်ဆောက်ထားရခြင်း၊ မိုးများလျှင် ကျောင်းအနောက်ဘက်ကပ်လျက်တည်ရှိသော သဲသောင်မှမြေများပြိုကျရာ ကျောင်းနှင့်ကလေးများအတွက် အန္တရာယ်ရှိနေခြင်း၊ မြစ်ဘက်မှနေ၍ ကျောင်းဆီသို့တက်သောလမ်းမှာလည်း မတ်စောက်ကြမ်းတမ်းလှသဖြင့် ကားနှင့်ဆိုင်ကယ်များ မတက်နိုင်ခြင်း၊ ပစ္စည်းများသယ်ယူရာတွင် အခက်အခဲများရှိနေခြင်းကြောင့် အားလုံးအဆင်ပြေ စေရန် မြေလှူဒါန်းမည့်သူ အလှူရှင်ပေါ်ပေါက်လှူဒါန်းပြီးဖြစ်ပါ၍ သက်ဆိုင်ရာဝန်ကြီးဌာနမှ ကျောင်းနေရာရွှေ့၍ ဆောက်လုပ်ခွင့်ပြုပါရန် အစီအစဉ်ရှိ/မရှိနှင့် မည်သည့် ခွင့်ပြုမည်ကို သိရှိလိုခြင်းနဲ့စပ်လျဉ်းပြီး ရှင်းလင်းတင်ပြမှာဖြစ်ပါတယ်။ စစ်ကိုင်းတိုင်းဒေသကြီး၊ စစ်ကိုင်းမြို့နယ်၊ အုတ်ဖိုကျေးရွာ အခြေခံပညာမူလတန်းလွန် ကျောင်း၏ ကျောင်းမြေနေရာအသစ်အတွက် လှူဒါန်းလိုသော မြေအလှူရှင်ရှိပြီးဖြစ်ကြောင်း ပညာရေးဝန်ကြီးဌာနမှ စိစစ်သိရှိရပါတယ်။ သို့သော် ထိုနေရာသည် ပညာရေးဝန်ကြီးဌာနပိုင်၊ နိုင်ငံတော်ပိုင်မြေယာဖြစ်ရန်လိုအပ်ပြီး ဌာနပိုင်မြေအဖြစ်ရရှိရေး ဦးစွာဆောင်ရွက်ရမှာ ဖြစ်ပါတယ်။ ဌာနပိုင်မြေအဖြစ် မြေစာရင်းပုံစံ(၁၀၅)ရရှိပြီးပါက ကျောင်းမြေနေရာအသစ်သို့ ပြောင်းရွှေ့နိုင်ရေး အတွက် စစ်ကိုင်းတိုင်းဒေသကြီးအစိုးရအဖွဲ့၏ သဘောထားမှတ်ချက်၊ သက်ဆိုင်ရာလွှတ်တော် ကိုယ်စားလှယ်အသီးသီး၏ သဘောထားမှတ်ချက်၊ ကျောင်းအကျိုးတော်ဆောင်အဖွဲ့နှင့် မိဘဆရာ အသင်းတို့၏ သဘောထားမှတ်ချက် အစည်းအဝေးဆုံးဖြတ်ချက်၊ မြေနေရာအသစ် မြေစာရင်း ပုံစံ(၁၀၅)၊ မြေနေရာနှင့်စပ်လျဉ်းပြီး အငြင်းပွားမှုဖြစ်လာပါက ဖြေရှင်းဆောင်ရွက်မည့်အစီအမံ စသဖြင့် သက်ဆိုင်ရာကျောင်းများအနေဖြင့် အမှုတွဲတည်ဆောက်ပြီး မြို့နယ်ပညာရေးမှူးမှတစ်ဆင့် စစ်ကိုင်းတိုင်းဒေသကြီးပညာရေးမှူး၏ သဘောထားမှတ်ချက်နှင့်အတူ အခြေခံပညာဦးစီးဌာနသို့ တင်ပြရပါမယ်။ အခြေခံပညာဦးစီးဌာနမှ ပညာရေးဝန်ကြီးဌာနသို့ ဆက်လက်တင်ပြပြီး နိုင်ငံတော်ပိုင်မြေနေရာဖြစ်စေရေး ဦးစွာဆောင်ရွက်ရန်လိုအပ်ပါကြောင်း ရှင်းလင်းတင်ပြအပ် ပါတယ်။</speech>
</Q-A>
<Q-A>
<title>ငပုတောမြို့နယ်တွင် အန္တရာယ်ရှိကျောင်းဆောင်များ၊ ကျောင်းသားဦးရေနှင့် စာသင်ခန်းအချိုး မညီမျှသော အခြေခံပညာကျောင်းများကို ၂၀၂၀-၂၀၂၁ ဘတ်ဂျက်တွင် ထည့်သွင်းတည်ဆောက် ပေးရန်အစီအစဉ်ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ငပုတောမဲဆန္ဒနယ်မှ ဦးသန်းအောင် မေးမြန်းဖို့ဖြစ်ပါတယ်။</speech>
<speech type="speaker">ဦးသန်းအောင်(ငပုတောမဲဆန္ဒနယ်)။ ။လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် အားလုံးပဲမင်္ဂလာပါ။ ကျွန်တော်ကတော့ ငပုတောမဲဆန္ဒနယ်က ပြည်သူ့လွှတ်တော် ကိုယ်စားလှယ် ဦးသန်းအောင် ဖြစ်ပါတယ်။ ကျွန်တော့်ရဲ့ မေးခွန်းကတော့ ငပုတောမြို့နယ်မှာရှိတဲ့ အန္တရာယ်ရှိကျောင်းဆောင်များနဲ့၊ ကျောင်းသားဦးရေနဲ့စာသင်ခန်းအချိုးအစားမညီမျှတဲ့ အခြေခံ ပညာကျောင်းတွေကို ၂၀၂၀-၂၀၂၁ ဘတ်ဂျက်နှစ်မှာ ထည့်သွင်းလျာထားတည်ဆောက်ပေးသွားရန် ၌ Ie - ကျေးဇူးပြုပြီးတော့ အစီအစဉ်ရှိ/မရှိကို သိလိုခြင်းနဲ့ စပ်လျဉ်းပြီး မေးမယ့်မေးခွန်းဖြစ်ပါတယ်။ Power Point နဲ့ တင်ပြခွင့်ပြုပါခင်ဗျား။ ဒီကျောင်းတွေကို ကျွန်တော်တို့ ပြည်သူလူထုတွေ့ဆုံပွဲတွေရောက်တဲ့အခါမှာ အဲဒီ ကျောင်းတွေကိုဝင်ရောက်ပြီးတော့ စစ်ဆေးတဲ့အခါမှာ အ.ထ.က ပြင်ခရိုင်၊ အ.ထ.က(ခွဲ) ပိုးလောင်း၊ အ.လ.က(ခွဲ)သုံးခွ(မန်ကျည်းပင်)တိုက်နယ်၊ အ.လ.က(ခွဲ)တောင်ဦး(အထက်ပြွန်) စတဲ့ကျောင်းတွေ ဟာ အမှန်တကယ်ပဲ အန္တရာယ်ရှိကျောင်းဆောင်များဖြစ်ပြီးတော့ တချို့ကျောင်းတွေကလည်း စာသင်ခန်းနဲ့ကျောင်းသားဦးရေ အချိုးအစားမညီမျှတဲ့ကျောင်းတွေ ဖြစ်နေပါတယ်။ ဒါကတော့ အ.ထ.က ပြင်ခရိုင်၊ ပုလဲဆောင်ရဲ့ အုတ်ညှပ်နှစ်ထပ်ဆောင် ဖြစ်ပါတယ်။ ဒီမှာဆိုလို့ရှိရင် ပိုင်းတန်းတွေ၊ ကြားတန်းတွေက အကုန်ဆွေးမြည့်ပြီးကွာပြီးတော့ အပေါက်တွေဖြစ်နေတာကို တွေ့ရပါတယ်။ နောက်တစ်ခါ ကျောင်းကြီးတစ်ခုလုံးကိုထိန်းထားတဲ့တိုင်တွေမှာဆိုလို့ရှိရင် အောက်ခြေတွေပြတ်နေတာကို တွေ့ရပါတယ်။ ဒါက ကျောင်းရဲ့ တိုင်တွေပြတ်နေလို့ ဘေးက အသားတွေနဲ့ အကူရိုက်ထားတဲ့ပုံတွေဖြစ်ပါတယ်။ တချို့ကတော့ ကြားတန်းတွေထွက်နေတဲ့ ပုံတွေပါ။ ကျောင်းယက်မတွေ အောက်ကိုပြိုကျမှာစိုးတဲ့အတွက်ကြောင့်မို့လို့ အောက်ကနေပြီးတော့ တိုင်တွေနဲ့ကူပြီးတော့ အပေါ်ထပ်ကိုထောက်ထားရပါတယ်။ ဒါကတော့ အ.ထ.က(ခွဲ)ပိုးလောင်း အန္တရာယ်ဆောင်ဖြစ်ပါတယ်။ ဘယ်လိုမှလုံလုံခြုံခြုံ မရှိတော့ဘဲနဲ့ စာသင်ခန်းနဲ့ ပုံစံမတူတော့ပါဘူး။ အမိုးတွေဆိုလို့ရှိရင်လည်း သွပ်တွေအကုန်လုံး ကွာလန်ထွက်နေပါတယ်။ နောက်တစ်ခုကတော့ အ.လ.က(ခွဲ)တောင်ဦး ဖြစ်ပါတယ်။ တောင်ဦးက ကျောင်းသားဦးရေနှင့် ဘယ်လိုမှ အချိုးစားမညီ ဘဲနဲ့ ကျောင်းဆောင်ဟာလည်း တကယ့်ကိုအန္တရာယ်ဖြစ်နေပါတယ်။ ရရာသစ်တွေ၊ ဝါးတွေနဲ့ ဆောက်ထားတဲ့အဆောင် ဖြစ်ပါတယ်။ ဒါကတော့ အ.လ.က(ခွဲ)သုံးခွမကျည်းပင်ကဖြစ်ပါတယ်။ အဲဒီမှာတော့ စတင်တည်ဆောက်စဉ်ကတည်းက ပြည်သူလူထုတွေက မိမိတို့ငွေကြေးတွေနဲ့ရှိတဲ့ ငွေကြေးလေးတွေနဲ့ ဆောက်ထားတဲ့အခါမှာ အဆောက်အအုံရဲ့ ကြံ့ခိုင်မှုတွေမရှိတဲ့အတွက်ကြောင့် မို့လို့ ပြိုကျလုဆဲဆဲအနေအထားတွေပါ။ တချို့ဆို ပဲ့ရွဲ့ ကျကုန်ပါပြီ။ အပြင်ကကြည့်ရင်တော့ ဒီဟာ တိုက်ကျောင်းဆောင်လို့ အမှန်တကယ်ယူဆရပေမဲ့ ဆောက်လုပ်ပုံနည်းစနစ်တွေ မမှန်တဲ့အတွက် အန္တရာယ်ဆောင်ဖြစ်နေတာပါ။ ဒါကြောင့်မို့လို့ ကျွန်တော့်မေးခွန်းထဲမှာပါတဲ့ အထက်ပါကျောင်း တွေအားလုံးကို ၂၀၂၀-၂၀၂၁ ဘဏ္ဍာရေးနှစ်မှာ ထည့်သွင်းလျာထားပြီးတော့ တည်ဆောက်ပေး သွားဖို့ အစီအစဉ်ရှိ/မရှိကို ဥက္ကဋ္ဌကြီးကနေတစ်ဆင့် ရိုသေလေးစားစွာ မေးမြန်းရခြင်းဖြစ်ပါတယ်။ အားလုံးကို ကျေးဇူးတင်ပါတယ်။  ပညာရေးဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="16">ဦးဝင်းမော်ထွန်း(ဒုတိယဝန်ကြီး၊ ပညာရေးဝန်ကြီးဌာန)</agency>ရိုသေလေးစားအပ်ပါတဲ့ ပြည်သူ့ လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်ကြီးများခင်ဗျား။ ကျွန်တော်ကပဲ ဆက်လက်ပြီး ဧရာဝတီတိုင်းဒေသကြီး၊ ငပုတောမဲဆန္ဒနယ်မှ ပြည်သူ့လွှတ်တော်ကိုယ်စားလှယ်တော်ကြီး ဦးသန်းအောင်ရဲ့ မေးခွန်းဖြစ်သော ငပုတောမြို့နယ်ရှိ အန္တရာယ်ရှိကျောင်းဆောင်များနှင့် ကျောင်းသားဦးရေနှင့် စာသင်ခန်းအချိုးမညီမျှသော အခြေခံပညာကျောင်းများကို ၂၀၂၀-၂၀၂၁ ဘတ်ဂျက်တွင် ထည့်သွင်းတည်ဆောက်ပေးရန် အစီအစဉ်ရှိ/မရှိဆိုတဲ့မေးခွန်းနဲ့စပ်လျဉ်းပြီး ရှင်းလင်းတင်ပြမှာဖြစ်ပါတယ်။ ရိုသေလေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်ကြီး များခင်ဗျာ။ ကျွန်တော်တို့ ပညာရေးဝန်ကြီးဌာနအနေနဲ့ ၂၀၁၉-၂၀၂၀ ဘဏ္ဍာရေးနှစ်အတွက် ရန်ပုံငွေသတ်မှတ်ပေးရာမှာ ကိုယ်စားလှယ်တော်ကြီးရဲ့ မဲဆန္ဒနယ် ဧရာဝတီတိုင်းဒေသကြီး၊ ငပုတောမြို့နယ်အတွင်းရှိ အန္တရာယ်ရှိကျောင်းဆောင်ကို ဖျက်သိမ်း၍ အသစ်ဆောက်လုပ်ရန် ၁၀ ကျောင်း၊ သဘာဝဘေးဒဏ်ကြောင့်နေရာပြောင်းရွှေ့ ဆောက်လုပ်ရန် သုံးကျောင်း၊ တိုးချဲ့ အသစ် ဆောက်လုပ်ရန် လေးကျောင်း စုစုပေါင်း ၁ရ ကျောင်း ဆောင်ရွက်ပေးခဲ့ပါကြောင်း ဦးစွာတင်ပြအပ် ပါတယ်။ ကိုယ်စားလှယ်တော်ကြီးတင်ပြတဲ့ ကျောင်းများအားလုံးသည် ကျွန်တော်တို့စိစစ်တဲ့အခါမှာ ကိုယ်စားလှယ်တော်ကြီးတင်ပြသကဲ့သို့ အဆောက်အဦလိုအပ်လျက်ရှိကြောင်း စိစစ်တွေ့ရှိရပါ သဖြင့် ကျွန်တော်တို့ကျောင်းများအားလုံးကို ကျွန်တော်တို့ဆောင်ရွက်ပေးပါမယ်။ လာမယ့် ဘဏ္ဍာရေးနှစ်မှာ ပြင်ခရိုင်အခြေခံပညာအထက်တန်းကျောင်းမှာ ပေ ၁၆၀ x ပေ ၃၀ RC နှစ်ထပ် ကျောင်းဆောင်သစ်တစ်ကျောင်း၊ ပိုးလောင်းအခြေခံပညာအထက်တန်းကျောင်း(ခွဲ)မှာ ပေ ၁၂၀ x ပေ ၃၀ RC တစ်ထပ်ဆောင်တစ်ဆောင်၊ သုံးခွ(မန်ကျည်းပင်)အခြေခံပညာအလယ်တန်းကျောင်း(ခွဲ) တွင် ပေ ၁၂၀ x ပေ ၃၀ RC တစ်ထပ်ဆောင်တစ်ဆောင် အသစ်တစ်ကျောင်း၊ တောင်ဦး (အထက်ပြွန်)အခြေခံပညာအထက်တန်းကျောင်း(ခွဲ)တွင် ပေ ၁၂၀ x ပေ ၃၀ RC တစ်ထပ်ဆောင် ကျောင်းဆောင်သစ်တစ်ကျောင်း၊ ဘုရားတောင်အခြေခံပညာအထက်တန်းကျောင်းတွင် ပေ ၁၂၀ x ပေ ၃၀ RC တစ်ထပ်ဆောင်သစ်တစ်ဆောင်၊ သစ်ပုတ္ထိပ်အခြေခံပညာအထက်တန်းကျောင်း(ခွဲ)တွင် ပေ ၁၂၀ x ပေ ၃၀ RC တစ်ထပ်ဆောင်တစ်ဆောင် ဆောက်လုပ်ပေးရန်အတွက် လိုအပ်သော ရန်ပုံငွေများကို ကျွန်တော်တို့လျာထားပါတယ်။ ဘဏ္ဍာငွေခွင့်ပြုချက်ရရှိသည်နှင့်အမျှ ဆောင်ရွက် ပေးနိုင်မည်ဖြစ်ပါကြောင်း ရိုသေစွာတင်ပြအပ်ပါတယ်။</speech>
</Q-A>
<Q-A>
<title>မြန်မာနိုင်ငံတစ်ဝန်းမြို့နယ်များရှိ အ.ထ.က ကျောင်းများတွင် အားကစားလေ့ကျင့်ရေးပစ္စည်းများ ကို ထားရှိဆောင်ရွက်ပေးရန် အစီအစဉ်ရှိ/မရှိသိလိုခြင်းနှင့် စပ်လျဉ်းသည့်မေးခွန်း</title>
<speech type="speaker">ကျွန်းစုမဲဆန္ဒနယ်မှ ဒေါ်တင်တင်ရီ မေးမြန်းဖို့ဖြစ်ပါတယ်။</speech>
<speech><mp id="422">ဒေါ်တင်တင်ရီ(ကျွန်းစုမဲဆန္ဒနယ်)</mp>အားလုံးပဲ မင်္ဂလာပါရှင်။ ကျွန်မကတော့ ကျွန်းစုမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်တင်တင်ရီ ဖြစ်ပါတယ်ရှင်။ လေးစားအပ်ပါ သော ပြည်သူ့လွှတ်တော်ဥက္ကဋ္ဌကြီးရှင်။ ကျွန်မမေးမြန်းလိုတဲ့မေးခွန်းက မြန်မာနိုင်ငံတစ်ဝန်းရှိ မြို့နယ်များရှိ အထက်တန်းကျောင်းများတွင် အားကစားလေ့ကျင့်ရေးပစ္စည်းများကို ထားရှိ ဆောင်ရွက်ပေးရန် အစီအစဉ်ရှိ/မရှိမေးခွန်းကို မေးမြန်းသွားမှာ ဖြစ်ပါတယ်ရှင်။ အဆိုပါမေးခွန်းကို မေးမြန်းရခြင်းအကြောင်းအရင်းမှာ ယခင်ပညာရေးစနစ်တွင် မူလတန်းမှ အထက်တန်းအထိ ကျောင်းများတွင် အားကစားပြုလုပ်ရမည့်ကို ထည့်သွင်းထားပြီး ကျောင်းသားကျောင်သူ များ ဉာဏ်ပညာဖွံ့ဖြိုးတိုးတက်ရွှင်လန်းစေရန်ရည်ရွယ်၍ ကာယလေ့ကျင့်ခန်းများ၊ ဘတ်စကတ် ဘော၊ ဘော်လီဘော၊ လန်ဒန်၊ သံပြားဝိုင်း၊ သံလုံးပစ်၊ အဝေးခုန်စသည့်အားကစားပညာရပ်များကို လေ့ကျင့်သင်ကြားပေးခြင်း၊ ကျောင်းသားအားကစားပွဲများကို နှစ်စဉ်ဒီဇင်ဘာလမှ ဇန်နဝါရီလ အတွင်း ကျောင်းချိန်ပြင်ပတွင် လေ့ကျင့်ပေးလေ့ရှိခဲ့ပါတယ်။ မျက်မှောက်ခေတ်တွင် စာသင်ကျောင်းများရှိ ကျောင်းသားကျောင်းသူများသည် ကျောင်းစာ မှလွဲ၍ မည်သည့်အားကစားမှ လုပ်ဆောင်နိုင်ခြင်းမရှိသည့်အပြင် ကျောင်းပြင်ပတွင်လည်း ကျောင်းနှင့်ကျူးရှင်ကို အိပ်ချိန်၊ စားချိန်ကိုပင် မနည်းလု၍ လုပ်ဆောင်နေကြရပါသဖြင့် ကျောင်းသား ကျောင်းသူများ ကိုယ်လက်လေ့ကျင့်လှုပ်ရှားမှုများ နည်းပါးလာကြပြီး ်ဘာသာရပ်အလိုက် ကျက်မှတ်လေ့လာနေရသည်ဖြစ်၍ မအားမလပ်နိုင်အောင်ရှိ နေကြပါတယ်။ သို့ပါ၍ မူလတန်းကျောင်းမှ အထက်တန်းကျောင်းများတွင် ခေတ္တခဏအားလပ်ချိန်၊ နားချိန်များတွင် ကလေးငယ်များ ခြေလွှဲ၊ ခါးလှည့်၊ လက်လှည့်၊ အကြောလျှော့ပစ္စည်းများကို ကျောင်းအလိုက် ထားပေးနိုင်မည်ဆိုပါက ကျောင်းသားကျောင်းသူများ ပျော်ရွှင်စွာလေ့ကျင့်၍ ရွှင်လန်းတက်ကြွစွာ ဖြင့် ပညာသင်ကြားရေးတွင် များစွာအထောက်အကူပြုနိုင်မည်ဖြစ်ပါတယ်။ သို့ပါ၍ မေးခွန်း(က) မြန်မာနိုင်ငံတစ်ဝန်း မြို့နယ်အလိုက် အထက်တန်းကျောင်း များတွင်လည်းကောင်း၊ ကျွန်းစုမြို့နယ်ရှိ အထက်တန်းကျောင်းများတွင်လည်းကောင်း၊ အားကစားလေ့ကျင့်ရေးပစ္စည်းများကို ထားရှိပေး နိုင်ခြင်းရှိ/မရှိကို ကျောင်းသူကျောင်းသားများ မိဘများကိုယ်စား မေးမြန်းပေးခြင်းဖြစ်ပါတယ်ရှင်။ အားလုံးကို ကျေးဇူးတင်ပါတယ်ရှင်။ ။ ပညာရေးဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="16">ဥက္ကဋ္ဌ။ဦးဝင်းမော်ထွန်း(ဒုတိယဝန်ကြီး၊ ပညာရေးဝန်ကြီးဌာန)</agency>ရိုသေလေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်ကြီးများခင်ဗျား။ ကျွန်တော်ကပဲ ဆက်လက်ပြီး တနင်္သာရီတိုင်းဒေသကြီး၊ ကျွန်းစုမဲဆန္ဒနယ်မှ ပြည်သူ့လွှတ်တော်ကိုယ်စားလှယ်ကြီး ဒေါ်တင်တင်ရီရဲ့ မေးခွန်းဖြစ်တဲ့ မြန်မာနိုင်ငံတစ်ဝန်းမြို့နယ်များရှိ အခြေခံပညာအထက်တန်း ကျောင်းများတွင် အားကစားလေ့ကျင့်ရေးပစ္စည်းများကို ထားရှိဆောင်ရွက်ပေးရန်အစီအစဉ်ရှိ/မရှိ ဆိုတဲ့မေးခွန်းနှင့်စပ်လျဉ်းပြီး ရှင်းလင်းတင်ပြပါမယ်။ ရိုသေလေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်ကြီး များခင်ဗျား။ ကျွန်တော်တို့ ပညာရေးဝန်ကြီးဌာနအနေဖြင့် အခြေခံပညာအဆင့်၏ လက်ရှိပညာရေး စနစ်တွင် အခြေခံပညာကျောင်းတိုင်းရှိ ကျောင်းသင်ဘာသာရပ် သင်ခန်းစာသင်ရိုးများတွင် စာသင်ချိန်များအပြင် ကာယပညာနှင့် အားကစားကိုပါ ထည့်သွင်းရေးဆွဲပြီး အခြေခံပညာ အထက်တန်းကျောင်းနှင့် အခြေခံပညာအလယ်တန်းကျောင်းများတွင် ကာယပညာ ဆရာဆရာမ များက သင်ကြားပေးလျက်ရှိပါတယ်။ ကာယပညာဆိုင်ရာဆရာဆရာမများ ခန့်ထားခြင်းမပြုနိုင် သေးတဲ့ အခြေခံပညာအထက်တန်းကျောင်းနှင့် အခြေခံပညာအလယ်တန်းကျောင်းများမှာ ကျောင်းအုပ်ကြီး၏ စီမံခန့်ခွဲမှုဖြင့် အားကစားဝါသနာပါပြီး အားကစားထူးချွန်သူဆရာဆရာမများကို ရွေးချယ်ပြီးသင်ကြားမှု ပြု စေခဲ့ပါတယ်။ မူလတန်းအဆင့်ကျောင်းများမှာတော့ ပညာရေးကောလိပ် က သင်တန်းဆင်းလာတဲ့ ဆရာဆရာမများထဲမှ အားကစားဝါသနာပါ၍ အားကစားထူးချွန်သော ဆရာဆရာမများကို တာဝန်ပေးပြီးသင်ကြားရေးဆောင်ရွက်နေပါကြောင်း ဦးစွာတင်ပြအပ်ပါတယ်။ ပညာရေးဝန်ကြီးဌာန၊ အခြေခံပညာဦးစီးဌာနအနေဖြင့် ၂၀၁၆-၂၀၁ရ ဘဏ္ဍာရေးနှစ်အတွင်း ခရိုင် ၆၃ ခုအတွက် နိုင်ငံခြားဖြစ် စားပွဲတင်တင်းနစ်ခုံ ၆၃ ခုပေးပို့ခဲ့ပါတယ်။ ပြည်တွင်းဖြစ် စားပွဲတင် တင်းနစ်ခုံ ၃၈၃၀ စုံကို တစ်ပြည်လုံးရှိ ကျောင်းများသို့ ဖြန့်ဖြူးပေးခဲ့ပါတယ်။ ၂၀၁၇-၂၀၁၈ ပညာသင်နှစ်မှာ အခြေခံပညာဦးစီးဌာနအောက်ရှိကျောင်းများသို့ ကာယ ပညာသင်ကြားရေးအတွက် အသုံးပြုရန်လိုအပ်သော ဘောလုံး ၁၀၄၉၆၆ လုံးနှင့် ဘော်လီဘောဘောလုံး ၂၀၃၅၉ လုံး စုစုပေါင်း ၁၂၅၃၂၅ လုံးကို ပထမအကြိမ် ပေးပို့ဆောင်ရွက်ခဲ့ပါ ကြောင်း တင်ပြအပ်ပါတယ်။ ဆက်လက်ပြီး အဲဒီနှစ်မှာပဲ ဒုတိယအကြိမ် ထပ်မံခွဲဝေခဲ့ရာ ဘောလုံး ၂၇၃၈၁ လုံး၊ ဘော်လီဘောဘောလုံး ၂၀၃၅၉ လုံး စုစုပေါင်း ၄၇၇၄၀ လုံး ထပ်မံခွဲဝေခဲ့ပါကြောင်း တင်ပြအပ်ပါတယ်။ ဒီလိုခွဲဝေပေးရာမှာ ကိုယ်စားလှယ်တော်ကြီး၏ မဲဆန္ဒနယ်ဖြစ်သော တနင်္သာရီတိုင်းဒေသကြီးအတွက် ဘောလုံး ၃၀၅၈ လုံး၊ ဘော်လီဘောဘောလုံး ၆၀၂ လုံး စုစုပေါင်း ၃၆၆၀ လုံး ခွဲဝေပေးပြီး ကျွန်းစုမြို့နယ်အတွက်ကို ဘောလုံး ၃၇၀ လုံး၊ ဘော်လီဘောဘောလုံး ၈၀ လုံး စုစုပေါင်း ၄၅၀ လုံးအား ပေးပို့ဆောင်ရွက်ခဲ့ပါကြောင်း တင်ပြအပ်ပါတယ်။ ဒုတိယအကြိမ်အနေ ဖြင့်လည်း တနင်္သာရီတိုင်းဒေသကြီးအတွက် ဘောလုံး ၃၈၉၂ လုံး၊ ဘော်လီဘောဘောလုံး ၁၂၀၄ လုံး စုစုပေါင်း ၅၀၉၆ လုံးခွဲဝေခဲ့ပြီး ဒီထဲကမှ ကျွန်းစုမြို့နယ်အတွက် ဘောလုံး ၄၇၈ လုံး ဘော်လီဘောဘောလုံး ၁၆၀ လုံး စုစုပေါင်း ၆၃၈ လုံး ခွဲဝေဆောင်ရွက်ခဲ့ပါကြောင်း တင်ပြအပ်ပါတယ်။ ဆက်လက်ပြီး ကျွန်တော်တို့ နိုင်ငံတော်ရဲ့ ခွင့်ပြုရန်ပုံငွေဖြင့် တိုင်းဒေသကြီး/ ပြည်နယ်အသီးသီးရှိ အခြေခံပညာကျောင်းများသို့ ဆက်လက်ပြီး အားကစားလေ့ကျင့်ရေး ပစ္စည်းများ ထောက်ပံ့နိုင်ရန် လျာထားဆောင်ရွက်ပြီးဖြစ်ကြောင်း တင်ပြအပ်ပါတယ်။ လွှတ်တော် ကိုယ်စားလှယ်ကြီးတင်ပြတဲ့ ခြေလွှဲ၊ ခါးလှည့်၊ လက်လှည့်၊ အကြောလျှော့ပစ္စည်းများအတွက်လည်း ကျန်းမာရေးနှင့် အားကစားဝန်ကြီးဌာန၏ ခွင့်ပြုရန်ပုံငွေဖြင့် ဆက်လက်ဖြည့်ဆည်း ဆောင်ရွက်ပေး မည်ဖြစ်ပါကြောင်း တင်ပြအပ်ပါတယ်။ ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒီနေ့အတွက် မေးခွန်းများ မေးမြန်း၊ ဖြေကြားခြင်းအစီအစဉ် ပြီးပါပြီ။  အစည်းအဝေးကို ၃၀ မိနစ်ခန့် ခေတ္တရပ်နားမှာ ဖြစ်ပါတယ်။</speech>
<speech type="mc">ပြည်သူ့လွှတ်တော်ဥက္ကဋ္ဌ ပြန်လည်ထွက်ခွာပါပြီခင်ဗျား။</speech>
<speech type="mc">အားလုံးထွက်ခွာနိုင်ပါပြီခင်ဗျား။ အစည်းအဝေးကို မိနစ် ၃၀ ခန့် ခေတ္တရပ်နားပါသည်။ | ဒီကနေ့ကျင်းပတဲ့ ဒုတိယ အကြိမ် ပြည်သူ့လွှတ်တော် (၁၄)ကြိမ်မြောက်ပုံမှန်အစည်းအဝေး (၁၈)ရက်မြောက်နေ့မှာ ပြည်သူ့ လွှတ်တော် လွှတ်တော်အခွင့်အရေးကော်မတီရဲ့ တင်ပြချက်အရ အစည်းအဝေးသို့တက်ရောက်ခွင့် ရှိတဲ့ ပြည်သူ့လွှတ်တော်ကိုယ်စားလှယ် ၄၃၂ ဦးရှိသည့်အနက် ၄၀၅ ဦး တက်ရောက်ပါတယ်။ အစည်းအဝေးပြန်လည်စတင်တော့မှာဖြစ်ပါတယ်။</speech>
</Q-A>
</section>
<section value="Bill">
<bill>
<speech type="mc">ပြည်သူ့လွှတ်တော်ဥက္ကဋ္ဌကြွရောက်လာပါပြီခင်ဗျာ။</speech>
<speech type="mc">အားလုံးထိုင်နိုင်ပါပြီခင်ဗျား။</speech>
<title>ပြည်ထောင်စုတရားလွှတ်တော်ချုပ်က တင်သွင်းသည့် တရားလွှတ်တော်ရှေ့နေချုပ်များ ကောင်စီရွေးကောက်တင်မြှောက်ခြင်းဆိုင်ရာ နည်းဥပဒေများနှင့်စပ်လျဉ်း၍ တင်သွင်း ထားသည့် ပြင်ဆင်ချက်အဆိုအား ဆွေးနွေးခြင်းနှင့်လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ် ၆ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စုတရားလွှတ်တော်ချုပ်ကပေးပို့လာသော တရားလွှတ်တော်ရှေ့နေများကောင်စီ ရွေးကောက်တင်မြှောက်ခြင်းဆိုင်ရာ နည်းဥပဒေများနှင့်စပ်လျဉ်း၍ ဒုတိယအကြိမ်ပြည်သူ့ လွှတ်တော်(၁၄)ကြိမ်မြောက်ပုံမှန်အစည်းအဝေးသတ္တမနေ့ (၂၅-၁၁-၂၀၁၉) ရက်နေ့တွင် လွှတ်တော်သို့ ဦးကျော်စိုးလင်း(ပြည်ကြီးတံခွန်မဲဆန္ဒနယ်)၏ ပြင်ဆင်ချက်အဆိုများတင်ပြခဲ့ပြီး ဖြစ်ပါတယ်။ ၎င်းနည်းဥပဒေများနှင့်စပ်လျဉ်းပြီး ပြင်ဆင်လိုသည့်နည်းဥပဒေ၊ နည်းဥပဒေခွဲများ အလိုက်(၂၇-၁၁-၂၀၁၉)ရက်နေ့နောက်ဆုံးထားပြီး မည်စာရင်းတင်သွင်းရန်တောင်းခံခဲ့သော်လည်း ပြင်ဆင်ချက် အဆိုတင်သွင်းလာတဲ့ ကိုယ်စားလှယ်တစ်ဦးမျှမရှိပါ။ ယင်းနည်းဥပဒေများနှင့် စပ်လျဉ်းပြီး ဥပဒေကြမ်းကော်မတီ၊ နိုင်ငံသားများ၏မူလအခွင့်အရေးဆိုင်ရာကော်မတီ၊ တရားစီရင် ရေးနှင့် ဥပဒေရေးရာကော်မတီ၊ ပြင်ဆင်ချက်အဆိုတင်သွင်းထားတဲ့ ဦးကျော်စိုးလင်း(ပြည်ကြီး တံခွန်မဲဆန္ဒနယ်)နှင့် သက်ဆိုင်ရာဌာနများမှ တာဝန်ရှိပုဂ္ဂိုလ်တို့က ပြန်လည်စိစစ်ခဲ့ကြပါတယ်။ ယင်းနည်းဥပဒေများနှင့်စပ်လျဉ်းပြီး ဆွေးနွေးအတည်ပြုချက်များဆောင်ရွက်ပါမယ်။ ဒီလိုဆွေးနွေး ရာမှာ နည်းဥပဒေများ၏ခေါင်းစဉ်၊ နိဒါန်းမှအစ နည်းဥပဒေ၊ နည်းဥပဒေခွဲများနှင့် နည်းဥပဒေ တစ်ရပ်လုံးပါဝင်မှာဖြစ်ပါတယ်။ နည်းဥပဒေ၊ နည်းဥပဒေခွဲအလိုက် အတည်ပြုနိုင်ရေးဆောင်ရွက် ရာမှာ ပြင်ဆင်ချက်မရှိပါက မူလအဆိုပြုပြဋ္ဌာန်းချက်အတိုင်းအတည်ပြုနိုင်ရေး တင်ပြဆောင်ရွက် သွားမှာဖြစ်ပါတယ်။ ပြင်ဆင်ချက်ရှိသောနည်းဥပဒေ၊ နည်းဥပဒေခွဲများကို ဥပဒေကြမ်းကော်မတီက ဆွေးနွေးခြင်းများပြုလုပ်ပြီး လွှတ်တော်ရဲ့ဆန္ဒသဘောထားရယူ၍ ဆုံးဖြတ်အတည်ပြု သွားမှာ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ တရားလွှတ်တော်ရှေ့နေများကောင်စီ ရွေးကောက်တင်မြှောက်ခြင်းဆိုင်ရာ နည်းဥပဒေများနှင့်စပ်လျဉ်းပြီး ဥပဒေကြမ်းကော်မတီက ပြင်ဆင်ထားသည့်အချက်ကိုးချက်အားတင်သွင်းဖို့ ဖြစ်ပါတယ်။ ဥပဒေကြမ်းကော်မတီကို ဖိတ်ခေါ် ပါတယ်။</speech>
<speech><mp id="319">ဒေါ်မာမာခိုင်(အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော ပြည်သူ့ လွှတ်တော်ဥက္ကဋ္ဌကြီးနှင့် အားလုံးမင်္ဂလာအပေါင်းနှင့်ပြည့်စုံပါစေလို့ ဂါရဝပြုနှုတ်ခွန်းဆက်သအပ် ပါတယ်။ ပြည်သူ့လွှတ်တော်ဥပဒေကြမ်းကော်မတီရဲ့ တာဝန်ပေးချက်အရ ပြည်သူ့လွှတ်တော်ဥပဒေ ကြမ်းကော်မတီအဖွဲ့ဝင် သထုံမဲဆန္ဒနယ်က ပြည်သူ့လွှတ်တော်ကိုယ်စားလှယ် ကျွန်မဒေါ်မာမာခိုင် က တရားလွှတ်တော်ရှေ့နေများကောင်စီ ရွေးကောက်တင်မြှောက်ခြင်းဆိုင်ရာနည်းဥပဒေများနှင့် စပ်လျဉ်းပြီးတော့ ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၉၀ အရ အတည်ပြုပေးနိုင် ပါရန် လွှတ်တော်ကြီးသို့ လေးစားစွာ တင်သွင်းသွားမှာဖြစ်ပါတယ်။ ဥက္ကဋ္ဌကြီးရှင့်။ ပြည်ထောင်စု တရားလွှတ်တော်ချုပ်ကပေးပို့တဲ့ တရားလွှတ်တော်ရှေ့နေများကောင်စီ ရွေးကောက်တင်မြှောက် ခြင်းဆိုင်ရာနည်းဥပဒေများကို ဒုတိယအကြိမ်ပြည်သူ့လွှတ်တော် (၁၃)ကြိမ်မြောက်ပုံမှန်အစည်း အဝေးရဲ့ (၁၈)ရက်မြောက်နေ့ဖြစ်တဲ့ ၁၀-၉-၂၀၁၉ ရက် (အင်္ဂါနေ့)မှာ ဖြန့်ဝေတဲ့နေ့ကနေစပြီးတော့ ရက်ပေါင်း ၉၀ အတွင်းဆောင်ရွက်နိုင်ရေးအတွက် ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်း ဥပဒေ ၂၀၁ နှင့်အညီဆောင်ရွက်နိုင်ရန် ပြည်သူ့လွှတ်တော်ကိုယ်စားလှယ်များထံ ဖြန့်ဝေခဲ့ပါတယ်။ ဒီနည်းဥပဒေများကို ဒုတိယအကြိမ်ပြည်သူ့လွှတ်တော် (၁၄)ကြိမ်မြောက်ပုံမှန်အစည်းအဝေး သတ္တမနေ့ဖြစ်တဲ့ ၂၅-၁၁-၂၀၁၉ရက်(တနင်္လာနေ့)မှာ ပြည်သူ့လွှတ်တော်ကိုယ်စားလှယ် ဦးကျော်စိုးလင်း(ပြည်ကြီးတံခွန်မဲဆန္ဒနယ်)ရဲ့ ပြင်ဆင်ချက်များကိုတင်ပြခဲ့ပြီး ဖြစ်ပါတယ်။ ဦးကျော်စိုးလင်းရဲ့ ပြင်ဆင်ချက်များအပေါ်မှာ ၂၇-၁၁-၂၀၁၉ ရက်(ဗုဒ္ဓဟူးနေ့)နောက်ဆုံးထားပြီး တော့ ပြင်ဆင်ချက်များကိုတင်သွင်းနိုင်ကြောင်း ကြေညာခဲ့သော်လည်း ပြင်ဆင်ချက်အဆိုတင်သွင်း သူတစ်ဦးမှမရှိခဲ့ပါဘူး။ ပြည်သူ့လွှတ်တော်ဥပဒေကြမ်းကော်မတီဟာ ၁၂-၁၂-၂၀၁၉ ရက် (ကြာသပတေးနေ့)မှာ ပြင်ဆင်ချက်တင်သွင်းသူ ပြည်သူ့လွှတ်တော်ကိုယ်စားလှယ် ဦးကျော်စိုးလင်း၊ ပြည်သူ့လွှတ်တော်နိုင်ငံသားများရဲ့ မူလအခွင့်အရေးဆိုင်ရာကော်မတီ၊ ပြည်သူ့လွှတ်တော်တရား စီရင်ရေးနှင့် ဥပဒေရေးရာကော်မတီ၊ ပြည်ထောင်စုတရားလွှတ်တော်ချုပ်မှတရားသူကြီးဦးမြဟန် နှင့်အဖွဲ့၊ ပြည်ထောင်စုရှေ့နေချုပ်ရုံးနဲ့ ပြည်ထောင်စုဥပဒေဆိုင်ရာအထောက်အကူပေးရေးအဖွဲ့တို့မှ တာဝန်ရှိပုဂ္ဂိုလ်များနှင့်အတူ ညှိနှိုင်းစည်းဝေးကျင်းပပြုလုပ်ခဲ့ပါတယ်။ ဒီညှိနှိုင်းအစည်းအဝေးရဲ့ သဘောတူဆုံးဖြတ်ချက်အရ ပြည်သူ့လွှတ်တော်ဥပဒေကြမ်းကော်မတီရဲ့ ပြင်ဆင်ရန်တင်ပြချက် (၉)ချက်ရှိပါတယ်ရှင်။ ဒီပြင်ဆင်ရန်တင်ပြချက်ဇယားကိုတော့ ပြည်သူ့လွှတ်တော်ကိုယ်စားလှယ် များထံ ဖြန့်ဝေထားပြီးလည်းဖြစ်ပါတယ်။ ပြည်သူ့လွှတ်တော်ဥပဒေကြမ်းကော်မတီရဲ့ ပြင်ဆင်ရန်တင်ပြချက်(၉)ချက်မှာအောက်ပါ အတိုင်းဖြစ်ပါသည်။ အမှတ်စ စဉ် စာမျက်နှာ နည်းဥပဒေနှင့် နည်းဥပဒေခွဲ (က) ၁၊ ၂၊ ၃၊ ၄ နည်းဥပဒေ ၅ ခြေဆင်း၊ နည်းဥပဒေခွဲ(က)၊ အဆိုပြုပြဋ္ဌာန်းချက် နည်းဥပဒေခွဲ(ခ)ကိုပယ်ဖျက်ခြင်း၊ အဆိုပြု ပြဋ္ဌာန်းချက်နည်းဥပဒေ ၅ နည်းဥပဒေခွဲ(ဂ)ကို နည်းဥပဒေခွဲ(ခ)အဖြစ်ပြင်ဆင်ပြီး အဆိုပြု ပြဋ္ဌာန်းချက်အတိုင်းထားရှိခြင်း ၅၊ ၆၊ ရ နည်းဥပဒေ နည်းဥပဒေခွဲ(ဂ)၊ နည်းဥပဒေခွဲ(ဃ)၊ အသစ်ဖြည့်စွက် ချက်နည်းဥပဒေ ၂ရ နည်းဥပဒေခွဲ(က) (ဂ) ၈၊ ၉ အဆိုပြု ပြဋ္ဌာန်းချက် နည်းဥပဒေ ၂ရ ကို နည်းဥပဒေ ၂၇ နည်းဥပဒေခွဲ(ခ)အဖြစ် ပြင်ဆင်ပြီး အဆိုပြု ပြဋ္ဌာန်းချက်အတိုင်း ထားရှိခြင်း၊ နည်းဥပဒေ ၃၀ သို့ဖြစ်ပါ၍ ပြည်သူ့လွှတ်တော်ဥပဒေကြမ်းကော်မတီရဲ့ ပြင်ဆင်ရန်တင်ပြချက်(၉)ချက်ကို လွှတ်တော်ကြီးကအတည်ပြုပေးနိုင်ပါရန် လေးစားစွာတင်ပြအပ်ပါတယ်ရှင်။ ကျေးဇူးတင်ပါတယ်။</speech>
<speech type="speaker">ပြည်ထောင်စုတရားလွှတ်တော်ချုပ်ရဲ့ သဘောထားပြောပါ။</speech>
<speech><agency id="5">ဦးမြဟန်(တရားသူကြီး၊ ပြည်ထောင်စုတရားလွှတ်တော်ချုပ်)</agency>ရိုသေလေးစား အပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များအားလုံး ကိုယ်စိတ်နှစ်ပါးကျန်းမာချမ်းသာစေကြောင်း ဦးစွာဆုမွန်ကောင်းတောင်းပါတယ်။ ကျွန်တော်ကတော့ ပြည်ထောင်စုတရားလွှတ်တော်ချုပ်မှ တရားသူကြီးဦးမြဟန်ဖြစ်ပါတယ်။ တရားလွှတ်တော်ရှေ့နေ များကောင်စီ ရွေးချယ်တင်မြှောက်ခြင်းဆိုင်ရာနည်းဥပဒေနှင့်စပ်လျဉ်းပြီး ဦးကျော်စိုးလင်းရဲ့ ပြင်ဆင် အဆိုပြုချက်အပေါ် ပြည်ထောင်စုတရားလွှတ်တော်ချုပ်ဘက်မှ အထူးထပ်မံတင်ပြရန်မရှိပါကြောင်း နှင့်လွှတ်တော်ရဲ့ အဆုံးအဖြတ်အတိုင်းနာခံပြီး ဆက်လက်ဆောင်ရွက်သွားမည်ဖြစ်ပါကြောင်း တင်ပြ အပ်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ တရားလွှတ်တော်ရှေ့နေများ ကောင်စီ ရွေးကောက်တင်မြှောက်ခြင်းဆိုင်ရာနည်းဥပဒေများနှင့်စပ်လျဉ်းပြီး ဥပဒေကြမ်း ကော်မတီက ပြင်ဆင်ထားသည့်ပြင်ဆင်ချက်(၉)ချက်အားအတည်ပြုရန် လွှတ်တော်ကသဘောတူ ပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</speech>
<speech type="speaker">သဘောမတူတဲ့သူမရှိတဲ့အတွက် တရားလွှတ်တော်ရှေ့နေများကောင်စီ ရွေးကောက်တင်မြှောက်ခြင်းဆိုင်ရာနည်းဥပဒေများနှင့်စပ်လျဉ်းပြီး ပြင်ဆင်ချက်(၉)ချက်သည် ဥပဒေကြမ်းကော်မတီ၏ပြင်ဆင်ချက်အတိုင်း ဤဥပဒေကြမ်း၏အစိတ်အပိုင်းဖြစ်ကြောင်း အတည် ပြုကြေညာပါတယ်။ လွှတ်တော်ကိုယ်စားလှယ်များခင်ဗျာ။ တရားလွှတ်တော်ရှေ့နေများကောင်စီ ရွေးကောက်တင်မြှောက်ခြင်းဆိုင်ရာ နည်းဥပဒေများနှင့်စပ်လျဉ်းပြီး ပြင်ဆင်ချက်အဆိုတင်သွင်းခြင်း၊ ဆွေးနွေးဆုံးဖြတ်ခြင်းများပြုလုပ်ခဲ့ပြီး ဖြစ်ပါတယ်။ ဒီလိုဆောင်ရွက်ရာမှာ လွှတ်တော်ရဲ့ ပြင် ဆင်အတည်ပြုချက်များကြောင့်ပြောင်းလဲသွားတဲ့ နည်းဥပဒေ၊ နည်းဥပဒေခွဲများကိုလည်း တစ်ပါတည်းအတည်ပြုချက်ရယူမှာ ဖြစ်ပါတယ်။ ဒါကြောင့် တရားလွှတ်တော်ရှေ့နေများကောင်စီ ရွေးကောက်တင်မြှောက်ခြင်းဆိုင်ရာနည်းဥပဒေများ တစ်ရပ်လုံးကို ပြင်ဆင်ထားသည့် နည်းဥပဒေ၊ နည်းဥပဒေများအတိုင်းအတည်ပြုရန် လွှတ်တော်ကသဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</speech>
<speech type="speaker">သဘောမတူတဲ့သူမရှိတဲ့အတွက် တရားလွှတ်တော်ရှေ့နေများကောင်စီ ရွေးကောက်တင်မြှောက်ခြင်းဆိုင်ရာနည်းဥပဒေများတစ်ရပ်လုံးကို ပြင်ဆင်ထားသည့်နည်းဥပဒေ၊ နည်းဥပဒေခွဲများအတိုင်း အတည်ပြုကြောင်းကြေညာပါတယ်။ ပြည်ထောင်စုတရားလွှတ်တော်ချုပ်၊ တရားသူကြီး ပြန်လည်ထွက်ခွါနိုင်ပါပြီ။</speech>
</bill>
</section>
<section value="Report">
<report>
<title>ပြည်သူ့လွှတ်တော်စီးပွားရေးနှင့်ဘဏ္ဍာရေးဖွံ့ ဖြိုးတိုးတက်ရေးကော်မတီ၏နှစ်ပတ်လည်အစီ ရင်ခံစာကိုသဘောတူလက်ခံရန်အဆိုတင်သွင်းခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ် ရ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယ အကြိမ် ပြည်သူ့လွှတ်တော်(၁၄)ကြိမ်မြောက်ပုံမှန်အစည်းအဝေး (၁၂)ရက်မြောက်နေ့တွင် တင်သွင်း ခဲ့တဲ့ စီးပွားရေး၊ ဘဏ္ဍာရေးဖွံ့ ဖြိုးတိုးတက်ရေးကော်မတီ၏ နှစ်ပတ်လည်အစီရင်ခံစာနှင့် စပ်လျဉ်း ပြီးဆွေးနွေးလိုတဲ့လွှတ်တော်ကိုယ်စားလှယ်များရှိပါက ၉-၁၂-၂၀၁၉ ရက်(တနင်္လာနေ့) ညနေ ၄ နာရီ နောက်ဆုံးထားပြီး အမည်စာရင်းတင်သွင်းရန်တောင်းခံခဲ့သော်လည်း အမည်စာရင်း တင်သွင်းသူကိုယ်စားလှယ်တစ်ဦးမျှမရှိပါ။ ယခုစီးပွားရေးနှင့် ဘဏ္ဍာရေးဖွံ့ ဖြိုးတိုးတက်ရေး ကော်မတီရဲ့ နှစ်ပတ်လည်အစီရင်ခံစာကို လွှတ်တော်ကသဘောတူလက်ခံရန် အဆိုတင်သွင်းခြင်းနှင့် အတည်ပြုချက်ရယူခြင်းများ ဆောင်ရွက်မှာဖြစ်ပါတယ်။ အဆိုတင်သွင်းရန် စီးပွားရေးနှင့် ဘဏ္ဍာရေးဖွံ့ဖြိုးတိုးတက်ရေးကော်မတီကိုဖိတ်ခေါ်ပါတယ်။</speech>
<speech><mp id="447">ဒေါက်တာအေးမင်း(အဖွဲ့ဝင်၊ စီးပွားရေးနှင့် ဘဏ္ဍာရေးဖွံ့ဖြိုးတိုးတက်ရေးကော်မတီ)</mp>လေးစားရပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များအားလုံးမင်္ဂလာပါ။ စိတ်၏ချမ်းသာခြင်း၊ ကိုယ်၏ကျန်းမာခြင်းများနဲ့ပြည့်စုံကြပါစေကြောင်း ဆုမွန်ကောင်းတောင်းရင်း နဲ့နှုတ်ခွန်းဆက်ပါတယ်။ ကျွန်တော်ကတော့ ရန်ကုန်တိုင်းဒေသကြီး၊ ခရမ်းမဲဆန္ဒနယ်မှ ပြည်သူ့ လွှတ်တော်ကိုယ်စားလှယ် ဒေါက်တာအေးမင်းဖြစ်ပါတယ်။ ပြည်သူ့လွှတ်တော် စီးပွားရေးနှင့် ဘဏ္ဍာရေးဖွံ့ဖြိုးတိုးတက်ရေးကော်မတီအဖွဲ့ဝင်လည်းဖြစ်ပါတယ်။ ကျွန်တော့်အနေနဲ့ ပြည်သူ့ လွှတ်တော်(၁၄)ကြိမ်မြောက်ပုံမှန်အစည်းအဝေးရဲ့ (၁၂)ရက်မြောက်နေ့မှာရန်ကုန်တိုင်းဒေသကြီး၊ ကြည့်မြင်တိုင်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဇော်ဝင်းဖတ်ကြားတင်ပြသွားတဲ့ ပြည်သူ့လွှတ်တော် စီးပွားရေးနှင့်ဘဏ္ဍာရေးဖွံ့ဖြိုးတိုးတက်ရေးကော်မတီ တတိယအကြိမ် နှစ်ပတ် လည်အစီရင်ခံစာကို ပြည်သူ့လွှတ်တော်ကြီးမှသဘောတူလက်ခံပေးပါရန် ပြည်သူ့လွှတ်တော် ဥက္ကဋ္ဌကြီးမှတစ်ဆင့် ပြည်သူ့လွှတ်တော်သို့လေးစားစွာအစီရင်ခံ အဆိုတင်သွင်းအပ်ပါတယ်။ အားလုံးကိုကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အစီရင်ခံစာကိုအတည်ပြုနိုင်ဖို့ လွှတ်တော်ရဲ့ သဘောထားရယူပါ့မယ်။ ပြည်သူ့လွှတ်တော် စီးပွားရေးနှင့် ဘဏ္ဍာရေးဖွံ့ဖြိုးတိုးတက် ရေးကော်မတီရဲ့ နှစ်ပတ်လည်အစီရင်ခံစာကို အတည်ပြုရန်လွှတ်တော်ကသဘောတူပါသလား ခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</speech>
<speech type="speaker">လွှတ်တော်ကသဘောတူတဲ့အတွက် စီးပွားရေးနှင့် ဘဏ္ဍာရေးဖွံ့ဖြိုး တိုးတက်ရေးကော်မတီရဲ့ နှစ်ပတ်လည်အစီရင်ခံစာကို လွှတ်တော်ကအတည်ပြုကြောင်းကြေညာပါတယ်။</speech>
</report>
<report>
<title>ပြည်သူ့လွှတ်တော် နိုင်ငံတကာဆက်ဆံရေးကော်မတီ၏ နှစ်ပတ်လည်အစီရင်ခံစာကို လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ် ၈ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်သူ့လွှတ်တော် (၁၄)ကြိမ်မြောက်ပုံမှန်အစည်းအဝေး (၁၃)ရက်မြောက်နေ့တွင် တင်သွင်းခဲ့တဲ့ နိုင်ငံတကာဆက်ဆံရေးကော်မတီရဲ့ နှစ်ပတ်လည်အစီရင်ခံစာနှင့်စပ်လျဉ်းပြီး ဆွေးနွေးလိုကြောင်း လွှတ်တော်ကိုယ်စားလှယ်နှစ်ဦးက အမည်စာရင်းတင်သွင်းထားပါတယ်။ ။ ပထမဦးစွာ မြောက်ဦးမဲဆန္ဒနယ်မှ ဦးဦးလှစောကို ဆွေးနွေးရန် ဖိတ်ခေါ် ဥက္ကဋ္ဌ။ ပါတယ်။</speech>
<speech><mp id="330">ဦးဦးလှစော(မြောက်ဦးမဲဆန္ဒနယ်)</mp>လွှတ်တော်ဥက္ကဋ္ဌကြီးနှင့် အားလုံးကို လေးစား ပါတယ်။ ကျွန်တော့်အနေနဲ့ ပထမဆုံးပြောချင်တာကတော့ နိုင်ငံတကာဆက်ဆံရေးကော်မတီ ဆိုတာဟာ နိုင်ငံတကာလွှတ်တော်တွေမှာ အင်မတန်ဩဇာကြီးပါတယ်။ အဲဒီတော့ နိုင်ငံတကာ အရေး၊ လုံခြုံရေးနဲ့ ပတ်သက်လာလို့ရှိရင် cabinet ကပုဂ္ဂိုလ်တွေ၊ နောက် ဗျူရိုရှစ်တွေကိုတောင်မှ ခေါ်ပြီးတော့ ကြားနာစစ်ဆေးမှုတွေ လုပ်ပါတယ်။ အဲဒီတော့ ဒီနေ့ကာလလို အင်မတန်ဖိအား၊ စိန်ခေါ်မှုတွေများနေတဲ့ကာလပါ။ မနေ့ညကလည်း နိုင်ငံတော်၏အတိုင်ပင်ခံပုဂ္ဂိုလ်က မိန့်ခွန်း ပြောပါတယ်။ အဲဒီလိုကာလမျိုးမှာ နိုင်ငံတကာဆက်ဆံရေးကော်မတီကထွက်လာတဲ့ အစီရင်ခံစာ ကို ကျွန်တော်တို့အများကြီးမျှော်လင့်ပါတယ်။ ဒါပေမဲ့ စိတ်ကျေနပ်စရာအဆင့်မရှိဘူးလို့ ရိုးရိုး သားသားမြင်မိပါတယ်။ အဲဒီတော့ ဒီကော်မတီဝင်တွေကိုလည်း ဘာမှအပြစ်တင်စရာမရှိပါဘူး။ -ONO ကျွန်တော်ထောက်ပြလိုတာက လွှတ်တော်ကော်မတီရဲ့ လုပ်ငန်းတာဝန်မှာ ပြည်သူ့ လွှတ်တော် နိုင်ငံတကာဆက်ဆံရေးကော်မတီ ပေးထားတဲ့တာဝန်မှာ နိုင်ငံတကာဆက်ဆံရေး ဆိုင်ရာလုပ်ငန်းများ ဖွံ့ဖြိုးတိုးတက်စေရန် ကူညီဆောင်ရွက်ပေးရမယ်လို့ပါပါတယ်။ ဖွံ့ဖြိုးတိုးတက် စေရန် ကူညီဆောင်ရွက်ပေးရမည်ဆိုတော့ ကျွန်တော်တို့က သုံးသပ်အကြံပေးဖို့၊ ဝေဖန်ဖို့ဆိုတဲ့ အချက်တွေကို လုပ်ပိုင်ခွင့်နဲ့ပေးမထားပါဘူး။ ကျွန်တော်တို့ လွှတ်တော်ဆိုတာကတော့ လွှတ်တော် ကြီးရဲ့ လွှတ်တော်အသေးစားတွေဖြစ်တဲ့အတွက် ကျွန်တော်တို့ကတော့ ဝေဖန်သင့်တယ်။ အကြံပေး သင့်တယ်။ Policy Input တွေကို ပေးသင့်ပါတယ်။ အဲဒီတော့ ဒီဟာလေးကို လုပ်ပိုင်ခွင့်ပေးထားတဲ့ အတွက်ကြောင့်များ ဖြစ်နေသလား။ လုပ်ပိုင်ခွင့်ကိုတိုးချဲ့မယ်လို့ လုပ်ခွင့်ရှိနေပါတယ်။ တစ်ဖက် ကလည်း ကျွန်တော်တို့မှာ ကံကောင်းတာလား။ ကံဆိုးတာလားတော့ မသိဘူး။ ဒီနိုင်ငံတကာ ဆက်ဆံရေးကော်မတီအနေနဲ့ အထက်က နိုင်ငံတကာဝန်ကြီးဌာနမှာရှိနေတဲ့ ပုဂ္ဂိုလ်ကတော့ နိုင်ငံတော်၏အတိုင်ပင်ခံပုဂ္ဂိုလ်ဖြစ်ရင်လည်း အင်မတန်ဩဇာကြီးမားတဲ့ပုဂ္ဂိုလ်တစ်ယောက်ဖြစ်တဲ့ အတွက်ကြောင့်မို့လို့ ဝေဖန်ဖို့ဆိုတာလည်း တော်တော်လေးအခက်အခဲရှိကြောင်း ဖြစ်ပါလိမ့်မယ်။ ဒါကြောင့် ဒီလွှတ်တော်ကော်မတီအစီရင်ခံစာဟာ ပွင့်ပွင့်လင်းလင်းမတင်ပြရဲဘူးလို့ပဲ ကျွန်တော်ထင်ပါတယ်။ နောက်တစ်ခုက လွှတ်တော်ဥက္ကဋ္ဌရဲ့ ခွင့်ပြုချက်ဖြင့် စာမျက်နှာ ၅ မှာ အစိုးရဝန်ကြီးဌာနများ တာဝန်ရှိသူများကို ဖိတ်ကြားရေးဆိုတော့ ကျွန်တော်က အစိုးရဝန်ကြီးဌာန ကို၊ တာဝန်ရှိသူတို့ကို ဖိတ်တာထက် အပြင်ကနိုင်ငံတကာရေးရာကို ကျွမ်းကျင်တဲ့ Resources Person တေ၊ သံတမန်တေ၊ နိုင်ငံတကာအတွေ့အကြုံရှိတဲ့လူတွေကို ခေါ်ပြီးဆွေးနွေးတာ ကောင်းပါ လိမ့်မယ်။ အစိုးရဝန်ကြီးဌာနတွေက ဖိတ်တယ်ဆိုရင်တော့ ကျွန်တော်တို့ဒီမှာရှိတဲ့ ရေးရာကော်မတီ ကလူတွေကအစိုးရဝန်ကြီးဌာနရဲ့ Policy တွေကိုပြောတာကိုပဲ နားထောင်မယ်ဆိုတော့ ကျွန်တော် တို့အနေနဲ့ Brain Storming ဖြစ်စရာအကြောင်းမရှိဘူး။ အဲဒီတစ်ချက်ကိုလည်း ထောက်ပြချင် ပါတယ်။ နောက်တစ်ချက်က ရခိုင်ပြည်နယ်နဲ့ပတ်သက်ပြီး စာမျက်နှာ ၈ မှာရော၊ ၉ မှာရော၊ ၁၆ မှာ ရော ရခိုင်ပြည်နယ်(မြောက်ပိုင်း)ဆိုတာကို ပါတာတွေ့ရပါတယ်။ အဲဒီတော့ ဒီနေ့ နိုင်ငံတကာမှာ စိန်ခေါ်မှုပြင်းထန်တဲ့ပြဿနာဆိုတော့လည်း ရခိုင်ပြည်နယ်(မြောက်ပိုင်း)ပြဿနာပါပဲ။ အဲဒီတော့ ရခိုင်ပြည်နယ်(မြောက်ပိုင်း)ပြဿနာဆိုတာတော့ ပြောရမယ်ဆိုတော့ အရှည်ကြီးပါ။ ၁၉၄၂ ခုနှစ် ကတည်းက ရခိုင်တွေသောင်းနဲ့ချီပြီးတော့ အသတ်ခံရတဲ့ကိစ္စတွေရှိတယ်။ လွတ်လပ်ရေးရပြီးစ မူဂျာဟစ်သူပုန်တွေထတာတွေရှိတယ်။ အဲဒါတွေရဲ့ နောက်ဆက်တွဲပြဿနာတွေပါ။ အဲဒါတွေ ပေါ်မှာ မရိုးသားတဲ့အဖွဲ့ အစည်းတွေက ဖိအားတွေတစ်ရစ်ပြီးတစ်ရစ်၊ တစ်ရစ်ပြီးတစ်ရစ်လုပ်ရင်းနဲ့ Pressure ပေးလာတာပါ။ Pressure ဆိုတာ အင်မတန်များသထက်များလာနေပါတယ်။ ဒါပေမဲ့ လွှတ်တော်အစီရင်ခံစာထဲမှာ ရေးထားတာက ရခိုင်ပြည်နယ်(မြောက်ပိုင်း)ရှိ နေရပ်စွန့်ခွာသူများ ကိစ္စနှင့်စပ်လျဉ်း၍ နိုင်ငံတကာမှ မြန်မာနိုင်ငံအားဖိအားပေးမှုများ လျော့ပါးလာသည်ကို တေရှိရလို့ ရေးထားတော့ တော်တော့်ကို ဆိုးဆိုးဝါးဝါးလွဲမှားနေတယ်လို့ ယူဆပါတယ်။ ဒါဟာ ဖားပြီးရေး တာလား၊ မသိလို့ရေးတာလားဆိုတာတော့ ဒါဟာတာဝန်ကြီးပါတယ်။ ဒီလောက် နိုင်ငံအပေါ်မှာ ကျွန်တော်အမဲဖြတ်သလိုဖြတ်ဖို့ ကြိုးစားနေတဲ့ူရစ်တွေ တစ်ရစ်ပြီးတစ်ရစ်တင်းပြီး လုပ်ချင်တာလုပ်နေတာကိုမှ ကော်မတီက ဖိအားတွေလျော့ပါးလာတယ် ဆိုတော့ ဒီထက်ကြီးတဲ့ ဟာသကတော့ မရှိတော့ဘူး။ အဲဒါကတော့ ကော်မတီမှာတာဝန်ရှိပါတယ်။ လွှတ်တော်ဥက္ကဋ္ဌ မှလည်း ဒါကိုတော့ ပြန်လည်စိစစ်သင့်တယ်လို့ ကျွန်တော်ယူဆပါတယ်။ အဲဒါလေးပါ။ နောက်တစ်ချက်ကတော့ ကျွန်တော်ခုကပြောခဲ့တဲ့ လွှတ်တော်ရေးရာကော်မတီဆိုတာ အင်မတန် Very Power Full ဆိုတာကို လုပ်ရပ်အနေနဲ့တော့ ပြောခဲ့တယ်။ ဒါပေမဲ့ ဘယ်နေရာမှာ Power Full ဆိုတာပြောလဲဆိုတော့ နောက်ဆက်တွဲမှာသွားတွေ့တယ်။ တခြားရေးရာကော်မတီ တွေက ကျွန်တော်မေးကြည့်ပါတယ်။ လေးနှစ်၊ ငါးနှစ်နေလို့မှ နိုင်ငံခြားတစ်ခါမရောက်ဘူး။ တစ်နှစ်နေမှ သုံးခါသွား၊ နှစ်ခါသွား၊ တစ်ခါသွားပြီးတော့ သွားနေကြတယ်ဆိုတော့ တော်တော် Power Full ဖြစ်တယ်ဆိုတာ ကျွန်တော်ယုံသွားပြီ။ အဲဒါလေးတစ်ခုတော့ပြောချင်ပါတယ်။ ကျွန်တော်တို့အနေနဲ့ နိုင်ငံတကာဆက်ဆံရေးကော်မတီဆိုတာ တာဝန်ကြီးမားတဲ့အတွက် ဒီလို ပေါ့ပေါ့သေးသေး၊ လွယ်လွယ်ကူကူနဲ့ အစီရင်ခံစာမျိုးတွေကိုတော့ မရေးသင့်ပါဘူး။ Comment တွေနဲ့ Policy Input တွေပါတဲ့ အစီရင်ခံစာမျိုးကိုပဲ ရေးသင့်ပါတယ်။ နောက်နောင်လည်း ဒါမျိုး အစီရင်ခံစာမျိုးကို မဖတ်ပါရစေနဲ့လို့ပဲ ကျွန်တော်ပြောလိုပါတယ်။ ဒါပါပဲ။</speech>
<speech type="speaker">တပ်မတော်သားပြည်သူ့လွှတ်တော်ကိုယ်စားလှယ် ဗိုလ်မှူးဝင်းမင်းထွန်း ဆွေးနွေးရန်ဖိတ်ခေါ်ပါတယ်။</speech>
<speech><mp id="000">ဗိုလ်မှူးဝင်းမင်းထွန်း(တပ်မတော်သားကိုယ်စားလှယ်)</mp>အားလုံးမင်္ဂလာပါ။ ကျွန်တော်ကတော့ ဗိုလ်မှူးဝင်းမင်းထွန်း ဖြစ်ပါတယ်။ နိုင်ငံတကာဆက်ဆံရေးကော်မတီရဲ့ နှစ်ပတ်လည်အစီရင်ခံစာကို အကြံပြု ဆွေးနွေးသွားမှာ ဖြစ်ပါတယ်။ Power Point သုံးစွဲခွင့်ပြုပါ ခင်ဗျား။ ဥက္ကဋ္ဌကြီးခင်ဗျား။ ပထမဦးစွာတင်ပြလိုတာကတော့ ကော်မတီရဲ့ အစီရင်ခံစာမှာ အပိုဒ် ၃၂ခုနဲ့ နောက်ဆက်တွဲဇယားတွေ ပါဝင်ပြီးတော့မှ အစီရင်ခံစာများထဲမှာမှ အနည်းငယ်ပြည့်စုံမှုရှိတဲ့ အစီရင်ခံစာဖြစ်ပါတယ်။ ဒီလိုတင်ပြဆောင်ရွက်မှုကို မှတ်တမ်းတင်ရမှာဖြစ်ပါတယ်။ အစီရင်ခံစာ အပိုဒ် ၂ ရည်ရွယ်ချက်မှာပါတဲ့ ကော်မတီရဲ့ လိုအပ်ချက်များကို ဝိုင်းဝန်းအကြံပြု ကူညီပံ့ပိုးပေးနိုင်ပါ ရန်လို့ ဖော်ပြထားတဲ့အတွက် ယခင်အစီရင်ခံစာများမှာ လွှတ်တော်ကိုယ်စားလှယ်များရဲ့ အကြံပြု ထောက်ပြဆွေးနွေးချက်များအပေါ်မှာ Mutual Respect ထားတဲ့အနေနဲ့ ဘယ်လိုအရေးယူ ဆောင်ရွက်ထားသလဲဆိုတာကို အစီရင်ခံစာမှာထည့်သွင်းဖော်ပြသင့်ကြောင်း အကြံပြုလိုပါတယ်။ အစီရင်ခံစာ အပိုဒ် ၉ မှာ AIPA နဲ့ IPU တို့ရဲ့ လုပ်ငန်းတာဝန်တွေ ဆောင်ရွက်ခြင်းလို့ ဖော်ပြ ထားတဲ့အတွက် ဘာတာဝန်တွေကို ဘယ်လိုဆောင်ရွက်နေသလဲဆိုတာကို ကျန်တဲ့ကိုယ်စားလှယ် တွေသိရှိအောင် ရှင်းပြသင့်ပါတယ်။ ဒါ့အပြင် နိုင်ငံတော်နယ်နိမိတ်တိုင်းတာခြင်းလုပ်ငန်းတွေ မှာလည်း အဖွဲ့ဝင်အဖြစ်ပါဝင်သင့်ကြောင်း အကြံပြုလိုပါတယ်။ အစီရင်ခံစာအပိုဒ် ၁၂ မှာ တည်ဆဲ ဥပဒေလေးခုနဲ့ပတ်သက်ပြီး တာဝန်ရှိသူများနှင့် ဆွေးနွေးမေးမြန်းခြင်း၊ အကြံပြု စာများတောင်းခံ ပြီးတော့မှ ဆောင်ရွက်ခဲ့ရာ ဥပဒေလေးခုစလုံး လက်ရှိအခြေအနေအတိုင်း ဆက်လက်ထားရှိ သင့်တယ်လို့ ဖော်ပြထားတဲ့အတွက် မည်သည့်အတွက်ကြောင့် မူလအတိုင်းထားရှိသင့်တယ် ဆိုတာကိုပါ အကျိုးအကြောင်းအနေနဲ့ ဖော်ပြသင့်တယ်လို့ အကြံပြုလိုပါတယ်။ အစီရင်ခံစာ အပိုဒ် ၁၅ မှာ ပြည်တွင်းပြည်ပဧည့်သည် ၁၅ ဖွဲ့ကို လက်ခံတွေ့ဆုံခဲ့ပြီး တွေ့ဆုံမှုအကြိမ်တိုင်းမှာ ဘယ်လို အကျိုးကျေးဇူးတွေရရှိတယ်ဆိုတာကို အကျဉ်းချုပ်ဖော်ပြမယ်ဆိုရင် ကော်မတီဝင်များအတွက်သာ မကဘဲ လွှတ်တော်ကိုယ်စားလှယ်အားလုံးအတွက်ပါ နိုင်ငံဆက်ဆံရေးနဲ့မျက်ခြည်မပြတ်ဘဲနဲ့ အတွေ့အကြုံနဲ့အသိပညာများ မျှဝေခံစားနိုင်မှာဖြစ်တယ်လို့ အကြံပြုချင်ပါတယ်။ အစီရင်ခံစာ အပိုဒ် ၁ရ မှာ ကော်မတီအနေနဲ့ အင်အားကြီးနိုင်ငံတွေဖြစ်တဲ့ တရုတ်နိုင်ငံနဲ့ အမေရိကန်သံတမန်တွေကို အဆက်မပြတ်ထိတွေ့ဆက်ဆံနေတယ်လို့ ဖော်ပြထားတဲ့အတွက် တခြားအင်အားကြီးတွေဖြစ်တဲ့ အိန္ဒိယနိုင်ငံနဲ့ ရုရှားနိုင်ငံတို့ကိုတော့ မဆက်ဆံတော့ဘူးလားလို့ မေးခွန်းထုတ်ရမှာဖြစ်ပါတယ်။ ဒါ့အပြင် နယ်စပ်ပြဿနာတွေရှိနေတဲ့ ဘင်္ဂလားဒေ့ရှ်နိုင်ငံနဲ့ပါ သံတမန်ဆက်ဆံရေးမပျက်ရှိသင့်ကြောင်း အကြံပြုလိုပါတယ်။ စာမျက်နှာ ၁၈၊ ၁၉ တို့နဲ့ စပ်လျဉ်းပြီးတော့မှ ဒုတိယအကြိမ် လွှတ်တော်သက်တမ်းမှာ နိုင်ငံတကာသဘောတူစာချုပ်များမှာ အတည်ပြုလက်မှတ်ရေးထိုးဖို့အတွက် လွှတ်တော်ကသဘောတူညီခဲ့တဲ့ စာချုပ်ပေါင်း ၆၆ ခုရှိပြီ ဖြစ်သော်လည်းပဲ ကော်မတီအနေနဲ့ကတော့ စာချုပ်များနှင့်စပ်လျဉ်းပြီးတော့မှ အကြံပြုချက်တွေ တင်ပြထားမှုမရှိတာကို တွေ့ရပါတယ်။ ဒါ့အပြင် လက်မှတ်ရေးထိုးပြီးတော့မှ စာချုပ်များအရ မည်သည့်အကျိုးကျေးဇူးများရရှိကြောင်းကိုလည်း ကော်မတီအနေနဲ့ ပြန်လည်သုံးသပ်သင့်တယ်လို့ အကြံပြုလိုပါတယ်။ အစီရင်ခံစာ အပိုဒ် ၃၁ မှာ ကော်မတီရဲ့ အကြံပြုချက်က အလွန်ကောင်းမွန်သော်လည်း မည်သူ့ကိုရည်ရွယ်ပြီး အကြံပြု ထားသလဲဆိုတာမပါရှိတဲ့အတွက် အစိုးရကိုလား၊ လွှတ်တော် ကိုလား၊ မိမိတို့ရဲ့ ကော်မတီကိုယ်တိုင်ကိုလားဆိုတာ ရှင်းလင်းစွာဖော်ပြရန်လိုအပ်ကြောင်း အကြံပြု လိုပါတယ်။ အဲဒီအပိုဒ်မှာလည်း ၂၀၂၀ ခုနှစ် ဗီယက်နမ်နိုင်ငံမှာကျင်းပပြုလုပ်မယ့် (၄၁)ကြိမ်မြောက် အာဆီယံပါလီမန်ညီလာခံအတွက် နိုင်ငံရေးကဏ္ဍဆွေးနွေးရာမှာ ဘယ်လိုအကြောင်းအရာနဲ့ ဘာတွေဆွေးနွေးမလဲဆိုတာကို လွှတ်တော်များရဲ့ ကိုယ်စား သွားရောက်ရတာဖြစ်တဲ့အတွက် ပြည်ထောင်စုလွှတ်တော်မှာ အပြုသဘောနဲ့ ကြိုတင်အစီရင်ခံတင်ပြရန် လိုအပ်ပါတယ်။ ဒါမှသာ ကိုယ်စားလှယ်များရဲ့ အကြံဉာဏ်များစွာကို ရရှိနိုင်မှာဖြစ်ပါတယ်။ မိမိတို့နိုင်ငံအနေနဲ့ IPU နဲ့ AIPA ရဲ့ အဖွဲ့ဝင်နိုင်ငံဖြစ်တဲ့အားလျော်စွာ လက်မှတ်ရေးထိုးထားတဲ့ သဘောတူညီချက်တွေ၊ လိုက်နာရန် ထုတ်ပြန်ထားတဲ့ ကြေညာချက်၊ စည်းမျဉ်းစည်းကမ်းနဲ့စာတမ်းများကို ကျန်ကိုယ်စားလှယ်များသိရှိ နိုင်အောင် ဖော်ပြပေးသင့်သလို လွှတ်တော်သုတေသနဌာနနှင့် ပူးပေါင်းပြီးတော့လည်း ဘာသာပြန် ဆိုပေးသင့်ကြောင်း ပြောကြားလိုပါတယ်။ ဒါမှသာ လွှတ်တော်တွင်ဥပဒေပြုရာမှာ အဖွဲ့ဝင်နိုင်ငံ အနေနဲ့ လေးစားလိုက်နာရမယ့်အချက်တွေကို သိရှိနိုင်မှာဖြစ်ပြီးတော့မှ Parliamentary Diplomacy သဘောတရားကိုလည်း ပိုမိုနားလည်နိုင်မှာ ဖြစ်ပါတယ်။ ကော်မတီအနေနဲ့ကတော့ နိုင်ငံရဲ့ နိုင်ငံတကာဆက်ဆံရေးဖွံ့ဖြိုးတိုးတက်ရေးရဲ့ အဓိကကျတဲ့မူဝါဒဖြစ်တဲ့ GO-Political Code ကို ဘယ်လိုဆောင်ရွက်မလဲဆိုတာကို အစိုးရကို အကြံပြုတင်ပြပေးရမှာဖြစ်ပါတယ်။ GO-Political Code ဆိုတာ နိုင်ငံရဲ့ အမျိုးသားအကျိုးစီးပွား၊ ၎င်းရဲ့ အကျိုးစီးပွားအပေါ်မှာ သက်ရောက်လာမယ့် ပြင်ပခြိမ်းခြောက်မှုတွေကို တွက်ချက်ခြင်း၊ တုံ့ပြန်မယ့်အစီအမံများနဲ့ ၎င်းအစီအမံများကို တရားဝင် ဖြစ်အောင် ဆောင်ရွက်ခြင်းဖြစ်ပါတယ်။ (OO ဥက္ကဋ္ဌကြီးခင်ဗျား။ ကျွန်တော်တို့နိုင်ငံကို Genocide လုပ်တယ်လို့ စွပ်စွဲပြောင်းခံခဲ့ရတဲ့ အတွက် မောင်တောခရိုင်၊ ခပေါင်းဆုံကျေးရွာမှာဖြစ်ပွားခဲ့တဲ့ ဟိန္ဒူလူမျိုးများအစုလိုက် အပြုံလိုက် အသတ်ခံရတဲ့ကိစ္စလိုမျိုးမှာ အစိုးရလွှတ်တော်၊ လူ့အခွင့်အရေးကော်မရှင်တွေက နိုင်ငံတကာကို ်တစ်ပြေးညီ တုံ့ပြန်ရမှာဖြစ်ပြီးတော့မှ ကော်မရှင်အနေနဲ့ကလည်း အမျိုးသားအကျိုးစီးပွား အတွက် နိုင်ငံတကာအဖွဲ့အစည်းတွေကို ခေါ်ယူတွေ့ဆုံရှင်းလင်းပြီးလိုအပ်ရင် လွှတ်တော်ကို ကြားဖြတ်အစီရင်ခံစာတင်သွင်းသင့်ကြောင်း အကြံပြုလိုပါတယ်။ အလားတူကော်မတီအနေနဲ့ တစ်နှစ်မှာတစ်ကြိမ်သာ လွှတ်တော်ကိုအစီရင်ခံစာတင်ပြမယ့်အစား အရေးကြီးရင်ကြီးသလို၊ လိုအပ်ရင်လိုအပ်သလို ကြားဖြတ်အစီရင်ခံစာတင်ပြရန် အကြံပြုလိုပါတယ်။ ကော်မတီရဲ့ တာဝန် ထဲမှာပါတဲ့ နိုင်ငံအချင်းချင်း ငြိမ်းချမ်းစွာအတူယှဉ်တွဲနေထိုင်ရေးကို ထိန်းညှိကူညီရမယ်လို့ဆိုထား တဲ့အတွက် ကော်မတီဝင်များအနေနဲ့ Border Conflict တွေဖြစ်ပွားနေတဲ့ နယ်မြေဒေသများသို့ လက်တွေ့ ကွင်းဆင်းစစ်ဆေးဆောင်ရွက်သင့်ပါတယ်။ နိုင်ငံတကာသံတမန်ဆက်ဆံရေး ကောင်းမွန် ဖို့အတွက် ကိုယ်စားလှယ်များကို Delegation တွေပိုမိုလွှတ်သင့်ပြီးတော့မှ အဲဒီလိုစေလွှတ်ရာ မှာလည်း နိုင်ငံခြားမရောက်ဘူးသူတေ ရောက်ဖူးတယ်ရှိအောင် အလှည့်ကျလွှတ်တာမျိုး Welfare သဘောမျိုးမဖြစ်စေဘဲနဲ့ အကျိုးရှိအောင်စေလွှတ်သင့်ကြောင်း အကြံပြုလိုပါတယ်။ လေးစားအပ်တဲ့ဥက္ကဋ္ဌကြီးခင်ဗျား။ နိဂုံးချုပ်အားဖြင့် ကော်မတီများရဲ့ အစီရင်ခံစာများကို လေ့လာကြည့်ပါက ပုံစံအမျိုးမျိုးနဲ့ တင်ပြကြတာကို တွေ့ရမှာဖြစ်ပါတယ်။ ဒါကြောင့်လည်း အစီရင်ခံစာတွေကို စနစ်တကျနဲ့တစ်ပြေးညီတစ်ပုံစံတည်းဖြစ်စေဖို့အတွက် ကော်မတီများမှ စုပေါင်းပြီးတော့မှ နောင်တင်ပြလာမယ့် နှစ်ပတ်လည်အစီရင်ခံစာများအတွက် Format တစ်ခု ချမှတ်ရန်လိုအပ်ကြောင်း အကြံပြုလိုပါတယ်။ ကော်မတီများရဲ့ အစီရင်ခံစာတွေပေါ်မှာ အချင်းချင်း သံယောဇဉ်တရား၊ ပါတီစွဲ၊ ဝါဒစွဲ၊ ပုဂ္ဂိုလ်စွဲ၊ အမုန်းမခံလိုမှု၊ ကိုယ်နဲ့မဆိုင်သလိုနေပြီး အကြံပြု ထောက်ပြမဆွေးနွေးကြဘူးဆိုရင် ကိုယ်စားလှယ်အချင်းချင်း အပြန်အလှန်ထိန်းကျောင်းမှုစနစ် ပျောက်ဆုံးသွားနိုင်ပြီးတော့မှ ဒါတွေကြောင့်ပဲ တိုင်းပြည်ဖွံ့ဖြိုးတိုးတက်မှု တဖြည်းဖြည်းဆုတ်ယုတ် ခဲ့၊ ဆုတ်ယုတ်ဆဲ၊ ဆုတ်ယုတ်နေအုံးမှာကို သတိပြုရမှာဖြစ်ပါတယ်။ ကျွန်တော်တို့ တပ်မတော်သား လွှတ်တော်ကိုယ်စားလှယ်များမှ ကော်မတီများရဲ့ အစီရင်ခံစာများအပေါ်မှာ အပြုသဘောဆောင် ဆွေးနွေးအကြံပြုချက်တေးဟာ စာရေးဆရာကြီးချစ်နိုင်(စိတ်ပညာ)ပြောခဲ့သလို ချစ်လို့ပြောတာ မှတ်ပါလို့ သဘောထားပေးကြပါရန် တိုက်တွန်းရင်း နိဂုံးချုပ်အပ်ပါတယ်။ အားလုံးကို ကျေးဇူးတင် ပါတယ်။ ။ နိုင်ငံတကာဆက်ဆံရေးကော်မတီမှ ပြန်လည်ရှင်းလင်းရန်ရှိက ရှင်းလင်းဖို့ ဥက္ကဋ္ဌ။ ဖြစ်ပါတယ်။</speech>
<speech><mp id="183">ဦးဇော်သိန်း(ဥက္ကဋ္ဌ၊ နိုင်ငံတကာဆက်ဆံရေးကော်မတီ)</mp>လေးစားအပ်တဲ့ ဥက္ကဋ္ဌကြီးနှင့် အားလုံးပဲမင်္ဂလာပါခင်ဗျား။ ကျွန်တော်တို့ကော်မတီရဲ့ နှစ်ပတ်လည်အစီရင်ခံစာကို ကျကျနနဖတ်ပြီးတော့ ဝေဖန်အကြံပေးတဲ့အတွက် မြောက်ဦးမဲဆန္ဒနယ်က ပြည်သူ့လွှတ်တော် ကိုယ်စားလှယ်ကြီး ဆရဦးဦးလှစောနှင့် ဗိုလ်မှူးဝင်းမင်းထွန်းတို့ကို အထူးပဲကျေးဇူးတင်တယ်လို့ ပြောချင်ပါတယ်။ ပထမဦးဆုံး ကျွန်တော် ဆရာဦးဦးလှစောရဲ့ မေးခွန်းကို ကျွန်တော်အကြံပြုချက်ကို ဆွေးနွေးပါမယ်ခင်ဗျ။ ဆရာဦးဦးလှစောပြောတဲ့ လက်ရှိအခြေအနေမှာ အထူးသဖြင့် အဲဒီကိစ္စကိုပဲ ပြောပါမယ်။ နိုင်ငံတကာမှာ ဖိအားဟာ လျော့ပါးတာတွေ တွေ့သော်လည်း တချို့နိုင်ငံများရဲ့ အဖွဲ့ အစည်းရဲ့ ဖိအားတွေက ဆက်လက်တည်ရှိနေတယ်လို့ ကျွန်တော်တို့က ဆိုပါတယ်။ ဒါကို ကျွန်တော် တို့က မထည့်ခင်မှာလည်း ထည့်သင့်/မထည့်သင့် ကော်မတီမှာ အကြိတ်အနယ်ဆွေးနွေးပါတယ်။ နောက်ပြီးတော့ ကျွန်တော်ထည့်သင့်တယ်ဆိုပြီးတော့ ယူဆလို့ ထည့်လိုက်တာဖြစ်ပါတယ်။ အချို့ နိုင်ငံများနှင့် အဖွဲ့အစည်းတွေရဲ့ ဖိအားရှိတယ်ဆိုတာတော့ ကျွန်တော်တို့အခုပဲဖြစ်တဲ့ International Call of Justices(ICJ)ရဲ့ ကိစ္စတွေက အထူးရှင်းပြဖို့မလိုပါဘူး။ ဒါပေမဲ့ ကျွန်တော်တို့ ဒီကမ္ဘာတစ်ဝှမ်းမှာရှိတဲ့ ဒီ Grouping ကြီးတွေရှိပါတယ်။ ဒီ ICJ က သူ့နောက်ခံက OIC ဖြစ်ပါတယ်။ ဆိုတော့ OIC က ဒါလည်း သူ့ရဲ့ အဖွဲ့ အစည်းတစ်ခုဖြစ်ပါတယ်။ ဒါ ပေမဲ့ ကမ္ဘာမှာ IPU တို့လိုအဖွဲ့မျိုး၊ EU ပါလီမန်တို့လိုအဖွဲ့မျိုး၊ နောက် ကျွန်တော်တို့ ASEAN Parliament တို့လိုအဖွဲ့ မျိုးတွေလည်း ရှိပါတယ်။ အဲဒီတော့ ကျွန်တော်တို့ အားလုံးကို ခြုံပြီးသုံးသပ်တဲ့အခါမှာ ဒီ OIC ပေးတဲ့ IGC ကဖိအားကရှိနေတယ်။ ပိုပြီးကောင်းလာတယ်လို့ တွေ့ရပေမဲ့ ဒီ EU က ကျွန်တော် တို့အပေါ်ရှိတဲ့ဖိအား၊ နောက် IPU ကရှိတဲ့ဖိအား၊ နောက်ပြီးတော့ ASEAN Parliament ကရှိတဲ့ AIPA က ဖိတဲ့ဖိအားတွေဟာ အတော်ပဲလျော့လာတယ်လို့ ကျွန်တော်တို့ တွေ့ရပါတယ်။ ဒါဟာလည်း ကျွန်တော်တို့က ဒီ EU ကတော့ သူတို့နိုင်ငံက အထူး အခွင့်အရေးပေးထားတဲ့ အခွန်လျော့ပေါ့တဲ့ကိစ္စနှင့်ပတ်သက်ပြီးတော့ သူတို့နိုင်ငံမှာရှိတဲ့၊ သူတို့ အဖွဲ့အစည်းမှာရှိတဲ့ နိုင်ငံတွေဟာလည်း တစ်ယောက်နှင့်တစ်ယောက်သဘောမတူဘဲနဲ့ ကျွန်တော်တို့ဘက်ကို စေတနာနဲ့ထောက်ခံပေးတဲ့ နိုင်ငံတွေလည်းရှိတဲ့အတွက် သူတို့ Consensus မရဘဲနဲ့ ကျွန်တော်တို့ဆီကို အခွန်လျှော့ပေါ့ဖို့ ဒီ Section ချဖို့ကိစ္စဟာ အခုထိ သူတို့စဉ်းစားနေဆဲ ရှိပါတယ်။ ဒါက EU က ကျွန်တော်တို့အပေါ် ဖိအားလျော့လာတာပါ။ နောက် IPU နှင့်ပတ်သက်ရင် လည်း IPU က ၂၀၁ရ ခုနှစ်ဖြစ်ကာစမှာတော့ ကျွန်တော်တို့အပေါ်တော်တော်လေးကို ဒီ IPU နိုင်ငံ တွေက ဝေဖန်တာ၊ အပြစ်တင်တာ တော်တော်ကြီးပါတယ်။ ကျွန်တော်တို့ ဒီနာယက ဦးတီခွန်မြတ် တို့သွားတဲ့အခေါက်တုန်းကဆိုရင် ဒီအဖွဲ့တွေက တော်တော်လေးကို မျက်နှာပျက်စရာဖြစ်ပါတယ်။ ဒါပေမဲ့ အခု ၂၀၁၉ ခုနှစ်နောက်ပိုင်းမှာသွားတဲ့ ဆရာမကြီးဒေါ်ရွှေပုံတို့၊ အမျိုးသား လွှတ်တော်က ဆရာကြီးဦးသန်းဝင်းတိုာ့ ကျွန်တော်တို့အပေါ် တော်တော်လေး နားလည်မှုရှိပြီးတော့ ကျွန်တော်တို့နှင့် နိုင်ငံတကာပါလီမန်တွေရဲ့ ဆက်ဆံမှုဟာပိုပြီးကောင်းလာပါ တယ်။ ဒီလိုပဲ ကျွန်တော်တို့ ASEAN နိုင်ငံတွေရဲ့ လွှတ်တော်အဖွဲ့အစည်းဖြစ်တဲ့ AIPA မှာလည်း ကျွန်တော်တို့က ၂၀၁ရ ခုနှစ်ကသွားခဲ့တုန်းက အလွန်ပဲ ကျွန်တော်တို့အပေါ် ၂၀၁၈ ခုနှစ်သွားတုန်း က ပြင်းထန်ပေမဲ့ အခု ၂၀၁၈-၂၀၁၉ ခုနှစ်မှာ တော်တော်လေးလျော့လာပါတယ်။ ၂၀၁ရ ခုနှစ်တုန်း က ကျွန်တော်တို့ဆီက နာယကတို့ပဲ သွားခဲ့တယ်ထင်ပါတယ်။ အဲဒီနာယကတို့သွားတုန်းကလည်း တော်တော်လေး ကျွန်တော်တို့အပေါ် ဖိအားရှိတယ်ဆိုတာ သိပ်သိသာပါတယ်။ ဒါပေမဲ့ (၃၈) ကြိမ် မြောက်၊ (၃၉)ကြိမ်မြောက်နှင့် (၄၀)ကြိမ်မြောက် ထိုင်းနိုင်ငံနှင့် စင်္ကာပူနိုင်ငံသွားတဲ့အခါ တစ်ဖက် အာဆီယံပါလီမန်နိုင်ငံတေးက နားလည်မှုဖြစ်လာပြီး (၄၀)ကြိမ်မြောက် ဒီနှစ်သွားတဲ့အခါမှာ ကျွန်တော်တို့အပေါ်ကို ရခိုင်မြောက်ပိုင်းနှင့်ပတ်သက်လို့ ဝေဖန်ပြစ်တင်ရှုံ့ချအင်ဒိုနီးရှားနိုင်ငံက သူကတစ်ဖက် ကျန်တဲ့ ဒီ AIPA နိုင်ငံကိုးနိုင်ငံကတစ်ဖက်ဖြစ်သွားပြီးတော့ ကျွန်တော်တို့အပေါ်ကို တခြားပါလီမန်နိုင်ငံတွေက ပိုပြီးစာနာထောက်ထားလာတာကို တွေ့ရပါတယ်။ အဲဒီတော့ ကျွန်တော်ပြောချင်တာက OIC နိုင်ငံတွေရဲ့ ဖိအားနှင့် ICJ ကိစ္စကို စိတ်ပျက်နေစရာမလိုဘဲနဲ့ ကျွန်တော်တို့ဆီမှာ ကျွန်တော်တို့ကို ထောက်ခံလာတဲ့ အဖွဲ့ အစည်းတွေရှိပါတယ်ဆိုတာကိုလည်း ကျွန်တော်တို့ ကော်မတီအနေနဲ့ ထောက်ပြလိုခြင်းဖြစ်ပါတယ်။ နောက် ကျွန်တော်တို့က နိုင်ငံတကာအနေနဲ့ ဆက်ဆံရေးတိုးတက်ဖို့၊ ကောင်းမွန်ဖို့ လုပ်တယ်ဆိုတာ အစိုးရ MOFA ကိုဖိတ်ခေါ်ပြီး ရှင်းလင်းတာတွေရှိပါတယ်။ ဒါပေမဲ့ တစ်ချိန်တည်း မှာပဲ ကျွန်တော်တို့က နိုင်ငံတကာသံအမတ်တွေ၊ နိုင်ငံတကာအဖွဲ့အစည်းတွေနဲ့လည်း အမြဲတမ်း ဆွေးနွေးပြီးတော့ အမြင်ချင်းဖလှယ်တာရှိပါတယ်။ ဒီပြီးခဲ့တဲ့လမှာပဲ အမေရိကန်သံအမတ်နှင့် ကျွန်တော်တို့ကော်မတီတွေနဲ့ ညစာစားတယ်။ ပြီးခဲ့တဲ့တနင်္လာနေ့ကပဲ တောင်ကိုရီးယားသံအမတ် နှင့် ကျွန်တော်တို့နှင့် နေ့လယ်စာစားပါတယ်။ ကျွန်တော်တို့က အမြဲတမ်းဒီလိုထိတွေ့ဆက်ဆံ ပြီးတော့ မကြာသေးခင်ကပဲ အစ္စရေးသံအမတ်နှင့် ကျွန်တော်တို့ကော်မတီမှာခေါ်ပြီးတော့ ရှင်းလင်း တင်ပြတာတွေရှိပါတယ်။ အဲဒီတော့ ကျွန်တော်က အဲဒါလေးကို တင်ပြလိုခြင်းဖြစ်ပါတယ်။ တပ်မတော်သားကိုယ်စားလှယ်ပြောတာကိုတော့ ကျွန်တော်က ကြိုဆိုပါတယ်။ နောက်ကျရင်လည်း ဒီအကြံပြုတဲ့အချက်တွေကို ကျွန်တော်တို့ ပြန်ပြီးတော့ ကျွန်တော်တို့ အစီရင်ခံစာမှာ ထည့်ပါမယ်။ C$u$:cosa valecossoão Go Political Code os cops: scq :closwôn Go Political Code နဲ့ဆိုင်တာကတော့ လက်တွေ့အကောင်အထည်ဖော်နေတဲ့ MOFA ကပိုဆိုင်ပြီးတော့ ကျွန်တော်တို့က အကြံပေးရုံပဲရှိပါမယ်လို့ ကျွန်တော်ကပြောရင်းနဲ့ ကျွန်တော့်ရဲ့ ရှင်းလင်းတင်ပြချက် ကို နိဂုံးချုပ်ပါတယ်။ အားလုံးကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ နိုင်ငံတကာဆက်ဆံရေးကော်မတီ အပေါ်မှာ ဆွေးနွေးတာကို ဖြစ်သင့်ဖြစ်ထိုက်တဲ့ကိစ္စတွေဖြစ်ပါတယ်။ ဘာလို့လဲဆိုလို့ရှိရင် ဒီနေရာ မှာ မိမိအနေနဲ့လည်း ဒီမှာ ဒီနေ့ကြွရောက်လာကြတဲ့လွှတ်တော်ကိုယ်စားလှယ်များကို ဝေမျှပေးရ မယ့်အပိုင်းတွေလည်း ရှိပါတယ်။ ဘာလို့လဲဆိုလို့ရှိရင် ၂၀၁ရ ခုနှစ် AIPA မှာအစည်းအဝေးခေါ်ပြီး Philippine မှာစတဲ့အင်ဒိုနီးရှားဦးဆောင်ပြီး မိမိတို့နိုင်ငံကို Resolution တင်ပါတယ်။ တင်တဲ့မိမိအနေနဲ့ ပြင်ဆင်မှုမရှိဘဲ ကပ်ခါနီးကျမှ မိမိဦးဆောင်ပြီးသွားရမယ်ဆိုပြီး တာဝန် ပေးလာပါတယ်။ ဟိုမှာရောက်တဲ့ည်း ပထမတစ်ရက်မှာပဲ Executive Meeting မှာ ၁၀ နိုင်ငံအစည်းအဝေးလုပ်ရပါတယ်။ ၁၀ နိုင်ငံကခေါင်းဆောင်တွေ အစည်းအဝေးလုပ်ရပါတယ်။ ဒီအင်ဒိုနီးရှားနိုင်ငံဟာဘာလဲဆိုလို့ရှိရင် အဲဒီကတည်းက OIC ရဲ့ ထောက်ပံ့မှုနဲ့ မိမိတို့နိုင်ငံကို Crime Against Humanity Ethnic Cleansing and Genocide အနေနဲ့ မိမိတို့ကိုစွပ်စွဲပါတယ်။ မိမိ ကိုယ်တိုင်တစ်ဦးတည်းထိုင်ပြီးမှ မိမိဘေးမှာကိုယ်စားလှယ်နှစ်ဦးပါပါတယ်။ လေးနာရီ(Four Hours at the Press) သူတို့နဲ့ ဒီ Item ကို ခင်ဗျားတို့စပေးဖို့ဆိုပြီးမှ မိမိအကြောက်အကန်ငြင်းခုံခဲ့ရတဲ့ အနေအထားမျိုးရှိပါတယ်။ ဒီလိုအခြေအနေတွေရှိခဲ့သလို နောက်တဖန် IPU မှာလည်း မိမိကိုယ်ပဲ မိမိကတော့ ရှမ်းပြည်နယ်ကိုရောက်နေပါတယ်။ ညနေ ၂ နာရီမှ အခုချက်ချင်းသွားရမယ်ဆိုတဲ့အမိန့် ရောက်လာလို့ ညလုံးပေါက်ဆင်းလာရပါတယ်။ နောက်တစ်နေ့ပဲ IPU စစ်ဖြစ်တဲ့ဘက် ရုရှားနိုင်ငံကို သွားရတဲ့အနေအထားမျိုးရှိပါတယ်။ အဲဒီမှာဆိုလို့ရှိရင်လည်း ဘာလဲဆိုလို့ရှိရင် OIC နိုင်ငံတွေက အစောတုန်းကပြောတဲ့ ခေါင်းစဉ် အတိုင်းပဲ မိမိတို့နိုင်ငံကို Emergency Item အရေးကြီးအဆိုမှာ တင်သွင်းခဲ့ပါတယ်။ တင်သွင်းခဲ့ပြီးမှ မိမိနဲ့အတူ အမျိုးသားလွှတ်တော်ကိုယ်စားလှယ် ဦးအောင်ကြည်ညွန့်နဲ့ မိမိတို့နှစ်ဦးတက်ပါတယ်။ တက်ပြီးတော့ မိမိကတော့ တစ်ခုပြီးတစ်ခု ကန့်ကွက်ခဲ့တဲ့အနေအထားမျိုးတွေရှိခဲ့ပါတယ်။ မဲခွဲ O ပေမဲ့ မိမိတို့နိုင်ငံကိုလည်း အတိုင်းအတာတစ်ခုအထိ မိမိတို့ရဲ့ မိတ်ဆွေနိုင်ငံတွေလည်း ထောက်ပံ့ ပေးခဲ့ရတယ်။ ဒီအတွေ့အကြုံကို အခုတင်ပြရခြင်းဟာ ပြင်ဆင်မှုမရှိဘဲနဲ့ မိမိတို့သွားခဲ့တဲ့ အနေ အထားတွေ နောင်မဖြစ်ရလေအောင်ဆိုပြီးမှ မိမိလွှတ်တော်ကိုပြန်ရောက်တဲ့တာဝန်ရှိ ပုဂ္ဂိုလ်အကြီးအကဲတွေကို တင်ပြပါတယ်။ ယနေ့ဆိုလို့ရှိရင်လည်း မိမိတို့ ၂၀၁ရ ခုနှစ်နောက်ပိုင်း ကနေစပြီး မိမိတို့စေလွှတ်တဲ့ပုဂ္ဂိုလ်တွေကို အစောဆုံးနေပြီးမှ လူကိုရွေးချယ်တယ်။ ပြီးမှ Language barrier မရှိအောင် Subject Matter မှာ ပိုင်ပိုင်နိုင်နိုင်ပြောနိုင်အောင်ဆိုပြီးမှ မိမိတို့စီစဉ်လာခဲ့တာ ယနေ့ဆိုလို့ရှိရင် နှစ်နှစ်၊ သုံးနှစ်ထဲဝင်လာပြီဖြစ်ပါတယ်။ ဒီနေ့ဝေဖန်တာ လည်း အင်မတန်မှကောင်းပါတယ်။ မှန်ကန်တဲ့ဝေဖန်မှုများဖြစ်ပါတယ်။ မိမိတို့လည်း ဒီအားနည်းချက်တွေကို ပြန်လည်သုံးသပ်ပြီးမှ အကောင်းဆုံးဖြစ်အောင် ဘယ်လိုပြင်ဆင်ရင်ဆိုင် ရမလဲဆိုတာကို သက်ဆိုင်ရာကော်မတီတွေအနေနဲ့ကတော့ ကျယ်ကျယ်ပြန့်ပြန့်နဲ့ ဆောင်ရွက်ဖို့ လိုအပ်ကြောင်း အခုလိုကြုံတွေ့စဉ် မိမိရဲ့ခါးသီးတဲ့အတွေ့အကြုံကို ဝေမျှခြင်းဖြစ်ပါတယ်။</speech>
<title>ပြည်သူ့လွှတ်တော် နိုင်ငံတကာဆက်ဆံရေးကော်မတီ၏ နှစ်ပတ်လည်အစီရင်ခံစာကို သဘောတူလက်ခံရန် အဆိုတင်သွင်းခြင်းနှင့်လွှတ်တော်၏အတည်ပြုချက်ရယူခြင်း</title>
<speech type="speaker">အစီအစဉ် ၉ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်သူ့လွှတ်တော် နိုင်ငံတကာဆက်ဆံရေးကော်မတီရဲ့ နှစ်ပတ်လည်အစီရင်ခံစာကို လွှတ်တော် ကိုယ်စားလှယ်နှစ်ဦးက ဆွေးနွေးခဲ့ပြီးဖြစ်ပါတယ်။ ယခုအစီရင်ခံစာနှင့်စပ်လျဉ်း၍ လွှတ်တော်က သဘောတူလက်ခံရန် အဆိုတင်သွင်းခြင်းနှင့် အတည်ပြုချက်ရယူခြင်းများ ဆောင်ရွက်မှာ ဖြစ်ပါတယ်။ အဆိုတင်သွင်းရန် နိုင်ငံတကာဆက်ဆံရေးကော်မတီကို ဖိတ်ခေါ်ပါတယ်။</speech>
<speech><mp id="202">ဒေါက်တာဒေါ်ရွှေပုံ(အဖွဲ့ဝင်၊ နိုင်ငံတကာဆက်ဆံရေးကော်မတီ)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် အားလုံးပဲ မင်္ဂလာပါရှင်။ ကျွန်မကတော့ ပြည်သူ့လွှတ်တော် နိုင်ငံတကာဆက်ဆံရေးကော်မတီအဖွဲ့ဝင် ပဲခူးမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါက်တာဒေါ်ရွှေပုံ ဖြစ်ပါတယ်။ ပြည်သူ့လွှတ်တော် နိုင်ငံတကာဆက်ဆံရေးကော်မတီ၏ ၂၀-၉၂၀၁၈ ရက်နေ့မှ ၃၀-၁၀-၂၀၁၉ ရက်နေ့အထိ တတိယအကြိမ်မြောက် နှစ်ပတ်လည်အစီရင်ခံစာကို ၂၀၁၉ ခုနှစ်၊ ဒီဇင်ဘာလ ၁၀ ရက်နေ့က ပြည်သူ့လွှတ်တော် (၁၄)ကြိမ်မြောက်ပုံမှန်အစည်းအဝေး (၁၃)ရက်မြောက်နေ့တွင်ဖတ်ကြားတင်သွင်းခဲ့ပြီးဖြစ်ပါတယ်။ ဒီနေ့မှာတော့ မြောက်ဦးမဲဆန္ဒနယ်မှ ဦးဦးလှစောနှင့် တပ်မတော်သားလွှတ်တော်ကိုယ်စားလှယ် ဗိုလ်မှူးဝင်းမင်းထွန်းတို့က နှစ်ပတ်လည် အစီရင်ခံစာကို အကြံပြု ဆွေးနွေးခဲ့ပါတယ်။ အခုလို အကြံပြု ဆွေးနွေးကြတဲ့ ကိုယ်စားလှယ်ကြီးနှစ်ဦးကို ကျေးဇူးတင်ရှိကြောင်းပြောပါရစေ။ ဆွေးနွေးမှုများအပေါ် ကော်မတီဥက္ကဋ္ဌကလည်း ပြန်လည်ရှင်းလင်းဆွေးနွေးခဲ့ပြီးဖြစ်ပါတယ်။ သို့ဖြစ်ပါ၍ ပြည်သူ့လွှတ်တော် နိုင်ငံတကာဆက်ဆံရေးကော်မတီ၏ တတိယအကြိမ်မြောက် နှစ်ပတ်လည် အစီရင်ခံစာကို ဤလွှတ်တော်ကြီးမှ သဘောတူလက်ခံအတည်ပြုပေးနိုင်ပါရန် ပြည်သူ့လွှတ်တော် ဆိုင်ရာနည်းဥပဒေ ၁၀၀ နည်းဥပဒေခွဲ(ဃ)နှင့်အညီ လေးစားစွာ အဆိုတင်သွင်းအပ်ပါတယ်ရှင်။ ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အစီရင်ခံစာကို အတည်ပြုနိုင်ဖို့ လွှတ်တော်ရဲ့ သဘောထားရယူပါမယ်။ ပြည်သူ့လွှတ်တော် နိုင်ငံတကာဆက်ဆံရေးကော်မတီရဲ့ နှစ်ပတ်လည်အစီရင်ခံစာကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">လွှတ်တော်ကသဘောတူတဲ့အတွက် နိုင်ငံတကာဆက်ဆံရေးကော်မတီရဲ့ နှစ်ပတ်လည်အစီရင်ခံစာကို လွှတ်တော်က အတည်ပြုကြောင်း ကြေညာပါတယ်။</speech>
</report>
<report>
<title>ပြည်သူ့လွှတ်တော် ပို့ဆောင်ရေး၊ ဆက်သွယ်ရေးနှင့် ဆောက်လုပ်ရေးဆိုင်ရာကော်မတီ၏ နှစ်ပတ်လည်အစီရင်ခံစာကို လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ် ၁၀ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယ အကြိမ် ပြည်သူ့လွှတ်တော် (၁၄)ကြိမ်မြောက်ပုံမှန်အစည်းအဝေး (၁၃)ရက်မြောက်နေ့တွင် တင်သွင်းခဲ့တဲ့ ပို့ဆောင်ရေး၊ ဆက်သွယ်ရေးနှင့်ဆောက်လုပ်ရေးဆိုင်ရာကော်မတီရဲ့ နှစ်ပတ်လည် အစီရင်ခံစာနှင့်စပ်လျဉ်းပြီး ဆွေးနွေးလိုကြောင်း လွှတ်တော်ကိုယ်စားလှယ်နှစ်ဦးက အမည်စာရင်း တင်သွင်းထားပါတယ်။</speech>
<speech type="speaker">ပထမဦးစွာ တပ်မတော်သားပြည်သူ့လွှတ်တော်ကိုယ်စားလှယ် ဗိုလ်မှူးရဲနိုင်လွင် ဆွေးနွေးရန်ဖိတ်ခေါ်ပါတယ်။</speech>
<speech><mp id="000">ဗိုလ်မှူးရဲနိုင်လွင်(တပ်မတော်သားကိုယ်စားလှယ်)</mp>အားလုံးပဲမင်္ဂလာပါခင်ဗျား။ ကျွန်တော်ကတော့ ဗိုလ်မှူးရဲနိုင်လွင် ဖြစ်ပါတယ်။ ပို့ဆောင်ရေး၊ ဆက်သွယ်ရေးနှင့်ဆောက်လုပ်ရေး ဆိုင်ရာကော်မတီရဲ့ အစီရင်ခံစာ(၃/၂၀၁၉)ကို ဆွေးနွေးသွားမှာဖြစ်ပါတယ်။ ဥက္ကဋ္ဌကြီးခင်ဗျား။ အစီရင်ခံစာအပိုဒ် ၄ ကနေပြီးတော့ အပိုဒ် ၁၄ အထိ ကော်မတီဖွဲ့စည်းခြင်းနှင့်ပတ်သက်ပြီးတော့ ကော်မတီမှာ ဆောက်လုပ်ရေးပိုင်းဆိုင်ရာ အင်ဂျင်နီယာပညာရှင်များ အများစုပါနေပေမဲ့ ဆက်သွယ်ရေးဆိုင်ရာပညာရှင်နှင့် ရေကြောင်းဆိုင်ရာပညာရှင်များ အလွန်နည်းပါးစွာနှင့်ဖွဲ့စည်း ထားကြောင်းတွေ့ရှိရပါတယ်။ ပါတီအချိုးအစားနှင့်လည်းဖွဲ့စည်းဖို့လိုသလို ပညာရှင်ရှုထောင့် ကလည်းစဉ်းစားပြီးတော့ ထည့်သွင်းဖွဲ့စည်းဖို့ အကြံပြုလိုပါတယ်။ အပိုဒ် ၁၉ အရ ကော်မတီရဲ့ လုပ်ပိုင်ခွင့်နှင့်တာဝန်များထဲမှာ ပို့ဆောင်ရေး၊ ဆက်သွယ်ရေးနှင့်ဆောက်လုပ်ရေးဆိုင်ရာလုပ်ငန်း များ ဖွံ့ဖြိုးတိုးတက်ရေးအတွက် ကူညီဆောင်ရွက်ပေးရမယ်ဆိုတာ ပါရှိပါတယ်။ ကော်မတီများဟာ လွှတ်တော်အငယ်စားများဖြစ်ပြီးတော့ မိမိကော်မတီနှင့် သက်ဆိုင်တဲ့ဝန်ကြီးဌာနများကို Check ဝန်ကြီးဌာနရဲ့ လုပ်ငန်းဆောင်ရွက်မှုတွေကို ဝင်ရောက်စွက်ဖက်တာမျိုးမဟုတ်ဘဲ ချမှတ် ထားတဲ့မူဝါဒတွေအတိုင်း ဘယ်လောက်အကောင်အထည်ဖော်ဆောင်ရွက်နေလဲဆိုတာ သုတေသန ပြုလုပ်ပြီးတော့ Monitoring သဘော စောင့်ကြည့်ထိန်းကျောင်းပေးဖို့ လိုအပ်ပါတယ်။ နိုင်ငံရဲ့ ဖွံ့ဖြိုး တိုးတက်မှုနှင့် တိုက်ရိုက်သက်ဆိုင်တဲ့ အခြေခံကျလှတဲ့ Infrastructure ကဏ္ဍများကို အကောင် အထည်ဖော်နေတဲ့ ဝန်ကြီးဌာနနှစ်ခုကိုထိန်းကျောင်းဖို့ဆိုရင် ကော်မတီဟာ အရည်အချင်းပြည့်ဝ နေဖို့လိုအပ်ပါတယ်။ တိုင်းဒေသကြီး/ပြည်နယ်အသီးသီးမှာ အဆောက်အဦတွေကိုစစ်တဲ့အခါမှာ Third Party အဖွဲ့တွေနှင့် အားပြုစစ်ဆေးရသလိုပဲ နိုင်ငံရဲ့ အရေးပါတဲ့ Logistic နဲ့ Infrastructure တစ်ရပ်လုံးကို စစ်ဆေးတဲ့အခါမှာလည်း ကော်မတီများအနေနဲ့ လွှမ်းခြုံသုံးသပ်နိုင်ဖို့အတွက် Third Party သဘောအကူအညီများ လိုအပ်ပါတယ်။ နိုင်ငံရေးပါတီဝင်တွေမဟုတ်တဲ့ တကယ်ကျွမ်းကျင်တဲ့ ပညာရှင်အကြံပေးအဖွဲ့ များ ကိုအသုံးချဖို့လိုပါတယ်။ အဲဒီအဖွဲ့တွေကနေတစ်ဆင့် ရလာတဲ့ ကဏ္ဍစုံသုတေသနရလဒ်တွေ အပေါ်အခြေခံပြီးတော့ ပြုပြင်ပြောင်းလဲရေး လုပ်ငန်းစဉ်များ အတွက်များစွာအကျိုးရှိမယ့် အကြံပြုချက်တွေ ရရှိအသုံးချလာနိုင်မှာဖြစ်ပါတယ်။ အဆောက်အဦ ဆောက်လုပ်ရေးဆိုင်ရာ လုပ်ငန်းတွေမပြီးစီးတာဟာ တင်ဒါနှောင့်နှေးကြန့်ကြာတာလား၊ Budget Year ပြောင်းလဲလို့လားဆိုတာလည်း ဆန်းစစ်ဖို့လိုအပ်ပါတယ်။ ပြောင်းလဲချိန်တန်ပြီဆိုပြီးတော့ မှန်ကန်သင့်တော်တဲ့အပြောင်းအလဲမျိုးမဟုတ်ဘဲနဲ့ မှားယွင်းတဲ့ပြောင်းလဲမှုမျိုးဆိုရင် နိုင်ငံတော်ကို များစွာနစ်နာစေနိုင်တယ်ဆိုတာကိုလည်း သတိပြုအပ်ဖို့လိုပါတယ်။ အပိုဒ် ၃၅ နှင့် နောက်ဆက်တွဲ (ဂ)အရ ကော်မတီဝင်ကိုယ်စားလှယ်တစ်ဦးက တစ်နှစ်တာကာလအတွင်းမှာ ကြယ်ပွင့်မပြမေးခွန်း ၆၁ ခု မေးမြန်းခဲ့လို့ တစ်လကိုမေးခွန်းပျမ်းမျှ ငါးခုလောက် တောက်လျှောက်မေးမြန်းခဲ့တဲ့အတွက် အလွန်စိတ်ဝင်စားမိပါတယ်။ ကော်မတီနှင့်ပတ်သက်တာတေပါတယ်ဆိုရင် အစီရင်ခံစာမှာ အကျဉ်းချုပ်ထည့်သွင်းဖော်ပြစေချင်ပါတယ်။ တကယ်လို့ ကော်မတီအစီရင်ခံစာနှင့်ပတ်သက်တာ မပါဘူးဆိုရင်တော့လည်း ဒီအစီရင်ခံစာမှာ ထည့်သွင်းဖော်ပြနေဖို့မလိုဘူးလို့ အကြံပြုတင်ပြလို ပါတယ်။ =DO ကော်မတီရဲ့ သုံးသပ်ချက်(က)မှာပါတဲ့ e ID စနစ်ဆိုရင် လူဝင်မှုကြီးကြပ်ရေးကဏ္ဍတွေထဲမှာ သက်ဆိုင်လာမှာဖြစ်လို့ အဲဒီဝန်ကြီးဌာနတွေနဲ့ပါအဆင့်ဆင့်ေးနွေးပြီးတော့ ဘယ်ကာလ မှာ e ID ကိုစတင်အသုံးပြု နိုင်မလဲဆိုတာ ထည့်သွင်းဆွေးနွေးစေလိုပါတယ်။ ကော်မတီ အကြံပြုချက်(ဂ)မှာဖော်ပြထားတဲ့ Third Party များမှာ လုပ်ထုံးလုပ်နည်းစိစစ်ရန် အချက်အလက် လမ်းညွှန်မှုမရှိသည့်အတွက် Third Party law ကိုရေးဆွဲပြဋ္ဌာန်းဖို့လိုပါတယ်။ ဒေသအသီးသီးမှာ ညွှန်ကြားချက်အမျိုးမျိုးနဲ့ ထုတ်ပြန်ဆောင်ရွက်နေတာထက် ဥပဒေတစ်ရပ်ခိုင်ခိုင်မာမာရေးဆွဲ ပြီးတော့လိုက်နာစေခြင်းက ပိုမိုထိရောက်မယ်လို့ ယူဆမိပါတယ်။ သုံးသပ်အကြံပြုချက်(ဇ)မှာပါတဲ့ တင်ဒါစနစ်ကြန့်ကြာနေမှုများကို သုံးလအတွင်းပြီးပြတ်အောင်ဆောင်ရွက်ဖို့ တိုက်တွန်းထားတာကို တွေ့ရပါတယ်။ ကော်မတီအနေနဲ့ တင်ဒါစနစ်ဘာကြောင့်ကြန့်ကြာနေတာလဲ။ ဘာတွေကိုဖြေလျှော့ ပေးဖို့လိုအပ်နေတာလဲ စတဲ့အချက်များကိုအကြံပြုပေးသင့်သလို အရည်အသွေးစစ်ဆေးတဲ့အဖွဲ့ များအနေနဲ့ လည်း ၎င်းတို့ရဲ့ လူဖွဲ့စည်းမှု၊ စစ်ဆေးရတဲ့နေရာ၊ ခရီးအကွာအဝေး စတဲ့အချက်တွေအရ ကြန့်ကြာအားနည်းမှုဖြစ်ပေါ်နေတာကို ဘယ်လိုကုစားထိန်းကျောင်းသင့်တယ်ဆိုတာကိုလည်း အစီရင်ခံစာမှာ ထည့်သွင်းအကြံပြုစေလိုပါတယ်။ ဥက္ကဋ္ဌကြီးခင်ဗျား။ ကော်မတီအနေနဲ့ အစီရင်ခံစာမှာ ဆက်သွယ်ရေးအော်ပရေတာများက သုံးစွဲသူပြည်သူများထံမှ အကြောင်းမဲ့ငွေဖြတ်တောက်မှုများ ထပ်မံမဖြစ်ပွားစေရေးအတွက် စောင့်ကြည့်လေ့လာဖို့လိုသလို အလားတူပြဿနာများရှိလာပါက ဘယ်လိုထိရောက်စွာအရေးယူ ဆောင်ရွက်သင့်တယ်ဆိုတာကိုလည်း သတ်မှတ်ထားဖို့နှင့် လိုအပ်လို့ရှိရင် ဥပဒေများပါထည့်သွင်း ပြင်ဆင်နိုင်ရေး အကြံပြုလိုပါတယ်။ ဆောက်လုပ်ရေးပိုင်းမှာလည်း နာမည်ပျက်စာရင်းထည့်သွင်း ခံရမည့် ဆောက်လုပ်ရေးကုမ္ပဏီများဟာ နည်းမျိုးစုံနှင့် အခြားတိုင်းဒေသကြီးနှင့် ပြည်နယ်များမှာ ရွှေ့ပြောင်းပြီးတော့ ထပ်မံမှတ်ပုံတင်လုပ်ကိုင်နေခြင်းများ အချို့သောတင်ဒါအောင်ကုမ္ပဏီများမှာ လည်း အမှန်တကယ်လုပ်ကိုင်နေခြင်းမျိုးမရှိဘဲနဲ့ ဌာနဆိုင်ရာများထံ နည်းလမ်းအမျိုးမျိုးနဲ့ ချဉ်းကပ်ရယူပြီးတော့မှ အမြတ်အစွန်းကနေတစ်ဆင့်ပြန်လည်လုပ်ကိုင်စေတဲ့ အညွန့်ခူးစားတဲ့ လုပ်ရပ်များပပျောက်စေရေးအတွက် ဘယ်လိုထိန်းကျောင်းကြပ်မတ်သင့်တယ်ဆိုတာကိုလည်း ထည့်သွင်းအကြံပြုစေလိုပါတယ်။ ကော်မတီရဲ့ ကွက်ကဲမှုအောက်မှာတိုက်ရိုက်ဖြစ်တဲ့ လွှတ်တော်ရဲ့ Cyber səaš:qp:90 169:qp:o saəlsə):67g708ca0:05lgəçclosušin Double Lock System၊ CCTV မှတ်တမ်းစနစ်၊ လက်ဗွေစနစ်များအသုံးပြုခြင်းရှိ/မရှိ၊ အရေးပေါ်မီးငြိမ်းသတ်ရေး Fire alarm 0033/6003:2© Cyber security oşqp:oul odcao:ệopsagê saqood:cozi အရာထမ်းတွေ၊ နိုင်ငံခြားသားဝန်ထမ်းတွေဝင်/ထွက်မှုကိုလည်း စိစစ်ကန့်သတ်ခြင်းများ ဆောင်ရွက်ပြီးတော့ လိုအပ်ချက်များကို ဥက္ကဋ္ဌထံအကြံပြုသင့်ကြောင်း အကြံပြုတင်ပြလိုပါတယ်။ နိဂုံးချုပ်အနေနဲ့တော့ ကော်မတီရဲ့ အစီရင်ခံစာဟာ ယခင်အစီရင်ခံစာများနှင့် ချိတ်ဆက် သုံးသပ်ရတဲ့သဘောဆောင်ရွက်ရသလို အနာဂတ်အတွက်၊ ရှေ့လုပ်ငန်းတွေအတွက်လည်း သုံးသပ်ချက်တွေ၊ ပြုပြင်ပြောင်းလဲဖို့လိုတဲ့ကိစ္စရပ်တွေကို ဖော်ပြဖို့လိုမှာဖြစ်ပါတယ်။ အစိုးရရဲ့ မူဝါဒ နဲ့ ကိုက်ညီသလား၊ လွဲချော်နေသလား၊ ဘယ်ကဏ္ဍတွေမှာ အားနည်းနေသလဲဆိုတာကို အစီရင်ခံစာ ရဲ့ အထဲမှာထည့်သွင်းဖော်ပြပြီးတော့ ဝန်ကြီးဌာနအနေနဲ့ ကျန်ရှိတဲ့တစ်နှစ်တာကာလသက်တမ်းမှာ Focus မှန်မှန်နဲ့ အလုပ်လုပ်နိုင်အောင် လမ်းညွှန်အကြံပြုချက်တွေ ထည့်သွင်းနိုင်မယ်ဆိုရင်တော့ OU အလွန်ပြည့်စုံအားကောင်းတဲ့ အစီရင်ခံစာတစ်ခုဖြစ်သွားမှာဖြစ်ကြောင်း အကြံပြုရင်းနဲ့ နိဂုံးချုပ် အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">သံဖြူဇရပ်မဲဆန္ဒနယ်မှ ဦးဉာဏ်ဟိန်း ဆွေးနွေးရန် ဖိတ်ခေါ်ပါတယ်။</speech>
<speech><mp id="318">ဦးဉာဏ်ဟိန်း(သံဖြူဇရပ်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် အစည်းအဝေးခန်းမအတွင်းမှာရှိကြတဲ့ ဂုဏ်သရေရှိပုဂ္ဂိုလ်များ အားလုံး မင်္ဂလာပါ။ ကျွန်တော် ကတော့ မွန်ပြည်နယ်၊ သံဖြူဇရပ်မဲဆန္ဒနယ်မှ ဦးဉာဏ်ဟိန်း ဖြစ်ပါတယ်။ ဥက္ကဋ္ဌကြီးခင်ဗျား။ (၁၄)ကြိမ်မြောက်အစည်းအဝေးတွင် တင်သွင်းလာသော ပို့ဆောင်ရေး၊ ဆက်သွယ်ရေးနှင့် ဆောက်လုပ်ရေးဆိုင်ရာကော်မတီရဲ့ ရည်ရွယ်ချက်နဲ့တာဝန်ပိုင်းကို ကျွန်တော် အကြံပြု ဆွေးနွေးသွားမှာဖြစ်ပါတယ်။ အစီရင်ခံစာမှာ ရည်ရွယ်ချက်နှစ်ရပ်ပါရှိပြီးတော့မှ ကော်မတီ၏ဆောင်ရွက်ချက် များနှင့် အကြံပြုချက်တွေကိုသိစေဖို့နှင့် လုပ်ငန်းတာဝန်များ ထိရောက်အောင်မြင်ဖို့လို့ တွေ့ရှိရပါတယ်။ ကျွန်တော့်ရဲ့ ဆွေးနွေးချက်သည် ကော်မတီရဲ့ လုပ်ငန်းတာဝန်များကို ပိုမိုထိရောက် အောင်မြင်ဖို့အတွက် တစ်စိတ်တစ်ပိုင်းအထောက်အကူပြု စေမယ်လို့ယူဆကြောင်း တင်ပြအပ်ပါတယ်။ ဥက္ကဋ္ဌကြီးခင်ဗျား။ ဒီမိုကရေစီအကူးအပြောင်းကာလ တွင် ဝန်ကြီးဌာနတိုင်းရဲ့ စီမံကိန်းသည် ပြည်သူလူထုကိုဗဟိုပြု ရေးဆွဲရမှာပဲဖြစ်ပါတယ်။ အကောင်အထည်ဖော်တဲ့နေရာမှာလည်းပဲ တို့တစ်တွေက အစိုးရဝန်ကြီးဌာနကဆိုပြီး လုပ်ချင်သလို လုပ်ဖို့ မသင့်တာကိုတော့ သတိပြုရမှာဖြစ်ပါတယ်။ လုပ်ငန်းအကောင်အထည်ဖော်ရာမှာ လူထုကို တလေးတစားဆက်ဆံရမှာဖြစ်ပါတယ်။ လူထုနဲ့ အစိုးရအပြန်အလှန်လေးစားသော ဆက်ဆံရေးမျိုး ပေါ်လာဖို့အတွက်ကို ဖန်တီးဖို့လုပ်ရမှာ ကျွန်တော်တို့ လွှတ်တော်ကိုယ်စားလှယ်များရဲ့ တာဝန်ဖြစ်ပါတယ်။ ဒီလိုမျိုးဆက်ဆံရေးဖြစ်မနေသော လုပ်ထုံးလုပ်နည်းများကို ပြုပြင်ပေးနိုင်ခြင်းအားဖြင့် ကော်မတီရဲ့တာဝန်ပိုင်းကို ပိုမိုဂုဏ်တက်စေမှာ ဖြစ်ကြောင်း တင်ပြအပ်ပါတယ်။ ဒါကြောင့် အစီရင်ခံစာပါ အမှတ်စဉ် ၁၉ မှာဖော်ပြထားတဲ့ တာဝန် လေးရပ်မှာ တာဝန်တစ်ရပ်ကို ထပ်မံထည့်သွင်းဖို့အတွက်ကို အကြံပြုလိုပါတယ်။ ထည့်သွင်းလိုတဲ့ ရည်ရွယ်ချက်၊ အကြံပြုချက်ကတော့ ဘာလဲဆိုရင် ဌာနမှလုပ်ငန်းများ အကောင်အထည်ဖော်ဆောင် ရာတွင် ပြည်သူလူထုထိခိုက်နစ်နာမှုမရှိစေရေးနည်းလမ်းများဖြင့် အကောင်အထည်ဖော်ဆောင်ရွက် နိုင်ရန် ထိန်းညှိပေးရန်ဆိုတဲ့တစ်ချက်ကို ထပ်တိုးပေးခြင်းအားဖြင့် ပိုမိုပြီးတော့ဆီလျော်မယ်လို့ တင်ပြအပ်ပါတယ်။ ဒီအချက်အောင်မြင်ဖို့ရာမှာလည်း တိုင်စာများမှ မြေပြင်ကွင်းဆင်းလေ့လာ ဆန်းစစ်၍ လုပ်ထုံးလုပ်နည်းများကိုဆန်းစစ်ပြီး ဝန်ကြီးဌာန၏လုပ်ထုံးလုပ်နည်းများကို ပြင်ဆင်ဖို့ အကြံပြုတိုက်တွန်းခြင်းဖြင့် ဆောင်ရွက်အကောင်အထည်ဖော်နိုင်မှာဖြစ်ကြောင်း တင်ပြအပ်ပါတယ်။ နမူနာအနေဖြင့်တင်ပြရမယ်ဆိုရင် ကျွန်တော့်မဲဆန္ဒနယ်မှာ ခရုပ်ပိနှင့်ဝဲကလောင်းကျေးရွာသား ၁၁ ဦး က လယ်ယာခြံမြေပိုင်ရှင်များမသိဘဲ Mytel ဆက်သွယ်ရေးကြိုးလိုင်းများကို ကျူးကျော် ဆက်သွယ်သွားကြောင်း ဆိုင်ရာ ရပ်/ကျေးအုပ်ချုပ်ရေးမှူးကိုတင်ပြသောအခါမှာ အုပ်ချုပ်ရေးမှူးက ငါလည်းမတတ်နိုင်ဘူး။ အဲဒီတော့ လွှတ်တော်ကိုယ်စားလှယ်ကြီးထံတင်ပြလို့ အကြံပြု တဲ့အတွက် ကြောင့် တိုင်ကြားကြောင်းစာကို ကျွန်တော် ၂၃-၃-၂၀၁၉ ရက်နေ့ဆိုပြီး ရရှိပါတယ်။ ကျွန်တော်မှ ပေါင်းစပ်ညှိနှိုင်းရာမှာတော့ တကယ်တော့ Mytel ကုမ္ပဏီကြီးကလုပ်တာမဟုတ်ဘဲ Mytel ကုမ္ပဏီ ကြီးက လမ်းကြောင်းရှာဖို့အတွက်ကို ထပ်မံတာဝန်ပေးလိုက်တဲ့ ဆပ်ကော်မတီတစ်ခုကနေပြီးတော့ ဆောင်ရွက်သွားကြောင်း တွေ့ရှိရပါတယ်။ အဲဒီတော့ ဝန်ကြီးဌာနရဲ့ လုပ်ထုံးလုပ်နည်းတွေက ဘယ်လိုဖြစ်နေလဲဆိုရင် သက်ဆိုင်ရာဝန်ကြီးဌာနကခွင့်ပြုလို့ရှိရင် ဆောင်ရွက်ခွင့်ရတဲ့ကုမ္ပဏီက ဝန်ကြီးဌာနရဲ့ ညွှန်ကြားရေးမှူး၊ ညွှန်ကြားရေးမှူးချုပ်များဆီကနေပြီးတော့မှ စာတစ်စောင်တောင်းပါ တယ်။ သက်ဆိုင်ရာသို့ လိပ်မူပြီးတော့မှ နိုင်ငံတော်အစိုးရကခွင့်ပြုသည့်လုပ်ငန်းဖြစ်ခြင်း၊ ဥပဒေ၊ စည်းမျဉ်းစည်းကမ်းများနှင့်အညီဆောင်ရွက်ရန် တတ်နိုင်သောအကူအညီများပေးပါရန်ဆိုတဲ့ စာလေး တစ်စောင်ကိုကိုင်ပြီးတော့မှ မြို့နယ်အုပ်ချုပ်ရေးမှူးတွေကိုလည်း တွေ့ပါတယ်။ အဲဒီတော့ မြို့နယ် အုပ်ချုပ်ရေးမှူးကလည်း ဘာလုပ်မလဲဆိုရင် စာတစ်စောင်ထပ်ထုတ်ပါတယ်။ သက်ဆိုင်ရာ ရပ်/ကျေး အုပ်ချုပ်ရေးမှူးများထံကို အပိုဒ်နှစ်ပိုဒ်နဲ့ပို့ပါတယ်။ ပထမအပိုဒ်မှာတော့ ဘာဖော်ပြလဲဆိုရင် ပြည်ထောင်စုအစိုးရအဖွဲ့ သို့မဟုတ် ပြည်နယ်အစိုးရအဖွဲ့က ဆောင်ရွက်ခွင့်ပြုလိုက်သော လုပ်ငန်း ဖြစ်ကြောင်း၊ ဒုတိယအပိုဒ်မှာတော့ ကျေးရွာနေပြည်သူလူထု ထိခိုက်နစ်နာမှုမရှိစေရေး သတိပြု၍ ဆောင်ရွက်ရန်ဆိုပြီးတော့မှ ပေးလိုက်ပါတယ်။ အဲဒီအခါကျတော့မှ ကုမ္ပဏီတွေကဘာသွားလုပ်မလဲ ဆိုရင် ရွာတွေဆင်းသွားမယ်။ သက်ဆိုင်ရာ ရပ်/ကျေးအုပ်ချုပ်ရေးမှူးတွေကို သွားတွေ့ပြီးတော့ နည်းနည်းပါးပါးအကျွမ်းဝင်အောင်လုပ်ပြီးတော့ ဒီပိုင်ရှင်ဖြစ်တဲ့လယ်ရှင်၊ ခြံရှင်တွေကို အသိမပေး တော့ဘဲနဲ့ ထင်တိုင်းကြဲသွားတာဖြစ်ပါတယ်။ ကျွန်တော်က ဒါကို သက်ဆိုင်ရာပြည်ထောင်စုဝန်ကြီး ဌာနကို စာနဲ့တင်ပြတော့မှသာလျှင် လာပြီးတော့မှ တောင်းပန်တာတွေ၊ လျော်ကြေးပေးတာတွေ လုပ်သွားပါတယ်။ အဲဒီတော့ အခုလိုမျိုးတိုင်တော့မှလုပ်တာက ကျွန်တော်တို့က ဆန်စင်ရာ ကျည်ပွေ့လိုက်တဲ့ပမာ ဖြစ်ပါတယ်။ နောင်မဖြစ်ဖို့အတွက်ကို ကျွန်တော်တို့ လုပ်ထုံးလုပ်နည်းလေးကို နည်းနည်းလေးပြင်လိုက်ရုံပဲဖြစ်ပါတယ်။ အဲဒီတော့ အကြံပြုလိုတာက တကယ်လို့များ ဒီစာကို ကိုင်လာပြီးတော့မှ မြို့နယ်အုပ်ချုပ်ရေးမှူးကို အရင်မတွေ့ဘဲနဲ့ လမ်းကြောင်းဖောက်တော့မယ့် ဒေသက ရပ်/ကျေးအုပ်ချုပ်ရေးမှူးများ၊ ဆက်သွယ်ရေးလမ်းကြောင်းဖြတ်ရာမှာရှိတဲ့ လယ်ရှင်၊ ခြံရှင်များကိုဖိတ်ကြားပြီးတော့ စီမံကိန်းကိုချပြရှင်းလင်းမယ်။ ခုနပြောတာကို ညှိနှိုင်းမယ်။ လျော်ကြေးပေးသင့်တာတွေကိုပေးပြီးတော့မှ အဲဒီကနေပြီးတော့ ဆောင်ရွက်ချက်တွေကို ရပ်ကွက/ ကျေးရွာအုပ်ချုပ်ရေးမှူးတွေက ထောက်ခံပြီးတော့မှ မြို့နယ်အုပ်ချုပ်ရေးမှူးထံကို တင်ပြပြီးတော့ လုပ်ပိုင်ခွင့်တွေဆက်လုပ်မယ်ဆိုရင် ခုနပြောလိုက်တဲ့ မလိုလားအပ်သော၊ ပြည်သူနစ်နာမှုမရှိသော လုပ်ထုံးလုပ်နည်းတစ်ခုနဲ့ ကျွန်တော်တို့ ဆောင်ရွက်သွားနိုင်မှာဖြစ်ပါတယ်။ အဲဒီတော့ ကော်မတီ အနေနဲ့ အဲဒီလိုမျိုးဥပမာပြုပြီးတော့ ဒီကော်မတီတစ်ခုတည်းမဟုတ်ဘဲနဲ့ ရှိသမျှကော်မတီအားလုံးကို ကျွန်တော်အကြံပြုတာဖြစ်ပါတယ်။ လုပ်ထုံးလုပ်နည်းလေးကို ပြန်ဆန်းစစ်ပြီးတော့ အနည်းငယ် ပြုပြင်ရုံနဲ့ အကောင်အထည်ဖော်သွားနိုင်တဲ့ဟာမျိုးတွေကို ကြိုးစားဆောင်ရွက်ပေးကြပါလို့ အကြံပြု တိုက်တွန်းရင်း နိဂုံးချုပ်အပ်ပါတယ်။</speech>
<speech type="speaker">ပို့ဆောင်ရေး၊ ဆက်သွယ်ရေးနှင့်ဆောက်လုပ်ရေးဆိုင်ရာကော်မတီမှ ပြန်လည်ရှင်းလင်းရန်ရှိက ရှင်းလင်းဖို့ဖြစ်ပါတယ်။</speech>
<speech><mp id="174">ဦဝင်းထွဋ်(ဥက္ကဋ္ဌ၊ ပို့ဆောင်ရေး၊ ဆက်သွယ်ရေးနှင့်ဆောက်လုပ်ရေးဆိုင်ရာကော်မတီ)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ အားလုံးကို မင်္ဂလာပါလို့ နှုတ်ခွန်းဆက်သပါတယ်။ ကျွန်တော်ကတော့ ပြည်သူ့လွှတ်တော် ပို့ဆောင်ရေး၊ ဆက်သွယ်ရေးနှင့်ဆောက်လုပ်ရေးဆိုင်ရာကော်မတီ ဥက္ကဋ္ဌ ဖျာပုံမဲဆန္ဒနယ် ပြည်သူ့ လွှတ်တော်ကိုယ်စားလှယ် ဦးဝင်းထွဋ်ဖြစ်ပါတယ်။ ကျွန်တော်တို့ကော်မတီရဲ့ နှစ်ပတ်လည် အစီရင်ခံစာအပေါ်မှာ ဝေဖန်ဆွေးနွေးပေးကြတဲ့ တပ်မတော်သားပြည်သူ့လွှတ်တော် ကိုယ်စားလှယ် ဗိုလ်မှူးရဲနိုင်လွင်နှင့် သံဖြူဇရပ်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဉာဏ်ဟိန်း တို့ကို အထူးပဲကျေးဇူးတင်ရှိပါကြောင်းနှင့် ယခုလိုထောက်ပြဝေဖန်ပြောဆိုမှုများအပေါ်မှာ ကော်မတီ အနေနဲ့ များစွာအလေးထားဆောင်ရွက်မည်ဖြစ်ပါကြောင်း ပထမဦးစွာ ပြောကြားလိုပါတယ်။ ဒီကော်မတီရဲ့ ဆွေးနွေးချက်တွေအပေါ်မှာ ကျွန်တော်တို့ကော်မတီဟာ ကော်မတီကပေးအပ်ထားတဲ့ လုပ်ငန်းတာဝန်လေးခုအပေါ်မှာ အဓိကထားပြီးတော့ ဆောင်ရွက်နေခြင်းဖြစ်သလို သက်ဆိုင်ရာ ကော်မတီက ထိန်းကျောင်းရမယ့်ဝန်ကြီးဌာန၊ ပို့ဆောင်ရေး၊ ဆက်သွယ်ရေးနှင့်ဆောက်လုပ်ရေး ဆိုင်ရာဝန်ကြီးဌာနတွေအပေါ်မှာလည်း စောင့်ကြည့်ထိန်းညှိစိစစ်တဲ့လုပ်ငန်းများကိုလည်း ဆောင်ရွက်နေပါတယ်ဆိုတဲ့အကြောင်းကို ပထမဦးစွာ တင်ပြလိုပါတယ်။ ဒီလိုဆောင်ရွက်တဲ့အခါမှာ ဗိုလ်မှူးရဲနိုင်လွင် ဆွေးနွေးသွားတဲ့အချက်ထဲကနေပြီးတော့မှပထမအချက်ဖြစ်တဲ့ တည်ဆောက်ရေး လုပ်ငန်းများနှင့်ပတ်သက်တဲ့ တင်ဒါစနစ်တွေ၊ နောက်တစ်ခါ တင်ဒါကိုေါ်နိုင်ဘဲနဲ့ လေး၊ ငါး၊ ခြောက်လနောက်ကျပြီးမှဆောင်ရွက်နိုင်တဲ့လုပ်ငန်းစဉ်တွေ၊ နောက်တစ်ခါ Third Party စနစ်ကို ပီပြင်စွာ အကောင်အထည်မဖော်နိုင်သေးတဲ့ အကြောင်းတရားများကို ကျွန်တော် ပထမဦးစွာ ခြုံငုံပြီးတော့ ရှင်းလင်းဆွေးနွေးပြောကြားမှာဖြစ်ပါတယ်။ အဓိက ကျွန်တော်တို့နိုင်ငံမှာ ဒီလိုတည်ဆောက်ရေးလုပ်ငန်းတွေဟာ အရှိန်အဟုန်နဲ့ နိုင်ငံတော်ဘတ်ဂျက်ကို အများစုသုံးစွဲပြီးတော့ ဆောင်ရွက်လာတဲ့ဖွံ့ဖြိုးတိုးတက်လာနဲ့ တစ်ပြိုင်နက်နည်းတူ ကျွန်တော်တို့ရဲ့ Institution တွေ အားကောင်းခိုင်မာမှုမရှိသေးတာဟာ အဓိကအချက်ဖြစ်ပါတယ်။ Institution တွေဆိုတဲ့နေရာမှာ ရှိသင့်ရှိထိုက်တဲ့ ဥပဒေတွေ၊ SpScavodcq:09c$:(Construction Industry)osdący:ooo$:empê:ocß Regulatory Authority တွေ၊ နောက်တစ်ခါ ဒီကနေကိုင်စွဲထားရမယ့် Building Control Act ကဲ့သို့ ဥပဒေတွေ၊ 6şuodosdam 316ozmoos:empê:qous Code cozi Norm Gozi Standard Gozu osos ကျကျသတ်မှတ်ပြဋ္ဌာန်းနိုင်ခြင်းမရှိသေးတာဟာ အဓိကအချက်ဖြစ်ပါတယ်။ ဒီလိုတည်ဆောက်ရေး လုပ်ငန်းတွေရဲ့ အားနည်းချက်တွေကို လွှတ်တော်အတွင်းမှာလည်း ကိုယ်စားလှယ်တွေမကြာခဏ ဆွေးနွေးပြီးတော့၊ မကြာခဏတင်ပြပြောဆိုမှုတွေကိုလည်း အားလုံးကြားသိပြီးလည်းဖြစ်ပါတယ်။ အဲဒီတော့ ဒီနေ့လိုအပ်တဲ့အချက်ဟာ ဒီကနေ့ ကျွန်တော်တို့ Building and Construction Authority တစ်ခုမဖြစ်မနေလိုအပ်နေပါတယ်။ ဒီလုပ်ငန်းစဉ်နဲ့ပတ်သက်ပြီးတော့လည်း Gaooosopc9:0$6:994069 :co? Building and Construction Industry Development Law ကို ပြဋ္ဌာန်းဖို့ဆောင်ရွက်နေပါတယ်ဆိုတာကိုလည်း တင်ပြဆွေးနွေးပြီးဖြစ်ပါတယ်။ အဆိုပါ Development Law Oborogs: plecosso coqueo. 3m69. Building and Construction န် Industry ကို အမှန်တကယ်ထိန်းကျောင်းနိုင်မယ့် အခွင့်အာဏာရအဖွဲ့ အစည်းနဲ့ အမှန်တကယ် ထိန်းကျောင်းနိုင်မယ့်ဥပဒေတစ်ခုဖြစ်ဖို့အတွက် ကျွန်တော်တို့ကော်မတီဟာ စောင့်ကြည့်စိစစ် ထိန်းကျောင်းတဲ့လုပ်ငန်းစဉ်ကို ဆောင်ရွက်နေပါတယ်ဆိုတာ ပထမဦးစွာ ပြောကြားပါရစေ။ အဲဒီတော့ ကျွန်တော်တို့ ဒီကနေ့ဆောင်ရွက်နေတဲ့ တည်ဆောက်ရေးလုပ်ငန်းတွေဟာ ဘတ်ဂျက်စနစ်ကြောင့်လား၊ ခုနလိုပဲ တိုင်းဒေသကြီးနှင့် ပြည်နယ်တွေမှာ အလွဲလွဲအမှားမှား လုပ်ထုံးလုပ်နည်းတွေကြောင့်လား ဆိုတာကတော့ အဓိကအကျဆုံးအချက်ဟာ ဘတ်ဂျက် နှစ်ပြောင်းရခြင်းကြောင့် မဟုတ်ပါဘူး။ ကျွန်တော်တို့ဘတ်ဂျက်နှစ်မပြောင်းခင်ကလည်း လေး၊ ငါး၊ ခြောက်လကြာပါတယ်။ ဘတ်ဂျက်နှစ်ပြောင်းပြီးမှာလည်း လေး၊ ငါး၊ ခြောက်လကြာပါတယ်။ ဒီလုပ်ငန်းစဉ်တစ်ခုလုံးရဲ့ Procedure ဟာ လွဲချော်နေပါတယ်။ ဒါကိုပြုပြင်ဖို့ အလျင်အမြန် လိုအပ်နေပါတယ်။ အဲဒီတော့ ဆောက်လုပ်ရေးဝန်ကြီးဌာနက တင်သွင်းတဲ့ BCLD Law မထွက်ခင် မှာ ကျွန်တော်တို့ကော်မတီအနေနဲ့ ဆောက်လုပ်ရေးဝန်ကြီးဌာနနဲ့ ပူးပေါင်းဆောင်ရွက်ပြီးတော့ ကန်ထရိုက်စနစ်နဲ့ လုပ်ငန်းများကိုဆောင်ရွက်တဲ့အခါမှာ လိုက်နာရမယ့်လုပ်ငန်းလမ်းညွှန်ဆိုတဲ့ နိုင်ငံတော်သမ္မတရုံးရဲ့ အမိန့်ညွှန်ကြားချက်(၁/၂၀၁၇)ရဲ့ SOP ကို ကျွန်တော်တို့ကော်မတီ ကနေပြီး တော့ ဆောက်လုပ်ရေးဝန်ကြီးဌာနနဲ့ အကြိမ်ကြိမ်အဖန်ဖန်ဆွေးနွေးညှိနှိုင်းပြီးတော့ အလျင်အမြန် ပြဋ္ဌာန်းနိုင်အောင် ဆောင်ရွက်နေပါတယ်။ ထို့အတူပဲ တည်ရှိပြီးဖြစ်တဲ့ Third Party Inspection Program Guideline aộod Gədd09869:0$.gsmopos.co:o Third Party 603 လိုက်နာရမယ့်လမ်းညွှန်ကိုလည်း လိုက်နာဆောင်ရွက်နိုင်အောင် ကြပ်မတ်ထိန်းကျောင်းမှုတွေကို ဆောင်ရွက်နေပါတယ်။ ဒီလိုဆောင်ရွက်တဲ့အခါမှာ သက်ဆိုင်ရာဆောက်လုပ်ရေးဝန်ကြီးဌာန၊ မြန်မာနိုင်ငံအင်ဂျင်နီယာကောင်စီတို့နဲ့ တွေ့ဆုံဆွေးနွေးပြီးတော့ လိုအပ်မယ့်ထိန်းကျောင်းမှုတွေကို ဆောင်ရွက်နိုင်ဖို့ကြိုးပမ်းနေပါတယ်။ ဥပမာ- မြန်မာနိုင်ငံအင်ဂျင်နီယာကောင်စီမှာဆိုလို့ရှိရင် အင်ဂျင်နီယာကောင်စီရဲ့ ဥပဒေကပေးထားတဲ့ တာဝန်နှင့်လုပ်ပိုင်ခွင့်တွေကို အသုံးချပြီးတော့ လိုအပ်တဲ့ စိစစ်ကြပ်မတ်စောင့်ကြည့်ထိန်းကျောင်းနိုင်မယ့် Mechanism တစ်ခုကို အမြန်ဆုံး တည်ဆောက်ပြီးတော့ ထိန်းကျောင်းနိုင်ဖို့လည်း ကျွန်တော်တို့ကော်မတီက တိုက်တွန်းဆောင်ရွက် နေကြောင်း ပြောကြားလိုပါတယ်။ ကျွန်တော်တို့ ဒီနေရာမှာ ခုနလိုပဲ ဆက်သွယ်ရေးအော်ပရေတာတွေရဲ့ ငွေကောက်ခံမှု၊ ဘေလ်တွေကို ပိုဖြစ်တယ်ဆိုတဲ့ကိစ္စနဲ့ပတ်သက်ပြီးတော့လည်း ကျွန်တော်တို့ကော်မတီနဲ့ ဒေါက်တာလှမိုး ပြည်သူ့လွှတ်တော်ကိုယ်စားလှယ်ရဲ့ မေးခွန်းမေးမြန်းပြီးတဲ့နောက်ပိုင်းမှာ ကျွန်တော်တို့ကော်မတီကနေပြီးတော့ သုံးကြိမ်တိုင်တိုင်ဆက်သွယ်ရေးညွှန်ကြားမှုဦးစီးဌာနနဲ့ ခေါ်ယူပြီးတော့ လိုအပ်တဲ့စိစစ်မေးမြန်းမှုတွေကို ဆောင်ရွက်ခဲ့ပါတယ်။ အဲဒီလိုဆောင်ရွက်တဲ့ အခါမှာ သက်ဆိုင်ရာဦးစီးဌာနအနေနဲ့လည်း လိုအပ်တဲ့ကြပ်မတ်ထိန်းကျောင်းမှုများနဲ့ ပြည်သူ့ရဲ့ အသံကို အဓိကနားထောင်ပြီးတော့ လိုက်နာဆောင်ရွက်နိုင်ဖို့အတွက် အော်ပရေတာများကို ကြပ်မတ်ဆောင်ရွက်မယ့်အစီအမံများကိုလည်း ရှင်းလင်းပြောကြားပြီးဖြစ်ပါတယ်။ နောက်တစ်ခု ကတော့ EIT စနစ် ဖြစ်ပါတယ်။ ဒီ EIT စနစ်ဟာ အင်မတန်မှအရေးပါတဲ့ လုပ်ငန်းစဉ်တစ်ခု ဖြစ်ပါတယ်။ e-Government ရဲ့လုပ်ငန်းစဉ်မှာ အဓိကကျတဲ့လုပ်ငန်းစဉ်တစ်ခုဖြစ်ပါတယ်။ ဒီလုပ်ငန်းစဉ်ကိုလည်း ကျွန်တော်တို့ G to G စနစ်နဲ့ဆောင်ရွက်ဖို့အတွက် သဘောတူညီမှု တွေရရှိထားပြီးတော့ မကြာခင်သောကာလအတွင်းမှာ အကောင်အထည်ဖော်ဆောင်ရွက်နိုင်မယ်လို့ မျှော်လင့်ပါတယ်။ အဲဒီလိုဆောင်ရွက်တဲ့အခါမှာ EIT စနစ်ဟာ တကယ်အကောင်အထည်ဖော်တဲ့ အခါမှာ ကျွန်တော်တို့ အခက်အခဲတွေအများကြီးပဲ ကြုံတွေ့နိုင်ပါတယ်။ အဲဒီလိုကြုံတွေ့လာတဲ့ အခက်အခဲတွေကို ကျွန်တော်တို့ပြည်သူတွေအားလုံး နားလည်သဘောပေါက်စွာနဲ့ ဆောင်ရွက် နိုင်ဖို့ဟာ အင်မတန် အရေးကြီးတဲ့အချက်ဖြစ်ပါတယ်။ ဆရာဦးဉာဏ်လင်းဆွေးနွေးတဲ့ဆွေးနွေးချက် ကတော့ ကျွန်တော်သဘောပေါက်တာကတော့ ဒီအော်ပရေတာလေးခုနဲ့ FTTH လို့ခေါ်တဲ့ Fiber to the home ose Fiber optic cable Gozm69l8:603şi Network Gozmalg:cos? malcons တို့ Internet နဲ့ Multi-Media ဝန်ဆောင်မှုတွေကို ပေးတဲ့လုပ်ငန်းစဉ်ကို ဖော်ညွှန်းတယ်လို့ယူဆ ပါတယ်။ အစီရင်ခံစာမှာတော့ ဒီလုပ်ငန်းစဉ်နဲ့ပတ်သက်တဲ့ ထိန်းကျောင်းမှုမျိုးပါဝင်လာခြင်းမရှိပါဘူး။ ဒါပေမဲ့ အခု (၁၄)ကြိမ်မြောက်ပုံမှန်အစည်းအဝေးမှာ ကျွန်တော်တို့ကော်မတီအနေနဲ့ ဆက်သွယ်ရေး ညွှန်ကြားမှုဦးစီးဌာနကိုခေါ်ယူပြီးတော့ FTTH လုပ်ငန်းစဉ်တွေကို ပိုမိုကောင်းမွန်တဲ့ ထိန်းကျောင်း မှုတွေဆောင်ရွက်နိုင်အောင်၊ လိုအပ်နေတဲ့ နည်းဥပဒေနဲ့ စည်းမျဉ်းစည်းကမ်းတွေကို အလျင်အမြန် ရေးဆွဲပြီးတော့ လိုင်စင်ထုတ်ပေးရေး၊ အခွန်အခကောက်ယူရေးနှင့် လက်ဝါးကြီးအုပ်ယှဉ်ပြိုင်မှု မဖြစ်စေရေး၊ စုပုံပြီးတော့ ယှဉ်ပြိုင်ပြီးတော့ မြို့တွေရဲ့ တည်ရှိနေမှုနဲ့ အလှအပတွေကို ထိခိုက် ပျက်စီးစေမယ့်ဆောင်ရွက်မှုများမဖြစ်ပေါ်စေရေး၊ ကျန်တဲ့ မြေပိုင်ရှင်၊ အဆောက်အဦပိုင်ရှင်များနဲ့ ဆွေးနွေးညှိနှိုင်းနိုင်တဲ့ မူဘောင်များပေါ်ထွက်လာဖို့ တိုက်တွန်းဆွေးနွေးထားပြီးဖြစ်ကြောင်း ပြောကြားလိုပါတယ်။ နိဂုံးချုပ်အနေနဲ့ ကျွန်တော်တို့ကော်မတီရဲ့ အစီရင်ခံစာအပေါ်မှာ အခုလို ပိုင်းခြားဝေဖန်ဆွေးနွေးပေးကြတဲ့ ကိုယ်စားလှယ်ကြီးများကို အထူးပဲကျေးဇူးတင်ရှိပါကြောင်းနှင့် ကျွန်တော်တို့အနေနဲ့ ကော်မတီရဲ့ တာဝန်တွေကို ဆောင်ရွက်ရာမှာ ပိုမိုအရှိန်အဟုန်မြှင့်ပြီးတော့ အောင်မြင်အောင်ဆောင်ရွက်ပါမည်ဖြစ်ကြောင်း ပြောကြားရင်းနဲ့ နိဂုံးချုပ်ပါတယ်။ အားလုံးကို ကျေးဇူးတင်ပါတယ်ခင်ဗျား။</speech>
<title>ပြည်သူ့လွှတ်တော် ပို့ဆောင်ရေး၊ ဆက်သွယ်ရေးနှင့် ဆောက်လုပ်ရေးဆိုင်ရာကော်မတီ၏ နှစ်ပတ်လည်အစီရင်ခံစာကို သဘောတူလက်ခံရန် အဆိုတင်သွင်းခြင်းနှင့် လွှတ်တော်၏ အတည်ပြုချက်ရယူခြင်း</title>
<speech type="speaker">အစီအစဉ် ၁၁ ဖြစ်ပါတယ်။ ပြည်သူ့လွှတ်တော် ပို့ဆောင်ရေး၊ ဆက်သွယ်ရေးနှင့် ဆောက်လုပ်ရေးဆိုင်ရာကော်မတီ၏ နှစ်ပတ်လည်အစီရင်ခံစာကို လွှတ်တော် ကိုယ်စားလှယ်နှစ်ဦးက ဆွေးနွေးခဲ့ပြီး ဖြစ်ပါတယ်။ ယခု အစီရင်ခံစာနှင့်စပ်လျဉ်း၍ လွှတ်တော်က သဘောတူလက်ခံရန် အဆိုတင်သွင်းခြင်းနှင့် အတည်ပြုချက်ရယူခြင်းများ ဆောင်ရွက်မှာဖြစ်ပါတယ်။ အဆိုတင်သွင်းရန် ပို့ဆောင်ရေး၊ ဆက်သွယ်ရေးနှင့် ဆောက်လုပ်ရေးဆိုင်ရာကော်မတီကို ဖိတ်ခေါ်ပါတယ်။</speech>
<speech><mp id="259">ဒေါ်ယဉ်မင်းလှိုင်(အတွင်းရေးမှူး၊ ပို့ဆောင်ရေး၊ ဆက်သွယ်ရေးနှင့် ဆောက်လုပ်ရေးဆိုင်ရာ ကော်မတီ)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ် ကြီးများရှင်။ ကျွန်မကတော့ ဂန့်ဂေါမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်ယဉ်မင်းလှိုင်ဖြစ်ပါတယ်။ ပို့ဆောင်ရေး၊ ဆက်သွယ်ရေးနှင့် ဆောက်လုပ်ရေးဆိုင်ရာကော်မတီရဲ့ နှစ်ပတ်လည်အစီရင်ခံစာကို ပြည်သူ့လွှတ်တော်သို့တင်သွင်းခြင်း၊ လွှတ်တော်ကိုယ်စားလှယ်နှစ်ဦးမှ ထောက်ပြဆွေးနွေးခြင်းနှင့် ကော်မတီဥက္ကဋ္ဌမှရှင်းလင်းပြောကြားခြင်းတို့ကို ယခုဆောင်ရွက်ကြပြီး ဖြစ်၍ ကော်မတီ၏ တတိယအကြိမ်မြောက် နှစ်ပတ်လည်အစီရင်ခံစာအား ပြည်သူ့လွှတ်တော်မှ သဘောတူလက်ခံပါရန်နှင့် အတည်ပြုပေးနိုင်ပါရန် လေးစားစွာဖြင့် တင်ပြအပ်ပါတယ်။ ကျေးဇူး တင်ပါတယ်ရှင်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အစီရင်ခံစာကို အတည်ပြုနိုင်ဖို့ လွှတ်တော်ရဲ့ သဘောထားရယူပါမယ်။ ပြည်သူ့လွှတ်တော် ပို့ဆောင်ရေး၊ ဆက်သွယ်ရေးနှင့် ဆောက်လုပ်ရေးဆိုင်ရာကော်မတီရဲ့ နှစ်ပတ်လည်အစီရင်ခံစာကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">လွှတ်တော်က သဘောတူတဲ့အတွက် ပို့ဆောင်ရေး၊ ဆက်သွယ်ရေးနှင့် ဆောက်လုပ်ရေးဆိုင်ရာကော်မတီရဲ့ နှစ်ပတ်လည်အစီရင်ခံစာကို လွှတ်တော်က အတည်ပြုကြောင်း ကြေညာပါတယ်။</speech>
</report>
</section>
<section value="Order">
<title>ပြည်သူ့လွှတ်တော်ဥက္ကဋ္ဌက နိဂုံးချုပ် အမှာစကားပြောကြားခြင်း</title>
<speech type="speaker">အစီအစဉ် ၁၂ ဖြစ်ပါတယ်။ ပြည်သူ့လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်သူ့လွှတ်တော် (၁၄)ကြိမ်မြောက်ပုံမှန်အစည်းအဝေးဟာ ဒီနေ့ပြီးဆုံးမှာဖြစ်ပါတယ်။ ယခု ပုံမှန်အစည်းအဝေးကာလအတွင်းမှာ အစည်းအဝေးကျင်းပရက် ၁၈ ရက်ရှိခဲ့ပြီး ကြယ်ပွင့်ပြမေးခွန်း ၁၂၈ ခု မေးမြန်း ဖြေကြားခြင်း၊ ကြယ်ပွင့်မပြမေးခွန်း ၄၆၀ ခု ဖြေကြားခြင်းများ ဆောင်ရွက်ခဲ့ပါတယ်။ ဝမ်းနည်းကြောင်းအဆိုတစ်ခုအပါအဝင် အဆိုလေးခုတင်သွင်းခဲ့ပြီး အတည်ပြုအဆိုနှစ်ခု၊ အတည်မပြု အဆိုတစ်ခုနှင့် မှတ်တမ်းတင်အဆိုတစ်ခုတို့ ဖြစ်ကြပါတယ်။ ဆောင်ရွက်ခဲ့တဲ့ဥပဒေကြမ်း ၂၀ ခုရှိပြီး ဥပဒေကြမ်း ၁၀ ခုကို အတည်ပြုနိုင်ခဲ့ပါတယ်။ ဆက်လက်ဆောင်ရွက်ရန် ဥပဒေကြမ်း ၁၀ ခုကျန်ရှိပါတယ်။ | ယခုအစည်းအဝေးကာလအတွင်း တပ်မတော်သား ပြည်သူ့လွှတ်တော်ကိုယ်စားလှယ်တစ်ဦး ကတိသစ္စာပြုခြင်း၊ တရားစီရင်ရေးနှင့် ဥပဒေရေးရာကော်မတီ၊ နိုင်ငံတကာဆက်ဆံရေးကော်မတီ၊ စီးပွားရေးနှင့် ဘဏ္ဍာရေးဖွံ့ဖြိုးတိုးတက်ရေးကော်မတီနဲ့ တိုင်ကြားစာနှင့် အသနားခံစာဆိုင်ရာ ကော်မတီတို့တွင် ကော်မတီအဖွဲ့ဝင်များ ပြောင်းလဲပြင်ဆင်ဖွဲ့စည်းခြင်း၊ အမျိုးသမီးနှင့် ကလေး သူငယ်အခွင့်အရေးဆိုင်ရာကော်မတီမှ အဖွဲ့ဝင်တစ်ဦး ပယ်ဖျက်ခြင်း၊ တပ်မတော်သား ပြည်သူ့ လွှတ်တော်ကိုယ်စားလှယ်သုံးဦးကို ကော်မတီများတွင် လေ့လာသူများအဖြစ် အစားထိုးလဲလှယ် တာဝန်ပေးအပ်ခြင်းများ ဆောင်ရွက်ခဲ့ပါတယ်။ ဒါ့အပြင် ကော်မတီ ၁ရ ခုရဲ့ နှစ်ပတ်လည်အစီရင် ခံစာများကိုလည်း အတည်ပြုနိုင်ခဲ့ပါတယ်။ သုတေသနဆိုင်ရာဆောင်ရွက်ချက်များအနေနဲ့ လွှတ်တော်ကိုယ်စားလှယ်များ၏ တစ်ဦးချင်းစုံစမ်းမေးမြန်းမှု ၄၀ ခုပြန်ကြားပေးခြင်းနှင့် သုတေသနစာတမ်းတို ၁၀ စောင်ကို ဖြန့်ဝေနိုင်ခဲ့ပါတယ်။ လွှတ်တော်ကိုယ်စားလှယ်များခင်ဗျား။ ဒီနေ့ကာလဟာ ပြည်သူကိုဗဟိုပြုတဲ့ ဒီမိုကရေစီ စနစ်ကို ဖော်ဆောင်နေတဲ့ကာလဖြစ်ပြီး နိုင်ငံတော်နှင့် နိုင်ငံသားများအတွက် မဖြစ်မနေဆောင်ရွက်သင့် ဆောင်ရွက်ထိုက်တဲ့ကိစ္စတွေကို မိမိတို့အားလုံး လက်တွဲညီညီနဲ့ ဆောင်ရွက်သွားကြရမယ့် ကာလဖြစ်ပါတယ်။ သွေးစည်းညီညွတ်ရမယ့်တာကြောင့် စည်းလုံးခြင်းသည်အင်အား ဆိုတဲ့အတိုင်း အသိနဲ့သတိရှိရမယ့် ဖြစ်ပါတယ်။ မိမိတို့နိုင်ငံရဲ့ သမိုင်းအစဉ်အလာကို ပြန်ကြည့်ရင် အချင်းချင်းသွေးကွဲတဲ့အခါ တိုင်းပြည်နစ်နာခဲ့တာတွေကို သင်ခန်းစာယူကြရမှာ ဖြစ်ပါတယ်။ ဒါ ကြောင့် နိုင်ငံတော်ဖွံ့ဖြိုးတိုးတက်ရေးနဲ့ ပြည်သူလူထုအကျိုးဖြစ်ထွန်းစေမယ့် ကိစ္စတွေကို ပါတီအဖွဲ့ အစည်းမခွဲခြားဘဲ မိမိတို့အားလုံးမှာ တာဝန်ရှိတယ်လို့ခံယူပြီး ပေါင်းစပ် ညှိနှိုင်းဆောင်ရွက်သွားကြဖို့ တိုက်တွန်းအပ်ပါတယ်။ လွှတ်တော်ကိုယ်စားလှယ်များခင်ဗျား။ နိဂုံးချုပ်အနေနဲ့ မှာကြားလိုတာကတော့ လွှတ်တော် ကိုယ်စားလှယ်များရဲ့ ပြည်သူကို ကိုယ်စားပြုရေးတာဝန်၊ အပြန်အလှန်ထိန်းညှိရေးတာဝန်နဲ့ ဥပဒေပြုရေးတာဝန်တွေကို တာဝန်သိသိ၊ သစ္စာရှိရှိနဲ့ ဆက်လက်ကြိုးပမ်းဆောင်ရွက်ပေးကြပါ။ မိမိတို့ ရပ်ရွာဒေသဖွံ့ဖြိုးတိုးတက်ရေးကိစ္စတွေကို သမာသမတ်ကျစွာနဲ့ အပြုသဘောဆောင်ပြီး လုပ်ဆောင်ပေးကြပါ။ ပြည်သူလူထုက လေးစားတန်ဖိုးထားရတဲ့ ကိုယ်စားလှယ်ကောင်းများ ဖြစ်အောင် အစဉ်အမြဲကျင့်ကြံဆောင်ရွက်ကြပါ။ ပြည်သူတွေရဲ့ ယုံကြည်မှုပိုမိုရရှိစေရန်နဲ့ ပြည်သူ တွေကိုယ်တိုင်ပါဝင်ခွင့်ရှိတဲ့ ဒီမိုကရေစီအလေ့အကျင့်ကောင်းတွေ ခိုင်မာအားကောင်းစေဖို့ ပြည်သူ တွေနဲ့အတူ လက်တွဲကူညီဆောင်ရွက်ပေးကြပါလို့ တိုက်တွန်းအပ်ပါတယ်။ ကိုယ်စားလှယ်များရဲ့ လိုရာခရီးများ သာယာဖြောင့်ဖြူးကြပါစေ။ ဘေးအန္တရာယ်ကင်းဝေးကြ ပါစေ။ နိုင်ငံတော်နဲ့ နိုင်ငံသားများအားလုံးကို စောင့်ရှောက်နိုင်တဲ့ ပုဂ္ဂိုလ်များဖြစ်ကြပါစေ။ ပြန်လည် ကျင်းပမယ့် (၁၅)ကြိမ်မြောက်ပုံမှန်အစည်းအဝေးမှာလည်း ကျန်းမာရွှင်လန်းစွာနဲ့ ထပ်မံဆုံတွေ့ကြ ပါစို့လို့ ဆုမွန်ကောင်းတောင်းရင်း နိဂုံးချုပ်ပါတယ်။ အားလုံးကို ကျေးဇူးတင်ပါတယ်ခင်ဗျာ။ (ဩဘာသံများ)</speech>
</section>
</discussion>
<postface>
<title>ဒုတိယအကြိမ် ပြည်သူ့လွှတ်တော် (၁၄)ကြိမ်မြောက်ပုံမှန်အစည်းအဝေး (၁၈)ရက်မြောက်နေ့ ရပ်နားကြောင်းနှင့် ဒုတိယအကြိမ် ပြည်သူ့လွှတ်တော်(၁၄)ကြိမ်မြောက် ပုံမှန်အစည်းအဝေး ကျင်းပပြီးစီးကြောင်း ကြေညာခြင်း</title>
<speech type="speaker">အစီအစဉ် ၁၃ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်သူ့လွှတ်တော် (၁၄)ကြိမ်မြောက်ပုံမှန်အစည်းအဝေး (၁၈)ရက်မြောက်နေ့ ရပ်နားကြောင်းနှင့် ဒုတိယအကြိမ် ပြည်သူ့လွှတ်တော် (၁၄)ကြိမ်မြောက်ပုံမှန်အစည်းအဝေး အောင်မြင်စွာပြီးစီးကြောင်း ကြေညာပါတယ်။ (ဩဘာသံများ)</speech>
<speech type="mc">ပြည်သူ့လွှတ်တော်ဥက္ကဋ္ဌ ပြန်လည်ထွက်ခွာပါပြီခင်ဗျာ။</speech>
<speech type="mc">အားလုံးထွက်ခွာနိုင်ပါပြီခင်ဗျား။ ဒုတိယအကြိမ် ပြည်သူ့လွှတ်တော် (၁၄)ကြိမ်မြောက်ပုံမှန်အစည်းအဝေး (၁၈)ရက်မြောက် နေ့ကို ၁၂:၄၅ နာရီ အောင်မြင်စွာကျင်းပပြီးစီးပါသည်။</speech>
</postface>
</transcript>
</doc>
