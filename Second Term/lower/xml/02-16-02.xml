<doc>
<docinfo>
<docno>02-16-02.xml</docno>
<pdf>02-16-02.pdf</pdf>
<term value="02">ဒုတိယအကြိမ်</term>
<session value="16" />
<sittingday value="02" />
<legislature value="lower">ပြည်သူ့လွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ၏ ဒုတိယအကြိမ် ပြည်သူ့လွှတ်တော် (၁၆) ကြိမ်မြောက်ပုံမှန်အစည်းအဝေး ဒုတိယနေ့မှတ်တမ်း</title>
<date>၁၃၈၂ ခုနှစ်၊ ကဆုန်လပြည့်ကျော် ၁၃ ရက် (၂၀၂၀ ပြည့်နှစ်၊ မေလ ၁၉ ရက်)(အင်္ဂါနေ့</date>
</docinfo>
<transcript>
<preface>
<p>နေပြည်တော်ရှိ ပြည်သူ့လွှတ်တော်အစည်းအဝေးခန်းမတွင် ဒုတိယအကြိမ် ပြည်သူ့ လွှတ်တော် (၁၆) ကြိမ်မြောက်ပုံမှန်အစည်းအဝေး ဒုတိယနေ့ကို နံနက် ၁၀ နာရီင် ကျင်းပပါသည်။ ပြည်သူ့လွှတ်တော်အစည်းအဝေးကို ကြီးကြပ်ကွပ်ကဲသူအဖြစ် ပြည်သူ့လွှတ်တော်ဥက္ကဋ္ဌ ဦးတီခွန်မြတ်က ဆောင်ရွက်ပြီး၊ အခမ်းအနားမှူးအဖြစ် ဦးတင်ဝင်းအောင်၊ ညွှန်ကြားရေးမှူးချုပ်၊ ပြည်သူ့လွှတ်တော်ရုံးက ဆောင်ရွက်ပါသည်။</p>
<speech type="mc">လေးစားအပ်ပါသော ပြည်သူ့လွှတ်တော်ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယ အကြိမ် ပြည်သူ့လွှတ်တော် (၁၆)ကြိမ်မြောက်ပုံမှန်အစည်းအဝေး ဒုတိယနေ့အစီအစဉ် စတင် ပါတော့မယ်။</speech>
<title>ပြည်သူ့လွှတ်တော်ဥက္ကဋ္ဌ နေရာယူခြင်း</title>
<speech type="mc">ပြည်သူ့လွှတ်တော်ဥက္ကဋ္ဌ ကြွရောက်လာပါပြီခင်ဗျား။ ပြည်သူ့လွှတ်တော်ဥက္ကဋ္ဌသည် ဥက္ကဋ္ဌအတွက်သတ်မှတ်ထားသည့် စင်မြင့်ပေါ်သို့ ကြွရောက် နေရာယူပါသည်။</speech>
<speech type="speaker">အားလုံးမင်္ဂလာပါခင်ဗျား။</speech>
<speech type="mc">အားလုံးထိုင်နိုင်ပါပြီခင်ဗျား။</speech>
<title>ပြည်သူ့လွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း</title>
<speech type="speaker">ပြည်သူ့လွှတ်တော်ကိုယ်စားလှယ်များခင်ဗျား။ ဒီကနေ့ကျင်းပတဲ့ ဒုတိယ အကြိမ် ပြည်သူ့လွှတ်တော် (၁၆) ကြိမ်မြောက်ပုံမှန်အစည်းအဝေး ဒုတိယနေ့မှာ ပြည်သူ့လွှတ်တော် လွှတ်တော်အခွင့်အရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်သူ့ လွှတ်တော်ကိုယ်စားလှယ် ၄၃၁ ဦးရှိသည့်အနက် ၃ရရ ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိသူဦးရေ စုစုပေါင်းရဲ့ ၈၇.၄ရ ရာခိုင်နှုန်းရှိတဲ့အတွက် အစည်းအဝေးအထမြောက် ကြောင်းနှင့် စတင်ကျင်းပကြောင်း ကြေညာပါတယ်။ (ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အစီအစဉ်(၃)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အစီအစဉ် များကို ကြိုတင်ဖြန့်ဝေထားတဲ့အတိုင်း ဆက်လက်ဆောင်ရွက်သွားပါမယ်။</speech>
<title>ပြည်သူ့လွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type="speaker">အစီအစဉ်(၄)ဖြစ်ပါတယ်။ ယခုအစည်းအဝေး မတက်ရောက်နိုင်တဲ့ လွှတ်တော်ကိုယ်စားလှယ်များအတွက် ခွင့်ပန်ကြားရန်ဖြစ်ပါတယ်။</speech>
<speech><mp id="1476">ဒေါက်တာလှမိုး(အတွင်းရေးမှူး၊ လွှတ်တော်အခွင့်အရေးကော်မတီ)</mp>လေးစားအပ် ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ယနေ့ ၂၀၂၀ ပြည့်နှစ်၊ မေလ ၁၉ ရက်နေ့ ဒုတိယအကြိမ် ပြည်သူ့လွှတ်တော် (၁၆)ကြိမ်မြောက်ပုံမှန်အစည်းအဝေး ဒုတိယနေ့သို့ မတက် ရောက်နိုင်ပါသဖြင့် ခွင့်ပန်ကြားသူ လွှတ်တော်ကိုယ်စားလှယ်များ၏ကိုယ်စား ပြည်သူ့လွှတ်တော် လွှတ်တော်အခွင့်အရေးကော်မတီအတွင်းရေးမှူး ကျွန်တော် ဒေါက်တာလှမိုး၊ အောင်မြေသာစံ မဲဆန္ဒနယ်က ကိုယ်စားခွင့်ပန်ကြားသွားမှာ ဖြစ်ပါတယ်။ ပြည်သူ့လွှတ်တော်မှာ ယနေ့တက်ရောက် ခွင့်ရှိသော ကိုယ်စားလှယ် ၄၃၁ ဦးရှိပြီး တက်ရောက်သူကိုယ်စားလှယ် ၃ရရ ဦး ရှိကာ ယနေ့ ခွင့်ပန်ကြားသူ ခြောက်ဦးရှိပါတယ်။ ခွင့်ပန်ကြားသူကိုယ်စားလှယ်များကတော့ (၁) သာစည်မဲဆန္ဒနယ်မှ ဦးသန်းစိုး အစည်းအဝေးပြီးဆုံးသည်ထိ၊ (၂) သထုံမဲဆန္ဒနယ်မှ ဒေါ်မာမာခိုင် ခွင့် နှစ်ရက်၊ (၃) မက်မန်းမဲဆန္ဒနယ်မှ ဦးတင်အေး ခွင့် တစ်ရက်၊ (၄) သာကေတမဲဆန္ဒနယ်မှ ဒေါက်တာဝေဖြိုးအောင် ခွင့် တစ်ရက်၊ (၅) ပြည်မဲဆန္ဒနယ်မှ ဒေါက်တာဒေါ်ခင်စိုးစိုးကြည် ခွင့် တစ်ရက်နှင့် (၆) တပ်မတော်သားကိုယ်စားလှယ် ဗိုလ်မှူးကြီးဟန်သူ ခွင့် တစ်ရက် တို့ဖြစ်ကြပါတယ်။ ယခင်ခွင့်ပန်ကြားသူ ၄၈ ဦး၊ ယနေ့ခွင့်ပန်ကြားသူ ခြောက်ဦး စုစုပေါင်းခွင့်ပန်ကြားသူ ၅၄ ဦး ဖြစ်ပါတယ်။ ခွင့်မဲ့ပျက်ကွက်သူမရှိပါကြောင်းနှင့် အထက်ပါကိုယ်စားလှယ် များ၏ ခွင့်ပန်ကြားမှုအား ခွင့်အဖြစ် ခွင့်ပြုပေးပါရန် လေးစားစွာဖြင့် ပန်ကြား အပ်ပါတယ်ခင်ဗျား။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<title>ပြည်သူ့လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ ဒီကနေ့ အစည်းအဝေးမှာ တက်ရောက်ခွင့်ရှိတဲ့ လွှတ်တော်ကိုယ်စားလှယ် ၄၃၁ ဦး၊ ယခင်ကခွင့်ပန်ကြား၍ ခွင့်ပြုထားသူ ၄၈ ဦး၊ ယနေ့ခွင့်ပြုထားသူ ခြောက်ဦးဖြစ်၍ လွှတ်တော်ကခွင့်ပြုထားသူစုစုပေါင်း ၅၄ ဦး ဖြစ်ပါတယ်။ ခွင့်မဲ့ ပျက်ကွက်သူမရှိပါ။ ယခုလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို လွှတ်တော်ရဲ့ အတည်ပြုချက်ရယူပါမယ်။ ပြည်သူ့လွှတ်တော်ကိုယ်စားလှယ်များ အစည်းအဝေး တက်ရောက်မှု အခြေအနေတင်ပြချက်ကို အတည်ပြုမှတ်တမ်းတင်ရန် လွှတ်တော်က သဘောတူ ပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">လွှတ်တော်က သဘောတူတဲ့အတွက် ကိုယ်စားလှယ်များအစည်းအဝေး တက်ရောက်မှုအခြေအနေကို အတည်ပြုမှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို လွှတ်တော်ကိုယ်စားလှယ်များက မေးမြန်းခြင်းနှင့် သက်ဆိုင်ရာပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type="speaker">အစီအစဉ်(၅)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မေးခွန်းများ မေးမြန်း၊ ဖြေကြားခြင်းအစီအစဉ် စတင်ဆောင်ရွက်ပါမယ်။</speech>
<Q-A>
<title>တောင်ကုတ်မြို့နယ်၊ နတ်မော်ကျေးရွာ အခြေခံပညာအလယ်တန်းကျောင်းအား ကျောင်းဆောင်သစ် ဆောက်လုပ်ပေးရန် အစီအစဉ်ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ တောင်ကုတ်မဲဆန္ဒနယ်မှ ဒေါ်နီနီမေမြင့် မေးမြန်းဖို့ဖြစ်ပါတယ်။</speech>
<speech><mp id="1529">ဒေါ်နီနီမေမြင့်(တောင်ကုတ်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် အားလုံးပဲမင်္ဂလာပါရှင်။ ကျွန်မကတော့ ရခိုင်ပြည်နယ်၊ တောင်ကုတ်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်နီနီမေမြင့် ဖြစ်ပါတယ်။ ဒီကနေ့မှာ ကျွန်မအနေဖြင့် ပြည်သူ့ လွှတ်တော်ဥက္ကဋ္ဌကြီးမှတစ်ဆင့် မေးမြန်းလိုတဲ့မေးခွန်းကတော့ တောင်ကုတ်မြို့နယ်၊ နတ်မော် ကျေးရွာ အခြေခံပညာအလယ်တန်းကျောင်းအား ကျောင်းဆောင်သစ်ဆောက်လုပ်ပေးရန် အစီအစဉ် ရှိ/မရှိကို မေးမြန်းသွားမှာဖြစ်ပါတယ်ရှင်။ ဥက္ကဋ္ဌကြီးရှင်။ နတ်မော်ကျေးရွာအုပ်စု၊ နတ်မော်ကျေးရွာ အခြေခံပညာအလယ်တန်းကျောင်းဟာဆိုရင် ၁၉၄၆ ခုနှစ်မှာစတင်ဖွင့်လှစ်ခဲ့ပြီးတော့ ၂၀၀၂ ခုနှစ်မှာ အခြေခံပညာမူလတန်း(လွန်)ကျောင်းအဖြစ်လည်းကောင်း၊ ၂၀၁၉ ခုနှစ်မှာ အလယ်တန်းကျောင်း အဖြစ်သို့လည်းကောင်း ပညာရေးဝန်ကြီးဌာနမှ ကျောင်းအဆင့်တိုးမြှင့်ပေးခဲ့ပါတယ်။ သို့ပေမဲ့လည်း အချုောင်းဆောင်ကြီးဟာဆိုရင် နှစ်ကာလကြာမြင့်လာတာနှင့်အမျှ အကာ၊ အခင်းများ ဟောင်းနွမ်းဆွေးမြည့်ပြီးတော့ အန္တရာယ်ရှိတဲ့အထိကို ဆိုးရွားနေတဲ့ အဆောက်အဦးဖြစ်နေပါတယ်။ ပြီးခဲ့တဲ့နှစ်အထိ ကျောင်းသားကျောင်းသူစုစုပေါင်း ၃၅၀ ဦးနီးပါးတက်ရောက်ပညာသင်ကြားလျက် ရှိပါတယ်။ ၁၉၄၆ ခုနှစ်ကတည်းက စတင်ဖွင့်လှစ်ခဲ့တဲ့ ကျောင်းဆောင်ဟာ နှစ်ထပ်ကျောင်းဆောင် ဖြစ်ပြီးတော့ အပေါ်ထပ်မှာ မူလတန်းနှင့် အောက်ထပ်မှာဆိုရင် အလယ်တန်းပညာသင်ကြားလျက် ရှိနေပါတယ်။ ကျောင်းအောက်ထပ်မှာအမြင့် ခုနစ်ပေသာရှိပြီးတော့ အခင်းပျဉ်တွေဟာ ၁၅ ပေသာ ကျယ်ဝန်းတဲ့အတွက်ကြောင့်မို့လို့ ကျောင်းသူကျောင်းသားတွေ ပညာသင်ကြားတဲ့နေရာမှာ ကြပ်ကြပ်တည်းတည်းနဲ့ သင်ကြားနေရတာဖြစ်ပါတယ်။ ပညာကိုသင်ကြားတဲ့အခါမှာလည်း စိတ်ဝင်တစားနဲ့ သက်သောင့်သက်သာပညာသင်ယူခွင့်ကို မရကြပါဘူး။ ယခုလက်ရှိမှာ ဖြစ်ပျက်နေတဲ့ ဒီစာသင်ကျောင်းဆောင်ရဲ့ အခြေအနေမှန်တွေကိုလည်း မြို့နယ်တာဝန်ရှိ ပညာရေးဝန်ထမ်းများမှ သိရှိပြီးလည်းဖြစ်ပါတယ်။ ဒါကြောင့်မို့လို့ အမှန်ကတယ်လည်း အသစ်ဆောက်လုပ်ရန် မဖြစ်မနေ လိုအပ်နေတဲ့ကျောင်းဆောင်တစ်ဆောင်ဖြစ်တဲ့အတွက် မည်သည့်ဘဏ္ဍာရေးနှစ်မှာ အသစ် ဆောက်လုပ်ပေးမည်ကို သိရှိလိုပါသဖြင့် မဲဆန္ဒရှင်ပြည်သူများကိုယ်စား လေးစားစွာဖြင့် ပြည်သူ့ လွှတ်တော်ဥက္ကဋ္ဌကြီးမှတစ်ဆင့် မေးမြန်းအပ်ပါတယ်ရှင်။ အားလုံးကို ကျေးဇူးတင်ပါတယ်။</speech>
<speech type="speaker">ပညာရေးဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="16">ဦးဝင်းမော်ထွန်း(ဒုတိယဝန်ကြီး၊ ပညာရေးဝန်ကြီးဌာန)</agency>ရိုသေလေးစားရပါသော ပြည်သူ့လွှတ်တော် ဥက္ကဋ္ဌကြီးနှင့် လွှတ်တော်ကိုယ်စားလှယ်ကြီးများအားလုံး စိတ်၏ချမ်းသာခြင်း၊ ကိုယ်၏ကျန်းမာခြင်းနှင့် ပြည့်စုံပါစေကြောင်း ဆုမွန်ကောင်းတောင်းရင်း နှုတ်ခွန်းဆက်သအပ် ပါတယ်။ ရခိုင်ပြည်နယ်၊ တောင်ကုတ်မဲဆန္ဒနယ် ပြည်သူ့လွှတ်တော်ကိုယ်စားလှယ် ဒေါ်နီနီမေမြင့်ရဲ့ မေးခွန်းဖြစ်သော တောင်ကုတ်မြို့နယ်၊ နတ်မော်ကျေးရွာ အခြေခံပညာအလယ်တန်းကျောင်းအား ကျောင်းဆောင်သစ်ဆောက်လုပ်ပေးရန် အစီအစဉ်ရှိ/မရှိဆိုတဲ့ မေးခွန်းနှင့်စပ်လျဉ်းပြီး ဖြေကြား တင်ပြပါမယ်။ ရိုသေလေးစာအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်ကြီး များခင်ဗျား။ ပညာရေးဝန်ကြီးဌာန၊ အခြေခံပညာဦးစီးဌာနအနေဖြင့် ၂၀၁၉-၂၀၂၀ ပညာသင်နှစ်မှာ ကိုယ်စားလှယ်တော်၏မဲဆန္ဒနယ် ရခိုင်ပြည်နယ်၊ တောင်ကုတ်မြို့နယ်မှ အန္တရာယ်ရှိကျောင်းဆောင် ကိုဖျက်သိမ်း၍ အသစ်ဆောက်လုပ်ပေးဖို့ ကျောင်း၊ တိုးချဲ့အသစ်ဆောက်လုပ်ပေးဖို့ရှစ်ကျောင်း စုစုပေါင်း ကျောင်းသစ် ၁၂ ကျောင်းအတွက် ငွေကျပ်သန်းပေါင်း ၁၆၀၄.၅၂ သန်းကိုခွဲဝေချထားပေး ခဲ့ပါကြောင်း တင်ပြအပ်ပါတယ်။ ကိုယ်စားလှယ်ကြီးတင်ပြထားတဲ့ ရခိုင်ပြည်နယ်၊ တောင်ကုတ် မြို့နယ်၊ နတ်မော်ကျေးရွာအခြေခံပညာအလယ်တန်းကျောင်းမှာ H ပုံသဏ္ဌာန် (၁၃၅ x ၁၈ ပေ) သွပ်မိုး၊ ပျဉ်ကာတစ်ထပ်ဆောင်တစ်ဆောင် ရှိပါတယ်။ ဒီ ၂၀၀၀ ပြည့်နှစ်မှာ ကိုယ်စားလှယ်ကြီး ခုနကတင်ပြတဲ့အတိုင်းပဲ အောက်ထပ်ကို ထပ်ပြီးတော့ တိုးချဲ့ဆောက်လုပ်တဲ့အတွက် နှစ်ထပ်ဆောင် ပြည်ထောင် လေးစားအပ်ပါသော ဖြစ်ခဲ့ပါတယ်။ သို့သော် ကိုယ်စားလှယ်တော်ကြီးတင်ပြချက်အရ ဒီကျောင်းသားလူငယ်တွေ ပညာသင်ဖို့အခွင့်အလမ်းမှာ သက်တောင့်သက်သာရှိစေရန်အတွက် ဒီတောင်ကုတ်မြို့နယ်၊ နတ်မော်ကျေးရွာ အခြေခံပညာအလယ်တန်းကျောင်းမှာ (၁၂၀ x ၃၀ ပေ) RCC တစ်ထပ်ဆောင် အသစ်ဆောက်လုပ်ရန် လိုအပ်သောရန်ပုံငွေကို ယခုလာမည့် ၂၀၂၀-၂၀၂၁ ဘဏ္ဍာရေးနှစ် ငွေလုံး ငွေရင်းတည်ဆောက်ရေး ရန်ပုံငွေမှာထည့်သွင်းလျာထားပြီးဖြစ်ပါတယ်။ ခွင့်ပြုချက်ရရှိပါက ဆောက်လုပ်ပေးနိုင်မည်ဖြစ်ပါကြောင်း တင်ပြအပ်ပါတယ်။ ကျေးဇူးတင်ပါတယ်။</speech>
</Q-A>
<Q-A>
<title>ပူတာအိုမြို့နယ်ရှိ နမ်ထွမ်ခူးအုပ်စု၊ နမ်ထွမ်ခူးအခြေခံပညာအလယ်တန်းကျောင်းအား ၂၀၁၉-၂၀၂၀ ပညာသင်နှစ်တွင် အခြေခံပညာအထက်တန်းကျောင်း(ခွဲ)အဖြစ် အဆင့်တိုးမြှင့်ပေးနိုင်ခြင်းရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ပူတာအိုမဲဆန္ဒနယ်မှ ဦးမိုးရွှေ မေးမြန်းဖို့ဖြစ်ပါတယ်။ ဦးမိုးရွှေ(ပူတာအိုမဲဆန္ဒနယ်)။ ပြည်သူ့လွှတ်တော်ဥက္ကဋ္ဌကြီးနှင့် ပြည်ထောင်စုဒုတိယဝန်ကြီးများ၊ ပြည်သူ့လွှတ်တော်ကိုယ်စားလှယ်များအားလုံး စိတ်၏ချမ်းသာ ခြင်း၊ ကိုယ်၏ကျန်းမာခြင်းနှင့် ပြည့်စုံကြပါစေလို့ ဆုမွန်ကောင်းတောင်းရင်း နှုတ်ခွန်းဆက်သအပ်ပါတယ်ခင်ဗျား။ ကျွန်တော်ကတော့ ကချင်ပြည်နယ်၊ ပူတာအိုမဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဦးမိုးရွှေ ဖြစ်ပါတယ်။ ပြည်သူ့လွှတ်တော် ဥက္ကဋ္ဌကြီး၏ခွင့်ပြုချက်အရ ကျွန်တော် မေးမြန်းသွားမှာကတော့ ကျွန်တော့်မဲဆန္ဒနယ်ဖြစ်သော နမ်ထွမ်ခူးအခြေခံပညာအလယ်တန်း ကျောင်းကို ၂၀၁၉-၂၀၂၀ ပညာသင်နှစ်အပြင် အခြေခံပညာအထက်တန်းကျောင်းခွဲအဆင့်တိုးမြှင့် ဖွင့်လှစ်ပေးရန် အစီအစဉ်ရှိ/မရှိမေးမြန်းသွားမှာ ဖြစ်ပါတယ်။ ဥက္ကဋ္ဌကြီးခင်ဗျား။ နမ်ထွမ်ခူးအခြေခံပညာအလယ်တန်းကျောင်းသည် ၁၉၆၁ ခုနှစ်မှစ၍ မူလတန်းကျောင်းအဖြစ် စတင်ဖွင့်လှစ်ခဲ့ရာ ၁၉၉၀ ခုနှစ်တွင် အ.လ.က(တွဲဖက်)ကိုဖွင့်လှစ်ခဲ့ပြီး ၂၀၀၉ ခုနှစ် မူလွန်ကို ဖွင့်လှစ်ခွင့်ရရှိခဲ့ကာ ၂၀၁၄ ခုနှစ်တွင် အခြေခံပညာအလယ်တန်းကျောင်း အဆင့်တိုးမြှင့်ဖွင့်လှစ်ပေးခဲ့သောကျောင်းဖြစ်ပါတယ်။ နမ်ထွမ်ခူးကျေးရွာသည် ပူတာအိုမြို့မှ ၁၅ မိုင်ကွာဝေးပြီး ပူတာအိုမြို့ရဲ့ အနောက်ဘက်ဆုံး တောတောင်များပတ်ပတ်လည်ဝန်းရံထားသော ချိုင့်ဝှမ်းတွင်တည်ရှိသည့်ရွာကြီးတစ်ရွာဖြစ်ပါတယ်။ တောင်တက်တောင်ဆင်းများပြီး သွားလာရန်ခက်ခဲသည့်အပြင် ချောင်းများရှိ၍ မိုးတွင်းအခါရေချိန်တွင် အလွန်အန္တရာယ်များသောနေရာများ ကိုကျော်ကာ ကျောင်းသားကျောင်းသူများသည် ပူတာအို(အ.ထ.က)ကျောင်းသို့ ၁၅ မိုင်ခရီးကို သွားလာနေရခြင်းဖြစ်ပါတယ်။ ဒေသခံမိဘများ၏စီးပွားရေးမှာ စိုက်ပျိုးရေးနှင့် တစ်နိုင်တစ်ပိုင် မွေးမြူရေးများပြုလုပ်ကြသဖြင့် သာမန်အဆင့်သာရှိသောကြောင့် အထက်တန်းပညာကို အလွယ်တကူ သင်ကြားနိုင်ရန်အတွက် ဒေသခံမိဘများမှတောင်းဆိုလာခြင်းဖြစ်ပါတယ်။ နမ်ထွမ်ခူးကျေးရွာတွင် လူနေအိမ်ခြေ ၃၆၁ အိမ်ရှိပြီး လူဦးရေ ၂၂၈၃ ဦးနေထိုင်သောကျေးရွာဖြစ်ပါတယ်။ ကျောင်းတွင် ကျောင်းသားကျောင်းသူပေါင်း ၂၃၆ ဦး၊ အလယ်တန်းအဆင့် ၂၃၃ ဦး၊ မူလတန်းအဆင့် ၂၀၃ ဦးရှိပါတယ်။ ဘေးပတ်ဝန်းကျင်မှာ နှစ်စဉ်နှစ်တိုင်း စတုတ္ထတန်းအောင်သည့် ကျောင်းသား ကျောင်းသူ ၁၀၀ ဦးကျော်ရှိပြီး အလယ်တန်းအဆင့်အောင်မြင်သော ကျောင်းသားကျောင်းသူနှစ်စဉ် ၁၀၀ နီးပါးရှိသောကြောင့် အထက်တန်းကျောင်းခွဲတိုးမြှင့်ဖွင့်လှစ်နိုင်ပါက ကျောင်းသား ၂၀၀ နီးပါး အထက်တန်းပညာကို လွယ်ကူစွာသင်ကြားနိုင်မှာဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော့်ကို Power Point အသုံးပြုခွင့်ပြုပါရန် မေတ္တာရပ်ခံအပ်ပါ တယ်။ ဒါကတော့ ကျေးရွာအုပ်ချုပ်ရေးမှူးနှင့် ကျောင်းသားမိဘများ၏ထောက်ပံ့ခြင်း ဖြစ်ပါတယ်။ ဒါကတော့ ကျွန်တော်တို့ မြို့နယ်ပညာရေးမှူးနှင့် မြို့နယ်အုပ်ချုပ်ရေးမှူးရဲ့ ထောက်ခံချက် ဖြစ်ပါတယ်။ ဒါကတော့ မြို့နယ်ကွင်းဆင်းစိစစ်ချက်နှင့် လွှတ်တော်ကိုယ်စားလှယ်၏ထောက်ခံချက် ဖြစ်ပါတယ်။ လက်ရှိ နမ်ထွမ်ခူးအလယ်တန်းကျောင်းတွင် စာသင်ဆောင်လေးဆောင်ရှိပါတယ်။ (၆၀ x ၃၀ ပေ) KG ဆောင်တစ်ဆောင်၊ (၁၂၀ x ၃၀ ပေ) နှစ်ထပ်ပြင်ပကျောင်းဆောင်တစ်ဆောင်၊ (၉၀ x ၃၀ ပေ) တစ်ထပ်ကျောင်းဆောင်တစ်ဆောင်၊ (၁၀၀ x ၃၀ ပေ)နှစ်ထပ်ကျောင်းဆောင်တစ်ဆောင်တို့ ဖြစ်ပါတယ်။ ကျောင်းတွင်စာသင်ခန်း ၁၆ ခန်းရှိပြီး စာရေးခုံ၊ ထိုင်ခုံ၊ ပရိဘောဂများ၊ မီဒီယာ ပစ္စည်းများ၊ သောက်ရေသုံးရေပြည့်စုံစွာရှိကာ ကျောင်း၏အကျယ်အဝန်းဧရိယာမှာ ၈.၁၁ ဧကကျော် ရှိကြောင်း တင်ပြအပ်ပါတယ်။ သို့ဖြစ်ပါ၍ ပူတာအိုမြို့နယ် နမ်ထွမ်ခူးအခြေခံပညာအလယ်တန်း ကျောင်းကို ၂၀၁၉-၂၀၂၀ ပညာသင်နှစ်အမီ အခြေခံပညာအထက်တန်းကျောင်း(ခွဲ) အဆင့်တိုးမြှင့် ဖွင့်လှစ်ပေးရန် မဲဆန္ဒရှင် ပြည်သူများ၏ ကိုယ်စား ပြည်သူ့လွှတ်တော်ဥက္ကဋ္ဌကြီးမှတစ်ဆင့် ရိုသေစွာ မေးမြန်းအပ်ပါတယ်။ အားလုံးကို ကျေးဇူးတင်ပါတယ်ခင်ဗျား။</speech>
<speech type="speaker">ပညာရေးဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="16">ဦးဝင်းမော်ထွန်း(ဒုတိယဝန်ကြီး၊ ပညာရေးဝန်ကြီးဌာန)</agency>ရိုသေလေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်ကြီးများခင်ဗျား။ ကျွန်တော်ကပဲ ဆက်လက်ပြီး ကချင်ပြည်နယ်၊ ပူတာအိုမဲဆန္ဒနယ် ပြည်သူ့လွှတ်တော်ကိုယ်စားလှယ်ကြီး ဦးမိုးရွှေ ရဲ့ မေးခွန်းဖြစ်သော ကချင်ပြည်နယ်၊ ပူတာအိုခရိုင် ပူတာအိုမြို့နယ်ရှိ နမ်ထွမ်ခူးအုပ်စု၊ နမ်ထွမ်ခူး အခြေခံပညာအလယ်တန်းကျောင်းအား ၂၀၁၉-၂၀၂၀ ပညာသင်နှစ်တွင် အခြေခံပညာအထက်တန်း ကျောင်း(ခွဲ)အဖြစ် အဆင့်တိုးမြှင့်ပေးနိုင်ခြင်းရှိ/မရှိဆိုတဲ့မေးခွန်းနှင့်စပ်လျဉ်းပြီး ဖြေကြားတင်ပြပါ မယ်။ ရိုသေလေးစားအပ်ပါသော လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်ကြီးများ ခင်ဗျား။ ကျွန်တော်တို့ ပညာရေးဝန်ကြီးဌာနအနေနဲ့ ကိုယ်စားလှယ်တော်ကြီးရဲ့ မဲဆန္ဒနယ် ကချင် ပြည်နယ်၊ ပူတာအိုမြို့နယ်အတွင်းမှာ အခြေခံပညာမူလတန်းကျောင်း(ခွဲ)တစ်ကျောင်း၊ အခြေခံ ပညာမူလတန်းကျောင်း ၅၉ ကျောင်း၊ အခြေခံပညာမူလတန်း(လွန်)ကျောင်း ၁၀ ကျောင်း၊ အခြေခံ ပညာအလယ်တန်းကျောင်း(ခွဲ)နောက်ကျောင်း၊ အခြေခံပညာအလယ်တန်းကျောင်းကိုးကျောင်း၊ အခြေခံပညာအထက်တန်းကျောင်း(ခွဲ)သုံးကျောင်း အခြေခံပညာအထက်တန်းကျောင်းပေါင်း ခြောက်ကျောင်း စုစုပေါင်း အခြေခံပညာကျောင်းပေါင်း ၉၄ ကျောင်းအား ဒီနေ့ထိအဆင့်တိုးမြှင့်ခဲ့ပြီး ဖြစ်ပါတယ်။ ကိုယ်စားလှယ်တော်ကြီးတင်ပြတဲ့ ကချင်ပြည်နယ်၊ ပူတာအိုမြို့နယ်၊ နမ်ထွမ်ခူးအခြေခံပညာ အလယ်တန်းကျောင်း၏ ကျောင်းသက်တမ်းမှာ ငါးနှစ်ရှိပြီးဖြစ်ပါတယ်။ ကျောင်းသားဦးရေကတော့ အလယ်အဆင့်သင်ကျောင်းသားကျောင်းသူ ၂၃၃ ဦးရှိတော့ သတ်မှတ်ဦးရေတော့ ပြည့်မီခြင်းမရှိ ပါဘူး။ သို့သော် စိစစ်တဲ့အခါမှာ အနီးဆုံးအထက်တန်းအဆင့်သင်ကျောင်းဖြစ်တဲ့ ပူတာအိုအခြေခံ ပညာအထက်တန်းကျောင်းနဲ့ ခရီးမိုင် ၁၅ မိုင်ကွာဝေးနေတာကို စိစစ်တွေ့ရှိရပါတယ်။ ဒီအတွက် ကိုယ်စားလှယ်တော်ကြီးရဲ့ မဲဆန္ဒနယ်မှာရှိတဲ့ ကျောင်းသားလူငယ်များအတွက် ပညာရည် အခွင့်အလမ်းရရှိစေရေးအတွက် ၂၀၂၀-၂၀၂၁ ယခုပညာသင်နှစ်မှာ ကျောင်းအဆင့်တိုးမြှင့်ခြင်း အတွက် လျာထားဆောင်ရွက်ပေးပြီးဖြစ်ပါကြောင်း ရိုသေစွာတင်ပြအပ်ပါတယ်။ ကျေးဇူးတင်ပါ တယ်။</speech>
</Q-A>
<Q-A>
<title>ခေါင်လန်ဖူးမြို့နယ်အတွင်းရှိ အ.မ.က(ခွဲ)မီဆီဒီ၊ အ.မ.က(ခွဲ)ကျီးဒူနှင့် အ.မ.က(ခွဲ)ဇာလင်းကျောင်း သုံးကျောင်းအတွက် ၂၀၁၉-၂၀၂၀ ပညာသင်နှစ်တွင် ဆရာဆရာမများခန့်ထားပေးရန် အစီအစဉ် ရှိ/မရှိနှင့်စပ်လျဉ်းသည့်မေးခွန်း</title>
<speech type="speaker">ခေါင်လန်ဖူးမဲဆန္ဒနယ်မှ ဦးအာမိုးဆီ မေးမြန်းဖို့ဖြစ်ပါတယ်။</speech>
<speech><mp id="1363">ဦးအာမိုးဆီ(ခေါင်လန်ဖူးမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် သက်ဆိုင်ရာပြည်ထောင်စုအဆင့်အဖွဲ့အစည်းဝင်များ၊ လွှတ်တော်ကိုယ်စားလှယ်များ အားလုံးကို မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ ကချင်ပြည်နယ်၊ ခေါင်လန်ဖူးမဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးအာမိုးဆီ ဖြစ်ပါတယ်။ ကျွန်တော့် အနေဖြင့် ၂၀၁၈-၂၀၁၉ ပညာသင်နှစ်တွင် အ.မ.က(ခွဲ)ကျောင်းများဖြင့် ဖွင့်လှစ်ခွင့်ရရှိခဲ့သည့် အ.မ.က(ခွဲ)ခံဆီဒီးကျောင်း၊ အ.မ.က(ခွဲ)ကျီးဒူကျောင်းနှင့် အ.မ.က(ခွဲ)ဇာလင်းကျောင်းများအတွက် လာမည့်ပညာသင်နှစ်တွင် တာဝန်ကျဆရာဆရာမများ ခန့်ထားပေးရန်အစီအစဉ်ရှိ/မရှိနှင့်စပ်လျဉ်း တဲ့ မေးခွန်းကို မေးမြန်းသွားမှာဖြစ်ပါတယ်။ ဒီမေးခွန်းကို ကျွန်တော် ၂၀၁၉ ခုနှစ်၊ နိုဝင်ဘာလ ၁၄ ရက်နေ့တွင် မေးမြန်းထားတဲ့မေးခွန်းဖြစ်ပါတယ်။ ဥက္ကဋ္ဌကြီးခင်ဗျာ။ ကျွန်တော့်ကို Power Point အသုံးပြုခွင့်ပြုပါခင်ဗျာ။ အခုကျွန်တော်တို့ Power Point မှာပြထားတဲ့ အကျောင်းတွေကတော့ ၂၀၁၉-၂၀၂၀ ပညာသင်နှစ်မှာ ဒီတာဝန်ကျဆရာဆရာမများ စေလွှတ်ပေးခြင်းမရှိတဲ့အတွက် နစ်နာ နေရတဲ့ကျောင်းများ ဖြစ်ကြောင်းတွေ့ရှိရပါတယ်။ ကျွန်တော်တို့ ခေါင်လန်ဖူးမြို့နယ်တွင် ပညာရေး ဝန်ကြီးဌာနအနေဖြင့် တရားဝင်ကျောင်းဖွင့်လှစ်သင်ကြားနေသည့် အခြေခံပညာကျောင်းပေါင်း ၇၅ ကျောင်းရှိသည့်အနက် အ.မ.က(ခွဲ)မီဆီဒီကျောင်း၊ အ.မ.က(ခွဲ)ကျီးဒူကျောင်းနှင့် အ.မ.က(ခွဲ) ဇာလင်းကျောင်းများအား ၂၀၁၈-၂၀၁၉ ပညာသင်နှစ်တွင် ပညာရေးဝန်ကြီးဌာနအနေဖြင့် လူထု ကျောင်းမှ အ.မ.က(ခွဲ)အဆင့်တိုးမြှင့်ဖွင့်လှစ်ခွင့်ရရှိခဲ့သည့်ကျောင်းများ ဖြစ်ပါတယ်။ သို့သော်လည်း ဝန်ကြီးဌာနမှ တရားဝင်ဖွင့်လှစ်ခွင့်ရရှိသည့်ကျောင်းများဖြစ်သော်လည်း ၂၀၁၉-၂၀၂၀ ပညာသင်နှစ် တွင် တာဝန်ကျဆရာဆရာမများ ခန့်ထားပေးနိုင်ခြင်းမရှိတဲ့အတွက် ဒေသခံကျောင်းသား ကျောင်းသူများ များစွာနစ်နာဆုံးရှုံးမှုရှိခဲ့တယ်လို့ တွေ့ရှိရပါတယ်။ ကျောင်းသားမိဘများက အဆိုပါကျောင်းများတွင် စာသင်ကြားပေးနိုင်သည့် ဆရာဆရာမ များ ငှားရမ်းရန် ကုန်ကျစရိတ်မတတ်နိုင်သဖြင့် အခက်အခဲများစွာကြုံတွေ့နေသည်ကို တွေ့ရှိနေရ ကျွန်တော့်အနေဖြင့် သက်ဆိုင်ရာဝန်ကြီးဌာနအား တင်ပြလိုသည်မှာ ကျွန်တော်တို့ ခေါင်လန်ဖူးမြို့နယ်တွင်ရှိသည့် စာသင်ကျောင်းများမှာ တစ်ကျောင်းနှင့်တစ်ကျောင်း အလွန်ဝေးကွာ တဲ့အပြင် လမ်းခရီးမှာလည်း များစွာခက်ခဲမှုရှိသဖြင့် ယခုလို ကျောင်းအဆင့်တိုးမြှင့်ဖွင့်လှစ်ခွင့် ရရှိသည့်ကျောင်းများအတွက် တာဝန်ကျဆရာဆရာမများ ်တစ်ပြေးညီ အမြန်ဆုံးခန့်ထား ပေးသင့်ကြောင်း တင်ပြလိုပါတယ်။ အဆိုပါ အ.မ.က(ခွဲ)မီဆီဒီကျောင်း၊ အ.မ.က(ခွဲ)ကျီးဒူကျောင်း နှင့် အ.မ.က(ခွဲ)ဇာလင်းကျောင်းများတွင် တက်ရောက်ပညာသင်ကြားကြမည့် ကျောင်းသူ ကျောင်းသားများ၏မိဘများက လာမည့်ပညာသင်နှစ်တွင် ယခင်နှစ်ကလို စာသင်ကြားပေးမည့် တာဝန်ကျဆရာဆရာမများမရောက်ရှိဘဲ မိမိ၏သားသမီးများ စာသင်ကြားခွင့်ဆုံးရှုံးမည်ကို စိတ်ပူလျက်ရှိကြောင်း တင်ပြလာသည်ကို စိတ်မကောင်းစွာတွေ့ရှိရပါသည်။ ဒါကြောင့် ဝေးလံ ခက်ခဲပြီး ဖွံ့ဖြိုးတိုးတက်မှု နောက်ကျနေသည့်ဒေသရှိ ကျောင်းသူကျောင်းသားများ ပညာရည် မြင့်မားလာစေရန်အတွက် အဆိုပါအ.မ.က(ခွဲ) ကျောင်းသုံးကျောင်းအား လာမည့်ပညာသင်နှစ်တွင် တာဝန်ကျဆရာဆရာမများခန့်ထားပေးရန် အစီအစဉ်ရှိ/မရှိ ပြည်သူ့လွှတ်တော်ဥက္ကဋ္ဌကြီးမှတစ်ဆင့် သက်ဆိုင်ရာဝန်ကြီးဌာနအား မေးမြန်းရပါတယ်။ ကျေးဇူးတင်ပါတယ်။</speech>
<speech type="speaker">ပညာရေးဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="16">ဦးဝင်းမော်ထွန်း(ဒုတိယဝန်ကြီး၊ ပညာရေးဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်ကြီးများခင်ဗျား။ ကျွန်တော်ကပဲ ဆက်လက်ပြီး ကချင်ပြည်နယ်၊ ခေါင်လန်ဖူးမဲဆန္ဒနယ် ပြည်သူ့လွှတ်တော်ကိုယ်စားလှယ်ကြီး ဦးအာမိုးဆီရဲ့ မေးခွန်းဖြစ်သော ခေါင်လန်ဖူးမြို့နယ်အတွင်းရှိ အ.မ.က(ခွဲ)ခီခီဒီးကျောင်း၊ အ.မ.က (ခွဲ)ကျီးဒူကျောင်းနှင့် အ.မ.က(ခွဲ)ဇာလင်းကျောင်းသုံးကျောင်းအတွက် ၂၀၁၉-၂၀၂၀ ပညာသင်နှစ် တွင် ဆရာဆရာမများခန့်ထားပေးရန် အစီအစဉ်ရှိ/မရှိဆိုတဲ့ မေးခွန်းနှင့်စပ်လျဉ်းပြီး ဖြေကြားတင်ပြ ပါ့မယ်။ ရိုသေလေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်ကြီး များခင်ဗျား။ ဒီပြီးခဲ့တဲ့ နှစ်အနေနဲ့ ပညာရေးဝန်ကြီးဌာန၊ အခြေခံပညာဦးစီးဌာနမှ တင်ပြပါ မူလတန်းကျောင်းခွဲများမှာ ဆရာအသစ်ဖြည့်ဆည်းခန့်ထားနိုင်ခြင်းမရှိသော်လည်း ဒီဆီဒီအခြေခံ ပညာမူလတန်းကျောင်းခွဲအတွက် ရှီလမ်ဒမ်းအခြေခံပညာမူလတန်းကျောင်းမှ မူလတန်းပြဆရာ တစ်ဦး၊ ကျီးဒူအခြေခံပညာမူလတန်းကျောင်းခွဲအတွက် ရပ်မားအခြေခံပညာမူလတန်းကျောင်းမှ မူလတန်းပြဆရာတစ်ဦးနှင့် ဇာလင်းအခြေခံပညာမူလတန်းကျောင်းခွဲအတွက် ဆရမ်ဖာအခြေခံ ပညာမူလတန်ကျောင်းမှ မူလတန်းပြဆရာတစ်ဦးစီကို ကျွန်တော်တို့ ယာယီတွဲဖက်သင်ကြားရေး ဆောင်ရွက်ပေးခဲ့ပါကြောင်း တင်ပြအပ်ပါတယ်။ ဒီလာမည့် ၂၀၂၀-၂၀၂၁ ပညာသင်နှစ်မှာတော့ ဆရာဆရာမများ အပြောင်းအရွှေ့ ဆောင်ရွက်ချိန်မှာ ပြောင်းရွှေ့တာဝန်ချထားပေးပါမယ်။ ဒါ့အပြင် ပညာရေးကောလိပ်များမှ PPTT နှင့် DTEd သင်တန်းဆင်းများလည်း ကျွန်တော်တို့ခန့်ထားဖို့ ရှိပါ တယ်။ ဒီခန့်ထားရေးဆောင်ရွက်ချိန်မှာ ကိုယ်စားလှယ်တော်ကြီးတင်ပြတဲ့ ခေါင်လန်ဖူးမြို့နယ် အတွင်းရှိ မီဆီဒီအခြေခံပညာမူလတန်းကျောင်းခွဲ၊ ကျီးဒူအခြေခံပညာမူလတန်းကျောင်းခွဲနှင့် ဇာလင်းအခြေခံပညာမူလတန်းကျောင်းခွဲတို့အတွက် ဆရာဆရာမများ ခန့်ထားနိုင်ရေးအတွက် ဖြည့်ဆည်းဆောင်ရွက်ပေးမည်ဖြစ်ပါကြောင်း ရိုသေစွာတင်ပြအပ်ပါတယ်။ ကျေးဇူးတင်ပါတယ်။</speech>
</Q-A>
<Q-A>
<title>သပိတ်ကျင်းမြို့နယ်တွင် အစိုးရနည်းပညာအထက်တန်းကျောင်း ဖွင့်လှစ်ပေးရန် အစီအစဉ် ရှိ/မရှိ နှင့်စပ်လျဉ်းသည့်မေးခွန်း</title>
<speech type="speaker">သပိတ်ကျင်းမဲဆန္ဒနယ်မှ ဒေါက်တာအောင်နိုင် မေးမြန်းဖို့ဖြစ်ပါတယ်။</speech>
<speech><mp id="1487">ဒေါက်တာအောင်နိုင်(သပိတ်ကျင်းမဲဆန္ဒနယ်)</mp>လေးစားအပ်ပါသော ပြည်သူ့ လွှတ်တော်ဥက္ကဋ္ဌကြီးနှင့်တကွ အားလုံးမင်္ဂလာပါခင်ဗျား။ ကျွန်တော်ကတော့ မန္တလေးတိုင်း ဒေသကြီး သပိတ်ကျင်းမဲဆန္ဒနယ်က ဒေါက်တာအောင်နိုင် ဖြစ်ပါတယ်။ ဒီနေ့အစည်းအဝေးမှာ ဥက္ကဋ္ဌကြီးရဲ့ ခွင့်ပြုချက်အရ မန္တလေးတိုင်းဒေသကြီး၊ ပြင်ဦးလွင်ခရိုင်၊ သပိတ်ကျင်းမြို့နယ်မှာ အစိုးရနည်းပညာအထက်တန်းကျောင်း ဖွင့်လှစ်ပေးနိုင်ရန် အစီအစဉ်ရှိ/မရှိနဲ့ ပတ်သက်ပြီးတော့ မေးခွန်းမေးမြန်းသွားမှာ ဖြစ်ပါတယ်ခင်ဗျား။ လေးစားအပ်ပါသော ဥက္ကဋ္ဌကြီးခင်ဗျာ။ သပိတ်ကျင်းမြို့နယ်ဟာ မန္တလေးတိုင်းဒေသကြီးရဲ့ မြောက်ဘက်အစွန်ဆုံးမြို့နယ်တစ်ခုဖြစ်ပြီးတော့ အရှေ့ဘက်မှာ မိုးကုတ်၊ မိုးမိတ်၊ မဘိမ်းမြို့နယ် တောင်ဘက်တွင် စဉ့်ကူးမြို့နယ် မြောက်ဘက်တွင် ထီးချိုင့်မြို့နယ်နှင့် အနောက်ဘက်တွင် ဧရာဝတီမြစ်ခြားလျက် ခင်ဦးမြို့နယ်နှင့် ကန့်ဘလူမြို့နယ်တို့နှင့် ဆက်စပ်နေပါတယ်။ ၎င်းမြို့ အပါအဝင် ရပ်ကွက်/ကျေးရွာအုပ်စုပေါင်း ၂ရ စုနှင့် ကျေးရွာပေါင်း ၇၀ ကျေကျော်ရှိပြီး လူဦးရေအားဖြင့် တစ်သိန်းနှစ်သောင်းကျော်ရှိပါတယ်။ တောင်မြောက်အရှည်အားဖြင့် ၇၅ မိုင်ရှိပြီးတော့ အရှေ့ အနောက် ၂၄ မိုင်ရှိပါတယ်။ မြို့နယ်အကျယ်အဝန်းမှာ ဧရိယာစတုရန်းမိုင်ပေါင်း ၉၉၀ ရှိပါတယ်။ မန္တလေးမြို့ရဲ့ မြောက်ဘက် ၈ရ မိုင်ကွာအဝေးပြီးတော့ မန္တလေးတိုင်းဒေသကြီးအတွင်းမှာ စီးပွားရေး အရ ဖွံ့ဖြိုးတိုးတက်မှုနိမ့်ကျတဲ့ မြို့နယ်တစ်ခုဖြစ်ပါတယ်။ စိုက်ပျိုးရေးကို အဓိကလုပ်ကိုင်ပြီးတော့ မြို့နယ်ရဲ့ တောင်ဘက်အပိုင်းမှာ ရွှေ၊ သတ္တုတူးဖော်ရေးလုပ်ငန်းကို စီးပွားဖြစ်လုပ်ကိုင်ကြပါတယ်။ ပညာရေးကဏ္ဍကို ပြောရမယ်ဆိုရင် အ.ထ.က ၁၂ ကျောင်း၊ အ.ထ.က(ခွဲ) ၁ရ ကျောင်း၊ အလယ်တန်းကျောင်း ၂၀၊ အ.လ.က(ခွဲ) ၁၄ ကျောင်း၊ မူလတန်းလွန်ကျောင်း ၂၀၊ မူလတန်းကျောင်း ၂၆ ကျောင်း၊ မူလတန်းကျောင်း(ခွဲ)လေးကျောင်း၊ ဘုန်းကြီးကျောင်းသင်ပညာရေးကျောင်း ၁၅ ကျောင်း နှင့် စုစုပေါင်း ၁၂၈ ကျောင်းရှိပါတယ်။ အထက်တန်းအဆင့်ကျောင်းသား ၃၁၆ရ ဦး၊ အလယ်တန်း အဆင့်ကျောင်းသား ၁၀၂၄ရ ဦး၊ မူလတန်းအဆင့်ကျောင်းသား ၁၆၂၈၁ ဦးရှိပြီးတော့ ၂၀၁၉-၂၀၂၀ ပညာသင်နှစ်မှာဆိုလို့ရှိရင် အခြေခံပညာကျောင်းသားအရေအတွက် ၂၉၆၉၅ ဦးရှိပါတယ်။ စီးပွားရေး ဖွံ့ဖြိုးတိုးတက်မှုနိမ့်ကျတဲ့အတွက်ကြောင့် အကြောင်းအမျိုးမျိုးကြောင့် အခြေခံပညာကို ပြီးဆုံးအောင် မသင်ကြားနိုင်သူများရှိသလို ပြီးဆုံးသွားသော်လည်း တက္ကသိုလ်၊ ကောလိပ်၊ အဝေးသင်ပညာရေး များကို ဆက်လက်မတက်ရောက်နိုင်သူများရှိကြပြီး ျှင် မိရိုးဖလာတောင်သူလုပ်ငန်း၊ ရွှေ၊ သတ္တုတူးဖော်ရေးလုပ်ငန်းများတွင် နေ့စားအလုပ်သမားများအဖြစ်လုပ်ကိုင်ခြင်း၊ အခြားပျံကျ ဒေသလုပ်ငန်းများမှာ အခြေအနေအရ ဝင်ရောက်လုပ်ကိုင်ကြတဲ့ လူငယ်လူရွယ်များ ပေါများ လှပါတယ်။ တချို့လူငယ်တွေဟာဆိုရင် လမ်းမှားရောက်ပြီးတော့ မူးယစ်ဆေးဝါးသုံးစွဲမှု၊ ရောင်းဝယ်ခြင်း၊ တရားမဝင်လောင်းကစားဝိုင်းများမှာ တဝဲလယ်လယ်နှင့် ဘဝနစ်မွန်းကြပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ကမ္ဘာမှာ ဖွံ့ဖြိုးတိုးတက်ဆုံးနိုင်ငံအချို့မှာ အသက်မွေးဝမ်းကျောင်းပညာကို အထူးအလေးထားကြတယ်ဆိုတာ တွေ့ရပါတယ်။ နိုင်ငံတော်၏ အတိုင်ပင်ခံပုဂ္ဂိုလ်ကလည်း နည်းပညာနှင့်သက်မွေးပညာကဏ္ဍ ဖွံ့ဖြိုးတိုးတက်ရေးအတွက် အားပေးလျက်ရှိပါတယ်။ နည်းပညာနှင့်သက်မွေးပညာဟာ ဒုတိယတန်းစားပညာရေးမဟုတ် ကြောင်း၊ သက်မွေးပညာရေးကို ပထမတန်းစားပညာရေးဖြစ်အောင် ကြိုးစားဆောင်ရွက်ကြဖို့ လမ်းညွှန်ထားပါတယ်။ ဒေသနဲ့လိုက်လျောညီထွေရှိပြီး ဒေသ၏လိုအပ်ချက်ကို ဖြည့်ဆည်းပေးနိုင် သော သက်မွေးပညာသင်တန်းများကိုဖွင့်လှစ်ပြီး ကျွမ်းကျင်စွာတတ်မြောက်သည့် ထူးချွန်ထက်မြက် သူများပေါ်ထွန်းအောင် မွေးထုတ်ပေးရမှာဖြစ်ပါတယ်။ သပိတ်ကျင်းမြို့နယ်အနေနဲ့ ဒေသလိုအပ် ချက်နဲ့ကိုက်ညီသော Auto Mobile ကားပြင်သင်တန်း၊ လယ်ယာသုံးစက်ကိရိယာပြုပြင်ထိန်းသိမ်း ရေးသင်တန်း၊ ပန်းရန်၊ လက်သမားကဲ့သို့သော အဆောက်အဦနှင့်ပတ်သက်သည့် သက်မွေးပညာ သင်တန်း၊ ဂဟေဆက်သင်တန်း၊ ရွှေတူးဖော်ရေးလုပ်ငန်းများမှာ အသုံးပြုတဲ့ စက်ကိရိယာများပြုပြင် ထိန်းသိမ်းရေးသင်တန်းစသဖြင့် သက်မွေးပညာသင်တန်းများ အမှန်တကယ်လိုအပ်ပါတယ်။ ဥက္ကဋ္ဌကြီးခင်ဗျား။ သပိတ်ကျင်းမြို့နယ်အတွင်း ဇရပ်ကွင်းကျေးရွာဟာ လူဦးရေအားဖြင့် ၈၀၀၀ ကျော်ရှိတဲ့ ရွာကြီးတစ်ရွာဖြစ်ပြီးတော့ အ.ထ.ကကျောင်းတစ်ကျောင်း၊ အ.မ.ကကျောင်းတစ် ကျောင်း၊ ကျေးလက်ကျန်းမာရေးဌာန၊ တိုက်နယ်ဆေးရုံ၊ ရဲကင်းစခန်း၊ စည်ပင်သာယာဈေး၊ ၆၆/၃၃ (၂၀)အမ်ဗွီအေ ဓာတ်အားခွဲရုံတို့ရှိပြီး မန္တလေး-မိုးကုတ်ကားလမ်း၊ တစ်နည်းအားဖြင့် မန္တလေးတကောင်း-ဗန်းမော်ကားလမ်းပေါ်တွင် တည်ရှိသဖြင့် လမ်းပန်းဆက်သွယ်ရေးကောင်းမွန်သည့် အပြင် မြို့ပြဆန်သော ရွာကြီးတစ်ရွာဖြစ်ကာ နည်းပညာအထက်တန်းကျောင်း ဖွင့်လှစ်နိုင်မယ့် လိုအပ်သော မြေနေရာအကျယ်အဝန်းကိုလည်း ရရှိနိုင်မှာဖြစ်ပါတယ်။ သို့ဖြစ်ပါသောကြောင့် ကျွန်တော်မေးမြန်းလိုသည်မှာ မန္တလေးတိုင်းဒေသကြီး၊ သပိတ်ကျင်းမြို့နယ်တွင် ပညာရေးဝန်ကြီး ဌာန၊ နည်းပညာ၊ သက်မွေးပညာနှင့် လေ့ကျင့်ရေးဦးစီးဌာန၊ အစိုးရနည်းပညာအထက်တန်းကျောင်း ဖွင့်လှစ်ပေးနိုင်ရန် အစီအစဉ်ရှိ/မရှိကို ပြည်သူ့လွှတ်တော်ဥက္ကဋ္ဌကြီးမှတစ်ဆင့် လေးစားစွာဖြင့် မေးမြန်းအပ်ပါတယ်ခင်ဗျာ။ ကျေးဇူးတင်ပါတယ်။</speech>
<speech type="speaker">ပညာရေးဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="16">ဦးဝင်းမော်ထွန်း(ဒုတိယဝန်ကြီး၊ ပညာရေးဝန်ကြီးဌာန)</agency>ရိုသေလေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်ကြီးများခင်ဗျား။ ကျွန်တော်ကပဲ ဆက်လက်ပြီး မန္တလေးတိုင်းဒေသကြီး၊ သပိတ်ကျင်းမဲဆန္ဒနယ် ပြည်သူ့လွှတ်တော်ကိုယ်စားလှယ်ကြီး ဒေါက်တာအောင်နိုင်ရဲ့ မေးခွန်းဖြစ်သော မန္တလေးတိုင်းဒေသကြီး၊ ပြင်ဦးလွင်ခရိုင်၊ သပိတ်ကျင်း မြို့နယ်တွင် အစိုးရနည်းပညာအထက်တန်းကျောင်း ဖွင့်လှစ်ပေးရန် အစီအစဉ်ရှိ/မရှိဆိုတဲ့မေးခွန်း နှင့်စပ်လျဉ်းပြီး ဖြေကြားတင်ပြပါမယ်။ ရိုသေလေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်ကြီးများခင်ဗျား။ မန္တလေးတိုင်းဒေသကြီးမှာ ခရိုင်ခုနစ်ခရိုင်ရှိပါတယ်။ ကျွန်တော်တို့ပညာရေးဝန်ကြီးဌာနအနေနဲ့ မြင်းခြံခရိုင်မှာ အစိုးရနည်းပညာကောလိပ်(မြင်းခြံ)၊ အစိုးရနည်းပညာအထက်တန်းကျောင်း(မြင်းခြံ)၊ မန္တလေးခရိုင်အတွင်းမှာ အစိုးရစက်မှုလက်မှုသိပ္ပံ (မန္တလေး)၊ အစိုးရနည်းပညာအထက်တန်းကျောင်း(မန္တလေး)၊ ပြင်ဦးလွင်ခရိုင်အတွင်းမှာ အစိုးရစက်မှု လက်မှုသိပ္ပံ(ပြင်ဦးလွင်)၊ ညောင်ဦးခရိုင်အတွင်းမှာ အစိုးရစက်မှုလက်မှုသိပ္ပံ(ကျောက်ပန်းတောင်း)၊ ကျောက်ဆည်ခရိုင်မှာ အစိုးရစက်မှုလက်မှုသိပ္ပံ(ကျောက်ဆည်)နှင့် အစိုးရနည်းပညာအထက်တန်း ကျောင်း(ကျောက်ဆည်)၊ မိတ္ထီလာခရိုင်မှာ အစိုးရနည်းပညာအထက်တန်းကျောင်း(မိတ္ထီလာ) စသည်ဖြင့် မန္တလေးတိုင်းဒေသကြီးအတွင်းမှာရှိတဲ့ ခရိုင်မြို့ကြီးတွေမှာ စုစုပေါင်းကိုးကျောင်းဖွင့်လှစ်ပြီး ကိုယ်စားလှယ်တော်ကြီး တင်ပြသကဲ့သို့ ပုံမှန်သက်မွေးသင်တန်းများ၊ ဒေသနှင့်ကိုက်ညီတဲ့ကာလတို သက်မွေးပညာများ ဖွင့်လှစ်သင်ကြားနေပါကြောင်း တင်ပြအပ်ပါတယ်။ ကျွန်တော်တို့ ပညာရေးဝန်ကြီးဌာနအနေနဲ့ နည်းပညာနှင့်သက်မွေးပညာရေးနှင့် လေ့ကျင့် ရေး၊ TVET ပညာရေးကိုအကောင်အထည်ဖော်ရာမှာ ပထမဦးစွာ ခရိုင်မြို့ကြီးများကို ဦးစားပေး ဆောင်ရွက်လျက်ရှိပါကြောင်း တင်ပြအပ်ပါတယ်။ သို့ဖြစ်ပါသောကြောင့် မန္တလေးတိုင်းဒေသကြီး၊ ပြင်ဦးလွင်ခရိုင်၊ သပိတ်ကျင်းမြို့နယ်မှာ အစိုးရနည်းပညာအထက်တန်းကျောင်း တစ်ကျောင်း ဖွင့်လှစ်ပေးဖို့ လတ်တလောအားဖြင့် ဦးစားပေးအစီအစဉ်တွင် မပါရှိပါကြောင်း ရိုသေစွာတင်ပြ အပ်ပါတယ်။ ကျေးဇူးတင်ပါတယ်။</speech>
<speech type="speaker">ပညာရေးဝန်ကြီးဌာနက ဒုတိယဝန်ကြီး ပြန်လည်ထွက်ခွာနိုင်ပါပြီ။</speech>
</Q-A>
<Q-A>
<title>ပင်လောင်းမြို့နယ်အတွင်းရှိ တီကျစ်ကျောက်မီးသွေးသုံးလျှပ်စစ်ဓာတ်အားပေးစက်ရုံသည် ပြဋ္ဌာန်း ထားသော ဥပဒေ၊ နည်းဥပဒေများနှင့် ညွှန်ကြားချက်များကို လေးစားလိုက်နာ၍ အကောင်အထည် ဖော်ခြင်းရှိ/မရှိနှင့် စက်ရုံလည်ပတ်ခွင့်ကို သုံးနှစ်အထိ သက်တမ်းတိုးပေးခဲ့ခြင်းကို ပြန်လည်သုံးသပ် ပေးရန် အစီအစဉ်ရှိ/မရှိနှင့်စပ်လျဉ်းသည့်မေးခွန်း</title>
<speech type="speaker">မိုင်းရှူးမဲဆန္ဒနယ်မှ ဦးစိုင်းထွန်းအေး မေးမြန်းဖို့ဖြစ်ပါတယ်။</speech>
<speech><mp id="2235">ဦးစိုင်းထွန်းအေး(မိုင်းရှူးမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် ပြည်ထောင်စုအဆင့်ဝန်ကြီးများ အားလုံးမင်္ဂလာပါ။ ကျွန်တော်ကတော့ ရှမ်းပြည်နယ်၊ မိုင်းရှူးမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးစိုင်းထွန်းအေး ဖြစ်ပါတယ်။ ကျွန်တော့် အနေနဲ့ ရှမ်းပြည်နယ်(တောင်ပိုင်း)၊ ပင်လောင်းမြို့နယ်၊ နောင်တရားမြို့၊ တီကျစ်ကျေးရွာအုပ်စု အတွင်းမှာတည်ရှိတဲ့ ၁၂၀ မဂ္ဂါဝပ် ကျောက်မီးသွေးသုံးလျှပ်စစ်ဓာတ်အားပေးစက်ရုံနှင့်စပ်လျဉ်းတဲ့ ကြယ်ပွင့်ပြမေးခွန်းကို မေးမြန်းသွားမှာ ဖြစ်ပါတယ်။ ဥက္ကဋ္ဌကြီးခင်ဗျာ။ တီကျစ် ၁၂၀ မဂ္ဂါဝပ် ကျောက်မီးသွေးသုံးလျှပ်စစ်ဓာတ်အားပေးစက်ရုံကို န.၀.တ အစိုးရလက်ထက် ၂၀၀၁ ခုနှစ်မှာ စတင်အကောင်အထည်ဖော်တည်ဆောက်ခဲ့ပါတယ်။ နောက် တရုတ်နိုင်ငံ အမျိုးသားအကြီးစားစက်မှုလုပ်ငန်းကော်ပိုရေးရှင်း(China National Heavy Machinery Corporation) နဲ့ အေဒင်အုပ်စုကုမ္ပဏီတို့ပူးပေါင်း၍ ၂၀၀၂ ခုနှစ်မှာ စက်ရုံကို စတင် လည်ပတ်ခွင့်ရရှိခဲ့ပါတယ်။ ဒါပေမဲ့လည်း နည်းပညာနိမ့်ခြင်း၊ စက်ချို့ယွင်းခြင်း၊ ဒေသခံပြည်သူများ က စက်ရုံရပ်ဆိုင်းပေးရန် တောင်းဆိုခြင်းများကြောင့် ၂၀၁၄ ခုနှစ်မှာ လုပ်ငန်းရပ်ဆိုင်းထားခဲ့ရ ကြောင်း သိရှိရပါတယ်။ တီကျစ်စက်ရုံကို ပြန်လည်လည်ပတ်နိုင်ဖို့အတွက် ၂၀၁၅ ခုနှစ်၊ အောက်တိုဘာလ ၂၂ ရက်နေ့မှာ တရုတ်နိုင်ငံမှ Wuxi Hua Guang ကုမ္ပဏီနဲ့ သဘောတူစာချုပ် လက်မှတ်ရေးထိုးခဲ့ပြီး စမ်းသပ်လည်ပတ်ခွင့်ကို တစ်နှစ်လျှင် တစ်ကြိမ်နှုန်းဖြင့် ထုတ်လုပ်မှုနှစ်ကြိမ် လုပ်ဆောင်ခဲ့တယ်လို့ သိရပါတယ်။ တင်ဒါအောင်မြင်ခဲ့တဲ့ကုမ္ပဏီအနေနဲ့ တီကျစ်စက်ရုံကို နှစ်ရှည် ငှားရမ်းစာချုပ်ချုပ်ဆိုခဲ့ပြီး ၂၂ နှစ်လုပ်ကိုင်ခွင့်ရရှိထားကြောင်းနှင့် မူလက တစ်နှစ်ချင်းစီ သက်တမ်း တိုးရန် သဘောတူထားခဲ့သော်လည်း ၂၀၁၉ ခုနှစ်မှာ နောက်ထပ်သုံးနှစ်အထိ ပြည်ထောင်စုအစိုးရမှ သက်တမ်းတိုးခွင့်ပြုခဲ့ကြောင်း သိရပါတယ်။ ကျွန်တော့်ကို Power Point နဲ့ တင်ပြခွင့်ပြုပါခင်ဗျား။ ဒါကတော့ တီကျစ် ၁၂၀ မဂ္ဂါဝပ် ကျောက်မီးသွေးသုံးလျှပ်စစ်ဓာတ်အားပေးစက်ရုံမြင်ကွင်း ဖြစ်ပါတယ်။ ယခုအခါ စက်ရုံမှထွက်ပေါ် လာတဲ့ အညစ်အကြေးများကြောင့် ဒေသခံပြည်သူများရဲ့ ကျန်းမာရေးအခြေအနေကို ဆိုးရွားစွာ ထိခိုက်လာနေတဲ့အပြင် သဘာဝပတ်ဝန်းကျင်ဂေဟစနစ်များ ပျက်စီးလာခြင်းတို့ကြောင့် ဒေသခံ ပြည်သူများနှင့် အရပ်ဘက်လူမှုအဖွဲ့အစည်းများရဲ့ အပြင်းအထန်ကန့်ကွက်နေမှုကို ကြုံတွေ့နေရ ပါတယ်။ စက်ရုံပိတ်သိမ်းရေးအတွက် ၂၀၁၉ ခုနှစ်၊ ဧပြီလ ၆ ရက်နေ့မှာ ရာနဲ့ချီတဲ့ ဒေသခံ ပြည်သူတွေက ဆန္ဒထုတ်ဖော်ချီတက်ခဲ့ကြပါတယ်။ ဒါကတော့ ကျောက်မီးသွေးစက်ရုံမီးခိုးခေါင်း တိုင်ဟာ မီတာ ၈၀ ဖြစ်ပြီး နိုင်ငံတကာမှာတော့ ပတ်ဝန်းကျင်ကို မထိခိုက်စေဖို့အတွက် မီတာ ၂၀၀ အမြင့်ပြုလုပ်ကြတာ လေ့လာတွေ့ရှိရပါတယ်။ ဒါကြောင့် ၎င်းအမြင့်ဟာ ပြည့်စုံလုံလောက်မှု ရှိကြောင်း ရှင်းလင်းစွာ တွက်ချက်တင်ပြရန် ပတ်ဝန်းကျင်ထိန်းသိမ်းရေးဦးစီးဌာနက အကြံပြုတင်ပြ ဒါကတော့ စက်ရုံကနေထွက်ရှိတဲ့ လေထုအတွင်း အမှုန်အမွှားပါဝင်မှုဟာ ဥပဒေအရ သတ်မှတ်ပြဋ္ဌာန်းထားတာထက် PM တန်ဖိုးများ ပိုမိုကျော်လွန်နေတာကို ဖော်ပြထားချက် ဖြစ်ပါတယ်။ ဒါကတော့ တီကျစ်ဒေသမှာရှိတဲ့ ရေအရင်းအမြစ်တွေရဲ့ ရေအရည်အသွေးဆိုင်ရာ အချက်အလက်တွေကို ပြန်လည်စစ်ဆေးတိုင်းတာဖို့ ECD ရဲ့တိုက်တွန်းအကြံပြုချက် ဖြစ်ပါတယ်။ ဒါကတော့ စက်ရုံက ထွက်ရှိတဲ့ ပြာမှုန်တွေနဲ့ပတ်သက်လို့ စနစ်တကျစစ်တမ်းကောက်ယူထားခြင်း မရှိတဲ့အတွက် ပြန်လည်စစ်တမ်းကောက်ယူဖို့ ECD က အကြံပြုတိုက်တွန်းထားချက် ဖြစ်ပါတယ်။ ဒါကတော့ စက်ရုံကအသုံးပြုနေတဲ့ နည်းပညာပိုင်းဆိုင်ရာညွှန်ကိန်းတွေကို တိကျစွာဖော်ပြရန် ပျက်ကွက်နေတဲ့အတွက် မဖြစ်မနေပြန်လည်ဆောင်ရွက်သွားဖို့ ECD ရဲ့အကြံပြုချက် ဖြစ်ပါတယ်။ ဒါ့အပြင် ကျောက်မီးသွေးစက်ရုံကြောင့် ဖြစ်ပေါ်လာမယ့် ကောင်ကျိုး၊ ဆိုးကျိုးတွေကို ကျွမ်းကျင် ပညာရှင်များနှင့် စနစ်တကျတွက်ချက်ခြင်း၊ သက်နုကျောက်မီးသွေးအမျိုးအစားမဟုတ်ဘဲ အရည်အသွေးပြည့်မီတဲ့ ကျောက်မီးသွေးကိုသာ အသုံးပြုခြင်း၊ ကျောက်မီးသွေးမှ ထွက်ရှိလာတဲ့ အမှုန်အမွှားတွေကို လေထုထဲသို့ မပျံ့နှံ့စေရန်နဲ့ အဆိပ်ငွေ့များ လျော့ကျစေရန် ခေတ်မီနည်းပညာ အသုံးပြုခြင်းစတဲ့အပိုင်းတွေမှာ အားနည်းချက်များ ကြီးမားစွာပေါ်ပေါက်နေသော်လည်း တီကျစ် ကျောက်မီးသွေးသုံးစက်ရုံကို တိတိကျကျစစ်ဆေးပေးရန် အစိုးရဘက်မှ နှောင့်နှေးလျက်ရှိတာကို တွေ့ရပါတယ်။ သို့ဖြစ်ပါ၍ မိဘပြည်သူများကိုယ်စား မေးမြန်းလိုတာကတော့ တီကျစ် ကျောက်မီးသွေးသုံးလျှပ်စစ် ဓာတ်အားပေးစက်ရုံသည် ပြဋ္ဌာန်းထားသော ဥပဒေ၊ နည်းဥပဒေများနှင့် ညွှန်ကြားချက်များကို လေးစားလိုက်နာ၍ အကောင်အထည်ဖော်နေခြင်းရှိ/မရှိ၊ စက်ရုံမှ ခေတ်ဟောင်းနည်းပညာကိုအသုံးပြုတဲ့ စက်ရုံအမျိုးအစားဖြစ်ပြီး သဘာဝပတ်ဝန်းကျင်ဂေဟစနစ်နဲ့ ဒေသခံပြည်သူများရဲ့ ကျန်းမာရေးအပေါ် အန္တရာယ်ပြုခြိမ်းခြောက်လျက်ရှိသော်လည်း ဆက်လက် လည်ပတ်ရန် ဆောင်ရွက်နေခြင်းဟာ ဖြစ်သင့် မဖြစ်သင့်၊ ဒေသခံပြည်သူများ၊ အရပ်ဘက် အဖွဲ့အစည်းများနှင့် ကုမ္ပဏီအကြား အငြင်းပွားဖွယ်ကိစ္စရပ်များ ဖြစ်ပေါ်နေတဲ့အပေါ် အစိုးရ ကြပ်မတ်ထိန်းသိမ်းသွားရန်နှင့် စက်ရုံလည်ပတ်ခွင့်ကို သုံးနှစ်အထိသက်တမ်းတိုးပေးခဲ့ခြင်းကို ပြန်လည်သုံးသပ်ပေးရန်အစီအစဉ်ရှိ/မရှိ သိရှိလိုပါတယ်။</speech>
<speech type="speaker">လျှပ်စစ်နှင့်စွမ်းအင်ဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="17">ဦးခင်မောင်ဝင်း(ဒုတိယဝန်ကြီး၊ လျှပ်စစ်နှင့်စွမ်းအင်ဝန်ကြီးဌာန)</agency>လေးစားအပ်ပါ သော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များအားလုံး မင်္ဂလာအပေါင်းနှင့် ပြည့်စုံကြပါစေကြောင်း ဆုမွန်ကောင်းတောင်းရင်း နှုတ်ခွန်းဆက်သအပ်ပါတယ်။ ရှမ်းပြည်နယ်၊ မိုင်းရှူးမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးစိုင်းထွန်းအေး မေးမြန်းသည့် ပင်လောင်း မြို့နယ်အတွင်းရှိ တီကျစ်ကျောက်မီးသွေးသုံးလျှပ်စစ်ဓာတ်အားပေးစက်ရုံသည် ပြဋ္ဌာန်းထားသော ဥပဒေ၊ နည်းဥပဒေများနှင့် ညွှန်ကြားချက်များကို လေးစားလိုက်နာ၍ အကောင်အထည်ဖော်ခြင်း ရှိ/မရှိ၊ စက်ရုံမှာ ခေတ်ဟောင်းနည်းပညာကို အသုံးပြုသော စက်ရုံအမျိုးအစားဖြစ်ပြီး သဘာဝ ပတ်ဝန်းကျင်ဂေဟစနစ်နှင့် ဒေသခံပြည်သူများ၏ကျန်းမာရေးအပေါ် အန္တရာယ်ပြု ခြိမ်းခြောက်လျက် ရှိနေသော်လည်း ဆက်လက်လည်ပတ်နေခြင်းသည် ဖြစ်သင့်/မဖြစ်သင့်၊ ဒေသခံပြည်သူများ၊ အရပ်ဘက်အဖွဲ့ အစည်းများနှင့် ကုမ္ပဏီအကြား အငြင်းပွားဖွယ်ကိစ္စရပ်များ ဖြစ်ပေါ် နေသည့်အပေါ် အစိုးရက ကြီးကြပ်ထိန်းသိမ်းသွားရန်နှင့် စက်ရုံလည်ပတ်ခွင့်ကို သုံးနှစ်အထိ သက်တမ်းတိုးပေး ခဲ့ခြင်းကို ပြန်လည်သုံးသပ်ရန် အစီအစဉ်ရှိ/မရှိတို့ကို သိရှိလိုခြင်း ကြယ်ပွင့်ပြမေးခွန်းနှင့်ပတ်သက်၍ လျှပ်စစ်နှင့်စွမ်းအင်ဝန်ကြီးဌာနမှ ကျွန်တော် ဒုတိယဝန်ကြီး ဦးခင်မောင်ဝင်းက ရှမ်းပြည်နယ် အစိုးရအဖွဲ့၏ဖြေကြားချက်နှင့်အတူ ပေါင်းစပ်၍ ရှင်းလင်းဖြေကြားသွားမှာ ဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော်၏ဖြေကြားချက်များ ပြည့်စုံစေရန်အတွက် ဖြေကြားချိန်ကို ပိုမိုသုံးစွဲခွင့်ပြုပေးပါရန် ကြိုတင်တောင်းခံအပ်ပါတယ်ခင်ဗျား။ တီကျစ်ကျောက်မီးသွေးသုံး ရေနွေးငွေ့စက်ရုံသည် စက်တပ်ဆင်အင်အား ၆၀ မဂ္ဂါဝပ် စက်နှစ်လုံး စုစုပေါင်း ၁၂၀ မဂ္ဂါဝပ် ဖြစ်ပါတယ်။ ယခင်လျှပ်စစ်စွမ်းအားဝန်ကြီးဌာန၊ မြန်မာ့လျှပ်စစ်ဓာတ်အားလုပ်ငန်းမှ ၂၀၀၂ ခုနှစ်၊ စက်တင်ဘာလ ၄ ရက်နေ့မှာ စတင်တည်ဆောက်ခဲ့ပြီး အမှတ်(၁)စက်ကို ၂၄-၁၂-၂၀၀၄ ရက်နေ့နှင့် အမှတ်(၂)စက်ကို ၃-၅-၂၀၀၅ ရက်နေ့မှာ စတင်လည်ပတ်မောင်းနှင် ဓာတ်အားထုတ်လုပ်ခဲ့ပါတယ်။ သယံဇာတနှင့်သဘာဝပတ်ဝန်းကျင်ထိန်းသိမ်းရေးဝန်ကြီးဌာန ယခင် သစ်တောရေးရာဝန်ကြီးဌာနမှ ၂၀၁၂ ခုနှစ်တွင် ပတ်ဝန်းကျင်ထိန်းသိမ်းရေးဥပဒေကိုလည်းကောင်း၊ ၂၀၁၄ ခုနှစ်တွင် ပတ်ဝန်းကျင် ထိန်းသိမ်းရေးနည်းဥပဒေကိုလည်းကောင်း၊ ၂၀၁၅ ခုနှစ် ဒီဇင်ဘာလမှာ ပတ်ဝန်းကျင်ထိခိုက်မှု ဆန်းစစ်ခြင်းဆိုင်ရာလုပ်ထုံးလုပ်နည်း၊ အမျိုးသားပတ်ဝန်းကျင်ဆိုင်ရာအရည်အသွေး(ထုတ်လွှတ်မှု) လမ်းညွှန်ချက်များတို့ကို အသီးသီးပြဋ္ဌာန်းခဲ့ပြီး ဖြစ်ပါတယ်။ ၂၀၁၄ ခုနှစ်မှာ တီကျစ်စက်ရုံရှိ ရေနွေးငွေ့တာဘိုင်စက်များ ချို့ယွင်းခဲ့ပါတယ်။ မြန်မာနိုင်ငံ၏ လျှပ်စစ်ဓာတ်အားလိုအပ်ချက်ကို အလျင်အမြန်ဖြည့်ဆည်းနိုင်ရန်ဖို့အတွက် ပတ်ဝန်းကျင်ထိခိုက်မှုကို စံချိန်စံညွှန်းအတိုင်း လျှော့ချ ပေးနိုင်ရန်နှင့် ပတ်ဝန်းကျင်ထိန်းသိမ်းရေးဥပဒေ၊ နည်းဥပဒေ၊ လမ်းညွှန်ချက်များနှင့်အညီ လိုက်နာပြီး ခေတ်မီနည်းစနစ်များဖြင့် ပြန်လည်ပြုပြင်နိုင်မည့် ကုမ္ပဏီများကို နိုင်ငံပိုင်သတင်းစာ များမှ ၂၀၁၅ ခုနှစ် မေလမှာ တင်ဒါခေါ်ယူခဲ့ပါတယ်။ ၂၀၁၅ ခုနှစ် အောက်တိုဘာလမှာ တင်ဒါအောင်မြင်သည့် Wuxi Hua Guang Electric Power Engineering Co.,Ltd နှင့် (၂၂)နှစ်ကြာ နှစ်ရှည်ငှားရမ်းစာချုပ်ချုပ်ဆိုခဲ့ပါတယ်။ နှစ်ရှည်ငှားရမ်းစာချုပ်တွင် ပတ်ဝန်းကျင်ထိခိုက်မှုကို အနည်းဆုံးသို့လျှော့ချရန်၊ ဓာတ်အားပေးစက်ရုံမှ ထုတ်လွှတ်မှုများကို ပတ်ဝန်းကျင်ထိန်းသိမ်းရေး ဥပဒေ၊ နည်းဥပဒေနှင့် ကမ္ဘာ့ဘဏ်(IFC-International Finance Corporation)၏ သတ်မှတ် ထားသော စံချိန်စံညွှန်းများအတွင်း ရှိနေစေရေးနှင့် စဉ်ဆက်မပြတ်စောင့်ကြည့်ရေးစနစ် တပ်ဆင်ပြီး ဒေသခံများမှကြည့်ရှု၍ ပုံမှန်စစ်ဆေးပြုပြင်ရမည်ဟူသည့်အချက်များကို နှစ်ရှည် ငှားရမ်းစာချုပ်မှာ အတိအလင်းထည့်သွင်းချုပ်ဆိုထားပါတယ်။ ဓာတ်အားပေးစက်ရုံ မီးခိုးခေါင်းတိုင်မှ ထုတ်လွှတ်မှုများကို စဉ်ဆက်မပြတ် စောင့်ကြည့် နိုင်ရန်နှင့် ဒေသနေပြည်သူများ အလွယ်တကူပွင့်လင်းမြင်သာစွာကြည့်ရှုနိုင်ရန် CEMS (Continuous Emission Monitoring System) moosjessaolosooze os Saoooo:clos 08.11 ကုမ္ပဏီသို့ ငှားရမ်းလုပ်ကိုင်ခွင့်ပေးပြီး စက်များပြန်လည်ပြုပြင်ချိန်မှစ၍ EIA, SIA ဆန်းစစ်ခြင်း လုပ်ငန်းကိုလည်းပဲ တတိယအဖွဲ့အစည်းဖြစ်တဲ့ E-Guard Environmental Service Co.,Ltd ကို ငှားရမ်းပြီး အကောင်အထည်ဖော်ဆောင်ရွက်လျက်ရှိရာ ပတ်ဝန်းကျင်ထိခိုက်မှုဆန်းစစ်ခြင်း အပြီးသတ်အစီရင်ခံစာ(EIA Final Report)ကို ၂၀၁၉ ခုနှစ်၊ ဇူလိုင်လ ၅ ရက်နေ့တွင် သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီးဌာနသို့ တင်ပြထားပြီးဖြစ်ပါတယ်။ ကုမ္ပဏီမှ စက်များ ပြန်လည်ပြုပြင်ပြီး၍ စမ်းသပ်မောင်းနှင်ခွင့်ပြုခဲ့သော ၂၀၁၆ ခုနှစ်မှစ၍ ယနေ့အထိ ပတ်ဝန်းကျင် ထိန်းသိမ်းရေးဥပဒေ၊ နည်းဥပဒေနှင့် သတ်မှတ်စံချိန်စံညွှန်းများအတိုင်း လိုက်နာဆောင်ရွက်လျက် ရှိနေပါတယ်။ ဒေသနေပြည်သူများဖြင့် ဖွဲ့စည်းထားသော လေ့လာစောင့်ကြည့်ရေးကော်မတီ၊ ရှမ်းပြည်နယ်အစိုးရအဖွဲ့၊ ပအိုဝ်းကိုယ်ပိုင်အုပ်ချုပ်ခွင့်ရဒေသဦးစီးအဖွဲ့၊ မိမိတို့၏ဌာနနှင့် ပတ်ဝန်းကျင်ထိန်းသိမ်းရေးဦးစီးဌာနတို့မှ စောင့်ကြည့်တိုင်းတာပြီး မောင်းနှင်နေခြင်းဖြင့် ပြဋ္ဌာန်းထားသော ဥပဒေ၊ နည်းဥပဒေများကို လိုက်နာဆောင်ရွက်လျက်ရှိနေပါတယ်။ လက်တွေ့မှာ လည်း ဓာတ်အားပေးစက်များကို ပြန်လည်ပြုပြင်မောင်းနှင်ခဲ့သည့်နိုင်ငံတကာ ကျောက်မီးသွေးသုံးဓာတ်အားပေးစက်ရုံများကဲ့သို့ မရှိမဖြစ်လိုအပ်တဲ့ ပတ်ဝန်းကျင်ထိခိုက်မှု အနည်းဆုံးဖြစ်စေရေးနည်းပညာများဖြစ်တဲ့ Ash Handling System(Electrostatic Precipitator, ESP-Gəqệud:ondaệ seoszosonda: Desulphurization အသစ်တပ်ဆင်အသုံးပြုခြင်း)၊ System(ဆာလဖာဒိုင်အောက်ဆိုဒ်ဓာတ်ငွေ့သန့်စင်သည့် နည်းစနစ်သစ်များဖြင့် ကိရိယာများ တပ်ဆင်အသုံးပြုခြင်း)၊ Denitration System(နိုက်ထရိုဂျင်အောက်ဆိုဒ်ဓာတ်ငွေ့သန့်စင်သည့်စနစ် တပ်ဆင်အသုံးပြုခြင်း)၊ လေထုညစ်ညမ်းမှုကို ကာကွယ်နိုင်ရန်နှင့် စက်ရုံမှထွက်သော ကာဗွန်ဒိုင် အောက်ဆိုဒ်ဓာတ်ငွေ့များ စုပ်ယူနိုင်ရန်အတွက် စက်ရုံဧရိယာအတွင်း ဝါးပင်နှင့် အခြားသစ်ပင်များ googoosej:003: Gê:qệ CEMS(Continuous Emission Monitoring System) calor အခိုးအငွေ့နှင့်ဖုန်မှုန့်များ ထုတ်လွှတ်မှုတို့ကိုလည်း စောင့်ကြည့်ကိရိယာများကို အများပြည်သူမှ ပွင့်လင်းမြင်သာစွာသိရှိနိုင်ရေး လက်တွေ့တပ်ဆင် အသုံးပြုထားပါတယ်။ နိုင်ငံတကာတွင် အသုံးပြုနေတဲ့ ပတ်ဝန်းကျင်ထိခိုက်မှုအနည်းဆုံးဖြစ်စေရေး လိုအပ်တဲ့စက်ကိရိယာများကို ယခင်က အသုံးမပြုနိုင်ခဲ့သော်လည်း ယနေ့တီကျစ်ဓာတ်အားပေးစက်ရုံမှာ စနစ်တကျတပ်ဆင် အသုံးပြုထားပြီးဖြစ်တဲ့အတွက် သဘာဝပတ်ဝန်းကျင်ဂေဟစနစ်နှင့် ဒေသခံပြည်သူများ၏ ကျန်းမာရေးအတွက် အန္တရာယ်ပြုခြိမ်းခြောက်နေမှု အနည်းဆုံးဖြစ်စေရန် အလေးထား စီစဉ် ဆောင်ရွက်ထားပြီး ဖြစ်ပါတယ်။ ဒေသနေပြည်သူများ ကျန်းမာရေးစောင့်ရှောက်မှုကို မြို့နယ်ကျန်းမာရေး ဌာန၏မှတ်တမ်း များအရ ထူးခြားစွာ၊ ဆိုးရွာစွာဖြစ်ပေါ်မှု မတွေ့ရှိခဲ့ရပါကြောင်းနှင့် ဒေသတွင်းစိုက်ပျိုးရေး လုပ်ငန်းများအတွက် ကျောက်မီးသွေးမိုင်းမှလည်းကောင်း၊ ဓာတ်အားပေးစက်ရုံမှလည်းကောင်း စိုက်ပျိုးရေများ ပို့လွှတ်ပေးလျက်ရှိနေပါကြောင်း တင်ပြအပ်ပါတယ်။ ယခုအခါ ဓာတ်အားပေးစက် များ မောင်းနှင်နေစဉ်ကာလအတွင်း ဒေသနေပြည်သူများပါဝင်တဲ့ စက်ရုံစောင့်ကြည့်ရေးကော်မတီ ဝင်များအား လစဉ်တီကျစ်စက်ရုံသို့ဖိတ်ကြား၍ ပြည်သူများ၏စိုးရိမ်ပူပန်မှုများကို လျှော့ကျစေရန် ရှင်းလင်းပြသမှုများ ဆောင်ရွက်လျက်ရှိနေပါတယ်။ ထို့အပြင် ရှမ်းပြည်နယ် ပတ်ဝန်းကျင် ထိန်းသိမ်းရေးဦးစီးဌာနမှ တီကျစ်စက်ရုံ၏ လက်ရှိမြေပြင်အခြေအနေမှန်ကို သိရှိနိုင်ရန် ပတ်ဝန်းကျင်လေထုအရည်အသွေး၊ ရေအရည်အသွေး၊ မြေကြီးအရည်အသွေးတိုင်းတာခြင်း၊ စက်ရုံမှ ငါးကီလိုမီတာအကွာအထိ အသံဆူညံမှုရှိ/မရှိ တိုင်းတာခြင်းများကို အခါအားလျော်စွာ ဆောင်ရွက် လျက်ရှိပါတယ်။ တီကျစ်စက်ရုံတွင် အမြဲတမ်းနှင့်နေ့စားဝန်ထမ်း စုစုပေါင်း ၃၁၈ ဦးရှိတဲ့အနက် ဒေသနေပြည်သူများ ၂၀၀ ကျော်တို့ကိုလည်း ဝင်ရောက်အလုပ်လုပ်ကိုင်နေသဖြင့် အလုပ်အကိုင် အခွင့်အလမ်းများရရှိနေပြီး ဖြစ်ပါတယ်။ လျှပ်စစ်နှင့်စွမ်းအင်ဝန်ကြီးဌာန၏လမ်းညွှန်ချက်နှင့်အညီ ခြားစွာ၊ နောက်မီးသွေး ကြောင်း တင်ပါဝင်တဲ့ နမှုများကို ပတ်ဝန်းကျင် စက်ရုံမှထွက်ရှိသော ချော်များနှင့်ပြာများကို အုတ်ဘလောက်များ ထုတ်လုပ်ခြင်း၊ အိတ်သွတ်စက် များဖြင့် စနစ်တကျထုပ်ပိုး၍ ဌာန၏ကြီးကြပ်မှုဖြင့် ပြည်တွင်းဈေးကွက်များသို့ ဖြန့်ဖြူးရောင်းချ လျက်ရှိပါတယ်။ ရှမ်းပြည်နယ်အစိုးရ၏လမ်းညွှန်မှုဖြင့် ပတ်ဝန်းကျင်ထိခိုက်မှုမရှိစေရေးအတွက် စက်ရုံဧရိယာအတွင်း သစ်ပင်၊ ဝါးပင်များကိုလည်း နှစ်စဉ်စိုက်ပျိုးလျက်ရှိပါတယ်။ ၎င်းအပြင် ရှမ်းပြည်နယ်အစိုးရ၏ကြီးကြပ်မှုဖြင့် ပြည်နယ်အထူးကုဆရာဝန်ကြီးများပါဝင်သည့် အခမဲ့ ကျန်းမာရေးဆေးကုသမှုလုပ်ငန်းများကိုလည်း အခါအားလျော်စွာ ဆောင်ရွက်ပေးလျက်ရှိပါတယ်။ နိုင်ငံတော်အတွက် လိုအပ်တဲ့လျှပ်စစ်ဓာတ်အားကို ထုတ်လုပ်ပေးနေသကဲ့သို့ လူမှုအကျိုးစီးပွား အတွက် တာဝန်ယူမှု(CSR)လုပ်ငန်းများအဖြစ် ဒေသနေပြည်သူများ၏ လမ်းပန်းဆက်သွယ်ရေး၊ လျှပ်စစ်မီးရရှိရေး၊ စိုက်ပျိုးရေနှင့် သောက်သုံးရေရရှိရေးများအတွက် ရန်ပုံငွေများကို ဌာန၏ ကြီးကြပ်မှုဖြင့် ကုမ္ပဏီမှ နှစ်စဉ်ဆက်တိုက် ထောက်ပံ့ပေးလျက်ရှိနေပါကြောင်း၊ ဖွံ့ဖြိုးရေး အစီအစဉ်များ ဆောင်ရွက်ပေးလျက်ရှိသဖြင့် အလုပ်အကိုင်အခွင့်အလမ်းများရရှိနေပါကြောင်းနှင့် ဒေသခံပြည်သူများ၊ အရပ်ဘက်လူ့အဖွဲ့အစည်းများနှင့် ကုမ္ပဏီအကြား အငြင်းပွားဖွယ်ကိစ္စရပ်များ တဖြည်းဖြည်းလျော့နည်းပပျောက်အောင် စောင့်ကြပ်ကြပ်မတ် ပေးလျက်ရှိနေပါကြောင်း တင်ပြ အပ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ နိဂုံးချုပ်အနေနဲ့တင်ပြရလျှင် တီကျစ် ကျောက်မီးသွေးသုံးဓာတ်အားပေးစက်ရုံကို အကြီးစားပြုပြင်ပြီးနောက် ဒေသနေပြည်သူများ၏ စောင့်ကြပ်မှုနှင့်အတူ ရှမ်းပြည်နယ်အစိုးရအဖွဲ့၊ ပအိုဝ်းကိုယ်ပိုင်အုပ်ချုပ်ခွင့်ရဒေသဦးစီးအဖွဲ့နှင့် ပြည်ထောင်စုဝန်ကြီးဌာနများ၏ ပူးပေါင်းပါဝင်မှုဖြင့် ၂၀၁၆ ခုနှစ် မေလမှ ၂၀၁၉ ခုနှစ် မေလအထိ တစ်နှစ်စီ စမ်းသပ်မောင်းနှင်ခွင့်ပြုပေးခဲ့သဖြင့် ချောမွေ့စွာ စမ်းသပ်မောင်းနှင်ခဲ့ပြီး ဖြစ်ပါကြောင်း၊ ထပ်မံ၍ ၂၇-၅-၂၀၁၉ ရက်နေ့မှ ၂၆-၅-၂၀၂၂ ရက်နေ့အထိ သုံးနှစ်ဆက်တိုက် မောင်းနှင်ခွင့်ပြု ခဲ့ပါကြောင်း၊ ပြဋ္ဌာန်းထားသော ဥပဒေ၊ နည်းဥပဒနှင့် ညွှန်ကြားချက်တို့၏ဘောင်အတွင်း မောင်းနှင်ရန် အထူးကြပ်မတ်စောင့်ကြည့်နေပါကြောင်း ရှမ်းပြည်နယ်အစိုးရအဖွဲ့၏ ဖြေကြားချက် နှင့်အတူ ပေါင်းစပ်ရှင်းလင်းဖြေကြားအပ်ပါတယ်။ ကျေးဇူးတင်ပါတယ်။</speech>
<speech type="speaker">မိုက်ပေးပါ။</speech>
<speech><mp id="2235">ဦးစိုင်းထွန်းအေး(မိုင်းရှူးမဲဆန္ဒနယ်)</mp>ဥက္ကဋ္ဌကြီးခင်ဗျား။ ကျွန်တော့်ကို ဆက်စပ် မေးခွန်းမေးမြန်းခွင့်ပြုပါခင်ဗျား။ သက်ဆိုင်ရာပြည်ထောင်စုဒုတိယဝန်ကြီးအနေနဲ့ ယခုလို ပြည့်စုံစွာ ဖြေကြားပေးတဲ့အတွက်လည်း ကျေးဇူးတင်ပါတယ်။ ကျွန်တော်မေးမြန်းလိုတဲ့ဆက်စပ်မေးခွန်းက သုံးခုရှိပါတယ်။ အဲဒါတွေကတော့ တီကျစ်စက်ရုံကနေ နေ့စဉ်ထွက်ရှိနေတဲ့ ပြာမှုန်တွေကြောင့် လူကို ဘေးအန္တရာယ်မဖြစ်စေရန် ်တစ်ပြေးညီ တိကျစွာဓာတ်ခွဲအဖြေထုတ်ထားတဲ့ ညွှန်ကိန်းတွေကို ပြည်သူလူထုစိုးရိမ်ပူပန်မှုမရှိစေဖို့အတွက် ပွင့်လင်းမြင်သာစွာ ထုတ်ပြန်ပေး နေခြင်းရှိ/မရှိ သိရှိလိုပါတယ်။ နောက်တစ်ခုကတော့ တီကျစ်စက်ရုံနှင့်ပတ်သက်လို့ E-Guard မှ ပြုလုပ်ထားတဲ့ ပတ်ဝန်းကျင်ထိခိုက်မှုဆန်းစစ်ခြင်းဆိုင်ရာလုပ်ထုံးလုပ်နည်း၊ EIA အစီရင်ခံစာအပေါ် ပတ်ဝန်းကျင်ထိန်းသိမ်းရေးဦးစီးဌာန(ECD)ရဲ့ အကြံပြုသုံးသပ်ချက်များကို စက်ရုံမှတာဝန်ရှိသူတွေနဲ့ အနေနဲ့ ဘယ်လောက်အတိုင်းအတာအထိ အကောင်အထည်ဖော်ဆောင်ရွက်ပြီးပြီးလဲဆိုတာ ကိုလည်း ရှင်းလင်းစွာ သိရှိလိုပါတယ်။ နောက်တစ်ချက်ကတော့ တီကျစ်စက်ရုံဟာ နိုင်ငံတော် အတွက် စီးပွားရေးအရ တွက်ချေကိုက်နေမှုရှိ/မရှိနှင့် ပျက်စီးဆုံးရှုံးသွားတဲ့ သဘာဝပတ်ဝန်းကျင် ဆိုင်ရာ အရင်းအမြစ်နှင့် ပြန်လည်ရရှိလာတဲ့အကျိုးအမြတ်ဟာ နိုင်ငံတော်က မျှော်မှန်းထားတဲ့ ရေရှည်တည်တံ့သော စဉ်ဆက်မပြတ်ဖွံ့ဖြိုးတိုးတက်မှုကို အထောက်အကူပြုနိုင်ခြင်းရှိ/မရှိဆိုတာကို သိရှိလိုတဲ့အတွက် ပြည်သူ့လွှတ်တော်ဥက္ကဋ္ဌကြီးမှတစ်ဆင့် လေးစားစွာဖြင့် မေးမြန်းအပ်ပါတယ်။</speech>
<speech type="speaker">သက်ဆိုင်ရာဝန်ကြီးဌာနက ဖြေကြားနိုင်က ဖြေကြားပေးပါ။</speech>
<speech><agency id="17">ဦးခင်မောင်ဝင်း(ဒုတိယဝန်ကြီး၊ လျှပ်စစ်နှင့်စွမ်းအင်ဝန်ကြီးဌာန)</agency>တီကျစ် ဓာတ်အားပေးစက်ရုံက ခေါင်းတိုင်ကနေပြီးတော့မှ ထုတ်လုပ်တဲ့ Emission ပမာဏတွေကို CEMS (Continuous Emission Monitoring System)ခေါ်တဲ့ Monitor System နဲ့ စက်ရုံရဲ့ အဝင်အဝမှာ အများတွေ့မြင်နိုင်အောင် ပြသထားပါတယ်။ ဒီမှာပြသထားတဲ့ ပမာဏတွေဟာ ဥပဒေ၊ နည်းဥပဒေ များနှင့်အညီ သတ်မှတ်ထားတဲ့ ပမာဏရဲ့ အောက်ထဲမှာရှိတယ်ဆိုတာကို ကျွန်တော်တို့အမြဲတမ်း စောင့်ကြည့်နေပါတယ်။ ဒေသခံများလည်း ကြည့်ရှုစစ်ဆေးနိုင်ပါတယ်။ ဒုတိယမေးခွန်းတစ်ခုဖြစ်တဲ့ EIA, SIA နဲ့ပတ်သက်လို့ သစ်တောရေးရာဦးစီးဌာနကို တင်ပြထားတာ ဖြစ်ပါတယ်။ ၂၀၁၉ ခုနှစ်၊ ဇူလိုင်လ ၅ ရက်နေ့မှာ သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီးဌာနကို ကျွန်တော်တို့တင်ပြထားတာ ဖြစ်ပါတယ်။ ဒီတင်ပြထားတဲ့အပေါ်မှာ ECTDကနေပြီးတော့မှ သိချင်တဲ့ so:lsmosapuogopS: E-Guard Environmental Services Co., Ltd moog:compą apsas တာကို တောက်လျှောက်တိုင်းတာစစ်ဆေးပြီးတော့ ပြန်လည်ပြင်ဆင်တင်ပြလျက်ရှိပါတယ်။ တတိယမေးခွန်းတစ်ခုဖြစ်တဲ့ တီကျစ်ကျောက်မီးသွေးသုံးဓာတ်အားပေးစက်ရုံဟာ ယခင်ဌာနအနေနဲ့ လည်စဉ်ကာလတုန်းက စက်တစ်လုံးကို ၂၅ မဂ္ဂါဝပ်နှင့် နှစ်လုံးပေါင်း ၅၀ မဂ္ဂါဝပ်ကို လည်ဖို့အတွက် တော်တော်လေးကြိုးစားပြီး ဆောင်ရွက်ခဲ့ရပါတယ်။ ဒါပေမဲ့ အခုလို ကုမ္ပဏီတွေနဲ့ ပြင်ဆင်ပြီး ဆောင်ရွက်တဲ့အခါမှာ စက်တစ်လုံးကို ၅၀ မဂ္ဂါဝပ်နဲ့ စက်နှစ်လုံးပေါင်း ၁၀၀ မဂ္ဂါဝပ်သည် လျှပ်စစ် ဓာတ်အားလိုအပ်ချက်အပေါ်မှာ လုံလုံလောက်လောက်မဟုတ်ပေမဲ့လည်းပဲ အထိုက်အလျောက် ဖြည့်ဆည်းပေးနိုင်တာဖြစ်တဲ့အတွက်ကြောင့်မို့လို့ နိုင်ငံတော်အနေနဲ့ အကျိုးဖြစ်ထွန်းပါတယ်။ နိုင်ငံတော်ရဲ့ လိုအပ်ချက်ကို ဖြည့်ဆည်းနေတဲ့အတွက်ကြောင့်မို့လို့ တီကျစ်စက်ရုံကနေပြီးတော့ ဓာတ်အားထုတ်လုပ်မှုဟာ အကျိုးကျေးဇူးရှိပါကြောင်း ဖြေကြားအပ်ပါတယ်။</speech>
</Q-A>
<Q-A>
<title>BOT စနစ်ဖြင့် ဆောင်ရွက်ခွင့်ပြုထားသော ရေအားလျှပ်စစ်စီမံကိန်းလုပ်ငန်းများအတွက် ပဋိညာဉ် စာချုပ်ချုပ်ဆိုမှုများအရ စီမံကိန်းလုပ်ငန်းအားလုံး နိုင်ငံတော်သို့ လွှဲပြောင်းအပ်နှံရမည့်ကာလအား ပြန်လည်ပြင်ဆင်ညှိနှိုင်းချုပ်ဆိုရန် အစီအစဉ်ရှိ/မရှိနှင့်စပ်လျဉ်းသည့်မေးခွန်း</title>
<speech type="speaker">လှိုင်းဘွဲ့ မဲဆန္ဒနယ်မှ ဦးခင်ချို မေးမြန်းဖို့ဖြစ်ပါတယ်။</speech>
<speech><mp id="1371">ဦးခင်ချို (လှိုင်းဘွဲ့မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်တော်များ၊ ပြည်ထောင်စုအဆင့်ဝန်ကြီးနှင့် ဒုတိယဝန်ကြီးများအားလုံး မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ ကရင်ပြည်နယ်၊ လှိုင်းဘွဲ့ မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးခင်ချို ဖြစ်ပါတယ်။ ကျွန်တော်မေးမြန်းမယ့်မေးခွန်းကတော့ မြန်မာနိုင်ငံမှာ BOT စနစ်ဖြင့် ဆောင်ရွက်ခွင့်ပြုထားတဲ့ ရေအားလျှပ်စစ်စီမံကိန်းလုပ်ငန်းများနဲ့ ပတ်သက်ပြီး မေးမြန်းမှာဖြစ်ပါတယ်။ ဒီမေးခွန်းကိုမေးရတဲ့ရည်ရွယ်ချက်ကတော့ နိုင်ငံတော်က နစ်နာဆုံးရှုံးမှုမရှိအောင် သက်ဆိုင်ရာဝန်ကြီးဌာနအနေနဲ့ ဆောင်ရွက်ထားမှုအခြေအနေတွေကို သိလိုတဲ့အတွက်ကြောင့် မေးမြန်းရခြင်းဖြစ်ပါတယ်။ နိုင်ငံတော်အနေနဲ့ ရေအားလျှပ်စစ်စီမံကိန်း လုပ်ငန်းများကို ဆောင်ရွက်တဲ့အခါမှာ နိုင်ငံပိုင်လုပ်ငန်းများနှင့် ပုဂ္ဂလိကပိုင်လုပ်ငန်းများဖြင့် ဆောင်ရွက်ခွင့်ပြုလျက်ရှိကြောင်း သိရပါတယ်။ Power Point သုံးခွင့်ပြုဖို့နဲ့ တစ်ဆက်တည်းပြပေး ဖို့မေတ္တာရပ်ခံပါတယ်။ ပုဂ္ဂလိကကဏ္ဍဖွံ့ဖြိုးတိုးတက်ရေးအတွက် ရည်ရွယ်ပြီးတော့ ရေအားလျှပ်စစ် ထုတ်လုပ်ရေးစီမံကိန်းကို BOT စနစ်ဖြင့် ဥပမာအားဖြင့် သောက်ရေခပ်(၂) ရေအားလျှပ်စစ်စီမံကိန်း ကို ရွှေစွမ်းအင်ကုမ္ပဏီကို ၃၁-၁၂-၂၀၀၉ ရက်နေ့မှလည်းကောင်း၊ ဘီလူးချောင်း(၃) ရေအားလျှပ်စစ် စီမံကိန်းကို အနာဂတ်စွမ်းအင်ကုမ္ပဏီကို ၃၁-၁၂-၂၀၀၉ ရက်နေ့မှလည်းကောင်း၊ အထက် ဘီလူးချောင်းရေအားလျှပ်စစ်စီမံကိန်းကို စွမ်းအားသစ်အိုအေစစ်ဖွံ့ဖြိုးတိုးတက်ရေးကုမ္ပဏီကို ၁၇-၁-၂၀၁၁ ရက်နေ့မှာလည်းကောင်း၊ မိုင်းဝရေအားလျှပ်စစ်စီမံကိန်းကို ရှမ်းပြည်နယ်(အရှေ့ပိုင်း) ဖွံ့ဖြိုးတိုးတက်ရေးကုမ္ပဏီကို ၂၂-၃-၂၀၁၆ ရက်နေ့မှာလည်းကောင်း၊ နမ့်ပေါ်ရေအားလျှပ်စစ် စီမံကိန်းကို ၁၆-၃-၂၀၁၆ ရက်နေ့မှာ ဂရိတ်ဟော်ခမ်းအများပိုင်ကုမ္ပဏီလီမိတက်ကိုလည်းကောင်း ပဋိညာဉ်စာချုပ်ချုပ်ဆိုဆောင်ရွက်ခွင့်ပြုခဲ့ကြောင်း သိရပါတယ်။ ကုမ္ပဏီအသီးသီးကို BOT စနစ်ဖြင့်ဆောင်ရွက်ခွင့်ပြုတဲ့အခါမှာ သက်ဆိုင်ရာကုမ္ပဏီများက မိမိပိုင်ငွေအရင်းအနှီးများနဲ့ လုပ်ငန်း ၁၀၀ ရာခိုင်နှုန်းပြီးစီးအောင် တာဝန်ယူဆောင်ရွက်သွားမှာသာ ဖြစ်ပေမယ့် စီမံကိန်းလုပ်ငန်းများမှာ လိုအပ်တဲ့ငွေအရင်းအနှီးရရှိဖို့ စွမ်းအင်နှင့်လျှပ်စစ်ဝန်ကြီးဌာန ကပဲ နိုင်ငံခြားဘဏ်များကနေ တာဝန်ခံချေးယူပေးခဲ့ရခြင်း လိုအပ်တဲ့စက်ပစ္စည်းများကို သက်ဆိုင်ရာကုမ္ပဏီများထံကနေ ဝယ်ယူရာမှာလည်း သက်ဆိုင်ရာပစ္စည်းတန်ဖိုးရဲ့ ၁၀ ရာခိုင်နှုန်း ကို Down Payment အဖြစ်နဲ့ နိုင်ငံပိုင် နိုင်ငံခြားငွေတွေနဲ့ စိုက်ထုတ်ပေးချေခဲ့ရကြောင်း သိရပါ တယ်။ ဥပမာအနေနဲ့ သောက်ရေခပ်(၂) ရေအားလျှပ်စစ်စီမံကိန်းအတွက် စက်ပစ္စည်းတန်ဖိုး US Dollar ရရ သန်းရဲ့ ၁၀ ရာခိုင်နှုန်းဖြစ်တဲ့ Down Payment US Dollar ၇.ရ သန်းကို စာချုပ်ချုပ် တဲ့ ၂၁-၁-၂၀၁၀ ရက်နေ့မှာ စိုက်ထုတ်ပေးခဲ့ကြပြီးတော့ ကျန်ပစ္စည်းတန်ဖိုး US Dollar ၆၉.၃၀၀ သန်းကိုတော့ EXIM Bank ကနေပြီးတော့ နိုင်ငံတော်က တာဝန်ယူချေးပေးခဲ့ရကြောင်းသိရပြီးတော့ စိုက်ထုတ်ပေးချေလိုက်ရတဲ့ Down Payment ၁၀ ရာခိုင်နှုန်းကို တာဝန်ရှိတဲ့ကုမ္ပဏီက ၂၀၁၅ ခုနှစ် မှာ ၁၂ ရက်နဲ့အပြေအကျေပေးဆပ်ဖို့ တာဝန်ရှိပေမယ့် ၃-၃-၂၀၁ရ ရက်နေ့အထိ US Dollar ၂.၅၆ရ သန်း မပေးဆပ်နိုင်သေးကြောင်းသိရပါတယ်။ အလားတူ ဘီလူးချောင်း(၃) ရေအားလျှပ်စစ်စီမံကိန်း မှာလည်းပဲ ၁၀ ရာခိုင်နှုန်း Down Payment ၁၀ ရာခိုင်နှုန်း US Dollar ၁၆၈ သန်းနှင့် EXIM Bank ကနေ နိုင်ငံတော်ကနေ တာဝန်ခံချေးပေးရတဲ့ US Dollar ၂၈.၅၁၂ သန်းရှိကြောင်းသိရပြီးတော့ ဒီလို ရေအားလျှပ်စစ်စီမံကိန်းတွေကို ပုဂ္ဂလိကကဏ္ဍအနေနဲ့ ဆောင်ရွက်ခွင့်ပြုတဲ့နေရာမှာ နိုင်ငံပိုင်မြေကို အသုံးပြုမှုအပေါ် မြေငှားရမ်းခနဲ့ ပရီမီယံကြေးတွေပေးသွင်းဖို့လိုအပ်ကြောင်းလည်း သိရပါတယ်။ ပြီးတော့ ဒီလို BOT စနစ်အရ လုပ်ငန်းတည်ဆောက်ခြင်း၊ လုပ်ငန်းလည်ပတ်ခြင်းနှင့် လုပ်ငန်းလွှဲပြောင်း ပေးအပ်ခြင်းစတဲ့လုပ်ငန်းစဉ်တွေအရ နိုင်ငံတော်ကို လုပ်ငန်းအားလုံး လွှဲပြောင်း "" ရရ သန်းကို သက်ရေခင်ငံခြားငွေ အပ်နှံရမယ့်ကာလဟာ နှစ် ၆၀ လို့သိရတဲ့အတွက် နိုင်ငံကပြန်လည်လက်ခံရတဲ့စက်စွမ်းအားတွေဟာ အသုံးချလို့ရနိုင်တော့မယ့်အခြေအနေတွေ မဖြစ်နိုင်တော့လို့ နိုင်ငံအတွက် အကျိုးမရှိနိုင်ကြောင်း သုံးသပ်ရပါတယ်။ ဒါတွေနဲ့ပတ်သက်ပြီးတော့ မေးမြန်းလိုတာကတော့ BOT စနစ်ဖြင့်ဆောင်ရွက်ခွင့်ပြုထားတဲ့ ရေအားလျှပ်စစ်စီမံကိန်းလုပ်ငန်းများမှာ နိုင်ငံတော်မှ စိုက်ထုတ် ပေးထားတဲ့ Down Payment များပြန်လည်ရရှိပေးမှု စီမံကိန်းလုပ်ငန်းများအတွက် လိုအပ်တဲ့ ချေးငွေများ ထုတ်ယူပြီးမှု၊ ပြန်လည်ပေးဆပ်ပေးမှု၊ သက်ဆိုင်ရာကုမ္ပဏီများထံမှ ပြန်လည် ကောက်ခံရရှိပြီးမှု၊ နိုင်ငံပိုင်မြေအသုံးချမှုအပေါ် မြေအသုံးချမှုပရီမီယံကြေးများ မြေငှားရမ်းခများ ကောက်ခံရရှိပြီးမှု၊ ရရန်ရှိတဲ့ငွေများနှင့် အရေးယူဆောင်ရွက်ထားမှုအခြေအနေများ ပဋိညာဉ် စာချုပ်ချုပ်ဆိုမှုများအရ စီမံကိန်းလုပ်ငန်းများအားလုံးကို နိုင်ငံတော်သို့ လွှဲပြောင်းအပ်နှံရမည့် ကာလအား ပြန်လည်ပြင်ဆင်ညှိနှိုင်းချုပ်ဆိုရန် အစီအစဉ်ရှိ/မရှိ ပြန်ကြားဖြေကြားပေးနိုင်ရေး ပြည်သူ့လွှတ်တော်ဥက္ကဋ္ဌကြီးမှတစ်ဆင့် ပြည်သူများကိုယ်စား မေးမြန်းအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">လျှပ်စစ်နှင့်စွမ်းအင်ဝန်ကြီးဌာနက ပြန်လည်ဖြေကြားရန် ဖြစ်ပါတယ်။</speech>
<speech><agency id="17">ဦးခင်မောင်ဝင်း(ဒုတိယဝန်ကြီး၊ လျှပ်စစ်နှင့်စွမ်းအင်ဝန်ကြီးဌာန)</agency>လေးစားအပ် ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ကရင်ပြည်နယ်၊ လှိုင်းဘွဲ့မဲဆန္ဒနယ်မှ ပြည်သူ့ လွှတ်တော်ကိုယ်စားလှယ် ဦးခင်ချို မေးမြန်းသည့် BOT စနစ်ဖြင့် ဆောင်ရွက်ခွင့်ပြုထားသော ရေအားလျှပ်စစ်စီမံကိန်းလုပ်ငန်းများမှ နိုင်ငံတော်မှ စိုက်ထုတ်ပေးချေခဲ့ရသော Down Payment များ ပြန်လည်ရရှိပြီးမှု၊ စီမံကိန်းလုပ်ငန်းများအတွက် လိုအပ်သောချေးငွေများ ထုတ်ယူပြီးမှု၊ ပြန်လည် ပေးဆပ်ပြီးစီးမှု၊ သက်ဆိုင်ရာကုမ္ပဏီများထံမှ ပြန်လည်ကောက်ခံရရှိမှု၊ နိုင်ငံပိုင်မြေ အသုံးပြုမှုအပေါ် မြေအသုံးချမှု၊ ပရီမီယံကြေးများ၊ မြေငှားရမ်းခများကောက်ခံရရှိပြီးမှု၊ ရရန်ရှိသည့်ငွေများနှင့် အရေးယူဆောင်ရွက်ထားမှု အခြေအနေများ၊ ပဋိညာဉ်စာချုပ်ချုပ်ဆိုမှုများအရ စီမံကိန်းလုပ်ငန်း အားလုံး နိုင်ငံတော်သို့ လွှဲပြောင်းအပ်နှံရမည့်ကာလအား ပြန်လည်ပြင်ဆင်ညှိနှိုင်းချုပ်ဆိုရန် အစီအစဉ် ရှိ/မရှိ သိရှိလိုခြင်း ကြယ်ပွင့်ပြမေးခွန်းနှင့်ပတ်သက်၍ ကျွန်တော်ဆက်လက်ပြီး ရှင်းလင်း ဖြေကြားသွားမှာ ဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော်၏ ဖြေကြားချက်မှုများ ပြည့်စုံစေရန် ဖြေကြားချိန်ပိုမိုသုံးစွဲခွင့်ပြုပေးပါရန် ကြိုတင်တောင်းခံအပ်ပါတယ်။ ယခင်လျှပ်စစ်စွမ်းအားဝန်ကြီး ဌာနအုပ်ချုပ်မှုအောက်ရှိ ရေအားလျှပ်စစ်စီမံရေးဦးစီးဌာနသည် ပြည်တွင်းတိုင်းရင်းသားလုပ်ငန်းရှင် များနှင့် တည်ဆောက်မောင်းနှင်လွှဲပြောင်းစနစ် (Build Operate Transfer - BOT) ဖြင့် စီမံကိန်းငါးခု ကို ပြည်ထောင်စုအစိုးရအဖွဲ့၏ ခွင့်ပြုချက်ဖြင့် ဆောင်ရွက်ခွင့်ပြုခဲ့ပါတယ်။ ယင်းတို့မှာ သောက်ရေခပ်(၂)၊ ဘီလူးချောင်း(၃)၊ အထက်ဘီလူးချောင်း၊ မိုင်းဝနှင့် နမ့်ပေါ်ရေအားလျှပ်စစ် စီမံကိန်းများ ဖြစ်ပါတယ်။ သောက်ရေခပ်(၂)နှင့် ဘီလူးချောင်း(၃)စီမံကိန်းများသည် ယနေ့ ဓာတ်အား ထုတ်နေပြီ ဖြစ်ပါတယ်။ ကျန်သုံးခုကတော့ အထက်ဘီလူးချောင်း၊ မိုင်းဝနှင့် နမ့်ပေါ်ရေအား လျှပ်စစ်စီမံကိန်းများကတော့ တည်ဆောက်ဆဲများဖြစ်ပါတယ်။ သောက်ရေခပ်(၂)နှင့် ဘီလူးချောင်း (၃) စီမံကိန်းနှစ်ခုဆောင်ရွက်ရန် တရုတ်နိုင်ငံ၏ EXIM Bank of China ထံမှချေးငွေကို မြန်မာ နိုင်ငံတော်ဗဟိုဘဏ်မှတစ်ဆင့် တာဝန်ယူပြီးချေးယူရပါတယ်။ ပြန်ဆပ်ပေးရပါတယ်။ မြန်မာ နိုင်ငံတော်ဗဟိုဘဏ်နှင့် ရွှေစွမ်းအင်ကုမ္ပဏီတို့သည် ၁၈-၁-၂၀၁၁ ရက်နေ့မှာလည်းကောင်း၊ အနာဂတ်စွမ်းအားကုမ္ပဏီနှင့် ၁၂-၁-၂၀၁၂ ရက်တွင်လည်းကောင်း အသီးသီးလက်မှတ်ရေးထိုး ခဲ့ကြပါတယ်။ သောက်ရေခပ်(၂)စီမံကိန်းအတွက် Down Payment ၁၀ ရာခိုင်နှုန်းဖြစ်တဲ့ အမေရိကန် ဒေါ်လာ ၇.ရ သန်းကို ဌာနမှ စိုက်ထုတ်ပေးခဲ့ရပြီး ၂၀၁၇-၂၀၁၈ ခုနှစ် ဘဏ္ဍာနှစ်မှာ ရွှေစွမ်းအင် ကုမ္ပဏီကဌာနသို့အပြည့်အဝပေးဆပ်ပြီး ဖြစ်ပါတယ်။ ဘီလူးချောင်း(၃)စီမံကိန်းအတွက် Down Payment ၁၀ ရာခိုင်နှုန်းဖြစ်တဲ့ အမေရိကန်ဒေါ်လာ ၃.၁၆၈ သန်းကို ဌာနမှစိုက်ထုတ်ပေးခဲ့ပြီး ၂၀၁၈-၂၀၁၉ ဘဏ္ဍာနှစ်တွင် အနာဂတ်စွမ်းအားကုမ္ပဏီက ဌာနသို့ အပြည့်အဝပေးဆပ်ပြီး ဖြစ်ပါတယ်။ သောက်ရေခပ်(၂)စီမံကိန်းအတွက် အမေရိကန်ဒေါ်လာ ၆၉.၃ သန်းနှင့် ဘီလူးချောင်း(၃) စီမံကိန်းအတွက် အမေရိကန်ဒေါ်လာ ၂၈.၅၁၂ သန်းတို့ကို စီမံကိန်းအတွက်လိုအပ်သော စက်ပစ္စည်းများဝယ်ယူခြင်းအတွက် ၂၀၁၄-၂၀၁၅ ခုနှစ်များမှာ အသီးသီးထုတ်ယူပြီးဖြစ်ပါတယ်။ ချေးငွေအပေါ် ပြန်လည်ပေးဆပ်မှုမှာ သောက်ရေခပ်(၂)စီမံကိန်းအတွက် အရင်းကိုးကြိမ်၊ အတိုး ၁၈ ကြိမ်နဲ့ စုစုပေါင်းအမေရိကန်ဒေါ်လာ ၄၆.၁၆၅ သန်းကို ရွှေစွမ်းအင်ကုမ္ပဏီမှဌာနသို့ အပြည့်အဝ ပြန်လည်ပေးဆပ်ပြီး ဖြစ်ပါတယ်။ ဘီလူးချောင်း(၃) စီမံကိန်းအတွက် အရင်းရှစ်ကြိမ်၊ အတိုး ၁ရ ကြိမ် စီမံခန့်ခွဲမှုစရိတ်နှင့် ကတိကဝတ်ကြေးများအတွက် စုစုပေါင်း အမေရိကန်ဒေါ်လာ ၁၅.၁၃၄ သန်းကို အနာဂတ်စွမ်းအားကုမ္ပဏီလီမိတက်ကဌာနသို့ အပြည့်အဝပြန်လည်ပေးဆပ်ပြီးဖြစ်ပါတယ်။ ဘီလူးချောင်းစီမံကိန်းအတွက် စွမ်းအားသစ်အိုအေစစ်ဖွံ့ဖြိုးတိုးတက်မှုကုမ္ပဏီနှင့် ၁၇-၁-၂၀၁၁ ရက် မှာလည်းကောင်း၊ မိုင်းဝစီမံကိန်းအတွက် ရှမ်းပြည်နယ်(အရှေ့ပိုင်း)ဖွံ့ ဖြိုးရေးကုမ္ပဏီနှင့် ၂၂-၃-၂၀၁၆ ရက်မှာလည်းကောင်း၊ နမ့်ပေါ်စီမံကိန်းအတွက် ဂရိတ်ဟော်ခမ်းအများပိုင်ကုမ္ပဏီနှင့် ၁၆-၃-၂၀၁၆ ရက်တွင်လည်းကောင်း BOT စနစ်ဖြင့်ဆောင်ရွက်ရန် ဌာနနှင့်စာချုပ်ချုပ်ဆိုခဲ့ပါတယ်။ အထက် ဘီလူးချောင်းစီမံကိန်းကို Joint Venture (JV) စနစ်ဖြင့် လုပ်ဆောင်ရန် ၁၄-၈-၂၀၁၄ ရက်မှာ ကျင်းပ တဲ့ ပြည်ထောင်စုအစိုးရအဖွဲ့ အစည်းအဝေးအမှတ်စဉ်(၁၆/၂၀၁၄)ဖြင့် ခွင့်ပြုခဲ့ပါတယ်။ စီမံကိန်း အတွက် စက်ပစ္စည်းများဝယ်ယူရန် တင်ဒါအောင်မြင်တဲ့ China National Heavy Machinery Corporation(CHMC) ကုမ္ပဏီနှင့် စာချုပ်ချုပ်ဆိုပြီး ၁၀ ရာခိုင်နှုန်း Down Payment အဖြစ် အမေရိကန်ဒေါ်လာ ၀.၄၆၈ သန်းနှင့် တရုတ်ယွမ်ငွေ ၁၂.၇၅၂ သန်းကို ပေးချေထားပြီး ဖြစ်ပါတယ်။ အဆိုပါအထက်ဘီလူးချောင်း(၃) စီမံကိန်းအတွက် တရုတ်နိုင်ငံ၏ EXIM Bank ချေးငွေရယူထားခြင်း မရှိပါ။ ပုဂ္ဂလိကကုမ္ပဏီ၏ ရင်းနှီးမြှုပ်နှံငွေဖြင့်ဆောင်ရွက်ရန် စီစဉ်ထားပါသည်။ ဓာတ်အားပေး စက်ရုံများ ပြန်လည်လည်ပတ်ပါက ပြန်လည်ပေးဆပ်ရန်လည်းစီစဉ်ထားပြီးဖြစ်ပါတယ်။ ကိုယ်စားလှယ်တော်ကြီး၏မေးခွန်းပါ နိုင်ငံပိုင်မြေအသုံးပြုမှုအပေါ် မြေငှားရမ်းခနှင့် ပရီမီယံကြေးများ ဆက်လက်ဖြေကြားသွားမှာဖြစ်ပါတယ်။ သောက်ရေခပ် (၂) စီမံကိန်း၏ မြေငှားခ၊ ပရီမီယံကြေးကိုကျပ်သိန်း(၁၀၀၀)ကို ၂၄-၉-၂၀၁၀ ရက်နှင့် ၂၃-၁၀-၂၀၁၃ ရက်တို့တွင် နှစ်ကြိမ်ခွဲ၍ရရှိပြီး ဖြစ်ပါတယ်။ ဘီလူးချောင်း(၃) စီမံကိန်း၏ မြေငှားခ၊ ပရီမီယံကြေး ကျပ်သိန်း ၅၀၀ ကို ၂၇-၇-၂၀၁၀ ရက်နှင့် ၂၃-၅-၂၀၁၄ ရက်တို့တွင် နှစ်ကြိမ်ခွဲ၍ ရရှိပြီးဖြစ်ပါတယ်။ အထက် ဘီလူးချောင်း၊ မိုင်းဝနှင့်နမ့်ပေါ်စီမံကိန်းတို့မှာ တည်ဆောက်ဆဲများဖြစ်၍ ကျပ်သိန်း ၅၀၀ စီ ပေးဆောင်ရမှာဖြစ်ပါတယ်။ စီမံကိန်း(၃)ခုစလုံးမှာ ပထမအရစ်ကျပ်သိန်း ၂၅၀စီကို ၇-၂-၂၀၁၁ ရက် တွင်လည်းကောင်း၊ ၂၂-၃-၂၀၁၆ ရက်တွင်လည်းကောင်း၊ ၂၄-၃-၂၀၁၆ ရက်တွင်လည်းကောင်း စီမံကိန်းအလိုက် အသီးသီးပေးသွင်းပြီးဖြစ်ပါကြောင်း ရှင်းလင်းတင်ပြအပ်ပါတယ်။ နိဂုံးချုပ်အနေနဲ့ တင်ပြရလျှင် BOT စနစ်အရ တည်ဆောက်လည်ပတ် လုပ်ငန်းလွှဲပြောင်းခြင်းကာလ နှစ်ပေါင်း ၅၀(+၅+၅) အဖြစ်သတ်မှတ်၊ ခွင့်ပြုချက်များသည် ပြည်ထောင်စုအစိုးရ၏ခွင့်ပြုချက်၊ ယခင် မြန်မာနိုင်ငံသားများရင်းနှီးမြှုပ်နှံမှုဥပဒေနှင့် မြန်မာနိုင်ငံရင်းနှီးမြှုပ်နှံမှုကော်မရှင်၏ ခွင့်ပြုချက်အရ သတ်မှတ်ခွင့်ပြုထားခြင်းဖြစ်ပါကြောင်း၊ ပဋိညာဉ်စာချုပ်များ သက်တမ်းကုန်ဆုံး၍ နိုင်ငံတော်သို့ ပြန်လည်လွှဲအပ်ရမည့် စာချုပ်ပါမြေနှင့် ရင်းနှီးမြှုပ်နှံထားသော စက်ကိရိယာများ၊ အဆောက်အဦများကို လုပ်ငန်းလုပ်ကိုင်သူက ကောင်းမွန်စွာထိန်းသိမ်းထားသော အနေအထား အတိုင်း အဖိုးစားနားမပါဘဲ လွှဲပြောင်းပေးအပ်ရမည်ဟုပါရှိပါသောကြောင့် ပြန်လည်လက်ခံ ရရှိသည့် ကောင်းမွန်သောအနေအထားအတိုင်း ပြန်လည်ရရှိမည်ဖြစ်ပါကြောင်းနှင့် BOT ကာလကို ပြန်လည်ပြင်ဆင်ရန်မရှိပါကြောင်း ရှင်းလင်းဖြေကြားအပ်ပါတယ်။</speech>
</Q-A>
<Q-A>
<title>၂၀၂၀ ပြည့်နှစ် နွေရာသီကာလတွင် လျှပ်စစ်ကောင်းမွန်စေရေးအတွက် လျှပ်စစ်နှင့်စွမ်းအင်ဝန်ကြီး ဌာနမှ တင်ဒါခေါ်ထားသော LNG စီမံကိန်းများ၏ တည်ဆောက်ပြီးစီးမှုအခြေအနေကို သိလိုခြင်းနှင့် စပ်လျဉ်းသည့်မေးခွန်း</title>
<speech type="speaker">ကျောက်တံတားမဲဆန္ဒနယ်မှ ဦးနေမျိုးထက် မေးမြန်းဖို့ဖြစ်ပါတယ်။</speech>
<speech><mp id="1556">ဦးနေမျိုးထက်(ကျောက်တံတားမဲဆန္ဒနယ်)</mp>လေးစားအပ်ပါသော ပြည်သူ့ လွှတ်တော်ဥက္ကဋ္ဌကြီး၊ ပြည်သူ့လွှတ်တော်ကိုယ်စားလှယ်များ၊ ဌာနဆိုင်ရာဝန်ကြီးများကို အားလုံး မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ ကျောက်တံတားမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးနေမျိုးထက် ဖြစ်ပါတယ်။ ကျွန်တော်အဓိကမေးမြန်းလိုတဲ့ မေးခွန်းကတော့ ၂၀၂၀ ပြည့်နှစ် နွေရာသီအတွက် လျှပ်စစ်မီးမပြတ်တောက်ရန်၊ ပြီးတော့ ၂၀၁၉ ခုနှစ်တုန်းကလို အလှည့်ကျစနစ်တွေ မဖြစ်ပေါ်ရန်အတွက် ကျွန်တော်တို့ ဝန်ကြီးဌာနအား ပြင်ဆင် ခဲ့ပါတယ်။ အဲဒီလို ဝန်ကြီးဌာနက ပြင်ဆင်တဲ့အထဲမှာ LNG to Power ဓာတ်အားပေးထုတ်လုပ်ရေး Project များကိုလည်း တင်ဒါခေါ်ခဲ့ပါတယ်။ နေရာတွေကတော့ ရန်ကုန်၊ သန်လျင်၊ သာကေတ၊ အလုံ၊ ရခိုင်ပြည်နယ်နှင့် ပြီးတော့ ၂၀(မဂ္ဂါဝပ်)ရှိတဲ့နေရာတွေကို ခေါ်ခဲ့ပါတယ်။ အခု လက်ရှိ အခြေအနေမှာ နွေရာသီဟာ လျှပ်စစ်မီးလုံလောက်နေတဲ့အတွက် ဒီလျှပ်စစ်နှင့်စွမ်းအင်ဝန်ကြီး ဌာနရဲ့ တင်ဒါခေါ်ခဲ့တဲ့ LNG to Power Project တွေဟာ ဘယ်လောက်ပြီးပြီလဲ။ လျှပ်စစ်ဓာတ်အား ဘယ်လောက်ထွက်နေပြီလဲ။ ဘယ်လောက်သုံးစွဲနေပြီလဲ။ ကျန်တဲ့ဥစ္စာတွေ ဘယ်တော့ပြီးမလဲ။ နောက်ပြီးတော့ ဆောက်လုပ်မှုကာလတွေဟာ ဘယ်တော့ပြီးပြတ်မလဲဆိုတာကို သိရှိလိုပါသဖြင့် ပြည်သူများကိုယ်စား ပြည်သူ့လွှတ်တော်ဥက္ကဋ္ဌကြီးမှတစ်ဆင့် မေးမြန်းအပ်ပါတယ်။ ကျေးဇူး တင်ပါတယ်။</speech>
<speech type="speaker">လျှပ်စစ်နှင့်စွမ်းအင်ဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="17">ဦးခင်မောင်ဝင်း(ဒုတိယဝန်ကြီး၊ လျှပ်စစ်နှင့်စွမ်းအင်ဝန်ကြီးဌာန)</agency>လေးစားအပ် ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ရန်ကုန်တိုင်းဒေသကြီး၊ ကျောက်တံတားမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးနေမျိုးထက် မေးမြန်းသည့် ၂၀၂၀ ပြည့်နှစ် နွေရာသီတွင် လျှပ်စစ်ကောင်းမွန်စေရေးအတွက် လျှပ်စစ်နှင့်စွမ်းအင်ဝန်ကြီးဌာနမှ တင်ဒါခေါ်ထားသော LNG စီမံကိန်းများ၏ တည်ဆောက်ပြီးစီးမှုအခြေအနေနှင့် မည်သည့် လျှပ်စစ်စတင်ထုတ်လုပ် သုံးစွဲနိုင်မည်ကို သိရှိလိုခြင်း ကြယ်ပွင့်ပြမေးခွန်းနှင့်ပတ်သက်၍ ကျွန်တော် ဆက်လက်ပြီးတော့မှ ရှင်းလင်းဖြေကြားသွားမှာဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော်၏ဖြေကြားမှုများ ပြည့်စုံစေရန် အတွက် ဖြေကြားချိန်ပိုမိုသုံးစွဲခွင့်ပြုပေးပါရန်နှင့် Power Point ဖြင့် ရှင်းလင်းတင်ပြခွင့်ပြုရန် တောင်းခံအပ်ပါတယ်။ ဓာတ်အားပေးစက်ရုံစီမံကိန်းခုနစ်ခု၏ အချက်အလက်များ ဖြစ်ပါတယ်။ လျှပ်စစ်နှင့်စွမ်းအင်ဝန်ကြီးဌာနသည် ၂၀၂၀ ပြည့်နှစ် နွေရာသီကာလ နိုင်ငံတော်၏ဓာတ်အား လိုအပ်ချက်ကို တွင်း ဖြည့်ဆည်းနိုင်ရန်အတွက် စီမံကိန်းခုနစ်ခုကို အကောင်အထည် ဖော်ခဲ့ပါတယ်။ ပထမတစ်ခုကတော့ စက်စွမ်းရည်နိမ့်ကျနေတဲ့ နိုင်ငံပိုင်စက်ရုံသုံးရုံကို အဆင့်မြှင့် တင်ခြင်း ဖြစ်ပါတယ်။ ဒုတိယတစ်ခုကတော့ ဓာတ်ငွေ့နှင့်ဓာတ်အားလိုင်း ကန့်သတ်ချက်ဖြစ်ပေါ် နေတဲ့ စက်ရုံတစ်ရုံကို လွတ်ကင်းတဲ့နေရာကို ရွှေ့ပြောင်းတည်ဆောက်ခြင်းဖြစ်ပါတယ်။ တတိယ တစ်ခုကတော့ ပြင်ပမှ ဓာတ်ငွေ့ အရည်(LNG-Liquefied Natural Gas)ကို တင်သွင်းပြီး ဓာတ်အား ထုတ်လုပ်ပေးမည့်စက်ရုံသုံးရုံ စုစုပေါင်းစီမံကိန်းခုနစ်ခုဖြစ်ပါတယ်။ စီမံကိန်းခုနစ်ခု၏ တစ်ခုချင်းစီ ရဲ့ ထုတ်လုပ်နိုင်မယ့်ပမာဏများကို တင်ပြထားခြင်းဖြစ်ပါတယ်။ ကျွန်းချောင်းစက်ရုံမှာ (၂၀)မဂ္ဂါဝပ်၊ အလုံစက်ရံမှာ (၁၅၄.၅၄၂)မဂ္ဂါဝပ်၊ ရွှေတောင်စက်ရုံမှာ (၂၈)မဂ္ဂါဝပ်၊ မကွေးဒေသမှာ (၆၆)မဂ္ဂါဝပ်၊ သန်လျင်မှာ(၃၅၀)မဂ္ဂါဝပ်၊ သာကေတမှာ(၄၀၀)မဂ္ဂါဝပ်၊ ကျောက်ဖြူမှာ(၁၅၀)မဂ္ဂါဝပ် စုစုပေါင်း က(၁၁၆၅.၅၄)မဂ္ဂါဝပ် ဖြစ်ပါတယ်ခင်ဗျာ။ ကျွန်းချောင်းစက်ရုံရဲ့ တည်ဆောက်မှုအပိုင်း ဖြစ်ပါတယ်။ ကျွန်းချောင်းစက်ရုံကတော့ လက်ရှိရှိနေတဲ့စက်ရုံအဟောင်းတွေရဲ့ Efficiency မကောင်းတဲ့အတွက် စွမ်းဆောင်ရည်မြင့်တဲ့ အင်ဂျင်စက်နဲ့ ပြောင်းရွှေ့ခြင်းဖြစ်ပါတယ်။ ထုတ်လုပ်နိုင်မှုပမာဏကတော့ (၂၀)မဂ္ဂါဝပ် ဖြစ်ပါတယ်။ စက်အမျိုးအစားကတော့ MTU(ဂျာမဏီ) ဖြစ်ပါတယ်။ စက်တပ်ဆင်မှု ၁၀၀ ရာခိုင်နှုန်းပြီးပါပြီ။ Switch Yard ကလည်း ၁၀၀ ရာခိုင်နှုန်းပြီးပါပြီ။ Organic Rankine Cycle(ORC)တပ်ဆင်မှုလည်း ၁၀၀ ရာခိုင်နှုန်းပြီးပါပြီ။ စီမံကိန်းတစ်ခုလုံးလည်း ပြီးပြီဖြစ်တဲ့ အတွက်ကြောင့်မို့လို့ ယနေ့မှာ COD အဖြစ် မောင်းနှင်မှာဖြစ်ပါတယ်။ ကျွန်းချောင်းစက်ရုံရဲ့ တပ်ဆင်တဲ့ ပမာဏကတော့(၂.၀၂၆)မဂ္ဂါဝပ်ရှိတဲ့စက် ၁၁ လုံး တပ်ဆင်ထားတာဖြစ်ပါတယ်။ ၅.၅.၂၀၂၀ ရက်နေ့ကတည်းက(၁၅)မဂ္ဂါဝပ်နဲ့ စမ်းသပ်မောင်းနှင်နေခဲ့ တာဖြစ်ပါကြောင်း တင်ပြအပ်ပါတယ်။ နောက်တစ်ခုကတော့ အလုံဓာတ်အားပေးစက်ရုံ ဖြစ်ပါတယ်။ အလုံစက်ရုံမှာက GT Combined Cycle ဖြစ်ပါတယ်။ ထုတ်လုပ်မှုက(၁၅၄.၅၄)မဂ္ဂါဝပ် ဖြစ်ပြီး စက်အမျိုးအစားကတော့ GE Frame 9E ဖြစ်ပါတယ်။ Gas Turbine တပ်ဆင်မှုက ၁၀၀ ရာခိုင်နှုန်းပြီးလို့ ဓာတ်အား ၅-၅-၂၀၂၀ ရက်နေ့မှာ ဓာတ်အား(၁၀၀)မဂ္ဂါဝပ် ထုတ်နေပြီဖြစ်ပါတယ်။ Steam Turbine တပ်ဆင်မှုကတော့ ၄၀ ရာခိုင်နှုန်းပြီးပါပြီ။ Switch Yard တပ်ဆင်မှုက ၇၀ ရာခိုင်နှုန်း ပြီးပါပြီ။ စီမံကိန်းတစ်ခုလုံးက ၇၈.၂၉ ရာခိုင်နှုန်း ပြီးစီးခဲ့ပြီးတော့ Combined Cycle(COD)ကတော့ ၁၃-၇-၂၀၂၀ ရက်နေ့မှာ ဖြစ်နိုင်မယ်လို့ ခန့်မှန်းထားပါတယ်။ Open Cycle Gas Turbine က ၅.၅.၂၀၂၀ ရက်နေ့မှာ(၁၀၀)မဂ္ဂါဝပ် ထုတ်လုပ်ပြီးဖြစ်ပါတယ်။ Combined Cycle ကိုတော့ ဇူလိုင်လမှာ ပြီးစီးမယ်လို့ ခန့်မှန်းထားပြီးတော့ ပြီးစီးမယ်ဆိုလို့ရှိရင်တော့ (၁၅၁)မဂ္ဂါဝပ် ရရှိမယ်ဆိုတာ ရှင်းလင်းတင်ပြအပ်ပါတယ်။ ဒါ မကွေးမြို့နယ်မှာ တည်ဆောက်ထားတဲ့(၆၆) မဂ္ဂါဝပ် ဖြစ်ပါတယ်။ စက်အမျိုးအစားက MTU(ဂျာမဏီ)ဖြစ်ပါတယ်။ ဒီစက်ရုံကတော့ အားလုံး တပ်ဆင်ပြီးဖြစ်တဲ့အတွက် ၁၃-၁၂-၂၀၁၉ ရက်နေ့မှာ COD ဖြစ်ပြီး ဖြစ်ပါတယ်။ ဒီစက်ရုံကတော့ မြင်းခြံမြို့မှာရှိတဲ့(၁၃၃)မဂ္ဂါဝပ် စက်ရုံကနေပြီးတော့မှ တစ်ဝက်ရွှေ့ပြောင်းတပ်ဆင်ထားတဲ့ စက်ရုံ ဖြစ်ပါတယ်။ ရွှေတောင်မှာတပ်ဆင်မယ့် (၂၈)မဂ္ဂါဝပ်ထုတ်လုပ်မယ့်စက်ရုံဖြစ်ပါတယ်။ စက် အမျိုးအစားကတော့ Wartsila(ဖင်လန်)ဖြစ်ပါတယ်။ စက်တပ်ဆင်မှု ၁၀၀ ရာခိုင်နှုန်း၊ Switch Yard ၈၀ ရာခိုင်နှုန်း၊ စီမံကိန်းတစ်ခုလုံး ၇၄.၈၃ ရာခိုင်နှုန်း ဖြစ်ပါတယ်။ ဒီစက်ရုံရဲ့ COD ကတော့ ခန့်မှန်း ၁၀.၆.၂၀၂၀ ရက်နေ့ ဖြစ်ပါတယ်။ ရွှေတောင်စက်ရုံရဲ့ တည်ဆောက်ပြီးစီးမှုအခြေအနေ ဖြစ်ပါတယ်။ Wartsila Engine များ တပ်ဆင်ထားတာဖြစ်တဲ့အတွက်ကြောင့်မို့လို့ စက်များစမ်းသပ်မောင်းနှင်ဖို့ အတွက်ကို Wartsila ကုမ္ပဏီမှ အင်ဂျင်နီယာများနှင့် ABB ကုမ္ပဏီမှ ကျွမ်းကျင်အင်ဂျင်နီယာများ သည် COVID-19 ဖြစ်ပွားမှုကြောင့် မြန်မာနိုင်ငံသို့လာရောက်ရန် အခက်အခဲရှိနေတဲ့အတွက် ကြောင့်မို့လို့ စီမံကိန်းအနည်းငယ် နောက်ကျရခြင်းဖြစ်ပါသည်။ သို့သော်လည်းပဲ ကျွမ်းကျင် အင်ဂျင်နီယာများသည် ၂၂-၅-၂၀၂၀ ရက်နေ့မှာ စင်းလုံးငှားလေယာဉ်ဖြင့် ရန်ကုန်သို့ရောက်ရှိလာပြီး လုပ်ငန်းများကို စတင်ဆောင်ရွက်မည်ဖြစ်ပါကြောင်း တင်ပြအပ်ပါတယ်။ ရွှေတောင်မှာ တည်ဆောက်ထားတဲ့ Wartsila Engine များ တပ်ဆင် Installation လုပ်ထားပြီးစီးမှု အခြေအနေ ဖြစ်ပါတယ်။ ရခိုင်ပြည်နယ်၊ ကျောက်ဖြူမြို့နယ်မှာတပ်ဆင်တဲ့(၁၅၀)မဂ္ဂါဝပ် LNG to Power စက်ရုံ ဖြစ်ပါတယ်။ (၁၅၀)မဂ္ဂါဝပ် ထုတ်လုပ်ပေးနိုင်မှာဖြစ်ပါတယ်။ စက်အမျိုးအစားက MTU(ဂျာမနီ) ဖြစ်ပါတယ်။ တပ်ဆင်ပြီးစီးမှုက ၈၂ ရာခိုင်နှုန်း၊ Switch Yard တပ်ဆင်မှု ၉၄ ရာခိုင်နှုန်း၊ စီမံကိန်းတစ်ခုလုံးပြီးစီးမှုက ၆၈.၆ ရာခိုင်နှုန်းဖြစ်ပါတယ်။ ဒီစက်ကို COD ဖြစ်ဖို့အတွက် စက်တင်ဘာလ ၂၀၂၀ ခုနှစ်ဖြင့် ခန့်မှန်းထားပါတယ်။ စက်ရုံမှာအသုံးပြုမယ့် ဓာတ်ငွေ့လောင်စာ သည် မူလက ISO Tank များကို အသုံးပြုပြီးတော့ ဓာတ်ငွေ့ရည်ပို့လွှတ်ရန်စီစဉ်ထားပါတယ်။ သို့ပေမဲ့လည်းပဲ COVID-19 ကြောင့် ဒီ ISO Tank ထုတ်လုပ်တဲ့စက်ရုံများက ထုတ်လုပ်မှုရပ်ဆိုင်း နေတဲ့အတွက်ကြောင့်မို့လို့ စီမံကိန်းနောက်ကျနေပါကြောင်း တင်ပြအပ်ပါတယ်။ ဒါ ကျောက်ဖြူ မြို့နယ်မှာ (၁၅၀)မဂ္ဂါဝပ်ဓာတ်ငွေ့စက်ရုံတည်ဆောက်တပ်ဆင်ပြီးစီးမှု အခြေအနေဖြစ်ပါတယ်။ တပ်ဆင်အင်အားကတော့ (၁၆၃.၇၄)မဂ္ဂါဝပ် ဖြစ်ပါတယ်။ ဒါလည်းတပ်ဆင်ပြီးစီးမှုအခြေအနေ ဖြစ်ပါတယ်။ သာကေတစက်ရုံမှာတပ်ဆင်ထားတဲ့ (၄၀၀)မဂ္ဂါဝပ်ဓာတ်ငွေ့ အင်ဂျင်များ တည်ဆောက်မှု အခြေအနေဖြစ်ပါတယ်။ စက်အမျိုးအစားကတော့ MTU(ဂျာမနီ) High Speed အင်ဂျင်များ ဖြစ်ပါတယ်။ နောက်တစ်ခုက Wartsila(ဖန်လန်) Medium Speed ဖြစ်ပါတယ်။ စက်တပ်ဆင်မှုက ၈ရ ရာခိုင်နှုန်းပြီးစီးပါပြီ။ Switch Yard က ၉၉ ရာခိုင်နှုန်းပြီးစီးပါပြီ။ စီမံကိန်းတစ်ခုလုံး ၈၂.၄ ရာခိုင်နှုန်း ပြီးစီးပြီဖြစ်ပါတယ်။ cOD ခန့်မှန်းကတော့ ယခုမေလ ၃၀ ရက်နေ့ကိုခန့်မှန်းထားပါတယ်။ စက်တပ်ဆင်အင်အားအနေနဲ့ (၄၆၁.၂၆၄)မဂ္ဂါဝပ် ရှိပါတယ်။ High Speed အင်ဂျင်၊ Medium Speed səqcogh Gulê:08(G:co??pospScad00:0} Gclosufu al High Speed zaĉqjqp: spdcəɔodos San 8:8:0GSolosufi Wartsila saĉqjêr Medium Speed အင်ဂျင်များ တပ်ဆင်ပြီးစီးမှုအခြေအနေများဖြစ်ပါတယ်။ ဖော်ပြပါပုံကတော့ သန်လျင်(၃၅၀)မဂ္ဂါဝပ် ဓာတ်ငွေ့ သုံးအင်ဂျင်များ ထားရှိမှုအခြေအနေ ဖြစ်ပါတယ်။ စက်အမျိုးအစားကတော့ High Speed အင်ဂျင် MTU(ဂျာမနီ)ဖြစ်ပါတယ်။ Medium Speed Wartsila(ဖင်လန်)အင်ဂျင်များဖြစ်ပါတယ်။ စက်တပ် ဆင်မှုကတော့ ၅၅ ရာခိုင်နှုန်းပြီးပါပြီ။ Regasification Unit က တော့ ၈၉ ရာခိုင်နှုန်း ပြီးစီးပါပြီ။ Jetty က ၆၆ ရာခိုင်နှုန်းပြီးစီးပါပြီ။ Switch Yard က တော့ ၁၄ ရာခိုင်နှုန်းပြီးစီးပါပြီ။ စီမံကိန်း တစ်ခုလုံး ၆၉.၄ ရာခိုင်နှုန်းပြီးစီးပါပြီ။ cOD အနေနဲ့ ၁၆-၆-၂၀၂၀ ရက်နေ့မှာ ခန့်မှန်းဆောင်ရွက် နိုင်မှာဖြစ်ပါတယ်ခင်ဗျား။ သန်လျင်မှာ စက်တပ်ဆင်အင်အားအနေနဲ့(၄၃၂.၇၅၄) မဂ္ဂါဝပ်ဖြစ်ပါတယ်။ High Speed အင်ဂျင်နဲ့ Medium Speed အင်ဂျင်များ တပ်ဆင်ထားတာ ဖြစ်ပါတယ်။ ဒါ High Speed အင်ဂျင်များ တည်ဆောက်ပြီးစီးမှုအခြေအနေများ ဖြစ်ပါတယ်။ 310360s? Medium Speed Wartsila saĉyèqp: Installation Souşsəc$32003: Goclosufli ဒီသန်လျင်(၃၅၀) (မဂ္ဂါဝပ်)စက်ရုံမှာ နိုင်ငံခြားကနေပြီးတင်သွင်းမယ့် LNG ကနေ Gas ကိုပြောင်းတဲ့ စနစ် တည်ဆောက်တဲ့အခြေအနေလေးကို ဆက်လက်ပြီးရှင်းလင်းတင်ပြမှာ ဖြစ်ပါတယ်။ သန်လျင် စီမံကိန်းမှာ သန်လျင်နဲ့သာကေတစက်ရုံတွေအတွက် ဓာတ်ငွေ့ထောက်ပံ့ပေးဖို့အတွက်ကို Liquefied Nature Gas(LNG) Nature Gas boscg.mclype:co:odo o zapł:600:RE:Oloĉolos Sill ပထမနံပါတ်(၁)အနေနဲ့ Floating Storage Unit(FSU)ဆိုက်ကပ်မယ့် ဆိပ်ခံတံတား Dolphin Jetty ဖြစ်ပါတယ်။ နံပါတ်(၂)အနေနဲ့ကတော့ (-၁၆၂)ဒီဂရီစင်တီဂရိတ်ရှိတဲ့ ရေနံဓာတ်ငွေ့ရည်ကို သိုလှောင်ထားမည့်သင်္ဘော Floating Storage Unit(FSU)ဖြစ်ပါတယ်။ အမှတ်(၃)အနေနဲ့က(-၁၆၂)ဒီဂရီစင်တီဂရိတ်ရှိတဲ့ ဓာတ်ငွေ့ ရေကို ပတ်ဝန်းကျင်အပူချိန် ခန့် မှန်း ၃၀ ဒီဂရီစင်တီဂရိတ်တို့ ရောက်ရှိအောင် ဓာတ်ငွေ့ အဖြစ် ပြောင်းလဲပေးမည့် Regasification Unit တည်ဆောက်ရပါတယ်။ နံပါတ်(၄)အနေနဲ့ကတော့ ဓာတ်ငွေ့ အရည် LNG ကို သယ်ပို့ပေးမည့် LNG Carrier သ င်္ဘောတို့ဖြစ်ပါတယ်။ LNG ဓာတ်ငွေ့ရည် ၁၂၆၀၀၀ ကုဗမီတာ သိုလှောင်နိုင်မည့် FSU က စင်ကာပူနိုင်ငံမှာ အသစ်ရှောက်ရှိနေပြီဖြစ်ပါတယ်။ FSU ဆိုက်ကပ်မည့် ဆိပ်ခံတံတား Dolphin Jetty တည်ဆောက်ခြင်းက ၂၀၂၀ ပြည့်နှစ် ဇူလိုင်လ ဒုတိယအပတ်မှာ ပြီးစီးမှာ ဖြစ်ပါတယ်။ အဲဒီ Dolphin Jetty ပြီးစီးပြီးဒီသင်္ဘောလာရောက်ဆိုက်ကပ်မှာ ဖြစ်ပါတယ်။ ယခု ယာယီအစီအစဉ်အနေနဲ့ LNG ဓာတ်ငွေ့ရည် ၂၈၀၀၀ ကုဗမီတာ သယ်ဆောင်နိုင်တဲ့ LNG Carrier သ င်္ဘောကို Multi Functional Platform တွင် သ င်္ဘောဆိုက်ကပ်ပြီးတော့ Regasification Unit တို့ ဓာတ်ငွေ့ရည်ပို့လွှတ်ဖို့အတွက်ကို ယာယီအနေနဲ့ ကြိုတင်ဆောင်ရွက်ထားပြီး ဖြစ်ပါတယ်။ ဖော်ပြပါပုံကတော့ Dolphin Jetty တည်ဆောက်ပြီးစီးမှုအခြေအနေ ဖြစ်ပါတယ်။ ဒါကစင်ကာပူ နိုင်ငံမှာ အသင့်ရှိနေတဲ့ Floating Storage Unit Woodsalgsclosuận Dolphin Jetty (8:33:4€ vocposaRomeops သင်္ဘောအဆင့်သင့်ဖြစ်ပါတယ်။ ဖော်ပြပါပုံကတော့ (-၁၆၂) ဒီဂရီ စင်တီဂရိတ်ရှိတဲ့ဓာတ်ငွေ့ရည် ကို ပတ်ဝန်းကျင်အပူချိန် ၃၀ ဒီဂရီစင်တီဂရိတ်အထိ ပြောင်းလဲ ပေးမည့် Regasification Unit ရဲ့ ၈၉ ရာခိုင်နှုန်းပြီးစီးနေမှုအခြေအနေကို တင်ပြတဲ့ပုံဖြစ်ပါတယ်။ ဖော်ပြပါပုံကတော့ ယာယီအနေနဲ့ တပ်ဆင်အသုံးပြုမည့် LNG Carrier သ င်္ဘောဖြစ်ပါတယ်။ ဒီသင်္ဘောသည် သင်္ဘောအကြီးကြီးဆိုက်ကပ်တဲ့သူကပင်လယ်ပြင်ကနေပြီးတော့မှ သယ်ပို့ ပြီးတော့ ဖြည့်ပေးမည်သင်္ဘောဖြစ်ပါတယ်။ သို့ပေမဲ့ သင်္ဘောအကြီးမကပ်နိုင်သေးတဲ့ဒီ Carrier သင်္ဘောလေးကို ယာယီဆိုက်ကပ်ပြီးတော့ ဓာတ်ငွေ့ ထုတ်ပေးမှာ ဖြစ်ပါတယ်။ ဒါကတော့ 609607m Carrier wooošba nimSosaoznšoß solco:oMulti Functional Platform ဖြစ်ပါတယ်။ ဒါကလည်းပဲ ခေတ္တခဏဆိုက်ကပ်နေတာဖြစ်ပါတယ်။ သူ့နေရာမှာ ဆိုက်ကပ်ဖို့ အတွက်က ခွင့်ပြုချက်စောင့်နေတာဖြစ်ပါတယ်။ နိဂုံးချုပ်အနေနဲ့ တင်ပြရလျှင် သန်လျင်သို့ဓာတ်ငွေ့ လောင်စာထောက်ပံ့ပေးမည့် Liquified Natural Gas (LNG) သ င်္ဘောဟာ ၆-၅-၂၀၂၀ ရက်နေ့မှာ မြန်မာနိုင်ငံရန်ကုန်မြစ်ဝသို့ ရောက်ရှိ Carrier သင်္ဘောဖြစ်ပါတယ်။ ဓာတ်ငွေ့ အရည်မှ ဓာတ်ငွေ့ သို့ပြောင်းလဲပေးမည့် Regasification Unit ကလည်းပဲ ၈၉ ရာခိုင်နှုန်းပြီးပြီးဖြစ်တဲ့အတွက်ကြောင့် ဒီ Regasification ကို ကျွန်တော်တို့အဆုံးသတ်မောင်းနှင်ပါသည်။ မေလကုန်မှာ စမ်းသပ်မောင်းနှင်မှာဖြစ်ပါတယ်။ တစ်ဆက်တည်းမှာပဲ သကေတ(၄၀၀)မဂ္ဂါဝပ်မှာ ကျွန်တော်တို့တည်ဆောက်ပြီးစီးတဲ့ High Speed Engine(၂၅၀)မဂ္ဂါဝပ်ကိုလည်းပဲ မေလကုန်မှာ စတင်ဓာတ်အားထုတ်မှာဖြစ်ပါတယ်။ Medium Speed Engine @p:3202 mmcos? Wartsila Engine op:coqogaoz od COVID-19 ကြောင့် အနည်းငယ်နောက်ကျခဲ့ရပါတယ်။ Wartsila Engine များ စမ်းသပ်မောင်းနှင်ခြင်း ဆောင်ရွက်ဖို့အတွက် Engine နေရာများ Commissioning Engine များဟာ ၂၂-၅-၂၀၂၀ ရက်နေ့ မှာ စင်းလုံးငှားလေယာဉ်ဖြင့် ရန်ကုန်သို့ရောက်ရှိလာမှာဖြစ်ပါတယ်။ သန်လျင်(၃၅၀)မဂ္ဂါဝပ်မှာရှိတဲ့ စီမံကိန်းမှာ High Speed Engine တပ်ဆင်မှုဟာ ၉၀ ရာခိုင်နှုန်းပြီးစီးပြီဖြစ်တဲ့အတွက် ၂၀၂၀ ပြည့်နှစ် ဇွန်လမှာ (၂၀၀)မဂ္ဂါဝပ်မောင်းနှင်ပေးနိုင်မှာဖြစ်ပါတယ်။ Medium Speed Engine များတော့ Wartsida Engine များ မောင်းနှင်ဖို့အတွက် COVID 19 ကြောင့် အနည်းငယ် နောက်ကျ လက်ရှိနေပါတယ်။ ကျောက်ဖြူမှာရှိတဲ့(၁၅၀)မဂ္ဂါဝပ် ဓာတ်အားပေးစက်ရုံအတွက် အသုံးပြုမည့် ဓာတ်ငွေ့ အရည်ကို သယ်ဆောင်မည့် ISO Tank Container ထုတ်လုပ်တဲ့ တရုတ်နိုင်ငံ၊ ဝူဟန်မြို့မှ စက်ရုံက COVID-19 ကြောင့် ထုတ်လုပ်မှုရပ်ဆိုင်းထားသဖြင့် စီမံကိန်း နောက်ကျနေရခြင်း Multi Functional Platform ဆိုက်ကပ်ဖို့အတွက်ကို Belgium နိုင်ငံသားပညာရှင် များက ၁၂-၅-၂၀၂၀ မှာရောက်ရှိပြီးတော့ ရန်ကုန်မှာ COVID-19 ပိုးစစ်ဆေးစမ်းသပ်မှုများ ပြုလုပ် Gooooaozos nossasas:cuscosçaße:c$90sblösclosusin  Multi Functional Platform နှင့် LNG သင်္ဘောဆိုက်ကပ်ဖို့အတွက်ကို ဒီနိုင်ငံခြားပညာရှင်နေပြီး ဆက်လက်ဆောင်ရွက်သွားမှာ ဖြစ်ပါတယ်။ LNG to Power စီမံကိန်းများသည် ကမ္ဘာ့ကပ်ရောဂါ COVID-19 ကြောင့် စက်ပစ္စည်း များ အနည်းငယ်ရောက်ရှိခြင်း၊ ကျွမ်းကျင်ပညာရှင်များလာရောက်ရန် ကန့်သတ်မှုများကြောင့် နောက်ကျခြင်းတို့ ဖြစ်ပေါ်လာခဲ့သော်လည်းပဲ လျှပ်စစ်နှင့်စွမ်းအင်ဝန်ကြီးဌာနမှ လိုအပ်သည့် ညှိနှိုင်း ပေါင်းစပ်မှုများဖြင့် ဆောလျင်စွာလုပ်ငန်းများပြီးစီးစေရန် ကြိုးပမ်းဆောင်ရွက်လျက်ရှိနေပါကြောင်း ရှင်းလင်းတင်ပြအပ်ပါတယ်။ ကျေးဇူးတင်ပါတယ်။</speech>
</Q-A>
<Q-A>
<title>ကျိုင်းတုံမြို့နယ်နှင့် မိုင်းပျဉ်းမြို့နယ်တို့တွင် မဟာဓာတ်အားလိုင်းမှ လျှပ်စစ်ဓာတ်အားရရှိခြင်း မရှိသေးပါသဖြင့် ရှမ်းပြည်နယ်အစိုးရအဖွဲ့မှ မည်ကဲ့သို့ကူညီဆောင်ရွက်ပေးမည်ကို သိလိုခြင်းနှင့် စပ်လျဉ်းသည့်မေးခွန်း</title>
<speech type="speaker">ကျိုင်းတုံမဲဆန္ဒနယ်မှ ဦးစတီဖန် မေးမြန်းဖို့ဖြစ်ပါတယ်။</speech>
<speech><mp id="458">ဦးစတီဖန်(ကျိုင်းတုံမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီး၊ ပြည်ထောင်စုဒုတိယဝန်ကြီးနှင့် လွှတ်တော်ကိုယ်စားလှယ်များအားလုံး စိတ်၏ ချမ်းသာခြင်း၊ ကိုယ်၏ကျန်းမာခြင်းနှင့် ပြည့်စုံပါစေကြောင်း ဆုမွန်ကောင်းတောင်းရင်း နှုတ်ခွန်း ဆက်သအပ်ပါတယ်။ ကျွန်တော်ကတော့ ကျိုင်းတုံမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးစတီဖန် ဖြစ်ပါတယ်ခင်ဗျာ။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ လျှပ်စစ်နှင့်စွမ်းအင်ဝန်ကြီးဌာနမှ ရှမ်းပြည်နယ်(အရှေ့ပိုင်း)၊ ကျိုင်းတုံမြို့သို့ သွယ်တန်းလျက် ရှိသော နမ့်စန်-မိုင်းပျဉ်း-ကျိုင်းတုံ ၂၃၀ ကေဗွီလိုင်းတည်ဆောက်မှုဟာ ၁၀၀ ရာခိုင်နှုန်းပြီးစီးနေပြီ ဖြစ်သော်လည်း ကျိုင်းတုံမြို့နှင့် မိုင်းပျဉ်းမြို့နယ်တို့တွင် မဟာဓာတ်အားလိုင်းမှ လျှပ်စစ်ဓာတ်အား ရရှြိခင်းမရှိသေးပါသဖြင့် ရှမ်းပြည်နယ်အစိုးရအဖွဲ့မှ မည်ကဲ့သို့ကူညီဆောင်ရွက်ပေးမည်ကို သိရှိ လိုပါသဖြင့် ကြယ်ပွင့်ပြမေးခွန်း မေးမြန်းအပ်ပါတယ်ခင်ဗျာ။ ဥက္ကဋ္ဌကြီးခင်ဗျား။ ၆-၂-၂၀၁၉ ရက်နေ့ နိုင်ငံတော်အတိုင်ပင်ခံပုဂ္ဂိုလ်၏ ကျိုင်းတုံမြို့နယ် ခရီးစဉ်၌ ကျိုင်းတုံမြို့မိမြို့ဖတစ်ဦးမှ ကျိုင်းတုံမြို့သို့ နိုင်ငံတော်ဓာတ်အားစနစ် တည်ဆောက်ပေး လျက်ရှိသော်လည်း ြီးစီးသဖြင့် သတ်မှတ်ဘဏ္ဍာရေးနှစ်အတွင်း ီးစီးအောင် ဆောင်ရွက်ပေးပါရန် တင်ပြချက်အရ နိုင်ငံတော်အတိုင်ပင်ခံမှ ၂၀၁၉ ခုနှစ် ဒီဇင်ဘာလအတွင်း မဟာဓာတ်အားလိုင်းစတင်ပေးနိုင်ရန် စီစဉ်လျက်ရှိကြောင်း ဖြေကြားခဲ့ပါသည်။ မိုင်းပျဉ်းမြို့နယ် တွင် တည်ဆောက်လျက်ရှိတဲ့ ၂၃၀/၆၆ ကေဗွီဓာတ်အားခွဲရုံမှာလည်း ၉၅ ရာခိုင်နှုန်းပြီးစီးပြီ ဖြစ်ပါသည်။ ယခုအခါ ၂၀၂၀ ပြည့်နှစ်၊ မေလ ၁၉ ရက်သို့ရောက်ရှိပြီး နိုင်ငံတော်အတိုင်ပင်ခံ ပြောကြားခဲ့သည့် ၆-၁-၂၀၁၉ ရက်နေ့မှ ရေတွက်လို့ရှိရင် တစ်နှစ်ကျော်ပြီဖြစ်ပါတယ်။ သို့သော်လည်း မိုင်းပျဉ်းမြို့နယ်နှင့် ကျိုင်းတုံမြို့နယ်တို့တွင် မဟာဓာတ်အားလိုင်းမှ လျှပ်စစ် ဓာတ်အားမရရှိသေးပါသဖြင့် လျှပ်စစ်ဓာတ်အားအလျင်အမြန်ရရှိရေးအတွက် ရှမ်းပြည်နယ်အစိုးရ အဖွဲ့မှ မည်သို့ကူညီဆောင်ရွက်ပေးမည်ကို သိရှိလိုပါသဖြင့် ပြည်သူ့လွှတ်တော်ဥက္ကဋ္ဌကြီးမှတစ်ဆင့် ကြယ်ပွင့်ပြမေးခွန်း မေးမြန်းအပ်ပါတယ်ခင်ဗျား။ ကျေးဇူးတင်ရှိပါတယ်။</speech>
<speech type="speaker">လျှပ်စစ်နှင့် စွမ်းအင်ဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="17">ဦးခင်မောင်ဝင်း(ဒုတိယဝန်ကြီး၊ လျှပ်စစ်နှင့်စွမ်းအင်ဝန်ကြီးဌာန)</agency>လေးစားအပ် ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ရှမ်းပြည်နယ်၊ ကျိုင်းတုံမဲဆန္ဒနယ် ပြည်သူ့ လွှတ်တော်ကိုယ်စားလှယ် ဦးစတီဖန်မေးမြန်းသည့် ကျိုင်းတုံမြို့နယ်နှင့် မိုင်းပျဉ်းမြို့နယ်တို့တွင် မဟာဓာတ်အားလိုင်းမှ လျှပ်စစ်ဓာတ်အားရရှိခြင်း မရှိသေးပါသဖြင့် ရှမ်းပြည်နယ်အစိုးရအဖွဲ့မှ မည်သို့ကူညီဆောင်ရွက်ပေးမည်ကို သိရှိလိုခြင်း ကြယ်ပွင့်ပြမေးခွန်းနှင့်ပတ်သက်၍ ဆက်လက် ဖြေကြားသွားမှာ ဖြစ်ပါတယ်။ လျှပ်စစ်နှင့်စွမ်းအင်ဝန်ကြီးဌာနအနေဖြင့် ရှမ်းပြည်နယ်၊ အရှေ့ပိုင်း ဒေသရှိ ကျိုင်းတုံမြို့နှင့် မိုင်းပျဉ်းမြို့များသို့ လျှပ်စစ်ဓာတ်အားပို့လွှတ်ဖြန့်ဖြူးနိုင်ရန် ၂၀၁၅-၂၀၁၆ ဘဏ္ဍာရေးနှစ် ပြည်ထောင်စုရန်ပုံငွေမှ Turnkey စနစ်ဖြင့် အကောင်အထည်ဖော်ဆောင်ရွက်ခဲ့ရာ ၂၃၀/၁၃၂/၁၁ ကေဗွီ၊ (၁၂၅)အမ်ဗွီအေ နမ့်စန်ဓာတ်အားခွဲရုံကို ၁၄-၉-၂၀၁၈ ရက်တွင်လည်းကောင်း၊ ၂၃၀/၆၆/၁၁ ကေဗွီ၊ (၁၂၅)အမ်ဗွီအေ ကျိုင်းတုံဓာတ်အားခွဲရုံကို ၂၁-၁၁-၂၀၁၈ ရက်တွင် လည်းကောင်း၊ ၂၃၀/၆၆/၁၁ ကေဗွီ၊ (၆၀)အမ်ဗွီအေ မိုင်းပျဉ်းဓာတ်အားခွဲရုံကို ၄-၈-၂၀၁၉ ရက်များတွင် လည်းကောင်း၊ ခွဲရုံများကိုအသီးသီးတည်ဆောက်ပြီး ဖြစ်ပါတယ်။ အဆိုပါဘဏ္ဍာရေးနှစ်မှ စတင်ပြီးတော့ ၂၃၀ ကေဗွီ နမ့်စန်-မိုင်းပျဉ်း-ကျိုင်းတုံ မဟာဓာတ်အားလိုင်း ၁၅၂ မိုင်ကို အကောင်အထည်ဖော် ဆောင်ရွက်ခဲ့ပါတယ်။ ၁၁-၅-၂၀၂၀ ရက်နေ့မှာ ၉၂.၈၆ ရာခိုင်နှုန်းထိပြီးစီးနေပြီ ဖြစ်ပါတယ်။ ၃၁ မိုင်ခန့် ကြိုးဆွဲရန်ကျန်ရှိနေပြီး၊ ၎င်းဓာတ်အားလိုင်းစီမံကိန်းအား ၂၀၂၀ ပြည့်နှစ် ဇွန်လအတွင်း ပြီးစီးနိုင်ရေး ကြိုးပမ်းဆောင်ရွက်လျက်ရှိပါတယ်။ မိုင်းပျဉ်းမြို့သို့ နိုင်ငံတော်ဓာတ်အားစနစ်မှ ဓာတ်အားရောက်ရှိလာပါက အသင့်ဓာတ်အားဖြန့်ဖြူးပေးနိုင်ရေးအတွက် (၆၆/၁၁)ကေဗွီ (၁၀)အမ်ဗွီအေ မိုင်းပျဉ်းဓာတ်အားခွဲရုံကို ၂၀၁၉-၂၀၂၀ ဘဏ္ဍာရေးနှစ် ပြည်ထောင်စုရန်ပုံငွေဖြင့် ၁၀၀ ရာခိုင်နှုန်းတည်ဆောက်ပြီးစီးပြီ ဖြစ်ပါတယ်။ မိုင်းပျဉ်းမြို့နှင့် ပတ်ဝန်းကျင်ကျေးရွာများ ဓာတ်အားဖြန့်ဖြူးပေးနိုင်ရေးအတွက် ဓာတ်အား ဖြန့်ဖြူးရေးလိုင်းများ၊ ဖြန့်ဖြူးရေးထရန်စဖော်မာများ တည်ဆောက်ခြင်းကို ပြည်နယ်အစိုးရ ရန်ပုံငွေဖြင့် ဘဏ္ဍာရေးနှစ်နှစ်နှစ်ခွဲပြီး ဆောင်ရွက်လျက်ရှိပါတယ်။ ၂၀၁၈-၂၀၁၉ ဘဏ္ဍာရေး နှစ်မှာ မိုင်းပျဉ်းမြို့နှင့် ကျေးရွာ ၁၅ ရွာတွင် ဓာတ်အားဖြန့်ဖြူးနိုင်ရန် ၁၁ ကေဗွီ ဓာတ်အားလိုင်း ၂၁.၅၃ မိုင်၊ ဖြန့်ဖြူးရေးထရန်စဖော်မာ ၁၁ လုံး၊ ၄၀၀ ဗို့ ဓာတ်အားလိုင်း ၂၂.၉၅ မိုင်နဲ့ တည်ဆောက်ခြင်း လုပ်ငန်းတွေကို ပြည်နယ်အစိုးရရန်ပုံငွေမှ ၁.၅၈ ဘီလီယံခန့် ဆောက်ရွက်ပေးခဲ့ပြီး ဖြစ်ပါတယ်။ ၂၀၁၉-၂၀၂၀ ဘဏ္ဍာရေးနှစ်တွင် ကျေးရွာလေးရွာအတွက် ၁၁ ကေဗွီ ဓာတ်အားလိုင်း ၇.၄၅ မိုင်၊ ဖြန့်ဖြူးရေးထရန်စဖော်မာသုံးလုံး၊ ၄၀၀ ဗို့ ဓာတ်အားလိုင်း ၁.၇၅ မိုင် တည်ဆောက်ခြင်းများကို ပြည်နယ်အစိုးရရန်ပုံငွေမှ ၆၂၉.၄ သန်းဖြင့် လုပ်ငန်းများဆောင်ရွက်နေပြီ ဖြစ်ပါတယ်။ (၂၃၀)ကေဗွီ နမ့်စန်-မိုင်းပျဉ်း-ကျိုင်းတုံ ဓာတ်အားလိုင်းတည်ဆောက်ပြီးစီးပါက မိုင်းပျဉ်းမြို့နှင့်ပတ်ဝန်းကျင် ကျေးရွာ ၁၅ ရွာကို နိုင်ငံတော်ဓာတ်အားစနစ်မှ ဓာတ်အားဖြန့်ဖြူးပေးနိုင်မည် ဖြစ်ပါတယ်။ ကျိုင်းတုံမြို့တွင်း ဓာတ်အားဖြန့်ဖြူးရန်အတွက် (၆၆/၃၃)ကေဗွီ (၂၀)အမ်ဗွီအေ ထရန်စဖော်မာ တစ်လုံး၊ (၆၆/၁၁)ကေဗွီ (၂၀)အမ်ဗွီအေ ထရန်စဖော်မာတစ်လုံးနှင့် (၃၃/၁၁)ကေဗွီ (၁၀)အမ်ဗွီအေ ထရန်စဖော်မာတစ်လုံးတို့ကို ကျိုင်းတုံခွဲရုံမှာတပ်ဆင်ရမှာ ဖြစ်ပါတယ်။ အဆိုပါထရန်စဖော်မာ များကိုလည်းပဲ ၂၀၁၉-၂၀၂၀ ဘဏ္ဍာရေးနှစ်မှာ JICA(MY-P20)ချေးငွေဖြင့် အကောင်အထည်ဖော် ဆောင်ရွက်လျက်ရှိပါတယ်။ ယင်းထရန်စဖော်မာများကို တောင်ကြီး-ကျိုင်းတုံ ပြည်ထောင်စု လမ်းမကြီးပေါ်မှာရှိတဲ့ တာကော်တံတားရဲ့ ခံနိုင်ဝန်အားထက် ကျော်လွန်နေတဲ့အတွက်ကြောင့် မို့လို့ ဒီထရန်စဖော်မာများကိုတော့ ပြည်တွင်းလမ်းကြောင်းမှ သယ်ယူ၍မရနိုင်ပါ။ ဒါကြောင့်မို့လို့ မြဝတီမြို့မှတစ်ဆင့် ထိုင်းနိုင်ငံဘက်ကို ဖြတ်ကျော်ပြီးတော့ ကျိုင်းတုံမြို့ကို သယ်ပို့ဖို့အတွက် တင်ဒါခေါ်ယူဆောင်ရွက်နေပြီ ဖြစ်ပါတယ်။ ကပ်ရောဂါ COVID-19 ကြောင့် နိုင်ငံဖြတ်ကျော် ပို့ဆောင်ရန် အခက်အခဲရှိတဲ့အတွက် ကြောင့်မို့လို့ ဌာနအစီအစဉ်နဲ့ (၆၆/၃၃)ကေဗွီ (၅)အမ်ဗွီအေ ထရန်စဖော်မာတစ်လုံးနှင့် (၆၆/၁၁) ကေဗွီ (၄)အမ်ဗွီအေထရန်စဖော်မာ အသေးတစ်လုံးစီကို ကျိုင်းတုံကိုအရောက်ပို့ဆောင်ပြီးတော့ ကြိုတင် လျှပ်စစ်မီးရရှိရေးအတွက် စီစဉ်ဆောင်ရွက်ထားပြီး ဖြစ်ပါတယ်။ ကျိုင်းတုံမြို့နှင့် ပတ်ဝန်းကျင် ကျေးရွာများ ဓာတ်အားဖြန့်ဖြူးပေးနိုင်ရေးအတွက် ဓာတ်အားဖြန့်ဖြူးရေးလိုင်းများနှင့် ဖြန့်ဖြူးရေး ထရန်စဖော်မာများ တည်ဆောက်ခြင်းကို ပြည်နယ်အစိုးရရန်ပုံငွေဖြင့် ဘဏ္ဍာရေးနှစ် နှစ်နှစ်ခွဲပြီး ဆောင်ရွက်ခဲ့ပါတယ်။ ၂၀၁၈-၂၀၁၉ ဘဏ္ဍာရေးနှစ်မှာ ကျိုင်းတုံမြို့နယ်အတွင်း (၃၃) ကေဗွီ ဓာတ်အားလိုင်း ၆.၅ မိုင်၊ (၃၃/၁၁)ကေဗွီ (၂)အမ်ဗွီအေ ဓာတ်အားခွဲရုံတစ်ရုံ၊ ကျေးရွာ ၂၄ ရွာနှင့် ၁၁ ကေဗွီလိုင်း ၁၂.၇၅ မိုင်၊ ဖြန့်ဖြူးရေးထရန်စဖော်မာ ၁ရ လုံး၊ ၄၀၀ ဗို့ ဓာတ်အားလိုင်း ၃၀.၄ မိုင် တည်ဆောက်ခြင်းတွေကို ပြည်နယ်အစိုးရရန်ပုံငွေမှ ကျပ် ၃.၀၈ ဘီလီယံဖြင့် ဆောင်ရွက်ထားပြီး ဖြစ်ပါတယ်။ ၂၀၁၉-၂၀၂၀ ဘဏ္ဍာနှစ်မှာလည်း ကျေးရွာ ၃၃ ရွာ ဓာတ်အားဖြန့်ဖြူးရေးအတွက် ၁၁ ကေဗွီ ဓာတ်အားလိုင်း ၁၇.၄ မိုင်၊ ဖြန့်ဖြူးရေးထရန်စဖော်မာ ၂ရ လုံးနှင့် ၄၀၀ ဗို့ ဓာတ်အားလိုင်း ၂၄.၇၉ မိုင် တည်ဆောက်ခြင်းကို ပြည်နယ်အစိုးရရန်ပုံငွေမှ ၂.၄ ဘီလီယံခန့်ဖြင့် စက်တင်ဘာလ အတွင်းပြီးစီးနိုင်ရေး အကောင်အထည်ဖော် ဆောင်ရွက်လျက်ရှိပါတယ်။ နမ့်စန်-မိုင်းပျဉ်း-ကျိုင်းတုံ ၂၃၀ ကေဗွီဓာတ်အားလိုင်း တည်ဆောက်ပြီးပါက ကျိုင်းတုံမြို့နှင့်ပတ်ဝန်းကျင် ၅၅ ရွာကို နိုင်ငံတော်ဓာတ်အားစနစ်မှ ဖြန့်ဖြူးပေးနိုင်တော့မှာ ဖြစ်ပါတယ်။ သို့ဖြစ်ပါ၍ မိုင်းပျဉ်းမြို့၊ ကျိုင်းတုံမြို့နှင့် ယင်းတို့၏ ပတ်ဝန်းကျင်ရွာများသို့ ၂၀၂၀ ပြည့်နှစ် ဇွန်လခန့်တွင် နိုင်ငံတော် ဓာတ်အားစနစ်မှ စတင်ဓာတ်အားဖြန့်ဖြူးပေးနိုင်ရေး အကောင်အထည်ဖော်ဆောင်ရွက် နေပါ ကြောင်း ရှင်းလင်းဖြေကြားအပ်ပါတယ်။</speech>
</Q-A>
<Q-A>
<title>ဆင်ပေါင်ဝဲမြို့နယ်အတွင်းရှိ အမျိုးသားလျှပ်စစ်စီမံကိန်း(NEP)စနစ်ဖြင့် ဆောင်ရွက်လျက်ရှိသော ကျေးရွာများ လျှပ်စစ်ဓာတ်အားရရှိရေးကြန့်ကြာနေမှုအား အမြန်ဆုံးဖြေရှင်းဆောင်ရွက်ပေးသွားရန် အစီအစဉ်ရှိ/မရှိနှင့်စပ်လျဉ်းသည့်မေးခွန်း</title>
<speech type="speaker">ဆင်ပေါင်ဝဲမဲဆန္ဒနယ်မှ ဦးနေထက်ဝင်း မေးမြန်းဖို့ဖြစ်ပါတယ်။</speech>
<speech><mp id="1469">ဦးနေထက်ဝင်း(ဆင်ပေါင်ဝဲမဲဆန္ဒနယ်)</mp>လေးစားရပါသော ပြည်သူ့လွှတ်တော်ဥက္ကဋ္ဌ၊ ဒုတိယဥက္ကဋ္ဌနှင့် လွှတ်တော်ကိုယ်စားလှယ်များ၊ ကြွရောက်လာသော ပြည်ထောင်စုဝန်ကြီးများ အားလုံးပဲ မင်္ဂလာပါခင်ဗျား။ ကျွန်တော်ကတော့ မကွေးတိုင်းဒေသကြီး၊ ဆင်ပေါင်ဝဲမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးနေထက်ဝင်း ဖြစ်ပါတယ်။ ယနေ့ ကျွန်တော့်မဲဆန္ဒနယ်မြေ ဖြစ်သော ဆင်ပေါင်ဝဲမြို့နယ်အတွင်းမှာ အမျိုးသားလျှပ်စစ်ဓာတ်အားရရှိရေးစီမံကိန်း(NEP)ဖြင့် ဆောင်ရွက်နေသောကျေးရွာများ လျှပ်စစ်ဓာတ်အားရရှိမှု ကြန့်ကြာနေမှုများကို အမြန်ဆုံးဖြေရှင်း ဆောင်ရွက်ပေးနိုင်ဖို့အတွက် မေးခွန်းမေးမြန်းသွားမှာပဲဖြစ်ပါတယ်ခင်ဗျာ။ ဥက္ကဋ္ဌကြီးခင်ဗျား။ ၂၀၁၆၂၀၁ရ ဘဏ္ဍာရေးနှစ်ကနေ ၂၀၁၈-၂၀၁၉ ဘဏ္ဍာရေးနှစ်အထိ ကျွန်တော့်မဲဆန္ဒနယ်မြေ အတွင်းမှာ Solar Minigrid ကျေးရွာသုံးရွာအပါအဝင် ကျေးရွာပေါင်း ၁၉ ရွာမီးလင်းနိုင်ခဲ့ပြီးတော့ မဲဆန္ဒနယ်မြေကို အကျိုးကျေးဇူးပြုနိုင်ခဲ့ပါတယ်။ ယခု ၂၀၁၉-၂၀၂၀ ဘဏ္ဍာရေးနှစ်အတွင်းမှာ ကျေးရွာပေါင်း ၁၈ ရွာကို လျှပ်စစ်ဓာတ်အားရရှိရေး အကောင်အထည်ဖော် ဆောင်ရွက်နေပြီဖြစ်တာ ကြောင့်မို့လို့ အိမ်ထောင်စုပေါင်း ၂၇၀၀ ကျော်၊ လူဦးရေ ၁၅၀၀၀ ခွဲနီးပါးကို ဆက်လက်အကျိုးပြု သွားနိုင်မှာဖြစ်တာကြောင့်မို့လို့ ၂၀၃၀ ခုနှစ်မတိုင်မီမှာ တစ်နိုင်ငံလုံးမီးလင်းရေးစီမံချက်ကို လက်တွေ့ အကောင်အထည်ဖော် ဆောင်ရွက်နေပါသလားဆိုတဲ့အသိနဲ့ ကျေနပ်အားရနေမိခဲ့ ပါတယ်။ သို့ပေမဲ့ အမျိုးသားလျှပ်စစ်ဓာတ်အားရရှိရေးစီမံကိန်း(NEP)ပထမအဆင့်အနေဖြင့် ကျွန်တော့်မဲဆန္ဒနယ်မြေအတွင်းမှာရှိတဲ့ ကြာအင်းကျေးရွာ၊ သမန်းကြီးကျေးရွာ၊ ကုက္ကိုစမ်းကျေးရွာ၊ မကျီးပင်ပုကျေးရွာ၊ ဒေါင်းလှကျေးရွာ၊ ဝါးရှိကုန်းကျေးရွာ၊ ဝါးရှိချိုင့်ကျေးရွာ၊ အင်းပလက်ကျေးရွာ၊ ဖိုစွတ်ကျေးရွာ၊ သစ်စီးကြောင်းကျေးရွာ၊ လှေဝန်းကျေးရွာစတဲ့ ကျေးရွာ ၁၁ ရွာကိုရွေးချယ် ဆောင်ရွက်ခဲ့ပါတယ်။ ၂၀၁၆ ခုနှစ်မှာစတင်ကာ မီးလင်းရေးကော်မတီများ ဖွဲ့စည်းဆောင်ရွက်ခဲ့သလို လိုအပ်သောထရန်စဖော်မာများတပ်ဆင်ခြင်း၊ လမ်းမီးတိုင်စိုက်ထူခြင်းများလည်း လေးနှစ်တာ ကာလအတွင်းမှာ အားလုံးပြီးစီးနေခဲ့ပြီဖြစ်ပါတယ်။ နောက်ပိုင်းမင်းသားတွေသာ စင်ပေါ်တက်ပြီး တစ်ယောက်ပြီးတစ်ယောက်ကသွားတယ်။ ရှေ့ထွက်မင်းသားကအခုထိ ပေါ်မလာသေးလို့ ပေါ်လာနိုး ပေါ်လာနိုးနဲ့ ပရိတ်သတ်ကမျှော်လင့်တောင်းတနေသလိုမျိုး ဖြစ်နေရပါတယ်။ သူ့နောက်မှ လျာထား ဆောင်ရွက်ခဲ့တဲ့ ကျေးရွာတွေသာမီးလင်းကုန်တယ်။ အရင်ဦးဆုံးစခဲ့တဲ့ ယခုတင်ပြပါကျေးရွာတွေ ကတော့ လည်ပင်းတရှည်ရှည်နဲ့ စောင့်မျှော်နေခဲ့ရတာ အခု ဖြစ်ပါတယ်။ စီမံချက်ထဲက ကျေးရွာအချို့ဟာ ရန်ကုန်မြေကားလမ်းနဘေးက ကျေးရွာတွေဖြစ်ပြီး ကားလမ်းနှင့် ဝေးတဲ့ ချောင်ကျတဲ့ကျေးရွာတွေက အရင်ဆုံးမီးလင်းကုန်ပြီး သူတို့ NEP ကျေးရွာတွေကတော့ ယခုထိမီးရဖို့ စောင့်ဆိုင်းနေရဆဲ ဖြစ်ပါတယ်။ ဆက်စပ်ပစ္စည်းများ ကြန့်ကြာနေမှုကြောင့်လို့ မိမိတို့ဖြေရှင်းချက်တွေ၊ ရှင်းလင်းချက်တွေ အမျိုးမျိုးပေးနေခဲ့ရတာလည်း ကာလကြာပါပြီ။ NEP စတင်စဉ်က ကျေးရွာမီးလင်းရေးကော်မတီများ၊ ကျေးရွာသူကျေးရွာသားများမှ တတ်တတ်ကြွကြွ ဖုန်းဖြင့်တစ်မျိုး၊ လူကိုယ်တိုင်တစ်မျိုးတွေ့ဆုံမေးမြန်းခဲ့ကြသော်လည်း ယခုတော့ အဲဒီအသံတွေ တိတ်လို့ရချင်တဲ့ပြီး စိတ်ဒုန်းဒုန်းချလိုက်လေသလားမသိ။ လေးနှစ်ကျော်လည်း ရှိလာပြီမို့ မကြန့်ကြာသင့်တော့ဘဲ အမြန်ဆုံးမီးလင်းသင့်တာကြောင့်မို့လို့ ယခုမေးခွန်းကို မေးမြန်းရခြင်း ဖြစ်ပါတယ်။ သို့ပါ၍ မကွေးတိုင်းဒေသကြီး၊ သရက်ခရိုင်၊ ဆင်ပေါင်ဝဲမြို့နယ်အတွင်းမှာရှိတဲ့ အမျိုးသား လျှပ်စစ်ဓာတ်အားရရှိရေးစီမံကိန်း(NEP)စနစ်ဖြင့် ဆောင်ရွက်လျက်ရှိသော ကြာအင်း၊ သမန်းကြီး၊ ကုက္ကိုစမ်း၊ မကျီးပင်ပု၊ ဒေါင်းလှ၊ ဝါးရှိကုန်း၊ ဝါးရှိချိုင့်၊ အင်းပလက်၊ ဖိုစွတ်၊ သစ်စီးကြောင်း၊ လှေဝန်းစတဲ့ ကျေးရွာများ လျှပ်စစ်ဓာတ်အားရရှိရေး ကြန့်ကြာနေမှုများအား အမြန်ဆုံးဖြေရှင်း ဆောင်ရွက်ပေးသွားရန် အစီအစဉ်ရှိ/မရှိသိရှိလိုပါ၍ ဥက္ကဋ္ဌကြီးမှတစ်ဆင့် မဲဆန္ဒရှင်ပြည်သူများ ကိုယ်စား လေးစားစွာမေးမြန်းအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">လျှပ်စစ်နှင့်စွမ်းအင်ဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="17">ဦးခင်မောင်ဝင်း(ဒုတိယဝန်ကြီး၊ လျှပ်စစ်နှင့် စွမ်းအင်ဝန်ကြီးဌာန)</agency>လေးစားအပ်ပါ သော ပြည်သူ့လွှတ်တော်ဥက္ကဋ္ဌကြီးခင်ဗျား၊ မကွေးတိုင်းဒေသကြီး၊ ဆင်ပေါင်ဝဲမဲဆန္ဒနယ်မှ ပြည်သူ့ လွှတ်တော်ကိုယ်စားလှယ် ဦးနေထက်ဝင်း မေးမြန်းသည့် မကွေးတိုင်းဒေသကြီး၊ သရက်ခရိုင်၊ ဆင်ပေါင်ဝဲမြို့နယ်အတွင်းရှိ အမျိုးသားလျှပ်စစ်ဓာတ်အားရရှိရေးစီမံကိန်း(NEP)ဖြင့် ဆောင်ရွက် လျက်ရှိသော ကျေးရွာများ လျှပ်စစ်ဓာတ်အားရရှိရေး ကြန့်ကြာနေမှုအား အမြန်ဆုံးဖြေရှင်း ဆောင်ရွက်ပေးသွားရန် အစီအစဉ်ရှိ/မရှိ သိရှိလိုခြင်း ကြယ်ပွင့်ပြမေးခွန်းနှင့်ပတ်သက်၍ ဆက်လက် ရှင်းလင်းဖြေကြားသွားမှာ ဖြစ်ပါတယ်။ လျှပ်စစ်နှင့်စွမ်းအင်ဝန်ကြီးဌာနအနေနဲ့ NEP ပထမ အဆင့်ဖြင့် တည်ဆောက်ရေးလုပ်ငန်းများအား ဆောင်ရွက်လျက်ရှိရာတွင် မကွေးတိုင်းဒေသကြီး အတွက် သံလက်တန်းနှင့်ဆက်စပ်ပစ္စည်းများ(Steel Parts and Accessories)တို့ကို တင်ဒါ G3DGE000:00 sqoszącą Gaungdong Disheng Tower Co., Ltd. eyjaszosacme ပစ္စည်းများပို့မှု မရရှိခဲ့ပါသဖြင့် တည်ဆောက်ရေးလုပ်ငန်းများနှောင့်နှေး ကြန့်ကြာ နေရခြင်းဖြစ်ပါတယ်။ ပစ္စည်းများ းပို့နိုင်ခြင်းမရှိတဲ့ Gaungdong Disheng Tower Co.,Ltd. ကို စာချုပ်ပါအချက်အလက်များနှင့် ကမ္ဘာ့ဘဏ်၏ လုပ်ထုံးလုပ်နည်းများအတိုင်း စာချုပ် Termination ပြုလုပ်ခြင်း၊ ပြည်ထောင်စုရှေ့နေချုပ်ရုံးနှင့်ညှိနှိုင်းဆွေးနွေးပြီး ကမ္ဘာ့ဘဏ်၏ Guideline အရ Performance Guarantee သိမ်းခြင်း၊ ကမ္ဘာ့ဘဏ်သို့ Objection ပေးပို့၍ Blacklist ပြုလုပ်ခြင်းစသည့် အရေးယူဆောင်ရွက်မှုများကိုလည်း ဆက်လက်ဆောင်ရွက်လျက် နေပါတယ်။ ထို့အပြင် Gaungdong Disheng Tower Co., Ltd ထံမှ သံလက်တန်းများ တဲ့ အတွက်ကြောင့်မို့လို့ ကြားထဲမှာအစားထိုးစီစဉ်ဆောင်ရွက်နိုင်ရန်အတွက် အခြားတိုင်းဒေသကြီးနှင့် Gas şusap: oo joo undong:aondosugge:op: (Steel Parts and Accessories) ကိုလည်းပဲ လိုအပ်တဲ့ ပြည်နယ်နှင့်တိုင်းဒေသကြီးများသို့ ရွှေ့ပြောင်းပြီးတော့မှ သယ်ယူပို့ဆောင် ပေးခြင်းလုပ်ငန်းကို ၁၅-၁-၂၀၂၀ ရက်နေ့မှာ စာချုပ်ချုပ်ဆိုပြီးတော့ ပစ္စည်းများပေးပို့ဆောင်ရွက် ခဲ့ပြီးလည်း ဖြစ်ပါတယ်။ ထိုသို့ဆောင်ရွက်နေတဲ့အပြင် NEP(1) ၏ Phase(2) အတွက်လိုအပ်တဲ့ သံလက်တန်းနှင့် ဆက်စပ်ပစ္စည်းများ ဝယ်ယူမည့်တင်ဒါကိုလည်း မူလတင်ဒါခေါ်မယ့်အချိန်ထက် စောပြီးတော့ ၁၄-၈-၂၀၁၉ ရက်နေ့မှာ ခေါ်ဆိုခဲ့ပါတယ်။ အဲဒီတင်ဒါမှာပဲ Gaungdong Disheng Tower Co.,Ltd m60:38: Goệcą:esorugas:qpro sdclosas: opezza:coração? တယ်။ ယခုအခါမှာ အဲဒီကုမ္ပဏီက တင်ဒါအောင်မြင်ခဲ့တာ အိန္ဒိယနိုင်ငံမှ Ganges International Pvt. Co.,Ltd ဖြစ်ပါတယ်။ ၁၄-၂-၂၀၂၀ ရက်နေ့မှာ စာချုပ်ချုပ်ဆိုပြီး ဖြစ်ပါတယ်။ တင်ဒါပါ Schedule အရ ပစ္စည်းတွေအားလုံးသည် ၂၀၂၀ ပြည့်နှစ်၊ ဧပြီလကုန်မှာ အရောက်ပေးသွင်းရမှာ ဖြစ်ပါတယ်။ သို့သော် ကမ္ဘာ့ကပ်ရောဂါ COVID-19 ကြောင့် အိန္ဒိယနိုင်ငံမှာ ၂၅-၃-၂၀၂၀ ရက်နေ့မှ စပြီး ၁၇-၅-၂၀၂၀ ရက်နေ့အထိ တစ်နိုင်ငံလုံး အတိုင်းအတာနဲ့ Lockdown ချခဲ့တဲ့အကြောင်း ကြေညာခဲ့တဲ့အတွက် ထုတ်လုပ်မှုများ ယာယီရပ်ဆိုင်းခဲ့ရပါတယ်။ ယင်းပစ္စည်းများထုတ်လုပ်မှု နောက်မကျစေဖို့အတွက်ကိုလည်းပဲ နိုင်ငံခြားရေးဝန်ကြီးဌာနမှတစ်ဆင့် အိန္ဒိယသံရုံးမှ သက်ဆိုင်ရာ ပြည်နယ်အစိုးရထံကိုလည်းပဲ ညှိနှိုင်းစာပေးပို့ခဲ့တဲ့အတွက်ကြောင့်မို့လို့ ၂၀-၄-၂၀၂၀ ရက်နေ့မှ စပြီးတော့ အဆိုပါစက်ရုံကို ဝန်ထမ်းအင်အား ၂၅ ရာခိုင်နှုန်းနဲ့ ပြန်လည်လည်ပတ်ပြီး ဆောင်ရွက် ပေးနေတယ်ဆိုတာ တင်ပြအပ်ပါတယ်။ ကုမ္ပဏီဖြင့် စာချုပ်ချုပ်ဆိုထားတဲ့ သံလက်တန်းနှင့် ဆက်စပ်ပစ္စည်းများ စုစုပေါင်းတန်ချိန် ၂၀၀ရရ တန်ဖြစ်ပါတယ်။ ကျေးရွာပေါင်း ၆၇၃ရ ရွာအတွက် ဖြစ်ပါတယ်။ Lockdown ကာလ မတိုင်မီက ထုတ်လုပ်ပြီးစီးတဲ့ ပစ္စည်းအမျိုးအစားအလိုက်ကို ရန်ကုန်ကိုပေးပို့လျက်ရှိပါတယ်။ ရန်ကုန်ဆိပ်ကမ်းကိုရောက်ရှိတာ ၂၆-၃-၂၀၂၀ ရက်နေ့မှာ ကွန်တိန်နာ နှစ်လုံးရောက်ပါတယ်။ ၁၀၄-၂၀၂၀ ရက်နေ့မှာ ကွန်တိန်နာလေးလုံးရောက်ရှိပါတယ်။ ၁၇-၄-၂၀၂၀ ရက်နေ့မှာ ကွန်တိန်နာနှစ်လုံး စုစုပေါင်းတန်ချိန် ၂၂၄.ရ တန်ကျော်ရောက်ရှိပြီးဖြစ်ပါတယ်။ ဒါနဲ့ မလုံလောက် သေးပါဘူး။ စက်ရုံပြန်လည်လည်ပတ်နိုင်မှုကြောင့် ၂၉-၄-၂၀၂၀ ရက်နေ့မှာ နောက်ထပ်ကွန်တိန်နာ ၁၁ လုံးနှင့် ၅-၅-၂၀၂၀ ရက်နေ့မှာ နောက်ထပ်ကွန်တိန်နာ ၁၃ လုံးသင်္ဘောနဲ့ ပို့ဆောင်နေပြီ ဖြစ်ပါတယ်။ သို့သော်လည်းပဲ ဒီပစ္စည်းများအားလုံး ပြည့်ပြည့်စုံစုံရောက်ရှိဖို့ကတော့ ၂၀၂၀ ပြည့်နှစ်ရဲ့ ဩဂုတ်လဆန်းပိုင်းမှာမှသာလျှင် ရောက်ရှိမှာဖြစ်ပါတယ်။ သို့ပါ၍ မကွေးတိုင်းဒေသကြီး၊ သရက် ခရိုင်၊ ဆင်ပေါင်ဝဲမြို့နယ်အတွင်းရှိ အမျိုးသားလျှပ်စစ်ဓာတ်အားရရှိရေးစီမံကိန်း (NEP)ဖြင့် ဆောင်ရွက် လျက်ရှိတဲ့ ကျေးရွာများလျှပ်စစ်ဓာတ်အားရရှိရေးအတွက် သံလက်တန်းနှင့် ဆက်စပ်ပစ္စည်းများ ပြည့်စုံစွာရောက်ရှိတဲ့အမြန်ဆုံးအကောင်အထည်ဖော် ဆောင်ရွက်ပေးသွားမည် ဖြစ်ပါ ကြောင်း ပြန်လည်ဖြေကြားအပ်ပါတယ်။</speech>
<speech type="speaker">မိုက်ပေးပါ။</speech>
<speech><mp id="1469">ဦးနေထက်ဝင်း(ဆင်ပေါင်ဝဲမဲဆန္ဒနယ်)</mp>ဥက္ကဋ္ဌကြီးခင်ဗျား။ တစ်ဆက်တစ်စပ်တည်း မေးခွန်းမေးခွင့်ပြုပါခင်ဗျား။ ယခုလိုဖြေကြားပေးတဲ့အတွက် ဒုတိယဝန်ကြီးကိုလည်း ကျေးဇူးတင် ရှိပါတယ်။ ၂၀၁၆ ခုနှစ်ကတည်းက စခဲ့တဲ့ကျေးရွာတွေဖြစ်တာကြောင့်မို့လို့ လေးနှစ်ကျော်လည်း ကြာခဲ့ပါပြီ။ ဒါကြောင့်မို့လို့ ဩဂုတ်လ လဆန်းမှာပစ္စည်းတွေရောက်မယ်လို့ပြောပါတယ်။ ပြောတဲ့ ကျွန်တော်တို့ အဲဒီကျေးရွာတွေမီးလင်းဖို့အတွက် ဘယ်ကာလလောက်မှာ တိတိကျကျ မီးလင်းရေးကိုဆောင်ရွက်ပေးနိုင်မယ်ဆိုတာကိုလည်း မဲဆန္ဒရှင်ပြည်သူများလည်း သိချင်ပါလိမ့် မယ်။ ဒါကြောင့်မို့လို့ ပထမဆုံးအနေနဲ့ ကျွန်တော့်အနေနဲ့ ဆက်စပ်မေးခွန်းအနေနဲ့ ဘယ်ကာလမှာ များ မီးလင်းရေးဆောင်ရွက်ပေးနိုင်မလဲဆိုတာကို တိတိကျကျသိလိုပါတယ်။ နောက်တစ်ခုက မကွေးတိုင်းဒေသကြီးအတွင်းမှာဆိုလို့ရှိရင် NEP စီမံချက်နဲ့ဆောင်ရွက်နေတာ ၆၆၄ ရွာရှိပါတယ်။ တစ်နိုင်ငံလုံးမှာဆိုလို့ရှိရင် ၅၀၈၀ ကျော်ဆောင်ရွက်နေတာဖြစ်ပြီးတော့ မီးလင်းပြီးကျေးရွာဟာ ၁၈၁၆ လပဲရှိပါတယ်။ ဒါဟာ ၂၀-၃-၂၀၂၀ ရက်နေ့မှာ ထုတ်ပြန်ထားတဲ့စာရင်းအရ သိရပါတယ်။ ဒါကြောင့်မို့လို့ NEP စီမံချက်နဲ့ဆောင်ရွက်နေတဲ့ Phase(1) အဆင့်ကျေးရွာများအားလုံး မီးလင်းရေး ဟာ ကျကျအားဖြင့် ဘယ်ကာလလောက်မှာ အပြီးသတ်မီးလင်းရေးဆောင်ရွက်ပေးနိုင် မလဲဆိုတာကိုပါ တစ်ဆက်တစ်စပ်တည်းဖြေကြားပေးဖို့ ဝန်ကြီးကိုမေးခွန်းမေးမြန်းအပ်ပါတယ်။</speech>
<speech type="speaker">လျှပ်စစ်နှင့် စွမ်းအင်ဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="17">ဦးခင်မောင်ဝင်း(ဒုတိယဝန်ကြီး၊ လျှပ်စစ်နှင့် စွမ်းအင်ဝန်ကြီးဌာန)</agency>ကိုယ်စားလှယ် တော်ကြီးရဲ့ ဆက်စပ်မေးခွန်းဖြစ်တဲ့ ရွာတွေမှာ ဒီ Steel Parts တွေရောက်လာရင် ဘယ်တော့ မီးလင်းမလဲဆိုတာလေး ကျွန်တော်တို့ပြန်ပြီးတော့မှ အခုတော့ ကျွန်တော်ဖြေကြားလို့မရပါဘူး။ ဘာလို့လဲဆိုတော့ ကျွန်တော်ရောက်ရှိပြီးတဲ့သယ်ပို့လုပ်ပါမယ်။ ပြီးလို့ရှိရင် ရောက်ရှိတဲ့ ရွာတွေကို အမြန်ဆုံးတပ်ဆင်ဖို့အတွက် ဒါလေးကို ကျွန်တော်တို့ ပြန်ရောက်တဲ့အခါမှာ တိတိကျကျ တွက်ချက်ပြီးရင် ကိုယ်စားလှယ်တော်ကြီးထံကို ပြန်ကြားပေးမှာဖြစ်ပါတယ်။ နောက်ဒုတိယ မေးခွန်းဖြစ်တဲ့ ၆၆၄ ရွာ အခုလင်းခဲ့ပြီးဖြစ်ပါတယ်ဆိုတဲ့ NEP(1)ရဲ့ Phase(1)မှာ ၅၀၈၀ ရွာ မီးလင်းမှာဖြစ်ပါတယ်။ ဒီ ၅၀၈၀ ရွာမီးလင်းဖို့ကိစ္စကတော့ ၂၀၂၁ ခုနှစ် စက်တင်ဘာလမှာ ပြီးအောင် ကျွန်တော်တို့ ဆောင်ရွက်မှာဖြစ်ပါတယ်။ ဘာလို့လဲဆိုတော့ ပြီးရင် ကျွန်တော်တို့ Phase(2)ကို ဆက်သွားမှာဖြစ်ပါတယ်။ ဒီဟာလေးတွေ တိတိကျကျပြန်လည်ပြီး ဖြေကြားပေးမှာဖြစ်ပါကြောင်း တင်ပြအပ်ပါတယ်။</speech>
<speech type="speaker">လျှပ်စစ်နှင့် စွမ်းအင်ဝန်ကြီးဌာန ဒုတိယဝန်ကြီး ပြန်လည်ထွက်ခွာနိုင်ပါပြီ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒီနေ့အတွက် မေးခွန်းများ မေးမြန်း၊ ဖြေကြားခြင်းအစီအစဉ် ပြီးပါပြီ။</speech>
</Q-A>
</section>
<section value="Bill">
<bill>
<title>စီးပွားရေးနှင့်ကူးသန်းရောင်းဝယ်ရေးဝန်ကြီးဌာနက တိုက်ရိုက်ရောင်းချခြင်း ဥပဒေကြမ်းကို တင်သွင်းခြင်း</title>
<speech type="speaker">အစီအစဉ်(၆)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၃ ခုနှစ်၊ ပြည်သူ့လွှတ်တော် ဆိုင်ရာနည်းဥပဒေ ၁၈၅ နည်းဥပဒေခွဲ(က)အရ စီးပွားရေးနှင့် ကူးသန်းရောင်းဝယ်ရေးဝန်ကြီးဌာနက တိုက်ရိုက်ရောင်းချခြင်းဥပဒေကြမ်းကို တင်သွင်းရန်ဖြစ်ပါတယ်။ ဥပဒေကြမ်းတင်သွင်းဖို့ စီးပွားရေးနှင့်ကူးသန်းရောင်းဝယ်ရေးဝန်ကြီးဌာနအား ဖိတ်ခေါ်ပါ တယ်။</speech>
<speech><agency id="13">ဦးအောင်ထူး(ဒုတိယဝန်ကြီး၊ စီးပွားရေးနှင့်ကူးသန်းရောင်းဝယ်ရေးဝန်ကြီးဌာန)</agency>လေးစား အပ်ပါသော ပြည်သူ့လွှတ်တော်ဥက္ကဋ္ဌကြီး၊ ပြည်သူ့လွှတ်တော်ကိုယ်စားလှယ်ကြီးများနှင့် ပြည်ထောင်စုအဆင့်ပုဂ္ဂိုလ်ကြီးများ အားလုံးမင်္ဂလာအပေါင်းနှင့်ပြည့်စုံပါစေကြောင်း နှုတ်ခွန်း ဆက်သအပ်ပါတယ်။ ကမ္ဘာ့ကပ်ရောဂါ COVID ကျရောက်နေတဲ့ဥက္ကဋ္ဌကြီးနှင့် လွှတ်တော် ကိုယ်စားလှယ်များအားလုံးလည်း ကျန်းမာပကတိချမ်းသာစွာရှိကြပါစေလို့ ဆုတောင်းမေတ္တာ ပို့သအပ်ပါတယ်။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ကျွန်တော်ကတော့ စီးပွားရေးနှင့် ကူးသန်းရောင်းဝယ်ရေးဝန်ကြီးဌာနက ဒုတိယဝန်ကြီးဦးအောင်ထူး ဖြစ်ပါတယ်။ တိုက်ရိုက် ရောင်းချခြင်းဥပဒေကြမ်းကို ပြည်သူ့လွှတ်တော်ကြီးက လက်ခံဆွေးနွေးပေးနိုင်ပါရန် ပြည်ထောင်စု အစိုးရအဖွဲ့ကိုယ်စား အဆိုတင်သွင်းမှာဖြစ်ပါတယ်။ မြန်မာနိုင်ငံအတွင်း တိုက်ရိုက်ရောင်းချခြင်း လုပ်ငန်းများကိုစနစ်တကျမှတ်ပုံတင် ဆောင်ရွက်စေခြင်းဖြင့် ဥပဒေနှင့်အညီကြီးကြပ်ကွပ်ကဲနိုင်ရေး၊ တိုက်ရိုက်ရောင်းချခြင်းလုပ်ငန်းများကြောင့် နိုင်ငံတော်နှင့်နိုင်ငံသားများကို နစ်နာဆုံးရှုံးမှု တစ်စုံတစ်ရာမဖြစ်ပေါ်စေရန် ဥပဒေနှင့်အညီထိန်းကျောင်းကာကွယ်နိုင်ရေး၊ တိုက်ရိုက်ရောင်းချခြင်း လုပ်ငန်းများနှင့်စပ်လျဉ်း၍ အသိပညာပေးလုပ်ငန်းများနှင့် သတင်းအချက်အလက်များဖြန့်ဝေခြင်း ကို ဆောင်ရွက်နိုင်စေရေးနှင့် တိုက်ရိုက်ရောင်းချခြင်းလုပ်ငန်းများ စနစ်တကျဖွံ့ ဖြိုးလာစေခြင့်ဖြင့် နိုင်ငံတော်၏စီးပွားရေးဖွံ့ဖြိုးတိုးတက်မှုကို အထောက်အကူပြုရေး စသည်တို့ကိုရည်ရွယ်၍ တိုက်ရိုက်ရောင်းချခြင်းဥပဒေကြမ်းကို ရေးဆွဲပြုစုခဲ့ပါတယ်။ ဥပဒေမူကြမ်းရေးဆွဲရာမှာလည်း ပြည်ပနိုင်ငံများ အထူးသဖြင့်အာဆီယံနိုင်ငံများ၌ လက်ရှိကျင့်သုံးဆောင်ရွက်နေမှုများကို လေ့လာ၍ မြန်မာနိုင်ငံနှင့်လိုက်လျောညီထွေမှုမည့် ဥပဒေဆိုင်ရာအချက်အလက်များကို လေ့လာပြုစုကာ နိုင်ငံတကာမှကျွမ်းကျင်သူပညာရှင်များ၊ သက်ဆိုင်ရာဝန်ကြီးဌာနများနှင့် အဖွဲ့ အစည်းများမှ ဘာသာရပ်ဆိုင်ရာကျွမ်းကျင်သူများနှင့် ညှိနှိုင်းအစည်းအဝေးများပြုလုပ်ခြင်းနှင့် အများပြည်သူများ ထံ သဘောထားရယူဆွေးနွေးသည့် အလုပ်ရုံဆွေးနွေးပွဲ (Public Consultation Workshop)များကို ကျင်းပ၍ အကြံဉာဏ်များရယူခဲ့ပါတယ်။ တိုက်ရိုက်ရောင်းချခြင်းဥပဒေကြမ်းကို ဤလွှတ်တော်သို့ တင်သွင်းရန် ၂၀၂၀ ပြည့်နှစ်၊ မတ်လ ၉ ရက်နေ့မှာ ကျင်းပပြုလုပ်ခဲ့တဲ့ ပြည်ထောင်စုအစိုးရအဖွဲ့ အစည်းအဝေးအမှတ်စဉ်(၆/၂၀၂၀)က မူအားဖြင့်သဘောတူညီခဲ့ပြီးဖြစ်တဲ့အတွက် ပြည်ထောင်စု အစိုးရအဖွဲ့ကိုယ်စား ယခုဥပဒေကြမ်းကိုတင်သွင်းရခြင်းဖြစ်ပါကြောင်းနှင့် ဥပဒေကြမ်းအပေါ် ပြည်သူ့လွှတ်တော်ကြီးက လက်ခံဆွေးနွေးပေးနိုင်ပါရန် ဥက္ကဋ္ဌကြီးမှတစ်ဆင့် လေးစားစွာ အဆိုပြု တင်ပြအပ်ပါတယ်။ အားလုံးကိုကျေးဇူးတင်ပါတယ်။</speech>
<title>တိုက်ရိုက်ရောင်းချခြင်းဥပဒေကြမ်းနှင့်စပ်လျဉ်း၍ ဥပဒေကြမ်းကော်မတီက အစီရင်ခံစာ ဖတ်ကြားရှင်းခြင်း</title>
<speech type="speaker">အစီအစဉ်(၇)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၈၅၊ နည်းဥပဒေခွဲ (ခ)အရ တိုက်ရိုက်ရောင်းချခြင်း ဥပဒေကြမ်းနှင့်စပ်လျဉ်းပြီး ပြည်သူ့လွှတ်တော်ဥပဒေကြမ်းကော်မတီရဲ့ စိစစ်တွေ့ရှိမှုအစီရင်ခံစာကို ဖတ်ကြားရှင်းလင်းရန်ဖြစ်ပါတယ်။ ဥပဒေကြမ်းကော်မတီအား ဖိတ်ခေါ်ပါတယ်။</speech>
<speech><mp id="1439">ဦးဇော်ဝင်း(အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် အားလုံးပဲမင်္ဂလာပါခင်ဗျား။ ကျွန်တော်ကတော့ ပဲခူးတိုင်းဒေသကြီး၊ ထန်းတပင် မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးဇော်ဝင်း ဖြစ်ပါတယ်။ ပြည်သူ့လွှတ်တော် ဥပဒေကြမ်းကော်မတီရဲ့ အဖွဲ့ဝင်တစ်ဦးဖြစ်ပြီးတော့ ကော်မတီရဲ့ တာဝန်ပေးချက်အရ တိုက်ရိုက် ရောင်းချခြင်းဥပဒေကြမ်းနှင့်စပ်လျဉ်းပြီးတော့ ပြည်သူ့လွှတ်တော် ဥပဒေကြမ်းကော်မတီရဲ့ လေ့လာ တွေ့ရှိချက်အစီရင်ခံစာကို တင်ပြသွားမှာဖြစ်ပါတယ်။ ရည်ညွှန်းချက်အနေနဲ့ကတော့ ပြည်ထောင်စု လွှတ်တော်ရုံးရဲ့ ၂၄-၃-၂၀၂၀ ရက်စွဲပါစာအမှတ်၊ ၆/၁၂/၁၀(၉၂)/ပထစ-၂၀၂၀။ ပြည်ထောင်စု အစိုးရအဖွဲ့ရုံးကပေးပို့သော တိုက်ရိုက်ရောင်းချခြင်းဥပဒေကြမ်းကို ပြည်ထောင်စုလွှတ်တော်ရုံးက ပြည်ထောင်စုလွှတ်တော်ဆိုင်ရာနည်းဥပဒေ ၈၀ နည်းဥပဒေခွဲ(က)အရ ပြည်သူ့လွှတ်တော်မှာ ဆွေးနွေးနိုင်ရန် အထက်ပါရည်ညွှန်းစာဖြင့် ပေးပို့လာပါတယ်။ စီးပွားရေးနှင့်ကူးသန်းရောင်းဝယ်ရေးဝန်ကြီးဌာနဟာ တိုက်ရိုက်ရောင်းချခြင်းဥပဒေကြမ်း ကို အောက်ဖော်ပြပါရည်ရွယ်ချက်များအပေါ်မှာ အခြေခံပြီးတော့ ရေးဆွဲတင်ပြလာကြောင်း လေ့လာတွေ့ရှိရပါတယ်။ (က) တိုက်ရိုက်ရောင်းချခြင်းလုပ်ငန်းကို စနစ်တကျမှတ်ပုံတင်ဆောင်ရွက် စေခြင်းဖြင့် ဥပဒေနှင့်အညီ ကြီးကြပ်ကွပ်ကဲနိုင်ရန်၊ (ခ) တိုက်ရိုက်ရောင်းချခြင်းလုပ်ငန်းကြောင့် နိုင်ငံတော်နှင့်နိုင်ငံသားများကို နစ်နာဆုံးရှုံးမှုတစ်စုံတစ်ရာဖြစ်ပေါ်လာပါက ဥပဒေနှင့်အညီ ထိန်းကျောင်းကာကွယ်နိုင်ရန်၊ (ဂ) တိုက်ရိုက်ရောင်းချခြင်းလုပ်ငန်းနှင့်စပ်လျဉ်း၍ အသိပညာပေး လုပ်ငန်းများနှင့် သတင်းအချက်အလက်ဖြန့်ဝေခြင်းကို ဆောင်ရွက်နိုင်စေရန်၊ (ဃ) တိုက်ရိုက် ရောင်းချခြင်းလုပ်ငန်းများကို စနစ်တကျဆောင်ရွက်ခြင်းဖြင့် နိုင်ငံတော်၏စီးပွားရေးဖွံ့ဖြိုး တိုးတက်မှုကို အထောက်အကူပြုစေရန်။ ပြည်သူ့လွှတ်တော် ဥပဒေကြမ်းကော်မတီဟာ တိုက်ရိုက်ရောင်းချခြင်းဥပဒေကြမ်းနှင့် စပ်လျဉ်းပြီးတော့ ၁၃-၅-၂၀၂၀ ရက်(ဗုဒ္ဓဟူးနေ့)မှာ ပြည်သူ့လွှတ်တော် နိုင်ငံသားများ၏ မူလ အခွင့်အရေးဆိုင်ရာကော်မတီ၊ စီးပွားရေးနှင့်ဘဏ္ဍာရေးဖွံ့ဖြိုးတိုးတက်ရေးကော်မတီ၊ စီးပွားရေးနှင့် ကူးသန်းရောင်းဝယ်ရေးဝန်ကြီးဌာနနှင့် ပြည်ထောင်စုရှေ့နေချုပ်ရုံးတို့မှ တာဝန်ရှိပုဂ္ဂိုလ်များနှင့် အတူ ညှိနှိုင်းအစည်းအဝေးကျင်းပပြုလုပ်ခဲ့ပြီး ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၅၉ အရ အခြေခံရမည့်မူ ၁၂ ချက်နှင့်အညီ စိစစ်လေ့လာခဲ့ရာ တွေ့ရှိချက်နှင့် ပြင်ဆင်ရန် တင်ပြချက်ဇယားများကို ပြည်သူ့လွှတ်တော်ကိုယ်စားလှယ်များထံ ဖြန့်ဝေထားပြီးဖြစ်ပါတယ်။ သို့ဖြစ်ပါ၍ တိုက်ရိုက်ရောင်းချခြင်းဥပဒေကြမ်းကို လွှတ်တော်က အတည်ပြု ပေးနိုင်ပါရန် ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၆၁ အရ စိစစ်ခဲ့ပြီး နည်းဥပဒေ ၆၃ နှင့်အညီ လွှတ်တော်သို့ အစီရင်ခံတင်ပြအပ်ပါသည်။ ဥပဒေကြမ်းကော်မတီ။ အားလုံးကို ကျေးဇူးတင်ပါ အစီရင်ခံစာအပြည့်အစုံမှာ အောက်ပါအတိုင်း ဖြစ်ပါသည်။ ပြည်ထောင်စုသမ္မတမြန်မာနိုင်ငံတော် ပြည်သူ့လွှတ်တော်ရုံး ဥပဒေကြမ်းကော်မတီ စာအမှတ်၊ ၀၅ / ပသ-ဥပဒေကြမ်း/ ၂၀၂၀- ၅ရ ရက်စွဲ ၊ ၂၀၂၀ ပြည့် နှစ်၊ မေလ ၁၅ ရက် ပြည်သူ့လွှတ်တော် အကြောင်းအရာ။ တိုက်ရိုက် ရောင်းချခြင်း ဥပဒေကြမ်း နှင့်စပ်လျဉ်း၍ ပြည်သူ့လွှတ်တော် ဥပဒေကြမ်းကော်မတီ၏ လေ့လာတွေ့ရှိချက် အစီရင်ခံစာ တင်ပြခြင်း ရည် ညွှန်း ချက်။ ပြည်ထောင်စုလွှတ်တော်ရုံး၏ ၂၄-၃-၂၀၂၀ ရက်စွဲပါ စာအမှတ်၊ ၆/ ၁၂/ ၁၀ (၉၂)/ပထစ - ၂၀၂၀ ၁။ ပြည်ထောင်စုအစိုးရအဖွဲ့ရုံးက ပေးပို့သော တိုက်ရိုက်ရောင်းချခြင်းဥပဒေကြမ်းကို ပြည်ထောင်စုလွှတ်တော်ရုံးမှ ပြည်ထောင်စုလွှတ်တော်ဆိုင်ရာ နည်းဥပဒေ ၈၀ နည်းဥပဒေခွဲ(က) အရ ပြည်သူ့လွှတ်တော်တွင် ဆွေးနွေးနိုင်ရန် အထက်ရည်ညွှန်းပါစာဖြင့် ပေးပို့လာပါသည်။ စီးပွားရေးနှင့် ကူးသန်းရောင်းဝယ်ရေး ဝန်ကြီးဌာနသည် တိုက်ရိုက်ရောင်းချခြင်း ဥပဒေကြမ်းကို အောက်ဖော်ပြပါ ရည်ရွယ်ချက်များအပေါ် အခြေခံ၍ ရေးဆွဲလာခြင်းဖြစ်ကြောင်း လေ့လာတွေ့ရှိရပါသည်(က) တိုက်ရိုက်ရောင်းချခြင်းလုပ်ငန်းကို စနစ်တကျ မှတ်ပုံတင်ဆောင်ရွက်စေခြင်းဖြင့် ဥပဒေနှင့်အညီ ကြီးကြပ်ကွပ်ကဲနိုင်ရန်၊ (ခ) တိုက်ရိုက်ရောင်းချခြင်းလုပ်ငန်းကြောင့် နိုင်ငံတော်နှင့်နိုင်ငံသားများကို နစ်နာ ဆုံးရှုံးမှုတစ်စုံတစ်ရာဖြစ်ပေါ်လာပါက ဥပဒေနှင့်အညီ ထိန်းကျောင်းကာကွယ် နိုင်ရန်၊ (ဂ) တိုက်ရိုက်ရောင်းချခြင်း လုပ်ငန်းနှင့်စပ်လျဉ်း၍ အသိပညာပေးလုပ်ငန်းများနှင့် သတင်းအချက်အလက်ဖြန့်ဝေခြင်းကို ဆောင်ရွက်နိုင်စေရန်၊ (ဃ) တိုက်ရိုက်ရောင်းချခြင်း လုပ်ငန်းများကို စနစ်တကျဆောင်ရွက်ခြင်းဖြင့် နိုင်ငံတော်၏ စီးပွားရေးဖွံ့ဖြိုးတိုးတက်မှုကို အထောက်အကူပြုစေရန်။ ပြည်သူ့လွှတ်တော် ဥပဒေကြမ်းကော်မတီသည် တိုက်ရိုက်ရောင်းချခြင်းဥပဒေကြမ်း နှင့်စပ်လျဉ်း၍ ၁၃-၅-၂၀၂၀ ရက် ဗုဒ္ဓဟူးနေ့တွင် ပြည်သူ့လွှတ်တော် နိုင်ငံသားများ၏ မူလအခွင့် အရေးဆိုင်ရာကော်မတီ၊ စီးပွားရေးနှင့် ဘဏ္ဍာရေးဖွံ့ဖြိုးတိုးတက်ရေးကော်မတီ၊ စီးပွားရေးနှင့် ကူးသန်းရောင်းဝယ်ရေးဝန်ကြီးဌာနနှင့် ပြည်ထောင်စုရှေ့နေချုပ်ရုံးတို့မှ တာဝန်ရှိပုဂ္ဂိုလ်များ နှင့်အတူ ညှိနှိုင်းအစည်းအဝေး ကျင်းပပြုလုပ်ခဲ့ပြီး ၂၀၁၃ ခုနှစ်၊ ပြည်သူ့လွှတ်တော်ဆိုင်ရာ နည်းဥပဒေ ၅၉ အရ အခြေခံရမည့်မူ ၁၂ ချက်နှင့်အညီ စိစစ်လေ့လာခဲ့ရာ တွေ့ရှိချက်နှင့် ပြင်ဆင်ရန် တင်ပြချက်များမှာ အောက်ပါအတိုင်းဖြစ်ပါသည်(က) တိုက်ရိုက်ရောင်းချခြင်းဥပဒေကြမ်းတွင် အခန်း (၁၃) ခန်းနှင့် အပိုဒ်ပေါင်း ၂၉ ပိုဒ် ပါရှိပါသည်။ (ခ) ဥပဒေခေါင်းစီးကို အောက်ပါအတိုင်း ပြင်ဆင်ပါသည် တိုက်ရိုက်ရောင်းချခြင်းဥပဒေ (၂၀၂၀ ပြည့်နှစ်၊ ပြည်ထောင်စုလွှတ်တော်ဥပဒေအမှတ် ။ ၁၃၈၂ ခုနှစ်၊ လ ရက် (၂၀၂၀ ပြည့်နှစ်၊ လ ရက်) ပြည်ထောင်စုလွှတ်တော်သည် ဤဥပဒေကို ပြဋ္ဌာန်းလိုက်သည်။ (ဂ) အခန်း(၁) အပိုဒ် ၂ အပိုဒ်ခွဲ(ဃ)နှင့် (င)တို့ရှိ တိုက်ရိုက်ရောင်းချခြင်း လုပ်ငန်းဆောင်ရွက်ရန်အတွက်ဆိုသည့် စကားရပ်ကို တိုက်ရိုက်ရောင်း ချခြင်းလုပ်ငန်း ဆောင်ရွက်ရန်ဟု ပြင်ဆင်ပါသည်။ (ဃ) အပိုဒ် ၂ အပိုဒ်ခွဲ(ဆ)ကို အောက်ပါအတိုင်း ပြင်ဆင်ပါသည် (ဆ) အဖွဲ့ဝင်စုဆောင်းခြင်းဆိုသည်မှာ စီးပွားရေးလုပ်ငန်းရှင် သို့မဟုတ် အရောင်းကိုယ်စားလှယ်က ကုန်စည် သို့မဟုတ် ဝန်ဆောင်မှုကို တိုက်ရိုက်ရောင်းချခြင်းနည်းလမ်းဖြင့် ရောင်းချခြင်း သို့မဟုတ် ပေးအပ် ခြင်း ဆောင်ရွက်ရန် လူစုဆောင်းခြင်းကို ဆိုသည်။ (င) အပိုဒ် ၂ အပိုဒ်ခွဲ(ဌ)ရှိ အသုံးပြုခြင်း၊ ရယူခြင်းပြုသူကိုဆိုသည် ဆိုသည့် စကားရပ် ကို အသုံးပြုခြင်း သို့မဟုတ် ရယူခြင်းပြုသူကိုဆိုသည်ဟု ပြင်ဆင်ပါသည်။ (စ) အပိုဒ် ၂ အပိုဒ်ခွဲ(၃)ကို အောက်ပါအတိုင်း ပြင်ဆင်ပါသည်(၃) ကုန်စည်ဆိုသည်မှာ ဤဥပဒေအလို့ငှာ တိုက်ရိုက်ရောင်းချခြင်းပြုရန် ထိတွေ့ နိုင်သော သို့မဟုတ် မထိတွေ့နိုင်သော ကုန်သွယ်နိုင်သည့်အရာကို ဆိုသည်။ (ဆ) အပိုဒ် ၂ အပိုဒ်ခွဲ(တ)ရှိ တိုက်ရိုက်ရောင်းချခြင်းပြုရာတွင် အထောက်အကူ ဖြစ်စေရန်အတွက်ဖြစ်စေ၊ အရောင်းကိုယ်စားလှယ်များ စွမ်းရည်မြင့်မားစေရန် အတွက်ဖြစ်စေ ဆိုသည့်စကားရပ်ကို တိုက်ရိုက်ရောင်းချခြင်းပြုရာတွင် အထောက်အကူဖြစ်စေရန်သော်လည်းကောင်း၊ အရောင်းကိုယ်စားလှယ်များ စွမ်းရည် မြင့်မားစေရန်သော်လည်းကောင်းဟု ပြင်ဆင်ပါသည်။ (ဇ) အခန်း(၂) အပိုဒ် ၃ အပိုဒ်ခွဲ(ဂ)ရှိ သတင်းအချက်အလက်ဖြန့်ဝေခြင်းကို ဆောင်ရွက်နိုင်စေရန် ဆိုသည့်စကားရပ်ကို သတင်းအချက်အလက်ဖြန့်ဝေ ခြင်းကို ဆောင်ရွက်နိုင်ရန်ဟု ပြင်ဆင်ပါသည်။ (ဈ) အပိုဒ် ၃ အပိုဒ်ခွဲ(ဃ)ရှိ စီးပွားရေးဖွံ့ဖြိုးတိုးတက်မှုကို အထောက်အကူပြုစေရန်ဆိုသည့်စကားရပ်ကို စီးပွားရေးဖွံ့ဖြိုးတိုးတက်မှုကို အထောက်အကူပြုရန်ဟု ပြင်ဆင်ပါသည်။ ။(ည) အခန်း(၃) အပိုဒ် ၄ အပိုဒ်ခွဲ(က)ရှိ ဤဥပဒေပါ ရည်ရွယ်ချက်များဆိုသည့် စကားရပ်ကို ဤဥပဒေပါ ရည်ရွယ်ချက်များကို ဟု ပြင်ဆင်ပါသည်။ (ဋ) အခန်း(၄) အပိုဒ် ၅ အပိုဒ်ခွဲ(က)ရှိ မှတ်ပုံတင်ဆောင်ရွက်နိုင်ရန်အတွက်ဆိုသည့် စကားရပ်ကို မှတ်ပုံတင်ဆောင်ရွက်နိုင်ရန်ဟု ပြင်ဆင်ပါသည်။ (ဌ) အပိုဒ် ၅ အပိုဒ်ခွဲ(ဃ)ရှိ ထုတ်ပေးရန် ငြင်းပယ်ခြင်း၊ သက်တမ်းတိုးမြှင့်ခြင်း ဆိုသည့် စကားရပ်ကို ထုတ်ပေးရန် ငြင်းပယ်ခြင်းနှင့် သက်တမ်းတိုးမြှင့်ခြင်းဟု ပြင်ဆင်ပါသည်။ အပိုဒ် ၅ အပိုဒ်ခွဲ(စ)ရှိ မှတ်ပုံတင်လက်မှတ်သက်တမ်းဆိုသည့် စကားရပ်ကို မှတ်ပုံတင်သက်တမ်းဟု ပြင်ဆင်ပြီး ယင်းဥပဒေကြမ်းရှိ မှတ်ပုံတင် လက်မှတ် သက်တမ်း ဆိုသည့်စကားရပ်များကို မှတ်ပုံတင်သက်တမ်းဟု အသီးသီး ပြင်ဆင် ပါသည်။ () အပိုဒ် ၅ အပိုဒ်ခွဲ(ဇ)အဖြစ် အောက်ပါအတိုင်း အသစ်ဖြည့်စွက်ပါသည်(ဇ) ပုဒ်မ ၁၅ ပုဒ်မခွဲ(ဂ) နှင့် (ည)တို့အရ တင်ပြချက်နှင့်စပ်လျဉ်း၍ ကြီးကြပ် ကွပ်ကဲနိုင်ရန် မှတ်ပုံတင်အရာရှိအား စိစစ်စေခြင်း၊ (ဏ) အပိုဒ် ၅ အပိုဒ်ခွဲ(ဇ)ကို အပိုဒ်ခွဲ(ဈ)အဖြစ် ပြင်ဆင်ပြီး ယင်းအပိုဒ်ရှိ မှတ်ပုံတင် လက်မှတ်ကို ယာယီပိတ်သိမ်းခြင်း၊ ကာလအကန့်အသတ်ဖြင့် ပိတ်သိမ်းခြင်း သို့မဟုတ် အမြဲတမ်းပိတ်သိမ်းခြင်း ဆိုသည့်စကားရပ်ကို မှတ်ပုံတင်လက်မှတ် ကို ယာယီရုပ်သိမ်းခြင်း၊ ကာလအကန့်အသတ်ဖြင့် ရုပ်သိမ်းခြင်း သို့မဟုတ် ပယ်ဖျက်ခြင်းဟု ပြင်ဆင်၍ ဤဥပဒေကြမ်းရှိ မှတ်ပုံတင်လက်မှတ်ကို ယာယီ ပိတ်သိမ်းခြင်း၊ ကာလအကန့်အသတ်ဖြင့် ပိတ်သိမ်းခြင်း သို့မဟုတ် အမြဲတမ်း ပိတ်သိမ်းခြင်းဆိုသည့် ကားရပ်များကို မှတ်ပုံတင်လက်မှတ်ကို ယာယီရုပ်သိမ်း ခြင်း၊ ကာလအကန့်အသတ်ဖြင့် ရုပ်သိမ်းခြင်း သို့မဟုတ် ပယ်ဖျက်ခြင်းဟု အသီးသီး ပြင်ဆင်ပါသည်။ (တ) အပိုဒ် ၅ အပိုဒ်ခွဲ(၃)အဖြစ် အောက်ပါအတိုင်း အသစ်ဖြည့်စွက်ပါသည်(၃) တိုက်ရိုက်ရောင်းချခြင်း လုပ်ငန်းနှင့်စပ်လျဉ်း၍ အသိပညာပေးလုပ်ငန်း များနှင့် သတင်းအချက်အလက်ဖြန့်ဝေခြင်း။ (ထ) အပိုဒ် ၆ ရှိ ပုဒ်မ ၁၆(စ)ပါ ကိစ္စရပ်ကို ဆောင်ရွက်နိုင်ရန် ဆိုသည့်စကားရပ်ကို ပုဒ်မ ၁၆ ပုဒ်မခွဲ(စ)အရ တင်ပြချက်ကို ဖြေရှင်းဆောင်ရွက်နိုင်ရန်ဟု ပြင်ဆင် ပါသည်။ (ဒ) အပိုဒ် ရ ရှိ ဦးစီးဌာန၏ ပြည်ထောင်စုနယ်မြေ၊ တိုင်းဒေသကြီး သို့မဟုတ် ပြည်နယ် ဦးစီးမှူးရုံးသို့ ဆိုသည့်စကားရပ်ကို သက်ဆိုင်ရာတိုင်းဒေသကြီး သို့မဟုတ် ပြည်နယ်၊ ပြည်ထောင်စုနယ်မြေ ဦးစီးမှူးရုံးသို့ ဟု ပြင်ဆင်ပါသည်။ (ဓ) အပိုဒ် ၉ ကို အောက်ပါအတိုင်း ပြင်ဆင်ပါသည် ဦးစီးဌာနသည် တိုက်ရိုက်ရောင်းချခြင်း လုပ်ငန်းတစ်ရပ်ရပ်ကို မှတ်ပုံတင် လက်မှတ် ရုပ်သိမ်းရန် အစိုးရဌာန၊ အစိုးရအဖွဲ့ အစည်းများက အကြောင်းကြား လျှင် စိစစ်၍ မှတ်ပုံတင်လက်မှတ်အား ယာယီရုပ်သိမ်းခြင်း၊ ကာလအကန့် အသတ်ဖြင့် ရုပ်သိမ်းခြင်း သို့မဟုတ် ပယ်ဖျက်ခြင်း ပြုနိုင်သည်။ အခန်း(၅) အပိုဒ် ၁၁ ရှိ တိုက်ရိုက်ရောင်းချခြင်း လုပ်ငန်းအတွက်ဆိုသည့် စကားရပ်ကို ပယ်ဖျက်ပါသည်။ အပိုဒ် ၁၂ ခြေဆင်းကို ဦးစီးဌာနသည် ပုဒ်မ ၁၁ အရ လျှောက်ထားချက်နှင့် စပ်လျဉ်း၍ဟု ပြင်ဆင်ပါသည်။ (ဖ) အပိုဒ် ၁၂ အပိုဒ်ခွဲ(က)ရှိ ပုဒ်မ ၁၁ အရ လျှောက်ထားချက်နှင့်စပ်လျဉ်း၍ ဆိုသည့် စကားရပ်ကို ပယ်ဖျက်ပါသည်။ (ဗ) အပိုဒ် ၁၂ အပိုဒ်ခွဲ(ခ)ရှိ စီးပွားရေးလုပ်ငန်းရှင်အား ဆိုသည့်စကားရပ်ကို ပယ်ဖျက် ပါသည်။ (ဘ) အပိုဒ် ၁၂ အပိုဒ်ခွဲ(ဂ)ကို အောက်ပါအတိုင်း ပြင်ဆင်ပါသည်(ဂ) မှတ်ပုံတင်လက်မှတ်ထုတ်ပေးရန် ငြင်းပယ်ပါက ကျိုးကြောင်းခိုင်လုံစွာ ဖော်ပြ၍ လျှောက်ထားသူအား ပြန်လည် အကြောင်းကြားရမည်။ လျှောက်ထားသူအား ပြည့်စုံစွာ ဆောင်ရွက်စေပြီး ပြန်လည်လျှောက် ထားခွင့် ပြုနိုင်သည်။ (မ) အဆိုပြု ပြဋ္ဌာန်းချက် အပိုဒ် ၁၂ အပိုဒ်ခွဲ(ဃ)ကို ပယ်ဖျက်ပါသည်။ (ယ) အခန်း(၆) အပိုဒ် ၁၄ အပိုဒ်ခွဲ(ဃ)ကို အောက်ပါအတိုင်း ပြင်ဆင်ပါသည်(ဃ) ပုဒ်မ ၁၅ ပုဒ်မခွဲ(ဂ) နှင့် (ည)တို့အရ တင်ပြချက်များကို စိစစ်ခြင်းနှင့် ဦးစီး ဌာနသို့ တင်ပြခြင်း၊ (ရ) အပိုဒ် ၁၄ အပိုဒ်ခွဲ(စ)အဖြစ် အောက်ပါအတိုင်း အသစ်ဖြည့်စွက်ပါသည်(စ) ဦးစီးဌာနက အခါအားလျော်စွာ ပေးအပ်သော တာဝန်များကို ထမ်းဆောင်ခြင်း။ (လ) အခန်း(၇) အပိုဒ် ၁၅ အပိုဒ်ခွဲ(ဋ)ကို အောက်ပါအတိုင်း ပြင်ဆင်ပါသည်(ဋ) အရောင်းကိုယ်စားလှယ်အဖြစ်မှ ရုပ်သိမ်းလိုပါက ခိုင်လုံသောအကြောင်း ပြချက်ဖြင့် ဦးစီးဌာနသို့ တင်ပြ၍ အတည်ပြုချက်ရယူခြင်း၊ (ဝ) အခန်း(၈) အပိုဒ် ၁၆ အပိုဒ်ခွဲ(က)ကို အောက်ပါအတိုင်း ပြင်ဆင်ပါသည်(က) ကုန်စည် သို့မဟုတ် ဝန်ဆောင်မှုကို ရောင်းချရန် ကမ်းလှမ်းခြင်း၊ ကြော်ငြာခြင်း ဆောင်ရွက်ရာတွင် ဆောင်ရွက်မည့်နေရာ၏ စီမံခန့်ခွဲ ပိုင်ခွင့်ရှိသူထံမှဖြစ်စေ၊ မိမိကမ်းလှမ်းမည့်သူ သို့မဟုတ် ကြော်ငြာ အသိပေးမည့်သူထံမှဖြစ်စေ ခွင့်ပြုချက်ရယူခြင်း၊ (သ) အခန်း(၉) အပိုဒ် ၁ရ ခြေဆင်းရှိ စီးပွားရေးလုပ်ငန်းရှင်ကို အောက်ပါစီမံ | ခန့်ခွဲရေးအမိန့်တစ်ရပ်ရပ်ကိုဖြစ်စေ၊ တစ်ရပ်ထက်ပို၍ဖြစ်စေ ချမှတ်နိုင်သည် ဆိုသည့် စကားရပ်ကို စီးပွားရေးလုပ်ငန်းရှင်အား အောက်ပါစီမံခန့်ခွဲရေး နည်းလမ်းတစ်ရပ်ကိုဖြစ်စေ၊ တစ်ရပ်ထက်ပို၍ဖြစ်စေ အရေးယူနိုင်သည်ဟု ပြင်ဆင်ပါသည်။ (ဟ) အပိုဒ် ၁ရ အပိုဒ်ခွဲ(ဂ) နှင့်(ဃ)တို့ကို အောက်ပါအတိုင်း ပြင်ဆင်ပါသည်(ဂ) မှတ်ပုံတင်လက်မှတ်ကို ယာယီရုပ်သိမ်းခြင်း သို့မဟုတ် ကာလအကန့် အသတ်ဖြင့် ရုပ်သိမ်းခြင်း၊ (ဃ) မှတ်ပုံတင်လက်မှတ်ကို ပယ်ဖျက်ခြင်း။ (ဠ) အခန်း(၁၀) အပိုဒ် ၁၈ ကို အောက်ပါအတိုင်း ပြင်ဆင်ပါသည် ပုဒ်မ ၅၊ ပုဒ်မခွဲ(ဃ)အရ မှတ်ပုံတင်လက်မှတ် ထုတ်ပေးရန် ငြင်းပယ်ခြင်း သို့မဟုတ် သက်တမ်းတိုးမြှင့်ပေးရန် ငြင်းပယ်ခြင်းကိုသော်လည်းကောင်း၊ ပုဒ်မ ၁ရ အရ စီမံခန့်ခွဲရေးနည်းလမ်းအရ အရေးယူမှုကိုသော်လည်းကောင်း ကျေနပ်မှု မရှိသော စီးပွားရေးလုပ်ငန်းရှင်သည် ယင်းဆုံးဖြတ်ချက် ချမှတ်သည့်နေ့မှ ရက်ပေါင်း ၆၀ အတွင်း ဝန်ကြီးဌာနသို့ သတ်မှတ်ချက်နှင့်အညီ အယူခံ ဝင်နိုင် သည်။ (အ) အပိုဒ် ၁၉ အပိုဒ်ခွဲ(က)ရှိ ဦးစီးဌာနက ချမှတ်သည့် ဆုံးဖြတ်ချက် သို့မဟုတ် အမိန့်ကို ဆိုသည့်စကားရပ်ကို ဦးစီးဌာနက ချမှတ်သည့် ဆုံးဖြတ်ချက်ကိုဟု ပြင်ဆင်ပါသည်။ (-) အခန်း(၁၁) အဆိုပြုပြဋ္ဌာန်းချက် အပိုဒ် ၂၀ အပိုဒ်ခွဲ(ဂ)ကို ပယ်ဖျက်ပါသည်။ (-) အပိုဒ် ၂၀ အပိုဒ်ခွဲ(ဃ)ကို အပိုဒ်ခွဲ(ဂ)အဖြစ် ပြင်ဆင်ပြီး ယင်းအပိုဒ်ခွဲရှိ ကုန်စည်ကို ရောင်းချရာတွင် ဆိုသည့်စကားရပ်ကို တိုက်ရိုက်ရောင်းချခြင်းပြုမည့်ဟု ပြင်ဆင် ပါသည်။ (-) အပိုဒ် ၂၀ အပိုဒ်ခွဲ(င)ကို အပိုဒ်ခွဲ(ဃ)အဖြစ် ပြင်ဆင်ပြီး ယင်းအပိုဒ်ခွဲရှိ အလွန် အကျူး ဆိုသည့် စကားရပ်ကို ပယ်ဖျက်ပါသည်။ (-) အပိုဒ် ၂၀ အပိုဒ်ခွဲ(စ)ကို အပိုဒ်ခွဲ(င)အဖြစ် ပြင်ဆင်ပြီး ယင်းအပိုဒ်ခွဲရှိ မက်လုံး ပေး၍ ဆိုသည့်စကားရပ်ကို ပယ်ဖျက်ပါသည်။ (-) အပိုဒ် ၂၀ အပိုဒ်ခွဲ(ဆ)ကို အပိုဒ်ခွဲ(စ)အဖြစ် ပြင်ဆင်ပြီး ယင်းအပိုဒ်ခွဲရှိ အဖွဲ့ဝင် သစ် စုဆောင်းခြင်းနှင့် ဆိုသည့် စကားရပ်ကို အဖွဲ့ ဝင်စုဆောင်းခြင်းနှင့်ဟု ပြင်ဆင်ပါသည်။ (-) အဆိုပြု ပြဋ္ဌာန်းချက် အပိုဒ် ၂၀ အပိုဒ်ခွဲ(ဇ)ကို ပယ်ဖျက်ပါသည်။ (-) အခန်း(၁၂) ခေါင်းစဉ်ကို ပြစ်မှုနှင့် ပြစ်ဒဏ်များဟု ပြင်ဆင်ပါသည်။ (-) အခန်း(၁၂) အပိုဒ် ၂၁ ရှိ ပုဒ်မ ၂၀၊ ပုဒ်မခွဲ(က)၊ (ခ)၊ သို့မဟုတ် (ဂ)ပါ | တားမြစ်ချက် တစ်ရပ်ရပ်ကို ဆိုသည့် စကားရပ်ကို ပုဒ်မ ၂၀၊ ပုဒ်မခွဲ(က) (သို့မဟုတ် (ခ)ပါ တားမြစ်ချက် တစ်ရပ်ရပ်ကိုဟု ပြင်ဆင်ပါသည်။ (-) အပိုဒ် ၂၂ ရှိ ပုဒ်မ ၂၀ ပုဒ်မခွဲ (ဃ) ၊ သို့မဟုတ် (င)ပါ တားမြစ်ချက် တစ်ရပ်ရပ် ကိုဆိုသည့် စကားရပ်ကို ပုဒ်မ ၂၀ ပုဒ်မခွဲ (ဂ) သို့မဟုတ် (ဃ)ပါ တားမြစ်ချက် တစ်ရပ်ရပ်ကိုဟု ပြင်ဆင်ပါသည်။ (-) အပိုဒ် ၂၃ ရှိ ပုဒ်မ ၂၀၊ ပုဒ်မခွဲ (စ)၊ (ဆ) ၊သို့မဟုတ် (ဇ)ပါ ပြဋ္ဌာန်းချက်များကို ဆိုသည့် စကားရပ်ကို ပုဒ်မ ၂၀၊ ပုဒ်မခွဲ (င) သို့မဟုတ် (စ)ပါ ပြဋ္ဌာန်းချက်များကို ဟု ပြင်ဆင်ပါသည်။ (-) အပိုဒ် ၂၄ ရှိ ပုဒ်မ ၂၀၊ ပုဒ်မခွဲ (ဈ)၊ (ည)၊ သို့မဟုတ် (ဋ)ပါ ပြဋ္ဌာန်းချက်များကို ဆိုသည့် စကားရပ်ကို ပုဒ်မ ၂၀၊ ပုဒ်မခွဲ (ဆ)၊ (ဇ) သို့မဟုတ် (ဈ)ပါ ပြဋ္ဌာန်းချက် များကိုဟု ပြင်ဆင်ပါသည်။ (-) အခန်း(၁၃) အပိုဒ် ၂၆ ရှိ မြေခွန်မပြေ ကျန်ငွေဖြစ်ဘိသကဲ့သို့ဆိုသည့် စကားရပ် ကို အခွန်မပြေ ကျန်ငွေဖြစ်ဘိသကဲ့သို့ဟု ပြင်ဆင်ပါသည်။ (-) အဆိုပြုပြဋ္ဌာန်းချက် အပိုဒ် ၂၈ ကို ပယ်ဖျက်ပါသည်။ (-) အပိုဒ် ၂၉ အပိုဒ်ခွဲ (ခ) ကို အပိုဒ် ၂၈ အပိုဒ်ခွဲ(ခ)အဖြစ် ပြင်ဆင်ပြီး ယင်းအပိုဒ်ခွဲရှိ ဦးစီးဌာနသည် ဆိုသည့်စကားရပ်ကို ဝန်ကြီးဌာနနှင့် ဦးစီးဌာနတို့သည်ဟု ပြင်ဆင်ပါသည်။ သို့ဖြစ်ပါ၍ တိုက်ရိုက်ရောင်းချခြင်းဥပဒေကြမ်းကို လွှတ်တော်က အတည်ပြုပေးနိုင်ပါရန် ၂၀၁၃ ခုနှစ်၊ ပြည်သူ့လွှတ်တော်ဆိုင်ရာ ည်းဥပဒေ ၆၁ အရ စိစစ်ခဲ့ပြီး နည်းဥပဒေ ၆၃ နှင့်အညီ လွှတ်တော်သို့ အစီရင်ခံတင်ပြအပ်ပါသည်။</speech>
<title>စီးပွားရေးနှင့်ကူးသန်းရောင်းဝယ်ရေးဝန်ကြီးဌာနက တင်သွင်းသည့် တိုက်ရိုက်ရောင်းချခြင်း ဥပဒေကြမ်းနှင့်စပ်လျဉ်း၍ ပြင်ဆင်ချက်အဆို တင်သွင်းလိုသည့် လွှတ်တော်ကိုယ်စားလှယ် များ အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၈)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၈၆၊ ၁၈၈ တို့နှင့်အညီ ဤဥပဒေကြမ်းနှင့်စပ်လျဉ်းပြီး ပြင်ဆင်ချက်အဆို တင်သွင်းဆွေးနွေးလိုသူများသည် ပြင်ဆင်လိုသည့်ဥပဒေကြမ်း၏ အပိုဒ်၊ အပိုဒ်ခွဲ၊ အကြောင်းအရာကို တိတိကျကျဖော်ပြ၍ ၂၁-၅-၂၀၂၀ ရက်(ကြာသပတေးနေ့)ညနေ ၄ နာရီ နောက်ဆုံးထားပြီး ပြည်သူ့လွှတ်တော်ရုံး၊ ညွှန်ကြားရေးမှူးချုပ်ထံ အမည်စာရင်းတင်သွင်းရန် ဖြစ်ကြောင်း အသိပေးကြေညာပါတယ်။</speech>
</bill>
</section>
</discussion>
<postface>
<title>ဒုတိယအကြိမ် ပြည်သူ့လွှတ်တော် (၁၆)ကြိမ်မြောက်ပုံမှန်အစည်းအဝေး ဒုတိယနေ့ ရပ်နားကြောင်းနှင့် အစည်းအဝေး တတိယနေ့ ဆက်လက်ကျင်းပမည့် နေ့ရက်နှင့်ကြေညာခြင်း</title>
<speech type="speaker">အစီအစဉ်(၉)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်သူ့လွှတ်တော် (၁၆)ကြိမ်မြောက်ပုံမှန်အစည်းအဝေး ဒုတိယနေ့ ရပ်နားပါမယ်။ ဒုတိယအကြိမ် ပြည်သူ့လွှတ်တော် (၁၆)ကြိမ်မြောက်ပုံမှန်အစည်းအဝေး တတိယနေ့ကို ၂၀၂၀ ပြည့်နှစ်၊ မေလ ၂၀ ရက်(ဗုဒ္ဓဟူးနေ့) နံနက် ၁၀းဝဝ နာရီဆက်လက်ကျင်းပမှာဖြစ်ကြောင်းနှင့် ယနေ့ အစည်းအဝေးပြီးဆုံးကြောင်း ကြေညာပါတယ်။ (ဩဘာသံများ)</speech>
<speech type="mc">ပြည်သူ့လွှတ်တော်ဥက္ကဋ္ဌ ပြန်လည်ထွက်ခွာပါပြီခင်ဗျား။</speech>
<speech type="mc">အားလုံးထွက်ခွာနိုင်ပါပြီခင်ဗျာ။ ဒုတိယအကြိမ် ပြည်သူ့လွှတ်တော် (၁၆)ကြိမ်မြောက်ပုံမှန်အစည်းအဝေး ဒုတိယနေ့ကို ၁၁:၄၀ နာရီ ရပ်နားပါသည်။</speech></postface>
</transcript>
</doc>
