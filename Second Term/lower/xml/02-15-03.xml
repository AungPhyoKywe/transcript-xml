<doc>
<docinfo>
<docno>02-15-03.xml</docno>
<pdf>02-15-03.pdf</pdf>
<term value="02">ဒုတိယအကြိမ်</term>
<session value="15" />
<sittingday value="03" />
<legislature value="lower">ပြည်သူ့လွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေးတတိယနေ့မှတ်တမ်း</title>
<date>၁၃၈၁ ခုနှစ်၊ တပို့တွဲလဆန်း ၁၀ ရက် (၂၀၂၀ ပြည့်နှစ်၊ ဖေဖော်ဝါရီလ ၃ ရက်)(တနင်္လာနေ့</date>
</docinfo>
<transcript>
<preface>
<p>နေပြည်တော်ရှိ ပြည်သူ့လွှတ်တော်အစည်းအဝေးခန်းမတွင် ဒုတိယအကြိမ် ပြည်သူ့ လွှတ်တော် (၁၅)ကြိမ်မြောက်ပုံမှန်အစည်းအဝေး တတိယနေ့ကို နံနက် ၁၀ နာရီင် ကျင်းပပါသည်။ ပြည်သူ့လွှတ်တော်အစည်းအဝေးကို ကြီးကြပ်ကွပ်ကဲသူအဖြစ် ပြည်သူ့လွှတ်တော်ဥက္ကဋ္ဌ ဦးတီခွန်မြတ်က ဆောင်ရွက်ပြီး၊ အခမ်းအနားမှူးအဖြစ် ဦးတင်ဝင်းအောင်၊ ညွှန်ကြားရေးမှူးချုပ်၊ ပြည်သူ့လွှတ်တော်ရုံးက ဆောင်ရွက်ပါသည်။</p>
<speech type="mc">လေးစားအပ်ပါသော ပြည်သူ့လွှတ်တော်ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယ အကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး တတိယနေ့အစီအစဉ် စတင် ပါတော့မယ်။</speech>
<title>ပြည်သူ့လွှတ်တော်ဥက္ကဋ္ဌ နေရာယူခြင်း</title>
<speech type="mc">ပြည်သူ့လွှတ်တော်ဥက္ကဋ္ဌ ကြွရောက်လာပါပြီခင်ဗျား။ ပြည်သူ့လွှတ်တော်ဥက္ကဋ္ဌသည် ဥက္ကဋ္ဌအတွက်သတ်မှတ်ထားသည့် စင်မြင့်ပေါ်သို့ ကြွရောက် နေရာယူပါသည်။</speech>
<speech type="speaker">အားလုံးမင်္ဂလာပါခင်ဗျာ။</speech>
<speech type="mc">အားလုံးထိုင်နိုင်ပါပြီခင်ဗျား။ ပြည်သူ့လွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း ၊</speech>
<speech type="speaker">ပြည်သူ့လွှတ်တော်ကိုယ်စားလှယ်များခင်ဗျား။ ဒီကနေ့ကျင်းပတဲ့ ဒုတိယ အကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး တတိယနေ့မှာ ပြည်သူ့ လွှတ်တော် လွှတ်တော်အခွင့်အရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့် ရှိတဲ့ ပြည်သူ့လွှတ်တော်ကိုယ်စားလှယ် ၄၃၂ ဦးရှိသည့်အနက် ၃၉၂ ဦး တက်ရောက်ပါတယ်။ အစည်း အဝေးသို့ တက်ရောက်ခွင့်ရှိသူဦးရေ စုစုပေါင်းရဲ့ ၉၀.၇၄ ရာခိုင်နှုန်းရှိတဲ့အတွက် အစည်းအဝေး အထမြောက်ကြောင်းနှင့် စတင်ကျင်းပကြောင်း ကြေညာပါတယ်။ (ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အစီအစဉ် ၃ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အစီအစဉ် များကို ကြိုတင်ဖြန့်ဝေထားတဲ့အတိုင်း ဆက်လက်ဆောင်ရွက်သွားပါမယ်။</speech>
<title>ပြည်သူ့လွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type="speaker">အစီအစဉ် ၄ ဖြစ်ပါတယ်။ ယခု အစည်းအဝေးမတက်ရောက်နိုင်တဲ့ လွှတ်တော်ကိုယ်စားလှယ်များအတွက် ခွင့်ပန်ကြားရန်ဖြစ်ပါတယ်။</speech>
<speech><mp id="309">ဒေါက်တာလှမိုး(အတွင်းရေးမှူး၊ လွှတ်တော်အခွင့်အရေးကော်မတီ)</mp>လေးစားအပ် ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ယနေ့ ၂၀၂၀ ပြည့်နှစ်၊ ဖေဖော်ဝါရီလ ၃ ရက်နေ့ ဒုတိယအကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး တတိယနေ့သို့ မတက် ရောက်နိုင်ပါသဖြင့် ခွင့်ပန်ကြားသူ လွှတ်တော်ကိုယ်စားလှယ်များ၏ကိုယ်စား ပြည်သူ့လွှတ်တော် လွှတ်တော်အခွင့်အရေးကော်မတီအတွင်းရေးမှူး ကျွန်တော် ဒေါက်တာလှမိုး၊ အောင်မြေသာစံ မဲဆန္ဒနယ်က ကိုယ်စားခွင့်ပန်ကြားသွားမှာ ဖြစ်ပါတယ်။ ပြည်သူ့လွှတ်တော်မှာ ယနေ့တက်ရောက် ခွင့်ရှိသော ကိုယ်စားလှယ် ၄၃၂ ဦးရှိပြီး တက်ရောက်သူကိုယ်စားလှယ် ၃၉၂ ဦးရှိကာ ယနေ့ ခွင့်ပန်ကြားသူ ၃၅ ဦးရှိပါတယ်။ ခွင့်ပန်ကြားသူကိုယ်စားလှယ်များကတော့ (၁) သာစည်မဲဆန္ဒနယ်မှ ဦးသန်းစိုး ခွင့် ၁၈ ရက်၊ (၂) မိုးညိုမဲဆန္ဒနယ်မှ ဦးကျော်မျိုးမင်း အစည်းအဝေးပြီးဆုံးသည်အထိ၊ (၃) ဆာမဲဆန္ဒနယ်မှ ဦးကျော်တင် ခွင့် ၁ ရက်၊ (၄) မက်မန်းမဲဆန္ဒနယ်မှ ဦးတင်အေး ခွင့် ၁ ရက်၊ (၅) မိုင်းပန်မဲဆန္ဒနယ်မှ ဦးစိုင်းကျော်ကျော်မိုး ခွင့် ၁ ရက်၊ (၆) မိုင်းဖြတ်မဲဆန္ဒနယ်မှ ဦးလင်းဇော်ထွန်း ခွင့် ၁ ရက်၊ (၇) ရေဦးမဲဆန္ဒနယ်မှ ဒေါက်တာမင်းသိန်း ခွင့် ၁ ရက်၊ (၈) ပုသိမ်မဲဆန္ဒနယ်မှ ဦးဝေလှိုင်ထွန်း ခွင့် ၁ ရက်၊ (၉) စလင်းမဲဆန္ဒနယ်မှ ဦးကံဦး ခွင့် ၁ ရက်၊ (၁၀) ကျေးသီးမဲဆန္ဒနယ်မှ ဦးစိုင်းအောင်ကျော် ခွင့် ၁ ရက်၊ (၁၁) မတူပီမဲဆန္ဒနယ်မှ ဦးပါထန်း ခွင့် ၁ ရက်၊ (၁၂) လွိုင်ကော်မဲဆန္ဒနယ်မှ ဒေါက်တာဒေါ်ခင်စည်သူ ခွင့် ၁ ရက်၊ (၁၃) မယ်စုံမဲဆန္ဒနယ်မှ ဦးသန်းလင်းလင်း ခွင့် ၁ ရက်၊ (၁၄) ကွမ်းခြံကုန်းမဲဆန္ဒနယ်မှ ဦးစိုးသူရထွန်း ခွင့် ၁ ရက်၊ (၁၅) ဆိပ်ကြီးခနောင်တိုမဲဆန္ဒနယ်မှ ဦးတင်ထွန်းနိုင် ခွင့် ၁ ရက်၊ (၁၆) မြောက်ဥက္ကလာပမဲဆန္ဒနယ်မှ ဒေါက်တာသန်းဝင်း ခွင့် ၁ ရက်၊ (၁၇) လသာမဲဆန္ဒနယ်မှ ဒေါ်ခင်မို့မို့အောင် ခွင့် ၁ ရက်၊ (၁၈) သုံးခွမဲဆန္ဒနယ်မှ ဒေါ်စုစုလွင် ခွင့် ၁ ရက်၊ (၁၉) တောင်ကြီးမဲဆန္ဒနယ်မှ ဒေါက်တာဒေါ်သန်းငွေ ခွင့် ၅ ရက်၊ (၂၀) မိုင်းကိုင်မဲဆန္ဒနယ်မှ ဦးစိုင်းဆိုင်မိုင်း ခွင့် ၅ ရက်၊ (၂၁) ပေါင်မဲဆန္ဒနယ်မှ ဒေါ်မိကွန်ချမ်း ခွင့် ၂ ရက်၊ (၂၂) ရသေ့တောင်မဲဆန္ဒနယ်မှ ဒေါ်ခင်စောဝေ ခွင့် ၁ ရက်၊ (၂၃) ဇီးကုန်းမဲဆန္ဒနယ်မှ ဦးဉာဏ်ထွန်း ခွင့် ၁ ရက်၊ (၂၄) ကွန်ဟိန်းမဲဆန္ဒနယ်မှ ဒေါ်နန်းခင်စော ခွင့် ၄ ရက်၊ (၂၅) နမ္မတူမဲဆန္ဒနယ်မှ ဒေါ်နန်းခမ်းအေး ခွင့် ၅ ရက်၊ (၂၆) တိုက်ကြီးမဲဆန္ဒနယ်မှ ဦးကျော်မြင့် ခွင့် ၁ ရက်၊ (၂၇) ဒေါပုံမဲဆန္ဒနယ်မှ ဦးဌေးဝင်းအောင်(ခ)ဦးပြုံးချို ခွင့် ၁ ရက်၊ ၌ (၃၅) သကြားသူ ၅ ဦး၊ ယခုမရှိပါကြောင်းနှင့် ကြီးစွာဖြင့် ပန်ကြား (၂၈) တပ်မတော်သားကိုယ်စားလှယ် ဗိုလ်မှူးချုပ်ထွန်းမြတ်ရွှေ ခွင့် ၁ ရက်၊ (၂၉) တပ်မတော်သားကိုယ်စားလှယ် ဗိုလ်မှူးချုပ်ရဲနိုင်မျိုး ခွင့် ၁ ရက်၊ (၃၀) ညောင်ဦးမဲဆန္ဒနယ်မှ ဦးစော ခွင့် ၁ ရက်၊ (၃၁) ကလောမဲဆန္ဒနယ်မှ ဒေါ်ပြုံးကေသီနိုင် ခွင့် ၄ ရက်၊ (၃၂) ရေဖြူမဲဆန္ဒနယ်မှ ဦးသက်နိုင်ဦး ခွင့် ၅ ရက်၊ (၃၃) မြိတ်မဲဆန္ဒနယ်မှ ဦးစိုးပိုင်ဌေး ခွင့် ၃ ရက်၊ (၃၄) ပုလောမဲဆန္ဒနယ်မှ ဦးအုန်းခင် ခွင့် ၁ ရက်နှင့် (၃၅) သန်လျင်မဲဆန္ဒနယ်မှ ဦးလွင်ကိုလတ် ခွင့် ၁ ရက် တို့ဖြစ်ကြပါတယ်။ ယခင် ခွင့်ပန်ကြားသူ ၅ ဦး၊ ယနေ့ခွင့်ပန်ကြားသူ ၃၅ ဦး စုစုပေါင်းခွင့်ပန်ကြားသူ ၄၀ ဦး ဖြစ်ပါတယ်။ ခွင့်မဲ့ပျက်ကွက်သူမရှိပါကြောင်းနှင့် အထက်ပါကိုယ်စားလှယ်များ၏ ခွင့်ပန်ကြားမှုအား ခွင့်အဖြစ် ခွင့်ပြုပေးပါရန် လေးစားစွာဖြင့် ပန်ကြားအပ်ပါတယ် ခင်ဗျား။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။ ပြည်သူ့လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို မှတ်တမ်းတင်ခြင်း၊</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒီကနေ့ အစည်းအဝေးမှာ တက်ရောက်ခွင့်ရှိတဲ့ လွှတ်တော်ကိုယ်စားလှယ် ၄၃၂ ဦး၊ ယခင်ကခွင့်ပန်ကြား၍ ခွင့်ပြု ထားသူ ၅ ဦး၊ ယနေ့ခွင့်ပြုထားသူ ၃၅ ဦးဖြစ်၍ လွှတ်တော်ကခွင့်ပြုထားသူစုစုပေါင်း ၄၀ ဦး ဖြစ်ပါတယ်။ ခွင့်မဲ့ပျက်ကွက်သူမရှိပါ။ ယခုလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေ အနေကို လွှတ်တော်ရဲ့ အတည်ပြုချက်ရယူပါမယ်။ ပြည်သူ့လွှတ်တော်ကိုယ်စားလှယ်များ အစည်း အဝေးတက်ရောက်မှု အခြေအနေတင်ပြချက်ကို အတည်ပြုမှတ်တမ်းတင်ရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">လွှတ်တော်က သဘောတူတဲ့အတွက် ကိုယ်စားလှယ်များအစည်းအဝေး တက်ရောက်မှုအခြေအနေကို အတည်ပြုမှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို လွှတ်တော်ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက ဖြေကြားခြင်း ၊</title>
<speech type="speaker">အစီအစဉ် ၅ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မေးခွန်းများ မေးမြန်း၊ ဖြေကြားခြင်းအစီအစဉ် စတင်ဆောင်ရွက်ပါမယ်။</speech>
<Q-A>
<title>မကွေးတိုင်းဒေသကြီး၊ ဆောမြို့နှင့် ချင်းပြည်နယ်၊ ကန်ပက်လက်မြို့ ထွက်ပေါက်လမ်းပေါ်နှင့် ဆောမြို့နယ်၊ ကံကြီးရွာ-မင်းတပ်-မတူပီထွက်ပေါက်လမ်းပေါ်တို့တွင် ဝါးတားဂိတ်ပြုလုပ်၍ ဓာတ်သတ္တုခွန်ကောက်ခံခြင်းဟုဆိုကာ မကွေးတိုင်းဒေသကြီးမှ ကန်ပက်လက်မြို့၊ မင်းတပ်မြို့ အဝင်/အထွက်ကားများအား မောင်းတံဂိတ်များ ဖွင့်လှစ်ကောက်ခံစစ်ဆေးနေခြင်းကို ရုပ်သိမ်း ပေးရန် အစီအစဉ်ရှိ/မရှိနှင့်စပ်လျဉ်းသည့်မေးခွန်း</title>
<speech type="speaker">ပထမဦးစွာ ကန်ပက်လက်မဲဆန္ဒနယ်မှ ဦးညွန့်ဝင်း မေးမြန်းဖို့ဖြစ်ပါတယ်။</speech>
<speech><mp id="1151">ဦးညွန့်ဝင်း(ကန်ပက်လက်မဲဆန္ဒနယ်)</mp>ပြည်သူ့လွှတ်တော်ကိုယ်စားလှယ် ဦးညွန့်ဝင်း ဖြစ်ပါတယ်။ ဒီနေ့ ကျွန်တော်မေးမြန်းလိုတဲ့ မေးခွန်းကတော့ မကွေးတိုင်းဒေသကြီး၊ ဆောမြို့နယ်၊ ချင်းပြည်နယ်နှင့် ကန်ပက်လက်မြို့နယ်တို့တွင် ဂိတ်များဖွင့်လှစ်၍ ဓာတ်သတ္တုခွန်ကောက်ခံခြင်းဟု ဆိုကာ မကွေးတိုင်းဒေသကြီးမှ ကန်ပက်လက်မြို့၊ မင်းတပ်မြို့အဝင်အထွက်ကားများအား မောင်းတံဂိတ်ဖွင့်လှစ်စစ်ဆေးနေခြင်းကို ရုပ်သိမ်းပေးရန် အစီအစဉ်ရှိ/မရှိ မေးခွန်းမေးမြန်းသွားမှာ ဖြစ်ပါတယ်။ မေးခွန်းမေးမြန်းရတဲ့ အကြောင်းအရင်းကတော့ ချင်းပြည်နယ်၊ ကန်ပက်လက် မြို့နယ်နှင့် မင်းတပ်မြို့နယ်တို့ရဲ့ မကွေးတိုင်းဒေသကြီး ထွက်ပေါက်လမ်းတွေပေါ်မှာ မကွေးတိုင်း ဒေသကြီးအစိုးရအဖွဲ့ရဲ့ ညွှန်ကြားချက်အရဆိုပြီး ဝါးတားမောင်းတံဂိတ်တွေပြုလုပ်ပြီး ချင်းပြည်နယ် အဝင်/အထွက်ယာဉ်တွေကို စစ်ဆေးလက်မှတ်ရေးထိုးခိုင်းတာတွေ ပြုလုပ်တာဟာ ၂၀၁၈ ခုနှစ် ကတည်းကဖြစ်ပါတယ်။ နိုင်ငံသူနိုင်ငံသားတွေအနေနဲ့ အစိုးရသတ်မှတ်တဲ့အခွန်အရပ်ရပ်ကို ပေးဆောင်ဖို့ တာဝန်တစ်ရပ်ဖြစ်တာမှန်ပေမဲ့ ပြည်နယ်/တိုင်းဒေသကြီးတွေနဲ့ နယ်နိမိတ်ချင်း ထိစပ်နေတဲ့ တိုင်းရင်းသားဒေသတွေမှာ ယခင်က ခေတ်အဆက်ဆက်မတားဆီးခဲ့ဘူးတဲ့ မောင်းတံ ဂိတ်တွေဖွင့်လှစ်ထားရှိတာဟာ ပြည်မနဲ့ချင်းတိုင်းရင်းသား၊ ချင်းပြည်သူတွေအကြား အထင်အမြင် လွဲမှားမှုတွေ၊ စိတ်ဝမ်းကွဲပြားမှုတွေ ဖြစ်ပေါ်စေနိုင်ပါတယ်။ ၂၀၁၅ ခုနှစ် ပြည်သူတင်မြှောက်တဲ့ ပြည်သူ့အစိုးရလက်ထက် မြန်မာနိုင်ငံအနှံ့အပြား ဖွင့်လှစ်ထားရှိတဲ့ မလိုအပ်တဲ့ဂိတ်တွေ၊ ငွေကောက်ခံမှုတွေကို ပြည်သူများ စိတ်အနှောင့်အယှက် အဟန့်အတားမဖြစ်ပေါ်စေရေး ဖယ်ရှားရှင်းလင်းခဲ့တာတွေ ရှိပါတယ်။ ယခုလို ၂၀၁၅ ခုနှစ် ပြည်သူ့ အစိုးရလက်ထက်ရောက်မှ တိုင်းရင်းသားဒေသထွက်ပေါက်တွေမှာ ဂိတ်တွေဖွင့်လှစ်စစ်ဆေး နေတာဟာ ချင်းတိုင်းရင်းသားပြည်သူတွေအတွက် များစွာစိတ်အနှောင့်အယှက်ဖြစ်ရပါတယ်။ Power Point သုံးစွဲတင်ပြခွင့်ပြုပါခင်ဗျား။ ဒါကတော့ ကန်ပက်လက်မြို့ထွက်ပေါက်လမ်းပေါ်မှာ မကွေးတိုင်းဒေသကြီး၊ ဆောမြို့နယ်အတွင်း ဓာတ်သတ္တု Transport Pass ဆိုပြီးတော့မှ စစ်ဆေးမှု ခံယူရန်ဆိုပြီး ဂိတ်ဖွင့်လှစ်တားဆီးနေတာဖြစ်ပါတယ်။ ဒါလည်းပဲ ခရီးသွားအဝင်/အထွက်ကား တွေကို တားဆီးစစ်ဆေးနေတဲ့ပုံတွေ ဖြစ်ပါတယ်။ ဒါလည်းပဲ မင်းတပ်မြို့အဝင်/အထွက် မတူမီ လမ်းမပေါ်မှာ မင်းတပ်-မတူပီအဝင်/အထွက် မကွေးတိုင်းလမ်းမပေါ်မှာ ဝါးတားဂိတ်ပြုလုပ် ပြီးတော့မှ စစ်ဆေးနေတာဖြစ်ပါတယ်။ ဒါလည်းပဲ မင်းတပ်-မတူပီလမ်းပိုင်းပေါ်က စစ်ဆေးရေး ဂိတ်ဖြစ်ပါတယ်။ ဒါလည်းပဲ မင်းတပ်-မတူပီလမ်းပေါ်က စစ်ဆေးရေးဂိတ်ဖြစ်ပါတယ်။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ကန်ပက်လက်မြို့နယ်၊ မင်းတပ် မြို့နယ်များအတွင်း ဒေသဖွံ့ဖြိုးရေး တည်ဆောက်ရေးလုပ်ငန်းတွေအတွက် လိုအပ်တဲ့ အုတ်၊ သဲ၊ ကျောက်တွေကို မကွေးတိုင်းဒေသကြီးအတွင်းကသာ အမှီပြုဝယ်ယူကြရတာဖြစ်ပါတယ်။ သဲကျောက်နဲ့ ဓာတ်သတ္တု အခွန်တွေကို တိုင်းဒေသကြီးမှ မှန်ကန်စွာရရှိဖို့ဆိုရင် နှစ်စဉ်သဲကျောက် ထုတ်ယူခွင့်လိုင်စင်ရရှိထားသူတွေကို တိုက်ရိုက်အခွန်ပေးသွင်းစေပြီး သဲကျောက်ဝယ်ယူသူတွေထံမှ အခွန်အတွက်ပါအပြီးအစီး ဈေးနှုန်းသတ်မှတ်ရောင်းချကြရမှာ ဖြစ်ပါတယ်။ ကျွန်တော်တို့ ချင်းတိုင်းရင်းသား လုပ်ငန်းရှင်များအနေနဲ့ နိုင်ငံတော်ရဲ့ အခွန်အရပ်ရပ်ကို ထမ်းဆောင်ဖို့ ငြင်းဆန် နေတာမဟုတ်ပါဘူး။ မလိုလားအပ်တဲ့ မောင်းတံဂိတ်တွေဖွင့်လှစ်ပြီး စစ်ဆေးခြင်း၊ လက်မှတ် ရေးထိုးစေခြင်းတွေအပေါ် လုံးဝမသင့်တော်ဘူးလို့ ခံယူကြခြင်းသာဖြစ်ပါတယ်။ ကန်ပက်လက် မြို့နယ်နဲ့ မင်းတပ်မြို့နယ်တွေဟာ ပကတိအေးချမ်းတည်ငြိမ်တဲ့ မြို့နယ်တွေဖြစ်တာနဲ့အညီ ပြည်တွင်းပြည်ပခရီးသွားတွေ ဝင်ရောက်မှုများတဲ့ မြို့နယ်တွေဖြစ်ပါတယ်။ ယခုလို ယာဉ်အဝင်/ အထွက်တွေကို တားဆီးစစ်ဆေးနေတာဟာ ပြည်တွင်းပြည်ပခရီးသွားတွေအတွက်လည်းများစွာ စိတ်အနှောင့်အယှက်အဟန့်အတား ဖြစ်စေပါတယ်။ ဒါ့ကြောင့် ချင်းပြည်နယ်နှင့် မကွေးတိုင်း ဒေသကြီးအတွင်း မှီတင်းနေထိုင်ကြတဲ့ ပြည်သူတွေအကြား မပြေလည်မှုတွေ၊ အထင်အမြင်လွဲမှား မှုတွေမဖြစ်ပေါ်စေဖို့ ဒေသအတွင်း တည်ငြိမ်အေးချမ်းပြီး တိုင်းရင်းသားအချင်းချင်း စည်းလုံး ညီညွတ်စွာရေရှည်အတူ ယှဉ်တွဲနေထိုင်ရေးတို့ကို ဦးတည်ပြီး ပြည်သူ့လွှတ်တော်ဥက္ကဋ္ဌကြီးမှ တစ်ဆင့် ချင်းတိုင်းရင်းသားပြည်သူများကိုယ်စား စစ်ဆေးရေးဂိတ်တွေကို ရုပ်သိမ်းပေးရန် အစီအစဉ်ရှိ/မရှိ မေးခွန်းမေးမြန်းရခြင်းဖြစ်ပါတယ်။ ကျေးဇူးတင်ပါတယ်။</speech>
<speech type="speaker">နေပြည်တော်ကောင်စီက ဖြေကြားရန် ဖြစ်ပါတယ်။</speech>
<speech><agency id="40">ဦးညီထွန်း(ကောင်စီဝင်၊ နေပြည်တော်ကောင်စီ)</agency>လေးစားအပ်ပါသော ပြည်သူ့ လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များအားလုံး မင်္ဂလာအပေါင်းနှင့် ပြည့်စုံပါစေလို့ ပဏာမဦးစွာနှုတ်ခွန်းဆက်သ တင်ပြအပ်ပါတယ်။ ကျွန်တော်ကတော့ နေပြည်တော် ကောင်စီ ကောင်စီဝင် ဦးညီထွန်း ဖြစ်ပါတယ်။ ချင်းပြည်နယ်၊ ကန်ပက်လက်မဲဆန္ဒနယ် ပြည်သူ့ လွှတ်တော်ကိုယ်စားလှယ် ဦးညွန့်ဝင်း၏ မကွေးတိုင်းဒေသကြီး၊ ဆောမြို့နှင့် ချင်းပြည်နယ်၊ ကန်ပက်လက်မြို့ထွက်ပေါက်လမ်းပေါ်တွင်တစ်နေရာ၊ ဆောမြို့နယ်၊ ကံကြီးရွာ-မင်းတပ်-မတူပီ ထွက်ပေါက်လမ်းပေါ်တွင်တစ်နေရာ ဝါးတားဂိတ်ပြုလုပ်၍ ဓာတ်သတ္တုခွန်ကောက်ခံခြင်းဟုဆိုကာ မကွေးတိုင်းဒေသကြီးမှ ကန်ပက်လက်မြို့၊ မင်းတပ်မြို့အဝင်/အထွက်ကားများအား မောင်းတံဂိတ် များ ဖွင့်လှစ်ကောက်ခံစစ်ဆေးနေခြင်းကို ရုပ်သိမ်းပေးပါရန် အစီအစဉ်ရှိ/မရှိသိရှိလိုခြင်း မေးခွန်းနှင့် စပ်လျဉ်းပြီး ချင်းပြည်နယ်အစိုးရအဖွဲ့ရဲ့ ကိုယ်စား ဖြေကြားတင်ပြသွားမှာဖြစ်ပါတယ်။ ဥက္ကဋ္ဌကြီးခင်ဗျား။ မကွေးတိုင်းဒေသကြီး၊ ဂန့်ဂေါခရိုင်အတွင်း တရားမဝင်ဓာတ်သတ္တု နယ်ကျော်သယ်ဆောင်မှုများ မရှိစေရေးအတွက် ဂန့်ဂေါခရိုင်အတွင်းရှိ မြို့နယ်များအတွင်း ဖော်ပြပါ စစ်ဆေးရေးဂိတ်များကိုဖွင့်လှစ်ပြီး ဂိတ်တစ်ဂိတ်လျှင် အထွေထွေအုပ်ချုပ်ရေးဦးစီးဌာနမှ ဝန်ထမ်း တစ်ဦး၊ မြန်မာနိုင်ငံရဲတပ်ဖွဲ့မှ ဝန်ထမ်းတစ်ဦး၊ မီးသတ်ဦးစီးဌာနမှဝန်ထမ်းတစ်ဦး၊ ရပ်ကွက်/ ကျေးရွာအုပ်စု အုပ်ချုပ်ရေးမှူးတစ်ဦး စုစုပေါင်း ငါးဦးဖြင့် တာဝန်ယူဆောင်ရွက်လျက်ရှိပါတယ်။ ဖွင့်လှစ်ထားတဲ့ စစ်ဆေးရေးဂိတ်များနဲ့ပတ်သက်လို့ကတော့ Power Point ဖြင့် တင်ပြခွင့်ပြုပါရန် တင်ပြအပ်ပါတယ်။ မုံရွာ-ပုလဲ-ဂန့်ဂေါ-ဟားခါးလမ်းမှာ မိုင်တိုင် ၁၂၀/၁ ဖာလုံမှာရှိတဲ့ဂိတ်၊ နောက် ဂန့်ဂေါ-အိုက္ကားလမ်း မိုင်တိုင်(၄/၂)မှာ ဂိတ်တစ်ဂိတ်၊ နောက် ဆိပ်ဖြူ-ဆော-ကန်ပက်လက်လမ်း မိုင်တိုင်(၆၉/၂)တွင် ဂိတ်တစ်ဂိတ်၊ ပခုက္ကူ-ပေါက်-ကျောက်ထု မိုင်တိုင်(၈၇/၄)နဲ့ (၈၇/၅)ကြားမှာ ဂိတ်တစ်ဂိတ်တို့ ဖွင့်လှစ်ထားကြောင်း ဖော်ပြထားရှိပါတယ်။ အထက်ပါဂိတ်များတွင် တာဝန် ထမ်းဆောင်လျက်ရှိတဲ့ တာဝန်ကျဝန်ထမ်းများအတွက် နေ့တွက်စရိတ်များကိုပါပေးထားပြီး ၁၀-၇၂၀၁၈ ရက်နေ့တွင်ကျင်းပပြုလုပ်တဲ့ မကွေးတိုင်းဒေသကြီးအစိုးရအဖွဲ့ အစည်းအဝေးအမှတ်စဉ် (၂၇/၂၀၁၈)၊ ဆုံးဖြတ်ချက်အပိုဒ် ၆ အရ တိုင်းဒေသကြီးအစိုးရအဖွဲ့သာမန်ရန်ပုံငွေမှ ထောက်ပံ့ရန် နှင့် မောင်းတံဂိတ်ထားရှိရန်ဆိုပြီး ဆုံးဖြတ်ချက်ချမှတ်တာနှင့်အညီ နေ့တွက်စရိတ်များကိုလည်း ထောက်ပံ့ပေးအပ်နေကြောင်း တင်ပြထားရှိပါတယ်။ ဓာတ်သတ္တုနယ်ကျော်သယ်ဆောင်မှုများဟာ မကွေးတိုင်းဒေသကြီး၊ ဂန့်ဂေါခရိုင်၊ ဆောမြို့နယ်အတွင်းမှာရှိတဲ့ ဓာတ်သတ္တုလုပ်ငန်း ထုတ်လုပ်ခွင့် လိုင်စင်ရှိသူများမှ သယ်ဆောင် နေခြင်းဖြစ်ပါတယ်။ ထုတ်လုပ်ခွင့်လိုင်စင်အတွက် ဆောမြို့နယ်။ အထွေထွေအုပ်ချုပ်ရေးဦးစီးဌာနရဲ့ ငွေစာရင်းအမှတ်(MD-020380)သို့ လိုင်စင်ခွန်ပေးသွင်းရပြီး နယ်ကျော်သယ်ဆောင်မှုများအတွက်ကိုမူ မကွေးတိုင်းဒေသကြီးအစိုးရအဖွဲ့သို့ ဒေသဖွံ့ဖြိုးရေး ရန်ပုံငွေအဖြစ် ပေးသွင်းထားကြောင်း တွေ့ရှိရပါတယ်။ ဓာတ်သတ္တုထုတ်လုပ်ခွင့်လိုင်စင်များ နှစ်အလိုက်ခွင့်ပြုထားရှိမှုနှင့် လိုင်စင်ခွန်ပေးသွင်းကောက်ခံရမှုအခြေအနေမှာ အောက်ပါအတိုင်း ဖြစ်ကြောင်း တင်ပြလိုပါတယ်။ ၂၀၁၅-၂၀၁၆ ခုနှစ်မှာ လိုင်စင်ခွန်ပေးသွင်းမှု ကျပ်ပေါင်း ၅ရ သိန်းကျော် ၊ ၂၀၁၆-၂၀၁ရ ခုနှစ် မှာ သိန်း ၈၀ ကျော်၊ ၂၀၁၇-၂၀၁၈ ခုနှစ်မှာတော့ သိန်းပေါင်း ၇၇၆၊ ၂၀၁၈ မီနီဘတ်ဂျက်မှာတော့ ၃၆ သိန်း ကျော်နဲ့ ၂၀၁၈-၂၀၁၉ ခုနှစ်မှာတော့ သိန်းပေါင်း ၁၇၀၅ သိန်းကျော်ရရှိခဲ့ကြောင်းကို တွေ့ရှိရတာဖြစ်ပါတယ်။ နယ်ကျော်စစ်ဆေးရေးဂိတ်များမှ ဓာတ်သတ္တု၊ အုတ်၊ သဲ၊ ကျောက် နယ်ကျော်သယ်ဆောင်မှုများအတွက် မကွေးတိုင်းဒေသကြီးအစိုးရအဖွဲ့ရဲ့ ငွေစာရင်းခေါင်းစဉ် (MD-021907)သို့ အခွန်ငွေပေးသွင်းထားရှိမှုအခြေအနေမှာ တင်ပြပါအတိုင်းဖြစ်ပါတယ်။ ၂၀၁၈ ခုနှစ် ဇန်နဝါရီလမှ ၂၀၁၈ ခုနှစ် ဇွန်လအထိ ကျပ်ပေါင်း ၁၄ရ သိန်းကျော် ၊ ၂၀၁၈ ခုနှစ် ဇူလိုင်လမှ ၂၀၁၉ ခုနှစ် ဇွန်လအထိ သိန်း ၁၄၀ ကျော် ကျွန်တော်တို့ ထည့်သွင်းထားရှိကြောင်း တင်ပြထားရှိပါတယ်။ ဥက္ကဋ္ဌကြီးခင်ဗျား။ ဓာတ်သတ္တုထုတ်လုပ်ခွင့်လိုင်စင် လျှောက်ထားမှုများ နှင့်စပ်လျဉ်းပြီး မကွေးတိုင်းဒေသကြီး၊ ဂန့်ဂေါခရိုင်၊ ဆောမြို့နယ်အတွင်း ၂၀၁၅-၂၀၁၆ ဘဏ္ဍာရေး နှစ်တွင် ၁၃ ဦးပဲရှိပြီးတော့ ဓာတ်သတ္တုလိုင်စင်ခွန် ကျပ် ၅ရ သိန်းကျော်သာ ရရှိခဲ့သော်လည်း ဌာနဆိုင်ရာတင်ဒါလုပ်ငန်းများတွင် ဓာတ်သတ္တုအသုံးပြုမှုအတွက် အခွန်ပေးဆောင်ရခြင်းနှင့် နယ်ကျော်သယ်ဆောင်မှုများအတွက် စစ်ဆေးရေးဂိတ်များဖွင့်လှစ်ပြီး တရားမဝင်သယ်ဆောင်မှုများ မရှိစေရန် စစ်ဆေးကြပ်မတ်နိုင်ခဲ့ပါသဖြင့် ဓာတ်သတ္တုထုတ်လုပ်ခွင့်လိုင်စင် လျှောက်ထားသူဦးရေ နှင့် ဓာတ်သတ္တုလိုင်စင်ခွန်ကောက်ခံရရှိမှုမှာ ဘဏ္ဍာရေးနှစ်အလိုက် တိုးတက်မြင့်မားလာကြောင်း တင်ပြထားရှိပါတယ်။ သို့ဖြစ်ပါ၍ မကွေးတိုင်းဒေသကြီး၊ ဂန့်ဂေါခရိုင်၊ ဆောမြို့နယ်အတွင်း ဓာတ်သတ္တုနယ်ကျော်စစ်ဆေးရေးဂိတ်များ ဖွင့်လှစ်ထားရှိမှုနှင့်စပ်လျဉ်း၍ လုပ်ထုံးလုပ်နည်းများနှင့် အညီ ဆက်လက်ဆောင်ရွက်သွားမည်ဖြစ်ပါကြောင်း မကွေးတိုင်းဒေသကြီးအစိုးရအဖွဲ့ကိုယ်စား ဖြေကြားတင်ပြအပ်ပါတယ်ခင်ဗျား။ အားလုံးကို ကျေးဇူးတင်ရှိပါတယ်။</speech>
<speech type="speaker">မိုက်ပေးပါ။</speech>
<speech><mp id="1151">ဦးညွန့်ဝင်း(ကန်ပက်လက်မဲဆန္ဒနယ်)</mp>နေပြည်တော်ကောင်စီဝင် ဖြေကြားသွားတာ ဓာတ်သတ္တုခွန်နှင့်ပတ်သက်ပြီးမှ တရားဝင်ကောက်ခံတဲ့ဂိတ်အဖြစ် ဖြေကြားသွားတာဖြစ်ပါတယ်။ အခု ကျွန်တော် တစ်ဆက်တစ်စပ်တည်းမေးခွန်း မေးမြန်းလိုပါတယ်။ ဓာတ်သတ္တုခွန်ဆိုပြီးတော့မှ ကောက်ခံတာတော့ ကျွန်တော်တို့လက်ခံပါတယ်။ သို့ပါသော်လည်းပဲ ဒီဂိတ်တွေက ဓာတ်သတ္တုခွန် ကို စိစစ်တဲ့ဂိတ်မျိုးတွေမဟုတ်တော့ဘဲနဲ့ အဝင်/အထွက်ခရီးသွားကားတွေကိုပါ တောက်လျှောက် အတက်အဆင်းကားတွေကို ဟန့်တားပြီးတော့မှ စိစစ်နေတာမျိုးတွေ ရှိနေပါတယ်။ ဒီဟာဆိုလို့ ရှိရင် အဘက်ဘက်ကနေ နယ်မြေလုံခြုံရေးအရ စစ်ဆေးတယ်လို့ သူတို့ပြောပါတယ်။ သို့ပါသော် လည်းပဲ ခရီးသွားတွေအတွက် ကျွန်တော်တို့ကန်ပက်လက်မြို့နယ်နဲ့ မင်းတပ်မြို့နယ်ဟာ ကမ္ဘာလှည့်ခရီးသွားတွေနဲ့ ပြည်တွင်းပြည်ပခရီးသွားတွေ အများအပြားဝင်ရောက်တဲ့ မြို့နယ် တစ်မြို့နယ်ဖြစ်တာနဲ့အညီ အဘက်ဘက်ကခရီးသွားတွေ ဝင်/ထွက်သွားလာကြရတဲ့ မြို့နယ် ဖြစ်ပါတယ်။ အဝင်/အထွက်ကားတွေကို တားဆီးပြီးတော့မှ စိစစ်နေတာဟာ ခရီးသွားအတွက် များစွာစိတ်အနှောင့်အယှက် ဖြစ်ရပါတယ်။ ဒီတော့ ဒီဂိတ်တွေမှာ ဓာတ်သတ္တုခွန်တစ်မျိုးတည်း စိစစ်နေတာမျိုးမဟုတ်ဘဲ ကျန်တဲ့ခရီးသွားတွေပါ စိစစ်ခွင့်ရှိသလား၊ စိစစ်ခွင့်ပြုမိန့်ပေးထားသလား ဒီလိုပေးထားတယ်ဆိုလည်း ထပ်ပြီးတော့ ပြန်လည်စိစစ်ပြီးတော့မှ ဘယ်ပုံစံနဲ့ပြန်လည်ရှင်းလင်းဖို့ ပြည်သူလူထုသို့ ပြန်လည်ချပြပေးဖို့ အစီအစဉ်ရှိ/မရှိ ကျွန်တော်တစ်ဆက်တစ်စပ်တည်း မေးမြန်း လိုပါတယ်။</speech>
<speech type="speaker">နေပြည်တော်ကောင်စီက ဖြေကြားရန် ဖြစ်ပါတယ်။</speech>
<speech><agency id="40">ဦးညီထွန်း(ကောင်စီဝင်၊ နေပြည်တော်ကောင်စီ)</agency>ကျွန်တော်တို့အနေနဲ့တော့ ဒီဂိတ်တွေနဲ့ပတ်သက်လို့ တိုက်ရိုက်ဒီလိုလုပ်ဆောင်ခွင့်ရှိ/မရှိဆိုတဲ့ဟာ မေးမြန်းထားတာနဲ့ ပတ်သက်ပြီး သဘောတရားအနေနဲ့ လုံခြုံရေးအရ စစ်ဆေးတာကတော့ နေပြည်တော်မှာလည်း လိုအပ်လာတဲ့အခါမှာ စစ်ဆေးမှုအဖြစ်နဲ့ မြို့အဝင်ဂိတ်များထားရှိသလို မြို့ အဝင်ဂိတ်များမှာလည်း လုံခြုံရေးအရ၊ သတင်းအရ လိုအပ်တဲ့စစ်ဆေးမှုများကို ကျွန်တော်တို့ဆီမှာလည်း ဆောင်ရွက်လျက် ရှိပါတယ်။ ဒါကြောင့်မို့လို့ လုံခြုံရေးအရ ဆောင်ရွက်ခြင်းဆိုတဲ့အပိုင်းကတော့ မကွေးတိုင်းဒေသကြီး အစိုးရအဖွဲ့ရဲ့ လိုအပ်မှုရှိ/မရှိပေါ်မှာ မူတည်ပြီးတော့ နယ်မြေဒေသအများ အပြားမှာတော့ လုံခြုံရေး အရ လိုအပ်သလိုစစ်ဆေးနေတာကို တင်ပြလိုပါတယ်။ ဒီဂိတ်တွေနဲ့ပတ်သက်ပြီး တခြားကောက်ခံတာ နဲ့ပတ်သက်လို့လည်း ကျွန်တော်တို့တိတိကျကျ ဘယ်ကိစ္စကောက်ခံတာနဲ့စပ်လျဉ်းပြီး ထပ်ဆင့် မေးခွန်းအနေနဲ့ မေးမြန်းမယ်ဆိုလို့ရှိရင်တော့ သက်ဆိုင်ရာတိုင်းဒေသကြီးအစိုးရအဖွဲ့ကို ပြန်လည် မေးမြန်းပြီး ပြန်လည်ဖြေကြားသွားမှာဖြစ်ပါကြောင်း တင်ပြလိုပါတယ်။</speech>
</Q-A>
<Q-A>
<title>မောင်တောမြို့ (၄)မိုင်ရပ်ကွက်သို့ မြကန်သာကန်တော်ကြီးမှ သောက်သုံးရေဖြန့်ဝေပေးရန် အစီအစဉ်ရှိ/မရှိနှင့်စပ်လျဉ်းသည့်မေးခွန်း</title>
<speech type="speaker">မောင်တောမဲဆန္ဒနယ်မှ ဦးလှထွန်းကျော် မေးမြန်းဖို့ဖြစ်ပါတယ်။</speech>
<speech><mp id="332">ဦးလှထွန်းကျော်(မောင်တောမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် ပြည်ထောင်စုဝန်ကြီးများ၊ ပြည်သူ့လွှတ်တော်ကိုယ်စားလှယ်များအားလုံးကို မင်္ဂလာပါ လ က်ဆက်သအပ်ပါတယ်။ ကန်တော်ကတော့ 80 ယ် မဲဆနယ်က ပြည်သူ့လွှတ်တော်ကိုယ်စားလှယ် ဦးလှထွန်းကျော် ဖြစ်ပါတယ်။ ယနေ့ ပြည်သူ့လွှတ်တော်ဥက္ကဋ္ဌ ကြီးမှတစ်ဆင့် မေးမြန်းလိုတဲ့မေးခွန်းကတော့ ရခိုင်ပြည်နယ်၊ မောင်တောမြို့ (၄)မိုင်ရပ်ကွက်နေ ပြည်သူများအတွက် မြကန်သာကန်တော်ကြီးက ရေပိုက်ဆက်သွယ်ပြီးတော့ သောက်သုံးရေဖြန့်ဝေ ပေးရန်အစီအစဉ်ရှိ/မရှိ သိလိုတဲ့မေးခွန်းကို မေးမြန်းသွားမှာဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ကျွန်တော်တို့မောင်တောမြို့ဟာ ရပ်ကွက်ခြောက်ခုဖြင့် ဖွဲ့စည်းထားတဲ့မြို့တစ်မြို့ ဖြစ်ပါတယ်။ အမှတ်(၁)ရပ်ကွက်ကနေ အမှတ်(၅)ရပ်ကွက်အထိ မြို့မဧရိယာအတွင်းမှာ တစ်ဆက် တစ်စပ်တည်းဖွဲ့စည်းတည်ရှိပြီးတော့ ယခင်က အမှတ်(၆)ရပ်ကွက် အခု (၄)မိုင်ရပ်ကွက်ကတော့ မြို့မကနေ လေးမိုင်အကွာအဝေး မောင်တော-ဘူးသီးတောင်မြို့ရဲ့ ဆက်သွယ်ထားတဲ့ကားလမ်း မကြီးဘေးမှာ မေယုတောင်ခြေရင်းတည်ရှိထားတဲ့ ဆင်ခြေဖုံးရပ်ကွက်တစ်ခုဖြစ်ပါတယ်။ လေးစားအပ်ပါသောဥက္ကဋ္ဌကြီးခင်ဗျား။ မောင်တောမြို့ဟာ ယခင် အမှတ်(၆)ရပ်ကွက်လို့ ခေါ်ပြီးတော့ ယခု(၄)မိုင်ရပ်ကွက်ဟာ တောင်သူလယ်သမားအများစု ရွာသူ၊ ရွာငယ် ၁၀ ရွာ၊ အိမ်ထောင်စု ၆၀၀ ကျော်၊ လူဦးရေ ၄၀၀၀ ကျော်ခန့်နေထိုင်တဲ့ရပ်ကွက်တစ်ခုဖြစ်တဲ့အပြင် ရပ်ကွက် အတွင်းမှာ အမှတ်(၂)နယ်ခြားစောင့်ရဲတပ်ရင်းတစ်ရင်း မိသားစု ၃၀၀ ခန့်၊ သစ်တောဦးစီးဌာန မိသားစု ၃၀ ခန့်၊ လူဝင်မှုကြီးကြပ်ရေးနှင့် ပြည်သူ့အင်အားဦးစီးဌာန(လ.၀.က)ဝန်ထမ်းမိသားစု ၂၀ စုခန့်၊ မြန်မာ့စီးပွားရေးဘဏ်မိသားစု ၃၅ စု၊ အ.ထ.က(ခွဲ)ပညာရေးမိသားစု ၃၅ စုအပါအဝင် စုစုပေါင်းလူဦးရေ ၅၀၀၀ ကျော် မှီတင်းနေထိုင်တဲ့ဆင်ခြေဖုံးရပ်ကွက်တစ်ခုလည်း ဖြစ်ပါတယ်။ မေယုတောင်ခြေရင်းရပ်ကွက်တစ်ခုဖြစ်တာနှင့်အညီ ရွာသိမ်၊ ရွာငယ်များနှင့် ဌာနဆိုင်ရာမိသားစု နေရာအဝိုင်းတိုင်းမှာ အဝီစိတွင်းရေတုံကင်များ ကိုယ်ထူကိုယ်ထတူးဖော်ပြီးတော့ သောက်သုံးရေ တွေကို အသုံးပြုနေကြပေမဲ့ လွန်ခဲ့တဲ့ ၁၀ နှစ်လောက်ကနေစပြီးတော့ မြေအောက်ရေလွှာရှားပါး လာမှုကြောင့် နှစ်စဉ် မတ်လကနေစပြီး ရပ်ကွက်အတွင်းမှာ အဝီစိတွင်း ရေတုံကင်ကရေတွေ မရ နိုင်တော့ပါဘဲ မြို့ပေါ်ဌာနဆိုင်ရာများနဲ့ ရေအလှူရှင်အကူအညီများကိုသာ မှီခိုအားထားနေရတဲ့ ရပ်ကွက်တစ်ခုဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ယခု ရေပိုက်ဆက်သွယ်သောက်သုံးရေရယူနိုင်တဲ့ မြကန်သာကန်တော်ကြီးဟာ မောင်တောမြို့မကနေ သုံးမိုင်ခန့်အကွာ မေယုတောင်ခြေရင်းအတွင်း မှာတည်ရှိပြီးတော့ မြို့ပေါ်ရပ်ကွက်ငါးခု ပြည်သူများအတွက် သုံးမိုင်အရှည်ရေပိုက်လိုင်းသွယ်တန်း ပြီးတော့ ဖြန့်ဝေပေးနေတဲ့မြို့နယ်စည်ပင်သာယာပိုင်ကန်တော်ကြီး ဖြစ်ပါတယ်။ မြကန်သာ ကန်တော်ကြီးတည်ရှိရာနေရာ ယခုတောင်းဆိုတဲ့ (၄)မိုင်ရပ်ကွက်နဲ့အနီးစပ်ဆုံး ခြောက်ဖာလုံခန့် သာအကွာအဝေးမှာတည်ရှိနေတဲ့ကန်တော်ကြီးလည်းဖြစ်ပါတယ်။ အခုလို နွေရာသီရောက်တိုင်း (၄)မိုင်ရပ်ကွက်နေ ပြည်သူပြည်သားများ ရပ်ကွက်အတွင်းတည်ရှိနေတဲ့ ကိုယ်ထူကိုယ်ထအဝီစိတွင်း ရေ၊ ရေတုံကင်မြေအောက်ရေတွေကို မရနိုင်တော့ဘဲ မြို့ပေါ်အလှူရှင်များအကူအညီကိုမှီခိုနေရတဲ့ ရပ်ကွက်နေပြည်သူ ၅၀၀၀ နီးပါး သောက်သုံးရေအခက်အခဲကို ရပ်ကွက်နဲ့ အနီးစပ်ဆုံး ခြောက်ဖာလုံ ခန့်အကွာအဝေးမှာ မြကန်သာကန်တော်ကြီးက ကျန်းမာရေးနှင့်ညီတဲ့ သန့်ရှင်းတဲ့သောက်သုံးရေ ရရှိနိုင်ရေးအတွက် ရေပိုက်သွယ်တန်းပြီးတော့ သောက်သုံးရေဖြန့်ဖြူးပေးနိုင်ရေးအတွက် ၂၀၂၀၂၀၂၁ ဘဏ္ဍာရေးနှစ်မှာ နိုင်ငံတော်ကစီစဉ်ပေးနိုင်ခြင်းရှိ/မရှိ ပြည်သူ့လွှတ်တော်ဥက္ကဋ္ဌကြီးမှတစ်ဆင့် ရပ်ကွက်နေပြည်သူများကိုယ်စား လေးစားစွာဖြင့် မေးမြန်းအပ်ပါတယ်ခင်ဗျား။ ကျေးဇူးတင်ပါ တယ်။</speech>
<speech type="speaker">နေပြည်တော်ကောင်စီက ဖြေကြားရန် ဖြစ်ပါတယ်။ဦးညီထွန်း(ကောင်စီဝင်၊ နေပြည်တော်ကောင်စီ)။ ။လေးစားအပ်ပါသော ပြည်သူ့ လွှတ်တော် ဥက္ကဋ္ဌကြီးခင်ဗျား။ ကျွန်တော် နေပြည်တော်ကောင်စီ ကောင်စီဝင် ဦးညီထွန်းမှပင် ယခုမေးခွန်းအား ဆက်လက်တင်ပြဖြေဆိုသွားမှာ ဖြစ်ပါတယ်။ ရခိုင်ပြည်နယ်၊ မောင်တော မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးလှထွန်းကျော်၏ ရခိုင်ပြည်နယ်၊ မောင်တောမြို့ (၄)မိုင်ရပ်ကွက်သို့ မြကန်သာကန်တော်ကြီးမှ ရေပိုက်ဆက်သွယ်သောက်သုံးရေဖြန့်ဝေပေးရန် အစီအစဉ်ရှိ/မရှိနှင့် စပ်လျဉ်းသည့်မေးခွန်းနှင့်စပ်လျဉ်းပြီး ရခိုင်ပြည်နယ်အစိုးရအဖွဲ့၏ကိုယ်စား ဖြေကြားတင်ပြသွားမှာ ဖြစ်ပါတယ်။ ကိုယ်စားလှယ်တော်ကြီးမေးမြန်းထားတဲ့မေးခွန်းဟာ ကိုးလပိုင်းကမေးမြန်းထားတာ ဖြစ်ပြီးတော့ ဖြေကြားထားတဲ့မေးခွန်းအဖြေကလည်း ၁၀ လပိုင်းမှာ ဖြေကြားထားတာ ဖြစ်ပါတယ်။ အခိုလို့ရှိရင်တော့ ဖြေကြားထားတာထက်ပိုပြီးတော့ ဆောင်ရွက်ပြီးစီးမှုများ ရှိကောင်းရှိနိုင်ပါတယ်။ သို့သော်လည်း ရခိုင်ပြည်နယ်အစိုးရအဖွဲ့ရဲ့ ဖြေကြားချက်ကိုပဲ တင်ပြဖြေကြားသွားမှာ ဖြစ်ပါတယ်။ ၂၀၁၉-၂၀၂၀ ဘဏ္ဍာရေးနှစ် ရခိုင်ပြည်နယ်အစိုးရအဖွဲ့ရန်ပုံငွေဖြင့် မောင်တောမြို့၊ ဗောဓိကုန်းဆည်မှ မြကန်သာဆည်အထွက်ပိုက်ထိ ၁၀ လက်မအချင်းရှိ PVC Pipe ၄.၅ Km ခွင့်ပြုငွေကျပ်သန်း ၂၉၀ ဖြင့် ရေပိုက်သွယ်တန်းခြင်းလုပ်ငန်းအား ထည့်သွင်းရေးဆွဲထားပြီး မောင်တောမြို့ (၄)မိုင်ရပ်ကွက်သို့ မြကန်သာကန်တော်ကြီးမှ ရေပိုက်သွယ်တန်းခြင်းလုပ်ငန်းအား ကိုယ်ထူကိုယ်ထစနစ်ဖြင့် စည်ပင်သာယာရေးအဖွဲ့မှကြီးကြပ်၍ ဆောင်ရွက်သွားမည်ဖြစ်ပါကြောင်း ရခိုင်ပြည်နယ်အစိုးရအဖွဲ့ ၏ဖြေကြားချက်အား ရှင်းလင်းတင်ပြဖြေကြားအပ်ပါတယ်။ ကျေးဇူးတင်ပါ တယ်။</speech>
</Q-A>
<Q-A>
<title>ကန်ကြီးထောင့်မြို့တည်ထောင်ခဲ့သည်မှာ ၂၄ နှစ်ကြာပြီဖြစ်သော်လည်း မြေပေးမိန့်ရရှိချိန်မှစ၍ ယနေ့အထိ နှစ်ပေါင်း ၂၀ အတင်း အိမ်အောက်ထပ်မင်မမမိသေးသော တက်ဂယကား သူများအား တည်ဆဲဥပဒေ၊ နည်းဥပဒေနှင့်အညီ အရေးယူဆောင်ရွက်ပေးရန်နှင့် မြေပေးမိန့်မချရ သေးသော မြေကွက်များစွာကျန်ရှိရာ ရင်းနှီးမြှုပ်နှံမည့်လုပ်ငန်းရှင်များအား ပြည်ထောင်စုအစိုးရမှ ဖိတ်ခေါ်လမ်းညွှန်ပေးရန်အစီအစဉ်ရှိ/မရှိတို့နှင့်စပ်လျဉ်းသည့်မေးခွန်း</title>
<speech type="speaker">ကန်ကြီးထောင့်မဲဆန္ဒနယ်မှ ဦးရွှေလှကြိုင် မေးမြန်းဖို့ဖြစ်ပါတယ်။</speech>
<speech><mp id="162">ဦးရွှေလှကြိုင်(ကန်ကြီးထောင့်မဲဆန္ဒနယ်)</mp>လေးစားရပါသော ပြည်သူ့လွှတ်တော် ဥက္ကဋ္ဌကြီးနှင့် ပြည်ထောင်စုဝန်ကြီးများ၊ ပြည်သူ့လွှတ်တော်ကိုယ်စားလှယ်များ မင်္ဂလာအပေါင်းနှင့် ပြည့်စုံပါစေကြောင်း ဆုတောင်းမေတ္တာပို့သအပ်ပါတယ်။ ကျွန်တော်ကတော့ ကန်ကြီးထောင့် မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးရွှေလှကြိုင် ဖြစ်ပါတယ်။ ကန်ကြီးထောင့်မြို့ ဖွံ့ဖြိုး တိုးတက်ရေးအတွက် မေးခွန်းမေးမြန်းသွားမှာဖြစ်ပါတယ်။ ဥက္ကဋ္ဌကြီးခင်ဗျား။ Power Point သုံးစွဲခွင့်ပြုပါ။ ဧရာဝတီတိုင်းဒေသကြီး၊ ပုသိမ်ခရိုင်၊ ကန်ကြီးထောင့်မြို့နယ်အား ၁၉၉၅ ခုနှစ်မှစ၍ ကန်ကြီးထောင့်မြို့နယ်အဖြစ်သတ်မှတ်ထားရှိခဲ့ပြီး မြို့ပေါ်ရပ်ကွက်ခုနစ်ရပ်ကွက်နှင့် ကျေးရွာအုပ်စု ၇၃ စုဖြင့်ဖွဲ့စည်းထားသော မြို့နယ်တစ်ခုဖြစ်ပါတယ်။ ကန်ကြီးထောင့်မြို့နယ်ကို မြို့မြေဧရိယာ ၄၀၈၉ ဧကရှိပြီး မြို့ရွာအိုးအိမ်ဦးစီးဌာနမှ မြို့မြေကွက်များအား A၊ B၊ C အပိုင်းသုံးပိုင်းခွဲ၍ မြို့ မြေကွက်ပုံစံများ ရေးဆွဲထားရှိသည်ကို တွေ့ရှိရပါတယ်။ မြို့မြေကွက်(A)သည် ဟော်မုံအထည်ချုပ် စက်ရုံတစ်ရုံတည်းသာရှိပြီး မြို့ကွက်(A)၌ မြေပေးမိန့်မချရသေးသောမြေကွက်များသာ ကျန်ရှိနေ ကြောင်း သိရှိရပါတယ်။ ပုံမှာပြထားတဲ့အတိုင်းဖြစ်ပါတယ်ခင်ဗျား။ မြို့မြေကွက်(B)နှင့်(C)သည် ရန်ကုန်-ပုသိမ်ကားလမ်းမကြီးဘေးဝဲ/ယာတို့တွင် အိမ်ရာကွက်များရိုက်ထားသည်ကို တွေ့ရှိရပြီး မြို့မြေကွက်(B)တွင် မြေကွက်ပေါင်း ၅၅၆ ကွက်အနက် ၄၈၈ ကွက်အား အိမ်ရာဆောက်လုပ်ရန် မြေကွက်အဖြစ် မြေပေးမိန့်ထုတ်ပေးထားပြီးဖြစ်ပါတယ်။ ထိုမြေပေးမိန့်ရယူထားသူများအနက် ၂၇၃ ကွက်သည် မြေပေးမိန့်ရရှိသည်မှစ၍ ယနေ့အထိနှစ်ပေါင်း ၂၀ ကျော်ပါသော်လည်း နေအိမ်၊ အဆောက်အဦ ဆောက်လုပ်ထားခြင်းမတွေ့ရပါ။ မြို့မြေကွက်(C)တွင် မြေကွက်ပေါင်း ၂၄၀ ကွက် ရှိပြီး မြေပေးမိန့် ၂၃ရ ကွက် ထုတ်ပေးထားခဲ့သည်ကို တွေ့ရှိရပါတယ်။ မြေပေးမိန့်ရယူထားသူများ ရယူထားသည့် အကွက်များထဲမှ ၄၁ ကွက်သည် နေအိမ်၊ အဆောက်အဦဆောက်လုပ်ထားခြင်း မရှိပါ။ ရန်ကုန်-ပုသိမ်ကားလမ်းဘေးဝဲ/ယာမြေကွက်ပေါ်တွင် မြေကွက်ပေါင်း ၆၁၁ ကွက် ရိုက်ထားပြီး မြေပေးမိန့် ၄၄၅ ကွက် ထုတ်ပေးထားသည်ကို တွေ့ရှိရပါတယ်။ ယနေ့အထိ ထိုနေရာ များမှာ နေအိမ်၊ အဆောက်အဦ ဆောက်လုပ်ထားခြင်းမရှိသေးပါ။ မြို့မြေချထားရေးကော်မတီ၏ ထုတ်ပေးသော မြေပေးမိန့်များတွင် မြေပေးမိန့်ရရှိသည့် ခြောက်လအတွင်း နေအိမ်၊ အဆောက်အဦ ဆောက်လုပ်နေထိုင်ရမည်ဟု ပါရှိသည့်အပြင် ၁၇-၄-၂၀၁၃ ရက်နေ့ထုတ် မြန်မာ့အလင်းသတင်းစာမှ မြို့မြေကွက်ချထားမှုအပေါ်တွင် လူနေအိမ်များဆောက်လုပ်ခြင်းမရှိခဲ့ ၉ ယခုမြေပေးမိန့်ရထားသည်ကို တွေ့ရှိရပါသိရှိနိုင်ရန် သတင်းစာ သည့်အတွက် အမြန် ဆောက်လုပ်ရန်၊ အများပြည်သူများသိရှိနိုင်ရန် သတင်းစာနှင့် လမ်းဆုံ၊ လမ်းခွများတွင် အတိအလင်းတင်ထားသည်ကို တွေ့ရှိရပါတယ်။ ယခုမြေပေးမိန့်ရရှိပြီး နှစ်ပေါင်း ၂၀ ကျော် ကြာမြင့်သော်လည်း မြေကွက်များသာ ရယူထား ပြီး နေအိမ်၊ အဆောက်အဦဆောက်လုပ်နေထိုင်ခြင်းမရှိသောကြောင့် မြို့အင်္ဂါရပ်နှင့် ညီညွတ်မှု မရှိသည်ကို တွေ့ရှိရပါတယ်။ အိမ်ရာကွက်များကို ယခင် န.၀.တ၊ န.အ.ဖ လက်ထက်တွင် ၄၀ ပေ x ၆၀ ပေ တစ်ကွက်လျှင် မြေစည်ပင်စရိတ် တစ်သောင်းကျပ်နှုန်း၊ ယခုလက်ရှွိင် ၄၀ ပေ x ၆၀ ပေ တစ်ကွက်လျှင် မြေစည်ပင်စရိတ် တစ်သိန်းကျပ်နှုန်းဖြင့် ကောက်ခံလျက်ရှိရာ ယခုလက်ရှိ မြို့ကွက်သစ်ရန်ပုံငွေ ၄၉၁၇၀၀၀၀ ကျပ် ကောက်ခံရရှိထားတာကို တွေ့ရှိရပါတယ်။ ယခင် မြို့မြေ ချထားရေးကော်မတီရဲ့ လုပ်ငန်းဆောင်ရွက်မှုအားနည်းခြင်းများကြောင့် ဆောင်ရွက်ရမယ့် လမ်း၊ တံတား၊ မီးလင်းရေးလုပ်ငန်းများမှာ နှောင့်နှေးမှုများရှိနေသည်ကိုတွေ့ရှိရပြီး ကန်ကြီးထောင့်မြို့ လျင်မြန်စွာ ဖွံ့ဖြိုးတိုးတက်ရန်အတွက်လည်းကောင်း၊ ဒေသခံပြည်သူများ အလုပ်အကိုင်၊ အခွင့်အလမ်းများ ရရှိရန်အတွက်လည်းကောင်း၊ မြေပေးမိန့်ချထားပေးရန် မြေကွက်များစွာ ကျန်ရှိသဖြင့် ရင်းနှီးမြှုပ်နှံလိုသည့် လုပ်ငန်းရှင်များအား ဖိတ်ခေါ်လမ်းညွှန်ပေးရန် အစီအစဉ်ရှိ/မရှိကို သိရှိလိုပါ၍ ဒေသခံပြည်သူများ၏ကိုယ်စား ပြည်သူ့လွှတ်တော်ဥက္ကဋ္ဌကြီးမှတစ်ဆင့် ပြည်ထောင်စု အစိုးရသို့ အောက်ပါမေးခွန်းများကို မေးမြန်းရခြင်းဖြစ်ပါတယ်။ (၁-က) ကန်ကြီးထောင့်မြို့နယ်သည် တည်ထောင်ခဲ့သည်မှာ နှစ်ပေါင်း ၂၄ နှစ်ကြာမြင့်နေပြီဖြစ်သော်လည်း မြေပေးမိန့်ရရှိခြင်းမှစ၍ ယနေ့အထိ နှစ်ပေါင်း ၂၀ အတွင်း နေအိမ်၊ အဆောက်အဦဆောက်လုပ်မှုမရှိသေးသော မြေကွက်နှင့် ရယူထားသူများအား တည်ဆဲဥပဒေ၊ နည်းဥပဒေနှင့်အညီ အရေးယူဆောင်ရွက်ပေးရန် အစီအစဉ် ရှိ/မရှိ၊ (၁-ခ) ကန်ကြီးထောင့်မြို့နယ်၊ ကန်ကြီးထောင့်မြို့ လျင်မြန်စွာဖွံ့ ဖြိုးတိုးတက်ရန်အတွက် မြေပေးမိန့်မချရသေးသော မြေကွက်များစွာကျန်ရှိရာ ရင်းနှီးမြှုပ်နှံမည့် လုပ်ငန်းရှင်များအား ပြည်ထောင်စုအစိုးရမှ ဖိတ်ခေါ်လမ်းညွှန်ပေးရန် အစီအစဉ်ရှိ/မရှိ မေးမြန်းအပ်ပါတယ်။</speech>
<speech type="speaker">နေပြည်တော်ကောင်စီက ကြားရန် ဖြစ်ပါတယ်။ဦးညီထွန်း(ကောင်စီဝင်၊ နေပြည်တော်ကောင်စီ)။ ။လေးစားအပ်ပါသော ပြည်သူ့ လွှတ်တော်ဥက္ကဋ္ဌကြီးခင်ဗျား။ ကျွန်တော် နေပြည်တောင်ကောင်စီ ကောင်စီဝင် ဦးညီထွန်းမှပင် မေးခွန်းအား ဆက်လက်ဖြေကြားတင်ပြသွားမှာဖြစ်ပါတယ်။ ဧရာဝတီတိုင်းဒေသကြီး၊ ကန်ကြီးထောင့် မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးရွှေလှကြိုင်၏ ကန်ကြီးထောင့်မြို့တည်ထောင် ခဲ့သည်မှာ နှစ်ပေါင်း ၂၄ နှစ်ကြာမြင့်နေပြီးဖြစ်သော်လည်း မြေပေးမိန့်ရရှိချိန်မှစ၍ ယနေ့အထိ နှစ်ပေါင်း ၂၀ အတွင်း နေအိမ်ဆောက်လုပ်နေထိုင်မှုမရှိသေးသော မြေကွက်ရယူထားသူများအား တည်ဆဲဥပဒေ၊ နည်းဥပဒေများနှင့်အညီ အရေးယူဆောင်ရွက်ပေးရန် အစီအစဉ်ရှိ/မရှိနှင့် ကန်ကြီးထောင့်မြို့ လျင်မြန်စွာဖွံ့ဖြိုးတိုးတက်ရန်အတွက် မြေပေးမိန့်မချရသေးသော မြေကွက်များစွာကျန်ရှိရာ ရင်းနှီးမြှုပ်နှံမည့်လုပ်ငန်းရှင်များအား ပြည်ထောင်စုအစိုးရမှဖိတ်ခေါ်လမ်းညွှန်ပေးရန် အစီအစဉ် ရှိ/မရှိမေးခွန်းနှင့်စပ်လျဉ်းပြီး ဧရာဝတီတိုင်းဒေသကြီး၊ ပုသိမ်ခရိုင်မြို့နယ်အတွင်းရှိ ကန်ကြီးထောင့် မြို့နယ်တွင်တည်ထောင်ခဲ့သည်မှာ နှစ်ပေါင်း ၂၄ နှစ်ကြာမြင့်နေပြီဖြစ်သော်လည်း မြေပေးမိန့် ရရှိချိန်မှစ၍ ယနေ့အထိ နှစ်ပေါင်း ၂၀ အတွင်း နေအိမ်ဆောက်လုပ်နေထိုင်ခြင်းမရှိဘဲ မြေကွက် ရယူထားသူများအား ယနေ့အထိ အရေးယူဆောင်ရွက်ထားခြင်းမရှိသေးသော်လည်း အဆောက်အဦ တည်ဆောက်ခြင်းမရှိသေးသည့် ပြည်သူများကို မိမိပိုင်နယ်မြေများတွင် အဆောက်အဦများ ပြန်လည်တည်ဆောက်ရန်အတွက် မြို့မြေချထားရေးအဖွဲ့မှ ထပ်မံအသိပေးအကြောင်းကြားခြင်း၊ မြေပေးမိန့်မရရှိသေးလျှင်လည်း တိုင်းဒေသကြီးအစိုးရအဖွဲ့သို့ တင်ပြဆောင်ရွက်ပြီးထုတ်ယူရန် အကြောင်းကြားထားခြင်းများ ပြုလုပ်ကြောင်း ဖြေကြားထားရှိပါတယ်။ ကန်ကြီးထောင့်မြို့နယ်တွင် မြို့မြေချထားစဉ်က အကွက်(A)၊ အကွက်(B)၊ အကွက်(C) ဟု ဘလောက်သုံးခုသတ်မှတ်ခဲ့ပါတယ်။ အကွက်(B)နှင့် အကွက်(၄)ရှိ တောင်သူများအား မြေလျော်ကြေးပေးခဲ့သော်လည်း အကွက်(A)မှ တောင်သူများအား မြေလျော်ကြေးပေးရန်မရှိသေး ပါကြောင်းနှင့်မြေလျော်ကြေးပေးမှု မရှိသေးပါ ကြောင်းနှင့် မြေလျော်ကြေးမရရှိသေးသော အကွက်(A) ဘလောက်ဧရိယာအတွက် မြို့မြေ သိမ်းဆည်းစဉ်က ပါဝင်သောမူလပိုင်ရှင်တောင်သူများက မူရင်းလယ်ကွက်များမှ သီးနှံစိုက်ပျိုး လုပ်ကိုင်လျက်ရှိသဖြင့် မြေပေးမိန့်မချရသေးသော မြေကွက်များစွာကျန်ရှိနေရခြင်းဖြစ်ကြောင်း ဖြေကြားထားရှိပါတယ်။ ထိုအကွက်များနှင့်ပတ်သက်ပြီးတော့ ရင်းနှီးမြှုပ်နှံမည့် လုပ်ငန်းရှင်များ အနေဖြင့် ရင်းနှီးမြှုပ်နှံမှုများ ဆောင်ရွက်မည်ဆိုပါက သက်ဆိုင်ရာတောင်သူများနှင့် ညှိနှိုင်းပြီး ဆောင်ရွက်သွားမည်ဖြစ်ပါကြောင်း ဧရာဝတီတိုင်းဒေသကြီးအစိုးရအဖွဲ့မှ ဖြေကြားချက်အား ကိုယ်စားဖြေကြားတင်ပြအပ်ပါတယ်။ ကျေးဇူးတင်ပါတယ်။</speech>
<speech type="speaker">နေပြည်တော်ကောင်စီ ကောင်စီဝင် ပြန်လည်ထွက်ခွာနိုင်ပါပြီ။</speech>
</Q-A>
<Q-A>
<title>ပညာရေးဝန်ကြီးဌာန၊ အခြေခံပညာဦးစီးဌာန၏ ပဲခူးတိုင်းဒေသကြီးအတွင်း တည်ဆောက်ပေး ခဲ့သော Type-C ယာယီကျောင်းဆောင်များအား အပြီးသတ်တည်ဆောက်ပေးရန် အစီအစဉ်ရှိ/မရှိ နှင့်စပ်လျဉ်းသည့်မေးခွန်း</title>
<speech type="speaker">သနပ်ပင်မဲဆန္ဒနယ်မှ ဦးမြင့်ဦး မေးမြန်းဖို့ဖြစ်ပါတယ်။</speech>
<speech><mp id="211">ဦးမြင့်ဦး(သနပ်ပင်မဲဆန္ဒနယ်)</mp>ပြည်သူ့လွှတ်တော်ဥက္ကဋ္ဌကြီးနှင့် အားလုံးပဲမင်္ဂလာပါ ခင်ဗျာ။ ကျွန်တော်ကတော့ ပဲခူးတိုင်းဒေသကြီး၊ သနပ်ပင်မဲဆန္ဒနယ်က ပြည်သူ့လွှတ်တော် ကိုယ်စားလှယ် ဦးမြင့်ဦး ဖြစ်ပါတယ်။ မေးမြန်းလိုတာကတော့ ပညာရေးဝန်ကြီးဌာန အခြေခံပညာ ဦးစီးဌာနရဲ့ ပဲခူးတိုင်းဒေသကြီးအတွင်းမှာ တည်ဆောက်ပေးခဲ့တဲ့ Type-C ကျောင်းဆောင်တွေကို အပြီးသတ်တည်ဆောက်ပေးဖို့ အစီအစဉ်ရှိ/မရှိ မေးမြန်းလိုတာဖြစ်ပါတယ်။ ဥက္ကဋ္ဌကြီးခင်ဗျား။ ဒီမေးခွန်းကို (၁၄)ကြိမ်မြောက် ပုံမှန်အစည်းအဝေးအတွက်ကို လွန်ခဲ့တဲ့ ၂၀၁၉ ခုနှစ် စက်တင်ဘာ ကတည်းက တင်ပြခဲ့တာဖြစ်ပါတယ်။ ခုမှနောက်ကျပြီးမေးဖြစ်တာ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ပဲခူးတိုင်းဒေသကြီးမှာ ပညာရေးဝန်ကြီးဌာန အခြေခံပညာဦးစီးဌာနက ၂၀၁၇-၂၀၁၈ ဘဏ္ဍာရေးနှစ်နဲ့ ၂၀၁၈-၂၀၁၉ ဘဏ္ဍာရေးနှစ်တွေမှာ Type-C အဆင့်ကျောင်းဆောင် ၁၄၁ ဆောင်ကိုဆောက်လုပ်ပေးခဲ့ပါတယ်။ အဲဒီထဲက ၄၄ ကျောင်းသာ Type-A အဆင့် ၁၀၀ ရာခိုင်နှုန်းပြီးစီးအောင် ဆောင်ရွက်ခဲ့ပြီးတော့ ၉ရ ကျောင်းမှာတော့ ခွင့်ပြုချက် ထပ်မရဘဲ ၁၀၀ ရာခိုင်နှုန်းအပြီးသတ်ဆောင်ရွက်ရန် ကျန်ရှိနေသေးကြောင်း သိရပါတယ်။ အဲဒီ Type-C အဆင့်ကျောင်းဆိုတာဟာ တည်ဆောက်ရေးလုပ်ငန်းရဲ့ တစ်ဝက် ၅၀ ရာခိုင်နှုန်းသာ ဆောင်ရွက်ရတာဖြစ်လို့ အပြီးသတ်တည်ဆောက်နိုင်ရန် တစ်ဆက်တစ်စပ်တည်းဖြစ်တဲ့ ဖြည့်စွက် ရန်ပုံငွေ ဒါမှမဟုတ် အနီးဆုံးဘဏ္ဍာရေးနှစ်ဘတ်ဂျက်မှာ ဆက်လက်ခွင့်ပြုပြီးတော့ အပြီးသတ် တည်ဆောက်ပေးရမှာပဲ ဖြစ်ပါတယ်။ Power Point သုံးခွင့်ပြုပါခင်ဗျား။ ဒါကတော့ ပဲခူး တိုင်းဒေသကြီး အရှေ့ခြမ်းက Type-C ကျောင်းဆောင်တွေ စာရင်းပဲဖြစ်ပါတယ်။ ဒါကတော့ ပဲခူး တိုင်းဒေသကြီး အနောက်ခြမ်းက Type-C ကျောင်းဆောင်တွေစာရင်းပဲ ဖြစ်ပါတယ်။ ဖော်ပြထားတဲ့ ပုံတွေကတော့ ကျွန်တော်တို့ သနပ်ပင်မြို့နယ်ထဲက ဆောက်လက်စတစ်ဝက်ပဲဆောက်ရသေးတဲ့ Type-C ကျောင်းဆောင်ပုံတွေပဲ ဖြစ်ပါတယ်။ ကျေးဇူးတင်ပါတယ်။ ဥက္ကဋ္ဌကြီးခင်ဗျား။ အထက်ပါဖော်ပြခဲ့တဲ့အတိုင်း တစ်ဆက်တစ်စပ်တည်း ဘဏ္ဍာရေးနှစ်တွေ မှာ ဘတ်ဂျက်ချပေးနိုင်ခြင်းမရှိဘဲနဲ့ အပြီးသတ်တည်ဆောက်ခြင်းမရှိဘဲ ဘတ်ဂျက်နှစ်ကွာဟတဲ့ အတွက် စာသင်ကျောင်း၊ စာသင်ခန်းလိုအပ်နေတဲ့ ကျောင်းသူ၊ ကျောင်းသားတွေအတွက် များစွာ နစ်နာရသလို တင်ဒါအောင်ကုမ္ပဏီများနဲ့ ဆောက်လုပ်ရေးပစ္စည်းများ၊ လုပ်ခလစာဈေးတက်လာတဲ့ အတွက် PAE နှုန်းထားတွေကို ကာလပေါက်ဈေးများအတိုင်း တိုးမပေးဘဲနဲ့ ဆက်တည်ဆောက်ရ တာကြောင့် ယခင်နှစ်တွေကစာချုပ်ပါအတိုင်း ဆောင်ရွက်ဖို့အခက်အခဲများရှိနေတယ်လို့လည်း ကြားသိရပါတယ်။ ဥက္ကဋ္ဌကြီးခင်ဗျား ၂၀၁၇-၂၀၁၈ ခုနှစ် PAE Rate နဲ့အခု ၂၀၁၉-၂၀၂၀ မှာများစွာ ကွာခြားနိုင်ပါတယ်။ ဝေးလံခေါင်သီတဲ့ အဆက်အသွယ်ခက်ခဲတဲ့ ဒေသတွေမှာဆိုပိုပြီးတော့ အဆင် မပြေဖြစ်နိုင်ပါတယ်။ အဲဒီအတွက် အရည်အသွေးကိုထိခိုက်မှာကိုလည်း စိုးရိမ်ရပါတယ်ခင်ဗျား။ ကျွန်တော်ဟာ ဒီမေးခွန်းကို ပဲခူးတိုင်းဒေသကြီးအတွင်းကိုပဲ ရည်ညွှန်းပြီးတော့ မေးခဲ့တာဖြစ်သော် လည်း နောက်ထပ်ကြားသိရတာကတော့ အခြားတိုင်းနဲ့ပြည်နယ်တွေမှာလည်း ဒီလိုအလားတူ Type-C ကျောင်းတွေရှိနေတယ်လို့ သိရပါတယ်။ ဥပမာအနေနဲ့ ပြောမယ်ဆိုလို့ရှိရင် ရခိုင်ပြည်နယ် ဘူးသီးတောင် မောင်တောမြို့နယ်မှာ အ.မ.က (ခွဲ) ယင်းပေါင်နှင့် အ.မ.က ရွာသာယာ Type-C ကျောင်းနှစ်ကျောင်းဟာလည်း ဆောက်လုပ်ပြီးတော့ ငွေမရရှိသေးဘူးလို့ ဝန်ကြီးဌာနအနေဖြင့် ဒါနဲ့ပတ်သက်ပြီးတော့လည်း ဘယ်လိုဆောင်ရွက်ပေးမယ်ဆိုတာကို သိရှိလိုတဲ့အကြောင်း စောစော ကပဲ ကျွန်တော့်ဆီတင်ပြလာတာ ရှိပါတယ်။ ဒါကြောင့်မို့လို့ ဝန်ကြီးအနေနဲ့ တစ်ခါတည်းဖြေနိုင် မယ်ဆိုလို့ရှိရင်တော့ PAE Rate ကိုကွာခြားနေတာကို ညှိပေးဖို့ကိုအစီအစဉ်ရှိသလား။ ခုနလို ကျန်နေတဲ့ တခြားတိုင်းဒေသကြီးနဲ့ပြည်နယ်မှာ ငွေမရဘဲနဲ့တစ်ဝက်တစ်ပျက်ဖြစ်နေတဲ့ ကျောင်း တွေကိုရော ဆက်ပြီးတော့တည်ဆောက်ပေးဖို့ရှိသလားဆိုတာကို ဖြေနိုင်လို့ရှိရင်တော့ တစ်ဆက် တစ်စပ်တည်း ဖြေကြားစေလိုပါတယ်။ အားလုံးကိုကျေးဇူးတင်ပါတယ်ခင်ဗျား။</speech>
<speech type="speaker">ပညာရေးဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="16">ဦးဝင်းမော်ထွန်း(ဒုတိယဝန်ကြီး၊ ပညာရေးဝန်ကြီးဌာန)</agency>ပြည်သူ့လွှတ်တော် ဥက္ကဋ္ဌကြီးနှင့် ပြည်သူ့လွှတ်တော် ကိုယ်စားလှယ်ကြီးများအားလုံး ကိုယ်၏ကျန်းမာခြင်း၊ စိတ်၏ ချမ်းသာခြင်းနှင့် ပြည့်စုံပါစေကြောင်း ဆုမွန်ကောင်းတောင်းနှုတ်ခွန်းဆက်သပါတယ်။ ပညာရေး ဝန်ကြီးဌာန ဒုတိယဝန်ကြီး ကျွန်တော် ဦးဝင်းမော်ထွန်းက ပဲခူးတိုင်းဒေသကြီး၊ သနပ်ပင်မဲဆန္ဒနယ် ပြည်သူ့လွှတ်တော်ကိုယ်စားလှယ်ကြီး ဦးမြင့်ဦး၏ မေးခွန်းဖြစ်သော ပညာရေးဝန်ကြီးဌာန၊ အခြေခံပညာဦးစီးဌာန၏ ပဲခူးတိုင်းဒေသကြီးအတွင်း တည်ဆောက်ပေးခဲ့သော Type-C ယာယီ ကျောင်းဆောင်များအား အပြီးသတ်တည်ဆောက်ပေးရန် အစီအစဉ်ရှိ/မရှိဆိုတဲ့ မေးခွန်းနဲ့ စပ်လျဉ်းပြီး ဖြေကြားတင်ပြမှာဖြစ်ပါတယ်။ ရိုသေလေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်တော် ကြီးများခင်ဗျာ။ စောစောက ပြည်သူ့လွှတ်တော်ကိုယ်စားလှယ်တော်ကြီးမေးတဲ့ မေးခွန်းမှာပါ) တယ်။ သူမေးခွန်းတင်ပြချိန်နဲ့ ဖြေကြားချိန်ဟာ စွာ ကွာဟနေကြောင်းတင်ပြသွားတာ ရှိပါတယ်။ မှန်ပါတယ်။ ဒီကွာဟနေတဲ့်းမှာပဲ ကျွန်တော်တို့ပညာရေးဝန်ကြီးဌာနအနေနဲ့ ဆောင်ရွက်မှုများစွာရှိခဲ့ပါကြောင်း တင်ပြအပ်ပါတယ်။ ကိုယ်စားလှယ်တော်ကြီး စောစောက စာရင်းချုပ်တင်ပြသွားတဲ့ ပဲခူးတိုင်းအရှေ့ခြမ်းမှာ ကျန်တဲ့ကျောင်း ၅၅ ကျောင်း၊ ပဲခူးတိုင်းအနောက် ခြမ်းမှာ ကျန်တဲ့ကျောင်း ၃၂ ကျောင်း စုစုပေါင်း ၈ရ ကျောင်းရှိပါတယ်။ ဒီပညာရေးဝန်ကြီးဌာန အခြေခံပညာဦးစီးဌာနအနေဖြင့် Type-A ဖြင့်အပြီးသတ်လုပ်ငန်းများ ဆောင်ရွက်ရန် ဒီကျန်ရှိတဲ့ အခြေခံပညာကျောင်းပေါင်းအားလုံး ၈ရ ကျောင်းအတွက် ရန်ပုံငွေကျပ်သန်းပေါင်း ၁၃၅၇.၄၂၅ သန်းကို ၂၂-၁၀-၂၀၁၉ ရက်နေ့တွင် လုပ်ငန်းများဆောင်ရွက်ရန် ခွဲဝေဆောင်ရွက်ပေးပြီး ဖြစ်ပါကြောင်း ရိုသေစွာတင်ပြအပ်ပါတယ်။</speech>
<speech type="speaker">မိုက်ပေးပါ။</speech>
<speech><mp id="211">ဦးမြင့်ဦး(သနပ်ပင်မဲဆန္ဒနယ်)</mp>ဥက္ကဋ္ဌကြီးခင်ဗျား။ တစ်ဆက်တစ်စပ်တည်း မေးခွင့် ပြုပါ။ ကျွန်တော်က ခုနတုန်းက PAE Rate တွေကွာခြားသွားတာကို ထပ်ပြီးတော့ညှိနှိုင်းပေးမလား လို့ ကျွန်တော်မေးသွားတာရှိပါတယ်။ ဒါကလည်း အရည်အသွေးမပြည့်မီမှာကို စိုးရိမ်ရလို့ ဖြစ်ပါတယ်။ နောက်ပြီးတော့ ဒီကုမ္ပဏီတွေအနေနဲ့လည်း ကျွန်တော်တို့ကိုညှိနှိုင်းလာတာ ရှိပါတယ်။ လွှတ်တော်ကိုယ်စားလှယ်တွေကို ကျွန်တော်တို့စာချုပ်တွေအတိုင်း လုပ်ဖို့အခက်အခဲရှိတယ်။ လမ်းပန်းဆက်သွယ်ရေးကလည်း ခက်တဲ့နေရာတွေမှာဆို ပိုပြီးတော့ခက်ခဲတယ်လို့ ကျွန်တော် စောစောကလည်းတင်ပြပြီး ဖြစ်ပါတယ်။ ဒါကြောင့်မို့လို့ PAE Rate ကိုထပ်ပြီးတော့ ညှိပြီးတော့ ဆောင်ရွက်ပေးမှသာလျှင် အရည်အသွေးပြည့်မီမယ်လို့ ယူဆပါတယ်။ ဒီအတွက်လည်း ဖြေနိုင်မယ် ဆိုရင် ဖြေကြားစေချင်ပါတယ်။ ခုနတုန်းက ကျွန်တော်တခြားတိုင်းနဲ့ပြည်နယ်တွေကို ဥပမာ ပေးထားတာဖြစ်တဲ့အတွက် ကျွန်တော်တင်ပြသွားတဲ့ ဘူးသီးတောင်-မောင်တောကကျောင်း နှစ်ကျောင်းနဲ့ပတ်သက်လို့လည်း တစ်ခါတည်းဖြေလို့ရမယ်ဆိုလို့ရှိရင် ဖြေပေးစေချင်ပါတယ်။ ကျေးဇူးတင်ပါတယ်ခင်ဗျား။</speech>
<speech type="speaker">ဦးမြင့်ဦး အနေနဲ့မူလမေးခွန်းတင်စဉ်က အဲဒီဘူးသီးတောင်-မောင်တော ဘက်ကအကြောင်းတွေမပါပါဘူး။ အဲဒီဟာကိုတော့ ပညာရေးဝန်ကြီးဌာနကလည်း ချက်ချင်းဖြေ မယ်ဆိုလို့ခက်မှာ ဖြစ်ပါတယ်။ အဲဒါကြောင့် ပညာရေးဝန်ကြီးဌာနအနေနဲ့ သက်ဆိုင်တဲ့ဆက်စပ် မေးခွန်းကိုပဲ ဖြေနိုင်ပါတယ်။</speech>
<speech><agency id="16">ဦးဝင်းမော်ထွန်း(ဒုတိယဝန်ကြီး၊ ပညာရေးဝန်ကြီးဌာန)</agency>ရိုသေလေးစားအပ် ပါသော လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်တော်ကြီးများခင်ဗျား။ ကျွန်တော့်အနေနဲ့ ဆက်စပ်မေးခွန်းကိုဖြေရရင် ကျွန်တော်တို့ရန်ပုံငွေသုံးစွဲရာမှာ ပြည်ထောင်စု လွှတ်တော်ကြီးက အတည်ပြုပြဋ္ဌာန်းပြီးသော စီမံကိန်းတန်ဖိုးများကိုသာ ဥပဒေအရလိုက်နာ ကျင့်သုံးရပါတယ်။ ဒီဟာမှတည်ဆောက်တဲ့နေရာမှာ ကွဲလွဲခြင်း၊ ခုနကတန်ဖိုးတွက်ချက်မှု ကွာဟခြင်းတွေဟာ ဒါသက်ဆိုင်ရာတိုင်းဒေသကြီး၊ နောက်ဒီသက်ဆိုင်ရာ ခရိုင်၊ မြို့နယ်၊ ပညာရေးမှူးများက တင်ပြရင်တော့ကျွန်တော်တို့ ပြန်ပြီးစိစစ်ပေးပါ့မယ်။ ဒီစီမံကိန်းဥပဒေအရ ခွင့်ပြုပြီးသားတန်ဖိုးကိုတော့ ညှိနှိုင်းဆောင်ရွက်ပေးရန် အစီအစဉ်မရှိပါကြောင်း တင်ပြအပ်ပါတယ်။ နောက်ဆက်စပ်မေးခွန်းအနေနဲ့ အလားတူအချောမသတ်သေးတဲ့ ကျောင်းများအားလုံးကို ကျွန်တော်တို့ တတ်နိုင်သရွေ့အပြီးသတ်နိုင်အောင် ဆောင်ရွက်ပေးလျက်ရှိပါကြောင်းနှင့် ကိုယ်စားလှယ်တော်ကြီးတင်ပြတဲ့ ဘူးသီးတောင်၊ မောင်တောကကျောင်းကိုတော့ ကျွန်တော်တို့ သီးသန့်မေးမြန်းပါက ပိုမိုဆီလျော်မည်ဖြစ်ပါကြောင်း ရိုသေစွာတင်ပြအပ်ပါတယ်။</speech>
</Q-A>
<Q-A>
<title>မာန်အောင်မြို့နယ်ရှိ အခြေခံပညာမူလတန်းကျောင်းများတွင် တိုင်းရင်းသားဘာသာစာပေ သင်ကြားရန် လိုအပ်လျက်ရှိသော ဆရာဆရာမများအား ခန့်ထားပေးရန် အစီအစဉ်ရှိ/မရှိတို့နှင့် စပ်လျဉ်းသည့်မေးခွန်း</title>
<speech type="speaker">မာန်အောင်မဲဆန္ဒနယ်မှ ဦးတင်နု(ခ)တင်နုအောင် မေးမြန်းဖို့ဖြစ်ပါတယ်။</speech>
<speech><mp id="331">ဦးတင်နု(ခ)တင်နုအောင်(မာန်အောင်မဲဆန္ဒနယ်)</mp>လေးစားအပ်ပါသော ပြည်သူ့ လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ပြည်ထောင်စုဝန်ကြီးများနှင့် ဧည့်သည်တော်များအားလုံးကို မင်္ဂလာပါလို့ ကျွန်တော်နှုတ်ခွန်းဆက်သအပ်ပါတယ်။ ကျွန်တော် ကတော့ ရခိုင်ပြည်နယ်၊ မာန်အောင်မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးတင်နု(ခ) တင်နုအောင်ပါ။ ဥက္ကဋ္ဌကြီးမှတစ်ဆင့် ကျွန်တော်မေးမြန်းလိုတဲ့မေးခွန်းကတော့ ရခိုင်ပြည်နယ်၊ မာန်အောင်မြို့နယ်ရှိ အခြေခံပညာမူလတန်းကျောင်းများမှာ တိုင်းရင်းသားဘာသာစာပေ သင်ကြားရန်လိုအပ်လျက်ရှိတဲ့ ဆရာဆရာမများအား ခန့်ထားပေးရန်အစီအစဉ်ရှိ/မရှိသိရှိလိုတဲ့ အတွက် ပြည်သူများရဲ့ ကိုယ်စား မေးမြန်းသွားမှာဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော်တို့မာန်အောင်မြို့နယ်ဟာ ရခိုင်ပြည်နယ်ထဲမှာရှိပြီး လမ်းပန်း ဆက်သွယ်ရေးခက်ခဲမှုကြောင့် ဝေးလံခေါင်သီဒေသအဖြစ် နိုင်ငံတော်မှသတ်မှတ်ထားပြီး ဒေသ ရှားပါးစရိတ်ခံစားခွင့်ပြုထားတဲ့ မြို့နယ်တစ်ခု ဖြစ်ပါတယ်။ မာန်အောင်မြို့နယ်အတွင်းမှာ နေထိုင် ကြတဲ့ပြည်သူတွေဟာ ဆင်းရဲကြပေမဲ့ မိမိတို့ရဲ့ သားတွေ၊ သမီးတွေကို အသိပညာရှိအောင် ကျောင်းမှာထားကြပါတယ်။ ပညာရေးကိုလည်း အထူးအလေးထားအားပေးကြပါတယ်။ ဥက္ကဋ္ဌကြီး ခင်ဗျား။ ၂၀၁၉ ခုနှစ် စက်တင်ဘာလ ပထမအပတ်က ပြည်နယ်တွေနဲ့ တိုင်းဒေသကြီးတွေမှာရှိတဲ့ တိုင်းရင်းသားကျောင်းသားကျောင်းသူတွေကို တိုင်းရင်းသားဘာသာစာပေနှင့် ကျောင်းသင်ဘာသာ ရပ်များ သင်ကြားရန်အတွက် အထောက်အကူပြု (TA) နေ့စားများအဖြစ် ဆရာဆရာမ ၆၀၀၀ ကျော် ခန့်ထားပေးခဲ့ကြောင်း သိရှိရပါတယ်။ ဒီလိုခန့်ထားပေးတဲ့အတွက် နိုင်ငံတော်အစိုးရကို အထူး ကျေးဇူးတင်ရှိပါကြောင်း ပြောကြားလိုပါတယ်။ ဥက္ကဋ္ဌကြီးခင်ဗျား။ ကျွန်တော်တို့ ရခိုင်ပြည်နယ်မှာရှိတဲ့ မာန်အောင်မြို့နယ်ရှိ ကျောင်းများ အတွက်လည်း ဆရာဆရာမ ၁ရ ဦး ခန့်ထားပေးခဲ့ကြောင်း တွေ့ရပါတယ်။ ဒါပေမဲ့လို့ မာန်အောင် မြို့နယ်မှာက အခြေခံပညာကျောင်းပေါင်းဟာ ၁၁ရ ကျောင်းရှိပါတယ်။ အဲဒီ ၁၁ရ ကျောင်းမှာ ကျောင်းပေါင်း ၈၂ ကျောင်းဟာ ကျောင်းသား ၄၀ အောက် ပညာသင်ကြားလျက်ရှိပြီး ၃၅ ကျောင်း ဟာ ၄၀ အထက်ရှိတဲ့ကျောင်းများဖြစ်ကြပါတယ်။ ဥက္ကဋ္ဌကြီးခင်ဗျား။ တိုင်းရင်းသားဘာသာစာပေ သင်ကြားပေးမယ့် ဆရာဆရာမများခန့်ထားရေးနှင့်ပတ်သက်လို့ တိုင်းရင်းသားလူမျိုးများရေးရာ ဝန်ကြီးဌာနနှင့် ပညာရေးဝန်ကြီးဌာနအောက်ရှိ တာဝန်ရှိသူများနှင့် ကျွန်တော်သွားရောက်တွေ့ဆုံ ခဲ့ပါတယ်။ တိုင်းရင်းသားလူမျိုးများရေးရာဝန်ကြီးဌာနက ကျောင်းတစ်ကျောင်းကို ဆရာ တစ်ယောက်ခန့်ထားပေးဖို့ ပညာရေးဝန်ကြီးဌာနနှင့်ညှိနှိုင်းထားကြောင်း ပြောပါတယ်။ ပညာရေး ဝန်ကြီးဌာနကတော့ ကျောင်းသား ၄၀ အထက်ရှိတဲ့ကျောင်းတွေကိုသာ ဆရာတစ်ယောက် ခန့်ပေး မယ်လို့ ပြောပါတယ်။ ဒါပေမဲ့လို့ ၂၀၁၉ ခုနှစ် စက်တင်ဘာလ ပထမအပတ်က ဆရာဆရာမတွေ ခန့်ထားတဲ့စာရင်းထွက်လာတဲ့အခါမှာ ကျွန်တော်တို့မာန်အောင်မြို့နယ်က ကျောင်းသား ၄၀ အထက်ရှိတဲ့ကျောင်း ၃၅ ကျောင်းအတွက် ကျောင်းဆရာ ၁ရ ယောက်ခန့်ထားကြောင်း တွေ့ရပါ တယ်။ ၁၈ ကျောင်းမှာ ဆရာခန့်ထားခြင်းမရှိသေးပါဘူး။ ကျောင်းသား ၄၀ အောက် ကျောင်း ၈၂ ကျောင်းမှာ ဆရာတွေမရှိသေးပါဘူး။ မြို့နယ်အတွင်းမှာ ပညာရေးအခွင့်အလမ်းများစွာကွာဟမှု ဖြစ်နေပါတယ်။ ဒါကြောင့် ကျွန်တော်တို့မာန်အောင်မြို့နယ်ရှိ ကျန်ရှိနေသောကျောင်းများအတွက် လိုအပ်သောဆရာဆရာမများကို ပြန်၍ခန့်ထားရန် အစီအစဉ်ရှိ/မရှိ သိရှိလိုသည့်အတွက် ပြည်သူ များရဲ့ ကိုယ်စား ဥက္ကဋ္ဌကြီးမှတစ်ဆင့် ဤမေးခွန်းကို မေးမြန်းရခြင်းဖြစ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<speech type="speaker">ပညာရေးဝန်ကြီးဌာနကက ဖြေကြားရန် ဖြစ်ပါတယ်။</speech>
<speech><agency id="16">ဦးဝင်းမော်ထွန်း(ဒုတိယဝန်ကြီး၊ ပညာရေးဝန်ကြီးဌာန)</agency>ရိုသေလေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်ကြီးများခင်ဗျား။ ကျွန်တော်ကပဲ ဆက်လက်ပြီး ရခိုင်ပြည်နယ်၊ မာန်အောင်မဲဆန္ဒနယ် ပြည်သူ့လွှတ်တော်ကိုယ်စားလှယ်ကြီး ဦးတင်နု(ခ)တင်နုအောင်ရဲ့ မေးခွန်းဖြစ်သော ရခိုင်ပြည်နယ်၊ မာန်အောင်မြို့နယ်ရှိ အခြေခံပညာ မူလတန်းကျောင်းများတွင် တိုင်းရင်းသားဘာသာစာပေသင်ကြားရန် လိုအပ်လျက်ရှိသော ဆရာ ဆရာမများအား ခန့်ထားပေးရန် အစီအစဉ်ရှိ/မရှိဆိုတဲ့မေးခွန်းနှင့်စပ်လျဉ်းပြီး ဖြေကြားတင်ပြမှာ ဖြစ်ပါတယ်။ ရိုသေလေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော် ကိုယ်စားလှယ်ကြီးများခင်ဗျား။ ကျွန်တော်တို့ပညာရေးဝန်ကြီးဌာန၊ အခြေခံပညာဦးစီးဌာန အနေဖြင့် ၂၀၁၉-၂၀၂၀ ပညာသင်နှစ်အတွင်း ရခိုင်ပြည်နယ်၊ မာန်အောင်မြို့နယ်အတွင်းရှိ ကျောင်းများအတွက် Teaching Assistant လျှောက်ထားသူ ၉၆ ဦး၏လျှောက်လွှာများကို တိုင်းရင်းသားလူမျိုးများရေးရာဝန်ကြီးဌာနမှတစ်ဆင့် လက်ခံရရှိရပါတယ်။ ဒီလက်ခံရရှိတဲ့ soypory?p:3əşns worqosąjo sodopao Grade-11 Grade-21 Grade-3 qo6cl?: ကျောင်းသားကျောင်းသူ ၄၀ ဦးနှင့်အထက်ရှိသော ကျောင်းများမှာ Teaching Assistant ဆရာ ၁၈ ဦးအား ခန့်ထားပြီးဖြစ်ကြောင်းတင်ပြအပ်ပါတယ်။ ပညာရေးဝန်ကြီးဌာန၊ အခြေခံပညာဦးစီးဌာန အနေနဲ့ ယခု ၂၀၂၀-၂၀၂၁ ပညာသင်နှစ်အတွက် Teaching Assistant များ ဆက်လက်ခန့်ထား နိုင်ရေးအတွက် တိုင်းရင်းသားလူမျိုးများရေးရာဝန်ကြီးဌာနမှ စိစစ်ပြီး လျှောက်လွှာများအား ထပ်မံ ရောက်ရှိလာချိန်တွင် သတ်မှတ်ချက်မူများနှင့်အညီစိစစ်ပြီး ဆက်လက်ဆောင်ရွက်ပေးမည် ဖြစ်ကြောင်း ရိုသေစွာတင်ပြအပ်ပါတယ်။</speech>
<speech type="speaker">မိုက်ပေးပါ။</speech>
<speech><mp id="331">ဦးတင်နု(ခ)တင်နုအောင်(မာန်အောင်မဲဆန္ဒနယ်)</mp>ဥက္ကဋ္ဌကြီးခင်ဗျား။ ကျွန်တော့်ကို ဆက်စပ်မေးခွန်း မေးခွင့်ပြုပါ။ အခုလို ပြည်ထောင်စုဒုတိယဝန်ကြီးက ပြည့်ပြည့်စုံစုံကြား ပေးတဲ့အတွက် အထူးကျေးဇူးတင်ရှိပါတယ်။ ဥက္ကဋ္ဌကြီးခင်ဗျား။ ကျွန်တော် ပညာရေးဝန်ကြီးဌာန အောက်မှာရှိတဲ့ တာဝန်ရှိသူအချို့နှင့် တိုင်းရင်းသားဘာသာစာပေသင်ကြားရေးနှင့်ပတ်သက်လို့ သွားရောက်တွေ့ဆုံခဲ့ပါတယ်။ တာဝန်ရှိသူတွေက ကျွန်တော့်ကိုဘာပြောလဲဆိုရင် ကျန်ခဲ့တဲ့ ကျောင်းတွေမှာ ဆရာတွေမခန့်ပေးနိုင်တာနဲ့ပတ်သက်လို့ ကျွန်တော့်ကိုပြောပြပါတယ်။ အဲဒါ ဘယ်လိုပြောလဲဆိုရင် သူတို့က သူတို့ကျောင်းတွေမှာရှိတဲ့ ဆရာတွေကို တစ်လကိုသုံးသောင်းပေးမှ အဲဒီကျောင်းတွေမှာ ဆရာတွေသင်ထားခိုင်းတယ်လို့ ပြောပါတယ်။ ကျွန်တော်တို့ လိုချင်တာက ဒီကျောင်းမှာရှိတဲ့ဆရာတွေကို လစာသုံးသောင်းပေးပြီး သင်တာထက် အလုပ်အကိုင်မရှိတဲ့ ဘွဲ့ရတွေ၊ ၁၀ တန်းအောင်တဲ့ အပြင်တွေမှာရှိတဲ့ ကလေးတွေ အလုပ်အကိုင်ရစေချင်တဲ့ဆန္ဒ ရှိပါတယ်။ အဲဒါကြောင့် ကျွန်တော်ဆက်စပ်မေးချင်တာက ဒီသုံးသောင်းနဲ့လုပ်ချင်တဲ့ကလေးတွေ အလုပ်လျှောက်လာလို့ရှိရင် အခုနက ကျောင်းမှာခန့်ထားတဲ့ သုံးသောင်းပေးထားတဲ့ဆရာတွေကို မပေးတော့ဘဲနဲ့ အဲဒီလျှောက်တဲ့ ကလေးတွေကိုခန့်ထားဖို့ အစီအစဉ်ကိုရှိပါသလားလို့ အဲဒါလေး သိချင်ပါတယ်ခင်ဗျား။</speech>
<speech type="speaker">ပညာရေးဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="16">ဦးဝင်းမော်ထွန်း(ဒုတိယဝန်ကြီး၊ ပညာရေးဝန်ကြီးဌာန)</agency>ပညာရည်မြင့်မားရေး အတွက်က သင်ကြားမှုပြုရာမှာ သင်တန်းတက်ပြီးသား ဆရာဆရာမများနှင့် သင်ကြားရေးအတွက် အထူးကြိုးပမ်းဆောင်ရွက်လျက်ရှိပါတယ်။ အလုပ်အကိုင်ရရှိရေး ဒေသခံလူငယ်တွေရဲ့ အလုပ်အကိုင် အခွင့်အလမ်းပွင့်လန်းကလည်း အရေးပါသလို သင်ကြားရေးဆောင်ရွက်ရာမှာ အရည်အချင်းပြည့်သူ ဆရာဖြစ်သင်တန်းတက်ပြီးသူများမှ သင်ကြားရေးအရလည်း ပိုမိုအရေးပါပါကြောင်း တင်ပြအပ် ပါတယ်။</speech>
</Q-A>
<Q-A>
<title>မြန်မာ့ပညာရေးပြုပြင်ပြောင်းလဲမှု အရှိန်အဟုန်မြှင့်တင်နိုင်စေရန် သတ်မှတ်ပေးထားသည့် ပညာရေးအသုံးစရိတ်များကို စနစ်တကျသုံးစွဲနိုင်စေရန်နှင့် ပြဋ္ဌာန်းသင်ရိုးညွှန်းတမ်းများကို ပုံနှိပ် စာအုပ်များ စေမယ်အစား Digital Text အစီအမံများစတင်ရေးဆွဲပြီး အဆင့်လိုက်အကောင်အထည်ဖော်ရန်အစီအစဉ်ရှိ/မရှိနှင့် စပ်လျဉ်း သည့်မေးခွန်း</title>
<speech type="speaker">အောင်မြေသာစံမဲဆန္ဒနယ်မှ ဒေါက်တာလှမိုး မေးမြန်းဖို့ဖြစ်ပါတယ်။</speech>
<speech><mp id="309">ဒေါက်တာလှမိုး(အောင်မြေသာစံမဲဆန္ဒနယ်)</mp>လေးစားအပ်ပါသော ပြည်သူ့ လွှတ်တော်ဥက္ကဋ္ဌကြီးနှင့် ကြွရောက်လာကြသောသူများအားလုံး ရွှင်လန်းချမ်းမြေ့ပါစေ။ ကျွန်တော် ကတော့ အောင်မြေသာစံမဲဆန္ဒနယ်က ပြည်သူ့လွှတ်တော်ကိုယ်စားလှယ် ဒေါက်တာလှမိုး ဖြစ်ပါတယ်။ လွှတ်တော်ဥက္ကဋ္ဌကြီးမှတစ်ဆင့် အောက်ပါမေးခွန်းကိုမေးမြန်းမှာ ဖြစ်ပါတယ်။ မြန်မာ့ ပညာရေးပြုပြင်ပြောင်းလဲမှု အရှိန်အဟုန်မြှင့်တင်နိုင်စေရန် သတ်မှတ်ပေးထားသည့် ပညာရေး အသုံးစရိတ်များကို စနစ်တကျသုံးစွဲနိုင်စေရန်နှင့် ကျောင်းသားကျောင်းသူများ ခေတ်နှင့်အညီ ပညာသင်ကြားသင်ယူခွင့်ရရှိစေရန် အခြေခံပညာကဏ္ဍပြဋ္ဌာန်းသင်ရိုးညွှန်းတမ်းများကို ပုံနှိပ် စာအုပ်များရိုက်နှိပ်ဖြန့်ဝေမည့်အစား Digital Text များဖြင့် ပြောင်းလဲဖြန်ဝေသုံးစွဲနိုင်ရန် မူဝါဒ အစီအမံများစတင်ရေးဆွဲပြီး အဆင့်အလိုက်အကောင်အထည်ဖော်ရန် အစီအစဉ်ရှိ/မရှိမေးမြန်း သွားမှာဖြစ်ပါတယ်။ ဒီမေးခွန်းမေးမြန်းရတဲ့အကြောင်းအရင်းခြောက်ချက်ရှိပါတယ်။ လွှတ်တော်ဥက္ကဋ္ဌကြီးခင်ဗျား။ နံပါတ်(၁)အနေနဲ့ကတော့ မြန်မာ့ပညာရေးပြုပြင်ပြောင်းလဲမှု အရှိန်အဟုန်မြှင့်တင်နိုင်စေရန်အတွက် နိုင်ငံတော်မှ ပညာရေးအသုံးစရိတ်များ နှစ်စဉ်တိုးမြှင့် ချထားပေးလျက်ရှိပါတယ်။ အခြေခံပညာကဏ္ဍမှာလည်း ပညာရေးပြုပြင်ပြောင်းလဲမှု KG+12 အစီအမံဖြင့် အဆင့်ဆင့်ဆောင်ရွက်လျက်ရှိရာမှာ ၂၀၂၂ ခုနှစ်ပြီးစီးချိန်မှာ အခြေခံပညာကျောင်းသား ကျောင်းသူ ၁၃ သန်းခန့်ရှိမယ်လို့ ခန့်မှန်းတွက်ချက်ပါတယ်။ အခု ၂၀၁၉-၂၀၂၀ ပညာသင်နှစ်မှာ ကျောင်းသားကျောင်းသူ ၁၀ သန်းကျော် ရောက်ရှိနေပြီဖြစ်ပါတယ်။ (၂)အနေနဲ့ကတော့ နိုင်ငံတော် အစိုးရမှ အခြေခံပညာရေး မူလတန်း၊ အလယ်တန်း၊ အထက်တန်းအဆင့်တိုင်းအတွက် အခမဲ့ ပညာရေးဖြင့် အကောင်အထည်ဖော်ဆောင်ရွက်လျက်ရှိရာ ပြဋ္ဌာန်းသင်ရိုးညွှန်းတမ်းစာအုပ်များကို ပုံနှိပ်ပြီး နှစ်စဉ်အခမဲ့ဖြန့်ဝေလျက်ရှိသဖြင့် ပညာရေးအသုံးစရိတ်မှ နှစ်စဉ်ဘီလီယံ ၁၀၀ ကျော်နီးပါး သုံးစွဲနေရပါတယ်။ ၂၀၂၂ ခုနှစ်နောက်ပိုင်းမှာ ဘီလီယံ ၁၅၀ ပတ်ဝန်းကျင်အထိတိုးမြှင့်သုံးစွဲရမယ်လို့ ခန့်မှန်းထားပါတယ်။ ဒီလိုဘီလီယံပေါင်းမြောက်မြားစွာသုံးစွဲပေးရပေမဲ့ ဒီပုံနှိပ်စာအုပ်များဟာ တစ်နှစ်တာပဲအသုံးပြုရပြီး နှစ်စဉ်အကုန်အကျခံပြီး ပြန်ရိုက်နှိပ်နေရပါတယ်။ (၃)အနေနဲ့ကတော့ အခြေခံပညာကဏ္ဍရဲ့ ပြဋ္ဌာန်းသင်ရိုးညွှန်းတမ်းများကို နှစ်စဉ်ပုံနှိပ် ဖြန့်ဝေခြင်းအား ဆောင်ရွက်တဲ့ နေရာမှာ တင်ဒါလုပ်ငန်းစဉ်များရှုပ်ထွေးကြန့်ကြာခြင်း၊ ကျောင်းဖွင့်ရာသီအမြီန့် ဝေနိုင် ခြင်း၊ ပုံနှိပ်အရည်အသွေးမပြည့်မီခြင်း၊ ပြင်ပမှခွင့်ပြုချက်မဲ့ တရားမဝင်ပုံနှိပ်ရောင်းချရာမှ အမှား အယွင်းများဖြစ်ပေါ်ခြင်းဖြစ်စဉ်တွေကြောင့် ပညာရေးပြုပြင်ပြောင်းလဲမှုဖြစ်စဉ်မှာ အဟန့်အတား တွေဖြစ်ပေါ်ခဲ့ရပါတယ်။ (၄)အနေနဲ့ အခုအခါမှာ နိုင်ငံတကာသင်ကြားရေးအစီအမံများဟာ Educational 4.0 သို့ အဆင့်မြှင့်တင်ပြီး သင်ကြားသင်ယူမှုဖြစ်စဉ် များကို ICT ကဏ္ဍဖြင့် အကောင် အထည်ဖော်နေပြီဖြစ်ရာ မြန်မာ့ပညာရေးကဏ္ဍကလည်း ပညာရေးမြှင့်တင်မှုအစိတ်အပိုင်းတစ်ရပ် အနေနဲ့ ICT ကဏ္ဍကို အလေးထားဆောင်ရွက်ရန်လိုအပ်လာပြီ ဖြစ်ပါတယ်။ မေးခွန်းမေးမြန်းရခြင်းရဲ့ ရည်ရွယ်ချက်နံပါတ်(၅)ကတော့ အခြေခံပညာကဏ္ဍရဲ့ ပြဋ္ဌာန်း သင်ရိုးညွှန်းတမ်းများကို နှစ်စဉ်ပုံနှိပ်ဖြန့်ဝေခြင်းအစား Digital Text များဖြင့် အသွင်ပြောင်းလဲပြီး အသုံးပြုမယ်ဆိုပါက ကနဦးရင်းနှီးမြှုပ်နှံမယ့်သူအတွက် ပညာရေးအသုံးစရိတ်မှ အနည်းငယ် ပိုမိုသုံးစွဲရမည်ဖြစ်သော်လည်းပဲ နောက်ပိုင်းမှာနှစ်စဉ်ပြုန်းပုံနှိပ်များရိုက်နှိပ်ခြင်းကြောင့် ဖြစ်ပေါ် နေတဲ့အရှုပ်အထွေးများကင်းဝေးနိုင်ခြင်း၊ အသုံးစရိတ်များလျော့ကျလာခြင်းနှင့်အတူ ကျောင်းသား ကျောင်းသူများ သင်ကြားသင်ယူမှုအား ခေတ်နဲ့အညီသင်ကြားခွင့်ရရှိခြင်းတို့ကိုပါ ရရှိလာစေမှာ ဖြစ်ပါတယ်။ မေးခွန်းမေးမြန်းရတဲ့ရည်ရွယ်ချက်(၆)ကတော့ ဒါကြောင့်မို့လို့ အခြေခံပညာကဏ္ဍရဲ့ ပြဋ္ဌာန်းသင်ရိုးညွှန်းတမ်းများကို နှစ်စဉ်ပုံနှိပ်ဖြန့်ဝေခြင်းအစား Digital Text ဖြင့် ပြောင်းလဲ အသုံးပြုခြင်းအား မူဝါဒအစီအမံများကိုရေးဆွဲပြီး အဆင့်ဆင့်အကောင်အထည်ဖော်ဆောင်ရွက် နိုင်ရန် လိုအပ်နေပြီဖြစ်တဲ့အတွက်ကြောင့် ပြည်သူ့လွှတ်တော်ဥက္ကဋ္ဌကြီးမှတစ်ဆင့် ဒီအစီအစဉ် ရှိ/မရှိမေးမြန်းရခြင်းဖြစ်ပါတယ်။ အားလုံးကျေးဇူးတင်ပါတယ်။</speech>
<speech type="speaker">ပညာရေးဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="16">ဦးဝင်းမော်ထွန်း(ဒုတိယဝန်ကြီး၊ ပညာရေးဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်ကြီးများခင်ဗျာ။ ကျွန်တော်ကပဲ ဆက်လက်ပြီး မန္တလေးတိုင်းဒေသကြီး၊ အောင်မြေသာစံမဲဆန္ဒနယ်မှ ပြည်သူ့လွှတ်တော် ကိုယ်စားလှယ်ကြီး ဒေါက်တာလှမိုးရဲ့ မေးခွန်းဖြစ်သော မြန်မာ့ပညာရေးပြုပြင်ပြောင်းလဲမှု အရှိန်အဟုန်မြှင့်တင်နိုင်စေရန် သတ်မှတ်ပေးထားသည့် ပညာရေးအသုံးစရိတ်များကို စနစ်တကျ သုံးစွဲနိုင်စေရန်နှင့် ကျောင်းသားကျောင်းသူများအား ခေတ်နှင့်အညီပညာသင်ကြားခွင့်ရရှိစေရန်၊ အခြေခံပညာကဏ္ဍပြဋ္ဌာန်းသင်ရိုးညွှန်းတမ်းများကို ပုံနှိပ်စာအုပ်များရိုက်နှိပ်ဖြန့်ဝေမည့်အစား Digital Text များဖြင့် ပြောင်းလဲဖြန့်ဝေသုံးစွဲနိုင်ရန် မူဝါဒအစီအမံများစတင်ရေးဆွဲပြီး အဆင့်လိုက် အကောင်အထည်ဖော်ရန်အစီအစဉ်ရှိ/မရှိ သိရှိလိုခြင်းမေးခွန်းနှင့်ပတ်သက်ပြီး ဖြေကြားတင်ပြမှာ ဖြစ်ပါတယ်။ | ရိုသေလေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်ကြီး များခင်ဗျာ။ ကျွန်တော်အိပသာဂန်ကြီးဌာနအနေနဲ့ အမျိုးသားပလာရေးမဟာဗျူဟာ(ဝ၁ ၂၀၂၁)ချမှတ်ပြီး မြန်မာနိုင်ငံပညာရေးကဏ္ဍဖွံ့ဖြိုးတိုးတက်ရေးအတွက် အရှိန်အဟုန်မြှင့်တင် ဆောင်ရွက်လျက်ရှိပြီး သင်ကြားရေးဆရာဆရာမလိုအပ်ချက် ပိုမိုကောင်းမွန်သော သင်ယူမှု ပတ်ဝန်းကျင်၊ သင်ထောက်ကူပစ္စည်းများပြည့်စုံမှုနှင့် ဆရာဆရာမများအတွက် စွမ်းဆောင်ရည် မြှင့်တင်မှုစသည်တို့အတွက် ဖြစ်ပေါ်နေသောအခက်အခဲနှင့် စိန်ခေါ်မှုများစွာကို ဖြေရှင်းဆောင်ရွက် လျက်ရှိပါကြောင်း ဦးစွာတင်ပြအပ်ပါတယ်။ အခြေခံပညာဦးစီးဌာနအနေဖြင့် အခြေခံပညာကျောင်း ap:n sopamoqp:32ozos KG Grade-11 Grade-21 Grade-3 quodwodne ဖတ်စာအုပ်များ၊ သင်ခန်းစာများ၊ ဆရာကိုင်နှင့်အထွေထွေသင်ကြားရေးအထောက်အကူပြု စာအုပ် များ၊ ပညာရေးဆိုင်ရာမူဝါဒများ၊ ဥပဒေနှင့် ပြုပြင်ပြောင်းလဲမှုဆောင်ရွက်ချက်များကို အလွယ်တကူ လက်လှမ်းမီလေ့လာနိုင်မည့် အင်တာနက်ဒေတာအသုံးပြုရန်မလိုအပ်သော DBE Box များအား တပ်ဆင်ဆောင်ရွက်လျက်ရှိပါတယ်။ နိုင်ငံတကာတက္ကသိုလ်များနှင့် ပညာရေးဆိုင်ရာအဖွဲ့အစည်း များမှ ရေးသားပြုစုထားသည့် Creative Common License ရရှိထားသည့် သင်ကြားမှု၊ သင်ယူမှု အထောက်အကူပြုသင်ခန်းစာများကိုလည်း DBE Box များမှာ ထည့်သွင်းပြီးရှေ့ပြေးစမ်းသပ်မှု အစီအစဉ်များကို ဆောင်ရွက်လျက်ရှိပါတယ်။ KG+12 အစီအစဉ်ဖြင့် ဆောင်ရွက်လျက်ရှိသည့် အခြေခံပညာအဆင့်သင်ရိုးညွှန်းတမ်းပြုပြင်ပြောင်းလဲမှုမှာ သင်ရိုးသစ် Grade-1၊ Grade-2၊ Grade31 Grade-6 os$:qp:saozas empêsaņ:0932qp: 20poemd: $ousędąp:or Digital Format ဖြင့် ပြုစုပြီး Softcopy များကို ပြန်ကြားရေးဝန်ကြီးဌာနသို့ ပုံနှိပ်ရန်ပေးပို့ဆောင်ရွက်လျက် ရှိတဲ့အတွက် တင်ပြပါသင်ရိုးသစ်အတန်းများအတွက် Digital Text များ အသင့်ရှိမည်ဖြစ်ကြောင်း တင်ပြအပ်ပါတယ်။ ၂၀၂၀-၂၀၂၁ ပညာသင်နှစ်မှာ စတင်အသုံးပြုမယ့် Grade-4 Grade-7 Grade-10 အတန်းများအတွက် ကျောင်းသုံးစာအုပ်များနှင့် ဆရာကိုင်လမ်းညွှန်များကိုလည်း Digital Format ဖြင့် ဆောင်ရွက်ပြီးဖြစ်ကြောင်း တင်ပြအပ်ပါတယ်။ ကျန်ရှိတဲ့ အတန်းများအတွက် သင်ခန်းစာများ ကိုလည်း Digital Format ရှိနေပြီဖြစ်ရာ Tablet များတွင်ထည့်သွင်းအကောင်အထည်ဖော်ရန် အသင့်ရှိပြီဖြစ်ကြောင်း တင်ပြအပ်ပါတယ်။ ဒီဆောင်ရွက်ပြီးဖြစ်တဲ့ Digital Format များနဲ့ ပြုစု ထားတဲ့ သင်ခန်းစာများကို www.nepc.edu.mm ဒါကတော့ ကျွန်တော်တို့ပညာရေးမူဝါဒ ကော်မရှင်ရဲ့ Web page ဖြစ်ပါတယ်။ နောက် ပညာရေးသုတေသန၊ စီမံကိန်းနှင့်လေ့ကျင့်ရေး ဦးစီး ဌာန၏ Website များတွင် Download ရယူသုံးစွဲနိုင်ပါကြောင်း တင်ပြအပ်ပါတယ်။ အခြေခံပညာ ဦးစီးဌာနရဲ့ DBE Box များ ဆောင်ရွက်ရာမှာ ရှေ့ပြေးအစီအစဉ်ဖြင့် နေပြည်တော်ကောင်စီနယ်မြေ အတွင်းမှာ အခြေခံပညာကျောင်းပေါင်း ၂၀၊ ရန်ကုန်တိုင်းဒေသကြီးအတွင်းမှာ အခြေခံပညာ ကျောင်းပေါင်း ၂၀၊ မန္တလေးတိုင်းဒေသကြီးအတွင်းမှာ အခြေခံပညာကျောင်းပေါင်း ၂၀ စုစုပေါင်း တင်းပေါင်း ၉၀ မှာ တပ်ဆင်အသုံးပြုနေပြီဖြစ်ပါတယ်။ ဆက်လက်ပြီးတော့ အင်တာနက် ဆက်သွယ်ရေးကောင်းမွန်မှုမရှိသော၊ လမ်းပန်းဆက်သွယ်ရေးအခက်အခဲရှိသော ကျောင်းများမှာ လည်း ဦးစားပေးပြီးဆက်လက်အကောင်အထည်ဖော်ဆောင်ရွက်သွားမှာ ဖြစ်ပါတယ်။ ဒီလို ဆောင်ရွက်ရာမှာ ဆရာဆရာမများအနေဖြင့် ဘာသာရပ်ဆိုင်ရာသင်ခန်းစာများ၊ သင်ကြားမှုဆိုင်ရာ 32q8:32 G8qp:08 Smart Phone(Touch Screen) çə:ąp: Tablet qp:G$ sayadoom လေ့လာကြည့်ရှုအသုံးပြုနိုင်မှာဖြစ်ပါတယ်။ စမ်းသပ်တပ်ဆင်ထားတဲ့ကျောင်းများရဲ့ နေ့စဉ်အသုံးပြုမှု အခြေအနေများအား စစ်တမ်းကောက်ယူခြင်း၊ သုံးစွဲစဉ်တွေ့ကြုံရတဲ့အခက်အခဲများနှင့်ပတ်သက် လို့ အားသာချက်၊ အားနည်းချက်များကိုပြန်လည်စိစစ်၍ နိုင်ငံတော်အစိုးရမှ ပညာရေးဝန်ကြီးဌာန အတွက် ချမှတ်ပေးတဲ့ဘဏ္ဍာရန်ပုံငွေအပေါ်မူတည်ပြီး ကိုယ်စားလှယ်တော်ကြီး အမိန့်ရှိသလို Digital Text စီမံကိန်းကို တစ်နိုင်ငံလုံးအနေဖြင့် နှစ်အလိုက်ရေရှည်အစီအမံများဖြင့် တိုးချဲ့ ဆောင်ရွက်မည် ဖြစ်ကြောင်း ရှင်းလင်းတင်ပြအပ်ပါတယ်။ ကျေးဇူးတင်ပါတယ်။</speech>
</Q-A>
<Q-A>
<title>ပခုက္ကူမြို့နယ်၊ တင်းဂါတ်ကျေရွာအုပ်စု၊ ထနောင်းကုန်းအခြေခံပညာမူလတန်းလွန်ကျောင်းမှ အခြေခံပညာအလယ်တန်းကျောင်းခွဲအဖြစ်သို့ ၂၀၂၀-၂၀၂၁ ပညာသင်နှစ်အမီ တိုးမြှင့်ဖွင့်လှစ်ပေးရန် အစီအစဉ်ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ပခုက္ကူ မဲဆန္ဒနယ်မှ ဦးပိုက်ကို မေးမြန်းဖို့ဖြစ်ပါတယ်။</speech>
<speech><mp id="269">ဦးပိုက်ကို(ပခုက္ကူ မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီး နှင့် အားလုံးကိုမင်္ဂလာပါလို့ နှုတ်ခွန်းဆက်သပါတယ်။ ကျွန်တော်ကတော့ ပခုက္ကူ မဲန္ဒနယ်မှ ပြည်သူ့ လွှတ်တော်ကိုယ်စားလှယ် ဖြစ်ပါတယ်။ ဥက္ကဋ္ဌကြီးမှတစ်ဆင့် ပညာရေးကိစ္စများကို မေးမြန်းသွားမှာ ဖြစ်ပါတယ်။ ကျွန်တော်တို့ ပခုက္ကူမြို့နယ်၊ တင်းဂါတ်ကျေရွာအုပ်စု၊ ထနောင်းကုန်းကျေးရွာဟာ အိမ်ခြေ ၁၄၅ အိမ်နဲ့ လူဦးရေ ၆၁၅ ဦးရှိပါတယ်။ အဲဒီရွာမှာ အမှတ်(၁၇၉) ထနောင်းကုန်းမူလတန်း ကျောင်းဟာ ၂-၈-၁၉၉၁ ခုနှစ်က စတင်ဖွင့်လှစ်ခဲ့ပါတယ်။ ၁၃ နှစ်ကြာပြီးတဲ့အခါမှာ မူလတန်း ကျောင်းအဖြစ် တည်ရှိနေတာကနေပြီးတော့ ၁၉-၅-၂၀၀၄ ခုနှစ်မှာ ဆက်လက်ပြီးတော့ မူလတန်း လွန်ကျောင်းအဖြစ် ဖွင့်လှစ်ပေးခဲ့ပါတယ်။ မူလတန်းကျောင်းစတင်ဖွင့်လှစ်ချိန်ကစပြီးတော့ မူလတန်းကျောင်းအနေနဲ့ ၁၃ နှစ်၊ မူလတန်းလွန်ကျောင်းအနေနဲ့ ၁၅ နှစ် ပေါင်း ၂၈ နှစ်ရှိနေပြီ ဖြစ်ပါတယ်။ ဥက္ကဋ္ဌကြီးခင်ဗျား။ ကျောင်းပိုင်မြေဧကကလည်း ၀.၄၅၉ ဧကရှိပြီးတော့ ပင်မဆောင်နှင့် KG ဆောင်များလည်း ရှိပါတယ်။ ဒီအရပ်ဟာ ဧရာဝတီမြစ်ဘေးမှာ တည်ရှိပြီးတော့ အမြဲတမ်းရေဝင် မြေအရပ်ဖြစ်ပါတယ်။ လမ်းပန်းဆက်သွယ်ရေးလည်း ခက်ခဲပါတယ်။ အဲဒီလိုခက်ခဲတဲ့အတွက် နိုင်ငံတော်အစိုးရကနေပြီးတော့ ကျန်းမာရေးစောင့်ရှောက်မှုကို ကျေးလက်ကျန်းမာရေးဌာနအနေနဲ့ လည်း ဖွင့်လှစ်ပြီးဖြစ်ပါတယ်။ ဒါဟာဘာကိုပြတာလဲဆိုတော့ ကျေးလက်တွေရဲ့ ကျန်းမာရေးနှင့် ပညာရေးတွေကို နိုင်ငံတော်အစိုးရကနေပြီးတော့ အထူးဂရုစိုက်နေတယ်ဆိုတာကို ပြသခြင်း ဖြစ်ပါတယ်။ ဒီကျောင်းမှာစာသင်ကြားနေတဲ့အလယ်တန်းကျောင်းသားရှိပြီးတော့ ဧရာဝတီမြစ်ဘေး မှာတည်ရှိနေတဲ့အတွက် ပညာကိုဆက်လက်သင်ယူလိုကြတဲ့ ပညာရေးကိုလိုလားတဲ့ ကျောင်းသူ ကျောင်းသားများဟာ အလယ်တန်းပညာကို ကိုးမိုင်ခန့်ကွာဝေးတဲ့ နန်းတော်ရပ်ကျောင်းသို့ မိုးတွင်းအခါမှာ ရေလမ်းခရီးမှ လှေငယ်များဖြင့် သွားလာနေရပါတယ်။ ကျောင်းသားမိဘများဟာ ကလေးငယ်များအတွက် သူတို့ရဲ့ အသက်အန္တရာယ်ကို ဒီရေလမ်းခရီးကနေပြီးတော့ သွားလာ နေရတဲ့အတွက် အမြဲတမ်းစိတ်ပူနေရတာကိုတွေ့ရပါတယ်။ ဒီအရပ်ဟာစောစောကပြောသလိုပဲ ဧရာဝတီမြစ်ဘေးမှာရှိတဲ့အတွက် အမြဲတမ်းရေဝင်ဒေသဖြစ်နေရတဲ့အတွက် ဒီလိုစိတ်ပူနေရခြင်း ဖြစ်ပါတယ်။ ဥက္ကဋ္ဌကြီးခင်ဗျား။ ရှေ့ကဝန်ကြီးဖြေသွားတာတွေရှိပါတယ်။ ပညာရေးကဏ္ဍနှင့်ပတ်သက်လို့ ကျွန်တော်တို့ပညာရေးကဏ္ဍဖွံ့ ဖြိုးတိုးတက်ဖို့အတွက် အစီအစဉ်တွေကို ရှေ့ကာလတွေမှာ စီစဉ် ဆောင်ရွက်နေတာကိုလည်း တင်ပြထားပြီးဖြစ်ပါတယ်။ ဒါအတွက် ကျွန်တော်တို့ ပြည်သူ့လွှတ်တော် ကိုယ်စားလှယ်အနေနဲ့ ပညာရေးဝန်ကြီးဌာနရဲ့ ဆောင်ရွက်ချက်တွေကို အသိအမှတ်ပြု ဂုဏ်ယူ တယ်လို့လည်း ဒီနေရာကနေ ပြောကြားပါရစေ။ သို့ပါ၍ ကျေးရွာနေပြည်သူများက တင်ပြလာတဲ့ လမ်းပန်းဆက်သွယ်ရေးခက်ခဲတဲ့ ဧရာဝတီမြစ်ဘေးမှာရှိတဲ့ ထနောင်းကုန်းကျေးရွာလေးရဲ့ အခြေခံ ပညာမူလတန်းလွန်ကျောင်းမှ အခြေခံပညာအလယ်တန်းကျောင်းခွဲအဖြစ်သို့ ၂၀၂၀-၂၀၂၁ ပညာ သင်နှစ်အမီ တိုးမြှင့်ဖွင့်လှစ်ပေးပါရန် အစီအစဉ်ရှိ/မရှိနှင့် အကယ်၍ မဖွင့်လှစ်နိုင်သေးပါက မည်သည့်ကာလတွင် ဖွင့်လှစ်နိုင်မည်ဖြစ်ကြောင်း ဥက္ကဋ္ဌကြီးမှတစ်ဆင့် မေးမြန်းအပ်ပါတယ်။ ကျေးဇူးတင်ပါတယ်ခင်ဗျား။</speech>
<speech type="speaker">ပညာရေးဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="16">ဦးဝင်းမော်ထွန်း(ဒုတိယဝန်ကြီး၊ ပညာရေးဝန်ကြီးဌာန)</agency>ရိုသေလေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်ကြီးများခင်ဗျာ။ ကျွန်တော်ကပဲ ဆက်လက်ပြီး မကွေးတိုင်းဒေသကြီး၊ ပခုက္ကူ မဲဆန္ဒနယ် ပြည်သူ့လွှတ်တော်ကိုယ်စားလှယ်ကြီး ဦးပိုက်ကို၏မေးခွန်းဖြစ်သော မကွေးတိုင်းဒေသကြီး၊ ပခုက္ကူ မဲဆန္ဒနယ်၊ တင်းဂါတ်ကျေရွာအုပ်စု၊ ထနောင်းကုန်းအခြေခံပညာမူလတန်းလွန်ကျောင်းမှ အခြေခံပညာအလယ်တန်းကျောင်းခွဲအဆင့်သို့ အ.ထ.က(နန်းတော်ရပ်)၏ ကျောင်းခွဲအဖြစ်သို့ ၂၀၂၀-၂၀၂၁ ပညာသင်နှစ်အမီ တိုးမြှင့်ဖွင့်လှစ် ပေးရန် အစီအစဉ်ရှိ/မရှိဆိုတဲ့ မေးခွန်းနှင့်စပ်လျဉ်းပြီး ဖြေကြားတင်ပြပါမယ်။ ရိုသေလေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် လွှတ်တော်ကိုယ်စားလှယ် တော်ကြီးများခင်ဗျား။ ကျွန်တော်တို့ ပညာရေးဝန်ကြီးဌာနအနေနဲ့ ကိုယ်စားလှယ်တော်ကြီး မဲဆန္ဒနယ် မကွေးတိုင်းဒေသကြီး၊ ပခုက္ကူမြို့နယ်မှာ အခြေခံပညာမူလတန်းကျောင်းခွဲပေါင်း သုံးကျောင်း၊ အခြေခံပညာမူလတန်းကျောင်းနှစ်ကျောင်း၊ အခြေခံပညာမူလတန်းလွန်ကျောင်း ကိုးကျောင်း၊ အခြေခံပညာအလယ်တန်းကျောင်းခွဲခုနစ်ကျောင်း၊ အခြေခံပညာအလယ်တန်းကျောင်း ရှစ်ကျောင်း၊ အခြေခံပညာအထက်တန်းကျောင်းခွဲခုနစ်ကျောင်း၊ အခြေခံပညာအထယ်တန်းကျောင်း တစ်ကျောင်းကို ယခုပညာသင်နှစ်အတွင်းမှာ စုစုပေါင်း ၃ရ ကျောင်း အဆင့်မြှင့်တင်ဆောင်ရွက် ပေးပြီး ဖြစ်ပါတယ်။ ကျွန်တော်တို့ ဒီကျောင်းတွေအဆင့်တိုးမြှင့်ဖို့ဟာ သတ်မှတ်တဲ့မူတွေရှိပါတယ်။ သို့သော်မူတွေနှင့်စိစစ်ပေမဲ့ ကိုယ်စားလှယ်တော်ကြီးတင်ပြသကဲ့သို့ ပခုက္ကူမြို့နယ်၊ တင်းဂါတ် ကျေးရွာ၊ ထနောင်းကုန်းအခြေခံပညာမူလတန်းလွန်ကျောင်းဟာ ဒီကျောင်းသက်တမ်းအဆင့်ဟာ နှစ် ၃၀ လောက်ရှိနေပြီဖြစ်ပါတယ်။ ကျောင်းသားဦးရေအနေနဲ့ကတော့ ၁၉ ဦးပဲရှိပါတယ်။ သို့သော် ကျွန်တော်တို့ အဲဒီကျောင်းသားဦးရေ ပြည့်မီခြင်းမရှိတဲ့အတွက် အဆင့်တိုးမပေးဘူးဆိုရင် သူတို့ အတွက်အခွင့်အလမ်းဟာ ဘယ်တော့မှရမယ်မထင်ပါဘူး။ နောက်လမ်းပန်းဆက်သွယ်ရေးကို စိစစ် တဲ့အခါမှာလည်း ကိုယ်စားလှယ်တော်ကြီးတင်ပြတဲ့အတိုင်းပဲ အနီးဆုံးကျောင်းနှင့်ကိုးမိုင်ဝေးတာကို တွေ့ပါတယ်။ ဒီအတွက်သတ်မှတ်ချက်တွေရှိစေကာမူ ဖြေလျော့ပြီး ယခု ၂၀၂၀-၂၀၂၁ ပညာသင်နှစ် မှာ ကျောင်းအဆင့်တိုးမြှင့်ခြင်းများ ဆောင်ရွက်ချိန်မှာ စိစစ်ဆောင်ရွက်ပေးမည်ဖြစ်ပါကြောင်း ရိုသေစွာ တင်ပြအပ်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျာ။ ဒီနေ့အတွက် မေးခွန်းများ မေးမြန်း၊ ဖြေကြားခြင်းအစီအစဉ်ပြီးပါပြီ။</speech>
</Q-A>
</section>
<section value="Motion">
<motion>
<title>ဦးဉာဏ်လင်း၊ ရွှေပြည်သာမဲဆန္ဒနယ်က နိုင်ငံတော်၏မျိုးဆက်သစ်လူငယ်များအား ဒီမိုကရေစီ အလေ့အကျင့်ကောင်းများခိုင်မြဲစွာရရှိစေရန်နှင့် ကာယ၊ ဉာဏ၊ စာရိတ္တဘက်စုံဖွံ့ဖြိုးတိုးတက် စေရန် နိုင်ငံတော်၏အခြေခံနှင့်အဆင့်မြင့်ပညာရေးကျောင်းများတွင် အခြေခံအသင်းအဖွဲ့များ သတ်မှတ်ဖွဲ့စည်း၍ အသင်းအဖွဲ့လိုက်အတန်းကိုယ်စားလှယ်များ၊ ကျောင်းကိုယ်စားလှယ် များမှသည် ကျောင်းကောင်စီအထိ ဒီမိုကရေစီနည်းကျအဆင့်ဆင့်ရွေးချယ်ဖွဲ့စည်း၍ ကိုယ်တိုင်ပါဝင်ဆောင်ရွက်သည့်စနစ်တစ်ရပ်ကို ၂၀၂၀-၂၀၂၁ ပညာသင်နှစ်မှစ၍ အကောင် အထည်ဖော်စီမံဆောင်ရွက်ပေးရန် နိုင်ငံတော်အစိုးရအား တိုက်တွန်းကြောင်း အဆိုတင်သွင်းခြင်းနှင့် လက်ခံဆွေးနွေးရန် သင့်မသင့်အဆုံးအဖြတ်ရယူခြင်း၊</title>
<speech type="speaker">အစီအစဉ် ၆ ဖြစ်ပါတယ်။ လွှတ်တော်ကိုယ်စားလှယ်များခင်ဗျာ။ ရွှေပြည်သာမဲဆန္ဒနယ်မှ ဦးဉာဏ်လင်းက အဆိုတစ်ရပ်တင်သွင်းထားပါတယ်။ ဦးဉာဏ်လင်းအား အဆိုတင်သွင်းဖို့ ဖိတ်ခေါ်ပါတယ်။</speech>
<speech><mp id="473">ဦးဉာဏ်လင်း(ရွှေပြည်သာမဲဆန္ဒနယ်)</mp>ပြည်သူ့လွှတ်တော်ဥက္ကဋ္ဌကြီးနှင့် အားလုံး နှလုံးစိတ်ဝမ်းအေးချမ်းကြပါစေလို့ ဆုတောင်းမေတ္တာပို့သအပ်ပါတယ်။ ကျွန်တော် ရွှေပြည်သာ မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးဉာဏ်လင်းမှ နိုင်ငံတော်၏ မျိုးဆက်သစ် လူငယ်များအား ဒီမိုကရေစီအလေ့အကျင့်ကောင်းများ ခိုင်မြဲစွာရရှိစေရန်နှင့် ကာယ၊ ဉာဏ၊ စာရိတ္တ ဘက်စုံဖွံ့ဖြိုးတိုးတက်စေရန် နိုင်ငံတော်၏ အခြေခံနှင့် အဆင့်မြင့်ပညာရေးကျောင်းများတွင် အခြေခံအသင်းအဖွဲ့များ သတ်မှတ်ဖွဲ့စည်း၍ အသင်းအဖွဲ့ အလိုက် အတန်းကိုယ်စားလှယ်များ၊ ကျောင်းကိုယ်စားလှယ်များမှသည် ကျောင်းကောင်စီအထိ ဒီမိုကရေစီနည်းကျ အဆင့်ဆင့်ရွေးချယ် ဖွဲ့စည်း၍ ကိုယ်တိုင်ပါဝင်ဆောင်ရွက်သည့်စနစ်တစ်ရပ်ကို ၂၀၂၀-၂၀၂၁ ပညာသင်နှစ်မှစ၍ အကောင်အထည်ဖော် စီမံဆောင်ရွက်ပေးရန် နိုင်ငံတော်အစိုးရအား တိုက်တွန်းကြောင်းအဆိုကို ပြည်သူ့လွှတ်တော်သို့ ရိုသေလေးစားစွာ တင်သွင်းအပ်ပါတယ်။ ယနေ့ ကျွန်ုပ်တို့သည် ဒီမိုကရေစီ စနစ်ဖြင့် နိုင်ငံတော်ကို တည်ဆောက်လျက်ရှိသော်လည်း ၁၉၆၂ ခုနှစ်မှစ၍ ဖွံ့ဖြိုးတိုးတက်လျက် ရှိသည့် ဒီမိုကရေစီစနစ်သည် ပျက်သုဉ်းခဲ့ပြီးနောက် နှစ် ၅၀ ခန့်ကြာမှ သမိုင်းသင်ခန်းစာများကို ရယူ၍ ဒီမိုကရေစီစနစ်ဖြင့် နိုင်ငံတော်ကို တဖန်ပြန်လည်တည်ဆောက်နေရသောကြောင့် စိန်ခေါ် မှုများ၊ အခက်အခဲများစွာကို ကြုံတွေ့နေကြရသဖြင့် ထပ်မံ၍ ဒီမိုကရေစီအုပ်ချုပ်ရေးစနစ်မှ ဆန့်ကျင်သွေဖည်ပြောင်းလဲမသွားစေရန် မျိုးဆက်သစ်လူငယ်များအား ဒီမိုကရေစီအလေ့အကျင့် ကောင်းများ စွဲမြဲခိုင်မာအားကောင်းစွာ ရရှိစေရေးအတွက် ပြုစုပျိုးထောင်လေ့ကျင့်ပေးရန် အထူး လိုအပ်လျက်ရှိကြောင်း ပဏာမအနေဖြင့် တင်ပြအပ်ပါတယ်။ Power Point ဖြင့် တင်ပြခွင့်ပြုရန် ပန်ကြားအပ်ပါတယ်ခင်ဗျာ။ ဥက္ကဋ္ဌကြီးခင်ဗျား။ ပုံ(၁)သည် ရန်ကုန်မြို့၊ မဟာဗန္ဓုလပန်းခြံရှိ မြန်မာ့လွတ်လပ်ရေး အထိမ်းအမှတ်ကျောက်တိုင် ဖြစ်ပါတယ်။ ပုံ(၂)ကတော့ ထိုလွတ်လပ်ရေးကျောက်တိုင်ကြီးမှာ ၁၉၄၅ ခုနှစ် ဩဂုတ်လမှာကျင်းပသော နိုင်ငံ့ခေါင်းဆောင်များအစည်းအဝေး၌ အမျိုးသား ခေါင်းဆောင်ကြီးဗိုလ်ချုပ်အောင်ဆန်း မိန့်ကြားခဲ့သည့် ဒီမိုကရေစီဝါဒသာ လွတ်လပ်ရေးနှင့် ဆီလျော်တယ်၊ ဒီဝါဒသာ ငြိမ်းချမ်းရေးကိုအားပေးတယ်၊ အဲဒါကြောင့် ဒီဝါဒကိုသာ ကျွန်ုပ်တို့ ရည်ရွယ်ရမယ် ဟူသောမိန့်ခွန်းကောက်နုတ်ချက်ကို ကမ္ပည်းထိုးထားပါတယ်။ အမျိုးသား ခေါင်းဆောင်ကြီးရဲ့ မိန့်ကြားချက်ဟာဆိုလို့ရှိရင် လွတ်လပ်ရေးရတဲ့အခါမှာ အနာဂတ်မြန်မာ နိုင်ငံတော်ကို ဒီမိုကရေစီဝါဒနဲ့သာတည်ဆောက်မယ်ဆိုတာကို မိန့်ကြားခဲ့ခြင်းဖြစ်ပါတယ်။ ဒီမိုကရေစီစနစ်သည် Unity of Diversity ဆိုသော မတူကွဲပြားသည့်အတွေးအမြင်၊ အတွေ့အကြုံ များကို ပွင့်လင်းမြင်သာစွာဆွေးနွေးတိုင်ပင်ပြီး အများစု၏သဘောဆန္ဒနှင့်အညီ နိုင်ငံတော်ကို စီမံခန့်ခွဲအုပ်ချုပ်ရသဖြင့် အငြိုးအတေးအယာတများ၊ အမုန်းတရားများ၊ သဘောထားကွဲလွဲမှုများ စသည့် ဝိရောဓိတရားများ(Contradictions)မှသည် ပဋိပက္ခများ(Conflicts)အထိ ဖြစ်ပေါ်လေ့ ရှိသည်ကို ကမ္ဘာ့နိုင်ငံရေးဇာတ်ခုံတွင် လေ့လာတွေ့ရှိရသဖြင့် ဒီမိုကရေစီစနစ်သည် ထိလွယ်ရှလွယ် အကွဲအလွဲဖြစ်လွယ်သော သဘောရှိသည်ဖြစ်၍ မျိုးဆက်သစ်လူငယ်များအား ဒီမိုကရေစီ အလေ့အကျင့်ကောင်းများကို ငယ်စဉ်မှစ၍အလေ့အထဖြစ်အောင် ပြုစုပျိုးထောင်းပေးနိုင်ခြင်း မရှိပါက ၎င်းတို့သည် နိုင်ငံတော်၏တာဝန်များကို ပုခုံးပြောင်းတာဝန်ထမ်းဆောင်တဲ့အခါမှာ အနည်းနဲ့အများ ဒီမိုကရေစီနိုင်ငံတည်ဆောက်ရေးဟာ ထိခိုက်သွေဖည်သွားနိုင်ကြောင်းကို သမိုင်းသင်ခန်းစာများအရ သိရှိနိုင်ကြောင်း ဆွေးနွေးတင်ပြအပ်ပါတယ်။ ဥက္ကဋ္ဌကြီးခင်ဗျား။ ကမ္ဘာပေါ်ရှိ အောင်မြင်တိုးတက်နေသည့် ဒီမိုကရေစီနိုင်ငံများတွင် ယနေ့ထက်တိုင် ရံဖန်ရံကာ သဘောထားကွဲလွဲမှုများ အကြီးအကျယ်ဖြစ်ပေါ်နေသည်ကို တွေ့ရှိရ သော်လည်း ယင်းနိုင်ငံများ၌ ဒီမိုကရေစီအလေ့အကျင့်ကောင်းများ ခိုင်ခိုင်မာမာရှိနေသဖြင့် ဝိရောဓိ အခြေအနေမှ ပဋိပက္ခအသွင်သို့ ကူးပြောင်းမသွားဘဲ ဒီမိုကရေစီစနစ်သည် ပျောက်ပျက်မသွားဘဲ ဒီမိုကရေစီလမ်းကြောင်းပေါ်တွင် မူမပျက်၊ ဟန်မပျက် ဆက်လက်ရှင်သန် လျှောက်လှမ်းမြဲ လျှောက်လှမ်းနေသည်ကို အတုယူဖွယ် တွေ့မြင်ကြရမှာဖြစ်ကြောင်း ဆွေးနွေးတင်ပြအပ်ပါတယ်။ သို့သော် အချို့နိုင်ငံများသည် ခေတ်ပြောင်းတော်လှန်ရေးများမှတစ်ဆင့် ဒီမိုကရေစီနိုင်ငံအဖြစ် တည်ဆောက်ခဲ့ကြသော်လည်း ဒီမိုကရေစီအလေ့အကျင့်ကောင်းများကို ခိုင်မြဲစွာ ပြုစုပျိုးထောင် ခြင်းမရှိသဖြင့် ရေရှည်ဆက်လက်တည်ဆောက်နိုင်ခြင်းမရှိဘဲ အစွန်းရောက် အတွေးအခေါ် သဘောတရားများ၊ အငြိုးအတေး အဃာတများ၊ အမုန်းတရားများ၊ ပုဂ္ဂိုလ်စွဲ၊ ဆန္ဒစွဲများ၊ လူမျိုးရေး ခွဲခြားမှုများ၊ လက်နက်ကိုင်ပဋိပက္ခများအောက်တွင် နစ်မြုပ်သွား၍ ယင်းနိုင်ငံများသည် ဒီမိုကရေစီ စနစ်မ ဆန်တင်သည်ပေါင်းလဲပြီး ခေတ်နောက်ပြန်လဲ စနစ်ဆက်ပြစ်သည် ဝင်ငံသားဘဝ ရောက်ရှိခဲ့ကြကာ ပြည်သူများသည် ဆင်းရဲခြင်း၊ ကြောက်ရွံ့စိုးရွံ့ခြင်း၊ စိတ်ပျက်အားငယ်ခြင်းမှသည် ခံပြင်းပေါက်ကွဲသည့်အဆင့်သို့ရောက်၍ ဒုက္ခသံသရာစက်ဝန်းထဲသို့ ပြန်လည်ဆင်းသက်ခဲ့ကြသည် ကို မြန်မာနှင့် နိုင်ငံတကာ သမိုင်းစာမျက်နှာများတွင် လေ့လာတွေ့ရှိရကြောင်း လေးစားစွာ တင်ပြ အပ်ပါတယ်။ နိုင်ငံတော်မျိုးဆက်သစ်လူငယ်များဟာ ဒီမိုကရေစီအလေ့အကျင့်ကောင်းများကို ခိုင်မြဲစွာ ရရှိစေရန်နှင့် ကာယ၊ ဉာဏ၊ စာရိတ္တ ဘက်စုံဖွံ့ဖြိုးတိုးတက်စေရန်၊ အခြေခံပညာကျောင်း များမှသည် အဆင့်မြင့် ကောလိပ်၊ သိပ္ပံ၊ တက္ကသိုလ်များအထိ သူ့အဆင့်နှင့်သူ ဒီမိုကရေစီ အလေ့အကျင့်ကောင်းများကို ရရှိစေရန် အောက်ပါအတိုင်း လေ့ကျင့်ပျိုးထောင်ပေးသင့်ကြောင်း ဆွေးနွေးတင်ပြအပ်ပါတယ်။ ဥက္ကဋ္ဌကြီးခင်ဗျား။ နိုင်ငံတော်၏ အခြေခံနှင့် အဆင့်မြင့်ပညာသင်ကျောင်းများတွင် ဝါ၊ စိမ်း၊ နီ၊ ပြာ သို့မဟုတ် အနော်ရထာ၊ ဘုရင့်နောင်၊ အလောင်းဘုရား၊ ဗိုလ်တေဇ စသဖြင့် အသင်းအဖွဲ့ လေးဖွဲ့ကို စုဖွဲ့ပြီး ဗိုလ်တေဇ သို့မဟုတ် အောင်ဆန်း စသည်ဖြင့် အသင်းအဖွဲ့လေးဖွဲ့ကိုစုဖွဲ့ပြီး အတန်းလိုက် အသင်းအဖွဲ့တစ်ဖွဲ့လျှင် ခေါင်းဆောင်တစ်ဦးစီ စုစုပေါင်းလေးဦးကို ရွေးချယ်ပြီး နောက် တစ်ကျောင်းလုံးရှိ ထိုအတန်းလိုက်အသင်းအဖွဲ့ ခေါင်းဆောင်များသည် မိမိအသင်းအဖွဲ့ အလိုက် စုဝေးပြီး အသင်းအဖွဲ့တစ်ဖွဲ့လျှင် သုံးဦးစီကို ကျောင်းကောင်စီဝင်များဖြင့် ရွေးချယ်ကာ အဖွဲ့လေးဖွဲ့မှရွေးချယ်လိုက်သော စုစုပေါင်းကျောင်းကောင်စီဝင် ၁၂ ဦးကို ကျောင်းကောင်စီအဖြစ် စုဖွဲ့ပြီး ကျောင်းကောင်စီဝင်များ၏လျှို့ဝှက်မဲဖြင့် ဥက္ကဋ္ဌ၊ ဒုတိယဥက္ကဋ္ဌ၊ အတွင်းရေးမှူး၊ တွဲဖက် အတွင်းရေးမှူး၊ ဘဏ္ဍာရေးမှူး၊ သတင်းနှင့်ပြန်ကြားရေးတာဝန်ခံ စသည့် အဓိကတာဝန်ရှိသူ ခြောက်ဦးကို ရွေးချယ်ကာဆောင်ရွက်စေပြီး ကျောင်း၏အရေးကြီးတာဝန်အရပ်ရပ်ကို ဆောင်ရွက် ရာတွင် ကောင်စီဝင် ၁၂ ဦး ဆွေးနွေးတိုင်ပင်ပြီး သဘောထားကွဲလွဲမှုရှိပါက လျှို့ဝှက်ဆန္ဒမဲဖြင့် အများစု၏ ဆန္ဒသဘောထားနှင့်အညီ လိုက်နာဆောင်ရွက်ရသည့် ဒီမိုကရေစီနည်းလမ်းကို သတ်မှတ်ရွေးချယ်ဆောင်ရွက်စေ၍ အထက်ပါ အဓိကတာဝန်ယူထားသည့် ကောင်စီဝင်ခြောက်ဦး အပါအဝင် ကောင်စီဝင်အားလုံးက ကျောင်းသားထုတစ်ရပ်လုံးကို စည်းရုံး၍ ဒီမိုကရေစီနည်းကျ ဝိုင်းဝန်းကြိုးပမ်းဆောင်ရွက်ကြပါက မျိုးဆက်သစ်လူငယ်များသည် ဒီမိုကရေစီအလေ့အကျင့် ကောင်းများကို ရရှိနိုင်ကြောင်း တင်ပြအပ်ပါတယ်။ ပုံ(၃)နှင့်(၄)ကတော့ ၂၀၁၉ ခုနှစ် ပညာသင်နှစ်မှာ ရွှေပြည်သာမြို့နယ်မှာ ပညာရေးစုံညီပွဲတော်နှင့် အသင်အပြကောင်းတဲ့ ဆရာ ဆရာမများကို ဆုပေးနေတဲ့ အခမ်းအနားဖြစ်ပါတယ်။ ဒီအခမ်းအနားတွေမှာကြည့်မယ်ဆိုလို့ရှိရင် အသင်းအဖွဲ့အလိုက် ယှဉ်ပြိုင်တာတွေမပါပါဘူး။ ကျွန်တော် ဒီမှာအထူးတင်ပြလိုတာကတော့ ဒီနေ့ ကျောင်းအချို့ကို လေ့လာတဲ့အခါမှာ အနော်ရထာ၊ ကျန်စစ်သား၊ ဘုရင့်နောင်၊ အလောင်းဘုရား၊ မဟာဗန္ဓုလဆိုပြီးတော့ အသင်းငါးသင်း ရှိပင်ရှိငြားသော်လည်း ဗိုလ်တေဇ ခေါ် အောင်ဆန်းလို့ ခေါ်တဲ့ အမျိုးသားခေါင်းဆောင်ကြီးရဲ့ အမည်ကိ သန်လပ်ထားတာ တောရက်အတက်အောင် ဒါကို S ထည့်သွင်းဖွဲ့စည်းဖို့ အလေးအနက် တင်ပြအပ်ပါတယ်။ ခုနလို ကောင်စီတွေ ရွေးချယ်ဖွဲ့စည်းတဲ့ အခါမှာ ကျောင်းအုပ်ကြီးနှင့်ဆရာဆရာမများဟာ နာယကအဖြစ်သာ ထိန်းသိမ်းကြပ်မတ်ဆောင် ရွက်ပေးဖို့ လိုပါလိမ့်မယ်။ ကျောင်းကောင်စီက စည်းရုံးဆောင်ရွက်၍ အသင်းအဖွဲ့အလိုက် လေ့ကျင့် ယှဉ်ပြိုင်ဆောင်ရွက်နိုင်တဲ့ကိစ္စတွေကတော့ ကျောင်းသန့်ရှင်းရေး၊ သစ်ပင်ပန်းမန်စိုက်ပျိုးရေး၊ ကျောင်းသာယာလှပရေး၊ ကျောင်းတွင်းအားကစားပြိုင်ပွဲ ယှဉ်ပြိုင်ရေး၊ နေ့ကြီးရက်ကြီးများတွင် အထိမ်းအမှတ်ပွဲများ၊ စာပေဟောပြောပွဲများကျင်းပရေး စသည်တို့ ဖြစ်ကြပါတယ်။ ကာယဗလနဲ့ ပတ်သက်ပြီးတော့ ကျောင်းသားများဟာ ယှဉ်ပြိုင်ခြင်းအားဖြင့် ကာယဗလတိုးတက်ရုံသာမကဘဲနဲ့ သည်းခံခွင့်လွှတ်စိတ်၊ အနိုင်မခံ အရှုံးမပေးသောစိတ်၊ စည်းကမ်းလိုက်နာမှု စတဲ့စိတ်ဓာတ်တွေဟာ တိုးတက်လာမှာဖြစ်တဲ့အတွက်ကြောင့် ကျောင်းတွင်းပြိုင်ပွဲများမှသည် ကျောင်းသားအားကစား ပွဲတော်အထိ လေ့ကျင့်ယှဉ်ပြိုင်စေဖို့ လိုအပ်ပါတယ်။ ဒီကျောင်းသားတွေကနေပြီးတော့ နိုင်ငံရဲ့ ဂုဏ်ကိုဆောင်ပေးခဲ့တဲ့ ရွှေခေတ်အားကစားသမားများကို ပုံ(၅)နဲ့(၆)မှာ တွေ့ရှိနိုင်ပါတယ်။ ကျောင်းသားများ မူးယစ်ဆေးဝါးသုံးစွဲမှုနဲ့ပတ်သက်ပြီးတော့လည်းပဲ လူငယ်အချင်းချင်း၊ ကျောင်းသားအချင်းချင်းက ပိုမိုသိရှိနိုင်တဲ့အတွက်ကြောင့် ခုနက အသင်းအဖွဲ့ အလိုက် အတန်း ကိုယ်စားလှယ်တွေ၊ ကျောင်းကိုယ်စားလှယ်တွေ၊ ကျောင်းကောင်စီဝင်တွေကနေပြီးတော့ ဝိုင်းဝန်း ထိန်းသိမ်းစောင့်ရှောက်ပေးမယ်ဆိုရင် ကျောင်းသားများအကြားမှာ မူးယစ်ဆေးဝါးသုံးစွဲမှုကလည်း လျော့နည်းသွားမှာဖြစ်ပါတယ်။ ယနေ့ပြောင်းလဲကျင့်သုံးနေသော ပညာရေးစနစ်သည် ဆရာဗဟိုပြု ပညာရေးစနစ်မဟုတ်တော့ဘဲ ကျောင်းသားဗဟိုပြုပညာရေးစနစ်ဖြစ်၍ ကျွန်တော် ယခုတင်ပြခဲ့ သော အဆိုပါ အကျိုးအကြောင်းဖော်ပြချက်များအရ ကျောင်းသားများကိုယ်တိုင် ဖွဲ့စည်းဆောင်ရွက် မည့် စနစ်တစ်ရပ်ကို ဒီမိုကရေစီအလေ့အကျင့်ကောင်းများရရှိအောင် ဆောင်ရွက်ပေးနိုင်မယ် ဆိုပါက နိုင်ငံတော်အတွက် ဒီမိုကရေစီနည်းကျ တည်ဆောက်ရာတွင် ပိုမိုအကျိုးပြုမည်ဖြစ်ကြောင်း လေးစားစွာ တင်ပြအပ်ပါတယ်။ နိဂုံးချုပ်အနေနဲ့ တင်ပြလိုသည်မှာ အထက်တွင် ကျွန်တော်တင်ပြခဲ့ သော ကျိုးကြောင်းဖော်ပြချက်များအရ ကျွန်တော်၏အဆိုကို ပြည်သူ့လွှတ်တော်ကြီးမှ လက်ခံ ဆွေးနွေးပေးပါရန် ရိုသေလေးစားစွာ တင်ပြအပ်ပါတယ်ခင်ဗျာ။</speech>
<speech type="speaker">ဦးဉာဏ်လင်း တင်သွားသွားတဲ့အဆိုကို ထောက်ခံမယ့် လွှတ်တော် ကိုယ်စားလှယ်တစ်ဦးအား ဖိတ်ခေါ်ပါတယ်။</speech>
<speech><mp id="240">ဦးဇာနည်မင်း(ရွှေကူမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့်အားလုံးပဲ မင်္ဂလာပါ။ ကျွန်တော်ကတော့ ကချင်ပြည်နယ်၊ ရွှေကူမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဇာနည်မင်း ဖြစ်ပါတယ်။ ကျွန်တော့်အနေနဲ့ ဦးဉာဏ်လင်း ရွှေပြည်သာမဲဆန္ဒနယ် နိုင်ငံတော်၏ မျိုးဆက်သစ်လူငယ်များအား ဒီမိုကရေစီအလေ့အကျင့်များ လေးစားစွာ အတွက် ဒီမိုကရေစီအကျင့်ကောင်းများကိုယ်တိုင် ဖွဲ့စည်း ခိုင်မြဲစွာရရှိစေရန်နှင့် ကာယ၊ ဉာဏ၊ စာရိတ္တ ဘက်စုံဖွံ့ဖြိုးတိုးတက်စေရန် နိုင်ငံတော်၏ အခြေခံနှင့် အဆင့်မြင့်ပညာရေးကျောင်းများတွင် အခြေခံအသင်းအဖွဲ့ များ သတ်မှတ်ဖွဲ့စည်း၍ အသင်းအဖွဲ့ အတန်းကိုယ်စားလှယ်များ၊ ကျောင်းကိုယ်စားလှယ်များမှသည် ကျောင်းကောင်စီအထိ ဒီမိုကရေစီ နည်းကျကျ အဆင့်ဆင့်ရွေးချယ်ဖွဲ့စည်း၍ ကိုယ်တိုင်ပါဝင်ဆောင်ရွက်နိုင်သည့် စနစ်တစ်ရပ်ကို ၂၀၂၀-၂၀၂၁ ပညာရေးနှစ်မှစတင်အကောင်အထည်ဖော် စီမံဆောင်ရွက်ပေးနိုင်မည့်အဆိုကို ထောက်ခံဆွေးနွေးသွားမှာဖြစ်ပါတယ်။ လေးစားအပ်ပါသော လွှတ်တော်ဥက္ကဋ္ဌကြီးခင်ဗျား။ Power Point ဖြင့် တင်ပြခွင့်ပြုပါ။ အဆိုရှင်မှာ ဒီမိုကရေစီအလေ့အကျင့်ကောင်းများကို ခိုင်မာစေရန်အတွက် မျိုးဆက်သစ်လူငယ်များ အား ပြုစုပျိုးထောင်လေ့ကျင့်ပေးရန် အထူးလိုအပ်ကြောင်း တင်ပြဆွေးနွေးခဲ့ပါတယ်။ ယင်းအဆိုပြု ချက်များအပေါ် ကျွန်တော့်အနေဖြင့် တင်ပြဆွေးနွေးရလျှင် မျိုးဆက်သစ်လူငယ်များအနေဖြင့် ယခု ှာ ဒီမိုကရေစီရဲ့ အခြေခံမူ၊ သဘောတရားများကို မှန်ကန်ရှင်းလင်းစွာသိဖို့ လိုအပ်ပါ တယ်။ ဒီမိုကရေစီရဲ့ အဓိပ္ပာယ်ဖွင့်ဆိုချက်အရဆိုလျှင် ပြည်သူလူထု၊ နိုင်ငံသူ/နိုင်ငံသားများသာလျှင် နိုင်ငံတော်၏ အချုပ်အခြာအာဏာရဲ့ မူလပိုင်ရှင်များဖြစ်ပါတယ်။ ကျွန်တော့်ရဲ့ Power Point မှာ ဖော်ပြထားတဲ့အတိုင်း အချုပ်အခြာအာဏာ သုံးရပ်စလုံးသည် ပြည်သူကနေ ဆင်းသက်ရပါတယ်။ ကျွန်တော်တို့နိုင်ငံရဲ့ လက်ရှိကျင့်သုံးနေသော ၂၀၀၈ ခုနှစ်၊ ဖွဲ့စည်းပုံအခြေခံဥပဒေရဲ့ အခန်း(၁) ပုဒ်မ(၄)တွင် နိုင်ငံတော်၏အချုပ်အခြာအာဏာသည် နိုင်ငံသားများထံမှဆင်းသက်ပြီး နိုင်ငံ တစ်ဝန်းလုံး၌တည်သည်ဟု ပြဋ္ဌာန်းချက် ပါရှိပါတယ်။ အဆိုရှင်တင်ပြခဲ့သလို ဒီမိုကရေစီစနစ်နှင့် စံနှုန်းအလေ့အကျင့်များကို လူငယ်လူရွယ်များကို သင်ကြားလေ့ကျင့်ပျိုးထောင်ပေးမှသာလျှင် နောင်တစ်ချိန် ဆယ်ရာစုနှစ်တွင် မြန်မာနိုင်ငံရဲ့ နိုင်ငံရေးအခြေအနေ ဒီမိုကရေစီစံနှုန်းများကို ခွဲခြား ချိန်ညှိ သိရှိနိုင်မှာဖြစ်ပါတယ်။ အစိုးရရဲ့ အဓိကရည်မှန်းချက်ဖြစ်သော စစ်မှန်သော ဒီမိုကရေစီ ဖက်ဒရယ်နိုင်ငံတော်ကို လျင်မြန်ချောမွေ့စွာ တည်ဆောက်နိုင်မှာလည်းဖြစ်ပါတယ်။ ဒီမိုကရေစီ စနစ်တွင် အစိုးရသည် ပြည်သူ၏လက်ဝယ်တွင် ပိုင်ဆိုင်ထားသော နိုင်ငံရေးအာဏာသုံးရပ်နှင့် အုပ်ချုပ်ရေးကဏ္ဍကို စီမံခန့်ခွဲရာ တာဝန်ပေးအပ်ခြင်းခံရသော နိုင်ငံ့ယန္တရားတစ်ခုကို ဦးဆောင်စေ ခြင်းသာ ဖြစ်ပါတယ်။ အစိုးရသည် ပြည်သူလူထုကို အလုပ်အကျွေးပြုရန်အတွက် တာဝန်ပေးခြင်း ခံရသော အဖွဲ့ အစည်း၊ နိုင်ငံ့ယန္တရားတစ်ခုဖြစ်ပါတယ်။ သို့ဖြစ်ပါသောကြောင့် ပြည်သူက ရွေးချယ် တင်မြှောက်ထားသော အစိုးရကို ပြည်သူ့လစာစားထားသော ပြည်သူ့ဝန်ကြီးဌာနများနှင့် ဌာနဆိုင်ရာအားလုံး ကာကွယ်ရေး၊ လုံခြုံရေးဆိုင်ရာ တာဝန်ယူထားသော အဖွဲ့အစည်းများက သစ္စာခံကြရပါတယ်။ နိုင်ငံသူ/နိုင်ငံသားများကိုလည်း အလုပ်အကျွေး ပြုစုရပါတယ်။ သို့မှသာလျှင် တရားဥပဒေစိုးမိုးရေးကို ထိရောက်စွာဆောင်ရွက်နိုင်မှာဖြစ်ပါတယ်ဆိုတဲ့အကြောင်းကို နောင် မျိုးဆက်သစ်လယ်လယ်မ လက်ထပ်စာ လေလာသင်ယမာဖြစ်လို့ အဘိရင် အဆီအား အုပ်ချုပ်ရေးကယ်။ အစိုးရသည် ဖြစ်ပါတယ်။ သို့ လက်ရှိပညာရေးစနစ် ပြုပြင်ပြောင်းလဲမှုအတွက် တွန်းအားဖြစ်စေပါတယ်။ ကျွန်တော်တို့ နိုင်ငံရဲ့ အခြေခံဥပဒေမှာ ဖော်ပြထားတဲ့ အခန်း(၁) ပုဒ်မ ရ ကိုလည်း အကောင်အထည်ဖော်ရာ လည်း အားတစ်ရပ်ဖြစ်စေပါတယ်။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ လက်ရှိအစိုးရဟာဆိုလို့ရှိရင် MSDP Belgood Myanmar Sustainability Development Plan(2018-2030)ąşd328 မဟာဗျူဟာတစ်ရပ်ကို ချမှတ်ပြီးမှ ငြိမ်းချမ်း၍ သာယာဝပြောသော ဖက်ဒရယ်ဒီမိုကရေစီနိုင်ငံကို တည်ဆောက်ရန် ကြိုးပမ်းနေသောည်း ဖြစ်ပါတယ်။ သို့ပါသောကြောင့် ပညာရေး ကဏ္ဍတွင် ဒီမိုကရေစီစံနှုန်းနှင့်ညီသော အသိပညာအလေ့အကျင့်များကို လေ့ကျင့်ပျိုးထောင်ပေးရ မှာဖြစ်ပါတယ်။ ဒီမိုကရေစီစနစ်ကို အခြေခံသောကျောင်းများတွင် စတင်လေ့ကျင့်ပေးရာမှာ ဒီမိုကရေစီအစ စာသင်ကျောင်းကလို့ ပြောဆိုရမှာပဲ ဖြစ်ပါတယ်။ အဆိုရှင်ရဲ့ အဆိုဟာ နိုင်ငံရဲ့ အခြေခံနှင့် အဆင့်မြင့်ပညာရေးကျောင်းများတွင် အခြေခံအသင်းအဖွဲ့များ သတ်မှတ်ဖွဲ့စည်း၍ အသင်းအဖွဲ့အလိုက် အတန်းကိုယ်စားလှယ်များ၊ ကျောင်းကိုယ်စားလှယ်များမှစပြီး ကျောင်းကောင်စီအထိ ဒီမိုကရေစီနည်းကျကျ အဆင့်ဆင့်ရွေးချယ်ဖွဲ့စည်း၍ ကိုယ်တိုင်ပါဝင် ဆောင်ရွက်သည့်စနစ်တစ်ရပ်ကို အကောင်အထည်ဖော်စီမံဆောင်ရွက်ရန် နိုင်ငံတော်အစိုးရကို တိုက်တွန်းကြောင်းအဆိုတစ်ရပ်တင်သွင်းခြင်းမှာ ားဖြင့် အထူးသင့်မြတ်လျော်ကန် လှပါတယ်။ သို့မှ မျိုးဆက်သစ်လူငယ်များဟာ တရားမျှတရွေးကောက်ပွဲကဘယ်လို၊ မဲပေးရခြင်းရဲ့ ရည်ရွယ်ချက်က ဘယ်လို၊ လွတ်လပ်စွာမဲပေးခွင့်က ဘယ်လိုရှိတယ်ဆိုတာကို မှန်မှန်ကန်ကန် သိရှိနားလည်လာတော့မှာ ဖြစ်ပါတယ်။ အသင်းအဖွဲ့များနှင့်ပူးပေါင်းဆောင်ရွက်တတ်သော အလေ့အကျင့်ကောင်းများ ရရှိလာမှာဖြစ်တဲ့အပြင် ခေါင်းဆောင်ကောင်းများကိုလည်း မှန်မှန်ကန်ကန်ရွေးချယ်လာမှာဖြစ်ပြီး လူ့အဖွဲ့အစည်းများဟာ တိုးတက်ကောင်းမွန်လာမှာ ဖြစ်ပါတယ်။ အရပ်ဘက်လူ့အဖွဲ့ အစည်းများ အားကောင်းမောင်းသန်ဖြစ်မှသာလျှင် ဒီမိုကရေစီစနစ်က ရှင်သန်အားကောင်းလာမှာ ဖြစ်ပါတယ်။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ဒီမိုကရေစီပညာရေးစနစ်ဆိုတာ သင်ရိုးညွှန်းတမ်းများကို ကြာရှည်စွဲမြဲပြီး သင်ကြားရသော ပညာရေးစနစ်မျိုးမဟုတ်ပါ။ ခေတ်နှင့် လျော်ညီသော ခေတ်ရဲ့ လိုအပ်ချက်၊ နိုင်ငံရဲ့ လိုအပ်ချက် ပညာရပ်များကို သင်ကြားပေးရသော ပညာရေးစနစ်ဖြစ်ပါတယ်။ သို့ပါသောကြောင့် ဒီမိုကရေစီစနစ်တွင် မတူကွဲပြားမှုများရှိပြီး ငြိမ်းချမ်း စွာအတူယှဉ်တွဲနေထိုင်ကြသော အမူအကျင့်များ၊ ပွင့်လင်းမြင်သာစွာ ဆွေးနွေးတိုင်ပင်တတ်သော အလေ့အကျင့်ကောင်းများ၊ အမုန်းတရားနှင့် အဃာတကင်းစင်ပြီး ငြိမ်းချမ်းစွာနေထိုင်တတ်သော အမူအကျင့်ကောင်းများ၊ ပဋိက္ခပြဿနာများကို ချဉ်းကပ်ပုံ၊ ချဉ်းကပ်နည်းနှင့် ဖြေရှင်းပုံ၊ ဖြေရှင်းနည်းတို့ကို နောင်မျိုးဆက်သစ်လူငယ်များကို အဆိုရှင်မှ မီးမောင်းထိုးပြထားတာကိုလည်း တွေ့မြင်ရတာ ဖြစ်ပါတယ်။ ဒီမိုကရေစီစနစ်မှာ နိုင်ငံမှာအရေးကြီးဆုံးသော ဆုံးဖြတ်ချက်ကို ဆုံးဖြတ်ရာမှာ ပြည်သူ့ဆန္ဒအတိုင်းသာလျှင် ဆုံးဖြတ်သင့်ကြောင်း၊ ထိုသို့ဆုံးဖြတ်ရာတွင်လည်း အဆင့်ဆင့်သောဆုံးဖြတ်ချက်များတွင် ပြည်သူလူထုပါဝင်သင့်ကြောင်း၊ တစ်နည်းအားဖြင့်ဆိုလျှင် တိုင်းပြည်၏ကံကြမ္မာအားလုံးကို ပြည်သူလူထုကနေ အဆုံးအဖြတ်ပေးသင့်ကြောင်းကို လာမည့် ရွေးကောက်ပွဲကနေ သက်သေထူရမှာဖြစ်ပါတယ်။ တိုင်းပြည်အတွက် အရေးကြီးသော ဆုံးဖြတ်ချက် များတွင် ၂၀၀၈ ခုနှစ်၊ အခြေခံဥပဒေ ပြင်ဆင်ရေးသည်လည်း အဓိကအရေးကြီးသောဆုံးဖြတ်ချက် တစ်ရပ် ဖြစ်ပါတယ်။ ဒီမိုကရေစီစနစ်တွင် နိုင်ငံတော်ဖွဲ့စည်းပုံအခြေခံဥပဒေကို ရေးဆွဲရခြင်း၏ ရည်ရွယ်ချက်မှာ နိုင်ငံတော်၏အချုပ်အခြာအာဏာကို ကာကွယ်ထိန်းသိမ်းစောင့်ရှောက်ရေးဟူသော ရည်ရွယ်ချက် တစ်ခုတည်းသာ မဟုတ်ဘဲနဲ့ နိုင်ငံတော်၏အချုပ်အခြာအာဏာကို ကာကွယ်စောင့်ရှောက် ထိန်းသိမ်းရေး၏အကြောင်းပြချက်ဖြင့် အစိုးရက ပြည်သူလူထုတစ်ရပ်လုံးကို ဖိနှိပ်ချုပ်ချယ်ခြင်း မရှိစေဘဲ အစိုးရ၏လုပ်ပိုင်ခွင့်အာဏာများကို နိုင်ငံတော်ဖွဲ့စည်းပုံအခြေခံဥပဒေအဖြစ် ပြန်လည် ထိန်းညှိထားရန် ရည်ရွယ်ချက်လည်း ပါဝင်ပါတယ်။ ထိုကြောင့် ဒီမိုကရေစီစနစ်တွင် နိုင်ငံတော် ဖွဲ့စည်းပုံအခြေခံဥပဒေရဲ့ တစ်ဖက်တစ်ချပ်မှာ ပြည်သူတစ်ရပ်လုံးက အခြေခံဥပဒေ အခွင့်အရေးနှင့် ရပိုင်ခွင့်များ၊ လွတ်လပ်ခွင့်များကို ပြဋ္ဌာန်းထားပြီး အခြားတစ်ဖက်တွင်လည်း အစိုးရ၏လုပ်ပိုင်ခွင့် အာဏာကို ကန့်သတ်ထိန်းချုပ်ထားပေးရတာ ဖြစ်ပါတယ်။ ပြည်သူလူထုနှင့် အစိုးရ၏သဘောတူ စာချုပ်လည်း ဖြစ်ပါတယ်။ ပြည်သူလူထု၏အကျိုးစီးပွားအတွက် မည်သို့မည်ပုံ အဆင့်ဆင့်ခွဲဝေ ကျင့်သုံးရမည်ဆိုသော လမ်းပြမြေပုံလည်း ဖြစ်ပါတယ်။ ထိုကဲ့သို့သော လမ်းညွှန်ချက်များကို နိုင်ငံသားအချင်းအချင်း မည်သို့ဆက်ဆံကျင့်ကြံနေထိုင်ရမည်ဖြစ်ကြောင်း၊ နိုင်ငံသားများ၏ အခွင့်အရေးများ၊ တာဝန်များ၊ လုပ်ပိုင်ခွင့်များ ကာကွယ်ပြဋ္ဌာန်းပေးထားသည်ကို တိုင်းရင်းသား လူမျိုးအချင်းချင်း ငြိမ်းချမ်းစွာအတူနေထိုင်ရေးအတွက် နိုင်ငံအတွင်း တူညီမျှတစွာ တရားမျှတရေး တို့ကို ရှင်သန်နိုင်ရေးအတွက် ဖွဲ့စည်းပုံအခြေခံဥပဒေမှာ အတိအလင်းဖော်ပြထားပေးရမှာ ဖြစ်ပါတယ်။ ထို့အတွက်ကြောင့် ၎င်းပညာရပ်များကို လူငယ်၊ လူရွယ်များအနေဖြင့် လေ့လာ ကြည့်ရှုရမှာဖြစ်တဲ့အတွက်ကြောင့်မို့ ကျွန်တော့်အနေနဲ့ အင်မတန်ပဲ ဝမ်းမြောက်လှပါတယ်။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ရွှေပြည်သာမဲဆန္ဒနယ်မှ ပြည်သူ့ လွှတ်တော်ကိုယ်စားလှယ် ဦးဉာဏ်လင်းရဲ့ အဆိုကို လွှတ်တော်ကြီးမှာ တင်ပြဆွေးနွေးခွင့်ပြုပေးပါ ရန် လေးစားစွာတင်ပြဆွေးနွေးအပ်ပါတယ်။ ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ရွှေပြည်သာမဲဆန္ဒနယ်မှ ဦးဉာဏ်လင်း တင်သွင်းသွားတဲ့အဆိုကို လွှတ်တော်ကိုယ်စားလှယ်တစ်ဦးက ထောက်ခံသွားပါတယ်။ ဒီအဆိုနှင့် စပ်လျဉ်းပြီး ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၆၈ နည်းဥပဒေခွဲ(ခ) နည်းဥပဒေခွဲငယ်(၃)အရ လက်ခံဆွေးနွေးရန်သင့်မသင့် လွှတ်တော်ရဲ့ဆန္ဒရယူပါမယ်။ ဦးဉာဏ်လင်း တင်သွင်းသွားတဲ့အဆိုကို လက်ခံဆွေးနွေးရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူတဲ့သူ ရှိပါသလားခင်ဗျား။ သဘောမတူသူမရှိတဲ့အတွက် ဦးဉာဏ်လင်း၊ ရွှေပြည်သာမဲဆန္ဒနယ်က တင်သွင်းသော နိုင်ငံတော်၏မျိုးဆက်သစ်လူငယ်များအား ဒီမိုကရေစီအလေ့အကျင့်ကောင်းများ ခိုင်မြဲစွာရရှိစေရန်နှင့် ကာယ၊ ဉာဏ၊ စာရိတ္တဘက်စုံဖွံ့ဖြိုး တိုးတက်စေရန် နိုင်ငံတော်၏အခြေခံနှင့် အဆင့်မြင့်ပညာရေးကျောင်းများတွင် အခြေခံအသင်းအဖွဲ့ များ သတ်မှတ်ဖွဲ့စည်း၍ အသင်းအဖွဲ့လိုက် အတန်းကိုယ်စားလှယ်များ၊ ကျောင်းကိုယ်စားလှယ်များ မှသည် ကျောင်းကောင်စီအထိ ဒီမိုကရေစီနည်းကျ အဆင့်ဆင့်ရွေးချယ်ဖွဲ့စည်း၍ ကိုယ်တိုင်ပါဝင် ဆောင်ရွက်သည့် စနစ်တစ်ရပ်ကို ၂၀၂၀-၂၀၂၁ ပညာသင်နှစ်မှစ၍ အကောင်အထည်ဖော်စီမံ ဆောင်ရွက်ပေးရန် နိုင်ငံတော်အစိုးရအားတိုက်တွန်းကြောင်းအဆိုကို လက်ခံဆွေးနွေးရန် ဆုံးဖြတ်ကြောင်း ကြေညာပါတယ်။</speech>
<title>ဦးဉာဏ်လင်း၊ ရွှေပြည်သာမဲဆန္ဒနယ်က တင်သွင်းသည့်အဆိုနှင့်စပ်လျဉ်း၍ဆွေးနွေးလိုသည့် လွှတ်တော်ကိုယ်စားလှယ်များရှိလျှင် အမည်စာရင်းတင်သွင်းနိုင်ကြောင်း ဥက္ကဋ္ဌက ကြေညာခြင်း</title>
<speech type="speaker">ယင်းအဆိုနှင့်စပ်လျဉ်းပြီး ၂၀၁၃ ခုနှစ်၊ ပြည်သူ့လွှတ်တော်ဆိုင်ရာ နည်းဥပဒေ ၁၆၈ နည်းဥပဒေခွဲ(ခ) နည်းဥပဒေခွဲငယ်(၅)အရ ဆွေးနွေးမယ့်လွှတ်တော် ကိုယ်စားလှယ်များအနေနဲ့ ၄-၂-၂၀၂၀ ရက်(အင်္ဂါနေ့) ညနေ ၄ နာရီနောက်ဆုံးထားပြီး ပြည်သူ့ လွှတ်တော်ရုံး၊ ညွှန်ကြားရေးမှူးချုပ်ထံ အမည်စာရင်းတင်သွင်းရန် ဖြစ်ပါတယ်။</speech>
</motion>
</section>
<section value="Bill">
<bill>
<title>အမျိုးသားလွှတ်တော်က ပြင်ဆင်ချက်ဖြင့် ပြန်လည်ပေးပို့သော မြန်မာနိုင်ငံဘူမိကောင်စီ ဥပဒေကြမ်းနှင့်စပ်လျဉ်း၍ အမျိုးသားလွှတ်တော်၏ ပြင်ဆင်ချက်များကို လွှတ်တော်သို့ တင်ပြခြင်းနှင့် လွှတ်တော်၏အဆုံးအဖြတ်ရယူခြင်း</title>
<speech type="speaker">အစီအစဉ် ၈ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်သူ့ လွှတ်တော်မှ စတင်ဆွေးနွေးပြီး ပြင်ဆင်ချက်ဖြင့်အတည်ပြုခဲ့တဲ့ မြန်မာနိုင်ငံဘူမိသိပ္ပံကောင်စီ ဥပဒေကြမ်းကို အမျိုးသားလွှတ်တော်သို့ပေးပို့ခဲ့ပါတယ်။ ဒီဥပဒေကြမ်းကို အမျိုးသားလွှတ်တော်က ပြင်ဆင်ချက်ဖြင့် အတည်ပြုခဲ့ပြီး ပြန်လည်ပေးပို့လာတဲ့အတွက် ဒုတိယအကြိမ် ပြည်သူ့လွှတ်တော် (၁၄)ကြိမ်မြောက် ပုံမှန်အစည်းအဝေး(၁၇) ရက်မြောက်နေ့ (၁၈-၁၂-၂၀၁၉ ရက်နေ့)တွင် ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၉၃၊ နည်းဥပဒေခွဲ(က)အရ လွှတ်တော်သို့အသိပေး၍ ပြင်ဆင်ချက်မိတ္တူများကိုလည်း ကိုယ်စားလှယ်များထံ ဖြန့်ဝေခဲ့ပါတယ်။ ဒီဥပဒေကြမ်းနှင့်စပ်လျဉ်းပြီး အမျိုးသားလွှတ်တော်၏ ပြင်ဆင်ချက်များအပေါ် အဆိုတင်သွင်းဆွေးနွေးလိုတဲ့ လွှတ်တော် ကိုယ်စားလှယ်များအနေဖြင့် မိမိဆွေးနွေးလိုသည့် အပိုဒ်၊ အပိုဒ်ခွဲ၊ အကြောင်းအရာ၊ အချက်အလက် များကို တိကျစွာရေးသားဖော်ပြ၍ ၂၀-၁၂-၂၀၁၉ ရက်နေ့နောက်ဆုံးထားပြီး အမည်စာရင်းတင်သွင်း ရန် တောင်းခံခဲ့ရာ ဖျာပုံမဲဆန္ဒနယ်မှ ဦးဝင်းထွဋ်က အမည်စာရင်းတင်သွင်းလာပါတယ်။ ယင်း ဥပဒေကြမ်းနှင့်စပ်လျဉ်းပြီး ဥပဒေကြမ်းကော်မတီ၊ နိုင်ငံသားများ၏ မူလအခွင့်အရေးဆိုင်ရာ ကော်မတီ၊ သယံဇာတနှင့် သဘာဝကျင်ထိန်းသိမ်းရေးဆိုင်ရာကော်မတီနှင့် သက်ဆိုင်ရာဌာနများမှ တာဝန်ရှိပုဂ္ဂိုလ်တို့က ပြန်လည်စိစစ်ခဲ့ကြပါတယ်။ လွှတ်တော်ကိုယ်စားလှယ်များခင်ဗျား။ မြန်မာနိုင်ငံဘူမိသိပ္ပံကောင်စီဥပဒေကြမ်းနှင့်စပ်လျဉ်း ပြီး ဥပဒေကြမ်းကော်မတီက အမျိုးသားလွှတ်တော်၏ ပြင်ဆင်ချက် ၅၈ ချက်ကို သဘောမတူဘဲ ပြည်သူ့လွှတ်တော်၏ ယခင်အတည်ပြုချက်အတိုင်း ထားရှိသင့်ကြောင်းနှင့် ဖျာပုံမဲဆန္ဒနယ်က ဦးဝင်းထွဋ်က ယင်း ၅၈ ချက်ကို အမျိုးသားလွှတ်တော်၏ ပြင်ဆင်ချက်များအတိုင်း ထားရှိသင့် ကြောင်း တင်ပြလာပါတယ်။ လွှတ်တော်ကိုယ်စားလှယ်များခင်ဗျား။ မြန်မာနိုင်ငံဘူမိသိပ္ပံကောင်စီ ဥပဒေကြမ်းနှင့်စပ်လျဉ်းပြီး ဥပဒေကြမ်းကော်မတီက အမျိုးသားလွှတ်တော်၏ ပြင်ဆင်ချက်များ အတိုင်း သဘောမတူတဲ့အချက် ၅၈ ချက်ကိုတင်ပြဖို့ ဖြစ်ပါတယ်။ ဥပဒေကြမ်းကော်မတီကို ဖိတ်ခေါ်ပါတယ်။</speech>
<speech><mp id="455">ဦးနေမျိုးထွန်း(အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော ပြည်သူ့ လွှတ်တော် ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ပြည်ထောင်စုဒုတိယဝန်ကြီးနှင့် ဧည့်သည်တော်များအားလုံး မင်္ဂလာပါလို့နှုတ်ခွန်းဆက်သပါတယ်။ ကျွန်တော်ကတော့ ရန်ကုန်တိုင်း ဒေသကြီး၊ ထန်းတပင်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ပြည်သူ့လွှတ်တော် ဥပဒေကြမ်း ကော်မတီဝင် ဦးနေမျိုးထွန်းဖြစ်ပါတယ်။ ဥပဒေကြမ်းကော်မတီ၏ တာဝန်ပေးချက်အရ မြန်မာနိုင်ငံ ဘူမိသိပ္ပံကောင်စီဥပဒေကြမ်းနှင့်စပ်လျဉ်း၍ အမျိုးသားလွှတ်တော် ပြင်ဆင်ချက်များအပေါ် ပြည်သူ့ လွှတ်တော်ဥပဒေကြမ်းကော်မတီ၏ စိစစ်တင်ပြချက်အား လွှတ်တော်သို့ တင်ပြသွားမှာဖြစ်ပါတယ်။ ပြည်သူ့လွှတ်တော် သယံဇာတနှင့် သဘာဝပတ်ဝန်းကျင်ထိန်းသိမ်းရေးဆိုင်ရာကော်မတီက တင်သွင်း သော မြန်မာနိုင်ငံဘူမိသိပ္ပံကောင်စီဥပဒေကြမ်းကို ဒုတိယအကြိမ် ပြည်သူ့လွှတ်တော် (၁၃)ကြိမ်မြောက် ပုံမှန်အစည်းအဝေး စတုတ္ထနေ့ဖြစ်တဲ့ ၂၅-၇-၂၀၁၉ ရက်နေ့တွင် ပြင်ဆင်ချက်များဖြင့် အတည်ပြု ခဲ့ပြီးနောက် အမျိုးသားလွှတ်တော်သို့ ပေးပို့ခဲ့ပါတယ်။ အမျိုးသားလွှတ်တော်မှ ၆-၁၂-၂၀၁၉ ရက်နေ့၌ ကျင်းပသော အမျိုးသားလွှတ်တော်အစည်းအဝေးတွင် ပြင်ဆင်ချက်များဖြင့်သဘောတူပါ ကြောင်း အတည်ပြုခဲ့ပြီး ပြည်သူ့လွှတ်တော်သို့ ပြန်လည်ပေးပို့ခဲ့ပါတယ်။ အမျိုးသားလွှတ်တော်၏ ပြင်ဆင်ချက်များကို ဒုတိယအကြိမ် ပြည်သူ့လွှတ်တော် (၁၄) ကြိမ်မြောက်ပုံမှန်အစည်းအဝေးရဲ့ (၁၇)ရက်မြောက်နေ့ဖြစ်တဲ့ ၁၈-၁၂-၂၀၁၉ ရက်နေ့တွင် လွှတ်တော်သို့အသိပေး တင်ပြခဲ့ပြီး ပြင်ဆင်ချက်များအပေါ် အဆိုတင်သွင်းဆွေးနွေးလိုသူများ ၂၀-၁၂-၂၀၁၉ ရက်နေ့ နောက်ဆုံးထား၍ တင်သွင်းနိုင်ကြောင်းကြေညာခဲ့ရာ ပြည်သူ့လွှတ်တော်ကိုယ်စားလှယ် ဦးဝင်းထွဋ်၊ ဖျာပုံမဲဆန္ဒနယ် က ဆွေးနွေးရန်နှင့် ပြင်ဆင်ချက်အဆိုများ တင်သွင်းလာပါတယ်။ ပြည်သူ့လွှတ်တော် ဥပဒေကြမ်း ကော်မတီသည် ၂၅-၁-၂၀၂၀ ရက်နေ့တွင် ဆွေးနွေးရန်နှင့် ပြင်ဆင်ချက်အဆို တင်သွင်းသူ ပြည်သူ့ လွှတ်တော်ကိုယ်စားလှယ် ဦးဝင်းထွဋ်၊ ဖျာပုံမဲဆန္ဒနယ် ပြည်သူ့လွှတ်တော် နိုင်ငံသားများ၏ မူလ အခွင့်အရေးဆိုင်ရာကော်မတီ၊ သယံဇာတနှင့် သဘာဝပတ်ဝန်းကျင်ထိန်းသိမ်းရေးဆိုင်ရာကော်မတီ၊ ပညာရေးဝန်ကြီးဌာန၊ သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီးဌာန၊ စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာနနှင့် ပြည်ထောင်စုရှေ့နေချုပ်ရုံးတို့မှ တာဝန်ရှိသူများနှင့် လည်းကောင်း၊ ပြည်သူ့လွှတ်တော် ဥပဒေကြမ်းကော်မတီသည် ၃၀-၁-၂၀၂၀ ရက်နေ့တွင်လည်း ညှိနှိုင်းအစည်းအဝေးများ ကျင်းပခဲ့ကြပါတယ်။ ယင်းအစည်းအဝေးများ၏ သဘောတူဆုံးဖြတ်ချက် အရ ပြည်သူ့လွှတ်တော် ဥပဒေကြမ်းကော်မတီသည် အမျိုးသားလွှတ်တော်က ပြင်ဆင်အတည်ပြုခဲ့ သည့် ၅၈ ချက်ကို အမျိုးသားလွှတ်တော်၏ အတည်ပြုချက်အတိုင်း သဘောမတူဘဲ ပြည်သူ့ လွှတ်တော်၏အတည်ပြုချက်အတိုင်းထားရှိမည်ဟု ဆုံးဖြတ်ခဲ့ကြပါသည်။ ပြင်ဆင်ချက်ဇယားကို လည်း လွှတ်တော်ကိုယ်စားလှယ်ကြီးများထံ ဖြန့်ဝေထားပြီးဖြစ်ပါကြောင်း ရိုသေစွာတင်ပြအပ်ပါ တယ်ခင်ဗျား။</speech>
<speech type="speaker">မြန်မာနိုင်ငံဘူမိသိပ္ပံကောင်စီဥပဒေကြမ်းနှင့်စပ်လျဉ်းပြီး တင်ပြဖို့ ဖျာပုံ မဲဆန္ဒနယ်က ဦးဝင်းထွဋ်ကို ဖိတ်ခေါ်ပါတယ်။</speech>
<speech><mp id="174">ဦးဝင်းထွဋ်(ဖျာပုံမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီး နှင့် အားလုံးကိုမင်္ဂလာပါလို့ နှုတ်ခွန်းဆက်သပါတယ်။ ကျွန်တော်ကတော့ ဖျာပုံမဲဆန္ဒနယ် ပြည်သူ့ လွှတ်တော်ကိုယ်စားလှယ် ဦးဝင်းထွဋ်ဖြစ်ပါတယ်။ ကျွန်တော့်အနေနဲ့ ပြည်သူ့လွှတ်တော်နှင့် အမျိုးသားလွှတ်တော်တို့ သဘောထားကွဲလွဲတဲ့ အချက်(၅၈)ချက်မှာ အမျိုးသားလွှတ်တော်ရဲ့ အတည်ပြုချက်အတိုင်း အတည်ပြုနိုင်ပါရန် အဆိုပြုဆွေးနွေးသွားမှာဖြစ်ပါတယ်။ အဓိက ကွဲလွဲတဲ့ အချက်မှာ ပြည်သူ့လွှတ်တော်ရဲ့ အတည်ပြုချက်ဖြစ်တဲ့ မြန်မာနိုင်ငံဘူမိသိပ္ပံကောင်စီဥပဒေအစား အမျိုးသားလွှတ်တော်ရဲ့ အတည်ပြုချက်ဖြစ်တဲ့ မြန်မာနိုင်ငံဘူမိဗေဒပညာရှင်ကောင်စီဥပဒေအဖြစ် ညှိနှိုင်းကြောင်း၊ ပြည်သူ့လွှတ်တန်နှင့် ပြည်ထောင်ထိန်းသိမ်းရေးဝန်ကြီးဆိုင်ရာကော်မတီ၊ အတည်ပြုဖို့ အဆိုပြုဆွေးနွေးသွားမှာဖြစ်ပါတယ်။ Power Point သုံးစွဲခွင့်ပေးပါရန် မေတ္တာရပ်ခံ အပ်ပါတယ်။ ဘူမိသိပ္ပံပညာအရ Geoscience ဘူမိဗေဒပညာ Geology ကိုအခြေခံပြီးတော့ အခြား သိပ္ပံပညာရပ်များနှင့်ပေါင်းစပ်၍ လူသားတို့အကျိုးအတွက် အသုံးချတဲ့ ပညာရပ်များကို ဆိုပါတယ်။ ယခုဥပဒေကြမ်းပါ ကောင်စီရဲ့ လုပ်ငန်းတာဝန်နှစ်မျိုးကို ဖော်ပြထားပါတယ်။ Accreditation Body ပညာရှင်များကို စစ်ဆေးခြင်း၊ တရားဝင်အသိအမှတ်ပြုခြင်းတို့ကို ဆောင်ရွက်သည့်အဖွဲ့အစည်း Regulatory Body ဥပဒေ ကအပ်နှင်းထားတဲ့ အခွင့်အာဏာကိုအသုံးပြု၍ ကျင့်ဝတ်များစည်မျဉ်း၊ စည်းကမ်းများနှင့်အညီ ထိန်းကျောင်းသည့်အဖွဲ့အစည်း၊ ပုံရဲ့ စက်ဝိုင်းကိုကြည့်မယ်ဆိုလို့ရှိရင် ညာဘက်အခြမ်းမှာ Geoscience ဘူမိသိပ္ပံနှင့်ဆက်နွယ်တဲ့ လုပ်ငန်းနယ်ပယ်တွေကို ဖော်ပြထား ပါတယ်။ ဘယ်ဘက်အခြမ်းမှာကတော့ Geoscience ဘူမိသိပ္ပံဘွဲ့ရများကို ဖော်ပြထားပါတယ်။ ဒီနေရာမှာ ကျွန်တော်တို့တွေ့ရမည့်နေရာမှာ အစိမ်းရောင်နဲ့ဖော်ပြထားတဲ့ Geology ဘူမိဗေဒဟာ အဓိကSector ကြီးအနေနဲ့ပါဝင်နေပြီးတော့ ဒီအလယ်မှာပြထားတဲ့ ဆက်သွယ်ထားတဲ့ အရောင်စုံမျဉ်း ကွေးတွေဟာ သက်ဆိုင်ရာ ဘူမိသိပ္ပံဘွဲ့တွေနှင့် ဆက်နွှယ်တဲ့လုပ်ငန်းနယ်ပယ်တွေကို ဆက်သွယ်ထား ခြင်းဖြစ်ပါတယ်။ ဒီပုံကို ကြည့်မယ်ဆိုလို့ရှိရင် ကျွန်တော်တို့အဓိကအားဖြင့် Geology ဘွဲ့သာမကဘဲနဲ့ Meteorology, Biogeochemistry Geobio Logy Geochemistryi Geophysicsı Environmental Science Hydrology and Water Resource Sciences Marine Science Oceanography, Paleontology Geoinformativer Geo-Related Engineering 6o3lgood Civil Engineeringi Mining Engineering Petroleum Engineering Goz lo@cşosong 603.999Goulos afil Geoscience နယ်ပယ်မှာ အခြားသိပ္ပံနဲ့ အင်ဂျင်နီယာဘွဲ့ များပါဝင်နေတာကို တွေ့ရမှာဖြစ်ပါတယ်။ | ပထမဆုံးအချက်အနေနဲ့ ကျွန်တော့်အနေနဲ့ ကောက်ချက်ဆွဲချင်တဲ့အချက်ကတော့ ဘူမိဗေဒ ပညာရှင်များအားလုံးသည် ဘူမိသိပ္ပံပညာရှင်များဖြစ်သည်။ သို့သော် ဘူမိသိပ္ပံပညာရှင်များအားလုံး သည် ဘူမိဗေဒပညာရှင်များ မဟုတ်ပါဆိုသောအချက်ကို တွေ့ရှိရပါတယ်။ နိုင်ငံတကာတွင် ဘူမိသိပ္ပံ(Geoscience)ဘွဲ့များ သင်ကြားပေးအပ်နေပြီဖြစ်သော်လည်း မိမိနိုင်ငံမှာ ဘွဲ့ကြိုတန်း၊ ဘူမိဗေဒဘွဲ့၊ ဘွဲ့လွန်၊ ဒီပလိုမာတန်းများမှာ အသုံးချဘူမိဗေဒဘွဲ့များကိုသာ ပေးအပ်နေပါတယ်။ ဘူမိသိပ္ပံအထူးပြုဘာသာရပ်များကို ပေးအပ်နိုင်ခြင်းမရှိသေးပါဘူး။ ကောင်စီဥပဒေကြမ်းမှာ ပညာရှင်မှတ်ပုံတင်ရာမှာ ဘူမိသိပ္ပံဆိုင်ရာဘွဲ့ ဟု သတ်မှတ်ထားပါတယ်။ ကောင်စီကို ဘူမိဗေဒ အဓိက ဘူမိသိပ္ပံဘွဲ့များဖြင့် ဖွဲ့စည်းလျှင် ဘူမိသိပ္ပံနယ်ပယ်မှာရှိတဲ့ အခြားသိပ္ပံနှင့် အင်ဂျင်နီယာဘွဲ့ ရများရဲ့ အခန်းကဏ္ဍကို ပယ်ဖျက်သကဲ့သို့ ဖြစ်နေပါတယ်။ မတူညီတဲ့ Principle များ၊ Practice များကြောင့် အားလုံးပါဝင်တဲ့ Regulatory Body ဖွဲ့စည်းရန်မဖြစ်နိုင်ပါဘူး။ သို့ပါ၍ မြန်မာနိုင်ငံ ဘူမိသိပ္ပံကောင်စီဥပဒေအစား အမျိုးသားလွှတ်တော်ရဲ့ အတည်ပြုချက်အတိုင်း မြန်မာနိုင်ငံဘူမိဗေဒ ပသောရင်ကောင်စီဥပဒေအဖြစ်သော ပြင်ဆင်ရန် အဆာပြပါတယ်။ တတိယအချက်အနေနဲ့ နိုင်ငံတကာ ဘူမိသိပ္ပံ(Geoscience)အဖွဲ့ အစည်းအချို့ကို ဖော်ပြထားပါတယ်။ Wikipedia မှာ အပြည့်အစုံ Wednężclos ufi Instituter Societyi Associationi Academyi Union q:38g unaoeop ဘာသာရပ်နယ်ပယ်အလိုက် အဖွဲ့အစည်းများကို ဖွဲ့စည်းပါတယ်။ ပညာရေး၊ သုတေသနဘာသာရပ် ဖွံ့ဖြိုးရေးဆိုင်ရာ စာအုပ်စာတမ်းများထုတ်ဝေခြင်း၊ Membership Fellowship အစရှိတဲ့ အသိအမှတ်ပြုတဲ့ Accredtiation Body အဖြစ် ဆောင်ရွက်ခြင်းများကို လုပ်ဆောင်ပါတယ်။ Regulatory Body အဖြစ် ဆောင်ရွက်သည့်အဖွဲ့အစည်းကို မတွေ့မိပါဘူးခင်ဗျား။ အမေရိကန်နိုင်ငံမှာရှိတဲ့ ဘူမိသိပ္ပံပညာရှင်များအတွက် လိုင်စင်ထုတ်ပေးခြင်း၊ အသိအမှတ်ပြု လက်မှတ်ထုတ်ပေးခြင်း၊ မှတ်ပုံတင်ခြင်းဆောင်ရွက်တဲ့ အဖွဲ့အစည်းဖြစ်ပါတယ်။ ÇE:07:003:06$95 National Association of State Boords of Geology(ASBOG), Fundamental of Geology Exam saogoko zag.32028:603m69 8:60v? Regulatory Body အဖြစ် ဆောင်ရွက် ပါတယ်။ ဘူမိဗေဒအဖွဲ့ အစည်းအမည်သာ အသုံးပြုပါတယ်။ ဒီနေရာမှာလည်း တကယ့်လျှောက် လာနိုင်တဲ့ Applicant တွေဟာ Geologist(ဘူမိဗေဒပညာရှင်) များကိုသာ 70833$:003:Olosulil § Geologist(odcu3u299€)ąp:09698:60? Professional Geologist အဖြစ် လိုင်စင်လျှောက်ထားနိုင်တာကို တွေ့ရမှာဖြစ်ပါတယ်။ ဒီဥပဒေဟာပညာရှင် ဥပဒေ၊ ပညာရပ်ဆိုင်ရာဥပဒေဖြစ်တဲ့အတွက် နိုင်ငံတကာအဖွဲ့အစည်းများနဲ့ အပြန်အလှန် အသိ အမှတ်ပြုမှု မိတ်ဖက်အဖွဲ့အစည်းအနေနဲ့ အဖွဲ့ဝင်အဖြစ် ဆောင်ရွက်မှုတွေကို ဆောင်ရွက်ရမှာ ဖြစ်ပါတယ်။ သို့ပါ၍ အဆိုပါဥပဒေမှာ နိုင်ငံတကာမှာကျင့်သုံးနေတဲ့ စံနှုန်းတွေအတိုင်းပဲ ဖွဲ့စည်း ဆောင်ရွက်သင့်တဲ့အတွက် ကျွန်တော့်အနေနဲ့ မြန်မာနိုင်ငံဘူမိသိပ္ပံကောင်စီဥပဒေအစား အမျိုးသား လွှတ်တော်ရဲ့ အတည်ပြုချက်၊ မြန်မာနိုင်ငံဘူမိဗေဒပညာရှင်ကောင်စီဥပဒေအဖြစ်သာ အတည်ပြု သင့်ပါကြောင်း အဆိုပြုအပ်ပါတယ်။ အားလုံးကို ကျေးဇူးအထူးတင်ရှိပါတယ်ခင်ဗျား။</speech>
<speech type="speaker">ဥပဒေကြမ်းကော်မတီရဲ့ သဘောထားပြောပါ။</speech>
<speech><mp id="455">ဦးနေမျိုးထွန်း(အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော ပြည်သူ့ လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များအားလုံး မင်္ဂလာပါဗျ။ ကျွန်တော်တို့ ဒီနေရာမှာ ဒီဥပဒေနဲ့ပတ်သက်လို့ ကျွန်တော်တို့ပြည်သူ့လွှတ်တော်ကနေပြီးတော့ စတင်ပါတယ်။ စတင်ပြီးတော့အမျိုးသားလွှတ်တော်ကိုရောက်ပါတယ်။ ရောက်တဲ့နေရာမှာတော့ ခုနကကိုယ်စားလှယ် ကြီး ဦးဝင်းထွဋ် တင်ပြခဲ့သလိုပဲ ဘူမိသိပ္ပံနှင့် ဘူမိဗေဒဆိုပြီးတော့ နှစ်ခုကွဲကတည်းက အဓိက အချက် အကြောင်းအရာ ဖြစ်ပါတယ်။ အဲဒီတော့ ကျွန်တော်တို့က ဒီဥပဒေကို ၂၀၁၉ ခုနှစ်၊ ငါးလပိုင်း ကတည်းကစတင်ပြီးတော့ ဆောင်ရွက်လာပါတယ်။ ကျွန်တော်တို့က Focal Committee ဖြစ်တဲ့ သယံဇာတနှင့် သဘာဝပတ်ဝန်းကျင်ထိန်းသိမ်းရေးဆိုင်ရာကော်မတီကနေပြီးတော့ တင်သွင်းလာခြင်း  ရပ်ဆိုင်ရာဥပဒေအနေနဲ့ အဖွဲ့ဝင်အဖြစ် တဲ့ စံနှုန်းတွေအတိုင်း ဆောင်ရွက်သင့်တဲ့အချက် မြန်မာနိုင်ငံဘူမိဗေဒအထူးတင်ရှိပါတယ်ခင်ဗျား။ C ဖြစ်ပါတယ်။ ကျွန်တော်တို့နိုင်ငံမှာ ပြဋ္ဌာန်းဆောင်ရွက်ခဲ့ခြင်းမျိုးမရှိသေးပါဘူး။ မရှိပေမဲ့ ကျွန်တော်တို့ဘာတွေအနေနဲ့ ဆောင်ရွက်ခဲ့သလဲဆိုတော့ မြန်မာနိုင်ငံ ဘူမိသိပ္ပံအသင်းဆိုပြီးတော့ ရှိပါတယ်။ အဲဒီဘူမိသိပ္ပံအသင်းအနေနဲ့ နိုင်ငံတကာအဖွဲ့အစည်းတွေမှာဝင်ရောက်ပြီး ဆောင်ရွက် ရတဲ့ကိစ္စရပ်တွေလည်းရှိပါတယ်။ သို့သော် အသင်းအဖွဲ့တစ်ရပ်အနေနဲ့ ဆောင်ရွက်တဲ့နေရာမှာ ဘူမိ သိပ္ပံနဲ့ပတ်သက်လို့ မြန်မာနိုင်ငံမှာ ပညာရှင်တွေပေါ်ပေါက်ဖို့ဆိုတာက ကောင်စီတစ်ရပ်ဖွဲ့ပြီးတော့ ကောင်စီကနေပြီးတော့ လုပ်ပိုင်ခွင့်၊ တာဝန်တွေပြဋ္ဌာန်းကာ အဆင့်ဆင့်အခြားအဖွဲ့ အစည်းတွေနဲ့ ချိတ်ဆက်လို့ရအောင် ရန်ပုံငွေတစ်ရပ်ထူထောင်ပြီးတော့ မြန်မာနိုင်ငံမှာရှိတဲ့ ဘူမိသိပ္ပံနှင့် ဆက်နွယ်တဲ့ ကျောင်းသားတွေအတွက် နိုင်ငံတကာနဲ့ဆက်နွယ်ပြီးတော့ ပညာသင်ခွင့်တွေရအောင် မြန်မာနိုင်ငံမှာ ဘူမိသိပ္ပံနဲ့ပတ်သက်လို့ နည်းပညာတွေဖွံ့ဖြိုးတိုးတက်အောင်ဆိုတဲ့ ရည်ရွယ်ချက် တွေနဲ့ ဒီဥပဒေကို ကောင်စီတစ်ရပ်ထူထောင်ပြီးတော့ ဆောင်ရွက်နိုင်ဖို့အတွက် ရေးဆွဲလာတယ်လို့ ကျွန်တော်တို့လေ့လာတွေ့ရှိရပါတယ်။ ဒီနေရာမှာလည်း ကျွန်တော်တို့အနေနဲ့ ကျွမ်းကျင်ပညာရှင် တော့မဟုတ်ပါဘူး။ သို့သော် သယံဇာတနှင့် သဘာဝပတ်ဝန်းကျင်ထိန်းသိမ်းရေးဆိုင်ရာကော်မတီ၊ ပညာရေးဝန်ကြီးဌာန၊ သယံဇာတနှင့်သဘာဝပတ်ဝန်းကျင်ထိန်းသိမ်းရေးဝန်ကြီးဌာန၊ စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာန၊ လျှပ်စစ်နှင့်စွမ်းအင်ဝန်ကြီးဌာနအစရှိသည့် ဝန်ကြီးဌာန ပေါင်းစုံကနေပြီးတော့ အကြံဉာဏ်များရယူပါတယ်။ ရယူတဲ့နေရာမှာလည်းအားလုံးက တစ်ထပ် တည်းပါပဲ။ ပြည်သူ့လွှတ်တော်က အတည်ပြုထားတဲ့ မြန်မာနိုင်ငံဘူမိသိပ္ပံကောင်စီဆိုတဲ့၊ ဘူမိသိပ္ပံ စကားလုံးကို နှစ်သက်ပါတယ်။ ဘူမိသိပ္ပံကောင်စီနဲ့ ကောင်စီဆိုပြီးပြဋ္ဌာန်းလာမှသာလျှင် နိုင်ငံ တကာနှင့်ချိတ်ဆက်လို့ရမယ့်အနေအထားရှိကြောင်းလည်း တင်ပြတာရှိပါတယ်။ အဲဒီအပိုင်းကို ကျွန်တော်တင်ပြပါမယ်။ အဲဒီတော့ ကျွန်တော်တို့က ဘူမိဗေဒဆိုတဲ့ ဘူမိဗေဒပညာရှင်ဆိုရင် ဘာတွေပါရမလဲဆိုရင် ဘူမိဗေဒပညာရှင်ဆိုတာကတော့ ကမ္ဘာမြေကြီးကို ဖွဲ့စည်းတည်ဆောက် ထားသော တွင်းထွက်များ၊ ကျောက်များ၊ ဘူမိအနေအထားများ၊ ကျောက်ဖြစ်ရုပ်ကြွင်းများ၊ တွင်းထွက်သိုက်များ၊ ရုပ်ကြွင်းလောင်စာသိုက်များ၊ မြေပြင်နှင့်မြေတွင်းပြောင်းလဲ လှုပ်ရှားမှု ဖြစ်စဉ် များ၊ ကမ္ဘာမြေကြီးဖြစ်ပေါ်လာပုံနှင့် ကမ္ဘာ့သက်တမ်းတို့ကို လေ့လာဖော်ထုတ်ပေးသူ ဒါကမ္ဘာနဲ့ သက်ဆိုင်တဲ့၊ တွင်းထွက်နဲ့သက်ဆိုင်တဲ့ကိစ္စရပ်တွေကို သူကအဓိကဖော်ညွှန်းပါတယ်။ ကျွန်တော်က ဘူမိဗေဒပညာရှင်(Geologist) ဖြစ်ပါတယ်။ ဘူမိသိပ္ပံပညာရှင်ဆိုတာကတော့ Geoscientist ဖြစ်ပါတယ်။ သူကတော့ ဘူမိသိပ္ပံပညာရှင်ထဲမှာဘာတွေပါလဲဆိုတာ အထက်ကဖော်ပြခဲ့တဲ့ ဘူမိဗေဒ ပညာရှင်တစ်ဦး အခြေခံဆောင်ရွက်ရမယ့် တတ်သိပညာများအပြင် အသုံးချဘူမိဗေဒ(Apply Geology)၊ နောက် အဲဒီဘာသာရပ်ခွဲတွေဖြစ်တဲ့ ဘူမိဓာတုဗေဒ၊ ဘူမိရူပဗေဒ၊ ရှာဖွေရေးဘူမိဗေဒ၊ သတ္တုတွင်းဘူမိဗေဒ၊ ရေနံဘူမိဗေဒ၊ ကျောက်မျက်ပညာ၊ ဇလဘူမိဗေဒ၊ အင်ဂျင်နီယာဘူမိဗေဒ၊ ငလျင်ပညာ၊ ပတ်ဝန်းကျင်ရေးရာဘူမိဗေဒ အဲဒါတွေပါ ဆက်စပ်တတ်ကျွမ်းဖို့ဖြစ်ပါတယ်။ အဲဒီတော့ တယ်။ သူကတော့ အခြေခံဆောင်တွေဖြစ် ကျွန်တော်တို့ပြောချင်တာကတော့ Geology ဆိုတဲ့ ဘူမိဗေဒထက် Geoscience ဆိုတဲ့ ဘူမိသိပ္ပံက ပိုမိုကျယ်ပြန့်ပါတယ်။ အဲဒီတော့ ကျွန်တော်တို့ကောင်စီအနေနဲ့ ဘူမိသိပ္ပံကောင်စီလို့ဆိုမှသာလျှင် ကျယ်ကျယ်ပြန့်ပြန့်နိုင်ငံတကာနဲ့ ဆက်နွယ်လို့ရနိုင်မှာဖြစ်ပါတယ်။ အဲဒီတော့ ကျွန်တော်တို့မြန်မာ နိုင်ငံကပါဝင်တဲ့ ကမ္ဘာမှာရှိတဲ့နိုင်ငံပေါင်း ၁၂၀ ဖွဲ့စည်းထားတဲ့အဖွဲ့ကတော့ ၁၉၆၁ ခုနှစ်မှာ တည်ထောင်ပါတယ်။ သူ့ရဲ့အဖွဲ့အစည်းနာမည် ကိုယ်တိုင်က International Union of Geological Science ဖြစ်ပါတယ်။ အဲဒီတော့ပြောရရင် အပြည်ပြည်ဆိုင်ရာဘူမိသိပ္ပံသမဂ္ဂလို့ ခေါ်ပါတယ်။ အဲဒီတော့ အဲဒီလိုမျိုးအဖွဲ့ အစည်းတွေနဲ့ ဖြစ်ဖို့အတွက်ကို ကျွန်တော်တို့က ဥပဒေတစ်ရပ်က နိုင်ငံ တကာနဲ့ချိတ်ဆက်မယ်ဆိုရင် နိုင်ငံမှာဖွဲ့စည်းထားနိုင်တဲ့ အဖွဲ့ အစည်းတွေအနေနဲ့ align သွား ဖြစ်ဖို့လိုပါတယ်။ ကျွန်တော်တို့က ကျဉ်းမြောင်းနေလို့မရပါဘူး။ အဲဒီတော့ကျွန်တော်တို့ ကိုယ်တိုင် ကိုကလည်း နာမည်ရွေးတဲ့နေရာမှာလည်း မှန်မှန်ကန်ကန်ရွေးချယ်နိုင်ဖို့လိုပါတယ်။ အဲ့ဒါလည်း တစ်ချက်တင်ပြလိုပါတယ်။ ထို့အပြင် ကျွန်တော်တို့ မြန်မာနိုင်ငံမှာ ၂၀၀၃ ခုနှစ်က စတင်ဖွဲ့စည်း ခဲ့တဲ့ မြန်မာနိုင်ငံဘူမိသိပ္ပံပညာရှင်အသင်းရှိပါတယ်။ အဲဒါကိုလည်း ကျွန်တော်တို့က မြန်မာနိုင်ငံဘူမိ သိပ္ပံအသင်း Myanmar Geoscience society ဆိုပြီးတော့ အမည်ပြောင်းလဲပါတယ်။ ဒါပေမယ့် ကမ္ဘာ့နိုင်ငံမှာဖွဲ့စည်းထားတဲ့အဖွဲ့တွေနဲ့ ညီညွတ်အောင်ဖြစ်ပါတယ်။ အဲဒီတော့ ကျွန်တော်တို့က ပြည်သူ့လွှတ်တော်ကနေပြီးတော့ အတည်ပြုခဲ့တဲ့ ဘူမိသိပ္ပံဘာသာရပ်သည် ဘူမိသိပ္ပံဆိုတဲ့ omo:qd bogg 31323:00:0focal ministries 603692 focal committies 602692 333:00: သဘောတူလက်ခံထားတဲ့အတွက်ကို ပြည်သူ့လွှတ်တော်ရဲ့ အတည်ပြုချက်အတိုင်း ဆက်လက် အတည်ပြုပေးနိုင်ပါရန် လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်တော်ကြီးများ လေးစားစွာတင်ပြအပ်ပါတယ်ခင်ဗျား။ အားလုံးကိုကျေးဇူးတင်ပါတယ်။</speech>
<speech type="speaker">ပညာရေးဝန်ကြီးဌာနရဲ့ သဘောထားပြောပါ။</speech>
<speech><agency id="16">ဦးဝင်းမော်ထွန်း(ဒုတိယဝန်ကြီး၊ ပညာရေးဝန်ကြီးဌာန)</agency>လေးစားအပ်ပါသော ပြည်သူ့ လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်ကြီးများခင်ဗျာ။ ကျွန်တော်တို့ ပညာရေးဝန်ကြီးဌာနအနေနဲ့ ပြည်သူ့လွှတ်တော်ဥပဒေကြမ်းကော်မတီရဲ့ တင်ပြချက်အတိုင်း လက်ခံ သဘောတူကြောင်း တင်ပြပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ယခုဆွေးနွေးတဲ့ မြန်မာနိုင်ငံ ဘူမိ သိပ္ပံကောင်စီ၏ ဥပဒေကြမ်းနှင့်စပ်လျဉ်းပြီး ဥပဒေကြမ်းကော်မတီက အမျိုးသားလွှတ်တော်၏ ပြင်ဆင်ချက် (၅၈)ချက်ကို သဘောမတူပဲ ပြည်သူ့လွှတ်တော်၏ ယခင်အတည်ပြုချက်များအတိုင်း ထားရှိသင့်ကြောင်းနှင့် ဖျာပုံမဲဆန္ဒနယ်မှ ဦးဝင်းထွဋ်က ယင်း(၅၈)ချက်ကို အမျိုးသားလွှတ်တော်၏ ပြင်ဆင်ချက်များအတိုင်း ထားရှိသင့်ကြောင်း တင်ပြလာပါတယ်။ ဒါ့ကြောင့် ဥပဒေကြမ်းကော်မတီ ရဲ့ တင်ပြချက်ကိုမူတည်၍ မဲခွဲဆုံးဖြတ်ပါမယ်။ ဥပဒေကြမ်းကော်မတီ၏တင်ပြချက်ကို ထောက်ခံ ဆန္ဒမဲများလျှင် (၅၈)ချက်ကို ပြည်သူ့လွှတ်တော်၏ ယခင်အတည်ပြုချက်အတိုင်း အတည်ပြုပါမယ်။ ကန့်ကွက်ဆန္ဒမဲများလျှင် ဦးဝင်းထွဋ်တင်ပြတဲ့ အမျိုးသားလွှတ်တော်၏ပြင်ဆင်ချက်များအတိုင်း ထားရှိရန်တင်ပြချက်က အတည်ဖြစ်ပါမယ်။ ယခုဆွေးနွေးတဲ့ ဥပဒေကြမ်းနှင့်စပ်လျဉ်းပြီး စက်ခလုတ်အသုံးပြု၍ ဆန္ဒမဲပေးတဲ့နည်းလမ်းဖြင့် မဲခွဲဆုံးဖြတ်သွားမှာ ဖြစ်ပါတယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ ယခုဆန္ဒမဲပေးလို့ပြီးပါပြီ။ ရရှိတဲ့ဆန္ဒမဲစာရင်းကို ကြေညာပါ့မယ်။ ထောက်ခံဆန္ဒမဲ ၃၃၆ မဲ၊ ကန့်ကွက်ဆန္ဒမဲ ၁၂ မဲ၊ ကြားနေဆန္ဒမဲ ၈ မဲ ဖြစ်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ထောက်ခံဆန္ဒမဲက များတဲ့အတွက် မြန်မာနိုင်ငံဘူမိသိပ္ပံကောင်စီဥပဒေကြမ်း၏ အချက် (၅၈) ချက်သည် ပြည်သူ့လွှတ်တော်၏ ယခင် အတည်ပြုချက်များအတိုင်း ဤဥပဒေကြမ်း၏အစိတ်အပိုင်းဖြစ်ကြောင်း အတည်ပြုကြေညာပါတယ်။ အမျိုးသားလွှတ်တော်က ပြင်ဆင်ချက်ဖြင့် ပြန်လည်ပေးပို့သော မြန်မာနိုင်ငံဘူမိကောင်စီ ဥပဒေကြမ်းနှင့်စပ်လျဉ်း၍ လွှတ်တော်နှစ်ရပ် သဘောကွဲလွဲမှုရှိပါက ပြည်ထောင်စု လွှတ်တော်တွင် ဆွေးနွေးဆုံးဖြတ်ရန်တင်ပြသင့်ကြောင်း ကိုယ်စားလှယ်တစ်ဦးက အဆိုတင်သွင်းခြင်းနှင့် လွှတ်တော်၏အဆုံးအဖြတ်ရယူခြင်း၊</speech>
<speech type="speaker">အစီအစဉ် ၉ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အမျိုးသား လွှတ်တော်က ပြင်ဆင်ချက်ဖြင့် ပြန်လည်ပေးပို့သော မြန်မာနိုင်ငံ ဘူမိသိပ္ပံကောင်စီဥပဒေကြမ်းနှင့် စပ်လျဉ်း၍ အမျိုးသားလွှတ်တော်၏ ပြင်ဆင်ချက်များအတိုင်း သဘောမတူဘဲ ပြည်သူ့လွှတ်တော် ၏ ယခင်အတည်ပြုချက်အတိုင်းထားရှိသင့်သည့်အချက် (၅၈) ချက်ကို လွှတ်တော်က အတည်ပြုပြီး ဖြစ်ပါတယ်။ ဒါကြောင့် ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၉၅ နည်းဥပဒေခွဲ(က) အရ ထိုသို့သဘောကွဲလွဲခြင်းကို ပြည်ထောင်စုလွှတ်တော်တွင်ဆွေးနွေးဆုံးဖြတ်ရန် တင်ပြသင့် ကြောင်းအဆို တင်သွင်းရန်ဖြစ်တဲ့အတွက် အဆိုတင်သွင်းဖို့ဖိတ်ခေါ်ပါတယ်။</speech>
<speech><mp id="481">ဒေါက်တာဝေဖြိုးအောင်(အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် အားလုံးပဲမင်္ဂလာပါခင်ဗျာ။ ကျွန်တော်ကတော့ သာကေတ မဲဆန္ဒနယ်က ပြည်သူ့လွှတ်တော်ကိုယ်စားလှယ် ဒေါက်တာဝေဖြိုးအောင်ဖြစ်ပါတယ်။ ဥပဒေကြမ်း ကော်မတီ အဖွဲ့ဝင်တစ်ဦးဖြစ်ပါတယ်။ ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၉၅ နည်းဥပဒေခွဲ(က)အရ အဆိုတင်သွင်းသွားမှာဖြစ်ပါတယ်။ မြန်မာနိုင်ငံ ဘူမိသိပ္ပံကောင်စီဥပဒေကြမ်း နှင့်စပ်လျဉ်း၍ အမျိုးသားလွှတ်တော်မှ ပြင်ဆင်ချက်များဖြင့်ပေးပို့လာခြင်းအပေါ် သဘောထား ကွဲလွဲသည့်အချက် (၅၈) ချက်ကို ပြည်ထောင်စုလွှတ်တော်၏အဆုံးအဖြတ်ရယူပေးနိုင်ပါရန် ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၉၅ နည်းဥပဒေခွဲ(က)အရ တင်ပြသွားမှာဖြစ်ပါတယ်။ ရည် ညွှန်း ချက်။ အမျိုးသားလွှတ်တော်၏ ၆-၁၂-၂၀၁၉ ရက်စွဲပါစာအမှတ် ၁/အမ(ကော်မတီ ၁)၁/၂၀၁၉-၆၂၈ ၁။ အထက်အကြောင်းအရာပါကိစ္စနှင့်စပ်လျဉ်း၍ ပြည်သူ့လွှတ်တော် သယံဇာတနှင့် သဘာဝ ပတ်ဝန်းကျင်ထိန်းသိမ်းရေးဆိုင်ရာကော်မတီကတင်သွင်းသော မြန်မာနိုင်ငံ ဘူမိသိပ္ပံကောင်စီ ဥပဒေကြမ်းကို ဒုတိယအကြိမ် ပြည်သူ့လွှတ်တော် (၁၃)ကြိမ်မြောက်ပုံမှန်အစည်းအဝေး စတုတ္ထနေ့ ဖြစ်သည့် ၂၅-၇-၂၀၁၉ ရက်နေ့တွင် ပြင်ဆင်ချက်များဖြင့်အတည်ပြုခဲ့ပြီးနောက် အမျိုးသား လွှတ်တော်သို့ပေးပို့ခဲ့ပါတယ်။ ၂။ ယင်းဥပဒေကြမ်းကို ၆-၁၂-၂၀၁၉ ရက်နေ့၌ အမျိုးသားလွှတ်တော် အစည်းအဝေးတွင် ပြည်သူ့လွှတ်တော်၏အတည်ပြုချက်များအပေါ် ပြင်ဆင်ချက်များဖြင့် သဘောတူပါကြောင်း အမျိုးသားလွှတ်တော်မှ အထက်ရည်ညွှန်းပါစာဖြင့် ပေးပို့လာပါတယ်။ ၃။ အမျိုးသားလွှတ်တော်မှ ပြင်ဆင်ချက်များဖြင့်ပေးပို့လာသည့် ပြင်ဆင်ချက် (၅၈) ချက်ကို အမျိုးသားလွှတ်တော်၏ပြင်ဆင်ချက်များအတိုင်း သဘောမတူဘဲ ပြည်သူ့လွှတ်တော်၏အတည်ပြု ချက်များအတိုင်းထားရှိမည်ဖြစ်ပါသဖြင့် ပြင်ဆင်ချက် (၅၈) ချက်သည် ပြည်သူ့လွှတ်တော်နှင့် အမျိုးသားလွှတ်တော်တို့ သဘောထားကွဲလွဲသည့်အတွက် ပူးတွဲပါဇယားဖြင့် တင်ပြအပ်ပါတယ်။ ၄။ ထိုသို့ သဘောထားကွဲလွဲသည့်အချက် (၅၈) ချက်ကို ပြည်ထောင်စုလွှတ်တော်သို့ တင်ပြ၍ အဆုံးအဖြတ်ရယူသင့်ပါကြောင်း ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၉၅ နည်းဥပဒေခွဲ(က)အရ အဆိုတင်သွင်းအပ်ပါတယ်ခင်ဗျား။ အားလုံးကိုကျေးဇူးတင်ပါတယ်။ (ပြည်သူ့လွှတ်တော်နှင့် အမျိုးသားလွှတ်တော်တို့ သဘောထားကွဲလွဲသည့် အချက်(၅၈)ချက် မှာ အောက်ပါအတိုင်းဖြစ်ပါသည်။ စဉ် စာမျက်နှာ အမှတ်စဉ် အပိုဒ်နှင့် အပိုဒ်ခွဲ ၁၂၊ ၃၊ ၄၊ ၅၊ ဥပဒေခေါင်းစီး၊ အပိုဒ် ၁၊ အပိုဒ် ၂ အပိုဒ်ခွဲ (က)၊ အမျိုးသား ၆ ။ လွှတ်တော်၏ အသစ်ဖြည့်စွက်ချက် အပိုဒ်ခွဲ (ခ) ကို ပယ်ဖျက်ခြင်း၊ အပိုဒ်ခွဲ (ခ)၊ အပိုဒ်ခွဲ (ဃ) (ခ) ၆ မှ ၈ ၇၊ ၈၊ ၉၊ ၁၀၊ အပိုဒ် ၂ အပိုဒ်ခွဲ (င)၊ အပိုဒ်ခွဲ (စ)၊ အပိုဒ်ခွဲ (ဇ)၊ အပိုဒ်ခွဲ ()၊ ၁၁၊ အပိုဒ် ၃ အပိုဒ်ခွဲ (က)၊ အပိုဒ်ခွဲ (ခ)၊ အပိုဒ်ခွဲ (ဃ)၊ အပိုဒ်ခွဲ (င)၊ အပိုဒ်ခွဲ (စ)၊ အပိုဒ်ခွဲ (ဆ)၊ အခန်း (၃) ခေါင်းစဉ် ၁၄၊ ၁၅၊ ၁၆၊ (ဂ) ၉ မှ ၁၁ ၁၈၊ ၁၉၊ ၂၀၊ အပိုဒ် ၄၊ အပိုဒ် ၅ အပိုဒ်ခွဲ (က)၊ အပိုဒ် ၈ အပိုဒ်ခွဲ (က) (ခ) (ဂ) ၂၁၊ ၂၂ (ဃ) (င)နှင့် (စ)၊ အပိုဒ် ၁၁ အပိုဒ်ခွဲ (ဃ)၊ အပိုဒ်ခွဲ (င) (ဃ) ၂၃၊ ၂၄၊ ၂၅၊ အပိုဒ် ၁၂ အပိုဒ်ခွဲ (ဂ)၊ အပိုဒ်ခွဲ (ဃ)၊ အပိုဒ်ခွဲ (စ)၊ အပိုဒ်ခွဲ (ဆ) (င) ၁၃ မှ ၁၆ ၂၇၊ ၂၈၊ ၂၉၊ အပိုဒ် ၁၅ အပိုဒ်ခွဲ (ခ)၊ အပိုဒ်ခွဲ (ဂ)၊ အပိုဒ်ခွဲ (င)၊ အပိုဒ်ခွဲ (စ)၊ ၃၀၊ ၃၁၊ ၃၂၊ အပိုဒ်ခွဲ (ဆ)၊ အပိုဒ်ခွဲ (ဇ)၊ အပိုဒ်ခွဲ (ဈ)၊ အပိုဒ်ခွဲ (ည)၊ ၃၃၊ ၃၄၊ ၃၅ အပိုဒ်ခွဲ(ပ) ၊ (စ) ၁၆ မှ ၂၀ ၃၆၊ ၃၇၊ ၃၈၊ အပိုဒ် ၁၆ အပိုဒ်ခွဲ (ဆ)၊ အခန်း (၈) ခေါင်းစဉ်၊ အပိုဒ် ၂၄၊ အပိုဒ် ၃၉၊ ၄၀၊ ၄၁၊ ၂၅၊ အခန်း (၉) ခေါင်းစဉ်၊ အပိုဒ် ၂၆၊ အပိုဒ် ၂၇၊ အခန်း (၁၀) ၄၂၊ ၄၃၊ ၄၄၊ ခေါင်းစဉ်၊ အပိုဒ် ၂၈၊ အပိုဒ် ၂၉၊ အခန်း (၁၁) ခေါင်းစဉ် ၄၅၊ ၄၆ (ဆ) ၂၀ မှ ၂၃ ၄၇၊ ၄၈၊ ၄၉၊ အပိုဒ် ၃၀၊ အပိုဒ် ၃၁၊ အပိုဒ် ၃၂၊ အပိုဒ် ၃၃၊ အပိုဒ်ခွဲ (ဃ)၊ အပိုဒ် ၅၀၊ ၅၁၊ ၅၂ ၄၃၊ အပိုဒ် ၄၄ (ဇ) ၂၃ မှ ၂၆ ၅၃၊ ၅၄၊ ၅၅၊ အပိုဒ် ၄၅ အပိုဒ်ခွဲ (က)၊ အပိုဒ်ခွဲ (ဂ)၊ အပိုဒ် ၅၄၊ အပိုဒ် ၅၅ ၊ ၅၆၊ ၅၇၊ ၅၈ အမျိုးသားလွှတ်တော်၏ အသစ်ဖြည့်စွက်ချက် အပိုဒ် ၅၉ ကိုအမျိုးသားလွှတ်တော်၏ အသစ်ဖြည့်စွက်ချက် အပိုဒ် ၆၀ အပိုဒ်ခွဲ (ခ) ကို ပယ်ဖျက်ခြင်း၊</speech>
<speech type="speaker">လွှတ်တော်ကိုယ်စားလှယ်များခင်ဗျား။ တင်ပြခဲ့တဲ့ (၅၈) ချက်နဲ့စပ်လျဉ်းပြီး သဘောကွဲလွဲခြင်းကို ပြည်ထောင်စုလွှတ်တော်တွင် ဆွေးနွေးဆုံးဖြတ်ရန် တင်ပြမည်ဖြစ်ကြောင်းနှင့် ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၉၅ နည်းဥပဒေခွဲ(က)နှင့်(ခ)တို့အရ ဆက်လက်ဆောင်ရွက်သွားမည်ဖြစ်ကြောင်း ကြေညာပါတယ်။</speech>
</bill>
</section>
</discussion>
<postface>
<title>ဒုတိယအကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး တတိယနေ့ ရပ်နားကြောင်းနှင့် အစည်းအဝေး စတုတ္ထနေ့ ဆက်လက်ကျင်းပမည့်နေ့ရက်နှင့် ြေညာခြင်း</title>
<speech type="speaker">အစီအစဉ် ၁၀ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယ အကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး တတိယနေ့ကို ရပ်နားပါမယ်။ ဒုတိယအကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး စတုတ္ထနေ့ကို ၂၀၂၀ ပြည့်နှစ်၊ ဖေဖော်ဝါရီလ ၅ ရက်(ဗုဒ္ဓဟူးနေ့) နံနက် ၁၀ နာရီက်လက်ကျင်းပမည် ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။ (ဩဘာသံများ)</speech>
<speech type="mc">ပြည်သူ့လွှတ်တော်ဥက္ကဋ္ဌ ပြန်လည်ထွက်ခွာပါပြီခင်ဗျား။</speech>
<speech type="mc">အားလုံးထွက်ခွာနိုင်ပါပြီခင်ဗျား။ ဒုတိယအကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး တတိယနေ့ကို ၁၁၄၅ နာရီ ရပ်နားပါသည်။</speech>
</postface>
</transcript>
</doc>
