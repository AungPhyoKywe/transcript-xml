<doc>
<docinfo>
<docno>02-14-16.xml</docno>
<pdf>02-14-16.pdf</pdf>
<term value="02">ဒုတိယအကြိမ်</term>
<session value="14" />
<sittingday value="16" />
<legislature value="lower">ပြည်သူ့လွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်သူ့လွှတ်တော် (၁၄)ကြိမ်မြောက်ပုံမှန်အစည်းအဝေး (၁၆)ရက်မြောက်နေ့မှတ်တမ်း</title>
<date value='16-12-2019'>၁၃၈၁ ခုနှစ်၊ နတ်တော်လပြည့်ကျော် ၅ ရက် (၂၀၁၉ ခုနှစ်၊ ဒီဇင်ဘာလ ၁၆ ရက်)တနင်္လာနေ့</date>
</docinfo>
<transcript>
<preface>
<p>နေပြည်တော်ရှိ ပြည်သူ့လွှတ်တော်အစည်းအဝေးခန်းမတွင် ဒုတိယအကြိမ် ပြည်သူ့ လွှတ်တော် (၁၄)ကြိမ်မြောက်ပုံမှန်အစည်းအဝေး (၁၆)ရက်မြောက်နေ့ကို နံနက် ၁၀ နာရီင်ကျင်းပပါသည်။ ပြည်သူ့လွှတ်တော် အစည်းအဝေးကို ကြီးကြပ်ကွပ်ကဲသူအဖြစ် ပြည်သူ့လွှတ်တော် ဥက္ကဋ္ဌ ဦးတီခွန်မြတ်က ဆောင်ရွက်ပြီး၊ အခမ်းအနားမှူးအဖြစ် ဦးတင်ဝင်းအောင်၊ ညွှန်ကြားရေးမှူးချုပ်၊ ပြည်သူ့လွှတ်တော်ရုံးက ဆောင်ရွက်ပါသည်။</p>
<speech type="mc">လေးစားအပ်ပါသော ပြည်သူ့လွှတ်တော်ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယ အကြိမ် ပြည်သူ့လွှတ်တော် (၁၄)ကြိမ်မြောက်ပုံမှန်အစည်းအဝေး (၁၆)ရက်မြောက်နေ့ အစီအစဉ် စတင်ပါတော့မယ်။</speech>
<title>ပြည်သူ့လွှတ်တော်ဥက္ကဋ္ဌ နေရာယူခြင်း</title>
<speech type="mc">ပြည်သူ့လွှတ်တော်ဥက္ကဋ္ဌ ကြွရောက်လာပါပြီခင်ဗျာ။</speech>
<p>ပြည်သူ့လွှတ်တော်ဥက္ကဋ္ဌသည် ဥက္ကဋ္ဌအတွက် သတ်မှတ်ထားသည့် စင်မြင့်ပေါ်သို့ ကြွရောက် နေရာယူပါသည်။</p>
<speech type="speaker">အားလုံးမင်္ဂလာပါခင်ဗျား။</speech>
<speech type="mc">အားလုံးထိုင်နိုင်ပါပြီခင်ဗျား။</speech>
<title>ပြည်သူ့လွှတ်တော်အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း</title>
<speech type="speaker">ပြည်သူ့လွှတ်တော်ကိုယ်စားလှယ်များခင်ဗျား။ ဒီကနေ့ကျင်းပတဲ့ ဒုတိယ အကြိမ် ပြည်သူ့လွှတ်တော် (၁၄)ကြိမ်မြောက်ပုံမှန်အစည်းအဝေး (၁၆)ရက်မြောက်နေ့မှာ ပြည်သူ့ လွှတ်တော် လွှတ်တော်အခွင့်အရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့် ရှိတဲ့ ပြည်သူ့လွှတ်တော်ကိုယ်စားလှယ် ၄၃၂ ဦးရှိသည့်အနက် ၃၈၄ ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိသူဦးရေစုစုပေါင်းရဲ့ ၈၈.၈၉ ရာခိုင်နှုန်းရှိတဲ့အတွက် အစည်းအဝေး အထမြောက်ကြောင်းနှင့် စတင်ကျင်းပကြောင်း ကြေညာပါတယ်။ (ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အစီအစဉ် ၃ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အစီအစဉ်များကို ကြိုတင်ဖြန့်ဝေထားတဲ့အတိုင်း ဆက်လက်ဆောင်ရွက်သွားပါမယ်။</speech>
<title>ပြည်သူ့လွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type="speaker">အစီအစဉ် ၄ ဖြစ်ပါတယ်။ ယခုအစည်းအဝေးမတက်ရောက်နိုင်တဲ့ လွှတ်တော် ကိုယ်စားလှယ်များအတွက် ခွင့်ပန်ကြားရန်ဖြစ်ပါတယ်။</speech>
<speech><mp id="1476">ဒေါက်တာလှမိုး(အတွင်းရေးမှူး၊ လွှတ်တော်အခွင့်အရေးကော်မတီ)</mp>လေးစားအပ် ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ယနေ့ ၂၀၁၉ ခုနှစ်၊ ဒီဇင်ဘာလ ၁၆ ရက်နေ့ ဒုတိယအကြိမ် ပြည်သူ့လွှတ်တော်(၁၄)ကြိမ်မြောက်ပုံမှန်အစည်းအဝေး (၁၆)ရက်မြောက်နေ့သို့ မတက်ရောက်နိုင်ပါသဖြင့် ခွင့်ပန်သူလွှတ်တော်ကိုယ်စားလှယ်များ၏ကိုယ်စား ပြည်သူ့ လွှတ်တော် လွှတ်တော်အခွင့်အရေးကော်မတီအတွင်းရေးမှူး ကျွန်တော်ဒေါက်တာလှမိုး၊ အောင်မြေသာစံမဲဆန္ဒနယ်က ကိုယ်စားခွင့်ပန်ကြားသွားမှာဖြစ်ပါတယ်။ ပြည်သူ့လွှတ်တော်မှာ ယနေ့တက်ရောက်ခွင့်ရှိသော ကိုယ်စားလှယ် ၄၃၂ ဦးရှိပြီး တက်ရောက်သူကိုယ်စားလှယ် ၃၈၄ ဦးရှိကာ ယနေ့ခွင့်ပန်ကြားသူ ၄၀ ဦးရှိပါတယ်။ ခွင့်ပန်ကြားသူကိုယ်စားလှယ်များကတော့ (၁) မိုင်းဖြတ်မဲဆန္ဒနယ်မှ ဦးလင်းဇော်ထွန်း ခွင့် ၅ ရက်၊ (၂) ဟုမ္မလင်းမဲဆန္ဒနယ်မှ ဦးမျိုးညွှန့် ခွင့် ၅ ရက်၊ (၃) ဒေးဒရဲမဲဆန္ဒနယ်မှ ဒေါက်တာဒေါ်ခင်ညို ခွင့် ၁ ရက်၊ (၄) နမ့်စန်မဲဆန္ဒနယ်မှ ဦးဌေးလွင်(ခ)ဦးဒီလုံး ခွင့် ၅ ရက်၊ (၅) ရပ်စောက်မဲဆန္ဒနယ်မှ ဦးခင်မောင်မြင့် ခွင့် ၁ ရက်၊ (၆) သုံးခွမဲဆန္ဒနယ်မှ ဒေါ်စုစုလွင် ခွင့် ၁ ရက်၊ (၇) ကိုကိုးကျွန်းမဲဆန္ဒနယ်မှ သူရဦးသက်ဆွေ ခွင့် ၁ ရက်၊ (၈) ကွမ်းခြံကုန်းမဲဆန္ဒနယ်မှ ဦးစိုးသူရထွန်း ခွင့် ၃ ရက်၊ (၉) ရန်ကင်းမဲဆန္ဒနယ်မှ ဒေါ်ဇင်မာအောင် ခွင့် ၁ ရက်၊ (၁၀) စမ်းချောင်းမဲဆန္ဒနယ်မှ ဦးဘိုဘိုဦး ခွင့် ၁ ရက်၊ (၁၁) ပဲခူးမဲဆန္ဒနယ်မှ ဒေါက်တာဒေါ်ရွှေပုံ ခွင့် ၁ ရက်၊ (၁၂) ပေါင်မဲဆန္ဒနယ်မှ ဒေါ်မိကွန်ချမ်း ခွင့် ၁ ရက်၊ (၁၃) လင်းခေးမဲဆန္ဒနယ်မှ ဦးစိုင်းဘသိန်း ခွင့် ၅ ရက်၊ (၁၄) မိုင်းကိုင်မဲဆန္ဒနယ်မှ ဦးစိုင်းဆိုင်မိုင်း ခွင့် ၅ ရက်၊ (၁၅) ခရမ်းမဲဆန္ဒနယ်မှ ဒေါက်တာအေးမင်း ခွင့် ၁ ရက်၊ (၁၆) ကော့မှူးမဲဆန္ဒနယ်မှ ဦးကျော်ဆွေဝင်း(ခ) ဦးအာလူး ခွင့် ၁ ရက်၊ (၁၇) လဟယ်မဲဆန္ဒနယ်မှ ဦးသက်နိုင် ခွင့် ၁ ရက်၊ (၁၈) ခင်ဦးမဲဆန္ဒနယ်မှ ဒေါက်တာဝင်းအောင် ခွင့် ၂ ရက်၊ (၁၉) ကနီမဲဆန္ဒနယ်မှ ဦးထွန်းထွန်းနိုင် ခွင့် ၁ ရက်၊ (၂၀) ဇီးကန်းမဲဆန္ဒနယ်မှ ဦးဉာဏ်ထွန်း ခွင် ၃ ရက်၊ (၂၁) မြောက်ဦးမဲဆန္ဒနယ်မှ ဦးဦးလှစော ခွင့် ၁ ရက်၊ (၂၂) ဟိုပန်မဲဆန္ဒနယ်မှ ဦးကျင်ဝမ်း ခွင့် ၁ ရက်၊ (၂၃) ကောလင်းမဲဆန္ဒနယ်မှ ဦးမျိုးဇော်အောင် ခွင့် ၁ ရက်၊ (၂၄) ပင်လည်ဘူးမဲဆန္ဒနယ်မှ ဦးမင်းနောင် ခွင့် ၅ ရက်၊ (၂၅) မာန်အောင်မဲဆန္ဒနယ်မှ ဦးတင်နု(ခ)ဦးတင်နုအောင် ခွင့် ၅ ရက်၊ (၂၆) မိုးကုတ်မဲဆန္ဒနယ်မှ ဦးအောင်နိုင်(ခ)ဦးနိုင်ငံကျော် ခွင့် ၁ ရက်၊ (၂၇) အောင်လံမဲဆန္ဒနယ်မှ ဦးအောင်ထူးမြင့် ခွင့် ၅ ရက်၊ (၂၈) ကျောက်တန်းမဲဆန္ဒနယ်မှ ဒေါ်အေးမြမြမျိုး ခွင့် ၅ ရက်၊ (၂၉) ကလောမဲဆန္ဒနယ်မှ ဒေါ်ပြုံးကေသီနိုင် ခွင့် ၁ ရက်၊ (၃၀) ဝေါမဲဆန္ဒနယ်မှ ဦးတင်ထွေး ခွင့် ၁ ရက်၊ (၃၁) လေးမျက်နှာမဲဆန္ဒနယ်မှ ဦးဇော်မင်းသိန်း ခွင့် ၁ ရက်၊ (၃၂) ဖျာပုံမဲဆန္ဒနယ်မှ ဦးဝင်းထွဋ် ခွင့် ၁ ရက်၊ (၃၃) ညောင်တုန်းမဲဆန္ဒနယ်မှ ဦးအုန်းလွင် ခွင့် ၁ ရက်၊ (၃၄) ကျိုက်လတ်မဲဆန္ဒနယ်မှ ဦးရန်လင်း ခွင့် ၁ ရက်၊ (၃၅) မအူပင်မဲဆန္ဒနယ်မှ ဦးစိန်ဝင်း ခွင့် ၁ ရက်၊ (၃၆) ကန်ကြီးထောင့်မဲဆန္ဒနယ်မှ ဦးရွှေလှကြိုင် ခွင့် ၁ ရက်၊ (၃၇) တပ်မတော်သားကိုယ်စားလှယ် ဒုတိယဗိုလ်မှူးကြီးဇော်ထွန်းဦး ခွင့် ၅ ရက်၊ (၃၈) အင်းတော်မဲဆန္ဒနယ်မှ ဒေါက်တာဒေါ်ပြုံး ခွင့် ၁ ရက်၊ (၃၉) ခေါင်လန်ဖူးမဲဆန္ဒနယ်မှ ဦးအာမိုးဆီ ခွင့် ၁ ရက်နှင့် ခွ င့် (၄၀) ဇမ္ဗူသီရိမဲဆန္ဒနယ်မှ ဦးဖြိုးဇေယျာသော်(ခ)ဦးဇေယျာသော် ခွင့် ၁ ရက် တို့ဖြစ်ကြ ပါတယ်။ ယခင်ခွင့် ပန်ကြားသူ ၈ ဦး၊ ယနေ့ခွင့်ပန်ကြားသူ ၄၀ ဦး စုစုပေါင်းခွင့် ပန်ကြားသူ ၄၈ ဦး ဖြစ်ပါတယ်။ ခွင့်မဲ့ပျက်ကွက်သူမရှိပါကြောင်းနှင့် အထက်ပါ ကိုယ်စားလှယ်များ၏ ခွင့်ပန်ကြားမှုအား ခွင့်အဖြစ် သတ်မှတ်ခွင့်ပြုပေးပါရန် လေးစား စွာဖြင့်ပန်ကြားအပ်ပါတယ်ခင်ဗျား။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။ ပြည်သူ့လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို မှတ်တမ်းတင်ခြင်း၊</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒီကနေ့ အစည်းအဝေးမှာ တက်ရောက်ခွင့်ရှိတဲ့ လွှတ်တော်ကိုယ်စားလှယ် ၄၃၂ ဦး၊ ယခင်က ခွင့်ပန်ကြား၍ခွင့်ပြုထားသူ ၈ ဦး၊ ယနေ့ခွင့်ပြု ထားသူ ၄၀ ဦးဖြစ်၍ လွှတ်တော်ကခွင့်ပြု ထားသူ စုစုပေါင်း ၄၈ ဦး ဖြစ်ပါတယ်။ ခွင့်မဲ့ ပျက်ကွက်သူမရှိပါ။ ယခု လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို လွှတ်တော်ရဲ့ အတည်ပြုချက်ရယူပါမယ်။ ပြည်သူ့လွှတ်တော်ကိုယ်စားလှယ်များ အစည်းအဝေး တက်ရောက်မှုအခြေအနေတင်ပြချက်ကို အတည်ပြု မှတ်တမ်းတင်ရန် လွှတ်တော်က သဘောတူပါ သလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">လွှတ်တော်က သဘောတူတဲ့အတွက် လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို အတည်ပြု မှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</preface>
<discussion>
<section value="QA">
<Q-A>
<title>ကြယ်ပွင့်ပြထားသည့်မေးခွန်းကို လွှတ်တော်ကိုယ်စားလှယ်များက မေးမြန်းခြင်းနှင့် သက်ဆိုင်ရာပြည်ထောင်စုအဆင့်အဖွဲ့ အစည်းဝင်များက ဖြေကြားခြင်း</title>
<speech type="speaker">အစီအစဉ် ၅ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မေးခွန်းများ မေးမြန်း၊ ဖြေကြားခြင်းအစီအစဉ်စတင်ဆောင်ရွက်ပါမယ်။</speech>
<title>မြန်မာ့လျှပ်စစ်ဓာတ်အားကို မည်သည့် မြဝတီမြို့သို့ပေးနိုင်မည်နည်း၊ ကျေးလက်တောရွာ များအတွက် ကျေးလက်သုံးမီတာများ ဖြန့်ဝေပေးနိုင်ခြင်းရှိ/မရှိနှင့် မြို့ကြီးသုံးမီတာများ(Digital Meters) လုံလောက်စွာဖြန့်ဖြူးပေးနိုင်ခြင်းရှိ/မရှိ သိလိုခြင်းနှင့်စပ်လျဉ်းသည့်မေးခွန်း</title>
<speech type="speaker">ပထမဦးစွာ မြဝတီမဲဆန္ဒနယ်မှ ဦးစိန်ဗိုလ် မေးမြန်းဖို့ဖြစ်ပါတယ်။</speech>
<speech><mp id="1373">ဦးစိန်ဗိုလ်(မြဝတီမဲဆန္ဒနယ်)</mp>လေးစားရပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်ထောင်စုဝန်ကြီးများ၊ ပြည်သူ့လွှတ်တော်ကိုယ်စားလှယ်များ၊ ဧည့်သည်တော်များအားလုံး မင်္ဂလာပါခင်ဗျာ။ ကျွန်တော်ကတော့ မြဝတီမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးစိန်ဗိုလ် ဖြစ်ပါတယ်။ ဒီနေ့ကျွန်တော်မေးမယ့်မေးခွန်းကတော့ မြန်မာ့လျှပ်စစ်ဓာတ်အားကို မြဝတီ မြို့တွင် မည်သည့်ေးနိုင်မယ်ဆိုတဲ့မေးခွန်းကို မေးမြန်းသွားမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ မြဝတီမြို့မှာ လျှပ်စစ်ဓာတ်အားကို ၁၉၉၆ ခုနှစ်က စပြီးတော့ ထိုင်းနိုင်ငံမှ ဝယ်ယူသုံးစွဲရတာ ယနေ့တိုင် ဖြစ်ပါတယ်။ နှစ်ပေါင်း ၂၃ နှစ်ရှိပါပြီ။ နိုင်ငံတော်ဓာတ်အားစနစ်မှ မြဝတီမြို့သို့ ဓာတ်အားဖြန့်ဖြူးနိုင်ရန် ၂၃၀/၆၆/၁၁ ကေဗွီ မြဝတီ ဓာတ်အားခွဲရုံကို ၁၉-၃-၂၀၁၉ ရက်နေ့တွင် ဖွင့်လှစ်ခဲ့ပါတယ်။ မြန်မာ့လျှပ်စစ်ဓာတ်အားကို သုံးစွဲရ မှာဖြစ်တဲ့အတွက် ပြည်သူများဟာ ဝမ်းမြောက်ဝမ်းသာဖြစ်နေကြပါတယ်။ မြဝတီမြို့ကို နိုင်ငံတော် ဓာတ်အားစနစ်ကနေပြီးတော့ ဖြန့်ဖြူးပေးရန် ဆောင်ရွက်မယ့်အစီအစဉ်ကို ၂၆-၃-၂၀၁၉ ရက်နေ့တွင် မြဝတီမြို့မှာ ကရင်ပြည်နယ်လျှပ်စစ်အင်ဂျင်နီယာမှူးကြီးက ရှင်းလင်းတင်ပြရာမှာ သုံးလအကြာမှာ မြဝတီမြို့ကိုပေးနိုင်မှာဖြစ်ကြောင်း ရှင်းလင်းတင်ပြခဲ့ပါတယ်။ ထိုင်းလျှပ်စစ်ဟာ ၂၂ ကေဗွီထရန်စဖော်မာများကိုသုံးပြီး မြန်မာလျှပ်စစ်ကတော့ ၁၁ ကေဗွီထရန်စဖော်မာများကို အသုံးပြု ပါတယ်။ အဲဒီတော့ မြဝတီမှာ ထရန်စဖော်မာအလုံးပေါင်း ၈၀ ကျော်လဲလှယ်ရမှာ ဖြစ်ပါတယ်။ ထရန်စဖော်များလဲလှယ်မှုကို သုံးလလောက်ကြာမှာဖြစ်ကြောင်း သိရပါတယ်။ အဲဒီတော့ ဒီလို ထရန်စဖော်မာလဲလှယ်ရာမှာ လိုအပ်ပါက ဘားအံ၊ ကော့ကရိတ်မှ ဝန်ထမ်းများကိုခေါ်ပြီး လုပ်ငန်း ဆောင်ရွက်မှာဖြစ်ကြောင်းလည်း သိရပါတယ်။ ထိုင်းလျှပ်စစ်ဟာ တစ်ယူနစ်ကို ၄ ဘတ် ပြား ၂၀ ပေးရပါတယ်။ မြန်မာ့လျှပ်စစ် မြဝတီမြို့ကိုပေးတော့မယ်ဆိုတော့ ထိုင်းလျှပ်စစ်ကိုဖြန့်ဖြူးပေးနေတဲ့ ကုမ္ပဏီက တစ်ယူနစ်ကို ၄ ဘတ် ပြား ၂၀ ကနေပြီးတော့ လုပ်ငန်းသုံးဆိုပြီးတော့ အကြောင်းပြပြီး တော့ ခြောက်ဘတ်အထိ မေလကစပြီးတော့ ဈေးတက်ကောက်ခံခဲ့ပါတယ်။ လျှပ်စစ်သုံးစွဲသူပြည်သူ များကတော့ ကျေနပ်မှုမရှိပါဘူး။ မြန်မာ့လျှပ်စစ် မြဝတီသို့ ယနေ့အားလုံးမရောက်သေးကြောင်း သံသယဝင်နေကြကြောင်း ပြောကြပါတယ်။ ယခုသတ်မှတ်ချိန်ထက် ခြောက်လနောက်ကျနေပါပြီ။ လျှပ်စစ်မရသေးပါဘူး။ မြဝတီမြို့ဟာ တစ်လကို ယူနစ်လေးသန်းကျော် သုံးစွဲနေပါတယ်။ တစ်လကို ဘတ် ၁၄၅၅၈၀၀၀ ကျော်၊ မြန်မာကျပ်ငွေနဲ့ဆိုရင် သန်းပေါင်း ၇၂၄ သန်း ထိုင်းနိုင်ငံကို ပေးချေနေရပါတယ်။ မြန်မာ့လျှပ်စစ်အပြည့်အဝပေးနိုင်မည်ဆိုရင် ထိုင်းနိုင်ငံခြားငွေသက်သာလာမှာ ဖြစ်ပါတယ်။ လွှတ်တော်ဥက္ကဋ္ဌကြီးခင်ဗျား။ လွှတ်တော်အစည်းအဝေးရပ်နားစဉ် မဲဆန္ဒရှင်များနှင့်တွေ့ဆုံပွဲ များမှာ ကျေးလက်သို့ မီတာများကို ငွေကြေးအင်အားနည်းပါးသူများက ဝယ်ယူတပ်ဆင်နိုင်ရေးကိုလည်း တင်ပြလာကြပါတယ်။ မြို့ကြီးသုံးလျှပ်စစ်မီတာ လျှောက်ထားရာမှာလည်း မီတာအကန့်အသတ် ရှိကြောင်း မီးသုံးစွဲသူများက တင်ပြကြပါတယ်။ သို့ဖြစ်ပါ၍ အောက်ပါမေးခွန်းကို မေးမြန်းအပ်ပါ တယ်။ (က) မြန်မာ့လျှပ်စစ်ဓာတ်အားကို မည်သည့် မြဝတီမြို့တစ်မြို့လုံးသို့ ပေးနိုင်မလဲ။ (ခ) ကျေးလက်တောရွာများအတွက် ကျေးလက်သုံးမီတာများကို ဖြန့်ဝေပေးနိုင်ခြင်းရှိ/မရှိနဲ့ (ဂ) မြို့ကြီးသုံး Digital Meters များ လုံလောက်စွာဖြန့်ဖြူးပေးနိုင်ခြင်းရှိ/မရှိ သိလိုပါကြောင်း ဥက္ကဋ္ဌကြီး မှတစ်ဆင့် ပြည်သူများကိုယ်စား မေးမြန်းအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">လျှပ်စစ်နှင့်စွမ်းအင်ဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="17">ဦးခင်မောင်ဝင်း(ဒုတိယဝန်ကြီး၊ လျှပ်စစ်နှင့်စွမ်းအင်ဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များ၊ ဖိတ်ကြား ထားသော ဧည့်သည်တော်များအားလုံး မင်္ဂလာအပေါင်းနှင့်ပြည့်စုံပါစေကြောင်း ဆုမွန်ကောင်း တောင်းရင်း နှုတ်ခွန်းဆက်သအပ်ပါတယ်။ ကရင်ပြည်နယ်၊ မြဝတီမဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဦးစိန်ဗိုလ်မေးမြန်းသည့် မြန်မာ့လျှပ်စစ်ဓာတ်အားကို မည်သည့် မြဝတီမြို့သို့ပေးနိုင်မည်နည်း၊ ကျေးလက်တောရွာများအတွက် ကျေးလက်သုံးမီတာများ ဖြန့်ဝေ ပေးနိုင်ခြင်းရှိ/မရှိနှင့် မြို့ကြီးသုံးမီတာများ လုံလောက်စွာ ဖြန့်ဖြူးပေးနိုင်ခြင်းရှိ/မရှိသိရှိလိုခြင်း ကြယ်ပွင့်ပြမေးခွန်းနှင့်ပတ်သက်၍ လျှပ်စစ်နှင့်စွမ်းအင်ဝန်ကြီးဌာနမှ ကျွန်တော် ဒုတိယဝန်ကြီး ဦးခင်မောင်ဝင်းမှ ရှင်းလင်းပြောကြားကြားသွားမှာဖြစ်ပါတယ်။ ယခင်က မြဝတီမြို့မှာ ထိုင်းနိုင်ငံမှ ၂၂ ကေဗွီဓာတ်အားလိုင်းကို ရယူပြီးတော့ ၂၂/၀.၄ ကေဗွီ အများပြည်သူသုံးထရန်စဖော်မာ ၄၅ လုံးနှင့် ပုဂ္ဂလိကပိုင်ထရန်စဖော်မာ ၇၆ လုံးတို့နှင့် ဓာတ်အား ဖြန့်ဖြူးအသုံးပြုခဲ့တာ ဖြစ်ပါတယ်။ နိုင်ငံတော်ရဲ့ ဓာတ်အားစနစ်မှ မြဝတီကို ၁၉-၃-၂၀၁၉ ရက်နေ့ မှာ ရောက်ရှိဖွင့်ပွဲပြုလုပ်ခဲ့ပါတယ်။ နိုင်ငံတော်ရဲ့ ဓာတ်အားစနစ်မှာ ၁၁ ကေဗွီဓာတ်အားလိုင်း စနစ်ကို အသုံးပြုတဲ့အတွက်ကြောင့်မို့လို့ ၂၂ ကေဗွီသုံးထရန်စဖော်မာ ၄၅ လုံးနှင့် နောက်ထပ် ထပ်မံ ပြီးတော့မှ ဖြည့်စွက် ၂၈ လုံးကိုလည်းပဲ နိုင်ငံတော်အစီအစဉ်နဲ့ လဲလှယ်တပ်ဆင်ပေးမှာ ဖြစ်ပါတယ်။ ပုဂ္ဂလိကပိုင်ထရန်စဖော်မာတို့ကိုတော့ ပိုင်ရှင်များရဲ့ အစီအစဉ်ဖြင့် လဲလှယ်စေမှာဖြစ်ပါတယ်။ လျှပ်စစ်နှင့်စွမ်းအင်ဝန်ကြီးဌာနအနေနဲ့ မြဝတီမြို့၊ သင်္ကန်းညီနောင်ဘက်အပိုင်းရှိ အစားထိုး လဲလှယ်တည်ဆောက်ပြီးသည့် အများပြည်သူသုံး ထရန်စဖော်မာ ၁၁ လုံးနှင့် ပုဂ္ဂလိကပိုင် ထရန်စဖော်မာလေးလုံးတို့ဖြင့် သင်္ကန်းညီနောင်ကျေးရွာ၊ ဝှေ့ရမ်းကျေးရွာ၊ မဲ့ပလဲ့ကျေးရွာ၊ ဇရပ်ဖြူကုန်းကျေးရွာ၊ မဲကနယ်ကျေးရွာ၊ ဖားချောင်းကျေးရွာ၊ အေးသုခကျေးရွာ၊ ရွာသစ်ကျေးရွာတို့ရှိ မီးသုံးသူ စုစုပေါင်း ၂၁၃၈ ဦးတို့ကို ၁၃-၇-၂၀၁၉ ရက်နေ့တွင်လည်းကောင်း၊ မြဝတီမြို့တွင်း အစားထိုးလဲလှယ်ပြီးသည့် အများပြည်သူသုံး ထရန်စဖော်မာသုံးလုံး၏ ဓာတ်အားပေးဧရိယာ အတွင်းမှာရှိသည့် မီးသုံးသူ ၃၃၉ ဦးတို့ကို ၁-၉-၂၀၁၉ ရက်နေ့တွင်လည်းကောင်း စုစုပေါင်းမီးသုံးသူ ၂၄ရရ ဦးတို့အား မြန်မာနိုင်ငံဓာတ်အားစနစ် (National Grid)Gę wodzəɔ:l6$.G1:60:olg: Goulos Sill ဆက်လက်၍ မြဝတီမြို့နယ်အတွင်း ကျန်ရှိတဲ့ဧရိယာများကိုလည်းပဲ နိုင်ငံတော် ဓာတ်အားစနစ်ဖြင့် ဆက်လက်ဓာတ်အားဖြန့်ဖြူးနိုင်ရေးအတွက် ၁၁ ကေဗွီ ဓာတ်အားလိုင်းများ၊ ၁၁/၀.၄ ကေဗွီ ထရန်စဖော်မာများ တိုးချဲ့တည်ဆောက်ခြင်း၊ ၁၁/၀.၄ ကေဗွီ ထရန်စဖော်မာများဖြင့် ပြောင်းလဲတပ်ဆင်ခြင်းလုပ်ငန်းတွေကိုတော့ လျှပ်စစ်နှင့်စွမ်းအင်ဝန်ကြီးဌာနမှ ထရန်စဖော်မာများ ပံ့ပိုး၍ ၂၀၁၉-၂၀၂၀ ဘဏ္ဍာရေးနှစ် ပြည်နယ်အစိုးရရန်ပုံငွေဖြင့်လုပ်ငန်းများ ဆက်လက် ဆောင်ရွက်သွားမှာ ဖြစ်ပါတယ်။ ထိုသို့ဆောင်ရွက်ရာတွင် ၁၁/၀.၄ ကေဗွီ ထရန်ဖော်မာများ လဲလှယ် ပြီးစီးသည့်အပိုင်းအလိုက် တစ်ဆင့်ချင်း နိုင်ငံတော်ဓာတ်အားစနစ်ဖြင့် ပြောင်းလဲဓာတ်အားပေးရန် ဆောင်ရွက်လျက်ရှိပြီး၊ မြဝတီတစ်မြို့လုံးကို ၂၀၁၉ ခုနှစ် နှစ်ကုန်ပိုင်းတွင် မိမိတို့နိုင်ငံ၏ ဓာတ်အားစနစ်ဖြင့် ပြောင်းလဲဓာတ်အားဖြန့်ဖြူးပေးနိုင်ရန် လျာထားဆောင်ရွက်လျက်ရှိပါတယ်။ လျှပ်စစ်နှင့်စွမ်းအင်ဝန်ကြီးဌာနအနေနဲ့ ကျေးလက်သုံး၊ မြို့ငယ်သုံးနှင့် မြို့ကြီးသုံးမီတာများအား တင်ဒါခေါ်ယူပြီး၊ တိုင်းဒေသကြီးနှင့်ပြည်နယ်များသို့ ဖြန့်ဝေပေးလျက်ရှိရာ ၂၀၁၉ ခုနှစ် ဇန်နဝါရီလ မှစ၍ စက်တင်ဘာလအထိ ကရင်ပြည်နယ်အတွက် ကျေးလက်သုံးမီတာ ၁၄၂၅၀ လုံး၊ မြို့ငယ်သုံး မီတာ ၁၁၂၀၀ လုံး၊ မြို့ကြီးသုံးမီတာ ၁၅၃၀၀ လုံး စုစုပေါင်းအိမ်သုံးမီတာ ၄၀၇၅၀ လုံး ထုတ်ဝေ ပေးထားပြီးဖြစ်ပြီးတော့ ပြည်နယ်လျှပ်စစ်အင်ဂျင်နီယာရုံးတွင်တပ်ဆင်ရန် မီတာလက်ကျန် အလုံအလောက်ရှိပါကြောင်း တင်ပြအပ်ပါတယ်။ သို့ဖြစ်ပါ၍ မြဝတီမြို့နယ်အတွင်း မီတာ ၂၄ရရ လုံး တပ်ဆင်ပြီး နိုင်ငံတော်ဓာတ်အားစနစ်ဖြင့် ဓာတ်အားပေးနေပြီဖြစ်ပါကြောင်း၊ နိုင်ငံတော်ဓာတ်အား စနစ်ဖြင့် ထပ်မံတိုးတက် ဓာတ်အားဖြန့်ဖြူးပေးမည့်နေရာများအတွက် ကျေးလက်သုံးမီတာများ၊ မြို့ငယ်သုံးမီတာများနှင့် မြို့ကြီးသုံးမီတာများအား မီးသုံးစွဲသူပြည်သူများ၏ဆန္ဒအတိုင်းရွေးချယ်၍ လျှောက်ထားသည့်အတိုင်း လုံလောက်စွာတပ်ဆင်ပေးသွားမည်ဖြစ်ပါကြောင်း ဖြေကြားအပ်ပါတယ် ခင်ဗျား။</speech>
<speech type="speaker">မိုက်ပေးပါ။</speech>
<speech><mp id="1373">ဦးစိန်ဗိုလ်(မြဝတီမဲဆန္ဒနယ်)</mp>ဥက္ကဋ္ဌကြီးခင်ဗျား။ တစ်ဆက်တစ်စပ်တည်း မေးခွန်း မေးခွင့်ပြုပါ။ ကျွန်တော်တို့မြဝတီမြို့ကို ဓာတ်အားပေးဖို့ရန်အတွက် သူတို့စီမံချက်ကတော့ မြဝတီ ဓာတ်အားခွဲရုံဖွင့်လှစ်ပြီးတဲ့နောက် သုံးလအကြာမှာ ဓာတ်အားပေးဖို့စီမံချက်ကို ရှင်းလင်းတင်ပြခဲ့ပါ တယ်။ နောက်ထပ် (၁၃)ကြိမ်မြောက်ပုံမှန်အစည်းအဝေးပြီးတော့ ကျွန်တော် မြဝတီရောက်ခဲ့အခါမှာ လည်းပဲ ကျွန်တော့်ကို ဒီမှာ လျှပ်စစ်ဌာနကနေပြီးတော့ တင်ပြထားတာရှိပါတယ်။ အဲဒီတော့ နောက်ဆုံး သူက Plan(A) (B) (C) ကနေပြီးတော့မှ Plan(G)အထိအောင် ရေးဆွဲထားတာ ဖြစ်ပါတယ်။ အဲဒီတော့ Plan(G) ဟာ နောက်ဆုံး သူတို့စီမံချက်အရဆိုရင် သတ္တမအဆင့် အဲဒီမှာဆိုရင် ၅-၁၂-၂၀၁၉ ရက်နေ့မှာပြီးမယ်လို့ ကျွန်တော့်ကို တင်ပြပါတယ်။ သို့သော်လည်းပဲ အခုာင် Plan(B) လောက်ပဲပြီးတာကို တွေ့နေရပါတယ်။ အဲဒီတော့ ထရန်စဖော်မာတပ်ဆင်မယ့်ဟာနဲ့ တွက်မယ်ဆိုရင် တစ်နေ့ကို ထရန်စဖော်မာတစ်လုံးတောင် တပ်ဆင်မပြီးတာ ဖြစ်ပါတယ်။ သို့သော် လည်းပဲ ပုဂ္ဂလိကဓာတ်အားပေးတဲ့ ကုမ္ပဏီကတော့ ၄ ဘတ် ပြား ၂၀ ကနေပြီးတော့ ၆ ဘတ် အထိအောင်တက်နေပါပြီ။ တစ်လ၊ တစ်လကို သူက ဘတ်သန်းနဲ့ချီပြီးတော့ လူထုက ကုန်ကျနေ ပါတယ်။ ဒါကြောင့်မို့ မြဝတီမြို့ဓာတ်အားပေးတဲ့စနစ်ကို ဘယ်ြီးစီးမယ်ဆိုတာကို တိတိကျကျသိလိုပါကြောင်း ဥက္ကဋ္ဌကြီးမှတစ်ဆင့် ထပ်ဆင့်မေးမြန်းအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">လျှပ်စစ်နှင့်စွမ်းအင်ဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="17">ဦးခင်မောင်ဝင်း(ဒုတိယဝန်ကြီး၊ လျှပ်စစ်နှင့်စွမ်းအင်ဝန်ကြီးဌာန)</agency>ကိုယ်စားလှယ် တော်ကြီးရဲ့ ထပ်ဆင့်မေးမြန်းချက်အပေါ်မှာ ကျွန်တော်တို့ဝန်ကြီးဌာနအနေနဲ့ ပိုမိုတိကျတဲ့အဖြေကို ပြန်လည်ဆက်လက်ပြီးဖြေကြားသွားမှာဖြစ်ပါကြောင်း တင်ပြအပ်ပါတယ်ခင်ဗျား။</speech>
</Q-A>
<Q-A>
<title>မီတာဖတ်ခြင်း၊ မီတာကောက်ခံခြင်းများတွင် လျှပ်စစ်သုံးစွဲသူနှင့် လျှပ်စစ်ဌာနတို့အကြား ပွင့်လင်း မြင်သာမှုရှိရန်အတွက် လူမြင်နိုင်သောနေရာ သို့မဟုတ် အိမ်ခြံဝင်းများအတွင်းတွင် မီတာပုံးများ ထားရှိရန် အစီအစဉ်ရှိ/မရှိနှင့်စပ်လျဉ်းသည့်မေးခွန်း</title>
<speech type="speaker">ဒလမဲဆန္ဒနယ်မှ ဒေါက်တာစိန်မြအေး မေးမြန်းဖို့ဖြစ်ပါတယ်။</speech>
<speech><mp id="1553">ဒေါက်တာစိန်မြအေး(ဒလမဲဆန္ဒနယ်)</mp>လေးစားရပါသော ပြည်သူ့လွှတ်တော် ဥက္ကဋ္ဌကြီးနှင့် ကြွရောက်လာသူအားလုံးကိုမင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော် ကတော့ ဒလမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါက်တာစိန်မြအေး ဖြစ်ပါတယ်။ ကျွန်တော့်အနေနဲ့ မီတာပုံးများကို လက်လှမ်း၊ မျက်မှန်းမိတဲ့နေရာမှာထားခြင်းမရှိဘဲ ဓာတ်တိုင် များအပေါ် အမြင့်ဆုံးမှာတင်ထားတဲ့အခြေအနေ၊ ယခုလို ဓာတ်အားသုံးစွဲမှုနှုန်းထားများ တိုးမြှင့် ထားချိန် အဲဒီမိမိတို့သုံးစွဲထားတဲ့မီတာယူနစ်တွေကို ပြည်သူတွေကပွင့်လင်းမြင်သာစွာ သိရှိသုံးသပ်နိုင်ရန်အတွက် ယခုလိုမေးခွန်းမေးမြန်းရခြင်း ဖြစ်ပါတယ်ခင်ဗျာ။ လေးစားရပါသောဥက္ကဋ္ဌကြီးခင်ဗျား။ Power Point ဆက်လက်မေးမြန်းခွင့်ပြုပါရန် တောင်းခံအပ်ပါတယ်။ ပုံမှာပါတဲ့အတိုင်း ဇူလိုင် ၁ ရက်နေ့ကစပြီး လျှပ်စစ်နှင့်စွမ်းအင်ဝန်ကြီးဌာန က လျှပ်စစ်ဓာတ်အားခများကို ၂၀၁၉-၂၀၂၀ ဘဏ္ဍာရေးနှစ်မှာ ကျပ် ၃၂ ဘီလီယံအမြတ်ရရန် ခန့်မှန်းထားပြီး တိုးမြှင့်ကောက်ခံခဲ့ပါတယ်။ ပြည်သူတွေကလည်း လျှပ်စစ်ဌာနရဲ့ အခက်အခဲနဲ့ အကြောင်းအရင်းကိုသိရှိကြတဲ့အတွက် တာဝန်ကျေစွာပေးဆောင်ခဲ့ကြပါတယ်။ ဒါပေမဲ့ လျှပ်စစ် မီတာခပိုမိုပေးဆောင်ကြရခြင်းနဲ့အတူ လျှပ်စစ်ဌာနနှင့်ပြည်သူတွေ ကြည်ကြည်ဖြူဖြူ အပြန်အလှန် နားလည်မှုရှိပြီး ပွင့်လင်းမြင်သာမှုဖြင့် ပေးဆောင်ရန်လိုအပ်နေပါတယ်။ လေးစားရပါသော ဥက္ကဋ္ဌကြီးခင်ဗျား။ ပြည်သူများအနေနဲ့ လက်တွေ့မှာမိမိသုံးစွဲထားတဲ့ လျှပ်စစ်ယူနစ်များကို လျှပ်စစ်မီတာပုံးများမှတစ်ဆင့် အလွယ်တကူသိရှိနိုင်မှ လျှပ်စစ်ချွေတာသုံးစွဲရေးမှတစ်ဆင့် မိသားစု စရိတ်ချွေတာရေးကိုအထောက်အကူပြုနိုင်မှာဖြစ်ပါတယ်။ ဒါ့အပြင် လျှပ်စစ်နှင့်စွမ်းအင်ဝန်ကြီးဌာန အနေနဲ့လည်း ပြည်သူများမှ ကြည်ဖြူ ယုံကြည်စွာပေးအပ်သော လျှပ်စစ်ခများမှတစ်ဆင့် တစ်နိုင်ငံလုံးလျှပ်စစ်လုံလောက်စွာဖြန့်ဖြူးနိုင်ရေးစီမံကိန်းများကို အောင်မြင်အောင်ဆောင်ရွက်နိုင် မှာလည်း ဖြစ်ပါတယ်။ လေးစားရပါသောဥက္ကဋ္ဌကြီးခင်ဗျား။ ကျွန်တော်မဲဆန္ဒနယ်မြေမှာရှိတဲ့ ဓာတ်တိုင်များပေါ်က အမြင့်ဆုံးမှာနေချင်နေတဲ့ပြည်သူ့လက်လှမ်းမမီတဲ့မီတာပုံးများကို ပြထားတာဖြစ်ပါတယ်။ မီတာပုံး အများစုဟာ ဓာတ်တိုင်များပေါ်မှာစုပုံထားရှိပြီး မိမိမီတာဟာ မည်သည့်မီတာဖြစ်ကြောင်းမသိနိုင်ဘဲ အမြင့်တွင်ထားတဲ့အတွက် သုံးစွဲတဲ့ပမာဏကိုလည်း အလွယ်တကူကိုယ်တိုင်မသိနိုင် မီတာခများကို လည်း လျှပ်စစ်ဌာနနှင့်ဖြန့်ဖြူးရေးအတွက် တင်ဒါအောင်ထားတဲ့ကုမ္ပဏီများက တောင်းသလောက် ပေးရတော့မယ်လို့ ယုံကြည်နေတဲ့အပြင် လစဉ်မီတာယူနစ်များကောက်ယူရာမှာ မကောက်ယူ မိသော မီတာယူနစ်အကျန်များနှင့်ပတ်သက်လို့လည်း သံသယများဝင်နေကြပါတယ်။ ဒါကြောင့် လျှပ်စစ်ဌာနကို ယုံကြည်မှုအားနည်းလာပါတယ်။ မီတာခများကို အမှန်တကယ် ကုန်ကျသင့် သည်ထက် အလွန်အကျွံပေးဆောင်နေရတယ်လို့ယူဆလာပါတယ်။ ဒါကြောင့် လျှပ်စစ်ဌာနရဲ့ စေတနာနဲ့ဆောင်ရွက်ချက်ကို အဆိုးမြင်လာကြပါတယ်။ ပြည်သူ့ကိုယ်စားလှယ်များကို ဒီကိစ္စနှင့် ပတ်သက်ပြီး လွှတ်တော်တွင်တင်ပြမေးမြန်းပေးဖို့ ပြောကြားခဲ့ကြပါတယ်။ အဆိုးဆုံးကတော့ နိုင်ငံတော်အစိုးရနှင့် လျှပ်စစ်နှင့်စွမ်းအင်ဝန်ကြီးဌာနရဲ့ ပြည်သူများအပေါ်မှာထားရှိတဲ့အခက်အခဲနဲ့ စေတနာကို အကောင်းမမြင်နိုင်ခြင်းဟာ ပြည်သူ့အကျိုးကိုဆောင်ရွက်နေတဲ့ အစိုးရအတွက် မပေါ့ဆသင့်ဘဲ သတိထားသင့်တဲ့အကြောင်း ထောက်ပြလိုပါတယ်။ လေးစားရပါသောဥက္ကဋ္ဌကြီးခင်ဗျား။ ဒီအချက်တွေကြောင့် ပဲခူးမြို့မှာ လျှပ်စစ်ဓာတ်အား ဖြန့်ဖြူးရေးလုပ်ငန်းဟာ တင်ဒါယူဆောင်ရွက်နေတဲ့ကုမ္ပဏီကို ဒီဇင်ဘာလ ၄ ရက်နံနက်ပိုင်းက လူအင်အား ၁၀၀ ခန့်ဖြင့် ဆန္ဒထုတ်ဖော်ခဲ့ကြတဲ့အခါမှာ ဓာတ်တိုင်ထိပ်ဖျားရောက်မီတာပုံးများ ကိစ္စနှင့်ပတ်သက်ပြီး သက်ဆိုင်ရာဌာနများသို့ ဆက်တိုက်တိုင်ကြားခဲ့သော်လည်း ဖြေရှင်းမှုများ မရှိတဲ့အတွက် ဆန္ဒထုတ်ဖော်ခဲ့ကြကြောင်းလည်း သိရှိရပါတယ်။ ဒါပေမဲ့ အမြင့်ဆုံးရောက်မီတာ ပုံတွေနဲ့ ပတ်သက်ပြီး ၂၀၁၉ ခုနှစ်၊ ဇူလိုင်လ ၄ ရက်နေ့က လစဉ်သတင်းစာရှင်းလင်းပွဲမှာ လျှပ်စစ်နှင့်စွမ်းအင်ဝန်ကြီးဌာန ဒုတိယအမြဲတမ်းအတွင်းဝန်က ပြည်သူတွေအနေနဲ့ လျှပ်စစ် အသုံးပြုရာမှာ ကျသင့်မီတာသုံးစွဲမှုကို အလွယ်တကူဖတ်ရှုနိုင်ဖို့အတွက် ဓာတ်တိုင်တွေပေါ်က မီတာပုံးတွေကို အများမြင်သာတဲ့နေရာမှာရွှေ့ပြောင်းတပ်ဆင်ဖို့ သက်ဆိုင်ရာအဖွဲ့တွေကို ညွှန်ကြား ထားကြောင်း၊ ဆောင်ရွက်ရန်အတွက် ဆောင်ရွက်သူတွေအဆင်ပြေစေဖို့၊ လုပ်ဆောင်ဖို့ကြာမြင့် တိဘက်ခတ်ပြီး စီမံချက်တစ်ရပ်ကို တစ်ပတ်အတင်းတင်ရန်သင်ကြားထားကြောင်း ဖြန့်ဖြူးရပါသောကြောင်း အကျိုးကိုဆောင်ထားရှိတဲ့အခါတော့ ပြောကြားခဲ့ပြီး ရန်ကုန်တိုင်းဒေသကြီး YESC ကတော့ ဓာတ်အားသုံးစွဲသူများ၏ တပ်ဆင်ထားသော မီတာအားလုံးကို ရုံးချုပ်မှကြီးကြပ်ပြီး ခရိုင်၊ မြို့နယ်လျှပ်စစ်မန်နေဂျာရုံးက ဝန်ထမ်းများကိုယ်တိုင် ဓာတ်အားသုံးစွဲသူများနှင့် မျက်မြင်ဖတ်ရှုမှတ်တမ်းတင်၍ မှန်ကန်ကြောင်းလက်မှတ်ရေးထိုးပေးစေ လိုကြောင်းနှင့် ဓာတ်တိုင်ပေါ်မှာမီတာတပ်ဆင်ပြီး HHU မီတာဖတ်ကိရိယာဖြင့်ဖတ်၍ ကွန်ပျူတာ စနစ်ဖြင့်ဆောင်ရွက်နေသောမီတာများ၏ဖတ်ရှုချက်များကို အားလုံးသိရှိနိုင်ရန်အတွက် မီတာဖတ် ပြီးနောက် နောက်တစ်နေ့မှာ သက်ဆိုင်ရာနယ်မြေရှိ ရပ်ကွက်အုပ်ချုပ်ရေးမှူးထံပေးပို့ အပ်နှံထား မည်ဖြစ်ကြောင်း ပူးပေါင်းဆောင်ရွက်ရန်လည်း မေတ္တာရပ်ခံထားကြောင်း သတင်းများမှာ ဖော်ပြ ထားတယ်လို့သိရှိရပါတယ်။ ဒါ့အပြင် မီတာပုံးများကို ပြည်သူမြင်တဲ့နေရာမှာပြန်ချတဲ့စရိတ်ကို ပြည်သူကခံစရာမလိုဘဲ ဌာနကခံမယ်လို့လည်းပြောသွားကြောင်း သိရှိရပါတယ်။ ဒီလိုသိရှိခဲ့ရပေမဲ့ ပြောတဲ့အတိုင်း မြေပြင် မှာမဆောင်ရွက်နိုင်သေးတာကြောင့် အထက်မှာဖော်ပြခဲ့တဲ့ပြဿနာတွေ၊ သံသယတွေ၊ အထင်လွဲမှု တွေကို ယနေ့တိုင်ပေါ်ပေါက်လျက်ရှိနေရခြင်းဖြစ်ပါတယ်။ ဒါကြောင့် သုံးစွဲသူများမြင်နိုင်မယ့်နေရာ ဖြစ်တဲ့ နေအိမ် သို့မဟုတ် သင့်လျော်ရာနေရာမှာ မီတာပုံးများထားရှိရန် လိုအပ်နေတဲ့အတွက် မီးသုံးစွဲသူမဲဆန္ဒရှင်များ၏အလိုနှင့်အညီ လျှပ်စစ်ဌာနနှင့် ပြည်သူ အစဉ်ကြည်ဖြူ၍ နှစ်ဦးနှစ်ဖက် ဆန္ဒပြည့်ဝစေရန် ယခုလိုမေးခွန်းမေးမြန်းလိုက်ရခြင်းဖြစ်ပါတယ်ခင်ဗျား။</speech>
<speech type="speaker">လျှပ်စစ်နှင့် စွမ်းအင်ဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="17">ဦးခင်မောင်ဝင်း(ဒုတိယဝန်ကြီး၊ လျှပ်စစ်နှင့်စွမ်းအင်ဝန်ကြီးဌာန)</agency>လေးစားအပ်ပါ သော ပြည်သူ့လွှတ်တော် ဥက္ကဋ္ဌကြီးခင်ဗျား။ ဒုတိယမေးခွန်းကို ကျွန်တော်ကပဲ ဆက်လက်ပြီး ရှင်းလင်းဖြေကြားသွားမှာ ဖြစ်ပါတယ်။ ရန်ကုန်တိုင်းဒေသကြီး၊ ဒလမဲဆန္ဒနယ်မှ ပြည်သူ့ လွှတ်တော်ကိုယ်စားလှယ် ဒေါက်တာစိန်မြအေး မေးမြန်းသည့် မီတာဖတ်ခြင်း၊ မီတာကောက်ခံခြင်း များတွင် လျှပ်စစ်သုံးစွဲသူနှင့် လျှပ်စစ်ဌာနတို့အကြား ပွင့်လင်းမြင်သာမှုရှိရန်အတွက် လူမြင်နိုင်သော နေရာ သို့မဟုတ် အိမ်ခြံဝင်းများအတွင်းတွင် မီတာပုံးများထားရှိရန်အစီအစဉ်ရှိ/မရှိနှင့် မရှိပါက အဘယ်ကြောင့်ဖြစ်သည်နှင့် ရှိပါက မည်ကဲ့သို့ဆောင်ရွက်ပေးမည်ကို သိရှိလိုခြင်း ကြယ်ပွင့်ပြ မေးခွန်းနှင့်ပတ်သက်၍ ဖြေကြားသွားမှာ ဖြစ်ပါတယ်။ လျှပ်စစ်နှင့်စွမ်းအင်ဝန်ကြီးဌာနပိုင်မီတာ များကို လူမြင်နိုင်သောနေရာ သို့မဟုတ် အိမ်ခြံဝင်းများအတွင်း တပ်ဆင်ထားခြင်းနှင့် အဝေးမှ Hand Held Unit(HHU)ကိရိယာဖြင့်ဖတ်ရန် တိုင်ပေါ်တပ်ဆင်မီတာဟူ၍ နှစ်မျိုးအသုံးပြုထား ပါတယ်။ မြန်မာနိုင်ငံတစ်ဝန်းလုံးတွင် လျှပ်စစ်နှင့်စွမ်းအင်ဝန်ကြီးဌာနပိုင် မီတာတပ်ဆင် သုံးစွဲထားမှုမှာ စုစုပေါင်း ၅၀၆၄၈၉၄ လုံးရှိပြီ ဖြစ်ပါတယ်။ တိုင်ပေါ်တပ်ထားတဲ့မီတာများမှာ ရန်ကုန်တိုင်းဒေသကြီးအတွင်းမှာ ၃၆၁၃၇၂ လုံး၊ မန္တလေးတိုင်း ဒေသကြီးအတွင်းမှာ ၁၃၇၁၇၂ လုံး၊ ကျန်တိုင်းဒေသကြီးနှင့်ပြည်နယ်များ၌ ၂၇၃၈၇၈ လုံး တိုင်ပေါ်တပ်ဆင်ထားတာဖြစ်တဲ့အတွက် တစ်နိုင်ငံလုံးစုစုပေါင်းတိုင်ပေါ်မှာ တပ်ထားတဲ့အရေအတွက်ပေါင်းသည် ၇၇၂၄၂၂ လုံးရှိသည့် အတွက် တပ်ဆင်သုံးစွဲနေတဲ့ မီတာစုစုပေါင်းရဲ့ ၁၅.၃ ရာခိုင်နှုန်းခန့်ရှိနေပါတယ်။ လတ်တလောအနေနဲ့ ပထမဆုံး မီတာခတိုးမြှင့်ကောက်ခံရန်အတွက် စီမံချက်ဖြင့် မီတာများဖတ်ရှုခဲ့ရာတွင် တိုင်ပေါ်တပ်မီတာ၏ယူနစ်ဂဏန်း Display ကို ဓာတ်ပုံမှတ်တမ်းရိုက်၍ အိမ်ရှင်ကိုသက်သေပြသပြီး၊ အိမ်ရှင်နှင့်ဖတ်ရှုသူနှစ်ဦးတို့၏ အတည်ပြုပြီး လက်မှတ်ရေးထိုးဖတ်ရှု သည့်စနစ်ဖြင့် ပွင့်လင်းမြင်သာစွာရှိစေရန် ဆောင်ရွက်ခဲ့ပါတယ်။ တိုင်ပေါ်တွင်တပ်ထားပြီးသော မီတာအလုံးခုနှစ်သိန်းကျော်ကို လူမြင်နိုင်သောနေရာ သို့မဟုတ် အိမ်ခြံဝင်းများအတွင်း မီတာပုံး များဖြင့် ပြောင်းရွှေ့တပ်ဆင်ပေးပါက စုစုပေါင်းကုန်ကျငွေမှာ ၃၈.၄ ဘီလီယံ နိုင်ငံတော်ကကျခံ ရမှာ ဖြစ်ပေါ်လာမှာဖြစ်ပါတယ်။ ရန်ကုန်တိုင်းဒေသကြီးအတွင်းမှာဆိုရင် ကျပ် ၁၈.၅ ဘီလီယံခန့်၊ မန္တလေးတိုင်းဒေသကြီးအတွင်းမှာ ၄.၆ ဘီလီယံခန့်နှင့် ကျန်တိုင်းဒေသကြီးနှင့် ပြည်နယ်များ အတွက် ၁၅.၃ ဘီလီယံခန့်ကို ဘတ်ဂျက်ကရရှိမှုအပေါ်မူတည်၍ အပိုင်းလိုက် ဆောင်ရွက်ရမှာ ဖြစ်ပါတယ်။ ထို့အပြင် လျှပ်စစ်နှင့်စွမ်းအင်ဝန်ကြီးဌာနအနေနဲ့ မီးတာသုံးစွဲသူအရေအတွက် တိုးတက်များပြားလာသည်နှင့်အမျှ လူအားဖြင့် မီတာဖတ်ရှုခြင်းကြောင့်ဖြစ်ပေါ်လာသည့် အားနည်းချက်များ ကိုကျော်လွှားနိုင်ရန်အတွက် မီတာများအား ဌာန၏ Control Center သို့မဟုတ် မြို့နယ်ရုံးရှိ ကွန်ပျူတာမှ သုံးစွဲယူနစ်များကိုဖတ်ရှုခြင်း၊ ဗို့အားအခြေအနေများဖတ်ရှုခြင်း၊ တရားမဝင်ဓာတ်အားသုံးစွဲမှုများကို စောင့်ကြည့်ခြင်း၊ မိမိတို့သုံးစွဲသည့်ယူနစ်နှင့် ဓာတ်အားခ ကျသင့်ငွေများကို Mobile Phone Application မှတစ်ဆင့် မီးသုံးစွဲသူများကိုယ်တိုင် ကြည့်ရှု စစ်ဆေးခြင်း၊ On-line Billing စနစ်ဖြင့် ဓာတ်အားခပေးချေခြင်းစသည့် SMART မီတာစနစ်ကို ပြောင်းလဲတပ်ဆင်နိုင်ရန်အတွက် Automatic Meter Reading(AMR)နှင့် Advance Metering Infrastructure(AMI)oşąp:omas:ò suc@ap:voqosh Pilot Project op: oos ဆောင်ရွက်နေပြီဖြစ်ပြီးတော့ တစ်ဆင့်စီတိုးတက်ဆောင်ရွက်သွားမှာဖြစ်တဲ့အပြင် နိုင်ငံတကာတွင် အသုံးပြု နေတဲ့ Pre-paid စနစ်မီတာကိုလည်းပဲ ပြောင်းလဲကျင့်သုံးရန် စီစဉ်ဆောင်ရွက်ထားရှိ ပါ ကြောင်း ရှင်းလင်းဖြေကြားအပ်ပါတယ်။</speech>
<speech type="speaker">မိုက်ပေးပါ။</speech>
<speech><mp id="1553">ဒေါက်တာစိန်မြအေး(ဒလမဲဆန္ဒနယ်)</mp>ယခုလို လျှပ်စစ်နှင့် စွမ်းအင်ဝန်ကြီးဌာန ဒုတိယဝန်ကြီးက ပြည့်ပြည့်စုံစုံဖြေကြားသွားတဲ့အတွက် ကျွန်တော့်အနေနဲ့များစွာ ကျေးဇူးတင်ရှိပါ တယ်။ ဒါပေမဲ့ လောလောဆယ်ဖြစ်ပေါ်နေတဲ့အခြေအနေက ပြည်သူတွေရဲ့ သံသယက ကြီးထွား နေတဲ့အတွက် ဒီလိုလုပ်ဆောင်ချက်နဲ့တော့ လုံလောက်မယ်မထင်တဲ့အတွက် ပြည်သူလူထု အတွင်းမှာ မီတာပုံးတွေနဲ့ပတ်သက်ပြီးတော့ဖြစ်နေတဲ့ သံသယတွေ ဘယ်လိုထိထိရောက်ရောက် ပြန်လည်ဖြေရှင်းဆောင်ရွက်ပေးနိုင်မလဲဆိုတာကတော့ ကျွန်တော့်အနေနဲ့ ထပ်ဆင့်မေးခွန်းမေးချင် ပါတယ်။ ဘာကြောင့်လဲဆိုလို့ရှိရင် ဒီသံသယဟာ ကျွန်တော့်မြို့နယ်မှာဆိုလို့ရှိရင် အင်မတန် ပေါ်ပြူလာဖြစ်တဲ့သံသရဖြစ်ပြီးတော့ ခဏခဏမေးနေတဲ့အတွက် အခုလိုဘတ်ဂျက်တောင်းခံရမှာ များတဲ့အတွက် မဆောင်ရွက်ပေးနိုင်သေးဘူးဆိုတာလည်း လက်ခံရမှာဖြစ်ပေမဲ့ ဒီအစီအစဉ်ကို ဘယ်လိုဆောင်ရွက်မယ်၊ နောက်တစ်ခါ ဘယ်လိုဘာကြောင့်မို့လို့ ဒီလိုအခက်အခဲဖြစ်တယ်ဆိုတာကို ပြည်သူတွေကိုပညာပေးခြင်းဖြင့် ဆောင်ရွက်နိုင်ရန်အစီအစဉ်ရှိ/မရှိ ကျွန်တော်မေးမြန်းလိုပါတယ်။ ကျေးဇူးတင်ပါတယ်။</speech>
<speech type="speaker">လျှပ်စစ်နှင့် စွမ်းအင်ဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="17">ဦးခင်မောင်ဝင်း(ဒုတိယဝန်ကြီး၊ လျှပ်စစ်နှင့် စွမ်းအင်ဝန်ကြီးဌာန)</agency>ကိုယ်စားလှယ် တော်ကြီး၏ ထပ်ဆင့်မေးခွန်းနှင့်ပတ်သက်လို့ ဖြေကြားရရင်တော့ ကျွန်တော်တို့ ရှုပ်ထွေး Service တွေလည်းပဲ ဆောင်ရွက်ဖို့အတွက် ဌာနအနေနဲ့ စီစဉ်ဆောင်ရွက်မှာဖြစ်ပါတယ်။ နောက်တစ်ခု ကတော့ တိုင်ပေါ်မှာတပ်ထားတဲ့မီတာများမှာ သက်ဆိုင်ရာမီးသုံးသူအနေနဲ့ သံသယရှိတယ်ဆိုရင် သူ့ရဲ့ သက်ဆိုင်ရာလျှပ်စစ်အင်ဂျင်နီယာရုံးကို အသိပေးအကြောင်းကြား ပြီးတော့မှ မြို့နယ် အင်ဂျင် နီယာရုံးကနေပြီးတော့မှ တိုင်ပေါ်ကို သူတို့ကိုယ်တိုင်တက်ပြီးတော့မှ တယ်လီဖုန်းနဲ့ ဓာတ်ပုံရိုက် ဖတ်ပြီးတော့ မီးသုံးစွဲသူများ ပွင့်ပွင့်လင်းလင်းရှိအောင်လို့ နှစ်ဦးနှစ်ဖက် ရှင်းလင်းပြောကြားမယ့် အစီအစဉ်လည်းပဲ တင်ပြထားပြီးသားဖြစ်တဲ့အတွက် လက်ရှိလတ်တလော မှာ တိုင်ပေါ်ကနေပြီးတော့မှ တိုင်အောက်ချမယ့်ကိစ္စမစီစဉ်နိုင်ခင်ဒီနည်းနဲ့ကျွန်တော်တို့ ဖြေရှင်းပေးလျက် ရှိပါကြောင်း ဖြေကြားအပ်ပါတယ်ခင်ဗျား။</speech>
<speech type="speaker">လျှပ်စစ်နှင့်စွမ်းအင်ဝန်ကြီးဌာန ပြည်ထောင်စုဒုတိယဝန်ကြီး ပြန်လည် ထွက်ခွာနိုင်ပါပြီ။</speech>
</Q-A>
<Q-A>
<title>ဗန်းမောက်မြို့နယ်ရှိ ပြည်သူများ ကျန်းမာရေးစောင့်ရှောက်မှု ကောင်းမွန်စွာ လွှမ်းခြုံနိုင်ရန်အတွက် မည်သို့ စီစဉ်ဆောင်ရွက်ပေးမည်ကို သိလိုခြင်းနှင့် စပ်လျဉ်းသည့်မေးခွန်း</title>
<speech type="speaker">ဗန်းမောက်မဲဆန္ဒနယ်မှ ဦးကျော်စိုး မေးမြန်းဖို့ဖြစ်ပါတယ်။</speech>
<speech><mp id="1405">ဦးကျော်စိုး(ဗန်းမောက်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် ပြည်ထောင်စုဝန်ကြီးများ၊ ပြည်သူ့လွှတ်တော်ကိုယ်စားလှယ်များ၊ ဧည့်သည်တော်များ အားလုံး မင်္ဂလာပါလို့ နှုတ်ခွန်းဆက်သဂါရဝပြုအပ်ပါတယ်။ ကျွန်တော်ကတော့ ဗန်းမောက် မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးကျော်စိုး ဖြစ်ပါတယ်။ ကျွန်တော့်အနေဖြင့် ဗန်းမောက်မြို့နယ်အတွင်း ကျန်းမာရေးစောင့်ရှောက်မှုပိုမိုလွှမ်းခြုံစေရန်အတွက် မည်သို့စီစဉ် ဆောင်ရွက်ပေးသွားမည်ကို သိရှိလိုပါသဖြင့် မေးခွန်းမေးမြန်းသွားမှာ ဖြစ်ပါတယ်။ ပြည်သူ့ လွှတ်တော်ဥက္ကဋ္ဌကြီးခင်ဗျား။ ဗန်းမောက်မြို့ပေါ်မှာ ရပ်ကွက်သုံးခု၊ ကျေးရွာအုပ်စု ၄ရ အုပ်စု ကျေးရွာပေါင်း ၂၂၁ ရွာရှိပါတယ်။ လူဦးရေ ၁၁၀၀၀၀ ကျော်နေထိုင်ပြီးမှ လမ်းပန်းဆက်သွယ်ရေး ခက်ခဲတဲ့မြို့နယ်ဖြစ်ပါတယ်။ လူမှုရေး၊ ပညာရေး၊ ကျန်းမာရေး၊ စီးပွားရေး အဘက်ဘက်မှ နောက်ကျတဲ့မြို့နယ်ဖြစ်ပါတယ်။ ဗန်းမောက်မြို့နယ် ကျန်းမာရေးဌာနမှာ မြို့နယ်ဆေးရုံတစ်ရုံ၊ မိခင်နှင့်ကလေးကျန်းမာရေးဌာနတစ်ခု၊ ငှက်ဖျားတိုက်ဖျက်ရေးတစ်ခု၊ တိုက်နယ်ဆေးရုံနှစ်ရုံနှင့် ကျေးလက်ကျန်းမာရေးဌာနသုံးခု၊ ကျေးလက်ကျန်းမာရေးဌာနခွဲ ၃၁ ခုရှိပါတယ်။ မြို့နယ်တွင်း လိုအပ်ချက်များ ပြည်သူများတင်ပြချက်များကို စုစည်းပြီးမှ အများအားဖြင့် ကြယ်ပွင့်မပြမေးခွန်း များ မေးမြန်းဆောင်ရွက်ခဲ့ပါတယ်။ မေးခွန်းများမေးမြန်းချက်များအပေါ် ဝန်ကြီးဌာနမှ အမြန် ဖြည့်ဆည်းဆောင်ရွက်ပေးတဲ့အတွက်လည်း ပြည်သူများကိုယ်စား အထူးကျေးဇူးတင်ရှိပါတယ်။ တချို့သောမေးခွန်းများမှာ ကတိဖြစ်အဖြေများဖြစ်သော်လည်း ဖွဲ့စည်းပုံတိုးချဲ့ရေးလုပ်ငန်းများ ဖြစ်သည့်အတွက် ကြန့်ကြာနေခြင်းကို မိမိအနေဖြင့် သိရှိနားလည်သော်လည်း ပြည်သူများ သိရှိနိုင်ရန်နှင့် ပြည်သူများရဲ့ လိုအပ်ချက်များကို အမြန်ဆောင်ရွက်ပေးနိုင်ရန် မေးခွန်းမေးမြန်း ရခြင်းဖြစ်ပါတယ်။ Power Point ဖြင့် ရှင်းပြခွင့်ပြုပါရန် ခွင့်တောင်းခံအပ်ပါတယ်။ ဒီပုံကတော့ ကျွန်တော်တို့ ဆေးရုံနှင့် ကျန်းမာရေးဌာနခွဲများ လိုအပ်တဲ့ပုံဖြစ်ပါတယ်။ ဒီပုံကတော့ ဆေးရုံနှင့်တိုက်နယ်ဆေးရုံ ကျေးလက်ကျန်းမာရေးဌာနများတည်ရှိရာပြတဲ့ မြေပုံဖြစ်ပါတယ်။ ဒါကတော့ ကျွန်တော်တို့ ဆောက်လုပ်ဆဲလုပ်ငန်းများ ဖြစ်ပါတယ်။ ဒါက ဆောက်လုပ်ပြီးပုံများဖြစ်ပါတယ်။ ဒီပုံကတော့ မံထုံတိုက်နယ်ဆေးရုံအတွက် အဆင့်တိုးမြှင့်ပေးဖို့ရာ မေးထားတဲ့မေးခွန်းဖြစ်ပါတယ်။ မံထုံ တိုက်နယ်ဆေးရုံက ယခင်အစိုးရလက်ထက်မှာ ကတိဖြစ်ပြီးမှ မဆောင်ရွက်နိုင်ခဲ့တဲ့လုပ်ငန်း ဖြစ်ပါတယ်။ ကျွန်တော်တို့ အစိုးရလက်ထက်မှာ ၂၀၁၆-၂၀၁ရ ဘဏ္ဍာရေးနှစ် ဖွဲ့စည်းခွင့် ဆောင်ရွက်ပေးမယ်လို့ဖြေထားတဲ့လုပ်ငန်း ဖြစ်ပါတယ်။ ကျွန်တော်တို့သက်တမ်းငါးနှစ်မှာ မဆောင်ရွက်နိုင်မှာကို တော့စိတ်ပူမိပါတယ်။ ဒီပုံကတော့ နားမော် RHC အတွက် မေးခွန်းမေးမြန်း ထားတာဖြစ်ပါတယ်။ ဒါကတော့ ၂၀၁၇-၂၀၁၈ ဘဏ္ဍာရေးနှစ် အဆင့်တိုးမြှင့်ပေးဖို့ ဖြေကြား ထားတဲ့ဟာ ဖြစ်ပါတယ်။ ဒီပုံကတော့ ပင်ပုံအုပ်စု၊ မံပင်ကျေးရွာမှာ ကျေးလက်ကျန်းမာရေးဌာနခွဲ ဖွင့်လှစ်ပေးရန် မေးထားတဲ့မေးခွန်းဖြစ်ပါတယ်။ ဝန်ထမ်းအိမ်ရာကိုလည်း ရပ်ရွာကဆောက်လုပ် ထားပြီးဖြစ်ပါတယ်။ ဒီပုံကတော့ မံကပ်အုပ်စု၊ မံကပ်ကျေးရွာမှာ ကျေးလက်ကျန်းမာရေးဌာနခွဲ ဖွင့်လှစ်ပေးရန်မေးထားတဲ့မေးခွန်း ဖြစ်ပါတယ်။ အဖြေလည်းဖြစ်ပါတယ်။ ကျေးရွာကနေပြီးမှ ကိုယ်ထူကိုယ်ထဆောက်လုပ်ထားတဲ့အဆောက်အဦ ဖြစ်ပါတယ်။ ဒီပုံကတော့ ကနန်းနန်းဇားတိုက်နယ်ဆေးရုံအဆင့်မြှင့်တင်ပေး၍ရန် မေးထားတဲ့မေးခွန်း ဖြစ်ပါတယ်။ ဒီပုံကတော့ တိုင်းဒေသကြီးလွှတ်တော်ကိုယ်စားလှယ်က ထောက်ခံပြီးတော့မှ မေးမြန်း ထားတဲ့ပုံဖြစ်ပါတယ်။ ဒီပုံကတော့ ၂၀-၃-၂၀၁၈ ရက်နေ့ ကဏန်းနှစ်သစ်ကူးရိုးရာပွဲမှာ စစ်ကိုင်း တိုင်းဒေသကြီးဝန်ကြီးချုပ်၊ စစ်ကိုင်းတိုင်းဒေသကြီးလွှတ်တော်ဥက္ကဋ္ဌ၊ စစ်ကိုင်းတိုင်းဒေသကြီး လူမှုရေးဝန်ကြီး တက်ရောက်ပြီးတော့မှ ဖွင့်လှစ်ပေးခဲ့တာဖြစ်ပါတယ်။ အဲဒီမှာက ကျွန်တော်တို့ ဒေသခံများက တိုက်နယ်ဆေးရုံအဖြစ် အဆင့်မြှင့်တင်ပေးရန် တောင်းခံတဲ့အခါမှာ ဝန်ကြီးချုပ်က နေပြီးမှ မိမိဆောင်ရွက်နိုင်တဲ့ကိစ္စမဟုတ်သော်လည်းပဲ ပြည်ထောင်စုအစိုးရအဖွဲ့ ကျန်းမာရေး ဌာနသို့ထောက်ခံတင်ပြပြီးမှ အဆင့်တိုးမြှင့်ပေးရန် ဆောင်ရွက်ပေးပါမယ်လို့ ကတိပေးခဲ့တာ ဖြစ်ပါတယ်။ အဲဒီကဏန်းဒေသဟာ ကဏန်းလူမျိုး ၂၄ ရွာစုပေါင်းနေထိုင်တဲ့နေရာဖြစ်ပြီးမှ လမ်းပန်းဆက်သွယ်ရေးခက်ခဲတဲ့နေရာဖြစ်တဲ့ ဦးစားပေးဆောင်ရွက်ပေးသင့်တဲ့နေရာဖြစ်ပါတယ်။ ပြည်သူ့လွှတ်တော်ဥက္ကဋ္ဌကြီးခင်ဗျား။ ကျွန်တော်တို့ လက်ထောက်ဆရာများအပါအဝင် လစ်လပ် ဝန်ထမ်းများခန့်ထားပေးရန်အတွက် မေးခွန်းမေးမြန်းခဲ့ပါတယ်။ ဗန်းမောက်မြို့နယ် မြို့နယ်ဆေးရုံ မှာ လက်ထောက်ဆရာဝန်လေးဦး လစ်လပ်ပါတယ်။ မံစီကြီးတိုက်နယ်ဆေးရုံက ဆရာဝန်တွဲဖက် ခေါ်ယူထားတဲ့အတွက် မံစီကြီးမှာလည်းလစ်လပ်သကဲ့သို့ ဖြစ်နေပါတယ်။ ကျောင်းနယ်တိုက်နယ် ဆေးရုံဆရာဝန်ကလည်း လစ်လပ်နေတဲ့အတွက် တိုင်းကျန်းမာရေးအစီအစဉ်ဖြင့် သုံးလစေလွှတ် ပေးတာဖြစ်ပါတယ်။ အဲဒါကြောင့်မို့လို့ ကျွန်တော်တို့ အဆောက်အဦများ၊ ဖွဲ့စည်းပုံများ၊ ဝန်ဆောင်မှုများ လွှမ်းခြုံနိုင်ရန်အတွက် ကျန်းမာရေးစောင့်ရှောက်မှုပေးနိုင်ရေး မည်သို့ဆောင်ရွက် ပေးမည်ကိုသိလိုပါသဖြင့် ဥက္ကဋ္ဌကြီးကတစ်ဆင့် မေးခွန်းမေးမြန်းအပ်ပါတယ်။ အားလုံးကို ကျေးဇူး တင်ပါတယ်။</speech>
<speech type="speaker">ကျန်းမာရေးနှင့် အားကစားဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="20">ဒေါက်တာဒေါ်မြလေးစိန်(ဒုတိယဝန်ကြီး၊ ကျန်းမာရေးနှင့် အားကစားဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ အားလုံး ကိုယ်၏ကျန်းမာခြင်း၊ စိတ်၏ချမ်းသာခြင်းဖြင့် ပြည့်စုံပါစေကြောင်း ဦးစွာပထမဆုမွန် ကောင်းတောင်းအပ်ပါတယ်။ ကျွန်မကတော့ ကျန်းမာရေးနှင့် အားကစားဝန်ကြီးဌာနမှ ဒုတိယ ဝန်ကြီး ဒေါက်တာဒေါ်မြလေးစိန် ဖြစ်ပါတယ်။ ပထမဦးစွာ စစ်ကိုင်းတိုင်းဒေသကြီး၊ ဗန်းမောက် မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးကျော်စိုးရဲ့ ကြယ်ပွင့်ပြမေးခွန်းကို ပြန်လည် ဖြေကြားသွားမှာ ဖြစ်ပါတယ်။ စစ်ကိုင်းတိုင်းဒေသကြီး၊ ဗန်းမောက်မြို့နယ်တွင် ၂၅ ခုတင်ဆံ့ မြို့နယ် ဆေးရုံတစ်ရုံ၊ ကြောင်လည်တိုက်နယ်ဆေးရုံ၊ မံစီကြီးတိုက်နယ် စုစုပေါင်းဆေးရုံသုံးရုံနှင့် ပြည်သူ့ ကျန်းမာရေးစောင့်ရှောက်မှုလုပ်ငန်းအတွက် တိုက်နယ်ကျန်းမာရေးဌာနတစ်ခု၊ ကျေးလက် ကျန်းမာရေးဌာန ခြောက်ဌာန၊ ကျေးလက်ကျန်းမာရေးဌာနခွဲ ၃၄ ဌာန၊ မိခင်နှင့်ကလေးကျန်းမာရေး ဌာနတစ်ဌာနဖွင့်လှစ်ပြီး ကျန်းမာရေးစောင့်ရှောက်မှုပေးလျက် ရှိနေပါတယ်။ ကျန်းမာရေးနှင့် အားကစားဝန်ကြီးဌာန၏ ဆေးရုံများ၊ ကျန်းမာရေးဌာနများ၊ အသစ်တိုးချဲ့ဖွင့်လှစ်ခြင်း၊ ခုတင်အဆင့် မြှင့်တင်ခြင်းတို့အတွက် လိုအပ်သည်သော အခြေခံမူများ ၂၀၁၉ ခုနှစ်မူများနှင့် ကိုက်ညီပါက ဆေးရုံများဖွဲ့စည်းပုံရရှိရေးများကို ကျန်းမာရေးနှင့် အားကစားဝန်ကြီးဌာနအနေနဲ့ စီစဉ်ဆောင်ရွက်လျက်ရှိပါတယ်။ ဗန်းမောက်မြို့နယ်၊ မံထုံကျေးရွာတွင် တိုက်နယ်ဆေးရုံသစ် တစ်ရုံဖွင့်လှစ်ပေးနိုင် ရန်အတွက် ပြည်ထောင်စုအစိုးရအဖွဲ့မှ ၆-၆-၂၀၁၉ ရက်စွဲဖြင့်ထုတ်ပြန်သော အမိန့်ကြော်ငြာစာ အမှတ်(၃၇/၂၀၁၉)ပါ မူဝါဒများနှင့် စီမံကိန်းနှင့်ဖွဲ့စည်းပုံစိစစ်ရေးအဖွဲ့မှ ထုတ်ပြန်ထားသော သတ်မှတ်ချက်များနှင့်အညီ ရေးဆွဲထားသည့် ဖွဲ့စည်းပုံအဆိုပြုချက်အား ကျန်းမာရေးနှင့် အားကစားဝန်ကြီးဌာန၏ ၁၆-၈-၂၀၁၉ ရက်စွဲပါစာအမှတ်(၆၁-မခထ Oo + c o o so co co oo oo လက်ကျန်းမာရေးလက်ကျန်းမာရေး မာရေးဌာန အဆိုပြုညှိနှိုင်းတင်ပြချက်အား သဘောတူညီချက်ရရှိပါလျှင် ပြည်ထောင်စုအစိုးရအဖွဲ့ရုံးသို့ တင်ပြပြီး လုပ်ထုံးလုပ်နည်းများနှင့်အညီ ဆက်လက်တင်ပြဆောင်ရွက်ပေးသွားမည်ဖြစ်ပါကြောင်း နှင့် ဖွဲ့စည်းပုံခွင့်ပြုမိန့်ရရှိပါက ပြည်သူလူထု၏ကျန်းမာရေးအတွက် ပိုမိုစောင့်ရှောက်ဆောင်ရွက် ပေးနိုင်မည်ဖြစ်ပါကြောင်း တင်ပြလိုပါတယ်။ ပြည်သူ့ကျန်းမာရေးဦးစီးဌာနအနေဖြင့် ဗန်းမောက် မြို့နယ်အတွင်း ကျေးလက်ကျန်းမာရေးဌာနခွဲ၊ ကျေးလက်ကျန်းမာရေးဌာနများ အဆင့်တိုးမြှင့် ဖွင့်လှစ်ခြင်းနှင့်ပတ်သက်၍ ၂၀၁၈ ခုနှစ် ဒီဇင်ဘာလတွင် ဗန်းမောက်မြို့နယ် နားမော်ကျေးလက် ကျန်းမာရေးဌာနခွဲအား ကျေးလက်ကျန်းမာရေးဌာနအဖြစ်သို့ အဆင့်တိုးမြှင့်၍ တိုးချဲ့ဖွင့်လှစ်ခွင့် ပြုခဲ့ရာ မင်းကုန်းကျေးလက်ကျန်းမာရေးဌာနခွဲ၊ ငါးရိုးကျေးလက်ကျန်းမာရေးဌာနခွဲ၊ မံကပ် ကျေးလက်ကျန်းမာရေးဌာနခွဲ၊ မံပင်ကျေးလက်ကျန်းမာရေးဌာနခွဲ၊ သုံးပင်ကျေးလက်ကျန်းမာရေး ဌာနခွဲ စုစုပေါင်း ကျေးလက်ကျန်းမာရေးဌာနခွဲအသစ်ငါးခု ထပ်မံတိုးချဲ့ဖွင့်လှစ်ခဲ့ပြီး လက်ရှိ အခြေအနေတွင် ပျမ်းမျှအားဖြင့် ကျေးလက်ကျန်းမာရေးဌာနတစ်ခုတွင် လူဦးရေ ၁၅၉၈၅ ဦးနှင့် ကျေးလက်ကျန်းမာရေးဌာနခွဲတစ်ခုလျှင် လူဦးရေ ၂၈၂၀ ဦးတို့အား ကျန်းမာရေးလွှမ်းခြုံပေးလျက် ရှိပါတယ်။ သို့ဖြစ်ရာ ကျေးလက်ကျန်းမာရေးဌာနတစ်ခုလျှင် လူဦးရေ ၁၂၀၀၀ ဦးရေနှင့် ကျေးလက် ကျန်းမာရေးဌာနခွဲတစ်ခုလျှင် လူဦးရေ ၃၀၀၀ ခန့်ကို လွှမ်းခြုံရမည်ဟူသော အခြေခံသတ်မှတ်ချက် များနှင့် ကွာဟမှုမရှိကြောင်း တွေ့ရှိရမှာဖြစ်ပါတယ်။ လမ်းပန်းဆက်သွယ်ရေး ကား၊ ဆိုင်ကယ်များ ဖြင့် သွားလာနိုင်ပြီး မိုးတွင်းကာလတွင် လမ်းပန်းဆက်သွယ်ရေးခက်ခဲကြောင်း တင်ပြထားပါ တယ်။ ဗန်းမောက်မြို့နယ်ရှိ လူဦးရေသည် လက်ရှိကျေးလက်ကျန်းမာရေးဌာနခွဲများအဖြစ် ပြည်သူ့ ကျန်းမာရေးစောင့်ရှောက်မှုလုပ်ငန်းများ လွှမ်းခြုံနိုင်ပါကြောင်း တိုင်းဒေသကြီး ပြည်သူ့ကျန်းမာရေး ဦးစီးဌာနမှ တင်ပြထားပါတယ်။ သို့ဖြစ်ပါ၍ ဗန်းမောက်မြို့နယ်တွင် တိုက်နယ်ဆေးရုံအသစ်တစ်ရုံ ဖွင့်လှစ်ပေးရန် စီစဉ်ထားရှိပြီး ကျန်ကျန်းမာရေးဌာနများ အဆင့်တိုးမြှင့်ခြင်း၊ အသစ်ဖွင့်လှစ်ခြင်း များကို လတ်တလောအစီအစဉ်များတွင် ပါဝင်ခြင်းမရှိသေးပါကြောင်း ဖြေကြားအပ်ပါတယ်။</speech>
</Q-A>
<Q-A>
<title>ကလေးမြို့နယ်၊ မောက်လင်းကျေးရွာအုပ်စု၊ လက်ပံချောင်းကျေးရွာနှင့် အနီးတစ်ဝိုက်ရှိ ဒေသခံ ပြည်သူများအား ကျန်းမာရေးစောင့်ရှောက်မှုပေးရန် တိုက်နယ်ဆေးရုံအဆောက်အဦအား အနီးဆုံး ဘဏ္ဍာရေးနှစ်တွင် ထည့်သွင်းလျာထားဆောင်ရွက်ပေးရန် အစီအစဉ်ရှိ/မရှိနှင့် စပ်လျဉ်းသည့်မေးခွန်း</title>
<speech><mp id="1409">ဒေါ်အေးအေးမူ(ခ)ဒေါ်ရှားမီး(ကလေးမဲဆန္ဒနယ်)</mp>လေးစားအပ်ပါသော ပြည်သူ့ လွှတ်တော်ဥက္ကဋ္ဌကြီး၊ ပြည်ထောင်စုဒုတိယဝန်ကြီးနှင့် လွှတ်တော်ကိုယ်စားလှယ်များ၊ ဧည့်သည် တော်များအားလုံး မင်္ဂလာပါ။ ကျွန်မကတော့ စစ်ကိုင်းတိုင်းဒေသကြီး၊ ကလေးမဲဆန္ဒနယ်က ပြည်သူ့ လွှတ်တော်ကိုယ်စားလှယ် ဒေါ်အေးအေးမူ(ခ)ဒေါ်ရှားမီး ဖြစ်ပါတယ်။ ဥက္ကဋ္ဌကြီးမှတစ်ဆင့် တင်ပြ မေးမြန်းလိုတာကတော့ ကလေးမြို့နယ်၊ အနောက်မြောက်ပိုင်း ချင်းတိုင်းရင်းသားအများစုနေထိုင်ရာ ကျေးရွာအုပ်စုအတွင်း သင့်လျော်သည့်လက်ပံချောင်းကျေးရွာတွင် တိုက်နယ်ဆေးရုံတစ်ရုံ တည်ဆောက်ပေးရန် အစီအစဉ်ရှိ/မရှိနှင့် မည်သည့်ဘဏ္ဍာရေးနှစ်တွင် တည်ဆောက်ပေးမည်ကို ပြည်သူများ၏ကိုယ်စား လွှတ်တော်ဥက္ကဋ္ဌကြီးမှတစ်ဆင့် မေးမြန်းလိုခြင်းဖြစ်ပါတယ်။ အခုမေးခွန်း မတိုင်ခင် ၂၂-၉-၂၀၁၆ ခုနှစ် ဒုတိယအကြိမ် ပြည်သူ့လွှတ်တော် ဒုတိယပုံမှန်အစည်းအဝေး(၃၈) ရက်မြောက်နေ့မှာ လက်ပံချောင်းကျေးရွာတွင် တိုက်နယ်ဆေးရုံအသစ် ဖွင့်လှစ်ခွင့်ရရှိရေးအတွက် မေးမြန်းခဲ့ပြီးဖြစ်ပါတယ်။ ပြည်ထောင်စုဝန်ကြီးမှ ပြန်လည်ဖြေကြားရာမှာ ဝန်ကြီးဌာနရဲ့ လုပ်ထုံး လုပ်နည်းပါစဉ်းစားရမည့်အချက်များကို ဖော်ပြခဲ့ပြီး တစ်ဆက်တည်းမှာပဲ တိုင်းရင်းသားစည်းလုံး ညီညွတ်ရေးဟာ အလွန့်အလွန်အရေးကြီးတဲ့ကိစ္စဖြစ်တာကြောင့် မြေပြင်အခြေအနေကို သိရှိဖို့ အတွက် ဗဟိုမှအဖွဲ့တစ်ဖွဲ့ကို တိုင်းဒေသကြီးဦးစီးမှူးနှင့်တွဲပြီး အမြန်ဆုံးသွားရောက်ကြည့်ရှုမည် ဖြစ်ကြောင်း ဖွင့်ဖို့ဝန်မလေးပါကြောင်း ဆောင်ရွက်ပေးမည်ဖြစ်ကြောင်း ပြန်လည်ဖြေကြားသွားခဲ့ ပါတယ်ရှင်။ ဝန်ကြီး၏ဖြေကြားချက်အတိုင်း ဗဟိုမှအဖွဲ့တစ်ဖွဲ့နှင့် တိုင်းဒေသကြီးဦးစီးမှူးတို့ ၁၄-၅-၂၀၁၈ ရက်နေ့တွင် မြေပြင်ကွင်းဆင်းစစ်ဆေးခဲ့ပြီးနောက် ယခုအခါတွင် ဝန်ကြီးဌာနမှ ၁၆ ခုတင် ဆံ့တိုက်နယ်ဆေးရုံတစ်ရုံကို အသစ်တိုးချဲ့ဖွင့်လှစ်ခွင့်ပြုကြောင်း ၂၀၁၉ ခုနှစ်၊ ဇူလိုင်လ ၃ ရက်နေ့ ရက်စွဲဖြင့် ထုတ်ပြန်ပြီးဖြစ်ကြောင်းလည်း သိရှိရပါတယ်။ တိုက်နယ်ဆေးရုံအဆောက်အဦအတွက် ကျန်းမာရေးဝန်ကြီးဌာန၏ သတ်မှတ်ဧရိယာအကျယ်အဝန်း ၄.၁၁ ဧကရှိ မြေနေရာကို ဒေသခံ ကျေးရွာပြည်သူတစ်ဦးက ကျေးရွာမှတစ်ဆင့် ကျန်းမာရေးဌာနသို့ စာချုပ်စာတမ်းနှင့်ပေးလှူခဲ့ပြီး ဖြစ်ပါတယ်။ ဌာနအနေနဲ့လည်း မြေရာလွှဲပြောင်းမှုလုပ်ငန်းစဉ်များကို ဌာနလုပ်ထုံးလုပ်နည်းများနှင့် လည်းဆောင်ရွက်နေကြောင်း သိရှိရပါတယ်။ သို့ပါသော်လည်း ၂၀၁၉-၂၀၂၀ ဘဏ္ဍာရေးနှစ်မှာ ထည့်သွင်းလျာထားပေးနိုင်ခြင်းမရှိသေးကြောင်းလည်း တွေ့ရှိပါသဖြင့် မိမိနှင့်ဒေသခံပြည်သူများ စိုးရိမ်ပူပန်မှုများစွာ ဖြစ်ပေါ်နေပါတယ်။ သို့ဖြစ်ပါ၍ မောက်လင်းအုပ်စုအတွင်း လက်ပံချောင်း ကျေးရွာနှင့် အနီးတစ်ဝိုက်ရှိ ဒေသခံပြည်သူများအား အမြန်ဆုံးကျန်းမာရေးစောင့်ရှောက်မှု ပေးနိုင်ပါရန် တိုက်နယ်ဆေးရုံအဆောက်အဦအား အနီးဆုံးဘဏ္ဍာရေးနှစ်တွင် ထည့်သွင်းလျာထား ဆောင်ရွက်ပေးရန်အစီအစဉ်ရှိ/မရှိအား လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးမှ တစ်ဆင့် မေးမြန်းအပ်ပါတယ်ရှင်။ ကျေးဇူးတင်ပါတယ်။</speech>
<speech type="speaker">ကျန်မာရေးနှင့်အားကစားဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="20">ဒေါက်တာဒေါ်မြလေးစိန်(ဒုတိယဝန်ကြီး၊ ကျန်းမာရေးနှင့်အားကစားဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော် ကိုယ်စားလှယ်များရှင်။ စစ်ကိုင်းတိုင်းဒေသကြီး၊ ကလေးမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်အေးအေးမူ(ခ) ဒေါ်ရှားမီး၏ ကြယ်ပွင့်ပြမေးခွန်းအား ပြန်လည်ဖြေကြားသွားမှာဖြစ်ပါတယ်။ ကျန်းမာရေးနှင့် အားကစားဝန်ကြီးဌာန၊ ကုသရေးဦးစီးဌာနသည် မောက်လင်းကျေးရွာအုပ်စု၊ စစ်ကိုင်းတိုင်းဒေသ ကြီး၊ ကလေးမြို့နယ်အတွင်းရှိ လက်ပံချောင်းကျေးရွာနှင့် အနီးတစ်ဝိုက်ရှိ ဒေသခံပြည်သူများအား အမြန်ဆုံးကျန်းမာရေး စောင့်ရှောက်မှုပေးရန် ပြည်ထောင်စုအစိုးရအဖွဲ့ ၏အစည်းအဝေး ၂၀၁၉/၄(၂၅) အမှတ်စဉ်ဖြင့် ဆုံးဖြတ်ချက် ၂၀၁၉/၈ အရ ၂၀၁၉ ခုနှစ်၊ ဇွန်လ ၁၄ ရက်နေ့မှစ၍ ဖွဲ့စည်းပုံခွင့်ပြုမိန့်ရရှိခဲ့သော လက်ပံချောင်းတိုက်နယ်ဆေးရုံအား ၂၀၂၀-၂၀၂၁ ဘဏ္ဍာရေးနှစ်မှ စတင်၍ စံကိုက်အဆောက်အဦ ဆောက်လုပ်ပေးရန် စီမံကိန်းအစီအစဉ်ဖြင့် ဆက်လက်ဆောင်ရွက် သွားမည်ဖြစ်ပါကြောင်း ဖြေကြား အပ်ပါတယ်။ ကျေးဇူးတင်ပါတယ်ရှင်။</speech>
</Q-A>
<Q-A>
<title>မန္တလေးမြို့ ပြည်သူ့ဆေးရုံကြီးတွင်တာဝန်ထမ်းဆောင်နေသော သူနာပြု ဆရာမ ၄၀၃ ဦး နေထိုင်ရန် အတွက် သိမ်းဆည်းထားသော သူနာပြု အဆောင်အား ပြန်လည်ပေးအပ်ရန် သို့မဟုတ် အသစ် ဆောက်လုပ်ပေးရန်အစီအစဉ်ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">မဟာအောင်မြေမဲဆန္ဒနယ်မှ ဦးငြိမ်းသစ်(ခ) ဦးသောင်းထွန်း မေးမြန်းဖို့ဖြစ်ပါတယ်။</speech>
<speech><mp id="1478">ဦးငြိမ်းသစ်(ခ)ဦးသောင်းထွန်း(မဟာအောင်မြေမဲဆန္ဒနယ်)</mp>လေးစားအပ်ပါသော ဥက္ကဋ္ဌကြီးနှင့် တက်ရောက်လာသော ပုဂ္ဂိုလ်များအားလုံး ကျက်သရေမင်္ဂလာအပေါင်းနှင့်ခညောင်း ပြည့်စုံကြပါစေ။ ကျွန်တော်ကတော့ မန္တလေးတိုင်းဒေသကြီး၊ မဟာအောင်မြေမဲဆန္ဒနယ်က ပြည်သူ့ လွှတ်တော်ကိုယ်စားလှယ် ဦးငြိမ်းသစ် ဖြစ်ပါတယ်။ ကျွန်တော်မေးမယ့်မေးခွန်းကတော့ မန္တလေး အထွေထွေရောဂါကုဆေးရုံကြီးမှာ တာဝန်ထမ်းဆောင်နေကြတဲ့ သူနာပြု ဆရာမ ၄၀၃ ဦး နေထိင်ရန်အတက် သိမ်းဆည်းခံထားရတဲ့ အဆောင်ပြန်လည်ပေးအပ်ရန် သိမဟတ် အသစ် ဆောက်လုပ်ပေးရန် အစီအစဉ်ရှိ/မရှိဖြစ်ပါတယ်။ ပြည်သူ့လွှတ်တော် ဥက္ကဋ္ဌကြီးခင်ဗျား။ မန္တလေး အထွေထွေရောဂါကုဆေးရုံကြီးဟာ ခုတင် ၁၅၀၀ ဆံ့ဆေးရုံကြီးဖြစ်ပါတယ်။ လူနာ ၁၅၀၀ ကနေ ၁၇၀၀ အထိ တက်ရောက်လေ့ရှိပါတယ်။ လူနာဆောင်တွေတိုးချဲ့များပြားလာပြီး သူနာပြု ဆရာမ အင်အားတွေတိုးတက်လာသော်လည်း သူနာပြု ဝန်ထမ်းများရဲ့ အဆောင်ကို တိုးချဲ့ဆောက်လုပ်ပေး ခြင်းမရှိပါဘူး။ မန္တလေးအထွေထွေရောဂါကုဆေးရုံကြီးမှာ သူနာပြု ဆရာမအင်အား ၇၆၆ ဦးရှိပေ မယ့် ၂၈၃ ဦးကိုသာ သူနာပြု အဆောင်အခန်းပေးနိုင်ပြီး ကျန်ဆရာ ၄၀၃ ဦးကို ပြင်ပတွင်ငှားရမ်းနေ ထိုင်ရပါတယ်။ အပြင်မှာငှားရမ်းနေထိုင်ရတဲ့ သူနာပြု ဆရာမများဟာ ဆေးရုံအနီးတစ်ဝိုက်မှာ နေရာများမရှိတော့ခြင်း၊ အဆောင်ငှားရမ်းခ ဈေးများကြီးမြင့်ခြင်းတို့ကြောင့် ဆေးရုံနှင့်အလွန် ဝေးလံနှင့် မြို့သစ်လို၊ အောင်ပင်လယ်လိုနေရာတွေမှာ ဈေးသက်သာတဲ့အဆောင်တွေမှာ ငှားရမ်း နေထိုင်ရပါတယ်။ အဆောင်ငှားရမ်းခက တစ်လကို ၃၅၀၀၀ ကျပ်ကနေ ၄၀၀၀၀ ကျပ်အထိ ရှိပါတယ်။ အဲဒီ အဆောင်တွေမှာ ဟင်းချက်ခွင့်မရှိတဲ့အတွက် နေ့စဉ်မနက်စာ၊ ညစာအပြင်က ဝယ်ယူနေရပါတယ်။ ကုန်ကျစရိတ်ကြီးမြင့်ပြီး ရတဲ့လာစာနှင့်ဘယ်လိုမှ မလောက်ငှနိုင်ပါဘူး။ မန္တလေးမြို့ ခုတင် ၃၀၀ ဆံ့ သင်ကြားရေးဆေးရုံမှာ သူနာပြုဆရာမများအဆောင်၊ အလုပ်သမားများ နေထိုင်ရန်အဆောင်၊ အိမ်ထောင်သည်ဝန်ထမ်းများနေရန်အဆောင်များကို လုံလောက်စွာထပ်မံ တိုးချဲ့ထားပါတယ်။ အခြားဆေးရုံများဖြစ်တဲ့ ပြင်ဦးလွင်ဆေးရုံ၊ ကျောက်ဆည်ဆေးရုံ၊ မန္တလေး အလုပ်သမားဆေးရုံ၊ မန္တလေးအရိုးအထူးကုဆေးရုံတို့မှာလည်းပဲ သူနာပြု အဆောင်များ လုံလောက်စွာဖြည့်စွက်ဆောက်လုပ်ထားပါတယ်။ မန္တလေးအထွေထွေ ရောဂါကုဆေးရုံကြီးမှာတော့ ယခင်သူနာပြုသုံးထပ်ဆောင်ကြီးရဲ့ အနောက်ဘက်ခြမ်း တစ်ဝက်ကျော်ကို ၁၉၉၈ ခုနှစ်က အပိုင်သိမ်းသွားပြီး ကလေးဆေးရုံ အဖြစ်ပေးလိုက်ရပါတယ်။ ကျန်ရှိနေတဲ့ အပေါ်ထပ်၊ အလယ်ထပ်၊ အောက်ထပ်တို့မှာရှိတဲ့ အခန်း ၁၃၀ ခန့်ကို တစ်ခန်းကိုနှစ်ယောက်နှုန်းနှင့် သူနာပြု ဆရာမကြီးငယ် ၂၅၄ ဦးနေထိုင်ကြပါတယ်။ Power Point သုံးစွဲခွင့်ပြုပါခင်ဗျား။ ဒါကတော့ သူနာပြု ဆရာမတွေ တစ်ခန်းကိုနှစ်ယောက် နှုန်းနှင့် နေထိုင်နေရတာဖြစ်ပါတယ်။ ပစ္စည်းပုံကြား၊ အသုံးအဆောင်တွေကြားမှာ အိပ်ရတဲ့ အနေ အထားရှိပါတယ်။ အများပြည်သူများအတွက် ်အမျှ ကျန်းမာရေးကိုဝန်ဆောင်မှုပေးနေတဲ့ ဆရာမတွေက သူတို့ကိုယ်တိုင်အခန်းကျဉ်းလေးထဲမှာ ကျန်းမာရေးနှင့်မညီမညွတ်နေထိုင်ရတာ ဖြစ်ပါတယ်။ အပြင်ဆောင်များမှာ ငှားရမ်းနေထိုင်ရတဲ့ ဆရာမများအတွက်က ဘဝလုံခြုံမှုမရှိခြင်း၊ တာဝန်ထမ်းဆောင်ရမည့်နေရာနှင့် ငှားရတဲ့နေရာကွာဝေးလွန်းခြင်းတို့ကြောင့် အဆင်မပြေမှုများ၊ နှောင့်နှေးကြန့်ကြာမှုများ ဖြစ်ရပါတယ်။ ညဂျူတီတာဝန်ကျတဲ့ ဆရမများအတွက်ကလည်း လမ်းတွင်အနှောင့်အယှက်၊ အတားအဆီးများ၊ လုယက်မှု၊ ရမ်းကားမှုစတဲ့ ယာဉ်အန္တရာယ်များနှင့် ကြုံတွေ့နေရပါတယ်။ ယခုအခါ အသစ်ဝင်ရောက်လာမယ် သူနာပြုသစ်လွင်များဟာလည်း မန္တလေးအထွေထွေရောဂါကုဆေးရုံကြီးကို မလျှောက်ထားသူနည်းပါတယ်။ အဲဒီလို လျှောက်ထားခြင်း မရှိတဲ့အတွက် မန္တလေဆေးရုံကြီးကို တာဝန်ချထားပေးတဲ့ သူနာပြုဆရာမများဟာ ဒေသအပြောင်း အလဲ အဆောင်နေရာအခက်အခဲ စားသောက်ရေး၊ သွားလာရေးအခက်အခဲများနှင့် ရင်ဆိုင်နေရ ပါတယ်။ လွှတ်တော်ဥက္ကဋ္ဌကြီးခင်ဗျား။ သူနာပြု ဆရာမများအတွက် ဆောက်လုပ်ပေးမည်ဆိုပါက မြေနေရာလွတ်နှစ်ခုရှိပါတယ်။ Power Point နှင့်တင်ပြခွင့်ပြုပါ။ ၂၀၁၅ ခုနှစ်က သူနာပြု ၂၃ ဦး နေထိုင်ဖို့ဆောက်လုပ်ထားတဲ့ အဆောင်ဘေးမှာရှိတဲ့ မြေကွက်လပ်ဖြစ်ပါတယ်။ နောက်တစ်နေရာ ကတော့ (၇၄)လမ်းနှင့်(၇၅)လမ်းကြား၊ (၂၉)လမ်းနှင့် လမ်း(၃၀)ကြားက သူနာပြု အဆောင်ရှေ့က မြေကွက်လပ်ပဲ ဖြစ်ပါတယ်။ အလျား ၁၂၀ ပေ x အနံ ၇၀ ပေရှိပါတယ်။ သို့ဖြစ်ပါ၍ ဆေးရုံရှိ လူနာများအား ်တစ်ပြေးညီပြုစုကုသမှုရှိရန် ဆေးရုံကြီးတွင်တာဝန်ထမ်းဆောင် နေကြတဲ့ သူနာပြု ဆရာမ ၄၀၃ ဦးနေထိုင်ရန်အတွက် သိမ်းဆည်းထားသော သူနာပြု အဆောင်အား ပြန်လည် ပေးအပ်ရန် သို့မဟုတ် အဆောင်သစ်ဆောက်လုပ်ပေးရန် အစီအစဉ်ရှိ/မရှိကို ဥက္ကဋ္ဌကြီးမှတစ်ဆင့် သူနာပြုဆရာမများကိုယ်စား မေးမြန်းအပ်ပါတယ်။ ကျေးဇူးတင်ပါတယ် ခင်ဗျား။</speech>
<speech type="speaker">ကျန်မာရေးနှင့်အားကစားဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="20">ဒေါက်တာဒေါ်မြလေးစိန်(ဒုတိယဝန်ကြီး၊ ကျန်းမာရေးနှင့်အားကစားဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော် ကိုယ်စားလှယ်များရှင်။ မန္တလေးတိုင်းဒေသကြီး၊ မဟာအောင်မြေမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးငြိမ်းသစ်၏ ကြယ်ပွင့်ပြမေးခွန်းအား ဆက်လက်ဖြေကြားသွားမှာဖြစ်ပါတယ်။ ကျန်မာရေးနှင့် အားကစားဝန်ကြီးဌာန၊ ကုသရေးဦးစီးဌာနသည် မန္တလေးတိုင်းဒေသကြီးအတွင်း တာဝန် ထမ်းဆောင်နေသော သူနာပြုများနေထိုင်ရန်အတွက် ၂၀၁၈-၂၀၂၀ ဘဏ္ဍာရေးနှစ်တွင် မန္တလေး ဗဟိုဆေးသိုလှောင်ရေးဌာနဝင်းအတွင်း အခန်း ၆၀ ပါ သုံးထပ်ဆောင်တစ်လုံး၊ ခုတင် ၃၀၀ ဆံ့ သင်ကြားရေးဆေးရုံဝင်းအတွင်း အခန်း ၈၀ ပါ လေးထပ်ဆောင်တစ်လုံး ဆောက်လုပ်ရန် ရန်ပုံငွေ ခွင့်ပြုခွင့်ရရှိပြီး ဆောက်လုပ်နိုင်ရေးအတွက် ဆောက်လုပ်ရေးဝန်ကြီးဌာနသို့ လုပ်ငန်းအပ်နှံ ဆောင်ရွက်ပြီးဖြစ်ပါတယ်။ လွှတ်တော်ကိုယ်စားလှယ်ကြီး၏ မေးခွန်းတွင်ပါဝင်သော မြေနေရာနှစ်ခု အနက် (၄)နှင့်(၇၅)လမ်းကြား(၂၉)နှင့် လမ်း(၃၀)ကြား မြေကွက်လပ် အလျား ၁၂၀ x အနံ ၇၀ ပေ မြေနေရာတွင် အထပ်မြင့်အဆောက်အဦဆောက်လုပ်နိုင်မည့် အခြေအနေရှိ/မရှိ စိစစ်ဆောင်ရွက် သွားမည်ဖြစ်ပါတယ်။ (၃၅)လမ်း (၄၆)နှင့် (၆၄)လမ်းကြားမြေနေရာတွင် ၂၀၂၀-၂၀၂၁ ဘဏ္ဍာရေးနှစ် ကာလ၌ လေးခန်းတွဲငါးထပ် ဝန်ထမ်းအိမ်ရာနှစ်လုံးဆောက်လုပ်ရန် စီစဉ်ဆောင်ရွက်လျက် ရှိပါကြောင်းနှင့် ဆေးရုံကြီး၏မြေနေရာရရှိမှုအခြေအနေအားစိစစ်လျက် စီမံကိန်းအစီအစဉ်များဖြင့် လျာထားဆောင်ရွက်ပေး သွားမည်ဖြစ်ပါကြောင်း ဖြေကြားအပ်ပါတယ် ရှင်။ ကျေးဇူးတင်ပါတယ်။</speech>
</Q-A>
<Q-A>
<title>သာယာဝတီခရိုင် ပြည်သူ့ဆေးရုံကြီးအား ခုတင်(၂၀၀)ဆံ့ ဆေးရုံအဖြစ် အဆင့်တိုးမြှင့်ပေးရန် အစီအစဉ်ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">သာယာဝတီမဲဆန္ဒနယ်မှ ဦးအောင်မြင့် မေးမြန်းဖို့ဖြစ်ပါတယ်။</speech>
<speech><mp id="1446">ဦးအောင်မြင့်(သာယာဝတီမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် အားလုံးမင်္ဂလာပါခင်ဗျာ။ ကျွန်တော်ကတော့ သာယာဝတီမဲဆန္ဒနယ်မှ ပြည်သူ့ လွှတ်တော်ကိုယ်စားလှယ် ဦးအောင်မြင့် ဖြစ်ပါတယ်။ ဒီနေ့ ကျွန်တော်မေးမယ့်မေးခွန်းကတော့ ပဲခူးတိုင်းဒေသကြီး၊ သာယာဝတီခရိုင်၊ ရှစ်မြို့နယ်မှ ပြည်သူလူထုကြီး၏ ကျန်းမာရေးစောင့်ရှောက်မှု အတွက် တစ်ခုတည်းသော အားကိုးရာဖြစ်သည့် သာယာဝတီခရိုင် ပြည်သူ့ဆေးရုံကြီးအား ခုတင် ၂၀၀ ဆံ့ဆေးရုံကြီးအဖြစ် အဆင့်မြှင့်တင်ပေးရန် အစီအစဉ်ရှိ/မရှိ မေးမြန်းမှာဖြစ်ပါတယ်။ ကျိုးကြောင်းဖော်ပြချက်အနေနဲ့ ပဲခူးတိုင်းဒေသကြီးမှာ ခရိုင်လေးခုရှိပါတယ်။ ပဲခူးခရိုင်၊ တောင်ငူ ခရိုင်၊ ပြည်ခရိုင်နဲ့ သာယာဝတီခရိုင်တို့ ဖြစ်ပါတယ်။ ခရိုင်လေးခုမှာ လူဦးရေထူထပ်မှုနှုန်းမှာ လွန်စွာမခြားနားသော်လည်း ခရိုင်လေးခု၏ဖွံ့ ဖြိုးတိုးတက်မှုမှာ လွန်စွာကွာဟလျက်ရှိပါတယ်။ အဓိကကျသော ပညာရေး၊ ကျန်းမာရေးအခြေအနေများကိုကြည့်ခြင်းဖြင့် သိရှိနိုင်ပါတယ်။ လွန်ခဲ့သော ခေတ်ကာလများစွာကပင် အစိုးရအဆက်ဆက်၊ ဝန်ကြီးဌာနအသီးသီးတို့၏ မေ့လျော့ ခံခဲ့ရသော သာယာဝတီခရိုင်တွင် တက္ကသိုလ်၊ ကောလိပ်များ၊ အဆင့်မီဆေးရုံများနှင့် ကောင်းမွန် သော အားကစားကွင်းများမရှိသေးပါ။ ထိုအခြေခံကြောင်းတရားနှစ်ခုဖြစ်သော ပညာရေးနှင့် ခရိုင်များ၏ ဖွံ့ဖြိုးတိုးတက်မှုများနှင့် ကြာလေ ကွာခြားချက်ကြီးမားလေ ဖြစ်နေရခြင်းဖြစ်ပါတယ်။ ထို့ကြောင့် ယနေ့ ဘတ်ဂျက်များချထားပေးသည့်အခါ သာယာဝတီခရိုင်အတွက် ပိုမို စဉ်းစားပေးသင့်ပါကြောင်း တင်ပြအပ်ပါတယ်။ | သာယာဝတီခရိုင်မှာ မြို့နယ်ရှစ်ခုနှင့် လူဦးရေစုစုပေါင်း ၁၂ သိန်းခန့် နေထိုင်လျက် ရှိပါတယ်။ သာယာဝတီခရိုင်ဆေးရုံကြီးနှင့်ပတ်သက်၍ တင်ပြရရင် ၁၈၈၀ ခုနှစ်တွင် စတင် တည်ဆောက်ခဲ့ခြင်းဖြစ်ပြီး ယခုဆိုလျှင် သက်တမ်းအားဖြင့် နှစ်ပေါင်း ၁၄၀ ရှိပြီဖြစ်ပါတယ်။ စတင် တည်ဆောက်ခဲ့စဉ်က ခုတင် ၇၅ လုံးဆုံဖြစ်ပါတယ်။ ယခု သာယာဝတီဆေးရုံကြီးမှာ ခုတင် ၁၀၀ ဆံ့ဆေးရုံဖြစ်သဖြင့် နှစ်ပေါင်း ၁၄၀ အတွင်း တစ်ကြိမ်သာအဆင့်တိုးမြှင့်ခဲ့ခြင်းဖြစ်ကြောင်း လေ့လာ သိရှိရပါတယ်။ ဆေးရုံတည်ဆောက်မှုမှတ်တမ်းများတွင်လည်း ၁၈၉၀ ခုနှစ်တွင် အရေးပိုင် မစ္စတာနယ်လ်သာစိုးကတစ်ကြိမ်၊ ၁၉၅၂ ခုနှစ်တွင် သုံးဆယ်မြို့က ဦးမေဒီ၊ ဒေါ်နုမိသားစုတို့က တစ်ကြိမ်၊ ၁၉၆၀ ခုနှစ်တွင် သာယာဝတီမြို့နယ်၊ ပြည်သူလူထုများ၏ စုပေါင်းလှူဒါန်းမှုများနှင့် တစ်ကြိမ်၊ ၁၉၈၉ ခုနှစ်တွင် သုံးဆယ်မြို့မှပဲ ဦးမြမောင်၊ ဒေါ်ကြင်ဥမိသားစုမှတစ်ကြိမ်၊ ၁၉၉၀ ခုနှစ် တွင် သာယာဝတီမြို့မှ ဦးသိန်းမောင်၊ ဒေါ်ဟန်မိသားစုမှတစ်ကြိမ် စုစုပေါင်းငါးကြိမ်ဖြင့် အလှူရှင် မိသားစုများနှင့် ပြည်သူလူထုမှ ကိုယ်ထူကိုယ်ထဖြင့်တည်ဆောက်ခဲ့ရသော ခရိုင်ဆေးရုံကြီး ဖြစ်ပါတယ်ခင်ဗျား။ နိုင်ငံတော်အစိုးရမှ ဝန်ထမ်းအိမ်ရာသစ်များလည်း ယခုအခါတော့ တည်ဆောက်ပေးလျက်ရှိပါတယ်။ သို့သော် ယခုအခါတွင် ပဲခူးခရိုင်၊ ပဲခူးမြို့တွင် ခုတင်(၂၀၀)၊ တောင်ငူခရိုင်၊ တောင်ငူမြို့တွင် ခုတင်(၂၀၀)၊ ပြည်ခရိုင်၊ ပြည်မြို့တွင် ခုတင်(၅၀၀) စသည်ဖြင့် ထိုခရိုင်သုံးခုတွင် အဆောက်အဦလုံလောက်မှု၊ ဆရာဝန်နှင့်အခြားဝန်ထမ်းများ လုံလောက်မှုတို့ဖြင့် ပြည်သူလူထုကြီးများအတွက် ကျန်းမာရေးစောင့်ရှောက်မှုကို ပေးစွမ်းလျက်ရှိကြောင်း ကြားသိရ ပါတယ်။ ထို့အတွက်လည်း ထိုခရိုင်သုံးခုအတွက် သယာဝတီခရိုင်ရှိ လူဦးရေ ၁၂ သိန်းမှ မုဒိတာ ပွားလျက်ရှိပါတယ်။ ဥက္ကဋ္ဌကြီးခင်ဗျား။ သာယာဝတီခရိုင်အတွင်းရှိ ရဟန်းရှင်လူပြည်သူလူထုကြီးအတွက် မှာတော့ သာယာဝတီခရိုင်ဆေးရုံကြီးမှ ကုသပေးရန်ခက်ခဲသော ကိစ္စရပ်များတွင် ပြည်ခရိုင် ခုတင် (၅၀၀)ဆံ့ဆေးရုံကြီးသို့လည်းကောင်း၊ ရန်ကုန်ပြည်သူ့ဆေးရုံကြီးသို့လည်းကောင်း ပင်ပန်းဆင်းရဲ စွာ၊ ငွေကြေးကုန်ကျမှုများစွာဖြင့် သွားရောက်ကုသနေရပါတယ်။ သာယာဝတီသုံးဆယ်မှ လူမှု ပရဟိတအသင်းများမှလည်း သွေးများလှူဒါန်းခြင်း၊ အရေးပေါ်လူနာများအား သာယာဝတီခရိုင် အေးခံ ပိတင်ခင်း သယဝတီမ တအားကြီး ပိုင်းများ ကို နေ့မအား၊ ညမအား အမြဲတမ်းကူညီဆောင်ရွက်ပေးနေရပါတယ်။ ဥက္ကဋ္ဌကြီးခင်ဗျား။ အထက်ပါ အခြေအနေများကြောင့် သာယာဝတီခရိုင် ပြည်သူ့ဆေးရုံကြီးသည် ခုတင်(၂၀၀)ဆေးရုံအဖြစ် အဆင့်တိုးမြှင့်ပေးရန် လိုအပ်နေပြီဖြစ်ပါကြောင်းနှင့် ဝန်ကြီးဌာနအနေနှင့် မည်သည့်ခုနှစ်တွင် ခုတင်(၂၀၀)ဆံ့ဆေးရုံကြီးအဖြစ် အဆင့်မြှင့်တင်ပေးမည်ကို သိလိုပါ၍ ဥက္ကဋ္ဌကြီးမှတစ်ဆင့် သာယာဝတီခရိုင်အတွင်းရှိ ပြည်သူလူထုများကိုယ်စား ရိုသေလေးစားစွာ မေးမြန်းအပ်ပါသည် ခင်ဗျား။</speech>
<speech type="speaker">ကျန်းမာရေးနှင့်အားကစားဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="20">ဒေါက်တာမြလေးစိန်(ဒုတိယဝန်ကြီး၊ ကျန်းမာရေးနှင့်အားကစားဝန်ကြီးဌာန)</agency>လေးစား အပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များရှင်။ ပဲခူးတိုင်း ဒေသကြီး၊ သာယာဝတီမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးအောင်မြင့်၏ ကြယ်ပွင့်ပြ မေးခွန်းအား ပြန်လည်ဖြေကြားသွားမှာဖြစ်ပါတယ်။ သာယာဝတီမြို့နယ်တွင် လူဦးရေ ၁၆၃၂၂၄ ဦး နေထိုင်လျက်ရှိပြီး ကျန်းမာရေးစောင့်ရှောက်မှုအနေဖြင့် ခုတင်(၁၀၀)ဆံ့ သာယာဝတီပြည်သူ့ဆေးရုံနှင့် စံရွေးတိုက်နယ်ဆေးရုံ စုစုပေါင်းဆေးရုံနှစ်ရုံ ဖွင့်လှစ်ထားရှိပြီး ဖြစ်ပါတယ်။ သာယာဝတီဆေးရုံ၏ ဆေးရုံလုပ်ငန်းဆောင်ရွက်ချက် ငါးနှစ်စာမှာ တစ်နေ့ပျမ်းမျှအတွင်းလူနာ ၂၀၁၄ ခုနှစ်တွင် ၇၉ ဦးမှ ၂၀၁၈ ခုနှစ်တွင် ၁၀၃ ဦးအထိတိုးတက်လာကြောင်း တွေ့ရှိရပါတယ်။ ဆေးရုံခုတင်ခွင့်ပြု နှုန်း အသုံးချမှုမှာလည်း ၂၀၁၄ ခုနှစ်တွင် ၇၉ ရာခိုင်နှုန်းမှ ၂၀၁၈ ခုနှစ်တွင် ၁၀၃ ရာခိုင်နှုန်းအထိ တိုးတက်လာကြောင်း တွေ့ရှိရပါတယ်။ ဆေးရုံတစ်နေ့ ပျမ်းမျှလူနာဦးရေမှာ ငါးနှစ်စာပျမ်းမျှခြင်း အားဖြင့် ၈၉ ဦးရှိပြီး ဆေးရုံခုတင်ခွင့်ပြု အသုံးချမှုနှုန်းမှာ ငါးနှစ်စာပျမ်းမျှ ၈၈.၆ ရာခိုင်နှုန်း ရှိပါ တယ်။ ဆေးရုံခွင့်ပြု ခုတင်အသုံးချမှုရာခိုင်နှုန်းသည် ၂၀၁၉ ခုနှစ် မူအရ ခွင့်ပြု ခုတင်အသုံးချမှု ရာခိုင်နှုန်း ငါးနှစ်စာပျမ်းမျှအနေဖြင့် အနည်းဆုံး ၂၀၀ ရာခိုင်နှုန်းရှိရမည့်အချက်နှင့်ပတ်သက်၍ ပြည့်မီရန်လိုအပ်လျက်ရှိကြောင်း တွေ့ရှိနေရပါတယ်။ ဆေးရုံဆောက်လုပ်ရန် လက်ကျန်မြေဧရိယာ မှာလည်း ၇.၈၈ ဧကရှိကြောင်း သိရှိရပြီး ခုတင် ၂၀၀ သို့တိုးမြှင့်ရန် မြေဧကအနည်းဆုံး ၁၀ ဧကနှင့် အထက်ရှိရမှာဖြစ်ပါတယ်။ လတ်တလော လုံလောက်မှုမရှိသေးကြောင်း သိရှိရပါတယ်။ သို့ဖြစ်ပါ၍ ဆေးရုံလုပ်ငန်းဆောင်ရွက်ချက် အညွှန်းကိန်းများကို ဆက်လက်စောင့်ကြည့်သွားမည်ဖြစ်ပြီး အစီအစဉ်ဖြင့် ဆောင်ရွက်ပေးသွားမည်ဖြစ်ပါကြောင်း ပြန်လည်ဖြေကြားအပ်ပါတယ်။ ကျေးဇူး အများကြီးတင်ပါတယ်ရှင်။</speech>
</Q-A>
<Q-A>
<title>မတူပီမြို့နယ်၊ တန်ကူကျေးရွာကျေးလက်ကျန်းမာရေးဌာနကို တိုက်နယ်ဆေးရုံအဖြစ် အဆင့် တိုးမြှင့်ပေးရန် အစီအစဉ်ရှိ/မရှိနှင့်စပ်လျဉ်းသည့်မေးခွန်း</title>
<speech type="speaker">မတူပီမဲဆန္ဒနယ်မှ ဦးပါထန်းမေးမြန်းဖို့ဖြစ်ပါတယ်။</speech>
<speech><mp id="1382">ဦးပါထန်း(မတူပီမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များ၊ ပြည်ထောင်စုဝန်ကြီးများနှင့် ဧည့်သည်တော်များအားလုံးမင်္ဂလာပါ။ ကျွန်တော်ကတော့ချင်းပြည်နယ်၊ မတူပီမဲဆန္ဒနယ်မှပြည်သူ့လွှတ်တော်ကိုယ်စားလှယ် ဦးပါထန်း ဖြစ်ပါတယ်။ ယခုကျွန်တော်မေးမြန်းလိုတာကတော့ ချင်းပြည်နယ်၊ မတူပီမြို့နယ်၊တန်ကူကျေးရွာ ကျေးလက်ကျန်းမာရေးဌာနကို တိုက်နယ်ဆေးရုံအဖြစ်တိုးမြှင့်ပေးရန်အစီအစဉ်ရှိ/မရှိ ကြယ်ပွင့်ပြ မေးခွန်းမေးမြန်းရမှာဖြစ်ပါတယ်။ ဥက္ကဋ္ဌကြီးခင်ဗျား။ ချင်းပြည်နယ်၊ မတူပီမြို့နယ်၊ တန်ကူကျေးရွာ ကျေးလက်ကျန်းမာရေးဌာနဟာ ၁၉၆၈ ခုနှစ်ကစတင်ပြီးဖွင့်လှစ်ခဲ့တဲ့အတွက် ဝေးလံခေါင်ဖျားတဲ့ ကျေးလက်ပြည်သူများရဲ့ ကျန်းမာရေးကို အများကြီးစောင့်ရှောက်ပေးနိုင်ခဲ့ပါတယ်။ တန်ကူ ကျေးလက်ကျန်းမာရေးဌာနဟာ မတူပီမြို့နဲ့ ၃၅ မိုင်၊ ရေတိုက်နယ်ဆေးရုံနဲ့ ၈၃ မိုင်၊ လိုင်လင်း တိုက်နယ်ဆေးရုံနဲ့ မိုင် ၃၀ ကွာဝေးပြီး လမ်းပန်းဆက်သွယ်ရေးအခက်ခဲများကြောင့် ပြည်သူ များရဲ့ ကျန်းမာရေးစောင့်ရှောက်ဖို့ရန် အင်မတန်မှအားနည်းလျက်ရှိပါတယ်။ တန်ကူကျေးရွာနှင့် မတူပီမြို့နယ်ကြားမှာ ကုန်းရွာချောင်းရှိပြီးတော့ လူကူးကြိုးတံတားသာရှိတဲ့အတွက်ကြောင့် မိုးတွင်းကာလများမှာ အကြိမ်ကြိမ်ရေကြီးပြီးမှ အဲဒီကြိုးတံတားကလည်းအကြိမ်ကြိမ်ပါရှိ တဲ့ရှိခဲ့ပါတယ်။ အဲဒီလိုမျိုးကြိုးတံတားတွေ ရေမျောပါသွားတဲ့အခါမှာ ပြည်သူလူထုရဲ့ ကျန်းမာရေးစောင့်ရှောက်ဖို့ရန်အတွက် အင်မတန်မှခက်ခဲလှပါတယ်။ တန်ကူကနေ မတူပီမြို့ကို မိုင် ၃၀ လာရတဲ့ခရီးက မြေပြန့်အတွက်အင်မတန်မှနီးပေမဲ့ လမ်းပန်းဆက်သွယ်ရေးခက်ခဲတဲ့ ကျွန်တော်တို့တောင်ပေါ်ဒေသအတွက် အင်မတန်မှခက်ခဲလှပါတယ်။ အကယ်၍ တန်ကူကျေးလက် ကျန်းမာရေးဌာနကို တိုက်နယ်ဆေးရုံအဖြစ်တိုးမြှင့်ပေးမယ်ဆိုရင်တော့ အကျိုးပြုမယ့်ကျေးရွာ ပေါင်းက ၆၆ ရွာ၊ လူဦးရေ ၁၆၅၆၉ ဦးနဲ့ အိမ်ခြေ ၃၁၃၅ အိမ်ကို အကျိုးပြု မယ်လို့သိရှိရပါတယ်။ တန်ကူကျေးလက်ကျန်းမာရေးဌာနကို တိုက်နယ်ဆေးရုံအဖြစ်တိုးမြှင့်ပေးမယ်ဆိုပါက ၎င်းအောက် မှာရှိတဲ့ကျန်းမာရေးဌာနလေးခု၊ ကျန်းမာရေးဌာနခွဲ ၁ရ ခုရှိတယ်လို့ သိရှိရပါတယ်။ သို့ဖြစ်ပါ၍ ဒေသခံပြည်သူများရဲ့ ကျန်းမာရေးစောင့်ရှောက်မှုကို ကောင်းမွန်စွာစောင့်ရှောက်ပေးနိုင်မှာဖြစ်တဲ့ အတွက်ကြောင့် တန်ကူကျန်းမာရေးဌာနကို တိုက်နယ်ဆေးရုံအဖြစ် တိုးမြှင့်ပေးရန်အစီအစဉ်ရှိ/မရှိ ပြည်သူ့လွှတ်တော်ဥက္ကဋ္ဌကြီးမှတစ်ဆင့် လေးစားစွာမေးမြန်းအပ်ပါတယ်။ ကျေးဇူးတင်ပါတယ်။</speech>
<speech type="speaker">ကျန်းမာရေးနှင့်အားကစားဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="20">ဒေါက်တာဒေါ်မြလေးစိန်(ဒုတိယဝန်ကြီး၊ ကျန်းမာရေးနှင့်အားကစားဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့်ပြည်သူ့လွှတ်တော်ကိုယ်စားလှယ်များရှင့်။ ချင်းပြည်နယ်၊ မတူပီမြို့နယ်မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးပါထန်း၏ ကြယ်ပွင့်ပြ မေးခွန်းအား ပြန်လည်ဖြေကြားသွားမှာဖြစ်ပါတယ်။ မတူပီမြို့နယ်၊ တန်ကူကျေးလက်ကျန်းမာရေး ဌာနအောက်တွင် အမ်လိုင်း၊ ကစဲ၊ လွီဗန်း၊ တီဘိန်း စုစုပေါင်းကျေးလက်ကျန်းမာရေးဌာနခွဲလေးခု ရှိပြီး ကျေးရွာပေါင်း ၁၆ ရွာ၊ အိမ်ခြေ ၅၅၆ အိမ်၊ လူဦးရေ ၂၈၆၈ ဦးရှိပါတယ်။ တန်ကူ ကျေးလက်ကျန်းမာရေးဌာန၏ ကျန်းမာရေးစောင့်ရှောက်မှုမှာ အထွေထွေဆေးခန်းသို့လာသော လူနာပေါင်း ၂၀၁၄ ခုနှစ်တွင် ၁၀၃၄ ဦးမှ ၂၀၁၈ ခုနှစ်တွင် ၈၁၁ ဦးသို့လျော့ကျသွားသည်ကို တွေ့ရှိ ရပါတယ်။ အထက်အဆင့်သို့လွှဲပြောင်းပေးအပ်သည့်လူနာမှာ ၂၀၁၄ခုနှစ်တွင် ၁၀ ဦးကနေ ၂၀၁၈ ခုနှစ်တွင် ၁၉ ဦးဖြစ်လာတာကို တွေ့ရှိရပါတယ်။ တန်ကူကျေးလက်ကျန်းမာရေးဌာနပိုင်မြေတွင် လူဦးရေ ၂၈၆၈ ဦးသာရှိသဖြင့် ကျန်းမာရေးနှင့်အားကစားဝန်ကြီးဌာန၏ ၂၀၁၈ ခုနှစ်၊ ၂၀၁၉ ခုနှစ် မူအရ တိုက်နယ်ဆေးရုံဖွင့်လှစ်ရန် ရှိရမည့်လူဦးရေနှင့်ပြည့်မီရန်လိုအပ်နေပါသဖြင့် တိုက်နယ် ဆေးရုံဖွင့်လှစ်ရန်သင့်လျော်မှုမရှိသေးကြောင်း တင်ပြထားပါတယ်။ မတူပီမြို့နယ်တွင် ကျန်းမာရေး စောင့်ရှောက်မှုအနေဖြင့် ကုတင်(၅၀)ဆံ့ပြည်သူ့ဆေးရုံတစ်ရုံ၊ ရေဇာတိုက်နယ်ဆေးရုံ၊ လိုင်လင်း တိုက်နယ်ဆေးရုံ၊ လုံငုံးတိုက်နယ်ဆေးရုံ စုစုပေါင်းဆေးရုံလေးရုံ၊ ကျေးလက်ကျန်းမာရေးဌာန ၁၀ ခု၊ ကျေးလက်ကျန်းမာရေးဌာနခွဲ ၄၀ ခုဖွင့်လှစ်ထားရှိပြီး လူဦးရေ ၆၁၁၇၁ ဦးတို့အား ကျန်းမာရေး စောင့်ရှောက်မှုပေးလျက်ရှိပါတယ်။ တန်ကူကျေးလက်ကျန်းမာရေးဌာနပိုင်နယ်မြေရှိ လူဦးရေမှာ ၂၈၆၈ ဦးရှိသဖြင့် တိုက်နယ်ဆေးရုံဖွင့်လှစ်ရန်အတွက် မူနှင့်ကိုက်ညီရန်လိုအပ်လျက်ရှိပါတယ်။ တိုက်နယ်ဆေးရုံအဖြစ်တိုးချဲ့ဖွင့်လှစ်ပေးရန် အစီအစဉ်မရှိသေးပါသော်လည်း လက်ရှိကျေးလက် ကျန်းမာရေးဌာနပေါ်တွင် အရေးပေါ်ကျန်းမာရေးစောင့်ရှောက်မှုများပေးရန်အတွက် လိုအပ်သော လူနာကုတင်ထပ်တိုးခြင်း၊ Bedside Locker များထပ်တိုးခြင်း၊ Drip stand များထပ်တိုးခြင်း၊ Manual suction များပေးပို့ခြင်း၊ အရေးပေါ်အသုံးစရိတ်နှင့် ဆေးပစ္စည်းများထောက်ပံ့ခြင်းကို အားပေးနိုင်ရန်အလယ်နယ်အရေးနှင့် မိမိတိန်းမာရေးနှင့် အားကစား ဝန်ကြီးဌာနတို့ညှိနှိုင်းပြီးဆောင်ရွက်ပေးလျက်ရှိပါတယ်။ ဒုတိယအကြိမ်၊ အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး (၁၆)ရက်မြောက်နေ့ ၃-၉-၂၀၁၉ ခုနှစ်တွင် ကျန်းမာရေးနှင့် အားကစားဝန်ကြီးဌာန၊ ဒုတိယဝန်ကြီးမှဖြေကြားခဲ့ပြီးဖြစ်ပါကြောင်းနှင့် အဆိုပါဆေးနှင့်ဆေး ပစ္စည်းကိရိယာများကို ဗဟိုမှပေးပို့ရန်ညွှန်ကြားချက်ထုတ်ပြန်ပြီး ဆက်လက်ဆောင်ရွက်လျက်ရှိရာ နိုဝင်ဘာလဆန်းတွင် ၎င်းပစ္စည်းများသည် မတူပီမြို့သို့ရောက်ရှိနေပြီဖြစ်ပြီး ယခုအခါမတူပီမြို့မှ တန်ကူးသို့ဆက်လက်ပေးပို့ရန် စီစဉ်ဆောင်ရွက်လျက်ရှိပါကြောင်း ဖြေကြားအပ်ပါတယ်။ အားလုံး ကိုကျေးဇူးတင်ပါတယ်ရှင်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒီနေ့အတွက်မေးခွန်းများ မေးမြန်း ဖြေကြားခြင်းအစီအစဉ်ပြီးပါပြီ။</speech>
<speech type="speaker">ကျန်းမာရေးနှင့်အားကစားဝန်ကြီးဌာန ဒုတိယဝန်ကြီး ပြန်လည်ထွက်ခွာနိုင် ပါပြီ။</speech>
</Q-A>
</section>
<section value="Bill">
<bill>
<title>စီမံကိန်း၊ ဘဏ္ဍာရေးနှင့် စက်မှုဝန်ကြီးဌာနကပေးပို့သော အခွန်အယူခံခုံအဖွဲ့ နည်းဥပဒေ များနှင့်စပ်လျဉ်း၍ ပြင်ဆင်ချက်အဆိုအပေါ် ပြင်ဆင်ချက်တင်သွင်းလိုသည့် လွှတ်တော် ကိုယ်စားလှယ်များ အမည်စာရင်းတင်သွင်းနိုင်ကြောင်း လွှတ်တော်သို့ အသိပေးတင်ပြခြင်း</title>
<speech type="speaker">အစီအစဉ် ၆ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ စီမံကိန်း၊ ဘဏ္ဍာရေးနှင့်စက်မှုဝန်ကြီးဌာနကပေးပို့လာသော အခွန်အယူခံခုံအဖွဲ့နည်းဥပဒေများကို ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၂၀၁ နှင့်အညီ ၄-၁၁-၂၀၁၉ ရက်နေ့တွင် လွှတ်တော်ကိုယ်စားလှယ်များထံ ဖြန့်ဝေထားပြီးဖြစ်ပါတယ်။ ယင်းနည်းဥပဒေများနှင့်စပ်လျဉ်းပြီး ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၂၀၂ နှင့်အညီ ဖြန့်ဝေတင်ပြထားသောနေ့ရက်မှ ရက်ပေါင်း ၉၀ အတွင်းပယ်ဖျက်ရန် သို့မဟုတ် ပြင်ဆင်ရန်အဆိုတင်သွင်းရမှာ ဖြစ်ပါတယ်။ ယခု ထန်းတပင်မဲဆန္ဒနယ်မှ ဦးနေမျိုးထွန်းက အဆိုပြု ပြင်ဆင်ချက်များ တင်သွင်းလာပါတယ်။ အဆိုပြု ပြင်ဆင်ချက်များကိုလည်း ကိုယ်စားလှယ်များထံဖြန့်ဝေထားပြီးဖြစ်ပါတယ်။ အဆိုပြု ပြင်ဆင်ချက် များနှင့်စပ်လျဉ်းပြီး ပြင်ဆင်ချက်အဆို တင်သွင်းဆွေးနွေးလိုသူများသည် ပြင်ဆင်လိုသည့် အပိုဒ်၊ အပိုဒ်ခွဲ၊ အကြောင်းအရာများကို တိတိကျကျဖော်ပြ၍ ၁၈-၁၂-၂၀၁၉ ရက် (ဗုဒ္ဓဟူးနေ့) ညနေ ၄ နာရီနောက်ဆုံးထားပြီး ပြည်သူ့လွှတ်တော်ရုံး၊ ညွှန်ကြားရေးမှူးချုပ်ထံ အမည်စာရင်းတင်သွင်း နိုင်ကြောင်း ကြေညာပါတယ်။</speech>
</bill>
</section>
<section value="Report">
<report>
<title>ပြည်သူ့လွှတ်တော် လွှတ်တော်အခွင့်အရေးကော်မတီ၏ နှစ်ပတ်လည်အစီရင်ခံစာကို လွှတ်တော်ကိုယ်စားလှယ်များက ဆွေးနွေးခြင်း၊</title>
<speech type="speaker">အစီအစဉ် ရ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယ အကြိမ် ပြည်သူ့လွှတ်တော် (၁၄)ကြိမ်မြောက်ပုံမှန်အစည်းအဝေး သတ္တမနေ့တွင် တင်သွင်းခဲ့တဲ့ လွှတ်တော်အခွင့်အရေးကော်မတီရဲ့ နှစ်ပတ်လည်အစီရင်ခံစာနှင့်စပ်လျဉ်းပြီး ဆွေးနွေးလိုကြောင်း လွှတ်တော်ကိုယ်စားလှယ်နှစ်ဦးက အမည်စာရင်း တင်သွင်းထားပါတယ်။ ပထမဦးစွာ တပ်မတော်သား ပြည်သူ့လွှတ်တော်ကိုယ်စားလှယ် ဒုတိယဗိုလ်မှူးကြီး မိုးမြင့်အောင် ဆွေးနွေးဖို့ ဖိတ်ခေါ်ပါတယ်။</speech>
<speech><mp id="000">ဒုတိယဗိုလ်မှူးကြီးမိုးမြင့်အောင်(တပ်မတော်သားကိုယ်စားလှယ်)</mp>အားလုံးမင်္ဂလာပါ။ ကျွန်တော် ဒုတိယဗိုလ်မှူးကြီးမိုးမြင့်အောင် ဖြစ်ပါတယ်။ ဒုတိယအကြိမ် ပြည်သူ့လွှတ်တော် လွှတ်တော်အခွင့်အရေးကော်မတီရဲ့ နှစ်ပတ်လည်အစီရင်ခံစာ(၁/၂၀၁၉)ကို အကြံပြု ဆွေးနွေး သွားမှာဖြစ်ပါတယ်။ Power Point ဖြင့် တင်ပြခွင့်ပြုပါ။ ဥက္ကဋ္ဌကြီးခင်ဗျား။ ပြည်ထောင်စုသမ္မတ မြန်မာနိုင်ငံတော်ရဲ့ ဖွဲ့စည်းပုံအခြေခံဥပဒေ(၂၀၀၈ ခုနှစ်) ပုဒ်မ ၁၁၅ မှာ အပ်နှင်းထားတဲ့လုပ်ပိုင်ခွင့် ကိုကျင့်သုံးပြီး ပြည်သူ့လွှတ်တော်မှာ အမြဲတမ်းကော်မတီလေးခုနှင့် အခြားကော်မတီ ၁ရ ခုကို ဖွဲ့စည်းထားပါတယ်။ ပြည်သူ့လွှတ်တော် လွှတ် တော်အခွင့်အရေးကော်မတီဟာ ဖွဲ့စည်းပုံအခြေခံ ဥပဒေပုဒ်မ ၁၁၅ ပုဒ်မခွဲ(က)၊ ၂၀၁၂ ခုနှစ်၊ ပြည်သူ့လွှတ်တော်ဆိုင်ရာဥပဒေပုဒ်မ ၂၄ နဲ့ ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၄၄ အရ ဖွဲ့စည်းထားတဲ့ အမြဲတမ်းကော်မတီဖြစ်ပြီး လွှတ်တော်မှာအရေးပါတဲ့အခန်းကဏ္ဍရှိတာကို လေ့လာတွေ့ရှိရပါတယ်။ ၂၃-၅-၂၀၁၈ ရက်နေ့က ကျင်းပခဲ့တဲ့ ပြည်သူ့လွှတ်တော်ဥက္ကဋ္ဌနှင့် ကော်မတီဥက္ကဋ္ဌတွေ၊ အတွင်းရေးမှူးတွေရဲ့ လုပ်ငန်း ညှိနှိုင်းအစည်းအဝေး(၂/၂၀၁၈)မှာ ပြည်သူ့လွှတ်တော်ဥက္ကဋ္ဌကြီးက လွှတ်တော်ကော်မတီများ စွမ်းဆောင်ရည်မြင့်မားခိုင်မာ တောင့်တင်းမှ လွှတ်တော်လည်းပိုမိုအားကောင်းလာမှာဖြစ်ကြောင်း၊ ဒါမှသာ ဒီမိုကရေစီပြု ပြင်ရေး လမ်းကြောင်းပေါ် မြန်ဆန်မှန်ကန်စွာရောက်ရှိမှာဖြစ်ကြောင်း လွှတ်တော်ကော်မတီများအချင်းချင်း မကြာခဏအပြန်အလှန်ပူးပေါင်းဆောင်ရွက်ကြဖို့လိုအပ်ကြောင်း ပြောကြားခဲ့တာ တွေ့ရှိရပါတယ်။ အခုတင်သွင်းတဲ့ နှစ်ပတ်လည်အစီရင်ခံစာဟာ လွှတ်တော် အခွင့်အရေးကော်မတီရဲ့ တတိယမြောက်တင်သွင်းတဲ့အစီရင်ခံစာဖြစ်ပြီး ပထမနှစ်ပတ်လည် အစီရင်ခံစာ၊ ဒုတိယ songs, sq. သိရှိရပါတယ်။ အခုကျင်းပနေတဲ့ (၁၄)ကြိမ်မြောက်ပုံမှန်အစည်းအဝေးများမှာ ဖွဲ့စည်း ထားတဲ့ကော်မတီများရဲ့ နှစ်ပတ်လည်အစီရင်ခံစာတွေကို ရည်ရွယ်ချက်နှင့် တင်သွင်းထားတာ တွေ့ရှိရပါတယ်။ လွှတ်တော်အခွင့်အရေးကော်မတီရဲ့ အစီရင်ခံစာသုံးခုလုံးမှာ အစီရင်ခံစာရဲ့ ရည်ရွယ်ချက်မပါတာကို တွေ့ရှိရပါတယ်။ ဆက်လက်ပြီး ကော်မတီအစီရင်ခံစာပါကာလအတွင်း ပြည်သူ့လွှတ်တော် Website မှာ ဖော်ပြထားတဲ့ အမြဲတမ်းကော်မတီတွေ၊ အခြားကော်မတီတွေရဲ့ လုပ်ဆောင်ချက်၊ တွေ့ဆုံမှု မှတ်တမ်းတွေကများပြီး လွှတ်တော်အခွင့်အရေးကော်မတီရဲ့ လုပ်ဆောင်ချက်၊ တွေ့ဆုံမှုမှတ်တမ်း တစ်ခုမျှမတွေ့ရပါဘူး။ အလားတူ ကော်မတီတွေရဲ့ Facebook Page တွေမှာလုပ်ဆောင်မှုမှတ်တမ်း များကို တွေ့မြင်ရသော်လည်း လွှတ်တော်အခွင့်အရေးကော်မတီရဲ့ Page မှာတော့ လုပ်ဆောင်မှု မှတ်တမ်းများက နည်းပါးလှပါတယ်။ ဥက္ကဋ္ဌကြီးခင်ဗျား။ ကော်မတီဟာ ပထမအကြိမ် အစီရင်ခံစာ မှာဖော်ပြထားတဲ့ ဆက်လက်ဆောင်ရွက်ရမယ့်လုပ်ငန်းစဉ်တွေကို အကောင်အထည်ဖော် ဆောင်ရွက်လျက်ရှိပါတယ်လို့ ဒုတိယအကြိမ်အစီရင်ခံစာမှာဖော်ပြထားပေမဲ့ အခုတတိယအကြိမ် အစီရင်ခံစာအထိ မပြီးသေးတဲ့လုပ်ငန်းစဉ်တစ်ခုဖြစ်တဲ့ ပြည်သူ့လွှတ်တော် လွှတ်တော်အခွင့်အရေး ကော်မတီနဲ့ပတ်သက်တဲ့ သိကောင်းစရာလက်ကမ်းစာအုပ် ရေးသားပြုစုရန်ဆိုတဲ့အချက် ယနေ့ အထိပြီးစီးမှုမရှိတာကို တွေ့ရှိရပါတယ်။ ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေများ အခန်း(၁၀)မှာ လွှတ်တော်အခွင့်အရေးကော်မတီကို နည်းဥပဒေ ၇၈ မှ ၉၂ အထိ သီးခြားပြဋ္ဌာန်း ပေးထားပြီး နည်းဥပဒေ ၉၀ မှာ ကော်မတီရဲ့ အစီရင်ခံစာတင်ပြတာနဲ့ပတ်သက်လို့ အသေးစိတ် ပြဋ္ဌာန်းပေးထားကာ ကော်မတီဝင်များက ကော်မတီရဲ့ အစီရင်ခံစာကို သဘောတူကြောင်းလက်မှတ် ရေးထိုးရမယ်လို့ပါရှိပါပေမဲ့ အစီရင်ခံစာသုံးခုစလုံးမှာမပါရှိတာကို တွေ့ရှိရပါတယ်။ ပြဋ္ဌာန်းထားတဲ့ နည်းဥပဒေအတိုင်း လိုက်နာလုပ်ဆောင်မှုအားနည်းကြောင်း ထင်ရှားစွာတွေ့ရှိရတာကြောင့် နည်းဥပဒေကို လေးစားလိုက်နာလုပ်ဆောင်ဖို့ အကြံပြုတင်ပြလိုပါတယ်။ ဒါကြောင့် လွှတ်တော် အခွင့်အရေးကော်မတီ၏ ကော်မတီအစီရင်စာအား ဥပဒေအရအတည်ပြု ပေးရမယ့်အခွင့်အရေးကို ကော်မတီဝင်များကိုယ်တိုင်ပင်လျှင်မရရှိတာဟာ ပြင်ဆင်သင့်တဲ့သင်ခန်းစာတစ်ခုလို့ ရှုမြင်ပါတယ်။ ဥက္ကဋ္ဌကြီးခင်ဗျား။ ပြည်သူ့လွှတ်တော် ကော်မတီများသည် ဥက္ကဋ္ဌ၊ အတွင်းရေးမှူး၊ အဖွဲ့ဝင် များ၊ လေ့လာသူများနှင့် ဖွဲ့စည်းထားတာကိုတွေ့ရှိရပါတယ်။ ကော်မတီများ၏တာဝန်ကို အတူ တကွ ပူးပေါင်းဆောင်ရွက်ခြင်းအားဖြင့် နိုင်ငံတော်၏အကျိုးကို ပိုမိုဖြစ်ထွန်းအောင်မြင်စေမှာ ပါတယ်။ ကော်မတီသည် လယ်သမများ၏အခက်များ တောင်တက်မက်မက အသား ရှိစွာအသုံးပြု ဆောင်ရွက်နေတာလည်းရှိသလို သဘောထားကွဲလွဲမှုရှိသည့်ကိစ္စရပ်များအား မဲခွဲ ဆုံးဖြတ်ရာတွင် မဲပေးခွင့်မရတာတွေလည်းရှိပါတယ်။ အများဆန္ဒ၊ အနည်းဆန္ဒဆိုပြီး ဖော်ပြ ဆောင်ရွက်သင့်ပါသော်လည်း ကော်မတီထဲမှာပင် လေ့လာသူကိုယ်စားလှယ်များ၏ အခွင့်အရေး ဆုံးရှုံးမှုများရှိနေတာကို ကော်မတီအနေဖြင့် မည်ကဲ့သို့ဆောင်ရွက်သင့်သည်ကို အကြံပြု ဆွေးနွေး လိုပါတယ်။ အနိုင်ရပါတီဝင်အများစုနဲ့ဖွဲ့စည်းထားတဲ့ ကော်မတီတိုင်းဟာ ဘယ်လိုပဲမဲခွဲခွဲ အနိုင်ရ ပါတီနိုင်မယ်ဆိုတာ မကြေညာခင်ကသိထားပြီးဖြစ်ပါတယ်။ ငါတို့လုပ်ချင်သလိုလုပ်တာဆိုတဲ့ စိတ်ဓာတ်တွေပြင်ကြဖို့လိုပါတယ်။ ဒါကြောင့် ကော်မတီများဖွဲ့စည်းမှုမမှန်ကန်သည့်အတွက် မဲခွဲစနစ်အား မျှမျှတတဖြစ်စေရေး ဖွဲ့စည်းမှုပြန်လည်ပြုလုပ်သင့်ပါတယ်။ ပြည်သူ့လွှတ်တော် လွှတ်တော်အခွင့်အရေးကော်မတီဟာ အမြဲတမ်းကော်မတီတစ်ခုဖြစ်တာနဲ့အညီ အစီရင်ခံစာ တင်ပြခြင်းကို ပြဋ္ဌာန်းထားတဲ့ဥပဒေနည်းဥပဒေများအတိုင်း လေးစားလိုက်နာလုပ်ဆောင်ရန် ပြည်သူ့လွှတ်တော်ဥက္ကဋ္ဌကြီးရဲ့ မှာကြားလမ်းညွှန်ထားတဲ့အတိုင်း နောက်ထပ်တင်သွင်းမယ့် အစီရင်ခံစာများမှာ လွှတ်တော်ကော်မတီတွေအချင်းချင်း မကြာခဏအပြန်အလှန်ပူးပေါင်း ဆောင်ရွက်မှုတို့ကို ပိုမိုလုပ်ဆောင်ရန်လိုအပ်ကြောင်း အကြံပြု ဆွေးနွေးလိုပါတယ်။ နိဂုံးချုပ်အနေနဲ့ လွှတ်တော်ကော်မတီများရဲ့ နှစ်ပတ်လည်အစီရင်ခံစာတွေကို လွယ်လင့်တကူဖတ်ရှုလေ့လာနိုင်ဖို့ ပြည်သူ့လွှတ်တော် Website မှာ တင်ပြသင့်ပါကြောင်း အကြံပြု ဆွေးနွေးရင်း နိဂုံးချုပ်အပ်ပါတယ်။ အားလုံးကိုကျေးဇူးတင်ပါတယ်။</speech>
<speech type="speaker">တပ်မတော်သားပြည်သူ့လွှတ်တော်ကိုယ်စားလှယ် ဒုတိယဗိုလ်မှူးကြီး ကျော်မိုးအောင် ဆွေးနွေးဖို့ဖိတ်ခေါ်ပါတယ်။</speech>
<speech><mp id="000">ဒုတိယဗိုလ်မှူးကြီးကျော်မိုးအောင်(တပ်မတော်သားကိုယ်စားလှယ်)</mp>အားလုံးပဲမင်္ဂလာပါ ခင်ဗျာ။ ကျွန်တော်ကတော့ ဒုတိယဗိုလ်မှူးကြီးကျော်မိုးအောင် ဖြစ်ပါတယ်။ လွှတ်တော် အခွင့်အရေးကော်မတီရဲ့ နှစ်ပတ်လည်အစီရင်ခံစာအပေါ် ဆွေးနွေးသွားမှာဖြစ်ပါတယ်။ Power Point သုံးခွင့်ပြုပါခင်ဗျား။ ဥက္ကဋ္ဌကြီးခင်ဗျား။ လွှတ်တော်အခွင့်အရေးကော်မတီရဲ့ နှစ်ပတ်လည် အစီရင်ခံစာမှာ စာမျက်နှာကိုးမျက်နှာခန့်ရှိပြီး အဲဒီအထဲကမှ သုံးမျက်နှာခန့်ဟာ ၂၀၁၆ ခုနှစ် ကော်မတီစတင်ဖွဲ့စည်းစဉ်က အမည်စာရင်း၊ လက်ရှိအမည်စာရင်းနှင့် ကော်မတီရဲ့ တာဝန်တွေကို ဖော်ပြထားတာတွေ့ရှိရပါတယ်။ ကော်မတီစတင်ဖွဲ့စည်းစဉ်က အမည်စာရင်းကိုတော့ အရင် အစီရင်ခံစာတွေမှာလည်း ထပ်ခါထပ်ခါဖော်ပြပြီးဖြစ်လို့ အခုထပ်မံ အင်အားပြင်းပါတယ်။ ကင်မရာ အရှင်ကလည်း အ တွေ့နေရပါတယ်။ အစီရင်ခံ တဲ့ကာလနဲ့ သက်ဆိုင်တဲ့အမည်စာရင်းဆိုရင် လုံလောက်ပြီလို့ထင်ပါတယ်။ ကော်မတီရဲ့ တာဝန်များကိုတော့ စာပိုဒ်(၄)နဲ့ (၅)မှာ ဖော်ပြထား ပါတယ်။ အမှန်တော့ ကော်မတီတွေဟာ ဒီထက်မကပါဘူး။ ပြည်သူ့လွှတ်တော်ဆိုင်ရာ နည်းဥပဒေ ၈၅၊ ၈၆ နဲ့ ၈ရ တို့မှာ အတိအကျပြဋ္ဌာန်းထားပါတယ်။ အခုအစီရင်ခံစာမှာတော့ နည်းဥပဒေ ၈၅၊ ၈၆ နဲ့ ၈ရ နည်းဥပဒေခွဲ(က)အထိပဲ ဖော်ပြထားပြီး နည်းဥပဒေခွဲ(ခ)ကနေ (င)အထိ ကျန်နေပါတယ်။ အားလုံးအပြည့်အစုံဖော်ပြသင့်ပါတယ်။ အစီရင်ခံ စာရဲ့ အဓိကအပိုင်းကိုတော့ အစုခေါင်းစဉ်ခုနစ်ခုနဲ့ဖော်ပြထားပြီး အစုခေါင်းစဉ်နှစ်ခုဖြစ်တဲ့ မေးခွန်း များအပေါ် ဆောင်ရွက်ထားရှိမှုနဲ့ မေးခွန်းများဆောင်ရွက်ထားရှိမှု ဘာများကွာခြားသလဲလို့ ဖတ်ကြည့်လိုက်တော့ ကိုယ်စားလှယ်နှစ်ဦးရဲ့ ကြယ်ပွင့်ပြမေးခွန်းတစ်ခု၊ ကြယ်ပွင့်မပြမေးခွန်းနှစ်ခု တို့နဲ့ ကော်မတီရဲ့ ပြန်လည်ဖြေကြားချက်တွေကို ခေါင်းစဉ်နှစ်မျိုးခွဲပြီးဖော်ပြထားတာကို တွေ့ရ ပါတယ်။ အမှန်တော့ ခေါင်းစဉ်တစ်ခုတည်းအောက်မှာ စာပိုဒ်တွေခွဲပြီး Power Point မှာ တင်ပြ ထားတဲ့အတိုင်း ဖော်ပြသင့်ပါတယ်။ နောက်ပြီး ဖြေကြားချက်အစအဆုံးကို အစီရင်ခံစာထဲမှာ သုံးမျက်နှာခန့် လုံးကောက်ဖော်ပြထားပြီး ဘယ်နေ့မှာမေးလို့ ဘယ်နေ့မှာဖြေကြားခဲ့တယ် ဆိုတာတော့မပါပါဘူး။ ဒီကိုယ်စားလှယ်ကြီးနှစ်ဦးကသာ မေးခွန်းသုံးခုကိုမမေးခဲ့ဘူးဆိုရင် ကော်မတီရဲ့ နှစ်ပတ်လည်အစီရင်ခံစာဟာ ခြောက်မျက်နှာလောက်ပဲရှိလိမ့်မယ် ထင်ပါတယ်။ ဖြစ်သင့်တာကတော့ ဘယ်နေ့မှာ ဘယ်သူကမေးတဲ့ ကြယ်ပွင့်ပြ၊ ဒါမှမဟုတ် ကြယ်ပွင့်မပြ မေးခွန်းကို ကော်မတီက ဘယ်နေ့မှာဖြေကြားခဲ့တယ်ဆိုတာတွေ ပါသင့်ပါတယ်။ ဖြေကြားချက် အပြည့်အစုံကိုဖော်ပြချင်ရင် နောက်ဆက်တွဲနဲ့ဖော်ပြသင့်ပါတယ်။ ဒီအစုခေါင်းစဉ်အောက်မှာပဲ စာပိုဒ် ၁၆၊ ဘတ်ဂျက်စိစစ်ရေးအဖွဲ့ရဲ့ ဆောင်ရွက်ချက်တွေဖော်ပြထားတာတွေ့ရပါတယ်။ သီးခြား အစုခေါင်းစဉ် တစ်ခုတပ်ပြီးဖော်ပြရမှာဖြစ်ပါတယ်။ ဥက္ကဋ္ဌကြီးခင်ဗျား။ လွှတ်တော်အခွင့်အရေးကော်မတီက စိစစ်ရမယ့်ဥပဒေပေါင်း ၅၁ ခုရှိပြီး ခေတ္တဆိုင်းငံ့ထားဖို့ညွှန်ကြားချက်ရထားတဲ့ ဥပဒေတစ်ခုနဲ့ပတ်သက်တဲ့ ဆောင်ရွက်ထားရှိမှုကိုသာ ဖော်ပြထားပေမဲ့ ကျန်တဲ့ဥပဒေတွေကို စိစစ်လေ့လာဆောင်ရွက်နေပါသည်လို့ အားလုံးကိုခြုံပြီး ဖော်ပြထားတာတွေ့ရပါတယ်။ စိစစ်ဆဲဘယ်နှစ်ခု၊ စိစစ်ပြီးဘယ်နှစ်ခု ဖော်ပြသင့်ပါတယ်။ လိုအပ် ရင် နောက်ဆက်တွဲစာရင်းနဲ့တကွ တင်ပြသင့်ပါတယ်။ အစီရင်ခံစာရဲ့ အကြံပြုသုံးသပ်ချက်အပိုင်းမှာ ကော်မတီအနေနဲ့ လွှတ်တော်ဥက္ကဋ္ဌကိုဖြစ်စေ၊ အခြားကော်မတီတွေကိုဖြစ်စေ၊ လွှတ်တော် လယ်ကလယ်တစ်စေ၊ အအေးအဖွဲ့အစည်းတစ်စေ အင်တာက အကြံပြု ရမှာလို့ နားလည်ပါတယ်။ အခုအစီရင်ခံစာမှာတော့ ကော်မတီက ကိုယ့်ကိုယ်ကိုပြန်ပြီး အကြံပြု နေ သလိုဖြစ်နေပါတယ်။ အကြံပြုချက်နဲ့ရှေ့လုပ်ငန်းတွေနဲ့များလွဲနေသလားလို့ စဉ်းစားမိပါတယ်။ ဒီအကြံပြု သုံးသပ်ချက်အပိုင်းဟာ အစီရင်ခံစာရဲ့ အနှစ်သာရအပိုင်းဖြစ်ပြီး အချက်နှစ်ချက်နဲ့ စာကြောင်း လေး၊ ငါးကြောင်းသာပါတဲ့အတွက် ကျွန်တော့်အနေနဲ့ အနှစ်သာရပိုင်းကို သိပ်မဆွေးနွေးနိုင်ဘဲ ရုံးစာရေးသားပိုင်းကိုသာ ဦးစားပေးဆွေးနွေးနေရပါတယ်။ ဥက္ကဋ္ဌကြီးခင်ဗျား။ ရုံးစာတစ်စောင်ရေးသားရာမှာ ရေးသားတတ်ဖို့လိုအပ်ပါတယ်။ နောက်ဆက်တွဲတွေနဲ့ ဖော်ပြသင့်တာဖော်ပြ၊ စာပိုဒ်ခွဲသင့်တာခွဲပြီးရေးမှ ဖတ်ရတာအဆင်ပြေပါ လိမ့်မယ်။ အစီရင်ခံစာမှာ အနှစ်သာရပိုင်းရော၊ ရုံးစာအရေးအသားပိုင်း၊ မြန်မာစာအရေးအသား အသုံးအနှုန်း၊ ဝါကျတည်ဆောက်ပုံတွေမှာပါ အားနည်းချက်တွေအများအပြားတွေ့ရတဲ့အတွက် ဒီအစီရင်ခံစာကို ကော်မတီဝင်တွေ ဖတ်ရှုစိစစ်တာတွေ လုပ်မှလုပ်ကြရဲ့လားလို့ သံသယဖြစ်မိလို့ ဘယ်သူတွေများ လက်မှတ်ရေးထိုးကြသလဲလို့ရှာကြည့်တဲ့အခါ ဘယ်သူမှလက်မှတ်ထိုးထားတာ မတွေ့ရပါဘူး။ အစီရင်ခံစာနဲ့ပတ်သက်ပြီး ပြည်သူ့လွှတ်တော်ဆိုင်နည်းဥပဒေ ၉၀ နည်းဥပဒေခွဲ(ဂ) မှာ ကော်မတီဝင်များသည် ကော်မတီ၏အစီရင်ခံစာကို သဘောတူကြောင်းလက်မှတ်ရေးထိုးရမည်။ သို့ရာတွင် သဘောကွဲလွဲချက်များရှိပါက ထိုသဘောကွဲလွဲချက်များကိုရေးသားဖော်ပြ၍ လက်မှတ် ရေးထိုးပြီး အစီရင်ခံစာတွင် ပူးတွဲဖော်ပြနိုင်သည်လို့ ပြဋ္ဌာန်းထားပါတယ်။ အခုအစီရင်ခံစာမှာတော့ ဘယ်သူ့လက်မှတ်ကိုမှမတွေ့ရှိရပါဘူး။ ကော်မတီဝင်အားလုံးက အစီရင်ခံစာကိုသဘောမတူ လို့လား၊ ဒါမှမဟုတ် လက်မှတ်ထိုးထားတဲ့စာမျက်နှာ မေ့ကျန်ခဲ့လို့လား။ ဘယ်လိုပဲဖြစ်ဖြစ် လွှတ်တော်ဥက္ကဋ္ဌကြီးအနေနဲ့ ဒီအစီရင်ခံစာကို နည်းဥပဒေနဲ့အညီဖြစ်အောင် သက်ဆိုင်ရာ ကော်မတီကို ပြန်လည်ပြင်ဆင်ဆောင်ရွက်စေပြီးမှသာ လွှတ်တော်ရဲ့ အဆုံးအဖြတ်ရယူခြင်းကို ဆောင်ရွက်သင့်ပါကြောင်း တင်ပြဆွေးနွေးလိုပါတယ်။ ဥက္ကဋ္ဌကြီးခင်ဗျား။ နိဂုံးချုပ်အနေနဲ့ အကြံပြု တင်ပြလိုတာကတော့ အစီရင်ခံတဲ့ကာလအတွင်းမှာတော့ ကော်မတီအနေနဲ့ အဖွဲ့ဝင်တစ်ဦးသာ ပြည်ပလေ့လာရေးခရီးတစ်ခု သွားရောက်နိုင်ခဲ့တာတွေ့ရှိရပြီး အခြားကော်မတီများနှင့်နှိုင်းယှဉ် ပါ က နည်းပါးလွန်းနေတဲ့အတွက် ပိုမိုရွေးချယ်စေလွှတ်သင့်ပါတယ်။ ကော်မတီအနေနဲ့ ဆွေးနွေးပွဲ၊ အလုပ်ရုံဆွေးနွေးပွဲ၊ တွေ့ဆုံပွဲ၊ ကြားနာပွဲတွေ ပြုလုပ်တက်ရောက်မှုမရှိတာကိုလည်း တွေ့ရှိရတဲ့ အတွက် အခါအားလျော်စွာ ပြုလုပ်တက်ရောက်စေသင့်ပါတယ်။ လွှတ်တော်ကိုယ်စားလှယ်တွေ မေးမြန်းတဲ့မေးခွန်းများ ဖြေကြားဖို့ကြန့်ကြာနေတာတွေ၊ သက်ဆိုင်ခြင်းမရှိတဲ့ဝန်ကြီးဌာန အဖွဲ့အစည်းက လာရောက်ကြားနေတာတွေ၊ အဆိုတင်သွင်းရာမှာလည်း တချို့အဆိုများ (0 C တင်သွင်းခွင့်မရတာတွေ၊ ဆွေးနွေးဆုံးဖြတ်ဖို့ကြန့်ကြာနေတာတွေကြောင့် အခွင့်အရေးနစ်နာမှုများ ရှိနေတာကိုတွေ့ရှိနေရပါတယ်။ နိုင်ငံတကာလွှတ်တော်တွေမှာတော့ Business Committee က အလားတူ အခွင့်အရေးနစ်နာမှုမရှိအောင်ဆောင်ရွက်ပေးနေတာကို လေ့လာတွေ့ရှိရတဲ့အတွက် လွှတ်တော်အခွင့်အရေးကော်မတီအနေနဲ့ ကိုယ်စားလှယ်စိစစ်ရေး၊ ခွင့်တိုင်ကြားရေးသာမက ကိုယ်စားလှယ်အခွင့်အရေးနစ်နာမှုမရှိအောင် ဆောင်ရွက်ပေးသင့်ပါတယ်။ ဒါ့အပြင် လွှတ်တော် အစည်းအဝေးသို့တက်ရောက်နေတဲ့ ကိုယ်စားလှယ်တွေအတွက်သာမက အကြောင်းအမျိုးမျိုး ကြောင့် ခွင့်ရက်ရှည်တိုင်ကြားထားတဲ့ကိုယ်စားလှယ်တေ၊ အမှုရင်ဆိုင်ဆဲကိုယ်စားလှယ်တွေရဲ့ ဥပဒေအရ ရပိုင်ခွင့်တွေနစ်နာဆုံးရှုံးမှုမရှိစေရေး ကော်မတီအနေနဲ့ ဆက်ပြီးဆောင်ရွက်ပေးသင့် ပါကြောင်း အကြံပြုတင်ပြအပ်ပါတယ်။ အားလုံးကိုကျေးဇူးတင်ရှိပါတယ်။</speech>
<speech type="speaker">လွှတ်တော်အခွင့်အရေးကော်မတီရဲ့ ပြန်လည်ရှင်းလင်းရန်ရှိက ရှင်းလင်းဖို့ ဖြစ်ပါတယ်။</speech>
<speech><mp id="1476">ဒေါက်တာလှမိုး(အတွင်းရေးမှူး၊ လွှတ်တော်အခွင့်အရေးကော်မတီ)</mp>လေးစား အပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ကြွရောက်လာသူများအားလုံး ကိုယ်စိတ်နှစ်ပါး ကျန်းမာချမ်းသာ ရှိကြပါစေ။ ပြည်သူ့လွှတ်တော် လွှတ်တော်အခွင့်အရေးကော်မတီရဲ့ အစီရင်ခံစာ (၁/၂၀၁၉)နဲ့ ပတ်သက်ပြီးတော့ ပါဝင်ဆွေးနွေးပေးကြတဲ့ ဒုတိယဗိုလ်မှူးကြီးမိုးမြင့်အောင်၊ ဒုတိယဗိုလ်မှူးကြီး ကျော်မိုးအောင်နှင့် အားလုံးကျေးဇူးအထူးတင်ရှိကြောင်း ကော်မတီအစီရင် ခံစာရဲ့ လိုအပ်ချက်၊ အရေးအသားများပါ အားလုံးဝေဖန်ဆွေးနွေးပေးတဲ့အတွက် အထူးပဲကျေးဇူး တင်ရှိပါတယ်။ ဒီထဲမှာ (၁)ရည်ရွယ်ချက်မပါဘူးဆိုတာလေး ပါပါတယ်။ (၂) တွေ့ဆုံမှုမှတ်တမ်းတေ မပါဘူးဆိုတာပါပါတယ်။ လွှတ်တော်အခွင့်အရေးကော်မတီက သိကောင်းစရာစာအုပ်ထုတ်ဝေ ခြင်းနဲ့ပတ်သက်ပြီးတော့ဆိုတာလေးပါပါတယ်။ ကိုယ်စားလှယ်များ အားလုံး သဘောတူလက်ခံကြောင်း လက်မှတ်ရေးထိုးထားတဲ့ စာရွက်နောက်ဆက်တွဲ မပါဘူးဆိုတာကို အဓိကထားဆွေးနွေး သွားတာကို မြင်ရပါတယ်။ ဒါကြောင့်မို့လို့ ကျွန်တော့်အနေနဲ့ ဒီဟာနဲ့ပတ်သက်ပြီးတော့ ရည်ရွယ်ချက် ကျွန်တော်တို့ အစီရင်ခံစာရဲ့ ရေးသားမှုအပေါ်မှာ အပြုသဘောနဲ့ ဝေဖန်ထောက်ပြတဲ့အတွက် ကျွန်တော်တို့ လွှတ်တော်အခွင့်အရေးကော်မတီက အထူးပဲကျေးဇူးတင်ပါတယ်။ ဒါ ကျွန်တော်လည်း ပြင်ဆင် ရမယ့်ကိစ္စပါ။ ဒါ ပြင်ဆင်ရမယ့်ကိစ္စဖြစ်ပါတယ်။ ဒီထဲမှာအရေးကြီးတာလည်းတစ်ခုတော့ ။ IPသ။ အစီရင်ခံစာ ပြီးကတည်းက ကိုယ်စားလှယ်များအားလုံးကို လက်မှတ်ရေးထိုးစေပြီးမှ ကျွန်တော်တို့ တင်ပြခြင်း ဖြစ်ပါတယ်။ ဒီထဲမှာ နောက်ဆက်တွဲအနေနဲ့ မပါခြင်းသာလျှင် ဖြစ်ပါတယ်။ နောက်ဆက်တွဲအနေနဲ့ ကျွန်တော်တို့ ပြန်လည်ပြီးတော့ ပေးဝေမှာဖြစ်ပါတယ်။ နောက်တစ်ခုဘာလဲဆိုတော့ လွှတ်တော်အခွင့်အရေးကော်မတီမှာ ဒီနေ့ဆွေးနွေးဆုံးဖြတ်တာတွေနဲ့ ပတ်သက်ပြီးတော့ အစည်းအဝေး မှတ်တမ်းတေမရှိဘူးဆိုတာကို ပြောတယ်။ ကျွန်တော်တို့မှာ အစည်းအဝေးမှတ်တမ်းတွေလည်း ရှိပါတယ်။ အားလုံးရှိပါတယ်။ နောက်ပြီးတော့ကျတော့ ကိုယ်စားလှယ်များဆိုင်ရာ Book let ပေါ့။ လွှတ်တော်အခွင့်အရေးကော်မတီနဲ့ပတ်သက်တဲ့ လက်ကမ်းစာစောင် ဆက်လက်ပြီးမဆောင်ရွက် ရတဲ့အကြောင်းရင်းဟာ စာရွက် ဆောင်ရွက်ခြင်းထက် ပြည်သူ့လွှတ်တော် Websiet ရဲ့အောက်မှာ လွှတ်တော်အခွင့်အရေးကော်မတီ Page တစ်ခုအနေနဲ့ စတင်တည်ဆောက်ပြီး အခုမှစတင် ဆောင်ရွက်နေဆဲ ကာလဖြစ်တဲ့အတွက် မကြာခင်မှာ လွှတ်တော်အခွင့်အရေးကော်မတီရဲ့ Page အောက်မှာ လွှတ်တော်အခွင့်အရေး ကော်မတီနဲ့ပတ်သက်တဲ့ လုပ်ငန်းစဉ်မှန်သမျှ ရည်ရွယ်ချက်၊ အကြောင်းအရာမှန်သမျှကို အားလုံးတစ်ဆက်တစ်စပ်တည်း တင်ပြပေးသွားမယ်ဆိုတဲ့အကြောင်း ဆက်လက်ပြီးတင်ပြပါတယ်။ နောက်တစ်ခုကတော့ ထပ်မံပြီးအတည်ပြု တင်ပြလိုပါတယ်။ ကျွန်တော်တို့ အစီရင်ခံစာတွေ တင်တိုင်း၊ တင်တိုင်း ဥပဒေ၊ နည်းဥပဒေအတိုင်းပဲ တင်ပြခြင်းဖြစ်ပါတယ်။ ကော်မတီဝင်အားလုံး ဒီအစီရင်ခံစာကို လက်ခံသဘောတူပြီးမှသာလျှင် ကျွန်တော်တို့ တင်ပြခြင်းဖြစ်ပါတယ်။ ဒါကြောင့် မို့လို့ ဒီအစီရင်ခံစာအပေါ်မှာလည်း သဘောထားကွဲလွဲခြင်းမရှိတဲ့အတွက် သဘောထား ကွဲလွဲကြောင်း သဘောထားမှတ်ချက်လည်း ကျွန်တော်တို့ တင်ပြစရာအကြောင်းမရှိပါဘူး။ ဒါကြောင့်မို့လို့ ဒီအစီရင်ခံစာအပေါ်မှာ သဘောတူကြောင်း၊ လက်ခံကြောင်း သဘောထားမှတ်ချက် ကိုတော့ ကိုယ်စားလှယ်များထံမှာ န်လည်ပြီးတော့ ပေးဝေသွားမှာဖြစ်ကြောင်းနှင့် ကျွန်တော်တို့ရဲ့ အစီရင်ခံစာအပေါ်မှာ အားလုံးဝိုင်းဝန်းဆွေးနွေးပေးကြတဲ့သူများ ကော်မတီရဲ့ တာဝန်နှင့်လုပ်ပိုင်ခွင့်တွေကို ဒီထက်ပိုပြီးတော့ လမ်းညွှန်ပြသပေးတဲ့အတွက် အထူးကျေးဇူးတင် ရှိကြောင်းပြောကြားရင်း ကျွန်တော်ဖြေကြားအပ်ပါတယ်။ အားလုံးကို ကျေးဇူးတင်ပါတယ်။</speech>
<title>ပြည်သူ့လွှတ်တော် လွှတ်တော်အခွင့်အရေးကော်မတီ၏ နှစ်ပတ်လည်အစီရင်ခံစာကို သဘောတူလက်ခံရန်အဆိုတင်သွင်းခြင်းနှင့် လွှတ်တော်၏ အတည်ပြုချက် ရယူခြင်း</title>
<speech type="speaker">အစီအစဉ် ၈ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်သူ့ လွှတ်တော် လွှတ်တော်အခွင့်အရေးကော်မတီရဲ့ နှစ်ပတ်လည်အစီရင်ခံစာကို လွှတ်တော် ကိုယ်စားလှယ်နှစ်ဦးက ဆွေးနွေးခဲ့ပြီးဖြစ်ပါတယ်။ ယခုအစီရင်ခံစာနှင့်စပ်လျဉ်း၍ လွှတ်တော်က သဘောတူလက်ခံရန် အဆိုတင်သွင်းခြင်းနှင့် အတည်ပြုချက်ရယူခြင်းများဆောင်ရွက်မှာ ဖြစ်ပါတယ်။ အဆိုတင်သွင်းရန် လွှတ်တော်အခွင့်အရေးကော်မတီကို ဖိတ်ခေါ်ပါတယ်။</speech>
<speech><mp id="1430">ဒေါက်တာမြင့်သိန်း(အဖွဲ့ဝင်၊ လွှတ်တော်အခွင့်အရေးကော်မတီ)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်ထောင်စုဝန်ကြီး၊ ပြည်သူ့လွှတ်တော်ဥက္ကဋ္ဌကြီးနှင့် လွှတ်တော် ကိုယ်စားလှယ်များအားလုံး မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ ညောင်လေးပင်မဲဆန္ဒနယ်က ပြည်သူ့လွှတ်တော်ကိုယ်စားလှယ် ဒေါက်တာမြင့်သိန်း ဖြစ်ပါတယ်။ ကျွန်တော့်အနေနဲ့ လွှတ်တော်အခွင့်အရေးကော်မတီရဲ့ အစီရင်ခံစာ(၁/၂၀၁၉)ကို ပြည်သူ့ လွှတ်တော်က သဘောတူလက်ခံအတည်ပြုပေးနိုင်ရန် အဆိုတင်သွင်းသွားမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ၂၀၁၂ ခုနှစ်၊ ပြည်သူ့လွှတ်တော်ဆိုင်ရာဥပဒေ၊ ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေများ အခန်း(၁၀) ပုဒ်မ ၉၀ ပုဒ်မခွဲ(က)အရ ၂၅-၁၁-၂၀၁၉ ရက်နေ့ ကျင်းပခဲ့တဲ့ ဒုတိယအကြိမ် ပြည်သူ့လွှတ်တော် (၁၄)ကြိမ်မြောက်ပုံမှန် အစည်းအဝေး သတ္တမမြောက်နေ့မှာ ပြည်သူ့လွှတ်တော် လွှတ်တော်အခွင့်အရေးကော်မတီရဲ့ အစီရင်ခံစာ(၁/၂၀၁၉)ကို တင်သွင်းဖတ်ကြားခဲ့ပြီးဖြစ်ပါတယ်။ ဒီလိုတင်သွင်းဖတ်ကြားပြီးတဲ့ ပြည်သူ့လွှတ်တော် လွှတ်တော်အခွင့်အရေးကော်မတီရဲ့ အစီရင်ခံစာနဲ့ပတ်သက်ပြီး ဆွေးနွေးလိုတဲ့ ကိုယ်စားလှယ်များရှိပါက ဆွေးနွေးနိုင်ရန် ဖိတ်ကြားခဲ့ရာမှာ တပ်မတော်သားလွှတ်တော် ကိုယ်စားလှယ် ဒုတိယဗိုလ်မှူးကြီးမိုးမြင့်အောင်နှင့် ဒုတိယဗိုလ်မှူးကြီးကျော်မိုးအောင်တို့မှ စာရင်း ပေးသွင်းခဲ့ပြီး ယနေ့ကျင်းပတဲ့ ဒုတိယအကြိမ် ပြည်သူ့လွှတ်တော် (၁၄)ကြိမ်မြောက်ပုံမှန် အစည်းအဝေး (၁၆)ရက်မြောက်နေ့မှာ ဆွေးနွေးခဲ့ရာမှာလည်း ကော်မတီကနေပြီးတော့ ပြန်လည် ရှင်းလင်းဖြေကြားခဲ့ပြီးဖြစ်ပါတယ်။ သို့ဖြစ်ပါသောကြောင့် ၂၀၁၂ ခုနှစ်၊ ပြည်သူ့လွှတ်တော်ဆိုင်ရာ ဥပဒေ၊ ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေများ အခန်း(၁၀) ပုဒ်မ ၉၁ ပုဒ်မခွဲ(က) အရ ပြည်သူ့လွှတ်တော် လွှတ်တော်အခွင့်အရေးကော်မတီရဲ့ အစီရင်ခံစာ(၁/၂၀၁၉)အား ပြည်သူ့ လွှတ်တော်က သဘောတူလက်ခံအတည်ပြု ပေးနိုင်ပါရန် လေးစားစွာဖြင့် အဆိုတင်သွင်းအပ်ပါ တယ်။ အားလုံးကို ကျေးဇူးတင်ပါတယ်ခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အစီရင်ခံစာကို အတည်ပြုနိုင်ဖို့ လွှတ်တော်ရဲ့ သဘောထားရယူပါ့မယ်။ ပြည်သူ့လွှတ်တော် လွှတ်တော်အခွင့်အရေးကော်မတီရဲ့ နှစ်ပတ်လည်အစီရင်ခံစာကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">လွှတ်တော်က သဘောတူတဲ့အတွက် လွှတ်တော်အခွင့်အရေးကော်မတီ၏ နှစ်ပတ်လည်အစီရင်ခံစာကို လွှတ်တော်က တည်ပြုကြောင်း ကြေညာပါတယ်။</speech>
<speech type="speaker">ပြည်သူ့လွှတ်တော် ဘဏ်များနှင့် ငွေကြေးဆိုင်ရာဖွံ့ဖြိုးတိုးတက်ရေးကော်မတီ၏ နှစ်ပတ်လည်အစီရင်ခံစာကို ဗိုလ်မှူးကြီးမြင့်ဟန်၊ တပ်မတော်သားလွှတ်တော် ကိုယ်စားလှယ်ကဆွေးနွေးခြင်း၊ လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်သူ့လွှတ်တော် (၁၄)ကြိမ်မြောက်ပုံမှန်အစည်းအဝေး သတ္တမနေ့တွင်တင်သွင်းခဲ့တဲ့ ဘဏ်များနှင့်ငွေကြေးဆိုင်ရာ ဖွံ့ဖြိုးတိုးတက်ရေးကော်မတီရဲ့ နှစ်ပတ်လည်အစီရင်ခံစာနဲ့စပ်လျဉ်းပြီး ဆွေးနွေးလိုကြောင်း တပ်မတော်သားပြည်သူ့လွှတ်တော်ကိုယ်စားလှယ် ဗိုလ်မှူးကြီးမြင့်ဟန်က အမည်စာရင်းတင်သွင်း ထားပါတယ်။ တပ်မတော်သားပြည်သူ့လွှတ်တော်ကိုယ်စားလှယ် ဗိုလ်မှူးကြီးမြင့်ဟန်ကို ဆွေးနွေးရန်ဖိတ်ခေါ်ပါတယ်။</speech>
<speech><mp id="000">ဗိုလ်မှူးကြီးမြင့်ဟန် (တပ်မတော်သားကိုယ်စားလှယ်)</mp>လေးစားအပ်ပါသော ဥက္ကဋ္ဌကြီး နှင့် အားလုံးမင်္ဂလာပါခင်ဗျား။ ကျွန်တော်ကတော့ တပ်မတော်သားပြည်သူ့လွှတ်တော် ကိုယ်စားလှယ် ဗိုလ်မှူးကြီးမြင့်ဟန် ဖြစ်ပါတယ်။ ပြည်သူ့လွှတ်တော် ဘဏ်များနှင့်ငွေကြေးဆိုင်ရာ ဖွံ့ဖြိုးတိုးတက်ရေးကော်မတီရဲ့ နှစ်ပတ်လည်လုပ်ငန်းဆောင်ရွက်မှုအစီရင်ခံစာအရ ကော်မတီကို ပေးအပ်ထားတဲ့တာဝန်များအပေါ်မှာ Oversight လုပ်ဆောင်မှုရဲ့ အနေအထားကို အကြံပြုဆွေးနွေး လိုပါတယ်။ ဥက္ကဋ္ဌကြီးခင်ဗျား။ ကော်မတီကတာဝန်ယူထားတဲ့ ဥပဒေ ၁၈ ခုရဲ့ နယ်ပယ် Oversight လုပ်ရတဲ့ စီမံကိန်းနှင့်ဘဏ္ဍာရေးဝန်ကြီးဌာန၊ ရင်းနှီးမြုပ်နှံမှုနှင့်နိုင်ငံခြားစီးပွားဆက်သွယ်ရေး၊ S ouşmadogosoccozum qačeossa. Banking and Finance aộod3367clo Sector CS: ဖြစ်ပါတယ်။ ဒါကြောင့် ကော်မတီရဲ့ အစီရင်ခံစာကို နိုင်ငံတစ်ဝန်းက ဘဏ္ဍာရေးဆိုင်ရာလုပ်ငန်းရှင် တွေ၊ ကျွမ်းကျင်သူတွေ၊ ပညာရှင်တွေနဲ့ Financial Literacy ကိုနားလည်ကြတဲ့ ပြည်သူများက စောင့်ကြည့်နေကြမှာဖြစ်ပါတယ်။ ဒီလိုပဲအရေးကြီးတဲ့ Sector ကို စောင့်ကြည့်ထိန်းညှိနေတဲ့ လွှတ်တော်ကော်မတီကိုလည်း ပြည်သူလူထုက စိတ်ဝင်စားနိုင်ရမှာ ဖြစ်ပါတယ်။ ဒါကြောင့် ကော်မတီရဲ့ စွမ်းဆောင်နိုင်မှုကိုပြသဖို့ လိုအပ်ပါတယ်။ ဒါမှလည်း ဒီမိုကရေစီရှင်သန်ရင့်ကျက်မှုကို ဖော်ဆောင်နိုင်မှာဖြစ်ပါတယ်။ ကော်မတီဖွဲ့စည်းတာဝန်ထမ်းဆောင်မှု လေးနှစ်နီးပါးအတွေ့အကြုံနဲ့ ပြုစုထားတဲ့နှစ်ပတ်လည်အစီရင်ခံစာကို ပြည်သူ့လွှတ်တော်ကနေ ပြည်သူကိုအစီရင်ခံခြင်းလို့ နားလည်ပါတယ်။ ကော်မတီရဲ့ လုပ်ငန်းညှိနှိုင်းအစည်းအဝေးတွေ၊ တွေ့ဆုံဆွေးနွေးမှုတွေ၊ ပြည်ပ ခရီးသွားရောက်မှုတွေကနေတစ်ဆင့် ဘာတွေကိုအခြေခံပြီး ဘာတွေကိုရှေးရှုတဲ့ Idea တွေ၊ Outlook တွေ၊ Overview တွေရခဲ့သလဲ။ ဒါတွေကိုဖော်ပြပေးသင့်ပါတယ်။ ဒါမှသာ ကော်မတီကို ပေးအပ်ထားတဲ့တာဝန်တွေကို ဘယ်လိုအထောက်အကူပြုနိုင်ခဲ့သလဲဆိုတာ တွေ့မြင်နိုင်မှာ ဖြစ်ပါတယ်။ Power Point အသုံးပြုခွင့်ပေးဖို့ တောင်းခံအပ်ပါတယ်။ Wave Money နဲ့တွေ့ဆုံ Gag:ca:qmes Mobile Money quoswošlg: Financial Technology (Fintech)quosarslą: GoSoOSmoscę Idea 6o3qəbuchi Fintech oso Earn Bank Population o ocem: ဝန်ဆောင်မှုတွင် လွယ်ကူစွာရောက်စေပါတယ်။ အိမ်နီးချင်း တရုတ်နိုင်ငံ၊ အိန္ဒိယနိုင်ငံရဲ့ Fintech တွေ အရှိန်အဟုန်ကောင်းနေတဲ့စင်ကာပူနိုင်ငံ Fintech က ကမ္ဘာပတ်နေတဲ့ကျွန်တော်တို့ရဲ့ Fintech ပေါ်မှာ အာရုံစိုက်နိုင်မှုတွေကို ထည့်သွင်းဖော်ပြသင့်ပါတယ်။ မက္ကဆီကို နိုင်ငံမှာဆိုရင် ၂၀၁ရ ခုနှစ် ဒီဇင်ဘာကတည်းက Fintech Law ကို လွှတ်တော်ကအတည်ပြုခဲ့ပြီး ဖြစ်တာတွေ့ရပါတယ်။ Visa နဲ့တွေ့ဆုံဆွေးနွေးမှုကနေ International Payment System တွေနဲ့ ယှဉ်ကြည့်ပြီး ကိုယ့်ရဲ့ Payment စနစ်တွေက ဘာတွေစွမ်းဆောင်နေပြီလဲ။ လက်ရှိ ပြည်တွင်းမှာ သုံးနေတဲ့ Online ငွေပေးချေမှု Payment မျိုးစုံကနေ နိုင်ငံတော်ဘဏ္ဍာကို ဘာတွေ ဘယ်လို ဝင်နေသလဲ။ အားလုံးကိုလွှမ်းခြုံမိသလား။ ဝန်ကြီးဌာနနှင့် ဗဟိုဘဏ်တို့က ဘာတွေစီစဉ်သင့်သလဲ ဆိုတာတွေ သုံးသပ်ဖော်ပြသင့်ပါတယ်။ ဝန်ကြီးဌာနနှင့် ဗဟိုဘဏ်အစည်းအဝေးတွေ တက်ရောက်မှု ကနေ မြန်မာ့ Capital Market ရဲ့ Main Mind-Stone ဖြစ်တဲ့ ရန်ကုန် Stock အိတ်ချိန်းရဲ့ ၂၀၁၆ ခုနှစ် မတ်လကစခဲ့တဲ့အခြေအနေ ဘယ်လောက်တိုးတက်နေပြီလဲ။ ၂၀၁၉ ခုနှစ်၊ သြဂုတ်လ ၁၃ ရက် Nikkei Asian Review ရဲ့ ဆောင်းပါးတစ်ပုဒ်အရ ရန်ကုန် Stock အိတ်ချိန်းဟာ S အစကတည်းက ဈေးကွက်ဟာကျနေပါတယ်။ Slide မှာတွေ့နိုင်ပါတယ်။ နေ့စဉ် Stock ရောင်း/ဝယ်မှုရဲ့ ပျမ်းမျှပမာဏ ကျပ် ၄၆ သန်းခန့်ဟာ အရင်းအနှီးဈေးကွက်တစ်ခုက စီးပွားရေး လုပ်ငန်းများကိုတိုးချဲ့နိုင်ဖို့၊ ကောင်းမွန်စွာလည်ပတ်နိုင်ဖို့ ပံ့ပိုးပေးနိုင်တဲ့အကန့်အသတ်ကို တွေ့မြင် နိုင်တာဖြစ်တဲ့အပြင် တရားဝင်ငွေကြေးဈေးကွက်ရဲ့ မဖွံ့ဖြိုးနိုင်မှုကနေ Informal Market ဆီကို တွန်းပို့လိုက်သလိုဖြစ်နိုင်လို့ ဒီအခြေအနေကို အစီရင်ခံစာမှာ ထင်ဟပ်သုံးသပ်ထားသင့် ပါတယ်။ ကမ္ဘာ့ဘဏ်ရဲ့ ၂၀၁၆-၂၀၁ရ ခုနှစ် မြန်မာ့ပုဂ္ဂလိကကဏ္ဍလုပ်ငန်း ၆၀၀ ကျော်ကို Survey လုပ်ရာမှာ 3əyp:qm Ongpoog nie@qsəaddsados cos golosului saemmeos? Capital Market . Instrument တွေ နိုင်ငံနဲ့သင့်လျော်ပီပြင်စွာဖြစ်ထွန်းနိုင်စေဖို့ လိုက်ဖက်မယ့်မူဝါဒကို ထင်ဟပ်တဲ့ သုံးသပ်မှုများ ပါဝင်စေလိုပါတယ်။ ထို့အပြင် အစီရင်ခံစာတင်သွင်းတဲ့ ကြားကာလမှာရှိတဲ့ ၂၀၁၈ ခုနှစ် စက်တင်ဘာလမှာ Tradingeconomic.com ကွန်ရက်ဖော်ပြချက်အရ အမေရိကန် တစ်ဒေါ်လာဟာ မြန်မာကျပ် ၁၆၄ရ ထိ ရောက်သွားခဲ့ရတဲ့အခြေအနေ Slide မှာတွေ့နိုင်ပါတယ်။ ဒါဟာလည်း Floating Exchange Rate System မှာဖြစ်တတ်တယ်ဆိုပေမဲ့ ဘာ့ကြောင့် အမေရိကန် ဒေါ်လာ Demand မြင့်ရတာလဲ။ Currency Supported များ ဆက်စပ်နေသလားဆိုတဲ့သံသယ တွေရှိနေလို့ ကော်မတီရဲ့ Overview ပါသင့်ပါတယ်။ ဒါမှသာ ဥပဒေ၊ စည်းမျဉ်း၊ ညွှန်ကြားချက်၊ လုပ်ထုံးလုပ်နည်းမှာ ထည့်သွင်းစဉ်းစားဆောင်ရွက်နိုင်ပါမှာ ဖြစ်ပါတယ်။ အစီရင်ခံစာမှာ ကော်မတီရဲ့ လှုပ်ရှားမှုများကိုသာတွေ့ရပြီး ကော်မတီရဲ့ တာဝန်နှင့်ဆက်စပ်တဲ့ သုံးသပ်ဖော်ပြမှု မတွေ့ရတာဟာ ကော်မတီရဲ့ အစီရင်ခံစာကို အားနည်းစေပါတယ်။ ဥက္ကဋ္ဌကြီးခင်ဗျား။ ကော်မတီကတာဝန်ယူထားတဲ့ ဥပဒေတွေနဲ့ပတ်သက်လို့လည်း ဥပဒေ များရဲ့ အသက်ဝင်စွမ်းဆောင်ထိရောက်မှုအခြေအနေတိုးတက်လာနေတဲ့ Financial Technology (Fintech)အရ ဟန်ချက်ညီလိုက်ဖက်ပြီး လက်တွေ့ Banking and Finance နယ်ပယ်မှာ လုပ်ငန်း ဆောင်ရွက်နိုင်မယ့်အခြေအနေကိုရရှိဖို့ တာဝန်ယူထားတဲ့ဥပဒေများနှင့်ပတ်သက်တဲ့ Review တွေကို ထည့်သွင်းဖော်ပြအစီရင်ခံသင့်ပါတယ်။ Fintech နည်းပညာ မြန်ဆန်စွာဖွံ့ဖြိုးနေတာဖြစ်လို့ Today Decision ဟာ အရေးကြီးပါတယ်။ နိဂုံးချုပ်အနေနဲ့ နောင်လာမယ့် ၂၀၁၉-၂၀၂၀ ဘဏ္ဍာရေးနှစ် နှစ်ပတ်လည်အစီရင်ခံစာမှာတော့ ပြီးခဲ့တဲ့အစီရင်ခံစာများနှင့် ချိတ်ဆက်မှုရှိတဲ့ Galaproosaozos Financial Knowledges Financial awareness açqcolg: Qĉicossola ဘဏ္ဍာငွေကြေး၊ ဘဏ္ဍာရေးကဏ္ဍကို ဘယ်လိုခိုင်မာဖွံ့ဖြိုးတိုးတက်အောင် စောင့်ကြည့်ထိန်းညှိ L နေတယ်ဆိုတာကို ပြည့်စုံစွာဖော်ပြပါ အစီရင်ခံနိုင်ဖို့ အကြံပြု ဆွေးနွေးအပ်ပါတယ်။ အားလုံး ကျေးဇူးတင်ပါတယ်ခင်ဗျ။</speech>
<speech type="speaker">ဘဏ်များနှင့် ငွေကြေးဆိုင်ရာဖွံ့ဖြိုးတိုးတက်ရေးကော်မတီမှ ပြန်လည် ရှင်းလင်းရန်ရှိက ရှင်းလင်းဖို့ဖြစ်ပါတယ်။</speech>
<speech><mp id="1162">ဒေါ်ခင်စန်းလှိုင်(ဥက္ကဋ္ဌ၊ ဘဏ်များနှင့် ငွေကြေးဆိုင်ရာဖွံ့ဖြိုးတိုးတက်ရေးကော်မတီ)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် အားလုံးမင်္ဂလာပါရှင်။ ကျွန်မတို့ရဲ့ ဘဏ်များနှင့်ငွေကြေးဆိုင်ရာဖွံ့ဖြိုးတိုးတက်ရေးကော်မတီရဲ့ အစီရင်ခံစာနှင့်ပတ်သက်ပြီးတော့ ဒီကနေ့ ကျွန်မတို့ရဲ့ အစီရင်ခံစာကိုဆွေးနွေးပေးသွားတဲ့ တပ်မတော်သားပြည်သူ့လွှတ်တော် ကိုယ်စားလှယ် ဗိုလ်မှူးမြင့်ဟန်ကို ကျွန်မအနေနဲ့ အထူးပဲကျေးဇူးတင်ပါတယ်။ အဲဒီတော့ ဒီလို ဆွေးနွေးလိုက်တဲ့အတွက်ကြောင့်မို့လို့လည်း ကျွန်မတို့မှာရှင်းပြဖို့ရာအတွက် အခွင့်အရေးတွေ ရပါတယ်။ လေးစားအပ်ပါသောဥက္ကဋ္ဌကြီးရှင်။ ကျွန်မတို့ ခုနတုန်းက တပ်မတော်သား ကိုယ်စားလှယ်ကြီးဆွေးနွေးသွားတဲ့အပေါ်မှာ ဒါကျွန်မအနေနဲ့ ပြန်ပြီးပြောရမယ်ဆိုလို့ရှိရင်တော့ ကော်မတီအနေနဲ့ ဒီကနေ့ဆောင်ရွက်နေတဲ့ဆောင်ရွက်ချက်တွေထဲမှာ အဓိကအနေနဲ့ကတော့ နောက်ထပ်ထပ်ပြီး ကျွန်မတို့ကော်မတီက တာဝန်ယူရတဲ့ထဲမှာ ကျွန်မတို့က စီမံကိန်းနှင့် ဘဏ္ဍာရေးဝန်ကြီးဌာနပေါ့နော်။ ဒါနောက်ထပ် ထပ်တိုးလိုက်ရင် စက်မှုဝန်ကြီးဌာနပေါ့နော်။ ဒီဌာနရယ်၊ ဗဟိုဘဏ်ရယ် နောက်တစ်ခုက မြန်မာနိုင်ငံမှာရှိနေတဲ့ နောက်ထပ် ထပ်ပြီးတော့မှ ဖွဲ့စည်းလိုက်တဲ့ ရင်းနှီးမြှုပ်နှံမှုနှင့် နိုင်ငံခြားစီးပွားဆက်သွယ်ရေးဝန်ကြီးဌာနတွေကို ကျွန်မတို့ ကော်မတီအနေနဲ့က တာဝန်ယူပြီးတော့မှထိန်းကျောင်းပြီး ကော်မတီနှင့်ဝန်ကြီးဌာနများနှင့် အပြန်အလှန်ချိတ်ဆက်ပြီးတော့မှ ညှိနှိုင်းဆောင်ရွက်နေကြရတာတွေ ဖြစ်ပါတယ်။ အဲဒီတော့ ဒီအစီရင်ခံစာထဲမှာဆိုလို့ရှိရင် ရင်းနှီးမြှုပ်နှံမှုနှင့် နိုင်ငံခြားစီးပွားဆက်သွယ်ရေးဝန်ကြီးဌာနကတော့ ၂၈-၁၂-၂၀၁၈ ရက်နေ့မှာပဲစတင်ပြီးတော့ ဖွဲ့စည်းခဲ့တာဖြစ်တဲ့အတွက်ကြောင့်မို့လို့ ဒီအစီရင်ခံစာ ဟာ ၂၀၁၈-၂၀၁၉ ခုနှစ် နှစ်ပတ်လည်လုပ်ငန်းဆောင်ရွက်မှုအစီရင်ခံစာဖြစ်တဲ့အတွက်ကြောင့်မို့လို့ ဒီအစီရင်ခံစာထဲမှာတော့ ရင်းနှီးမြှုပ်နှံမှုနှင့် နိုင်ငံခြားစီးပွားရေးဆက်သွယ်ရေးဝန်ကြီးဌာနရဲ့ ဆက်သွယ်ဆောင်ရွက်တဲ့ ဆောင်ရွက်ချက်တွေကိုတော့ ကျွန်မတို့အနေနဲ့ကတော့ ဒီထဲမှာ ထည့်သွင်းပြီးတော့လည်း မဖော်ပြနိုင်ခဲ့သလို ကျွန်မတို့ကော်မတီအနေနဲ့လည်း ဆက်သွယ် ဆောင်ရွက်မှုတွေကလည်း မရှိသလောက်ကိုနည်းပါးခဲ့ပါတယ်။ O S အဲဒီတော့ ဒါပေမဲ့လို့ ဝန်ကြီးဌာနနှင့်ပတ်သက်လို့ ဆောင်ရွက်စရာရှိတာတွေကိုတော့ ၂၀၁၉-၂၀၂၀ လာမယ့်အစီရင်ခံစာမှာတော့ထည့်သွင်းပြီးတော့မှ ပြည့်ပြည့်စုံစုံဖော်ပြပြီးတော့ ပေးသွားမှာ ဖြစ်ပါတယ်။ အဲဒီတော့ ကျွန်မတို့ရဲ့ ဒီကော်မတီရဲ့ ဆောင်ရွက်တဲ့ ဆောင်ရွက်ချက်တွေနဲ့ ပတ်သက်လို့မို့လို့လည်း ဒါခုနတုန်းကပြောသွားတဲ့ Wave money ကိစ္စတွေ၊ နောက်က အိတ်ချိန်း ကိစ္စတွေကတော့ အစီရင်ခံစာရဲ့ စာမျက်နှာ(၈)နှင့်(၉)မှာလည်း ပြည့်ပြည့်စုံစုံဖော်ပြပြီးဖြစ်ပါတယ်။ ဒါကြောင့် ကျွန်မအနေနဲ့က ဲ့ညှာသောအားဖြင့် ဒါတွေကို အသေးစိတ်ပြန်လည်ပြီးတော့ ရှင်းပြဖို့ရာ ရှင်းတော့မပြတော့ပါဘူး။ ဒီထဲမှာလည်း အားလုံးလည်းအသေးစိတ်အနေနဲ့ ပြည့်ပြည့် စုံစုံလေးလည်း ရှင်းပြပြီးသားဖြစ်ပါတယ်။ အဲဒီတော့ ဒီဒေါ်လာဈေးနှင့်ပတ်သက်တဲ့ကိစ္စတွေ၊ ဒေါ်လာနှင့်ပတ်သက်တဲ့ကိစ္စတွေ၊ နိုင်ငံခြားငွေလဲလှယ်နှုန်းတွေ ဒါတွေနဲ့ပတ်သက်တဲ့ကိစ္စတွေ ကတော့ ကျွန်မတို့ကော်မတီဘက်ကနေပြီးတော့ ဗဟိုဘဏ်နှင့်အခါအားလျော်စွာညှိနှိုင်းပြီးတော့ ဆောင်ရွက်နေတာဖြစ်ပါတယ်။ အဲဒီတော့ ဒီလိုညှိနှိုင်းပြီးတော့ ဆောင်ရွက်တဲ့ည်း ကျွန်မတို့တစ်ဦးတည်း၊ တစ်ယောက်တည်းချင်းသွားရောက်ပြီးတော့ ညှိနှိုင်းဆောင်ရွက်ကြတာမျိုး မဟုတ်ဘဲနဲ့ ကော်မတီအားလုံးလိုက်ပါပြီးတော့မှ ဒီလိုမျိုးညှိနှိုင်းဆောင်ရွက်ကြတာ ဖြစ်ပါတယ်။ တချို့ကိစ္စများဟာ နိုင်ငံတော်ရဲ့ လျှို့ဝှက်ချက်တွေဖြစ်တဲ့အတွက်ကြောင့်မို့လို့ ဒီလိုအစီရင်ခံစာ တွေထဲမှာကော ကျွန်မတို့ဘက်က ကော်မတီအနေနဲ့ထုတ်ပြန်တာရာ ဒါတွေဟာ ကျွန်မတို့ ဘက်ကနေပြီးတော့ ဆောင်ရွက်နိုင်တာတွေ မရှိပါဘူး။ တချို့ကိစ္စတွေကတော့ ကော်မတီအတွင်း မှာသာ သိစရာတွေ၊ တချို့ကိစ္စတွေက ကျွန်မတို့ ဗဟိုဘဏ်နှင့်ညှိနှိုင်းပြီးဆောင်ရွက်ကြတာတွေ ဒါတွေရှိပါတယ်။ အဲဒီတော့ မကြာသေးမီကပဲ ရွှေဈေးတက်သွားတဲ့ကိစ္စတွေ၊ ဒေါ်လာဈေးတွေ ဈေးကွက်မှာ တက်လာတဲ့ကိစ္စတွေနဲ့ပတ်သက်လို့လည်း ဗဟိုဘဏ်နှင့်အကြိမ်ကြိမ်အခါခါညှိနှိုင်း ပြီးတော့ ဆောင်ရွက်ခဲ့ကြတာလည်း ကော်မတီဝင်များလည်းအသိပဲဖြစ်သလို ဗဟိုဘဏ် ဘက်ကလည်း အသိပဲဖြစ်ပါတယ်။ ဒါကြောင့်မို့လို့လည်း ကျွန်မတို့က ပြည်သူလူထုတွေရဲ့ကြားထဲမှာ ကောလာဟလတွေနဲ့ စိုးရိမ်ကြောင့်ကြမှုတွေ၊ ပူပန်မှုတွေရှိနေကြတဲ့ကာလရက်အတွင်းမှာ ကျွန်မတို့ကိုယ်တိုင်ပဲ ထွက်ပြီး တော့မှ ဖြေရှင်းပေးခဲ့ကြတာတွေလည်း ဒါအားလုံးအသိလည်းဖြစ်ပါတယ်။ အဲဒီတော့ ပြောချင်တာ ကတော့ ကျွန်မတို့ဟာ တချို့ကိစ္စများသည် လွှတ်တော်ရဲ့ တချို့ကိစ္စများသည်၊ နိုင်ငံတော်ရဲ့ တချို့ ကိစ္စများသည် ကော်မတီရဲ့ လျှို့ဝှက်ချက်များဖြစ်တဲ့အတွက်ကြောင့်မို့လို့ ဒါတွေကိုအကျယ်တဝင့် အနေနဲ့ ရှင်းလင်းတင်ပြဖိရာမရှိပါဘူး။ အကယ်၍ သိချင်တယ်ဆိုရင် ကျွန်မတိကော်မတီ) ဆက်သွယ်ပြီးတော့ ဆောင်ရွက်လို့ရပါတယ်။ ကျွန်မတို့ကော်မတီထဲမှာလည်း တပ်မတော်သား လွှတ်တော်ကိုယ်စားလှယ်များလည်းပါတဲ့အတွက်ကြောင့်မို့လို့မို့ ဒီလွှတ်တော် ကိုယ်စားလှယ်များ အနေလည်း တစ်ဆင့်အနေနဲ့လည်း မေးမြန်းစုံစမ်းကြည့်မယ်ဆိုရင် ကိုယ်စားလှယ်ကြီးများအနေ နဲ့လည်းသိနိုင်မှာဖြစ်ပါတယ်။ အဲဒီတော့ ကျွန်မအနေနဲ့ နိဂုံးချုပ်အားဖြင့်ဆိုရင်တော့ ကျွန်မတို့ ကော်မတီရဲ့ အစီရင်ခံစာအရအပေါ်မှာ စိတ်ဝင်တစား ဆွေးနွေးပေးတဲ့ကိစ္စတွေကို ကျွန်မတို့ မှတ်သားထားပါတယ်။ နောင်လာမည့် ၂၀၁၉-၂၀၂၀ အစီရင်ခံစာမှာဆိုရင်တော့ ကျွန်မတို့ဘက်က နေပြီးတော့ ဒီထက်ပိုပြီးတော့လည်း ပြည်သူလူထုတွေရဲ့ကြားထဲမှာ ထဲထဲဝင်ဝင်လေ့လာနိုင်တဲ့ အစီရင်ခံစာတစ်ရပ်ဖြစ်အောင်အတွက် ကျွန်မတို့ဆက်လက်ပြီးတော့ ဆောင်ရွက်သွားမှာ ဖြစ်ပါတယ်လို့ ပြောကြားရင်း နိဂုံးချုပ်ပါတယ်။ ကျေးဇူးတင်ပါတယ်ရှင့်။</speech>
</report>
<report>
<title>ပြည်သူ့လွှတ်တော် ဘဏ်များနှင့်ငွေကြေးဆိုင်ရာဖွံ့ဖြိုးတိုးတက်ရေးကော်မတီ၏ နှစ်ပတ်လည်အစီရင်ခံစာကို သဘောတူလက်ခံရန် အဆိုတင်သွင်းခြင်းနှင့် လွှတ်တော်၏ အတည်ပြုချက်ရယူခြင်း</title>
<speech type="speaker">အစီအစဉ် ၁၀ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်သူ့လွှတ်တော် ဘဏ်များနှင့င့်ငွေကြေးဆိုင်ရာဖွံ့ဖြိုးတိုးတက်ရေးကော်မတီရဲ့ နှစ်ပတ်လည် အစီရင်ခံစာကို လွှတ်တော်ကိုယ်စားလှယ်တစ်ဦးက ဆွေးနွေးခဲ့ပြီးဖြစ်ပါတယ်။ ယခု အစီရင်ခံစာနှင့် စပ်လျဉ်း၍ လွှတ်တော်ကသဘောတူလက်ခံရန် အဆိုတင်သွင်းခြင်းနှင့် အတည်ပြုချက်ရယူခြင်း များဆောင်ရွက်မှာဖြစ်ပါတယ်။ အဆိုတင်သွင်းရန် ဘဏ်များနှင့်ငွေကြေးဆိုင်ရာဖွံ့ဖြိုးတိုးတက်ရေး ကော်မတီကို ဖိတ်ခေါ်ပါတယ်။</speech>
<speech><mp id="1554">ဦးတင်ထွန်းနိုင်(အတွင်းရေးမှူး၊ ဘဏ်များနှင့်ငွေကြေးဆိုင်ရာဖွံ့ဖြိုးတိုးတက်ရေးကော်မတီ)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့်အားလုံးမင်္ဂလာပါ။ ကျွန်တော်ကတော့ ပြည်သူ့လွှတ်တော် ဘဏ်များနှုင့်ငွေကြေးဆိုင်ရာဖွံ့ဖြိုးတိုးတက်ရေးကော်မတီ အတွင်းရေးမှူး ဖြစ်တဲ့ ဆိပ်ကြီးခနောင်တိုမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးတင်ထွန်းနိုင် ဖြစ်ပါတယ်။ ၂၀၁၉ ခုနှစ်၊ ဒီဇင်ဘာလ ၂ ရက်နေ့က လွှတ်တော်ကိုတင်ပြအစီရင်ခံခဲ့တဲ့ ကော်မတီရဲ့ နှစ်ပတ်လည်လုပ်ငန်းဆောင်ရွက်မှုအစီရင်ခံစာအပေါ်မှာ တပ်မတော်သား ပြည်သူ့လွှတ်တော် ကိုယ်စားလှယ် ဗိုလ်မှူးကြီးမြင့်ဟန်က အပြုသဘောနဲ့ထောက်ပြဝေဖန်ဆွေးနွေးခဲ့သလို ကော်မတီ ဥက္ကဋ္ဌကလည်း ပြန်လည်ရှင်းလင်းဆွေးနွေးခဲ့ပြီးဖြစ်ပါတယ်။ ဒါကြောင့် ကော်မတီရဲ့ အစီရင်ခံစာကို ပြည်သူ့လွှတ်တော်ဆိုင်ရာနည်းဥပဒေ ၁၀၀ နည်းဥပဒေခွဲ(ဃ)နှင့်အညီ လွှတ်တော်ကြီးက သဘောတူလက်ခံပေးနိုင်ပါရန် လေးစားစွာအဆိုတင်သွင်းအပ်ပါတယ်။ အားလုံးကို ကျေးဇူးတင် ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အစီရင်ခံစာကို အတည်ပြုနိုင်ဖို့ လွှတ်တော်ရဲ့ သဘောထားရယူပါ့မယ်။ ပြည်သူ့လွှတ်တော် ဘဏ်များနှင့င့်ငွေကြေးဆိုင်ရာဖွံ့ဖြိုး တိုးတက်ရေးကော်မတီရဲ့ နှစ်ပတ်လည်အစီရင်ခံစာကို အတည်ပြုရန် လွှတ်တော်က သဘောတူ ပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</speech>
<speech type="speaker">လွှတ်တော်က သဘောတူတဲ့အတွက် ဘဏ်များနှင့င့်ငွေကြေးဆိုင်ရာ ဖွံ့ဖြိုးတိုးတက်ရေးကော်မတီ၏ နှစ်ပတ်လည်အစီရင်ခံစာကို လွှတ်တော်ကအတည်ပြုကြောင်း ကြေညာပါတယ်။</speech>
</report>
<report>
<title>ပြည်သူ့လွှတ်တော် ရင်းနှီးမြှုပ်နှံမှုနှင့် စက်မှုလက်မှုဖွံ့ဖြိုးတိုးတက်ရေးကော်မတီ၏ နှစ်ပတ်လည်အစီရင်ခံစာကို ဗိုလ်မှူးဝင်းမင်းထွန်း၊ တပ်မတော်သားလွှတ်တော် ကိုယ်စားလှယ်က ဆွေးနွေးခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ ဒုတိယအကြိမ် ပြည်သူ့လွှတ်တော် (၁၄)ကြိမ်မြောက်ပုံမှန်အစည်းအဝေး ဒသမနေ့တွင်တင်သွင်းခဲ့တဲ့ ရင်းနှီးမြှုပ်နှံမှုနှင့် စက်မှုလက်မှု ဖွံ့ဖြိုးတိုးတက်ရေးကော်မတီ၏ နှစ်ပတ်လည်အစီရင်ခံစာနှင့်စပ်လျဉ်းပြီး ဆွေးနွေးလိုကြောင်း တပ်မတော်သားပြည်သူ့လွှတ်တော်ကိုယ်စားလှယ် ဗိုလ်မှူးဝင်းမင်းထွန်းက အမည်စာရင်း တင်သွင်း ထားပါတယ်။ တပ်မတော်သားပြည်သူ့လွှတ်တော်ကိုယ်စားလှယ် ဗိုလ်မှူးဝင်းမင်းထွန်းကို ဆွေးနွေး ဖို့ဖိတ်ခေါ်ပါတယ်။ ဗိုလ်မှူးဝင်းမင်းထွန်း(တပ်မတော်သားလွှတ်တော်ကိုယ်စားလှယ်)။ အားလုံးမင်္ဂလာ ပါ ။ ကျွန်တော်ကတော့ ဗိုလ်မှူးဝင်းမင်းထွန်း ဖြစ်ပါတယ်။ ကျွန်တော့်အနေနဲ့ ပြည်သူ့လွှတ်တော် ရင်းနှီးမြှုပ်နှံမှုနှင့်စက်မှုလက်မှုဖွံ့ဖြိုးတိုးတက်ရေးကော်မတီရဲ့ နှစ်ပတ်လည်အစီရင်ခံစာကို အကြံပြု ဆွေးနွေးသွားမှာ ဖြစ်ပါတယ်။ Power Point သုံးစွဲခွင့်ပြုပါခင်ဗျား။ ဥက္ကဋ္ဌကြီးခင်ဗျား။ ကော်မတီရဲ့ အစီရင်ခံစာ အပိုဒ် ၁၀ မှာ လွှတ်တော်တွင်း၊ ပြင်ပမှာ ကိုယ်စားလှယ်များရဲ့ အစည်းအဝေးတက်ရောက်မှုနှင့် ဆွေးနွေးမှုမှတ်တမ်းတွေကို ဖော်ပြထားသော် လည်းပဲ ဒီလိုဆောင်ရွက်မှုတွေကနေပြီးတော့မှ ဘယ်လိုအကျိုးကျေးဇူးတွေ၊ အသိအမြင်၊ အကြံဉာဏ်တွေ၊ အကြံပြုချက်တွေ ရရှိပြီးတော့မှ ဘယ်လိုရှေ့ဆက်ဆောင်ရွက်သင့်တယ်ဆိုတာကို ပြည်ထောင်စုအစိုးရနှင့် လွှတ်တော်ကို အကြံပြု ထားတာမပါရှိတဲ့အတွက် အလည်အပတ်သွားနေ သလိုဖြစ်နေပြီးတော့မှ အပြန်အလှန်ထိန်းကျောင်းမှုတာဝန်တွေ ပျောက်ဆုံးသလိုတွေ ဖြစ်နေပါ တယ်။ အစီရင်ခံစာ အပိုဒ် ၁၀ မှာလည်း ရန်ကုန်မိုးပျံလမ်းစီမံကိန်းနဲ့ပတ်သက်ပြီးတော့မှ ဆွေးနွေးခြင်းက တစ်ကြိမ်သာတွေ့ရှိရပါတယ်။ စီမံကိန်းဆောင်ရွက်မယ်ဆိုရင် Phase တွေအလိုက် ကော်မတီတွေကို ခေါ်ပြီးတော့မှ အစည်းအဝေးတွေ အကြိမ်ကြိမ်ဆောင်ရွက်ရမှာပဲ ဖြစ်ပါတယ်။ ဒါမှသာ ကော်မတီအနေနဲ့က အမှန်တကယ်ဆောင်ရွက်မယ့် မိုးပျံလမ်းစီမံကိန်းလား၊ လေပျံလမ်း စီမံကိန်းလားဆိုတာ ကွဲကွဲပြားပြားသိရှိနိုင်မှာဖြစ်ပါတယ်။ အစီရင်ခံစာအပိုဒ် ၁၁ နဲ့ ၁၂ မှာ ကော်မတီအနေနဲ့ ပြည်တွင်းပြည်ပအဖွဲ့အစည်းများနဲ့တွေ့ဆုံမှု ၁၁ ကြိမ်၊ Workshop၊ Seminar သင်တန်းတက်ရောက်မှုတွေကို ဖော်ပြထားသော်လည်းပဲ စက်ရုံများ၊ စက်မှုလက်မှုလုပ်ငန်းများကို မြေပြင်ကွင်းဆင်းစစ်ဆေးတွေ့ဆုံမှုတွေ မတွေ့ရှိရပါဘူး။ လေထဲမှာ တိုက်အိမ်ဆောက်သလို မဖြစ်စေဖို့ ကွင်းဆင်းပြီးတော့မှ Reality နဲ့ လိုအပ်ချက်၊ အကြံပြုချက်တွေ ရယူသင့်ပါတယ်။ လွှတ်တော်အနေနဲ့ကလည်း သုတေသနမပါတဲ့ အမျိုးမျိုးစမ်းသပ်နေတဲ့ ပညာရေးစနစ်လို မဖြစ်စေဖို့ အတွက် ကော်မတီတွေ ကွင်းဆင်းတာကို ကျယ်ကျယ်ပြန့်ပြန့်ခွင့်ပြုသင့်ပါတယ်။ ဒါမှသာ ပြည်သူတွေအသံကို ပိုမိုကြားရပြီး ပြည်သူတွေအတွက် အကျိုးရှိအောင် ပိုမိုဆောင်ရွက်နိုင်မှာ ဖြစ်ပါတယ်။ ကော်မတီရဲ့ စာပိုဒ် ၁၄ သုံးသပ်အကြံပြုချက်မှာ MIC နဲ့ MIFER တို့က ပူးပေါင်းဆောင်ရွက် ခြင်း အားနည်းတဲ့အတွက် မြန်မာနိုင်ငံရင်းနှီးမြှုပ်နှံမှုဥပဒေအား ကော်မတီမှ စိစစ်ရမယ့်ဥပဒေများ စာရင်းပါ ထည့်သွင်းပေးရန် ဖော်ပြချက်ကို လေးလေးနက်နက်ထောက်ခံပါတယ်။ သို့မှသာ ကော်မတီရဲ့ အမည်နာမနဲ့ လိုက်လျောညီထွေစွာ အပြန်အလှန်ထိန်းကျောင်းခြင်းတာဝန်ကို ပီပြင်စွာ ဆောင်ရွက်နိုင်မှာဖြစ်ပါတယ်။ နောင်လာမယ့်အစီရင်ခံစာတွေမှာလည်း ပြည်ပရင်းနှီးမြှုပ်နှံမှုတန်ဖိုး၊ ပြည်တွင်းရင်းနှီးမြှုပ်နှံတန်ဖိုး၊ နှစ်အလိုက်တိုးတက်မှု၊ အာဆီယံနှင့် ကမ္ဘာ့ပြောင်းလဲနေမှုအခြေအနေ၊ မြန်မာနိုင်ငံအလားအလာနှင့် ပြည်ထောင်စုအစိုးရကို အကြံပြုချက်တို့ကိုပါ ဖော်ပြသင့်ပါတယ်။ အစီရင်ခံစာအပိုဒ် ၁ရ မှာ ပြည်သူ့လွှတ်တော်ဥက္ကဋ္ဌကြီးက တာဝန်ပေးအပ်လာတဲ့ကိစ္စရပ် တွေကို အကောင်အထည်ဖော်ဆောင်ရွက်သွားရမယ့်အစား မိမိတို့ကော်မတီက လုပ်ငန်းဆောင်တာ တွေကို ထဲထဲဝင်ဝင်ဆောင်ရွက်နေရတာဖြစ်တဲ့အတွက် ကော်မတီမှသာ ဥက္ကဋ္ဌကြီးကို အကြံပြု တင်ပြပြီး ဥက္ကဋ္ဌကြီးရဲ့ ခွင့်ပြုချက်နဲ့ ပြန်လည်ပေးအပ်လာတဲ့တာဝန်တွေကိုသာ အကောင်အထည် ဖော်ဆောင်ရွက်တာက ပိုမိုသင့်လျော်မှာ ဖြစ်ပါတယ်။ ကော်မတီရဲ့ တာဝန်(၇)ရပ်အနက် တာဝန် (၄)ရပ်ကို ဘယ်လိုဆောင်ရွက်နေသလဲဆိုတာ အစီရင်ခံစာမှာ ဖော်ပြထားတာမတွေ့ရပါဘူး။ အထူးသဖြင့်တော့ SME လို အရေးကြီးတဲ့လုပ်ငန်းများအကြောင်းမှာ အဲဒီလိုဖော်ပြမထားဘဲ လိုအပ်ချက်တွေရှိနေတာက ကော်မတီအနေနဲ့က ု့လား။ ကော်မတီဖွဲ့စည်းစဉ် ကတည်းက လူ့စွမ်းအားအရင်းအမြစ်ကို မှန်ကန်စွာစုဖွဲ့မှုအားနည်းခဲ့လို့လား။ တာဝန်နဲ့လုပ်ပိုင်ခွင့် တွေက တခြားကော်မတီတွေနဲ့ Over Lap ဖြစ်နေလို့လား။ ဆောင်ရွက်ဖို့မေ့နေတာလား။ လုပ်ဆောင်ခွင့်မရအောင် ဗဟိုက ချုပ်ကိုင်မှုတွေ၊ ကန့်သတ်မှုတွေများရှိနေတာလားလို့ မေးခွန်း ထုတ်စရာတွေ ဖြစ်နေပါတယ်။ ဥက္ကဋ္ဌကြီးခင်ဗျား။ ပြည်ထောင်စုလွှတ်တော်မှာ ၂၆-၁၁-၂၀၁၉ ရက်နေ့က စီမံကိန်း၊ ဘဏ္ဍာရေးနှင့် စက်မှုဝန်ကြီးဌာနအသစ် ပြင်ဆင်ဖွဲ့စည်းခဲ့ပြီး ဖြစ်ပါတယ်။ အသစ်ဖွဲ့စည်းလိုက်တဲ့ ဝန်ကြီးဌာနကြောင့် ကော်မတီအနေနဲ့ တခြားကော်မတီတွေနဲ့ တာဝန်တွေ၊ လုပ်ပိုင်ခွင့်တွေ Over Lap ဖြစ်နေရင် Decision Maker ဖြစ်တဲ့ လွှတ်တော်ဥက္ကဋ္ဌကြီးထံမှာ လုပ်ပိုင်ခွင့်နှင့် တာဝန်တွေကို ပြတ်ပြတ်သားသားခွဲဝေပေးဖို့ တင်ပြတောင်းဆိုရမှာ ဖြစ်ပါတယ်။ လိုအပ်ရင် လုပ်ပိုင်ခွင့်နဲ့ တာဝန် တွေအပေါ်မူတည်ပြီးတော့မှ ကော်မတီရဲ့ အမည်ကိုပါ ပြောင်းလဲရမှာဖြစ်ပါတယ်။ ဒါမှသာ သက်ဆိုင်ရာဝန်ကြီးဌာနတွေနဲ့ ဆက်သွယ်မှု၊ အပြန်အလှန်ထိန်းကျောင်းမှုတာဝန်များဆောင်ရွက် ရာမှာ လိုက်လျောညီထွေမှုရှိမှာဖြစ်သလို ထိထိမိမိဆောင်ရွက်နိုင်မှာဖြစ်ကြောင်း အကြံပြု တင်ပြလိုပါတယ်။ ပြည်တွင်းပြည်ပမှ ရင်းနှီးမြှုပ်နှံမှုနှင့် စီးပွားရေးလုပ်ငန်းများ ဆောင်ရွက်ရာမှာ လူ့အခွင့်အရေးချိုးဖောက်မှုတွေနဲ့ လူမှုရေးဆိုင်ရာပဋိပက္ခတွေ ဖြစ်ပွားမှုမှ အကာအကွယ်၊ အထောက်အပံ့ဖြစ်စေမယ့် စီမံချက်၊ အစီအမံ၊ လုပ်ငန်းမူဝါဒများ ရှိ/မရှိကိုလည်း ကော်မတီအနေနဲ့ ဆန်းစစ်သင့်ကြောင်း အကြံပြုလိုပါတယ်။ နိုင်ငံရဲ့ GDP နဲ့အတူတူ သဘာဝပတ်ဝန်းကျင်၊ တိုင်းရင်းသားလူမျိုးတွေရဲ့ စီးပွားရေး၊ လူမှုရေး၊ ပျော်ရွှင်မှု၊ တိုးတက်မှု၊ ကျန်းမာမှုတို့ကိုပါ စစ်ဆေး နိုင်မယ့် GPI အမှန်တကယ်တိုးတက်မှုစစ်တမ်းကိုလည်း ကော်မတီမှ ဝန်ကြီးဌာနများကို အကောင်အထည်ဖော်ရန် အကြံပြုရမှာ ဖြစ်ပါတယ်။ GPI ဆိုတာက GDP တိုးတက်မှုထဲက နိုင်ငံရဲ့ လူမျိုးနဲ့ ယဉ်ကျေးမှု၊ သဘာဝပတ်ဝန်းကျင်ဆုံးရှုံးမှုစတဲ့ ပေးဆပ်လိုက်ရတာတွေကို နုတ်ပြီးကြည့်တဲ့ စနစ်ပါ။ မြန်မာနိုင်ငံမှာ GDP က ခြောက်ရာခိုင်နှုန်းကျော်ရှိသော်လည်းပဲ Inflation က ရှစ်ရာခိုင်နှုန်း ရှိနေတဲ့အတွက် ပြည်သူတွေဟာ စီးပွားရေးဖွံ့ဖြိုးတိုးတက်မှုရဲ့ အသီးအပွင့်တွေကို မခံစားရဘဲနဲ့ ကုန်ဈေးနှုန်းကြီး မြင့်လာမှုကြောင့် မို့လို့ ထွက်ငွေပမာဏများပြားလာပြီးတော့ အကျိုးဆက်အနေနဲ့ ကတော့ စီးပွားရေးကြပ်တည်းတဲ့ ဒဏ်ကို ခံစားလာရတာကိုလည်း ကော်မတီအနေနဲ့ ဝင်ရောက် ထိန်းညှိအကြံပေးသင့်ပါတယ်။ ပြည်ထောင်စုလွှတ်တော်က ပြဋ္ဌာန်းပြီးဖြစ်တဲ့ ရင်းနှီးမြှုပ်နှံမှုဥပဒေနှင့် နည်းဥပဒေတို့မှာ ထည့်သွင်းပြဋ္ဌာန်းပါဝင်ခြင်းမရှိတဲ့ ရင်းနှီးမြှုပ်နှံမှုဆက်စပ်တဲ့သဘောတရားဖြစ်တဲ့ စီးပွားရေး အဖွဲ့အစည်းများရဲ့ လူမှုရေးအရ တာဝန်ရှိမှု(CSR)ကို ဥပဒေ၊ နည်းဥပဒေများ ဆက်လက်ပြဋ္ဌာန်းပေးရန်ကော်မတီမှ ဆောင်ရွက်သင့်ပါတယ်။ MIFER က ဦးစီးဆောင်ရွက်နေတဲ့ မြန်မာ့ စဉ်ဆက်မပြတ်ဖွံ့ ဖြိုးတိုးတက်ရေးစီမံကိန်း(MSDP)နဲ့ မြန်မာ့ရင်းနှီးမြှုပ်နှံမှုစီမံကိန်း(MIPP) တို့နဲ့ ပတ်သက်ပြီးလည်းကော်မတီမှ မျက်ခြေမပြတ်ဝင်ရောက်ထိန်းကျောင်းပေးရန် လိုအပ်ပါတယ်။ လေးစားရပါသော ဥက္ကဋ္ဌကြီးခင်ဗျား။ နိဂုံးချုပ်အားဖြင့် နိုင်ငံကို အုပ်ချုပ်သူခေါင်းဆောင်တွေ အနေနဲ့ GDP တက်လာတယ်ဆိုပြီး ပျော်နေလို့မရဘဲနဲ့ အခြားသောကဏ္ဍအရပ်ရပ်မှာ မယှဉ်နိုင် အောင် နိမ့်ကျနေမှုတွေကို လေ့လာသုံးသပ်ပြီး စားဖို့လိုပါလိမ့်မယ်။ ကိုယ်လိုချင်သလို Quốcoɔ:: Bosqjd:20563əê o$o$:003:ogi Manipulated Q8003:08 Data တွေကြားထဲမှာ ပျော်မွေ့မနေဘဲနဲ့ ပကတိအရှိတရားကို ဆင်ခြင်သုံးသပ်နိုင်ဖို့အတွက် ကော်မတီမှ Check and Balance လုပ်ပေးခြင်းအားဖြင့် တိုင်းပြည်ကိုတိုးတက်အောင် အမှန်တကယ်ကူညီ စွမ်းဆောင်နိုင်မှာဖြစ်ကြောင်း လေးစားစွာအကြံပြုတင်ပြအပ်ပါတယ်။ အားလုံးကို ကျေးဇူးတင် ပါတယ်။</speech>
<speech type="speaker">ရင်းနှီးမြှုပ်နှံမှုနှင့်စက်မှုလက်မှုဖွံ့ဖြိုးတိုးတက်ရေးကော်မတီမှ ပြန်လည် ရှင်းလင်းရန်ရှိက ရှင်းလင်းဖို့ ဖြစ်ပါတယ်။</speech>
<speech><mp id="1401">ဦးဝင်းသိန်းဇော်(ဥက္ကဋ္ဌ၊ ရင်းနှီးမြှုပ်နှံမှုနှင့် စက်မှုလက်မှု ဖွံ့ဖြိုးတိုးတက်ရေး ကော်မတီ)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ကြွရောက်လာကြသော ပုဂ္ဂိုလ်များ အားလုံးကို မင်္ဂလာပါလို့ ကျွန်တော့်အနေနဲ့ လေးစားစွာနှုတ်ခွန်းဆက်သ အပ်ပါတယ်။ ကျွန်တော် ကတော့ ရင်းနှီးမြှုပ်နှံမှုနှင့် စက်မှုလက်မှုဖွံ့ ဖြိုးတိုးတက်ရေးကော်မတီအဖွဲ့မှ ဖြစ်ပါတယ်။ လွှတ်တော်ကိုယ်စားလှယ်ကြီး ဗိုလ်မှူးဝင်းမင်းထွန်းကို များစွာကျေးဇူးဥပကာရ တင်ရှိလှပါတယ်။ ကျွန်တော်တို့အနေနဲ့လည်း ကျွန်တော်တို့ကော်မတီရဲ့ လာမယ့် သက်တမ်းကာလမှာ အဘက်ဘက်မှ ပိုမိုတိုးတက်ကောင်းမွန်အောင် ဆောင်ရွက်သွားရမယ်ဆိုတာတင်ပြရင်း နိဂုံးချုပ်အပ်ပါတယ်။ ကျေးဇူးတင်ပါတယ်။</speech>
<speech type="speaker">ပြည်သူ့လွှတ်တော် ရင်းနှီးမြှုပ်နှံမှုနှင့် စက်မှုလက်မှုဖွံ့ဖြိုးတိုးတက်ရေးကော်မတီ၏ နှစ်ပတ်လည်အစီရင်ခံစာကို သဘောတူလက်ခံရန် အဆိုတင်သွင်းခြင်းနှင့် လွှတ်တော်၏ အဆုံးအဖြတ်ရယူခြင်း၊ အစီအစဉ် ၁၂ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်သူ့လွှတ်တော် ရင်းနှီးမြှုပ်နှံမှုနှင့် စက်မှုလက်မှုဖွံ့ဖြိုးတိုးတက်ရေးကော်မတီရဲ့ နှစ်ပတ်လည် အစီရင်ခံစာကို လွှတ်တော်ကိုယ်စားလှယ်တစ်ဦးက ဆွေးနွေးခဲ့ပြီးဖြစ်ပါတယ်။ ယခု အစီရင်ခံစာနှင့် စပ်လျဉ်း၍ လွှတ်တော်ကသဘောတူလက်ခံရန် အဆိုတင်သွင်းခြင်းနှင့်အတည်ပြုချက်ရယူခြင်း များဆောင်ရွက်မှာဖြစ်ပါတယ်။ အဆိုတင်သွင်းရန် ရင်းနှီးမြှုပ်နှံမှုနှင့် စက်မှုလက်မှုဖွံ့ဖြိုး တိုးတက်ရေးကော်မတီကို ဖိတ်ခေါ်ပါတယ်။</speech>
<speech><mp id="1563">ဦးအောင်ကျော်ကျော်ဦး(အတွင်းရေးမှူး၊ ရင်းနှီးမြှုပ်နှံမှုနှင့် စက်မှုလက်မှုဖွံ့ဖြိုးတိုးတက်ရေး ကော်မတီ)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ကျွန်တော်ကတော့ ပြည်သူ့လွှတ်တော် ရင်းနှီးမြှုပ်နှံမှုနှင့် စက်မှုလက်မှုဖွံ့ဖြိုးတိုးတက်ရေးကော်မတီ၏ အတွင်းရေးမှူး လှိုင်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးအောင်ကျော်ကျော်ဦး ဖြစ်ပါတယ်။ ပြည်သူ့ လွှတ်တော် ရင်းနှီးမြှုပ်နှံမှုနှင့် စက်မှုလက်မှုဖွံ့ဖြိုးတိုးတက်ရေးကော်မတီရဲ့ တတိယအကြိမ်မြောက် နှစ်ပတ်လည်အစီရင်ခံစာကို ၂၀၁၉ ခုနှစ်၊ ဒီဇင်ဘာလ ၂ ရက်နေ့ ပြည်သူ့လွှတ်တော် (၁၄)ကြိမ်မြောက်ပုံမှန်အစည်းအဝေး ဒသမနေ့မှာ အစီရင်ခံစာဖတ်ကြားတင်သွင်းခဲ့ပြီးဖြစ်ပါတယ်။ ဒီနေ့မှာတော့ ကော်မတီရဲ့ အစီရင်ခံစာကို တပ်မတော်သားပြည်သူ့လွှတ်တော်ကိုယ်စားလှယ် တစ်ဦးက အကြံပြု ဆွေးနွေးသွားခဲ့သလို ကိုယ်စားလှယ်ကြီးရဲ့ ဆွေးနွေးချက်များအပေါ် ကော်မတီ ဥက္ကဋ္ဌကပြန်လည်ရှင်းလင်းဆွေးနွေးဖြေကြားပြီး ဖြစ်ပါတယ်။ သို့ဖြစ်ပါ၍ ပြည်သူ့လွှတ်တော် ရင်းနှီး မြှုပ်နှံမှုနှင့် စက်မှုလက်မှုဖွံ့ဖြိုးတိုးတက်ရေးကော်မတီရဲ့ တတိယအကြိမ်မြောက် နှစ်ပတ်လည် အစီရင်ခံစာကို ဤလွှတ်တော်ကြီးမှ သဘောတူလက်ခံအတည်ပြုပေးနိုင်ပါရန် ပြည်သူ့လွှတ်တော် ဆိုင်ရာဥပဒေ၊ နည်းဥပဒေ ၁၀၀ နည်းဥပဒေခွဲ(ဃ)နှင့်အညီ လေးစားစွာ အဆိုတင်သွင်းအပ်ပါတယ် ခင်ဗျား။ အားလုံးကို ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အစီရင်ခံစာကို အတည်ပြုနိုင်ဖို့ လွှတ်တော်ရဲ့ သဘောထားရယူပါ့မယ်။ ပြည်သူ့လွှတ်တော် ရင်းနှီးမြှုပ်နှံမှုနှင့် စက်မှုလက်မှုဖွံ့ဖြိုး တိုးတက်ရေးကော်မတီရဲ့ နှစ်ပတ်လည်အစီရင်ခံစာကို အတည်ပြုရန် လွှတ်တော်ကသဘောတူ ပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</speech>
<speech type="speaker">လွှတ်တော်က သဘောတူတဲ့အတွက် ရင်းနှီးမြှုပ်နှံမှုနှင့် စက်မှုလက်မှုဖွံ့ဖြိုး တိုးတက်ရေးကော်မတီရဲ့ နှစ်ပတ်လည်အစီရင်ခံစာကို လွှတ်တော်ကအတည်ပြုကြောင်း ကြေညာပါတယ်။</speech>
<speech type="speaker">ပြည်သူ့လွှတ်တော် လျှပ်စစ်နှင့်စွမ်းအင်ဖွံ့ဖြိုးတိုးတက်ရေးကော်မတီ၏ နှစ်ပတ်လည် အစီရင်ခံစာကို သဘောတူလက်ခံရန် အဆိုတင်သွင်းခြင်းနှင့် လွှတ်တော်၏ အတည်ပြုချက်ရယူခြင်း ၊ အစီအစဉ် ၁၃ ဖြစ်ပါတယ်။ လွှတ်တော်ကိုယ်စားလှယ်များခင်ဗျာ။ ဒုတိယ အကြိမ် ပြည်သူ့လွှတ်တော် (၁၄)ကြိမ်မြောက်ပုံမှန်အစည်းအဝေး (၁၁)ရက်မြောက်နေ့တွင် တင်သွင်းခဲ့တဲ့ လျှပ်စစ်နှင့်စွမ်းအင်ဖွံ့ဖြိုးတိုးတက်ရေးကော်မတီရဲ့ နှစ်ပတ်လည် အစီရင်ခံစာနှင့် စပ်လျဉ်းပြီး ဆွေးနွေးလိုတဲ့ လွှတ်တော်ကိုယ်စားလှယ်များရှိပါက ၅-၁၁-၂၀၁၉ ရက်(ကြာသပတေး နေ့) ညနေ ၄ နာရီနောက်ဆုံးထားပြီး အမည်စာရင်းတင်သွင်းရန် တောင်းခံခဲ့သော်လည်း အမည် စာရင်းတင်သွင်းသူ ကိုယ်စားလှယ်တစ်ဦးမျှမရှိပါ။ ယခု လျှပ်စစ်နှင့်စွမ်းအင်ဖွံ့ဖြိုးတိုးတက်ရေး ကော်မတီရဲ့ နှစ်ပတ်လည် အစီရင်ခံစာကို လွှတ်တော်ကသဘောတူလက်ခံရန် အဆိုတင်သွင်းခြင်းနှင့် အတည်ပြုချက်ရယူခြင်းများ ဆောင်ရွက်မှာဖြစ်ပါတယ်။ အဆိုတင်သွင်းရန် လျှပ်စစ်နှင့် စွမ်းအင်ဖွံ့ဖြိုးတိုးတက်ရေးကော်မတီကို ဖိတ်ခေါ်ပါတယ်။</speech>
<speech><mp id="1481">ဦးစိုးမြင့်(ခ)ဦးအောင်ဇော်မြင့်(အတွင်းရေးမှူး၊ လျှပ်စစ်နှင့်စွမ်းအင်ဖွံ့ဖြိုးတိုးတက်ရေး ကော်မတီ)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့်အားလုံးမင်္ဂလာပါခင်ဗျား။ ကျွန်တော်ကတော့ ပြည်သူ့လွှတ်တော် လျှပ်စစ်နှင့် စွမ်းအင်ဖွံ့ဖြိုးတိုးတက်ရေးကော်မတီရဲ့ ဦးအောင်ဇော်မြင့် ဖြစ်ပါတယ်။ ဒုတိယအကြိမ် ပြည်သူ့လွှတ်တော် (၁၄)ကြိမ်မြောက်ပုံမှန် အစည်းအဝေး (၁၁)ရက်မြောက်နေ့ဖြစ်တဲ့ ၄-၁၂-၂၀၁၉ ရက်နေ့မှာ ကော်မတီရဲ့ နှစ်ပတ်လည် အစီရင်ခံစာကို တင်သွင်းခဲ့ပြီးဖြစ်ပါတယ်။ ပြည်သူ့လွှတ်တော်ဥက္ကဋ္ဌကြီးမှ ဆွေးနွေးလိုသူများကို ဖိတ်ခေါ်ခဲ့ရာ ဆွေးနွေးမည့်သူတစ်ဦးမျှမရှိပါ။ သို့ပါ၍ ပြည်သူ့လွှတ်တော် လျှပ်စစ်နှင့်စွမ်းအင်ဖွံ့ဖြိုး တိုးတက်ရေးကော်မတီရဲ့ နှစ်ပတ်လည်အစီရင်ခံစာကို ပြည်သူ့လွှတ်တော်ဆိုင်ရာနည်းဥပဒေ ၁၀၀ နည်းဥပဒေခွဲ(ဃ)နှင့်အရ ပြည်သူ့လွှတ်တော်မှ လက်ခံအတည်ပြု ပေးပါရန် ပြည်သူ့လွှတ်တော် ဥက္ကဋ္ဌကြီးမှတစ်ဆင့် လေးစားစွာအဆိုပြုတင်ပြအပ်ပါတယ်ခင်ဗျား။ အားလုံးကို ကျေးဇူးတင် ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အစီရင်ခံစာကို အတည်ပြုနိုင်ဖို့ လွှတ်တော်ရဲ့ သဘောထားရယူပါ့မယ်။ ပြည်သူ့လွှတ်တော် လျှပ်စစ်နှင့်စွမ်းအင်ဖွံ့ဖြိုးတိုးတက်ရေး ကော်မတီရဲ့ နှစ်ပတ်လည်အစီရင်ခံစာကို အတည်ပြုရန် လွှတ်တော်ကသဘောတူပါသလား ခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">လွှတ်တော်က သဘောတူတဲ့အတွက် လျှပ်စစ်နှင့်စွမ်းအင်ဖွံ့ဖြိုးတိုးတက်ရေး ကော်မတီရဲ့ နှစ်ပတ်လည်အစီရင်ခံစာကို လွှတ်တော်ကအတည်ပြုကြောင်း ကြေညာပါတယ်။</speech>
</report>
</section>
</discussion>
<postface>
<title>ဒုတိယအကြိမ် ပြည်သူ့လွှတ်တော် (၁၄)ကြိမ်မြောက်ပုံမှန်အစည်းအဝေး (၁၆)ရက်မြောက်နေ့ ရပ်နားကြောင်းနှင့် အစည်းအဝေး(၁၇)ရက်မြောက်နေ့ဆက်လက်ကျင်းပမည့် နေ့ရက်နှင့်ကြေညာခြင်း</title>
<speech type="speaker">အစီအစဉ် ၁၄ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်သူ့လွှတ်တော် (၁၄)ကြိမ်မြောက်ပုံမှန်အစည်းအဝေး (၁၆)ရက်မြောက်နေ့ကို ရပ်နားပါမယ်။ ဒုတိယအကြိမ် ပြည်သူ့လွှတ်တော် (၁၄)ကြိမ်မြောက်ပုံမှန်အစည်းအဝေး (၁၇)ရက်မြောက်နေ့ကို ၂၀၁၉ ခုနှစ်၊ ဒီဇင်ဘာလ ၁၈ ရက်(ဗုဒ္ဓဟူးနေ့) နံနက် ၁၀:ဝဝ နာရီဆက်လက်ကျင်းပမှာဖြစ်ကြောင်းနဲ့ ယနေ့အတွက် အစည်းအဝေးပြီးဆုံးကြောင်း ကြေညာပါတယ်။ (ဩဘာသံများ)</speech>
<speech type="mc">ပြည်သူ့လွှတ်တော်ဥက္ကဋ္ဌ ပြန်လည်ထွက်ခွာပါပြီခင်ဗျား။</speech>
<speech type="mc">အားလုံးထွက်ခွာနိုင်ပါပြီခင်ဗျား။</speech>
<p>ဒုတိယအကြိမ် ပြည်သူ့လွှတ်တော် (၁၄)ကြိမ်မြောက်ပုံမှန်အစည်းအဝေး (၁၆)ရက်မြောက် နေ့ကို နေ့လယ် ၁၁:၄၅ နာရီ ရပ်နားပါသည်။</p>
</postface>
</transcript>
</doc>
