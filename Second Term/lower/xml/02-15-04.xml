<doc>
<docinfo>
<docno>02-15-04.xml</docno>
<pdf>02-15-04.pdf</pdf>
<term value="02">ဒုတိယအကြိမ်</term>
<session value="15" />
<sittingday value="04" />
<legislature value="lower">ပြည်သူ့လွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး စတုတ္ထနေ့မှတ်တမ်း</title>
<date>၁၃၈၁ ခုနှစ်၊ တပို့တွဲလဆန်း ၁၂ ရက် (၂၀၂၀ ပြည့်နှစ်၊ ဖေဖော်ဝါရီလ ၅ ရက်)(ဗုဒ္ဓဟူးနေ့</date>
</docinfo>
<transcript>
<preface>
<p>နေပြည်တော်ရှိ ပြည်သူ့လွှတ်တော်အစည်းအဝေးခန်းမတွင် ဒုတိယအကြိမ် ပြည်သူ့ လွှတ်တော် (၁၅)ကြိမ်မြောက်ပုံမှန်အစည်းအဝေး စတုတ္ထနေ့ကို နံနက် ၁၀ နာရီင် ကျင်းပပါသည်။ ပြည်သူ့လွှတ်တော်အစည်းအဝေးကို ကြီးကြပ်ကွပ်ကဲသူအဖြစ် ပြည်သူ့လွှတ်တော်ဥက္ကဋ္ဌ ဦးတီခွန်မြတ်က ဆောင်ရွက်ပြီး၊ အခမ်းအနားမှူးအဖြစ် ဦးတင်ဝင်းအောင်၊ ညွှန်ကြားရေးမှူးချုပ်၊ ပြည်သူ့လွှတ်တော်ရုံးက ဆောင်ရွက်ပါသည်။</p>
<speech type="mc">လေးစားအပ်ပါသော ပြည်သူ့လွှတ်တော်ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယ အကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး စတုတ္ထနေ့အစီအစဉ် စတင် ပါတော့မယ်။</speech>
<title>ပြည်သူ့လွှတ်တော်ဥက္ကဋ္ဌ နေရာယူခြင်း</title>
<speech type="mc">ပြည်သူ့လွှတ်တော်ဥက္ကဋ္ဌ ကြွရောက်လာပါပြီခင်ဗျား။ ပြည်သူ့လွှတ်တော်ဥက္ကဋ္ဌသည် ဥက္ကဋ္ဌအတွက်သတ်မှတ်ထားသည့် စင်မြင့်ပေါ်သို့ ကြွရောက် နေရာယူပါသည်။</speech>
<speech type="speaker">အားလုံးမင်္ဂလာပါခင်ဗျာ။</speech>
<speech type="mc">အားလုံးထိုင်နိုင်ပါပြီခင်ဗျား။ ဘာသာ ပြည်သူ့လွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း</speech>
<speech type="speaker">ကြေညာခြင်း ၊ ပြည်သူ့လွှတ်တော်ကိုယ်စားလှယ်များခင်ဗျား။ ဒီကနေ့ကျင်းပတဲ့ ဒုတိယ အကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး စတုတ္ထနေ့မှာ ပြည်သူ့လွှတ်တော် လွှတ်တော်အခွင့်အရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်သူ့ လွှတ်တော်ကိုယ်စားလှယ် ၄၃၂ ဦးရှိသည့်အနက် ၃၉၈ ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိသူဦးရေ စုစုပေါင်းရဲ့ ၉၂.၁၃ ရာခိုင်နှုန်းရှိတဲ့အတွက် အစည်းအဝေးအထမြောက် ကြောင်းနှင့် စတင်ကျင်းပကြောင်း ကြေညာပါတယ်။ (ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အစီအစဉ် ၃ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အစီအစဉ် များကို ကြိုတင်ဖြန့်ဝေထားတဲ့အတိုင်း ဆက်လက်ဆောင်ရွက်သွားပါမယ်။</speech>
<title>ပြည်သူ့လွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type="speaker">အစီအစဉ် ၄ ဖြစ်ပါတယ်။ ယခု အစည်းအဝေးမတက်ရောက်နိုင်တဲ့ လွှတ်တော်ကိုယ်စားလှယ်များအတွက် ခွင့်ပန်ကြားရန်ဖြစ်ပါတယ်။</speech>
<speech><mp id="309">ဒေါက်တာလှမိုး(အတွင်းရေးမှူး၊ လွှတ်တော်အခွင့်အရေးကော်မတီ)</mp>လေးစားအပ် ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ယနေ့ ၂၀၂၀ ပြည့်နှစ်၊ ဖေဖော်ဝါရီလ ၅ ရက်နေ့ ဒုတိယအကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး စတုတ္ထနေ့သို့ မတက် ရောက်နိုင်ပါသဖြင့် ခွင့်ပန်ကြားသူ လွှတ်တော်ကိုယ်စားလှယ်များ၏ကိုယ်စား ပြည်သူ့လွှတ်တော် လွှတ်တော်အခွင့်အရေးကော်မတီအတွင်းရေးမှူး ကျွန်တော် ဒေါက်တာလှမိုး၊ အောင်မြေသာစံ မဲဆန္ဒနယ်က ကိုယ်စားခွင့်ပန်ကြားသွားမှာ ဖြစ်ပါတယ်။ ပြည်သူ့လွှတ်တော်မှာ ယနေ့တက်ရောက် ခွင့်ရှိသော ကိုယ်စားလှယ် ၄၃၂ ဦးရှိပြီး တက်ရောက်သူကိုယ်စားလှယ် ၃၉၈ ဦးရှိကာ ယနေ့ ခွင့်ပန်ကြားသူ ၂၀ ဦးရှိပါတယ်။ ခွင့်ပန်သူကိုယ်စားလှယ်များကတော့ (၁) သံဖြူဇရပ်မဲဆန္ဒနယ်မှ ဦးဉာဏ်ဟိန်း ခွင့် ၃ ရက်၊ (၂) ပျော်ဘွယ်မဲဆန္ဒနယ်မှ ဦးသောင်းအေး ခွင့် ၃ ရက်၊ (၃) မက်မန်းမဲဆန္ဒနယ်မှ ဦးတင်အေး ခွင့် ၁ ရက်၊ (၄) မိုင်းဖြတ်မဲဆန္ဒနယ်မှ ဦးလင်းဇော်ထွန်း ခွင့် ၃ ရက်၊ (၅) ကျေးသီးမဲဆန္ဒနယ်မှ ဦးစိုင်းအောင်ကျော် ခွင့် ၁ ရက်၊ (၆) စေတုတ္တရာမဲဆန္ဒနယ်မှ ဦးကျော်အောင်လွင် ခွင့် ၁ ရက်၊ (၇) မရမ်းကုန်းမဲဆန္ဒနယ်မှ ဒေါက်တာဒေါ်မေဝင်းမြင့် ခွင့် ၁ ရက်၊ (၈) မိုင်းရယ်မဲဆန္ဒနယ်မှ ဦးစိုင်းသီဟကျော် ခွင့် ၁ ရက်၊ (၉) ညောင်ရွှေမဲဆန္ဒနယ်မှ ဦးဝင်းမြင့်ဦး(ခ)ဦးနေမျိုး ခွင့် ၁ ရက်၊ (၁၀) မတူပီမဲဆန္ဒနယ်မှ ဦးပါထန်း ခွင့် ၃ ရက်၊ (၁၁) ဖားဆောင်းမဲဆန္ဒနယ်မှ ဒေါ်နန်းထွေးသူ ခွင့် ၂ ရက်၊ (၁၂) ပေါင်မဲဆန္ဒနယ်မှ ဒေါ်မိကွန်ချမ်း ခွင့် ၃ ရက်၊ (၁၃) ဇမ္ဗူသီရိမဲဆန္ဒနယ်မှ ဦးဖြိုးဇေယျာသော်(ခ)ဦးဇေယျာသော် ခွင့် ၁ ရက်၊ (၁၄) တီးတိန်မဲဆန္ဒနယ်မှ ဦးကျင့်ရှင်းထန် ခွင့် ၂ ရက်၊ (၁၅) တပ်မတော်သားကိုယ်စားလှယ် ဗိုလ်မှူးချုပ်ထွန်းမြတ်ရွှေ ခွင့် ၃ ရက်၊ (၁၆) မံစီမဲဆန္ဒနယ်မှ ဦးချင်းဖေလင်း ခွင့် ၃ ရက်၊ (၁၇) ပုလောမဲဆန္ဒနယ်မှ ဦးအုန်းခင် ခွင့် ၃ ရက်၊ (၁၈) တောင်ဥက္ကလာပမဲဆန္ဒနယ်မှ ဒေါက်တာစောနိုင် ခွင့် ၁ ရက်၊ (၁၉) မိုးမောက်မဲဆန္ဒနယ်မှ ဦးဝင်းအောင် ခွင့် ၃ ရက်နှင့် (၂၀) ပုဗ္ဗသီရိမဲဆန္ဒနယ်မှ ဦးရည်မွန်(ခ)မောင်တင်သစ် ခွင့် ၁ ရက် တို့ဖြစ်ကြပါတယ်။ ယခင် ခွင့်ပန်ကြားသူ ၁၄ ဦး၊ ယနေ့ခွင့်ပန်ကြားသူ ၂၀ ဦး စုစုပေါင်းခွင့်ပန်ကြားသူ ၃၄ ဦး ဖြစ်ပါတယ်။ ခွင့်မဲ့ပျက်ကွက်သူမရှိပါကြောင်းနှင့် အထက်ပါကိုယ်စားလှယ်များ၏ ခွင့်ပန်ကြားမှု အား ခွင့်အဖြစ် ခွင့်ပြုပေးပါရန် လေးစားစွာဖြင့် ပန်ကြားအပ်ပါတယ်ခင်ဗျား။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<title>ပြည်သူ့လွှတ်တော်ကိုယ်စားလှယ်များအစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ဒီကနေ့ အစည်းအဝေးမှာ တက်ရောက်ခွင့်ရှိတဲ့ လွှတ်တော်ကိုယ်စားလှယ် ၄၃၂ ဦး၊ ယခင်ကခွင့်ပန်ကြား၍ ခွင့်ပြုထားသူ ၁၄ ဦး၊ ယနေ့ခွင့်ပြုထားသူ ၂၀ ဦးဖြစ်၍ လွှတ်တော်က ခွင့်ပြုထားသူ စုစုပေါင်း ၃၄ ဦး ဖြစ်ပါတယ်။ ခွင့်မဲ့ ပျက်ကွက်သူမရှိပါ။ ယခုလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို လွှတ်တော်ရဲ့ အတည်ပြုချက်ရယူပါမယ်။ ပြည်သူ့လွှတ်တော်ကိုယ်စားလှယ်များ အစည်းအဝေး တက်ရောက်မှု အခြေအနေတင်ပြချက်ကို အတည်ပြုမှတ်တမ်းတင်ရန် လွှတ်တော်က သဘောတူ ပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">လွှတ်တော်က သဘောတူတဲ့အတွက် ကိုယ်စားလှယ်များအစည်းအဝေး တက်ရောက်မှုအခြေအနေကို အတည်ပြုမှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို လွှတ်တော်ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့ အစည်းဝင်များက ဖြေကြားခြင်း</title>
<speech type="speaker">အစီအစဉ် ၅ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မေးခွန်း များ မေးမြန်းဖြေကြားခြင်းအစီအစဉ် စတင်ဆောင်ရွက်ပါမယ်။</speech>
<Q-A>
<title>ရှမ်းပြည်နယ်တွင် လက်နက်နှင့်သက်ဆိုင်သောဥပဒေများအား မည်သို့ကျင့်သုံးလျက်ရှိသည်ကို ရှင်းလင်းစွာဖြေကြားပေးရန်နှင့် နိုင်ငံတော်တစ်ဝန်းလုံး တစ်ပြေးညီအာဏာသက်ရောက်စေမည့် လက်နက်နှင့်သက်ဆိုင်သောဥပဒေတစ်ရပ်ကို သက်ဆိုင်ရာဌာန၊ အဖွဲ့အစည်းများမှ အသစ်ရေးဆွဲ ပြဋ္ဌာန်းသွားရန်အစီအစဉ်ရှိ/မရှိတို့နှင့်စပ်လျဉ်းသည့်မေးခွန်း</title>
<speech type="speaker">ပထမဦးစွာ မိုင်းရှူးမဲဆန္ဒနယ်မှ ဦးစိုင်းထွန်းအေး မေးမြန်းဖို့ဖြစ်ပါတယ်။</speech>
<speech><mp id="1137">ဦးစိုင်းထွန်းအေး(မိုင်းရှူးမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီး နှင့် ပြည်ထောင်စုအဆင့်အစိုးရအဖွဲ့ဝင်ဝန်ကြီးများ၊ လွှတ်တော်ကိုယ်စားလှယ်များအားလုံး မင်္ဂလာ ပါ။ ကျွန်တော်ကတော့ ရှမ်းပြည်နယ်(တောင်ပိုင်း)၊ မိုင်းရှူးမဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဦးစိုင်းထွန်းအေး ဖြစ်ပါတယ်။ ကျွန်တော့်အနေနဲ့ ရှမ်းပြည်နယ်အတွင်းမှာ လက်ရှိ ကျင့်သုံးလျက်ရှိတဲ့ လက်နက်နဲ့သက်ဆိုင်တဲ့ဥပဒေ၊ စည်းမျဉ်းဥပဒေ၊ အမိန့်များနှင့်စပ်လျဉ်းပြီး ကြယ်ပွင့်ပြမေးခွန်း မေးမြန်းသွားမှာဖြစ်ပါတယ်။ ကျွန်တော့်ကို Power Point နဲ့ တင်ပြခွင့်ပြုပါ ခင်ဗျား။ ဒါကတော့ ရှမ်းပြည်နယ်အတွင်းမှာ လက်ရှိအာဏာသက်ရောက်လျက်ရှိတဲ့ လက်နက်နဲ့ သက်ဆိုင်တဲ့ဥပဒေ၊ စည်းမျဉ်းဥပဒေ၊ အမိန့်တွေပဲ ဖြစ်ပါတယ်။ အဲဒါတွေကတော့ The Arms Act (1878). The Kachin Hill-Tribes Regulation (1895). The Shan State Arms Order (1924) o ဖြစ်ပါတယ်။ ဒီဥပဒေတွေအားလုံးဟာ အင်္ဂလိပ်ကိုလိုနီလက်ထက်ကတည်းက ပြဋ္ဌာန်းကျင့်သုံးခဲ့တဲ့ ဥပဒေတွေ ဖြစ်ကြပါတယ်။ လက်နက်များအက်ဥပဒေဟာ ၁၈၇၈ ခုနှစ်၊ အောက်တိုဘာလ ၁ ရက်နေ့ မှာ စတင်အာဏာတည်ပြီး ရှမ်းပြည်နယ်မှာရှိတဲ့ Notified Areas များမှာ အာဏာသက်ရောက် The Arms ကို တွေ့ရမှာ ဖြစ်ပါတယ်။ ကားရပ်များမှာ လက်နက်ကို ပါတယ်။ ကချင်တောင်တန်းဒေသမျိုးရိုးတူစုများဆိုင်ရာစည်မျဉ်းဥပဒေကတော့ လားရှိုးခရိုင်၊ မြောက်သိန္နီနယ်နဲ့ မိုးမိတ်နယ် ကိုးတောင်တောင်တန်းဒေသများအတွင်းမှာနေထိုင်တဲ့ တောင်တန်း ဒေသ မျိုးရိုးတူစုများအပေါ်မှာ အာဏာသက်ရောက်ပါတယ်။ ရှမ်းပြည်နယ်လက်နက်အမိန့်ဟာ ၁၉၂၄ ခုနှစ်၊ စက်တင်ဘာလ ၁ ရက်နေ့မှာ စတင်အာဏာတည်ပြီးတော့ ရှမ်းပြည်နယ်အတွင်းမှာ The Arms Act 329 səmbwdopodosušne cm7200009:09 Notified Areas qp:qopdul: အာဏာသက်ရောက်တာကို တွေ့ရမှာ ဖြစ်ပါတယ်။ The Arms Act ပုဒ်မ ၄ မှာပါတဲ့ အမြောက်၊ လက်နက်၊ ခဲယမ်းမီးကျောက်၊ စစ်ပစ္စည်းနှင့် လိုင်စင်ဆိုတဲ့စကားရပ်များမှာ လက်နက်ကို ဖော်ပြပါ အတိုင်း အဓိပ္ပာယ်ဖွင့်ဆိုထားပါတယ်။ ဒီအဓိပ္ပာယ်ဖွင့်ဆိုချက်အရဆိုရင် ရှမ်းပြည်နယ်အတွင်းမှာ ရိုးရာဓလေ့ထုံးတမ်းအစဉ်အလာအရ ကိုင်ဆောင်သွားလာနေတဲ့ ဓားတွေ၊ တူမီးသေနတ်တွေလည်း အကျုံးဝင်နေတာကို တွေ့ရမှာဖြစ်ပါတယ်။ လက်ရှိအာဏာသက်ရောက်လျက်ရှိတဲ့ဥပဒေ၊ စည်းမျဉ်းဥပဒေ၊ အမိန့် သုံးခုစလုံးဟာ အင်္ဂလိပ်ကိုလိုနီလက်ထက်ကတည်းက ပြဋ္ဌာန်းခဲ့တဲ့ဥပဒေများ ဖြစ်ပါတယ်။ လက်ရှိ၂၀၀၈ ခုနှစ်၊ ဖွဲ့စည်းပုံအခြေခံဥပဒေကို လက်ခံကျင့်သုံးနေတာဖြစ်တဲ့အတွက် ကိုလိုနီခေတ်က နိုင်ငံတော် ဖွဲ့စည်းပုံနဲ့ ယခုနိုင်ငံတော်ဖွဲ့စည်းပုံဟာ တူညီခြင်းမရှိတော့ပါဘူး။ ဒါ့အပြင် ဥပဒေပါ ပြစ်မှုနှင့် ပြစ်ဒဏ်တွေဟာလည်း တစ်ပြေးညီပြဋ္ဌာန်းထားခြင်းမရှိကြောင်းကို လေ့လာတွေ့ရှိရပါတယ်။ ၂၀၀၈ ခုနှစ်၊ ဖွဲ့စည်းပုံအခြေခံဥပဒေ အခန်း(၈) ပုဒ်မ ၃၄ရ မှာ နိုင်ငံတော်သည် မည်သူ့ကိုမဆို ဥပဒေအရာတွင် တန်းတူညီမျှ အခွင့်အရေးရရှိစေရမည်။ ထို့အပြင် ဥပဒေ၏အကာအကွယ်ကိုလည်း တန်းတူညီမျှစွာ ရယူပိုင်ခွင့်ပေးရမည်လို့ ပြဋ္ဌာန်းထားတဲ့အတွက် လက်ရှိကျင့်သုံးနေတဲ့ လက်နက်နှင့်သက်ဆိုင်တဲ့ ဥပဒေတွေဟာ ဖွဲ့စည်းပုံအခြေခံဥပဒေထဲမှာပါတဲ့အချက်များနှင့် ဆန့်ကျင်ကွဲလွဲလျက်ရှိပါတယ်။ ဒါ့အပြင် လက်ရှိကျင့်သုံးနေတဲ့ လက်နက်နဲ့သက်ဆိုင်သည့်ဥပဒေများကြောင့် ရှမ်းပြည်နယ်ရှိ ပြည်သူလူထုများအား ဥပဒေအရ ခွဲခြားဆက်ဆံခံနေရသလို ဖြစ်နေပါတယ်။ သို့ဖြစ်ပါ၍ မိဘပြည်သူ များကိုယ်စား မေးမြန်းလိုတာကတော့ ရှမ်းပြည်နယ်တွင် လက်နက်နဲ့သက်ဆိုင်တဲ့ဥပဒေများကို မည်သို့ကျင့်သုံးလျက်ရှိတယ်ဆိုတာကို ရှင်းလင်းစွာဖြေကြားပေးရန်နှင့် နိုင်ငံတော်တစ်ဝန်းလုံး တစ်ပြေးညီအာဏာသက်ရောက်စေမယ့် လက်နက်နှင့်သက်ဆိုင်သောဥပဒေတစ်ရပ်ကို သက်ဆိုင်ရာ ဌာနအဖွဲ့အစည်းများမှ အသစ်ရေးဆွဲပြဋ္ဌာန်းသွားရန် အစီအစဉ်ရှိ/မရှိဆိုတာကို သိရှိလိုတဲ့အတွက် ပြည်သူ့လွှတ်တော်ဥက္ကဋ္ဌကြီးမှတစ်ဆင့် မေးမြန်းအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ပြည်ထဲရေးဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="21">ဗိုလ်ချုပ်အောင်သူ(ဒုတိယဝန်ကြီး၊ ပြည်ထဲရေးဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ဖိတ်ကြားထားသော ဧည့်သည်တော်များအားလုံးမင်္ဂလာအပေါင်းနှင့် ပြည့်စုံကြပါစေလို့ နှုတ်ခွန်းဆက်သအပ်ပါတယ်။ ကျွန်တော်ကတော့ ပြည်ထဲရေးဝန်ကြီးဌာနမှ ဒုတိယဝန်ကြီး ဗိုလ်ချုပ်အောင်သူ ဖြစ်ပါတယ်။ ရှမ်းပြည်နယ်၊ မိုင်းရှူးမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးစိုင်းထွန်းအေးရဲ့ ကြယ်ပွင့်ပြ မေးခွန်းအပေါ် ရှင်းလင်းတင်ပြခွင့်ပြုပါရန် တင်ပြအပ်ပါတယ်။ မြန်မာနိုင်ငံမှာ လက်ရှိကျင့်သုံးလျက် ရှိတဲ့ လက်နက်နဲ့သက်ဆိုင်တဲ့ဥပဒေများ၊ စည်းမျဉ်းဥပဒေများနှင့် အမိန့်များမှာ ၁၈၇၈ ခုနှစ်၊ လက်နက်များအက်ဥပဒေ၊ ၁၈၉၅ ခုနှစ်၊ ကချင်တောင်တန်းဒေသမျိုးရိုးတူစုများဆိုင်ရာစည်းမျဉ်း ဥပဒေ၊ ၁၉၂၄ ခုနှစ်၊ ရှမ်းပြည်နယ်လက်နက်အမိန့်၊ ၁၉၄၈ ခုနှစ်၊ ချင်းပြည်နယ်လက်နက်ဆိုင်ရာ ပြဋ္ဌာန်းချက်များ၊ ၁၉၄၉ ခုနှစ်၊ လက်နက်(အရေးပေါ်ပြစ်ဒဏ်စီရင်မှု)(ယာယီ)အက်ဥပဒေနှင့် ၁၉၅၁ ခုနှစ်၊ လက်နက်(ယာယီပြင်ဆင်ချက်)အက်ဥပဒေတို့ ဖြစ်ပါတယ်။ ၁၉၇၈ ခုနှစ်၊ လက်နက်များ အက်ဥပဒေကို ရှမ်းပြည်နယ်တွင် တောင်ကြီး၊ ကလော၊ လားရှိုး၊ သီပေါ၊ အောင်ပန်း၊ ညောင်ရွှေ၊ လွိုင်လင်၊ ကျောက်မဲ၊ ပင်လုံ၊ မိုးနဲနှင့် ကျိုင်းတုံမြူနီစီပါယ်အက်ဥပဒေပုဒ်မ ၂၄၆ အရ ကြေညာပြီး ဒေသများ(ကျိုင်းတုံမြို့စည်ပင်သာယာနယ်နိမိတ်အတွင်း)၊ မီးရထားဌာနပိုင်နယ်မြေများနှင့် လွယ်မွေ မြို့မဒေသများတွင် ၁-၁၀-၁၈၇၈ ရက်နေ့က စတင်အာဏာသက်ရောက်ခဲ့ပါတယ်။ ၁၈၉၅ ခုနှစ်၊ ကချင်တောင်တန်းဒေသမျိုးရိုးတူစုများဆိုင်ရာစည်းမျဉ်းဥပဒေမှာ လားရှိုးခရိုင်၊ မြောက်သိန္နီနယ်နှင့် မိုးမိတ်နယ် ကိုးတောင်တောင်တန်းဒေသအတွင်းနေထိုင်တဲ့ မျိုးရိုးတူစုများ ဖြစ်ကြတဲ့ ကချင်၊ ယောရင်၊ နု၊ မရူး၊ လရှီ၊ အဇီး၊ ချင်း(နာဂ)၊ ရှမ်း၊ ဂေါ်ရခါးစသည့်မျိုးနွယ်စုများ အပေါ် အာဏာသက်ရောက်ကြောင်း ပါရှိပါတယ်။ ၁-၉-၁၉၂၄ ရက်နေ့တွင် ရှမ်းပြည်နယ်လက်နက် အမိန့်ကို ထုတ်ပြန်ခဲ့ပါတယ်။ ထိုအမိန့်အရ ၁၈၇၈ ခုနှစ်တွင် လက်နက်ဥပဒေ အာဏာသက်ရောက်ပြီး ဖြစ်တဲ့ တောင်ကြီး၊ ကလော၊ လားရှိုး၊ သီပေါ၊ အောင်ပန်း၊ ညောင်ရွှေ၊ လွိုင်လင်၊ ကျောက်မဲ၊ ပင်လုံ၊ မိုးနဲနှင့် ကျိုင်းတုံ ၁၁ မြို့နယ်မှအပ ကျန်မြို့နယ် ၃၉ မြို့နယ်ကို အာဏာသက်ရောက်စေခဲ့ပါတယ်။ ထို့ကြောင့် တောင်ကြီး၊ ကလော၊ လားရှိုး၊ သီပေါ၊ အောင်ပန်း၊ ညောင်ရွှေ၊ လွိုင်လင်၊ ကျောက်မဲ၊ ပင်လုံ၊ မိုးနဲနှင့် ကျိုင်းတုံ ၁၁ မြို့နယ်အတွင်း ဖြစ်ပွားတဲ့ လက်နက်မှုများနှင့်ပတ်သက်၍ ၁၈၇၈ ခုနှစ်၊ လက်နက်ဥပဒေအရလည်းကောင်း၊ ကျန်မြို့နယ် ၃၉ မြို့နယ်တွင်ဖြစ်ပွားတဲ့ လက်နက်မှုများ နှင့်ပတ်သက်၍ ရှမ်းလက်နက်ကိုင်အမိန့်ဖြင့်လည်းကောင်း အရေးယူဆောင်ရွက်လျက်ရှိပြီး ရှမ်းပြည်နယ်တစ်ဝန်းလုံး အစိုးရပိုင် သို့မဟုတ် ဥပဒေအရ ကိုင်ဆောင်ခွင့်ရှိသူပိုင် လက်နက်၊ ခဲယမ်း များ ခိုးယူလျှင် သို့မဟုတ် ခိုးယူရန်ကြံစည်လျှင် သို့မဟုတ် ရောင်းချလျှင် ၁၉၄၉ ခုနှစ်၊ လက်နက် အရေးပေါ်ပြစ်ဒဏ်စီရင်မှုယာယီအက်ဥပဒေအရလည်းကောင်း၊ နိုင်ငံတော်ပုန်ကန်မှုကျူးလွန်ရန် တာဇော်ဝင်းမြင့်(စဉ့်ကူးများ၊ ပြည်ထောင်စုပါစေကြောင်း အကြံဖြင့် သေနတ်ကြီးများ၊ ပေါက်ကွဲပစ္စည်းများနှင့်ကျည်များ လက်ဝယ်ထားရှိလျှင် ၁၉၅၁ ခုနှစ်၊ လက်နက်ယာယီပြင်ဆင်ချက်အက်ဥပဒေအရလည်းကောင်း အမှုဖွင့်အရေးယူဆောင်ရွက်လျက် ရှိပါတယ်။ သို့ပါ၍ မြန်မာနိုင်ငံတွင် လက်ရှိကျင့်သုံးလျက်ရှိတဲ့ လက်နက်နှင့်သက်ဆိုင်တဲ့ဥပဒေများအား လက်ရှိအခြေအနေများနှင့်ကိုက်ညီမှုရှိသော်လည်း ရှမ်းပြည်နယ်အပါအဝင် မြန်မာနိုင်ငံတစ်ဝန်းလုံး တွင် တစ်ပြေးညီအာဏာသက်ရောက်စေရန် လက်နက်ဥပဒေအသစ်ကို မြန်မာနိုင်ငံရဲတပ်ဖွဲ့မှ ရေးဆွဲလျက်ရှိပါကြောင်း ရှင်းလင်းဖြေကြားအပ်ပါတယ်။</speech>
</Q-A>
<Q-A>
<title>ခေတ်စနစ်ရွေ့လျားတိုးတက်ပြောင်းလဲလာမှုဖြစ်စဉ်တို့နှင့် ဆီလျော်မှုမရှိတော့သော ၁၈၇၈ ခုနှစ်၊ လက်နက်ဥပဒေအား မဖြစ်မနေပြင်ဆင်ခြင်း(သို့)ပယ်ဖျက်ခြင်းများပြုလုပ်၍ အသစ် ပြန်လည်ပြဋ္ဌာန်းရန် အစီအစဉ်ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">စဉ့်ကူးမဲဆန္ဒနယ်မှ ဒေါက်တာဇော်ဝင်းမြင့် မေးမြန်းဖို့ဖြစ်ပါတယ်။</speech>
<speech><mp id="288">ဒေါက်တာဇော်ဝင်းမြင့်(စဉ့်ကူးမဲဆန္ဒနယ်)</mp>လေးစားရပါသော ပြည်သူ့လွှတ်တော် ဥက္ကဋ္ဌကြီးနှင့် လွှတ်တော်ကိုယ်စားလှယ်များ၊ ပြည်ထောင်စုအဆင့် အဖွဲ့ အစည်းဝင်များအားလုံးနှင့် ဧည့်သည်တော်များအားလုံး ကိုယ်စိတ်နှလုံး ရွှင်လန်းချမ်းမြေ့ကြပါစေကြောင်း ဦးစွာဆုတောင်း မေတ္တာပို့သအပ်ပါတယ်။ ကျွန်တော်ကတော့ မန္တလေးတိုင်းဒေသကြီး၊ စဉ့်ကူးမဲဆန္ဒနယ်မှ ပြည်သူ့ လွှတ်တော်ကိုယ်စားလှယ် ဒေါက်တာဇော်ဝင်းမြင့် ဖြစ်ပါတယ်။ ကျွန်တော့်အနေဖြင့် ခေတ်စနစ် ရွေ့လျားတိုးတက်ပြောင်းလဲလာမှုဖြစ်စဉ်တို့နှင့် ဆီလျော်မှုမရှိတော့သော ၁၈၇၈ ခုနှစ်၊ လက်နက်ဥပဒေနှင့်ပတ်သက်ပြီးတော့ မေးမြန်းသွားမှာဖြစ်ပါတယ်။ ဥက္ကဋ္ဌကြီးခင်ဗျား။ ဤဥပဒေ ဟာ လွန်ခဲ့တဲ့နှစ်ပေါင်း ၁၄၀ ကျော် အင်္ဂလိပ်အုပ်ချုပ်သောကာလ ၁၈၇၈ ခုနှစ်က ပြဋ္ဌာန်းခဲ့တဲ့ ဥပဒေတစ်ရပ် ဖြစ်ပါတယ်။ ဤဥပဒေပုဒ်မ ၁၃ အရ လိုင်စင်ရရှိထားသော်လည်း ၎င်းလိုင်စင်ပါ စည်းကမ်းများနှင့်အညီမဟုတ်လျှင် မည်သူမျှ လက်နက်တစ်ခုခုကို ကိုင်စွဲသွားလာခြင်းမပြုရလို့ တားမြစ်ထားပါတယ်။ အဲဒီနေရာမှာ လက်နက်ဆိုတဲ့အဓိပ္ပာယ်ကို ယင်းဥပဒေရဲ့ ပုဒ်မ ၄ ပုဒ်မခွဲ(ခ) မှာ (၁) ဓားနှီးချွန်၍ ဓားသွား၌ သုံးလက်မထက်ပိုသောမောင်းချဓား၊ (၂) အိမ်သုံး၊ လယ်ယာသုံး၊ စက်မှုသုံးများအတွက် မရည်ရွယ်သော ဓားဦးချွန်၍ အလျား အရိုးငါးလက်မထက်ပိုသောဓားများ၊ (၃) နိုင်ငံတော်သမ္မတက အမိန့်ကြော်ငြာစာဖြင့် သတ်မှတ်ထားသော အခြားဓားများ၊ (၄) သေနတ်၊ လှံစွပ်၊ ဓားလွတ်၊ ဓားမြှောင်၊ လှံ၊ လှံသွား၊ အမြောက်လက်နက် အစိတ်အပိုင်းများနှင့် လက်နက်လုပ် စက်များပါဝင်တယ်လို့ ပြဋ္ဌာန်းထားပါတယ်။ မှ ပြည်သူ အထက်ပါပြဋ္ဌာန်းချက်များကို ဖောက်ဖျက်ပါက လက်နက်ဥပဒေပုဒ်မ ၁၉ ပုဒ်မခွဲ(င)ဖြင့် တရားစွဲဆိုရမည်ဖြစ်ပြီး ပြစ်ဒဏ်မှာ သုံးနှစ်အထိ ထောင်ဒဏ်ဖြစ်စေ၊ ငွေဒဏ်ဖြစ်စေ၊ ဒဏ်နှစ်ရပ်လုံးဖြစ်စေ ချမှတ်ရမယ်လို့ ပြဋ္ဌာန်းထားပါတယ်။ အထက်ပါပြဋ္ဌာန်းချက်များအရ ယနေ့ ဒီဥပဒေဟာ တည်ဆဲဥပဒေထဲမှာ ပါဝင်တာဖြစ်တဲ့ အတွက်ကြောင့် လူတန်းစားအလွှာမရွေး ဖမ်းဆီးတရားစွဲဆိုခံနေကြရပါတယ်။ အချုပ်အနှောင်များ လည်း ခံနေကြရပါတယ်။ ဒါကို ဥပမာနဲ့ပြောမယ်ဆိုရင် ကျွန်တော့်ရဲ့ စဉ့်ကူးမြို့နယ်မှာ လွန်ခဲ့တဲ့ သုံးနှစ်ခန့်က ပုဒ်မ ၁၉ ပုဒ်မခွဲ(င)ဖြင့် တရားစွဲဆိုတင်ပို့တဲ့အမှုတွေနဲ့ပတ်သက်ပြီးတော့ တင်ပြရမယ် ဆိုရင် ၂၀၁၆ ခုနှစ်က ပုဒ်မ ၁၉ ပုဒ်မခွဲ(င)နဲ့စွဲတဲ့အမှုဟာ ၄၉ မှု၊ ၂၀၁ရ ခုနှစ်က ၃၁ မှု၊ ၂၀၁၈ ခုနှစ်မှာ ၄၁ မှု၊ ၂၀၁၉ ခုနှစ် ဇွန်လအထိ အမှုပေါင်း ၅၀ စုစုပေါင်း ၁၇၁ မှုအထိ ရှိခဲ့ပါတယ်။ အထက်ပါ အမှုများအနက် ကျေးရွာ အတွင်း၊ မြို့အတွင်း၊ ပွဲလမ်းသဘင်အတွင်း လက်နက်ကိုင်စွဲသွားလာသဖြင့် ဖမ်းဆီးရတဲ့အမှုငါးမှုနှင့် အများသွားလာနေတဲ့လမ်းပေါ်မှာ လက်နက်၊ ဓားဖြင့်ရမ်းကားသဖြင့် ဖမ်းဆီးတဲ့အမှုနှစ်မှု စုစုပေါင်း ခုနစ်မှုသာရှိခဲ့ပြီး ဒီ ခုနစ်မှုကတော့ အမှန်တကယ် အရေးယူသင့်တဲ့ အမှုများလည်း ဖြစ်ပါတယ်။ သို့သော် ကျန် ၁၆၄ မှုမှာတော့ ထန်းတက်သမားများ၊ တချို့က မိဘများနဲ့ မိသားစုများကို လုပ်ကိုင်ရှာဖွေကျွေးမွေးနေတဲ့ မျှစ်ချိုး၊ ဝါးခုတ်လုပ်ကိုင်နေသူတွေ၊ လုံခြုံရေးအန္တရာယ်အတွက် ကားနှင့်ဆိုင်ကယ်များပေါ်တွင်ပါရှိသော ရပ်ဝေးခရီးသွားများ၊ တောတောင်ထဲမှာရှိတဲ့ ရွှေလုပ်ကွက် များနှင့် လုပ်ကိုင်စားသောက်သူများ၊ အိမ်သုံး၊ လယ်ယာသုံးအတွက် ပန်းပဲဖိုနှင့် ပွဲဈေးတန်းများမှ ဝယ်ယူကိုင်ဆောင်လာကြသူများ ဖြစ်ကြပါတယ်။ ဒီအမှုများဟာ အမှန်တကယ်တော့ အရေး မယူသင့်တဲ့အမှုများဖြစ်ပါတယ်။ သို့သော် တရားရုံးများအနေဖြင့် စွဲတင်လာတဲ့ ပုဒ်မ ၁၉ ပုဒ်မခွဲ(င) အမှုတိုင်းကို အခြေအနေအရပ်ရပ်ကြောင့် ငွေဒဏ်ချမှတ်ခြင်းမပြုဘဲ ထောင်ဒဏ်များသာ ချမှတ်နေ ကြပါတယ်။ အနီးကပ်ဆုံး ဥပမာတစ်ခု ကျွန်တော်တင်ပြရရင် ကျွန်တော့်ရဲ့ မဲဆန္ဒနယ်မြေမှာရှိတဲ့ မိရိုးဖလာ ပန်းပဲလုပ်ငန်းလုပ်ကိုင်ထားတဲ့ မိသားစုထဲက ပန်းပဲဆရာတစ်ယောက်ဟာ သူ့ရဲ့ ကျေးရွာ ညောင်ဝန်းဆိုတဲ့ကျေးရွာကနေပြီးတော့ သုံးမိုင်ခန့်ဝေးတဲ့ ချိုးကြီးဆိုတဲ့ ကျေးရွာတစ်ရွာကို သူ့ထံမှာ အပ်နှံထားတဲ့ လယ်ယာသုံး ကိုင်းခုတ်ဓားတွေ၊ နောက်တစ်ခုက ထင်းခုတ်ဓားတွေ၊ အိမ်သုံး၊ မီးဖိုချောင်သုံးဓားတွေကို သွားရောက်ပို့တဲ့အခါမှာ နယ်မြေခံရဲတပ်ဖွဲ့ရဲ့ လုံခြုံရေးအရရှာဖွေရင်း ဒီဓားတွေကိုတွေ့ပြီးတော့ ထောင်ဒဏ်နှစ်လအထိအောင် ချမှတ်ခြင်းခံခဲ့ရတဲ့အဖြစ်မျိုးတွေလည်း ရှိပါတယ်။ ဒါမျိုးတွေဟာ ကျွန်တော်တို့မြို့နယ်မှာတင်မဟုတ်ဘဲနဲ့ မြန်မာနိုင်ငံအနှံ့အပြား အထူးသဖြင့် လူဦးရေ ၇၀ ရာခိုင်နှုန်းလောက်ရှိတဲ့ တောင်သူလယ်သမားတွေရဲ့ နီးစပ်တဲ့အရပ်ဒေသ တွေမှာ ဒီဥပဒေရဲ့ အကျိုးဆက်တွေကို ခံစားနေကြရပါတယ်။ ဒါကြောင့် လူကောင်းသူကောင်းများ အနီးကပ်ဆုံး ဗိုင်ထားတဲ့ မိသားစုထဲက ပန်းဆိုတဲ့ ကျေးရွာတစ်ရွာကို ပါတယ်။ အထက်များအား အပြီးတော့ ရေးမေးမြန်းလို တရားစွဲဆိုခံနေရသော အား ဖမ်းဆီးချုပ်နှောင်ခြင်း၊ ထောင်ဒဏ်အပြစ်ပေးခံရခြင်းများကို စိတ်မချမ်းမြေ့ဖွယ်ရာ တွေ့ရှိနေရ ပါတယ်။ အထက်ပါဥပဒေဟာ တကယ်တော့ မြန်မာနိုင်ငံ အင်္ဂလိပ်လက်အောက်ကျရောက်စဉ်က အုပ်ချုပ်သူလူတန်းစားများအား အန္တရာယ်မပြုနိုင်ရေးနဲ့ သူ့ကျွန်ဘဝရောက်နေတဲ့ မြန်မာနိုင်ငံသား များကို ငြိမ်ဝပ်ပိပြားစေရန် ရည်ရွယ်ပြီးတော့ ရေးဆွဲခဲ့တဲ့ဥပဒေ ဖြစ်ပါတယ်။ ဒါကြောင့် ဒီနေ့ ခေတ်ကာလနှင့်လျော်ညီမှု မရှိတော့တဲ့အတွက် ကျွန်တော်မေးမြန်းလိုတာကတော့ ၁၈၇၈ ခုနှစ်၊ လက်နက်ဥပဒေပြဋ္ဌာန်းချက်များအရ လူတန်းစားအလွှာမရွေး ဖမ်းဆီးတရားစွဲဆိုခံနေရသော ခေတ်စနစ် ရွေ့လျားပြောင်းလဲတိုးတက်လာမှုဖြစ်စဉ်တို့နှင့် ဆီလျော်မှုမရှိတော့သော ၎င်း ၁၈၇၈ ခုနှစ်၊ လက်နက်ဥပဒေအား မဖြစ်မနေပြင်ဆင်ခြင်း သို့မဟုတ် ပယ်ဖျက်ခြင်းများ ပြုလုပ် ၍ အသစ်ပြန်လည် ပြဋ္ဌာန်းရန် အစီအစဉ်ရှိ/မရှိကို လွှတ်တော်ဥက္ကဋ္ဌကြီးမှတစ်ဆင့် အများကိုယ်စား လေးစားစွာ မေးမြန်းအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ပြည်ထဲရေးဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="21">ဗိုလ်ချုပ်အောင်သူ(ဒုတိယဝန်ကြီး၊ ပြည်ထဲရေးဝန်ကြီးဌာန)</agency>လေးစားအပ်ပါ သော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များခင်ဗျား။ မန္တလေးတိုင်း ဒေသကြီး၊ စဉ့်ကူးမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါက်တာဇော်ဝင်းမြင့်ရဲ့ ကြယ်ပွင့်ပြမေးခွန်းအပေါ် ရှင်းလင်းတင်ပြခွင့်ပြုပါရန် တင်ပြအပ်ပါတယ်။ မန္တလေးတိုင်းဒေသကြီး၊ ပြင်ဦးလွင်ခရိုင်၊ စဉ့်ကူးမြို့နယ်ဟာ ၅၄၄.၀၃ စတုရန်းမိုင် ကျယ်ဝန်းပြီး မြို့ပေါ်ရပ်ကွက်နှစ်ခု၊ ကျေးရွာအုပ်စု ၃ရ အုပ်စု၊ ကျေးရွာပေါင်း ၁၂၂ လ၊ အိမ်ခြေ ၂၉၅၇၈ အိမ်၊ အိမ်ထောင်စု ၃၁၇၄၃ စု၊ လူဦးရေ ၁၄၉၈၀၆ ဦး နေထိုင်လျက်ရှိပါတယ်။ ဒေသခံပြည်သူများမှာ စိုက်ပျိုးရေးလုပ်ငန်းအား အဓိကလုပ်ကိုင်လျက်ရှိတဲ့အပြင် ရွှေလုပ်ငန်းများလည်း လုပ်ကိုင်လျက်ရှိပါတယ်။ မြန်မာနိုင်ငံမှာ ဖြစ်ပွားခဲ့တဲ့မှုခင်းများကို အမျိုးအစားအလိုက် အမှုကြီး၊ အခြားအမှု၊ ကြိုတင် ကာကွယ်မှုများအဖြစ် သတ်မှတ်ထားရှိရာ စဉ့်ကူးမြို့နယ် ရဲတပ်ဖွဲ့ပိုင်နယ်မြေအတွင်း မှုခင်းဖြစ်ပွားမှုမှာ ၂၀၁၆ ခုနှစ်မှ ၂၀၂၀ ပြည့်နှစ် ဇန်နဝါရီလကုန်အထိ အမှုကြီး ၆၀ မှု၊ အခြားအမှု ၁၂၃၀ မှု ဖြစ်ပွားခဲ့ပြီး ကြိုတင် ကာကွယ်မှု ၁၈၅၉ မှုကို ဖော်ထုတ်ဖမ်းဆီးအရေးယူဆောင်ရွက်ခဲ့ပါတယ်။ အဆိုပါဖြစ်ပွားခဲ့တဲ့ အမှုကြီး ၆၀ မှုအနက် လူသတ်မှု ၂၈ မှုတွင် ဓားဖြင့်ကျူးလွန်မှု ၁၈ မှု၊ တုတ်ဖြင့် ကျူးလွန်မှု ၁၀ မှုတို့ပါဝင်ပြီး အခြားအမှု ၁၂၃၀ မှုဖြစ်ပွားခဲ့ရာမှာ နာကျင်မှု ၇၄၁ မှုပါဝင်ပြီး အဆိုပါ နာကျင်စေမှုများအနက် ဓားဖြင့်ကျူးလွန်သောအမှု ၄၀၀ မှုနှင့် တုတ်ဖြင့်ကျူးလွန်သောအမှု ၃၂၆ မှု ပါဝင်ပါတယ်။ DDOT မြန်မာနိုင်ငံရဲတပ်ဖွဲ့အနေဖြင့် ပြည်သူလူထုအား ကာကွယ်စောင့်ရှောက်မှုပေးရန်အတွက် ပြည်သူ့ဘဝလုံခြုံမှုရှိစေရန် မှုခင်းကြိုတင်ကာကွယ်ရေးနှင့် မှုခင်းလျော့နည်းကျဆင်းရေးလုပ်ငန်း များကို တိုင်းဒေသကြီး/ပြည်နယ်များမှာ မိမိနယ်မြေဒေသအခြေအနေနှင့်ကိုက်ညီတဲ့ အစီအမံများ ရေးဆွဲဆောင်ရွက်လျက်ရှိပါတယ်။ ထိုသို့ရေးဆွဲတဲ့ မှုခင်းကျဆင်းရေးအစီအမံများတွင် ပြစ်မှု ကျူးလွန်ခြင်းကိုဖြစ်ပေါ်စေတဲ့ အကြောင်းအရင်းများကို ကာကွယ်နိုင်ရန်၊ လက်နက်ဥပဒေ၊ လောင်းကစားဥပဒေ၊ ပြည့်တန်ဆာနှိပ်ကွပ်ရေးဥပဒေ၊ ရာဇဝတ်ကျင့်ထုံးဥပဒေ၊ ယစ်မျိုးအက်ဥပဒေ၊ ရဲအက်ဥပဒေ၊ ခြေချုပ်နှင့်ခံဝန်ချုပ်ဥပဒေ၊ ရုပ်မြင်သံကြားနှင့်ဗွီဒီယိုဥပဒေ၊ မူးယစ်ဆေးဝါးနှင့် စိတ်ကိုပြောင်းလဲစေသော ဆေးဝါးများဆိုင်ရာဥပဒေနှင့် မော်တော်ယာဉ်ဥပဒေများဖြင့် အရေးယူ ဆောင်ရွက်လျက်ရှိပါတယ်။ စဉ့်ကူးမြို့နယ်ရဲတပ်ဖွဲ့ အနေဖြင့် အမှုကြီးများနှင့် နာကျင်စေမှု ဖြစ်ပွားရာတွင် လက်နက်စွဲကိုင်၍ ဖြစ်ပွားမှုများခြင်းကြောင့် လက်နက်အက်ဥပဒေအရ ကြိုတင် ကာကွယ်မှုကို အဓိကထားအရေးယူခြင်းဖြစ်ပါတယ်။ လက်နက်ဥပဒေအရ အရေးယူဆောင်ရွက်ခဲ့မှု များမှာ ၂၀၁၆ ခုနှစ်တွင် ၅၀ မှု၊ ၂၀၁ရ ခုနှစ်တွင် ၃၃ မှု၊ ၂၀၁၈ ခုနှစ်တွင် ၄၃ မှု၊ ၂၀၁၉ ခုနှစ်တွင် ၈၂ မှု၊ ၂၀၂၀ ပြည့်နှစ် ဇန်နဝါရီလ ၃၁ ရက်နေ့ အထိ သုံးမှု အရေးယူဆောင်ရွက်ခဲ့သဖြင့် စုစုပေါင်း ၂၁၁ မှု ရှိပါတယ်။ အဆိုပါလက်နက်ဥပဒေဖြင့် အရေးယူခဲ့တဲ့ ၂၁၁ မှုသည် ဓားများကို မဆင်မခြင် ကိုင်တွယ်သွားလာ၍ အရေးယူသောအမှုများသာဖြစ်ပါတယ်။ စဉ့်ကူးမြို့နယ်အတွင်းရှိ ရပ်ကွက်/ ကျေးရွာများတွင် တရားမဝင် ဓားဦးချွန်၊ ဓားရှည်၊ ဓားမြှောင်များကို အသုံးချရန်အတွက် အသင့်ကိုင်ဆောင်သွားလာသူများနှင့် အရက်သေစာသောက်စားမူးယစ်ပြီး ကိုင်ဆောင်ရမ်းကားသူ များသည် ဒေါသအလျောက် း လူသတ်မှု၊ နာကျင်စေမှုများ ကျူးလွန်နိုင်သည့်အပြင် လုယက်မှု၊ ဓားပြမှုနှင့် အခြားမလိုလားအပ်သောမှုခင်းများ ကျူးလွန်နိုင်သည့်အတွက် မှုခင်း ကြိုတင်ကာကွယ်သည့်အနေဖြင့် ဥပဒေနှင့်အညီ တရားမဝင်လက်နက်ကိုင်ဆောင်သူများအား ၁၈၇၈ ခုနှစ်၊ လက်နက်များအက်ဥပဒေအရ အရေးယူဆောင်ရွက်ခဲ့ခြင်းသာဖြစ်ပါတယ်။ သို့ပါ၍ စဉ့်ကူးမြို့နယ်ရဲတပ်ဖွဲ့ အနေဖြင့် မှုခင်းလျော့နည်းကျဆင်းရေး၊ ပြစ်မှုများကြိုတင်ကာကွယ်နိုင်ရေး အတွက် တရားမဝင်လက်နက်ကိုင်ဆောင်သူများအား ၁၈၇၈ ခုနှစ်၊ လက်နက်များအက်ဥပဒေအရ အရေးယူဆောင်ရွက်ခဲ့ခြင်းသာဖြစ်ပါကြောင်းနှင့် မြန်မာနိုင်ငံတွင် လက်ရှိကျင့်သုံးလျက်ရှိတဲ့ လက်နက်နှင့်သက်ဆိုင်တဲ့ဥပဒေများအား မြန်မာနိုင်ငံရဲတပ်ဖွဲ့မှ လက်ရှိအခြေအနေနှင့်ကိုက်ညီပြီး တစ်ပြေးညီအာဏာသက်ရောက်စေသည့် လက်နက်ဥပဒေဖြစ်စေရေးအတွက် အသစ်ရေးဆွဲလျက် ရှိပါကြောင်း ရှင်းလင်းဖြေကြားအပ်ပါတယ်။</speech>
</Q-A>
<Q-A>
<title>ဥကင်သာယာမဲဆန္ဒနယ် ပြည်ထောင်စုဝန်ကတော့ လိင်အကြီးခင်ဗျား၊ လှိုင်သာယာမြို့နယ်တွင် ရွှေလင်ဗန်းစက်မှုဇုန်နယ်မြေရဲစခန်း ဖွင့်လှစ်ပေးရန် အစီအစဉ်ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">လှိုင်သာယာမဲဆန္ဒနယ်မှ ဦးဝင်းမင်း မေးမြန်းဖို့ဖြစ်ပါတယ်။</speech>
<speech><mp id="1127">ဦးဝင်းမင်း(လှိုင်သာယာမဲဆန္ဒနယ်)</mp>လေးစားရပါသော ပြည်သူ့လွှတ်တော်ဥက္ကဋ္ဌကြီး နှင့် ပြည်သူ့လွှတ်တော်ကိုယ်စားလှယ်များ၊ ပြည်ထောင်စုဝန်ကြီးများ၊ ဧည့်သည်တော်များအားလုံး မင်္ဂလာပါလို့ ဂါရဝပြုနှုတ်ခွန်းဆက်သအပ်ပါတယ်။ ကျွန်တော်ကတော့ လှိုင်သာယာမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးဝင်းမင်း ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ လှိုင်သာယာမြို့နယ် ရွှေလင်ဗန်းစက်မှုဇုန်နယ်မြေရဲစခန်းဖွင့်လှစ်ပေးရန်အတွက် ပြည်သူ့လွှတ်တော် ဥက္ကဋ္ဌကြီးမှတစ်ဆင့် မေးမြန်းသွားမှာဖြစ်ပါတယ်။ လှိုင်သာယာမြို့နယ်မှာ စက်မှုဇုန် ၁၂ ဇုန် တည်ရှိ ပြီး လူဦးရေ ၁၀ သိန်းကျော်နေထိုင်သည့်မြို့နယ်ဖြစ်ပြီး တိုင်းဒေသကြီးနဲ့ပြည်နယ်အသီးသီးက ပြည်သူများ အလုပ်အကိုင်ရရှိရေးအတွက် ရွှေ့ပြောင်းနေထိုင်ကြသူများ၊ စက်ရုံအလုပ်ရုံလုပ်ငန်းရှင် များ၊ ပြည်ပနိုင်ငံခြားသားများ၊ ကာယဉာဏလုပ်သားများ စုပေါင်းနေထိုင်သည့်မြို့နယ်ဖြစ်ပါတယ်။ လှိုင်သာယာမြို့နယ် နယ်မြေလုံခြုံရေး၊ တရားဥပဒေစိုးမိုးရေးနှင့် ရာဇဝတ်မှုများ၊ ဒုစရိုက်မှုများ လျော့နည်းပပျောက်စေရန်အတွက် နယ်မြေရဲစခန်းနှစ်ခုဖွင့်လှစ်ထားရှိပြီး အရာရှိ ၂၈ ဦး၊ အခြား အဆင့်တပ်ဖွဲ့ဝင် ၁၆၀ ဦးဖြင့်တာဝန်ထမ်းဆောင်နေကြသော်လည်း မြို့နေပြည်သူများနှင့် တပ်ဖွဲ့ဝင် အင်အားအချိုးမျှတမှုမရှိသဖြင့် ရဲတပ်ဖွဲ့ဝင်တစ်ဦးလျှင် ပြည်သူ ၇၀၀၀ ကျော်နှုန်းဖြင့်တာဝန် ထမ်းဆောင်နေကြရပါတယ်။ ဒါကြောင့် ၂၀၁၉ ခုနှစ်မှာ မူးယစ်မှု ၃၄၄ မှု၊ လူသတ်မှု ၂၄ မှု၊ လောင်းကစားမှု ၁၀၁ မှု၊ လက်နက်မှု ၅၅၄ မှုဖြစ်ပွားခဲ့ပါတယ်။ ၂၀၁၉ ခုနှစ်တစ်နှစ်လုံးမှာ အမှုကြီး ၅၃ မှု၊ အခြားအမှု ၁၅၆၆ မှု၊ ကြိုကာမှု ၁၀၁၄၁ မှု စုစုပေါင်း ၁၁၇၆၀ မှုဖြစ်ပွားခဲ့ပါတယ်။ ဒါကတစ်ချို့ ပြည်သူတွေက အမှုဖွင့်လိုတဲ့ဆန္ဒမရှိသောကြောင့် အမှုမဖွင့်ခဲ့တဲ့အမှုများလည်းရှိနေပါတယ်။ တရားဥပဒေစိုးမိုးပြီး ရာဇဝတ်မှုများ၊ ဒုစရိုက်မှုများလျော့နည်းပပျောက်စေရန်နှင့် လှိုင်သာယာမြို့နေပြည်သူများ လူမှုဘဝလုံခြုံပြီး အေးချမ်းစွာနေထိုင်နိုင်ရေးအတွက် နယ်မြေရဲစခန်းအသစ်ထပ်မံဖွင့်လှစ်ပေးရန် လိုအပ်နေပါတယ်။ ဥက္ကဋ္ဌကြီးခင်ဗျား။ ကျွန်တော်တို့လှိုင်သာယာမြို့နယ်တွင် ရွှေလင်ဗန်းစက်မှုဇုန် နယ်မြေ ရဲစခန်းဖွင့်လှစ်နိုင်ရန်အတွက် ရွှေလင်ဗန်းစက်မှုဇုန် ဒီပဲယင်းဝန်ထောက်ဦးမြဲလမ်းတွင် မြေဧရိယာ ၀.၃၀၄ ဧကအား ရဲတပ်ဖွဲ့ပိုင်မြေအမည်ပေါက်ရရှိထားပြီးဖြစ်သည့်မြေနေရာတွင် ဖွဲ့စည်းပုံအရ ခွင့်ပြုထားပြီဖြစ်သည့် ကစင်နယ်မြေရဲစခန်းအား ရွှေလင်ဗန်းနယ်မြေရဲစခန်းအဖြစ် အမည် ပြောင်းလဲဖွင့်လှစ်နိုင်ရေးအတွက် ဆောင်ရွက်ပေးပြီး ရဲစခန်းတွင်ဝန်ထမ်းအိမ်ရာများ အတွက် အထပ်မြင့်အဆောက်အဦများတည်ဆောက်ပေးနိုင်ရေးအတွက် ဆောင်ရွက်ပေးရန် အစီအစဉ် ရှိ/မရှိကို မဲဆန္ဒရှင်ပြည်သူများကိုယ်စား ပြည်သူ့လွှတ်တော်ဥက္ကဋ္ဌကြီးမှတစ်ဆင့် လေးစားစွာဖြင့် မေးမြန်းအပ်ပါတယ်။ အားလုံးကိုကျေးဇူးတင်ပါတယ်။</speech>
<speech type="speaker">ပြည်ထဲရေးဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="21">ဗိုလ်ချုပ်အောင်သူ(ဒုတိယဝန်ကြီး၊ ပြည်ထဲရေးဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များခင်ဗျား။ ရန်ကုန်တိုင်း ဒေသကြီး၊ လှိုင်သာယာမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးဝင်းမင်းရဲ့ ကြယ်ပွင့်ပြ မေးခွန်းအပေါ် ရှင်းလင်းတင်ပြခွင့်ပြုပါရန် တင်ပြအပ်ပါတယ်။ ရန်ကုန်တိုင်းဒေသကြီး၊ မြောက်ပိုင်း ခရိုင် လှိုင်သာယာမြို့နယ်မှာ မြို့နယ်ရဲတပ်ဖွဲ့မှူးရုံး၊ မြို့မရဲစခန်းနှင့်တောင်ကြီးနယ်မြေရဲစခန်းတို့ တည်ရှိပါတယ်။ လှိုင်သာယာမြို့နယ်ရဲတပ်ဖွဲ့မှူးရုံးမှာ အရာရှိငါးဦး၊ အခြားအဆင့်ကိုးဦး၊ စာရေး နှစ်ဦး မြို့မရဲစခန်းမှာ အရာရှိ ၂၃ ဦး၊ အခြားအဆင့် ၁၀၃ ဦး တောင်ကြီးနယ်မြေရဲစခန်းမှာ အရာရှိ ၁၁ ဦး၊ အခြားအဆင့် ၄၈ ဦးတို့ရှိပြီး အရာရှိ ၃၉ ဦး၊ အခြားအဆင့် ၁၆၀ ဦး၊ စာရေးနှစ်ဦး စုစုပေါင်း ၂၀၁ ဦးဖြင့်နယ်မြေလုံခြုံရေးနှင့် တရားဥပဒေစိုးမိုးရေးလုပ်ငန်းတာဝန်များကို ဆောင်ရွက်လျက်ရှိ ပါတယ်။ လှိုင်သာယာမြို့နယ်ဟာ စက်မှုဇုန်များတည်ရှိပြီး စက်ရုံ၊ အလုပ်ရုံများစွာတည်ရှိသဖြင့် အခြေခံလူတန်းစားများ အများဆုံးနေထိုင်တဲ့မြို့နယ်ဖြစ်ပါတယ်။ ဒေသအသီးသီးမှ ဝင်/ထွက်သွား လာသူများနှင့် ပြောင်းရွှေ့အခြေချလုပ်ကိုင်တဲ့ အလုပ်သမားများ များပြားတဲ့အတွက် မှုခင်းဖြစ်ပွားမှု များရှိတဲ့အတွက် တရားဥပဒေစိုးမိုးရေးဆောင်ရွက်နိုင်ရန် နယ်မြေရဲစခန်းတစ်ခုဖွင့်လှစ်ရန်လိုအပ် ပါတယ်။ ရွှေလင်ဗန်းစက်မှုဇုန်နယ်မြေရဲစခန်းဖွင့်လှစ်မယ့်မြေနေရာဟာ လှိုင်သာယာမြို့နယ် ရွှေလင်ဗန်းကျေးရွာအုပ်စု ဒီပဲယင်းဝန်ထောက်ဦးမြဲလမ်းနှင့် ကန်ပတ်လမ်းအကြား မြေထဲရပ်ကွက် အမှတ်(ရလပ-၂၅)၊ မြေကွက်အမှတ်(၄၇၈/အေ)၊ မြေအမျိုးအစား (အစိုးရမြေ)ဖြစ်ပြီး မြေဧရိယာ အကျယ်အဝန်းမှာ ၀.၃၀၄ ဧကရှိပါတယ်။ ရန်ကုန်မြို့တော် စည်ပင်သာယာရေးကော်မတီ မြို့ပြ စီမံကိန်းနှင့်မြေစီမံခန့်ခွဲမှုဌာနရဲ့ ၇-၁-၂၀၁၉ ရက်နေ့မှာ မြေပုံမြေရာဇဝင်မှတ်တမ်းအရ တပ်ဖွဲ့ပိုင် အမည်ပေါက်ရရှိပြီးဖြစ်ပါတယ်။ လှိုင်သာယာမြို့နယ် ရွှေလင်ဗန်းကျေးရွာအုပ်စု ကစင်ကျေးရွာရှိ အင်းစိန်အမှတ်(၂)နယ်မြေရဲစခန်း(ကစင်)သည် မြန်မာနိုင်ငံရဲတပ်ဖွဲ့ဌာနချုပ်၏ ၁၈-၆-၁၉၈ရ ရက်စွဲပါစာဖြင့် ဖွင့်လှစ်ခွင့်ပြုပြီးဖြစ်ရာ ဖွင့်လှစ်ရန်ကျန်ရဲစခန်းဖြစ်ပါတယ်။ အဆိုပါဖွင့်လှစ်ရန်ကျန် ရဲစခန်းအား ရွှေလင်ဗန်းစက်မှုဇုန် နယ်မြေရဲစခန်းအဖြစ် ခုနှိမ်ပြောင်းရွှေ့ဖွင့်လှစ်ခွင့်ပြုပါရန် ပြည်ထဲရေးဝန်ကြီးဌာန ပြည်ထောင်စုဝန်ကြီးရုံးမှ ၂၈-၉-၂၀၁၉ ရက်စွဲပါစာဖြင့် စီမံကိန်း၊ ဘဏ္ဍာရေးနှင့်စက်မှုဝန်ကြီးဌာန စီမံကိန်းနှင့်ဖွဲ့စည်းပုံစိစစ်ရေးအဖွဲ့သို့ တင်ပြထားရှိပြီးသဘောတူ ခွင့်ပြုပါက ရ/သုံးခန့်မှန်းခြေငွေစာရင်းဦးစီးဌာနသို့ ပေးပို့နိုင်ရေး ဆက်လက်ဆောင်ရွက်သွားမည် ဖြစ်ပါတယ်။ သို့ပါ၍ လှိုင်သာယာမြို့နယ်တွင် ဖွဲ့စည်းပုံအရခွင့်ပြုပြီးဖြစ်သည့် နယ်မြေရဲစခန်း (ကစင်)အား ရွှေလင်ဗန်းစက်မှုဇုန်နယ်မြေရဲစခန်းအဖြစ် အမည်ပြောင်းဖွင့်လှစ်နိုင်ရေးအတွက် လုပ်ထုံးလုပ်နည်းများနှင့်အညီ ဆောင်ရွက်လျက်ရှိပါကြောင်းနှင့်ဖွင့်လှစ်ခွင့်ရရှိပါက တပ်ဖွဲ့ပိုင် အမည်ပေါက်ရရှိထားတဲ့မြေဧရိယာ ၀.၃၀၄ ဧကပေါ်မှာ နယ်မြေစခန်းရုံးနှင့်ဝန်ထမ်းအိမ်ရာများ အနီးစပ်ဆုံး ဘဏ္ဍာရေးနှစ်တွင် လျာထားတင်ပြတောင်းခံသွားမည်ဖြစ်ပါကြောင်း ရှင်းလင်းဖြေကြား အပ်ပါတယ်။</speech>
<speech type="speaker">မိုက်ပေးပါ။</speech>
<speech><mp id="1127">ဦးဝင်းမင်း(လှိုင်သာယာမဲဆန္ဒနယ်)</mp>ဥက္ကဋ္ဌကြီးခင်ဗျား။ ဆက်စပ်မေးခွန်းမေးခွင့်ပြု ပါခင်ဗျာ။ ကျွန်တော်တို့ လှိုင်သာယာမြို့နယ်ဟာ အခုဆိုရင်လည်း အရှေ့၊ အနောက်နှစ်မြို့နယ်ခွဲပြီး ဖြစ်ပါတယ်။ လှိုင်သာယာမြို့နယ်လူဦးရေအချိုးအစားနဲ့ တပ်ဖွဲ့ဝင်အင်အားအချိုးအစားဟာလည်း မျှတမှုမရှိပါဘူး။ ဒါကြောင့် ဝန်ကြီးခုနကဖြေသွားတဲ့ အနီးစပ်ဆုံးဆိုတဲ့နေရာမှာ ဒီ ၂၀၂၀ ပြည့်နှစ်မှာ အဆောက်အဦတည်ဆောက်ဖို့လည်းလိုပါတယ်။ ဒီအတွက်ကြောင့် ၂၀၂၀-၂၀၂၁ ဘဏ္ဍာရေးနှစ် ဘတ်ဂျက်မှာလျာထားပြီးတော့ ဆောင်ရွက်ပေးနိုင်ရန်အစီအစဉ်ရှိ/မရှိကို ဆက်စပ်မေးခွန်းအနေနဲ့ မေးမြန်းအပ်ပါတယ်။ ကျေးဇူးတင်ပါတယ်။</speech>
<speech type="speaker">ပြည်ထဲရေးဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="21">ဗိုလ်ချုပ်အောင်သူ(ဒုတိယဝန်ကြီး၊ ပြည်ထဲရေးဝန်ကြီးဌာန)</agency>ကျွန်တော် ဖြေတဲ့အဖြေ ထဲမှာပါပြီးဖြစ်ပါတယ်။ ကျွန်တော်တို့ စီမံကိန်း၊ ဘဏ္ဍာရေးနှင့် စက်မှုဝန်ကြီးဌာန စီမံကိန်းနှင့် ဖွဲ့စည်းပုံစိစစ်ရေးအဖွဲ့သို့ တင်ပြထားရှိပြီးသဘောတူခွင့်ပြုပါက ကျွန်တော်တို့ ရသုံးခန့်မှန်းခြေ ငွေစာရင်းဦးစီးဌာနသို့ ဆက်လက်ပေးပို့ရမှာဖြစ်ပါတယ်။ အဲဒီကရပြီဆိုရင် ကျွန်တော်တို့လျာထား ဆောင်ရွက်သွားမည်ဖြစ်ကြောင်း တင်ပြအပ်ပါတယ်။</speech>
<speech type="speaker">ပြည်ထဲရေးဝန်ကြီးဌာန ပြည်ထောင်စုဒုတိယဝန်ကြီး ပြန်လည်ထွက်ခွာနိုင် ပါပြီ။</speech>
</Q-A>
<Q-A>
<title>ကလေးမြို့နယ်အတွင်းရှိ ပျက်စီးယိုယွင်းလျက်ရှိသော လယ်ယာချောင်းမြောင်းများအား မူလအနေ အထား ပြန်လည်ရောက်ရှိရေးအတွက် နှစ်အပိုင်းအခြားတစ်ခုအတွင်း ဆောင်ရွက်ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ကလေးမဲဆန္ဒနယ်မှ ဒေါ်အေးအေးမူ(ခ)ဒေါ်ရှားမီး မေးမြန်းဖို့ဖြစ်ပါတယ်။</speech>
<speech><mp id="340">ဒေါ်အေးအေးမူ(ခ)ဒေါ်ရှားမီး(ကလေးမဲဆန္ဒနယ်)</mp>လေးစားအပ်ပါသော ပြည်သူ့ လွှတ်တော်ဥက္ကဋ္ဌကြီးနှင့် ပြည်ထောင်စုဝန်ကြီးများ၊ လွှတ်တော်ကိုယ်စားလှယ်များနှင့် ဧည့်သည် တော်များအားလုံးမင်္ဂလာပါရှင်။ ကျွန်မကတော့ စစ်ကိုင်းတိုင်းဒေသကြီး၊ ကလေးမဲန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်အေးအေးမူ(ခ)ဒေါ်ရှားမီး ဖြစ်ပါတယ်။ ကျွန်မဒီနေ့ လွှတ်တော်ဥက္ကဋ္ဌမှတစ်ဆင့် တင်ပြမေးမြန်းလိုတာကတော့ ကျွန်မ၏မဲဆန္ဒနယ်မြေအတွင်းရှိ ပျက်စီးယိုယွင်းလျက်ရှိသော လယ်ယာချောင်းမြောင်းများအား စီမံကိန်းဖြင့် နှစ်အပိုင်းအခြားတစ်ခု အတွင်း မူလအနေအထား ပြန်လည်ရောက်ရှိရေးဆောင်ရွက်ပေးရန် အစီအစဉ်ရှိ/မရှိနှင့်စပ်လျဉ်းပြီး တင်ပြမေးမြန်းသွားမှာဖြစ်ပါတယ်။ ဥက္ကဋ္ဌကြီးရှင်။ ကျွန်မရဲ့ မဲဆန္ဒနယ်မြေဖြစ်သော ကလေးမြို့နယ် ဟာ အားလုံးသိပြီးဖြစ်တဲ့အတိုင်း ၂၀၁၅ ခုနှစ်မှာသဘာဝဘေးဒဏ်ကို ကြီးမားစွာကြုံတွေ့ခဲ့ရပါ တယ်။ အဲဒီဖြစ်စဉ်ရဲ့ နောက်ပိုင်းကလေးလွင်ပြင်ဒေသရဲ့ သဘာဝပတ်ဝန်းကျင်ဟာ များစွာ ပြောင်းလဲလျက်ရှိပါတယ်။ သိသာထင်ရှားတဲ့လက္ခဏာတွေကတော့ မိုးရေချိန်အနည်းငယ်ရွာတာနဲ့ ချောင်းရေလျှံတက်ခြင်း၊ လယ်မြေရေတိုက်စားခံရခြင်း၊ လယ်မြေများအတွင်းသဲနုန်းများဖုံးလွှမ်းခြင်း၊ ရပ်ကွက်ကျေးရွာများအတွင်း ရေလျှံဝင်ရောက်ခြင်း၊ တံတားငယ်များပျက်စီးခြင်း၊ ကျေးရွာချင်းဆက် လမ်းများ ရေတိုက်စားခံရခြင်း၊ လယ်ရေသွင်းရေထုတ်မြောင်းပျက်စီးခြင်းများ ဖြစ်ပါတယ်။ ဒီပျက်စီးမှုဖြစ်စဉ်တွေဟာ အရင် ၁၀ စုနှစ်များမှာဖြစ်ခဲ့တာရှိပေမဲ့ ယခုနှစ်ပိုင်းတွေမှာလို မိုးသည်းတိုင်းစိုးရိမ်နေရတဲ့ အခြေအနေမျိုးမဟုတ်ခဲ့ပါဘူး။ ကျွန်မယခုလိုတင်ပြလို့ သက်ဆိုင်ရာ ဝန်ကြီးဌာနက ကျွန်မရဲ့ မဲဆန္ဒနယ်မြေကို ပစ်ထားတယ်လို့ ဆိုလိုခြင်းမဟုတ်ပါဘူး။ အုပ်ချုပ်ရေး ဘက်မှတာဝန်ရှိသူများ၊ ဝန်ကြီးဌာနအသီးသီးမှတာဝန်ရှိသူများ၊ တပ်မတော်သားများနဲ့ လူမှု အဖွဲ့အစည်းများကပါ တတ်စွမ်းသမျှကြိုးစားပြီး သက်သာရာသက်သာကြောင်း ဝိုင်းဝန်းလုပ်ဆောင်ခဲ့ ပါတယ်။ အဲဒီအတွက် အလွန်ကျေးဇူးတင်ကြောင်းလည်း အလေးအနက်ပြောကြားလိုပါတယ်။ ဥက္ကဋ္ဌကြီးရှင်။ ခုလိုဘေးဒုက္ခတွေနဲ့ ရင်ဆိုင်ကြုံတွေ့နေရခြင်းရဲ့ အကြောင်းတရားတွေ ကတော့ နှစ်ချက်ရှိပါတယ်။ တစ်ချက်က လူ့ပယောဂကြောင့်ဖြစ်ရခြင်းနဲ့ နောက်တစ်ချက်က လူသားတွေရွေးချယ်ခွင့်မရှိတဲ့ မြေမျက်နှာသွင်ပြင် ပထဝီအနေအထားကြောင့်ပဲ ဖြစ်ပါတယ်။ လူ့ပယောဂအကြောင်းပြောရရင် ဟိုအရင်ကလုပ်ခဲ့တာတွေကိုတော့ ပြောလိုစိတ်မရှိတော့ပါဘူး။ ခုလတ်တလောလုပ်နေတဲ့ အိမ်နီးချင်း ချင်းပြည်နယ်ရဲ့ ဖွံ့ဖြိုးရေးအတွက် တူးထုတ်လိုက်တဲ့ စွန့်ထုတ်မြေစာများဟာ ကျွန်မတို့ရဲ့ လယ်ထဲ၊ ချောင်းထဲ၊ မြောင်းများထဲကို ဆိုက်ဆိုက်မြိုက်မြိုက် ရောက်လာတာဖြစ်ပါတယ်။ ချင်းပြည်နယ်ရဲ့ တစ်နေ့တခြား ဖွံ့ဖြိုးတိုးတက်လာတဲ့ ရုပ်ဝတ္တုများ အပေါ် ကျွန်မရဲ့ ဒေသခံပြည်သူတွေက များစွာမှကျေနပ်ဝမ်းသာရပါတယ်။ ခုလိုတင်ပြရခြင်းဟာ ကျွန်မတို့ဒေသရဲ့ ရွေးချယ်ခွင့်မရှိတဲ့အခြေအနေကို ပေါ်လွင်စေလိုတဲ့စိတ်နဲ့ပြောရခြင်းဖြစ်ပါတယ်။ ကျွန်မဒေသဟာ ကျွန်း၊ မြောင်း တောင်ကြားလွင်ပြင်ဒေသ ဖြစ်ပါတယ်။ မြစ်သာမြစ်ကြား ဧရိယာအားလုံးနဲ့ ချင်းပြည်နယ်(မြောက်ပိုင်း)ဒေသတစ်ခုလုံးရဲ့ မိုးရေနဲ့နုန်းများဟာ ကလေး လွင်ပြင်မှာလာရောက်စုပုံပြီး ထွက်ပေါက်အနေနဲ့ ကျဉ်းမြောင်းလှတဲ့ မြစ်သာမြစ်ထွက်ပေါက် တစ်ခုသာရှိပါတယ်။ မြစ်ဝကျွန်းပေါ်ဒေသလို အနယ်အနှစ်တွေကြောင့် မြေဧရိယာကျယ်ဝန်း လာနိုင်တဲ့ ဒေသမဟုတ်ပါဘူးရှင်။ သဲနုန်းပို့ချမှုကြောင့် မြစ်ချောင်းများရဲ့ ကြမ်းပြင်မြင့်တက်လာပြီး ရေတိုက်စားမှုတွေမျိုးစုံတက်လာသလို မကြာခင် ၂၀၁၅ ခုနှစ်ကမှ ဆောက်လုပ်ပြီးစီးခဲ့တဲ့ ရာဇဂြိုလ် ဘက်စုံရေလှောင်တမံဟာလည်း သဲနုန်းများနဲ့ပြည့်လာပြီး ငွေကြေးများစွာအကုန်အကျခံ ပြုပြင်ရ အုံးမည့် အနေအထားထိဖြစ်နေပါတယ်။ သဘာဝပတ်ဝန်းကျင်ပျက်စီးမှုနဲ့ တာဝန်ယူမှု၊ တာဝန်ခံမှု မရှိခဲ့တဲ့ အကျိုးဆက်ကြောင့် ဝန်နဲ့အားမမျှဖြစ်နေတာကို အလေးအနက်ထား တင်ပြလိုပါတယ်။ ဒီလိုအခြေအနေမျိုးဟာ ဒေသခံပြည်သူများ၊ လွှတ်တော်ကိုယ်စားလှယ်များနှင့် ဒေသရှိဝန်ထမ်းများ ရဲ့ တင်ပြချက်ကို ဖြည့်ဆည်းပေးရုံနဲ့ မလုံလောက်ပါဘူး။ နိုင်ငံတော်အတွက် ရေရှည်အကျိုးစီးပွား ကိုမျှော်တွေးပြီး လုံးလောက်တဲ့ရင်းနှီးမြှုပ်နှံမှုတွေလိုအပ်တဲ့အတွက် အထက်ပါမေးခွန်းကို ဒေသခံ များရဲ့ ကိုယ်စား လွှတ်တော်ဥက္ကဋ္ဌကြီးမှတစ်ဆင့် လေးစားစွာ တင်ပြမေးမြန်းအပ်ပါတယ်ရှင်။ အားလုံးကို ကျေးဇူးတင်ပါတယ်ရှင်။</speech>
<speech type="speaker">စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="11">ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များခင်ဗျား။ စစ်ကိုင်းတိုင်းဒေသကြီး၊ ကလေးမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်အေးအေးမူ(ခ) ဒေါ်ရှားမီးရဲ့ မေးခွန်းကို စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာနက ဖြေကြားပေးပါမယ်။ လွှတ်တော်ကိုယ်စားလှယ်ကြီးအနေနဲ့ ကလေးမြို့နယ်အတွင်း ပျက်စီးယိုယွင်းသွားတဲ့ လယ်ယာ ချောင်းမြောင်းတွေကို မူလအနေအထားအတိုင်း ပြန်လည်ရောက်ရှိစေဖို့အတွက် နှစ်အပိုင်းအခြား တစ်ခုအတွင်းမှာ ဆောင်ရွက်ပေးဖို့အစီအစဉ်ရှိ/မရှိ သိလိုတဲ့မေးခွန်းဖြစ်ပါတယ်။ အဆိုပါမေးခွန်း အပေါ် စစ်ကိုင်းတိုင်းဒေသကြီးအစိုးရအဖွဲ့ရဲ့ ဖြေကြားချက်နှင့်အတူ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနက ပေါင်းစပ်ကြားပါ့မယ်။ ဥက္ကဋ္ဌကြီးခင်ဗျား။ မြန်မာနိုင်ငံဟာ ကမ္ဘာ့ နိုင်ငံများနည်းတူ ရာသီဥတုပြောင်းလဲမှုဖြစ်စဉ် တွေရဲ့ သက်ရောက်မှုကြောင့် သဘာဝဘေးတွေ့ကြုံ ရတာ အားလုံးအသိပဲဖြစ်ပါတယ်။ အဲဒီ အခင်းဖြစ်စဉ်တွေအနက်ပုံမှန်မဟုတ်တဲ့ မိုးသည်းထန်စွာ ရွာသွန်းမှုတွေဖြစ်ပေါ်ပြီး ရေကြီးရေလျှံမှုတွေလည်းရှိခဲ့ပါတယ်။ လွှတ်တော်ကိုယ်စားလှယ်ကြီး မေးမြန်းတဲ့မေးခွန်းမှာပါတဲ့ လွန်ခဲ့တဲ့ ၂၀၁၅ ခုနှစ်၊ မိုးရာသီမှာကြုံတွေ့ခဲ့ရတဲ့ ကိုမန်ဆိုင်ကလုန်း မုန်တိုင်းရဲ့ အရှိန်ကြောင့် ချင်းတောင်တန်းဒေသမှာ မိုးသည်းထန်စွာရွာသွန်းခဲ့တာနှင့်အတူ ချင်းတောင်တန်းရဲ့ အခြေမှာရှိတဲ့ ကလေးလွင်ပြင်ဒေသအတွင်းမှာရှိတဲ့ မြို့ရွာများ၊ လယ်ယာမြေ များ၊ ချောင်းမြောင်းများမှာဟာ မိုးရေနှင့်အတူမျောပါလာတဲ့ အနေအထားကြောင့် သဲနုန်းတွေ ဖုံးလွှမ်းမှုဖြစ်ပေါ်ခဲ့ပါတယ်။ ဥက္ကဋ္ဌကြီးခင်ဗျား။ Power Point ဖြင့် ရှင်းလင်းဖြေကြားခွင့်ပြုပါရန် တင်ပြအပ်ပါတယ်။ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ဆည်မြောင်းနှင့်ရေအသုံးချမှုစီမံခန့်ခွဲရေး ဦးစီးဌာနအနေနဲ့ အဆိုပါဖြစ်စဉ်အပေါ်မှာ ၂၀၁၆-၂၀၁ရ ဘဏ္ဍာရေးနှစ်ကနေ ၂၀၁၈-၂၀၁၉ ဘဏ္ဍာရေး နှစ်အထိ ကလေးမြို့နယ်အတွင်း ရေပေးမြောင်း၊ ရေနုတ်မြောင်း ၁၉ ခုကို အလျားမိုင် ၈၀ ကျော် အားဖြင့် ၄၃၀၀၀၀ ကျော်၊ မြေကြီးကျင်းပေါင်း ၁၆၈၀၀၀ ခန့်ကို တူးဖော်အကောင်အထည်ဖော် ဆောင်ရွက်ပေးခဲ့ပါတယ်။ ယခု ၂၀၁၉-၂၀၂၀ ဘဏ္ဍာရေးနှစ်မှာလည်းပဲ ကလေးမြို့နယ်အတွင်း ရေပေးမြောင်း၊ ရေနုတ်မြောင်းနှစ်ခုကို အလျားမိုင် ၄၀ ခန့်၊ ပေအားဖြင့် ၂၁၀၀၀၀ ကျော် ဆောင်ရွက် သွားဖို့အတွက် လျာထားစီမံထားရှိမှုရှိပါတယ်။ ဥက္ကဋ္ဌကြီးခင်ဗျား။ တစ်ဖက်မှာလည်းပဲ စက်မှု လယ်ယာဦးစီးဌာနအနေနဲ့ သဲနုန်းနှင့်သစ်တုံးတွေဖုံးလွှမ်းသွားတဲ့ လယ်ယာမြေတွေ ပြန်လည် ဖော်ထုတ်ခြင်းလုပ်ငန်းကို ဆောင်ရွက်ပေးခဲ့ပါတယ်။ သဲနုန်းနှင့်သစ်များဖယ်ရှားခြင်း ကိုင်းတော များရှင်းလင်းပြီး မြေညှိခြင်းနှင့်ကန်သင်းတင်ခြင်းလုပ်ငန်းတွေကို ဆောင်ရွက်ခဲ့ပါတယ်။ စုစုပေါင်း လယ်ယာမြေဧက ၄၆၀၀ ခန့် ဖော်ထုတ်ဆောင်ရွက်ပေးနိုင်ခဲ့ပါကြောင်း တင်ပြအပ်ပါတယ်။ ဆည်မြောင်းနှင့် ရေအသုံးချမှုစီမံခန့်ခွဲရေးဦးစီးဌာနအနေနဲ့ တူးဖော်ပေးလျက်ရှိတဲ့ ရေပေးမြောင်း၊ ရေနုတ်မြောင်းများဟာ လယ်ယာမြေစိုက်ပျိုးလျက်ရှိတဲ့ ဧရိယာအတွင်းက ချောင်းငယ်၊ မြောင်းငယ် များဖြစ်ကြပါတယ်။ ကလေးလွင်ပြင်ဒေသ ရေကြီးနစ်မြုပ်မှုမှလျော့ပါး သက်သာစေဖို့အတွက် အဓိကအားဖြင့် အကောင်အထည်ဖော်ဆောင်ရွက်ပေးမည့် တူးဖော်ရမည့် ချောင်းကြီးနှစ်ခုရှိပါ တယ်။ ယင်းတို့က ချင်းတောင်ကအစပြုပြီး စီးဆင်းလာကြတာဖြစ်ပါတယ်။ ဒေသတွင်းဖြတ်သန်း စီးဆင်းပြီး မြစ်သာမြစ်အတွင်းစီးဝင်တဲ့ ဆည်ကြီးချောင်းနှင့် ဇီးချောင်းတို့ ဖြစ်ကြပါတယ်။ အဲဒီချောင်းတွေကို တူးဖော်ဖို့နှင့်စပ်လျဉ်းပြီး အဆိုပါလုပ်ငန်းအစီအမံကို ပို့ဆောင်ရေးနှင့် သွားတဲ့ လယ်ယာလည်း ရှင်းလင်းပြီး မြေညှိခြင်ရွက်ပေးခဲ့ပါတယ်။ ဆက်သွယ်ရေးဝန်ကြီးဌာန၊ ရေအရင်းအမြစ်နှင့် မြစ်ချောင်းများဖွံ့ဖြိုးတိုးတက်ရေးဦးစီးဌာနက တာဝန်ယူစီမံဆောင်ရွက်ရမည့် လုပ်ငန်းစဉ်များလည်း ဖြစ်ပါတယ်။ ဥက္ကဋ္ဌကြီးခင်ဗျား။ ဆည်မြောင်းနှင့် ရေအသုံးချမှုစီမံခန့်ခွဲရေးဦးစီးဌာနအနေနဲ့ ကလေး လွင်ပြင်ဒေသအတွင်းမှာရှိတဲ့ ရေပေးမြောင်း၊ ရေနုတ်မြောင်းများ သဲနုန်းတူးဖော်ခြင်းလုပ်ငန်းတွေ ကို ရေရှည်အကျိုးကိုမျှော်ကိုးပြီးတော့ ပြည်ထောင်စုနှင့်တိုင်းဒေသကြီးရန်ပုံငွေအပေါ် ခွဲဝေရရှိမှု အခြေအနေပေါ်မူတည်ပြီး ဦးစားပေးအလိုက် လျာထားသတ်မှတ်စီမံဆောင်ရွက်လျက်ရှိပါကြောင်း တင်ပြအပ်ပါတယ်။ ဒေသတွင်း ရေလျှံမှုတွေ လျော့နည်းသက်သာစေဖို့ ရေထုတ်ပေးနိုင်ဖို့ အဓိက ကျတဲ့ ဆည်ကြီးချောင်းနှင့် ဇီးချောင်းတူးဖော်ခြင်းလုပ်ငန်းအပါအဝင် ကလေးလွင်ပြင်ဒေသ အတွင်းမှာရှိတဲ့ လယ်ယာချောင်းမြောင်းများမှာ မူလအနေအထားအတိုင်း ပြန်လည်ရောက်ရှိစေရေး အတွက် ဆောင်ရွက်ရမည့်လုပ်ငန်းစဉ်တွေကို သက်ဆိုင်ရာ ကလေးခရိုင်နှင့် မြို့နယ်စီမံခန့်ခွဲမှု ကော်မတီ ဦးဆောင်ကြီးကြပ်မှုနဲ့ ပတ်သက်ဆက်နွယ်တဲ့ ဌာနဆိုင်ရာတွေပေါင်းပြီး ကွင်းဆင်း လေ့လာဆောင်ရွက်သွားမည့် အခြေအနေရှိပြီးဖြစ်ပါတယ်။ ကွင်းဆင်းလေ့လာသိရှိရတဲ့ ဆောင်ရွက် နိုင်ရမည့် လုပ်ငန်းအစီအမံတွေအပေါ်မှာမူတည်ပြီး ဘဏ္ဍာရန်ပုံငွေကို အနီးစပ်ဆုံးဘဏ္ဍာရေးနှစ်မှာ တောင်းခံခြင်း၊ အကောင်အထည်ဖော်ဆောင်ရွက်ပေးသွားမှာဖြစ်ကြောင်း စစ်ကိုင်းတိုင်းဒေသကြီး ဖြေကြားချက်နှင့်အတူ လွှတ်တော်ကိုယ်စားလှယ်ကြီးရဲ့ မေးခွန်းအပေါ် ပြန်လည်ဖြေကြားအပ်ပါ တယ်။</speech>
</Q-A>
<Q-A>
<title>စစ်ကိုင်းမြို့နယ်၊ ဆားတောင်မြို့သောက်သုံးရေရရှိရေးအတွက် မူးမြစ်အတွင်းစီးဝင်သော သိမ်ချောင်းမှ တစ်ဖက်ပိတ်ဆည်ပိတ်၍ ဆားတောင်မြို့သို့ စက်ဖြင့် သို့မဟုတ် လျှပ်စစ်သုံး၍ တင်ပို့ နိုင်ရေး သက်ဆိုင်ရာမှဆောင်ရွက်ပေးရန် အစီအစဉ်ရှိ/မရှိနှင့်စပ်လျဉ်းသည့်မေးခွန်း</title>
<speech type="speaker">စစ်ကိုင်းမဲဆန္ဒနယ်မှ ဦးခင်မောင်သိန်း မေးမြန်းဖို့ဖြစ်ပါတယ်။</speech>
<speech><mp id="347">ဦးခင်မောင်သိန်း(စစ်ကိုင်းမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် အားလုံးမင်္ဂလာပါလို့ နှုတ်ခွန်းဆက်သ ဂါရဝပြုအပ်ပါတယ်။ ကျွန်တော်ကတော့ စစ်ကိုင်းတိုင်းဒေသကြီး၊ စစ်ကိုင်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးခင်မောင်သိန်း ဖြစ်ပြီးတော့မှ သောက်သုံးရေရရှိရေးနှင့်စပ်လျဉ်းတဲ့မေးခွန်းနဲ့ပတ်သက်လို့ မေးမြန်းသွားမှာ ဖြစ်ပါတယ်။ စစ်ကိုင်းတိုင်းဒေသကြီး၊ စစ်ကိုင်းမြို့နယ်ထဲမှာပါဝင်တဲ့ ဆားတောင်မြို့ဟာ ပြည်ထဲရေး ဝန်ကြီးဌာနရဲ့ ၃-၁-၂၀၁ရ ရက်နေ့အမိန့်အမှတ်(၁၀/၂၀၁၇)အရ ဆားတောင်ကျေးရွာအုပ်စုတစ်စုနဲ့ ကျေးရွာ ၁၁ ရွာကိုစုစည်းပြီး ရပ်ကွက် ၁၁ ရပ်ကွက်ပါဝင်တဲ့ဆားတောင်မြို့ရယ်လို့ ဖွဲ့စည်းခဲ့တာ ဖြစ်ပါတယ်။ ဆားတောင်မြို့ဟာ အပူပိုင်းမိုးနည်းရပ်ဝန်းဒေသမှာပါဝင်ပြီး သောက်သုံးရေ ရေချို လုံးဝမထွက်တဲ့ ရေကန်များတူးဖော်ပြီးတော့မှ မိုးရေကိုသာသောက်သုံးရေအဖြစ် အဓိကထားအသုံး ပြုရပြီး သုံးရေကိုတော့ ရေငန်များကိုသာအသုံးပြုနေရတဲ့ဒေသ ဖြစ်ပါတယ်။ မြို့နေလူထုအတွက် ရေအရင်းအမြစ်အနေဖြင့် ဆားတောင်မြို့၊ ရေကြည်ရပ်ကွက်အတွင်းရှိ ၁၆ ဧကခန့် အကျယ်အဝန်း ရှိတဲ့ ပြည်တော်သာကန်နဲ့ သင်းတွဲရပ်ရှိ ၁၂ ဧကခန့်ကျယ်ဝန်းတဲ့ကန်မကြီးရေလှောင်ကန်တစ်ခုတို့မှ သောက်ရေကို ရယူသုံးစွဲလျက်ရှိပါတယ်။ ဆားတောင်မြို့ရှိ ရပ်ကွက် ၁၁ ခုမှာ မြို့သူမြို့သား၊ မိဘ ပြည်သူ ၁၅၀၀ ကျော်နေထိုင်လျက်ရှိပါတယ်။ မြေအောက်ရေတူးဖော်သုံးစွဲရန်အတွက်လည်း ပေ ၁၅၀ မှ ပေ ၄၀၀ ခန့်အထိ တူးဖော်တာတောင်မှ ဆားငန်ရေများသာထွက်ရှိသောရေများသာ ဖြစ်ပါတယ်။ ရေချိုလုံးဝမထွက်ပါဘူး။ ပူပြင်းခြောက်သွေ့တဲ့နွေရာသီကိုရောက်ပြီဆိုရင်ဖြင့် မိုးရေလှောင်ကန်များ ခန်းခြောက်ကာ သောက်ရေအတွက်အခက်အခဲများစွာဖြစ်ပေါ်ခဲ့သည်မှာ နှစ်စဉ်နွေရာသီ ရောက်တိုင်းဖြစ်ပေါ်နေပါတယ်။ အလှူရှင်များလှူဒါန်းတဲ့ရေနှင့် ရေသန့်ဗူးများ ဝယ်ယူသောက်သုံး ခြင်းဖြင့် ပြဿနာကို ဖြေရှင်းနေကြရပါတယ်။ ဆားတောင်မြို့ရဲ့ မြောက်ဘက် သုံးမိုင်ခန့်အကွာမှာ မူးမြစ်တည်ရှိပြီးတော့မှ ဝက်လက် မြို့နယ်ကနေပြီး စစ်ကိုင်းမြို့နယ်ထဲဖြတ်ပြီး မူးမြစ်အတွင်း စီးဆင်းလျက်ရှိတဲ့သိမ်ချောင်းဆိုတဲ့ ချောင်းတစ်ခုလည်းတည်ရှိပါတယ်။ အဲဒီ သိမ်ချောင်းမှ တစ်ဖက်ပိတ်ဆည်ပိတ်ပြီး ဆားတောင်မြို့ တွင်းသို့ သောက်သုံးရေပေးဝေမည်ဆိုလျှင် မြို့နေပြည်သူများ သောက်သုံးရေဖူလုံမည်ဖြစ်ကာ မြို့ရဲ့ သဘာဝပတ်ဝန်းကျင်လည်း ပိုမိုစိမ်းလန်း စိုပြည်လာမည်ဖြစ်တဲ့အတွက် ပြည်သူများကိုယ်စား ယခုမေးခွန်းကို မေးမြန်းရခြင်းဖြစ်ပါတယ်။ လေးစားရပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ မေးခွန်းကတော့ စစ်ကိုင်းမြို့နယ်၊ ဆားတောင်မြို့ သောက်သုံးရေရရှိရေးအတွက် မူးမြစ်အတွင်း စီးဝင်သော သိမ်ချောင်းမှ တစ်ဖက်ပိတ်ဆည်ပိတ်၍ သောက်သုံးရေချိုလုံးဝမထွက်သော ဆားတောင်မြို့သို့ စက်ဖြင့် သို့မဟုတ် လျှပ်စစ်ကိုအသုံးပြု၍ သောက်သုံးရေတင်ပို့နိုင်ရေး နိုင်ငံတော် အစိုးရ၏သက်ဆိုင်ရာဌာနမှ ဆောင်ရွက်ပေးရန် အစီအစဉ်ရှိ/မရှိသိရှိလိုပါကြောင်းနဲ့ မည်သည့် ောင်ရွက်ပေးနိုင်မည်ကို သိရှိလိုပါကြောင်း ပြည်သူ့လွှတ်တော်ဥက္ကဋ္ဌကြီးမှတစ်ဆင့် လေးစားစွာမေးမြန်းအပ်ပါတယ်ခင်ဗျား။ အားလုံးကျန်းမာကြပါစေ။</speech>
<speech type="speaker">စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="11">ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များခင်ဗျား။ စစ်ကိုင်းတိုင်းဒေသကြီး၊ စစ်ကိုင်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးခင်မောင်သိန်းရဲ့ စစ်ကိုင်းမြို့နယ်၊ ဆားတောင်မြို့၏ သောက်သုံးရေရရှိဖို့ မူးမြစ်အတွင်း စီးဝင်နေတဲ့ သိမ်ချောင်း ကနေ တစ်ဖက်ပိတ်ဆည်ပိတ်ပြီး ဆားတောင်မြို့ကို စက်ဖြင့် သို့မဟုတ် လျှပ်စစ်သုံးရေတင်ပို့နိုင်ရေး ဆောင်ရွက်ပေးဖို့ အစီအစဉ်နှင့်စပ်လျဉ်းတဲ့မေးခွန်းအပေါ် စစ်ကိုင်းတိုင်းဒေသကြီးအစိုးရအဖွဲ့ရဲ့ ဖြေကြားချက်နှင့်အတူ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနမှ ပေါင်းစပ်ကြား ပေးပါမယ်။ ဥက္ကဋ္ဌကြီးခင်ဗျား။ စစ်ကိုင်းမြို့နယ်၊ ဆားတောင်မြို့ ပြည်သူများ သောက်သုံးရေရရှိရေး လုပ်ငန်းကို မြို့နယ်စည်ပင်သာယာရေးအဖွဲ့က အကောင်အထည်ဖော်ဆောင်ရွက်လျက်ရှိကြောင်း သိရပါတယ်။ ဆားတောင်မြို့ သောက်သုံးရေရဖို့ မူးမြစ်အတွင်း စီးဝင်နေတဲ့သိမ်ချောင်းမှ တစ်ဖက် ပိတ်ဆည်ပိတ်ပြီး ဆားတောင်မြို့ကို သောက်သုံးရေပေးပို့ရေးလုပ်ငန်းအတွက် စည်ပင်သာယာရေး ရန်ပုံငွေမှာလည်းပဲ မူလကထည့်သွင်းထားခဲ့ခြင်းမရှိကြောင်း သိရှိရပါတယ်။ မြို့နယ်စည်ပင် သာယာရေးကော်မတီအနေနဲ့ ဆားတောင်မြို့ရေပေးဝေရေးလုပ်ငန်းအတွက် မြို့ရဲ့ ဝင်ငွေအပေါ်မှာ ပြန်လည်သုံးစွဲပေးနိုင်မည့်လုပ်ငန်းတွေကို ခွဲဝေချထားဆောင်ရွက်တဲ့အခါမှာ လွန်ခဲ့တဲ့ ၂၀၁၆-၂၀၁ရ ဘဏ္ဍာရေးနှစ်မှာ လေးလက်မ PVC ပိုက် ၃၁၈ လုံးအတွက် ရန်ပုံငွေကျပ် ၁၀ သန်းခွင့်ပြုဆောင်ရွက် ခဲ့ကြောင်းလည်း သိရပါတယ်။ ၂၀၁၉-၂၀၂၀ ဘဏ္ဍာရေးနှစ်မှာလည်းပဲ လေးလက်မ PVC ပိုက် ဝယ်ယူရေးအတွက် ငွေကျပ်သန်း ၂၀ ထည့်သွင်းလျာထားကြောင်းလည်း သိရပါတယ်။ ဥက္ကဋ္ဌကြီးခင်ဗျား။ မူးမြစ်အတွင်းစီးဝင်နေတဲ့ သိမ်ချောင်းမှာ တစ်ဖက်ပိတ်ဆည်ပိတ်ပြီး ဆားတောင်မြို့ကို သောက်သုံးရေပေးပို့မယ့်လုပ်ငန်းနဲ့ပတ်သက်ပြီးတော့ မိမိတို့ စိုက်ပျိုးရေး၊ မွေးမြူ ရေးနှင့် ဆည်မြောင်းဝန်ကြီးဌာနအနေနဲ့ ဖြစ်မြောက်နိုင်စွမ်းရှိ/မရှိအပေါ်မှာ ဦးစွာကွင်းဆင်း ဆောင်ရွက်ပေးသွားမှာဖြစ်ပါတယ်။ ကွင်းဆင်းစစ်ဆေးရရှိတဲ့အခြေအနေပေါ်မှာမူတည်ပြီး စစ်ကိုင်း၊ တိုင်းဒေသကြီးအစိုးရအဖွဲ့ရဲ့ တိုင်းဒေသကြီးရန်ပုံငွေမှာ လျာထားကြီးကြပ်အကောင်အထည်ဖော် ဆောင်ရွက်သွားရမယ့်အနေအထားဖြစ်ပြီးတော့ မိမိတို့ဝန်ကြီးဌာနအနေနဲ့ နည်းပညာပိုင်းဆိုင်ရာ အကူအညီများ ပံ့ပိုးပေးသွားမည်ဖြစ်ပါကြောင်း စစ်ကိုင်းတိုင်းဒေသကြီးအစိုးရအဖွဲ့ရဲ့ ဖြေကြားချက် နှင့်အတူ လွှတ်တော်ကိုယ်စားလှယ်ကြီးရဲ့ မေးခွန်းအပေါ် ပြန်လည်ပေါင်းစပ်ရှင်းလင်းဖြေကြား အပ်ပါတယ်။</speech>
</Q-A>
<Q-A>
<title>ဝိုင်းမော်မြို့နယ်ရှိ မိုင်းနားကျေးရွာ၊ ရောင်တာလောကျေးရွာ၊ မဒိန်ကျေးရွာနှင့် မြို့ပေါ်ရပ်ကွက် (၁/၂)တို့တွင် ပါဝင်သော လယ်ယာမြေများအား ပုံစံ(၇)ထုတ်ပေးရန် အစီအစဉ်ရှိ/မရှိနှင့်စပ်လျဉ်း သည့်မေးခွန်း</title>
<speech type="speaker">ဝိုင်းမော်မဲဆန္ဒနယ်မှ ဦးလဂန်ဇယ်ဂျိုး မေးမြန်းဖို့ဖြစ်ပါတယ်။</speech>
<speech><mp id="241">ဦးလဂန်ဇယ်ဂျုံး(ဝိုင်းမော်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် ပြည်ထောင်စုဒုတိယဝန်ကြီး၊ လွှတ်တော်ကိုယ်စားလှယ်များနှင့် ဧည့်သည်တော်များ အားလုံး မင်္ဂလာပါခင်ဗျား။ ကျွန်တော်ကတော့ ကချင်ပြည်နယ်၊ ဝိုင်းမော်မဲဆန္ဒနယ်မှ ပြည်သူ့ လွှတ်တော်ကိုယ်စားလှယ် ဦးလဂန်ဇယ်ဂျိုး ဖြစ်ပါတယ်။ ယနေ့ လွှတ်တော်ဥက္ကဋ္ဌကြီးရဲ့ ခွင့်ပြုချက် အရ ကျွန်တော်မေးမြန်းမယ့်မေးခွန်းကတော့ ဝိုင်းမော်မြို့နယ်အတွင်းရှိ မိုင်းနားကျေးရွာ၊ နောင်တာလောကျေးရွာ၊ မဒိန်ကျေးရွာနှင့် မြို့ပေါ်ရပ်ကွက်ဖြစ်သော(၁/၂)တို့တွင် ပါဝင်နေသော လယ်ယာမြေများကို ပုံစံ(၇)ပြုလုပ်ထုတ်ပေးနိုင်ရန် အစီအစဉ်ရှိ/မရှိနှင့်စပ်လျဉ်းတဲ့မေးခွန်းပဲဖြစ်ပါ တယ်ခင်ဗျား။ လေးစားအပ်ပါသော လွှတ်တော်ဥက္ကဋ္ဌကြီးခင်ဗျား။ အဆိုပါကျေးရွာတို့တွင်ရှိတဲ့ လယ်ယာမြေတွေကို ၎င်းကျေးရွာမှာ မှီတင်းနေထိုင်ကြတဲ့ မိဘပြည်သူတွေ၊ မဲဆန္ဒရှင်ပြည်သူ တွေအနေနဲ့ သူတို့ရဲ့ ဘိုးဘေးခေတ်တွေကနေပြီးတော့မှ ယနေ့တိုင် သူတို့မိသားစုရဲ့ စားဝတ် နေရေး၊ ပညာရေး၊ ကျန်းမာရေး၊ စီးပွားရေး၊ လူမှုရေး၊ ဘာသာရေးစသည်တို့အတွက် စိုက်ပျိုး လုပ်ကိုင်လျက်ရှိကြပါတယ်။ သို့သော် ယခုခေတ်အခြေအနေရ မြေသိမ်း၊ ယာသိမ်းတွေ၊ မြေပြဿနာတွေ များစွာပေါ်ပေါက်လာတာဖြစ်တဲ့အတွက်ကြောင့် ဥပဒေအရ ပိုင်ဆိုင်ခွင့်၊ လုပ်ပိုင်ခွင့်ဆိုတဲ့ပုံစံ(၇)ကို ပြုလုပ်ပေးရန်လိုအပ်လျက်ရှိလာတဲ့ တောင်သူတွေ၊ ပြည်သူတွေအနေနဲ့ မိမိတို့ရဲ့ လယ်ယာမြေကို ပုံစံ(၇)ပြုလုပ်ပေးနိုင်ရန် သက်ဆိုင်ရာသို့လျှောက်ထားခဲ့ကြသော်လည်း အချို့ သောအနည်းစု တောင်သူတွေက ရရှိခဲ့ကြတာကိုတွေ့ရသလို အချို့ အများစုတွေမှာတော့ ရရှိနိုင်ခြင်းမရှိသေးတာကို တွေ့ရှိရပါတယ်။ လေးစားရပါသော လွှတ်တော်ဥက္ကဋ္ဌကြီးခင်ဗျား။ အဆိုပါကျေးရွာမှာ မှီတင်း နေထိုင်ကြတဲ့ပြည်သူတွေက ဒီလိုမိမိတို့ရဲ့ လယ်ယာမြေတွေမှာ ပိုင်ဆိုင်ကြောင်းပုံစံ(၇)မရှိခြင်းကြောင်း နစ်နာခဲ့ရတော့မည့်ာလတွေလည်း ကြုံတွေ့ ဖူးကြပါတယ်။ လွန်ခဲ့တဲ့ ၂၀၁၂ ခုနှစ်တုန်းက ကချင်ပြည်နယ်အစိုးရအဖွဲ့မှ အဆိုပါမြေနေရာများတွင် စက်မှုဇုန်၊ ကုန်သွယ်ရေး ဇုန်နှင့် အိမ်တွင်းလက်မှုစီမံကိန်းဇုန်များ ပြုလုပ်ရန်လျာထားခဲ့ကြတာဖြစ်ပါတယ်။ ထို့နောက် ယခု အစိုးရအနေနဲ့လည်းပဲ ၂၀၁၆-၂၀၁ရ ခုနှစ်တွင် ဒုတိယအကြိမ် ၎င်းစက်မှုဇုန်နေရာများကို အကောင်အထည်ဖော်မည်ဖြစ်ကြောင်းကို ဝိုင်းမော်အထွေထွေအုပ်ချုပ်ရေးဦးစီးဌာနရုံးတွင် အစိုးရ ဝန်ကြီးများ အစည်းအဝေးပွဲတက်ရောက်ပြီး ပြောကြားလာတဲ့အတွက်ကြောင့် မဲဆန္ဒရှင်ပြည်သူ IL JL သိမ်းခံရမည့်အခါတိုင်းမှာ တင်ပြလျက်ရှိခဲ့ဖူးပါတယ်။ စားတုန်းက အလုပ် တွေ့ဆုံရှင်းပေးနိုင်ရန် အမြန်ဆုံး ပေါင်းစပ်ညှိနှိုင်း ယခင်အစိုးရထုအတွက် ပုံစံ တွေရဲ့ တင်ပြချက်အရ ကျွန်တော့်အနေဖြင့် ၎င်းအစည်းအဝေးတွင် ၎င်းမြေနေရာများမှာ မြေလွတ်၊ မြေရိုင်းများမရှိကြောင်း ပထမအကြိမ်တွင်လည်း ပြည်သူများ သဘောမတူကြောင်းတင်ပြခဲ့ပါ တယ်။ ထိုအခါ သက်ဆိုင်ရာအစိုးရအဖွဲ့များမှ ၎င်းမြေနေရာ၏ပိုင်ဆိုင်ကြောင်း အထောက်အထား ပြပါရန် မေးမြန်းတင်ပြလာပါတယ်။ ဒီလို ပိုင်ဆိုင်ကြောင်းအထောက်အထားဆိုတာကတော့ သူ့သက်ဆိုင်ရာအစိုးရအဖွဲ့ အစည်းအရ ပြုလုပ်ပေးမှသာလျှင်ရရှိနိုင်တာဖြစ်ပါတယ်။ ကျွန်တော်တို့ ပြည်သူတွေအနေနဲ့ လုပ်ယူလို့၊ ထုတ်ယူလို့မရတဲ့ အရာပဲဖြစ်တဲ့အကြောင်းကိုလည်း ကျွန်တော် တစ်ပါတည်း တင်ပြခဲ့ပြီးဖြစ်ပါတယ်။ ဒါကြောင့် ပြည်သူတွေမှာ မိမိတို့ရဲ့ လယ်ယာမြေအတွက် ပိုင်ဆိုင်မှုဆိုတဲ့ပုံစံ(၇)မရရှိရင် ယခုလို မြေသိမ်းခံရမည့်အခြေအနေကို တက်ရောက်ခဲ့တာဖြစ်တဲ့အတွက်ကြောင့် မိမိတို့လွှတ်တော် တွေ့ဆုံရှင်းလင်းပွဲလုပ်တဲ့အခါတိုင်းမှာ အဆိုပါကျေးရွာက ပြည်သူတွေအနေနဲ့ လယ်ယာမြေတွေကို ပုံစံ(၇)လုပ်ပေးနိုင်ရန် အမြန်ဆုံးလုပ်ပေးဖို့ တင်ပြလျက်ရှိကြပါတယ်။ ဒါကြောင့် ကျွန်တော့်အနေနဲ့ သက်ဆိုင်ရာဌာနဆိုင်ရာတွေကို ပေါင်းစပ်ညှိနှိုင်းမေးမြန်းခဲ့ဖူးပါတယ်။ မေးမြန်းခဲ့တဲ့အခါမှာ သက်ဆိုင်ရာဌာနတွေအနေနဲ့ ၂၀၁၂ ခုနှစ်တုန်းက ယခင်အစိုးရထုတ်ထားတုန်းက စာလေး တစ်ဆောင်ရှိပါတယ်။ ဒီစာလေးကို ပယ်ဖျက်ပြီးမှသာလျှင် ဒီမြေနေရာတွေအတွက် ပုံစံ(၇)ပြုလုပ် ပေးနိုင်မယ်လို့ သက်ဆိုင်ရာကဖြေကြားလာတာရှိပါတယ်။ အဲဒီအခါကျတော့ ဒီလိုထုတ်ထားတဲ့ စာတွေက ဘယ်လိုမျိုးစာတွေလဲ။ ပြည်သူတွေကို ပုံစံ(၇)မထုတ်ပေးနိုင်တဲ့စာတွေများ ဖြစ်နေ ပြီလား။ တားဆီးထားတယ်ဆိုသော်လည်းပဲ တချို့ရုံးသွားနိုင်တဲ့၊ အဆင်ပြေတဲ့ ပြည်သူတွေ၊ တောင်သူတွေကတော့ ရရှိနေတာကို တွေ့ရတယ်။ ရုံးသွားဖို့ကြောက်တဲ့၊ အဆင်မပြေတဲ့ပြည်သူတွေ ကတော့ ပုံစံ(၇)မရှိနေတာကို တွေ့ရှိရတဲ့အတွက်ကြောင့် တောင်သူတွေအားလုံး တစ်ပြေးညီ ရရှိနိုင်ရန်အတွက် မဲဆန္ဒနယ်ရှင်ပြည်သူများကိုယ်စား အထက်ပါမေးခွန်းများကို လွှတ်တော်ဥက္ကဋ္ဌကြီး မှတစ်ဆင့် လေးစားစွာဖြင့် မေးမြန်းရခြင်းဖြစ်ပါတယ်။ အားလုံးကျေးဇူးတင်ပါတယ်။</speech>
<speech type="speaker">စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="11">ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များခင်ဗျား။ ကချင်ပြည်နယ်၊ ဝိုင်းမော်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးလဂန်ဇယ်ဂျိုးမေးမြန်း တဲ့ ကချင်ပြည်နယ်၊ ဝိုင်းမော်မြို့နယ်ရှိ မိုင်းနားကျေးရွာ၊ နောင်တာလောကျေးရွာ၊ မဒိန်ကျေးရွာနှင့် မြို့ပေါ်ရပ်ကွက်(၁/၂)တို့မှာ တည်ရှိပါဝင်နေတဲ့ လယ်ယာမြေများကို ပုံစံ(၇)ထုတ်ပေးရန်လုပ်ငန်းရပ် အစိုးရအဖွဲ့ရဲ့ ၂၀၁၃တွင်သူ ပိုင်ခွင့်လက်မှတ်ပေါင်း ၂၂၉ ဦး၊ ဦးမှတ်ပုံတင်ပေးရန် နှင့်စပ်လျဉ်းပြီး ကချင်ပြည်နယ်အစိုးရအဖွဲ့ရဲ့ ဖြေကြားချက်နဲ့အတူ ပေါင်းစပ်ဖြေကြားပါ့မယ်။ ဥက္ကဋ္ဌကြီးခင်ဗျား။ လွှတ်တော်ကိုယ်စားလှယ်ကြီးမေးမြန်တဲ့ ဝိုင်းမော်မြို့နယ်၊ မိုင်းနား၊ နောင်တာ လော၊ မဒိန်ကျေးရွာအုပ်စုများနှင့် ရပ်ကွက်(၁)နှင့် ရပ်ကွက်(၂) စုစုပေါင်းရပ်ကွက်နဲ့ ကျေးရွာအုပ်စု ငါးအုပ်စုတို့မှာ ယနေ့ထိ တောင်သူပေါင်း ၂၂၁၅ ဦး၊ ဦးပိုင်ပေါင်း ၂၄၁၅၊ ဧရိယာပေါင်း ၉၃၀၈ ဧကကို လယ်ယာမြေလုပ်ပိုင်ခွင့်ပြုလက်မှတ်ပုံစံ(၇)များ ထုတ်ပေးပြီးဖြစ်ပါတယ်။ လယ်ယာမြေလုပ် ပိုင်ခွင့်ပြုလက်မှတ်ပုံစံ(၇)ထုတ်ပေးရန် ကျန်ရှိနေတဲ့ဧရိယာ ၄၉၀၄ ဧကရှိကြောင်း စိစစ်သိရှိရပါ တယ်။ အဲဒီအနက် ၄၈၆၀ ဧကကို စက်မှုဇုံ၊ အိမ်တွင်းမှုဇုံမြေနေရာအဖြစ် အသုံးပြုဆောင်ရွက်ဖို့ ၂၀၁၃ ခုနှစ်ကစပြီး စီမံကိန်းနယ်မြေအဖြစ် သတ်မှတ်ဆောင်ရွက်ခဲ့ကြောင်း သိရှိရပါတယ်။ အဆိုပါ စီမံကိန်းနယ်မြေအဖြစ်သတ်မှတ်ခဲ့တဲ့ အဆိုပါဧရိယာဟာ ၄၈၆၀ ဧကအတွင်းမှာရှိတဲ့ တောင်သူ တွေရဲ့ လယ်ယာမြေပိုင်ဆိုင်မှုများနှင့်ပတ်သက်ပြီး ယခင်ကချင်ပြည်နယ်အစိုးရအဖွဲ့ရဲ့ ၂၀၁၃ ခုနှစ်က အမှန်တကယ်လိုအပ်နေသူတွေကို လယ်ယာမြေမှတ်ပုံတင်ပေးရန် မှတ်ချက်ပြုညွှန်ကြားထားချက် ရှိတဲ့အလျောက် တောင်သူပေါင်း ၂၂၉ ဦး၊ ဦးပိုင်အမှတ်(၂၃၅) ဧရိယာဧက ၁၀၀၀ ကို လယ်ယာ မြေလုပ်ပိုင်ခွင့်လက်မှတ်ပုံစံ(၇) ထုတ်ပေးထားပြီးဖြစ်ကြောင်း သိရှိရပါတယ်။ စီမံကိန်းနယ်မြေအဖြစ် သတ်မှတ်ထားရှိတဲ့ ကျန်ရှိတဲ့ လယ်ယာမြေတွေမှာ စီမံကိန်းနယ်မြေ အဖြစ် ဆက်လက်တည်ရှိနေတဲ့အတွက် ပုံစံ(၇)ထုတ်ပေးရန်မသင့်ကြောင်း ကချင်ပြည်နယ်အစိုးရ အဖွဲ့ရဲ့ အစီအမံကို တင်ပြအပ်ပါတယ်။ ဥက္ကဋ္ဌကြီးခင်ဗျား။ စိစစ်ချက်အရ ကျန်ရှိနေတဲ့ အဆိုပါ ရပ်ကွက်ကျေးရွာအုပ်စုငါးအုပ်စုမှာရှိတဲ့ စီမံကိန်းနယ်မြေအတွင်း ပါဝင်မှုမရှိတဲ့ ပုံစံ(၇)ထုတ်ပေး ဖို့အတွက် ကျန်တဲ့ဧရိယာဟာ ဧက ၄၀ ခန့်ရှိပါတယ်။ သက်ဆိုင်ရာတောင်သူတွေ ခရီးလွန်နေ ခြင်းနှင့် နယ်မြေဒေသအခြေအနေတွေကြောင့် လျှောက်ထားမှုကျန်ရှိနေသေးတဲ့အတွက် ဖြစ်ကြောင်း တွေ့ရပါတယ်။ ယင်းနဲ့ပတ်သက်ပြီး သက်ဆိုင်ရာရပ်ကွက်ကျေးအုပ်ချုပ်ရေးမှူးတွေက တစ်ဆင့် နှိုးဆော်ဆောင်ရွက်လျက်ရှိကြောင်း ကချင်ပြည်နယ်အစိုးရအဖွဲ့ရဲ့ ဖြေကြားချက်နှင့်အတူ ပေါင်းစပ်ရှင်းလင်းဖြေကြားအပ်ပါတယ်။</speech>
<speech type="speaker">မိုက်ပေးပါ။</speech>
<speech><mp id="241">ဦးလဂန်ဇယ်ဂျုံး(ဝိုင်းမော်မဲဆန္ဒနယ်)</mp>လေးစားအပ်ပါသော လွှတ်တော်ဥက္ကဋ္ဌကြီး ခင်ဗျာ။ ကျွန်တော့်ကို ဆက်စပ်မေးမြန်းခွင့်ပြုပါရန် ခွင့်တောင်းခံအပ်ပါတယ်။ ခုန ကျွန်တော်တို့ရဲ့ ပြည်ထောင်စုဒုတိယဝန်ကြီး စုံအောင်ရှင်းလင်းဖြေကြားပေးတဲ့အတွက်လည်း များစွာကျေးဇူးတင် ပါတယ်။ သို့သော် ဝန်ကြီးဖြေကြားတဲ့အချက်တွေမှာ ပါတဲ့အချို့သောအကြောင်းအရာအချက်လေး တွေက မြေပြင်နဲ့ကွဲလွဲနေတာ ရှိပါတယ်။ စီမံကိန်းဧရိယာဖော်ဆောင်မယ်လို့ ပြောတဲ့ဧရိယာ ခုန ဝန်ကြီးရှင်းလင်းနေတဲ့နေရာမှာတော့ ၄၀၀၀ ကျော်လို့ပါပါတယ်။ ကျွန်တော်တို့ ကချင်ပြည်နယ် ရပ်ကွက်တို့၏ယာတွေကြောင့် ရပ်ကွက်ကျေးအုပ် ဖြေကြားချက် အစိုးရအဖွဲ့တွေမှာတော့ ၆၀၀၀ ကျော်လို့ပြောတာရှိပါတယ်။ အဲဒီအခါကျတော့ အခု ကျွန်တော်တို့ တောင်သူတွေတင်ပြတဲ့မြေနေရာတွေက ဒီအဝန်းဝိုင်း၊ ဒီဧရိယာထဲမှာ ကျရောက်နေတာရှိပါတယ်။ ဒီဧရိယာထဲကျရောက်နေတဲ့ တောင်သူတွေကို ပြီးပြီးသားဆိုတဲ့ဟာတွေ စာရင်းဇယားတွေက လက်တွေ့နဲ့ မှားနေတာရှိတယ်။ အဲဒီအခါကျတော့ ဝန်ကြီးလည်းပြောတယ်။ ဝန်ကြီးဖြေတဲ့နေရာပါ တယ်။ ကျန်တဲ့နေရာတွေကျန်သေးတယ်ဆိုတဲ့ ဒီကျန်တဲ့ဟာတွေကို ဘယ်ွေမှာများ လုပ်ဆောင်ပေးနိုင်မှာလဲ။ တောင်သူတွေကနေပြီးတော့ လုပ်ဆောင်ပေးဖို့အတွက် အရင်တုန်းက လည်းတင်ပြခဲ့တယ်။ အခုလည်း တင်ပြထားပြီးဖြစ်ပါတယ်။ ဒီတင်ပြချက်တွေကို သက်ဆိုင်ရာဘက် ကနေ လုပ်ဆောင်ပေးနိုင်ခြင်းမရှိတာဖြစ်တဲ့အတွက်ကြောင့် ေးသတ်မှတ်ပြီးမှ ဒီကြားမှာ ဘယ်လုပ်ပေးနိုင်မယ်ဆိုတာကို ပြန်လည်ဖြေကြားပေးနိုင်ရင် ဖြေကြားပေး နိုင်ရန်အတွက် ဥက္ကဋ္ဌကြီးမှတစ်ဆင့် ထပ်ဆင့်မေးမြန်းအပ်ပါတယ်။</speech>
<speech type="speaker">သက်ဆိုင်ရာဝန်ကြီးဌာနက ကြားရန် ဖြစ်ပါတယ်။</speech>
<speech><agency id="11">ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန)</agency>လွှတ်တော်ကိုယ်စားလှယ်ကြီး ဆက်စပ်မေးမြန်းတဲ့ အကြောင်းအချင်းအရာ အချက်အလက်က အဓိကကတော့ ပြည်နယ်မှာစီမံကိန်းနယ်မြေ သတ်မှတ်လျာထားတဲ့အချက်ကြောင့်ဖြစ်နေတာကို သုံးသပ်တွေ့ရပါတယ်။ စီမံကိန်းအကောင်အထည်ဖော်ဖို့အတွက် လျာထားတဲ့နှစ်က ကျန်တဲ့ဧက ၃၈၆၀ နှင့်စပ်လျဉ်းပြီး ပြည်နယ်အစိုးရအဖွဲ့ကတော့ လုပ်ထုံးလုပ်နည်းနှင့်အညီ ပြဋ္ဌာန်းထားတဲ့ ၂၀၁၂ ခုနှစ်၊ လယ်ယာမြေဥပဒေနှင့်အညီ ဆောင်ရွက်သွားရမယ့်အနေအထားမျိုးရှိနေပြီလည်း ဖြစ်ပါတယ်။ ယင်းနှင့်စပ်လျဉ်းပြီးတော့ လွှတ်တော်ကိုယ်စားလှယ်ကြီး မေးမြန်းတဲ့မေးခွန်းနှင့်ဆက်စပ် ပြီးတော့ အခြေအနေကို ဝန်ကြီးဌာနအနေနဲ့ သုံးသပ်ပြီးတော့ ရှင်းလင်းဖြေကြားပေးပါမယ်။ မိမိတို့ဝန်ကြီးဌာနအနေနဲ့ ဗဟိုလယ်ယာစီမံခန့်ခွဲမှုအဖွဲ့ ကနေပြီးတော့ ပြည်ထောင်စုအစိုးရအဖွဲ့ ကို တင်ပြချက်အရ ၂၀၁၉ ခုနှစ်၊ စက်တင်ဘာလ ၂၅ ရက်နေ့ ရက်စွဲနှင့် ပြည်ထောင်စုအစိုးရအဖွဲ့ရုံးက သက်ဆိုင်ရာပြည်နယ်/တိုင်းဒေသကြီးအစိုးရအဖွဲ့တွေကို ညွှန်ကြားမှုရှိပါတယ်။ အဲဒီလို ညွှန်ကြားမှု ရှိတဲ့အခါမှာ စီမံကိန်းတစ်ရပ်ကို အကောင်အထည်ဖော်ဆောင်ရွက်မယ်ဆိုရင် သက်ဆိုင်ရာ တိုင်းဒေသကြီး/ပြည်နယ်အစိုးရအဖွဲ့က ဆောင်ရွက်ရမယ့်လုပ်ငန်းစီမံကိန်းအတွက် အနည်းဆုံး လိုအပ်မယ့်ဧရိယာကို စိစစ်တွက်ချက်ပြီးတော့ လုပ်ထုံးလုပ်နည်းနှင့်အညီ ပြည်ထောင်စုအစိုးရ အဖွဲ့ကို တင်ပြဆောင်ရွက်ရဖို့ဖြစ်ပါတယ်။ ပြည်ထောင်စုအစိုးရအဖွဲ့ရဲ့ ခွင့်ပြုချက်ရမယ်ဆိုရင် စီမံကိန်းမှာပါဝင်တဲ့ လယ်မြေများအတွက် သက်ဆိုင်သူအားလုံးအတွက် နစ်နာကြေး၊ လျော်ကြေး ပေးနိုင်ရေးကို ဆောင်ရွက်မှာဖြစ်ပါတယ်။ လယ်ယာမြေနည်းဥပဒေပုဒ်မ ၆ရ မှာ ပြဋ္ဌာန်းချက် နှင့်စိစစ်ပြီးတော့မှ ဒါအတွက် လယ်ယာမြေလျော်ကြေးပေးဖို့ မိမိတို့ရဲ့ ဗဟိုလယ်ယာစီမံခန့်ခွဲရေး အဖွဲ့ကို တင်ပြရမှာဖြစ်ပါတယ်။ ဗဟိုလယ်ယာစီမံခန့်ခွဲရေးအဖွဲ့ကတော့ မူလလယ်ယာမြေလုပ်ပိုင်ခွင့်ရရှိသူရဲ့ ဆောင်ရွက် ထားတဲ့ကိစ္စတွေမှာ နစ်နာကြေး၊ လျော်ကြေးပေးဖို့အတွက်ကို ညှိနှိုင်းဆောင်ရွက်ရမှာဖြစ်ပါတယ်။ အဲဒီလိုညှိနှိုင်းဆောင်ရွက်ပြီး လျော်ကြေးပေးပြီးတဲ့လယ်ယာမြေလက်မှတ်ပုံစံ(၇)ကို ပြန်ဖျက်ရမယ့်သဘောရှိပါတယ်။ အဲဒီလို လျော်ကြေးပေးပြီးတဲ့အထောက်အထားနဲ့အတူ ပုံစံ(၇) ပြန်ဖျက်ပြီးတဲ့အခါမှသာလျှင် သက်ဆိုင်ရာတိုင်းဒေသကြီး/ပြည်နယ်အစိုးရအဖွဲ့တွေကို လယ်ယာ မြေတွေကို အခြားနည်းအသုံးချနိုင်ဖို့အတွက် ဗဟိုလယ်/စီ မိမိတို့ ဗဟိုလယ်ယာမြေစီမံခန့်ခွဲရေး အဖွဲ့ကနေ ခွင့်ပြုထားတဲ့ ဒီလုပ်ငန်းအစီအမံ ဒီ Process ရှိပါတယ်။ ဆိုတော့ကာ ခုန လွှတ်တော် ကိုယ်စားလှယ်ကြီးမားတဲ့ အဓိက မိမိရှင်းလင်းတင်ပြထားတဲ့အထဲမှာ စီမံကိန်းဧရိယာအဖြစ် သတ်မှတ်ထားတဲ့ ၄၈၆၀ ထဲမှာ ၁၀၀၀ ကို ပုံစံ(၇)ပေးခဲ့ပြီးပြီ။ ကျန်တဲ့ ၃၈၆၀ ရဲ့ အနေအထားပေါ်မှာ ပြည်နယ်အစိုးရအဖွဲ့က ပြည်ထောင်စုအစိုးရအဖွဲ့ရဲ့ ညွှန်ကြားချက်နှင့်အညီ စိစစ်ပြီးတော့မှ ဆောင်ရွက်သွားရမယ့်ကိစ္စဖြစ်တဲ့အတွက်ကြောင့်မို့လို့ ခုန ပုံစံ(၇)ပေးနိုင်ဖို့အတွက် မည်သည့်ပေးနိုင်ခြင်းရှိ/မရှိဆိုတာဟာ ပြည်နယ်အစိုးရအဖွဲ့မှာရှိတဲ့ လယ်ယာမြေစီမံခန့်ခွဲရေးအဖွဲ့ ကနေ ပြီးတော့ ပြည်ထောင်စုအစိုးရအဖွဲ့ကို တင်ပြဆောင်ရွက်ပြီးမှသာလျှင် တိကျတဲ့အဖြေရရှိနိုင်မယ်ဖြစ် တယ်ဆိုတဲ့အကြောင်း လွှတ်တော်ကိုယ်စားလှယ်ကြီးရဲ့ မေးခွန်းအပေါ်မှာ ပြန်လည်ရှင်းလင်း အသိပေးကြားအပ်ပါတယ်။ ကျေးဇူးတင်ပါတယ်။</speech>
</Q-A>
<Q-A>
<title>မင်းဘူး(စကု)မြို့နယ်၊ ပန်းတောင်းကျေးရွာဒေသခံပြည်သူများ ဓားမဦးချလုပ်ကိုင်ခဲ့သောမြေများ တွင် စိုက်ပျိုးလုပ်ကိုင်ခဲ့သည့် ဒေသခံတောင်သူများ စိုက်ပျိုးလုပ်ကိုင်ခွင့်ရရှိရေးနှင့် အကယ်၍ ဒေသခံမဟုတ်သူများမှ အလားတူလုပ်ကိုင်ခွင့်လျှောက်ထားမှုများ ပေါ်ပေါက်လာပါက ဒေသခံ ပြည်သူများအား ပွင့်လင်းစွာချပြအသိပေးကာ သဘောတူညီမှု ရယူပေးနိုင်ခြင်းရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">မင်းဘူးမဲဆန္ဒနယ်မှ ဦးဝင်းဝင်း မေးမြန်းဖို့ဖြစ်ပါတယ်။</speech>
<speech><mp id="274">ဦးဝင်းဝင်း(မင်းဘူးမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်ထောင်စုအဆင့်အဖွဲ့ အစည်းဝင်များ၊ ပြည်သူ့လွှတ်တော်ကိုယ်စားလှယ်များနှင့် ဧည့်သည်တော် များအားလုံး ကိုယ်၏ကျန်းမာခြင်း၊ စိတ်၏ချမ်းသာခြင်းနှင့် ပြည့်စုံကြပါစေလို့ ရှေးဦးပဏာမ မေတ္တာများပို့သအပ်ပါတယ်။ ကျွန်တော်ကတော့ မကွေးတိုင်းဒေသကြီး၊ မင်းဘူးမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဝင်းဝင်း ဖြစ်ပါတယ်။ လေးစားအပ်ပါသော ပြည်သူ့ လွှတ်တော်ဥက္ကဋ္ဌကြီးခင်ဗျား။ ဒေသခံပြည်သူများ ဓားမဦးချလုပ်ကိုင်ခဲ့တဲ့မြေများမှာ ဆက်လက် စိုက်ပျိုးလုပ်ကိုင်ခွင့်ရရှိဖို့အတွက် မေးခွန်းမေးမြန်းသွားမှာဖြစ်ပါတယ်။ ကျွန်တော်တို့ မင်းဘူး (စကု)မြို့နယ်၊ ပန်းတောင်းကျေးရွာအနီးမှာရှိတဲ့ ဒေသခံပြည်သူတွေ ဓားမဦးချလုပ်ကိုင်ခဲ့တဲ့ ဘိုးဘွားပိုင်မြေတွေပေါ်မှာ ဒေသခံမဟုတ်တဲ့သူတွေက လုပ်ကိုင်ခွင့်လျှောက်ထားလုပ်ကိုင် နေကြောင်း သိရှိရပါတယ်။ ဒါကြောင့်မို့လို့ ဒေသခံပြည်သူတွေရဲ့ တင်ပြချက်အရ ကွင်းဆင်း ကြည့်တဲ့အခါမှာ အဲဒီမြေနေရာတွေဟာ ဒေသခံတွေအမှန်တကယ်လုပ်ကိုင်ခဲ့ကြောင်းနဲ့ ကျေးရွာ အုပ်ချုပ်ရေးနဲ့ ရပ်ကွက် သို့မဟုတ် ကျေးရွာအုပ်စုလယ်ယာမြေစီမံခန့်မှုအဖွဲ့မှ ဒေသခံတွေကို ပွင့်လင်းမြင်သာစွာချပြမှုမရှိခြင်းတို့ကြောင့် ဒေသခံတောင်သူတွေနစ်နာနေကြောင်း လေ့လာတွေ့ရှိ ခဲ့ရပါတယ်။ ဥက္ကဋ္ဌကြီးခင်ဗျား။ Power Point နဲ့ တင်ပြခွင့်ပြုပါရန် လေးစားစွာ ခွင့်တောင်းခံအပ် ပါတယ်။ ဒါကတော့ မူလက ဒေသခံတောင်သူတွေလုပ်ကိုင်ခဲ့တဲ့ ဓားမဦးချလုပ်ကိုင်ခဲ့တဲ့ ယာမြေ တွေပဲဖြစ်ပါတယ်။ အခုတော့ ဒါတွေကို မြေလွတ်၊ မြေလပ်၊ မြေရိုင်းတွေဆိုပြီးတော့ ဒေသခံ မဟုတ်တဲ့သူတွေက လျှောက်ထားပြီးတော့ လုပ်ကိုင်နေကြတာဖြစ်ပါတယ်။ ဒေသခံပြည်သူတွေနဲ့ နီးစပ်တဲ့၊ ရွာနဲ့အနီးအနားမှာရှိတဲ့ ဒေသခံတွေ ဓားမဦးချလုပ်ကိုင်တဲ့ယာမြေပေါ်မှာ ပုဂ္ဂလိက သစ်မာစိုက်ခင်းတွေ၊ နောက်ပြီးတော့ ကျောက်မီးသွေးထုတ်လုပ်တဲ့သူတွေအတွက် လူတွေကနေ ပြီးတော့ စိုက်ရမယ့်သစ်တောတွေဆိုပြီးတော့ စိုက်ထားတာတွေတွေ့ရပါတယ်။ ဒါကတော့ မြေလွတ်၊ မြေလပ်၊ မြေရိုင်းများစီမံခန့်ခွဲရေးဥပဒေ ပုဒ်မ ၂၅ ပုဒ်မခွဲ(ဂ)မှာ မြေလွတ်၊ မြေလပ်၊ မြေရိုင်းလုပ်ပိုင်ခွင့်ကို အသုံးပြုခွင့်ချထားသော မြေဧရိယာပေါ်တွင် ယခင်ကတည်းက လုပ်ကိုင်ခွင့် ရရှိပြီးတော့ တောင်သူလယ်သမားများရှိပါက ယင်းတို့ရဲ့ သဘောတူညီချက်ရရှိမှသာလျှင် ဥပဒေနဲ့ အညီ ဆက်လက်ဆောင်ရွက်ရမည်လို့ ဥပဒေမှာပြဋ္ဌာန်းထားပါတယ်။ အဲဒီလိုပဲ နည်းဥပဒေ ၄ နည်းဥပဒေခွဲ(က) မှာ ပုံစံ(၁) နဲ့လျှောက်ထားရမယ်ဆိုပြီးတော့လည်း ပါပါတယ်။ ။ဒါကြောင့်မို့လို့ ကျွန်တော်တို့က ၂၀၁၃ ခုနှစ်ကတည်းက ဒေသခံတောင်သူတွေက လျှောက်ထားမယ်ဆိုပြီးတော့ စာရင်းဇယားပြုစုပြီးတော့ လျှောက်ထားဖို့ ပြင်ဆင်ခဲ့တဲ့အချက်တွေ၊ လျှောက်ထားခဲ့တဲ့အချက်တွေ ဖြစ်ပါတယ်။ ဒါတွေဟာ တကယ်တော့ အချက်အလက်အချို့ပဲ ရှိပါသေးတယ်။ ဒါကြောင့်မို့လို့ ကျွန်တော်တို့က ရတဲာ့ ဒီအချက်အလက်ကလေးကို တင်ပြရခြင်းဖြစ်ပါတယ်။ ဒါ့ကြောင့် ဒီလိုဒေသခံတွေလုပ်ခဲ့တဲ့အထောက်အထားတွေ ခိုင်ခိုင်လုံလုံ တင်ပြနိုင်ခြင်းလည်း ရှိခဲ့ပါတယ်။ ဒေသခံမဟုတ်တဲ့သူတွေ လျှောက်ထားတဲ့အခါမှာကျတော့ နည်းဥပဒေ ၁၀ အရ အမှန်တကယ်ကော စိစစ်ခဲ့ရဲ့လား။ ဒီမြေလွတ်၊ မြေလပ်၊ မြေရိုင်းလို့ လျှောက်ထားခဲ့တဲ့မြေပေါ်မှာ မူလကလုပ်ကိုင်ခဲ့တဲ့သူတွေ သို့မဟုတ် ကျူးကျော်ခဲ့တဲ့သူတွေရှိ/မရှိ ကိုလည်း သေချာစစ်ရမယ်လို့ နည်းဥပဒေမှာပြဋ္ဌာန်းပြီးဖြစ်ပါတယ်။ အဲဒီလိုစိစစ်ပြီးလို့ရှိရင် နည်းဥပဒေ ၉ အရ ဒီလုပ်ကိုင်တဲ့သူတွေက ဒီမြေပေါ်မှာလျှောက်ထားလာတဲ့အပေါ်မှာ ကန့်ကွက်မှု ရှိ/မရှိ၊ အမှန်တကယ်လုပ်ကိုင်နေတဲ့သူရှိပါက ကန့်ကွက်နိုင်တယ်ဆိုတဲ့အကြောင်း ကြေညာချက် ထုတ်ပြန်ရမယ်လို့ နည်းဥပဒေ ၉ မှာပြဋ္ဌာန်းထားပါတယ်။ သို့သော်လည်းပဲ ရပ်ကွက်နှင့်ကျေးရွာ အုပ်စုအုပ်ချုပ်ရေးရုံးမှာ စာကပ်ရုံနဲ့တော့ ဒါဟာ ကြေညာတာမဖြစ်နိုင်ပါဘူး။ ဒါကြောင့်မို့လို့ ကြေညာတယ်ဆိုလို့ရှိရင်လည်း ဒေသခံပြည်သူတွေသိအောင် ပွင့်လင်းမြင်သာစွာချပြဖို့ လိုအပ် ပါတယ်။ ဒါ့ကြောင့် အဲဒီလို ဒေသခံတောင်သူတွေက ခိုင်လုံတဲ့အထောက်အထားတွေနဲ့ လုပ်ကိုင်ခဲ့ သော်လည်းပဲ ဒေသခံမဟုတ်တဲ့သူတွေရဲ့ လျှောက်ထားလာတဲ့အပေါ်မှာ ဒေသခံပြည်သူများ ဓားမဦးချလုပ်ကိုင်ခဲ့တဲ့မြေပေါ်မှာ ဆက်လက်ပြီးတော့ ဒေသခံတွေစိုက်ပျိုးလုပ်ကိုင်ခွင့်ရရှိရေးနှင့် အကယ်၍ ဒေသခံမဟုတ်တဲ့သူတွေက အလားတူစိုက်ပျိုးလုပ်ကိုင်ခွင့်လျှောက်ထားလာမှုများ ပေါ်ပေါက်လာပါက ဒေသခံပြည်သူများအား ပွင့်လင်းစွာချပြအသိပေးကာ သဘောတူညီမှုရယူ ပေးနိုင်ခြင်းရှိ/မရှိ ပြည်သူ့လွှတ်တော်ဥက္ကဋ္ဌကြီးမှတစ်ဆင့် လေးစားစွာ မေးမြန်းအပ်ပါတယ် •င်ဗျာ။</speech>
<speech type="speaker">အားလုံးကို သူ့လွှတ်တေပင့်လင်းစာချုပ်ကိုင်ခွင့်လျှောက်ရှိရေးနှင့် စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="11">ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များခင်ဗျား။ မကွေးတိုင်းဒေသကြီး၊ မင်းဘူးမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးဝင်းဝင်းရဲ့ မေးခွန်းကို ဖြေကြားပါ့မယ်။ အဆိုပါမေးခွန်းပါအဖြေဟာ မကွေးတိုင်းဒေသကြီးအစိုးရအဖွဲ့ရဲ့ အဖြေ ဖြစ်ပါတယ်။ မကွေးတိုင်းဒေသကြီးအစိုးရအဖွဲ့ရဲ့ကိုယ်စား စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနက ဖြေကြားပါ့မယ်။ ဥက္ကဋ္ဌကြီးခင်ဗျား။ လွှတ်တော်ကိုယ်စားလှယ်ကြီးရဲ့ မေးခွန်းပါ ဓားမဦးချဆိုတဲ့ကိစ္စက ဦးစွာရှင်းလင်းတင်ပြပါ့မယ်။ အဓိပ္ပာယ်ညွှန်းဆိုချက်အရ ဓားမဦးချမြေဆိုတာဟာ ဘယ်သူမှ လုပ်ကိုင်ခြင်းမရှိသေးတဲ့ မြေလွတ်၊ မြေရိုင်းတွေကို သက်ဆိုင်ရာမြေတိုင်းတော်ကဲတွေထံမှာ တိုင်ကြားပြောဆိုပြီးတော့ ခုတ်ထွင်၊ တီကျင်းပြီး ဘေးဘိုးစဉ်ဆက် ဓားမဦးချစိုက်ပျိုးလုပ်ကိုင်တဲ့ မြေမျိုးဖြစ်ပါတယ်။ သားစဉ်မြေးဆက်ပိုင်ဆိုင်ခွင့်ရပါတယ်။ မြန်မာဘုရင်လက်ထက်က ကျင့်သုံး ခဲ့တဲ့ မနုကျက်ဓမ္မသတ်ကျမ်းအရဆိုရင် ဘယ်သူမှ အတိတကျမလုပ်ကိုင်သေးတဲ့မြေကို မူလ ခုတ်ထွင် အတည်တကျလုပ်ကိုင်ခဲ့တဲ့သူဟာ ၁၀ နှစ်တိုင်တိုင် အဆက်မပြတ်လုပ်ကိုင်လာမယ် ဆိုလို့ရှိရင် အခြားဘယ်သူမှပိုင်ဆိုင်ခွင့်မရှိဘဲနဲ့ လုပ်ကိုင်သူသာ ထာဝရပိုင်ဆိုင်စေတဲ့မြေ ဖြစ်ပါတယ်။ ယင်းနဲ့စပ်လျဉ်းပြီး မကွေးတိုင်းဒေသကြီးအစိုးရအဖွဲ့က မြန်မာနိုင်ငံမှာ ပြဋ္ဌာန်း၊ ကျင့်သုံးလာခဲ့တဲ့ဥပဒေအရ ဓားမဦးချမြေရဲ့ ဖြစ်တည်မှုအခြေအနေကို ဥပဒေအကိုးအကားများနဲ့ ဖြေကြားထားပါတယ်။ ထို့အတူ ၁၉၆၈ ခုနှစ်မှာ ဗဟိုမြေယာကော်မတီရဲ့ ညွှန်ကြားချက်နဲ့ မြေလွတ်၊ မြေရိုင်းနှင့်လယ်ရိုင်းတွေမှာ တစ်ချိန်ကလုပ်ကိုင်ခဲ့သော်လည်းပဲ ယခုမလုပ်ကိုင်ဘဲ လုပ်ထားတဲ့ မြေလပ်၊ လယ်ရိုင်းတွေနဲ့ လုပ်ကိုင်ခွင့်မရှိတဲ့ အသစ်ပေါ်ထွက်လာတဲ့ မြေရိုင်းများပါဝင်ပါတယ်။ မြေသစ်ပေါ်လာတယ်ဆိုတဲ့အခါမှာ အစိုးရကမြေယာဖော်ထုတ်ပြီး ပေါ်လာတဲ့မြေရှိပါတယ်။ အလို အလျောက်ပေါ်လာတဲ့မြေ၊ ပုဂ္ဂလိကက ကြိုတင်ခွင့်ပြုချက်မရှိဘဲ ကျူးကျော်ပြီးဖော်ထုတ်ထားတဲ့မြေ စတဲ့ မြေလွတ်၊ မြေလပ်အမျိုးမျိုးပါဝင်တာကို ဖော်ပြထားရှိပါတယ်။ သို့ဖြစ်တဲ့အတွက် ဓားမဦးချ လုပ်ကိုင်ပိုင်ဆိုင်လာတဲ့မြေဆိုတာ မရှိတော့ဘဲနဲ့ မြေလွတ်၊ မြေရိုင်းများသာဖြစ်တယ်လို့ စိစစ် တွေ့ရှိရကြောင်း မကွေးတိုင်းဒေသကြီးအစိုးရအဖွဲ့က ဖြေကြားထားမှုရှိပါတယ်။ ဥက္ကဋ္ဌကြီးခင်ဗျား။ လွှတ်တော်ကိုယ်စားလှယ်ကြီးရဲ့ မေးခွန်းပါပုဂ္ဂိုလ်တွေရဲ့ နှစ်ရှည်ပင် စိုက်ပျိုးဖို့အတွက် မြေလွတ်၊ မြေလပ်နဲ့မြေရိုင်းများ လျှောက်ထားမှုအပေါ်မှာ ခွင့်ပြုခြင်းနဲ့စပ်လျဉ်း ပြီးတော့မှ မကွေးတိုင်းဒေသကြီးအစိုးရအဖွဲ့ရဲ့ ဖြေကြားချက်ကို ဆက်လက်တင်ပြပါ့မယ်။ မကွေးတိုင်းဒေသကြီး၊ မင်းဘူးခရိုင်၊ မင်းဘူးမြို့နယ်၊ မင်းလှကျင်းကျေးရွာအုပ်စုအတွင်းမှာရှိတဲ့ ဦးရဲမျိုးနိုင်က ၁၇-၁၁-၂၀၁ရ ရက်နေ့မှာ တောရိုင်းမြေဧက ၂၀ ကို လျှောက်ထားခဲ့ပါတယ်။ ပန်းတောင်းကျေးရွာအုပ်စုအတွင်းမှာရှိတဲ့ ဦးယုနိုင်လင်းက ၁၀ ဧက၊ ဦးမင်းသန်းထွန်းက ၂၅ ဧက၊ ဦးအောင်အောင်က ၂၅ ဧက၊ ဦးဆယ်မောင်က ၁၀ ဧက၊ ဦးတင့်လွင်ဦးက ၁၀ ဧက၊ ဦးကျော်ဆွေက ၁၀ ဧကနဲ့ ဦးအောင်ဘုန်းလင်းက ၂၅ ဧကကို ၅-၁-၂၀၁၈ ရက်နေ့မှာလျှောက်ထားခဲ့ကြောင်း ဖြေကြားထားပါတယ်။ ပန်းတောင်းကျေးရွာအုပ်စုအတွင်းမှာပဲ ဦးပိုင်သက်ထွန်းကပဲ ၂၁-၆-၂၀၁၈ ရက်နေ့ ရက်စွဲနဲ့ ၃၈ ဧကကို လျှောက်ထားခဲ့ကြောင်းကိုလည်းပဲ ဖြေကြားထားပါတယ်။ အဆိုပါ လျှောက်ထားမြေတွေဟာ မြေလွတ်၊ မြေလပ်နှင့် မြေရိုင်းများဖြစ်တဲ့အတွက် မြို့နယ်လယ်ယာမြေ စီမံခန့်ခွဲရေးနှင့် စာရင်းအင်းဦးစီးဌာနက နည်းဥပဒေ ၉ နည်းဥပဒေခွဲ(ခ)နှင့်အညီ လုပ်ငန်းစာတွဲ ဖွင့်လှစ်ပါတယ်။ ကန့်ကွက်လိုသူတို့က ကန့်ကွက်နိုင်ဖို့ ကန့်ကွက်လွှာထုတ်ဆင့်ကြော်ငြာခဲ့ကြောင်း နဲ့ အဲဒီကန့်ကွက်လွှာကြော်ငြာစာကို ပန်းတောင်းကျေးရွာအုပ်စုနှင့် မင်းလှကျင်းကျေးရွာအုပ်စု အုပ်ချုပ်ရေးမှူးရုံးမှာ ကပ်နှိပ်ကြော်ငြာခဲ့ရာမှာ မည်သူတစ်ဦးတစ်ယောက်မှ ကန့်ကွက်မှုမရှိခဲ့ ကြောင်း ဖြေကြားထားမှု တွေ့ရပါတယ်။ လျှောက်ထားမှုနဲ့ပတ်သက်ပြီး မင်းလှကျင်းကျေးရွာအုပ်စု အုပ်ချုပ်ရေးမှူးအနေနဲ့ ဦးရဲမျိုးနိုင်လျှောက်ထားမှုအပေါ်မှာ ၂၀၁ရ ခုနှစ်၊ နိုဝင်ဘာလ ၂၀ ရက်နေ့မှာ ကန့်ကွက်မှုမရှိလို့ ထောက်ခံချက်ပေးခဲ့ပါတယ်။ ထို့အတူ ပန်းတောင်းကျေးရွာအုပ်စု၊ အုပ်ချုပ်ရေးမှူးကလည်းပဲ ဦးမင်းသန်းထွန်း၊ ဦးတင့်လွင်ဦး၊ ဦးဆယ်မောင်၊ ဦးအောင်အောင်၊ တိုင်းဒေသခန့်ခွဲရေး ၈ ရက်နေ့ သူကိုးဦးတို့ရဲ့ ဦးကျော်ဆွေ၊ ဦးယုနိုင်လင်းတို့ရဲ့ လျှောက်ထားမှု အပေါ် ၂၀၁၈ ခုနှစ်၊ ဇန်နဝါရီလ ၉ ရက်နေ့မှာ ကန့်ကွက်မှုများမရှိ ထောက်ခံချက်ပေးခဲ့ပြီး ဦးပိုင်သက်ထွန်းရဲ့ လျှောက်ထားမှုအပေါ်မှာ ၂၀၁၈ ခုနှစ်၊ ဇွန်လ ၁၈ ရက်နေ့မှာ ထောက်ခံချက်ပေးခဲ့ကြောင်း ဖြေကြားထားပါတယ်။ ထို့အတူ မြို့နယ် သစ်တောဦးစီးဌာနက သစ်တောကြိုးဝိုင်း၊ ကြိုးပြင်ဧရိယာတွေနဲ့လွတ်ကင်းကြောင်း၊ မြို့နယ် စိုက်ပျိုးရေးဦးစီးဌာနမှ ဌာနရဲ့ စိုက်ပျိုးရေး စီမံကိန်းဧရိယာနှင့်လွတ်ကင်းကြောင်း၊ မြို့နယ် အထွေထွေအုပ်ချုပ်ရေးဦးစီးဌာနက စားကျက်မြေနှင့် လွတ်ကင်းကြောင်း အသီးသီးထောက်ခံ တင်ပြမှုရှိခဲ့တယ်လို့ ဖြေကြားထားမှုတွေ့ပါတယ်။ ဥက္ကဋ္ဌကြီးခင်ဗျား။ မင်းဘူးမြို့နယ် လယ်ယာမြေစီမံခန့်ခွဲရေးနှင့် စာရင်းအင်းဦးစီးဌာနက ၂၀၁၂ ခုနှစ်၊ မြေလွတ်၊ မြေလပ်နှင့် မြေရိုင်းများစီမံခန့်ခွဲရေးနည်းဥပဒေပါ ပြဋ္ဌာန်းချက်များနှင့်အညီ ဆောင်ရွက်ပြီး ခရိုင်ကနေတစ်ဆင့် တိုင်းဒေသကြီးလယ်ယာမြေစီမံခန့်ခွဲရေးနှင့် စာရင်းအင်းဦးစီး ဌာနကို ပေးပို့ခဲ့တာတွေ့ရပါတယ်။ အဆိုပါကျေးရွာအုပ်စုအလိုက် လျှောက်ထားသူကိုးဦးတို့ရဲ့ မြေလွတ်၊ မြေရိုင်းအသုံးပြုခွင့် လုပ်ပိုင်ခွင့်နဲ့စပ်လျဉ်းပြီး ၅-၉-၂၀၁၈ ရက်နေ့မှာ ကျင်းပတဲ့ မကွေးတိုင်းဒေသကြီး မြေလွတ်၊ မြေလပ်နှင့် မြေရိုင်းစီမံခန့်ခွဲရေးလုပ်ငန်းအဖွဲ့က အစည်းအဝေးကို တင်ပြခဲ့ပါတယ်။ ယင်းမှတစ်ဆင့် တိုင်းဒေသကြီးအစိုးရအဖွဲ့ခွင့်ပြုချက်နဲ့ ၂၀၁၉ ခုနှစ်၊ ဖေဖော်ဝါရီလ ၂၅ ရက်နေ့မှာ နှစ်ရှည်ပင်၊ ဥယျာဉ်ခြံသီးနှံ တစ်နိုင်တစ်ပိုင်စိုက်ပျိုးမှုအတွက် လုပ်ပိုင်ခွင့်ပြုမိန့်ပုံစံ ၁၂(က) ထုတ်ပေးခဲ့တဲ့အလျောက် ၂၀၁၉ ခုနှစ်မှာ လုပ်ပိုင်ခွင့်၊ အသုံးပြုခွင့် ရရှိသူတွေက နှစ်ရှည်ပင်တွေစိုက်ပျိုးလျက်ရှိကြောင်း ဖြေကြားထားမှုရှိပါတယ်။ သို့ဖြစ်တဲ့အတွက် မကွေးတိုင်းဒေသကြီး၊ မင်းဘူးခရိုင်၊ မင်းဘူးမြို့နယ်၊ ပန်းတောင်းကျေးရွာအုပ်စုနှင့် မင်းလှကျင်း ကျေးရွာအုပ်စုအတွင်းမှာရှိတဲ့ ဦးရဲမျိုးနိုင်ပါ ကိုးဦးတို့ကနေ မြေလွတ်၊ မြေရိုင်းလုပ်ပိုင်ခွင့်၊ အသုံးပြုခွင့်လျှောက်ထားခြင်းနှင့်စပ်လျဉ်းပြီး လျှောက်ထားမြေဟာ တောရိုင်းမြေဖြစ်တယ်။ သို့ဖြစ်တဲ့အတွက် မြို့နယ်လယ်ယာမြေစီမံခန့်ခွဲရေးနှင့် စာရင်းအင်းဦးစီးဌာနအနေနဲ့ ၂၀၁၂ ခုနှစ်၊ မြေလွတ်၊ မြေလပ်နှင့် မြေရိုင်းများစီမံခန့်ခွဲရေးဥပဒေ၊ နည်းဥပဒေပါ ပြဋ္ဌာန်းချက် များနှင့်အညီ ကန့်ကွက်လွှာထုတ်ဆင့်ကြေညာခဲ့ပါတယ်။ ယင်းအပေါ် ကန့်ကွက်သူမရှိခဲ့တဲ့အတွက် ခွင့်ပြုမိန့် ထုတ်ပေးခဲ့ခြင်းဖြစ်ပါကြောင်းနှင့် ဒေသခံဟုတ်သည်ဖြစ်စေ၊ ဒေသခံမဟုတ်သည်ဖြစ်စေ၊ မည်သည့် နိုင်ငံသားများမဆို မြေအသုံးချခွင့်လျှောက်ထားနိုင်ကြောင်း မကွေးတိုင်းဒေသကြီးအစိုးရအဖွဲ့ရဲ့ ဖြေကြားချက်ကို ကိုယ်စားဖြေကြားအပ်ပါတယ်။</speech>
<speech type="speaker">မိုက်ပေးပါ။</speech>
<speech><mp id="274">ဦးဝင်းဝင်း(မင်းဘူးမဲဆန္ဒနယ်)</mp>ဥက္ကဋ္ဌကြီးခင်ဗျား။ ဆက်စပ်မေးခွန်း မေးမြန်းခွင့် ပြုပါရန် ခွင့်တောင်းခံအပ်ပါတယ်။ စောစောက ဒုတိယဝန်ကြီးဖြေသွားတဲ့အထဲမှာ ပါပါတယ်။ ရပိုင်ခွင့်ပြုမိန့် ရက်နေ့မှ လျှောက်ထားတဲ့အခါမှာလည်း ဒေသခံတွေပါတယ်လို့ ပြောထားတာ ကျွန်တော် ကြားလိုက်ပါတယ်။ အခု ကျွန်တော်တို့ ပွင့်ပွင့်လင်းလင်းပြောရရင်၊ တင်ပြရရင် ဦးရဲမျိုးနိုင်၊ ဦးကျော်ဆွေ၊ ဦးတင့်လွင်ဦး၊ ဦးအောင်ဘုန်းလင်း၊ ဦးဆယ်မောင်၊ ဦးမင်းသန်းထွန်း၊ ဦးအောင်အောင်၊ ဦးယုနိုင်လင်း၊ ဦးကျော်ကျော်နဲ့ ထာဝရဧရာဝတီကလုပ်ငန်းရှင်တွေဟာ ဒေသခံတွေလည်းမဟုတ်ပါဘူး။ ပွင့်ပွင့် လင်းလင်းပြောရရင် ဒီပုဂ္ဂိုလ်တွေဟာ စိုက်ပျိုးရေးလုပ်ကိုင်တဲ့ တောင်သူလယ်သမားတွေလည်း မဟုတ်ပါဘူးရရင် ဒီပုဂ္ဂိုလ်တွေငန်းရှင်တွေဟာ ဒေသ ဒါကြောင့်မို့လို့ ဓားမဦးချလုပ်ကိုင်ခဲ့တာ မဟုတ်သော်လည်းပဲ ကျွန်တော်တို့ တောသူ တောင်သားလယ်လုပ်နေတဲ့သူတွေဟာ ဥပဒေကို တိတိကျကျဘယ်လိုလုပ်ရမယ်ဆိုတာလည်း မသိပါဘူး။ ဒါကြောင့် သိသလောက်လေးပဲ စောစော ၂၀၁၃ ခုနှစ်ကတည်းက ပုံစံသစ်နဲ့ လျှောက်ထားလို့ရပြီလို့ပြောတဲ့အခါမှာ မြို့နယ်လယ်ယာမြေစီမံခန့်ခွဲရေးအဖွဲ့ကို သူတို့လုပ်ကိုင် နေတဲ့ယာမြေတွေ လုပ်ကိုင်ခွင့်ရဖို့အတွက် ကြိုးစားပြီးတင်ပြခဲ့တာပါ။ သို့သော်လည်းပဲ အဲဒီတုန်းကတော့ အခြေအနေအကြောင်းကြောင်းကြောင့် အဆင်မပြေခဲ့ဘူးပေါ့။ သို့သော် တောင်သူ မဟုတ်တဲ့သူတွေက လျှောက်ထားလာတဲ့အခါမှာကျတော့ နည်းဥပဒေ ၁၀ အရ ဒီမြေပေါ်မှာ တကယ်လုပ်တာ သေသေချာချာရော စစ်ခဲ့ရဲ့လား။ စောစောကကျွန်တော်တင်ပြတဲ့ထဲမှာလည်း ပါပါတယ်။ ရပ်ကွက်နှင့် ကျေးရွာအုပ်စုအုပ်ချုပ်ရေးမှူးနဲ့ ရပ်ကွက်နှင့် ကျေးရွာအုပ်စုအုပ်ချုပ်ရေး၊ လယ်ယာမြေစီမံခန့်မှုအဖွဲ့က ဒေသခံပြည်သူတွေကို ပွင့်လင်းမြင်သာစွာချမပြဘူးဆိုတာ ကျွန်တော် ကိုယ်တိုင်ကွင်းဆင်းပြီးတော့ မေးခဲ့တာပါ။ မေးတဲ့အခါမှာလည်း ရပ်ကွက်နှင့် ကျေးရွာအုပ်စု အုပ်ချုပ်ရေးမှူးတွေက ဘာတုန်းဆိုတော့ ရုံးမှာစာကပ်ရင်ရတယ်ဆိုလို့ အုပ်ချုပ်ရေးမှူးရုံးမှာတင် စာကပ်ထားတာတဲ့။ ပုဒ်မ ၉ မှာပြထားတာက ကြေညာရမယ်လို့ပါတာပါ။ စာကပ်ရုံနဲ့ ကြေညာ တယ်လို့ ပြောလို့မရပါဘူး။ ရုံးထဲမှာစာကပ်ထားရုံနဲ့ ဘယ်တောင်သူလယ်သမားမှ သိမှာလည်း မဟုတ်ပါဘူး။ ကြေညာတယ်ဆိုတာ အများသိအောင်လို့ ကြေညာချက်ထုတ်ပေးရမှာ ဖြစ်ပါတယ်။ ဒါကြောင့် ဘယ်နည်းနဲ့ပဲကြေညာ၊ ကြေညာ ရုံးထဲမှာစာကပ်ထားရုံနဲ့တော့ ကျွန်တော်တို့ တောင်သူတွေလည်း မသိနိုင်ဘူး။ မသိလို့ ကျွန်တော်တို့ မကန့်ကွက်ခဲ့ရဘူး။ မကန့်ကွက်တဲ့ အတွက် ကျွန်တော်တို့ဒေသခံတောင်သူတွေက ဒီတိုင်းပဲနစ်နာနေရမယ်ဆိုလို့ရှိရင် တောင်သူတွေ ဘက်ကကြည့်လို့ရှိရင် တရားပါ့မလားဆိုတာကို ပြန်လည်စဉ်းစားပေးစေလိုပါတယ်။ နောက်တစ်ခု က ဥပဒေဆိုတာ ပြည်သူတွေရဲ့ အကျိုးကို ကာကွယ်ဖို့အတွက် ပြဋ္ဌာန်းပေးထားခြင်းပဲ ဖြစ်ပါတယ်။ ဥပဒေကို ကျွန်တော်တို့က လက်တစ်လုံးခြားလုပ်လို့ မသင့်တော်ဘူးလို့ ကျွန်တော့်အနေနဲ့ ရှင်းလင်း တင်ပြလိုပါတယ်။ နောက်တစ်ချက်က နည်းဥပဒေမှာပြဋ္ဌာန်းပြီး ဖြစ်ပါတယ်။ ဗဟိုကော်မတီသည် နည်းဥပဒေ ၅၂ နည်းဥပဒေခွဲ(ခ)မှာဆိုလို့ရှိရင် ဗဟိုကော်မတီသည် မြေလွတ်၊ မြေလပ်၊ မြေရိုင်းများ နှင့် လုပ်ပိုင်ခွင့်၊ အသုံးပြုခွင့်ချထားပေးသော မြေဧရိယာသည် ယခင်ကတည်းက လက်ရှိစိုက်ပျိုး လုပ်ကိုင်နေသော ဒေသခံတောင်သူလယ်သမားများ၏ စိုက်ပျိုးမြေများဖြစ်ကြောင်း ခိုင်လုံသည့် အထောက်အထားများဖြင့် တင်ပြနိုင်လျှင် ယင်းလက်ရှိစိုက်ပျိုးလုပ်ကိုင်နေသူ နစ်နာမှုမရှိစေရန် ညှိနှိုင်းဆောင်ရွက်ပေးရမည်လို့ ပြဋ္ဌာန်းပါရှိပြီးဖြစ်ပါတယ်။ ဒါကြောင့်မို့လို့ လုပ်ကိုင်ခဲ့တဲ့ ဒေသခံ တောင်သူလယ်သမားတွေ နစ်နာမှုမရှိစေရေးအတွက် ဗဟိုကော်မတီအနေနဲ့ ညှိနှိုင်းဆောင်ရွက် ပေးနိုင်ခြင်းရှိ/မရှိ လေးစားစွာ မေးမြန်းအပ်ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">သက်ဆိုင်ရာဝန်ကြီးဌာနက ပြန်လည်ဖြေကြားရန် ဖြစ်ပါတယ်။ ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန)၊ လွှတ်တော်ကိုယ်စားလှယ်ကြီးရဲ့ ဆက်စပ်မေးခွန်းတင်ပြချက်များဟာ လျော်ညီပါတယ်၊ သင့်မြတ် ပါတယ်။ အခုဖြစ်ရတဲ့အနေအထားကို ဗဟိုအနေနဲ့ ပြန်လည်သုံးသပ်ရမယ်ဆိုရင် ဥပဒေအရ တိုင်းဒေသကြီးမြေလွတ်၊ မြေလပ်၊ မြေရိုင်းများစီမံခန့်ခွဲရေးကော်မတီအနေနဲ့က သူ့ရဲ့ လုပ်ပိုင်ခွင့် အရ တစ်ကြိမ်မှာ ဧက ၃၀၀ စိစစ်ခွင့်ပြုချထားပေးနိုင်တဲ့အတွက်ကြောင့်မို့လို့ သူ့ရဲ့ လုပ်ပိုင်ခွင့် ဘောင်အတွင်းမှာရှိပါတယ်။ အခု အချင်းဖြစ်ရတဲ့ကိစ္စရပ်တွေမှာ တစ်ဖက်က အားနည်းချက်ရှိတယ် လို့လည်း မိမိတို့ဝန်ကြီးဌာနအနေနဲ့ သုံးသပ်ရမှာဖြစ်ပါတယ်။ ခုနက လွှတ်တော်ကိုယ်စားလှယ်ကြီး ပြောသလို ကျေးရွာအုပ်ချုပ်ရေးမှူးရုံးတွေမှာ ကန့်ကွာလွှာကြေညာတယ်ဆိုတဲ့ဟာကိုလည်းပဲ သက်ဆိုင်ရာကျေးရွာအုပ်ချုပ်ရေးမှူးရဲ့ စီမံခန့်ခွဲမှုအတိုင်းအတာဟာ အများကြီးလည်းအရေးပါပါ တယ်။ ဒီဒေသတွင်းမှာ အဆိုပါနေရာတွေမှာ မည်သည့်အဖွဲ့ အစည်း၊ မည်သည့်ပုဂ္ဂိုလ်များက ဆောင်ရွက်ထားတယ်ဆိုတဲ့ဟာကိုလည်းပဲ အသေအချာစိစစ်ပေးဖို့လည်း ရှိမှာဖြစ်ပါတယ်။ ဒီလိုစိစစ်နိုင်တဲ့အနေအထားမှာ အားနည်းချက်တွေရှိတယ်လို့လည်းပဲ ယေဘုယျသဘောအားဖြင့် သုံးသပ်လို့လည်းရမှာဖြစ်ပါတယ်။ သို့ဖြစ်တဲ့အတွက် အခုအချင်းဖြစ်တဲ့ ပန်းတောင်းကျေးရွာအုပ်စု ဒေသခံတွေရဲ့ ယခင်လုပ်ကိုင်ခဲ့တဲ့ဧရိယာတွေအပေါ်မှာ အခြားပုဂ္ဂိုလ်တွေက တရားဝင်လုပ်ပိုင်ခွင့် ရရှိထားတဲ့အခြေအနေ၊ အဲဒီအပေါ်မှာ ဒေသခံတွေအနေနဲ့ ပြန်လည်ပြီးတော့မှ ဒီကိစ္စရပ်အပေါ်မှာ နစ်နာမှုမရှိစေဖို့အတွက် သက်ဆိုင်ရာတိုင်းဒေသကြီးအနေနဲ့သာ မြေပြင်အခြေအနေအပေါ်မှာ ဥပဒေနဲ့အညီစိစစ်ပြီး အဆင်ပြေစွာအဖြေရှာရမယ့်ကိစ္စဖြစ်တဲ့အလျောက် မကွေးတိုင်းဒေသကြီး အစိုးရအဖွဲ့ကို ညှိနှိုင်းအကြောင်းကြားပေးမှာဖြစ်ကြောင်း လွှတ်တော်ကိုယ်စားလှယ်ကြီးရဲ့ ဆက်စပ် မေးခွန်းကို ပြန်လည်ဖြေကြားအပ်ပါတယ်။</speech>
<speech type="speaker">စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန ပြည်ထောင်စု ဒုတိယဝန်ကြီး ပြန်လည်ထွက်ခွာနိုင်ပါပြီ။</speech>
<speech type="speaker">ဥပဒေနဲ့အစ္စအတွက် သက်ဆိုင်ရာ ဒေသခံတွေအနေနဲ့ ပြန်တွေက တရားဝင် လွှတ်တော်ကိုယ်စားလှယ်များခင်ဗျာ။ ဒီနေ့အတွက် မေးခွန်းများ မေးမြန်း၊ ဖြေကြားခြင်းအစီအစဉ် ပြီးပါပြီ။</speech>
</Q-A>
</section>
<section value="Bill">
<bill>
<title>ပြည်သူ့လွှတ်တော် ဘဏ်များနှင့်ငွေကြေးဆိုင်ရာ ဖွံ့ဖြိုးတိုးတက်ရေးကော်မတီက တင်သွင်းသည့် အသေးစားငွေရေးကြေးရေးဥပဒေကြမ်းနှင့်စပ်လျဉ်း၍ တင်သွင်းထားသည့် ပြင်ဆင်ချက်အဆိုအား ဆွေးနွေးခြင်းနှင့် လွှတ်တော်၏အဆုံးအဖြတ်ရယူခြင်း၊</title>
<speech type="speaker">အစီအစဉ် ၆ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်သူ့ လွှတ်တော် ဘဏ်များနှင့်ငွေကြေးဆိုင်ရာ ဖွံ့ဖြိုးတိုးတက်ရေးကော်မတီက တင်သွင်းသော အသေးစားငွေရေးကြေးရေးဥပဒေကြမ်းကို ဒုတိယအကြိမ် ပြည်သူ့လွှတ်တော် (၁၄)ကြိမ်မြောက် ပုံမှန်အစည်းအဝေး (၁၃)ရက်မြောက်နေ့ကို ၁၀-၁၂-၂၀၁၉ ရက်နေ့တွင် ဥပဒေကြမ်းကော်မတီက အစီရင်ခံစာ ဖတ်ကြားရှင်းလင်းခြင်း ပြုလုပ်ခဲ့ပြီးဖြစ်ပါတယ်။ ဒီဥပဒေကြမ်းနှင့်စပ်လျဉ်းပြီး ပြင်ဆင်ချက်အဆို တင်သွင်းဆွေးနွေးလိုတဲ့ လွှတ်တော်ကိုယ်စားလှယ်များအနေဖြင့် မိမိပြင်ဆင် လိုသည့်အပိုဒ်၊ အပိုဒ်ခွဲ၊ အကြောင်းအရာ၊ အချက်အလက်များကို တိကျစွာရေးသားဖော်ပြ၍ ၁၂-၁၂-၂၀၁၉ ရက်နေ့ နောက်ဆုံးထားပြီး အမည်စာရင်းတင်သွင်းရန်တောင်းခံခဲ့ရာ ကိုယ်စားလှယ် နှစ်ဦးက အမည်စာရင်းတင်သွင်းလာပါတယ်။ ယင်းဥပဒေကြမ်းနှင့်စပ်လျဉ်း၍ ဥပဒေကြမ်း ကော်မတီ၊ ပြည်သူ့ငွေစာရင်းကော်မတီ၊ နိုင်ငံသားများ၏ မူလအခွင့်အရေးဆိုင်ရာကော်မတီ၊ ဘဏ်များနှင့်ငွေကြေးဆိုင်ရာဖွံ့ဖြိုးတိုးတက်ရေးကော်မတီ၊ စီးပွားရေးနှင့် ဘဏ္ဍာရေးဖွံ့ဖြိုး တိုးတက်ရေးကော်မတီ၊ ရင်းနှီးမြှုပ်နှံမှုနှင့် စက်မှုလက်မှုဖွံ့ဖြိုးတိုးတက်ရေးကော်မတီ၊ ပြင်ဆင်ချက် အဆိုတင်သွင်းတဲ့လွှတ်တော်ကိုယ်စားလှယ်များနှင့် သက်ဆိုင်ရာဌာနများမှ တာဝန်ရှိပုဂ္ဂိုလ်တို့က ပြန်လည်စိစစ်ခဲ့ကြပါတယ်။ ယင်းဥပဒေကြမ်းနှင့်စပ်လျဉ်းပြီး ဆွေးနွေးအတည်ပြုခြင်းများ ဆောင်ရွက်ပါမယ်။ ဒီလိုဆွေးနွေးရာမှာ ဥပဒေကြမ်း၏ခေါင်းစဉ်၊ နိဒါန်းမှအစ အပိုဒ်၊ အပိုဒ်ခွဲများနှင့် ဥပဒေကြမ်းတစ်ခုလုံးပါဝင်မှာဖြစ်ပါတယ်။ အပိုဒ်၊ အပိုဒ်ခွဲအစဉ်လိုက် အတည်ပြုနိုင်ရေးဆောင်ရွက် ရာမှာ ပြင်ဆင်ချက်မရှိပါက မူလအဆိုပြုပြဋ္ဌာန်းချက်အတိုင်း အတည်ပြုနိုင်ရေး တင်ပြဆောင်ရွက် သွားမှာဖြစ်ပါတယ်။ ပြင်ဆင်ချက်ရှိသော အပိုဒ်၊ အပိုဒ်ခွဲများအတွက် ပြင်ဆင်ချက်အဆိုတင်သွင်း ထားတဲ့ လွှတ်တော်ကိုယ်စားလှယ်များက သက်ဆိုင်ရာအပိုဒ်၊ အပိုဒ်ခွဲအလိုက် ဆွေးနွေးခြင်းများ ပြုလုပ်ပြီး လွှတ်တော်ရဲ့ဆန္ဒသဘောထားရယူ၍ အဆုံးအဖြတ် အတည်ပြုသွားမှာဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၉၀၊ နည်းဥပဒေခွဲ(ဃ)အရ အသေးစားငွေရေးကြေးရေးဥပဒေကြမ်းနှင့်စပ်လျဉ်းပြီး ဥပဒေကြမ်း ကော်မတီ၏ ပြင်ဆင်ချက် ၁၃၅ ချက်ကို တင်သွင်းဖို့ဖြစ်ပါတယ်။ ဥပဒေကြမ်းကော်မတီကို ဖိတ်ခေါ် ပါတယ်။</speech>
<speech><mp id="195">ဦးဇော်ဝင်း(အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော ပြည်သူ့ လွှတ်တော်ဥက္ကဋ္ဌကြီးနှင့် အားလုံးပဲမင်္ဂလာပါ။ ကျွန်တော်ကတော့ ပဲခူးတိုင်းဒေသကြီး၊ ထန်းတပင် မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဇော်ဝင်း ဖြစ်ပါတယ်။ ဥပဒေကြမ်းကော်မတီရဲ့ အဖွဲ့ဝင်တစ်ဦးဖြစ်ပြီးတော့ ကော်မတီရဲ့ တာဝန်ပေးချက်အရ အသေးစားငွေရေးကြေးရေးဥပဒေကြမ်း နှင့်စပ်လျဉ်းပြီး ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းပဒေ ၁၉၀ အရ လွှတ်တော်မှ အတည်ပြုပေးနိုင်ပါရန် အဆိုတင်သွင်းသွားမှာဖြစ်ပါတယ်။ ၁။ ပြည်သူ့လွှတ်တော် ဘဏ်များနှင့်ငွေကြေးဆိုင်ရာဖွံ့ ဖြိုးတိုးတက်ရေးကော်မတီက တင်သွင်းတဲ့ အသေးစားငွေရေးကြေးရေးဥပဒေကြမ်းကို ပြည်ထောင်စုလွှတ်တော်ရုံးက ပြည်ထောင်စုလွှတ်တော် ဆိုင်ရာနည်းဥပဒေ ၈၀ နည်းဥပဒေခွဲ(က)အရ ပြည်သူ့လွှတ်တော်မှာ ဆွေးနွေးနိုင်ရန် ပေးပို့လာခဲ့ ပါတယ်။ ၂။ ယင်းဥပဒေကြမ်းကို ဒုတိယအကြိမ် ပြည်သူ့လွှတ်တော် (၁၄)ကြိမ်မြောက်ပုံမှန်အစည်းအဝေး (၁၃)ရက်မြောက်နေ့ဖြစ်တဲ့ ၁၀-၁၂-၂၀၁၉ ရက် (အင်္ဂါနေ့)မှာ လွှတ်တော်သို့ ပြည်သူ့လွှတ်တော် ဥပဒေကြမ်းကော်မတီရဲ့ စိစစ်လေ့လာတွေ့ရှိချက်အစီရင်ခံစာကို တင်ပြခဲ့ပြီးဖြစ်ပါတယ်။ ပြင်ဆင်ချက်အဆိုများကို ၁၂-၁၂-၂၀၁၉ ရက်(ကြာသပတေးနေ့)နောက်ဆုံးထား၍ တင်သွင်းနိုင် ကြောင်းကြေညာခဲ့သဖြင့် ဦးဌေးငွေ(မြောင်မဲဆန္ဒနယ်)၊ ဒုတိယဗိုလ်မှူးကြီးထင်လင်းဦး(တပ်မတော် သားပြည်သူ့လွှတ်တော်ကိုယ်စားလှယ်)တို့က ပြင်ဆင်ချက်အဆိုများ တင်သွင်းလာပါတယ်။ ၃။ ပြည်သူ့လွှတ်တော် ဥပဒေကြမ်းကော်မတီဟာ ၂၈-၁-၂၀၂၀ ရက်(အင်္ဂါနေ့)နှင့် ၃၀-၁-၂၀၂၀ ရက်(ကြာသပတေးနေ့)မှာ ဆွေးနွေးရန်နှင့် ပြင်ဆင်ရန်အဆိုတင်သွင်းခဲ့တဲ့ ပြည်သူ့လွှတ်တော် ကိုယ်စားလှယ်များ၊ ပြည်သူ့လွှတ်တော် ပြည်သူ့ငွေစာရင်းကော်မတီ၊ နိုင်ငံသားများ၏ မူလ အခွင့်အရေးဆိုင်ရာကော်မတီ၊ ဘဏ်များနှင့်ငွေကြေးဆိုင်ရာ ဖွံ့ဖြိုးတိုးတက်ရေးကော်မတီ၊ စီးပွားရေးနှင့် ဘဏ္ဍာရေးဖွံ့ဖြိုးတိုးတက်ရေးကော်မတီ၊ ရင်းနှီးမြှုပ်နှံမှုနှင့် စက်မှုလက်မှုဖွံ့ဖြိုး တိုးတက်ရေးကော်မတီ၊ စီမံကိန်း၊ ဘဏ္ဍာရေးနှင့်စက်မှုဝန်ကြီးဌာနနှင့် ပြည်ထောင်စုရှေ့နေချုပ်ရုံးမှ တာဝန်ပုဂ္ဂိုလ်များနှင့်အတူ ညှိနှိုင်းအစည်းအဝေးများ ကျင်းပပြုလုပ်ခဲ့ပါတယ်။ ၄။ ယင်းညှိနှိုင်းအစည်းအဝေးများရဲ့ သဘောတူဆုံးဖြတ်ချက်များအရ ပြည်သူ့လွှတ်တော် ဥပဒေကြမ်းကော်မတီရဲ့ ပြင်ဆင်ရန်တင်ပြချက်(၁၃၅)ချက်ရှိပြီးတော့ ပြင်ဆင်ရန်တင်ပြချက် ဇယားကို ပြည်သူ့လွှတ်တော်ကိုယ်စားလှယ်များထံ ဖြန့်ဝေထားပြီးဖြစ်ပါတယ်။ သို့ဖြစ်ပါ၍ ပြည်သူ့လွှတ်တော် ဥပဒေကြမ်းကော်မတီရဲ့ ပြင်ဆင်ရန်တင်ပြချက်(၁၃၅)ချက်ကို လွှတ်တော်က အတည်ပြုပေးနိုင်ပါရန် လေးစားစွာတင်ပြအပ်ပါတယ်။ ပြည်သူ့လွှတ်တော် ဥပဒေကြမ်းကော်မတီရဲ့ ပြင်ဆင်ရန်တင်ပြချက်(၁၃၅)ချက်မှာ အောက်ပါအတိုင်းဖြစ်ပါသည်။ စဉ် စာမျက်နှာ အမှတ်စဉ် အပိုဒ်နှင့် အပိုဒ်ခွဲ (က) ၁ မှ ၄ ၁၊ ၅၊ ၆၊ ၇၊ ၈၊ ၉၊ ဥပဒေခေါင်းစီး၊ အပိုဒ် ၂ အပိုဒ်ခွဲ(က)၊ အပိုဒ်ခွဲ(ခ)၊ အပိုဒ်ခွဲ(ဂ)၊ ၁၀၊ ၁၁၊ ၁၂၊ ၁၃၊ အပိုဒ်ခွဲ(ဃ)၊ အပိုဒ်ခွဲ(င)၊ အပိုဒ်ခွဲ(စ)၊ အပိုဒ်ခွဲ(ဆ)၊ ၁၅၊ အပိုဒ်ခွဲ(ဇ)၊ အပိုဒ်ခွဲ(ဈ)၊ အပိုဒ်ခွဲ(၂) (ခ) | ၄ မှ ၅ ၁၈၊ ၂၀၊ ၂၁၊ ၂၂ အပိုဒ် ၃ အပိုဒ်ခွဲ(က)၊ အပိုဒ်ခွဲ(စ)၊ အပိုဒ်ခွဲ(ဆ)၊ အပိုဒ်ခွဲ(ဇ) စဉ် စာမျက်နှာ (ဂ) ၅ မှ ၈ အမှတ်စဉ် အပိုဒ်နှင့် အပိုဒ်ခွဲ ၂၃၊ ၂၄၊ ၂၅၊ ၂၆၊ အခန်း(၃) ခေါင်းစဉ်၊ အပိုဒ် ၄၊ အဆိုပြု ပြဋ္ဌာန်းချက် အပိုဒ် ၅ ၂၇၊ ၂၉၊ ၃၀၊ ၃၂၊ ကို ပယ်ဖျက်ခြင်း၊ အဆိုပြုပြဋ္ဌာန်းချက်အပိုဒ် ၆ ကို ၃၃၊ ၃၄၊ ၃၅၊ အထွေထွေအခန်း အပိုဒ် ၅၅ အဖြစ် ပြောင်းလဲပြင်ဆင်ခြင်း၊ ၃၆၊ ၃၇၊ ၃၉၊ အပိုဒ် ၅ ခြေဆင်း၊ အပိုဒ် ၈ အပိုဒ်ခွဲ(၃)၊ အပိုဒ် ၅ အပိုဒ်ခွဲ(င) ၄၀၊ ၄၁၊ ၄၃ အပိုဒ်ခွဲ(၅)၊ အပိုဒ်ခွဲ(ည)၊ အပိုဒ်ခွဲ(ခ)၊ အပိုဒ်ခွဲ(ဂ)၊ အဆိုပြု ပြဋ္ဌာန်းချက်အပိုဒ် ရ အပိုဒ်ခွဲ(ဈ)ကိုပယ်ဖျက်ခြင်း၊ အပိုဒ် ၅ အပိုဒ်ခွဲ(ဋ)၊ အသစ်ဖြည့်စွက်ချက် အပိုဒ် ၅ အပိုဒ်ခွဲ(စ)၊ အသစ်ဖြည့်စွက်ချက်အပိုဒ် ၅ အပိုဒ်ခွဲ(ဆ)၊ အဆိုပြု | ပြဋ္ဌာန်းချက် အပိုဒ် ၈ ခြေဆင်းကို ပယ်ဖျက်ခြင်း၊ အဆိုပြု ပြဋ္ဌာန်းချက်အပိုဒ် ၈ အပိုဒ်ခွဲ(ခ)ကို ပယ်ဖျက်ခြင်း ၊ ၄၄၊ ၄၅၊ ၄၆၊ အခန်း(၄)ခေါင်းစဉ်၊ အပိုဒ် ၆၊ အပိုဒ် ရ ခြေဆင်း၊ အပိုဒ်ခွဲ(က)၊ ၄၇၊ ၄၉၊ ၅၀ အပိုဒ်ခွဲ(ဃ)၊ အဆိုပြု ပြဋ္ဌာန်းချက် အပိုဒ် ၁၀ အပိုဒ်ခွဲ(င)ကို ပယ်ဖျက်ခြင်း (ဃ) ၉ မှ ၁၀ (င) ၁၀ မှ ၁၃ (စ) ၁၄ မှ ၂၀ ၅၃၊ ၅၄၊ ၅၅၊ အပိုဒ် ၈ ခြေဆင်း၊ အပိုဒ်ခွဲ(က)၊ အပိုဒ်ခွဲ(ခ)၊ အပိုဒ်ခွဲ(ဂ)၊ ၅၆၊ ၅၇၊ ၅၈၊ အပိုဒ်ခွဲ(ဃ)၊ အပိုဒ်ခွဲ(င)၊ အပိုဒ်ခွဲ(စ)၊ အပိုဒ်ခွဲ(ဆ)၊ ၅၉၊ ၆၀၊ ၆၁၊ အပိုဒ်ခွဲ(ဇ)၊ အပိုဒ်ခွဲ(ဈ)၊ အဆိုပြု ပြဋ္ဌာန်းချက် အပိုဒ် ၁၁ ၆၂၊ ၆၃၊ ၆၄၊ အပိုဒ်ခွဲ(ည)ကို ပယ်ဖျက်ခြင်း၊ အပိုဒ် ၈ အပိုဒ်ခွဲ(ည)၊ ၆၅၊ ၆၆၊ ၆၈၊ အပိုဒ်ခွဲ(ဋ)၊ အပိုဒ်ခွဲ(ဌ)၊ အဆိုပြု ပြဋ္ဌာန်းချက် အပိုဒ် ၁၂ကို အခန်း(၆) အပိုဒ် ၉ အဖြစ်ပြင်ဆင်၍ အဆိုပြုပြဋ္ဌာန်းချက် အတိုင်း ထားရှိခြင်း ၇၀၊ ၇၁၊ ၇၂၊ အခန်း(၆)ခေါင်းစဉ်၊ အပိုဒ် ၁၃၊ အဆိုပြုပြဋ္ဌာန်းချက်အပိုဒ် ၁၄ ၇၃၊ ၇၆၊ ၇၇၊ ကိုပယ်ဖျက်ခြင်း၊ အပိုဒ် ၁၀၊ အပိုဒ် ၁၂၊ အပိုဒ်ခွဲ(က)၊ အဆိုပြု ၇၈၊ ၇၉၊ ၈၁၊ ပြဋ္ဌာန်းချက်အပိုဒ် ၁၆ အပိုဒ်ခွဲ(ခ)ကို ပယ်ဖျက်ခြင်း၊ အပိုဒ် ၁၂ ၈၂၊ ၈၃၊ ၈၄၊ အပိုဒ်ခွဲ(ခ)၊ အသစ်ဖြည့်စွက်ချက် အပိုဒ် ၁၄၊ အပိုဒ် ၁၅ ၈၅၊ ၈၆၊ ၈၇၊ အပိုဒ်ခွဲ(က)၊ အပိုဒ်ခွဲ(ခ)၊ အပိုဒ်ခွဲ (ဂ)၊ အပိုဒ်ခွဲ(ဃ)၊ အဆိုပြု ပြဋ္ဌာန်းချက်အပိုဒ် ၁၈ ကိုပယ်ဖျက်ခြင်း၊ အဆိုပြုပြဋ္ဌာန်းချက် ၉၄၊ ၉၅၊ အပိုဒ် ၁၉ ကိုပယ်ဖျက်ခြင်း၊ အပိုဒ် ၁၆၊ အပိုဒ် ၁၈ အပိုဒ်ခွဲ(ဂ)၊ အဆိုပြုပြဋ္ဌာန်းချက် အပိုဒ် ၂၂ အပိုဒ်ခွဲ(ဃ) ကို ပယ်ဖျက်ခြင်း၊ အပိုဒ် ၁၈ အပိုဒ်ခွဲ(ဃ)၊ အပိုဒ်ခွဲ(င)၊ အပိုဒ်ခွဲ(စ)၊ အပိုဒ်ခွဲ(ဆ)၊ အပိုဒ်ခွဲ(ဇ) အခန်း(၇) ခေါင်းစဉ်၊ အပိုဒ် ၁၉ အပိုဒ်ခွဲ(င)၊ အပိုဒ်ခွဲ(စ)၊ ၁၀၂၊ ၁၀၃၊ ၁၀၅၊ အပိုဒ် ၂၀၊ အပိုဒ် ၂၁၊ အပိုဒ် ၂၂ အပိုဒ်ခွဲ(ဃ)၊ အပိုဒ် ၂၃၊ ၁၀၈၊ ၁၀၉ အပိုဒ် ၂၄ (ဇ) ၂၃ မှ ၂ရ ၁၁၂၊ ၁၁၄၊ ၁၁၅၊ အခန်း(၈) ခေါင်းစဉ်၊ အပိုဒ် ၂၈၊ အဆိုပြုပြဋ္ဌာန်းချက် အပိုဒ် ၁၁၇၊ ၁၁၈၊ ၁၂၀၊ ၃၃ ကို ပယ်ဖျက်ခြင်း၊ အဆိုပြုပြဋ္ဌာန်းချက် အပိုဒ် ၃၅ ၁၂၁၊ ၁၂၃၊ ၁၂၄၊ ကိုပယ်ဖျက်ခြင်း၊ အပိုဒ် ၃၀၊ အပိုဒ် ၃၁ အပိုဒ်(ခ)၊ အပိုဒ် ၃၂ ၁၂၆၊ ၁၂၉၊ ၁၃၀ အဆိုပြုပြဋ္ဌာန်းချက် အပိုဒ် ၄၀ ကိုပယ်ဖျက်ခြင်း၊ အပိုဒ် ၃၄၊ အပိုဒ် ၃၅ အပိုဒ်ခွဲ(က)၊ အပိုဒ် ၃၆ အပိုဒ်ခွဲ(ခ)၊ အပိုဒ်ခွဲ(ဂ) (ဈ) ၂၈ မှ ၃၀ ၁၃၂၊ ၁၃၃၊ ၁၃၅၊ အခန်း(၉) ခေါင်းစဉ်၊ အပိုဒ် ၃၈ ခြေဆင်း၊ အပိုဒ်ခွဲ(ခ)၊ (၁၃၆၊ ၁၃၈၊ အပိုဒ်ခွဲ(ဂ)၊ အဆိုပြုပြဋ္ဌာန်းချက်၊ အပိုဒ် ၄၄ အပိုဒ်ခွဲ(င)ကို (ည) | ၃၀ မှ ၃၂ ၁၄၀၊ ၁၄၂၊ ၁၄၃၊ ပယ်ဖျက်ခြင်း၊ အပိုဒ် ၃ရ ခြေဆင်း၊ အပိုဒ် ၃၉၊ အပိုဒ် ၄၀၊ ၁၄၄၊ ၁၄၅၊ အပိုဒ် ၄၁၊ အသစ်ဖြည့်စွက်ချက် အပိုဒ် ၄၂ (၁၄၆၊ ၁၄၇၊ အခန်း(၁၀)ခေါင်းစဉ်၊ အပိုဒ် ၄၃၊ အပိုဒ် ၄၄ ခြေဆင်း၊ ၁၄၈၊ ၁၅၀၊ အသစ်ဖြည့်စွက်ချက် အပိုဒ် ၄၄ အပိုဒ်ခွဲ(ဂ)၊ အဆိုပြု ၁၅၁၊ ၁၅၃ ပြဋ္ဌာန်းချက် အပိုဒ် ၅၁ ကို ပယ်ဖျက်ခြင်း၊ အပိုဒ် ၄၆ ခြေဆင်း စဉ် စာမျက်နှာ ၅ မှ ၈ (ဋ) ၁၅၅၊ ၁၅၆၊ ၁၅၇၊ ၁၅၈၊ အပိုဒ်နှင့် အပိုဒ်ခွဲ အခန်း(၁၁) ခေါင်းစဉ်၊ အပိုဒ် ၄၈၊ အပိုဒ် ၄၇၊ အပိုဒ် ၄၉၊ အပိုဒ် ၅၀ ခြေဆင်း (ဌ) ၃၄ မှ ၃၅ အခန်း(၁၂)ခေါင်းစဉ်၊ အပိုဒ် ၅၁၊ အပိုဒ် ၅၂၊ အပိုဒ် ၅၃ ၁၆၁၊ ၁၆၂၊ ၁၆၃၊ ၁၆၄ (၃) ၃၅ မှ ၃၈ ၁၆၅၊ ၁၆၆၊ ၁၆၇၊ ၁၆၈၊ ၁၇၀၊ ၁၇၃၊ ၁၇၄၊ ၁၇၅၊ ၁၇၆၊ ၁၇၇၊ ၁၈၀၊ ၁၈၁။ ၁၈၂၊ ၁၈၃ အခန်း(၁၃)ခေါင်းစဉ်၊ အပိုဒ် ၅၄၊ အပိုဒ် ၅၅၊ အပိုဒ် ၅၆၊ အဆိုပြုပြဋ္ဌာန်းချက် အပိုဒ် ၆၄ ကိုပယ်ဖျက်ခြင်း၊ အပိုဒ် ၆၀၊ အပိုဒ် ၆၁၊ အဆိုပြု ပြဋ္ဌာန်းချက် အပိုဒ် ၆၉ ကိုပယ်ဖျက်ခြင်း၊ အပိုဒ် ၆၂ အဆိုပြု ပြဋ္ဌာန်းချက် အပိုဒ် ၇၁ ကိုပယ်ဖျက်ခြင်း၊ အပိုဒ် ၆၄ အပိုဒ်ခွဲ(က)၊ အပိုဒ်ခွဲ(ခ)၊ အသစ်ဖြည့်စွက်ချက် အပိုဒ်ခွဲ(ဂ)၊ အပိုဒ် ၆၅</speech>
<speech type="speaker">စီမံကိန်း၊ ဘဏ္ဍာရေးနှင့် စက်မှုဝန်ကြီးဌာနရဲ့ သဘောထားပြောပါ။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်း၊ ဘဏ္ဍာရေးနှင့် စက်မှုဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျာ။ ကျွန်တော်တို့ ၂၈-၁-၂၀၂၀ ရက်နေ့နှင့် ၃၀-၁-၂၀၂၀ ရက်နေ့တို့မှာ ဆွေးနွေးခဲ့တဲ့ဆွေးနွေးချက်တွေမှာလည်းပဲ ကျွန်တော်တို့ဆွေးနွေး ထားပြီးဖြစ်တဲ့အတွက်ကြောင့် ဥပဒေကြမ်းကော်မတီက တင်ပြတဲ့ပြင်ဆင်ရန်အဆိုပြုချက်များကို သဘောတူလက်ခံပါကြောင်း တင်ပြအပ်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အသေးစားငွေရေးကြေးရေး ဥပဒေကြမ်းနှင့်စပ်လျဉ်းပြီး ဥပဒေကြမ်းကော်မတီ၏ ပြင်ဆင်ချက်(၁၃၅)ချက်အား အတည်ပြုရန် လွှတ်တော်ကသဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</speech>
<speech type="speaker">သဘောမတူတဲ့သူရှိပါသလားခင်ဗျား။ သဘောမတူတဲ့သူမရှိတဲ့အတွက် အသေးစားငွေရေးကြေးရေးဥပဒေကြမ်းနှင့်စပ်လျဉ်းပြီး ပြင်ဆင်ချက်(၁၃၅)ချက်ကို ဥပဒေကြမ်း ကော်မတီ၏ ပြင်ဆင်ချက်များအတိုင်း ဤဥပဒေကြမ်း၏အစိတ်အပိုင်းဖြစ်ကြောင်း အတည်ပြု ကြေညာပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အသေးစားငွေရေးကြေးရေးဥပဒေကြမ်း နှင့်စပ်လျဉ်းပြီး ပြင်ဆင်ချက်အဆိုတင်သွင်းထားတဲ့ ဥပဒေကြမ်းကော်မတီနဲ့ တပ်မတော်သား ပြည်သူ့လွှတ်တော်ကိုယ်စားလှယ် ဒုတိယဗိုလ်မှူးကြီးထင်လင်းဦးတို့က ပြင်ဆင်ချက်(၁)ချက်ကို တင်သွင်းဆွေးနွေးသွားမှာဖြစ်ပါတယ်။ ယင်းပြင်ဆင်ချက်နှင့်စပ်လျဉ်းပြီး ယခုစတင်ဆောင်ရွက်မှာ ဖြစ်ပါတယ်။ အပိုဒ် ၅၈ နှင့်စပ်လျဉ်းပြီး ပြင်ဆင်ချက်အဆိုတင်သွင်းဖို့ တပ်မတော်သားပြည်သူ့ လွှတ်တော်ကိုယ်စားလှယ် ဒုတိယဗိုလ်မှူးကြီးထင်လင်းဦးကို ဖိတ်ခေါ်ပါတယ်။</speech>
<speech><mp id="000">ဒုတိယဗိုလ်မှူးကြီးထင်လင်းဦး(တပ်မတော်သားလွှတ်တော်ကိုယ်စားလှယ်)</mp>အားလုံး မင်္ဂလာပါခင်ဗျား။ ကျွန်တော်ကတော့ ဒုတိယဗိုလ်မှူးကြီးထင်လင်းဦး ဖြစ်ပါတယ်။ အသေးစား ငွေရေးကြေးရေးဥပဒေကြမ်းရဲ့ ပုဒ်မ ၅၈ နှင့်စပ်လျဉ်းလို့ ပြင်ဆင်ချက်အဆို တင်သွင်းဆွေးနွေး သွားမှာဖြစ်ပါတယ်။ Power Point အသုံးပြုခွင့်ပေးရန် တင်ပြအပ်ပါတယ်။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များခင်ဗျား။ အသေးစား ငွေရေး ကြေးရေးလုပ်ငန်းရဲ့ သဘောသဘာဝဟာ နိုင်ငံရဲ့ ဆင်းရဲမွဲတေမှုကို တိုက်ဖျက်လျော့ချရန်၊ ပြည်သူ လူထုရဲ့ ငွေရေးကြေးရေးဆိုင်ရာ တတ်သိနားလည်မှုကို မြှင့်တင်ရန်၊ ငွေရေးကြေးရေးကဏ္ဍမှာ ပြည်သူလူထုက ပူးပေါင်းပါဝင်နိုင်စေရန် စသည်ဖြင့်ရည်ရွယ်တယ်လို့ ဆိုကြပါတယ်။ သို့သော် လည်းတစ်ဖက်မှာ ဒီလုပ်ငန်းတွေနှင့်စပ်လျဉ်းလို့ Digital Financial Service တွေအထိ ပါဝင်လာတဲ့ အခါမှာ တလွဲအသုံးပြုတာတွေ၊ ငွေကြေးခဝါချထားတွေ၊ မှောင်ခိုဈေးကွက်ဖြစ်ပေါ်စေတာတွေ၊ အခွန်ရှောင်တာတွေ၊ အကြမ်းဖက်လုပ်ငန်းတွေမှာ ငွေကြေးဝန်ဆောင်မှုတွေအသုံးပြုလာတာတွေ စတဲ့အပြင် ငွေကြေးတည်ငြိမ်မှုကိုပါ ခြိမ်းခြောက်နိုင်တာအထိ အန္တရာယ်ရှိတယ်လို့ ထောက်ပြနေ တချို့ရဲ့ Micro တာတွေလည်း ရှိကြပါတယ်။ ဒါကြောင့် ဒီဥပဒေနှင့်စပ်လျဉ်းလို့ အကျိုးအပြစ်ရေရှည်မျှော်မှန်းချက် များ အရှည်တည်တံ့စေဖို့ အဘက်ဘက်က ချိန်ဆရန်လိုအပ်မှာဖြစ်ပါတယ်။ အသေးစားငွေရေး ကြေးရေးလုပ်ငန်းရှင်များ၊ ငွေချေးယူကြမည့် အသင်းဝင်များရဲ့ အကျိုးစီးပွားများအပြင် နိုင်ငံတော်ကရရှိမည့် ငွေကြေးဈေးကွက်ဖွံ့ဖြိုးရေး၊ ဆင်းရဲမွဲတေမှုလျှော့ချရေးစတဲ့ အကျိုးကျေးဇူး များနှင့်တကွ နိုင်ငံ့ဘဏ္ဍာအခွန်ငွေများမှန်ကန်စွာရရှိရေး အစရှိသည်တို့ကိုပါ ထည့်သွင်းစဉ်းစားရမှာ ဖြစ်ပြီး Win Win Situation ထက် All Win Situation ဖြစ်ဖို့ လိုအပ်မှာဖြစ်ပါတယ်။ ဒါကြောင့် ကျွန်တော့်အနေနဲ့ ဥပဒေကြမ်းအပေါ် ပြင်ဆင်ချက်တင်သွင်းရခြင်းဖြစ်ပါတယ်။ လေးစားအပ်ပါသော ဥက္ကဋ္ဌကြီးနှင့်လွှတ်တော်ကိုယ်စားလှယ်များခင်ဗျား။ ကျွန်တော့်အနေနဲ့ ဒီဥပဒေကြမ်းကို လေ့လာကြည့်ရာမှာ နိုင်ငံတော်နှင့်ပြည်သူများအတွက် အကျိုးစီးပွားကို ရှေ့ရှုပြီး ဖွဲ့စည်းပုံအခြေခံဥပဒေအပါအဝင် အခြားတည်ဆဲဥပဒေများဖြစ်တဲ့ မြန်မာနိုင်ငံကုမ္ပဏီများဥပဒေ၊ ငွေရေးကြေးရေးအဖွဲ့အစည်းများဥပဒေ၊ ဗဟိုဘဏ်ဥပဒေ၊ ပြည်ထောင်စု၏ အခွန်အကောက်ဥပဒေ၊ အသေးစား၊ အလတ်စားလုပ်ငန်းများဖွံ့ဖြိုးတိုးတက်ရေးဥပဒေ၊ မြန်မာနိုင်ငံတံဆိပ်ခေါင်းခွန် အက်ဥပဒေကိုပြင်ဆင်သည့်ဥပဒေ အစရှိသည်တို့နှင့်ညီညွတ်စေရန်အခြေခံ၍ အခြားသောနိုင်ငံ osall.Micro Financial Institution Act qp: World Banki International Finance Cooperation၊ USAID တို့က ထုတ်ဝေတဲ့စာတမ်းတချို့ကိုပါ ဖတ်ရှုလေ့လာခဲ့ပါတယ်။ ဒါ့အပြင် ဥပဒေကိုလက်တွေ့မှာ အောင်မြင်စွာကျင့်သုံးနိုင်စေရန် ဤဥပဒေပါလုပ်ငန်းများ ရေရှည်အဆင်ပြေ ချောမွေ့စေရန် အသင်းဝင်ပြည်သူများ ထိခိုက်ဆုံးရှုံးနစ်နာမှုမရှိစေရန်နှင့် လူမှုစီးပွားဘဝများ တိုးတက်အဆင်ပြေစေရန် ဥပဒေ၏အားနည်းချက်များကို အခွင့်ကောင်းရယူ၍ တလွဲအသုံးချမှုများ မပေါ်ပေါက်စေရန်၊ မြန်မာနိုင်ငံတော်ဗဟိုဘဏ်ရဲ့ အခန်းကဏ္ဍပါဝင်လာစေရန် စသည်တို့အတွက် ဥပဒေကြမ်းကော်မတီနှင့် အခြားတာဝန်ရှိကော်မတီများ၊ သက်ဆိုင်ရာဝန်ကြီးဌာန ပြည်ထောင်စု ရှေ့နေချုပ်ရုံးမှ တာဝန်ရှိသူများနှင့်အတူ အဘက်ဘက်ကချင့်ချိန်စဉ်းစားသုံးသပ်၍ ဝိုင်းဝန်းအကြံပြု ဆွေးနွေးခဲ့ပါတယ်။ လေးစားအပ်ပါသော ဥက္ကဋ္ဌကြီးနှင့်လွှတ်တော်ကိုယ်စားလှယ်များခင်ဗျား။ ဒီဥပဒေကြမ်းနှင့် စပ်လျဉ်းလို့ အထက်တင်ပြပါအချက်များ ခြုံငုံမိစေရန် ကျွန်တော့်အနေနဲ့ ပြင်ဆင်ချက်ပေါင်း (၁၅)ချက်နှင့် ဆွေးနွေးရန် (၁၀)ချက်တင်သွင်း၍ အသေးစိတ်ဆွေးနွေးခဲ့ရာမှာ အချက်(၁)ချက်မှာ တော့သဘောထားကွဲလွဲမှုရှိခဲ့ပါတယ်။ ဒါကတော့ အခုတင်ပြမည့် တံဆိပ်ခေါင်းခွန်ကင်းလွတ်ခွင့် ပြုရေး/မပြုရေးဖြစ်ပါတယ်။ အသင်းဝင်များနှင့် ၎င်းတို့ရဲ့ SME လုပ်ငန်းများကို ချေးတဲ့ချေးငွေမှာ တံဆိပ်ခေါင်းခွန်ကင်းလွတ်ခွင့်ပေးရင် ရရှိမည့်အကျိုးကျေးဇူးတွေ၊ အသင်းဝင်များ SME လုပ်ငန်း များအနေနဲ့ ပိုမိုသက်သာမှုရရှိမှာတွေကို ကျွန်တော့်အနေနဲ့ သိရှိပါတယ်။ ကင်းလွတ်ခွင့်ပြုမည့် တို့က ထုတ်ပေးနိုင်စေရန် ဤ မရှိစေရန်နှင့် အသုံးချမှုများ အချက်(၁)အင်း အခုတင်ပြမည့် ထိပ်ခေါင်းခွန်ကင်းလွ။ အသင်းဝင်များနှင့် ရည်ရွယ်ချက်ကိုလည်း သဘောတူပါတယ်။ ကင်းလွတ်ခွင့်ပြုမည့်အရေးဟာ ဥပဒေကြောင်းအရ ပိုမို၍ Legitimate ဖြစ်စေလိုခြင်းသာ ဖြစ်ပါတယ်။ မြန်မာနိုင်ငံ တံဆိပ်ခေါင်းခွန်အက်ဥပဒေမှာ ကင်းလွတ်ခွင့်(Exception) ပေးထားတဲ့အတွက် ဥပဒေကြောင်းအရ အငြင်းပွားခဲ့တာဖြစ်ပါတယ်။ နိုင်ငံတော်ဖွဲ့စည်းပုံအခြေခံဥပဒေ ပုဒ်မ ၁၀၀ ပုဒ်မခွဲ(ခ)အရ အခွန်ဆိုင်ရာကိစ္စရပ်ဖြစ်နေတဲ့အတွက် မြန်မာနိုင်ငံ တံဆိပ်ခေါင်းခွန်အက်ဥပဒေမှာ အသေးစား ငွေရေးကြေးရေးချေးငွေများအတွက် တံဆိပ်ခေါင်းခွန်ကင်းလွတ်ခွင့်ရရှိနိုင်ရန် ဝန်ကြီးဌာနက ပြည်ထောင်စုလွှတ်တော်သို့တင်ပြပြီး အတည်ပြုချက်ကို အရင်ရယူပြီးမှသာ ဒီဥပဒေထဲမှာ ထည့်သွင်းပြဋ္ဌာန်းပေးပြီး ဥပဒေနှင့်အညီ ကင်းလွတ်ခွင့်ပြုရမှာဖြစ်တယ်လို့ ကျွန်တော်က ယုံကြည်ပါတယ်။ သို့ဖြစ်ပါ၍ လွှတ်တော်က ဥပဒေ နှင့်အညီ စဉ်းစားသုံးသပ်ဆုံးဖြတ်ပေးနိုင်ဖို့ ပြင်ဆင်ချက်အဆိုကို တင်သွင်းရခြင်းဖြစ်ပါတယ်။ အဆိုမှာ Power Point မှာတင်ပြထားတဲ့အတိုင်း လွှတ်တော်ကိုယ်စားလှယ်ကြီးများကို ဖြန့်ဝေပေး ထားတဲ့ ကန့်လန့်ဖြတ်ဇယားမှာပါတဲ့ စာမျက်နှာ ၃၆ စဉ် ၁၇၁ မှာပါတဲ့အတိုင်းဖြစ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<speech type="speaker">အပိုဒ် ၅၈ နှင့်စပ်လျဉ်းပြီး ပြင်ဆင်ချက်အဆိုတင်သွင်းဖို့ ဥပဒေကြမ်း ကော်မတီကို ဖိတ်ခေါ်ပါတယ်။</speech>
<speech><mp id="195">ဦးဇော်ဝင်း(အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော ဥက္ကဋ္ဌကြီး ခင်ဗျား။ ကျွန်တော့်ကို Power Point အသုံးပြုခွင့်ပေးပါရန် လေးစားစွာတင်ပြအပ်ပါတယ်။ ဒါကတော့ အခုကျွန်တော်တို့ ဒီဥပဒေကြမ်းရဲ့ အပိုဒ် ၅၈ ဖြစ်ပါတယ်။ အပိုဒ် ၅၈ နဲ့ပတ်သက်လို့ ကတော့ ချေးငွေနဲ့ပတ်သက်ပြီးတော့ချုပ်ဆိုတဲ့စာချုပ်မှာ စာချုပ်စာတမ်းရဲ့ မှတ်ပုံတင်ခြင်းရယ်။ နောက်တစ်ခါ အခွန်တံဆိပ်ခေါင်းကင်းလွတ်ခွင့်ပေးဖို့ကို ပေးလို့ရအောင်လို့ ကင်းလွတ်ခွင့် ပေးထားတာဖြစ်ပါတယ်။ ဘာဖြစ်လို့ဒီနေရာမှာ ကင်းလွတ်ခွင့်ပေးချင်လဲဆိုတော့ ကျွန်တော်တို့ နိုင်ငံမှာက အဓိကကတော့ စိုက်ပျိုးရေးနဲ့မွေးမြူရေးကိုလုပ်တဲ့ လူတန်းစားအများစုပါ။ ဒီအများစုကို ပေးတဲ့ ချေးငွေနဲ့ပတ်သက်ပြီးတော့ ကျွန်တော်တို့က ဒီလုပ်ငန်းစဉ်တွေက အဆင့်ဆင့်တွေ များနေမယ်ဆိုရင် ့်ကြာဘဲနဲ့ ထိထိရောက်ရောက်နဲ့ချေးငွေအပေါ်မှာ အကောင်အထည် ဖော်နိုင်ဖို့အတွက် ဒါပေးသင့်တယ်ဆိုပြီးတော့ ဒီဟာကို ကျွန်တော်တို့က ထည့်သွင်းရခြင်း ဖြစ်ပါတယ်။ ခုနက ကျွန်တော်ပြောသလိုပါပဲ။ ဒီဥပဒေရဲ့ရည်ရွယ်ချက်ကို ကြည့်မယ်ဆိုရင် ကျွန်တော်တို့ ပြည်သူတွေရဲ့ လူတန်းစားအများစုဖြစ်တဲ့ လူမှုစီးပွားဖွံ့ ဖြိုးတိုးတက်ဖို့၊ နောက်တစ်ခါ အလုပ်အကိုင် အခွင့်အလမ်းတွေရရှိဖို့၊ နောက်အသေးစား၊ အငယ်စား၊ အလတ်စား စီးပွားရေးလုပ်ငန်းတွေ ဒီလိုမျိုး ဖွံ့ဖြိုးတိုးတက်ဖို့ဖြစ်ပါတယ်။ ကျွန်တော်တို့က နိုင်ငံဖွံ့ဖြိုးတိုးတက်ဖို့ဆိုတာ ကျွန်တော်တို့နိုင်ငံရဲ့ လူလတ်တန်းစားတွေရဲ့ လူမှုဘဝဖွံ့ဖြိုးတိုးတက်မှုအပေါ်မှာ အများကြီးမူတည်ပါတယ်။ နောက် ဒီဥပဒေမှာပေးတဲ့ အသေးစားငွေရေးကြေးရေးအဖွဲ့အစည်းဟာ နှစ်ခုရှိပါတယ်။ သူကတော့ ဆန္ဒ အလျောက်စုဆောင်းငွေလက်ခံခြင်းမပြုတဲ့ အသေးစားငွေရေးကြေးရေးအဖွဲ့အစည်းရယ်၊ ဆန္ဒ အလျောက်စုဆောင်းငွေလက်ခံခြင်းပြုတဲ့ အဖွဲ့ အစည်းဆိုပြီး နှစ်ခုရှိပါတယ်။ ဆန္ဒအလျောက် စုဆောင်းငွေလက်ခံခြင်းမပြုတဲ့အဖွဲ့အစည်းကတော့ မတည်ငွေက သန်း ၁၀၀ ပဲရှိပါတယ်။ နောက် ဆန္ဒအလျောက်ငွေလက်ခံခြင်းပြုတဲ့အသေးစားငွေကြေးအဖွဲ့အစည်းရဲ့ မတည်ငွေဟာ သန်း ၃၀၀ ဖြစ်ပါတယ်။ သူတို့က တကယ်တော့ အသေးစားငွေရေးကြေးရေး အသေးစားလေးတွေပါပဲ။ မြန်မာနိုင်ငံရဲ့ ငွေရေးကြေးရေးဥပဒေအရဆိုလို့ရှိရင် ဘဏ်လုပ်ငန်းတွေကိုလုပ်လို့ရှိရင် ကျွန်တော်တို့ ရင်းနှီးမြှုပ်နှံမှုမတည်ငွေဟာ သန်းပေါင်း ၂၀၀၀၀ ရှိပါတယ်။ ဒါကြောင့်မို့လို့ ဒီဟာလေးက လုပ်ငန်းအသေးအဖွဲလေးတွေပဲ ဖြစ်ပါတယ်။ အဲဒီတော့ ဒီလုပ်ငန်းက အဓိကချေးငွေပေးတာကတော့ Non-Collateral(အာမခံအပေါင် ပစ္စည်း)မပါဘဲနဲ့ ပေးတာဖြစ်ပါတယ်။ ကျွန်တော်တို့ရဲ့ စိုက်ပျိုးရေးနှင့်မွေးမြူရေးကို အခြေခံ ပြီးတော့နေတဲ့လူတန်းစားတွေအတွက်ကို အာမခံပစ္စည်းမပါဘဲနဲ့ပေးတာဖြစ်ပါတယ်။ သူက တစ်ဦး ကို အများဆုံး သိန်း ၁၀၀ အထိပဲချေးပေးနိုင်တာဖြစ်ပါတယ်။ အဲဒီတော့ တစ်နှစ်ကိုလည်း အတိုးနှုန်းက ၂၈ ရာခိုင်နှုန်းအထိပဲယူခွင့်ပြုထားပါတယ်။ လက်ရှိမှာတော့ ၂၄ ရာခိုင်နှုန်းလောက် ယူနေတယ်လို့သိရပါတယ်။ အဲဒီတော့ တစ်လကိုတွက်မယ်ဆိုရင်တော့ နှစ်ရာခိုင်နှုန်း(နှစ်ကျပ်တိုး) လောက်ပါ။ အဲဒီတော့ ကျွန်တော်တို့က တိုင်းဒေသကြီး/ပြည်နယ်အလိုက်ပြုတဲ့ စည်ပင်သာယာ ဥပဒေကနေပေးတဲ့အပေါင်လိုင်စင်တွေရှိပါတယ်။ ဒီလိုင်စင်တွေဟာ ပစ္စည်းနဲ့ အပေါင်ခံတာပါ။ ပစ္စည်းပါတာတောင်မှ စည်ပင်သာယာဥပဒေအရဆိုရင် နှစ်ကျပ်ခွဲနဲ့၊ သုံးကျပ်မှာခွင့်ပြုထားတာ ရှိပါတယ်။ ဒါကြောင့်မို့လို့ ဒီမှာ ပစ္စည်းမပါဘဲနဲ့ နှစ်ကျပ်လောက်နဲ့ အသေးစားလုပ်ငန်းချေးငွေ ရလို့ရှိရင် ကျွန်တော်တို့ရဲ့ အများဆုံးလူတန်းစားတွေပေါ့။ စိုက်ပျိုးရေးနှင့်မွေးမြူရေး လူတန်းစား တွေဟာ ပိုမိုပြီးတော့အများကြီးအဆင်ပြေသွားမှာဖြစ်ပါတယ်။ ဒါကြောင့်မို့လို့ ဒီဟာလေးကို ကျွန်တော်တို့က ခွင့်ပြုသင့်တယ်လို့ပြထားတာဖြစ်ပါတယ်။ ဒါကတော့ ဒီဥပဒေကြမ်းရဲ့ အပိုဒ် ၆၆ မှာပါတာပါ။ အသေးစားငွေရေးကြေးရေးလုပ်ငန်း ဥပဒေက ပြည်ထောင်စုလွှတ်တော်ဥပဒေအမှတ်(၁၃/၂၀၁၁) ဤဥပဒေဖြင့် ရုပ်သိမ်းလိုက်သည်လို့ ရေးထားပါတယ်။ အဲဒီတော့ ပြဋ္ဌာန်းထားတာ အဲဒီလိုပြဋ္ဌာန်းထားပေမဲ့ အခုလက်ရှိမှာ ပြဋ္ဌာန်း လိုက်တဲ့ အသေးစားငွေရေးကြေးရေးလုပ်ငန်းဥပဒေက အတည်မဖြစ်သေးတဲ့အတွက်ကြောင့်မို့လို့ အခု ပြည်ထောင်စုလွှတ်တော်အမှတ်(၁၃/၂၀၁၁)နဲ့ပြဋ္ဌာန်းတဲ့ ငွေရေးကြေးရေးလုပ်ငန်းဥပဒေဟာ လက်ရှိတည်ဆဲဥပဒေပဲဖြစ်ပါတယ်။ အဲဒီတော့ အခုတည်ဆဲဥပဒေဖြစ်တဲ့ အသေးစားငွေရေး ကြေးရေးလုပ်ငန်းဥပဒေရဲ့ ပုဒ်မ ၆၁ မှာ မှတ်ပုံတင်အက်ဥပဒေတွင် မည်သို့ပင်ပါရှိစေကာမူ အသေးစားငွေရေးကြေးရေးအဖွဲ့အစည်းကထုတ်ပေးတဲ့ ချေးငွေများနှင့်စပ်လျဉ်းပြီး ချုပ်ဆိုတဲ့ စာချုပ်စာတမ်းသည် မှတ်ပုံတင်ခြင်းမှ ကင်းလွတ်ခွင့်ရှိသည့်အပြင် တည်ဆဲဥပဒေအရ တံဆိပ်ခေါင်းခွန်ပေးဆောင်ရခြင်းမှလည်း ကင်းလွတ်စေရမည်လို့ လက်ရှိတည်ဆဲဥပဒေအရလည်း ခွင့်ပြုပေးထားတာရှိပါတယ်။ နောက်တစ်ခုကတော့ ဒီလိုမျိုးပါပဲ။ ၂၀၁၆ ခုနှစ်၊ မြန်မာနိုင်ငံရင်းနှီးမြှုပ်နှံမှုဥပဒေရဲ့ ပုဒ်မ ၇၄ မှာ ကော်မရှင်ဟာ နိုင်ငံတော်အတွင်းမှာဖွံ့ဖြိုးတိုးတက်စေမယ့် ရင်းနှီးမြှုပ်နှံမှုတွေလုပ်တဲ့ ရင်းနှီးမြှုပ်နှံသူတွေကို အခွန်ကင်းလွတ်ခွင့်နှင့်သက်သာခွင့်ပေးနိုင်တယ်လို့ ရင်းနှီးမြှုပ်နှံမှုဥပဒေ မှာလည်း ဖော်ပြထားပါတယ်။ အဲဒီတော့ ရင်းနှီးမြှုပ်နှံမှုဥပဒေရဲ့ ပုဒ်မ ၇၅ မှာဆိုရင် ဝင်ငွေ ကင်းလွတ်ခွင့်ကိုပေးထားပါတယ်။ အဲဒီမှာတော့ ဇုန်သုံးခုခွဲပြီးတော့ ဇုန်(၁)မှာ ရင်းနှီးမြှုပ်နှံမှု လုပ်မယ်ဆိုရင် ဝင်ငွေခွန်ကင်းလွတ်ခွင့်ကို ခုနစ်နှစ်ပေးပါတယ်။ ဇုန်(၂)မှာဆိုရင် ငါးနှစ်ပေးပါတယ်။ ဇုန်(၃)မှာဆိုရင် သုံးနှစ်ပေးပါတယ်။ အဲဒီတော့ အဓိကကတော့ ကျွန်တော် လွှတ်တော်ကို တင်ပြ လိုတဲ့အချက်ကတော့ ဥပဒေတစ်ခုအရ ဒီလိုပေးခြင်းဟာ ၁၉၇၃ ခုနှစ်၊ စကားရပ်များဥပဒေနဲ့အညီ ပေးတာဖြစ်တဲ့အတွက်ကြောင့်မို့လို့ ဥပဒေနဲ့ညီညွတ်တယ်ဆိုတဲ့ဥစ္စာလေးကို လွှတ်တော်ကို တင်ပြ ချင်တာဖြစ်ပါတယ်။ နောက်တစ်ခုကတော့ အသေးစားရင်းနှီးမြှုပ်နှံမှုလုပ်တဲ့သူတွေကို ဒီလို ကင်းလွတ်ခွင့်ပေးသင့်တယ်ဆိုတာလေးကို ကျွန်တော်တို့ကတင်ပြချင်တာဖြစ်ပါတယ်။ ဒါကြောင့် မို့လို့ ကျွန်တော်တို့က တင်ပြချင်တာဖြစ်ပါတယ်။ ဒါကြောင့်မို့လို့ ကျွန်တော်တို့ ဥပဒေကြမ်း ကော်မတီရဲ့ ပြင်ဆင်ချက်အပေါ်မှာ လွှတ်တော်က အတည်ပြုပေးနိုင်ပါရန် လေးစားစွာတင်ပြအပ် ပါတီရဲ့ ပြင်ဆင်တင်ပြချင်တာ ကျွန်တော်တို့ကင်းနှီးမြှုပ်နှံမှုလုပ်တ်တော်ကို တင်</speech>
<speech type="speaker">စီမံကိန်း၊ ဘဏ္ဍာရေးနှင့် စက်မှုဝန်ကြီးဌာနရဲ့ သဘောထားပြောပါ။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်း၊ ဘဏ္ဍာရေးနှင့် စက်မှုဝန်ကြီးဌာန)</agency>လေးစားအပ်ပါသော ဥက္ကဋ္ဌကြီးခင်ဗျား။ ကျွန်တော်တို့ ပုဒ်မ ၅၈ နဲ့ပတ်သက်လို့ ဥပဒေကြမ်း ကော်မတီကနေပြီးတော့ ပြင်ဆင်ချက်ဖြစ်တဲ့ မူလစာသားမှတ်ပုံတင်အက်ဥပဒေမှာ မည်သို့ပင် ပါရှိစေကာမူဆိုတဲ့ဟာကိုဖြုတ်ပြီးတော့မှ ပြင်ဆင်ချက်တင်သွင်းထားတဲ့အတိုင်းပဲ ကျွန်တော်တို့ ဝန်ကြီးဌာနအနေနဲ့ သဘောတူပါတယ်။ ကျွန်တော်တို့အနေနဲ့ကတော့ ဥပဒေကြမ်းကော်မတီက စောစောက ဥပဒေပိုင်းဆိုင်ရာများရှင်းလင်းဆွေးနွေးပြီးဖြစ်တဲ့အတွက်ကြောင့် ဒီဥပဒေကို ဘဏ်များ နှင့်ငွေကြေးဆိုင်ရာဖွံ့ဖြိုးတိုးတက်ရေးကော်မတီကတင်သွင်းတာဖြစ်ပေမဲ့လည်း လက်တွေ့လုပ်ငန်း တွေမှာ ဝန်ကြီးဌာနအနေနဲ့ ဒီဥပဒေကိုစီမံခန့်ခွဲပြီးတော့ ကိုင်တွယ်ကျင့်သုံးရမှာဖြစ်ပါတယ်။ ကျွန်တော့်အနေနဲ့ လုပ်ငန်းသဘောသဘာဝအရ ဒီတံဆိပ်ခေါင်းခွန်နဲ့မှတ်ပုံတင်ခြင်းကင်းလွတ်ခွင့် ပြုသင့်တဲ့အကြောင်းကို ကျွန်တော်အနည်းငယ်ရှင်းလင်းတင်ပြမှာဖြစ်ပါတယ်။ စောစောက ဥပဒေကြမ်းကော်မတီကဆွေးနွေးသွားသလိုပဲ ဥပဒေမှာပါတဲ့ လုပ်ငန်းရဲ့ ရည်ရွယ်ချက်တွေကတော့ အဓိကအားဖြင့်တော့ ကျွန်တော်တို့ရဲ့ Target Customer တွေဟာ ဝင်ငွေနည်းပြည်သူတွေဖြစ်ပါတယ်။ နောက် ကျေးလက်တောရွာမှာနေတဲ့ ကျေးလက်နေပြည်သူ တွေ၊ မြို့ပေါ်မှာဆိုလို့ရှိရင်လည်း ဆင်ခြေဖုံးရပ်ကွက်လိုဟာမျိုးမှာနေတဲ့ လက်လုပ်လက်စား၊ ဈေးရောင်းသူစတဲ့ လူတန်းစားတွေကိုအဓိကရည်ရွယ်ပါတယ်။ သူတို့ရဲ့ လူမှုစီးပွားဘဝဖွံ့ဖြိုး တိုးတက်ဖို့အတွက် အဓိကရည်ရွယ်ပါတယ်။ နောက်လုပ်ငန်းတွေဆိုလို့ရှိရင်လည်း အသေးစားနှင့် အငယ်စား(Micro and Small)အဆင့်တွေများပါတယ်။ ဒီအလတ်စားအဆင့်တောင်မှ သိပ်မပါပါဘူး ခင်ဗျား။ အဓိကက ဘဏ်တွေကိုလည်း ဘဏ်လုပ်ငန်းတွေနဲ့ ဘဏ်ဝန်ဆောင်မှုလုပ်ငန်းတွေကို လည်း လက်လှမ်းမမီတဲ့သူတွေ၊ အပေါင်ပစ္စည်းမပေးနိုင်တဲ့လူတွေ ဝိုင်းကြီးချုပ်နဲ့ပေါင်းပြီးတော့မှ ချေးရတဲ့သူတွေဖြစ်ပါတယ်။ ဘဏ်အတိုးနှုန်းထက်များပေမဲ့လည်းပဲ ဒီအပေါင်ပစ္စည်း မပေးနိုင် တာရယ်၊ နောက် ချေးငွေကိုပမာဏသေးသေးနဲ့ အကြိမ်များများယူတဲ့သူတွေဖြစ်တဲ့အတွက်ကြောင့် ဒီဝန်ဆောင်မှုလုပ်ငန်းဟာ နိုင်ငံတကာမှာလည်းပေးနေရတာဖြစ်ပါတယ်။ အများဆုံးချေးငွေကို တစ်ဦးလျှင် သိန်း ၁၀၀ အထိ သတ်မှတ်ထားပေမဲ့လည်းပဲ နှစ်သိန်းယူတဲ့သူလည်းရှိတယ်။ သုံးသိန်း၊ လေးသိန်း၊ ငါးသိန်းစသည်ဖြင့် အကြိမ်ကြိမ်ယူပြီးတော့မှ ငွေပေါ်ရင်ပေါ်သလို၊ ငွေလည်ရင်လည် သလို ပြန်ဆပ်ပြီးတော့ ထပ်ယူလိုက်၊ ထပ်ချေးလိုက်နဲ့လုပ်နေတဲ့လုပ်ငန်းတွေ ဖြစ်ပါတယ်။ ဒါကြောင့်မို့လို့ လုပ်ငန်းသဘောသဘာဝအရ အကယ်၍တံဆိပ်ခေါင်းခွန်ပေးဆောင်ရမယ် ဆိုလို့ရှိရင် လုပ်ကိုင်ရတဲ့နေရာမှာ ဒီ Customer ဦးရေကလည်း အခုချိန်မှာ ဦးရေငါးသန်း ပတ်ဝန်းကျင်လောက်မှာရှိပါတယ်။ အဲဒီတော့ စာချုပ်တွေအကြိမ်ကြိမ်ချုပ်ရတဲ့ကိစ္စတွေ၊ Customer ဦးရေ များပြားတဲ့ကိစ္စတွေ၊ ကျွန်တော်တို့ရဲ့ အခွန်ရုံးတွေကလည်း မြို့နယ်အဆင့်မှာတောင်မှ မြို့နယ်တိုင်းမရှိပါဘူး။ မြို့နယ်အဆင့်လောက်မှာပဲရှိတယ်ဆိုတဲ့အခြေအနေတွေ။ ဒီအခြေအနေ တွေက တကယ်တမ်းတံဆိပ်ခေါင်းခွန်ကင်းလွတ်ခွင့်မရှိဘူးဆိုရင် လုပ်ငန်းကိုင်ငန်းလုပ်တဲ့နေရာမှာ တော်တော်လေးအဟန့်အတားဖြစ်ပြီးတော့ လုပ်ငန်းလည်ပတ်မှု၊ နောက် Financial Inclusion ဖြစ်တဲ့ အားလုံးရောက်ရှိနိုင်တဲ့ ငွေကြေးဝန်ဆောင်မှုလုပ်ငန်းတွေကိုလုပ်တဲ့အခါမှာ အဟန့်အတား သဖွယ်သွားပြီးတော့ဖြစ်နေမယ့်အနေအထားဖြစ်နေပါတယ်။ နောက် တကယ်လို့ ဥပဒေအရ ယခင် ဥပဒေမှာလည်းပဲ ဒီအတွက်ကြောင့် ၂၀၁၁ ခုနှစ်ဥပဒေမှာ စောစောက ဥပဒေကြမ်းကော်မတီက တင်ပြသွားသလိုပဲ။ ၂၀၁၁ ခုနှစ်ဥပဒေတုန်းကလည်း ဒီအချက်ကိုထည့်သွင်းပြဋ္ဌာန်းပြီးတော့ ကင်းလွတ်ခွင့်ပြုထားတာရှိပါတယ်။ တံဆိပ်ခေါင်းခွန်ဥပဒေရဲ့ ပုဒ်မ ၉ မှာဆိုရင်တော့ ဘဏ္ဍာရေး ဝန်ကြီးဌာနအနေနဲ့ ပြည်ထောင်စုအစိုးရသဘောတူညီချက်နဲ့ တံဆိပ်ခေါင်းခွန်တွေကို လျှော့ပေါ့ခွင့်၊ ကင်းလွတ်ခွင့်ပြုနိုင်တယ်ဆိုတဲ့အချက်လည်းပါပါတယ်ခင်ဗျား။ တကယ်လို့ ဒီဥပဒေမှာမပါခဲ့ရင် တောင်မှ ကျွန်တော်တို့အနေနဲ့ ပြည်ထောင်စုအစိုးရကိုတင်ပြပြီးတော့ ကင်းလွတ်ခွင့်ပြုရမယ့် လုပ်ငန်းမျိုး ဖြစ်နေပါတယ်။ ဒါကြောင့်မို့လို့ ဥပဒေမှာပါခြင်းကတော့ပိုပြီးတော့ ဒီလုပ်ငန်း သဘောသဘာဝနဲ့ ကိုက်ညီမှုရှိပါကြောင်း ကျွန်တော့်အနေနဲ့ တင်ပြအပ်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ယခုဆွေးနွေးတဲ့ အပိုဒ် ၅၈ နှင့် စပ်လျဉ်းပြီး ဥပဒေကြမ်းကော်မတီနှင့် ဒုတိယဗိုလ်မှူးကြီးထင်လင်းဦးတို့က ပြင်ဆင်ချက်အဆိုများ တင်သွင်းထားပါတယ်။ ဒါကြောင့် ဥပဒေကြမ်းကော်မတီရဲ့ ပြင်ဆင်ချက်ကိုမူတည်၍ မဲခွဲဆုံးဖြတ် ပါမယ်။ ဥပဒေကြမ်းကော်မတီရဲ့ ပြင်ဆင်ချက်ကို ထောက်ခံမဲများလျှင် ဥပဒေကြမ်းကော်မတီရဲ့ ပြင်ဆင်ချက်က အတည်ဖြစ်ပါမယ်။ ကန့်ကွက်ဆန္ဒမဲများလျှင် ဒုတိယဗိုလ်မှူးကြီးထင်လင်းဦးရဲ့ ပြင်ဆင်ချက်က အတည်ဖြစ်ပါမယ်။ ယခုဆွေးနွေးတဲ့အချက်များနှင့်စပ်လျဉ်းပြီး စက်ခလုတ် အသုံးပြု၍ ဆန္ဒမဲပေးသည့်နည်းလမ်းဖြင့် မဲခွဲဆုံးဖြတ်သွားမှာဖြစ်ပါတယ်။ ဆန္ဒမဲပေးဖို့ အသင့်ရှိ စေလိုပါတယ်။ ဆန္ဒမဲပေးနိုင်ကြပါပြီ။</speech>
<speech type="speaker">ယခု ဆန္ဒမဲပေးလို့ပြီးပါပြီ။ ရရှိတဲ့ဆန္ဒမဲစာရင်းကို ကြေညာပါမယ်။ ထောက်ခံဆန္ဒမဲ ၂၅၂ မဲ၊ ကန့်ကွက်ဆန္ဒမဲ ၁၁၂ မဲနှင့် ကြားနေဆန္ဒမဲ ၁၂ မဲ တို့ဖြစ်ကြပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ထောက်ခံဆန္ဒမဲကများတဲ့အတွက် အပိုဒ် ၅၈ သည် ဥပဒေကြမ်းကော်မတီ၏ပြင်ဆင်ချက်အတိုင်း ဤဥပဒေကြမ်း၏အစိတ်အပိုင်း ဖြစ်ကြောင်း အတည်ပြုကြေညာပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ပြည်သူ့လွှတ်တော် ဘဏ်များနှင့် ငွေကြေးဆိုင်ရာဖွံ့ဖြိုးတိုးတက်ရေးကော်မတီက တင်သွင်းသော အသေးစားငွေရေးကြေးရေးဥပဒေ နှင့်စပ်လျဉ်း၍ ပြင်ဆင်ချက်အဆိုတင်သွင်းခြင်း၊ ဆွေးနွေးဆုံးဖြတ်ခြင်းများ ပြုလုပ်ခဲ့ပြီးဖြစ်ပါတယ်။ ဒီလိုဆောင်ရွက်ရာမှာ လွှတ်တော်ရဲ့ ပြင်ဆင်အတည်ပြုချက်များကြောင့် ပြောင်းလဲသွားတဲ့အပိုဒ်၊ အပိုဒ်ခွဲ၊ အမှတ်စဉ်များကိုလည်း တစ်ပါတည်းအတည်ပြုချက်ရယူမှာ ဖြစ်ပါတယ်။ ဒါကြောင့် အသေးစားငွေရေးကြေးရေးဥပဒေကြမ်းတစ်ရပ်လုံးကို ပြင်ဆင်ထားသည့် အပိုဒ်၊ အပိုဒ်ခွဲများအတိုင်း အတည်ပြုရန် လွှတ်တော်က သဘောတူပါသလားခင်ဗျာ။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူတဲ့သူရှိပါသလားခင်ဗျား။ သဘောမတူတဲ့သူမရှိတဲ့အတွက် ပြည်သူ့လွှတ်တော် ဘဏ်များနှင့်ငွေကြေးဆိုင်ရာဖွံ့ဖြိုးတိုးတက်ရေးကော်မတီက တင်သွင်းသော အသေးစားငွေရေးကြေးရေးဥပဒေကြမ်းတစ်ရပ်လုံးကို ပြင်ဆင်ထားသည့်အပိုဒ်၊ အပိုဒ်ခွဲများအတိုင်း အတည်ပြုကြောင်းနှင့် ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၉၁ အရ ဆက်လက် ဆောင်ရွက်သွားမည်ဖြစ်ကြောင်း ကြေညာပါတယ်။</speech>
</bill>
</section>
</discussion>
<postface>
<title>ဒုတိယအကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး စတုတ္ထနေ့ ရပ်နားကြောင်းနှင့် အစည်းအဝေး ပဉ္စမနေ့ ဆက်လက်ကျင်းပမည့် နေ့ရက်နှင့်ကြေညာခြင်း</title>
<speech type="speaker">အစီအစဉ် ရ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယ အကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး စတုတ္ထနေ့ကို ရပ်နားပါမယ်။ ဒုတိယအကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး ပဉ္စမနေ့ကို ၂၀၂၀ ပြည့်နှစ်၊ ဖေဖော်ဝါရီလ ရ ရက်(သောကြာနေ့) နံနက် ၁၀ နာရီက်လက်ကျင်းပမည်ဖြစ်ကြောင်း နှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။ (ဩဘာသံများ)</speech>
<speech type="mc">ပြည်သူ့လွှတ်တော်ဥက္ကဋ္ဌ ပြန်လည်ထွက်ခွာပါပြီခင်ဗျာ။</speech>
<speech type="mc">အားလုံးထွက်ခွာနိုင်ပါပြီခင်ဗျား။ ဒုတိယအကြိမ် ပြည်သူ့လွှတ်တော် (၁၅)ကြိမ်မြောက်ပုံမှန်အစည်းအဝေး စတုတ္ထနေ့ကို ၁၁:၃၅ နာရီ ရပ်နားပါသည်။</speech>
</postface>
</transcript>
</doc>
