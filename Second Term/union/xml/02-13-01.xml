<doc>
<docinfo>
<docno>02-13-01.xml</docno>
<pdf>02-13-01.pdf</pdf>
<term value="02">ဒုတိယအကြိမ်</term>
<session value="13" />
<sittingday value="01" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် (၁၃)ကြိမ်မြောက်ပုံမှန်အစည်းအဝေး ပထမနေ့မှတ်တမ်း</title>
<date value='15-07-2019'>၁၃၈၁ ခုနှစ်၊ ဝါဆိုလဆန်း ၁၄ ရက် (၂၀၁၉ ခုနှစ်၊ ဇူလိုင်လ ၁၅ ရက်)(တနင်္လာနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် (၁၃)ကြိမ်မြောက်ပုံမှန်အစည်းအဝေး ပထမနေ့ကို မွန်းလွဲ ၁၃:၃၀ နာရီင်ကျင်းပ ပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် ပြည်သူ့လွှတ်တော် ဥက္ကဋ္ဌ ဦးတီခွန်မြတ်က ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် (၁၃)ကြိမ်မြောက်ပုံမှန်အစည်းအဝေးရဲ့ ပထမနေ့အစီအစဉ် စတင်ပါတော့မယ်။ ဒီနေ့ စတင်ကျင်းပမယ့် (၁၃)ကြိမ်မြောက် ပုံမှန်အစည်းအဝေးရက်များမှာ အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ကျွန်တော် ဦးကျော်စိုးက ဆောင်ရွက်သွားမှာ ဖြစ်ပါတယ်။ ယနေ့အစည်းအဝေးကို ရန်ကုန်စီးပွားရေးတက္ကသိုလ် ကျောင်းသားကျောင်းသူ ၁၈၁ ဦးအပါအဝင် ဧည့်သည်တော် ၂၅၀ ဦး လာရောက်လေ့လာလျက်ရှိကြောင်း တင်ပြအပ်ပါတယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါခင်ဗျား။ ။</speech>
<speech type="mc">အားလုံး ထိုင်နိုင်ကြပါပြီခင်ဗျား။ ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း ၊</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ ဒုတိယအကြိမ် ပြည်ထောင်စုလွှတ်တော် (၁၃)ကြိမ်မြောက် ပုံမှန်အစည်းအဝေး ပထမနေ့မှာ ပြည်ထောင်စု လွှတ်တော် ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်ထောင်စုလွှတ်တော် ကိုယ်စားလှယ်ဦးရေစုစုပေါင်း ၆၅ရ ဦး ရှိပြီး ဒီကနေ့အစည်းအဝေးကို ၆၁၅ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၉၃.၆၁ ရာခိုင်နှုန်းရှိပြီး ထက်ဝက်ကျော်တက်ရောက်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၁၉ နဲ့ နည်းဥပဒေ ၁၂ နည်းဥပဒေခွဲ(ခ)တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် (၁၃)ကြိမ်မြောက် ပုံမှန်အစည်းအဝေး ပထမနေ့အစီအစဉ် ကြေညာခြင်း</title>
<speech type="speaker">အစီအစဉ်(၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယ အကြိမ် ပြည်ထောင်စုလွှတ်တော် (၁၃)ကြိမ်မြောက် ပုံမှန်အစည်းအဝေး ပထမနေ့အစီအစဉ်ကို လွှတ်တော် ကိုယ်စားလှယ်များထံ ဖြန့်ဝေထားတဲ့အတိုင်း ဆက်လက်ဆောင်ရွက်သွားပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များအတွက် ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1249">ဦးမောင်မောင်လတ်(အတွင်းရေးမှူး၊ ကိုယ်စားလှယ်များစိစစ်ရေးကော်မတီ)</mp>လေးစားအပ် ပါသော ပြည်ထောင်စုလွှတ်တော် နာယကကြီးခင်ဗျာ။ ယနေ့ ကျင်းပပြုလုပ်တဲ့ ဒုတိယအကြိမ် ပြည်ထောင်စု လွှတ်တော် (၁၃)ကြိမ်မြောက် ပုံမှန်အစည်းအဝေး ပထမနေ့ ၁၅-၇-၂၀၁၉ ရက်နေ့မှာ အစည်းအဝေးသို့ တက်ရောက်နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား စစ်ကိုင်းတိုင်းဒေသကြီး၊ မဲဆန္ဒနယ်အမှတ်(၉)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များ စိစစ်ရေးကော်မတီ အတွင်းရေးမှူးဖြစ်သူ ကျွန်တော် ဦးမောင်မောင်လတ်က ခွင့်ပန်ကြားသွားမှာ ဖြစ်ပါတယ်။ ယနေ့အစည်းအဝေးသို့ တက်ရောက်နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များမှာ- ဦးအာမိုးဆီ ခေါင်လန်ဖူး၊ - ဦးဝင်းနိုင် မိုးကောင်း၊ - ဦးအေးမောင် ဘောလခဲ၊ - ဦးကျင့်ရှင်းထန် တီးတိန်၊ - ဦးဝမ်းလှ နန်းယွန်း၊ - ဒေါက်တာအေဇင်လတ် ရွှေဘို၊ - ဒေါ်အေးအေးမူ(ခ) ဒေါ်မီး - ဦးကျော်မျိုးမင်း - ဦးမြင့်ဦး သနပ်ပင်၊ - ဒေါက်တာမြင့်သိန်း ညောင်လေးပင်၊ - ဦးသန်းညွန် - ဦးလှဌေးဝင်း - ဦးသန်းစိုး - ဒေါက်တာအောင်ထွန်းခိုင်(ခ) ဦးချိန်ဝင်း - ဦးကျော်ရွှေ - ဦးဦးထွန်းမောင် - ဒေါက်တာအေးမောင် - ဒေါ်နန်းခင်စော - ဦးစိုင်းဘသိန်း - ဦးစိုင်းဆိုင်မိုင်း - ဦးခွန်အောင်ကျော် - ဦးစိုင်းထွန်းစိန် - ဦးခွန်သန်းထူး - ဦးတင်အေး - ဒေါက်တာအေးကြူ - ဦးယောနာ - ဦးနိုင်ကိုကို - ဦးစိုင်းပန်ဖ - ဦးစိုင်းသာစိန် - ဒေါ်နော်ဆာမူထူး - ဒေါ်ကျိန်ငိုက်မန် - ဦးဝှေ့တင်း - ဦးမျိုးထပ်(ခ) ဆလိုင်းမျိုးထိုက် - ဦးခင်အောင်မြင့် - ဦးနိုင်သီဟ - ဦးကျော်ကျော် - ဒေါက်တာဌေးကြွယ် - ဦးဌေးဦး ဇေယျာသီရိ၊ သာစည်။ ရေး၊ ရမ်းဗြဲ၊ ပုဏ္ဏားကျွန်း၊ အမ်း၊ ကွန်ဟိန်း၊ လင်းခေး၊ မိုင်းကိုင်၊ ဟိုပုန်း၊ မိုင်းပျဉ်း၊ ဆီဆိုင်၊ မက်မန်း၊ လပွတ္တာ၊ ကချင်-၅၊ ကချင်-၁၂။ ကယား-၁၀၊ ကရင်-၁၁။ ချင်း-၇၊ ချင်း-၁၁၊ ချင်း-၁၂၊ မန္တလေး-၈၊ မွန်-၇၊ ရခိုင်-၄၊ ရန်ကုန်-၁၊ ရန်ကုန်-၂။ ရှမ်း-၃ နှင့် - ဦးမိုင်းအုဏ်းခိုင် ရှမ်း-၁၀၊ - ဦးစိုင်းဝမ်းလှိုင်းခမ်း - ဗိုလ်မှူးကြီးစိုးရွှေ တပ်မတော် တို့ဖြစ်ကြပါတယ်။ ယနေ့ခွင့်ပန်ကြားသူ ပြည်ထောင်စုလွှတ်တော်ကိုယ်စားလှယ် ၄၂ ဦးရှိပြီး ခွင့်မဲ့ပျက်ကွက်သူ မရှိပါကြောင်းနှင့် ယနေ့ခွင့်ပန်ကြားသူ ပြည်ထောင်စုလွှတ်တော်ကိုယ်စားလှယ်များအား ခွင့်အဖြစ် သတ်မှတ် ခွင့်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျာ။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒီကနေ့ အစည်းအဝေးကို တက်ရောက်ခွင့် ရှိတဲ့ လွှတ်တော်ကိုယ်စားလှယ် ၆၅ရ ဦး၊ ယခုခွင့်ပန်၍ ခွင့်ပြုထားသူ ၄၂ ဦး ဖြစ်ပြီး ခွင့်မဲ့ပျက်ကွက်သူ မရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Order">
<title>ပြည်ထောင်စုလွှတ်တော် နာယက က ကြိုဆိုနှုတ်ခွန်းဆက်စကား ပြောကြားခြင်း</title>
<speech type="speaker">အစီအစဉ်(၅) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ လွှတ်တော်ကိုယ်စားလှယ်များအားလုံး ကိုယ်၏ကျန်းမာခြင်း၊ စိတ်၏ချမ်းသာခြင်းတို့နဲ့ ပြည့်ဝပါစေကြောင်း ဆုမွန်တောင်းရင်း နှုတ်ခွန်းဆက်သလိုက်ပါတယ်။ ဒီကနေ့စတင်ကျင်းပတဲ့ ဒုတိယအကြိမ် ပြည်ထောင်စုလွှတ်တော် (၁၃)ကြိမ်မြောက် ပုံမှန်အစည်းအဝေး ကာလမှာ နိုင်ငံတော်အတွက် နှစ်စဉ် မဖြစ်မနေ ဆောင်ရွက်ပေးရမယ့် ၂၀၁၉-၂၀၂၀ ခု၊ ဘဏ္ဍာရေးနှစ် အတွက် နိုင်ငံတော်ရဲ့ အမျိုးသားစီမံကိန်းဥပဒေကြမ်း၊ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းနဲ့ ပြည်ထောင်စုရဲ့ အခွန်အကောက်ဆိုင်ရာဥပဒေကြမ်းတို့နဲ့စပ်လျဉ်းပြီး ဆွေးနွေးအတည် ပြုခြင်းကို ဦးစားပေး ဆောင်ရွက်သွားကြရမှာဖြစ်ပါတယ်။ ဒီကနေ့မှာ အမျိုးသားစီမံကိန်းဥပဒေကြမ်းနဲ့ ဘဏ္ဍာငွေအရအသုံးဆိုင်ရာဥပဒေကြမ်းတို့ကို ပြည်ထောင်စုအစိုးရအဖွဲ့ကိုယ်စား သက်ဆိုင်ရာ ပြည်ထောင်စု အဆင့်အဖွဲ့အစည်းက လွှတ်တော်သို့ တင်သွင်းမှာဖြစ်ပြီး လွှတ်တော်ကိုယ်စားလှယ်များအားလုံးသို့လည်း ဖြန့်ဝေပေးမှာဖြစ်ပါတယ်။ ဥပဒေကြမ်းမှာပါရှိတဲ့ စီမံကိန်းလုပ်ငန်းများ၊ ရငွေသုံးငွေများနဲ့စပ်လျဉ်းပြီး စိစစ်ကြမယ့် ပူးပေါင်း အဖွဲ့များအနေနဲ့လည်း သတ်မှတ်ပြဋ္ဌာန်းထားတဲ့ လွှတ်တော်ဆိုင်ရာဥပဒေ၊ နည်းဥပဒေများ၊ နိုင်ငံတော်ရဲ့ ဘဏ္ဍာရေးဆိုင်ရာမူဝါဒ၊ စည်းမျဉ်းစည်းကမ်း၊ လုပ်ထုံးလုပ်နည်းများနဲ့ အညီ စိစစ်ဆောင်ရွက်ကြဖို့ မှာကြားလိုပါတယ်။ ပုံမှန်အစည်းအဝေး သတ်မှတ်ကာလအတွင်း ဘဏ္ဍာရေးနှစ်သစ်အတွက် အချိန်မီ ဆွေးနွေးအတည်ပြုပေးဖို့ လိုအပ်သလို မျှတမှန်ကန်စွာ စိစစ်ဖို့လည်းလိုအပ်ပါတယ်။ ဥပဒေကြမ်း ပူးပေါင်းကော်မတီ၊ ပြည်သူ့ငွေစာရင်းပူးပေါင်းကော်မတီနဲ့ စိစစ်ရေးပူးပေါင်းအဖွဲ့များအနေနဲ့ သတ်မှတ်ရက် အမီ အစီရင်ခံစာတင်သွင်းနိုင်ရေး အလေးထားဆောင်ရွက်ပေးကြဖို့ ဖြစ်ပါတယ်။ ဒါ့အပြင် ဆောင်ရွက်ဆဲဖြစ်တဲ့ ဖွဲ့စည်းပုံအခြေခံဥပဒေပြင်ဆင်ရေး လုပ်ငန်းစဉ်များကိုလည်း ဆက်လက်လုပ်ဆောင်ကြရမှာဖြစ်သလို လွှတ်တော်အသီးသီးမှာရှိနေတဲ့ ဥပဒေကြမ်းများ ဆွေးနွေး အတည်ပြုခြင်းအပါအဝင် အခြားလွှတ်တော်ဆိုင်ရာ လုပ်ငန်းများကိုလည်း ဦးစားပေးအလိုက် ဆောင်ရွက် ကြရမှာဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၈-၂၀၁၉ ခု၊ ဘဏ္ဍာရေးနှစ်အတွက် ပြည်ထောင်စု လွှတ်တော်ဆိုင်ရာ ဖွံ့ဖြိုးရေးရန်ပုံငွေနဲ့ လုပ်ငန်းဆောင်ရွက်ခွင့်ရရှိထားတဲ့ မြို့နယ်ပေါင်း ၃၂၅ မြို့နယ် အနက် ၂၀၁၉ ခုနှစ်၊ ဇွန်လ ၃၀ ရက်နေ့အထိ လုပ်ငန်းပြောင်းလဲ ဆောင်ရွက်ခွင့်ပြုရန် တင်ပြလာတဲ့ မြို့နယ် ၁၁၄ မြို့နယ်အတွက် ခွင့်ပြုမိန့်များ ထုတ်ပေးခဲ့ပြီးဖြစ်ပါတယ်။ ဒီနေ့အထိ ၁၅ မြို့နယ်ကတော့ လုပ်ငန်းများအားလုံးပြီးစီးကြောင်း အစီရင်ခံစာများ တင်ပြခဲ့ပြီးဖြစ်ပါတယ်။ ကျန်ရှိတဲ့ မြို့နယ်များအနေနဲ့လည်း ခွင့်ပြုဘဏ္ဍာနှစ်အတွင်း စနစ်တကျနဲ့ ီးစီးရေး အလေးထား ဆောင်ရွက်ကြစေလိုပါတယ်။ အကြောင်း အမျိုးမျိုးကြောင့် လုပ်ငန်းများဆောင်ရွက်နိုင်ခြင်း မရှိပါကလည်း ပိုလျှံရန်ပုံငွေများကို သက်ဆိုင်ရာဌာနသို့ ြန်လည်အပ်နှံကြဖို့ မှာကြားလိုပါတယ်။ လွှတ်တော်ကိုယ်စားလှယ်များခင်ဗျား။ ဒီတစ်ကြိမ်ကျင်းပတဲ့ ပုံမှန်အစည်းအဝေးကာလဟာ ၁၀ ပတ်ခန့် ကြာမြင့်မှာဖြစ်သလို လွှတ်တော်ကိုယ်စားလှယ်များအနေနဲ့လည်း ပိုမိုများပြားတဲ့ လုပ်ငန်းတာဝန်များကို ဆောင်ရွက်ကြရမှာဖြစ်တဲ့အတွက် န်ဖိုးထားပြီး အကျိုးရှိရှိ အသုံးပြုစီမံဆောင်ရွက်ကြဖို့ လိုအပ်မှာဖြစ်ပါတယ်။ ဒါ့အပြင် ရာသီဥတုနဲ့ ပတ်ဝန်းကျင်အပြောင်းအလဲကာလမှာ ကိုယ်စားလှယ်များ တစ်ဦးချင်းအနေနဲ့ ကျန်းမာရေးကို အထူးဂရုပြုနေထိုင်ကြဖို့ ပြောကြားလိုပါတယ်။ လွှတ်တော်ကိုယ်စားလှယ်များအနေနဲ့ နိုင်ငံတော်နဲ့ နိုင်ငံသား ပြည်သူအကျိုးစီးပွားအတွက် ဥပဒေ ပြုရေးတာဝန်များ ထမ်းဆောင်ကြရာမှာ အုပ်ချုပ်ရေး၊ တရားစီရင်ရေးကဏ္ဍများမှာ ပါဝင်စွက်ဖက်တဲ့ လယ်ကောင်မ မဖြစ်စေလိုအပ်ပါတယ်။ မိမိတိတစ်ခင်းစီအပဒေပြုရေးကဏ တောင်း သပိခင်ကို ပိုင်းခြားနားလည်းပြီး အခြားကဏ္ဍများအပေါ် အပြန်အလှန်ထိန်းကျောင်းရင်းနဲ့ ပူးပေါင်းဆောင်ရွက်နိုင်ကြ ပါစေကြောင်း ဆန္ဒပြုရင်း နှုတ်ခွန်းဆက်သလိုက်ပါတယ်။ အားလုံးကို ကျေးဇူးတင်ပါတယ်။</speech>
<title>နိုင်ငံတော်သမ္မတ ဦးဝင်းမြင့် ဦးဆောင်သော မြန်မာကိုယ်စားလှယ်အဖွဲ့ သွားရောက်ခဲ့သည့် ပြည်ပခရီးစဉ်များကို တင်ပြခြင်းနှင့် လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု သမ္မတမြန်မာနိုင်ငံတော်၊ နိုင်ငံတော်သမ္မတ ဦးဝင်းမြင့် ဦးဆောင်တဲ့ မြန်မာကိုယ်စားလှယ်အဖွဲ့ရဲ့ ပြည်ပ ခရီးစဉ်များနဲ့စပ်လျဉ်းပြီး နိုင်ငံတော်သမ္မတထံမှ ပြည်ထောင်စုလွှတ်တော် နာယက ထံသို့ နိုင်ငံတော် သမ္မတရုံးရဲ့ ၂၈-၆-၂၀၁၉ ရက်စွဲပါစာအမှတ်၊ ၃(၁)/၁/သမ္မတရုံးနဲ့ ၈-၇-၂၀၁၉ ရက်စွဲပါစာအမှတ်၊ ၃(၁)/၁/ သမ္မတရုံးတို့ဖြင့် ပေးပို့ထားပါတယ်။ အဲဒီ ပြည်ပခရီးစဉ်များကတော့(က) (၁၆)ကြိမ်မြောက် ကုလသမဂ္ဂဗုဒ္ဓနေ့ အခမ်းအနားသို့ တက်ရောက်ရန်နဲ့ တရားဝင်အလုပ် သဘော ခရီးသွားရောက်ရန် ဗီယက်နမ်ဆိုရှယ်လစ်သမ္မတနိုင်ငံသို့ ၂၀၁၉ ခုနှစ်၊ မေလ ၁၀ ရက်မှ ၁၄ ရက် အထိ သွားရောက်ခဲ့တဲ့ခရီးစဉ် (ခ) အိန္ဒိယသမ္မတနိုင်ငံဝန်ကြီးချုပ် ရှရီ နရန်ဒရာမိုဒီ၏ ဖိတ်ကြားချက်အရ ၎င်း၏ ဒုတိယအကြိမ် ဝန်ကြီးချုပ်သက်တမ်း ကျမ်းသစ္စာကျိန်ဆိုပွဲ အခမ်းအနားသို့ တက်ရောက်ရန် အိန္ဒိယသမ္မတ နိုင်ငံသို့ ၂၀၁၉ ခုနှစ်၊ မေလ ၃၀ ရက်မှ ၃၁ ရက်အထိ သွားရောက်ခဲ့တဲ့ ခရီးစဉ်တို့ ဖြစ်ပါတယ်။ အထက်ပါ သမ္မတရဲ့ ပြည်ပခရီးစဉ်များကို ပြည်ထောင်စုလွှတ်တော်က မှတ်တမ်းတင်ကြောင်း ကြေညာပါတယ်။</speech>
<title>ပြည်ထောင်စုလွှတ်တော် နာယကနှင့် လွှတ်တော်ကိုယ်စားလှယ်များ၏ ပြည်ပခရီးစဉ်များကို တင်ပြခြင်းနှင့် လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ လွှတ်တော် အစည်းအဝေးများ ရပ်နားထားစဉ် ကာလအတွင်း နာယကနဲ့ ပြည်ထောင်စုလွှတ်တော် ကိုယ်စားလှယ် များရဲ့ လွှတ်တော်ဆိုင်ရာ ပြည်ပခရီးစဉ် သွားရောက်မှုများကို တင်ပြပါ့မယ်။ အဲဒီခရီးစဉ်များကတော့- ပြည်ထောင်စုလွှတ်တော် နာယက ဦးတီခွန်မြတ် ခေါင်းဆောင်တဲ့ ကိုယ်စားလှယ်အဖွဲ့ ထိုင်းနိုင်ငံ၊ ဘန်ကောက်မြို့၌ အာဆီယံပါလီမန် ခေါင်းဆောင်များ၏ အကြိုညှိနှိုင်း အစည်းအဝေးနှင့် အာဆီယံခေါင်းဆောင်များနှင့် AIPA ခေါင်းဆောင်များတွေ့ဆုံပွဲ (AIPA-ASEAN Interface) တက်ရောက်ရန် ၂၀၁၉ ခုနှစ်၊ ဇွန်လ ၂၀ ရက်မှ ၂၃ ရက်ထိ သွားရောက်ခဲ့တဲ့ ခရီးစဉ်နဲ့ - အာဆီယံပါလီမန်များညီလာခံဆိုင်ရာပူးပေါင်းကော်မတီ ဥက္ကဋ္ဌ ဦးဇော်သိန်း (ပြည်သူ့လွှတ်တော် ကိုယ်စားလှယ်) ခေါင်းဆောင်တဲ့ ကိုယ်စားလှယ်အဖွဲ့ မလေးရှားနိုင်ငံ၊ ကွာလာလမ်ပူမြို့၌ ကျင်းပ ပြုလုပ်တဲ့ အာဆီယံပါလီမန်များညီလာခံ၏ (၁၀)ကြိမ်မြောက် နှစ်ပတ်လည် အစည်းအဝေး (1oth AIPA Caucus Meeting) သို့ တက်ရောက်ရန် ၂၀၁၉ ခုနှစ်၊ ဇွန်လ ၁၆ ရက်မှ ၁၉ ရက်နေ့ အထိ သွားရောက်ခဲ့တဲ့ ခရီးစဉ်တို့ ဖြစ်ပါတယ်။ အဆိုပါ ပြည်ပခရီးစဉ်များကို လွှတ်တော်က မှတ်တမ်းတင်ကြောင်း ကြေညာပါတယ်။</speech>
<title>နိုင်ငံတော်သမ္မတထံမှ ပေးပို့ထားသော တိုင်းဒေသကြီး၊ ပြည်နယ်အစိုးရအဖွဲ့တို့တွင် ဝန်ကြီးများ ခန့်အပ်တာဝန်ပေးခြင်းကို တင်ပြခြင်းနှင့် လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ တိုင်း ဒေသကြီး၊ ပြည်နယ်အစိုးရအဖွဲ့များတွင် ဝန်ကြီးများ ခန့်အပ်တာဝန်ပေးခြင်းနဲ့စပ်လျဉ်းပြီး နိုင်ငံတော် သမ္မတထံမှ ပြည်ထောင်စုလွှတ်တော် နာယက ထံသို့ နိုင်ငံတော်သမ္မတရုံးရဲ့ ၂၅-၆-၂၀၁၉ ရက်စွဲပါ စာအမှတ်၊ ၁၀၇(၁)/၈/သမ္မတရုံး၊ ၂၈-၆-၂၀၁၉ ရက်စွဲပါစာအမှတ်၊ ၁၀၇(၁)/၈/သမ္မတရုံး၊ ၁-၇-၂၀၁၉ ရက်စွဲပါစာအမှတ်၊ ၁၀၇(၁)/၈/သမ္မတရုံး၊ ၂-၇-၂၀၁၉ ရက်စွဲပါစာအမှတ်၊ ၁၀၇(၁)/၈/သမ္မတရုံး၊ ၅-၇-၂၀၁၉ ရက်စွဲပါစာအမှတ်၊ ၁၀၇(၁)/၈/သမ္မတရုံးနဲ့ ၁၀-၇-၂၀၁၉ ရက်စွဲပါစာအမှတ်၊ ၁၀၇(၁)/၈/သမ္မတရုံးတို့ဖြင့် ပေးပို့ထားပါတယ်။ အဆိုပါခန့်အပ်တာဝန်ပေးထားတဲ့ တိုင်းဒေသကြီးနှင့် ပြည်နယ်ဝန်ကြီးများ အမည်စာရင်းကို လွှတ်တော်သို့ တင်ပြပါမယ်- ကရင်ပြည်နယ်အစိုးရအဖွဲ့၊ လူမှုရေးဝန်ကြီးဌာန ဝန်ကြီးအဖြစ် ဦးဘိုဘိုဝေမောင် (ခေါ်) ဦးစောဘိုဘိုအားလည်းကောင်း၊ - စစ်ကိုင်းတိုင်းဒေသကြီးအစိုးရအဖွဲ့၊ လူဝင်မှုကြီးကြပ်ရေးနှင့် လူ့စွမ်းအားအရင်းအမြစ် ဝန်ကြီး ဌာန ဝန်ကြီးအဖြစ် ဦးမိုးကျော်သူအားလည်းကောင်း - ချင်းပြည်နယ်အစိုးရအဖွဲ့၊ လူဝင်မှုကြီးကြပ်ရေးနှင့် လူ့စွမ်းအားအရင်းအမြစ်ဝန်ကြီးဌာန ဝန်ကြီး အဖြစ် ဦးဖွေအားအားလည်းကောင်း၊ - တနင်္သာရီတိုင်းဒေသကြီးအစိုးရအဖွဲ့၊ လူဝင်မှုကြီးကြပ်ရေးနှင့် လူ့စွမ်းအားအရင်းအမြစ် ဝန်ကြီးဌာန ဝန်ကြီးအဖြစ် ဦးကျော်မင်း(ခေါ်)ဦးဖိုးမင်းအားလည်းကောင်း၊ ရန်ကုန်တိုင်းဒေသကြီးအစိုးရအဖွဲ့၊ လူဝင်မှုကြီးကြပ်ရေးနှင့် လူ့စွမ်းအားအရင်းအမြစ်ဝန်ကြီးဌာန ဝန်ကြီးအဖြစ် ဒေါ်မိုးမိုးစုကြည်အားလည်းကောင်း၊ - မကွေးတိုင်းဒေသကြီးအစိုးရအဖွဲ့၊ လူဝင်မှုကြီးကြပ်ရေးနှင့် လူ့စွမ်းအားအရင်းအမြစ်ဝန်ကြီးဌာန ဝန်ကြီးအဖြစ် ဦးမြင့်အောင်အားလည်းကောင်း၊ - ကရင်ပြည်နယ်အစိုးရအဖွဲ့၊ လူဝင်မှုကြီးကြပ်ရေးနှင့် လူ့စွမ်းအားအရင်းအမြစ် ဝန်ကြီးဌာန ဝန်ကြီးအဖြစ် ဦးမင်းခိုင်အားလည်းကောင်း၊ - ပဲခူးတိုင်းဒေသကြီးအစိုးရအဖွဲ့၊ လူဝင်မှုကြီးကြပ်ရေးနှင့် လူ့စွမ်းအားအရင်းအမြစ်ဝန်ကြီးဌာန ဝန်ကြီးအဖြစ် ဦးထွန်းထွန်းအားလည်းကောင်း။ ခန့်အပ်တာဝန်ပေးခြင်းတို့ကို ပြည်ထောင်စုလွှတ်တော်ဆိုင်ရာ ဥပဒေ ပုဒ်မ ၂၁ ပုဒ်မခွဲ(ခ)အရ လွှတ်တော်က မှတ်တမ်းတင်ကြောင်း ကြေညာပါတယ်။</speech>
</section>
<section value="Bill">
<bill>
<title>ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေ(၂၀၀၈ ခုနှစ်) ပြင်ဆင်ရေး ပူးပေါင်းကော်မတီ၏ အစီရင်ခံစာ ဖတ်ကြားတင်ပြခြင်း</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံရေး ပါတီအသီးသီးနဲ့ တပ်မတော်သားကိုယ်စားလှယ်အစုအဖွဲ့တို့က ပြည်ထောင်စုလွှတ်တော်ကိုယ်စားလှယ် ၅ ဦး ပါဝင်တဲ့ ပြည်ထောင်စုသမတမြန်မာနိုင်ငံတော် ဖွဲ့စည်းပုံအခြေခံဥပဒေ(၂၀၀၈ နှစ်၊ ပြင်ဆင်ရေး ပူးပေါင်းကော်မတီကို ပြည်ထောင်စုလွှတ်တော်ရုံးရဲ့ ၁၉-၂-၂၀၁၉ ရက်စွဲပါ အမိန့်ကြော်ငြာစာအမှတ် (၁၅/၂၀၁၉)ဖြင့် ဖွဲ့စည်းတာဝန်ပေးအပ်ခဲ့ပါတယ်။ ပူးပေါင်းကော်မတီအနေနဲ့ ဖွဲ့စည်းပုံအခြေခံဥပဒေ ပြင်ဆင်ရေးဆိုင်ရာ ဆွေးနွေးညှိနှိုင်းအစည်းအဝေးများ အကြိမ်ကြိမ်ပြုလုပ်ခဲ့ပြီး ထွက်ပေါ်လာတဲ့ ပြည်ထောင်စု သမ္မတမြန်မာနိုင်ငံတော် ဖွဲ့စည်းပုံအခြေခံဥပဒေ(၂၀၀၈ ခုနှစ်) ပြင်ဆင်ရေးပူးပေါင်းကော်မတီ၏ လေ့လာ တွေ့ရှိချက်နှင့် သဘောထားမှတ်ချက် အစီရင်ခံစာကို နာယကထံ တင်ပြပြီးဖြစ်ပါတယ်။ အဆိုပါအစီရင်ခံစာကို လွှတ်တော်သို့ ဖတ်ကြားတင်ပြဖို့ ကော်မတီဝင်တစ်ဦးအား ဖိတ်ခေါ်ပါတယ်။</speech>
<speech><mp id="136">ဒေါက်တာမြတ်ဉာဏစိုး(အတွင်းရေးမှူး၊ ပြင်ဆင်ရေးပူးပေါင်းကော်မတီ)</mp>လေးစားအပ်ပါတဲ့ ပြည်ထောင်စုလွှတ်တော် နာယကကြီးနဲ့တကွ အမျိုးသားလွှတ်တော် ဥက္ကဋ္ဌကြီးအမှူးပြုတဲ့ ပြည်ထောင်စု လွှတ်တော်ကိုယ်စားလှယ်တော်ကြီးများအားလုံး၊ ယနေ့အစည်းအဝေးကို တက်ရောက်လာတဲ့ ပြည်ထောင်စု အဆင့် အဖွဲ့ အစည်းဝင်များနဲ့ လေ့လာသူပုဂ္ဂိုလ်များအားလုံးကို မင်္ဂလာပါလို့ ဦးစွာ နှုတ်ခွန်းဆက်သအပ် ပါတယ်။ ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေ(၂၀၀၈)ခုနှစ် ပြင်ဆင်ရေးပူးပေါင်း ကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို ကော်မတီအတွင်းရေးမှူးဖြစ်တဲ့ ကျွန်တော် ဒေါက်တာမြတ်ဉာဏစိုးကနေပြီးတော့ တင်ပြသွားမှာဖြစ်ပါတယ်။ နာယကကြီးခင်ဗျာ။ Power Point သုံးစွဲခွင့်ပြုပါရန် လေးစားစွာ ပန်ကြားတင်ပြအပ်ပါတယ်။ ကျွန်တော်တို့အနေနဲ့ ပူးပေါင်းကော်မတီအစည်းအဝေးတွေ ကျင်းပခဲ့တဲ့ အစီအစဉ်ကို ပထမဦးဆုံး တင်ပြ လိုပါတယ်။ နာယကကြီး ခုနကအမိန့်ရှိခဲ့တဲ့အတိုင်းပါပဲ ၁၉-၂-၂၀၁၉ ရက်နေ့မှာ ကျွန်တော်တို့ရဲ့ ပူးပေါင်း ကော်မတီကို ပြည်ထောင်စုလွှတ်တော်က ဖွဲ့စည်းပြီးတော့ တာဝန်ပေးအပ်ခဲ့ပါတယ်။ အဲဒီတော့ ပူးပေါင်း ကော်မတီရဲ့ အစည်းအဝေးတွေကိုတော့ ၂၀-၂-၂၀၁၉ ရက်နေ့ကနေပြီးတော့ ၁၃-၆-၂၀၁၉ အထိ လွှတ်တော် အတွင်းမှာရှိတဲ့ နိုင်ငံရေးပါတီ (၁၄)ပါတီတို့က ကိုယ်စားလှယ်တွေ၊ တစ်သီးပုဂ္ဂလကိုယ်စားလှယ်၊ တပ်မတော်သား ကိုယ်စားလှယ်များအစုအဖွဲ့မှ ကိုယ်စားလှယ်များနှင့် ကျင်းပခဲ့ပါတယ်။ ပူးပေါင်းကော်မတီရဲ့ (၂၁)ကြိမ်မြောက် အစည်းအဝေးမှာတော့ ဖွဲ့စည်းပုံအခြေခံဥပဒေ (၂၀၀၈ ခုနှစ်)မှာပါရှိတဲ့ ပုဒ်မ၊ ပုဒ်မခွဲတွေ အပေါ်မှာ ပြင်ဆင်ရန်၊ အသစ်ဖြည့်စွက်ရန်၊ ပယ်ဖျက်ရန်နဲ့ မူလအတိုင်းထားရှိရန် အကြံပြုချက်အားလုံးကို စုစည်းရရှိခဲ့ပါတယ်။ ဒီစုစည်းချက်တွေကို အခြေခံပြီးတော့ လွှတ်တော်ကို တင်ပြမယ့် အစီရင်ခံစာပြုစုဖို့ အတွက် ၈-၇-၂၀၁၉ ရက်နေ့ကနေပြီးတော့ ၁၂-၇-၂၀၁၉ ရက်နေ့အထိ ကျွန်တော်တို့ ပူးပေါင်းကော်မတီရဲ့ အစည်းအဝေးများကို ကျင်းပခဲ့ပါတယ်။ ကျွန်တော်တို့ ပူးပေါင်းကော်မတီက မိမိတို့ရဲ့ လုပ်ငန်းစဉ်များကို အကောင်အထည်ဖော် ဆောင်ရွက် တဲ့အခါမှာ ပြည်ထောင်စုလွှတ်တော်က အပ်နှင်းထားခဲ့တဲ့ အမိန့်ကြော်ငြာစာပါ ဦးတည်ချက် (၅)ရပ်နဲ့အညီ ဆောင်ရွက်ခဲ့တာဖြစ်ပါတယ်။ ဒီဦးတည်ချက်တွေကတော့ ဖွဲ့စည်းပုံအခြေခံဥပဒေပါ ပြဋ္ဌာန်းချက်များကို ဒီမိုကရေစီစံနှုန်းများနှင့် ညီညွတ်ခြင်းရှိစေရန်၊ ရှေ့နောက်ညီညွတ်၍ ဆန့်ကျင်ကွဲလွဲမှုမရှိသည့် ပြဋ္ဌာန်း ချက်များ ဖြစ်ပေါ်လာစေရန်၊ ပါတီစုံဒီမိုကရေစီစနစ်ကိုဖော်ဆောင်ရာမှာ အဟန့်အတားဖြစ်နေတဲ့ ပြဋ္ဌာန်းချက် တွေကို ပြင်ဆင်နိုင်ရန်တို့အတွက် ပြောင်းလဲလာတဲ့ ခေတ်စနစ်နဲ့အညီ သုံးသပ်ပြင်ဆင် ဆောင်ရွက်နိုင်ရေး ဒါပထမအချက်ဖြစ်ပါတယ်။ ဒုတိယအချက်ကတော့ အပြန်အလှန်ထိန်းကျောင်းရမယ့် ဥပဒေပြုရေး၊ အုပ်ချုပ်ရေးနဲ့ တရား စီရင်ရေး အာဏာသုံးရပ်ကို တစ်ဖက်စောင်းနင်း ဖြစ်စေသော ပြဋ္ဌာန်းချက်များ၊ နိုင်ငံသားများရဲ့ တန်းတူ ညီမျှမှုကို အကာအကွယ်ပေးနိုင်ခြင်းမရှိသော ပြဋ္ဌာန်းချက်များ၊ လွတ်လပ်၍ တရားမျှတသော ရွေးကောက် ပွဲများ ကျင်းပနိုင်ရေးအတွက် အဟန့်အတားဖြစ်စေသော ပြဋ္ဌာန်းချက်များတို့ကို ဒီမိုကရေစီစံနှုန်းများနဲ့ ကိုက်ညီမှုရှိစေရန် စနစ်တကျ ပြင်ဆင်ဆောင်ရွက်နိုင်ရေး ဖြစ်ပါတယ်။ တတိယအချက်အနေနဲ့ကတော့ ပြည်တွင်းငြိမ်းချမ်းရေးရရှိရန်နှင့် အမျိုးသားရင်ကြားစေ့ရေးလုပ်ငန်း များကို တိုးတက်အကောင်အထည်ဖော်ဆောင်ရွက်နိုင်ရန်အတွက် (၂၁) ရာစုပင်လုံညီလာခံက အတည်ပြု ခဲ့ပြီးဖြစ်တဲ့ ပြည်ထောင်စုသဘောတူစာချုပ် အစိတ်အပိုင်း(၁)ပါ “နိုင်ငံတော်ကို ဒီမိုကရေစီနဲ့ ဖက်ဒရယ် စနစ်ကိုအခြေခံသော ပြည်ထောင်စုအဖြစ်ဖွဲ့စည်းရမည်” ဟူသည့် သဘောတူညီချက်နဲ့ လိုက်လျောညီထွေစွာ အကောင်အထည်ဖော်ဆောင်ရွက်နိုင်တဲ့ ဖွဲ့စည်းပုံအခြေခံဥပဒေတစ်ရပ် ပေါ်ပေါက်လာစေရေး ဖြစ်ပါတယ်။ စတုတ္ထအချက်အနေနဲ့ကတော့ ပြည်ထောင်စုလွှတ်တော်မှာ ပြည်သူအများက ကိုယ်စားပြု ဒီမိုကရေစီစနစ်အရ တာဝန်အပ်နှင်းထားတဲ့ နိုင်ငံရေးပါတီအသီးသီးမှ လွှတ်တော်ကိုယ်စားလှယ်များ၊ တိင်းရင်းသားလစပေါင်းစုံပါဝင်တဲ့ လတ်တော်ကိယ်စားလယ်များနှင့် တပ်မတော်သား လတ်တော် ကိုယ်စားလှယ်များအားလုံး ဖွဲ့စည်းပုံအခြေခံဥပဒေပြဋ္ဌာန်းချက်များအပေါ် သုံးသပ်၊ ဆွေးနွေး၊ ဆုံးဖြတ် ပြီးတော့ အစီရင်ခံစာတစ်ရပ်ကို တိုင်းရင်းသားပြည်သူလူထု အားလုံးရဲ့ စစ်မှန်တဲ့ ဆန္ဒသဘောထားနဲ့ ကိုက်ညီစွာ ပြုစုဆောင်ရွက်နိုင်စေရေး ဖြစ်ပါတယ်။ နောက်ဆုံးနံပါတ် (၅)အချက်ကတော့ ပူးပေါင်းကော်မတီရဲ့ အစီရင်ခံစာအပေါ်မှာ ပြည်ထောင်စု လွှတ်တော်ကိုယ်စားလှယ်များက အကြံပြုသုံးသပ်ဆွေးနွေးပြီးတဲ့နောက် လွှတ်တော်ရဲ့ အဆုံးအဖြတ် ရယူပြီးတဲ့အခါမှာ ဖွဲ့စည်းပုံအခြေခံဥပဒေကိုပြင်ဆင်တဲ့ ဥပဒေကြမ်းတစ်ရပ်ကို ပြုစုရေးဆွဲနိုင်ရေး ဖြစ်ပါတယ်။ ကျွန်တော်တို့ ကော်မတီအစည်းအဝေးများ ကျင်းပဆောင်ရွက်ခဲ့တဲ့ မှတ်တမ်းဓာတ်ပုံများကို တင်ပြပါ့မယ်ခင်ဗျာ။ ဒါကတော့ ကျွန်တော်တို့ စုစုပေါင်း ကော်မတီအစည်းအဝေး (၂၅)ကြိမ် ကျင်းပခဲ့တဲ့ မှတ်တမ်းဓာတ်ပုံများကို ကောက်နုတ်တင်ပြခဲ့ခြင်း ဖြစ်ပါတယ်။ ဒီကော်မတီ အစည်းအဝေး(၂၅)ကြိမ် ကျင်းပပြီးတဲ့အခါမှာ ဒီနေ့ ပြည်ထောင်စုလွှတ်တော်ကြီးကို တင်သွင်းခဲ့တဲ့ အစီရင်ခံစာကို ပြုစုတင်ပြနိုင်ရေးအတွက်လည်း နိုင်ငံရေးပါတီအစုအဖွဲ့ ၁၄ ခုလုံး တစ်သီး ပုဂ္ဂလကိုယ်စားလှယ်များနှင့် တပ်မတော်သားကိုယ်စားလှယ်များအပါအဝင် ကျွန်တော်တို့ ဒါ စုစုစည်းစည်း ဆောင်ရွက်ခဲ့တဲ့ မှတ်တမ်းဓာတ်ပုံများကိုလည်း ဆက်လက်ပြီးတော့ တင်ပြအပ်ပါတယ်။ နောက်ထပ် တင်ပြလိုတာကတော့ ကျွန်တော်တို့ ဒါပူးပေါင်းကော်မတီရဲ့ အစီရင်ခံစာမှာ လက်မှတ်ရေးထိုးတင်ပြခဲ့တဲ့ မှတ်တမ်းများ ဖြစ်ပါတယ်ခင်ဗျ။ ဒီနေရာမှာ ကျွန်တော်တို့ ပူးပေါင်းကော်မတီအဖွဲ့ဝင် ဆရာဦးမြင့်နိုင် ပြည်ပခရီးစဉ် သွားရောက်နေတာရှိပါတယ်။ နောက်ပြီးတဲ့အခါကျတော့ ကျွန်တော်တို့ ဒီဝေးလံတဲ့ ဒေသများကဖြစ်တဲ့ ပူးပေါင်းကော်မတီဝင် ဆရာဦးစိုင်းထွန်းအောင်နဲ့ ဆရာဦးလာမာလေးတို့က ောက်ရှိနိုင်ခြင်းမရှိတဲ့ အတွက်ကြောင့်မို့လို့ ဒီပူးပေါင်းကော်မတီဝင် ၃ ဦးကတော့ ခွင့်အဖြင့် တရားဝင် တင်ပြခဲ့ပါတယ်။ ကျန်တဲ့ ပူးပေါင်းကော်မတီဝင် ၄၂ ဦးလုံး လက်မှတ်ရေးထိုး တင်ပြခဲ့ခြင်းဖြစ်တယ် ဆိုတာကိုလည်း ဆက်လက်တင်ပြလိုပါတယ်။ ဒါကတော့ ကျွန်တော်တို့ ကော်မတီရဲ့ အစီရင်ခံစာကို အတည်ပြုလက်မှတ်ရေးထိုးခဲ့တဲ့နေ့က ရိုက်ကူးခဲ့တဲ့ စုပေါင်းမှတ်တမ်းတင်ဓာတ်ပုံ ဖြစ်ပါတယ်ခင်ဗျား။ အဲဒီတော့ ကျွန်တော် အခန်းတစ်ခန်းချင်းစီ အလိုက်ကို တင်ပြပါ့မယ်။ ဖွဲ့စည်းပုံအခြေခံဥပဒေ ၂၀၀၈ မှာ အခန်း(၁၅) ခန်းရှိပါတယ်။ ကျွန်တော်တို့ အခန်း(၁) နိုင်ငံတော် အခြေခံမူများအခန်းမှာ ပြင်ဆင်ဖို့၊ ပယ်ဖျက်ဖို့၊ အသစ်ဖြည့်စွက်ဖို့ အကြံပြုတင်ပြခဲ့တဲ့ ပုဒ်မ၊ ပုဒ်မခွဲ (၅၉)ခု ရှိပါတယ်။ အကြံပြုတင်ပြခဲ့ခြင်းမရှိတဲ့ ပုဒ်မ၊ ပုဒ်မခွဲ (၃၉)ခုကိုတော့ မူလအတိုင်းထားရှိဖို့ စုစည်းမှတ်တမ်း တင်ခဲ့ပါတယ်။ စုစုပေါင်းနိုင်ငံရေးပါတီ (၁၁)ပါတီကနေပြီးတော့ တင်ပြခဲ့တဲ့ တင်ပြချက်စုစုပေါင်းကတော့ (၂၃၁)ချက်ရှိတယ်ဆိုတာ Power Point Slide မှာ မြင်နိုင်ပါတယ်ခင်ဗျာ။ နောက်အခန်းကတော့ အခန်း(၂) နိုင်ငံတော်ဖွဲ့စည်းတည်ဆောက်ပုံအခန်း ဖြစ်ပါတယ်။ ဒီမှာလည်း ပြင်ဆင်ရန်၊ ပယ်ဖျက်ရန်၊ အသစ်ဖြည့်စွက်ရန် အကြံပြုတင်ပြခဲ့တဲ့ ပုဒ်မ၊ ပုဒ်မခွဲ (၃၇)ခုရှိကြောင်း စုစည်း မှတ်တမ်းတင်ခဲ့ပါတယ်။ အခန်း(၂)မှာတော့ မူလအတိုင်းထားရှိရန်ဆိုတဲ့ အချက်မျိုးမရှိပါဘူး။ ပါတီအစုအဖွဲ့များက တင်ပြ ခဲ့တဲ့အခါမှာ စုစုပေါင်း နိုင်ငံရေးပါတီ (၉)ပါတီကနေပြီးတော့ (၁၁၁) ချက် တင်ပြခဲ့တဲ့ဟာက ကျွန်တော်တို့ ပုဒ်မ၊ ပုဒ်မခွဲ (၃၇)ခုလုံးအပေါ်မှာ တင်ပြခဲ့တာဖြစ်ပါတယ်။ နောက်တစ်ခန်းကတော့ အခန်း(၃) နိုင်ငံတော်အကြီးအကဲအခန်း ဖြစ်ပါတယ်။ ပြင်ဆင်ရန်၊ ပယ်ဖျက်ရန်၊ အသစ်ဖြည့်စွက်ရန် အကြံပြုတင်ပြခဲ့တဲ့ ပုဒ်မ၊ ပုဒ်မခွဲကတော့ (၄၉)ခုရှိပါတယ်။ အကြံပြု တင်ပြခဲ့ခြင်းမရှိတဲ့ ပုဒ်မ၊ ပုဒ်မခွဲ (၅)ခုကိုတော့ မူလအတိုင်းထားရှိဖို့ ပူးပေါင်းကော်မတီအနေနဲ့ စုစည်း မှတ်တမ်းတင် ထားရှိခဲ့ပါတယ်။ စုစုပေါင်းနိုင်ငံရေးပါတီ (၉)ပါတီကနေပြီးတော့ အချက်ပေါင်း (၂၁၈)ချက် တင်ပြပါအတိုင်း တင်သွင်းခဲ့တာဖြစ်ပါတယ်။ အခန်း(၄) ဥပဒေပြုရေးအခန်းမှာတော့ ပြင်ဆင်ရန်၊ ပယ်ဖျက်ရန်၊ အသစ်ဖြည့်စွက်ရန် အကြံပြု တင်ပြခဲ့တဲ့ ပုဒ်မ၊ ပုဒ်မခွဲ (၃၂၆)ခုရှိပါတယ်။ အကြံပြုတင်ပြခဲ့ခြင်းမရှိတဲ့ ပုဒ်မ၊ ပုဒ်မခွဲ (၃၃)ခုကိုတော့ မူလ အတိုင်းပဲထားရှိဖို့ စုစည်းမှတ်တမ်းတင်ခဲ့ပါတယ်။ နိုင်ငံရေးပါတီ (၈)ပါတီကနေပြီးတော့ အကြံပြုချက် စုစုပေါင်း (၈၅၉)ချက်ကို ဖော်ပြပါအတိုင်း တင်ပြခဲ့တာဖြစ်ပါတယ်။ အခန်း(၅) အုပ်ချုပ်ရေးအခန်း ဖြစ်ပါတယ်။ ပြင်ဆင်ရန်၊ ပယ်ဖျက်ရန်၊ အသစ်ဖြည့်စွက်ရန် အကြံပြု တင်ပြခဲ့တဲ့ ပုဒ်မ၊ ပုဒ်မခွဲ (၃၉၇)ခုရှိပါတယ်။ အကြံပြုတင်ပြခဲ့ခြင်းမရှိတဲ့ ပုဒ်မ၊ ပုဒ်မခွဲ (၅၉၉)ခုကိုတော့ မူလအတိုင်း ထားရှိဖို့ စုစည်းမှတ်တမ်းတင်ခဲ့တာ ဖြစ်ပါတယ်။ ကျွန်တော်တို့ စုစုပေါင်းနိုင်ငံရေးပါတီ (၁၂)ပါတီကနေပြီးတော့ (၁၂၁၁)ချက်သော အကြံပြုချက်များကို တင်သွင်းခဲ့တာ ဖြစ်ပါတယ်။ အခန်း(၆) တရားစီရင်ရေးအခန်းမှာတော့ ပြင်ဆင်ရန်၊ ပယ်ဖျက်ရန်၊ အသစ်ဖြည့်စွက်ရန် အကြံပြု တင်ပြခဲ့တဲ့ ပုဒ်မ၊ ပုဒ်မခွဲ စုစုပေါင်း ၂၀၀ ရှိပါတယ်။ အကြံပြုတင်ပြခဲ့ခြင်းမရှိတဲ့ ပုဒ်မ၊ ပုဒ်မခွဲ (၂၉)ခု ကိုတော့ မူလအတိုင်းထားရှိဖို့ စုစည်းမှတ်တမ်းတင်ခဲ့ပါတယ်။ နိုင်ငံရေးပါတီ (၉)ပါတီကနေပြီးတော့ အချက်ပေါင်း (၆၃၂)ချက် တင်ပြခဲ့တာဖြစ်ပါတယ်။ အခန်း(၇) တပ်မတော်အခန်းမှာတော့ ပြင်ဆင်ရန်၊ ပယ်ဖျက်ရန်၊ အသစ်ဖြည့်စွက်ရန် အကြံပြု တင်ပြခဲ့တဲ့ ပုဒ်မ၊ ပုဒ်မခွဲ (၁၁)ခုရှိကြောင်း စုစည်းမှတ်တမ်းတင်ခဲ့ပါတယ်။ နိုင်ငံရေးပါတီ (၈)ပါတီကနေ ပြီးတော့ အချက်ပေါင်း (၄၂) ချက် တင်ပြခဲ့တာဖြစ်ပါတယ်။ အခန်း(၈) နိုင်ငံသား၊ နိုင်ငံသားများ၏ မူလ အခွင့်အရေးနှင့် တာဝန်များအခန်းမှာတော့ ပြင်ဆင်ရန်၊ ပယ်ဖျက်ရန်၊ အသစ်ဖြည့်စွက်ရန် အကြံပြုတင်ပြခဲ့တဲ့ ပုဒ်မ၊ ပုဒ်မခွဲပေါင်း (၄၀)ခုရှိပါတယ်။ အကြံပြုတင်ပြ ခဲ့ခြင်းမရှိတဲ့ ပုဒ်မ၊ ပုဒ်မခွဲ (၄၄)ခုကိုတော့ မူလအတိုင်းထားရှိရန် စုစည်းမှတ်တမ်းတင်ခဲ့တာ ဖြစ်ပါတယ်။ စုစုပေါင်းနိုင်ငံရေးပါတီ (၉)ပါတီကနေပြီးတော့ အချက်အလက်ပေါင်း (၅၈)ချက် အကြံပြုတင်ပြခဲ့တာ ဖြစ်ပါတယ်။ အခန်း(၉) ရွေးကောက်တင်မြှောက်ခြင်းအခန်းမှာတော့ ပြင်ဆင်ရန်၊ ပယ်ဖျက်ရန်၊ အသစ် ဖြည့်စွက်ရန် အကြံပြုတင်ပြခဲ့တဲ့ ပုဒ်မ၊ ပုဒ်မခွဲ (၂၈)ခုရှိပါတယ်။ အကြံပြုတင်ပြခဲ့ခြင်းမရှိတဲ့ ပုဒ်မ၊ ပုဒ်မခွဲ (၄၇)ခုကိုတော့ မူလအတိုင်းထားရှိဖို့အတွက် ပူးပေါင်းကော်မတီအနေနဲ့ စုစည်းမှတ်တမ်းတင်ခဲ့ပါတယ်။ စုစုပေါင်းနိုင်ငံရေးပါတီ (၇)ပါတီကနေပြီးတော့ အကြံပြုချက် (၄၅)ချက် တင်ပြခဲ့တာဖြစ်ပါတယ်။ အခန်း(၁၀) နိုင်ငံရေးပါတီများအခန်းမှာတော့ ပြင်ဆင်ဖို့၊ ပယ်ဖျက်ဖို့၊ အသစ်ဖြည့်စွက်ဖို့ အကြံပြု တင်ပြခဲ့တဲ့ ပုဒ်မ၊ ပုဒ်မခွဲ (၇)ခုရှိပါတယ်။ အကြံပြုတင်ပြခဲ့ခြင်းမရှိတဲ့ ပုဒ်မ၊ ပုဒ်မခွဲ (၁၄)ခုကိုတော့ မူလ အတိုင်းထားရှိဖို့ စုစည်းမှတ်တမ်းတင်ခဲ့ပါတယ်။ စုစုပေါင်းနိုင်ငံရေးပါတီ (၁၀)ပါတီကနေပြီးတော့ အချက် (၂၀) တင်ပြခဲ့တာဖြစ်ပါတယ်။ အခန်း(၁၁) အရေးပေါ်ကာလဆိုင်ရာ ပြဋ္ဌာန်းချက်မှာတော့ ပြင်ဆင်ရန်၊ ပယ်ဖျက်ရန်၊ အသစ်ဖြည့်စွက်ရန် အကြံပြုတင်ပြခဲ့တဲ့ ပုဒ်မ၊ ပုဒ်မခွဲ (၃၄)ခုရှိပြီးတော့ အကြံပြုတင်ပြခဲ့ခြင်းမရှိတဲ့ ပုဒ်မ၊ ပုဒ်မခွဲ (၃)ခုကိုတော့ မူလအတိုင်းထားရှိဖို့ စုစည်းမှတ်တမ်းတင်ခဲ့ပါတယ်။ ဒီအခန်း(၁၁)မှာတော့ နိုင်ငံရေးပါတီ (၆)ပါတီကနေ ပြီးတော့ အကြံပြုတင်ပြချက် စုစုပေါင်း (၁၂၈)ချက်ကို လွှတ်တော်ကို လေးစားစွာ တင်ပြအပ်ပါတယ်။ အခန်း(၁၂) ဖွဲ့စည်းပုံအခြေခံဥပဒေပြင်ဆင်ခြင်းအခန်း ဖြစ်ပါတယ်။ ဒီအခန်းမှာတော့ အခန်းခေါင်းစဉ် အပါအဝင် ပုဒ်မ (၄)ခု၊ ပုဒ်မခွဲ (၄)ခုပဲ ပါရှိပါတယ်။ ပြင်ဆင်ဖို့၊ ပယ်ဖျက်ဖို့၊ အသစ်ဖြည့်စွက်ဖို့ အကြံပြု တင်ပြခဲ့တဲ့ ပုဒ်မ၊ ပုဒ်မခွဲကတော့ (၄)ခုရှိပါတယ်။ အကြံပြုတင်ပြခဲ့ခြင်းမရှိတဲ့ အခန်းခေါင်းစဉ်၊ နောက်တစ်ခါ ပုဒ်မ ၁ ရဲ့ ခြေဆင်းနဲ့ ပုဒ်မခွဲ (၂)ခုကိုတော့ မူလအတိုင်းထားရှိဖို့ စုစည်းမှတ်တမ်းတင်ခဲ့တာ ဖြစ်ပါတယ်။ ကျွန်တော်တို့ အခန်း(၁၂)မှာ နိုင်ငံရေးပါတီ (၁၀)ပါတီနဲ့ တစ်သီးပုဂ္ဂလကိုယ်စားလှယ်တွေကနေပြီးတော့ စုစုပေါင်း (၂၇)ချက် တင်ပြခဲ့တာဖြစ်ပါတယ်။ အခန်း(၁၃)ကတော့ နိုင်ငံတော်အလံ၊ အထိမ်းအမှတ်တံဆိပ်၊ သီချင်းနဲ့ မြို့တော်အခန်းဖြစ်ပါတယ်။ ဒီမှာလည်းကျွန်တော်တို့ အကြံပြုတင်ပြခဲ့တဲ့ ပုဒ်မ၊ ပုဒ်မခွဲက (၈)ခုရှိပါတယ်။ အကြံပြုတင်ပြ ခဲ့ခြင်းမရှိတဲ့ ပုဒ်မ၊ ပုဒ်မခွဲ ၁ ခုကိုတော့ မူလအတိုင်းထားရှိရန် စုစည်းမှတ်တမ်းတင်ခဲ့ပါတယ်။ အခန်း (၁၃) အပေါ်မှာ အကြံပြုတင်ပြခဲ့တဲ့ နိုင်ငံရေးပါတီက (၄)ပါတီရှိပြီးတော့ အချက်အနေနဲ့ကတော့ (၁၃)ချက် ရှိပါတယ်။ အခန်း(၁၄) ကူးပြောင်းရေးကာလပြဋ္ဌာန်းချက်များ ဖြစ်ပါတယ်။ ဒီအခန်းမှာလည်း အကြံပြု တင်ပြခဲ့တဲ့ ပုဒ်မ၊ ပုဒ်မခွဲက ၁၀ ခု ရှိပါတယ်။ မူလအတိုင်းထားရှိဖို့ အကြံပြုတင်ပြဖို့ ချန်လှပ်ခဲ့တဲ့ ပုဒ်မ၊ ပုဒ်မခွဲများမရှိပါဘူး။ အခန်း(၁၄) အပေါ်မှာတော့ နိုင်ငံရေးပါတီ (၁၁)ပါတီကနေပြီးတော့ အကြံပြု တင်ပြချက် စုစုပေါင်း (၁၀၂)ချက်ကို စုစည်းတင်ပြခဲ့ပါကြောင်း တင်ပြအပ်ပါတယ်။ အခန်း(၁၅)ကတော့ အထွေထွေပြဋ္ဌာန်းချက်များအခန်း ဖြစ်ပါတယ်။ ဒီအခန်း(၁၅)ရဲ့ အနောက် မှာကတော့ ကျွန်တော်တို့ ဖွဲ့စည်းပုံအခြေခံဥပဒေရဲ့ ဇယား(၁)ကနေ ဇယား(၅)အထိ ပြဋ္ဌာန်းချက်များ ရှိပါတယ်။ ပြင်ဆင်ရန်၊ ပယ်ဖျက်ရန်၊ အသစ်ဖြည့်စွက်ရန် အကြံပြုတင်ပြခဲ့တဲ့ ပုဒ်မ၊ ပုဒ်မခွဲကတော့ (၁၅)ခု ရှိပါတယ်။ အကြံပြုတင်ပြခဲ့ခြင်းမရှိတဲ့ ပုဒ်မ၊ ပုဒ်မခွဲ (၃)ခုကိုတော့ မူလအတိုင်းထားရှိဖို့ စုစည်းမှတ်တမ်း တင်ခဲ့ပါတယ်။ နိုင်ငံရေးပါတီ (၁၁)ပါတီကနေပြီးတော့ အချက်ပေါင်း (၆၈)ချက်ကို တင်ပြခဲ့တာဖြစ်ပါတယ်။ အဲဒီတော့ အခန်း(၁)ကနေ အခန်း (၁၅)၊ နောက်ပြီးတော့ နောက်ဆက်တွဲဇယား(၁)ကနေ ဇယား(၅) အထိ အကြံပြုတင်ပြချက်များကို နာယကကြီးခင်ဗျာ။ စုစည်းတင်ပြပါမယ်။ အခန်း(၁)အတွက် စုစုပေါင်း အကြံပြုတင်ပြချက်က Power Point မှာဖော်ပြထားတဲ့ အတိုင်းပါပဲ။ (၂၃၁)ချက် ဖြစ်ပါတယ်။ အခန်း(၂) အတွက်က (၁၁၁)ချက် ဖြစ်ပါတယ်။ အခန်း(၃)အတွက်က (၂၁၈)ချက် ဖြစ်ပါတယ်။ အခန်း(၄)အတွက်က (၈၉)ချက် ဖြစ်ပါတယ်။ အခန်း(၅)အတက်က (၁၂၁၁)ချက် ဖြစ်ပါတယ်။ အခန်း(၆)အတက်က (၆၁)ချက် အခန်း(၇)အတွက်က (၄၂)ချက် ဖြစ်ပါတယ်။ အခန်း(၈)အတွက်က (၅၈)ချက် ဖြစ်ပါတယ်။ အခန်း(၉)အတွက်က (၄၅)ချက် ဖြစ်ပါတယ်။ အခန်း(၁၀)အတွက်က အချက်(၂၀) ဖြစ်ပါတယ်။ အခန်း (၁၁)အတွက်က (၁၂၈)ချက် ဖြစ်ပြီးတော့ အခန်း(၁၂)အတွက်က (၂၇)ချက် ဖြစ်ပါတယ်။ အခန်း(၁၃) အတွက်ကို တင်ပြချက်ကလည်း (၁၃)ချက်ပဲ ဖြစ်ပါတယ်။ အခန်း(၁၄)အတွက် (၁၀၂)ချက် တင်ပြခဲ့ပြီးတော့ အခန်း(၁၅)နဲ့ နောက်ဆက်တွဲဇယား(၁)ကနေ ဇယား(၅)အထိကတော့ တင်ပြချက်စုစုပေါင်း (၆၈)ချက် ရှိပါကြောင်းကို စုစည်းတင်ပြအပ်ပါတယ်။ အကြံပြုတင်ပြစုစည်းချက်များအနေနဲ့ကတော့ ကျွန်တော် ရှေးဦးစွာတင်ပြခဲ့သလိုပါပဲ။ (၄)မျိုး (၄)စား ဖြစ်ပါတယ်ခင်ဗျာ။ ပြင်ဆင်ဖို့၊ ဖြည့်စွက်ဖို့၊ ပယ်ဖျက်ဖို့ ဒါတွေကအကြံပြုတင်ပြတာပါ။ အကြံပြုတင်ပြ ခဲ့ခြင်းမရှိတဲ့ ပုဒ်မ၊ ပုဒ်မခွဲများကိုတော့ ကျွန်တော်တို့က မူလအတိုင်းထားရှိရန် ဆိုပြီးတော့ စုစည်းထားရှိ ခဲ့တာဖြစ်ပါတယ်။ အဲဒီတော့ ပြင်ဆင်၊ ဖြည့်စွက်၊ ပယ်ဖျက်ဖို့ ဖွဲ့စည်းပုံအခြေခံဥပဒေတစ်ရပ်လုံးအပေါ်မှာ တင်ပြချက်ပေါင်း စုစုပေါင်း (၃၇၆၅)ချက် ရှိပါတယ်။ ဒီဟာတွေ အားလုံးကိုတော့ နောက်ဆက်တွဲဇယား အနေနဲ့ လွှတ်တော်ကိုယ်စားလှယ်တော်ကြီးများ အားလုံးထံကို အပြည့်အစုံ ဖြန့်ဝေထားရှိပြီးဖြစ်ကြောင်း တင်ပြအပ်ပါတယ်။ နောက်ဆက်တွဲဇယားတွေကို လေ့လာတဲ့အခါမှာလည်း လေ့လာဖို့ လွယ်ကူစေဖို့အတွက် ကျွန်တော်တို့ Index အနေနဲ့ အစီရင်ခံစာမှာ ဖော်ပြထားပါတယ်။ အခန်း(၁)အတွက်ဆိုရင် ကျွန်တော်တို့ စာမျက်နှာ ၁ ကနေ ၁၉ အထိ ဖြစ်ပါတယ်။ အခန်း(၂)အတွက်ဆိုရင်တော့ စာမျက်နှာ၂၀ ကနေ ၃၂ အထိ ဖြစ်ပါတယ်။ အခန်း(၃)အတွက်ကတော့ စာမျက်နှာ ၃၃ ကနေ ၄၉ အထိ ဖြစ်ပါတယ်။ အခန်း(၄)အတွက်ကတော့ စာမျက်နှာ ၅၀ ကနေ ၁၁၆ အထိ ဖြစ်ပါတယ်။ အခန်း(၅)အတွက်ကတော့ ၁၁ရ ကနေ ၂၁၅ အထိ ဖြစ်ပါတယ်။ အခန်း(၆)အတွက်ကတော့ ၂၁၆ ကနေ ၂၆၄ အထိဖြစ်ပါတယ်။ အခန်း(၇)ကတော့ ၂၆၅ ကနေ ၂၇၀ အထိ ဖြစ်ပါတယ်။ အခန်း(၈)ကတော့ ၂၇၁ ကနေ ၂ရရ ထိ ဖြစ်ပါတယ်။ အခန်း(၉)အတွက်ကတော့ ၂၇၈ ကနေ ၂၈၃ အထိ ဖြစ်ပါတယ်။ အခန်း(၁၀)အတွက်ကတော့ ၂၈၄ ကနေ ၂၈၅ အထိ ဖြစ်ပါတယ်။ အခန်း(၁၁)အတွက်ကတော့ ၂၈၆ ကနေပြီးတော့ ၃၀၁ စာမျက်နှာအထိ ဖြစ်ပါတယ်။ အခန်း(၁၂)အတွက် ကတော့ စာမျက်နှာ ၃၀၂ ကနေပြီးတော့ ၃၀၅ အထိ ဖြစ်ပါတယ်။ အခန်း(၁၃)အတွက်ကတော့ ၃၀၆ ကနေပြီးတော့ ၃၀ရ အထိ ဖြစ်ပါတယ်။ ဒီနေရာမှာ ထူးခြားချက်ကတော့ ကိုယ်စားလှယ်တော်ကြီးများကို ဖြန့်ဝေပေးထားတဲ့ နောက်ဆက်တွဲ ဇယားများမှာ နိုင်ငံတော်အလံနဲ့ နိုင်ငံတော်အထိမ်းအမှတ်တံဆိပ်နဲ့ စပ်လျဉ်းပြီးတော့ အကြံပြုချက် များကိုလည်း Color Print Out များနဲ့တကွ ကျွန်တော်တို့ ဖြန့်ဝေထားပြီး ဖြစ်ပါတယ်ဆိုတာကို တစ်ဆက်တည်းတင်ပြလိုပါတယ်။ အခန်း(၁၄)အတွက်ကတော့ စာမျက်နှာ ၃၀၈ ကနေ ၃၀၉ အထိ ဖြစ်ပြီးတော့ အခန်း(၁၅) နဲ့ နောက်ဆက်တွဲဇယား(၁)ကနေ (၅)အထိကတော့ စာမျက်နှာ ၃၁၀ ကနေ ၃၅၃ အထိ လွှတ်တော်ကိုယ်စားလှယ်ကြီးများ လွယ်လင့်တကူ လေ့လာနိုင်ဖို့အတွက် ကျွန်တော်တို့ ပူးပေါင်း ကော်မတီက စုစည်းတင်ပြခဲ့တယ်ဆိုတာကို တင်ပြလိုပါတယ်။ နာယကကြီးခင်ဗျား။ ပူးပေါင်းကော်မတီရဲ့ သုံးသပ်ချက်များကို ဆက်လက်တင်ပြပါမယ်။ ကျွန်တော်တို့ ဒီနောက်ဆက်တွဲဇယားမှာ ဖော်ပြထားတဲ့ အချက်တွေအကုန်လုံးကတော့ နိုင်ငံရေးပါတီအစုအဖွဲ့အသီးသီးနဲ့ တစ်သီးပုဂ္ဂလ ကိုယ်စားလှယ်တို့ရဲ့ ပြင်ဆင်၊ ဖြည့်စွက်၊ ပယ်ဖျက်ရန် အကြံပြုချက်များသာ ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များက ဒီအပေါ်မှာ ဆွေးနွေးအကြံပြုနိုင်ဖို့အတွက် ပြည်ထောင်စု လွှတ်တော်ကို စုစည်းတင်ပြခြင်းဖြစ်ပါကြောင်း တင်ပြအပ်ပါတယ်။ ကျွန်တော်တို့ ပူးပေါင်းကော်မတီဖွဲ့စည်းခဲ့တဲ့ အမိန့်ကြော်ငြာစာအမှတ်(၁၅/၂၀၁၉)ရဲ့ အပိုဒ် ၄ အပိုဒ်ခွဲ(ဌ)မှာတော့ ပူးပေါင်းကော်မတီရဲ့ အစီရင်ခံစာအပေါ်မှာ ပြည်ထောင်စုလွှတ်တော် ကိုယ်စားလှယ် များက ဆွေးနွေးခြင်း၊ လွှတ်တော်ရဲ့ အဆုံးအဖြတ်ရယူခြင်းတို့ကို ဆောင်ရွက်ပြီးစီးသည့်အခါ ဖွဲ့စည်းပုံ အခြေခံဥပဒေကိုပြင်ဆင်သည့် ဥပဒေမူကြမ်းတစ်ရပ်ကို ပြုစုရေးဆွဲပြီးတော့ ပြည်ထောင်စုလွှတ်တော်သို့ တင်သွင်းနိုင်ရေးအတွက် စီစဉ်ဆောင်ရွက်ရမယ်လို့ ပြည်ထောင်စုလွှတ်တော်ကြီးက ကျွန်တော်တို့ ပူးပေါင်း ကော်မတီကို တာဝန်ပေးအပ်ခဲ့တာ ရှိပါတယ်။ နောက်တစ်ချက်ကတော့ အဲဒီအမိန့်ကြော်ငြာစာ အပိုဒ် ၅ အပိုဒ်ခွဲ(စ) ဖြစ်ပါတယ်။ ပူးပေါင်းကော်မတီက အစီရင်ခံစာကို လွှတ်တော်ကို တင်သွင်းပြီးပြီးတဲ့အခါမှာ ဆွေးနွေးဆုံးဖြတ် အတည်ပြုပြီးတဲ့နောက်မှာ ဖွဲ့စည်းပုံအခြေခံဥပဒေကိုပြင်ဆင်တဲ့ ဥပဒေမူကြမ်းတစ်ရပ် ပြုစုရေးဆွဲဆောင်ရွက်တဲ့နေရာမှာ ကျွန်တော်တို့ c၅ ဦးတင်မကပါဘူး။ ပြည်ထောင်စုအစိုးရအဖွဲ့က ကိယ်စားလယ်များ၊ ပြည်ထောင်စုတရားလတ်တော်ချုပ်) တရားစီရင်ရေးဆိုင်ရာ အခြားအဖွဲ့အစည်းများမှ ကိုယ်စားလှယ်များ၊ တိုင်းဒေသကြီးနဲ့ ပြည်နယ်ဝန်ကြီးချုပ် များ၊ တိုင်းဒေသကြီးနဲ့ ပြည်နယ်လွှတ်တော် ဥက္ကဋ္ဌများ၊ တိုင်းရင်းသားရေးရာဝန်ကြီးများ၊ ကိုယ်ပိုင်အုပ်ချုပ်ခွင့် ရတိုင်း၊ ကိုယ်ပိုင်အုပ်ချုပ်ခွင့်ရဒေသကိုယ်စားလှယ်များ၊ တိုင်းရင်းသားလူမျိုးစုကိုယ်စားလှယ်များ၊ နိုင်ငံရေး ပါတီများမှ ကိုယ်စားလှယ်များ၊ ဥပဒေပညာရှင်များကို ဖိတ်ကြားပြီးတော့ အကြံပြုချက်များ ရယူဆောင်ရွက် ရမယ်လို့ တာဝန်နှင်းအပ်ထားတာ ဖြစ်ပါတယ်။ ပူးပေါင်းကော်မတီအနေနဲ့ အထက်ဖော်ပြခဲ့တဲ့အတိုင်းပါပဲ။ ပုဂ္ဂိုလ်၊ ဌာန၊ အဖွဲ့အစည်းအသီးသီးက ကိုယ်စားလှယ်များ၊ ပညာရှင်များနှင့် ဆွေးနွေးညှိနှိုင်း သုံးသပ်ရရှိချက်များအပေါ်မှာ အခြေခံပြီးတဲ့အခါမှာ ဒီအကြံပြုချက်တွေအားလုံး ခုန (၃၇၆၅) ချက် ရှိတဲ့အနက်မှ ဥပဒေကြမ်းမှာပါဝင်သင့်တဲ့ အချက်တွေကို စုစည်းပြီးတော့ ဖွဲ့စည်းပုံအခြေခံဥပဒေ(၂၀၀၈ ခုနှစ်)ကို ပြင်ဆင်တဲ့ဥပဒေကြမ်းတစ်ရပ်ကို ပြုစုပြီးတော့ ဖွဲ့စည်းပုံအခြေခံဥပဒေ(၂၀၀၈ ခုနှစ်)၊ အခန်း(၁၂) ဖွဲ့စည်းပုံအခြေခံဥပဒေပြင်ဆင်ခြင်းအခန်းနဲ့ ပြည်ထောင်စု လွှတ်တော်ဆိုင်ရာဥပဒေ၊ နည်းဥပဒေတို့ပါ ပြဋ္ဌာန်းချက်များနဲ့ အညီ ဆက်လက်ဆောင်ရွက်သွားမှာ ဖြစ်ပါတယ်ဆိုတာကို တစ်ပါတည်း တင်ပြအပ်ပါတယ်။ လေးစားအပ်ပါသော နာယကကြီးခင်ဗျာ။ ပူးပေါင်းကော်မတီရဲ့ သဘောထားမှတ်ချက်ကို တင်ပြ ပါမယ်။ သို့ဖြစ်ပါ၍ ဖွဲ့စည်းပုံအခြေခံဥပဒေ(၂၀၀၈ ခုနှစ်) ပြင်ဆင်ရေးပူးပေါင်းကော်မတီသည် ဖွဲ့စည်းပုံ အခြေခံဥပဒေ (၂၀၀၈ ခုနှစ်)ကို ပြင်ဆင်တဲ့ ဥပဒေမူကြမ်းတစ်ရပ်ကို ဆက်လက်ပြုစု ရေးဆွဲဆောင်ရွက်ရန် ဖြစ်တဲ့အတွက်ကြောင့်မို့လို့ ပူးပေါင်းကော်မတီရဲ့ အစီရင်ခံစာကို လွှတ်တော်က အတည်ပြုပေးနိုင်ပါရန် အစီရင်ခံတင်ပြအပ်ပါတယ်ခင်ဗျား။ နောက်တစ်ချက်ကတော့ ကျွန်တော်တို့ ပူးပေါင်းကော်မတီရဲ့ ဖွဲ့စည်းခြင်းအမိန့်ကြော်ငြာစာ အပိုဒ် ၆ အပိုဒ်ခွဲ(ဂ)မှာ ဖော်ပြချက်ရှိပါတယ်။ ပူးပေါင်းကော်မတီဝင်များသည် အစီရင်ခံစာကို သဘောတူ ကြောင်း လက်မှတ်ရေးထိုးရမည်။ သို့ရာတွင် သဘောကွဲလွဲချက်များရှိပါက ထိုသဘောကွဲလွဲချက်များကို ရေးသားဖော်ပြလက်မှတ်ရေးထိုးပြီး အစီရင်ခံစာမှာ ပူးတွဲဖော်ပြရမည်လို့ အပ်နှင်းထားတဲ့ တာဝန်ရှိပါတယ်။ အဲဒီတော့ တပ်တော်သားကိုယ်စားလှယ်များ အစုအဖွဲ့ ကိုယ်စားလှယ်များကလည်း သီးခြားသဘောထား မှတ်ချက် (၃)ချက် တင်ပြထားတာရှိပါတယ်။ ဒါကိုလည်း ကျွန်တော်တို့အနေနဲ့ ပူးတွဲပြီးတော့ တင်ပြ သွားမှာဖြစ်ပါတယ်။ အမှတ်(၁) အချက်အနေနဲ့ကတော့ ဖွဲ့စည်းပုံအခြေခံဥပဒေ (၂၀၀၈ ခုနှစ်) ပြင်ဆင်ရေးပူးပေါင်း ကော်မတီ ဖွဲ့စည်းဆောင်ရွက်ခြင်းသည် ဖွဲ့စည်းပုံအခြေခံဥပဒေ အခန်း(၁၂)နှင့် ကိုက်ညီခြင်းမရှိသောကြောင့် တပ်မတော်သားလွှတ်တော်ကိုယ်စားလှယ်များက ကော်မတီဖွဲ့စည်းရန် အဆိုတင်သွင်းစဉ်ကပင် ကန့်ကွက် ခဲ့ပြီး ဖြစ်ပါသည်။ အချက်(၂)အနေနဲ့ကတော့ သို့ရာတွင် ပြည်ထောင်စုလွှတ်တော်မှ မဲခွဲဆုံးဖြတ် အတည် ပြုပြီး အဆိုပါကော်မတီကို ဖွဲ့စည်းခဲ့ခြင်းဖြစ်၍ ပြင်ဆင်ရေးပူးပေါင်းကော်မတီတွင် တပ်မတော်သား လွှတ်တော်ကိုယ်စားလှယ်များက ပြည်ထောင်စုလွှတ်တော်၏ ဆုံးဖြတ်ချက်ကို လေးစားလိုက်နာသော အားဖြင့် ပါဝင်တက်ရောက်ခဲ့ပါသည်။ နံပါတ်(၃)အချက် ထိုသို့တက်ရောက်စဉ်တွင်လည်း တပ်မတော်သားလွှတ်တော်ကိုယ်စားလှယ် များမှ ပြင်ဆင်ရန် အဆိုပြုချက်များ တင်သွင်းခြင်း၊ သဘောထားမှတ်ချက်ပြုခြင်းတို့ကို ဆောင်ရွက်ခဲ့ခြင်း မရှိပါ။ ယခုပူးပေါင်းကော်မတီ၏ အစီရင်ခံစာဆိုင်ရာ လုပ်ငန်းစဉ်များသည် ဖွဲ့စည်းပုံအခြေခံဥပဒေအခန်း (၁၂)ပါ ဖွဲ့စည်းပုံအခြေခံဥပဒေပြင်ဆင်ခြင်းဆိုင်ရာ ပြဋ္ဌာန်းချက်များနှင့် ကိုက်ညီမှုမရှိပါကြောင်း သဘော ထားမှတ်ချက်ပြုပါသည်ဆိုပြီးတော့ သီးခြားသဘောထားမှတ်ချက်ပြုထားတာကိုလည်း ကျွန်တော်တို့အနေနဲ့ ပူးတွဲတင်ပြအပ်ပါတယ်ခင်ဗျား။ ကျွန်တော်တို့ရဲ့ ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေ (၂၀၀၈ ခုနှစ်) ပြင်ဆင်ရေးပူးပေါင်းကော်မတီရဲ့ ကိုယ်စား ဒီလိုအစီရင်ခံ တင်ပြခွင့်ရတဲ့ အတွက်ကြောင့်မို့လို့ အားလုံးကို အထူးပဲ ကျေးဇူးတင်ရှိအပ်ပါတယ်ခင်ဗျား။ အဆိုပါအစီရင်ခံစာအပေါ် ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း ၊</speech>
<speech type="speaker">အစီအစဉ်(၁၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု သမ္မတမြန်မာနိုင်ငံတော် ဖွဲ့စည်းပုံအခြေခံဥပဒေ(၂၀၀၈ ခုနှစ်) ပြင်ဆင်ရေးပူးပေါင်းကော်မတီရဲ့ အကောင် အထည်ဖော်ဆောင်ရွက်မှု အစီရင်ခံစာနဲ့အတူ နိုင်ငံရေးပါတီ၊ အစုအဖွဲ့အသီးသီးနဲ့ တစ်သီးပုဂ္ဂလလွှတ်တော် ကိုယ်စားလှယ်များရဲ့ ပြင်ဆင်၊ ဖြည့်စွက်၊ ပယ်ဖျက်လိုတဲ့ အကြံပြုချက်တွေကို စုစည်းဖော်ပြထားတဲ့ ဇယား ကိုလည်း လွှတ်တော်ကိုယ်စားလှယ်များထံ ဖြန့်ဝေပေးထားပါတယ်။ အစီရင်ခံစာအပြည့်အစုံကို နောက်ဆက်တွဲဖြင့် ဖော်ပြထားပါသည်။ အထက်ပါ အစီရင်ခံစာနဲ့ စပ်လျဉ်းပြီး လွှတ်တော်ကိုယ်စားလှယ်များအနေနဲ့ အစီရင်ခံစာပါ အကြောင်းအရာ၊ နောက်ဆက်တွဲဇယားပါ အကြံပြုချက်များနဲ့ သက်ဆိုင်တဲ့ မိမိရဲ့ သုံးသပ်အကြံပြုချက်ကို ဆွေးနွေးကြတဲ့အခါမှာ ပူးပေါင်းကော်မတီရဲ့ သုံးသပ်ချက်များအပေါ် သတိမူ၍ ဆွေးနွေးကြရန်ဖြစ်ကြောင်း အသိပေးအပ်ပါတယ်။ အဆိုပါအစီရင်ခံစာနဲ့စပ်လျဉ်းပြီး ဆွေးနွေးလိုတဲ့ လွှတ်တော်ကိုယ်စားလှယ်များရှိပါက ၁၈-၇-၂၀၁၉ ရက် (ကြာသပတေးနေ့) ညနေ ၄ နာရီ နောက်ဆုံးထား၍ ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းပေးပို့နိုင်ကြောင်း ကြေညာပါတယ်။</speech>
<speech type="speaker">အစည်းအဝေးအစီအစဉ်ကို ဆက်လက်ဆောင်ရွက်မှာ ဖြစ်တဲ့အတွက် ဒါကို မိုက်မပေးနိုင်ပါဘူး။ ကောင်းပါပြီ။ ကောင်းပါပြီ။ မည်သူ့ကိုမျှ ဆွေးနွေးခွင့်ပြုတော့မှာမဟုတ်ပါဘူး။ ဒီမှာ သူ့အစီအစဉ်ရှိပါတယ်။ ဆိုတော့ကာ က်ဘူးဆိုတဲ့ဟာ တင်ပြလာတဲ့အပေါ်မှာ လွှတ်တော်အနေနဲ့ အမည်စာရင်းပေးပို့ဖို့ ၁၈-၇-၂၀၁၉ အစား ၂၂-၇-၂၀၁၉ ရက်ကို ပြောင်းလဲသွားမှာ ဖြစ်ပါတယ်။ အဲဒီရက်နေ့ နောက်ဆုံးထားပြီး အမည်စာရင်းပေးပို့ဖို့ ဖြစ်ပါတယ်။</speech>
</bill>
<bill>
<title>၂၀၁၉-၂၀၂၀ ဘဏ္ဍာနှစ် အမျိုးသားစီမံကိန်းဥပဒေကြမ်းနှင့်စပ်လျဉ်း၍ ပြည်ထောင်စုအစိုးရအဖွဲ့ ကိုယ်စား စီမံကိန်းနှင့်ဘဏ္ဍာရေးဝန်ကြီးဌာနက လွှတ်တော်သို့ တင်သွင်းခြင်း</title>
<speech type="speaker">အစီအစဉ်(၁၁) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု အစိုးရအဖွဲ့ကသာ တင်သွင်းခွင့်ရှိပြီး ပြည်ထောင်စုလွှတ်တော်၌သာ ဆွေးနွေးဆုံးဖြတ်ရမယ့် ၂၀၁၉-၂၀၂၀ ဘဏ္ဍာနှစ် အမျိုးသားစီမံကိန်းဥပဒေကြမ်းကို လွှတ်တော်သို့ တင်သွင်းမှာဖြစ်ပါတယ်။ ပြည်ထောင်စုလွှတ်တော်ဆိုင်ရာ နည်းဥပဒေ ၉၄၊ ၉၅ နဲ့အညီ ပြည်ထောင်စုအစိုးရအဖွဲ့ကိုယ်စား စီမံကိန်းနှင့် ဘဏ္ဍာရေးဝန်ကြီးဌာနက လွှတ်တော်သို့ တင်သွင်းဖို့ ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယက၊ အမျိုးသားလွှတ်တော် ဥက္ကဋ္ဌကြီးနဲ့ လွှတ်တော်ကိုယ်စားလှယ်များ၊ CSC CC, CSS, Es နှင့် ပြည့်စုံကြပါစေရန် ဆုတောင်းမေတ္တာ ပို့သအပ်ပါတယ်။ ကျွန်တော်ကတော့ စီမံကိန်းနှင့်ဘဏ္ဍာရေး ဝန်ကြီးဌာန၊ ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ကျွန်တော့်အနေနဲ့ ပြည်ထောင်စုအစိုးရ အဖွဲ့ ကပေးပို့တဲ့ ၂၀၁၉-၂၀၂၀ ဘဏ္ဍာနှစ် အမျိုးသားစီမံကိန်းဥပဒေမူကြမ်းကို ပြည်ထောင်စုအစိုးရ အဖွဲ့ကိုယ်စား ပြည်ထောင်စုလွှတ်တော်သို့ ရှင်းလင်းတင်သွင်းမှာ ဖြစ်ပါတယ်။ Power Point အသုံးပြု တင်ပြခွင့်ပြုပါရန် နာယကကြီးထံ ပန်ကြားတင်ပြအပ်ပါတယ်။ လေးစားအပ်ပါသော နာယကကြီးခင်ဗျာ။ လွှတ်တော်ကိုယ်စားလှယ်တော်ကြီးများအားလုံးထံ ဖြန့်ဝေ ထားတဲ့ ၂၀၁၉-၂၀၂၀ ဘဏ္ဍာနှစ် အမျိုးသားစီမံကိန်းဥပဒေမူကြမ်းနဲ့အတူ တင်ပြပါ နောက်ဆက်တွဲ (၁) မှ (၄) အထိ လုပ်ငန်းစဉ်များ၊ လျာထားချက်များ၊ ရည်မှန်းချက်များလည်း တင်သွင်းမှာဖြစ်ပါတယ်။ ပြည်ထောင်စု သမ္မတမြန်မာနိုင်ငံတော်(၂၀၀၈ ခုနှစ်) ဖွဲ့စည်းပုံအခြေခံဥပဒေပုဒ်မ ၁၀၀(ခ)မှာ ပြည်ထောင်စုအစိုးရအဖွဲ့ ကသာ တင်သွင်းခွင့်ရှိသော နိုင်ငံတော်၏ အမျိုးသားစီမံကိန်း၊ နှစ်စဉ် အရအသုံးခန့်မှန်းခြေငွေစာရင်းနဲ့ အခွန်အကောက်ဆိုင်ရာ ဥပဒေကြမ်းများကို သတ်မှတ်ထားသော နည်းလမ်းများနဲ့အညီ ပြည်ထောင်စု လွှတ်တော်၌ ဆွေးနွေးဆုံးဖြတ်ရမည်ဟု ပြဋ္ဌာန်းပါရှိပါတယ်။ ထို့အပြင် ဖွဲ့စည်းပုံအခြေခံဥပဒေပုဒ်မ ၂၀ တွင် ပြည်ထောင်စုအစိုးရသည် ဖွဲ့စည်းပုံအခြေခံဥပဒေပါ ပြဋ္ဌာန်းချက်များနှင့်အညီ ပြည်ထောင်စုအစိုးရ၏ မူဝါဒ များကိုချမှတ်ရမည်။ ယင်းမူဝါဒနှင့်အညီ လိုအပ်သော စီမံကိန်းများကိုရေးဆွဲ၍ ပြည်ထောင်စုလွှတ်တော်၏ သဘောတူညီချက်ဖြင့် အကောင်အထည်ဖော်ဆောင်ရွက်ရမည်ဟု ပြဋ္ဌာန်းပါရှိပါတယ်။ အဆိုပါ ပြဋ္ဌာန်းချက် များနှင့်အညီ ပြည်ထောင်စုအစိုးရအဖွဲ့ကိုယ်စား ဤအမျိုးသားစီမံကိန်းဥပဒေကို တင်သွင်းရခြင်း ဖြစ်ပါတယ်။ ၂၀၁၉-၂၀၂၀ ဘဏ္ဍာနှစ် အမျိုးသားစီမံကိန်းဥပဒေမူကြမ်းတွင် အခန်း (၃)ခန်း၊ ပုဒ်မ (၁၄)ခု၊ ပူးတွဲ (ဂ) ပါဝင်ပါတယ်။ အခန်း(၁)သည် အမယ် စတင်တကယ်ခြင်းနှင့် အဓိယာယ်ဖော်ပြချက် များ ဖြစ်ပါတယ်။ အခန်း (၂)တွင် စီမံကိန်းရည်မှန်းချက်များကို ဖော်ပြထားပါတယ်။ ၂၀၁၉-၂၀၂၀ ဘဏ္ဍာနှစ် အမျိုးသားစီမံကိန်း၏ စီးပွားရေးရည်မှန်းချက်များမှာ (က) GDP ကို ပုံမှန်ဈေးနှုန်းများအရ ရ ရာခိုင်နှုန်း တိုးတက်ရန် ခန့်မှန်းပါတယ်။ ၂၀၁၇-၂၀၁၈ ဘဏ္ဍာနှစ်မှာ တိုးတက်မှုနှုန်း ၆.၂ ရာခိုင်နှုန်း ရရှိခဲ့ပြီး ၂၀၁၈၂၀၁၉ ဘဏ္ဍာနှစ်မှာ ၆.၈ ရာခိုင်နှုန်းရရှိရန် ရည်မှန်းထားပါတယ်။ (ခ) ပုံမှန်ဈေးနှုန်းများအရ ကဏ္ဍကြီးများ အနေနဲ့ လယ်ယာကဏ္ဍကြီး ၂.၅ ရာခိုင်နှုန်း၊ စက်မှုကဏ္ဍကြီး ၈.၆ ရာခိုင်နှုန်းနဲ့ ဝန်ဆောင်မှုကဏ္ဍကြီး ၈.၁ ရာခိုင်နှုန်း တိုးတက်ရန်ဖြစ်ပါတယ်။ (ဂ) ပုံမှန်ဈေးနှုန်းများအရ ကဏ္ဍကြီးများအလိုက် GDP မှာ ပါဝင်မှု အနေနဲ့ လယ်ယာကဏ္ဍကြီး ၂၁.၅ ရာခိုင်နှုန်း၊ စက်မှုကဏ္ဍကြီး ၃၆.၆ ရာခိုင်နှုန်းနဲ့ ဝန်ဆောင်မှုကဏ္ဍကြီး ၄၁.၉ ရာခိုင်နှုန်း ဖြစ်ပေါ်စေရန် ရည်မှန်းထားပါတယ်။ (ဃ) ပုံမှန်ဈေးနှုန်းများအရ တိုင်းဒေသကြီးနဲ့ ပြည်နယ်အလိုက် တိုးတက်ရန် ရည်မှန်းထားတဲ့ အခြေအနေမှာ ကချင်ပြည်နယ် ၈ ရာခိုင်နှုန်း၊ ကယားပြည်နယ် ၄.၈ ရာခိုင်နှုန်း၊ ကရင်ပြည်နယ် ၇.၆ ရာခိုင်နှုန်း၊ ချင်းပြည်နယ် ၇.၉ ရာခိုင်နှုန်း၊ စစ်ကိုင်းတိုင်းဒေသကြီး ၇.ရ ရာခိုင်နှုန်း၊ တနင်္သာရီတိုင်းဒေသကြီး ၂.၅ ရာခိုင်နှုန်း၊ ပဲခူးတိုင်းဒေသကြီး ၆.၄ ရာခိုင်နှုန်း၊ မကွေးတိုင်းဒေသကြီး ၈.၀ ရာခိုင်နှုန်း၊ မန္တလေးတိုင်းဒေသကြီး ၆.၈ ရာခိုင်နှုန်း၊ မွန်ပြည်နယ် ၆.ရ ရာခိုင်နှုန်း၊ ရခိုင်ပြည်နယ် ၄.၁ ရာခိုင်နှုန်း၊ ရန်ကုန်တိုင်းဒေသကြီး ၈.၉ ရာခိုင်နှုန်း၊ ရှမ်းပြည်နယ် ၅.၉ ရာခိုင်နှုန်း၊ ဧရာဝတီတိုင်းဒေသကြီး ၄.၈ ရာခိုင်နှုန်းနဲ့ နေပြည်တော်ကောင်စီ ၉.၂ ရာခိုင်နှုန်းတို့ ဖြစ်ပါတယ်။ ၂၀၁၉-၂၀၂၀ ဘဏ္ဍာနှစ် နှစ်ကုန်မှာရှိမယ့် စုစုပေါင်း ပြည်တွင်းထုတ်လုပ်မှုနဲ့ ဝန်ဆောင်မှုတန်ဖိုး GDP ဟာ နှစ်အလိုက်ဈေးနှုန်းများအရ ကျပ် ၁,၁၉၀၂၃.၄ ဘီလီယံ ခန့်မှန်းထားရှိပါကြောင်း တင်ပြအပ် ပါတယ်။ နှစ်အလိုက်တန်ဖိုးအရ တစ်ဦးကျထုတ်လုပ်မှုနဲ့ ဝန်ဆောင်မှုတန်ဖိုး(Per Capita GDP)မှာ ၂၁၈၀,၇၅၅ (နှစ်ဆယ့်တစ်သိန်း ရှစ်သောင်း ခုနှစ်ရာငါးဆယ့်ငါးကျပ်)ရရှိရန် မျှော်မှန်းထားပါတယ်။ ၂၀၁၈-၂၀၁၉ ဘဏ္ဍာနှစ်မှာ တစ်ဦးကျထုတ်လုပ်မှုနဲ့ ဝန်ဆောင်မှုတန်ဖိုးဟာ ကျပ် ၁,၉၄၉,၇၃၀ (တစ်ဆယ့် ကိုးသိန်း လေးသောင်း ကိုးထောင် ခုနစ်ရာ့ သုံးဆယ်ကျပ်) ရရှိခန့်မှန်းထားပြီးတော့ ၂၀၁၇-၂၀၁၈ ဘဏ္ဍာနှစ်မှာ ၁,၇၂၉,၃၁ရ (တစ်ဆယ့် ခုနစ်သိန်း နှစ်သောင်း ကိုးထောင့် သုံးရာ တစ်ဆယ့် ခုနစ်ကျပ်)ကျပ် ရရှိခဲ့ပါတယ်။ စုစုပေါင်းရင်းနှီးမြှုပ်နှံမှုဟာ နိုင်ငံပိုင်အခန်းကဏ္ဍမှာ ကျပ် ၁၀,၁၅၄.၉ (တစ်သောင်း တစ်ရာ့ ငါးဆယ့် လေး) ဘီလီယံ၊ ပို့ကုန်ကို အမေရိကန်ဒေါ်လာ ၁၅.၅ ဘီလီယံ တင်ပို့ရန်နှင့် သွင်းကုန်ကို အမေရိကန် ဒေါ်လာ ၁၇.၅ ဘီလီယံ တင်သွင်းရန်၊ စုစုပေါင်းပြည်ပကုန်သွယ်မှုတန်ဖိုး အမေရိကန်ဒေါ်လာ ၃၃ ဘီလီယံ ရရှိရန်ရည်မှန်းထားပါတယ်။ နာယကကြီးခင်ဗျာ။ အခန်း(၃) အထွေထွေ ဖော်ပြချက်မှာတော့ စီမံကိန်းရည်မှန်းချက်များကို အဆက်အစပ်မိမိ ပေါင်းစပ်ဖွဲ့စည်းအကောင်အထည်ဖော်ဖို့နဲ့ အကောင်အထည်ဖော်ရန်လိုအပ်တဲ့ လုပ်ငန်း အစီအစဉ်များနဲ့ ညွှန်ကြားချက်များကို ကဏ္ဍအလိုက်၊ ဒေသအလိုက် အသေးစိတ်ရေးဆွဲ ဆောင်ရွက်နိုင်ဖို့ ဖော်ပြထားပါတယ်။ စီမံကိန်းများ အကောင်အထည်ဖော်ဆောင်ရွက်ရာမှာ သက်ဆိုင်ရာဌာန၊ အဖွဲ့ အစည်း များအနေဖြင့် စီမံကိန်းများအား လေ့လာဆန်းစစ်၍ နိုင်ငံတော်နဲ့ နိုင်ငံသားအကျိုးစီးပွားအတွက် အမှန် တကယ် အကျိုးဖြစ်ထွန်းစေမယ့် စီမံကိန်းများအား ဆက်လက်အကောင်အထည်ဖော်ရန်နဲ့ အကျိုးစီးပွား ဖြစ်ထွန်းမှုမရှိတဲ့ စီမံကိန်းများအား ငြင်းပယ်ခြင်း၊ ဆိုင်းငံ့ခြင်း၊ လျှော့၍ခွင့်ပြုခြင်းများ ဆောင်ရွက်ရန် ဖော်ပြထားပါတယ်။ ဒါ့အပြင် မြန်မာနိုင်ငံရဲ့ ရေရှည်တည်တံ့ခိုင်မြဲပြီး ဟန်ချက်ညီတဲ့ ဖွံ့ဖြိုးတိုးတက်မှု စီမံကိန်း(MSDP)ပါ ပန်းတိုင်များ၊ မဟာဗျူဟာများ လုပ်ငန်းစဉ်များနဲ့အညီ ဆောင်ရွက်ဖို့နဲ့ စီမံကိန်း Bank, Project Bank 320zē:qoopgze:808 3aosas l_003:od quinobondions:qp:03 နှစ်စဉ်အမျိုးသားစီမံကိန်းမှာ ထည့်သွင်းဖော်ပြခွင့် ရှိတယ်လို့ ဖော်ပြထားပါတယ်။ ပူးတွဲဇယား(၇)ခုနဲ့ ကဏ္ဍအလိုက်၊ တိုင်းဒေသကြီးနဲ့ ပြည်နယ်များအလိုက် စုစုပေါင်းပြည်တွင်း ထုတ်လုပ်မှုနဲ့ ဝန်ဆောင်မှုတန်ဖိုး ရည်မှန်းချက်များကို ၂၀၁၅-၂၀၁၆ ဘဏ္ဍာနှစ် ပုံမှန်ဈေးနှုန်းနဲ့ နှစ်အလိုက် ဈေးနှုန်းများအရခွဲခြားပြီး ပိုင်ဆိုင်မှုအခန်းအလိုက် ရင်းနှီးမြှုပ်နှံမှုလျာထားချက်များကို ထည့်သွင်းဖော်ပြ ထားပါတယ်။ ၂၀၁၉-၂၀၂၀ ဘဏ္ဍာနှစ် အမျိုးသားစီမံကိန်း ဥပဒေ(မူကြမ်း)နဲ့အတူ နောက်ဆက်တွဲ ၄ ခု ပါရှိမှာ ဖြစ်ပါတယ်။ နောက်ဆက်တွဲ(၁)ကတော့ ပြည်ထောင်စုဝန်ကြီးဌာနများရဲ့ လုပ်ငန်းစဉ်များကို မြန်မာနိုင်ငံရဲ့ ရေရှည်တည်တံ့ခိုင်မြဲပြီး ဟန်ချက်ညီတဲ့ ဖွံ့ဖြိုးတိုးတက်မှုစီမံကိန်း မဟာဗျူဟာ၊ လုပ်ငန်းစဉ်များနဲ့ ချိတ်ဆက်ပြီး တင်ပြထားပါတယ်။ နောက်ဆက်တွဲ(၂)မှာ နိုင်ငံပိုင်အခန်းကဏ္ဍ ဆောင်ရွက်မယ့်လုပ်ငန်း စီမံကိန်းများနဲ့ ရင်းနှီးမြှုပ်နှံမှုလျာထားချက်များမှာ ဗျူဟာမြောက်စီမံကိန်းများကို ထည့်သွင်းထားပါတယ်။ နောက်ဆက်တွဲ (၃) မှာ ၂ ပိုင်းခွဲ ဖော်ပြထားပြီးတော့၊ ၃(က)ဟာ ကဏ္ဍအလိုက် ရည်မှန်းချက်များ ဖြစ်ပြီး၊ ၃(ခ) ကတော့ တိုင်းဒေသကြီး/ ပြည်နယ်အလိုက် ရည်မှန်းချက်များ ဖြစ်ပါတယ်။ နောက်ဆက်တွဲ(၄) ကတော့ ပြည်ထောင်စုဝန်ကြီးဌာနများက အကောင်အထည်ဖော် ဆောင်ရွက်မယ့် လုပ်ငန်းစီမံကိန်းများ ဖြစ်ပါတယ်။ လေးစားအပ်ပါသော နာယကကြီးခင်ဗျာ။ (၂၀၀၈ ခုနှစ်)ဖွဲ့စည်းပုံအခြေခံဥဒေ ပုဒ်မ ၁၀၀ ပုဒ်မခွဲ(ခ) အရ ၂၀၁၉-၂၀၂၀ ဘဏ္ဍာနှစ် အမျိုးသားစီမံကိန်းဥပဒေကြမ်းကို ပြည်ထောင်စုလွှတ်တော်မှာ ဆွေးနွေး အတည်ပြုပေးနိုင်ပါရန် တင်သွင်းအပ်ပါတယ်ခင်ဗျာ။ ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ လွှတ်တော်သို့ တင်သွင်းခဲ့တဲ့ ၂၀၁၉-၂၀၂၀ ဘဏ္ဍာနှစ် အမျိုးသားစီမံကိန်းဥပဒေကြမ်း မိတ္တူကို လွှတ်တော်အစည်းအဝေးပြီးချိန်မှာ ကိုယ်စားလှယ်များထံ ဖြန့်ဝေပေးမှာ ဖြစ်ပါတယ်။ ယင်းဥပဒေကြမ်းနဲ့စပ်လျဉ်းပြီး ပြည်ထောင်စုလွှတ်တော် ယင်က ဥပဒေ၊ နည်းဥပဒေနဲ့အညီ ဆက်လက်ဆောင်ရက်သားမည်ဖြစ်ကြောင်း အသိပေးလာပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ လွှတ်တော်အစည်းအဝေးကို မိနစ် ၃၀ ခန့် ခေတ္တရပ်နားမှာ ဖြစ်ပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။</speech>
</bill>
<bill>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနဲ့ ဧည့်သည်တော်များခင်ဗျာ။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျာ။ နိုင်ငံတော်သမ္မတထံမှ သဘောထားမှတ်ချက်ဖြင့် ပြန်လည်ပေးပို့ထားသော ကလေးသူငယ်အခွင့်အရေးများ ဆိုင်ရာဥပဒေကြမ်းနှင့်စပ်လျဉ်း၍ ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာကို ဖတ်ကြားတင်ပြခြင်း ၊</speech>
<speech type="speaker">အစီအစဉ်(၁၂) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ကလေး သူငယ်အခွင့်အရေးများဆိုင်ရာ ဥပဒေကြမ်းနဲ့စပ်လျဉ်းပြီး နိုင်ငံတော်သမ္မတရဲ့ သဘောထားမှတ်ချက်ကို နိုင်ငံတော် သမ္မတရုံးရဲ့ ၁၈-၆-၂၀၁၉ ရက်စွဲပါစာအမှတ်၊ ၅(၁)/၁/သမ္မတရုံးဖြင့် ပြန်လည်ပေးပို့ထားပါတယ်။ နိုင်ငံတော်သမ္မတရဲ့ သဘောထားမှတ်ချက်များအပေါ် ဥပဒေကြမ်းပူးပေါင်းကော်မတီ၏ လေ့လာ တွေ့ရှိချက်နဲ့ သဘောထားမှတ်ချက် အစီရင်ခံစာကို လွှတ်တော်သို့ ဖတ်ကြားတင်ပြဖို့ ဖိတ်ခေါ်ပါတယ်။</speech>
<speech><mp id="1298">ဒေါ်နွယ်နွယ်အောင်(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့် အမျိုးသားလွှတ်တော် ဥက္ကဋ္ဌ၊ ဒု-ဥက္ကဋ္ဌနှင့် ပြည်ထောင်စုအဆင့် ဝန်ကြီးများ၊ လွှတ်တော်ကိုယ်စားလှယ်များနဲ့ ဧည့်သည်တော်များအားလုံး မင်္ဂလာပါရှင်။ ကျွန်မက ပြည်ထောင်စု လွှတ်တော် ဥပဒေကြမ်းပူးပေါင်းကော်မတီအဖွဲ့ဝင် မွန်ပြည်နယ်၊ မဲဆန္ဒနယ်အမှတ်(၂)က အမျိုးသားလွှတ်တော် ကိုယ်စားလှယ် ဒေါ်နွယ်နွယ်အောင် ဖြစ်ပါတယ်။ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီရဲ့ တာဝန်ပေးအပ်ချက်အရ နိုင်ငံတော်သမ္မတက သဘောထားမှတ်ချက်ဖြင့် ပြန်လည်ပေးပို့လာသော ကလေး သူငယ်အခွင့်အရေးများဆိုင်ရာ ဥပဒေကြမ်းနှင့်စပ်လျဉ်းပြီး ပြည်ထောင်စုလွှတ်တော် ဥပဒေကြမ်းပူးပေါင်း ကော်မတီ၏ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို ဖတ်ကြားတင်သွင်းမှာဖြစ်ပါတယ်။ (၁) ကလေးသူငယ်အခွင့်အရေးများဆိုင်ရာဥပဒေကြမ်းကို ပြည်ထောင်စုလွှတ်တော်က ၇-၆-၂၀၁၉ ရက်နေ့တွင် အတည်ပြုခဲ့ပြီး နိုင်ငံတော်သမ္မတထံသို့ လက်မှတ်ရေးထိုး ထုတ်ပြန်နိုင်ရန်ပေးပို့ခဲ့ရာ နိုင်ငံတော် သမ္မတက သဘောထားမှတ်ချက် (၃)ချက်ဖြင့် ၁၈-၆-၂၁၀၉ ရက်နေ့တွင် ပြန်လည်ပေးပို့လာခဲ့ပါသည်။ ယင်း ဥပဒေကြမ်းနှင့်စပ်လျဉ်း၍ နိုင်ငံတော်သမ္မတ၏ သဘောထားမှတ်ချက်အပေါ် ပြည်ထောင်စုလွှတ်တော်တွင် ဆွေးနွေးဆုံးဖြတ်နိုင်ရေးအတွက် ဥပဒေကြမ်းပူးပေါင်းကော်မတီ၏ သဘောထားမှတ်ချက်အစီရင်ခံစာ ပြန်လည် တင်ပြရန် ပြည်ထောင်စုလွှတ်တော် နာယကက ၁၈-၆-၂၀၁၉ ရက်နေ့တွင် တာဝန်ပေးအပ်ခဲ့ပါသည်။ (၂) ထို့အတွက် ဥပဒေကြမ်းပူးပေါင်းကော်မတီသည် ၄-၇-၂၀၁၉ ရက်နေ့တွင် လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေးဝန်ကြီးဌာန၊ ပြည်ထောင်စုရှေ့နေချုပ်ရုံးတို့နှင့် အစည်းအဝေး ကျင်းပခဲ့ပြီး နိုင်ငံတော်သမ္မတ၏ သဘောထားမှတ်ချက်များကို လေ့လာစိစစ်ခဲ့ကြပါသည်။ (၃) ယင်းအစည်းအဝေးတွင် ဆွေးနွေးချက်များအရ နိုင်ငံတော်သမ္မတက သဘောထားမှတ်ချက်ဖြင့် ပြန်လည်ပေးပို့လာသည့် ဥပဒေကြမ်းနှင့်စပ်လျဉ်း၍ ဥပဒေကြမ်း၏ အပိုဒ် ၃ အပိုဒ်ခွဲ(ဌ)၊ အပိုဒ် ၆၀ အပိုဒ်ခွဲ(က)၊ အပိုဒ် ၆၂ အပိုဒ်ခွဲ(က)၊ အပိုဒ်ခွဲ(ဃ)နှင့် အပိုဒ် ၇၆ တို့ကို နိုင်ငံတော်သမ္မတ၏ သဘောထားမှတ်ချက်အတိုင်း အတည်ပြုပြဋ္ဌာန်းသင့်ပါကြောင်း လေ့လာတွေ့ရှိရပါသည်။ (၄) ဥပဒေကြမ်းပူးပေါင်းကော်မတီက ညှိနှိုင်းသဘောတူညီခဲ့သည့် အပိုဒ်၊ အပိုဒ်ခွဲများ၏ ပြင်ဆင်ချက် များကို နောက်ဆက်တွဲပါ ကန့်လန့်ဖြတ်ဇယားတွင် ရှင်းလင်းတင်ပြထားပြီး ကိုယ်စားလှယ်များထံ ဖြန့်ဝေ ထားပါသည်။ (၅) သို့ပါ၍ နိုင်ငံတော်သမ္မတက သဘောထားမှတ်ချက်ဖြင့် ပြန်လည်ပေးပို့လာသော ကလေးသူငယ် အခွင့်အရေးများဆိုင်ရာ ဥပဒေကြမ်းနှင့်စပ်လျဉ်း၍ ပြည်ထောင်စုလွှတ်တော်ဆိုင်ရာ နည်းဥပဒေ ၉၉ နှင့် အညီ လွှတ်တော်သို့ အစီရင်ခံတင်ပြအပ်ပါသည်။ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ။ အားလုံးကျေးဇူးတင်ပါတယ်။</speech>
<title>အထက်ပါဥပဒေကြမ်းနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၁၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ ဥပဒေကြမ်းနဲ့စပ်လျဉ်းပြီး နိုင်ငံတော်သမ္မတရဲ့ သဘောထားမှတ်ချက်အပါအဝင် ဥပဒေကြမ်းပူးပေါင်း ကော်မတီရဲ့ အစီရင်ခံစာမိတ္တူကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ အစီရင်ခံစာမိတ္တူကို နောက်ဆက်တွဲဖြင့် ဖော်ပြထားပါသည်။ နိုင်ငံတော်သမ္မတရဲ့ သဘောထားမှတ်ချက်များကို ပြည်ထောင်စုလွှတ်တော်ဆိုင်ရာ နည်းဥပဒေ ၁၀၈ နဲ့အညီ အဆိုတင်သွင်းဆွေးနွေးလိုတဲ့ လွှတ်တော်ကိုယ်စားလှယ်ရှိပါက အပိုဒ်၊ အပိုဒ်ခွဲအလိုက် ပြည့်စုံစွာ ဖော်ပြပြီး ၁၈-၇-၂၀၁၉ ရက်(ကြာသပတေးနေ့) ညနေ ၄ နာရီ နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်း ကြေညာပါတယ်။</speech>
<title>၂၀၁၉-၂၀၂၀ ခု၊ ဘဏ္ဍာရေးနှစ် ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းနှင့်စပ်လျဉ်း၍ ပြည်ထောင်စုအစိုးရအဖွဲ့ ကိုယ်စား စီမံကိန်းနှင့် ဘဏ္ဍာရေးဝန်ကြီးဌာနက လွှတ်တော်သို့ တင်သွင်းခြင်း ၊</title>
<speech type="speaker">အစီအစဉ်(၁၄) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၉၂၀၂၀ ခု၊ ဘဏ္ဍာရေးနှစ် ပြည်ထောင်စု၏ဘဏ္ဍာငွေအရအသုံးဆိုင်ရာ ဥပဒေကြမ်းကို ပြည်ထောင်စု လွှတ်တော်ဆိုင်ရာ နည်းဥပဒေ ၈၆ နည်းဥပဒေခွဲ (က)နဲ့အညီ ပြည်ထောင်စုအစိုးရအဖွဲ့ကိုယ်စား စီမံကိန်းနှင့် S8 ထင်တယ် ။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီး၊ အမျိုးသားလွှတ်တော် ဥက္ကဋ္ဌကြီးနှင့် လွှတ်တော်ကိုယ်စားလှယ်များ ဖိတ်ကြားထားသော ပြည်ထောင်စုအဆင့်အဖွဲ့အစည်းဝင်များ၊ ဧည့်သည်တော်များ အားလုံးပဲမင်္ဂလာပါ။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် (၁၃)ကြိမ်မြောက် ပုံမှန်အစည်းအဝေး ပထမနေ့မှာ ဖွဲ့စည်းပုံအခြေခံဥပဒေ ပုဒ်မ ၁၀၃ ပုဒ်မခွဲ(က)ပါ ပြဋ္ဌာန်းချက်နဲ့အညီ ပြည်ထောင်စုအစိုးရ အဖွဲ့ကိုယ်စား ကျွန်တော် စီမံကိန်းနှင့် ဘဏ္ဍာရေးဝန်ကြီးဌာန ဒုတိယဝန်ကြီး ဦးမောင်မောင်ဝင်းက ၂၀၁၉-၂၀၂၀ ခု၊ ဘဏ္ဍာရေးနှစ် ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေကြမ်းကို ပြည်ထောင်စု လွှတ်တော်သို့ တင်သွင်းမှာ ဖြစ်ပါတယ်။ Power Point အသုံးပြု တင်ပြခွင့်ပြုပါရန် ပန်ကြားအပ်ပါတယ်။ ၂၀၁၅ ခုနှစ်၊ ပြည်ထောင်စု၏ ဘဏ္ဍာငွေအရအသုံး ရေးဆွဲတင်ပြခြင်းဆိုင်ရာ ဥပဒေ ပုဒ်မ ၈ အရ ဥပဒေကြမ်း နှင့်အတူ ပူးတွဲတင်ပြရမည့် စာရွက်စာတမ်းများ ၂၀၁၆-၂၀၁ရ အမှန်စာရင်း ၂၀၁၇-၂၀၁၈ ရှေ့ပြေးအမှန် စာရင်းတို့ကို လွှတ်တော်ကိုယ်စားလှယ်ကြီးများထံ ဖြန့်ဝေထားပါတယ်။ နာယကကြီးခင်ဗျား။ ပထမဦးစွာ နိုင်ငံတော်၏ စီးပွားရေးအခြေအနေအရပ်ရပ်အပေါ်မှာ ခြုံငုံသုံးသပ် တင်ပြလိုပါတယ်။ ၂၀၁၈-၂၀၁၉ ဘဏ္ဍာနှစ် အမျိုးသားစီမံကိန်းမှာ စုစုပေါင်းပြည်တွင်းထုတ်လုပ်မှုနှင့် ဝန်ဆောင်မှုတန်ဖိုးကို နှစ်အလိုက်ဈေးနှုန်းအရ ကျပ် ၁၀၆.၀၉၆ ထရီလီယံ (၇.၆ ရာခိုင်နှုန်း) တိုးတက်ရန် ရည်မှန်းခဲ့ရာမှာ ပထမ (၆)လပတ် (အောက်တိုဘာလမှ မတ်လအထိ) ကျပ် ၆၇,၁၈၆ ထရီလီယံ ရရှိခဲ့ပြီး စီမံကိန်းရည်မှန်းချက်အပေါ် ၆၃.၃ ရာခိုင်နှုန်း အကောင်အထည်ဖော်နိုင်ခဲ့ပါတယ်။ ပုံမှန်ဈေးနှုန်းအရ ၆.၃ ရာခိုင်နှုန်း တိုးတက်ခဲ့ပြီး နှစ်အကုန်မှာ စီးပွားရေးတိုးတက်မှုနှုန်း ၆.၈ ရာခိုင်နှုန်း ရရှိရန်ရည်မှန်းထားပါတယ်။ ၂၀၁၉-၂၀၂၀ ခု၊ ဘဏ္ဍာရေးနှစ်မှာ တစ်မျိုးသားလုံးရဲ့ စုစုပေါင်းပြည်တွင်းထုတ်လုပ်မှုနှင့် ဝန်ဆောင်မှုတန်ဖိုး GDP ကို နှစ်အလိုက်ဈေးနှုန်းအရ ၁၁၉.၀၂၃ ထရီလီယံ ရရှိဖို့ခန့်မှန်းထားပြီးတော့ GDP တိုးတက်မှု နှုန်းကို ရ ရာခိုင်နှုန်း ရရှိမယ်လို့ မျှော်မှန်းထားပါတယ်။ ၂၀၁၉-၂၀၂၀ ခု၊ ဘဏ္ဍာရေးနှစ်မှာ ကဏ္ဍကြီးများအလိုက် စီးပွားရေးတိုးတက်မှုကို လယ်ယာ ကဏ္ဍကြီး ၂.၅ ရာခိုင်နှုန်း၊ စက်မှုကဏ္ဍ ၈.၆ ရာခိုင်နှုန်းနှင့် ဝန်ဆောင်မှုကဏ္ဍကြီးမှာ ၈.၁ ရာခိုင်နှုန်း တိုးတက်ဖြစ်ပေါ်ရန် ရည်မှန်းထားပါတယ်။ လယ်ယာကဏ္ဍကြီးမှာ ပြည်တွင်းစားသုံးမှုသာမက ပြည်ပသို့ တင်ပို့နိုင်ရန် ဈေးကွက်ဝင် အထွက်ကောင်းမျိုးစေ့ အဆင့်ဆင့် ထုတ်လုပ်ရန်၊ ငါး၊ ပုစွန် တိုးချဲ့မွေးမြူရန်နှင့် နည်းပညာအဆင့်မြှင့်တင်ရန်တို့ကို မျှော်မှန်းထားပါတယ်။ စက်မှုကဏ္ဍကြီးမှာ ပြည်ပကားထုတ်လုပ်တဲ့ ကုမ္ပဏီများမှ ပြည်တွင်းမှာ ထုတ်လုပ်တပ်ဆင်ရန်၊ အထည်ချုပ်လုပ်ငန်း CMP နဲ့ အသေးစားလုပ်ငန်းများမှ ထုတ်လုပ်မှုတိုးတက်လာရန်၊ နိုင်ငံပိုင်စက်ရုံများကို အစိုးရပုဂ္ဂလိက ပူးပေါင်းဆောင်ရွက်မှု PPP လုပ်ငန်းစဉ်ဖြင့် ဆောင်ရွက်၍ ပြည်တွင်းလုပ်ငန်းရှင်များ၊ နိုင်ငံတကာအဖွဲ့အစည်းများနှင့် ပူးပေါင်း၍ အရည်အသွေးမြှင့် ထုတ်ကုန်များ ထုတ်လုပ်ရန်၊ ကမ်းလွန်သဘာဝဓာတ်ငွေ့ ထုတ်လုပ်မှုများ တိုးတက်ရန်၊ ထုတ်လုပ်မှုကဏ္ဍမှာ ရန်ကုန်မိုးပျံလမ်းမကြီး တည်ဆောက်ရန်၊ လေဆိပ်များ၊ နိုင်ငံတကာနှင့် ဆက်သွယ်သောလမ်းများ၊ ပြည်ထောင်စု လမ်းများ၊ ခရိုင်ချင်းဆက်လမ်းများ၊ ကျေးလက်ဒေသဖွံ့ဖြိုးရေးလမ်းများ အဆင့်မြှင့်တင်ရန်နှင့် အသစ် ဖောက်လုပ်ရန်၊ တန်ဖိုးနည်းအိမ်ရာများ၊ တန်ဖိုးသင့်အိမ်ရာများ၊ အငှားအိမ်ရာစီမံကိန်းများ ဆက်လက် ဆောင်ရွက်ရန်တို့ကို ရည်မှန်းပါတယ်။ ဝန်ဆောင်မှုကဏ္ဍကြီးမှာ ပို့ဆောင်ရေး၊ ဆက်သွယ်ရေး၊ ငွေရေးကြေးရေးဝန်ဆောင်မှုများ တိုးတက် ရန်နှင့် ကုန်သွယ်ရေးကဏ္ဍ ဖွံ့ဖြိုးတိုးတက်ရန် ရည်မှန်းထားပါတယ်။ ငွေရေးကြေးရေးကဏ္ဍမှာ နိုင်ငံခြား ငွေလဲလှယ်နှုန်းကို အတတ်နိုင်ဆုံး တည်ငြိမ်အောင် ထိန်းသိမ်းဆောင်ရွက်ရန်၊ ငွေကြေးဖောင်းပွမှုနှုန်းကို ထိန်းသိမ်းနိုင်ရန်၊ ပြည်သူတို့လိုအပ်နေသည့် ကုန်စည်များ ထုတ်လုပ်မှု၊ စားသုံးမှု၊ ကုန်စည်စီးဆင်းမှု စသည့် နယ်ပယ်အသီးသီးက ပူးပေါင်းဆောင်ရွက်ရန်တို့ကို ဆောင်ရွက်မှာဖြစ်ပါတယ်။ ဘဏ္ဍာရေးကဏ္ဍမှာ အခွန်အကောက်ရငွေ တိုးတက်ရရှိစေရန်၊ အစိုးရအသုံးစရိတ်များကို ပိုမို ထိရောက်စွာ စီမံခန့်ခွဲရန်၊ အခြေခံစီးပွားရေးအဆောက်အအုံများ ဖွံ့ဖြိုးရေး၊ ပညာရေး၊ ကျန်းမာရေး၊ လူမှု ကာကွယ်စောင့်ရှောက်ရေး အသုံးစရိတ်များမြှင့်တင်ပေးရန်၊ စီးပွားရေးလုပ်ငန်းများနှင့် ရင်းနှီးမြှုပ်နှံမှုများ အတွက် အခြေခံကောင်းများ တည်ဆောက်ပေးရန်တို့ကို ရည်မှန်းဆောင်ရွက်မှာ ဖြစ်ပါတယ်။ နာယကကြီးခင်ဗျား။ ၂၀၁၉-၂၀၂၀ ဘဏ္ဍာရေးနှစ်အတွက် စုစုပေါင်းပြည်တွင်းထုတ်လုပ်မှုနှင့် ဝန်ဆောင်မှုတန်ဖိုးမှာ နှစ်အလိုက်ဈေးနှုန်းများအရ လယ်ယာကဏ္ဍကြီးရဲ့ ပါဝင်မှု အချိုး ၂၀.၃ ရာခိုင်နှုန်း၊ စက်မှုကဏ္ဍကြီး ၃၈.ရ ရာခိုင်နှုန်းနှင့် ဝန်ဆောင်မှုကဏ္ဍကြီး ၄၁ ရာခိုင်နှုန်း အသီးသီးဖြစ်ပေါ်ရန် ရည်မှန်း ထားပါတယ်။ ၂၀၁၉-၂၀၂၀ ဘဏ္ဍာရေးနှစ်အတွက် ခန့်မှန်းထားတဲ့ ပျမ်းမျှငွေကြေးဖောင်းပွမှုနှုန်းကတော့ ၆.၅ ရာခိုင်နှုန်း ဖြစ်ပါတယ်။ စီးပွားရေးနှင့် ကူးသန်းရောင်းဝယ်ရေးဝန်ကြီးဌာန၏ ရည်မှန်းချက်များအရ ၂၀၁၉-၂၀၂၀ ဘဏ္ဍာရေးနှစ်မှာ ပြည်ပပို့ကုန်တန်ဖိုး အမေရိကန်ဒေါ်လာ ၁၅.၅ ဘီလီယံ၊ ပြည်ပသွင်းကုန် တန်ဖိုး အမေရိကန်ဒေါ်လာ ၁၇.၅ ဘီလီယံ၊ ကုန်သွယ်မှုပမာဏ စုစုပေါင်းတန်ဖိုး အမေရိကန်ဒေါ်လာ ၃၃ ဘီလီယံ၊ ကုန်သွယ်မှုလိုငွေအနေနဲ့ အမေရိကန်ဒေါ်လာ ၂ ဘီလီယံ ဖြစ်ပါတယ်။ နာယကကြီးခင်ဗျား။ မြန်မာနိုင်ငံတော်ဗဟိုဘဏ်ဟာ ငွေကြေးမူဝါဒ (Monetary Policy) ကျင့်သုံးရာမှာ ငွေကြေးပမာဏရည်မှန်းချက် သတ်မှတ်ထားရှိခြင်းနှင့် ငွေကြေးဆိုင်ရာ လုပ်ဆောင်ချက်များကို အကောင် အထည်ဖော် ဆောင်ရွက်လျက်ရှိပါတယ်။ ပြည်တွင်းဈေးနှုန်း တည်ငြိမ်မှုရှိရန်နှင့် ထိန်းသိမ်းရန်အတွက် သီးသန့်ငွေကြေးပမာဏတစ်ရပ်ကို လုပ်ငန်းရည်မှန်းချက်အဖြစ် ထားရှိပြီး စုစုပေါင်းငွေကြေးပမာဏကို ကြားခံရည်မှန်းချက်အဖြစ် ထားရှိ၍ ဆောင်ရွက်လျက်ရှိပါတယ်။ သီးသန့်ငွေကြေးပမာဏကို ပြောင်းလဲစေတဲ့ အဓိကအချက်များဖြစ်တဲ့ လှည့်လည်သုံးစွဲငွေ၊ နိုင်ငံခြားငွေရရန်ပိုင်ခွင့်များ အစိုးရသို့ချေးငွေ၊ စီးပွားရေး ကဏ္ဍသို့ချေးငွေ ပြောင်းလဲမှုများအရ အမှန်ဖြစ်ပေါ်လာမယ့် ငွေကြေးပမာဏကို ခန့်မှန်းပါတယ်။ အဆိုပါခန့်မှန်းချက်ကို ရည်မှန်းထားရှိတဲ့ သီးသန့်ငွေကြေးပမာဏနဲ့ နှိုင်းယှဉ်ချိန်ထိုးပြီးတော့ ယင်ကယ်မဆိတက်က စီးပွားရေးစနှစ်ကထိကဆယ်သင် သိအပ်ပါက အေးလေ (Credit Auction) ခေါ်ယူခြင်းနှင့် စီးပွားရေးစနစ်မှ ပိုလျှံငွေကြေးများကို နုတ်သိမ်းရန်လိုအပ်ပါက အပ်ငွေ လေလံ (Deposit Auction) ခေါ်ယူခြင်း စတဲ့နည်းလမ်းများကို ကျင့်သုံးလျက်ရှိပါတယ်။ ၂၀၁၈-၂၀၁၉ ဘဏ္ဍာရေးနှစ်အတွင်း စီးပွားရေးတိုးတက်မှုနှုန်း မျှော်မှန်းချက်နဲ့ ငွေကြေးဖောင်းပွမှုနှုန်း ရည်မှန်းချက်များ အပေါ်မှာ အခြေခံပြီးတော့ မြန်မာနိုင်ငံတော်ဗဟိုဘဏ်က သီးသန့်ငွေကြေးပမာဏ တိုးတက်မှုနှုန်းကို ၁၁ ရာခိုင်နှုန်း၊ စုစုပေါင်းငွေကြေးပမာဏ တိုးတက်မှုနှုန်းကို ၂၁ ရာခိုင်နှုန်း အသီးသီးရရှိစေရန် ရည်မှန်းချက် ထားရှိ ဆောင်ရွက်ခဲ့ရာမှာ ၂၀၁၈ ဒီဇင်ဘာလအကုန်ရှိ ရှေ့ပြေးအမှန် ကိန်းဂဏန်းများအရ သီးသန့်ငွေကြေး ပမာဏတိုးတက်မှုနှုန်း ရ ရာခိုင်နှုန်း၊ စုစုပေါင်း ငွေကြေးပမာဏတိုးတက်မှုနှုန်း ၁၅ ရာခိုင်နှုန်း ရရှိခဲ့ ပါတယ်။ ၂၀၁၉-၂၀၂၀ ခု ဘဏ္ဍာရေးနှစ်အတွက် ဘတ်ဂျက်လိုငွေနဲ့ GDP အချိုးအပေါ်မှာ မူတည်ပြီးတော့ မြန်မာနိုင်ငံတော် ဗဟိုဘဏ်က အစိုးရဘတ်ဂျက်လိုငွေအတွက် ဘဏ္ဍာငွေဖြည့်ဆည်းမှုကို ဘတ်ဂျက်လိုငွေ၏ ၂၀ ရာခိုင်နှုန်းမှာ ထားရှိသတ်မှတ်ပြီးတော့ ရည်မှန်းဆောင်ရွက်မှာ ဖြစ်ပါတယ်။ မြန်မာနိုင်ငံတော်ဗဟိုဘဏ်အနေနဲ့ ငွေကြေးပမာဏကို သက်ရောက်မှုရှိစေတဲ့ အခြားအချက်များ ဖြစ်တဲ့ နိုင်ငံခြားသုံးငွေရရန်ပိုင်ခွင့်များနဲ့ ပြည်တွင်းချေးငွေ တိုးတက်မှုနှုန်းများကို ထည့်သွင်းစဉ်းစားပြီးတော့ ၂၀၁၉-၂၀၂၀ ဘဏ္ဍာရေးနှစ်အတွက် ငွေကြေးပမာဏ ရည်မှန်းချက်ကို သီးသန့်ငွေကြေးပမာဏ တိုးတက် မှုနှုန်း ၉ ရာခိုင်နှုန်းနဲ့ စုစုပေါင်းငွေကြေးပမာဏ တိုးတက်မှုနှုန်း ၂၀ ရာခိုင်နှုန်း ထားရှိဆောင်ရွက်မှာ ဖြစ်ပါတယ်။ မြန်မာနိုင်ငံရဲ့ အရင်းအနှီးဈေးကွက်ဖွံ့ဖြိုးတိုးတက်စေရန်အတွက် ရန်ကုန်စတော့(ခ်)အိတ်ချိန်း ကို ၉-၁၂-၂၀၁၅ ရက်နေ့မှာ စတင်ဖွင့်လှစ်ခဲ့ပြီး ယခုစာရင်းဝင်ကုမ္ပဏီ ၅ ခုရဲ့ အစုရှယ်ယာများကို နေ့စဉ် ရောင်းဝယ်ဆောင်ရွက်ပေးလျက်ရှိပါတယ်။ စတော့(ခ်)ဈေးကွက်နဲ့ ငွေကြေးစာချုပ်ဈေးကွက်များ ဆက်လက် ဖွံ့ဖြိုးတိုးတက်စေဖို့အတွက် ပြည်ပကျွမ်းကျင်သူများ အကူအညီရယူပြီး အစီအမံများ ချမှတ်ဆောင်ရွက်လျက်ရှိပါတယ်။ နာယကကြီးခင်ဗျာ။ ဆက်လက်ပြီး ၂၀၁၇-၂၀၁၈ ဘဏ္ဍာရေးနှစ်နဲ့ ၂၀၁၈-၂၀၁၉ ဘဏ္ဍာရေးနှစ် ပြည်ထောင်စုရဲ့ ဘဏ္ဍာရေးအခြေအနေကို အကျဉ်းချုပ် အစီရင်ခံတင်ပြပါ့မယ်။ ၂၀၁၇-၂၀၁၈ ဘဏ္ဍာရေးနှစ် ရှေ့ပြေးအမှန်စာရင်းများအရ ရငွေ ကျပ် ၁၇.၇၈၂ ထရီလီယံ၊ သုံးငွေ ၂၀.၁ရရ ထရီလီယံ၊ လိုငွေ ၂.၃၉၅ ထရီလီယံ၊ GDP တန်ဖိုး ၉၀.၄၅၁ ထရီလီယံ၊ လိုငွေနဲ့ GDP အချိုးဟာ ၂.၆၅ ရာခိုင်နှုန်း ဖြစ်ပါတယ်။ ၂၀၁၈-၂၀၁၉ ဘဏ္ဍာရေးနှစ်အတွက် ပြုပြင်ပြီးခန့်မှန်းခြေငွေစာရင်းအရဆိုရင် ရငွေ ၂၁.၈၆ရ ထရီလီယံ၊ သုံးငွေ ၂၇.၁၆၀ ထရီလီယံ၊ လိုငွေ ၅.၂၉၃ ထရီလီယံ၊ GDP တန်ဖိုး ၁၀၅.၇၂၆ ထရီလီယံ ဖြစ်တဲ့အတွက် လိုငွေနဲ့ GDP အချိုးတို့ဟာ ပြုပြင်ပြီးခန့်မှန်းခြေစာရင်းအရ ၅.၀၁ ရာခိုင်နှုန်း ဖြစ်ပါတယ်။ လေးစားအပ်ပါသော နာယကကြီးခင်ဗျား။ ဘဏ္ဍာရေးမူဝါဒကို ဆက်လက်ပြီးတင်ပြပါ့မယ်။ ဘဏ္ဍာရေးမူဝါဒမှာပါဝင်တဲ့ အဓိကမူဝါဒ နှစ်ခုကတော့ အခွန်မူဝါဒနဲ့ အသုံးစရိတ်မူဝါဒ ဖြစ်ပါတယ်။ အခွန်မူဝါဒများအနေဖြင့် ပြည်ထောင်စုအစိုးရ၏ ဘဏ္ဍာရန်ပုံငွေရရှိရေးအတွက် ရသင့်ရထိုက်တဲ့ အခွန် အကောက်များ ဥပဒေနဲ့အညီ အပြည့်အဝ ကောက်ခံရရှိရေး ကြိုးပမ်းဆောင်ရွက်ရန်၊ ဈေးကွက် စီးပွားရေး စနစ်ကို အထောက်အကူဖြစ်စေမယ့် နိုင်ငံတကာစံနှုန်းများနဲ့လျော်ညီတဲ့ အခွန်စနစ်ဖြစ်ထွန်း ပေါ်ပေါက် စေရန်၊ အမျိုးသားအကျိုးစီးပွား ရေရှည်ဖွံ့ဖြိုးတိုးတက်ရေးအတွက် စားသုံးမှု၊ ရင်းနှီးမြှုပ်နှံမှုနဲ့ စုဆောင်းမှု တို့ကို အခွန်အကောက်စနစ်နဲ့ထိန်းညှိပေးရန်၊ တစ်မျိုးသားလုံး၏ ကျန်းမာရေး၊ ကြံ့ခိုင်ရေးနှင့် အကျင့်စာရိတ္တ မြင့်မားရေးတို့အတွက် အခွန်အကောက်စနစ်ဖြင့် ထိန်းကျောင်းပေးရန်၊ သဘာဝပတ်ဝန်းကျင်နှင့် တွင်းထွက် သယံဇာတများ ထိန်းသိမ်းရေးနဲ့ ရေရှည်တည်တံ့ခိုင်မြဲရေးတို့အတွက် အခွန်အကောက်စနစ်ဖြင့် ထိန်းကျောင်း ပေးရန်တို့ ဖြစ်ပါတယ်။ အသုံးစရိတ်မူဝါဒများအနေဖြင့် ပညာရေး၊ ကျန်းမာရေးနဲ့ လူမှုကာကွယ်စောင့်ရှောက်ရေးအသုံးစရိတ် များကို ဆက်လက်တိုးမြှင့် သုံးစွဲရန်၊ ပြည်သူလူထုကို ချက်ချင်းလက်ငင်း အကျိုးပြုစေမည့် အသုံးစရိတ် များကို ဦးစားပေးသုံးစွဲရန်၊ အသေးစား၊ အလတ်စား စီးပွားရေးလုပ်ငန်းများ ဖွံ့ဖြိုးတိုးတက်ရေးကို အထောက်အကူပြုစေမည့် အသုံးစရိတ်များကို ခွဲဝေချထားရန်၊ ဖွဲ့စည်းပုံနဲ့ ဝန်ထမ်းခန့်အပ်မှုများကို စနစ်တကျ စိစစ်ခွင့်ပြုရန်၊ စီမံကိန်းများအား ဦးစားပေးအဆင့်ခွဲခြားပြီး နိုင်ငံတော်ဘတ်ဂျက်၊ ဖွံ့ဖြိုးမှု အကူအညီ၊ အစိုးရ-ပုဂ္ဂလိကပူးပေါင်းဆောင်ရွက်မှု ပုံစံတို့ဖြင့် ခွဲခြားဆောင်ရွက်ရန်၊ ပစ္စည်းဝယ်ယူမှု များကို စနစ်တကျ စိစစ်ဆောင်ရွက်ရန်၊ ပြည်တွင်းကျပ်ငွေဖြင့် ဝယ်ယူနိုင်သည့်ပစ္စည်းများကို ပြည်တွင်း ကျပ်ငွေဖြင့်သာ ဝယ်ယူရန်နှင့် နိုင်ငံခြားငွေသုံးစွဲမှုကို တတ်နိုင်သမျှလျှော့ချရန်၊ ပြည်ပအကူအညီရငွေနဲ့ ပြည်ပချေးယူရငွေများကို ရယူရာတွင် ဖွံ့ဖြိုးမှုအကူအညီဆိုင်ရာ မူဝါဒနဲ့အညီ ရယူရန်၊ ကျေးလက်ဒေသ ဖွံ့ဖြိုးရေး၊ လျှပ်စစ်မီးရရှိရေး၊ လမ်းပန်းဆက်သွယ်မှု ကောင်းမွန်ရေး၊ သောက်သုံးရေနဲ့ စိုက်ပျိုးရေ လုံလောက်စွာရရှိရေးတို့အတွက် တိုးမြှင့်သုံးစွဲရန်တို့ကို ချမှတ်ထားပါတယ်။ ၂၀၁၉-၂၀၂၀ ဘဏ္ဍာရေးနှစ်မှာ အသုံးစရိတ်ခွဲဝေချထားမှုများကို နိုင်ငံတော်ရဲ့ ဦးစားပေးလုပ်ငန်း များအနက် လျှပ်စစ်နှင့် စွမ်းအင်၊ ပို့ဆောင်ရေးနှင့် ဆက်သွယ်ရေး၊ လမ်းတံတားကဏ္ဍများ၊ ပညာရေး ကဏ္ဍ၊ ကျန်းမာရေးကဏ္ဍ၊ လူမှုကာကွယ်စောင့်ရှောက်ရေးကဏ္ဍ အသုံးစရိတ်များကို ဦးစားပေးပြီးတော့ တိုးမြှင့်ခွဲဝေပေးထားပါတယ်။ ၂၀၁၉-၂၀၂၀ အတွက် အရအသုံးခန့်မှန်းခြေငွေစာရင်းရေးဆွဲရာမှာ ယခင် နှစ်များကဲ့သို့ နှစ်လတ်ဘဏ္ဍာရေးမူဘောင် (Medium Term Fiscal Framework)ကို အခြေခံပြီးတော့ ရေးဆွဲခဲ့ပါကြောင်း တင်ပြအပ်ပါတယ်။ နာယကကြီးခင်ဗျား။ ပြည်ထောင်စုအဆင့် ဌာန၊ အဖွဲ့အစည်းများက အဆိုပြုတင်ပြလာတဲ့ ရသုံး ခန့်မှန်းခြေငွေစာရင်းများကို စိစစ်ရာမှာ စီမံကိန်းနှင့် ဘဏ္ဍာရေးဝန်ကြီးဌာနနဲ့ ဒုတိယသမ္မတတို့က စိစစ် ခဲ့ပါတယ်။ အောက်ပါအခြေခံမူများကိုချမှတ်ပြီး စိစစ်ခဲ့ကြောင်း တင်ပြအပ်ပါတယ်။ (က) ရရှိသော ဘဏ္ဍာငွေ များဖြင့် အရေးကြီးသည့် ဆောင်ရွက်ဆဲစီမံကိန်းများကို ပြီးပြတ်အောင် ဆောင်ရွက်ဖို့နဲ့ အများပြည်သူ အတွက် အကျိုးရှိမယ့် Productive ဖြစ်တဲ့ ကိစ္စများကို ဦးစားပေးဆောင်ရွက်ရန်၊ (ခ) ပစ္စည်းဝယ်ယူမှု များကို ဖြစ်နိုင်လျှင် ပြည်တွင်းမှာ ကျပ်ငွေဖြင့် ဝယ်ယူနိုင်သည်များကို ပြည်တွင်းမှသာဝယ်ယူရန် (Local Purchase) ဖြစ်ပါတယ်။ (ဂ) ပရိဘောဂနဲ့ ရုံးသုံးပစ္စည်းများ ဝယ်ယူခြင်းနှင့် ရုံး၊ ဝန်ထမ်းအိမ်ရာ၊ အုပ်ချုပ်မှုဆိုင်ရာ အဆောက် အအုံများ ဆောက်လုပ်ခြင်းကို အမှန်တကယ်လိုအပ်ချက်ရှိမှသာ ဆောင်ရွက်ရန်၊ (ဃ) ဆောက်လုပ်ရေး လုပ်ငန်းများ (Construction) မှာ မြေပိုင်ဆိုင်ခွင့် (Land Ownership) ရပြီးဖြစ်ရန်၊ (င) ဝန်ထမ်းသစ်များ ခန့်ထားရာမှာ အနည်းဆုံးလိုအပ်ချက်ဖြင့်သာ ခန့်ထားရန်၊ Outsourcing ဖြင့် ဆောင်ရွက်နိုင်သည့်ကိစ္စ များကို Outsourcing ဖြင့် ဆောင်ရွက်ရန် (စ) ပြည်ပမှ ပစ္စည်းဝယ်ယူရာမှာ ငွေလွှဲစာတမ်း (Letter of Credit) ဖွင့်လှစ်ဝယ်ယူသည့် စနစ်ကျင့်သုံးရန်၊ ဝယ်ယူသည့်ပစ္စည်းများလည်း အသစ်ဖြစ်ရန်၊ လိုအပ်ပါက Pre-shipment Inspection on CLOSE6560:6Q€: Advance Payment op:08 og806$ ပေးချေရန် လိုအပ်ပါက ၁၀% Down Payment သာပေးရန်၊ (ဆ) မော်တော်ကားများ ဝယ်ယူရာတွင် ဝန်ထမ်းအများစု စီးနင်းရန်ဝယ်ယူသည့် ဖယ်ရီဘတ်(စ်)ကားများကိုသာ ခွင့်ပြုပေးပြီး ရာထူးအဆင့်များ အတွက်လိုအပ်တဲ့ ဆလွန်းယာဉ်များကို ဗဟိုစက်ပစ္စည်းစာရင်းအင်းနဲ့ စစ်ဆေးရေးဦးစီးဌာနမှာရှိတဲ့ နိုင်ငံပိုင်ဘဏ္ဍာသိမ်းယာဉ်များမှသာ ခွဲဝေပေးရန်တို့ ဖြစ်ပါတယ်။ တိုင်းဒေသကြီး၊ ပြည်နယ်များရဲ့ လိုငွေကို ဖြည့်ဆည်းပေးနိုင်ရန် ယခင်နှစ်များကဲ့သို့ ညွှန်းကိန်း ၆ ခုနဲ့ တိုင်းတာတွက်ချက်ပြီးတော့ ၂၀၁၉-၂၀၂၀ ခု ဘဏ္ဍာရေးနှစ်အတွက် ပြည်ထောင်စုဘဏ္ဍာရန်ပုံငွေမှ တိုင်းဒေသကြီး၊ ပြည်နယ်များသို့ ထောက်ပံ့ပေးမယ့် ငွေကတော့ ကျပ် ၂,၁၁၄ ဘီလီယံ ဖြစ်ပါတယ်။ ဆက်လက်ပြီးလာမယ့် ၃ နှစ်စာအတွက် နှစ်လတ်ဘဏ္ဍာရေး လျာထားချက်များကို တင်ပြ ပါမယ်။ ၂၀၁၉-၂၀၂၀ ခုနှစ်မှ ၂၀၂၁-၂၀၂၂ ခုနှစ်အထိ နှစ်လတ်ဘဏ္ဍာရေး လျာထားချက်ဟာ တင်ပြပါ အကောင်းတက်ထိ ခင် မင်းသားပါတယ် ပြည်ထောင်စုအဆင့် ဌာန၊ အဖွဲ့အစည်းများရဲ့ ၂၀၁၉-၂၀၂၀ ခု၊ ဘဏ္ဍာရေးနှစ် အရအသုံးခန့်မှန်းခြေ ငွေစာရင်းများဟာ ကျွန်တော်တို့ တင်ပြပါအတိုင်း ဖြစ်ပါတယ်။ ရငွေ စုစုပေါင်းအနေနဲ့ ကျပ် ၂၅,၃၁၃ ထရီလီယံ၊ သုံးငွေစုစုပေါင်း ၃၂,၃၄၀ ထရီလီယံ၊ လိုငွေ ၇.၀၂ရ ထရီလီယံနဲ့ ဂျီဒီပီတန်ဖိုးဟာ ၁၁၉.၀၂၃ ထရီလီယံ ဖြစ်တဲ့အတွက်ကြောင့် လိုငွေနဲ့ ဂျီဒီပီအချိုး ၅.၉ ရာခိုင်နှုန်း ဖြစ်ပါတယ်။ တိုင်းဒေသကြီး၊ ပြည်နယ်များရဲ့ အရအသုံးခန့်မှန်းခြေငွေစာရင်းအချုပ်ဟာ တင်ပြပါဇယားအတိုင်း ဖြစ်ပါတယ်။ ပြည်ထောင်စုနဲ့ တိုင်းဒေသကြီး၊ ပြည်နယ် ပေါင်းလိုက်လို့ရှိရင် ကျွန်တော်တို့ အရအသုံးခန့်မှန်းခြေ ငွေစာရင်းများအရ ၂၀၁၉-၂၀၂၀ ဘဏ္ဍာရေးနှစ်အတွက် နိုင်ငံတော်တစ်ရပ်လုံးအနေနဲ့ဆိုရင် အရအသုံး ခန့်မှန်းခြေစာရင်းများဟာ တင်ပြပါအတိုင်း ဖြစ်ပါတယ်။ နာယကကြီးခင်ဗျား။ ယခင်နှစ်များက အရေးပေါ်ရန်ပုံငွေကို ကျွန်တော်တို့ နိုင်ငံတော်ကိုယ်စား ပြည်ထောင်စုစီမံကိန်းနဲ့ ဘဏ္ဍာရေးဝန်ကြီးဌာနမှာ ဘီလီယံ ၁၀၀ ကျပ် လျာထားခဲ့ပါတယ်။ ၂၀၁၉-၂၀၂၀ ဘဏ္ဍာရေးနှစ်မှာတော့ ကျွန်တော်တို့ နိုင်ငံတော်ကိုယ်စား ပြည်ထောင်စုစီမံကိန်းနဲ့ ဘဏ္ဍာရေးဝန်ကြီး ဌာနတွင် ကျပ် ၅၀ ဘီလီယံသာ လျာထားမှာဖြစ်ပါတယ်။ ပြည်ထောင်စုအဆင့် ဗဟိုအဖွဲ့အစည်းများနဲ့ ပြည်ထောင်စုဝန်ကြီးဌာနများကို ကျပ် ၃၆ ဘီလီယံ ခွဲဝေလျာထားပေးပြီးတော့ တိုင်းဒေသကြီး၊ ပြည်နယ် များကို တိုင်း၊ ပြည်နယ်တစ်ခုကို ၁ ဘီလီယံနှုန်းနဲ့ ကျွန်တော်တို့ ၁၄ ဘီလီယံ ခွဲဝေလျာထားပေးပါကြောင်း တင်ပြအပ်ပါတယ်။ အခွန်ဝေစုနဲ့ပတ်သက်၍ ပြည်ထောင်စုမှ တိုင်းဒေသကြီး၊ ပြည်နယ်များသို့ ခွဲဝေပေးသည့် အခွန်ဝေစုနှင့်ပတ်သက်ပြီး နိုင်ငံပိုင်ကဏ္ဍက ကောက်ခံရရှိတဲ့ အခွန်အရပ်ရပ်ကနေ နှစ်လတ်ဘဏ္ဍာရေး မူဘောင်အရ ညွှန်းကိန်းများနဲ့တွက်ချက်ပြီးတော့ ခွဲဝေပေးထားပါတယ်။ ပုဂ္ဂလိကကဏ္ဍရဲ့ သမဝါယမကဏ္ဍ တင်သွင်းတဲ့ သွင်းကုန်များအပေါ် ကောက်ခံရရှိတဲ့ငွေများမပါ ကုန်သွယ်လုပ်ငန်းခွန်ရဲ့ ၁၅ ရာခိုင်နှုန်း အထူးကုန်စည်ခွန်ရဲ့ ၁၅ ရာခိုင်နှုန်း တစ်ဦးချင်းဝင်ငွေခွန်ရဲ့ ၅ ရာခိုင်နှုန်းနဲ့ တံဆိပ်ခေါင်းခွန် ၂ ရာခိုင်နှုန်းတို့ကို တိုင်းဒေသကြီး၊ ပြည်နယ်အလိုက် ကောက်ခံရရှိတဲ့ အပေါ်မှာ မူတည်ပြီးတော့ ခွဲဝေပေးခဲ့ပါတယ်။ စုစုပေါင်းခွဲဝေပေးတဲ့ အခွန်ဝေစုပမာဏကတော့ ကျပ် ၃၄၉.၈၄၁ ဘီလီယံ ဖြစ်ပါတယ်။ ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေလျာထားမှုကတော့ ကျပ် ၃၁.ရ ဘီလီယံ ဖြစ်ပါတယ်။ ၂၀၁၉-၂၀၂၀ ခု၊ ဘဏ္ဍာရေးနှစ် ပြည်ထောင်စုရဲ့ အရအသုံးခန့်မှန်းခြေငွေစာရင်းကို လွှတ်တော် ကိုယ်စားလှယ်ကြီးများ လေ့လာနိုင်ရန်အတွက် ကိန်းဂဏန်းအခြေခံနည်း (Accounting Method) နဲ့ doiodąjossac@osas: (Analytical Method)oxima parodosg60:003:0los fil Accounting Method အရ ကျွန်တော်တို့ လိုငွေနဲ့ GDP အချိုးဟာ ၅.၉ ရာခိုင်နှုန်းဖြစ်ပြီးတော့ Analytical Method နဲ့ဆိုရင် လိုငွေနဲ့ GDP အချိုးတို့ဟာ ၇.၂၈ ရာခိုင်နှုန်း ဖြစ်ပါတယ်။ နိုင်ငံတစ်နိုင်ငံဟာ ဘတ်ဂျက်လိုငွေ ပြမှုကို လျှော့ချနိုင်ဖို့အတွက် အခွန်တိုးမြှင့်ကောက်ခံရခြင်း၊ အသုံးစရိတ်များကို လျှော့ချခြင်းစသည်တို့ကို ဆောင်ရွက်တဲ့ ဘဏ္ဍာရေးမူဝါဒကတော့ Contructionary Physical Policy ဖြစ်ပါတယ်။ တစ်ဖန် လိုငွေပြ ဘတ်ဂျက်ဖြစ်နေသော်လည်းပဲ နိုင်ငံရဲ့ စီးပွားရေးဖွံ့ ဖြိုးတိုးတက်မှုအခြေအနေ အရ အရှိန်အဟုန် ပိုမိုရရှိဖို့ လိုအပ်တဲ့ပြည်ပကနေပြီးတော့ ရင်းနှီးမြှုပ်နှံမှုများ ပိုမိုစီးဝင်လာစေ ဖို့အတွက် အခွန်အကောက် မူဝါဒများကို ဖြေလျှော့ပေးရခြင်း၊ အခြေခံအဆောက်အအုံများအတွက်ကို အစိုးရအသုံးစရိတ်များကို တိုးမြှင့်သုံးစွဲရခြင်းတို့ဖြင့် စုစုပေါင်းဝယ်လိုအား (Applicate Demand) ကို တိုးမြင့်စေနိုင်တဲ့ ဘဏ္ဍာရေးမူဝါဒကတော့ Expressionary Physical Policy ဖြစ်ပါတယ်။ ကျွန်တော်တို့ ယခုလာမည့်နှစ်မှာတော့ Expressionary Physical Policy ကို ကျင့်သုံးဆောင်ရွက်မှာ ဖြစ်ပါတယ်။ ယခင်နှစ်များရဲ့ အတွေ့အကြုံများအရ မူလခန့်မှန်းခြေ BE မှာ လိုငွေနဲ့ GDP အချိုး ၄ ရာခိုင်နှုန်း ကျော်ကျော်ဝန်းကျင် လျာထားရေးဆွဲသော်လည်းပဲ အမှန်စာရင်း(Actual) များရရှိတဲ့အခါမှာ လိုငွေနဲ့ GDP အချိုးဟာ ၂ ရာခိုင်နှုန်း၊ ၃ ရာခိုင်နှုန်း ပတ်ဝန်းကျင်သာ ဖြစ်ပေါ်လေ့ရှိတာကို တွေ့ရပါတယ်။ ယခုနှစ်မှာ ပြည်ထောင်စုဝန်ကြီးဌာနများနဲ့ တိုင်းဒေသကြီး၊ ပြည်နယ်များကို ဆောင်ရွက်ဆဲအရေးကြီးတဲ့ လုပ်ငန်း စီမံကိန်းများကို ပြီးပြတ်စေဖို့နဲ့ မိမိဌာနအတွက် ဦးတည်ပြီးသုံးစွဲခြင်းမျိုး မဟုတ်ဘဲနဲ့ ပြည်သူလူထုကို လက်ငင်းအကျိုးကျေးဇူး ဖြစ်ထွန်းစေမယ့် အသုံးစရိတ်များ ပိုမိုထည့်သွင်းလျာထားခွင့် ပြုခဲ့တဲ့အတွက် လိုငွေနဲ့ GDP အချိုး ၅.၉ ရာခိုင်နှုန်းဖြင့် ရေးဆွဲထားခြင်းဖြစ်ပါကြောင်း တင်ပြအပ်ပါတယ်။ စုစုပေါင်းရငွေနဲ့ စုစုပေါင်းသုံးငွေမှာ ဌာန၊ အဖွဲ့အစည်းများအလိုက် ပါဝင်တဲ့အချိုးအစားများကတော့ ကျွန်တော်တို့ တင်ပြပါဇယားများအတိုင်းဖြစ်ပါတယ်။ ဲ့ညှာသောအားဖြင့် ကျွန်တော်တို့ဇယားနဲ့ပဲ တင်ပြထားပါတယ်။ ၂၀၁၉-၂၀၂၀ မူလခန့်မှန်း ခြေစာရင်းကို ၂၀၁၇-၂၀၁၈ ရှေ့ပြေးအမှန်စာရင်းနဲ့ ၂၀၁၈-၂၀၁၉ ပြုပြင်ပြီးခန့်မှန်းခြေစာရင်းတို့နဲ့လည်း နှိုင်းယှဉ်နိုင်ဖို့ ဖော်ပြပေးထားပါတယ်။ လိုငွေနဲ့ GDP အချိုးဟာ ၂၀၁၇-၂၀၁၈ ရှေ့ပြေးအမှန်စာရင်းအရ ၂.၆၅ ရာခိုင်နှုန်း ရှိပြီးတော့ ၂၀၁၈-၂၀၁၉ ရဲ့ ပြုပြင်ပြီးခန့်မှန်းခြေစာရင်းအရတော့ ၅.၀၁ ရာခိုင်နှုန်း ဖြစ်ပါတယ်။ ၂၀၁၉-၂၀၂၀ မူလခန့်မှန်းခြေစာရင်း အရ ၅.၉ ရာခိုင်နှုန်း ဖြစ်ပါတယ်။ အခွန်ရငွေစာရင်းမှာ ၂၀၁၉-၂၀၂၀ ဘဏ္ဍာရေး နှစ်မှာ ၂၀၁၇-၂၀၁၈ ဘဏ္ဍာရေးနှစ် ရှေ့ပြေးအမှန်စာရင်းနဲ့ နှိုင်းယှဉ်ပါက ကျပ် ၄၄၅.၈၂၂ ဘီလီယံပိုမိုပြီးတော့ ၂၀၁၈-၂၀၁၉ ဘဏ္ဍာရေးနှစ် ပြုပြင်ပြီးခန့်မှန်းခြေစာရင်းနဲ့ နှိုင်းယှဉ်ပါက ကျပ် ၇၈.၅၄၈ ဘီလီယံ ပိုမိုပါကြောင်း တင်ပြ အပ်ပါတယ်။ နာယကကြီးခင်ဗျား။ နိုင်ငံပိုင်စီးပွားရေးအဖွဲ့အစည်းများနဲ့ ပတ်သက်ပြီးတော့ ပြည်ထောင်စုအစိုးရ အဖွဲ့ရဲ့ သဘောတူအတည်ပြုချက်အရ ၂၀၁၂-၂၀၁၃ ဘဏ္ဍာရေးနှစ်ကစပြီးတော့ ပြည်ထောင်စုဘဏ္ဍာရန်ပုံငွေ စာရင်း၊ အခြားစာရင်းရှင် Union Fund Account - Other Account (UFA-OA)နှင့်Union Fund AccountSEE Account (UFA-SEE) ဆိုပြီးတော့ ဖွင့်လှစ်ဆောင်ရွက်ခွင့်ပြုခဲ့ပါတယ်။ အဖွဲ့အစည်းပေါင်း (၂၀)ခုရဲ့ ငွေကြေးစီမံခန့်ခွဲမှု အစီအစဉ်အားလုံးကို ၂၀၁၉-၂၀၂၀ ခု၊ ဘဏ္ဍာရေးနှစ်ကစပြီးတော့ ပြည်ထောင်စုဘဏ္ဍာ ရန်ပုံငွေစာရင်း UFA-SEE Account တစ်ခုတည်းဖြင့်သာ ဆောင်ရွက်သွားမှာ ဖြစ်ပါတယ်။ နိုင်ငံပိုင်စီးပွားရေးအဖွဲ့ အစည်းများကို ပြည်ထောင်စုဘဏ္ဍာရန်ပုံငွေစာရင်း UFA-SEE Account တစ်ခုတည်းနဲ့ ဆောင်ရွက်သွားမယ့်အစီအစဉ်များ၊ နိုင်ငံပိုင်စီးပွားရေးအဖွဲ့ အစည်းများရဲ့ နိုင်ငံတော်ကို ထည့်ဝင်ငွေ၊ ဝင်ငွေခွန်၊ ကုန်သွယ်လုပ်ငန်းခွန်နဲ့ အထူးကုန်စည်ခွန်ပေးဆောင်ရမယ့် အခြေအနေနဲ့ ဘဏ္ဍာရေးနှစ်အလိုက် သာမန်စာရင်းကုန်သွယ်မှုအရ အမြတ်/အရှုံးအခြေအနေများကိုလည်း ကျွန်တော်တို့ ရှင်းလင်းတင်ပြချက်မှာ ထည့်သွင်းတင်ပြထားပါတယ်။ ၂၀၁၉-၂၀၂၀ ဘဏ္ဍာရေးနှစ် ပြည်ထောင်စုရဲ့ ဘဏ္ဍာငွေအရအသုံးခန့်မှန်းခြေငွေစာရင်းမှာ မြန်မာနိုင်ငံတော်ဗဟိုဘဏ်မပါ နိုင်ငံတော်ပိုင်စီးပွားရေး အဖွဲ့အစည်း ၃၁ ဖွဲ့ရှိပါတယ်။ ပြည်ထောင်စုဘဏ္ဍာရန်ပုံငွေအစီအစဉ်နဲ့ ဆောင်ရွက်တဲ့အဖွဲ့ ၂၆ ဖွဲ့နဲ့ အစီ အစဉ်ပြင်ပက ဆောင်ရွက်တဲ့အဖွဲ့ ၅ ဖွဲ့ဖြစ်ပါတယ်။ ဒီထဲမှာ အမြတ်ရရှိတဲ့အဖွဲ့ ၂၂ ဖွဲ့ ရှိပြီးတော့ အရှုံး ပေါ်ပေါက်မယ့်အဖွဲ့ ၉ ဖွဲ့ ရှိပါတယ်။ ၎င်းတို့ကိုလည်း တင်ပြထားပါတယ်။ မြန်မာနိုင်ငံရဲ့ ရေရှည်တည်တံ့ခိုင်မြဲပြီးတော့ ဟန်ချက်ညီတဲ့ ဖွံ့ဖြိုးတိုးတက်မှုစီမံကိန်း(Myanmar Sustainable Development Plan-MSDP)မှာ နိုင်ငံပိုင်စီးပွားရေးလုပ်ငန်းများရဲ့ စွမ်းဆောင်ရည်နဲ့ ယှဉ်ပြိုင် နိုင်စွမ်းကိုမြှင့်တင်ပေးရန် Action Plan များချမှတ်ထားပြီးတော့ အစိုးရပိုင်အဖြစ်နဲ့ ဆက်လက်ထားရှိဖို့၊ ပုဂ္ဂလိကပိုင်အဖြစ်နဲ့ပြောင်းလဲဖို့၊ အများပိုင်အဖြစ်ပြောင်းလဲဖို့၊ အစိုးရ-ပုဂ္ဂလိက ပူးပေါင်းဆောင်ရွက်မှုပုံစံ ပြောင်းလဲဖို့ စတဲ့ဆောင်ရွက်မှုများကို စီစဉ်ဆောင်ရွက်သွားမှာဖြစ်ပါတယ်။ စွမ်းအင်ကဏ္ဍ၊ လျှပ်စစ်ကဏ္ဍနဲ့ ပတ်သက်ပြီးတော့ စွမ်းအင်ကဏ္ဍရငွေသုံးငွေများနှင့် လျှပ်စစ်ကဏ္ဍရငွေသုံးငွေများကို လွှတ်တော် ကိုယ်စားလှယ်ကြီးများ လေ့လာနိုင်ရန် ကျွန်တော်တို့ ရှင်းလင်းတင်ပြချက်မှာ အကျဉ်းတင်ပြထားပါတယ်။ ဆောင်ရွက်ပြီးစီးမှု အခြေအနေများနဲ့ပတ်သက်ပြီးတော့ စီမံကိန်းနဲ့ဘဏ္ဍာရေးဝန်ကြီးဌာနဝန်ကြီးရဲ့ ယခင်နှစ် ရှင်းလင်းတင်ပြချက်အပေါ်မှာ ဆောင်ရွက်ပြီးစီးတဲ့ အခြေအနေများဟာ ၂၀၁၈-၂၀၁၉ ဘဏ္ဍာရေးနှစ် ပြည်ထောင်စုရဲ့ ဘဏ္ဍာငွေအရအသုံးဆိုင်ရာဥပဒေကို ပြဋ္ဌာန်းပြီးတာနဲ့ ၂၀၁၈-၂၀၁၉ ဘဏ္ဍာရေးနှစ် အတွက် Citizen's Budget စာစောင်ကို ယခင်နှစ်ကထက် ပိုပိုပြည့်စုံ ပွင့်လင်းမြင်သာစွာ ထုတ်ဝေ နိုင်ခဲ့ပါတယ်။ အလားတူပဲ ၂၀၁၉-၂၀၂၀ ဘဏ္ဍာရေးနှစ် ပြည်ထောင်စုရဲ့ ဘဏ္ဍာငွေအရအသုံးဆိုင်ရာဥပဒေ ပြဋ္ဌာန်းပြီးနောက်မှာလည်း Citizen's Budget စာစောင်ကို ဆက်လက် ထုတ်ဝေထားမည်ဖြစ်ပါကြောင်း တင်ပြအပ်ပါတယ်။ Budget ပွင့်လင်းမြင်သာမှုရှိဖို့အတွက် ၂၀၁၂-၂၀၁၃ ဘဏ္ဍာရေးနှစ်ကနေ ၂၀၁၈-၂၀၁၉ ဘဏ္ဍာရေးနှစ် မူလခန့်မှန်းခြေငွေစာရင်းအထိ ကိန်းဂဏန်းများကို Accounting Method နဲ့ Analytical Method နည်းလမ်းနှစ်မျိုးနဲ့ ပြုစုပြီးတော့ စီမံကိန်းနှင့် ဘဏ္ဍာရေးဝန်ကြီးဌာနရဲ့ Website မှာဖော်ပြခဲ့ပြီး ဖြစ်ပါတယ်။ ၂၀၁၉-၂၀၂၀ ဘဏ္ဍာရေးနှစ် အရအသုံးခန့်မှန်းခြေငွေစာရင်းများကိုလည်းပဲ ပြည်ထောင်စု goscossm saospsGig:odzaəlov Accounting Method $. Analytical Method dojas GoG:cos? ဘတ်ဂျက်ပွင့်လင်းမြင်သာမှုကို အထောက်အကူပေးနိုင်ဖို့ ဝန်ကြီးဌာနနဲ့ ရသုံးခန့်မှန်းခြေငွေစာရင်းဦးစီးဌာနရဲ့ Website တွေမှာ ဖော်ပြပေးသွားမှာဖြစ်ပါတယ်။ နာယကကြီးခင်ဗျာ။ ငြိမ်းချမ်းပြီးတော့ သာယာဝပြောတဲ့ ဒီမိုကရေစီဖက်ဒရယ်ပြည်ထောင်စုကို တည်ဆောက်နိုင်ဖို့အတွက် မြန်မာနိုင်ငံရဲ့ ရေရှည်တည်တံ့ခိုင်မြဲပြီး ဟန်ချက်ညီတဲ့ ဖွံ့ဖြိုးတိုးတက်မှုစီမံကိန်း (MSDP)ကို ရေးဆွဲထားပြီးဖြစ်ရာ (MSDP)ရဲ့ ပန်းတိုင်အမှတ် ၂ မဟာဗျူဟာအမှတ် ၂.၄ မှာ အရင်းအမြစ် များကို တည်ငြိမ်စွာနဲ့ စွမ်းရည်ပြည့်ဝစွာ ခွဲဝေနိုင်ရေးအတွက် ပြည်သူ့ဘဏ္ဍာရေးစီမံခန့်ခွဲမှု အားကောင်း MSDD renownicima onome Qinforce ပြုပြင်ပြောင်းလဲရေးလုပ်ငန်းစဉ်များကို ရေရှည်စဉ်ဆက်မပြတ် ဆောင်ရွက်ရမယ့် လုပ်ငန်းစဉ်များအဖြစ်နဲ့ သတ်မှတ်ပြီးတော့ ဆောင်ရွက်လျက်ရှိပါတယ်။ ဝန်ကြီးဌာနအလိုက် ယခင်နှစ် ရည်မှန်းလျာထားချက်များအပေါ်မှာ အကောင်အထည်ဖော်ဆောင်ရွက် နိုင်မှု အခြေအနေများကိုလည်းပဲ တင်ပြထားပါတယ်။ နာယကကြီးခင်ဗျာ။ နိုင်ငံတော်ရဲ့ ကြွေးမြီများအနေနဲ့ နိုင်ငံတော်ရဲ့ ကြွေးမြီအရပ်ရပ်နဲ့ပတ်သက်ပြီး ကျွန်တော်တို့ ရှင်းလင်းတင်ပြချက်စာအုပ်မှာတော့ အပြည့်အစုံဖော်ပြထားပါတယ်။ ၃၁-၃-၂၀၁၉ ရက်နေ့ အထိ ပြည်တွင်းကြွေးမြီနဲ့ GDP အချိုး ၂၁.၅ ရာခိုင်နှုန်း၊ ပြည်ပကြွေးမြီနဲ့ GDP အချိုး ၁၄.၅ ရာခိုင်နှုန်း ဖြစ်ပါတယ်။ နိုင်ငံတော်ရဲ့ ပြည်တွင်းပြည်ပကြွေးမြီများနဲ့ ပတ်သက်ပြီးတော့ ကြွေးမြီခံနိုင်ရည်ရှိမှု ဆန်းစစ်ခြင်း၊ မိစီမံခန့်ခွဲနိုင်မာအားကောင်းစေရန်တောင်တက်ခြင်း၊ မတ်တမ်းတင်ခြင်း အစီရင်ခံခြင်းများကို စနစ်တကျဆောင်ရွက်လျက်ရှိပါကြောင်း တင်ပြအပ်ပါတယ်။ ပြည်သူ့ကြွေးမြီစီမံခန့်ခွဲမှုဥပဒေကို ပြည်ထောင်စုလွှတ်တော်က ၅-၁-၂၀၁၆ ရက်နေ့မှာ ပြည်ထောင်စုလွှတ်တော်ဥပဒေအမှတ်(၂)နဲ့ ပြဋ္ဌာန်းခဲ့ ပါတယ်။ ပြည်သူ့ကြွေးမြီစီမံခန့်ခွဲမှုဥပဒေပုဒ်မ ၁၁ အရ ကာလလတ်ကြွေးမြီစီမံခန့်ခွဲမှုမဟာဗျူဟာကို အနည်းဆုံးနောက်ဘဏ္ဍာရေးနှစ် ၃ နှစ်ကာလအတွက် ဝန်ကြီးဌာနက နှစ်စဉ်ပုံမှန်ရေးဆွဲရမှာ ဖြစ်တဲ့အတွက် ကြောင့် နှစ်စဉ်ရေးဆွဲဆောင်ရွက်လျက်ရှိပါတယ်။ ပြည်သူ့ကြွေးမြီ စီမံခန့်ခွဲမှုဥပဒေပုဒ်မ ၃ရ အရ အစိုးရရဲ့ ကြွေးမြီဆိုင်ရာ နှစ်ပတ်လည်အစီရင်ခံစာ ကိုလည်းပဲ နှစ်စဉ်ထုတ်ပြန် ဆောင်ရွက်လျက်ရှိပါတယ်။ ၂၀၁၉-၂၀၂၀ ပြည်ထောင်စုရဲ့ ဘဏ္ဍာငွေအရအသုံးဆိုင်ရာ ဥပဒေကြမ်းမှာတော့ အပိုင်း ၈ ပိုင်း၊ အခန်း ၈ ခန်း၊ ပုဒ်မ ၄၁ ခု ပါဝင်ပါကြောင်း တင်ပြအပ်ပါတယ်။ ၂၀၁၉-၂၀၂၀ ဘဏ္ဍာရေးနှစ် ပြည်ထောင်စုရဲ့ အရအသုံးခန့်မှန်းခြေငွေစာရင်းနဲ့ ၂၀၁၉-၂၀၂၀ ဘဏ္ဍာရေးနှစ် ပြည်ထောင်စုရဲ့ ဘဏ္ဍာငွေအရအသုံးဆိုင်ရာဥပဒေကြမ်းတို့ကို ပြည်ထောင်စုရှေ့နေချုပ်ရုံးရဲ့ သုံးသပ် ကြံပြုချက်နဲ့အတူ ပူးတွဲတင်ပြထားပါတယ်။ ၂၀၁၉-၂၀၂၀ ခုဘဏ္ဍာရေးနှစ် ပြည်ထောင်စုရဲ့ ဘဏ္ဍာငွေ အရအသုံးဆိုင်ရာ ဥပဒေကြမ်းမှာ ၂၀၁၈-၂၀၁၉ ဘဏ္ဍာရေးနှစ် ပြည်ထောင်စု၏ ဘဏ္ဍာငွေအရအသုံး ဆိုင်ရာဥပဒေကို အခြေခံပြီးတော့ အောက်ပါတို့ကို ပယ်ဖျက်ခြင်း၊ ပြင်ဆင်ဖြည့်စွက်ခြင်းများဖြင့် ဆောင်ရွက် ထားပါတယ်။ (က) နိုင်ငံတော်ပိုင် စီးပွားရေးအဖွဲ့အစည်းများသည် စီးပွားရေးဆန်ဆန် ဆောင်ရွက်နိုင်ရေးနဲ့ မိမိတို့ရဲ့ ငွေကြေးအင်အားအပေါ်မှာ မိမိတို့ရပ်တည်နိုင်ရေး မူနဲ့အညီဆောင်ရွက်ကြရာမှာ UFA-SEE Account နဲ့ UFA-OA Account များ ဖွင့်လှစ်ဆောင်ရွက်လျက်ရှိရာမှ ပြည်ထောင်စုရဲ့ ဘဏ္ဍာငွေရန်ပုံငွေ အစီအစဉ်နဲ့ UFA-SEE Account တစ်ခုတည်းနဲ့ ဆောင်ရွက်ရမည်ဖြစ်၍ ၂၀၁၈-၂၀၁၉ ဘဏ္ဍာရေးနှစ် ပြည်ထောင်စုရဲ့ ဘဏ္ဍာငွေအရအသုံးဆိုင်ရာ ဥပဒေပုဒ်မ ၂၀ ကို ပယ်ဖျက်ပြီးတော့ ၁၉၊ ၂၁၊ ၂၂၊ ၂၃ တို့နှင့် ပြင်ဆင်အစားထိုးထားပါတယ်။ အရေးပေါ်ရန်ပုံငွေကို ပြည်ထောင်စုဝန်ကြီးဌာနများနဲ့ တိုင်းဒေသကြီး၊ ပြည်နယ်အစိုးရအဖွဲ့များမှ ဖြန့်ခွဲလျာထားပြီးတော့ ကြိုတင်မမျှော်မှန်းနိုင်တဲ့ကိစ္စရပ်များနှင့် သဘာဝ ဘေးအန္တရာယ်ကြောင့် ဖြစ်ပေါ်လာတဲ့ကိစ္စရပ်များကို သုံးစွဲနိုင်ဖို့ ၂၀၁၈-၂၀၁၉ ဘဏ္ဍာရေးနှစ် ပြည်ထောင်စုရဲ့ ဘဏ္ဍာငွေအရအသုံးဆိုင်ရာ ဥပဒေပုဒ်မ ၂ရ အစား ပုဒ်မ ၂၆ နဲ့ ပြင်ဆင်ဖြည့်စွက်ထားပါတယ်။ လေးစားအပ်ပါသောနာယကကြီးနှင့် လွှတ်တော်ကိုယ်စားလှယ်ကြီးများခင်ဗျာ။ နိဂုံးချုပ်အနေဖြင့် ပြည်ထောင်စုအစိုးရအဖွဲ့က ဘဏ္ဍာရေးကော်မရှင်၏ ထောက်ခံချက်နဲ့အတူ ပေးပို့တင်ပြထားတဲ့ ၂၀၁၉၂၀၂၀ ခု ဘဏ္ဍာရေးနှစ် ပြည်ထောင်စု၏ အရအသုံးခန့်မှန်းခြေငွေစာရင်း၊ ၂၀၁၉-၂၀၂၀ ခု ဘဏ္ဍာရေးနှစ် ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေကြမ်းတို့ကို ပြည်ထောင်စုလွှတ်တော်က ဆွေးနွေး သုံးသပ်၍ အတည်ပြုပေးနိုင်ပါရန် လေးစားစွာ တင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ပြည်ထောင်စု၏ အရအသုံးခန့်မှန်းခြေ ငွေစာရင်း၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေကြမ်း၊ ဘဏ္ဍာရေးကော်မရှင်၏ ထောက်ခံ တင်ပြချက်၊ ပြည်ထောင်စု၏ အရအသုံးခန့်မှန်းခြေငွေစာရင်း အကျဉ်းချုပ်ဇယားများ၊ ပြည်ထောင်စု၏ ဘဏ္ဍာငွေ အရအသုံးခန့်မှန်းခြေ အဆိုပြုတင်ပြချက် အနှစ်ချုပ်နဲ့ နိုင်ငံတော်ပိုင်စီးပွားရေးအဖွဲ့အစည်း များ၏ ကုန်သွယ်မှုအရှုံးအမြတ်စာရင်းများနှင့် ဘဏ္ဍာရေးအခြေအနေဖော်ပြချက်၊ ဝန်ကြီးဌာနများရဲ့ သာမန်အသုံးစရိတ်နှင့် ငွေလုံးငွေရင်းအသုံးစရိတ်စာရင်း(အသေးစိတ်)နဲ့ Electronic Budget Submission Template ဖြင့် ပြုစုထားတဲ့ ဝန်ကြီးဌာနများရဲ့ သာမန်အသုံးစရိတ်စာရင်း Soft Copy ကို လွှတ်တော် ကိုယ်စားလှယ်တစ်ဦးချင်း လေ့လာစိစစ်နိုင်ဖို့အတွက် သက်ဆိုင်ရာ လွှတ်တော်ရုံးများမှတစ်ဆင့် ကြိုတင် ဖြန့်ဝေထားပြီး ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒီနေ့မှာ လွှတ်တော်သို့ တင်သွင်းခဲ့တဲ့ ၂၀၁၉-၂၀၂၀ ခု၊ ဘဏ္ဍာရေးနှစ် အမျိုးသားစီမံကိန်းဥပဒေကြမ်းနဲ့ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်း တို့မှာပါရှိတဲ့ ပြည်ထောင်စုအဆင့် အဖွဲ့ အစည်းများအလိုက် စီမံကိန်းလုပ်ငန်းများနဲ့ ရငွေသုံးငွေများကို စိစစ်နိုင်ဖို့အတွက် စိစစ်ရေးပူးပေါင်းအဖွဲ့ ၂၀ ဖွဲ့ကို ဖွဲ့စည်းပေးထားပြီး ဖြစ်ပါတယ်။ စိစစ်ရေးပူးပေါင်းအဖွဲ့များအနေနဲ့ အဖွဲ့လိုက်စိစစ်တဲ့အခါမှာ အထောက်အကူပြုစေဖို့ သက်ဆိုင်ရာ ဌာန၊ အဖွဲ့အစည်းများအလိုက် ဆောင်ရွက်မယ့် စီမံကိန်းလုပ်ငန်းများ၊ ရငွေသုံးငွေများ ရှင်းလင်းတင်ပြခြင်း အစီအစဉ်ကို ဇူလိုင်လ ၁ရ ရက်နဲ့ ၂၂ ရက်တို့မှာ ဆက်လက်ဆောင်ရွက်မှာ ဖြစ်ပါတယ်။ ဒါ့အပြင် အဖွဲ့လိုက် စိစစ်တွေ့ရှိမှုကို သတ်မှတ်ရက်အမီပေးပို့နိုင်ရေး အလေးထားဆောင်ရွက်ကြဖို့ လိုအပ်ပါတယ်။ ဆက်လက်ပြီး ပြည်ထောင်စုလွှတ်တော် ဥပဒေကြမ်းပူးပေါင်းကော်မတီနဲ့ ပြည်သူ့ငွေစာရင်းပူးပေါင်း ကော်မတီတို့ကလည်း တင်ပြပါ အမျိုးသားစီမံကိန်းဥပဒေကြမ်းနဲ့ ပြည်ထောင်စု၏ ဘဏ္ဍာငွေအရအသုံး ဆိုင်ရာဥပဒေကြမ်းတို့အတွက် လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာများကို ပြည်ထောင်စု၏ ဘဏ္ဍာငွေအရအသုံးရေးဆွဲတင်ပြခြင်းဆိုင်ရာ ဥပဒေ ပုဒ်မ ၄ ပုဒ်မခွဲ(က)၊ (ခ)တို့နဲ့အညီ လွှတ်တော်သို့ တင်သွင်းနိုင်ရေး ဆောင်ရွက်ရန်ဖြစ်ပါကြောင်း ကြိုတင်အသိပေးအပ်ပါတယ်။</speech>
</bill>
<bill>
<title>လွှတ်တော်နှစ်ရပ်သဘောကွဲလွဲသော မြန်မာ့ဆက်သွယ်ရေးကော်ပိုရေးရှင်း ဥပဒေကြမ်းနှင့်စပ်လျဉ်း၍ ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ ဖတ်ကြားတင်ပြခြင်း</title>
<speech type="speaker">အစီအစဉ်(၁၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မြန်မာ့ ဆက်သွယ်ရေး ကော်ပိုရေးရှင်းဥပဒေကြမ်းကို အမျိုးသားလွှတ်တော်မှာ စတင်တင်သွင်းဆွေးနွေးခဲ့ပြီး လွှတ်တော် နှစ်ရပ်သဘောကွဲလွဲတဲ့ ဥပဒေကြမ်းအဖြစ် ပြည်ထောင်စုလွှတ်တော်၌ ဆွေးနွေးဆုံးဖြတ်နိုင်ဖို့ ၆-၆-၂၀၁၉ ရက်မှာ ပေးပို့ထားပါတယ်။ အဆိုပါဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နဲ့ သဘောထား မှတ်ချက်အစီရင်ခံစာကို လွှတ်တော်သို့ ဖတ်ကြားတင်ပြဖို့ ဖိတ်ခေါ်ပါတယ်။</speech>
<speech><mp id="1246">ဦးဇော်ဝင်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>လေးစားရပါသော ပြည်ထောင်စု လွှတ်တော် နာယကကြီးနှင့်တကွ အားလုံးပဲမင်္ဂလာပါခင်ဗျာ။ ကျွန်တော်ကတော့ ပဲခူးတိုင်းဒေသကြီး၊ ထန်းတပင်မြို့နယ် ပြည်သူ့လွှတ်တော်ကိုယ်စားလှယ် ဦးဇော်ဝင်း ဖြစ်ပါတယ်။ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီရဲ့ အဖွဲ့ဝင်တစ်ဦးဖြစ်ပြီးတော့ ကော်မတီရဲ့ တာဝန်ပေးချက်အရ လွှတ်တော် နှစ်ရပ်သဘောကွဲလွဲသော မြန်မာ့ဆက်သွယ်ရေးကော်ပိုရေးရှင်း ဥပဒေကြမ်းနဲ့စပ်လျဉ်းပြီးတော့ ပြည်ထောင်စု လွှတ်တော် ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို ဖတ်ကြားတင်ပြသွားမှာဖြစ်ပါတယ်။ လွှတ်တော်နှစ်ရပ်သဘောကွဲလွဲတဲ့ မြန်မာ့ဆက်သွယ်ရေးကော်ပိုရေးရှင်းဥပဒေကြမ်းကို အမျိုးသား လွှတ်တော်မှာ ၂၇-၂-၂၀၁၉ ရက်နေ့မှာ ဆွေးနွေးအတည်ပြုခဲ့ပြီးတော့ ပြည်သူ့လွှတ်တော်ကို ပေးပို့ခဲ့ ပါတယ်။ ပြည်သူ့လွှတ်တော်ကနေပြီးတော့ ၂၂-၅-၂၀၁၉ ရက်မှာ ပြင်ဆင်ချက်များနှင့် ပြန်လည်ပေးပို့ခဲ့ရာ အမျိုးသားလွှတ်တော်က သဘောမတူတဲ့အချက်များကို ပြည်ထောင်စုလွှတ်တော်တွင် ဆွေးနွေးဆုံးဖြတ်ရန် ၆-၆-၂၀၁၉ ရက်မှာ ပေးပို့ခဲ့ပါတယ်။ ယင်းဥပဒေကြမ်းနှင့်စပ်လျဉ်းပြီးတော့ လွှတ်တော်နှစ်ရပ် သဘောကွဲလွဲတဲ့ အချက်အပေါ်တွေမှာ ပြည်ထောင်စုလွှတ်တော်မှာ ဆွေးနွေးဆုံးဖြတ်နိုင်ဖို့အတွက် ဥပဒေကြမ်းပူးပေါင်းကော်မတီရဲ့ သဘောထား မှတ်ချက် အစီရင်ခံစာတင်ပြဖို့ ပြည်ထောင်စုလွှတ်တော် နာယက က ၆-၆-၂၀၁၉ ရက်နေ့မှာ တာဝန်ပေးအပ် ခဲ့ပါတယ်။ ဒါကြောင့်မို့လို့ ဥပဒေကြမ်းပူးပေါင်းကော်မတီဟာ ၄-၇-၂၀၁၉ ရက်မှာ ပို့ဆောင်ရေးနှင့် ဆက်သွယ်ရေး ဝန်ကြီးဌာန၊ ပြည်ထောင်စုရှေ့နေချုပ်ရုံးတို့နဲ့ အစည်းအဝေးကျင်းပခဲ့ပြီးတော့ ဥပဒေကြမ်းပါတဲ့ သဘော ထားကွဲလွဲချက်များကို လေ့လာစိစစ်ခဲ့ကြပါတယ်။ ယင်းအစည်းအဝေးမှာ ဆွေးနွေးချက်များအရ ပြည်ထောင်စုလွှတ်တော် ဥပဒေကြမ်းပူးပေါင်း ကော်မတီဟာ လွှတ်တော်နှစ်ရပ် သဘောကွဲလွဲတဲ့ အချက်များနဲ့စပ်လျဉ်းပြီးတော့ ဥပဒေကြမ်းရဲ့ အပိုဒ် ၃ ခြေဆင်း၊ အပိုဒ်ခွဲ (ခ)၊ အပိုဒ် ၁၀၊ အပိုဒ် ၁၁ အပိုဒ်ခွဲ(က)၊ အပိုဒ်ခွဲ (ခ)ရဲ့ ခြေဆင်း၊ အပိုဒ် ၁၂၊ အပိုဒ် ၁၃၊ အပိုဒ် ၁၄ အပိုဒ်ခွဲ (က)ရဲ့ ခြေဆင်း၊ အပိုဒ်ခွဲငယ် (၁)၊ အပိုဒ်ခွဲငယ် (၃)၊ အပိုဒ် ၁၄ အပိုဒ်ခွဲ(ခ)၊ အပိုဒ်ခွဲ(ဂ)၊ အပိုဒ် ၁၅၊ အပိုဒ် ၁၆ ရဲ့ခြေဆင်း၊ အပိုဒ်ခွဲ(က)၊ အပိုဒ်ခွဲ(ဂ)၊ အပိုဒ်ခွဲ(ဃ)၊ အပိုဒ် ၁ရ ရဲ့ ခြေဆင်း၊ အပိုဒ် ၁၈၊ အပိုဒ် ၁၉၊ အပိုဒ် ၂၀၊ အခန်း (၅)ခေါင်းစဉ်၊ အပိုဒ် ၂၁ ရဲ့ခြေဆင်း၊ အပိုဒ် ၂၂ ရဲ့ခြေဆင်း၊ အပိုဒ် ၂၃၊ အပိုဒ် ၂၄ အပိုဒ်ခွဲ(ဌ)၊ အပိုဒ်ခွဲ(ဏ)၊ အပိုဒ် ၂ရ အပိုဒ်ခွဲ(ခ)၊ အပိုဒ် ၃၂ ရဲ့ခြေဆင်း၊ အပိုဒ် ၃၄၊ အပိုဒ် ၃၆ အပိုဒ်ခွဲ(ဂ)၊ အပိုဒ် ၄၀ ရဲ့ ခြေဆင်း၊ အပိုဒ် ၄၁ အပိုဒ်ခွဲ(ခ)၊ အပိုဒ်ခွဲ(ဂ)၊ အပိုဒ် ၄၄၊ အပိုဒ် ၄၅၊ အပိုဒ် ၄၆၊ အပိုဒ် ၄၉ အပိုဒ်ခွဲ(ဂ) တို့ကို ဥပဒေကြမ်းပူးပေါင်းကော်မတီရဲ့ ပြင်ဆင်ချက်များအတိုင်းလည်းကောင်း၊ အပိုဒ် ၇။ အပိုဒ် ၁၄ အပိုဒ်ခွဲ(က) အပိုဒ်ခွဲငယ်(၂)၊ အပိုဒ် ၂၁ အပိုဒ်ခွဲ(င)၊ အပိုဒ်ခွဲ(ဆ)၊ အပိုဒ် ၂ အပိုဒ်ခွဲ(ခ)၊ အပိုဒ် ၂၄ အပိုဒ်ခွဲ(ဃ)တို့ကို ပြည်သူ့လွှတ်တော်ရဲ့ အတည်ပြုချက်များအတိုင်းလည်းကောင်း အတည်ပြုပြဋ္ဌာန်းသင့် ပါကြောင်း လေ့လာတွေ့ရှိရပါတယ်။ ဥပဒေကြမ်းပူးပေါင်းကော်မတီက ညှိနှိုင်းသဘောတူခဲ့တဲ့ လွှတ်တော်နှစ်ရပ် သဘောကွဲလွဲသော အပိုဒ်၊ အပိုဒ်ခွဲများကို နောက်ဆက်တွဲပါ ကန့်လန့်ဖြတ်ဇယားများဖြင့် ပြည်ထောင်စုလွှတ်တော် ကိုယ်စားလှယ် များထံ ဖြန့်ဝေထားပါတယ်။ သို့ဖြစ်ပါ၍ လွှတ်တော်နှစ်ရပ်သဘောကွဲလွဲသော မြန်မာ့ဆက်သွယ်ရေးကော်ပိုရေးရှင်းဥပဒေကြမ်း နှင့်စပ်လျဉ်း၍ ပြည်ထောင်စုလွှတ်တော်ဆိုင်ရာ နည်းဥပဒေ ၈၂ နှင့်အညီ ဥပဒေကြမ်းပူးပေါင်းကော်မတီမှ အစီရင်ခံတင်ပြအပ်ပါတယ်။ အားလုံး ကျေးဇူးတင်ပါယ်ခင်ဗျာ။ အထက်ပါ ဥပဒေကြမ်းနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ် ရှိပါက အမည်စာရင်းတင်သွင်းနိုင်ကြောင်း ကြေညာခြင်း ၊</speech>
<speech type="speaker">အစီအစဉ်(၁၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ ဥပဒေကြမ်းရဲ့ သဘောကွဲလွဲချက်များနဲ့စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက်အစီရင်ခံစာကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ အစီရင်ခံစာအပြည့်အစုံကို နောက်ဆက်တွဲဖြင့် ဖော်ပြထားပါသည်။ ပြည်ထောင်စုလွှတ်တော်ဆိုင်ရာ နည်းဥပဒေ ၈၃ နည်းဥပဒေခွဲ(ဂ)နဲ့အညီ လွှတ်တော်နှစ်ရပ် သဘော ကွဲလွဲတဲ့အချက်များနဲ့ တိုက်ရိုက်သက်ဆိုင်တဲ့ ပြင်ဆင်ချက် အဆိုတင်သွင်းဆွေးနွေးလိုတဲ့ လွှတ်တော် ကိုယ်စားလှယ်များရှိပါက ဆွေးနွေးလိုတဲ့ အပိုဒ်၊ အပိုဒ်ခွဲ အကြောင်းအရာကို ဖော်ပြလက်မှတ်ရေးထိုးပြီး ၁၈-၇-၂၀၁၉ ရက် (ကြာသပတေးနေ့) ညနေ ၄ နာရီ နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်း ကြေညာပါတယ်။</speech>
</bill>
<bill>
<title>လွှတ်တော်နှစ်ရပ်သဘောကွဲလွဲသော ၂၀၁ရ ခုနှစ်၊ မြေသိမ်းဥပဒေကြမ်း နှင့်စပ်လျဉ်း၍ ဥပဒေကြမ်းပူးပေါင်း ကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ ဖတ်ကြားတင်ပြခြင်း</title>
<speech type="speaker">အစီအစဉ်(၁၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁ရ ခုနှစ်၊ မြေသိမ်းဥပဒေကြမ်းကို အမျိုးသားလွှတ်တော်မှာ စတင်ဆွေးနွေးခဲ့ပြီး လွှတ်တော်နှစ်ရပ် သဘော ကွဲလွဲတဲ့ ဥပဒေကြမ်းအဖြစ် ပြည်ထောင်စုလွှတ်တော်၌ ဆွေးနွေးဆုံးဖြတ်နိုင်ဖို့ ၆-၆-၂၀၁၉ ရက်မှာ ပေးပို့ ထားပါတယ်။ အဆိုပါဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နဲ့ သဘောထား မှတ်ချက် အစီရင်ခံစာကို လွှတ်တော်သို့ ဖတ်ကြားတင်ပြဖို့ ဖိတ်ခေါ်ပါတယ်။</speech>
<speech><mp id="1599">ဦးနေမျိုးထွန်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>လေးစားရပါသော ပြည်ထောင်စု လွှတ်တော် နာယကကြီးနှင့် ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စုအဆင့်အဖွဲ့ အစည်းဝင်များ၊ လေ့လာသူများအားလုံး မင်္ဂလာပါလို့ နှုတ်ခွန်းဆက်သပါတယ်။ ကျွန်တော်ကတော့ ရန်ကုန်တိုင်းဒေသကြီး၊ ထန်းတပင်မဲဆန္ဒနယ်က ပြည်သူ့လွှတ်တော်ကိုယ်စားလှယ်၊ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီဝင် ဦးနေမျိုးထွန်း ဖြစ်ပါတယ်။ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ၏ တာဝန်ပေးချက်အရ လွှတ်တော်နှစ်ရပ် သဘောကွဲလွဲသော ၂၀၁ရ ခုနှစ်၊ မြေသိမ်းဥပဒေကြမ်းနှင့်စပ်လျဉ်း၍ ပြည်ထောင်စုလွှတ်တော် ဥပဒေကြမ်း ပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာကို လွှတ်တော်သို့ တင်ပြသွား မှာဖြစ်ပါတယ်။ လွှတ်တော်နှစ်ရပ် သဘောကွဲလွဲသော ၂၀၁ရ ခုနှစ်၊ မြေသိမ်းဥပဒေကြမ်းဟာ အမျိုးသားလွှတ်တော်၌ ၇-၉-၂၀၁၈ ရက်နေ့တွင် ဆွေးနွေးအတည်ပြုပြီး ပြည်သူ့လွှတ်တော်သို့ပေးပို့ခဲ့ပါသည်။ ပြည်သူ့လွှတ်တော်က ၂၁-၅-၂၀၁၉ ရက်တွင် ပြင်ဆင်ချက်များဖြင့် ပြန်လည်ပေးပို့ခဲ့ရာ အမျိုးသားလွှတ်တော်က သဘောမတူသည့် အချက်များကို ပြည်ထောင်စုလွှတ်တော်တွင် ဆွေးနွေးဆုံးဖြတ်နိုင်ရန် ၆-၆-၂၀၁၉ ရက်နေ့တွင် ပြန်လည် ပေးပို့ခဲ့ပါသည်။ ယင်းဥပဒေကြမ်းနှင့်စပ်လျဉ်း၍ လွှတ်တော်နှစ်ရပ် သဘောကွဲလွဲသည့် အချက်များအပေါ် ပြည်ထောင်စု လွှတ်တော်တွင် ဆွေးနွေးဆုံးဖြတ်နိုင်ရေး ဥပဒေကြမ်းပူးပေါင်းကော်မတီ၏ သဘောထားမှတ်ချက် အစီရင်ခံစာ တင်ပြရန် ပြည်ထောင်စုလွှတ်တော် နာယက က ၆-၆-၂၀၁၉ ရက်တွင် တာဝန်ပေးအပ်ခဲ့ပါသည်။ ထို့အတွက် ဥပဒေကြမ်းပူးပေါင်းကော်မတီသည် ၄-၇-၂၀၁၉ ရက်တွင် ပြည်ထောင်စုအစိုးရအဖွဲ့ရုံး ဝန်ကြီးဌာန၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ပြည်ထောင်စုရှေ့နေချုပ်ရုံးတို့နှင့် အစည်းအဝေးကျင်းပခဲ့ပြီး ဥပဒေကြမ်းပါ သဘောထားကွဲလွဲချက်များကို လေ့လာစိစစ်ခဲ့ကြပါသည်။ ယင်းအစည်းအဝေးတွင် ဆွေးနွေးချက်များအရ ပြည်ထောင်စုလွှတ်တော် ဥပဒေကြမ်းပူးပေါင်း ကော်မတီသည် လွှတ်တော်နှစ်ရပ် သဘောကွဲလွဲသည့် အချက်များနှင့်စပ်လျဉ်း၍ ဥပဒေကြမ်း၏ အပိုဒ် ၃။ အပိုဒ်ခွဲ(စ)ကို ပြည်သူ့လွှတ်တော်၏ အတည်ပြုချက်အတိုင်းလည်းကောင်း၊ အပိုဒ် ၃ အပိုဒ်ခွဲ(၃)ကို ဥပဒေကြမ်း ပူးပေါင်းကော်မတီ၏ ပြင်ဆင်ချက်အတိုင်းလည်းကောင်း အတည်ပြုပြဋ္ဌာန်းသင့်ပါကြောင်း လေ့လာ တွေ့ရှိရပါသည်။ ဥပဒေကြမ်းပူးပေါင်းကော်မတီသည် လွှတ်တော်နှစ်ရပ်သဘောကွဲလွဲသည့် အချက်များအပြင် လွှတ်တော်နှစ်ရပ် အတည်ပြုခဲ့သည့် ဥပဒေကြမ်းအပေါ်တွင်လည်း ထပ်မံလေ့လာစိစစ်ခဲ့ရာ ဥပဒေကြမ်း၏ အပိုဒ် ၂ရ အပိုဒ်ခွဲ(ခ)နှင့် အပိုဒ် ၅၅ တို့၏ ခြေဆင်းတို့ကို ပြည်ထောင်စုလွှတ်တော်ဆိုင်ရာ နည်းဥပဒေ(၉၈) အရ ဖြည့်စွက်အကြံပြုချက်အဖြစ် ဥပဒေကြမ်းပူးပေါင်းကော်မတီ၏ အသစ်ပြင်ဆင်ချက်အတိုင်း အတည်ပြု ပြဋ္ဌာန်းသင့်ပါကြောင်းလည်း လေ့လာတွေ့ရှိရပါသည်။ ဥပဒေကြမ်းပူးပေါင်းကော်မတီက ညှိနှိုင်းသဘောတူညီခဲ့သည့် လွှတ်တော်နှစ်ရပ် သဘောကွဲလွဲသော အပိုဒ်၊ အပိုဒ်ခွဲများနှင့် အသစ်ပြင်ဆင်သည့် အပိုဒ်၊ အပိုဒ်ခွဲများကို နောက်ဆက်တွဲပါ ကန့်လန့်ဖြတ်ဇယား များဖြင့် လွှတ်တော်ကိုယ်စားလှယ်တော်ကြီးများထံ ပြုစုဖြန့်ဝေထားပြီး ဖြစ်ပါတယ်။ သို့အတွက် လွှတ်တော်နှစ်ရပ် သဘောကွဲလွဲသော ၂၀၁ရ ခုနှစ်၊ မြေသိမ်းဥပဒေကြမ်းနှင့်စပ်လျဉ်း၍ ပြည်ထောင်စုလွှတ်တော်ဆိုင်ရာ နည်းဥပဒေ ၈၂ နှင့်အညီ ဥပဒေကြမ်းပူးပေါင်းကော်မတီက လွှတ်တော်သို့ လေးစားစွာ အစီရင်ခံတင်ပြအပ်ပါသည်။ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ။ အားလုံးကို ကျေးဇူးတင်ပါတယ်။</speech>
<title>အထက်ပါကိစ္စနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၁၃) ဖြစ်ပါတယ်။</speech>
<speech type="speaker">အစီအစဉ်(၁၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ ဥပဒေကြမ်းရဲ့ သဘောကွဲလွဲချက်များနဲ့စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ အစီရင်ခံစာအပြည့်အစုံကို နောက်ဆက်တွဲဖြင့် ဖော်ပြထားပါသည်။ ပြည်ထောင်စုလွှတ်တော်ဆိုင်ရာ နည်းဥပဒေ ၈၃ နည်းဥပဒေခွဲ(ဂ)နဲ့အညီ လွှတ်တော်နှစ်ရပ် သဘောကွဲလွဲတဲ့ အချက်များနဲ့ တိုက်ရိုက်သက်ဆိုင်တဲ့ ပြင်ဆင်ချက်အဆို တင်သွင်းဆွေးနွေးလိုတဲ့ လွှတ်တော် ကိုယ်စားလှယ်ရှိပါက ဆွေးနွေးလိုတဲ့ အပိုဒ်၊ အပိုဒ်ခွဲ အကြောင်းအရာကို ဖော်ပြလက်မှတ်ရေးထိုးပြီး ၁၈-၇-၂၀၁၉ ရက်(ကြာသပတေးနေ့) ညနေ ၄ နာရီ နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်း ကြေညာပါတယ်။</speech>
</bill>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး ပထမနေ့ ရပ်နားကြောင်းနှင့် ဒုတိယနေ့ ကျင်းပမည့် နေ့ရက်နှင့် ကြေညာခြင်း</title>
<speech type="speaker">အစီအစဉ်(၁၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ယနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် (၁၃)ကြိမ်မြောက် ပုံမှန်အစည်းအဝေး ပထမနေ့ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် (၁၃)ကြိမ်မြောက် ပုံမှန်အစည်းအဝေးရဲ့ ဒုတိယနေ့ကို ၂၀၁၉ ခုနှစ်၊ ဇူလိုင်လ ၁ရ ရက်(ဗုဒ္ဓဟူးနေ့) နံနက် ၁၀ နာရီ ကျင်းပပြုလုပ်မည်ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">ပြည်ထောင်စုလွှတ်တော် ကိုယ်စားလှယ်များအားလုံး ထွက်ခွာနိုင် ကြပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် (၁၃)ကြိမ်မြောက် ပုံမှန်အစည်းအဝေး ပထမနေ့ အစည်းအဝေးကို ညနေ ၁၅:၅၀ နာရီတွင် ရပ်နားပါသည်။</speech>
</postface>
</transcript>
</doc>
