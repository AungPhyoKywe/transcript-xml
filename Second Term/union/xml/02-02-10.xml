<doc>
<docinfo>
<docno>02-02-10.xml</docno>
<pdf>02-02-10.pdf</pdf>
<term value="02">ဒုတိယအကြိမ်</term>
<session value="02" />
<sittingday value="10" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ဒုတိယပုံမှန်အစည်းအဝေး ဒသမနေ့မှတ်တမ်း</title>
<date>၁၃၇၈ ခုနှစ်၊ ဝါခေါင်လပြည့်ကျော် ၁၂ ရက် (၂၀၁၆ ခုနှစ်၊ သြဂုတ်လ ၃၀ ရက်)(အင်္ဂါနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် ဒုတိယပုံမှန်အစည်းအဝေး ဒသမနေ့ကို မွန်းလွဲ ၁၃:၃၀ နာရီင်ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ဒုတိယပုံမှန်အစည်းအဝေးရဲ့ ဒသမနေ့ အစီအစဉ် စတင်ပါတော့မယ်။ ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါ။</speech>
<speech type="mc">အားလုံး ထိုင်နိုင်ကြပါပြီခင်ဗျား။ ပြည်ထောင်စုလွှတ်တော် အစည်းအဝေး အထမြောက်ကြောင်းနှင့် စတင်ကျင်းပကြောင်း ကြေညာခြင်း ။</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် ဒုတိယပုံမှန်အစည်းအဝေး ဒသမနေ့မှာ ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စု လွှတ်တော်ကိုယ်စားလှယ်ဦးရေ စုစုပေါင်း ၆၄ရ ဦးရှိပြီး ဒီကနေ့ အစည်းအဝေးကို ၅၈၆ ဦး တက်ရောက် ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၉၀.၅ရ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ) တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် ဒသမနေ့ အစည်းအဝေး အစီအစဉ်ကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျာ။</speech>
<title>ဒုတိယအကြိမ် ပြည်ထောင်စု လွှတ်တော် ဒုတိယပုံမှန်အစည်းအဝေး ဒသမနေ့ အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေထား တဲ့အတိုင်း ဆက်လက်ဆောင်ရွက်ပါမယ်။ ။အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များ ခွင့်ပန်ကြားခြင်းနှင့် အစည်းအဝေးတက်ရောက်မှု အခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော်ကိုယ်စားလှယ်များ စိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="852">ဦးမင်းဦး(အတွင်းရေးမှူး၊ ကိုယ်စားလှယ်များစိစစ်ရေးကော်မတီ)</mp>လေးစားအပ်ပါတဲ့ ပြည်ထောင်စုလွှတ်တော် နာယကကြီးခင်ဗျား။ ယနေ့ ကျင်းပပြုလုပ်တဲ့ ဒုတိယအကြိမ် ပြည်ထောင်စု လွှတ်တော် ဒုတိယပုံမှန်အစည်းအဝေး ဒသမနေ့ ၃၀-၈-၂၀၁၆ ရက်နေ့မှာ အစည်းအဝေးသို့ တက်ရောက် နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား ပဲခူးတိုင်းဒေသကြီး မဲဆန္ဒနယ် အမှတ်(၆)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော်ကိုယ်စားလှယ်များ စိစစ်ရေး ကော်မတီ အတွင်းရေးမှူး ဖြစ်သူ ကျွန်တော် ဦးမင်းဦးက ခွင့်ပန်ကြားသွားမှာ ဖြစ်ပါတယ်။ ယနေ့ ပြည်ထောင်စုလွှတ်တော် အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော်ကိုယ်စားလှယ် များမှာ - - ဦးခင်ချို လှိုင်းဘွဲ့၊ - ဒေါ်ခင်စန်းလှိုင် - ဒေါက်တာအေဇင်လတ် ရွှေဘို၊ - ဦးမျိုးဇော်အောင် ကောလင်း၊ - ဦးအောင်ကျော်ဟိန်း တနင်္သာရီ၊ - ဦးအောင်စိုး သရက်ချောင်း၊ - ဒေါ်ချိုချို အုတ်တွင်း၊ - ဦးဘုန်းမြင့်အောင် - ဦးလှဌေးဝင်း ဇေယျာသီရိ၊ - ဒေါက်တာဦးအောင်ခင် ပြင်ဦးလွင်၊ - ဦးသောင်းဌေးလင်း ပုသိမ်ကြီး၊ - ဒေါက်တာအောင်ထွန်းခိုင်(ခ) ဦးချိန်ဝင်း ရေး၊ - ဒေါ်မိကွန်ချမ်း ပေါင်၊ - စစ်နိုင် - ဒေါ်ခင်စောဝေ ဦးမောင်သိန်းခိုင် - ဒေါ်ခင်မို့မို့အောင် - ဦးစိုင်းသီဟကျော် - ဒေါ်နန်းခင်စော - ဒေါ်နန်းခမ်းအေး - ဦးစိုင်းစန်သိန်း - ဦးစိုင်းဖိုးမြတ် - ဦးလင်းဇော်ထွန်း - ဦးစိုင်းမောင်ပွင့်(ခ) ဦးအောင်ပွင့် - ဦးစိုင်းဆိုင်မိုင်း - ဦးစိုင်းမွန်း - ဦးစိုင်းဘသိန်း - ဦးစိုင်းဦးခမ်း - ဦးစိုင်းထွန်းအောင် - ဦးဌေးလွင်(ခ) ဦးဒီလုံး - ဦးစိုင်းသန့်ဇင် - ဦးတီခွန်မြတ် - ဦးရန်လင်း - ဒုတိယဗိုလ်မှူးကြီးမောင်ဘို - ဒုတိယဗိုလ်မှူးကြီးမြင့်ဇော် - ဗိုလ်မှူးနှင်းစိုး - ဒေါက်တာခင်မကြီး ဦးသိန်းလွင် - ဒေါ်နန်းနီနီအေး - ဒေါက်တာမျိုးအောင် - ဒေါ်ကျိန်ငိုက်မန် - ဦးလားလ်မင်းထန်း ရသေ့တောင်၊ စစ်တွေ၊ လသာ၊ မိုင်းရယ်၊ ကွန်ဟိန်း၊ နမ္မတူ၊ မိုးနဲ၊ မူဆယ်၊ မိုင်းဖြတ်၊ တန့်ယန်း၊ မိုင်းကိုင်၊ လဲချား၊ လင်းခေး၊ သိန္နီ၊ ကျောက်မဲ၊ ကွတ်ခိုင်၊ ကျိုက်လတ်၊ တပ်မတော်သား၊ တပ်မတော်သား၊ တပ်မတော်သား၊ ကချင်(၈)၊ ကချင်(၁၀)၊ ကရင်(၆)၊ ချင်း(၇)၊ ချင်း(၁၀)၊ - ဦးဇော်မင်း စစ်ကိုင်း (၆)၊ - ဦးအောင်သိန်း ပဲခူး(၁၂)၊ - ဦးအောင်ကြည်ညွန့် မကွေး(၄)၊ - ဒေါ်လှဌေး(ခ) ဒေါ်အုန်းကြည် မန္တလေး(၄)၊ - ဦးမျိုးဝင်း မွန်(၈)၊ - ဒေါ်နွယ်နွယ်အောင် မွန်(၂)၊ - ဦးကျော်ကျော် ရခိုင်(၄)၊ - ဒေါက်တာမြတ်ဉာဏစိုး ရန်ကုန်(၃)၊ - ဦးဖေချစ် ရန်ကုန်(၉)၊ - ဦးစိုင်းထွန်းအောင် ရှမ်း(၂)၊ - ဦးစိုင်းအုန်းကျော် ရှမ်း(၄)၊ - ဦးခွန်သိန်းဖေ ရှမ်း(၉)၊ - ဦးဆန်းမြင့် ဧရာဝတီ(၃)၊ - ဗိုလ်မှူးချုပ်ကျော်ကျော်စိုး တပ်မတော်သားနဲ့ - ဗိုလ်မှူးချုပ်ခင်မောင်အေး တပ်မတော်သား တို့ဖြစ်ကြပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၄ ဦးရှိပြီး ယနေ့ခွင့်ပန်ကြားသူ ၅ရ ဦး ဖြစ်တဲ့အတွက် စုစုပေါင်းခွင့်ပန်ကြားသူ ၆၁ ဦး ရှိပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ ခွင့်ပန်ကြားသူ ပြည်ထောင်စုလွှတ်တော်ကိုယ်စားလှယ် ၅ရ ဦးအား ခွင့်အဖြစ် သတ်မှတ်ခွင့်ပြုပေး နိုင်ပါရန် လေးစားစွာ ပန်ကြားအပ်ပါတယ်ခင်ဗျား။</speech>
<speech type="speaker">ခွင့်ပန်ကြားသူ အားလုံးကိုခွင့်ပြုပါတယ်။</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် ဒုတိယပုံမှန်အစည်းအဝေး ဒသမနေ့ကို တက်ရောက်ခွင့်ရှိတဲ့ လွှတ်တော် ကိုယ်စားလှယ် ၆၄ရ ဦး၊ ယခင်က ခွင့်ပြုထားသူ ၄ ဦး၊ ယနေ့ခွင့်ပန်ကြား၍ ခွင့်ပြုထားသူ ၅ရ ဦး ဖြစ်တဲ့ အတွက် ခွင့်ပြုထားသူ စုစုပေါင်း ၆၁ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် လွှတ်တော် ကိုယ်စားလှယ်များ အစည်းအဝေးတက်ရောက်မှုအခြေအနေကို ပြည်ထောင်စုလွှတ်တော်ဆိုင်ရာ နည်းဥပဒေ ၄ နည်းဥပဒေခွဲ (ခ)အရ အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Motion">
<motion>
<title>ပြည်ထောင်စုလွှတ်တော် နာယက က “ပြည်ထောင်စုငြိမ်းချမ်းရေးညီလာခံ-(၂၁) ရာစုပင်လုံ”ကို ထောက်ခံကြိုဆိုကြောင်း ပြည်ထောင်စုလွှတ်တော်၏ ထုတ်ပြန်ကြေညာချက်(မူကြမ်း)နှင့် စပ်လျဉ်း၍ လွှတ်တော်သို့ ဖတ်ကြားတင်ပြခြင်းနှင့် သဘာတူညီချက်ရယူခြင်း</title>
<speech type="speaker">အစီအစဉ်(၅) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များ ခင်ဗျား။ ၂၀၁၆ ခုနှစ်၊ သြဂုတ်လ ၃၁ ရက်တွင် ကျင်းပပြုလုပ်မယ့် ပြည်ထောင်စုငြိမ်းချမ်းရေးညီလာခံ-(၂၁) ရာစုပင်လုံကို ထောက်ခံကြိုဆိုကြောင်း ပြည်ထောင်စုလွှတ်တော်ရဲ့ ထုတ်ပြန်ကြေညာချက်ကို လွှတ်တော်ရဲ့ သဘောတူညီချက်ရယူပြီး ယနေ့ထုတ်ပြန်ကြေညာရန် စီစဉ်ထားရှိပါတယ်။ အဆိုပါ ထုတ်ပြန်ကြေညာချက်(မူကြမ်း)ကို လွှတ်တော်သို့ ဖတ်ကြားတင်ပြပါမယ်။ ပြည်ထောင်စုသမ္မတ မြန်မာနိုင်ငံတော် ပြည်ထောင်စုလွှတ်တော်ရုံး ထုတ်ပြန်ကြေညာချက်။ ၁၃၇၈ ခုနှစ်၊ ဝါခေါင်လပြည့်ကျော် ရက်။ ၂၀၁၆ ခုနှစ်၊ သြဂုတ်လ ၃၀ ရက် ပြည်ထောင်စုငြိမ်းချမ်းရေး ညီလာခံ-(၂၁)ရာစုပင်လုံ ထောက်ခံကြိုဆိုကြောင်း ထုတ်ပြန်ကြေညာချက်။ ပြည်ထောင်စု ငြိမ်းချမ်းရေးညီလာခံ-(၂၁)ရာစုပင်လုံကို နေပြည်တော်၌ ၂၀၁၆ ခုနှစ်၊ သြဂုတ်လ ၃၁ ရက်တွင် စတင်ကျင်းပမည်ဖြစ်ပြီး ညီလာခံသို့ ပြည်ထောင်စုအစိုးရအဖွဲ့၊ လွှတ်တော်၊ တပ်မတော်၊ တိုင်းရင်းသားလက်နက်ကိုင်အဖွဲ့၊ နိုင်ငံရေးပါတီများ ပါဝင်သည့်အဖွဲ့နှင့် အရပ်ဖက်အဖွဲ့အစည်းများမှ ကိုယ်စားလှယ်များ တက်ရောက်မည်ဖြစ်ကြောင်း သိရှိရပါသည်။ ပြည်ထောင်စုငြိမ်းချမ်းရေးညီလာခံ-(၂၁)ရာစုပင်လုံသည်(၂၁)ရာစု မြန်မာနိုင်ငံရေး အခြေအနေအရ ပေါ်ပေါက်လာခြင်းဖြစ်ပြီး နိုင်ငံရေးပြဿနာများကို နိုင်ငံရေးနည်းဖြင့် ဖြေရှင်းနိုင်ရန် ပြည်တွင်းငြိမ်းချမ်းရေးမှတစ်ဆင့် ဒီမိုကရေစီဖက်ဒရယ် ပြည်ထောင်စု တည်ဆောက်ရန်အထိ ရည်ရွယ်ပြီး တိုင်းရင်းသားများ၏ အခြေခံအခွင့်အရေး၊ တန်းတူညီမျှရေးတို့အတွက် ဆောင်ရွက်သွားမည့် အရေးကြီး သည့်လုပ်ငန်းစဉ် ဖြစ်ပါသည်။ ပြည်တွင်းငြိမ်းချမ်းရေးနှင့် အမျိုးသားရင်ကြားစေ့ရေးအတွက် ပါဝင်သင့် ပါဝင်ထိုက်သော ပုဂ္ဂိုလ်များ၊ အဖွဲ့အစည်းများပူးပေါင်းပါဝင်ဆွေးနွေးကြပြီး ဒီမိုကရေစီဖက်ဒရယ် ပြည်ထောင်စုပေါ်ထွန်းလာရေး အတွက် မဟာဗျူဟာမြောက် ဖြေရှင်းချက်ဖြစ်သည့် ပြည်ထောင်စုငြိမ်းချမ်းရေး ညီလာခံ-(၂၁)ရာစုပင်လုံကို ပြည်ထောင်စုလွှတ်တော်က လှိုက်လှဲစွာ ထောက်ခံကြိုဆိုပါကြောင်း ထုတ်ပြန်ကြေညာအပ်ပါသည်။ ကြေညာချက် အပြည့်အစုံကို နောက်ဆက်တွဲဖြင့် ဖော်ပြထားပါသည်။ အထက်ပါ ထုတ်ပြန်ကြေညာချက်(မူကြမ်း)ကို လွှတ်တော်ကိုယ်စားလှယ်များထံ ဖြန့်ဝေထား ပါတယ်။ ယင်းထုတ်ပြန်ကြေညာချက်နဲ့စပ်လျဉ်းပြီး လွှတ်တော်ရဲ့ သဘောထား ရယူပါမယ်။ ပြည်ထောင်စုငြိမ်းချမ်းရေးညီလာခံ- (၂၁)ရာစုပင်လုံ ကို ထောက်ခံကြိုဆိုကြောင်း ပြည်ထောင်စု လွှတ်တော်ရဲ့ ထုတ်ပြန်ကြေညာချက်(မူကြမ်း)ကို လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။</speech>
<speech><mp id="000">ဗိုလ်ချုပ်သန်းစိုး(တပ်မတော်သားလွှတ်တော်ကိုယ်စားလှယ်)</mp>နာယကကြီးခင်ဗျား။ fofofofoons Sofia 9.. Oms. fannsa ငြိမ်းချမ်းရေးညီလာခံ (၂၁) ရာစုပင်လုံကို ကြိုဆိုထောက်ခံသော်လည်း ဖွဲ့စည်းပုံအခြေခံဥပဒေချမှတ်ထား တာတွေကို လိုက်နာဆောင်ရွက်ရမှာ ဖြစ်တဲ့အတွက်ကြောင့်မို့ ဖွဲ့စည်းပုံအခြေခံဥပဒေပုဒ်မ ၁၂၅ (က) ပူးတွဲပါ ဇယား(၄)အတိုင်း ကတိသစ္စာပြုပြီးသား ဖြစ်ပါတယ်။ ဒီမူကြမ်းမှာ ဒီမိုကရေစီဖက်ဒရယ် ပြည်ထောင်စု တည်ဆောက်ရန်အထိရည်ရွယ်ပြီးဆိုတဲ့ စကားရပ်ရယ်၊ နောက်ဆုံးအပိုဒ်မှာ ဒီမိုကရေစီဖက်ဒရယ် ပြည်ထောင်စုပေါ်ထွန်းရေးအတွက်ဆိုတဲ့ စကားရပ်တွေဟာ ဖွဲ့စည်းပုံအခြေခံဥပဒေအခန်း(၁) ပုဒ်မ ရ ပါ နိုင်ငံတော်သည် စစ်မှန်၍ စည်းကမ်းပြည့်ဝသော ပါတီစုံဒီမိုကရေစီစနစ်ကို ကျင့်သုံးသည်ဆိုတဲ့အပိုဒ်၊ ပုဒ်မ ၈ ပါနိုင်ငံတော်ကို ပြည်ထောင်စုစနစ်ဖြင့် ဖွဲ့စည်းတည်ဆောက်သည်ဆိုတဲ့ ဖွဲ့စည်းပုံအခြေခံဥပဒေ ပုဒ်မ ၇၊ ၈ တွေနဲ့ ကွဲလွဲလျက်ရှိပါတယ်။ ပြည်ထောင်စုငြိမ်းချမ်းရေးညီလာခံ (၂၁)ရာစုပင်လုံကို ကြိုဆိုထောက်ခံသော်လည်း ဒီစာပိုဒ်မှာပါတဲ့ ဖွဲ့စည်းပုံအခြေခံဥပဒေနှင့် ဆန့်ကျင်နေတဲ့ ဒီမိုကရေစီဖက်ဒရယ် ပြည်ထောင်စုဆိုတဲ့ စကားရပ်တွေကို ပြင်ဆင်ထုတ်ပြန်သင့်ကြောင်း အကြံပြုတင်ပြအပ်ပါတယ်။ ကျေးဇူးတင်ပါတယ်။</speech>
<speech type="speaker">ပြည်ထောင်စုလွှတ်တော်ကိုယ်စားလှယ်များခင်ဗျား။ ဒီမူကြမ်းကို သဘောမတူသူ ရှိတဲ့အတွက်ကြောင့်မို့လို့ မဲခွဲဆုံးဖြတ်ပါမယ်။ ပြည်ထောင်စုလွှတ်တော်ကိုယ်စားလှယ်များ ဆန္ဒမဲပေးရန် အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type="speaker">အဆိုကို ထောက်ခံမဲ (၃၈၇)မဲ၊ ကန့်ကွက်မဲ (၁၈၁)၊ ကြားနေမဲ (၆)မဲ ဖြစ်ပါတယ်။</speech>
<speech><mp id="000">ဒုတိယဗိုလ်မှူးကြီးမျိုးထက်ဝင်း(တပ်မတော်သားလွှတ်တော်ကိုယ်စားလှယ်)</mp>နာယကကြီး ခင်ဗျား။ ကျွန်တော်ကတော့ တပ်မတော်သားလွှတ်တော်ကိုယ်စားလှယ် ဒုတိယဗိုလ်မှူးကြီး မျိုးထက်ဝင်း ဖြစ်ပါတယ်။ ယခုလျှို့ဝှက်ဆန္ဒမဲပေးရာမှာ Board မှာ ဖော်ပြနေတဲ့ မဲပေးနိုင်သူဦးရေဟာ ၅၈၉ ဦး ဖြစ်နေ ပါတယ်။ ယနေ့အစည်းအဝေးသို့ တက်ရောက်လာသူ လွှတ်တော်ကိုယ်စားလှယ်ဦးရေမှာ ၅၈၆ ဦးသာ ရှိပြီး ၃ ဦးပိုနေပါတယ်ခင်ဗျား။ ဆန္ဒမဲပေးနိုင်သူဦးရေ ကွာဟနေပါ၍ ပြန်လည် စိစစ်ပေးနိုင်ပါရန် တင်ပြ အပ်ပါတယ်။</speech>
<speech type="speaker">ပြည်ထောင်စုလွှတ်တော်ကိုယ်စားလှယ်များခင်ဗျား။ ခုနက Voting Card က ပြည်ထောင်စုဝန်ကြီးတွေနေရာမှာ ထည့်ထားတဲ့အတွက်ကြောင့်မို့လို့ ကျွန်တော်တို့ မဲပေးနိုင်တဲ့သူ အရေအတွက် ကွာခြားခြင်းဖြစ်ပါတယ်။</speech>
<speech type="speaker">ကျွန်တော်တို့ ပြန်လည်မဲပေးဖို့ ဆောင်ရွက်ပါမယ်။ အခုပြန်လည် ဆောင်ရွက်ပါမယ်။ မဲဆန္ဒ ပေးခြင်းကို ကျွန်တော်တို့ ဆန္ဒမဲပေး နိုင်ကြပါပြီ။</speech>
<speech type="speaker">အတည်ပြုမယ်။ ထောက်ခံချက်များရင် အတည်ပြုမယ်။ ကျွန်တော်တို့ ကြေညာချက်ကို။ ကျွန်တော်တို့ ပြန်လည်ဆန္ဒမဲပေးဖို့ ဆောင်ရွက်ပါမယ်။ ကျွန်တော်တို့ ခုနက ဆန္ဒမဲပေးတာကို ပယ်ဖျက်ပါတယ်။ အခု ကျွန်တော် ဆက်လက်ပြီးတော့ ဆန္ဒမဲပေးဖို့ဆောင်ရွက် ပါမယ်။ ကျွန်တော်တို့ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type="speaker">အဆိုကို ထောက်ခံမဲ (၃၉၁)မဲ၊ ကန့်ကွက်မဲ (၁၈၄)မဲ၊ ကြားနေမဲ (၅)မဲ ဖြစ်ပါတယ်။ ထောက်ခံဆန္ဒမဲများတဲ့အတွက်ကြောင့်မို့လို့ ပြည်ထောင်စုငြိမ်းချမ်းရေး ညီလာခံ-(၂၁)ရာစုပင်လုံကို ကြိုဆိုထောက်ခံကြောင်း ပြည်ထောင်စုလွှတ်တော်ရဲ့ ထုတ်ပြန်ကြေညာချက်(မူကြမ်း)ကို လွှတ်တော်က အတည်ပြုကြောင်း ကြေညာပါတယ်။</speech>
</motion>
<motion>
<title>နိုင်ငံတော်သမ္မတထံမှ ပေးပို့ထားသော ၂၀၁၆ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေပါ သီးသန့်ရန်ပုံငွေမှ ခွဲဝေသုံးစွဲခဲ့သည့် ကိစ္စရပ်များနှင့် စပ်လျဉ်း၍ သက်ဆိုင်ရာ ပြည်ထောင်စုအဆင့်အဖွဲ့အစည်းဝင် များက ရှင်းလင်းတင်ပြခြင်းနှင့် လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၆) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များ ခင်ဗျား။ ၂၀၁၆ ခုနှစ်၊ ပြည်ထောင်စု၏ဘဏ္ဍာငွေအရအသုံးဆိုင်ရာဥပဒေပါ သီးသန့်ရန်ပုံငွေမှ ခွဲဝေ သုံးစွဲခဲ့သည့် ကိစ္စရပ်များနဲ့စပ်လျဉ်းပြီး နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၂၃-၈-၂၀၁၆ ရက်စွဲပါစာအမှတ်၊ ၃(၁)/၁/သမ္မတရုံးဖြင့် ပေးပို့ထားပြီး မိတ္တူ ကို ကိုယ်စားလှယ်များထံ ဖြန့်ဝေထားပါတယ်။ ယင်းကိစ္စနဲ့စပ်လျဉ်းပြီး သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက လွှတ်တော်သို့ ရှင်းလင်းတင်ပြမှာ ဖြစ်ပါတယ်။ ဦးစွာ ကာကွယ်ရေးဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="15">ဗိုလ်ချုပ်မြင့်နွယ်(ဒုတိယဝန်ကြီး၊ ကာကွယ်ရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီး နှင့် လွှတ်တော်ကိုယ်စားလှယ်တော်ကြီးများ မင်္ဂလာအပေါင်းနှင့် ပြည့်စုံပါစေကြောင်း ဦးစွာ နှုတ်ခွန်းဆက်သအပ်ပါတယ်။ ကျွန်တော်ကတော့ ကာကွယ်ရေးဝန်ကြီးဌာနမှ ဒုတိယဝန်ကြီး ဗိုလ်ချုပ်မြင့်နွယ် ဖြစ်ပါတယ်။ နိုင်ငံတော်သမ္မတထံမှ ပေးပို့ထားသော ၂၀၁၆ ခုနှစ်၊ ပြည်ထောင်စု၏ဘဏ္ဍာငွေအရအသုံးဆိုင်ရာ ဥပဒေပါ သီးသန့်ရန်ပုံငွေမှ ကာကွယ်ရေးဝန်ကြီးဌာနအနေဖြင့် ခွဲဝေသုံးစွဲမည့် ကျပ် ၃,၁၀၄.၅၂၄ သန်း အား ပြည်ထောင်စုလွှတ်တော်မှ အတည်ပြုပေးနိုင်ရေး ရှင်းလင်းတင်ပြသွားမှာ ဖြစ်ပါတယ်။ ၂၀၁၆ခုနှစ်၊ ဧပြီလနှင့် မေလအတွင်းဖြစ်ပေါ်ခဲ့သော သဘာဝဘေးဒဏ်များ (မိုးသီးကြွေ၊ လေပြင်းတိုက်၊ ငလျင်လှုပ်ခတ်မှု) ကြောင့် မြောက်ပိုင်းတိုင်းစစ်ဌာနချုပ်၊ အရှေ့မြောက်တိုင်းစစ်ဌာနချုပ်၊ အနောက်မြောက်တိုင်း စစ်ဌာနချုပ်၊ အလယ်ပိုင်းတိုင်းစစ်ဌာနချုပ်၊ ဒေသကွပ်ကဲမှုစစ်ဌာနချုပ်(လောက်ကိုင်)၊ ဒေသကွပ်ကဲမှု စစ်ဌာနချုပ်(စစ်တွေ)နှင့် ဒေသကွပ်ကဲမှုစစ်ဌာနချုပ်(ကလေး)ကွပ်ကဲမှုအောက်မှာရှိတဲ့ တပ်ရင်း/တပ်ဖွဲ့ (၃၂၁) တပ်တွင် အဆောက်အဦ (၁၁၅၉) လုံးနှင့် ဆက်စပ်လုပ်ငန်း (၄၆၀)ခု ပျက်စီးမှုများ ဖြစ်ပေါ်ခဲ့ ပါ တယ်။ ပျက်စီးမှု အသေးစိတ်အနေဖြင့် မြောက်ပိုင်းတိုင်းစစ်ဌာနချုပ်ကွပ်ကဲမှု အောက်ရှိ တပ်ရင်း/ တပ်ဖွဲ့(၇၄)တပ်၊ အဆောက်အဦ (၂၄၂) လုံး၊ မီး/ ရေ/ မိလ္လာ ဆက်စပ်လုပ်ငန်း (၁၈၈)ခု၊ ပေါင်း(၄၃၀)ခု။ အရှေ့မြောက်တိုင်း စစ်ဌာနချုပ် ကွပ်ကဲမှုအောက်ရှိ တပ်ရင်း/တပ်ဖွဲ့ (၄၄)တပ်တွင် အဆောက်အဦ (၁၀၄) လုံး၊ မီး/ရေ/မိလ္လာ ဆက်စပ် လုပ်ငန်း(၈)ခု၊ ပေါင်း (၁၁၂)ခု။ အနောက်မြောက်တိုင်းစစ်ဌာနချုပ် ကွပ်ကဲမှု အောက်ရှိ တပ်ရင်း/တပ်ဖွဲ့ (၆၆) တပ်တွင် အဆောက်အဦ(၂၁၃)လုံး၊ မီး/ ရေ/ မိလ္လာ ဆက်စပ်လုပ်ငန်း (၆၀)ခု ပေါင်း (၂၇၃)ခု။ အလယ်ပိုင်းတိုင်း စစ်ဌာနချုပ်ကွပ်ကဲမှုအောက်ရှိ တပ်ရင်း/တပ်ဖွဲ့ (၇၉)တပ်တွင် အဆောက်အဦ (၃၆၆)လုံး၊ မီး/ရေ/မိလ္လာ ဆက်စပ်လုပ်ငန်း (၁၆၇)ခု၊ ပေါင်း (၅၃၃)ခု။ ဒေသကွပ်ကဲမှု စစ်ဌာနချုပ် (လောက်ကိုင်) ကွပ်ကဲမှုအောက်ရှိ တပ်ရင်း/တပ်ဖွဲ့ (၁၆) တပ်တွင် အဆောက်အဦ (၁၂၀)လုံး၊ မီး/ ရေ/ မိလ္လာ ဆက်စပ်လုပ်ငန်း(၁)ခု၊ ပေါင်း (၁၂၁) ခု။ ဒေသကွပ်ကဲမှုစစ်ဌာနချုပ်(စစ်တွေ) ကွပ်ကဲမှု အောက်ရှိ တပ်ရင်း/တပ်ဖွဲ့ (၂၀)တပ်တွင် အဆောက် အဦ(၅၉)လုံး၊ မီး/ ရေ/ မိလ္လာ ဆက်စပ်လုပ်ငန်း (၁၆)ခု၊ ပေါင်း (၇၅)ခု။ ဒေသကွပ်ကဲမှုစစ်ဌာနချုပ်(ကလေး) ကွပ်ကဲမှုအောက်ရှိ တပ်ရင်း/တပ်ဖွဲ့ (၂၂)တပ်တွင် အဆောက်အဦ (၅၅)လုံး၊ မီး/ရေ/မိလ္လာဆက်စပ် လုပ်ငန်း(၂၀)ခု၊ ပေါင်း(၇၅)ခု ပျက်စီးခဲ့ပြီး၊ စုစုပေါင်း အနေဖြင့် တပ်ရင်း/ တပ်ဖွဲ့ (၃၂၁)ဖွဲ့တွင် အဆောက်အဦ (၁၁၅၉) လုံးနှင့် မီး/ရေ/ မိလ္လာ ဆက်စပ်လုပ်ငန်း (၄၆၀)ခု၊ ပေါင်း (၁၆၁၉) ခု ပျက်စီးဆုံးရှုံးခဲ့ပါသည်။ သဘာဝဘေးဒဏ်ကြောင့် ပျက်စီးမှုများအား စစ်ဆေးရေး ဘုတ်အဖွဲ့များဖြင့် မြေပြင်ကွင်းဆင်း၍ စနစ်တကျစစ်ဆေးခဲ့ပြီး ပျက်စီးမှုများ ပြန်လည်ပြုပြင်ရန်အတွက် စစ်အင်ဂျင်နီယာ ညွှန်ကြားရေးမှူးရုံးနှင့် စစ်ထောက်ချုပ်ရုံးတို့မှ အသေးစိတ်စိစစ်ခဲ့ရာ ခန့်မှန်းကျပ် ၃,၁၀၄.၅၂၄ သန်း ကုန်ကျမည် ဖြစ်ပါသည်။ သုံးစွဲရန်လျာထားသည့် ကုန်ကျငွေအသေးစိတ်မှာ - - မြောက်ပိုင်းတိုင်းစစ်ဌာနချုပ်တွင် ပျက်စီးမှုများအား ပြန်လည်ပြုပြင်ရန် ကုန်ကျငွေမှာ ကျပ် ၁,၄၂၆.၂၅ရသန်း။ - အရှေ့မြောက်တိုင်းစစ်ဌာနချုပ်တွင် ပျက်စီးမှုများအား ပြန်လည်ပြုပြင်ရန် ကုန်ကျငွေမှာ ကျပ် ၁၉၉.၂၉၂သန်း။ အနောက်မြောက်တိုင်းစစ်ဌာနချုပ်တွင် ပျက်စီးမှုများအား ပြန်လည်ပြုပြင်ရန် ကုန်ကျငွေမှာ ကျပ် ၄၆၅.၃၆၁ သန်း။ - အလယ်ပိုင်းတိုင်းစစ်ဌာနချုပ်တွင် ပျက်စီးမှုများအား ပြန်လည်ပြုပြင်ရန် ကုန်ကျငွေမှာ ကျပ် ၆၈၁.၁၅၂ သန်း။ - ဒေသကွပ်ကဲမှုစစ်ဌာနချုပ်(လောက်ကိုင်)တွင် ပျက်စီးမှုများအား ပြန်လည်ပြုပြင်ရန် ကုန်ကျ ငွေမှာ ကျပ် ၁၉၆.၈၆၉ သန်း။ ဒေသကွပ်ကဲမှုစစ်ဌာနချုပ်(စစ်တွေ)တွင် ပျက်စီးမှုများအား ပြန်လည်ပြုပြင်ရန် ကုန်ကျငွေမှာ ကျပ် ၃၂.၅၀၅ သန်း။ ။- ဒေသကွပ်ကဲမှုစစ်ဌာနချုပ်(ကလေး)တွင် ပျက်စီးမှုများအား ပြန်လည်ပြုပြင်ရန် ကုန်ကျငွေမှာ ကျပ် ၁၀၃.၀၈၆ သန်း နှင့် စုစုပေါင်း ကျပ် ၃,၁၀၄.၅၂၄သန်းတို့ဖြစ်ကြပါသည်။ အဆိုပါသဘာဝဘေးဒဏ်ကြောင့် ပျက်စီးမှုများသည် ကြိုတင်မသိမြင်နိုင်သော ရုတ်တရက် ဖြစ်ပေါ် ခဲ့သည့် သဘာဝဘေးဒဏ်အမျိုးအစား ဖြစ်သောကြောင့် ဘဏ္ဍာငွေလျာထားချက်မရှိသဖြင့် ပျက်စီးမှုများ ပြန်လည်ပြုပြင်ရန် အတွက် ကျပ် ၃,၁၀၄.၅၂၄သန်းအား သီးသန့်ရန်ပုံငွေမှ ကျခံသုံးစွဲခွင့် ရရှိရေး တင်ပြ ဆောင်ရွက်ခဲ့ရပါတယ်။ ၂၀၁၆ခုနှစ်၊ သြဂုတ်လ ၄ ရက် (ကြာသပတေး)နေ့တွင် ကျင်းပပြုလုပ်သော ပြည်ထောင်စုသမ္မတမြန်မာနိုင်ငံတော်၊ ပြည်ထောင်စုအစိုးရအဖွဲ့အစည်းအဝေးအမှတ်စဉ် (၉/၂၀၁၆)အရ သဘောတူပြီးဖြစ်သဖြင့် ၂၀၁၆ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေပါ သီးသန့် ရန်ပုံငွေမှ ကာကွယ်ရေးဝန်ကြီးဌာနအနေဖြင့် ခွဲဝေသုံးစွဲမည့် ကျပ် ၃၁၀၄.၅၂၄ သန်း အား ပြည်ထောင်စု လွှတ်တော်မှ အတည်ပြုနိုင်ပါရန် တင်ပြအပ်ပါသည်။ ကျေးဇူးတင်ပါသည်။</speech>
<speech type="speaker">ဆက်လက်ပြီး စစ်ကိုင်းတိုင်းဒေသကြီးအစိုးရအဖွဲ့နှင့် ရန်ကုန်တိုင်းဒေသကြီး အစိုးရအဖွဲ့တို့ကိုယ်စား စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="40">ဒေါက်တာအောင်သူ(ပြည်ထောင်စုဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီး ဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်သူ့လွှတ်တော် ဥက္ကဋ္ဌ၊ ပြည်ထောင်စုလွှတ်တော်ကိုယ်စားလှယ်များနှင့် ပြည်ထောင်စုအဆင့် အဖွဲ့အစည်းဝင်များ အားလုံးကို မင်္ဂလာပါလို့ ဦးစွာပထမ နှုတ်ခွန်းဆက်သအပ်ပါတယ်။ ၂၀၁၆ ခုနှစ်၊ ပြည်ထောင်စုရဲ့ ဘဏ္ဍာငွေ အရအသုံးဆိုင်ရာဥပဒေပါ သီးသန့်ရန်ပုံငွေမှ ခွဲဝေသုံးစွဲခဲ့တဲ့ကိစ္စရပ်များနှင့်စပ်လျဉ်း၍ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ပြည်ထောင်စုဝန်ကြီး ကျွန်တော် ဒေါက်တာအောင်သူမှ ရှင်းလင်းတင်ပြခွင့်ပြုပါရန် ဖြစ်ပါတယ်။ နိုင်ငံတော်သမ္မတရဲ့ သီးသန့်ရန်ပုံငွေနဲ့ စစ်ကိုင်းတိုင်း ဒေသကြီးအတွင်းမှာ မြို့နယ် (၁၀)မြို့နယ်မှာ ၂၀၁၆ ခုနှစ်၊ ဧပြီလအတွင်းမှာ မိုးသီးကြွေခြင်းနှင့် လေပြင်းတိုက်ခတ်ခြင်းတွေကြောင့် သီးနှံပျက်စီး ဆုံးရှုံးခဲ့တဲ့ တောင်သူလယ်သမားများထံသို့ ထောက်ပံ့ပေးမည့် ငွေကျပ် ၆၉၀.၈၅၈ သန်းနှင့်ပတ်သက်၍ ရှင်းလင်းတင်ပြတဲ့ အစီအစဉ်ဖြစ်ပါတယ်။ စစ်ကိုင်းတိုင်းဒေသကြီးအစိုးရအဖွဲ့မှ စစ်ကိုင်းတိုင်းဒေသကြီး၊ ဖောင်းပြင်၊ အရာတော်၊ ခင်ဦး၊ ဝက်လက်၊ ဒီပဲယင်း၊ ရေဦး၊ ကန့်ဘလူ၊ မြင်းမူ၊ ဟုမ္မလင်းနှင့် ကောလင်း မြို့နယ်များမှာ ၂၀၁၆ ခုနှစ်၊ ဧပြီလအတွင်းမှာ မိုးသီးကြွေကျခြင်းနှင့် လေပြင်းတိုက်ခတ်ခြင်းများကြောင့် တောင်သူ ၁၁၅၂၁ ဦးတို့ရဲ့ စုစုပေါင်းစိုက်ပျိုးသီးနှံ ၂၄၂၉၃ ဧက ပျက်စီးခဲ့ရပါသဖြင့် ထောက်ပံ့ကြေးငွေ ကျပ်သန်း ၆၉၀.၈၅၈ သန်း ပေးအပ်လိုပါကြောင်း ပြည်ထောင်စုအစိုးရအဖွဲ့ကို ၂၀၁၆ ခုနှစ်၊ မေလက တင်ပြလာခဲ့ပါတယ်။ အဆိုပါတင်ပြချက်မှာ သီးနှံမျိုးစုံ ၉ မျိုး ပျက်စီးခဲ့မှုရှိပြီး အောက်ပါအတိုင်း ထောက်ပံ့ပေးရန် တင်ပြထားပါတယ်(က) ရိတ်သိမ်းခါနီး နွေစပါး ၇၁၆ ဧကအတွက် တစ်ဧကလျှင် ၂၅၀,၀၀၀ ကျပ်နှုန်းဖြင့် ငွေကျပ် ၁၇၉.၀၀၀ သန်း၊ ပါးစိုက်ဧက ၂၉၂ အတွက် တစ်ဧကလျှင် ၃၉,၀၀၀ နှုန်းဖြင့် ငွေကျပ် ၁၁.၃၈၈ သန်း၊ (ခ) မိုးကြိုပဲတီစိမ်း ၁၀၉၈၁ ဧကအတွက် တစ်ဧကလျှင် ၂၈,၀၀၀ ကျပ်နှုန်းဖြင့် ငွေကျပ် ၃၀၇.၄၆၈ သန်း၊ နွေနှမ်း ၁၁၃၉၄ ဧကအတွက် တစ်ဧကလျှင် ၁၅,၀၀၀ ကျပ်နှုန်းဖြင့် ငွေကျပ် ၁၇၀.၉၁၀ သန်း၊ (မတ်ပဲ ၂၅၃ ဧကအတွက် တစ်ဧကလျှင် ၁၆,၀၀၀ ကျပ်နှုန်းဖြင့် ငွေကျပ် ၄.၀၄၈ သန်း၊ (င) ကွမ်း ၆၃ ဧကအတွက် တစ်ဧကလျှင် ၂၈,၀၀၀ ကျပ်နှုန်းဖြင့် ငွေကျပ် ၁.၇၆၄ သန်း၊ (စ) ငှက်ပျော ၂၆၂ ဧကအတွက် တစ်ဧကလျှင် ၂၈,၀၀၀ ကျပ်နှုန်းဖြင့် ငွေကျပ် ၇.၃၃၆သန်း၊ (ဆ) သင်္ဘောပင် ၁၅၃ ဧကအတွက် တစ်ဧကလျှင် ၂၈,၀၀၀ ကျပ်နှုန်းဖြင့် ငွေကျပ် ၄.၂၈၄ (ဇ) မိုးကြို ချည်မျှင်ရှည်ဝါ ၃ ဧကအတွက် တစ်ဧကလျှင် ၂၈,၀၀၀ ကျပ်နှုန်းဖြင့် ငွေကျပ် ၀.၀၈၄ သန်း၊ (ဈ) နေကြာ ၁၇၆ ဧကအတွက် တစ်ဧကလျှင် ၂၆,၀၀၀ ကျပ်နှုန်းဖြင့် ငွေကျပ် ၄.၅၇၆ သန်း တို့ဖြစ်ပါတယ်။ အထက်ပါတင်ပြချက်တွေအပေါ် ၂၀-၆-၂၀၁၆ ရက်နေ့မှာ ကျင်းပပြုလုပ်တဲ့ ပြည်ထောင်စုသမ္မတ မြန်မာနိုင်ငံတော်၊ ပြည်ထောင်စုအစိုးရအဖွဲ့၊ စီးပွားရေးကော်မတီအစည်းအဝေးအမှတ်စဉ် (၅/၂၀၁၆) မှာ စိစစ်ဆွေးနွေးခဲ့ပြီး၊ ၂၂-၇-၂၀၁၆ ရက်နေ့မှာ ကျင်းပပြုလုပ်ခဲ့တဲ့ ပြည်ထောင်စုအစိုးရအဖွဲ့ အစည်းအဝေး အမှတ်စဉ်(၈/၂၀၁၆)မှ ထောက်ပံ့ပေးရန်လိုအပ်ငွေ ကျပ်သန်း ၆၉၀.၈၅၈ ကို နိုင်ငံတော်သမ္မတရဲ့ သီးသန့်ရန်ပုံငွေမှ စစ်ကိုင်းတိုင်းဒေသကြီးအစိုးရအဖွဲ့သို့ ခွင့်ပြုပေးခဲ့ပြီး ဖြစ်ပါတယ်။ စစ်ကိုင်းတိုင်းဒေသကြီး အစိုးရအဖွဲ့အနေဖြင့် အထက်ဖော်ပြပါ နိုင်ငံတော်သမ္မတ၏ သီးသန့် ရန်ပုံငွေမှ ခွင့်ပြုပေးသည့် ထောက်ပံ့ကြေးငွေများကို ထောက်ပံ့ကြေးငွေထုတ်ပေးရေးအဖွဲ့များဖြင့် ၂၀၁၆ ခုနှစ်၊ စက်တင်ဘာလ ၁၅ ရက်နေ့အပြီး တောင်သူများ လက်ဝယ်အရောက်ထုတ်ပေးမည်ဖြစ်ကြောင်း ရှင်းလင်းတင်ပြအပ်ပါတယ်။ ဒုတိယအနေနဲ့ နိုင်ငံတော်သမ္မတရဲ့ သီးသန့်ရန်ပုံငွေနဲ့ စစ်ကိုင်းတိုင်းဒေသကြီး၊ ကသာခရိုင် အတွင်းမှာ ဧရာဝတီမြစ်ရေကြီးမှုကြောင့် တောင်သူလယ်သမားများထံ ထောက်ပံ့ပေးငွေ ကျပ်သန်း ၆၉၂.၁၄၈ သန်းနဲ့ ပတ်သက်ပြီး ရှင်းလင်းတင်ပြမှာ ဖြစ်ပါတယ်။ စစ်ကိုင်းတိုင်းဒေသကြီး အစိုးရအဖွဲ့မှ ကသာခရိုင်၊ ကသာမြို့နယ်နှင့် ထီးချိုင့်မြို့နယ်တို့မှာ ၁၀-၄-၂၀၁၆ ရက်မှစပြီး ဧရာဝတီမြစ်ရေကြီးမှုကြောင့် တောင်သူ ၅၆၀၃ ဦးတို့ရဲ့ စုစုပေါင်းသီးနှံ ၁၁၉၆၅ ဧကဟာ ပျက်စီးခဲ့ရပါသဖြင့် ထောက်ပံ့ကြေးငွေ ကျပ်သန်းပေါင်း ၆၉၂.၁၄၈ ကို ပေးအပ်လိုပါကြောင်း ပြည်ထောင်စုအစိုးရအဖွဲ့သို့ ၂၀၁၆ ခုနှစ်၊ မေလမှာ တင်ပြလာခဲ့ပါတယ်။ အဆိုပါတင်ပြချက်မှာ သီးနှံမျိုးစုံ (၅)မျိုး ပျက်စီးခဲ့မှုရှိပြီး အောက်ပါအတိုင်း ထောက်ပံ့ပေးရန် တင်ပြလာပါတယ်(က) ဆောင်းမြေပဲ ၆၈၈၁ ဧကအတွက် တစ်ဧကလျှင် ၇၂,၀၀၀ ကျပ်နှုန်းဖြင့် ငွေကျပ် ၄၉၅.၄၃၂ သန်း၊ (ခ) နွေစပါး ၄၉၄၄ ဧကအတွက် တစ်ဧကလျှင် ၃၉,၀၀၀ နှုန်းဖြင့် ငွေကျပ် ၁၉၂.၈၁၆ သန်း၊ (ဂ) နေကြာ ၁၀ ဧကအတွက် တစ်ဧကလျှင် ၂၆,၀၀၀ ကျပ်နှုန်းဖြင့် ငွေကျပ် ၀.၂၆ သန်း၊ (ဃ) ဟင်းသီးဟင်းရွက် ၂ ဧကအတွက် တစ်ဧကလျှင် ၂၈,၀၀၀ ကျပ်နှုန်းဖြင့် ငွေကျပ် ၀.၀၅၆ သန်း၊ (င) ဖူးစားပြောင်း ၁၂၈ ဧကအတွက် တစ်ဧကလျှင် ၂၈,၀၀၀ ကျပ်နှုန်းဖြင့် ငွေကျပ် ၃.၈၅၄ အထက်ပါတင်ပြချက်များနှင့် စပ်လျဉ်း၍ ၂၀-၆-၂၀၁၆ ရက်နေ့မှာ ကျင်းပပြုလုပ်တဲ့ ပြည်ထောင်စု သမ္မတမြန်မာနိုင်ငံတော်၊ ပြည်ထောင်စုအစိုးရအဖွဲ့၊ စီးပွားရေးကော်မတီအစည်းအဝေး အမှတ်စဉ်(၅/၂၀၁၆) မှာ စိစစ်ဆွေးနွေးခဲ့ပြီး၊ ၂၂-၇-၂၀၁၆ ရက်နေ့မှာ ကျင်းပပြုလုပ်တဲ့ ပြည်ထောင်စုအစိုးရအဖွဲ့ အစည်းအဝေး အမှတ်စဉ်(၈/၂၀၁၆)မှ ထောက်ပံ့ပေးရန် လိုအပ်ငွေ ကျပ်သန်းပေါင်း ၆၉၂.၁၄၈ ကို နိုင်ငံတော်သမ္မတရဲ့ စစ်ကိုင်းတိုင်းဒေသကြီးအစိုးရအဖွဲ့ အနေဖြင့်လည်း အထက်ဖော်ပြပါ နိုင်ငံတော်သမ္မတရဲ့ သီးသန့်ရန်ပုံငွေမှ ခွင့်ပြု ပေးသည့် ထောက်ပံ့ကြေးငွေများအား ထောက်ပံ့ကြေးငွေ ထုတ်ပေးရေးအဖွဲ့ များဖြင့် ၂၀၁၆ ခုနှစ်၊ စက်တင်ဘာလ ၁၅ ရက်နေ့အပြီး တောင်သူများလက်ဝယ်အရောက် ထုတ်ပေးမည် ဖြစ်ကြောင်း ရှင်းလင်းတင်ပြအပ်ပါတယ်။ တတိယအနေနဲ့ နိုင်ငံတော်သမ္မတရဲ့ သီးသန့်ရန်ပုံငွေအဖြစ် ယခင်အစိုးရကာလ ပျက်စီးခဲ့တဲ့ ဝါးဒလယ်ရေငုပ်ပြွန်ကို ရေသွယ်လျောက် (Flume) အဖြစ်နဲ့ ပြန်လည်ပြုပြင်တည်ဆောက်ခြင်း လုပ်ငန်း အခြေအနေနဲ့ပတ်သက်ပြီး ရှင်းလင်းတင်ပြမှာ ဖြစ်ပါတယ်။ ရန်ကုန်တိုင်းဒေသကြီးအစိုးရအဖွဲ့က နိုင်ငံတော်သမ္မတရဲ့ သီးသန့်ရန်ပုံငွေနဲ့ ပြန်လည်ပြုပြင်တည်ဆောက်ခြင်းလုပ်ငန်း ဆောင်ရွက်ခဲ့တဲ့ ဝါးဒလယ် ရေငုပ်ပြွန်ကို ရေသွယ်လျောက် (Flume) အဖြစ်နဲ့ဆောင်ရွက်ခဲ့တဲ့ လုပ်ငန်းအခြေအနေများ ဖြစ်ပါတယ်။ ဝါးဒလယ်ရေငုပ်ပြွန်ဟာ ရန်ကုန်တိုင်းဒေသကြီး၊ လှည်းကူးမြို့နယ်အတွင်းမှာရှိပြီး၊ ငမိုးရိပ် ရေလှောင်တမံဆည်ရေသောက်စနစ် တူးမြောင်းမကြီး ပေတိုင် (၃၇+၆၀၀) မှာ တည်ရှိပါတယ်။ ၁၉၉၄၁၉၉၅ ခုနှစ် မှာ ဆည်မြောင်းဦးစီးဌာနမှ စတင်တည်ဆောက်ခဲ့ပြီး ၁၉၉၅-၁၉၉၆ ခုနှစ်မှာ ပြီးစီးခဲ့ပါတယ်။ အဆိုပါရေငုပ်ပြွန်မှာ ငမိုးရိပ်မြောင်းမကြီး ဝါးဒလယ်ချောင်းကို ဖြတ်သန်းပြီး နွေစပါးရေပေးဝေရေးနှင့် ရန်ကုန်မြို့တော် သောက်သုံးရေပမာဏ တစ်ရက်လျှင် ရေဂါလံ သန်း ၉၀ ပေးဝေနိုင်ရေးအတွက် တည်ဆောက် ခဲ့ရခြင်းလည်း ဖြစ်ပါတယ်။ ၁၀-၁-၂၀၁၆ ရက်နေ့ နံနက်ပိုင်းမှာ အဆိုပါ ဝါးဒလယ်ရေငုပ်ပြွန်ရဲ့ ချောင်း အပိုင်းမှာရှိတဲ့ ကိုယ်ထည်မှာ အောက်ခံမြေသားကြောင့် ၂ ပေခန့် နိမ့်ဆင်းပျက်စီးသွားခြင်း၊ အထွက်ပိုင်း မှာရှိတဲ့ မြေထိန်းနံရံမှ ၁၂ ပေခန့် နိမ့်ဆင်းပျက်စီးသွားခြင်းတို့ ဖြစ်ပေါ်ခဲ့ပါတယ်။ ရေငုပ်ပြန်ပျက်စီးမှု ဖြစ်ပေါ်ပြီးတဲ့နောက်မှာ စိုက်ပျိုးရေနှင့် သောက်သုံးရေ အမြန်ဆုံး ပြန်လည် ပေးဝေနိုင်ရေးအတွက် စက်ယန္တရားအင်အား အလုံးအရင်းဖြင့် လိုအပ်သည့် ချောင်းပိတ်တမံနှင့် မြောင်းပိတ် တမံများ ဆောင်ရွက်ခြင်း၊ ယာယီရေလွှဲမြောင်းဖောက်လုပ်ခြင်း လုပ်ငန်းများကို စ်ပြေးညီ ဆောင်ရွက်ခဲ့တဲ့နေရာမှာ ၁၃-၁-၂၀၁၆ ရက်နေ့မှစ၍ ငမိုးရိပ်မြောင်းမကြီးသို့ ရေလွှဲမြောင်း နဲ့ဆက်သွယ် မိပြီး ရေပြန်လည်ပေးဝေနိုင်ခဲ့ခြင်း ဖြစ်ပါတယ်။ ဆက်လက်ပြီး ပျက်စီးသွားတဲ့ ဝါးဒလယ်ရေငုပ်ပြွန်ကို နောင်ရေရှည်စိတ်ချရပြီး ပိုမိုကောင်း မွန်တဲ့ ရေအားအဆောက်အအုံဖြစ်သည့် ရေသွယ်လျောက် အဆောက်အအုံအဖြစ်နဲ့ မိုးမကျမီ ပြီးစီးအောင် ပြန်လည်ပြုပြင်တည်ဆောက်ခြင်းအတွက် စိစစ်တွက်ချက်တဲ့အခါမှာ ခန့်မှန်းကုန်ကျငွေ ကျပ်သန်းပေါင်း ၁,၁၆၀.ရ ကုန်ကျမှာကို တွေ့ရပါတယ်။ အဆိုပါ လိုအပ်ရန်ပုံငွေ ကျပ်သန်း ၁,၁၆၀.ရ ကို ရန်ကုန်တိုင်း ဒေသကြီးအစိုးရအဖွဲ့က ရန်ကုန်မြို့တော်စည်ပင်သာယာရေးကော်မတီမှ ကျခံဆောင်ရွက်ရန်အတွက် အကြောင်းကြားခဲ့သော်လည်း ရန်ကုန်မြို့တော်စည်ပင်သာယာရေးကော်မတီမှ ရန်ပုံငွေလုံလောက်ခြင်း မရှိတဲ့အတွက် ပေးချေနိုင်ခြင်း မရှိခဲ့ပါ။ သို့ပါ၍ ရန်ကုန်တိုင်းဒေသကြီးအစိုးရအဖွဲ့က အဆိုပါလိုအပ်ငွေကို သီးသန့်ရန်ပုံငွေမှ ကျခံ သုံးစွဲခွင့်ပြုပါရန် ထိုစဉ်က ပြည်ထောင်စုအစိုးရအဖွဲ့ထံ တင်ပြခဲ့မှုအပေါ် သီးသန့်ရန်ပုံငွေ လက်ကျန် မရှိတော့သဖြင့် နောင်အစိုးရလက်ထက်မှသာ ဆက်လက်ဆောင်ရွက်နိုင်ရန် ပြည်ထောင်စုအစိုးရအဖွဲ့ရုံးမှ ရန်ကုန်တိုင်းဒေသကြီး အစိုးရအဖွဲ့သို့ ပြန်ကြားခဲ့ပါတယ်။ သို့ဖြစ်တဲ့အတွက် ရန်ကုန်မြို့တော်သောက်သုံးရေ အခက်အခဲမရှိပေးဝေနိုင်ရန် ဝါးဒလယ်ရေသွယ်လျောက် ပြုပြင်တည်ဆောက်ခြင်းလုပ်ငန်းကို မိုးမကျမီ အတည် တက်ရောက် သတင်း အစိုးရအဖွဲ့မှ ၈-၅-၂၀၁၆ ရက်စွဲပါစာအမှတ်၊ ၃/၆-၂ (၁၅)/ ဆည်မြောင်းဖြင့် ပြည်ထောင်စုအစိုးရအဖွဲ့သို့ သီးသန့်ရန်ပုံငွေတင်ပြတောင်းခံပြီး သုံးစွဲခဲ့ခြင်းပဲ ဖြစ်ပါတယ်။ ဝါးဒလယ်ရေသွယ်လျောက် တည်ဆောက်ခြင်းလုပ်ငန်းကို ၃-၄-၂၀၁၆ ရက်နေ့မှာ ဆည်မြောင်း ဦးစီးဌာနမှ စတင်ဆောင်ရွက်ခဲ့ရာ ၁၄-၆-၂၀၁၆ ရက်နေ့တွင် လုပ်ငန်းများအားလုံး ရာနှုန်းပြည့် ဆောင်ရွက် ပြီးစီးခဲ့ပြီး ဖြစ်တဲ့အတွက် စိုက်ပျိုးရေပေးဝေခြင်းအပြင် ရန်ကုန်မြို့တော်ရဲ့ သောက်သုံးရေရရှိရေး အတွက်လည်း ရေသွယ်လျောက်ကို ဖြတ်သန်းပြီး ပုံမှန်ရေထုတ်လွှတ်ပေးဝေနိုင်ပြီဖြစ်ပါကြောင်း ရှင်းလင်း တင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ အထက်ပါ ၂၀၁၆ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေပါ သီးသန့်ရန်ပုံငွေမှ ကာကွယ်ရေးဝန်ကြီးဌာနဆိုင်ရာ လုပ်ငန်း (၁)ခု၊ စစ်ကိုင်းတိုင်းဒေသကြီးအစိုးရအဖွဲ့ဆိုင်ရာလုပ်ငန်း (၂)ခုနဲ့ ရန်ကုန်တိုင်းဒေသကြီးအစိုးရ အဖွဲ့ဆိုင်ရာလုပ်ငန်း(၁)ခု၊ စုစုပေါင်းလုပ်ငန်း (၄)ခုအတွက် စုစုပေါင်းကျပ်သန်း ၅,၆၄၈.၂၃ (ကျပ်သန်း ငါးထောင်ခြောက်ရာလေးဆယ့်ရှစ်ဒသမနှစ်သုံး) ခွဲဝေသုံးစွဲထားမှုကို လွှတ်တော်က မှတ်တမ်းတင်ကြောင်း ကြေညာပါတယ်။</speech>
</motion>
<motion>
<title>နိုင်ငံတော်သမ္မတထံမှ ပေးပို့ထားသော အာဆီယံဘက်စုံရင်းနှီးမြှုပ်နှံမှု သဘောတူစာချုပ်ကို ပြင်ဆင်သည့် ဒုတိယအခြေပြစာချုပ်တွင် မြန်မာနိုင်ငံမှ ပါဝင်လက်မှတ်ရေးထိုးရန်ကိစ္စနှင့်စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၇) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များ ခင်ဗျား။ နိုင်ငံတော်သမ္မတထံမှ ပေးပို့ထားတဲ့ အာဆီယံဘက်စုံရင်းနှီးမြှုပ်နှံမှု သဘောတူစာချုပ်ကို ပြင်ဆင်သည့် ဒုတိယအခြေပြစာချုပ်တွင် မြန်မာနိုင်ငံမှ ပါဝင်လက်မှတ်ရေးထိုးရန်ကိစ္စနဲ့စပ်လျဉ်းပြီး ၂၃-၈-၂၀၁၆ ရက်က ကျင်းပပြုလုပ်တဲ့ ပြည်ထောင်စုလွှတ်တော်အစည်းအဝေးမှာ သက်ဆိုင်ရာ ပြည်ထောင်စု အဆင့်အဖွဲ့အစည်းဝင်က လွှတ်တော်သို့ ရှင်းလင်းတင်ပြခဲ့ပြီး ဖြစ်ပါတယ်။ ယင်းကိစ္စနဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော်ကိုယ်စားလှယ် (၃)ဦး ရှိပါတယ်။ လွှတ်တော်ကိုယ်စားလှယ် တစ်ဦးစီအတွက် သတ်မှတ်ချိန် ၈ မိနစ်အတွင်း ဆွေးနွေးကြဖို့ ဖြစ်ပါတယ်။ ဦးစွာ ဒေါက်တာသက်သက်ခိုင် ဒဂုံမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="460">ဒေါက်တာသက်သက်ခိုင် (ဒဂုံမဲဆန္ဒနယ်၊ ရန်ကုန်တိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်ထောင်စုလွှတ်တော်ကိုယ်စားလှယ်များ၊ ကြွရောက်လာကြတဲ့ ပြည်ထောင်စုဝန်ကြီးများ၊ ပြည်ထောင်စုအဆင့် အဖွဲ့အစည်းဝင်များနှင့် ဧည့်သည်တော်များအားလုံး မင်္ဂလာပါရှင်။ ကျွန်မကတော့ ဒဂုံမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါက်တာသက်သက်ခိုင် ဖြစ်ပါတယ်။ ကျွန်မအနေနဲ့ ၁၈-၈-၂၀၁၆ ရက်စွဲနဲ့ နိုင်ငံတော်သမ္မတထံမှ ပြည်ထောင်စုလွှတ်တော် နာယက ထံသို့ ပေးပို့လာတဲ့ အာဆီယံဘက်စုံရင်းနှီးမြှုပ်နှံမှု သဘောတူစာချုပ်ကိုပြင်ဆင်တဲ့ ဒုတိယအခြေပြ စာချုပ်မှာ မြန်မာနိုင်ငံမှ ပါဝင်လက်မှတ်ရေးထိုးဖို့ကိစ္စနဲ့စပ်လျဉ်းပြီး ထောက်ခံအကြံပြု ဆွေးနွေးသွားမှာ ဖြစ်ပါတယ်ရှင်။ မြန်မာနိုင်ငံအနေနဲ့ အာဆီယံဘက်စုံရင်းနှီးမြှုပ်နှံမှု သဘောတူစာချုပ်ကို လက်မှတ်ရေးထိုးထားပြီး ၎င်းကိုပြင်ဆင်တဲ့ ဒုတိယအခြေပြစာချုပ်မှာ လက်မှတ်ရေးထိုးခြင်းဟာ အာဆီယံဒေသတွင်း ဘက်စုံ ရင်းနှီးမြှုပ်နှံမှုများကို ထဲထဲဝင်ဝင် ပူးပေါင်းဆောင်ရွက်ဖို့ ကတိကဝတ်ပြုတာဖြစ်ပြီး မြန်မာနိုင်ငံရဲ့ စီးပွားရေးကဏ္ဍကို ဒေသတွင်းနဲ့ နိုင်ငံတကာရဲ့ ကုန်ထုတ်လုပ်မှုကွင်းဆက်များမှာ ထိရောက်စွာ ပါဝင် စေနိုင်ဖို့ ဆောင်ရွက်ပေးခြင်းပဲ ဖြစ်ပါတယ်။ နာယကကြီးရှင့်။ ပြည်တွင်းပြည်ပရင်းနှီးမြှုပ်နှံမှုများကို အားပေးခြင်းဟာ တိုင်းပြည်ရဲ့ စီးပွား ဖြစ်ထွန်းတိုးတက်မှုကို အားပေးတာဖြစ်ပြီး ဂျီဒီပီတိုးတက်မှုနဲ့လည်း တိုက်ရိုက်အချိုးကျကြောင်း ဆွေးနွေးလိုပါတယ်ရှင်။ ပြည်တွင်းပြည်ပ ရင်းနှီးမြှုပ်နှံမှုများ တိုးတက်လာတဲ့အခါ အလုပ်အကိုင် အခွင့် အလမ်းတွေ ပိုမိုဖြစ်ပေါ်လာနိုင်စေပြီး လုပ်သားများရဲ့ အသိပညာ၊ အတတ်ပညာနဲ့ ကျွမ်းကျင်မှုများကို လုပ်ငန်းခွင်မှာ မြှင့်တင်ပေးနိုင်တဲ့အတွက် တိုင်းပြည်ရဲ့ လူသားအရင်းအမြစ်ဖွံ့ဖြိုးမှုကို များစွာအထောက်အကူ ပြုပါတယ်။ ဒါ့အပြင် ပြည်ပရင်းနှီးမြှုပ်နှံမှုများရဲ့ မတည်ငွေရင်းများ၊ ခေတ်မီနည်းပညာများ ပြည်တွင်း သို့ စီးဝင်လာခြင်းနဲ့အတူ နည်းစနစ်ကျတဲ့ စီးပွားရေးစီမံခန့်ခွဲမှု အလေ့အထများလည်း ပြည်တွင်းမှာ တိုးတက်ဖြစ်ထွန်းပေါ်ပေါက်လာမှာဖြစ်ပါတယ်။ မိမိတိုင်းပြည်အတွက်လည်း ယခင်ကမထုတ်လုပ်နိုင်တဲ့ ကုန်ပစ္စည်းအမယ်သစ်များနဲ့ ဝန်ဆောင်မှု အသစ်များ ထုတ်လုပ်လာနိုင်ပြီး နိုင်ငံတကာဈေးကွက်ဝင်ရောက်မှု ပိုမိုအားကောင်းလာခြင်းကြောင့် ပြည်ပကို ပြန်လည်တင်ပို့လာနိုင်တဲ့အတွက် နိုင်ငံရဲ့ နိုင်ငံခြားငွေရှာဖွေနိုင်စွမ်း တိုးတက်လာမှာ ဖြစ်ပါတယ်။ တစ်ဘက်မှာလည်း ယခင်က ပြည်တွင်းမှာမထုတ်လုပ်နိုင်လို့ ပြည်ပကုန်ပစ္စည်းတင်သွင်းခဲ့ရတာတွေကို တစ်ဖြည်းဖြည်း လျှော့ချလာနိုင်မှာဖြစ်လို့ တိုင်းပြည်ရဲ့ နိုင်ငံခြားငွေသုံးစွဲမှု ရေရှည်မှာ လျော့ကျလာနိုင် ပါတယ်။ တစ်နည်းအားဖြင့်ပြောရလို့ရှိရင် ပြည်တွင်းပြည်ပ ရင်းနှီးမြှုပ်နှံမှုကို အားပေးတာဟာ တိုင်းပြည်ရဲ့ ကုန်ထုတ်လုပ်မှုကို အားပေးတာဖြစ်ပြီး နိုင်ငံတကာကူးသန်းရောင်းဝယ်မှုမှာ ကုန်သွယ်မှုလိုငွေ လျော့နည်း လာအောင် မဟာဗျူဟာကျကျ ကိုင်တွယ်ဖြေရှင်းရာလည်း ရောက်ပါတယ်။ နာယကကြီးရှင့်။ ပြည်တွင်းပြည်ပရင်းနှီးမြှုပ်နှံမှု များလာတာနဲ့အမျှ နိုင်ငံ့စီးပွားရေးနဲ့ ကူးသန်း ရောင်းဝယ်ရေးများ ပိုမိုများပြားလာပြီး နိုင်ငံတော်အစိုးရအနေနဲ့လည်း စီးပွားရေးကဏ္ဍမှ အခွန်ဝင်ငွေ များ ပိုမိုကောက်ခံရရှိလာနိုင်မှာဖြစ်လို့ တိုင်းပြည်နဲ့ လူမျိုးအတွက် အခြေခံအဆောက်အအုံနဲ့ ဖွံ့ဖြိုးမှု လုပ်ငန်းများ ပိုမိုဆောင်ရွက်လာနိုင်မှာ ဖြစ်ပါတယ်။ ဒါ့အပြင် ဆင့်ပွားအကျိုးဆက်အနေနဲ့ တိုင်းပြည်ရဲ့ နိုင်ငံခြားငွေရှာဖွေနိုင်စွမ်း မြင့်မားလာတာနဲ့အမျှ မြန်မာကျပ်ငွေတန်ဖိုးလည်း တစ်ဖြည်းဖြည်း မြင့်တက် လာနိုင်ပြီး Purchasing Power Parity လို့ခေါ်တဲ့ နိုင်ငံသားတိုင်းအတွက် ၎င်းတို့ရှာဖွေနိုင်တဲ့ ဝင်ငွေ အပေါ်မှာ သုံးစွဲနိုင်စွမ်း ပိုမိုတိုးတက်လာမှာဖြစ်ပါတယ်။ တိုင်းပြည်မှာ အလုပ်အကိုင် အခွင့်အလမ်းတွေ များများလာတဲ့အခါ အလုပ်လက်မဲ့နှုန်းတွေ ကျဆင်းလာပြီး Per Capita GDP လို့ခေါ်တဲ့ တစ်ဦးချင်း ဝင်ငွေလည်းမြင့်တက်လာလို့ တစ်နိုင်ငံလုံးအတိုင်းအတာနဲ့ ဝယ်လိုအား၊ သုံးစွဲလိုအားတွေ တိုးလာတဲ့ အခါမှာ ထုတ်လုပ်မှုနဲ့ရောင်းဝယ်ဖောက်ကားမှုတွေဟာလည်း အလားတူတိုးပွားလာမှာ ဖြစ်ပါတယ်။ ၊ တိုင်းပြည်ရဲ့ GDP တွေကို တွက်ချက်တဲ့အခါ Consumption လို့ခေါ်တဲ့ (ပြည်တွင်းသုံးစွဲမှု)၊ Investment လို့ခေါ်တဲ့ (နှစ်အလိုက် ပြည်တွင်းပြည်ပ ရင်းနှီးမြှုပ်နှံမှု)၊ Government Expenditure လို့ ခေါ်တဲ့ (အစိုးရအသုံးစရိတ်များ)နဲ့ Net-Export လို့ခေါ်တဲ့ (အသားတင်ပို့ကုန် ပမာဏ) ဆိုတဲ့ အချက် လေးချက်နဲ့ တိုင်းတာတာဖြစ်လို့ ပြည်တွင်းပြည်ပ ရင်းနှီးမြှုပ်နှံမှုတိုးတက်စေခြင်းဟာ ပြည်တွင်းသုံးစွဲမှုကို တိုးတက်စေနိုင်ပါတယ်။ အစိုးရအသုံးစရိတ်အနေနဲ့လည်း အခြေခံအဆောက်အအုံနဲ့ ဖွံ့ဖြိုးရေးလုပ်ငန်း တေအတွက် ပိမိသုံးစွဲလာစေနိုင်ပါတယ်။ ကန်သယ်မလိုခြင်းကိုလည်း လျော့နည်းလာစေနိုင်ပြီး ရေရှည်မှာ အသားတင်ပို့ကုန်ကိုလည်း မြင့်တက်စေနိုင်တာဖြစ်တဲ့အတွက် ရင်းနှီးမြှုပ်နှံမှုကို အားပေးခြင်း ဟာ ထုတ်လုပ်မှုကိုအခြေခံတဲ့ နိုင်ငံ့စီးပွားရေးကို မြင့်တက်စေတာဖြစ်ပြီး GDP တိုးတက်ဖို့ လုပ်ဆောင်တာ ဖြစ်ပါတယ်ရှင်။ နာယကကြီးရှင်။ ဒီနေရာမှာအကြံပြု ဆွေးနွေးလိုတာကတော့ မြန်မာနိုင်ငံရဲ့ နိုင်ငံခြားရင်းနှီး မြှုပ်နှံမှုကို ခြုံကြည့်ရင် သဘာဝသယံဇာတများ တူးဖော်ထုတ်လုပ်ခြင်းကဏ္ဍမှာသာ အများစုဖြစ်ပြီး၊ ဝန်ဆောင်မှုနဲ့ ကုန်ထုတ်လုပ်မှုကဏ္ဍမှာ အသင့်အတင့်သာရှိနေတာကို တွေ့ရပါတယ်။ စိုက်ပျိုးရေးနဲ့ သက်ဆိုင်တဲ့ စီးပွားရေးကဏ္ဍဆိုရင်တော့ ရင်းနှီးမြှုပ်နှံမှုများ ဝင်ရောက်ခြင်း အလွန်တရာနည်းပါး နေတာကို တွေ့ရှိရပါတယ်။ ဒါ့အပြင် ပြည်ပရင်းနှီးမြှုပ်နှံမှုနဲ့ GDP အချိုးဟာ ကမ္ဘာ့ဘဏ်ရဲ့ စစ်တမ်းအရ မြန်မာနိုင်ငံဟာ ၂၀၁၂ ခုနှစ်မှာ ၁.၈ ရာခိုင်နှုန်းမှ ၂၀၁၅ မှာ ၄.၈ ရာခိုင်နှုန်းအထိ တိုးတက်လာသော်လည်း ဒေသတွင်းနိုင်ငံဖြစ်တဲ့ ကမ္ဘောဒီယားနိုင်ငံမှာ ၂၀၁၅ မှာ ၉.၄ ရာခိုင်နှုန်းနဲ့ လာအိုနိုင်ငံမှာ ၈.၈ ရာခိုင်နှုန်း ရှိတာကို တွေ့မြင်ရမှာဖြစ်ပါတယ်။ ကမ္ဘာ့ဘဏ်ရဲ့ Ease of Doing Business လို့ခေါ်တဲ့ (စီးပွားရေး လုပ်ငန်း လုပ်ကိုင်ရာမှာ လွယ်ကူချောမွေ့မှု)ဆိုတဲ့ အစီရင်ခံစာအရ ၂၀၁၅ ခုနှစ်မှာ မြန်မာနိုင်ငံဟာ ၁ရရ အဆင့်မှာပဲ ရှိနေတာကိုတွေ့ရပါတယ်။ ဒါကိုကြည့်ခြင်းအားဖြင့် ကျွန်မတို့ မြန်မာနိုင်ငံမှာ Enabling Business Environment လို့ခေါ်တဲ့ (လုပ်သာကိုင်သာရှိတဲ့ စီးပွားရေးဝန်းကျင်တစ်ရပ်)နဲ့ Favourable Investment Climate လို့ခေါ်တဲ့ (လွယ်ကူချောမွေ့တဲ့ ရင်းနှီးမြှုပ်နှံမှုအခြေအနေတစ်ရပ်)ကို ဖန်တီးပေးဖို့ လိုအပ်နေသေးတယ်ဆိုတာကို မီးမောင်းထိုးပြနေတာလည်း ဖြစ်ပါတယ်။ နာယကကြီးရှင့်။ အချုပ်အားဖြင့်ပြောရရင် အစိုးရအနေနဲ့ ရင်းနှီးမြှုပ်နှံမှုများကို ကဏ္ဍတိုင်း အတွက် မျှမျှတတဝင်ရောက်ဖို့ သင့်လျော်တဲ့ မူဝါဒနဲ့ အစီအမံများ ချမှတ်သင့်ပါကြောင်းနဲ့ ဒေသတွင်းနဲ့ နိုင်ငံတကာစာချုပ်တွေကို လက်မှတ်ရေးထိုးတဲ့အခါတိုင်း သက်ဆိုင်ရာစာချုပ်ပါ အချက်အလက်များကို ထိထိရောက်ရောက် အကောင်အထည်ဖော်နိုင်မယ့် ပြည်တွင်းအခြေအနေနဲ့ဆီလျော်တဲ့ လုပ်ထုံးလုပ်နည်းများ ချမှတ်ပြီး စာချုပ်ဝင်နိုင်ငံဖြစ်ခြင်းရဲ့ အကျိုးကျေးဇူးကို အမှန်တကယ်ခံစားရဖို့ သက်ဆိုင်ရာ ဝန်ကြီးဌာန များအချင်းချင်း နီးနီးကပ်ကပ်ဆက်သွယ်ပူးပေါင်း ဆောင်ရွက်သင့်ပါကြောင်း အကြံပြု ဆွေးနွေးရင်း နိဂုံးချုပ်အပ်ပါတယ်ရှင့်။ ကျေးဇူးတင်ပါတယ်ရှင်။</speech>
<speech type="speaker">ဆက်လက်ပြီး ဦးသန်းစိုး(ခေါ်)သန်းစိုး(ဘောဂဗေဒ) ရန်ကုန်တိုင်းဒေသကြီး မဲဆန္ဒနယ်အမှတ်(၄) ဆွေးနွေးဖို့ဖြစ်ပါတယ်။</speech>
<speech><mp id="993">ဦးသန်းစိုး(ခေါ်)သန်းစိုး(ဘောဂဗေဒ)(မဲဆန္ဒနယ်အမှတ်-၄၊ ရန်ကုန်တိုင်းဒေသကြီး)</mp>လေးစားအပ်ပါသော နာယကကြီးနှင့်တကွ အားလုံးမင်္ဂလာပါ။ ကျွန်တော်ကတော့ ဒီစာချုပ်နဲ့ ပတ်သက် ပြီးတော့ အပိုင်း(၂) ပိုင်းကို ဆွေးနွေးသွားပါမယ်။ ပထမအချက်ကတော့ ဒီ Political Legitimacy နဲ့ အမျိုးသားအကျိုးစီးပွားဆိုတဲ့ အပိုင်းဖြစ်ပါတယ်။ ဒုတိယအချက်ကတော့ စာချုပ်ပါပုဒ်မများ ဖြစ်ပါတယ်။ နာယကကြီးခင်ဗျာ။ Power Point တင်ပြခွင့်ပြုပါခင်ဗျာ။ အာဆီယံစာချုပ်တော်တော်များများ ဟာ စာချုပ်တွေက ရှေ့ကိုရောက်နေပြီးတော့ အသက်ဝင်မှု၊ အကောင်အထည်ဖော်မှုအတိုင်းအတာ ကတော့ အနောက်မှာ၊ ခပ်ဝေးဝေးမှာပဲ ရှိတာတော်တော်များများတွေ့ရပါတယ်။ ဥပမာအားဖြင့် ၁၉၉၈ ကစတဲ့ ASEAN Investment Area ဆိုတဲ့စာချုပ်၊ ၁၉၉၂ ကစတဲ့ AFTA စာချုပ်၊ AEC ၂၀၀၃ ကစတဲ့ စာချုပ်တွေ ဖြစ်ပါတယ်။ အဲဒီတော့ မြန်မာနိုင်ငံဟာ ၁၉၉ရ မှာ အာဆီယံကို ဝင်ခဲ့ပါတယ်။ အဲဒီတုန်းကတော့ ဒါ Geopolitics Legitimacy အရပဲပေါ့။ နိုင်ငံရေးအရ အစိုးရကို အသိအမှတ်ပြုဖို့ ဆိုတဲ့ ရှုထောင့်ကနေ ဝင်ခဲ့တာပါ။ ကျွန်တော်တို့ နိုင်ငံတကာဆက်ဆံရေးမှာ ထာဝရမိတ်ဆွေဆိုတာ နိုင်ငံရေးအရတရားဝင်မှုကို အလေးပေးရမှာ ဖြစ်သလို၊ ကျွန်တော်တို့နိုင်ငံရဲ့ ထာဝရအကျိုးစီးပွား ကိုလည်း ဦးစားပေးရမှာဖြစ်သလို အဲဒီစာချုပ်နဲ့ပတ်သက်ပြီးတော့ ဒီအမျိုးသားအကျိုးစီးပွားရှုထောင့်က နေပဲ ကျွန်တော်တို့ ချဉ်းကပ်အဖြေရှာဖို့ လိုပါတယ်။ ဘာဖြစ်လို့လဲဆိုတော့ ဒီ Sanction ကြောင့် ကျွန်တော်တို့ နိုင်ငံတကာဘဏ္ဍာရေး ဖြတ်သန်းမှု တွေ၊ တစ်ဆင့်ခံရင်းနှီးမြှုပ်နှံမှုတွေ ကျွန်တော်တို့မှာ အားနည်းချက်တွေ ရှိပါတယ်။ နောက်ပြီးတော့ ဒေသတွင်း ရွှေ့ပြောင်းလုပ်သားနဲ့ပတ်သက်ပြီးတော့ နစ်နာမှုတွေ ကျွန်တော်တို့ အများကြီးရှိပါတယ်။ နောက်ပြီးတော့ ဆူလွယ်နပ်လွယ်တဲ့ ဒေသတွင်း ရင်းနှီးမြှုပ်နှံမှုပတ်ဝန်းကျင်မျိုးကို ဖန်တီးရတဲ့ အခြေအနေ မျိုးတွေဟာ ကျွန်တော်တို့ အမျိုးသားအကျိုးစီးပွားရှုထောင့်က ကြည့်လို့ရှိရင် အများကြီးပြောစရာ ရှိပါတယ်။ ဒီအာဆီယံ နိုင်ငံတွေဟာ GDP တစ်ဦးချင်းဝင်ငွေ ၊ စီးပွားရေး Sector အလိုက် တိုးတက်မှု၊ ငွေကြေးနဲ့ ဘဏ္ဍာရေးရင်းနှီးမြှုပ်နှံမှု အဲဒီလိုမျိုး အစစအရာရာ အားသာနေတဲ့ စီးပွားရေးဆိုင်ရာ Institution 6oz saop: 8:01. Power Point 2 m GOS အဲဒီတော့ ကျွန်တော်တို့နိုင်ငံမှာ ဝိတ်တန်းမတူဘဲနဲ့ လက်ဝှေ့ ထိုးနေရသလိုမျိုး ဖြစ်နေပါတယ်။ အဲဒီတော့ ကျွန်တော်တို့နိုင်ငံမှာ ပြည်တွင်းစီးပွားရေးလုပ်ငန်းတွေ၊ ပြည်တွင်းလုပ်ငန်းရှင်တွေ တစ်ဦးချင်း Interpremeir တွေ၊ အသေးစား၊ အလတ်စားစီးပွားရေး လုပ်ငန်းရှင်တွေအတွက် ဘာတွေပြင်ဆင်ပြီး ပြီလဲ။ ဘာတွေပံ့ပိုးပေးထားသလဲဆိုတဲ့ အပိုင်းဟာ အမျိုးသား အကျိုးစီးပွားနဲ့ ကျွန်တော်တို့ ထောက်ပြတာ ဖြစ်ပါတယ်။ ဘာဖြစ်လို့လဲဆိုတော့ ဒီအချက်တွေကို နောက်မှာ Power Point နဲ့ရှင်းပြထားပါတယ်။ အဲဒီတော့ ပြီးခဲ့တဲ့ အစိုးရခေတ်တုန်းကလည်း EU- Myanmar ရင်းနှီးမြှုပ်နှံမှုဆိုင်ရာအကာအကွယ် ပေးရေးစာချုပ် ရှိခဲ့ဖူးပါတယ်။ အဲဒီဟာက အခုချိန်ထိ အသက်မဝင် သေးပါဘူး။ နောက်တစ်ခုက အခုဒီ စာချုပ်ဟာ ၂၀၁၆ ခုနှစ်၊ စက်တင်ဘာမှာ အာဆီယံဝန်ကြီးများ ကနေပြီးတော့ လာအိုမှာ လက်မှတ် ရေးထိုးဖို့ ကိစ္စရှိပါတယ်။ Power Point အမှတ်(၃) ဒီစာချုပ်ဟာ သမ္မတရဲ့ သဝဏ်လွှာနဲ့ ပတ်သက် ပြီးတော့ ပုဒ်မနှစ်ခု ကိုလည်း ကျွန်တော် ထပ်ပြီးတော့ ဆွေးနွေးချင်ပါတယ်။ အဲဒီပုဒ်မကတော့ ဒီအခု Power Point မှာ ဖော်ပြထားတဲ့အတိုင်း ဖြစ်ပါတယ်။ ဒီစာကြောင်း လေးကို ကျွန်တော်တို့ ကြည့်လိုက်လို့ရှိရင် အချက် ၂ ချက်ကို တွေ့ရပါတယ်။ ပထမအချက်က ရင်းနှီး မြှုပ်နှံမှုဆိုင်ရာ ခွင့်ပြုချက်နှင့် ရင်းနှီးမြှုပ်နှံမှုအတွက် မက်လုံးအကျိုးခံစားခွင့်ရရှိတယ်ဆိုတဲ့ နှစ်ခုစလုံးကို ပြောထားတာလို့ ယူဆလို့ရပါတယ်။ ဒီအချက်ကြောင့်။ အဲဒီတော့ ဒီအချက်ကိုထပ်ပြီးတော့ မယ်ဆိုရင် ကျွန်တော်တို့အမျိုးသားအကျိုးစီးပွား ရှုထောင့်က ကြည့်မယ် ဆိုရင် ကျွန်တော်တို့နိုင်ငံမှာ ကဏ္ဍအလိုက် ရင်းနှီးမြှုပ်နှံမှုတွေ။ Power Point (၅) ကိုပြပါ။ (၆) ကိုပြပါ။ (၇) ကိုပြပါ။ (၈) ကိုပြပါ။ အဲဒါလေးတစ်ချက်။ ကဏ္ဍအလိုက် ရင်းနှီးမြှုပ်နှံမှုတွေ နောက် Sustainable investment တွေ၊ နောက်ရင်းနှီးမြှုပ်နှံမှုနဲ့ ပတ်သက်ပြီးတော့ CSR တွေ၊ အဲဒီလိုမျိုး အချက်တွေ ကျွန်တော်တို့နိုင်ငံမှာ အများကြီးလိုပါသေးတယ်။ နောက်တစ်ခုက ဒီအာဆီယံနဲ့ ပတ်သက်ပြီးတော့ ကျွန်တော်တို့ မြန်မာနိုင်ငံမှာ ရင်းနှီးမြှုပ်နှံမှုနဲ့ ပတ်သက်တဲ့ ပေါ်လစီမထွက်သေးပါဘူး။ နောက်ပြီးတော့ ဒီရင်းနှီးမြှုပ်နှံမှုနဲ့ဆိုင်တဲ့ Institutional Framework mal cossos, 0603.1630:0lp:ll $ɔnd 8:60m? qĖ:::Glosapuošanos FDI Law အသစ်ထွက်ထားတာရှိပါတယ်။ အသစ်ကို ပြန်ပြီးတော့ ရေးဆွဲပြီးတော့ အကောင်အထည်ဖော်မယ်လို့ ကျွန်တော်တို့ ကြားထားပါတယ်။ ဒါကြောင့်မို့ ဒီအခြေအနေတွေအားလုံးဟာ ကျွန်တော်တို့ နိုင်ငံအတွက် အများကြီး ကြိုးစားရဦးမယ်ဆိုတဲ့အချက်တွေ ဖြစ်ပါတယ်။ အဲဒီအချက်မှာ ဆိုရင် ကျွန်တော်တို့ခုန Power Point (၈) ကိုပြပါ။ အဲဒီအချက် မှာဆိုရင် ကျွန်တော်တို့နိုင်ငံမှာရှိတဲ့ ဒီလိုမျိုးအချက်အလက်တွေ အကုန်လုံး Indicator တော်တော် များများဟာ အောက်ဆုံးမှာရှိနေပါတယ်။ အာဆီယံနိုင်ငံနဲ့ ပတ်သက် ပြီးလို့ရှိရင်။ အဲဒီအချက်ကတော့ Power Point (၉)ကိုပြပါ။ အဲဒီအချက်တွေကတော့ အခု ဒီမှာဖော်ပြ 003:oosaqlo.coz Goclosuri Institutional Framework cozi Legal Framework cozi Economic Framework တွေ။ ဒီအချက် တွေဟာ ကျွန်တော်တို့နိုင်ငံမှာ အများကြီးလိုပါသေးတယ်။ အဲဒါကြောင့်မို့ ရင်းနှီးမြှုပ်နှံမှုဥပဒေတွေဟာ မူရင်းနိုင်ငံသားများရဲ့အကျိုးကဲ့သို့ အခွင့်တူခံစားခွင့်ပေးမှာ ဖြစ်ကြောင်းဆိုတဲ့ဒီသဘောတူညီချက် စာချုပ်ထဲမှာ ထည့်သွင်းထားတာကို နည်းနည်းလေးတော့ ကျွန်တော် ဆွေးနွေးတာ စောလွန်းတယ်လို့ ကျွန်တော် ယူဆပါတယ်။ နောက်ပြီးတော့ ရင်းနှီးမြှုပ်နှံမှု ဥပဒေဟာ နိုင်ငံသားတွေအတွက် အခွင့်အရေးပိုရဖို့၊ ကာကွယ် ပေးဖို့၊ မြေတောင်မြှောက်ပေးဖို့ ဆိုတဲ့ဟာတွေအတွက် ဘာတွေပြင်ဆင်ထားသလဲ။ ဘာတွေကို အခြေခံထားသလဲဆိုတာအမျိုးသားအကျိုးစီးပွားရှုထောင့်ကနေ ကျွန်တော်တို့ ဒီလိုဆွေးနွေးရခြင်းဖြစ်ပါတယ်။ ဒုတိယပိုင်းအနေနဲ့ ဒီစာပိုဒ်မှာပါတဲ့ အပိုဒ်ကိုပဲ ကျွန်တော် ဆွေးနွေးလိုပါတယ်။ စာပိုဒ်အပိုဒ်(၅)ရဲ့ အပိုဒ်(၁)မှာဆိုရင် အာဆီယံအဖွဲ့ဝင်နိုင်ငံများအားလုံးမှာ ၎င်းတို့၏ သက်ဆိုင်ရာ ပြည်တွင်းလုပ်ထုံး လုပ်နည်းများ ပြီးစီးပြီးဖြစ်ကြောင်း ဆိုတဲ့အချက်ကို ဖော်ပြထားပါတယ်။ Power Point (၃)၊ (၄) ကိုပြပါ။ အဲဒီတော့ ကျွန်တော်တို့ပြည်တွင်းနိုင်ငံများမှာရှိတဲ့ လုပ်ထုံးလုပ်နည်းဆိုတော့ ခုနကကျွန်တော် ပြောတဲ့ ရင်းနှီးမြှုပ်နှံမှုဆိုင်ရာပေါ်လစီရှိပါတယ်။ ရင်းနှီးမြှုပ်နှံမှုနဲ့ပတ်သက်တဲ့ဥပဒေပိုင်းဆိုင်ရာ ရှိပါတယ်။ ရင်းနှီးမြှုပ်နှံမှုနဲ့ပတ်သက်ပြီးတော့ Institutional Framework တွေရှိပါတယ်။ ဒီအချက်တွေ အကုန်လုံးကို ကျွန်တော်တို့ပြီးစီးပြီလားဆိုတာလေးကို ဒီနေရာမှာမေးခွန်းတစ်ခု ဖြစ်ပေါ်လာပါတယ်။ ဒုတိယအချက်ကတော့ အာဆီယံနိုင်ငံအားလုံးမှာ အတည်ပြုကြောင်းစာကို အတွင်းရေးမှူးချုပ်ရုံးမှ တင်သွင်းပြီးနောက် အဲဒီအခြေအနေ (၂)ခုပြီးမှ စာချုပ်အသက်ဝင်မယ်လို့ ဆိုထားတာပါ။ ဒါကြောင့်မို့ ကျွန်တော်တို့ တခြားနိုင်ငံတွေ၊ ဥပမာ CLLV ကမ္ဘောဒီးယား၊ လာအို၊ ဗီယက်နမ်၊ အဲဒီနိုင်ငံတွေကရော လက်မှတ်ထိုးပြီးပြီလား။ အဲဒီနိုင်ငံတွေ လက်မှတ်ထိုးထားလို့ရှိရင်တော့ ကျွန်တော်တို့ ဒီဟာကိုလည်း ထည့်ပြီးတော့ စဉ်းစာဖို့လိုပါတယ်။ ဒါကြောင့်မို့ ဒီနောက်ဆုံးနိဂုံးချုပ် အနေနဲ့ အာဆီယံဘက်စုံရင်းနှီးမြှုပ်နှံမှုစာချုပ်ရဲ့ ပုဒ်မတိုင်းကို ကျွန်တော်တို့ချပြပေးဖို့တော့ လိုမယ်လို့ ယူဆပါတယ်။ အဲဒါမှသာ နိုင်ငံသားတွေ၊ တတ်သိပညာရှင်တွေ၊ စီးပွားရေးလုပ်ငန်းရှင်တွေ၊ အဖွဲ့အစည်းတွေ ရှုထောင့်ပေါင်းစုံကနေ ကျွန်တော်တို့ ဆွေးနွေး လို့ရမှာပါ။ ဒီအရင်အစိုးရအဆက်ဆက်က နိုင်ငံရေးအသိအမှတ်ပြုမှုဆိုတဲ့ တစ်ခုတည်းနဲ့ မကြည့်ဘဲနဲ့ ကျွန်တော်တို့ နိုင်ငံ အမျိုးသားအကျိုးစီးပွားဘက်ကလည်း ကြည့်ဖို့လိုအပ်ပါတယ်။ ဒါကြောင့်မို့ ကျွန်တော် တင်ပြတဲ့ အပိုင်းမှာ အမျိုးသားအကျိုးစီးပွားနဲ့ ခုနကပြောတဲ့ပုဒ်မပါ စာချုပ်ပါအချက်(၂)ချက်ကို လေ့လာ ဆန်းစစ် ပြီးတော့မှ လက်မှတ်ရေးထိုးသင့်ပါကြောင်း ကျွန်တော်ထောက်ခံ ဆွေးနွေးရင်းနဲ့ အကြံပြု ဆွေးနွေး ရခြင်းဖြစ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဒေါ်ထုမေ ရခိုင်ပြည်နယ်မဲဆန္ဒနယ်အမှတ်(၁၁) ဆွေးနွေးဖို့ဖြစ်ပါတယ်။</speech>
<speech><mp id="942">ဒေါ်ထုမေ(မဲဆန္ဒနယ်အမှတ်-၁၁၊ ရခိုင်ပြည်နယ်)</mp>လေးစားရတဲ့ ပြည်ထောင်စု လွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်အားလုံး၊ ပြည်ထောင်စုဝန်ကြီး များအားလုံး မင်္ဂလာပါရှင်။ ကျွန်မကတော့ ရခိုင်ပြည်နယ် မဲဆန္ဒနယ်အမှတ်(၁၁)မှ အမျိုးသားလွှတ်တော် ကိုယ်စားလှယ် ဒေါ်ထုမေ ဖြစ်ပါတယ်။ နိုင်ငံတော်သမ္မတထံမှ ပေးပို့ထားတဲ့ အာဆီယံဘက်စုံရင်းနှီးမြှုပ်နှံမှု သဘောတူစာချုပ်ကို ပြင်ဆင်တဲ့ ဒုတိယအခြေပြစာချုပ်မှာ မြန်မာနိုင်ငံပါဝင်လက်မှတ်ထိုးရန်ကိစ္စနဲ့ စပ်လျဉ်းပြီးတော့ အာဆီယံစီးပွားရေး အသိုက်အဝန်း အန္တိမရည်မှန်းချက်ဖြစ်တဲ့ စီးပွားရေးပေါင်းစည်းမှု ရရှိစေရန်အလို့ငှာ အာဆီယံ ဒေသအတွင်း လွတ်လပ်ပွင့်လင်းသော ရင်းနှီးမြှုပ်နှံမှုစနစ် ဖန်တီးနိုင်ရန်ဆိုသော ရည်ရွယ်ချက်ကို အလေးထားသောကြောင့်လည်းကောင်း၊ မြန်မာနိုင်ငံသူ နိုင်ငံသားများ၏ အမျိုးသားအကျိုးစီးပွား တိုးတက်ရေးကို ရှေးရှုလို့သော်လည်းကောင်း ရည်ရွယ်ချက် ၂ ခုနဲ့ ဆွေးနွေးသွားမှာ ဖြစ်ပါတယ်။ အာဆီယံ ရင်းနှီးမြှုပ်နှံမှု သဘောတူညီချက်စာချုပ်ကို မြန်မာနိုင်ငံက လက်မှတ်ရေးထိုးပြီး ဖြစ်ပါတယ်။ အခုအခါမှာ အာဆီယံဘက်စုံရင်းနှီးမြှုပ်နှံမှု သဘောတူစာချုပ်အပြင် ဒုတိယ အခြေပြ စာချုပ်ကို ထပ်မံလက်မှတ်ရေးထိုးကြရန် ဖြစ်ပါတယ်။ အဆိုပါ ဒုတိယအခြေပြမှာ နိဒါန်းနဲ့ အပိုဒ် ၃ ခု ပါဝင်တယ်။ ဒီစာချုပ်မူကြမ်းနဲ့ပတ်သက်တဲ့ ရှင်းလင်းချက် အပိုဒ်(က)မှာတော့ ရင်းနှီးမြှုပ်နှံမှု ပြုသူဟာ အဖွဲ့ဝင်နိုင်ငံမှာ အမြဲတမ်းနေထိုင်ခွင့်ရရှိသူဖြစ်ပြီးတော့ ရင်းနှီးမြှုပ်နှံမှုနဲ့ စပ်လျဉ်းပြီး ထိုနိုင်ငံသားများ နည်းတူ အခွင့်အရေးများ ရရှိမှာဖြစ်ကြောင်းနဲ့ အာဆီယံဘက်စုံရင်းနှီးမြှုပ်နှံမှု သဘောတူစာချုပ် ခေါင်းစဉ် အမှတ် အပိုဒ်(၆) ခွင့်မပြုနိုင်သော စာရင်းများကို ပယ်ဖျက်ရန်လို့ ပါဝင်ပါတယ်။ အပိုဒ်(ခ)မှာ အာဆီယံ ဘက်စုံရင်းနှီးမြှုပ်နှံမှု သဘောတူညီချက်စာချုပ်ရဲ့ အပိုဒ်(၇)မှာ လုပ်ငန်းလိုအပ်ချက်အတွက် ကန့်သတ်ခြင်း များကို ပြင်ဆင်ခြင်းဖြစ်ပြီးတော့ အဖွဲ့ဝင်နိုင်ငံများက လိုအပ်ပါက ၎င်းတို့ရဲ့ တည်ဆဲလုပ်ငန်းလိုအပ်ချက် များကို ပြန်လည်အကဲဖြတ်ခြင်း၊ ပြန်လည်သုံးသပ်ခြင်းနဲ့ ဤအပိုဒ်အရ အခြားဖြစ်နိုင်ခြေရှိတဲ့ ကတိ ကဝတ်များကို ထည့်သွင်းစဉ်းစားရန်နှင့် ကမ္ဘာ့ကုန်သွယ်ရေးအဖွဲ့ဝင်မဟုတ်တဲ့ နိုင်ငံများဟာ ကမ္ဘာ့ ကုန်သွယ်ရေးအဖွဲ့ဝင်နိုင်ငံသို့ ဝင်ရောက်ရာတွင်ပြုရမယ့် ကတိကဝတ်များနဲ့အညီ ကမ္ဘာ့ကုန်သွယ်ရေး အဖွဲ့၏ ပြဋ္ဌာန်းချက်များကို လိုက်နာမည်ဖြစ်ကြောင်း ပြဋ္ဌာန်းချက်အား ပယ်ဖျက်ရန်တို့ ပါရှိပါတယ်။ အပိုဒ်(ဂ)မှာတော့ ဒုတိယအခြေပြစာချုပ်မူကြမ်းမှာ အာဆီယံဘက်စုံရင်းနှီးမြှုပ်နှံမှု စာချုပ်ရဲ့ အစိတ်အပိုင်းတစ်ခုဖြစ်ပြီး အာဆီယံအဖွဲ့ဝင်နိုင်ငံများအားလုံးက လက်ခံကြောင်း သို့မဟုတ် အတည် ပြုကြောင်း အကြောင်းကြားစာ ရရှိသည့်နေ့မှာ အသက်ဝင် အတည်ပြုမည်ဖြစ်ကြောင်း ဖော်ပြထားပါတယ်။ ဒါ့အပြင် အာဆီယံရင်းနှီးမြှုပ်နှံမှုဟာ ဒီစာချုပ်အပြင် ကျွန်မတို့ အာဆီယံအသင်းဝင်နိုင်ငံများနဲ့ တစ်ပြေးညီ စည်းမျဉ်းစည်းကမ်းများ သိရှိစေရန်နှင့် စည်းလုံးညီညွတ်မှုရှိစေရန်အတွက် အာဆီယံပဋိညာဉ်စာတမ်း ကိုလည်း ကျွန်မတို့ ၂၀၀ရ ခုနှစ်၊ နိုဝင်ဘာလ ၂၀ မှာ အာဆီယံ ထိပ်သီးခေါင်းဆောင်များက လက်မှတ် ရေးထိုး အတည်ပြုခဲ့ကြပါတယ်။ ၂၀၀၈ ခုနှစ်၊ ဒီဇင်ဘာလ ၁၅ ရက်မှာတော့ အသက်ဝင်လာခဲ့တဲ့ အာဆီယံ ပဋိဉာဉ်စာတမ်းပါ အချက်များအရ ရောင်းဝယ်ရေးဆိုင်ရာ ဥပဒေစည်းမျဉ်း စည်းကမ်းများ၊ ဒေသဆိုင်ရာ စီးပွားရေးစုစည်းမှုဖြစ်ပေါ်အောင် အာဆီယံကချမှတ်ထားတဲ့ စီးပွားရေးတိုးတက်မှုဆိုင်ရာ စည်းမျဉ်းစည်းကမ်း များကို လိုက်နာဆောင်ရွက်ရန်နဲ့ အာဆီယံအဖွဲ့ဝင်နိုင်ငံများရဲ့ စီးပွားရေးတိုးတက်မှု ခိုင်မာမှုကို အပြန် အလှန်အားပေးရာရောက်ကြောင်း၊ ရင်းနှီးမြှုပ်နှံသူများအား အမြဲတမ်းနေထိုင်သူများကဲ့သို့ အခွင့်တူခံစားခွင့် ပေးကြောင်း၊ သင့်လျော်တဲ့ အကျိုးတူစီးပွားရေး ဖြစ်ပါတယ်။ ရင်းနှီးမြှုပ်နှံသူအနေနဲ့လည်း အကျိုးအမြတ် ရရုံသက်သက်မဟုတ်ဘဲ အိမ်ရှင်နိုင်ငံနှင့် ပြည်သူများအကျိုးစီးပွားကိုပါ တစ်ပြိုင်နက်တည်း ဖြစ်ထွန်းစေတဲ့ ရင်းနှီးမြှုပ်နှံမှုဖြစ်ပါက ကျေနပ် ဝမ်းမြောက်ဖွယ် နှစ်ဦးနှစ်ဘက်အကျိုးရှိတဲ့ win win policy ဖြစ်မယ့် အပြင် အာဆီယံဘက်စုံရင်းနှီးမြှုပ်နှံမှု သဘောတူညီချက်စာချုပ် ခေါင်းစဉ်အမှတ်၏ အပိုဒ်(၆) ခွင့်မပြုနိုင်သော စာရင်းများကို ပယ်ဖျက်သွားမည်လို့ ဖော်ပြထားတာတွေ့ရပါတယ်။ အရှေ့တောင်အာရှနိုင်ငံ အာဆီယံအဖွဲ့ ဖွဲ့စည်းရခြင်း၏ ရည်ရွယ်ချက်ရဲ့ အဓိကထဲမှာပါတဲ့ အချက်ဖြစ်တဲ့ စီးပွားရေး တိုးတက်ရေးမြှင့်တင်ဖို့က ထိပ်ဆုံးကပါဝင်ပါတယ်။ ဒါ့အပြင် အာဆီယံနိုင်ငံ များ၏ ကုန်သွယ်မှု တိုးတက်စေရန်အတွက် တရုတ်၊ ဂျပန်၊ ကိုရီးယားနိုင်ငံများပူးပေါင်းပြီး အာဆီယံ +3 ဆိုတဲ့ အစီအစဉ်ကိုလည်း ချမှတ်ဆောင်ရွက်လျက်ရှိကြောင်း လေ့လာသိရှိရပါတယ်။ အာဆီယံ အသင်းဝင် နိုင်ငံ ၁၀ နိုင်ငံအပြင် သြစတြေးလျ၊ နယူးဇီလန်နိုင်ငံတို့နဲ့ ၂၀၁၉ ခုနှစ်၊ ဖေဖော်ဝါရီ ၂ရ မှာ လွတ်လပ်စွာ ကုန်သွယ်ရေးစာချုပ်ကို လက်မှတ်ရေးထိုးကြပြီး သဘောတူညီမှုမှရရှိတဲ့ ၂၀၀၀-၂၀၂၀ ပြည့်နှစ် ဒေါ်လာ ၄၈,၀၀၀ တိုးတက်လာမည်ဟု ခန့်မှန်းကြပါတယ်။ အာဆီယံနဲ့ တရုတ်ပြည်သူ့သမ္မတနိုင်ငံကြား မှာလည်း လွတ်လပ်စွာ ကုန်သွယ်ရေး သဘောတူညီမှု ရရှိရန်အတွက် ညှိနှိုင်းဆဲဖြစ်တယ်လို့ ကျွန်မတို့ လေ့လာသိရှိရပါတယ်။ ဒုတိယရည်ရွယ်ချက်ဖြစ်တဲ့ ကျွန်မတို့ ရည်ရွယ်ချက်ထဲမှာ မြန်မာနိုင်ငံရဲ့ အမျိုးသားအကျိုး စီးပွားနဲ့ ပတ်သက်ပြီး ကျွန်မ ဆက်လက်ဆွေးနွေးသွားမှာ ဖြစ်ပါတယ်။ မြန်မာနိုင်ငံဟာ နှစ်ပေါင်းများစွာ ကျွန်မတို့ သဘာဝသယံဇာတ တစ်ခုတည်းပေါ်မှာပဲ ရင်းနှီးမြှုပ်နှံထုတ်လုပ်ရောင်းချမှုအပေါ်မှာ ကျွန်မတို့ အခြေပြုထားတဲ့ စီးပွားရေးပုံစံလို့ ဆိုနိုင်ပါတယ်။ အမှန်တကယ်အားဖြင့် ယေဘုယျအားဖြင့် ပြောမယ် ဆိုလို့ရှိရင် ရင်းနှီးမြှုပ်နှံမှု ပြုတဲ့အထဲမှာ ငွေကြေးပါတဲ့ ရင်းနှီးမြှုပ်နှံမှုကို ကျွန်မတို့ မြင်သာထင်သာ ရှိပြီးတော့ ဒီအရေးကြီးတဲ့ လူသားစွမ်းအားအပေါ်မှာ ရင်းနှီးမြှုပ်နှံမှုကို ကျွန်မတို့ မတွေ့ရရှိပါဘူး။ သဘာဝ သယံဇာတကအကန့်အသတ်တော့ရှိပါတယ်။ ကျွန်မတို့ လူသားစွမ်းအား အရင်းအမြစ်ပေါ်မှာ အခြေခံထားတဲ့ ဘက်စုံရင်းနှီးမြှုပ်နှံမှုမျိုးကတော့ ရေရှည်အကျိုးကို တည်တံ့မှာဖြစ်ပါတယ်။ ဒါကြောင့် မြန်မာနိုင်ငံအနေနဲ့ နိုင်ငံရေးစီးပွားရေးမူဝါဒ ချမှတ်တဲ့အခါမှာ အာဆီယံဘက်စုံ ရင်းနှီးမြှုပ်နှံမှုလုပ်တဲ့အခါသော်လည်းကောင်း ကျွန်မတို့ Human Capital ကို ကျွန်မတို့ အလေးထား ရမှာဖြစ်ပါတယ်။ နိုင်ငံအတွင်းရင်းနှီးမြှုပ်နှံမှု ဥပဒေများကိုလည်း ပြည်သူတွေအတွက် ခိုင်မာတဲ့ အာမခံချက်ရှိတဲ့ ဥပဒေတွေ ကျွန်မတို့ လေ့လာသုံးသပ်ဖို့လိုပါတယ်။ နိုင်ငံတွင်းစီးပွားရေးဥပဒေများနဲ့ အာဆီယံဒေသအတွင်း စီးပွားရေးမူဝါဒများကိုလည်း ချိတ်ဆက်ရမှာဖြစ်ပါတယ်။ ဒီမှာကျွန်မတို့ မျိုးဆက် တစ်ခုလုံးနဲ့ပတ်သက်တဲ့ ခံစားချက်ကိုလည်း ကျွန်မ ဒီမှာ အထူးသဖြင့် လူငယ်များကိုယ်စား ကျွန်မ စဉ်းစားထားတာ ဖြစ်ပါတယ်။ ဒါကဘာလဲဆိုလို့ရှိရင် ကျွန်မတို့ မြန်မာနိုင်ငံရဲ့ ၂၀၁၄ သန်းခေါင်စာရင်း ကိုကြည့်လိုက်မယ်ဆိုလို့ရှိရင် မြန်မာနိုင်ငံမှာ လူငယ်ထုဟာ အင်မတန်မှများပြားနေတာကို ကျွန်မတို့ ကိုယ်စားလှယ်ကြီးများနဲ့ မြန်မာတစ်နိုင်ငံလုံး လေ့လာသိရှိရမှာ ဖြစ်ပါတယ်။ ကျွန်မတို့နိုင်ငံဟာ စောစောကတင်ပြသွားတဲ့ သဘာဝသယံဇာတအပေါ်မှာသာ Limited ရှိတဲ့ သဘာဝသယံဇာတအပေါ် မှာသာ အခြေတည်ထားတဲ့ ရင်းနှီးမြှုပ်နှံမှုဖြစ်ပြီးတော့ လူတွေအပေါ်မှာ အခြေတည်ထားတဲ့ အထူးသဖြင့် လူငယ်ထုအပေါ်မှာ အခြေတည်ထားတဲ့ ရင်းနှီးမြှုပ်နှံမှုမျိုးကို ကျွန်မတို့ ထည့်သွင်းစဉ်းစားရဖို့လိုပါတယ်။ ဒါကြောင့် ကျွန်မတို့ မြန်မာနိုင်ငံရဲ့ အနာဂတ်ရတနာများဖြစ်တဲ့ လူငယ်များအပေါ်မှာ အခြေတည်တဲ့ စီးပွားရေးကို စဉ်းစားရမှာဖြစ်ပါတယ်။ ဘာဖြစ်လို့လဲဆိုတော့ ကျွန်မတို့ဟာ အာဆီယံဖွံ့ဖြိုးတဲ့နိုင်ငံတွေနဲ့ တိုင်းတာမယ်ဆိုရင်၊ နှိုင်းယှဉ်လိုက်မယ်ဆိုလို့ရှိရင် မြန်မာနိုင်ငံမှာရှိကြတဲ့ လူငယ်ထုရဲ့ Education Standard အရသော်လည်းကောင်း ကျွန်မတို့ နှိုင်းယှဉ်တဲ့အခါမှာ ကွာခြားချက်တွေ အများကြီး ရှိပါတယ်။ အရည်အသွေးကွာခြားချက်တွေ အများကြီး ရှိပါတယ်။ ဒါကြောင့် ကျွန်မတို့ မြန်မာနိုင်ငံမှာ ဒီအာဆီယံအတွင်း စီးပွားရေးနဲ့သက်ဆိုင်တဲ့ စာချုပ်တွေကို ထည့်သွင်းစဉ်းစားတဲ့အခါမှာ လူငယ်များ အလုပ်အကိုင် အခွင့်အလမ်းရရှိဖို့ကို ထည့်သွင်းစည်းစားဖို့ အရေးတကြီး လိုအပ်ပါတယ်။ ဘာဖြစ်လို့လဲဆိုတော့ အခုလက်ရှိုငယ်များဟာ ပညာရေး တစ်ခုတည်းမှာနေပြီးတော့ နိမ့်ပါးနေရုံသာမက ကျွန်မတို့ အလုပ်အကိုင်အခွင့်အလမ်းရရှိရေး ဒါတွေ အကုန်လုံးမှာ လူငယ်တွေအတွက် စိန်ခေါ်မှုတစ်ရပ် ဖြစ်နေပါတယ်။ ဒါကြောင့် ကျွန်မတို့ နိုင်ငံတကာ ရင်းနှီးမြှုပ်နှံမှုထဲမှာ အခွင့်အလမ်းရှိသလို စိန်ခေါ်မှုတွေလည်း အများကြီးရှိပါတယ်။ ကျွန်မတို့ လူငယ်ထု အတွက် ပြင်ဆင်ထားဖို့ဆိုလို့ရှိရင် လူငယ်ထုကို အခြေတည်တဲ့ စီးပွားရေးသင်တန်းများ၊ Vocational Training များ မြန်မာနိုင်ငံမှာ အများကြီးပြုပြီးတော့မှ ကျွန်မတို့ ဒီစီးပွားရေးဆိုင်ရာမူဝါဒတွေကို သုံးသပ် ရမှာဖြစ်ပါတယ်။ ဘာကြောင့်လဲဆိုတော့ အာဆီယံဒေသအတွင်း ကျွန်မတို့ အာဆီယံနဲ့တကွ စောစောက ပြောတဲ့ နိုင်ငံ ၃ နိုင်ငံ အပါအဝင် နောက်ထပ် သြစတြေးလျ နောက်ထပ် နိုင်ငံတကာ Market ကို ကျွန်မတို့ ယှဉ်နိုင်ဖို့အတွက် နောင်မှာ အရည်အသွေးမြင့်မားတဲ့ လူငယ်တွေ အများကြီး လိုအပ်ပါတယ်။ ဒါကြောင့် ကျွန်မတို့ ရင်းနှီးမြှုပ်နှံမှုပြုတဲ့အခါမှာ နိုင်ငံသူ နိုင်ငံသားအကျိုးအထဲမှာမှ လူငယ်ထုရဲ့ အကျိုးကို ပါဝင်ဆောင်ရွက်တဲ့ ရင်းနှီးမြှုပ်နှံမှုဖြစ်ဖို့ အရေးကြီးကြောင်းတင်ပြရင်းနဲ့ နိဂုံးချုပ်ပါတယ်။ အားလုံးကို ကျေးဇူးတင်ပါတယ်။</speech>
<title>အစည်းအဝေး ခေတ္တရပ်နားခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ အစည်းအဝေးကို မိနစ် ၂၀ ခန့် ခေတ္တရပ်နားပါမယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံးထွက်ခွာနိုင်ကြပါပြီခင်ဗျား။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်ပါသော ပြည်ထောင်စုလွှတ်တော်ကိုယ်စားလှယ်များ ခင်ဗျား။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော်နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အထက်ပါကိစ္စနှင့်စပ်လျဉ်း၍ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က ပြန်လည်ရှင်းလင်းရန် ရှိက ရှင်းလင်းဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၈) ဖြစ်ပါတယ်။ ပြည်ထောင်စုလွှတ်တော်ကိုယ်စားလှယ်များ ဆွေးနွေးလို့ပြီးပါပြီ။ လွှတ်တော်ကိုယ်စားလှယ်များရဲ့ ဆွေးနွေးချက်များအပေါ် သက်ဆိုင်ရာ ပြည်ထောင်စု အဆင့်အဖွဲ့အစည်းဝင်က ပြန်လည်ရှင်းလင်းရန်ရှိက ရှင်းလင်းဆွေးနွေးဖို့ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့်ဘဏ္ဍာရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်များ၊ ဖိတ်ကြားထားသော ဧည့်သည်တော်များအားလုံး မင်္ဂလာပါ။ ကျွန်တော်ကတော့ စီမံကိန်းနဲ့ ဘဏ္ဍာရေးဝန်ကြီးဌာန၊ ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ပထမဦးစွာ ကျွန်တော့အနေဖြင့် အာဆီယံဘက်စုံ ရင်းနှီးမြှုပ်နှံမှု သဘောတူစာချုပ်ကို ပြင်ဆင်မည့် ဒုတိယအခြေပြစာချုပ်အား မြန်မာနိုင်ငံမှ ပါဝင်လက်မှတ်ရေးထိုး နိုင်ရေးနှင့် ပတ်သက်၍ အပြုသဘောဖြင့် အကြံပြု ထောက်ခံ ဆွေးနွေးကြပါသော လွှတ်တော်ကိုယ်စားလှယ် ကြီးများ အားလုံးကို ကျေးဇူးတင်ရှိပါကြောင်း ပြောကြားလိုပါတယ်။ လွှတ်တော်ကိုယ်စားလှယ်ကြီးများရဲ့ ဆွေးနွေးချက်များကိုလည်း ကျွန်တော်တို့ မှတ်သားထားရှိပါကြောင်း တင်ပြအပ်ပါတယ်။ နာယကကြီးခင်ဗျား။ ဒီမူရင်းစာချုပ်ကြီးဖြစ်တဲ့ အာဆီယံဘက်စုံရင်းနှီးမြှုပ်နှံမှု သဘောတူ စာချုပ်ကြီးကို ကျွန်တော်တို့ အာဆီယံအဖွဲ့ဝင်နိုင်ငံအားလုံးက စီးပွားရေးဝန်ကြီးများက ၂၀၀၉ ခုနှစ်မှာ လက်မှတ်ရေးထိုးခဲ့ခြင်း ဖြစ်ပါတယ်။ ဒီစာချုပ်ကြီးမှာ အပိုဒ်ပေါင်း ၄၉ ပိုဒ်နဲ့ စာမျက်နှာ ၅၀ ရှိပါတယ်။ ဒီစာချုပ်ကြီးကိုလည်းပဲ အာဆီယံ Website မှာလည်း ဝင်ရောက်လေ့လာနိုင်ပါတယ်။ ဒီစာချုပ်ကြီးဟာ ၂၀၁၂ ခုနှစ်မှာ အတည်ပြုလုပ်ငန်းစဉ်များ ပြီးစီးခဲ့တဲ့အတွက်ကြောင့် အသက်ဝင်ခဲ့ပြီး ဖြစ်ပါတယ်။ ဒီစာချုပ်ကြီးအသက်ဝင်ပြီးတဲ့နောက်မှာ ကျွန်တော်တို့ ပထမအကြိမ် စာချုပ်ရဲ့ အစိတ်အပိုင်း တွေကို ပြင်ဆင်မှုကို ၂၀၁၄ ခုနှစ်၊ သြဂုတ်လမှာတုန်းက ကျွန်တော်တို့ နေပြည်တော်မှာကျင်းပတဲ့ အာဆီယံ အစည်းအဝေးမှာ ဒီစီးပွားရေးဝန်ကြီးများက လက်မှတ်ရေးထိုးပြီးတော့ ပြင်ဆင်ခဲ့တာ ဖြစ်ပါတယ်။ ယခု ဒီပထမအကြိမ် ပြင်ဆင်မှုစာချုပ်ရဲ့ နောက်ပိုင်းကို ၆ လအတွင်းမှာ ထပ်ပြီးတော့ ကျွန်တော်တို့ အာဆီယံအဖွဲ့ဝင်နိုင်ငံများ အားလုံး Working Group Level တွေမှာ တွေ့ဆုံပြီးတော့ ထပ်မံ ဆွေးနွေးကြတာ ဖြစ်ပါတယ်။ ထပ်မံဆွေးနွေးပြီးမှ ကျွန်တော်တို့ ဒုတိယအကြိမ် ဒီပြင်ဆင်ရမယ့် အစိတ်အပိုင်းများကို ပြင်ဆင်ခြင်းဖြစ်ပါတယ်။ ဒီလိုပြင်ဆင်ပြီးတဲ့အခါမှာ သက်ဆိုင်ရာ အဖွဲ့ဝင်နိုင်ငံ အစိုးရအသီးသီးကနေ ပြည်တွင်းအတည်ပြုမှု လုပ်ငန်းစဉ်များပြီးမှသာ ကျွန်တော်တို့ မျက်နှာစုံညီလက်မှတ် ရေးထိုးနိုင်မှာ ဖြစ်ပါတယ်။ ဒီလက်မှတ်ရေးထိုးမှုကိုလည်း ကျွန်တော်တို့ မျှော်မှန်းထားတာကတော့ အခု မကြာခင်မှာ လာအိုနိုင်ငံမှာ ကျင်းပမယ့် အာဆီယံ Summit အစည်းအဝေးနဲ့အတူ အာဆီယံ စီးပွားရေး ဝန်ကြီးများကဒါကိုကျွန်တော်တို့လက်မှတ်ရေးထိုးဖို့မျှော်လင့်ထားပါတယ်။ ဒါကတော့လာမယ့် စက်တင်ဘာလ ၆ ရက်နေ့ကနေ ၈ ရက်နေ့အတွင်း ကျင်းပမယ့် အာဆီယံ Summit အစည်းအဝေးမှာ လက်မှတ်ထိုးဖို့ မျှော်မှန်းထားပါတယ်။ အာဆီယံ ၁၀ နိုင်ငံမှာ ကျန်တဲ့ ၈ နိုင်ငံကတော့ သူတို့ရဲ့ အတည်ပြုမှုလုပ်ငန်းစဉ်များ ပြီးဆုံးပြီလို့ ကျွန်တော်တို့ သိရပါတယ်။ ဗီယက်နမ်နဲ့ မြန်မာနိုင်ငံသာ ကျန်ရှိနေကြောင်း ဒါသိရပါတယ်။ နောက် လွှတ်တော်ကိုယ်စားလှယ်ကြီး ဦးသန်းစိုးရဲ့ ဆွေးနွေးချက်များကို ပြန်လည်ရှင်းလင်း ဆွေးနွေးရမယ်ဆိုရင် ကျွန်တော်တို့ နိုင်ငံအနေနဲ့လည်း၊ ဒီအစိုးရအဖွဲ့အနေနဲ့လည်း အမျိုးသားအကျိုး စီးပွားကို မျက်ခြည်ပြတ်မခံပါဘူး။ အမျိုးသားအကျိုးစီးပွားဆိုတဲ့နေရာမှာ ကျွန်တော်တို့ လုပ်ငန်းရှင် များရဲ့ အကျိုးစီးပွားသာမက လွှတ်တော်ကိုယ်စားလှယ် ဒေါ်သက်သက်ခိုင် ဆွေးနွေးသလို အလုပ်အကိုင် အခွင့်အလမ်းတွေရရှိလာဖို့၊ နိုင်ငံအတွင်းမှာ ပြည်တွင်း၊ ပြည်ပရင်းနှီးမြှုပ်နှံမှုတွေ တိုးပွားလာဖို့ အဲဒီကတစ်ဆင့် အမျိုးသားထုတ်လုပ်မှု GDP တန်ဖိုးတွေ တိုးတက်လာဖို့ကတစ်ဆင့် နိုင်ငံတစ်ခုလုံးရဲ့ စီးပွားရေးဖွံ့ဖြိုးတိုးတက်မှုအတွက် အမြဲတမ်း ကျွန်တော်တို့ မျက်ခြည်ပြတ်မခံဘဲနဲ့ ဒါလုပ်ဆောင်သွားမှာ ဖြစ်ပါတယ်။ အဲဒီတော့ ကျွန်တော်တို့ ဒီပြင်ဆင် မှုများအနေနဲ့လည်း မြန်မာနိုင်ငံ ရင်းနှီးမြှုပ်နှံမှုဥပဒေ မူလဥပဒေ ၂ ခု ရှိခဲ့ရာ ကနေပြီးတော့မှ ကျွန်တော်တို့ နိုင်ငံသားနဲ့ နိုင်ငံခြားသား ရင်းနှီးမြှုပ်နှံမှုဥပဒေ များကို ၂ ခုပေါင်း ပြီးတော့မှ တစ်ခုတည်းအဖြစ်နဲ့ ပြန်ပြီးတော့မှ ပြည့်စုံအောင် ပြန်လည်ပြင်ဆင် ရေးဆွဲ ပြီးတော့ အခုဆိုရင် ဒါဟာလည်း ကျွန်တော်တို့ လုံခြုံရေးနဲ့ တည်ငြိမ်ရေးကော်မတီကို တင်ပြတဲ့ အဆင့် ရောက်နေပါပြီ။ အဲဒီကတစ်ဆင့် ပြည်ထောင်စုအစိုးရအဖွဲ့ကတစ်ဆင့် ကျွန်တော်တို့ လွှတ်တော်ကို တင်ပြ မှာ ဖြစ်ပါတယ်။ အလားတူပဲ မြန်မာနိုင်ငံ ကုမ္ပဏီဥပဒေကိုလည်းပဲ ADB ရဲ့အကူအညီ ရယူပြီးတော့ ပြင်ပြီးတော့ Draft ထွက်လာပါပြီ။ နိုင်ငံတော်သမ္မတရုံးကို ကျွန်တော်တို့ တင်ပြဖို့ဆောင်ရွက်နေပါတယ်။ နောက် မြန်မာနိုင်ငံရဲ့ Doing Business အဆင့်အတန်းဟာလည်းပဲ မူလအဆင့် ၁၈၂ အဆင့်ကနေ ၁ရရ ထိ တက်လာအောင် ကျွန်တော်တို့ ဖြေလျော့မှုတွေ ဆောင်ရွက်ပေးနိုင်ခဲ့ပါတယ်။ အလားတူပဲ Starting Business အဆင့်မှာလည်း အဆင့် ၁၈၂ ကနေ အဆင့် ၁၆ရ ထိဖြစ်လာအောင် ကျွန်တော်တို့ တိုးတက်အောင် ဆောင်ရွက်နိုင်ခဲ့ပါတယ်။ ဒီပြင်ဆင်တဲ့ အပိုင်းတွေကတော့ ကျွန်တော်တို့ ပြန်ကြည့်တဲ့ အခါမှာ Natural Person ကိုပြင်ဆင်တဲ့ အပိုင်းဆိုလို့ရှိရင်လည်း မူလသဘောတူစာချုပ်မှာ Natural Person အဓိပ္ပာယ် gočaçqjedes mais cossos salocsoộêzq722 Permit $. Residence cozę, odcq:8:60sə sadysas ဖွင့်ဆိုချက်ဟာ သီးခြားမပါရှိပါဘူး။ အဲဒါကို ကျွန်တော်တို့သီးခြားပါရှိအောင် ပြင်ပေးခြင်း၊ ဖြည့်စွက် အစားထိုးခြင်းဖြစ်ပါတယ်။ အဲ့ဒီတော့ အာဆီယံ ၁၀ နိုင်ငံထဲမှာ ကမ္ဘောဒီးယား၊ အင်ဒိုနီးရှား၊ လာအို၊ မြန်မာ၊ ဖိလစ်ပိုင်၊ ထိုင်း၊ ဗီယက်နမ်တို့မှာ ကျွန်တော်တို့ အမြဲတမ်းနေထိုင်ခွင့်ရသူ PR တွေကို အသိအမှတ်ပြု ကြ သော်လည်းပဲ သူတို့တွေ ပြည်တွင်းမှာလာပြီး ရင်းနှီးမြှုပ်နှံမှု ဆောင်ရွက်တဲ့အခါမှာတော့ နိုင်ငံခြားရင်းနှီး မြှုပ်နှံမှုလိုပဲ သဘောထားပြီးတော့ ကျွန်တော်တို့က ဒါဆက်ဆံဆောင်ရွက်ခြင်း ဖြစ်ပါတယ်။ ဘရူနိုင်းရယ်၊ မလေးရှားရယ်။ စင်္ကာပူရယ် ၃ နိုင်ငံကတော့ ဒီ PR တွေကို အပြန်အလှန် အသိအမှတ်ပြု ကြပြီးတော့ ရင်းနှီးမြှုပ်နှံမှုနဲ့ ပတ်သက်လို့ရှိရင်လည်း ၎င်းတို့ရဲ့ နိုင်ငံသားများကဲ့သို့ အခွင့်တူခံစားခွင့် ပေးထားတယ်လို့ သိရပါတယ်။ ဒီအမြဲတမ်းနေထိုင်ခွင့်ပြုသူကို အသိအမှတ်ပြုပြီးတော့ နိုင်ငံသားများကဲ့သို့ အခွင့်တူပေးမယ်ဆိုရင် နှစ်နိုင်ငံ ကြားမှာ သီးခြားသဘောတူညီချက်တွေ ရှိဖို့လိုအပ်ပါတယ်။ မြန်မာနိုင်ငံအနေနဲ့ကတော့ ဒီနေ့အထိတော့ အဲဒီလိုမျိုး ၂ နိုင်ငံ သဘောတူထားတဲ့အချက်မျိုးတော့ မရှိသေးပါဘူး။ ကျွန်တော်တို့အနေနဲ့ ဒီစာချုပ်မှာ ပါဝင်လက်မှတ်ရေးထိုးထားသော်လည်းပဲ နှစ်နိုင်ငံ သဘောတူညီချက်ရှိပြီးမှသာ ဒီ PR တွေကို ကျွန်တော်တို့ နိုင်ငံသားကဲ့သို့ အခွင့်အရေးပေးရမှာ ဖြစ်ပါကြောင်း တင်ပြအပ်ပါတယ်။ နောက် ကျွန်တော်တို့ ပြင်ဆင်ချက်တစ်ခုဖြစ်တဲ့ အပိုဒ် ၂ မှာ ပြင်တဲ့အခါမှာလည်းပဲ မူလ စာချုပ် အသက်ဝင်ပြီးတော့ ၂ နှစ်အတွင်းမှာ လုပ်ငန်းလိုအပ်ချက်အတွက် ကန့်သတ်ခြင်းတွေကို ပြန်လည် သုံးသပ်ဖို့ ဖြစ်ပါတယ်။ အခုအခါမှာ အဖွဲ့ဝင်နိုင်ငံများအကြားမှာ ပြန်လည်သုံးသပ်ကြပြီး ဖြစ်တဲ့အတွက်ကြောင့် နှစ် အကန့်အသတ် ဒီ ၂ နှစ်ကန့်သတ်ထားတာကို အကန့်အသတ်မထားတော့ဘဲနဲ့ လိုအပ်ချက်ရှိတဲ့အခါကျမှသာ အကဲဖြတ်သွားမယ်။ ပြင်ဆင်သွားမယ်ဆိုပြီးတော့ ဖော်ပြခြင်းဖြစ်ပါတယ်။ ဒါအတွက်ကလည်း ကျွန်တော်တို့ အတွက် ဘာမှထိခိုက်မှု မရှိနိုင်ပါဘူး။ နောက် အပိုဒ် ၃ ကို ပယ်ဖျက်တာကတော့ ဒီစာချုပ်ကို လက်မှတ်ရေးထိုးတဲ့ းက လာအိုနိုင်ငံဟာ ကမ္ဘာ့ကုန်သွယ်ရေးအဖွဲ့ဝင် နိုင်ငံမဟုတ်သေးပါဘူး။ အဲဒီအတွက်ကြောင့် အခု အခါမှာ လာအိုနိုင်ငံဟာ WTO ကမ္ဘာ့ကုန်သွယ်ရေး အဖွဲ့ဝင်နိုင်ငံဖြစ်သွားပြီဖြစ်တဲ့အတွက်ကြောင့် ကမ္ဘာ့ ကုန်သွယ်ရေးအဖွဲ့ရဲ့ ပြဋ္ဌာန်းချက်များကို လိုက်နာရမည်ဖြစ်ကြောင်းဆိုတဲ့ အချက်ဟာ မလိုအပ်တော့တဲ့ အတွက်ကြောင့် ပယ်ဖျက်ခြင်းဖြစ်ပါတယ်။ ဒီပြင်ဆင်ချက် ၃ ချက်ကိုသာ ကျွန်တော်တို့ ပြင်ဆင် ထားတာဖြစ်တဲ့အတွက်ကြောင့် ကျွန်တော်တို့ အာဆီယံစီးပွားရေးဝန်ကြီးများဘက်ကလည်း လက်မှတ် ရေးထိုးကြဖို့ ဒါတင်ပြရခြင်းဖြစ်ပါတယ်။ အခုကျွန်တော်တင်ပြတဲ့ အချက်များအပေါ်မှာ သုံးသပ်ပြီးတော့မှ ပြည်ထောင်စုလွှတ်တော်ကနေပြီးတော့ အတည်ပြု ဆုံးဖြတ်ပေးနိုင်ပါရန် လေးစားစွာ တင်ပြအပ်ပါတယ်။ အားလုံးကျေးဇူးတင်ပါတယ်။</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ လွှတ်တော်ရဲ့ အဆုံးအဖြတ် ရယူပါမယ်။ အာဆီယံဘက်စုံရင်းနှီးမြှုပ်နှံမှု သဘောတူစာချုပ်ကို ပြင်ဆင်သည့် ဒုတိယအခြေပြစာချုပ်တွင် မြန်မာနိုင်ငံမှ ပါဝင်လက်မှတ်ရေးထိုးရန်ကိစ္စနှင့်စပ်လျဉ်း၍ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အာဆီယံဘက်စုံရင်းနှီးမြှုပ်နှံမှု သဘောတူ စာချုပ်ကို ပြင်ဆင်သည့် ဒုတိယအခြေပြစာချုပ်တွင် မြန်မာနိုင်ငံမှပါဝင် လက်မှတ်ရေးထိုးရန်ကိစ္စကို လွှတ်တော်က သဘောတူကြောင်း ကြေညာပါတယ်။</speech>
</motion>
<motion>
<title>နိုင်ငံတော်သမ္မတထံမှ ပေးပို့ထားသော ၂၀၁၆ - ၂၀၁ရ ခု၊ ဘဏ္ဍာရေးနှစ် ပြည်ထောင်စုအစိုးရအပ်ငွေ စာရင်း၏ လိုငွေအား ဖြည့်ဆည်းရန်အတွက် မြန်မာနိုင်ငံတော်ဗဟိုဘဏ်မှ ချေးငွေရယူရန်ကိစ္စ နှင့်စပ်လျဉ်း၍ လွှတ်တော် ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၉) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များ ခင်ဗျား။ နိုင်ငံတော်သမ္မတထံမှ သဝဏ်လွှာပေးပို့ထားတဲ့ ၂၀၁၆ - ၂၀၁ရ ခု၊ ဘဏ္ဍာရေးနှစ် ပြည်ထောင်စု အစိုးရအပ်ငွေစာရင်း၏ လိုငွေအား ဖြည့်ဆည်းရန်အတွက် မြန်မာနိုင်ငံတော်ဗဟိုဘဏ်မှ ချေးငွေရယူရန် ကိစ္စနဲ့စပ်လျဉ်းပြီး ၂၅-၈-၂၀၁၆ ရက် က ကျင်းပပြုလုပ်တဲ့ ပြည်ထောင်စုလွှတ်တော် အစည်းအဝေးမှာ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက လွှတ်တော်သို့ ရှင်းလင်းတင်ပြခဲ့ပြီး ဖြစ်ပါတယ်။ ယင်းချေးငွေနဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော်ကိုယ်စားလှယ် (၃) ဦးရှိပါတယ်။ လွှတ်တော်ကိုယ်စားလှယ်များရဲ့ ဆွေးနွေးချက်များအပေါ် သက်ဆိုင်ရာ ပြည်ထောင်စုအဆင့်အဖွဲ့ အစည်းဝင်များက ပြန်လည်ရှင်းလင်း ဆွေးနွေးတဲ့အခါ ပြည့်ပြည့်စုံစုံ ရှင်းလင်းဆွေးနွေးနိုင်ဖို့ လိုအပ်မှာ ဖြစ်ပါတယ်။ ဒါကြောင့် ကိုယ်စားလှယ်များရဲ့ ဆွေးနွေးချက်များအပေါ် သက်ဆိုင်ရာ ပြည်ထောင်စု အဆင့်အဖွဲ့ အစည်းဝင်များက ပြန်လည်ရှင်းလင်းဆွေးနွေးခြင်းနဲ့ လွှတ်တော်ရဲ့ အဆုံးအဖြတ်ရယူခြင်းအစီအစဉ်တို့ကို နောက်ရက်အစည်းအဝေးမှာ ဆက်လက်ဆောင်ရွက်သွားဖို့လျာထားပါကြောင်း ကြိုတင် အသိပေးထားလိုပါတယ်။ ယခု ဆွေးနွေးမယ့် လွှတ်တော်ကိုယ်စားလှယ်များ တစ်ဦးစီအတွက် သတ်မှတ်ချိန် ၈ မိနစ် အတွင်း ဆွေးနွေးကြဖို့ ဖြစ်ပါတယ်။ ဦးစွာ ဦးအောင်လှိုင်ဝင်း မင်္ဂလာဒုံမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="468">ဦးအောင်လှိုင်ဝင်း(မင်္ဂလာဒုံမဲဆန္ဒနယ်၊ ရန်ကုန်တိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့် ပြည်ထောင်စုလွှတ်တော်ကိုယ်စားလှယ်များခင်ဗျား။ ကျွန်တော် ကတော့ မင်္ဂလာဒုံမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးအောင်လှိုင်ဝင်း ဖြစ်ပါတယ်။ အခု ပြည်ထောင်စုအစိုးရက ငွေလိုအပ်တဲ့အတွက် ဗဟိုဘဏ်က ချေးတဲ့ကိစ္စနဲ့ပတ်သက်ပြီးတော့ ကျွန်တော် ဆွေးနွေးတင်ပြသွားမှာ ဖြစ်ပါတယ်။ အဲဒီတော့ ပြည်ထောင်စုအစိုးရကနေပြီးတော့ ဘတ်ဂျက်မှာ လိုငွေ ပြတယ်။ ပြတဲ့အခါကျတော့ ငွေချေးဖို့ လိုငွေကို ဖြည့်ဖို့ ကြိုးစားတယ်။ အဲဒီအခါမှာ ဒီဈေးကွက် စီးပွားရေးစနစ်နဲ့ တခြား နိုင်ငံတွေမှာ သုံးနေတဲ့ စနစ်တွေကို ကျွန်တော်တို့ လေ့လာကြည့်မယ်ဆိုရင် အစိုးရသည် သာမန် ပြည်သူတစ်ဦးကဲ့သို့ပဲ ဒီငွေကို ချေးယူရတာ ဖြစ်ပါတယ်။ သာမန်ပြည်သူတစ်ဦး တစ်ယောက်က သူရဲ့ လိုငွေကို ဖြည့်တယ်၊ ငွေချေးယူချင်တဲ့အခါမှာ ကျွန်တော်တို့က သူ့ကို ယုံကြည်တဲ့ လူကနေပြီးတော့ ဒီငွေကိုချေးရပါတယ်။ ချေးတဲ့ပမာဏကလည်း သူ့ကိုယုံကြည်တဲ့ပမာဏကို ပဲချေး ပါတယ်။ နောက်အဲဒီကမှ ဘဏ်ကယုံကြည်လို့ရှိရင် ဘဏ်က သူ့ကို ပိုက်ဆံလိုငွေကို ဖြည့်ပေးပါတယ်။ အဲဒီအထဲမှာ နိုင်ငံခြားသားပုဂ္ဂိုလ်များက ယုံကြည်ရင် နိုင်ငံခြားသားတွေက သူ့ကို ငွေဖြည့်ပေးပါတယ်။ အဲဒီလိုပဲ အစိုးရက ငွေလိုတဲ့အခါမှာလည်း ကျွန်တော်တို့ဈေးကွက်စီးပွားရေးစနစ်မှာ သာမန်ပြည်သူ တစ်ဦးတစ်ယောက်ကဲ့သို့ ပြုမူပြီးတော့ အဲဒီပိုက်ဆံကို ချေးရပါတယ်။ ဗဟိုဘဏ်ကနေပြီးတော့ ပိုက်ဆံ ကို ယူတာမျိုးလုပ်လို့မရပါဘူး။ ဗဟိုဘဏ်သည် ငွေကြေးကို ထိန်းချုပ်တဲ့အဖွဲ့အစည်းဖြစ်တယ်။ ဒီပိုက်ဆံ ကို ဗဟိုဘဏ်ကနေအလွယ်တကူသွားယူမယ်ဆိုလို့ရှိရင် ဈေးကွက်အထဲကို ငွေကြေးတွေအလုံးအရင်းနဲ့ စီးဝင်လာပြီးတော့ ငွေကြေးဖောင်းပွမှုဖြစ်ပေါ်လာနိုင်တာဖြစ်ပါတယ်။ ဒါဟာ ဒီဗဟိုဘဏ်က နေပြီးတော့ အခုလိုမယူသင့်ဘူးဆိုတဲ့ဟာက ကျွန်တော့ရဲ့ သဘောထားထင်မြင်ချက် မဟုတ်ပါဘူး။ ဒါနိုင်ငံတကာမှာ ကျင့်သုံးနေတဲ့ တစ်ကမ္ဘာလုံးမှာ ကျင့်သုံးနေတဲ့ စနစ်ကိုပြောတာပါ။ အခု ကျွန်တော်တို့က ငွေဖြည့်တဲ့ဟာကို မပြောပါဘူး။ သို့သော် ငွေကိုဘယ်လို ဖြည့်မလဲဆိုတဲ့ကိစ္စပါ။ ဗဟိုဘဏ်က ယူတယ်ဆိုတာ နည်းစနစ်အမှားကြီးဖြစ်ပါတယ်။ ဗဟိုဘဏ်က ငွေကို ရိုက်နှိပ် မထုတ်ဝေသည့်တိုင်အောင် နောက်ဆုံးဗဟိုဘဏ်မှာရှိနေတဲ့ ငွေလုံးငွေရင်းပမာဏကို မော်တော်ကားနဲ့ပဲ သွားတိုက်သွားတိုက်၊ ဘယ်လိုနည်းနဲ့ပဲဗဟိုဘဏ်က သွားထုတ်သွားထုတ် အဲဒီပိုက်ဆံတွေဟာ ဈေးကွက် ထဲကို စီးဝင်လာမှာ ဖြစ်ပါတယ်။ စီးဝင်လာတဲ့အခါမှာ ငွေကြေးဖောင်းပွပါတယ်။ ငွေကြေးဖောင်းပွတာကို ကျွန်တော်တို့ အလွယ်တကူ အရပ်သုံးစကားနဲ့ပြောလို့ရှိရင် ပိုက်ဆံတန်ဖိုးမရှိ ဖြစ်လာတယ်။ ပိုက်ဆံတန်ဖိုး မရှိဘူးဆိုတာက ကုန်ဈေးနှုန်းတက်လာတာ။ ဒီပြဿနာတွေက ဗဟိုဘဏ်က ချေးယူတဲ့ နောက်ဆက်တွဲ ပြဿနာတွေ၊ အဲဒါကြောင့်မို့လို့ တစ်ကမ္ဘာလုံးမှာ ဒီဗဟိုဘဏ်ကနေပြီးတော့ အစိုးရက နေပြီးတော့ တိုက်ရိုက်ငွေချေးတာမျိုး ပိတ်ပင်ထားပါတယ်။ ဥရောပနိုင်ငံတွေမှာ လုပ်ငန်းသဘောတူ စာချုပ်တွေ ထိုးပြီးတော့ ပိတ်ပင်ထားတယ်။ အမေရိကားမှာ လည်းချေးလို့ မရဘူး။ အိန္ဒိယ မှာလည်း ချေးလို့မရဘူး။ ဒီတိုးတက်တဲ့နိုင်ငံ ဘယ်နိုင်ငံမှာမှ ဒီဗဟိုဘဏ်ကနေပြီးတော့ တိုက်ရိုက် ငွေချေးတာမျိုး လက်မခံပါဘူး။ အစိုးရက ငွေချေးချင်လို့ရှိရင် ဒီ အထဲမှာလည်း အစိုးရက နေပြီးတော့ ဒီငွေချေးတဲ့ဟာကို လုပ်ဆောင်တဲ့ နေရာမှာ အစိုးရငွေတိုက်စာချုပ်တွေ၊ ငွေတိုက်လက်မှတ်တွေကို ရောင်းပြီးတော့ သူ့က တန်ရာတန်ကြေး ပေးပြီးတော့ ချေးရပါတယ်။ အဲဒီတော့ ပြည်သူကလည်း ယုံကြည်မှုရှိတယ်ဆိုလို့ရှိရင် ဒီပိုက်ဆံကိုရမယ်။ ယုံကြည်မှုမရှိရင် ဒီပိုက်ဆံကိုမရဘူးပေါ့။ ရတဲ့ပမာဏ ကလည်း ပြည်သူရဲ့ ဒီယုံကြည်တဲ့ပမာဏ၊ ရင်းနှီးမြှုပ်နှံသူရဲ့ ယုံကြည်တဲ့ပမာဏ အတိုင်းပဲရပါတယ်။ အဲဒီတော့ ဒီမှာ ကျွန်တော်တို့ကိုတင်ပြထားတာကတော့ အစိုးရကဘီလီယံ ၃,၀၀၀လောက်လိုတဲ့ အခါမှာ ၁,၂၀၀ ဘီလီယံပေါ့။ ၄၀ ရာခိုင်နှုန်း ဗဟိုဘဏ်ကချေးမယ်။ ကျန်တဲ့ဟာတွေကိုတော့ နိုင်ငံတကာမှာ လုပ်ထုံးလုပ်နည်းတွေနဲ့အညီ ငွေတိုက်စာချုပ်တွေ ထုတ်ပြီးတော့ရောင်းပြီးတော့ ကျွန်တော်တို့ ပိုက်ဆံ ရှာမယ်လည်းပြောပါတယ်။ သို့သော်ဒီနေရာမှာ ဝန်ကြီးဌာနအနေနဲ့ ရှင်းရှင်းလင်းလင်း လွှတ်တော်ကို တင်ပြသင့်တာကတော့ အရင်ကလည်း ဒီငွေတိုက်စာချုပ်တွေရောင်းဖို့ ကြိုးစားတဲ့အခါမှာ လေလံပွဲတွေ ပျက်သွားတယ်လည်း ပြောပါတယ်။ အဲဒီတော့ လေလံပွဲပျက်သွားတယ်ဆိုတာ ဘာကိုဖော်ပြနေလဲဆိုတော့ ယုံကြည်မှုမရှိဘူးဆိုတာ ပြနေတာပဲ။ ငွေချေးမယ့်လူဟာ။ အဲဒီတော့ ဒီယုံကြည်မှုကို ကျွန်တော်တို့ ပြန်တည်ဆောက်ပြီးတော့ ဒီအစိုးရက ပြန်ပြီးတော့ တည်ဆောက်ပြီးတော့ ပြည်သူလူထုဆီကနေပြီးတော့ သာမန်ပြည်သူတစ်ယောက် ချေးတဲ့ ပုံစံမျိုးပဲ၊ ငွေကြေးကိုဖြည့်တင်းတဲ့ပုံစံမျိုးပဲ ဖြည့်ပေးသင့်ပါတယ်။ ဘာလို့ ကျွန်တော်တို့ ဒီဟာပြောနေလဲဆိုတော့ ကျွန်တော်တို့က ဒီအစိုးရငွေလိုနေတဲ့ဟာကို အကျပ်အတည်းဖြစ်အောင် ပြောနေတာမဟုတ်ပါဘူး။ ဒီငွေလိုတဲ့ဟာကို ဖြည့်ရမှာ နိုင်ငံတကာမှာလည်း ဒီလိုပဲဖြည့်ရတာပဲ။ သို့သော် ဖြည့်ဆည်းတဲ့ ပုံစံက အခုဟာကမှားနေပါတယ်။ ဒါဗဟိုဘဏ်ကနေပြီးတော့ သွားယူမယ်။ အဲဒီတော့ စောစောကကျွန်တော်ပြောခဲ့သလို ဗဟိုဘဏ်က ၄၀ ရာခိုင်နှုန်းပဲ ယူရမှာ ကျန်တဲ့ဟာ ၆၀ ရာခိုင်နှုန်းယူရမှာလို့ပြောပါတယ်။ သို့သော် အရင်လည်း လေလံပွဲ တွေပျက်ထားတယ်။ အခုလည်း ဒီပိုက်ဆံကို ပြည်သူဆီကနေရမယ်ဆိုတဲ့ အာမခံချက်မရှိပါဘူး။ မရှိတဲ့အခါကျတော့ ငွေလိုလာခဲ့ လို့ရှိရင် ဒီ ၄၀ ရာခိုင်နှုန်းပမာဏထပ်ကိုတိုးပြီးတော့ ဗဟိုဘဏ်ကနေပြီးတော့ ထပ်ယူဦးမှာလား။ ဒါမှမဟုတ်ဘဲနဲ့ ဗဟိုဘဏ်က ယူတဲ့ပမာဏ အခုပြည်ထောင်စုလွှတ်တော်ကိုတင်ပြထားတဲ့ ဘီလီယံ ၁,၂၃၆ ဘီလီယံမှာ ရပ်ထားမှာလား။ ဒါကို ကျွန်တော်တို့ကို ရှင်းရှင်းလင်းလင်း ပြောဖို့လို ပါတယ်။ အဲဒီတော့ ဘာကြောင့်လဲဆိုတော့ ပြည်သူလူထုရဲ့ ချေးပြီး အစိုးရကို ပြန်ပြီးတော့ပေးဆပ် နိုင်တဲ့ပမာဏကလည်း အင်မတန်ကြီးနေပါတယ်။ အခုဒီဝန်ကြီးဌာနက တင်ပြတဲ့စီမံကိန်းအရပဲ ပြည်သူ လူထု မြန်မာနိုင်ငံမှာရှိတဲ့ ကလေးရော၊ လူကြီးရော၊ မွေးကင်းစကလေးရော အားလုံးက အစိုးရကို ပိုက်ဆံ ကျပ်ငွေ ၃၇,၀၀၀ ချေးမှ ဒီပိုက်ဆံပမာဏ ပြည့်မှာပါ။ ဒီဟာ စီမံကိန်းလုပ်ထားတယ်။ ဒါကို ဖြစ်နိုင်ချေ မဖြစ်နိုင်ချေ ကျွန်တော်တို့ကို ပြန်ပြီးတော့ တင်ပြပါ။ နောက်တစ်ခုကကျတော့ ဒီလိုလုပ်လိုက်ခြင်းအားဖြင့် ကျွန်တော်တို့ ဗဟိုဘဏ်က ပိုက်ဆံချေးတာ ကိုစောစောကကျွန်တော်ပြောသလို အစိုးရကို အကျပ်အတည်းဖြစ်အောင် ကျွန်တော်လုပ်နေတာ မဟုတ်ပါဘူး။ သို့သော် ဗဟိုဘဏ်ကနေပိုက်ဆံတွေသွားထုတ်ပြီးတော့ ယူလာပြီးတော့ ပြည်တွင်းဈေးကွက်မှာဝင်တဲ့ ငွေကြေးဖောင်းပွလာတဲ့အခါမှာ ကျွန်တော်တို့ ပြည်သူလူထုက အများကြီးဒုက္ခရောက်မှာပါ။ အဲဒီတော့ ကျွန်တော်တို့ငွေကြေးဖောင်းပွတဲ့ သမိုင်းကိုပြန်ကြည့်မယ်ဆိုလို့ရှိရင်လည်းဒါမြန်မာနိုင်ငံမှာ တစ်လျှောက် လုံးဖောင်းပွလာတာပါ။ အဲဒီတော့ တာဝန်ရှိတဲ့ပုဂ္ဂိုလ်များက ဒီငွေကြေးဖောင်းပွမှု ထိန်းချုပ်ထားဖို့ လိုပါတယ်။ ငွေကြေးဖောင်းပွမှုရှိလာတဲ့ အခါကျတော့ လူတွေကလက်ထဲ ငွေမကိုင်ရဲဘူး။ ရင်းနှီး မြှုပ်နှံမှု တွေမလုပ်ရဲဘူး။ နိုင်ငံခြားက ရင်းနှီးမြှုပ်နှံမှုတွေမလာဘူး။ ဒီပြဿနာတွေက နောက်ဆက်တွဲ ပြဿနာ တွေပါ။ ကျွန်တော်တို့ လွှတ်တော်ကိုယ်စားလှယ်တော်ကြီးများအားလုံး မှတ်မိကြမှာပါ။ ကျွန်တော်တို့ ငယ်စဉ် အခါကမုန့်ဖိုးတစ်ကျပ်တောင် ပြည့်အောင်မရခဲ့တဲ့အခုဒီနေ့ငွေတစ်ထောင်ပေးလို့ တောင် မလောက်တဲ့ အခြေအနေတွေဖြစ်နေပါတယ်။ ငွေကြေးဖောင်းပွမှုဟာ တရိပ်ရိပ် တက်လာပါတယ်။ အခုအစိုးရအသစ်တာဝန်ယူပြီးတဲ့နောက်ပိုင်းမှာလည်း ငွေကြေးဖောင်းပွမှုက အရမ်းကိုတက်လာ တယ်ဆိုပြီးတော့ နိုင်ငံတကာက ခန့်မှန်းပါတယ်။ အဲဒီတော့ အဲဒီအထဲမှာမှ ပိုပြီးတော့ ငွေကြေး ဖောင်းပွမှုထဲမှာမှ အရှိန်အဟုန်ပိုမြန်မြန်ပြီးတော့ တက်လာတာကတော့ အခြေခံစားသောက်ကုန် ပစ္စည်းတွေပါ။ အဲဒီတော့ ဝန်ကြီးဌာနအနေနဲ့ ဒီအစီအစဉ်ကို အကောင်အထည်ဖော်မယ်။ ဗဟိုဘဏ်ကနေ ပြီးတော့ ငွေလုံးငွေရင်းတွေ ယူပြီးတော့ ဈေးကွက်ထဲကို ပိုက်ဆံတွေဒီလောက်များတဲ့ ပမာဏတွေကို ထည့်မယ် ဆိုလို့ရှိရင် ငွေကြေးဖောင်းပွမှုကို ဘယ်လောက်အတိုင်းအတာအထိ ခန့်မှန်းထားပြီးပြီလဲ။ ဒါကို ကျွန်တော် တို့ကို တင်ပြသင့်ပါတယ်။ နောက်အဲဒီထက်ပိုအရေးကြီးတဲ့ Comsumer Price Index လို့ခေါ်တဲ့ အခြေခံစားသောက်ကုန် ပစ္စည်းတွေရဲ့ တက်တဲ့ တန်ဖိုးကို ဘယ်လောက်အထိ ထိန်းချုပ်ထားနိုင်ပြီးလဲ။ ဘယ်လောက်ထိခန့်မှန်း ထားပြီးလဲ။ ဘယ်လောက်ဖောင်းပွမှုရှိမလဲ။ ဒါကိုပွင့်ပွင့်လင်းလင်း အစီရင်ခံပြီးတော့မှသာ ဒီချေးငွေကို ရယူသင့်ပါတယ်။ ဟိုတစ်လောက ဒီဝန်ကြီးဌာနက ဖြေကြားတဲ့ အခြေခံစားသောက်ကုန်တယ်ဆိုတဲ့ ဟာက။ ရေကြီးလို့ လို့ပြောပါတယ်။ ဒါကခဏတာ ဖြစ်တဲ့၊ နိုင်ငံတကာမှာ ဖြစ်လေ့ဖြစ်ထ ရှိတဲ့ခဏတာ ကိစ္စပါ။ မြန်မာနိုင်ငံမှာဖြစ်နေတာက ရေရှည်ဖြစ်နေတဲ့ပြဿနာ ငွေကြွေးဖောင်းပွမှုက။ အဲ့ဒါကြောင့် မို့လို့ အစိုးရရဲ့ လိုငွေကို ဖြည့်တဲ့အခါမှာ ကျွန်တော်တို့က ဒီနည်းမှန်လမ်းမှန် ဖြစ်ဖို့ နိုင်ငံတကာမှာ မကျင့် သုံးဘဲနဲ့ မြန်မာနိုင်ငံတစ်နိုင်ငံတည်းမှာ ကျင့်သုံးနေတဲ့ ဗဟိုဘဏ်ကနေပြီးတော့ ချေးငွေရယူခြင်းစနစ်ကို ရှောင်ရှားဖို့၊ အခုက ဖြစ်နေတာက ဒီချေးငွေကို လွတ်လပ်တဲ့ဈေးကွက်ကနေ ချေးယူမယ်။ မရရင် ဗဟိုဘဏ်ကချေးမယ်။ ဒါမျိုးဆိုလို့ရင် သူ့က အားထုတ်တော့မှာ မဟုတ်တော့ပါဘူး။ ယုံကြည်မှုရအောင်လည်း တည်ဆောက်တော့မှာ မဟုတ်တော့ပါဘူး။ အဲဒါကြောင့်မို့လို့ စောစောက ကျွန်တော် တင်ပြခဲ့တဲ့ ဘယ်လို ချေးမှာလည်း ဒီ ၁,၂၃၆ ဘီလီယံမှာ ရပ်နေမှာလား ။ ဆက်ယူဦးမှာလား။ ဒါကိုပွင့်ပွင့်လင်းလင်း အစီရင်ခံပါ။ နောက်တစ်ခါ ငွေကြေးဖောင်းပွမှုကို ဘယ်လောက်အတိုင်းအတာ အထိ ခန့်မှန်းထားပြီးလဲ။ လွှတ်တော်ကို အစီရင်ခံပါ ။ နောက်တစ်ခါ Comsumer Price Index (အခြေခံစားသောက်ကုန်)နဲ့ ဈေးနှုန်းကို ဘယ်လောက်အထိ မှန်းထားပြီးပြီလဲ။ ဒါကို အစီရင်ခံမယ်။ ဒီအပေါ်မှာ ကျွန်တော်တို့ သုံးသပ် ပြီးမှသာ ကျွန်တော်တို့ ပြည်ထောင်စုလွှတ်တော်က အတည်ပြု ဆုံးဖြတ်ပေးပါလို့ ပြောကြားရင်း နိဂုံးချုပ် အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး ဦးသန်းစိုး(ခေါ်)သန်းစိုး (ဘောဂဗေဒ) ရန်ကုန်တိုင်းဒေသကြီး မဲဆန္ဒနယ်အမှတ်(၄) ဆွေးနွေးဖို့ဖြစ်ပါတယ်။</speech>
<speech><mp id="993">ဦးသန်းစိုး(ခေါ်)သန်းစိုး (ဘောဂဗေဒ)(မဲဆန္ဒနယ်အမှတ်-၄၊ ရန်ကုန်တိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါ။ ကျွန်တော်ကတော့ ဒီငွေတိုက်စာချုပ်နဲ့ ပတ်သက်ပြီးတော့ အပိုင်း(၅)ပိုင်း ဆွေးနွေးသွားပါမယ်။ Power Point ကိုလည်း တစ်ဆက်တည်း တင်ပြခွင့်ပြုပါ။ အဲဒီတော့ ကျွန်တော်အမြဲတမ်း ပြောဖူးပါတယ်။ မကြာခင်တုန်းက ကျွန်တော်တို့ဆီမှာ ဒီစီမံကိန်းနဲ့ ဘတ်ဂျက်တွေမှာ ဂဏန်းတွေရှိပါတယ်။ ဒါပေမယ့် ငွေမရှိဘူး။ Cash မရှိဘူး။ အဲဒီတော့ အဲဒီ အခြေအနေကို လွန်ခဲ့တဲ့ကာလတုန်းကလည်း ကျွန်တော်ပြောခဲ့ဖူးပါတယ်။ လူကြီးတော်တော်များများကို။ ဘာဖြစ်လို့လဲ ဆိုတော့ ရှိတဲ့ငွေစက္ကူ အကုန်လုံးက ပြီးခဲ့တဲ့အစိုးရက အပြောင်သုံးသွားလို့ ဖြစ်ပါတယ်။ အဲဒီတော့ ဒီခေတ်မှာ ဘတ်ဂျက်တွေလာတယ်။ ဘီလီယံပေါင်းမြောက်မြားစွာ အသုံးစရိတ်ငွေလိုသော်ငြားလည်း ငွေကမရှိပါဘူး။ Cash လုံးဝမရှိဘူး။ Cash လုံးဝမရှိလို့ အခုငွေလာရှာရတယ်။ ဒီငွေကို ဗဟိုဘဏ်ကနေ ပြီးတော့ လာချေးရတဲ့ အနေအထားကို ကျွန်တော်တို့ ရောက်လာပါတယ်။ အဲဒီတော့ ပြီးခဲ့တဲ့အစိုးရတုန်းက ငွေရှာဖူးပါတယ်။ ဒီအစိုးရတက်စတုန်းက မှတ်မိပါဦးမလားမသိဘူး။ တစ်နိုင်ငံလုံးမှာရှိတဲ့ Without Motorcycle တွေကို လိုင်စင်လုပ်ပေးတယ်။ အဲဒါပိုက်ဆံရှာတာ။ နောက်တစ်ခုက တစ်နိုင်ငံလုံးမှာရှိတဲ့ ကားတွေကို မြန်မာနိုင်ငံမှာ ကားတင်သွင်းခွင့်တွေဘာတွေလုပ်ခဲ့တယ်။ အဲဒီတုန်းကလည်း ငွေရှာခဲ့တယ်။ နောက်တစ်ခုက နိုင်ငံပိုင်လုပ်ငန်းတွေ တော်တော်များများကိုလည်း ရောင်းထုတ်ခဲ့တယ်။ အဲဒါတွေလည်း ငွေရှာခဲ့ပါတယ်။ အဲဒီတော့ ပြောချင်တာက ဈေးကွက်ထဲမှာရှိတဲ့ ငွေတွေကို အစိုးရ ကနေပြီးတော့ Liquidity ပြန်ပြီးတော့ယူထည့်လိုက်တာပါ။ အဲဒီနည်းနဲ့ ငွေကိုရှာခဲ့ဖူးပါတယ်။ အခုတော့ ဒီအစိုးရက ဘာဖြစ်လို့ငွေစက္ကူကို ငွေတိုက်လက်မှတ်တွေ လာပြီးတော့ ထုတ်ပြီးတော့ ဒီဗဟိုဘဏ် ကနေ ချေးမလဲဆိုတာ ကျွန်တော်စဉ်းစားလို့မရပါဘူး။ အဲဒီတော့ ဗဟိုဘဏ်ကချေးတဲ့ ပိုက်ဆံတွေဟာ ဒီမှာပြောထားပြီးပါပြီ။ ၄ ရာခိုင်နှုန်းအတိုးဆိုရင် ၄၉ ဘီလီယံနီးနီးရှိပါတယ်။ ကျန်တဲ့ဟာ အဲဒီ လောက်ရှိပါတယ်။ အဲဒီတော့ တစ်နှစ်လုံးဆိုရင် ပေးရမယ့် ဘီလီယံက အဲဒီလောက်အထိ ရှိပါတယ်။ အဲဒီတော့ အဲဒီအတိုးတွေအတွက် ကျွန်တော်တို့ ပြဿနာက သောင်းခြောက်ထောင် တွေ့ရဦးမှာပါ။ ဒီငွေတိုက်စာချုပ်ကိုပဲ ပေးရတဲ့အတိုး နံပါတ်(၁)။ အဲဒီတော့ ငွေတိုက်စာချုပ်တွေဟာ ပြင်ပကိုထုတ် ရောင်းမယ်ဆိုရင် ကျွန်တော်စိုးရိမ်တာတစ်ခုရှိပါတယ်။ ပေးထားတဲ့အခြေအနေ ငွေတိုက်စာချုပ်ကို ဘယ်လို Condition နဲ့ထုတ်ရောင်းထားသလဲ။ ဥပမာဒီပြင်ပကို ထုတ်ရောင်းထားတဲ့ငွေတွေကို အခြေအနေတွေ မပြောထားဘူးဆိုရင် ဒီပိုက်ဆံတွေနဲ့ ဝယ်မယ့်လူတွေက တရားမဝင်ငွေနဲ့ ၉၂၇/ ၉၂ရ ကို တရား မဝင်ငွေတွေနဲ့ ဝယ်မယ်ဆိုရင် ကျွန်တော်တို့ ပြဿနာရှိပါတယ်။ ဘဏ်တွေမှာ သိန်း ၁,၀၀၀ အထက်ကို Transaction လုပ်လို့ရှိရင် ငွေကြေးခဝါချမှုအဖွဲ့ကို တင်ရပါတယ်။ အဲဒီတော့ ဒီအစိုးရစာချုပ်တွေက ရောင်းမယ်လို့ပြောထားတဲ့အတွက် သိန်း ၁,၀၀၀ ဖြစ်ပေါ်ခဲ့လို့ရှိရင် ဒီငွေတွေမှာ ဒီတရားမဝင် ငွေတွေကဘယ်လိုဝင်လာမလဲ ဆိုတာကို ဘာလုပ်ထားသလဲ။ ဘယ်လို Condition တွေနဲ့ ပြင်ဆင်ထားသလဲဆိုတာကို ဒီထဲမှာ မပြထားပါဘူး။ ပိုပြီးတော့ စိုးရိမ်စရာ ကောင်းတာက ဒီလောက်ထိ ကြီးမားတဲ့ ပြဿနာကို ဒီလိုစာရွက်လေးတစ်ရွက်လေးနဲ့ ကျွန်တော်တို့ ပြည်ထောင်စုလွှတ်တော်မှာ လာပြီးတော့ တင်ထားတာကိုက ကျွန်တော်တော်တော်စိုးရိမ်ပါတယ်။ အသေးစိတ် အချက်အလက်တွေ၊ ပြီးတော့ဘယ်လိုပြန်ရမယ်။ ဘယ်လိုပြန်ရှာရမယ်ဆိုတဲ့ အချက်အလက်တွေ ကျွန်တော်တို့ လိုပါတယ်။ အဲဒီတော့ ဒုတိယပိုင်းအနေနဲ့ ဒီပိုက်ဆံကို ရှာခဲ့လို့ရှိရင် ကျွန်တော်တို့ ဘာတွေဖြစ်လာမလဲဆိုတဲ့ စီးပွားရေးသက်ရောက်မှုတွေကို ပြောချင်ပါတယ်။ Power Point ၂ ကို ပြပါ။ အဲဒီတော့ ဒီအရဆိုရင် ဘီလီယံ ၃,၀၀၀ ကျော်ဟာ ဈေးကွက်ထဲကို ရောက်လာမှာပါ။ ဒါသီအိုရီပဲ ကျွန်တော် ပြောပြတာပါ။ ဒါတွေက လွယ်လွယ်လေးနဲ့ ကျွန်တော် ရှင်းပြတာပါ။ ဈေးကွက်ထဲကို ဒီငွေစက္ကူ ပမာဏ Money Supply တွေများလာမှာပါ။ ဒုတိယအချက်က။ အဲဒီလို ငွေစက္ကူတွေ Qp:cosasse 32 mişcos of Exchange Rate Moslo:60s? (yow $pogodboll Exchange Rate က ကျွန်တော်တို့နိုင်ငံရဲ့ စားသုံးမှု ဈေးကွက်က ပြည်ပရဲ့ သွင်းကုန်တွေအပေါ်မှာပဲ ၈၀ ရာခိုင်နှုန်း မှီထားတဲ့ ဈေးကွက်ဖြစ်ပါတယ်။ bàscos Exchange Rate oso cosassesan malecossos Exchange Rate onde: ojos မမျှော်လင့်တဲ့ ပြဿနာ Inflation ဖြစ်လာမှာပါ။ Inflation ကုန်ဈေးနှုန်းတက်လာလို့ရှိရင် ကျွန်တော်တို့ ထုတ်လုပ်မှုတွေ ကျဆင်းလာမှာပါ။ ဒါကသေချာပါတယ်။ ထုတ်လုပ်မှုတွေ ကျဆင်းလာမယ်။ စီးပွားရေး လုပ်ငန်းတွေ ရပ်ဆိုင်းလာမယ်။ အဲဒီလိုမျိုး ထုတ်လုပ်မှုတွေ ကျဆင်းလာမယ်။ စီးပွားရေးလုပ်ငန်းတွေ ရပ်ဆိုင်းလာမယ်ဆိုရင် အလုပ်လက်မဲ့ ဖြစ်လာမှာပါ။ ဒါ Various Cycle ဒါ Business အဆိုး သံသရာလို့ ခေါ်ပါတယ်။ အဲဒီတော့ ဒါကလည်းကျွန်တော်တို့ ထည့်ပြီးတော့ တွက်ထားရမှာ ဖြစ်ပါတယ်။ အဲဒီတော့ ဒီငွေသုံးတဲ့အပိုင်းကို ကျွန်တော်ပြပါ့မယ်။ ငွေရှာတဲ့အပိုင်း ဖြစ်သွားပါပြီ။ ငွေရှာတဲ့အပိုင်းမှာ ကျွန်တော်တို့ ဖြစ်လာတဲ့ပြဿနာ၊ ငွေသုံးတဲ့အပိုင်းနဲ့ ပတ်သက်ပြီးတော့မှ ဘယ်ကဏ္ဍတွေမှာ ငွေဘယ်လောက် သုံးမယ်ဆိုတာကို အသေးစိတ် မဖော်ပြထားပါဘူး။ သာမန်အသုံးစရိတ်တွေထဲမှာရှိတဲ့ ခေါင်းစဉ်တွေ အများကြီးရှိပါတယ်။ ငွေလုံးငွေရင်း အသုံးစရိတ်ထဲမှာရှိတဲ့ ခေါင်းစဉ်တွေ အများကြီးရှိပါသေးတယ်။ ပြီးတော့ ဒီလိုအသုံးစရိတ်တွေဟာ ကျွန်တော်တို့ စီးပွားရေးပညာရပ်နဲ့ဆိုရင် Capital Formation တွက်ချက်ထားဖို့ လိုအပ်ပါတယ်။ ဘယ်ငွေပြန်ဖော်နိုင်မယ်။ ဘယ်အမြတ်ရနိုင်မယ်။ ခုနက ပထမဆုံးပြောခဲ့တဲ့ အတိုးတွေကို ကျွန်တော်တို့ ဘယ်လိုဆပ်နိုင်မယ်ဆိုတဲ့ အသေးစိတ် အစီအစဉ်ကို မပါလာပါဘူး။ တစ်ခုတော့ ကျွန်တော်တို့ မျှော်လင့်လို့ရပါတယ်။ ဈေးကွက်အထဲကို ငွေစက္ကူတွေကို Injection oộ:0029 comicine cosş sà3cqu:m moòm oĉSOD GOBILUSMUS Liquidity Ratio မြင့်လာရင်တော့ ကျွန်တော်တို့ ပြောလို့မရပါဘူး။ Liquidity (ငွေဖြစ်လွယ်မှု)တွေ မြန်လာတယ်။ သွက်လာတယ်ဆိုရင်တော့ ဒါစီးပွားရေးကို သွားပြီးတော့ အကျိုးသက်ရောက်မှုတော့ ရှိပါတယ်။ ဒါလေးကို ကျွန်တော် အဓိက ပြောချင်ပါတယ်။ ကျွန်တော် ငွေသုံးတဲ့အပိုင်းနဲ့ ပတ်သက်ပြီးတော့ ကျွန်တော်တို့ ပြင်ဆင်ထားရမယ့် ပြသနာတွေ ဖြစ်ပါတယ်။ အဲဒီတော့ ဒီအချက်နဲ့ ပတ်သက်ပြီးတော့ နောက်ကျွန်တော် Policy ပိုင်းဆိုင်ရာ အကြံပြု ချင်ပါတယ်။ အဲဒီတော့ ဒီဟာတွေကို ငွေစက္ကူတွေကို ရိုက်နှိပ်တာပဲဖြစ်ဖြစ်၊ ငွေစက္ကူတွေကို လက်မှတ် တွေကို ထုတ်ရောင်းတာပဲဖြစ်ဖြစ်စာရင် ကျွန်တော်တို့ အခွန်အကောက် Policy ကို ပိုပြီးတော့များ လေ့လာဖို့၊ ပိုပြီးတော့များကြိုးစားဖို့ မလိုဘူးလား။ အဲဒီတော့ အခွန်အကောက် Policy မှာဆိုရင် အခွန်နှုန်းထား နောက် အခွန်ကောက်ခံမှု နယ်ပယ်ဧရိယာ ရှိပါတယ်။ နောက် အခွန်စီမံခန့်ခွဲမှုနယ်ပယ် ရှိပါတယ်။ ဒီ ၃ ခုကို ကျွန်တော်တို့ အဓိက လေ့လာရမှာ ဖြစ်ပါတယ်။ နောက် Power Point ၊ အဲဒီတော့ ဒီ ၃ ခုမှာဆိုရင် အခွန်နှုန်းထားနဲ့ ပတ်သက်ပြီးတော့ လူတိုင်းဟာ အခွန်ဆောင်နိုင်တဲ့ နှုန်းထားကို သတ်မှတ်လိုက်လို့ရှိရင် အစိုးရက ဝင်ငွေအများကြီး ရလာနိုင်ပါတယ်။ ဒါ Laffer Curve သီအိုရီမှာ Laffer Curveနဲ့ ဖော်ပြလို့ရပါတယ်။ အဲဒီတော့ အခွန်ကောက်ခံမှု နယ်ပယ်ကို ချဲ့ထွင်မယ်။ ကျွန်တော်တို့ Tax Base ကိုချဲ့မယ်ဆိုရင် ပြည်ပမှာနေပြီးတော့ ငွေလွှဲတဲ့နေရာမှာ ကျွန်တော်တို့ အခကြေးငွေတွေ ကျွန်တော်တို့ ရှာလို့ရပါတယ်။ စောစောပိုင်းက ကျွန်တော် တင်ပြခဲ့ဖူးပါတယ်။ ပြည်ပ ရွှေ့ပြောင်းလုပ်သားတွေကနေပြီးတော့ ငွေလွှဲတဲ့နေရာမှာ ကျွန်တော်တို့ အခကြေးငွေတွေ ရှာနိုင်ပါတယ်။ နောက်ကြက်ပေါင်စေးခွန်နဲ့ ကျန်တဲ့အခွန်တွေ ကောက်လို့ရပါသေးတယ်။ နောက်ပြည်တွင်းမှာရှိတဲ့ နိုင်ငံခြား အလုပ်သမားတွေကနေပြီးတော့မှ ကျွန်တော်တို့ အခွန်တွေဘာတွေ ရှာလို့ရပါသေးတယ်။ နောက်ပြီးတော့ ကျွန်တော်တို့ နိုင်ငံမှာမရှိတဲ့ ဓာတ်ဆီခွန် ကောက်ခံလို့ရပါတယ်။ နောက်ပြီးတော့ အိုးအိမ်၊ တိုက်တာ၊ ခြံမြေတွေနဲ့ ပတ်သက်ပြီးတော့ နှုန်းတိုးခွန် (Progressive Tax) ကျွန်တော်တို့ ကောက်ခံလို့ရပါတယ်။ နောက် ပတ်ဝန်းကျင်ထိန်းသိမ်းမှုနဲ့ ပတ်သက်ပြီးတော့ အခွန်မျိုးကို တီထွင်ကောက်ခံလို့ရပါတယ်။ ဒီအချက်တွေအပြင် ဒီနယ်စပ်ကုန်သွယ်ရေးမှာ ရလာတဲ့အခွန်တွေကိုလည်း ကျွန်တော်တို့ ပိုပြီးတော့ စိစိ စစ်စစ် လုပ်သင့်ပါတယ်။ ဒီအချက်တွေကို ကျွန်တော်တို့ စနစ်တကျလုပ်လို့ရှိရင် ဝင်ငွေတိုးလာမှာပါ။ နာယကကြီးခင်ဗျား။ ကျွန်တော့ကို းငယ်တိုးခွင့်ပြုပါခင်ဗျား။ အဲဒီတော့ နောက်တစ်ခုက ဒီနှစ်ခုကို သွားပြီးတော့လုပ်ရမယ်။ စီမံခန့်ခွဲမှု (Tax Management) အဲဒီတော့ တစ်နိုင်ငံလုံးမှာရှိတဲ့ အခွန်စနစ်တွေနဲ့ ပတ်သက်ပြီးတော့ ကွန်ပျူတာစနစ်တွေ၊ ဆော့ဝဲလ်တွေနဲ့ ကောက်ခံမယ်ဆိုရင် ကျွန်တော်တို့ အများကြီး အကျိုးရှိလာနိုင်ပါတယ်။ နံပါတ်(၂)ကတော့ ကုန်သွယ်လုပ်ငန်းခွန်တွေကို စနစ်တကျ ပြန်ကောက်ခံ ဖို့လိုပါတယ်။ Commercial Tax ၊ နောက်ပြီးတော့ အခွန်ဝန်ထမ်းတွေနဲ့ ပတ်သက် ပြီးတော့ တာဝန်တွေကို ခွဲခြားပြီးတော့ ထမ်းဆောင်ဖို့ ကျွန်တော်အကြံပြုလိုပါတယ်။ နောက် အခွန်ဝန်ထမ်းတွေကို မက်လုံးအမျိုးမျိုး ပေးပြီးတော့ နိုင်ငံခြားကို ပညာသင်တာပဲဖြစ်ဖြစ် သူတို့ရဲ့ Capacity မြှင့်တင်ပြီးတော့ ဝန်ထမ်းကောင်း တွေကို မွေးမြူဖို့ဆိုရင် ဒါလည်းလိုပါတယ်။ နောက်အခွန်မသမာမှုနဲ့ ပတ်သက်ပြီးတော့ ရှာဖွေဖော်ထုတ်ဖို့ ဖြစ်ပါတယ်။ အဲဒီတော့ ဒီအချက်တွေဟာ အစိုးရရဲ့ ဝင်ငွေကို အများကြီးတက်လာနိုင်မှာပါ။ အဲဒီတော့ နောက်ဆုံးကျွန်တော် အကြံပြုချက်အနေနဲ့ ရိုက်ထားတဲ့ငွေစက္ကူ ပမာဏဟာ များများ လာတယ်။ အစိုးရဘတ်ဂျက်လိုငွေ ဆက်တိုက်ပြနေတယ်။ မရှိမဖြစ် သုံးရမယ့်အသုံးစရိတ်တွေအတွက် ပိုက်ဆံက ရှားရှားလာတယ်။ ပုဂ္ဂလိကငွေတွေလည်း ကြပ်ကြပ်လာတယ်။ ဒါဆိုရင် Liquidity Ratio ဟာလည်း နိမ့်လာပါတယ်။ အဲဒီတော့ ဒီလိုဘဏ္ဍာရေးအကျပ်အတည်းတွေကို ဖြေရှင်းဖို့အတွက်တော့ ကျွန်တော်တို့ ဒီစီးပွားရေးမှာဆိုရင် ပြောလို့ရပါတယ်။ နိုင်ငံရေးဘောဂဗေဒလို့ခေါ်ပါတယ်။ Political Economic နဲ့ ရှင်းလို့ရတဲ့အချက် ရှိပါတယ်။ ဒီအချက်ဟာ နိုင်ငံတကာမှာလည်း ရှင်းခဲ့ဖူးပါတယ်။ ဒါပေမယ့် ဒီဟာကာ Sensitive ဖြစ်တဲ့ Issue ဖြစ်တဲ့ ကျွန်တော် ဒီနေရာမှာ မရှင်းတော့ပါဘူး။ အဲဒီတော့ နောက်ဆုံးအနေနဲ့ ကျွန်တော် ပြောချင်တာကတော့ ကျွန်တော်တို့နိုင်ငံဟာ ငွေသား အခြေပြုတဲ့ စီးပွားရေးပါ။ Cash Economy ပါ ။ ငွေသားအခြေပြုနေတဲ့ စီးပွားရေးမှာ ရပ်တည်နေတဲ့ နိုင်ငံရဲ့ စီးပွားရေး ပြဿနာတွေကို ဖြေရှင်းဖို့အတွက် ငွေစက္ကူ ရိုက်နှိပ်ထုတ်ဝေတဲ့နည်း၊ နောက် ပြီးတော့ အစိုးရငွေတိုက်လက်မှတ်တွေကို ဗဟိုဘဏ်ကနေပြီးတော့ ထုတ်ရောင်းပြီး ငွေရှာတဲ့နည်း၊ ပြီးတော့ အစိုးရကနေပြီးတော့ အမြဲတမ်း Subsidize အကူအညီပေးနေတဲ့နည်းတွေ ကျွန်တော်တို့ သုံးနေတယ်ဆိုရင် ဒီစီးပွားရေးပြဿနာတွေကို ဖြေရှင်းရတာဟာ တော်တော်ခက်ခဲပါလိမ့်မယ်။ ဒါကိုပြောကြားရင်းနဲ့ ကျွန်တော် အဆိုကို ထောက်ခံဆွေးနွေးရင်းနဲ့ နိဂုံးချုပ်ပါတယ်။ ကျေးဇူးတင်ပါတယ်။</speech>
<speech type="speaker">ဦးအောင်မင်း ဇလွန်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="168">ဦးအောင်မင်း(ဇလွန်မဲဆန္ဒနယ်၊ ဧရာဝတီတိုင်းဒေသကြီး)</mp>လေးစားအပ်ပါသော နာယကကြီးနှင့်တကွ ပြည်ထောင်စုလွှတ်တော်ကိုယ်စားလှယ်များ၊ ပြည်ထောင်စုအဖွဲ့ဝင်များနှင့် ဧည့်သည်တော် များကို လေးစားစွာ ဂါရဝပြုအပ်ပါတယ်။ ကျွန်တော်ကတော့ ဇလွန်မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးအောင်မင်း ဖြစ်ပါတယ်။ ကျွန်တော့အနေနဲ့ နိုင်ငံတော်သမ္မတထံမှ ပေးပို့လာသော ၂၀၁၆-၂၀၁ရ ခု၊ ဘဏ္ဍာရေးနှစ်၊ ပြည်ထောင်စုအစိုးရ အပ်ငွေစာရင်း၏ လိုငွေအား ဖြည့်ဆည်းပေးရန် မြန်မာနိုင်ငံတော် ဗဟိုဘဏ်မှ ငွေကျပ် ၁,၂၃၆ ဘီလီယံ ချေးယူရန်ကိစ္စနဲ့ စပ်လျဉ်းပြီးတော့ ထောက်ခံဆွေးနွေးမယ်။ ဖြည့်စွက် အကြံပြုဆွေးနွေးသွားမှာ ဖြစ်ပါတယ်။ အဲဒီတော့ ထောက်ခံဆွေးနွေးရတဲ့ အကြောင်းရင်းက ဒီချေးငွေဟာ ကျွန်တော်တို့ရဲ့ ၂၀၁၆ ခုနှစ်၊ ပြည်ထောင်စုရဲ့ ရသုံးမှန်းခြေငွေစာရင်းနှင့် ဆက်စပ်နေတဲ့ ချေးငွေဖြစ်လို့ပါ။ ဘာဖြစ်လို့လဲဆိုတော့ အဲဒီ ၂၀၁၆ ခုနှစ်၊ ပြည်ထောင်စုရဲ့ ရသုံးမှန်းခြေငွေစာရင်းကို ကျွန်တော်တို့ဟာ လိုငွေဘတ်ဂျက်တစ်ခုအဖြစ် ကျွန်တော်တို့ဘက်က ပြင်ဆင်ထားတဲ့ ဥပဒေကိုလည်း ကျွန်တော်တို့ရဲ့ ဒီပြည်ထောင်စုလွှတ်တော်ကနေ အတည်ပြုပေးခဲ့ပြီး ဖြစ်ပါတယ်။ အဲဒီတော့ ဒီကျွန်တော့ရဲ့ ရှေ့က ကျွန်တော့ရဲ့ ပြည်ထောင်စုလွှတ်တော် ကိုယ်စားလှယ်တွေ ဆွေးနွေး သွားပါတယ်။ စီးပွားရေးအရ နောက်က စီးပွားရေးသီအိုရီအရ လက်တွေ့လုပ်ဆောင်မှုတွေအရ ဒါအင်မတန် ကောင်းတဲ့အချက်တွေပါ။ နိုင်ငံတော်အစိုးရအနေနဲ့ ဒီအချက်တွေကို အလေးထားပြီးတော့ လိုက်နာသွား လိမ့်မယ်လို့ ပြင်ဆင်ဆောင်ရွက်သွားလိမ့်မယ်လို့လည်း ကျွန်တော်မျှော်လင့်ပါတယ်။ ကျွန်တော် တင်ပြမှာ ကတော့ ဒီတင်ပြလာတဲ့၊ တောင်းခံလာတဲ့ ချေးငွေသည် နံပါတ်(၁) ပြည်ထောင်စုရဲ့ အရအသုံးဆိုင်ရာ ဥပဒေနဲ့ဆက်စပ်ပြီးတော့ ဒီဥပဒေပါသတ်မှတ်ပြဋ္ဌာန်းချက်တွေနဲ့ ကိုက်ညီတယ်။ နံပါတ် (၂) ကျွန်တော်တို့ ပြည်သူ့ကြွေးမြီ စီမံခန့်ခွဲမှုဥပဒေ ဒီမှာလည်း ကျွန်တော်တို့က ပြည်သူ့ကြွေးမြီစီမံခန့်ခွဲမှုဥပဒေနဲ့ အဲဒီမှာ ဘယ်လိုပေးထားလဲဆိုလို့ရှိရင် ပုဒ်မ ၃ အစိုးရအဖွဲ့သည် နိုင်ငံတော်ကိုယ်စား ပြည်ထောင်စု လွှတ်တော်၏ အတည်ပြုချက်ဖြင့် အောက်ပါကိစ္စရပ်များအတွက် ပြည်တွင်း သို့မဟုတ် ပြည်ပနိုင်ငံမှ ငွေချေးယူနိုင်သည်လို့လည်း ဖော်ပြထားပါတယ်။ (က) နိုင်ငံတော်၏ ရသုံးခန့်မှန်းခြေငွေစာရင်းလိုငွေကို ဖြည့်ဆည်းရန်၊ နောက်တစ်ခါ အဲဒီမှာ ပုဒ်မ ၅ မှာ ဝန်ကြီးသည် ပြည်ထောင်စု၏ ဘဏ္ဍာငွေအရအသုံး ဆိုင်ရာဥပဒေရဲ့ ငွေချေးယူခြင်း အခန်းပါပြဋ္ဌာန်းချက်များနဲ့အညီ ချေးငွေစာချုပ်များ ချုပ်ဆိုခြင်း၊ အစိုးရ ချေးငွေသက်သေခံလက်မှတ်များ ထုတ်ဝေရောင်းချခြင်း သို့မဟုတ် အခြားသော ချေးငွေဆိုင်ရာ သဘော တူညီချက်များတွင် ပါဝင်ဆောင်ရွက်ခြင်းနှင့် အစိုးရအာမခံစာချုပ်များ ထုတ်ပေးခြင်းဖြင့် ပြည်တွင်းမှ ဖြစ်စေ၊ ပြည်ပမှဖြစ်စေ ပြည်တွင်းငွေကြေးဖြင့်သော်လည်းကောင်း၊ နိုင်ငံခြားငွေကြေးဖြင့်သော်လည်းကောင်း ငွေချေးယူခြင်းကို ဆောင်ရွက်နိုင်သည်။ ထိုသို့ချေးယူခြင်းသည် ပြည်ထောင်စု၏ ဘဏ္ဍာငွေအရအသုံး ဆိုင်ရာဥပဒေပါ ရည်ရွယ်ချက်များ၊ ကန့်သတ်ချက်များနဲ့အညီ ဖြစ်ရမယ်။ ဒီအချက်တွေနဲ့ ကိုက်ညီတဲ့ အတွက် ကျွန်တော်တို့အနေနဲ့က ဒါပြည်ထောင်စု ဗဟိုဘဏ်ကနေပြီးတော့မှ ငွေ ကျပ်သန်းပေါင်း ၁,၂၃၆ ဘီလီယံ ချေးယူရန်ထောက်ခံရခြင်း ဖြစ်ပါတယ်။ နောက်ထောက်ခံရခြင်းအကြောင်းတစ်ခုကတော့ ဒီမှာတင်ပြချက်မှာ ချေးယူငွေသည် ၂၀၁၆၂၀၁ရ ဘဏ္ဍာရေးနှစ်အတွင်းမှာ ဖြစ်ပေါ်လာမယ့်အစိုးရရဲ့ လိုငွေအနက် ဗဟိုဘဏ်ကနေပြီး ချေးငွေဖြင့် ဖြည့်ဆည်းရန် ကြိုတင်စီစဉ်ထားတဲ့ ပမာဏဖြစ်တဲ့ ၁,၂၃၆ ဘီလီယံကို ချေးယူဖို့ဖြစ်တယ်။ နောက်တစ်ခုက ရသုံးမှန်းခြေစာရင်းရဲ့ လိုငွေကို အခြေခံပေမယ့်လည်း ပြည်ထောင်စုအစိုးရရဲ့ အပ်ငွေစာရင်းတွင် လိုငွေ ဖြစ်ပေါ်မှသာ ဖြည့်ဆည်းသွားနိုင်ရန် ပြည်ထောင်စုလွှတ်တော်ရဲ့ အတည်ပြုချက်ကို ရယူထားခြင်းပဲ ဖြစ်ပါတယ်။ အဲဒီလို လိုငွေဖြည့်ဆည်းရာမှာလည်း ဒီပြည်ထောင်စုအဆင့် အဖွဲ့အစည်းဝင်ရဲ့ ရှင်းလင်း တင်ပြချက်အရ လေလံစနစ်ဖြင့်ရောင်းချတဲ့ ငွေတိုက်စာချုပ်တွေ၊ ငွေတိုက်လက်မှတ်တွေကို ရောင်းချ ရငွေအဖြစ် ဦးစွာဖြည့်ဆည်းပြီး ၎င်းရောင်းရငွေနှင့် မလုံလောက်မှသာလျှင် ဗဟိုဘဏ်ရဲ့ ချေးငွေဖြင့် ဖြည့်ဆည်းသွားမယ်ဆိုတာကို ဒါရှင်းလင်းတင်ပြထားခြင်းပဲ ဖြစ်ပါတယ်။ အဲဒီတော့ ကျွန်တော့ရဲ့ တင်ပြချက်မှာလည်း ပါပါတယ်။ ချေးငွေကို ကျွန်တော်တို့ ထောက်ခံပါတယ်။ သို့သော်ချေးငွေနဲ့ ပတ်သက်တဲ့ အတိုးနှုန်းလေးပါ။ ဒါလေးတော့ ကျွန်တော် နည်းနည်းလေး ဖြည့်စွက်တင်ပြချင်ပါတယ်။ အဲဒီတော့ ဒီမှာ ချေးငွေမှာ အစိုးရက မြန်မာနိုင်ငံတော်ဗဟိုဘဏ်ကနေ ချေးယူရာမှာ အစိုးရငွေတိုက်လက်မှတ်အပေါ် လေလံ၌ပေးသော ပျမ်းမျှဈေးကွက် အတိုးနှုန်းနှင့် ချေးယူမယ်လို့ သိရပါတယ်။ အဲဒီတော့ ပြီးခဲ့တဲ့နှစ်တွေက ဒီဗဟိုဘဏ်က ချေးယူခြင်းများမှာ ပုံသေအတိုးနှုန်း ၄ ရာခိုင်နှုန်း နဲ့လည်း ချေးယူခဲ့တယ်။ ပြီးတော့ ဒီ ၂၃-၅-၂၀၁၆ ခုနှစ်က ကျင်းပခဲ့တဲ့ ဒုတိယအကြိမ် ပြည်ထောင်စု လွှတ်တော် ပထမပုံမှန်အစည်းအဝေးရဲ့ (၂၄)ရက်မြောက်နေ့ အစီအစဉ်မှာလည်း ကျွန်တော်တို့ အတည်ပြု ပေးခဲ့တာ တစ်ခုရှိပါတယ်။ ဒါဟာဘာလဲဆိုလို့ရှိရင် ၂၀၁၆-၂၀၁ရ ဘဏ္ဍာရေးနှစ် စိုက်ပျိုးစရိတ်ချေးငွေ အတွက် ငွေကျပ် ၅၀၀ ဘီလီယံကိုလည်း ၄ ရာခိုင်နှုန်း အတိုးနဲ့ ချေးပေးခဲ့တာလည်းဖြစ်ပါတယ်။ နောက်တစ်ခါ ၁၉-၈-၂၀၁၆ ရက်နေ့က ကျင်းပခဲ့တဲ့ ကျွန်တော်တို့ရဲ့ ဒုတိယအကြိမ် ပြည်ထောင်စု လွှတ်တော် ဒုတိယပုံမှန်အစည်းအဝေးရဲ့ သတ္တမနေ့ အစီအစဉ်မှာ ကျွန်တော်တို့ အတည်ပြုပေးခဲ့တဲ့ ကာလလတ်ကြွေးမြီစီမံခန့်ခွဲမှု မဟာဗျူဟာမှာပါတဲ့ အတိုးနှုန်းကြောင့် ဆုံးရှုံးနိုင်ခြေစီမံခန့်ခွဲမှုနဲ့ပတ်သက် ပြီးတော့ ပုံသေအတိုးနှုန်းဖြစ်တဲ့ အစိုးရငွေတိုက်စာချုပ်များအား ပိုမိုထုတ်ဝေခြင်းအားဖြင့် အတိုးနှုန်း ကြောင့် ဆုံးရှုံးနိုင်ခြေကို စီမံခန့်ခွဲသွားမယ်လို့ ဖော်ပြထားပါတယ်။ ဒါပေမယ့် အခုချေးမယ့်ငွေဟာ ပုံသေ အတိုးနှုန်းမဟုတ်ဘဲနဲ့ ပျမ်းမျှဈေးကွက် အတိုးနှုန်းဖြစ်နေတာကို တွေ့ရတဲ့အတွက် ဒါလေးကိုတော့ ပြည်ထောင်စုအစိုးရအဖွဲ့ဝင်အနေနဲ့ ပြန်လည်ရှင်းလင်းဖို့ လိုအပ်မယ်လို့ ယူဆပါတယ်။ နောက်တစ်ခုက ဒီဗဟိုဘဏ်ရဲ့ ရှင်းလင်းတင်ပြချက်ကလည်း ဒီချေးငွေကို ဗဟိုဘဏ်ရဲ့ သီးသန့် ရန်ပုံငွေမှ ချေးရန်လို့ စီစဉ်ထားပါတယ်လို့လည်း သိရပါတယ်။ အဲဒီလိုဆိုလို့ရှိရင် ကျွန်တော်တို့က နိုင်ငံတော်ပိုင်စီးပွားရေးအဖွဲ့အစည်းတွေကို လုပ်ငန်းသုံးရင်းနှီးငွေလိုအပ်ချက် Working Capital လိုအပ်ချက်ကို ကျွန်တော်တို့က မြန်မာ့စီးပွားရေးဘဏ်က ၄ ရာခိုင်နှုန်းအတိုးနဲ့ ထုတ်ချေးနေတဲ့ပြည်ထောင်စုအစိုးရရဲ့ လိုငွေကိုလည်း ၄ ရာခိုင်နှုန်းအတိုးနဲ့ပဲ ထုတ်ချေးသင့်ပါကြောင်း ဖြည့်စွက်အကြံပြု လိုပါတယ်။ နောက်တစ်ခုကတော့ ဒါကျွန်တော်တို့ ခုနက ကျွန်တော့ရဲ့ ရှေ့က ပြည်ထောင်စုလွှတ်တော် ကိုယ်စားလှယ်ကြီးများ တင်ပြသွားတဲ့အတိုင်းပါပဲ။ ကျွန်တော်တို့ဟာ ရေတိုကာလအတွက်မှာသာလျှင် လက်ရှိအနေအထားအရ ဗဟိုဘဏ်က ချေးယူခြင်းကို ကျွန်တော်တို့ကနေပြီးမှ ရသုံးမှန်းခြေငွေစာရင်းနဲ့လည်း ဆက်စပ်နေတယ်။ လက်ရှိပြည်သူ့ကြွေးမြီစီမံခန့်ခွဲမှုဥပဒေတွေ၊ နောက်တစ်ခါ ကာလလတ်ကြွေးမြီ စီမံခန့်ခွဲမှု မဟာဗျူဟာတွေမှာပါတဲ့ အချက်တွေအရ ထောက်ခံပေမယ့်လည်း ရေရှည်မှာတော့ ကျွန်တော်တို့ဟာ အခွန်နဲ့ရပ်တည်သွားနိုင်ဖို့အတွက် ဒါပြုပြင်ပြောင်းလဲမှုတွေကို ပြည်ထောင်စုအစိုးရကနေပြီးတော့မှ အရှိန် အဟုန်မြှင့် ဆက်လက်ဆောင်ရွက်သွားဖို့နဲ့ ကျွန်တော်တို့ ပြည်ထောင်စုလွှတ်တော်အနေနဲ့လည်း ဒီအစိုးရရဲ့ မူဝါဒအကောင်အထည်ဖော်တဲ့နေရာမှာ တတ်နိုင်တဲ့ဘက်က ပါဝင်ပူးပေါင်းဆောင်ရွက်သွားကြဖို့ တိုက်တွန်း အကြံပြုရင်း နိုင်ငံတော်သမ္မတက ပေးပို့လာသည့် ၂၀၁၆-၂၀၁ရ ခု၊ ဘဏ္ဍာရေးနှစ် ပြည်ထောင်စု အစိုးရအပ်ငွေစာရင်း၏ လိုငွေအားဖြည့်ဆည်းရန် မြန်မာနိုင်ငံတော်ဗဟိုဘဏ်မှ ငွေချေး ယူရန်ကိစ္စနဲ့ ပတ်သက်ပြီးတော့ ဖြည့်စွက်အကြံပြု ထောက်ခံဆွေးနွေးအပ်ပါတယ်။ ကျေးဇူးတင်ပါတယ်ခင်ဗျာ။</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ လွှတ်တော်ကိုယ်စားလှယ် များရဲ့ ဆွေးနွေးခြင်းအစီအစဉ် ပြီးဆုံးပါပြီ။ ဆွေးနွေးချက်များအပေါ် သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက ပြန်လည်ရှင်းလင်း ဆွေးနွေးခြင်းနဲ့ လွှတ်တော်ရဲ့ အဆုံးအဖြတ်ရယူခြင်းတို့ကို အစည်းအဝေး (၁၁)ရက်မြောက်နေ့မှာ ဆက်လက်ဆောင်ရွက်မည်ဖြစ်ကြောင်း ကြေညာပါတယ်။</speech>
</motion>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေးဒသမနေ့ ရပ်နားကြောင်းနှင့် (၁၁)ရက်မြောက်နေ့ ကျင်းပမည့် နေ့ရက်နှင့်ကြေညာခြင်း</title>
<speech type="speaker">အစီအစဉ်(၁၀) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များ ခင်ဗျား။ ဒုတိယပုံမှန်အစည်းအဝေး ဒသမနေ့ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် ဒုတိယပုံမှန်အစည်းအဝေးရဲ့ (၁၁)ရက်မြောက်နေ့ ကျင်းပပြုလုပ်မည့်နေ့ရက်ကို ထပ်မံ အသိပေးမည် ဖြစ်ကြောင်းနဲ့ ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော်နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ပါပြီခင်ဗျာ။ ဒုတိယအကြိမ် ပြည်ထောင်စုလွှတ်တော် ဒုတိယပုံမှန်အစည်းအဝေး ဒသမနေ့အစည်းအဝေးကို ညနေ ၁၅:၃၅ နာရီ ရပ်နားပါသည်။ ခက ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ဒုတိယပုံမှန်အစည်းအဝေး ဒသမနေ့ ခွင့်ပန်ကြားသူ ကိုယ်စားလှယ်စာရင်း စဉ် အမည် မဲဆန္ဒနယ် မှတ်ချက် ၁။ ဦးခင်ချို လှိုင်းဘွဲ့ ၃၀-၈-၂၀၁၆ မှ ၁-၉-၂၀၁၆ ထိ ကရင်ပြည်နယ် ၂။ ဒေါ်ခင်စန်းလှိုင် ၃၀-၈-၂၀၁၆ မှ ၁-၉-၂၀၁၆ ထိ စစ်ကိုင်းတိုင်းဒေသကြီး ၃။ ဒေါက်တာအေဇင်လတ် ရွှေဘို စစ်ကိုင်းတိုင်းဒေသကြီး ၄။ ဦးမျိုးဇော်အောင် ။ ၃၀-၈-၂၀၁၆ စစ်ကိုင်းတိုင်းဒေသကြီး ၅။ ဦးအောင်ကျော်ဟိန်း တနင်္သာရီ ၃၀-၈-၂၀၁၆ မှ ၂-၉-၂၀၁၆ ထိ တနင်္သာရီတိုင်းဒေသကြီး ၆။ ဦးအောင်စိုး သရက်ချောင်း ၊ ၃၀-၈-၂၀၁၆ တနင်္သာရီတိုင်းဒေသကြီး ၇။ ဒေါ်ချိုချို အုတ်တွင်း ၃၀-၈-၂၀၁၆ မှ ၂-၉-၂၀၁၆ ထိ ပဲခူးတိုင်းဒေသကြီး ၈။ ဦးဘုန်းမြင့်အောင် ဒိုက်ဦး ၃၀-၈-၂၀၁၆ ပဲခူးတိုင်းဒေသကြီး ၉။ ဦးလှဌေးဝင်း ဇေယျာသီရိ ၃၀-၈-၂၀၁၆ မှ ၁-၉-၂၀၁၆ ထိ မန္တလေးတိုင်းဒေသကြီး ၁၀။ ဒေါက်တာဦးအောင်ခင် ပြင်ဦးလွင် ၃၀-၈-၂၀၁၆ မန္တလေးတိုင်းဒေသကြီး ၁၁။ ဦးသောင်းဌေးလင်း ပုသိမ်ကြီး မန္တလေးတိုင်းဒေသကြီး ၁၂။ ဒေါက်တာအောင်ထွန်းခိုင် ၃၀-၈-၂၀၁၆ (ခ) ဦးချိန်ဝင်း မွန်ပြည်နယ် ၁၃။ ဒေါ်မိကွန်ချမ်း ပေါင် ၃၀-၈-၂၀၁၆ မွန်ပြည်နယ် ၁၄။ ဦးစစ်နိုင် မင်းပြား ၃၀-၈-၂၀၁၆ ရခိုင်ပြည်နယ် စဉ် အမည် ၁၅။ ဒေါ်ခင်စောဝေ ရခိုင်ပြည်နယ် ဦးမောင်သိန်းခိုင် ၃၀-၈-၂၀၁၆ မှ ၂-၉-၂၀၁၆ ထိ ဒေါ်ခင်မို့မို့အောင် ၃၀-၈-၂၀၁၆ မှ ၃-၉-၂၀၁၆ ထိ ဦးစိုင်းသီဟကျော် ရခိုင်ပြည်နယ် လသာ ရန်ကုန်တိုင်းဒေသကြီး မိုင်းရယ် ရှမ်းပြည်နယ် ကွန်ဟိန်း ရှမ်းပြည်နယ် နမ္မတူ ရှမ်းပြည်နယ် ဒေါ်နန်းခင်စော ဒေါ်နန်းခမ်းအေး ဦးစိုင်းစန်သိန်း ဦးစိုင်းဖိုးမြတ် ၃၀-၈-၂၀၁၆ မှ ၂-၉-၂၀၁၆ ထိ ဦးလင်းဇော်ထွန်း ဦးစိုင်းမောင်ပွင့်(ခ) ဦးအောင်ပွင့် ၂၅။ ဦးစိုင်းဆိုင်မိုင်း ရှမ်းပြည်နယ် မူဆယ် ရှမ်းပြည်နယ် မိုင်းဖြတ် ရှမ်းပြည်နယ် တန့်ယန်း ရှမ်းပြည်နယ် မိုင်းကိုင် ရှမ်းပြည်နယ် လဲချား ရှမ်းပြည်နယ် လင်းခေး ရှမ်းပြည်နယ် ဦးစိုင်းမွန်း ဦးစိုင်းဘသိန်း ဦးစိုင်းဦးခမ်း ဦးစိုင်းထွန်းအောင် ရှမ်းပြည်နယ် ကျောက်မဲ ရှမ်းပြည်နယ် စဉ် အမည် ၃၀။ ဦးဌေးလွင်(ခ) ဦးဒီလုံး ၃၁။ ဦးစိုင်းသန့်ဇင် ၃၀-၈-၂၀၁၆ မှ ၂-၉-၂၀၁၆ ထိ မဲဆန္ဒနယ် နမ့်စန် ရှမ်းပြည်နယ် သီပေါ ရှမ်းပြည်နယ် ဦးတီခွန်မြတ် ဒုတိယဗိုလ်မှူးကြီး မောင်ဘို ၃၅။ ဒုတိယဗိုလ်မှူးကြီး ဒုတိယဗိုလ်မှူးကြီး ဒေါက်တာခင်မကြီး ၃၀-၈-၂၀၁၆ မှ ၃၁-၈-၂၀၁၆ ထိ ဦးသိန်းလွင် ရှမ်းပြည်နယ် ကျိုက်လတ် ဧရာဝတီတိုင်းဒေသကြီး တပ်မတော်သား ပြည်သူ့လွှတ်တော်ကိုယ်စားလှယ် တပ်မတော်သား ပြည်သူ့လွှတ်တော်ကိုယ်စားလှယ် တပ်မတော်သား ပြည်သူ့လွှတ်တော်ကိုယ်စားလှယ် မဲဆန္ဒနယ်အမှတ် (၈) ကချင်ပြည်နယ် မဲဆန္ဒနယ်အမှတ် (၁၀) ကချင်ပြည်နယ် မဲဆန္ဒနယ်အမှတ် (၆) ကရင်ပြည်နယ် မဲဆန္ဒနယ်အမှတ် (၁၀) ကရင်ပြည်နယ် မဲဆန္ဒနယ်အမှတ် (၇) ချင်းပြည်နယ် မဲဆန္ဒနယ်အမှတ် (၁၀) ချင်းပြည်နယ် မဲဆန္ဒနယ်အမှတ် (၆) စစ်ကိုင်းတိုင်းဒေသကြီး မဲဆန္ဒနယ်အမှတ် (၁၂) ပဲခူးတိုင်းဒေသကြီး ဒေါ်နန်းနီနီအေး ဒေါက်တာမျိုးအောင် ဒေါ်ကျိန်ငိုက်မန် ဦးလားလ်မင်းထန် ဦးအောင်သိန်း ခင စဉ် အမည် မဲဆန္ဒနယ် ၄၅။ ဦးအောင်ကြည်ညွန့် မဲဆန္ဒနယ်အမှတ် (၄) ၃၀-၈-၂၀၁၆ မကွေးတိုင်းဒေသကြီး ၄၆။ ဒေါ်လှဌေး(ခ) မဲဆန္ဒနယ်အမှတ် (၄) ၃၀-၈-၂၀၁၆ ဒေါ်အုန်းကြည် မန္တလေးတိုင်းဒေသကြီး ၄၇။ ဦးမျိုးဝင်း မဲဆန္ဒနယ်အမှတ် (၈) ၃၀-၈-၂၀၁၆ မှ ၃၁-၈-၂၀၁၆ ထိ မွန်ပြည်နယ် ၄၈။ ဒေါ်နွယ်နွယ်အောင် မဲဆန္ဒနယ်အမှတ် (၂) ၃၀-၈-၂၀၁၆ မွန်ပြည်နယ် ၄၉။ ဦးကျော်ကျော် မဲဆန္ဒနယ်အမှတ် (၄) ၃၀-၈-၂၀၁၆ ရခိုင်ပြည်နယ် ၅၀။ ဒေါက်တာမြတ်ဉာဏစိုး မဲဆန္ဒနယ်အမှတ် (၃) ၃၀-၈-၂၀၁၆ ရန်ကုန်တိုင်းဒေသကြီး ၅၁။ ဦးဖေချစ် မဲဆန္ဒနယ်အမှတ် (၉) ၃၀-၈-၂၀၁၆ ရန်ကုန်တိုင်းဒေသကြီး ဦးစိုင်းထွန်းအောင် မဲဆန္ဒနယ်အမှတ် (၂) ၃၀-၈-၂၀၁၆ ရှမ်းပြည်နယ် ၅၃။ ဦးစိုင်းအုန်းကျော် မဲဆန္ဒနယ်အမှတ် (၄) ၃၀-၈-၂၀၁၆ ရှမ်းပြည်နယ် ၅၄။ ဦးခွန်သိန်းဖေ မဲဆန္ဒနယ်အမှတ် (၉) ၃၀-၈-၂၀၁၆ ရှမ်းပြည်နယ် ၅၅။ ဦးဆန်းမြင့် မဲဆန္ဒနယ်အမှတ် (၃) ၃၀-၈-၂၀၁၆ ဧရာဝတီတိုင်းဒေသကြီး ဗိုလ်မှူးချုပ် တပ်မတော်သား ၃၀-၈-၂၀၁၆ မှ ၂-၉-၂၀၁၆ ကျော်ကျော်စိုး အမျိုးသားလွှတ်တော်ကိုယ်စားလှယ် ၅၇။ ဗိုလ်မှူးချုပ် တပ်မတော်သား ခင်မောင်အေး အမျိုးသားလွှတ်တော်ကိုယ်စားလှယ်</speech>
</postface>
</transcript>
</doc>
