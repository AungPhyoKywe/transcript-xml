<doc>
<docinfo>
<docno>02-07-10.xml</docno>
<pdf>02-07-10.pdf</pdf>
<term value="02">ဒုတိယအကြိမ်</term>
<session value="07" />
<sittingday value="10" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး ဒသမနေ့မှတ်တမ်း</title>
<date value='26-02-2018'>၁၃၇၉ ခုနှစ်၊ တပေါင်းလဆန်း ၁၂ ရက် (၂၀၁၈ ခုနှစ်၊ ဖေဖော်ဝါရီလ ၂၆ ရက်)(တနင်္လာနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် သတ္တမပုံမှန်အစည်းအဝေး ဒသမနေ့ကို နံနက် ၁၀:ဝဝ နာရီင်ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေးရဲ့ ဒသမနေ့ အစီအစဉ် စတင်ပါတော့မယ်။ ယနေ့ အစည်းအဝေးကို မဲဆန္ဒနယ်ရှင်ပြည်သူများနဲ့ ကျောင်းသား၊ ကျောင်းသူများအပါအဝင် ပြည်သူလူထု ၃၀၀ ကျော် လာရောက်လေ့လာလျက်ရှိကြောင်း တင်ပြအပ်ပါတယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျာ။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါ။</speech>
<speech type="mc">အားလုံး ထိုင်နိုင်ကြပါပြီခင်ဗျာ။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး ဒသမနေ့မှာ ပြည်ထောင်စုလွှတ်တော် ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စု လွှတ်တော်ကိုယ်စားလှယ်ဦးရေ စုစုပေါင်း ၆၅၆ ဦး ရှိပြီး ဒီကနေ့အစည်းအဝေးကို ၅၇၈ ဦး တက်ရောက် ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေစုစုပေါင်းရဲ့ ၈၈.၁၁ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ) တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် ဒသမနေ့ အစည်းအဝေး အစီအစဉ်ကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျာ။</speech>
<title>ဒုတိယအကြိမ် ပြည်ထောင်စု လွှတ်တော် သတ္တမပုံမှန်အစည်းအဝေး ဒသမနေ့ အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေ ထားတဲ့အတိုင်း ဆက်လက်ဆောင်ရွက်ပါမယ်။ ။အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များ ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1249">ဦးမောင်မောင်လတ်(အတွင်းရေးမှူး၊ ကိုယ်စားလှယ်များစိစစ်ရေးကော်မတီ)</mp>လေးစားအပ် ပါသော ပြည်ထောင်စုလွှတ်တော် နာယကကြီးခင်ဗျာ။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စု လွှတ်တော် သတ္တမပုံမှန်အစည်းအဝေး ဒသမနေ့ ၂၆-၂-၂၀၁၈ ရက်နေ့မှာ အစည်းအဝေးသို့ တက်ရောက် နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များရဲ့ကိုယ်စား စစ်ကိုင်းတိုင်းဒေသကြီး၊ မဲဆန္ဒနယ် အမှတ်(၉)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော်ကိုယ်စားလှယ်များ စိစစ်ရေး ကော်မတီ အတွင်းရေးမှူးဖြစ်သူ ကျွန်တော် ဦးမောင်မောင်လတ်က ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များမှာ- ဦးလင်းလင်းဦး တနိုင်း၊ - ဦးတင့်စိုး ဖားကန့်၊ - ဒေါ်စန်းစန်းအိ မိုးညှင်း၊ - ဦးလမာနော်အောင် အင်ဂျန်းယန်၊ - ဦးမြင့်သိန်း ဝက်လက်၊ - ဦးမြင့်ကြည် ကသာ၊ - ဦးမျိုး ချောင်းဦး၊ - ဦးမြင့်ထွန်း တန့်ဆည်၊ - ဒေါ်ခင်စန်းလှိုင် - ဦးအောင်စိုး သရက်ချောင်း၊ - ဦးဇော်မင်း အုတ်ဖို၊ - ဦးအောင်မြင့် သာယာဝတီ၊ - ဦးအောင်သန်း သဲကုန်း၊ - ဦးကျော်မျိုးမင်း တောင်ငူ၊ နွားထိုးကြီး၊ မဟာအောင်မြေ၊ ပေါင်၊ - ဦးခင်အေး ဦးခင်မောင်သန်း - ဦးနိုင်ထူးအောင် ဦးငြိမ်းသစ်(ခ) ဦးသောင်းထွန်း - ဒေါ်မိကွန်ချမ်း - ဦးမြင့်ဝေ - ဦးမောင်သိန်းခိုင် - ဦးစစ်နိုင် - ဒေါ်စုစုလွင် - ဦးမြင့်လွင် - ဦးဝင်းမင်း - ဒေါ်ခင်မို့မို့အောင် - ဦးစိုးသူရထွန်း - ဦးခွန်သန်းထူး - ဦးစိုင်းခတ္တိယ - ဦးစိုင်းကျော်မိုး - ဦးခင်မောင်မြင့် - ဒေါ်နန်းခင်စော - ဦးတိုးသောင် - ဒေါ်ပြုံးကေသီနိုင် - ဦးစိုင်းဖိုးမြတ် - ဦးတင်အေး - ဦးလင်းဇော်ထွန်း - ဦးစိုင်းထွန်းစိန် - ဦးဇော်သိန်း - ဦးအေးဝင်း - ဒုတိယဗိုလ်မှူးကြီးသောင်းစိန် - ဦးစိုင်းသာစိန် စစ်တွေ၊ မင်းပြား၊ သုံးခွ၊ ပုဇွန်တောင်၊ လှိုင်သာယာ၊ လသာ၊ ကွမ်းခြံကုန်း၊ ဆီဆိုင်၊ မိုင်းဆတ်၊ မိုင်းပန်၊ ရပ်စောက်၊ ကွန်ဟိန်း၊ မိုးမိတ်၊ ကလော၊ မူဆယ်။ မက်မန်း၊ မိုင်းဖြတ်၊ မိုင်းပြင်း၊ ဝါးခယ်မ၊ အင်္ဂပူ၊ တပ်မတော်၊ - ဦးစောလှားဖောင်ခွာ ကရင်-၁၂၊ - ဦးစောချစ်ဦး ဦးစောမိုးမြင့်(ခ) ဆင်မြူရယ် ကရင်-၁၊ ဦးရန်အောရ် ချင်း-၂၊ - ဦးဇုန်လှယ်ထန်း ချင်း-၄၊ - ဦးရဲထွဋ် စစ်ကိုင်း-၅၊ - ဦးခင်မောင်ဝင်း စစ်ကိုင်း-၇၊ ဦးဥက္ကာမင်း တနင်္သာရီ-၈၊ - ဦးတင်ဝေ တနင်္သာရီ-၆၊ - ဦးအောင်သိန်း ပဲခူး-၁၂၊ - ဦးလှဆန်း မကွေး-၁၊ - ဦးအောင်ကြည်ညွန့် - ဦးပြူးလွင် မကွေး-၁၂၊ - ဒေါက်တာသန်းဝင်း - ဦးလင်းတင်ဌေး မွန်-၄၊ - ဒေါ်နွယ်နွယ်အောင် - ဒေါ်မြတ်သီတာထွန်း မွန်-၅၊ - ဦးမျိုးဝင်း - ဦးစိန်အောင် ဦးကျော်ထွေး ရန်ကုန်-၈၊ - ဦးအေးဗိုလ် ရန်ကုန်-၁၁၊ - ဦးဇော်မင်းလတ်(ခ) ဦးကိုလတ် ရှမ်း-၁၊ - ဦးစိုင်းထွန်းအောင် - ဦးခွန်သိန်းဖေ ရှမ်း-၉၊ - ဦးမိုင်းအုဏ်းခိုင် ရှမ်း-၁၀၊ နှင့် - ဦးမောင်မောင်အုန်း ဧရာဝတီ-၅ တို့ဖြစ်ကြပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၁၀ ဦးရှိပြီး ယနေ့ခွင့်ပန်ကြားသူ ၆၈ ဦး ဖြစ်တဲ့အတွက် စုစုပေါင်းခွင့်ပန်ကြားသူ ၇၈ ဦးဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ခွင့်ပန်ကြားသူ ပြည်ထောင်စုလွှတ်တော်ကိုယ်စားလှယ် ၆၈ ဦးအား ခွင့်အဖြစ် သတ်မှတ်ခွင့်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျာ။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး ဒသမနေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅၆ ဦး၊ ယခင်က ခွင့်ပြုထားသူ ၁၀ ဦး၊ ယနေ့ခွင့်ပန်ကြား၍ ခွင့်ပြုထားသူ ၆၈ ဦး ဖြစ်တဲ့အတွက် ခွင့်ပြုထားသူ စုစုပေါင်း ၇၈ ဦးဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Bill">
<bill>
<title>၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ အမျိုးသားစီမံကိန်းဥပဒေကြမ်းနှင့် ပြည်ထောင်စု၏ ဘဏ္ဍာငွေ အရအသုံးဆိုင်ရာ ဥပဒေကြမ်းတို့နှင့် စပ်လျဉ်း၍ ပူးပေါင်းကော်မတီနှစ်ရပ်၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ အပါအဝင် လွှတ်တော်ကိုယ်စားလှယ်များ၏ မူနှင့် အခြေခံသဘော ဆွေးနွေးခြင်းများအပေါ်သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက ပြန်လည်ရှင်းလင်းဆွေးနွေးခြင်း</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ အမျိုးသားစီမံကိန်း ဥပဒေကြမ်းနဲ့ ပြည်ထောင်စု၏ ဘဏ္ဍာငွေအရ အသုံးဆိုင်ရာဥပဒေကြမ်းတို့နဲ့စပ်လျဉ်းပြီး ပူးပေါင်းကော်မတီနှစ်ရပ်ရဲ့ လေ့လာတွေ့ရှိချက်နှင့် သဘောထား မှတ်ချက်အစီရင်ခံစာတင်သွင်းခြင်း၊ လွှတ်တော်ကိုယ်စားလှယ်များရဲ့ မူသဘော ဆွေးနွေးခြင်းအပါအဝင် ဥပဒေ၊ နည်းဥပဒေနဲ့ ညီညွတ်တဲ့ ပြင်ဆင်ချက်အဆို တင်သွင်းဆွေးနွေးခြင်းအစီအစဉ်တို့ကို ၁၆-၂-၂၀၁၈ ရက်နဲ့ ၂၂-၂-၂၀၁၈ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော်အစည်းအဝေးများမှာ ဆောင်ရွက် ခဲ့ပြီးဖြစ်ပါတယ်။ ဒီနေ့မှာတော့ ပူးပေါင်းကော်မတီနှစ်ခုရဲ့ အစီရင်ခံစာနဲ့ လွှတ်တော်ကိုယ်စားလှယ်များရဲ့ ဆွေးနွေးချက်များမှာ ပါဝင်တဲ့မူသဘောဆွေးနွေးမှုများကို သက်ဆိုင်ရာ ပြည်ထောင်စုအဆင့်အဖွဲ့အစည်း များက ပြန်လည်ရှင်းလင်းကြဖို့ ဖြစ်ပါတယ်။ ဒီလိုပြန်လည်မရှင်းလင်းမီမှာ ပြည်ထောင်စုလွှတ်တော်ကိုယ်စားလှယ်များနဲ့ ပြည်ထောင်စုအဆင့် အဖွဲ့အစည်းများကို ကျွန်တော် သတိပေးလိုတာရှိပါတယ်။ ကျွန်တော်တို့ အစီရင်ခံစာကို ဖတ်ကြားပြီးတဲ့ အခါမှာ ဆွေးနွေးလိုတဲ့ လွှတ်တော်ကိုယ်စားလှယ်တွေကို အမည်စာရင်းတောင်းပါတယ်။ တောင်းတဲ့နေရာမှာလည်း ဘယ်ဌာနကို ဆွေးနွေးမယ်ဆိုတာကို ဖော်ပြခိုင်းပါတယ်။ အဲဒီလိုဆွေးနွေးမယ့် ကိုယ်စားလှယ်တွေရဲ့ ဆွေးနွေးမယ့်ဌာနတွေကြည့်ပြီးတော့ ပြည်ထောင်စုလွှတ်တော်အနေနဲ့ ဆွေးနွေးမယ့် စာရင်းထဲမှာပါတဲ့ ဝန်ကြီးဌာနတွေကို ဖိတ်ခေါ်ပါတယ်။ ဒါကို ဆွေးနွေးခြင်းနှင့် ပတ်သက်ပြီးတော့ ပြန်လည်ရှင်းလင်းနိုင်အောင်၊ မှတ်သားနိုင်အောင် ဒါကျွန်တော်တို့ ဖိတ်ခေါ်ပါတယ်။ အဲဒါမှာ ဘာဖြစ်လဲဆို တချို့ကိယ်စားလယ်က မိမိအမည်စာရင်းတင်သင်းတဲ့က ဖော်ပြထားခြင်းမရိတ် ကတောတိ ထည့်သွင်းဆွေးနွေးသွားတာရှိပါတယ်။ ဆွေးနွေးတဲ့အခါကျတော့ စာရင်းပေးတဲ့ဌာန တွေမှာမပါတော့ သက်ဆိုင်ရာ ပြည်ထောင်စုအဆင့် အဖွဲ့အစည်းတွေကို မဖိတ်ကြားဘူး။ မဖိတ်ကြားတဲ့ အခါကျတော့ ပြန်လည်ရှင်းလင်းတဲ့နေရာမှာလည်း နည်းနည်းအခက်အခဲ ဖြစ်သွားနိုင်တာရှိပါတယ်။ ဒါကြောင့်မို့လို့ နောက်နောင်ဆိုရင် ကျွန်တော်တို့ ကိုယ်စားလှယ်တွေအနေနဲ့လည်း ကိုယ်ဆွေးနွေးမယ့် ဌာန အတိအကျ ဖော်ပြပါ။ ဖော်ပြပြီးတော့မှ ဆွေးနွေးရင်လည်း ကိုယ်စာရင်းပေးထားတဲ့ဌာကို ဆွေးနွေးကြဖို့ အသိပေး ပြောကြားလိုပါတယ်။ သက်ဆိုင်ရာ ပြည်ထောင်စုအဆင့်အဖွဲ့အစည်းများအနေနဲ့လည်း အထက်ပါ ဥပဒေကြမ်းများနဲ့ စပ်လျဉ်းပြီး စီမံကိန်းနှင့်ဘဏ္ဍာရေးဝန်ကြီးဌာနက ပြည်ထောင်စုအစိုးရအဖွဲ့ကိုယ်စားတာဝန်ခံ ဆောင်ရွက် ရတာဖြစ်သော်လည်း ပူးပေါင်းကော်မတီဝင်နှစ်ရပ်ရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင် ခံစာအပါအဝင် လွှတ်တော်ကိုယ်စားလှယ်များရဲ့ ဆွေးနွေးချက်များအပေါ် ပြန်လည်ရှင်းလင်းရာမှာ သက်ဆိုင်ရာဌာန၊ အဖွဲ့အစည်းကသာ ပိုမိုပြည့်စုံစွာ ရှင်းလင်းနိုင်မှာဖြစ်တဲ့အတွက် ကျွန်တော်တို့ အခုလို ဖိတ်ကြားဆောင်ရွက်ရခြင်း ဖြစ်ပါတယ်။</speech>
<speech type="speaker">ပထမဦးစွာ စက်မှုဝန်ကြီးဌာန ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="23">ဦးခင်မောင်ချို (ပြည်ထောင်စုဝန်ကြီး၊ စက်မှုဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်သူ့လွှတ်တော် ဥက္ကဋ္ဌကြီး နှင့်တကွ ပြည်ထောင်စုလွှတ်တော် ကိုယ်စားလှယ်များအားလုံး၊ ဖိတ်ကြားထားသည့် ပြည်ထောင်စုအဆင့်ပုဂ္ဂိုလ်များအားလုံး ကိုယ်စိတ်နှစ်ဖြာ ကျန်း မာချမ်းသာကြပါစေကြောင်း ဦးစွာဆုမွန်ကောင်း တောင်းအပ်ပါတယ်။ ကျွန်တော်ကတော့ စက်မှု ဝန်ကြီးဌာန၊ ပြည်ထောင်စုဝန်ကြီး ဦးခင်မောင်ချိုဖြစ်ပါတယ်ခင်ဗျား။ ဒီကနေ့အစည်းအဝေးမှာ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ အမျိုးသားစီမံကိန်းဥပဒေကြမ်းနှင့် ပြည်ထောင်စု၏ ဘဏ္ဍာငွေ အရအသုံးဆိုင်ရာ ဥပဒေကြမ်းတို့နှင့် စပ်လျဉ်း၍ ပူးပေါင်းကော်မတီနှစ်ရပ်၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာအပါအဝင် လွှတ်တော် ကိုယ်စားလှယ်များ၏ မူနှင့် အခြေခံသဘော ဆွေးနွေးခြင်းများအပေါ် စက်မှုဝန်ကြီးဌာနနှင့် သက်ဆိုင်သည့် ဆွေးနွေးချက်များအပေါ် ပြန်လည်ရှင်းလင်း ဆွေးနွေးသွားမှာ ဖြစ်ပါတယ်။ လေးစားအပ်ပါသော နာယကကြီး ခင်ဗျား။ ဦးစွာ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ ရသုံးမှန်းခြေ ငွေစာရင်းများနှင့် စပ်လျဉ်း၍ ရှင်းလင်းတင်ပြသွားမှာ ဖြစ်ပါတယ်။ စက်မှုဝန်ကြီးဌာန အနေဖြင့် ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းတွင် ဝန်ကြီးဌာနတစ်ခုလုံး၏ ရငွေမှာ သာမန်ရငွေကျပ် ၅၂.၁၉၀ ဘီလီယံ၊ ငွေလုံးငွေရင်း ရငွေကျပ် ၁,၀၀ရ ဘီလီယံ၊ ကြွေးမြီရငွေကျပ် ၀.၆၂၁ ဘီလီယံနှင့် အသုံးစရိတ်အနေဖြင့် သာမန်အသုံးစရိတ် ကျပ် ၇၉.၈၇၂ ဘီလီယံ၊ ငွေလုံးငွေရင်းအသုံးစရိတ်ကျပ် ၄၆.၉၈၄ ဘီလီယံ၊ ကြွေးမြီအသုံးစရိတ် ကျပ် ၆၁.၆၇၉ ဘီလီယံတို့ကို တင်ပြခဲ့ပါတယ်။ အဆိုပါတင်ပြချက်အပေါ် ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းများ စိစစ်ရေး ပူးပေါင်းအဖွဲ့ (၁၂) မှ ၂၀၁၇-၂၀၁၈ ဘဏ္ဍာနှစ်၏ ပထမ ၆ လ အမှန်သုံးစွဲနိုင်မှုအပေါ် အခြေခံ၍ လည်းကောင်း၊ စီမံကိန်းလုပ်ငန်းသစ်များအတွက် တောင်းခံထားခြင်းကြောင့်လည်းကောင်း၊ ဘဏ္ဍာနှစ် အတွင်း အမှန်ပြီးစီးသုံးစွဲနိုင်မည့် အခြေအနေများကို ချိန်ဆ၍လည်းကောင်း၊ လတ်တလောရပ်ဆိုင်းရန် ညွှန်ကြားထားသည့် စက်ရုံများအတွက် တောင်းခံထားမှုများကို ပြန်လည်စိစစ်၍ ဦးစီးဌာနများအတွက် တင်ပြငွေမှ သာမန်အသုံးစရိတ်ကျပ် ၀.၀၂၀ ဘီလီယံ၊ ငွေလုံးငွေရင်း အသုံးစရိတ် ကျပ် ၀.၂၇၂ ဘီလီယံ ကိုလည်းကောင်း၊ နိုင်ငံတော်စီးပွားရေးအဖွဲ့အစည်းများအတွက် တင်ပြငွေမှ သာမန်ရငွေကျပ် ၁၀.၆၉၉ ဘီလီယံ၊ သာမန်အသုံးစရိတ်ကျပ် ၁၂.၁၅၀ ဘီလီယံ၊ ငွေလုံးငွေရင်းအသုံးစရိတ်ကျပ် ၀.၉၁၆ ဘီလီယံ တို့ကို စိစစ်လျှော့ချခဲ့မှုကို စက်မှုဝန်ကြီးဌာနအနေဖြင့် သဘောတူလက်ခံပါကြောင်း တင်ပြအပ်ပါတယ်။ ဘဏ္ဍာငွေအရအသုံးဆိုင်ရာ ဥပဒေကြမ်းများစိစစ်ရေးပူးပေါင်းအဖွဲ့ (၁၂) မှ စိစစ်လျှော့ချခဲ့ ပြီးသည့် ဦးစီးဌာနများအတွက် သာမန်အသုံးစရိတ်ကျပ် ၃.၆၈၀ ဘီလီယံ၊ ငွေလုံးငွေရင်းအသုံးစရိတ် ကျပ် ၁.၅၅၂ ဘီလီယံ၊ နိုင်ငံတော်ပိုင်စီးပွားရေးအဖွဲ့အစည်းများအတွက် သာမန်အသုံးစရိတ်ကျပ် ၆၄.၀၂၂ ဘီလီယံ၊ ငွေလုံးငွေရင်းအသုံးစရိတ်ကျပ် ၄၄.၂၄၄ ဘီလီယံနှင့် ကြွေးမြီအသုံးစရိတ်ကျပ် ၆၁.၆၇၉ ဘီလီယံ တို့ကို တင်ပြတောင်းခံထားခြင်းဖြစ်ပါတယ်။ ပြည်သူ့ငွေစာရင်းပူးပေါင်းကော်မတီ၏ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လအတွက် ပြည်ထောင်စု၏အရအသုံးခန့်မှန်းခြေငွေစာရင်းနှင့် ၂၀၁၈ ခုနှစ်၊ ပြည်ထောင်စု၏ ဘဏ္ဍာငွေအရ အသုံး ဥပဒေကြမ်းအပေါ် ငွေကြေးဆိုင်ရာ သုံးသပ်ချက်အစီရင်ခံစာပါ ရငွေသုံးငွေများနှင့် စပ်လျဉ်း၍ စိစစ်ရေး ပူးပေါင်းအဖွဲ့ (၁၂) မှ စက်မှုပူးပေါင်းဆောင်ရွက်ရေးဦးစီးဌာန၏ စက်မှုသင်တန်းကျောင်းများသည် နိုင်ငံတော်က သုံးစွဲထားရသောငွေကြေး၊ ပြည်ပအကူအညီတို့နှင့် လိုက်လျောညီထွေမှုရှိသည့် အကျိုးရလဒ်များ ရရှိအောင်ကြိုးပမ်းဆောင်ရွက်သင့်ပါကြောင်း စိစစ်သုံးသပ်ထားသည်ကို တွေ့ရှိရပါတယ်။ Power Point ဖြင့် ရှင်းလင်းတင်ပြခွင့်ပြုပါခင်ဗျား။ စက်မှုဝန်ကြီးဌာနအနေဖြင့် စက်မှုသင်တန်းကျောင်းအသစ်များ တိုးချဲ့ဖွင့်လှစ်ခြင်း၊ ခေတ်နှင့် လျော်ညီသော သင်ရိုးညွှန်းတမ်းများပြင်ဆင်ရေးဆွဲခြင်း၊ သင်တန်းကျောင်းပိုင် ယာဉ်ပြင်အလုပ်ရုံဖွင့်လှစ်၍ လက်တွေ့သင်ကြားပေးခြင်းတို့ကို ဆောင်ရွက်လျက်ရှိပါတယ်။ စက်မှုသင်တန်းကျောင်းဆင်းစုစုပေါင်း ၉,၃၄၆ ဦး မွေးထုတ်ပေးခဲ့ပြီး စက်မှုဝန်ကြီးဌာန၏ ဆက်သွယ်ညှိနှိုင်းမှုဖြင့် ယခုအခါ သင်တန်းဆင်း ၈,၄၀၀ ဦး၊ ၉၀ ရာခိုင်နှုန်းခန့်မှာ ဌာနဆိုင်ရာနှင့် နယ်ပယ်အသီးသီးတွင် အလုပ်အကိုင်များရရှိပြီး ဖြစ်ပါတယ်။ ထို့အပြင် သင်တန်းပို့ချမှုများ ပိုမိုထိရောက်မှုရှိပြီး နေရာဒေသအနှံ့လှည့်လည်ပို့ချနိုင်ရန် Mobile Vocational Training ကားများ စီစဉ်ဆောင်ရွက်၍ ထိရောက်သော စီမံချက်ဖြင့် တိုင်းဒေသကြီး/ ပြည်နယ်များတွင် ကျယ်ကျယ်ပြန့်ပြန့် ဆောင်ရွက်ပေးလျက်ရှိပါတယ်။ ယခု ရွေ့လျားသင်တန်း ယာဉ် ၁ စီးဖြင့် လှည့်လည်သင်ကြားလျက်ရှိပြီး မကြာမီယာဉ် အသစ် ၂ စီး ထပ်မံတိုးချဲ့၍ မြန်မာပြည်အနှံ့ သင်တန်းများကို ဆက်လက်ပို့ချပေးသွားမှာ ဖြစ်ပါတယ်။ စိစစ်ရေးပူးပေါင်းအဖွဲ့ (၁၂) မှ မြန်မာ့ဆေးဝါး လုပ်ငန်းနှင့်စပ်လျဉ်း၍ သုံးသပ်အကြံပြုတင်ပြချက်များ ကိုလည်း အလေးထား လိုက်နာဆောင်ရွက်သွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ ဆက်လက်၍ ပြည်ထောင်စုလွှတ်တော် သတ္တမ ပုံမှန်အစည်းအဝေး နဝမမြောက်နေ့မှာ လွှတ်တော်ကိုယ်စားလှယ်ကြီး ၂ ဦးမှ စက်မှုဝန်ကြီးဌာန၊ မြန်မာ့ ဆေးဝါးလုပ်ငန်းနှင့်စပ်လျဉ်း၍ ဆွေးနွေးထားချက်များကို ပြန်လည်ရှင်းလင်းဆွေးနွေးသွားမှာ ဖြစ်ပါတယ်။ ပဲခူးတိုင်းဒေသကြီး၊ မဲဆန္ဒနယ်အမှတ် (၅) မှ အမျိုးသားလွှတ်တော် ကိုယ်စားလှယ် ဒေါက်တာဒေါ်တင်တင်ဝင်း က မြန်မာ့ဆေးဝါးလုပ်ငန်း BPI က ဆေးဝါးတွေထုတ်ပါတယ်။ BPI ဟာ မြန်မာနိုင်ငံရဲ့ တစ်ခုတည်း သော ဆေးဝါးစက်ရုံဖြစ်ပါတယ်။ ယခင်က အရည်အသွေးမြင့်မားတဲ့ ဆေးတွေကြောင့် အခြားနိုင်ငံက ဆေးများနဲ့ နိုင်းယယ်နိုင်ပါတယ်။ ဒီနာမည်နဲ့ဆေး အထက်ပါတယ်။ ယုံကြည်မှု ပြန်လည် မတည်ဆောက်နိုင်သေးပါ။ ဒါကလည်း တာဝန်ယူမှု လုံးဝမရှိလို့ ဖြစ်ပါတယ်လို့ ဆွေးနွေးထားပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်ကြီးများ ခင်ဗျာ။ စက်မှုဝန်ကြီးဌာန မြန်မာ့ဆေးဝါးလုပ်ငန်း ဆေးဝါးစက်ရုံ (အင်းစိန်)နှင့် ဆေးဝါးစက်ရုံ (အင်ယောင်း) တို့မှ BPI အမှတ်တံဆိပ်ဖြင့် နိုင်ငံတကာအဆင့်မီ အရည်အသွေးကောင်းမွန်သည့် ဆေးဝါးများကို လွန်ခဲ့သော နှစ်ပေါင်း ၆၀ ကျော်ကာလမှစတင်၍ ယနေ့တိုင်အောင် ကမ္ဘာ့အဆင့်အတန်းမီ ဆေးဝါးများ အဖြစ် ဆက်လက်ထုတ်လုပ် ဖြန့်ဖြူးရောင်းချလျက်ရှိနေပါတယ်။ BPI ဆေးဝါးများအပါအဝင် ဆေးဝါးအချို့ကို ယခင်ကမသမာသူများမှ အတုအပပြုလုပ်ဖြန့်ချိခြင်း များရှိခဲ့သော်လည်း ယခုအစိုးရသစ်လက်ထက် ၂၀၁၆ ခုနှစ်၊ စက်တင်ဘာလအတွင်း စက်မှုဝန်ကြီးဌာန၊ ပြည်ထဲရေးဝန်ကြီးဌာနနှင့် ကျန်းမာရေးနှင့်အားကစားဝန်ကြီးဌာနတို့ပူးပေါင်း၍ BPI ဆေးအတုများကို အခြားသောစံချိန်မမီသော ဆေးဝါးတုများနှင့်အတူ ပြုလုပ်ဖြန့်ချိရောင်းချသူ ၁၆ ဦးကို ဖော်ထုတ် ဖမ်းဆီး အပြစ်ပေး အရေးယူခဲ့ပြီးဖြစ်ပါတယ်။ BPI ဆေးအတုများကို အခြားစံချိန်မမီဆေးအတုများကို WHO အသိအမှတ်ပြု ထိန်းကျောင်းမှု Guideline များအရ မလိုလားအပ်သော ဆေးဝါးများကို အရေးပေါ် အခြေအနေနှင့် အရေးယူဆောင်ရွက်ပြီး ကာလများတွင် စနစ်တကျ စွန့်ပစ်ဖျက်ဆီးရန် စီမံချက်များနှင့် အညီ စနစ်တကျ ဖျက်ဆီးခဲ့ပြီးလည်း ဖြစ်ပါတယ်။ ယခုအခါ နိုင်ငံနှင့်အဝှမ်း BPI ဆေးဝါးအတုအပများ ကင်းစင်၍ အရည်အသွေး ယုံကြည်စိတ်ချရသော ဆေးဝါးများကို မြင်တွေ့အသုံးပြု နေကြရပြီဖြစ်ပါတယ်။ ဆေးဝါးအတုအပများ ပပျောက်ရေးနှင့်ထပ်မံ၍ အတုအပများ မပြုလုပ်နိုင်ရေးအတွက် စနစ်တကျ စီမံချက် ချမှတ်၍ ဆေးဘူးခွံထုတ်လုပ်ခြင်းများကိုပင် စက်ရုံအတွင်း၌ ထုတ်လုပ်ရန် ဆောင်ရွက်လျက်ရှိပြီး BPI အမှတ်တံဆိပ်မူပိုင်ခွင့်ကိုလည်း နိုင်ငံပိုင်သတင်းစာများတွင် အတိအလင်း ကြေညာထားခဲ့ပြီးဖြစ်ပါတယ်။ ဆေးဝါးအတုအန္တရာယ်မှ ကာကွယ်နိုင်ရန် အတု/အစစ် စိစစ်ခွဲခြားနိုင်မည့် ခေတ်မီစက်ကိရိယာ များကိုလည်း ဝယ်ယူပြီးဖြစ်၍ ကျန်းမာရေးနှင့် အားကစားဝန်ကြီးဌာနနှင့် ပူးပေါင်းလျက် ဈေးကွက်အတွင်း ရှောင်တခင်ကွင်းဆင်းစစ်ဆေး၍ ဆေးဝါးအတုများအန္တရာယ်ကို ကာကွယ်ရန် စီမံချက် ချမှတ်ဆောင်ရွက် လျက်ရှိနေပါတယ်။ ပြည်သူလူထုအတွက် ဆေးဝါးအတု အန္တရာယ်ကာကွယ်ပေးရန် FDA နှင့်လည်း ပူးပေါင်း၍ ပိုမိုထိရောက်စွာ ဆောင်ရွက်နိုင်ရန် သက်ဆိုင်ရာ စက်အသစ်များကို ထပ်မံမှာယူထားပြီး ဖြစ်ရာ မကြာမီရောက်ရှိလာတော့မည် ဖြစ်၍ ပူးပေါင်းအဖွဲ့ဖြင့် ဆေးဝါးအတုအန္တရာယ်ကို စဉ်ဆက်မပြတ် ရှင်းလင်း ဖယ်ရှားပေးသွားမှာပဲဖြစ်ပါတယ်။ ဒါ့အပြင် ဆေးဝါးစက်ရုံ (အင်းစိန်)မှာ ဆေးဝါးကုန်ကြမ်း နှင့် ကုန်ချောများအား သတ်မှတ်အပူချိန်၊ စိုထိုင်းဆတို့နှင့် ထိန်းသိမ်း၍ သိုလှောင်ထားရှိနိုင်သည့် mallosso $:q18posoop: mypsaadęs Automated Storage and Retrieval System (ASRS) သိုလှောင်ရုံဖြင့် အန္တရာယ်ကင်းရှင်းရေး တာဝန်ယူထိန်းသိမ်း ဖြန့်ဖြူးပေးလျက်ရှိပါတယ်။ ထို့အပြင် မြွေဆိပ် ဖြေဆေးထုတ်လုပ်ရေး Plant၊ ထိုးဆေးထုတ်လုပ်ရေး၊ ပဋိဇီဝဆေးဝါးထုတ်လုပ်ရေးနှင့် ဆေးပြားဆေးတောင့် ထုတ်လုပ်ရေး Plant အသစ်များကိုလည်း တိုးချဲ့ဖွင့်လှစ်တည်ဆောက်၍ ကမ္ဘာ့ကျန်းမာရေးအဖွဲ့ WHO ၏ GMP Guideline နှင့်အညီ ပြည်သူလူထုလက်ဝယ်အရောက် ထုတ်လုပ်ပေးလျက်ရှိနေပါတယ်။ ယခင်က မြွေဆိပ်ဖြေဆေးများကို လုံလောက်အောင် ထုတ်လုပ်နိုင်ခြင်းမရှိခဲ့၍ ကျေးလက်နေ ပြည်သူများအတွက် စိုးရိမ်စရာဖြစ်ခဲ့သော်လည်း ယခုအခါ ပြည်တွင်း လိုအပ်ချက်ထက်ပင် ပိုလျှံအောင် ထုတ်လုပ်နိုင်မှုကြောင့် လာအိုနှင့် ကမ္ဘောဒီးယားနိုင်ငံများသို့ စတင်တင်ပို့ရောင်းချလျက်ရှိခြင်း၊ မြွေဆိပ် ဖြေဆေးအပါအဝင် အခြားသော ဆေးအမျိုးမျိုး ဝယ်ယူရန် အယ်လ်ဂျီးနီးယားနိုင်ငံမှ မှာယူထား၍ စာချုပ် ချုပ်ဆိုရန် စီစဉ်ဆောင်ရွက်လျက်ရှိခြင်းတို့ကြောင့် အခြေအနေကောင်းမှုများ ရရှိလျက်ရှိနေပါပြီ။ ကရင် ပြည်နယ် မဲဆန္ဒနယ်အမှတ်(၇)မှ အမျိုးသားလွှတ်တော်ကိုယ်စားလှယ် နော်ခရစ္စထွန်း (ခေါ်) ဒေါက်တာ အားကာမိုးက စက်မှု ဆေးဝါးကုန်ကြမ်းဖြစ်တဲ့ စင်ကိုနာစိုက်ခင်း Project ကို ၁၀ နှစ်ကျော် လုပ်ကိုင် ခဲ့ပြီးမှ ၂၀၁ရ ခုနှစ်၊ ဒီဇင်ဘာလမှာ ရပ်ဆိုင်းခဲ့တာဖြစ်ပါတယ်။ သစ်တောကြိုးဝိုင်းဧက၂၀ ကို ပြန်လည်အပ်နှံခဲ့ပြီး၊ တွက်ချေမကိုက်လို့ နိုင်ငံခြားက ဝယ်ယူတင်သွင်းပြီး ဒီ Project ကို ရပ်ဆိုင်းလိုက်တာကြောင့် နိုင်ငံတော် ဘတ်ဂျက်ကကျခံသည့် ရင်းနှီးမြှုပ်နှံမှုနဲ့ ဝန်ထမ်းများရဲ့ အနာဂတ်ရှေ့ဆက်မည့် လုပ်ငန်းလည်ပတ်မှုကို ကြိုတင် စီမံဆောင်ရွက်ထားဖို့ လိုအပ်ပါကြောင်းနှင့် ကုန်ကြမ်းကို ပြည်တွင်းမှာ အောင်မြင်အောင် အကောင်အထည် ဖော် ဆောင်ရွက်သင့်ပါကြောင်း ဆွေးနွေးထားပါတယ်။ စက်မှုဝန်ကြီးဌာန၊ မြန်မာ့ဆေးဝါးလုပ်ငန်းအနေဖြင့် ကရင်ပြည်နယ်၊ သံတောင်ကြီးမြို့နယ်တွင် ၂၀၀၃ ခုနှစ် မှစ၍ ငှက်ဖျားရောဂါကုသဆေး (Quinine Sulphate Tablet) ထုတ်လုပ်ရန် အဓိက ကုန်ကြမ်းဖြစ်သည့် စင်ကိုနာပင်များကို ထိုစဉ်က နယ်မြေအခြေအနေအရ ခက်ခက်ခဲခဲ စိုက်ပျိုးခဲ့ရပြီး Quinine Sulphate cao:01:ąp: oposicpoộolosugil Quinine Sulphate asom so@s:cas ပြည်ပကုန်ကြမ်း ၄ မျိုးကိုပါ တွဲဖက်အသုံးပြုရပါတယ်။ သို့ရာတွင် Quinine Sulphate ဆေးဝါး သုံးစွဲ ရန်မှာ ဆေးယဉ်ပါးမှု Drug Resistance ဖြစ်ပွားလာခြင်းကြောင့် WHO မှ အသုံးမပြုရန် တားမြစ်ထား ပါသဖြင့် Quinine Sulphate Tablet များကို ၂၀၁၃ - ၂၀၁၄ ခုနှစ်မှစ၍ ဆက်လက်ထုတ်လုပ်မှုမရှိတော့ဘဲ ရပ်ဆိုင်းခဲ့ရပါတယ်။ ထို့ကြောင့် စင်ကိုနာပင်များ စိုက်ပျိုးထားသော လိပ်သိုစိုက်ကွင်းမြေ ၂၀ ဧက သစ်တော ဦးစီးဌာနသို့ လည်းကောင်း၊ ဘုရင့်နောင် စိုက်ကွင်းမြေ ၁၀၀ ဧကအား ကာကွယ်ရေးဝန်ကြီးဌာနသို့လည်းကောင်း ၂၀၁၆-၂၀၁ရ ခုနှစ် ဘဏ္ဍာနှစ်အတွင်း ပြန်လည်အပ်နှံခဲ့ပြီး ရွှေညောင်ပင် စိုက်ကွင်းမြေ ၃၃၂ ဧကအား နိုင်ငံတော်သို့ ပြန်လည်အပ်နှံရန် စီစဉ်ဆောင်ရွက်လျက်ရှိနေပါတယ်။ ငှက်ဖျားဆေး ယဉ်ပါးမှုကျဆင်း လာပြီး နောင်လိုအပ်လာချိန်တွင် ပြန်လည်ထုတ်လုပ်နိုင်ရန် အတွက် သံတောင်ကြီး ကုန်ကြမ်းစိုက်ကွင်း ၅၃ ဧကတွင် စင်ကိုနာအပင်များကို မျိုးထိန်းပင်များအဖြစ် ဆက်လက်ထိန်းသိမ်းထားရှိပြီးလည်း ဖြစ်ပါတယ်။ ၄င်းထိန်းသိမ်းစိုက်ကွင်းတွင် အနည်းဆုံးလိုအပ်သော ဝန်ထမ်း ၁၃ ဦးကိုသာ ဆက်လက်တာဝန်ပေးအပ်ထားပါကြောင်း ရှင်းလင်းဖြေကြားအပ်ပါတယ်။ မြန်မာ့ဆေးဝါးလုပ်ငန်းအနေဖြင့် ၂၀၁၇-၂၀၁၈ ပြုပြင်ပြီးခန့်မှန်းခြေ ဘတ်ဂျက်မှ အမြတ်ငွေကျပ် ၆၂၀.၃၂၅ သန်းဖြင့် လျာထားရေးဆွဲထားခဲ့ခြင်းမှာ မြန်မာ့ဆေးဝါးလုပ်ငန်းအနေဖြင့် ရရှိထားပြီး ဖြစ်သည့် အမှာစာများအရသာ ထုတ်လုပ်မှုကို လျာထား၍လည်းကောင်း၊ ကမ္ဘာ့ဆေးဝါးကုန်ကြမ်းများ ဝယ်ယူရန် လျာထားရာတွင် ဈေးနှုန်းမြင့်တက်လာနေမှုများကြောင့် လည်းကောင်း၊ နိုင်ငံခြားငွေလဲလှယ်နှုန်း မြင့်တက်နေမှုများအပေါ် အခြေခံ၍လည်းကောင်း၊ ယခင်က ဈေးကွက်အရ ခန့်မှန်းတွက်ချက်ခဲ့ပါသဖြင့် ဆေးဝါးများ၏ တစ်ယူနစ် ထုတ်လုပ်မှုကုန်ကျစရိတ် အတန်ငယ် မြင့်တက်နေပြီးတော အမြတ်ရရှိမှုကို နည်းစွာဖြင့် လျာထားရေးဆွဲခဲ့ခြင်းဖြစ်ပါတယ်။ သို့သော် ယခုအခါ ကျန်းမာရေးနှင့် အားကစားဝန်ကြီး ဌာနကို အဓိကထားပြီးတော့ အခြားဆက်စပ်ဌာနကြီးများအပါအဝင် အခြားဆက်စပ်ဌာနများတို့မှ ဆေးဝါးအမှာစာများကို တိုးမြင့်ရရှိလာခြင်း၊ ဒေသအသီးသီးရှိ အသေးစားနှင့်အလတ်စား စက်မှုလုပ်ငန်း (SME) 0:@p:0z BPI cə0:01:3əcop:aộap: o8:agevoladbe:1 City Mart, Capital, Ocean market အစရှိသည့် ဆိုင်ကြီးများမှာလည်း BPI ဆေးဝါးအရောင်းဆိုင်နှင့် အရောင်းကောင်တာ များ တိုးချဲ့ဖွင့်လှစ်နိုင်ခဲ့၍ စုစုပေါင်း ဆေးဆိုင်ပေါင်း ၈၈ ဆိုင်ဖြင့် ကျယ်ကျယ်ပြန့်ပြန့် ဖြန့်ဖြူးနိုင်ခဲ့ပြီး ပြည်သူလူထုမှ လွယ်ကူစွာဖြင့် ယုံကြည်စိတ်ချပြီးဖြစ်သော BPI ဆေးဝါးများကို ဝယ်ယူသုံးစွဲနိုင်ခြင်းနှင့် အရောင်းကိုယ်စားလှယ်များ၏ ရောင်းအားတိုးမြင့်လာခြင်းတို့ကြောင့် ဆေးဝါးများကို ပိုမိုတိုးမြှင့် ထုတ်လုပ်နိုင်လာခဲ့ပါတယ်။ ယခုလို ပြည်သူ့လက်ဝယ်အရောက် ဖြန့်ဖြူးရန် စီစဉ်ဆောင်ရွက်ခဲ့ပြီးနောက် သုံးစွဲသူများထံ ဆေးဝါးအစစ်အမှန်များ အမှန်တကယ် ရောက်ရှိမှုအခြေအနေကိုလည်း ပူးပေါင်းအဖွဲ့ဖြင့် မပြတ်စောင့်ကြည့်၍ စီမံချက်များချမှတ်ကာ ထိန်းချုပ်လျက်ရှိပါကြောင်းတင်ပြအပ်ပါတယ်။ ဆေးဝါးကုန်ကြမ်းများ ဝယ်ယူရာတွင်လည်း အရည်အသွေး ကောင်းမွန်ပြီး ဈေးနှုန်းသက်သာ စွာဖြင့် စိစစ်၍ ဝယ်ယူနိုင်ခဲ့ခြင်း၊ ထုတ်လုပ်မှုများ နှစ်ဆကျော် တိုးတက်လာခြင်းတို့ကြောင့် တစ်ယူနစ် ထုတ်လုပ်မှု ကုန်ကျစရိတ်များ ကျဆင်းလာခဲ့ပြီး ၂၀၁၈ ခုနှစ်၊ ဇန်နဝါရီလအထိ ၁၀ လ အတွင်းမှာပင် အမြတ် ငွေကျပ် ၃,၇၂၉.၈၁၆ သန်း ရရှိထားပြီးဖြစ်ပါကြောင်းနှင့် ဘဏ္ဍာနှစ် ကုန်ဆုံးချိန်တွင် အမြတ် ငွေများ ပိုမိုရရှိလာနိုင်မည်ဖြစ်ပါကြောင်း ရှင်းလင်းတင်ပြအပ်ပါတယ်။ ယခု Power Point တွင် တင်ပြ သည့်အတိုင်း ထင်ရှားစွာ တွေ့မြင်နိုင်မှာဖြစ်ပါတယ်။ မြန်မာ့ဆေးဝါးလုပ်ငန်းရဲ့ ၂၀၁၇-၂၀၁၈ ဘဏ္ဍာနှစ် ငွေလုံးငွေရင်းအသုံးစရိတ်၊ အခြားအသုံး စရိတ်တွင် ကုန်ကြမ်းဆိုင်ရာ သုတေသနလုပ်ငန်း၏ ဘတ်ဂျက်နှင့် မြွေဆိပ်ဖြေဆေးအတွက် လိုအပ်သော မြင်း၊ သိုးဝယ်ရသော စရိတ်တို့ကို တင်ပြတောင်းခံထားခြင်း မရှိ ပါကြောင်းနှင့် ဆေးဝါးထုတ်လုပ်မှုအတွက် လိုအပ်သော နည်းပညာအကူအညီများနှင့် ပူးပေါင်းဆောင်ရွက်မှုများအတွက် နိုင်ငံခြားသား အတိုင်ပင်ခံ စရိတ်ကိုသာ တင်ပြတောင်းခံထားခြင်း ဖြစ်ပါတယ်။ ၂၀၁၈ခုနှစ် ဧပြီလမှ စက်တင်ဘာလအထိ (၆)လ ဘတ်ဂျက်ကာလအတင်း မြန်မာဆေးဝါးလုပ်ငန်းကိုယ်ပိုင်ရန်ပံ ခေါင်းစဉ်အောက်မှ ဆေးဝါးထတ်လပ်ရန် အတွက် လိုအပ်သည့် ပြည်တွင်း၊ ပြည်ပကုန်ကြမ်းများဝယ်ယူရန် လျာထားခြင်းဖြစ်ပါကြောင်း ရှင်းလင်း ဖြေကြားအပ်ပါတယ်။ အားလုံးကို ကျေးဇူးတင်ပါတယ်ခင်ဗျား။</speech>
<speech type="speaker">ဆက်လက်ပြီး စီးပွားရေးနှင့်ကူးသန်းရောင်းဝယ်ရေးဝန်ကြီးဌာန ပြန်လည် ရှင်းလင်းဆွေးနွေးဖို့ဖြစ်ပါတယ်။</speech>
<speech><agency id="13">ဒေါက်တာသန်းမြင့်(ပြည်ထောင်စုဝန်ကြီး၊ စီးပွားရေးနှင့် ကူးသန်းရောင်းဝယ်ရေးဝန်ကြီးဌာန)</agency>လေးစားအပ်ပါသော နာယကကြီး၊ လွှတ်တော်ကိုယ်စားလှယ်များနှင့် ပြည်ထောင်စုအစိုးရဘက်မှ ကိုယ်စားလှယ်တော်များခင်ဗျာ။ မင်္ဂလာအပေါင်းနှင့် ပြည့်စုံပါစေကြောင်း ဆုတောင်းမေတ္တာပို့ရင်း နှုတ်ခွန်း ဆက်သအပ်ပါတယ်။ ၂၀၁၈ ခု ဘဏ္ဍာရေးနှစ် ဧပြီလမှ စက်တင်ဘာလအထိ ၆ လအမျိုးသားစီမံကိန်း ဥပဒေကြမ်းနှင့် ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းတို့နှင့်စပ်လျဉ်း၍ ပူးပေါင်း ကော်မတီ နှစ်ရပ်၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာပါအချက်များနှင့်စပ်လျဉ်း၍ ကျွန်တော် ပြည်ထောင်စုဝန်ကြီးမှ ပြန်လည်ရှင်းလင်းတင်ပြပါမယ်။ စီးပွားရေးနှင့် ကူးသန်းရောင်းဝယ်ရေးဝန်ကြီးဌာန၏ ၂၀၁၈ ခုနှစ်၊ ဘဏ္ဍာနှစ် ဧပြီလမှ စက်တင်ဘာလ အထိ ၆ လ အရအသုံးခန့်မှန်းခြေငွေစာရင်းကို ရငွေပိုင်းနှင့်ပတ်သက်၍ သာမန်ရငွေကျပ် ၁၀,၀၁၄.၂၈၀ သန်း၊ ငွေလုံးငွေရင်းရငွေ ကျပ် ၂၈.၆၁၃ သန်း၊ ကြွေးမြီရငွေကျပ် ၃၅၈.၃၂၃ သန်း၊ စုစုပေါင်းရငွေကျပ် ၁၀,၄၀၁.၂၈ သန်းဖြစ်ပါတယ်။ သာမန်အသုံးစရိတ်အပိုင်းတွင် သာမန်အသုံးစရိတ် ကျပ် ၅,၉၅၇.၇၀၁ သန်း၊ ငွေလုံးငွေရင်း အသုံးစရိတ်ပိုင်းတွင် ကျပ် ၅၁၅.၆ရ သန်း၊ ကြွေးမြီအသုံးစရိတ်တွင် ကျပ် ၅၀,၀ သန်း၊ စုစုပေါင်းအသုံး စရိတ်ကျပ် ၆,၅၂၃.၃ရ သန်း တွက်ချက်တင်ပြထားပါတယ်။ ရငွေပိုင်းနှင့် သုံးငွေပိုင်း နှိုင်းယှဉ်ပါက ရငွေပိုင်း တွင် ပိုမိုရရှိသဖြင့် ပိုငွေကျပ် ၃,၈၇၇.၈၄၅ သန်းဖြင့် ပိုငွေရေးဆွဲ ပြဋ္ဌာန်းထားခြင်းဖြစ်ပါတယ်။ သာမန် အသုံးစရိတ်မူလတောင်းခံငွေမှာကျပ် ၅,၉၅၉.၈၅၁ သန်း ဖြစ်သော်လည်း ၂၂-၁-၂၀၁၈ နေ့တွင် ကျင်းပသည့် စိစစ်ရေးပူးပေါင်းအဖွဲ့ (၁၄) နှင့် ညှိနှိုင်းအစည်းအဝေးတွင် ဝန်ကြီးဌာန၏ မော်တော်ယာဉ်ပြုပြင်ထိန်းသိမ်း စရိတ်ကျပ် ၀.၈၅ သန်းနှင့် ကုန်သွယ်ရေးဦးစီးဌာန၏ မော်တော်ယာဉ်ပြင်ဆင် အသုံးစရိတ်ကျပ် ၁.၃ သန်း၊ စုစုပေါင်းကျပ် ၂.၁၅ သန်း စိစစ်လျှော့ချ၍ သဘောတူညီခဲ့သဖြင့် သာမန်အသုံးစရိတ်ကို အထက်တင်ပြပါ ကျပ် ၅,၉၅၇.၀၁ သန်းဖြင့် ပြန်လည်ပြင်ဆင် လျာထားခဲ့ပါတယ်။ လေးစားအပ်ပါသော နာယကကြီးခင်ဗျာ။ စိစစ်ရေးပူးပေါင်းအဖွဲ့ (၁၄) ၏ အကြံပြုချက်ပါ ပြည်ထောင်စု အဆင့်ဝန်ကြီး၊ ဒုတိယဝန်ကြီးများ ရုံးခန်းတွင်ထားရှိသည့် ပရိဘောဂပစ္စည်းများ ဟောင်းနွမ်းပါက ပြုပြင် ရသည့်ပစ္စည်းများကို ပြန်လည်ပြုပြင်သုံးစွဲရန်နှင့် အသစ်ဝယ်ယူမည်ဆိုပါကလည်း ပစ္စည်းအဟောင်းများကို ပြုပြင်ပြီး သင့်လျော်သောနေရာများတွင် အစားထိုးသုံးစွဲရန်လိုအပ်ပါကြောင်း အကြံပြုချက်နှင့်စပ်လျဉ်း၍ ပြန်လည်ရှင်းလင်းတင်ပြပါမယ်။ ငွေလုံးငွေရင်းအသုံးစရိတ်ဖြင့် ဒုတိယဝန်ကြီး Call Room တွင်ထားရှိရန် အတွက် ဆက်တီ ၂ လုံး ကျပ် ၁.၅ သန်းနှင့် ဆုံလည်ကုလားထိုင် ၂ လုံးကျပ် ၁.၆၂ သန်း၊ စုစုပေါင်းကျပ် ၃.၁၂ သန်း တောင်းခံခဲ့ပါတယ်။ ယခင်ထားရှိသော နှစ်အတန်ကြာ ပရိဘောဂများအား လဲလှယ်ရန်ဖြစ်ပြီး ဟောင်းနွမ်း ပရိဘောဂများကိုလည်း ပြန်လည်ပြုပြင်၍ ဝန်ကြီးဌာနအစည်းအဝေးခန်းမများတွင် အသုံးပြုသွားမှာ ဖြစ်ပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ အရအသုံးခန့်မှန်းခြေငွေစာရင်း၊ သာမန်ရငွေနှင့် အသုံးစရိတ်ပါ ပြင်ဆင်ထိန်းသိမ်းစရိတ်တွင် ဝန်ကြီးဌာန၏ စားသုံးသူရေးရာဦးစီးဌာနမှ တင်ပြထား တ ကလင် ကလင် စပ်လျဉ်း၍ မော်တော်ယာဉ်ပြုပြင်ထိန်းသိမ်းစရိတ်များအား စားသုံးသူရေးရာဦးစီးဌာနမှ တင်ပြသကဲ့သို့ မော်တော်ယာဉ်အမျိုးအစားအလိုက် အသေးစိတ်အချက်အလက်များဖြင့် အခြားဌာနများမှလည်း တင်ပြ ဆောင်ရွက်သွားရန် အကြံပြုခဲ့ပါတယ်။ မြန်မာ့ကုန်သွယ်မှုမြှင့်တင်ရေးအဖွဲ့ဟာ ငွေလုံးငွေရင်းအသုံးစရိတ် စာရင်း စာမျက်နှာ ၂ အမှတ်စဉ် ၂၊ ၃၊ ၄ တွင် တည်ဆောက်ရေးလုပ်ငန်းများအတွက် ရေးဆွဲထားသည့် ခန့်မှန်းခြေ S state များ၌ ပစ္စည်းအမျိုးအစားတူညီပါလျက် ဈေးနှုန်းကွာဟမှုအား သက်ဆိုင်ရာဝန်ကြီး ဌာနများ၊ သက်ဆိုင်ရာဌာနများမှ ပြန်လည်စိစစ်ပြီးတူညီသော ဈေးနှုန်းများဖြင့် တင်ပြတောင်းခံသွားရန် လိုအပ်ကြောင်း အကြံပြုထားပါတယ်။ ဝန်ကြီးဌာန ရုံးအမှတ်(၃)တွင် RC စက်သုံးဆီသိုလှောင်ရုံ ဆောက်လုပ်စရိတ် ၃၆ သန်း၊ ကားပါကင် ၁၀ စီးဆန့် Steel Structure အဆောက်အဦးဆောက်လုပ်စရိတ် ကျပ် ၈၁ သန်းနှင့် ကားပါကင်နှင့် ရုံး အကြား ၈ လက်မထု ကွန်ကရစ်လမ်းဖောက်လုပ်စရိတ်ကျပ် ၈၄.၈၄ သန်း တင်ပြတောင်းခံခဲ့ရာ ခန့်မှန်း တွက်ချက်မှုများတွင် ဘိလပ်မြေ၊ သဲ၊ အုတ်၊ အထပ်သား စသည့်ဈေးနှုန်းများတွက် ပစ္စည်းအမျိုးအစား တူညီသော်လည်း ဈေးနှုန်းဖော်ပြမှုများ အနည်းငယ်ကွာဟမှုများ ဖြစ်ပေါ်လျက်ရှိရာ အမှန်တကယ် တည်ဆောက်ချိန်တွင် ဈေးနှုန်းများတူညီရေးအတွက် အလေးထားပြီး ကြီးကြပ်ဆောင်ရွက်သွားမှာ ဖြစ်ပါတယ်။ စီးပွားရေးနှင့် ကူးသန်းရောင်းဝယ်ရေးဝန်ကြီးဌာန၏ လက်အောက်ရှိ ဝန်ကြီးရုံးအပါအဝင် ဦးစီးဌာနများသည် သာမန်ရငွေ၊ သုံးငွေ အသုံးစရိတ်စာရင်း၏ ပြင်ဆင်ထိန်းသိမ်းစရိတ်မှ ရုံးသုံး စက်ကိရိယာများ၏ ပြင်ဆင်ထိန်းသိမ်းစရိတ် ဈေးနှုန်းများမတူညီဘဲ ကွာဟနေသည်ကိုလည်း သက်ဆိုင်ရာ ဝန်ကြီးဌာနအကြီးအကဲများမှ ပြန်လည်စိစစ်ပြီး တူညီသောဈေးနှုန်းများဖြင့် တင်ပြတောင်းခံသွားသင့် ပါကြောင်း အကြံပြုချက်နဲ့ပတ်သက်ပြီး ဌာနများရှိ စက်ကိရိယာများ၏ ပျက်စီးမှုအခြေအနေနှင့် ပျက်စီးမှုပမာဏ အနေအထားပေါ်မူတည်၍ ကုန်ကျစရိတ်များအား ခန့်မှန်းတွက်ချက်ဖော်ပြထားခြင်း ဖြစ်သဖြင့် အမှန်တကယ်ပြင်ဆင်ချိန်တွင် တူညီသောဈေးနှုန်းနှင့် ပြင်ဆင်မှုများအတွက် ကူညီကြီးကြပ် ဆောင်ရွက်သွားမည်ဖြစ်ပါကြောင်း တင်ပြအပ်ပါတယ်။ အားလုံးကို ကျေးဇူးတင်ပါတယ်ခင်ဗျာ။ ကျန်းမာရေးနှင့် အားကစားဝန်ကြီးဌာန ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="20">ဒေါက်တာမြင့်ထွေး(ပြည်ထောင်စုဝန်ကြီး၊ ကျန်းမာရေးနှင့် အားကစားဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်များခင်ဗျာ။ အားလုံးမင်္ဂလာပါ။ ကျွန်တော် ဒေါက်တာမြင့်ထွေး၊ ကျန်းမာရေးနှင့်အားကစား ပြည်ထောင်စုဝန်ကြီး ဖြစ်ပါတယ်။ ကျွန်တော့အနေနဲ့ ၂၀၁၈ခုနှစ်၊ ဧပြီလမှ စက်တင်ဘာ ၆ လအထိ အမျိုးသားစီမံကိန်း ဥပဒေကြမ်းနဲ့ ပြည်ထောင်စုဘဏ္ဍာရေးအသုံးဆိုင်ရာ ဥပဒေကြမ်းပူးပေါင်းကော်မတီရဲ့ အကြံပြုချက်၊ ဆွေးနွေးချက်များကို ယေဘုယျအားဖြင့် သဘောတူပါတယ်။ ကျွန်တော်တို့ ကျန်းမာရေးနှင့် အားကစား ဝန်ကြီးဌာနအနေနဲ့ကတော့ လွှတ်တော်ကိုယ်စားလှယ်ကြီးများ ပြောကြားတဲ့အချက်တွေ၊ အကြံပြုတဲ့ အချက်တွေကို လေးစားစွာလိုက်နာပြီး ဆောင်ရွက်လျက်ရှိပါတယ်။ ကျွန်တော့အနေနဲ့ ဒီနေရာမှာ လွှတ်တော် ကိုယ်စားလှယ်ကြီး ၃ ဦးရဲ့ ဆွေးနွေးချက်ကို ကျွန်တော် လိုရင်းတိုရှင်း ဖြေပါမယ်ခင်ဗျာ။ ပထမတစ်ချက်ကတော့ ဦးဝှေ့တင်း ချင်းပြည်နယ် မဲဆန္ဒနယ်အမှတ်(၁၀) ဖြစ်ပါတယ်။ ဦးဝှေ့တင်း ပြောကြားတဲ့အချက်များ အလွန်ကောင်းပါတယ်။ ကျွန်တော်တို့ အဲဒီအချက်တွေကို သေချာကြည့်ပါမယ်။ အဆောက်အဦတွေ ဘတ်ဂျက်ချတဲ့နေရာမှာ ချင်းပြည်နယ်မှာ ကျွန်တော်တို့ PAE က မတူနိုင်ပါဘူး။ ဒါတွေကို ပိုများပြီးချပါမယ်။ ကျွန်တော့အနေနဲ့ ဒီမှာ ဆေးပစ္စည်းတွေအားလုံးဟာလည်း ပစ္စည်းကိရိယာ၊ လူအင်အားကအစ ကျွန်တော်တို့ ပြည်နယ်ကိုဦးစားပေးပါတယ်။ ချင်းပြည်နယ်ဟာလည်း အထူးခက်ခဲတဲ့ ဒေသဖြစ်တဲ့အတွက် ဦးစားပေးပြီး ဆက်လက်လုပ်မယ်ဆိုတာကို ပြောကြားလိုပါတယ်။ ကျန်တဲ့အချက် ကိုလည်း ကျွန်တော် အားလုံးသဘောတူပါတယ်။ ဒုတိယအချက်အနေနဲ့ ကျွန်တော် ဦးတင်ထွန်းနိုင်၊ ဆိပ်ကြီးခနောင်တို၊ ရန်ကုန်တိုင်းက အားကစားနဲ့ ပတ်သက်တာကို ပြောပါတယ်။ မှန်ပါတယ် သူဖြတ်တဲ့အားလုံးဟာ။ မှန်တဲ့အခါကျတော့ ကျွန်တော်တို့က ဒီအားကစား ၆ လ ဘတ်ဂျက်မှာ ၃၃ ဘီလီယံတင်ပါတယ်။ စီမံကိန်းဝန်ကြီးဌာနက ကျွန်တော်တို့ နောက်ဆုံး ၂၂ ဘီလီယံ ဖြတ်လိုက်ပြီးတော့ ၁၁ ဘီလီယံပဲကျန်ပါတယ်။ ကျွန်တော်တို့က ဒီပြည်ထောင်စု လွှတ်တော် နာယကကြီးကတစ်ဆင့် စီမံကိန်းဝန်ကြီးဌာနကို မေတ္တာရပ်ခံချင်တာကတော့ အားကစားမှာတော့ မဖြတ်စေချင်ပါဘူး။ အားကစားမဖြတ်မှသာလျှင် လွှတ်တော်မှာ ကျွန်တော်တို့ အဆိုတွေလည်း ရှိပါတယ်။ ဒါတွေကို ကျွန်တော်တို့က အားသွန်ခွန်စိုက် လုပ်လို့ရမှာဖြစ်ပါတယ်။ အဲဒါကြောင့် ဖြတ်ရင်လည်းနည်းနည်းပဲ ဖြတ်စေချင်ပါတယ်။ အများကြီးတော့မဖြတ်စေချင်ပါဘူး။ ၁ ရာခိုင်နှုန်းပဲ။ ကျန်းမာရေး ဘက်မှာ ဘီလီယံ ၁ ထောင်ကျော်ရပါတယ်။ အားကစားမှာ ၂၀ ဘီလီယံပဲရပါတယ်။ တစ်နှစ်လုံးမှ။ ကျွန်တော်တို့ ဒီအားကစားကိုတင်မှသာလျှင် လူတိုင်းကကျန်းမာမယ်။ ကျန်းမာမယ်ဆိုမှ ကျွန်တော်တို့ ကျန်းမာရေး ဝန်ကြီးဌာနမှာ ဆေးကုသစရိတ်တွေကအစ အကုန်လုံး လျော့နည်းမှာဖြစ်ပါတယ်။ အဲဒါကြောင့် အားကစား ဟာ အလွန်အရေးကြီးတဲ့အတွက် တင်ပြတဲ့ ဦးတင်ထွန်းနိုင်၊ ဆိပ်ကြီးခနောင်တိုမဲဆန္ဒနယ်ကိုလည်း ကျွန်တော် အများကြီးကျေးဇူးတင်ပါတယ်။ တတိယ ကျွန်တော်ပြန်ပြီးတော့ ဆွေးနွေးမှာကတော့ ဒေါက်တာတင်တင်ဝင်း၊ မဲဆန္ဒနယ်အမှတ်(၅) ပဲခူးတိုင်းကဖြစ်ပါတယ်။ ၅ ချက်ရှိပါတယ်။ ကျွန်တော် တစ်ချက်ချင်း ပြန်ဖြေပါမယ်။ ပထမတစ်ချက် ကတော့ Tablet ဝယ်ယူမှုကိစ္စကို ပြန်လည်စဉ်းစားပါတဲ့။ ကျွန်တော်တို့ ဒါပြန်လည်မစဉ်းစားပါဘူးခင်ဗျ။ ဘာကြောင့်လဲဆိုတော့ ဒါအလွန်အရေးကြီးပါတယ်။ တစ်အချက်က မြောက်မြားစွာသော အကျိုးများကို ရမယ်။ ပြည်သူများရဲ့ ကျန်းမာရေးအသိဉာဏ် အလွန်တိုးတက်လာမယ်။ ဒါမှ ပြည်သူများရဲ့ ကျန်းမာရေး အမြင်တိုးတက်မှသာလျှင် မဖြစ်သင့်တဲ့ရောဂါများ မဖြစ်တော့ပါဘူးခင်ဗျ။ နောက်တစ်ချက်က ဒီ Tablet ကို အသုံးပြုပြီးတော့ ကျွန်တော်တို့ရဲ့ Basic Test Service Workers ဖြစ်တဲ့ ပြည်သူ့ကျန်းမာရေးလုပ်သား တစ်၊ နှစ်၊ သားဖွားသူနာပြုတွေရဲ့ ကျန်းမာရေးအသိပညာ အရမ်းတိုးတက်သွားမယ်။ ကျွန်တော်တို့ ခေါ်ပြီးတော့ သင်တန်းတောင်ပေးစရာမလိုတော့ပါဘူး။ ဒီအထဲမှာအကုန်ပါပါတယ်။ ဒီအထဲမှာ ကျွန်တော်တို့ ဘာထည့်မလဲ ဆိုတော့ စက်တင်ဘာ ၂၃ ရက်နေ့ကနေပြီးတော့ ကျွန်တော်တို့ Learn လုပ်တဲ့ Standardize Health Message ဆိုတဲ့ စာအုပ်ရှိပါတယ်။ စာမျက်နှာ ၂၇၂ မျက်နှာရှိပါတယ်။ အကုန်ထည့်ထားမယ်။ ထို့အပြင် ကျွန်တော်တို့ ဒုတိယတွဲဖြစ်တဲ့ အား/ကာ၊ FDA၊ တိုင်းရင်းဆေးလည်း ရက်ပိုင်းအတွင်း ထွက်ပါတော့ မယ်။ အဲဒါပါ ကျွန်တော်တို့ထည့်ထားမယ်။ ထည့်တဲ့အပြင် ကျွန်တော်တို့မှာ ဒါထည့်လို့ရှိရင် ဒီသားဖွား ဆရာမတစ်ယောက်က ဒါကိုကြည့်ပြီးတော့ ငှက်ဖျားပဲဖြစ်ဖြစ်၊ (Measles ဝက်သက်ပဲဖြစ်ဖြစ် နှိပ်ထည့် လိုက်ရင် တစ်ခါတည်း ဝက်သက်ဘာကြောင့်ဖြစ်လဲ၊ မဖြစ်အောင်ဘယ်လိုလုပ်မလဲ၊ ဖြစ်ရင်ဘာလုပ်မလဲ အကုန်ပါပါတယ်။ ဒီဟာကိုဖတ်ခြင်းအားဖြင့် ကျွန်တော်တို့ Basical Service Works က နှစ်သောင်း ကျော်ရှိပါတယ်။ ဒီတိုင်းနဲ့ ပြည်နယ်တွေမှာ နယ်တွေမှာပဲရှိတာ။ သူတို့ရဲ့ ကျူမင်ပေါ့။ ဒီ ကျန်းမာရေး အသိဉာဏ်၊ ဗဟုသုတ အလွန်တိုးတက်သွားမှာဖြစ်တယ်။ သူတို့ကိုလည်း ပြည်သူကလေးစားမယ်။ နောက်တစ်ချက်က ဒီဟာကိုသုံးပြီးတော့ ကျွန်တော်က အခုမှ DHRS Two လို့ ခေါ်ပါတယ်။ Real Time Data ç. Data osqê:ews:Goze Transmit osolos fili Blocope: aporm gos ထည့်ပြီးတော့ ပို့လိုက်ရင်ချက်ချင်းရောက်တယ်။ Real Time ပေါ့။ ဒါအရမ်းအရေးကြီးတယ်။ ထို့အပြင် Out break တစ်ခုဖြစ်တယ်။ ကပ်ရောဂါတစ်ခုဖြစ်တယ်။ ဒီမြို့နယ်မှာဖြစ်ဖြစ်၊ ရပ်ကွက်မှာဖြစ်ဖြစ်၊ ကျွန်တော်တို့ချက်ချင်း ဒီကနေပြီးတော့ သားဖွားဆရာမဖြစ်ဖြစ်၊ ကျန်းမာရေးမှူးဖြစ်ဖြစ်၊ Patients ကို ခင်ဗျား ဒါလုပ်ဒါလုပ် ဒေါက်ဆို ပြီးသွားရော။ အရမ်းမြန်ပါတယ်။ နောက်တစ်ချက်က ကျွန်တော်တို့က အဲဒီထဲမှာပဲ ကျွန်တော်တို့ရဲ့ ကျန်းမာရေးနှင့် အားကစား ဝန်ကြီးဌာန၊ Website Icon ရှိပါတယ်။ ဒေါက်ဆိုနှိပ်လိုက်ရင် ကျန်းမာရေးနှင့် အားကစားဝန်ကြီးဌာန မှာ ဘာတွေရေးထားလဲ။ ဘာတွေလုပ်ရမလဲ။ SOP တွေဘာရှိလဲ။ ဒါတွေလည်း အကုန်တစ်ခါတည်း သိမယ်။ နောက်တစ်ချက်က ကျွန်တော်တို့ အခုအစိုးရက e-Government e-Guard သွားဖို့လုပ်နေတယ်။ ဒီ Tablet ကို မဝယ်ဘဲလုပ်ရင် ဘယ်လိုနည်းနဲ့မှ e-Government တို့၊ e-Guard တို့က မဖြစ်နိုင်ပါဘူး။ ဒါရမှသာလျှင် ကျွန်တော်တို့ လူတွေဟာ ဝန်ကြီးကအစ ဝန်ကြီးသည် သားဖွားဆရာမအထိ ကျွန်တော်က Direct contact လုပ်ဖို့ ရှိပါတယ်။ HR လုပ်လို့ရတယ်။ တိုင်းနဲ့ ပြည်နယ်ဦးစီးမှူးအထိ လုပ်လို့ရတယ်။ sposom nascoss of Commucation System solu 8 Sağ:076$ Goodao:32cônş Tablet ကို သုံးပြီးမှရမှာ။ ထို့အပြင် ပြီးခဲ့တဲ့အပတ်ကပဲ ကျွန်တော် F ဆိုတာ။ ကွန်ပျူတာစကားမှာတော့ Save Delivery ဒိန်းမတ် နိုင်ငံက မြန်မာဆရာဝန်ပါပဲ။ ဒိန်းမတ်သံအမတ်ကြီးလည်း ပါပါတယ်။ ကျွန်တော်တို့ Loose လုပ်ပါတယ်။ အရမ်းကောင်းပါတယ်။ စာမတတ်တဲ့ လူဘောင်သိနိုင်တယ်။ ကလေးအမေက ကလေး မွေးရင်။ ကလေးမမွေးခင် မွေးတဲ့အခါဘာလုပ်ရမယ်။ သွေးလွန်တာတို့လို့။ မမွေးခင် PH သွေးလွန်တာ တို့ ပြီးရင် APH, PPH မမွေးခင်သွေးလွန်။ မွေးပြီးသွေးလွန်။ အကုန်ရှင်းရှင်းလင်းလင်း ရေးထားတယ်။ စာမတတ်တဲ့လူတောင် ဖတ်လို့ရပါတယ်။ ထို့ပြင် ဒါမြန်မာစာနဲ့ဖြစ်တဲ့အတွက် ဒီဥစ္စာကို ကျွန်တော်တို့က ကချင်၊ ချင်း၊ ရှမ်း အဲဒါတွေ ဘာသာပြန်ပြီးထည့်မှာပါ။ ဒီလို F ပေါင်းဟာ မြောက်မြားစွာသော F ကို ကျွန်တော်တို့က ဒီထဲမှာ ထည့်လို့ ရပါတယ်။ အဲဒါကြောင့် ကျွန်တော်တို့က လောလောဆယ် ၄၀၀ လောက် အလှူခံလို့ရသွားပြီးပါပြီ။ ဒီလွှတ်တော်ကြီးကတစ်ဆင့် အလှူရှင်များရှိရင်လည်းလှူကြပါ။ Tablet တွေကို။ ကျွန်တော်တို့ လောလောဆယ်ဝယ်ဖို့ ၁,၉၁ရ လုံး ဝယ်ပြီးပါပြီ။ World Bank က ဝယ်ပေးပါတယ်။ အလုံး ၁,၀၀၀ ကလည်း ခွင့်ပြုချက်ရပါပြီ။ နောက်ထပ်အလုံး ၁၅,၀၀၀ ၀ယ်ဖို့ကိုလည်း အစိုးရအဖွဲ့ကလည်း သဘောတူပြီး ပါပြီ။ လွှတ်တော်ကလည်း သဘောတူပြီးပါပြီ။ အဲဒီတော့ တစ်လုံးရဲ့ တန်ဖိုးက အကြမ်းအားဖြင့် ၂၄၀,၀၀၀ လောက်ရှိပါတယ်။ ဒါပေမယ့် အရင်းအနှီးဟာ အလွန်ကြီးမားသော အမြတ်အစွန်း၊ ကျွန်တော်တို့နိုင်ငံရဲ့ ကျန်းမာရေးလောကတစ်ခုလုံးကို အမှန်အတိုင်းပြောရင် ပြောင်းပြန်တောင်လှန်လို့ရတဲ့ဟာ ဖြစ်တဲ့အတွက် ကျွန်တော့အနေနဲ့တော့ ပြန်မစဉ်းစားပါဘူး။ သုံးမှာပါဆက်ပြီး အကုန်လည်းခွင့်ပြုတယ်။ နံပါတ် ၂ မေးခွန်းဖြစ်တဲ့ HR တွေကို စွမ်းဆောင်ရည်မြင့်မားအောင် ငွေကိုအရင်သုံးရမယ်တဲ့။ ဒါမဝယ်ပါနဲ့ဆိုလိုတာက။ Human Resource ပေါ့။ ဒီနေရာမှာ ကျွန်တော် တစ်ခုပြောချင်တာက Human Resource o Capicital Building qoogaalos mais cossos sap: ne narcoscos in မသုံး သလောက်နည်းပါတယ်။ Millions and Millions သန်းပေါင်းများစွာသော ပိုက်ဆံကို malscossiog sumqcao ime miscossos Govery, Free MPT, WHO, Global Fan, UNICEF, USA ကရပါတယ်။ ကျွန်တော်တို့ရဲ့ ဝန်ထမ်းတွေရဲ့ အရည်အသွေးပြည့်မီဖို့အတွက်ကို ဒီနိုင်ငံတွေက ပိုက်ဆံကို သုံးပြီးလုပ်နေတာပါ။ အစိုးရပိုက်ဆံကို မသုံးသလောက်ပါပဲ။ နောက်တစ်ချက်က ထို့အပြင် ကျွန်တော်တို့မှာ MoU Net ဆိုပြီးတော့ နိုင်ငံတကာက Institution တွေရှိပါတယ်။ အဲဒီ Institution University။ သူတို့ကလည်း လာပြီးတော့ သင်တန်းတွေအများကြီး၊ သူတို့ပိုက်ဆံနဲ့သူတို့လာတာ။ ကျွန်တော်တို့ ဘာမှပေးစရာမလိုဘူး။ ကျွန်တော်တို့က နေရာထိုင်ခင်း ပေးမယ်။ ထမင်းလေးဘာလေးကျွေးမယ်။ ဒါလေးပဲလုပ်လို့ရတယ်။ အဲဒါတွေက အများကြီးပါပဲ။ MoU နဲ့ထိုးထားတာ ၁၀၀ ကျော်လောက်ရှိပါတယ်။ ကျွန်တော်တို့ ကျန်းမာရေးနဲ့ အားကစား ဝန်ကြီးဌာန လာကြည့်ပါ။ ်း ်းမှာရှိတယ်။ အမေရိကားကလာတဲ့အဖွဲ့။ Australia က လာတဲ့အဖွဲ့။ ဂျပန်၊ ကိုရီးယား၊ ယိုးဒယား၊ ဂျာမနီ၊ အခုဆို ဂျာမနီကအဖွဲ့သွားနေပါပြီ။ ဒီ Capacity Clip နဲ့ ပတ်သက်ပြီးအများကြီးပါပဲ။ ဒါတွေက မရေမတွက်နိုင်သော သင်တန်းတွေကိုလုပ်နေပါတယ်။ ကျွန်တော် တို့က ဒါ အဲဒါကြောင့် ကျွန်တော်တို့အနေနဲ့ကတော့ ထို့အပြင် ကျွန်တော်တို့က ဒီသင်တန်းပေးတဲ့အခါ ကျွန်တော်တို့က 2018-21 မှာ HR Strategic Plan ဆွဲပြီးပါပြီ။ အဲဒီအတိုင်း ကျွန်တော်တို့က စနစ်တကျ လုပ်သွားမှာဖြစ်ပါတယ်။ နောက်တစ်ချက်က ကျွန်တော်တို့ ဒီ ကျွန်တော်ပြောရင် သိပ်များမှာစိုးလို့။ ဒီလောက်ပါပဲ။ နောက်တစ်ချက်က နံပတ် ၃ မေးခွန်းဖြစ်တဲ့ စီအမ်း၊ စီအမ်းဆိုတာကတော့ အင်္ဂလိပ်စာ C နဲ့တူလို့ ဒါ xRay Machine ရှေ့မှာ Photo Screen ပါပါတယ်။ ဒီဟာကလည်း ရေးထားတာက ဒီ စီအမ်းမှာ အလွန်ဈေးကြီးတဲ့။ ဒီစက် ၅ လုံးမှာဆိုရင် တစ်လုံးပဲအလုပ်လုပ်ပါတယ်။ မဟုတ်ပါဘူး။ ကျန်တာတွေမလုပ်တာက မလုပ်တတ်တာရယ်၊ မလုပ်နိုင်တာရယ်၊ အသုံးမပြုလို့ပစ်ထားပြီး ပျက်တော့မယ် တဲ့။ လုံးဝမဟုတ်ပါဘူး။ ကျွန်တော်တို့ သုံးနေပါတယ်။ ခွဲစိတ်ခန်းတွေမှာ။ ဒါ က မရှိမဖြစ်ပါဘူး။ ဥပမာဆို အရိုးကျိုး ဆက်တယ်။ Steel Pin ထည့်တယ်။ Steel Pin က alignment ကောင်းလား၊ မကောင်းလား တခါတည်းမြင်တယ်။ မြင်ရင် Alignment ကို ပြန်လုပ်လိုက်တယ်။ ဒီစက်မရှိလို့ရှိရင် ဒီ Alignment က ဒီလိုစောင်းသွားနိုင်တယ်။ ဒီလိုဖြစ်နိုင်တယ်။ အလားတူ ကျွန်တော် ဘယ်ဆူလာ စတက်ကျူရီသည် အစာအိမ်နဲ့ပတ်သက်ပြီး GI ပေါ့ ။ ဒီ စတက်ကျူရီ ဆီးကျောက်ကပ်ဆိုင်ရာတွေမှာလည်း On the Spot ကြည့်ပြီးတော့ တခါတည်းကုသမှုကိုလုပ်တာ။ ဆိုလိုတာက ဒါကုသမှုတင်မကဘူး။ Diagnosis ရောဂါ ရှာဖွေရေးပါ လုပ်နိုင်တဲ့အတွက် အလွန်အရေးကြီးတဲ့ စက်ဖြစ်ပါတယ်။ ကျွန်တော်တို့မှာ လောလောဆယ် ၄ရ လုံးရှိပါတယ်။ တိုင်းနဲ့ ပြည်နယ် ခုတင် ၂၀၀ နဲ့အထက် ဆေးရုံတွေပေးပါတယ်။ နောက်ပိုင်းရလို့ရှိရင် ၁၀၀ အထိဆင်းမယ်။ ဘာကြောင့်လဲဆိုတော့ ဒီစက်တွေမဝယ်ရင် ကျွန်တော်တို့ လူ့ကျင့်ဝတ်အရတော့ မသင့်လျော်ပါဘူး။ ခုတင် ၂၀၀ ဆေးရုံနဲ့ နီးတဲ့လူတွေပ် ကောင်းသော ခွဲစိတ်ကုသမှု ခံပြီးတော့ ခုတင် ၁၀၀ ဆေးရုံမှာရှိတဲ့သူတွေက ခွဲစိတ်ကုသမှုမခံစေရင် လူ့ကျင့်ဝတ်ကျတော့ မကောင်းပါ ဘူး။ အားလုံးကို ညီတူညီမျှ ကျန်းမာရေးအတွက် ကျွန်တော်တို့ဝယ်မှာပါ။ အများကြီး မဝယ်ပါဘူး။ ကျွန်တော်တို့ ဒီနှစ်မှာ ၄ လုံးပဲဝယ်မှာပါ။ ဈေးကတော့ ဒီလိုရှိပါတယ်။ ဈေးကတော့ သူရဲ့ အမျိုးအစား ပေါ်မှာမူတည်ပြီးတော့ သိန်း ၆၅၀ ကနေ ၂,၄၀၀ လောက် ရှိပါတယ်။ ကျွန်တော်တို့ အရမ်းမဝယ်ပါဘူး။ ခြိုးခြံပြီးဝယ်ပါတယ်။ မဝယ်လို့တော့ မရတဲ့အတွက် ကျွန်တော်တို့ ဝယ်မှာပါ။ ဒီဥစ္စာကို။ နံပါတ် ၄ မေးခွန်းဖြစ်တဲ့ ဆေးရုံမှာတပ်ထားတဲ့ ကွန်ပျူတာတွေဟာလည်း ရာသီဥတုဒဏ်၊ Monitoring and Evaluation မရှိတဲ့ဒဏ်တွေကြောင့်တဲ့ ပျက်ကုန်လို့ အဲဒါတွေအရင်ပြင်ရပါဦးမယ်တဲ့။ ပျက်တာတော့ နည်းနည်းတော့ရှိမှာပဲ။ ပစ္စည်းဆိုတာနည်းနည်းပျက်မယ်။ သို့သော်လည်း အလွန်နည်းပါး သော ရာခိုင်နှုန်းပဲဖြစ်ပါတယ်။ အဲဒီတော့ ဒီ Statement ဟာလည်း သိပ်တော့မမှန်ပါဘူးခင်ဗျ။ ကျွန်တော်တို့ ဒီလောက်ကြီးလည်းမပျက်ပါဘူး။ နံပါတ် ၅ မေးခွန်းဖြစ်တဲ့ Statement ဖြစ်တဲ့ Technology အသစ်တွေ မစဉ်းစားမီ အဟောင်း တွေကို အရည်အသွေးပြည့်မီအောင်၊ သုံးဖြစ်အောင်စီစဉ်သင့်ပါတယ်တဲ့။ ကျွန်တော့အနေနဲ့ အမှန်အတိုင်း ပြောရရင် ဒါကိုလည်း ကျွန်တော်သဘောမတူပါဘူး။ ဘာကြောင့်သဘောမတူလဲဆိုတော့ Technology အသစ်မှမသုံးလို့ရှိရင် ကျွန်တော်တို့နိုင်ငံ၊ ကျွန်တော်တို့လုပ်ငန်းတွေဟာ နောက်ပြန်ဆုတ်သွားမယ်။ သို့မဟုတ် ရပ်နေမယ်။ ကျွန်တော်တို့က ကမ္ဘာ့အဆင့်အတန်းမပြောနဲ့။ အာဆီယံအဆင့်အတန်းကို မမီဘဲ ဖြစ်သွားမယ်။ ကျွန်တော်တို့ Technology အသစ်ကတော့ မသုံးလို့မရပါဘူး။ ကျွန်တော်တို့ သုံးကို သုံးရမှာဖြစ်ပါတယ်။ အဲဒီလိုသာ ဒီ စီအမ်းတို့ ဘာတို့ ပစ္စည်းတွေမဝယ်ဘဲနဲ့နေရင် ကျွန်တော်တို့မှာရှိတဲ့ ဆရာဝန်တွေ၊ ဆရာမတွေက သူတို့သည် အလွန်ခေတ်နောက်ကျသော စက်ပစ္စည်းကိရိယာကို သုံးလို့ရှိရင် လူနာတွေမှာ အရည်အသွေးပြည့်မီတဲ့ဟာတွေ မရနိုင်ပါဘူး။ အဲဒီတော့ ဒီ Technology အသစ်တွေကတော့ မသုံးလို့မရပါဘူး။ ကျွန်တော်တို့ သုံးကိုသုံးရမှာပါ။ Technology အသစ်က။ အဟောင်းတွေချည်းပဲလုပ်ရင် ဒီအဟောင်း အဟောင်းပဲလုပ်ရင် အဟောင်းပဲ ဖြစ်မှာပါ။ အဲဒါကြောင့် ဒီ Standard တွေကို မီမယ်ဆိုရင်တော့ Technology ကို လုံးဝ ကျွန်တော်တို့ မြှင့်ရမှာ ဖြစ်ပါတယ်။ အဲဒီတော့ ခြုံငုံသုံးသပ်မယ်ဆိုရင်တော့ ကျွန်တော်တို့အနေနဲ့က ပစ္စည်းတွေ ဝယ်တဲ့အခါမှာ သေသေချာချာ စိစစ်နေပါတယ်။ ကျွန်တော်တို့မှာ ပစ္စည်းကိရိယာဝယ်ခြင်း၊ ဆေးတွေ ဝယ်ခြင်းကို ဒု-ချုပ်အဆင့်နဲ့ ကျွန်တော်တို့ သေချာအဖွဲ့နဲ့ Unit နဲ့လုပ်တဲ့အခါမှာ တော်တော် ပီပြင်လာ ပါတယ်။ အဲဒီတော့ ရှေ့ဆက်လက်ပြီးတော့လည်း ယခုထက်ပီပြင်မယ်လို့ ကျွန်တော်မြင်ပါတယ်။ အဲဒါကြောင့် ကျွန်တော့အနေနဲ့ကတော့ ဒီအချက်တွေကိုတော့ ဒေါ်တင်တင်ဝင်းကိုတော့ ကျေးဇူးတင်ပါတယ်။ ကျွန်တော့အနေနဲ့ကတော့ သိပ်ပြီးတော့ သဘောမတူပါဘူး။ ကျွန်တော်တို့အနေနဲ့က ဒီ Tablet တွေ သုံးမယ်ဆိုရင် Leapfrog ဖားခုန်သလို ခုန်တာပါ။ အဲဒီလိုခုန်တာမှ ကျွန်တော်ကမခုန်လို့ရှိရင် ကျွန်တော်တို့က နောက်ကျကျန်ရမှာဖြစ်ကြောင်း လေးစားစွာ တင်ပြရင်း နိဂုံးချုပ်ပါတယ်။ ကျေးဇူးတင်ပါတယ်။</speech>
<speech type="speaker">ဟိုတယ်နှင့်ခရီးသွားလာရေးဝန်ကြီးဌာန ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="22">ဦးအုန်းမောင် (ပြည်ထောင်စုဝန်ကြီး၊ ဟိုတယ်နှင့် ခရီးသွားလာရေးဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်သူ့လွှတ်တော် ဥက္ကဋ္ဌနှင့် လွှတ်တော် ကိုယ်စားလှယ်များ၊ ပြည်ထောင်စုဝန်ကြီးများနှင့် ဒုတိယဝန်ကြီးများအားလုံး ကိုယ်စိတ်နှစ်ဖြာ ကျန်းမာ ချမ်းသာပါစေကြောင်း ကျွန်တော် ဦးအုန်းမောင်၊ ပြည်ထောင်စုဝန်ကြီး၊ ဟိုတယ်နှင့် ခရီးသွားလာရေး ဝန်ကြီးဌာနမှ နှုတ်ခွန်းဆက်သအပ်ပါတယ်။ ကျွန်တော့အနေနဲ့ ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး နဝမနေ့ အစီအစဉ် ၂၂ရက် ဖေဖော်ဝါရီလ၊ ၂၀၁၈ ရက်နေ့က ဦးမျိုးဝင်း၊ မွန်ပြည်နယ်မဲဆန္ဒနယ်အမှတ်(၁၁) မှ ဆွေးနွေးခဲ့တဲ့ ဆွေးနွေးချက်နဲ့ ဒေါက်တာတင်တင်ဝင်း၊ ပဲခူးတိုင်းဒေသကြီး မဲဆန္ဒနယ်အမှတ် (၅) မှ ဆွေးနွေးခဲ့သော ဆွေးနွေးချက်များအား ရှင်းလင်းတင်ပြ ဆွေးနွေးသွားမှာဖြစ်ပါတယ်။ ရှေးဦးစွာ လွှတ်တော်ကိုယ်စားလှယ်ကြီး ဦးမျိုးဝင်းဆွေးနွေးထားတဲ့ ဟိုတယ်နှင့် ခရီးသွားကဏ္ဍမှာ Golf 78 8:6: Project oši Investment of 0603.p) 306: m cu eco:p:ac sopoog: ထားခြင်းနှင့်စပ်လျဉ်းပြီး ပြန်လည်ရှင်းလင်း ဆွေးနွေးသွားမှာဖြစ်ပါတယ်။ လေးစားရပါတဲ့ ပြည်ထောင်စုလွှတ်တော် နာယကကြီးခင်ဗျာ။ ဟိုတယ်နှင့် ခရီးသွားလုပ်ငန်းများ အနေဖြင့် ၁၉၆၄ ခုနှစ်က ပုဂ္ဂလိကပိုင်ဟိုတယ်နှင့် ခရီးသွားလုပ်ငန်းအချို့ကို ပြည်သူပိုင်ပြုလုပ်ခဲ့ပြီး၊ ၁၉၆၅ ခုနှစ်က စပြီးတော့မှ Inya Lake Hotel၊ ကမ်းနားလမ်းဟိုတယ်၊ တောင်ကြီးဟိုတယ်။ ငပလီဟိုတယ်များနှင့် Tourist Burma စသည်တို့ကို နိုင်ငံပိုင်လုပ်ငန်းများအနေနဲ့ ဆောင်ရွက်ခဲ့ပါတယ်။ အဲ့ဒီနောက် ၁၉၈ရ ခုနှစ်မှာ ကုန်သွယ်ရေးဝန်ကြီးဌာန လက်အောက်ရှိ Hotel and Tourist Coperation အဖြစ်ပြောင်းလဲဆောင်ရွက်ခဲ့ပါတယ်။ ဟိုတယ်နှင့် ခရီးသွားလုပ်ငန်းများရဲ့ သဘောသဘာဝနှင့် နိုင်ငံတကာ လုပ်ငန်းဆောင်ရွက်မှု စနစ်များအရ ဒီလုပ်ငန်းများကို ပုဂ္ဂလိကမှ ဆောင်ရွက်မှသာလျှင် ဖွံ့ဖြိုးတိုးတက် မှာဖြစ်ကြောင်း သိရှိခဲ့ရတဲ့အတွက် ၁၉၉၀ ခုနှစ်မှာ Myanmar Tourism Law အဲဒီနောက် ၁၉၉၃ ခုနှစ်မှာ မူလဥပဒေကို ပြင်ဆင်တဲ့ Myanmar Hotels and Tourism Law ကို ပြဋ္ဌာန်းပြီး၊ ဟိုတယ်နှင့် တည်းခို ရိပ်သာလုပ်ငန်း၊ ခရီးလှည့်လည်ရေးလုပ်ငန်း၊ ပို့ဆောင်ရေးလုပ်ငန်းနှင့် ဧည့်လမ်းညွှန်လုပ်ငန်းများကို ပုဂ္ဂလိကသို့ လုံးလုံးလျားလျား ဆောင်ရွက်ခွင့်ပြုခဲ့ပါတယ်။ ဒါကြောင့် ဒီနေ့ဆိုရင် ဒီဟိုတယ်နှင့်ခရီးသွားလုပ်ငန်းများ၊ Project များဟာ ပြည်တွင်းပြည်ပ ပုဂ္ဂလိကကဏ္ဍမှသာ ကျယ်ကျယ်ပြန့်ပြန့် ရင်းနှီးမြှုပ်နှံမှုများရှိနေပြီးတော့မှ ဟိုတယ်နှင့်ခရီးသွားလာရေး ဝန်ကြီးဌာနအနေနဲ့ အစိုးရအဖွဲ့အစည်းတစ်ရပ်ဖြစ်တဲ့ Regulatory Body အနေနဲ့ဖြင့်သာ ကြီးကြပ် ကွပ်ကဲ ဆောင်ရွက်နေပါတယ်။ ဒါကြောင့် Project ကြီးများ၊ Investment ကြီးများကို ကျွန်တော်တို့ ဝန်ကြီးဌာနရဲ့ ကိန်းဂဏန်းတွေမှာ မတွေ့ရဘဲ ဟိုတယ်နှင့်ခရီးသွားလာရေးဝန်ကြီးဌာနအနေဖြင့် အများက တင်စားခေါ်ဝေါ်နေသလို မီးခိုးတိတ်စက်ရုံကြီးအဖြစ် လည်ပတ်ဆောင်ရွက်နေတာဖြစ်ပါတယ်။ ခရီးသွားလုပ်ငန်းဟာ Multiplier Effect ရှိတဲ့လုပ်ငန်းဖြစ်လို့ ဟိုတယ်နှင့် ခရီးသွားလုပ်ငန်းမှာ ပုဂ္ဂလိကတွေရဲ့ ရင်းနှီးမြှုပ်နှံမှုအကျိုးရလဒ်များနဲ့ Visa ကြေး၊ ဇုန်ဝင်ကြေး၊ လေကြောင်းလိုင်းနှင့် သယ်ယူ ပို့ဆောင်ရေးတွေ၊ ဟိုတယ်နဲ့ တည်းခိုခန်းခတွေ၊ စားသောက်ဆိုင်တွေ၊ အမှတ်တရပစ္စည်း အရောင်းဆိုင်တွေ၊ ဖျော်ဖြေရေးလုပ်ငန်းတွေ စသည်တို့မှာ ဝင်ငွေရရှိနေတဲ့အတွက် အစိုးရနှင့် ပုဂ္ဂလိကကဏ္ဍ ၂ ခုစလုံးမှာ အကျိုးဖြစ်ထွန်းနေတာ တွေ့ရှိရမှာဖြစ်ပါတယ်။ ဒီနေရာမှာ ပုဂ္ဂလိကကဏ္ဍက ဘယ်လောက်ရင်းနှီးမြှုပ်နှံမှု ပြုလုပ်နေတယ်ဆိုတာကို ဖော်ထုတ်တင်ပြပေးပါမယ်။ လေးစားအပ်ပါတဲ့ နာယကကြီးခင်ဗျာ။ Power Point သုံးစွဲခွင့်ပြုပါရန် တင်ပြအပ်ပါတယ်။ ယခု ၂၀၁၈ ခုနှစ်၊ ဇန်နဝါရီလကုန်အထိ မြန်မာတစ်နိုင်ငံလုံးမှာ လိုင်စင်ခွင့်ပြုထားတာ နိုင်ငံသားပိုင် ရင်းနှီး မြှုပ်နှံမှုဟိုတယ်နဲ့ တည်းခိုရိပ်သာ ၁,၅၆၉ လုံး၊ အခန်းပေါင်း ၅၈,၄၁၃ ခန်း ရှိပြီးတော့မှ၊ ရင်းနှီးမြှုပ်နှံမှုအနေနဲ့ စုစုပေါင်း ကျပ်ဘီလီယံပေါင်း ၂,၃၀၀ ခန့်ရှိကြောင်း တွေ့ရှိရပါတယ်။ ထို့အတူ နိုင်ငံခြားရင်းနှီးမြှုပ်နှံမှု ဟိုတယ် ၃၆ လုံး၊ အခန်းပေါင်း ၆,၁၆၅ ခန်း ရှိပြီးတော့မှ ရင်းနှီးမြှုပ်နှံမှု အမေရိကန်ဒေါ်လာ စုစုပေါင်း ၂.၃ ဘီလီယံခန့်ရှိကြောင်း တွေ့ရှိရမှာဖြစ်ပါတယ်။ ၂၀၁၅-၁၆ ဘဏ္ဍာနှစ်မှ ၂၀၁၇-၂၀၁၈ ဘဏ္ဍာနှစ် ဇန်နဝါရီလထိ ဟိုတယ်များရင်းနှီးမြှုပ်နှံမှု တိုးတက်လာတဲ့အခြေအနေကို ကျွန်တော် Power Point ဖြင့် တင်ပြထားပါတယ်။ နိုင်ငံခြားရင်းနှီးမြှုပ်နှံမှု ဟိုတယ်အများစုဟာ B.O.T စနစ်နဲ့ ဆောင်ရွက်တာဖြစ်လို့ စာချုပ်သက်တမ်းပြည့်ပါက အဆိုပါဟိုတယ်ကြီးများကို နိုင်ငံတော်က လွှဲပြောင်းလက်ခံရရှိမှာ ဖြစ်ပါတယ်။ အလားတူ ခရီးလှည့်လည်ရေးလုပ်ငန်း၊ ခရီးသည်ပို့ဆောင်ရေး လုပ်ငန်းများလည်းရှိနေပြီး၊ ရင်းနှီးမြှုပ်နှံမှု ပမာဏကတော့ ဟိုတယ်နှင့် တည်းခိုရိပ်သာလုပ်ငန်းများမှာလောက် မများသော်လည်း ရင်းနှီးမြှုပ်နှံမှု ပမာဏတိုးတက်မှုကို Power Point မှာ ပြထားပါတယ်။ ဆက်လက်ပြီးတော့ ပဲခူးတိုင်းဒေသကြီး၊ မဲဆန္ဒနယ်အမှတ်(၅)က ဒေါက်တာတင်တင်ဝင်း ဆွေးနွေး ခဲ့တဲ့ ၂၀၁၆ ခုနှစ် ADB စီမံကိန်း အကောင်အထည်ဖော်မှုကိစ္စကို ရှင်းလင်းတင်ပြပါမယ်။ လေးစားအပ်ပါတဲ့ ပြည်ထောင်စုလွှတ်တော် နာယကကြီးခင်ဗျာ။ အရှေ့-အနောက် စီးပွားရေး လမ်းကြောင်းတစ်လျှောက်ရှိ နွမ်းပါးသူများနှင့် အမျိုးသမီးများအတွက် စီးပွားရေးစွမ်းဆောင်နိုင်မှု မြှင့်တင်ရေးစီမံကိန်းအား အမေရိကန်ဒေါ်လာ ၃ သန်းဖြင့် ဆောင်ရွက်သွားရန် ဟိုတယ်နှင့်ခရီးသွားလာ ရေးဝန်ကြီးဌာနနဲ့ အာရှဖွံ့ဖြိုးရေးဘဏ်တို့ ၁၇-၅-၂၀၁၆ ရက်နေ့မှာ Grant Element ကို လက်မှတ် ရေးထိုးခဲ့ပါတယ်။ အဲဒီနောက် အုပ်ချုပ်မှုနှင့် ဘဏ္ဍာရေးဆိုင်ရာကိစ္စရပ်များ ဆောင်ရွက်ခဲ့ပြီး စီမံကိန်း ရန်ပုံငွေကို ၂၀၁၆-၂၀၁ရ ဘဏ္ဍာနှစ် ပြုပြင်ပြီးရန်ပုံငွေ လျာထားတောင်းခံခဲ့ရာမှာ ၂၀၁၆ ခုနှစ်၊ ဒီဇင်ဘာ လတွင်မှ ငွေလုံးငွေရင်းခွင့်ပြုချက် US$ ၅၆,၅၀၀ ရရှိခဲ့ပြီးမှ စတင် ဆောင်ရွက်နိုင်ခဲ့ပါတယ်။ ADB မှ ရေးဆွဲထားသော စီမံကိန်း စီမံခန့်ခွဲမှုလက်စွဲ (Project Administration Manual) အရ ဒေသထွက်ကုန် ပစ္စည်းရောင်းချရန် ဆောက်လုပ်ရန်ပါရှိခဲ့တဲ့အတွက် ဝန်ကြီးဌာနအနေနဲ့ ညှိနှိုင်း တောင်းခံရရှိနိုင်မယ့် မြေဖြစ်တဲ့ မော်လမြိုင်မြို့၊ မုပွန်ရပ်ကွက်ရှိ မြန်မာ့မီးရထားလုပ်ငန်းပိုင် မြေနေရာ ၁ ဧကအား လွှဲပြောင်း ရယူပြီးတော့မှ ဆောင်ရွက်ရန် လျာထားဆောင်ရွက်ခဲ့ပါတယ်။ ၂၀၁၇-၂၀၁၈ ဘဏ္ဍာနှစ် ငွေလုံးငွေရင်း အသုံးစရိတ်ရန်ပုံငွေမှာ ဒေသထွက်ကုန်ပစ္စည်းရောင်းချရန်ဈေးနဲ့ ထုတ်ကုန်ပစ္စည်းများ ထုတ်လုပ်ရေး စင်တာ အတွက် US$ ၆၀,၀၀၀ လျာထားတောင်းခံရရှိခဲ့ပါတယ်။ ဒါပေမယ့် ရွေးချယ်လိုက်တဲ့ မြန်မာ့ မီးရထားမှ ရရှိမယ့် မြေနေရာဟာ ဈေးကွက်အနေအထားအရ အချက်အချာ မကျတာကြောင့် ADB မှ ဈေးဆောက်လုပ်မည့် အစီအစဉ်အား ခေတ္တရပ်ဆိုင်းခဲ့ပြီး မော်လမြိုင်မြို့၊ သံလွင်မြစ်အတွင်းမှာ ဈေးသင်္ဘော (Market Boat) ဆောက်လုပ်ရန် ၂၀၁ရ ခုနှစ်၊ မတ်လမှစတင် ပြီးတော့မှ မွန်ပြည်နယ်အစိုးရအဖွဲ့နဲ့ ညှိနှိုင်းပြီး ထပ်မံစီစဉ်ဆောင်ရွက်ခဲ့ပါတယ်။ Power Point ဖြင့် တင်ပြအပ်ပါတယ်ခင်ဗျား။ ယင်းဈေးသင်္ဘောမှာ နှစ်အလိုက် ဆက်လက်ဆောင်ရွက်ရန် ပြုပြင်ထိန်းသိမ်းရေးစရိတ် ကြီးမြင့် မှာဖြစ်တဲ့ အကြောင်း ထပ်မံလေ့လာဖော်ထုတ်တွေ့ရှိရတာကြောင့် ဈေးသင်္ဘောဆောက်လုပ်ခြင်းလုပ်ငန်းကို ထပ်မံ ရပ်ဆိုင်းခဲ့ပါတယ်။ ဈေးသင်္ဘောအတွက် ပုံစံရေးဆွဲခြင်း၊ ဈေးနှုန်းတွက်ချက်ခြင်းများအတွက် ADB မှသာ ကျခံသုံးစွဲခဲ့ပါတယ်။ စီမံကိန်းထောက်ပံ့ငွေမှ သုံးစွဲခဲ့ခြင်းမရှိကြောင်း တင်ပြအပ်ပါတယ်ခင်ဗျာ။ အဲဒီနောက် ၂၀၁ရ ခုနှစ်၊ ဒီဇင်ဘာလမှာ ကျိုက်ထီးရိုးစေတီဖူးမြော်တဲ့ ပြည်တွင်း/ပြည်ပ ခရီးသွား ဧည့်သည်အဝင်အထွက်များတဲ့ ကျိုက်ထိုမြို့နယ်အတွင်းရှိ သင့်တော်တဲ့မြေနေရာများ ရရှိနိုင်ရေးအတွက် မွန်ပြည်နယ်အစိုးရအဖွဲ့သို့ ညှိနှိုင်းတောင်းခံဆောင်ရွက်ခဲ့သော်လည်း ယင်းကျိုက်ထိုမြို့ရှိ မြေနေရာမှာ လတ်တလော အကောင်အထည်ဖော်နိုင်သေးခြင်းမရှိကြောင်း သိရှိရပါသဖြင့် ဆောင်ရွက်နိုင်ခြင်း မရှိသေး ပါဘူးခင်ဗျာ။ ယခင်က ဈေးကွက်အနေအထားမကောင်းခဲ့သော မော်လမြိုင်မြို့၊ မုပွန်ရပ်ကွက်ရှိ မူလလျာထားတဲ့ မြန်မာ့မီးရထားမှ လွှဲပြောင်းရရှိမည့် မြေနေရာမှာ ယခုအခါချောင်းဆုံ၊ ဗိုလ်ချုပ်အောင်ဆန်းတံတား ဖွင့်လှစ်ပြီးဖြစ်၍ လမ်းပန်းဆက်သွယ်ရေး အဆင်ပြေလာတဲ့အတွက်ကြောင့် အာရှဖွံ့ဖြိုးရေးဘဏ်အဖွဲ့နဲ့ ပြန်လည်သွားရောက်စစ်ဆေးခဲ့ရာ လောလောဆယ် အချက်အချာ မကျသေးသော်လည်း ပတ်ဝန်းကျင် အနေအထားကောင်းမွန်ခြင်း၊ စီမံကိန်းနှင့်ပတ်သက်တဲ့ အလုပ်ရုံဆွေးနွေးပွဲများ၊ သင်တန်းများ ဆောင်ရွက် ပေးနိုင်ခြင်း၊ အမှတ်တရ အရောင်းဆိုင်များနဲ့ စားသောက်ဆိုင်များ ဆောင်ရွက်ပေးနိုင်မယ့် အခြေအနေ ရှိခြင်းတို့ကြောင့် ADB မှ စိစစ်ရေးအဖွဲ့ဖြင့် စိစစ်ပြီး ၎င်းမြေနေရာမှာသာ ဈေးနှင့် Production Centre ဆောက်လုပ်ရန် လျာထားအတည်ပြုခဲ့ပြီး ပုံစံမူကြမ်းများ ထပ်မံရေးဆွဲခဲ့ပါတယ်။ ပုံစံမူကြမ်းများဟာ နိုင်ငံတကာ စံချိန်စံညွှန်းနှင့်အညီ ဝါးကိုအခြေခံ၍ ဆောက်လုပ်ထားသည့် အဆောက်အဦပုံစံများအား နမူနာယူပြီး ရေးဆွဲထားခြင်းဖြစ်ပါတယ်။ ၎င်းဝါးများဟာ ဓာတုဆေးရည်နဲ့ စီမံထားတဲ့ဝါးများလည်း ဖြစ်တယ်။ အဲဒီဝါးအတွင်းပိုင်းမှာ တိုင်အဖြစ်ခိုင်ခံ့စေရန် Steel သံချောင်းများ ထည့်သွင်း၍လည်း ဆောင်ရွက်ထားတယ်။ အမိုးမှာလည်း ဝါးဖြင့်မိုးထားသော်လည်း မိုးရေမယိုရန် စီမံထားပါ၍လည်းကောင်း အဆိုပါ အဆောက်အဦမှာ နှစ် ၃၀ ကျော်အထိ ကြာခံမှုရှိပါတယ်။ Power Point ဖြင့် တင်ပြအပ်ပါတယ်ခင်ဗျား။ ၂၀၁၈-၂၀၁၉ ဘဏ္ဍာနှစ်၊ ဧပြီလမှ စက်တင်ဘာလအထိ ၆ လအတွက် ငွေလုံးငွေရင်းအသုံးစရိတ် ရန်ပုံငွေမှာ တည်ဆောက်ရေးလုပ်ငန်း၂ မျိုးအတွက် USD ၅၃၅,၀၀၀ နှင့်ညီမျှတဲ့ ကျပ်ငွေ ၇၃၈.၃ သန်း အား လျာထားတောင်းခံထားပါတယ်။ အဆောက်အဦးဆောက်လုပ်ရန်အတွက် မြေသားနမူနာစမ်းသပ်ခြင်းများ ဆောင်ရွက်ပြီးမှ အတည်ပြု ပုံစံနှင့် အသေးစိတ်ကုန်ကျငွေစရိတ် စာရင်းများအား ပြန်လည်ရေးဆွဲ ဆောင်ရွက်သွားမှာဖြစ်ပါတယ်။ စီမံကိန်းဆောင်ရွက်ရာမှာလည်း အာရှဖွံ့ဖြိုးရေးဘဏ် (ADB)ရဲ့ မူဝါဒများ၊ လုပ်ငန်းစဉ်များအပေါ် မိမိ ဝန်ကြီးဌာနရဲ့ လိုအပ်ချက်ကို ပေါင်းစပ် ညှိနှိုင်းဆောင်ရွက်မှာ ဖြစ်ပါတယ်။ အထူးသဖြင့် သဘာဝအရင်းအမြစ်များကို ထုတ်ယူသုံးစွဲရတဲ့ စီမံကိန်းမျိုးထက် သဘာဝပတ်ဝန်းကျင်ကို မထိခိုက်တဲ့ စီမံကိန်းမျိုးကို ရွေးချယ်ဆောင်ရွက်မှာ ဖြစ်ပါတယ်။ ယခုစီမံကိန်းမှာ ဆောင်ရွက်မယ့် အိမ်တွင်း အသေးစားလုပ်ငန်းများမှာ သဘာဝကိုအခြေခံတဲ့ ဒေသထွက်ကုန်ကြမ်းများကို အသုံးပြုတဲ့ ထုတ်လုပ်မှုများ ကိုသာ အဓိကထား ဆောင်ရွက်သွားမှာ ဖြစ်ပါတယ်။ ဥပမာ ချည်ထည်၊ သဘာဝ ဆိုးဆေး၊ လက်ယက္ကန်း၊ သဘာဝဆပ်ပြာ၊ ဝါးနှင့်ပြုလုပ်ထားတဲ့ ပစ္စည်းများ အစရှိတဲ့ကုန်များ ဖြစ်ပါ ကြောင်းနှင့် ထုတ်လုပ်ကုန်ပစ္စည်းများကို ခရီးသွားဧည့်သည်များ အတွက် ကျိုက်ထိုမြို့နယ် ကင်မွန်းစခန်းမှာလည်း အရောင်းဆိုင်တစ်ခု ဖွင့်လှစ်နိုင်ရန် စီစဉ်ဆောင်ရွက် သွားပါမယ်။ ဒီစီမံကိန်းရဲ့ ရည်မှန်းချက်ဖြစ်တဲ့ ဆင်းရဲနွမ်းပါးသူများနဲ့ အမျိုးသမီးများအတွက် စီးပွားရေး လုပ်ဆောင်မှုစွမ်းရည် မြှင့်တင်ရေးဖြစ်၍ အမှန်တကယ် စီးပွားရေးအတွက် တွက်ခြေကိုက်မယ့်နေရာ၊ လုပ်ငန်းများကိုသာ အထူးစိစစ် ရွေးချယ်ဆောင်ရွက်နေရပါသောကြောင့် ယခုကဲ့သို့ ာင်ရွက် နေရခြင်းဖြစ်ပါကြောင်း ပြန်လည်ဖြေကြားအပ်ပါတယ်။ ကျေးဇူးတင်ပါတယ်ခင်ဗျာ။</speech>
<speech type="speaker">ဆောက်လုပ်ရေးဝန်ကြီးဌာန ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="14">ဦးကျော်လင်း(ဒုတိယဝန်ကြီး၊ ဆောက်လုပ်ရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်သူ့လွှတ်တော် ဥက္ကဋ္ဌကြီးနဲ့တကွ ပြည်ထောင်စုလွှတ်တော် ကိုယ်စားလှယ်များ၊ ဖိတ်ကြားထားသော ဧည့်သည်တော်များအားလုံး မင်္ဂလာအပေါင်းနဲ့ ပြည့်စုံကြပါစေလို့ ဆုမွန်ကောင်းတောင်းရင်း နှုတ်ခွန်းဆက်သအပ်ပါတယ်။ ကျွန်တော်ကတော့ ဆောက်လုပ်ရေးဝန်ကြီးဌာန ဒုတိယဝန်ကြီး ဦးကျော်လင်း ဖြစ်ပါတယ်။ ကျွန်တော့အနေဖြင့် ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ အမျိုးသားစီမံကိန်း ဥပဒေကြမ်းနှင့် ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေကြမ်းတို့၏ မူနှင့် အခြေခံသဘောများ၊ စီမံကိန်းလုပ်ငန်းများ၊ ရငွေသုံးငွေများနဲ့စပ်လျဉ်း၍ ဒုတိယအကြိမ် ပြည်ထောင်စုလွှတ်တော် သတ္တမပုံမှန် အစည်းအဝေး နဝမနေ့၌ လွှတ်တော်ကိုယ်စားလှယ်များမှ ဆွေးနွေးတင်ပြခဲ့ခြင်းအပေါ် ဆောက်လုပ်ရေး ဝန်ကြီးဌာနနဲ့ပတ်သက်သည့် ကိစ္စရပ်များအား ပြန်လည်ရှင်းလင်း တင်ပြသွားမှာဖြစ်ပါတယ်။ လေးစားအပ်ပါသော နာယကကြီးခင်ဗျား။ ပထမဦးစွာ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းအပေါ် ပြည်ထောင်စုလွှတ်တော် ပူးပေါင်းကော်မတီနှစ်ရပ်ရဲ့ ငွေကြေးဆိုင်ရာသုံးသပ်ချက် အစီရင်ခံစာပါ အကြံပြုချက်များနှင့် ဆုံးဖြတ်ချက်များကို သဘောတူညီပါကြောင်းနှင့် အလေးအနက်ထား လိုက်နာဆောင်ရွက်သွားမှာဖြစ်ပါကြောင်း တင်ပြအပ်ပါတယ်။ ဆက်လက်ပြီးတော့လည်း ကိုယ်စားလှယ် တော်ကြီးများရဲ့ ဆွေးနွေးချက်များရှိပါတယ်။ ဒါတွေနဲ့ပတ်သက်ပြီးတော့လည်း တစ်ချက်ချင်း တစ်ချက်ချင်းကို ကျွန်တော့အနေနဲ့ မှတ်သားထားပြီးတော့ အရေးယူရမယ့်ကိစ္စများကိုလည်း ချက်ချင်း ထိထိရောက်ရောက် အရေးယူသွားမှာဖြစ်ပါတယ်။ ပြုပြင်ပြောင်းလဲရမယ့် အချက်များကိုလည်း ထိထိရောက်ရောက် ပြုပြင် ပြောင်းလဲရန် ဆောင်ရွက်သွားမည်ဖြစ်ပါကြောင်း ဦးစွာမဏာမ တင်ပြလိုပါတယ်။ လေးစားအပ်ပါသော နာယကကြီးခင်ဗျား။ Power Point ဖြင့် ရှင်းလင်းခွင့်ပြုပါရန် တင်ပြအပ် ပါတယ်။ ကိုယ်စားလှယ်တော်ကြီးများ ရှင်းလင်းဆွေးနွေးချက်နှင့် ပတ်သက်ပြီးတော့ အချက်များကို ကဏ္ဍအလိုက် ခွဲခြားမည်ဆိုလျှင် အပိုင်းကြီး ၆ ပိုင်း တွေ့ရမှာဖြစ်ပါတယ်။ အဲဒါတွေကတော့ ဘတ်ဂျတ်အလွဲသုံးစားမှု များကိုထောက်ပြခြင်း၊ PAE Rate များပြားနေခြင်းကိစ္စ၊ အဆောက်အဦ Design များ ပြင်ဆင်ခြင်းကိစ္စ qp:empe ogóscopzadqjosąp:1 630060:$:op: (8:Geswarogi Third Party Inspection ကိစ္စများနှင့် ရန်ကုန်-မန္တလေးအမြန်လမ်းကိစ္စရပ်များ ဖြစ်ပါတယ်။ ပထမဦးဆုံးအချက်ဖြစ်တဲ့ ဘတ်ဂျက်အလွဲသုံးစားမှုနဲ့ပတ်သက်ပြီး အားလုံးဝိုင်းဝန်းထောက်ပြ ဆွေးနွေးတာကိုတွေ့ရပါတယ်။ နိုင်ငံတော်ဘဏ္ဍာကို အလွဲသုံးစားပြုလုပ်ခြင်း၊ အဂတိလိုက်စားမှုများ ပြုလုပ်ခြင်းတို့အတွက် သုံးသပ်တင်ပြချက်များကိုလည်း တွေ့ရှိရပါတယ်။ ကျွန်တော်တို့ဌာနအနေဖြင့် ပြုပြင် ဆောင်ရွက်နေဆဲဖြစ်တဲ့ ယခုရှေ့ဆက်ပြီးတော့ အလွဲသုံးစားမှုတွေမဖြစ်ဖို့အတွက် ဘယ်လိုစီမံ ကွပ်ကဲဆောင်ရွက်သွားမယ်ဆိုတာကိုလည်း ရှင်းလင်းတင်ပြသွားမှာဖြစ်ပါတယ်။ ဒါနဲ့ပတ်သက်ပြီးတော့ တွေ့ရှိရတာက ပထမဦးဆုံး စနစ်နဲ့ပတ်သက်ပြီးတော့ စနစ်ကြီးဟာ မှားယွင်း နေတယ်။ ဒါကြောင့်မို့လို့ အစိုးရဝန်ထမ်းတွေက ငွေကြေးကို ကိုင်တွယ်ဆောင်ရွက်နေတယ်ဆိုရင်တော့ ဘယ်သူပဲတာဝန်ယူမှု တစ်နေရာမဟုတ် တစ်နေရာမှာ ငွေကြေးနဲ့ပတ်သက်ပြီးတော့ အမှားအယွင်းတွေ လုပ်နိုင်တဲ့ အခြေအနေတွေ ရှိနေပါတယ်။ ဒါကြောင့်မို့လို့ ၂၀၁၆ ခုနှစ်၊ အစိုးရသစ်တက်လာလာခြင်း းက စစ်ကြီးမားယင်းခေတ်အတက် ခက်ခင်းစနစ် ပြုပြင်ရမယ်ဘော ကန်တော် စတင်ဆောင်ရွက်ခဲ့ခြင်း ဖြစ်ပါတယ်။ ငွေကြေးကိုင်တွယ်သုံးစွဲနေတဲ့ စနစ်အမှားကြီးကို ပြုပြင်ဖို့အတွက် ကျွန်တော့အနေဖြင့် ပြည်ထောင်စုလွှတ်တော်မှာ ရှင်းလင်းတင်ပြခဲ့ပြီးဖြစ်ပါတယ်။ ကျွန်တော်တို့ ဝန်ကြီးဌာန အနေဖြင့် Regulatory Body ဖြစ်အောင် ADB ရဲ့ လမ်းညွှန်ချက်နဲ့အညီ တစ်ဆင့်ချင်းသွားနေပါတယ် ဆိုပြီးတော့ ကျွန်တော်တို့ Regulatory Body ဖြစ်ပြီဆိုရင်တော့ ငွေကြေးလုံးဝ မကိုင်တော့ဘူးဆိုတဲ့ ကိစ္စကို ပြည်ထောင်စုလွှတ်တော်မှာ ရှင်းလင်းတင်ပြခဲ့ပြီး ဖြစ်ပါတယ်။ ဒီနေရာမှာ ကျွန်တော်တို့ သွားနေတဲ့ လမ်းကြောင်းကို အကျဉ်းချုပ် ရှင်းလင်းတင်ပြခွင့်ပြုပါခင်ဗျား။ လေးစားအပ်ပါသော နာယကကြီးခင်ဗျား။ ၁၄-၂-၂၀၁၈ ရက်နေ့ ပြည်သူ့လွှတ်တော်အစည်းအဝေးမှာ ပြည်သူ့လွှတ်တော်ဥက္ကဋ္ဌကြီးမှ ၂၀၂၀ ခုနှစ်နောက်ပိုင်း Regulatory Body ဆောင်ရွက်သွားမည်ဖြစ်ရာ တတ်နိုင်သလောက် ှေ့တိုးပြီး ဖြစ်အောင်ဆောင်ရွက်ဖို့ ကျွန်တော်တို့ဝန်ကြီးဌာနကို တိုက်ရိုက် လမ်းညွှန်ခဲ့ပါတယ်။ လွှတ်တော်ဥက္ကဋ္ဌကြီးရဲ့ လမ်းညွှန်ချက်ကို အလေးအနက်ထားပြီးတော့ အမြန်ဆုံး ပြောင်းလဲဆောင်ရွက်သွားမှာဖြစ်ပါတယ်။ ဆောက်လုပ်ရေးဝန်ကြီးဌာနမှာ ဌာနကြီး ၅ ခုရှိပါတယ်။ လမ်းဦးစီး ဌာန၊ တံတားဦးစီးဌာန၊ အဆောက်အဦးဦးစီးဌာန၊ မြို့ပြနှင့်အိမ်ရာဖွံ့ဖြိုးရေးဦးစီးဌာနနှင့် ကျေးလက်လမ်း ဖွံ့ဖြိုးရေးဦးစီးဌာနဆိုတဲ့ ဌာနကြီး ၅ ခုအနက်မှာ ကျွန်တော်တို့ အရင်ဆုံး Regulatory Body ပြောင်းလဲ ဖို့အတွက် အလွယ်ကူဆုံးဖြစ်တဲ့ အဆောက်အဦဦးစီးဌာနကို စတင်ဆောင်ရွက်သွားမှာဖြစ်ပါတယ်။ အဆောက်အဦဦးစီးဌာနရဲ့ အဓိကတာဝန်က Construction Industry Development ဖြစ်ဖို့ပဲ Odolosušil 31oaQ Construction Management Manual, Maintenance Manual, Safety, Health Environment m od:33ąmozi FIDIC Guideline spoloo vaigzam.cozins Third Party mopood quuộ Check List 6021 zal@s:03a8o3$m:qmcozoi opostos ဆောင်ရွက်သွားရမှာ ဖြစ်ပါတယ်။ ၂၀၁၈ ခုနှစ်၊ ဧပြီ ၁ ရက်ကစပြီးတော့ အဆောက်အဦဦးစီးဌာနကို ပြင်ပ ဝန်ကြီးဌာနများက အပ်နှံတဲ့လုပ်ငန်းများ၊ ဥပမာအားဖြင့် ကျန်းမာရေးဝန်ကြီးဌာနက ဆေးရုံတွေ၊ ပညာရေး ဝန်ကြီးဌာနရဲ့ ကျောင်းတွေ၊ အဆောက်အဦတွေကို အဆောက်အဦဦးစီးဌာနအနေနဲ့ လက်ခံဆောင်ရွက် ပေးမှာမဟုတ်တော့ပါဘူး။ သက်ဆိုင်ရာဝန်ကြီးဌာနများ သို့မဟုတ်လို့ရှိရင်လည်း သက်ဆိုင်ရာ တိုင်းဒေသကြီး/ ပြည်နယ်ဝန်ကြီးချုပ်များကနေ တင်ဒါခေါ်ယူဆောင်ရွက်သွားရမှာဖြစ်ပြီးတော့ တင်ဒါခေါ်ယူဆောင်ရွက်တဲ့ အင်ဂျင်နီယာပိုင်း၊ နည်းပညာပိုင်းတွေနဲ့ လိုအပ်လို့အကူအညီတောင်းတဲ့ော့ FIDIC Guideline များနှင့်အညီ သွားရောက်ကူညီ ရှင်းပြပေးမှာဖြစ်ပါတယ်။ လေးစားအပ်ပါသော နာယကကြီးခင်ဗျား။ နောက်ဦးစီးဌာနတစ်ခုဖြစ်တဲ့ ကျေးလက်လမ်းဖွံ့ဖြိုးရေး ဦးစီးဌာနက ဆောက်လုပ်ရေးဝန်ကြီးဌာနရဲ့ ဦးစီးဌာနအသစ်ဖြစ်ပါတယ်။ သူ့ကိုလည်းပဲ စတင်ကတည်းက Regulatory Body ဖြစ်ဖို့အတွက် ဆောင်ရွက်မယ့်အစီအစဉ်ကို ရှင်းလင်းတင်ပြပါ့မယ်။ ကျေးလက်လမ်း ဖွံ့ဖြိုးရေးဦးစီးဌာနအနေနဲ့ ပြည်ထောင်စုဘတ်ဂျက်နဲ့ ဆောင်ရွက်မယ့်ကိစ္စအားလုံးကို ၂၀၁၈ခုနှစ်၊ ဧပြီလ ၁ ရက်ကစပြီးတော့ ကိုယ်တိုင်ဆောင်ရွက်မှု မပြုတော့ပါဘူး။ တင်ဒါစနစ်ဖြင့်သာ ဆောင်ရွက်သွားမှာ ဖြစ်ပါတယ်။ ဒီနေရာမှာ အချို့သော တိုင်းဒေသကြီး/ ပြည်နယ်ဝန်ကြီးချုပ်များမှ ကျေးလက်လမ်းဖွံ့ဖြိုးရေး ဦးစီးဌာနမှ ကိုယ်တိုင်ဆောင်ရွက်မှ ဖြစ်ပါမယ်လို့ပြောလာခဲ့ရင်၊ တင်ပြလာခဲ့ရင် သို့မဟုတ်ရင်လဲ ဆောင်ရွက်မယ့် ပြင်ပအဖွဲ့အစည်း၊ ကုမ္ပဏီများနဲ့ ဆောင်ရွက်နိုင်တဲ့အခြေအနေ မရှိသေးဘူးဆိုရင်တော့ ကျေးလက်လမ်း ဖွံ့ဖြိုးရေးဦးစီးဌာနအနေနဲ့ ကူညီဆောင်ရွက်ပေးမှာ ဖြစ်ပါတယ်။ ဒါကလည်းပဲ ၂၀၁၈ ခုနှစ်၊ ဧပြီလ ၁ ရက် ကနေ ၂၀၁၉ ခုနှစ်၊ စက်တင်ဘာလ ၃၀ ရက်နေ့ထိပဲ သတ်မှတ်ပြီး ဆောင်ရွက်ပေးမှာ ဖြစ်ပါတယ်။ ၂၀၁၉ ခုနှစ်၊ အောက်တိုဘာလ ၁ ရက်ကစပြီးတော့ ကျေးလက်လမ်းဖွံ့ဖြိုးရေးဦးစီးဌာနဟာ Regulatory Body စစ်စစ်သို့ လုံးဝပြောင်းလဲသွားမှာ ဖြစ်ပါတယ်။ အကျဉ်းချုပ်အနေနဲ့ကတော့ ကျေးလက်လမ်းဖွံ့ဖြိုးရေးဦးစီးဌာနသည် ၂၀၁၈ ခုနှစ်၊ ဧပြီလ ၁ ရက် ကစပြီး ပြည်ထောင်စုဘတ်ဂျက်နဲ့ ကိုယ်တိုင်ဆောင်ရွက်မှုမရှိတော့ပါဘူး။ တိုင်းဒေသကြီးနဲ့ ပြည်နယ်အစိုးရ အဖွဲ့များအနေဖြင့် ဝန်ကြီးဌာနမှဆောင်ရွက်ပေးရန် တောင်းဆိုလာလျှင်တော့ ၂၀၁၉ ခုနှစ်၊ စက်တင်ဘာလ ၃၀ ရက်ထိပဲ ဆောင်ရွက်ပေးမှာဖြစ်ပြီးတော့ ၂၀၁၉ ခုနှစ်၊ အောက်တိုဘာလ ၁ ရက် ကစပြီးတော့ ကျေးလက် လမ်းဖွံ့ဖြိုးရေးဦးစီးဌာနသည် Regulatory Body စစ်စစ် ဆောင်ရွက်သွားမှာဖြစ်ပါတယ်။ လေးစားအပ်ပါသော နာယကကြီးခင်ဗျား။ နောက်ဦးစီးဌာန တစ်ခုဖြစ်တဲ့ မြို့ပြနှင့် အိမ်ရာဖွံ့ဖြိုးရေး ဦးစီးဌာနသည် ယခင်ကတည်းက Regulatory Body ရဲ့ အစိတ်အပိုင်းအနေနဲ့ သွားနေတာဖြစ်ပြီးတော့ သို့သော်လည်းပဲ တစ်ဖက်မှာ ငွေကိုင်သုံးစွဲနေရတဲ့ကိစ္စကတော့ အိမ်ရာတွေကိုရောင်းတဲ့စနစ် ဖြစ်ပါတယ်။ မြေယာတွေကိုဝယ်ဖို့ လိုအပ်တယ်ဆိုရင်ဝယ်မယ်။ အိမ်ရာတွေကို ဆောက်လုပ်ရောင်းချမယ်ဆိုတဲ့ စနစ်က ငွေကိုင်သုံးစွဲနေတဲ့ စနစ်ပဲဖြစ်ပါတယ်။ ဒါတွေကိုလည်းပဲ ၂၀၁၉ ခုနှစ်၊ အောက်တိုဘာလ ၁ ရက်နေ့ကစပြီးတော့ National Housing Board opscoscesaozos ADB à Sampsaaed sogogaozê:go cosa: ce ယခုကတည်းက ဆောင်ရွက်နေတာဖြစ်ပါတယ်။ တိုင်းဒေသကြီးနဲ့ ပြည်နယ် Housing Board တွေက အိမ်ရာတွေအားလုံးကို ထုတ်လုပ်မယ်။ ပြည်သူတွေရဲ့ အိမ်ရာလိုအပ်ချက်တွေကိုလည်းပဲ သက်ဆိုင်ရာ Housing Board များကနေပဲ ရောင်းချရမှာဖြစ်ပါတယ်။ ပထမဦးဆုံးအနေနဲ့ ရန်ကုန်တိုင်းဒေသကြီးရဲ့ Housing Board ကို ဗိုလ်ချုပ်လမ်းမှာရှိတဲ့ မြို့ပြနဲ့ အိမ်ရာဖွံ့ဖြိုးရေးဦးစီးဌာန(ရုံးချုပ်) မြေညီထပ်မှာ စတင်ဖွင့်လှစ်ဖို့ ပြင်ဆင်နေပြီ ဖြစ်ပါတယ်။ ဒါကြောင့်မို့လို့ မြို့ပြနှင့် အိမ်ရာဖွံ့ဖြိုးရေးဦးစီးဌာနအနေနဲ့လည်း ၂၀၁၉ ခုနှစ်၊ အောက်တိုဘာလ ၁ ရက်နေ့ဆိုရင် Regulatory Body စစ်စစ်ပြောင်းလဲသွားမှာဖြစ်ကြောင်း တင်ပြအပ်ပါတယ်။ လေးစားအပ်ပါသော နာယကကြီးခင်ဗျား။ လမ်းဦးစီးဌာန၊ တံတားဦးစီးဌာနအနေနဲ့ Regulatory Body yoo Losecəosgodce 90Standard and Specification 60zı Rules and regulation Gozi Laws cozi Standard Operating Procedures cozi Policies and Plans coz oooooocê: တွေကို ADB အကူအညီနဲ့ ရေးဆွဲလျက်ရှိပါတယ်။ ဒါတွေအားလုံး ရေးဆွဲပြီးရင်တော့ လမ်းဦးစီးဌာန၊ တံတားဦးစီးဌာနတို့ဟာ မူလခန့်မှန်းထားတဲ့ ၂၀၂၀ ခုနှစ်၊ ဒီဇင်ဘာလမတိုင်မီမှာပဲ Regulatory Body အဖြစ်ပြောင်းမယ်လို့ စီစဉ်ထားရှိပါတယ်။ ဒါနဲ့ပတ်သက်ပြီးတော့လည်း ADB ကို ဒီထက် စောနိုင်သမျှစောပြီး ပြီးစီးစေဖို့ တိုက်တွန်းထားပြီးဖြစ်တဲ့အတွက် ADB က မစ္စတာအန်ဒရူးတို့အဖွဲ့ကလည်း ဒီတိုက်တွန်းချက်ကို လက်ခံပြီးတော့ အတတ်နိုင်ဆုံး အမြန်ဆုံးပြီးစီးအောင် ဆောင်ရွက်လျက်ရှိကြောင်း တင်ပြအပ်ပါတယ်။ ဒီလိုအသွင်ကူးပြောင်းကာလမှာလည်း ဝန်ထမ်းတွေကို မသမာမှု၊ ညွှန်ကြားချက်တွေကို မလိုက်နာမှု တွေကြောင့် အရေးယူဆောင်ရွက်မှုတွေရှိပါတယ်။ ယခုအစိုးရသစ် တာဝန်ယူဆောင်ရွက်တဲ့ ၂၀၁၆ ခုနှစ်၊ ဧပြီ ၁ ရက်မှ ယနေ့ထိ အင်ဂျင်နီယာဝန်ထမ်းတွေနဲ့ ပတ်သက်ပြီးတော့ ၎င်းတို့ရဲ့ ဆောင်ရွက်ချက်တွေ ပေါ်မှာ တာဝန်ယူမှု၊ တာဝန်ခံမှုအရ အားနည်းချက်တွေကို ပြင်းပြင်းထန်ထန် အရေးယူခဲ့ပြီးတော့ အရေးယူ ဆောင်ရွက်မှုများကို Power Point ဇယားဖြင့် ဖော်ပြထားပါတယ်။ ရှေ့ဆက်ပြီးတော့လည်း အလွဲသုံးစားမှုတွေ၊ တိကျတဲ့တိုင်ကြားမှုတွေရရှိပါက အသေးစိတ် စိစစ် စစ်ဆေးပြီး မှန်ကန်တယ်ဆိုလို့ရှိရင် ဝန်ကြီးဌာနအနေနဲ့ တည်ဆဲဥပဒေများအရ ပြင်းထန်စွာ အရေးယူ အပြစ်ပေး ဆောင်ရွက်သွားမှာဖြစ်ကြောင်းကိုလည်း တင်ပြအပ်ပါတယ်။ တည်ဆောက်ရေး လုပ်ငန်းများ ပွင့်လင်းမြင်သာမှုရှိရေးနှင့် အဂတိလိုက်စားမှု လျှော့ချနိုင်ရေးတို့ အတွက် တစ်ကမ္ဘာလုံးနဲ့ဆိုင်တဲ့ Cost ဆိုတဲ့ Construction Sector Transparency Initiative အဖွဲ့အစည်းရဲ့ ဌာနေကိုယ်စားလှယ်ဖြစ်တဲ့ ဗြိတိသျှသံအမတ်ဟောင်း Mrs. Vicky Bowman တို့အဖွဲ့နဲ့ ပူးပေါင်းပြီးတော့ စီမံကိန်းလုပ်ငန်းခွင်များကို ရှောင်တခင်စစ်ဆေးခြင်းနဲ့ သတ်မှတ်စံနှုန်းနဲ့အညီ ဖြစ်စေရေး တို့ကိုလည်း ပူးပေါင်းဆောင်ရွက်သွားရန် ညှိနှိုင်းထားရှိပါတယ်။ လေးစားအပ်ပါသော နာယကကြီးခင်ဗျား။ ဆောက်လုပ်ရေးဝန်ကြီးဌာနရဲ့ PAE နှုန်းထားများက ပြင်ပနှင့် နှိုင်းယှဉ်လျှင် များနေတယ်ဆိုတဲ့အချက်နဲ့ ပတ်သက်ပြီးတော့ ဆက်လက်တင်ပြရမည်ဆိုရင် PAE ဆိုသည်မှာ အဓိကအခြေခံအားဖြင့် အသုံးပြုတဲ့ Standard ပေါ်မှာမူတည်ပြီးတော့ ကွာခြားချက်တွေရှိသလို 3əcaobodza ozodąjošos sēE:GoTopos 8:? Working Stress Method $. Ultimate Strength Method but səcbslo:coscope: šlos:Eulosofi Ultimate Strength Design Method os Seismic မြေငလျင်ကိစ္စ ထည့်သွင်းတွက်ချက်ခြင်း၊ မတွက်ချက်ခြင်းအပေါ်မှာ မူတည်ပြီးတော့လည်း Reinforcement ၂၀% လောက်ကွာခြားနိုင်ပါတယ်။ ဒါ့အပြင် အောက်ခံမြေသားကောင်းမွန်မှုအပေါ် မူတည်ပြီးတော့လည်း PAE Rate များပြောင်းလဲနိုင်ပါတယ်။ ဆောက်လုပ်ရေးဝန်ကြီးဌာနအနေနဲ့ကတော့ လွန်ခဲ့တဲ့ နှစ်ပေါင်း ၅၀ လောက်ကစပြီး Working Stress Design Method နဲ့ တွက်ချက်တည်ဆောက်ခဲ့ပါတယ်။ ၁၉၈၈ ခုနှစ် မတိုင်ခင်ိုးရ အဆောက်အဦအားလုံးကို တာဝန်ယူတည်ဆောက်ခဲ့ပြီး တက္ကသိုလ်ကြီးတွေ၊ လွှတ်တော်အဆောက်အဦ ကြီးတွေ၊ လေယာဉ်ကွင်းကြီးတွေ၊ ဈေးကြီးများ၊ အားကစားရုံကြီးများ၊ ရုံးဌာနကြီးများ စတဲ့အဆောက်အဦ တွေကို တည်ဆောက်ခဲ့ပါတယ်။ ဒီအဆောက်အဦကြီးတွေဟာ ငလျင်ဒဏ်၊ သဘာဝဘေးဒဏ်တွေခံနိုင်ပြီး ယနေ့ထက်တိုင် ခိုင်ခန့်နေပါတယ်။ ကျွန်တော့အနေနဲ့ နမူနာလေးတစ်ခု တင်ပြလိုပါတယ်။ ၂၀၁၄ ခုနှစ် နိုဝင်ဘာလမှာ အမေရိကန် သမ္မတအိုဘားမား မြန်မာနိုင်ငံကို လာရောက်တဲ့ခရီးစဉ်မှာ ရန်ကုန်တက္ကသိုလ် စိန်ရတုခန်းမမှာ ကျောင်းသား၊ ကျောင်းသူအယောက် ၇၀၀ နဲ့ တွေ့ဆုံတဲ့ အခမ်းအနားလေး ပြုလုပ်ဖို့စီစဉ်ခဲ့ပါတယ်။ သမ္မတအိုဘားမား ရောက်လာတဲ့ ော့ Air Force-1 လေယာဉ်ကြီးနဲ့အတူ မြို့ပြအင်ဂျင်နီယာအဖွဲ့ တစ်ပါတည်း အဲဒီအမေရိကန်မြို့ပြအင်ဂျင်နီယာအဖွဲ့က ရန်ကုန်တက္ကသိုလ် စိန်ရတုခန်းမရဲ့ သက်တမ်းနှင့် အရွယ်အစားကို တွက်ချက်ပြီးတော့ အပေါ်ထပ်အခမ်းအနား တက်ရောက်မယ့် လူဦးရေကို ၄၀၀ ပဲ သူတို့ ခွင့်ပြုမယ်ဆိုပြီးတော့ ဆုံးဖြတ်ကြပါတယ်။ ဒီဘက်မှာက အမေရိကန်သံအမတ်ကြီး ဒဲရစ်မစ်ချ်နှင့်ညှိနှိုင်းပြီးတော့ မြန်မာကျောင်းသား၊ ကျောင်းသူ ၇၀၀ တက်ရောက်ဖို့ စီစဉ်ထားတာဖြစ်တဲ့အတွက် အခြားနေရာကို ပြောင်းရွှေ့ဖို့ကလည်း ချက်ချင်း မဖြစ်နိုင်တဲ့ အခြေအနေတွေ၊ အခက်အခဲတွေ ဖြစ်ပေါ်ခဲ့ပါတယ်။ ဒီအခြေအနေတွေအတွက် နောက်ဆုံးမှာ တာဝန်ယူဆောက်လုပ်ခဲ့တဲ့ ဆောက်လုပ်ရေးဝန်ကြီးဌာနက လာရောက်ရှင်းလင်းပါဆိုတဲ့အတွက် ကျွန်တော်တို့ အဖွဲ့က Air Force-1 ပေါ်က အမေရိကန်အင်ဂျင်နီယာအဖွဲ့တွေနဲ့ မျက်နှာချင်းဆိုင် ဖြေရှင်းခဲ့ရပြီးတော့ GƏosodio 869:0$08:99$336$. Working Stress Method ozodąmoosacme:1 Normal Critical Risk ဆိုတဲ့ Factor (၃)ခုကို ထည့်သွင်းတွက်ချက်ခဲ့တဲ့အကြောင်း အသေးစိတ်ရှင်းပြခဲ့ပါတယ်။ အဲဒီတော့မှ Air Force-1 ပေါ်က အင်ဂျင်နီယာအဖွဲ့က လက်ခံပြီးတော့ လူ ၇၀၀ ကို တက်ရောက် ခွင့်ပြုခဲ့ပါတယ်။ သမ္မတအိုဘားမားနဲ့ ကျောင်းသူကျောင်းသား ၇၀၀ တို့ တွေ့ဆုံပွဲ အောင်မြင်စွာ ကျင်းပ နိုင်ခဲ့ပြီးတော့ သမ္မတအိုဘားမား ဝါရှင်တန်ပြန်ရောက်ပြီးတော့ Winding Up ပြန်လုပ်ပြီးတဲ့ ော့ မြန်မာအင်ဂျင်နီယာတွေအတွက် သမ္မတအိုဘားမားကိုယ်တိုင် လက်မှတ်ထိုးပြီးတော့ Acknowledgement တစ်စောင်ပေးပို့လာတာကို လက်ခံရရှိခဲ့ပါတယ်။ ကျွန်တော်တို့ဌာနအနေနဲ့ ဒီဥပမာလေးက Specification တစ်ခုကို လက်ကိုင်ထားပြီးတော့ နိုင်ငံတော်ရဲ့ အရေးကြီးကိစ္စတစ်ခုကို ဖြေရှင်းနိုင်ခဲ့တဲ့ ဥပမာလေးပေးခြင်း ဖြစ်ပါတယ်။ လေးစားအပ်ပါသော နာယကကြီးခင်ဗျား။ အဆောက်အဦးဦးစီးဌာနကို ၂၀၁၈ ခုနှစ်၊ ဧပြီလမှစ၍ Regulatory Body ပြောင်းလဲပြီးတဲ့နောက်ပိုင်း အဆောက်အဦလုပ်ငန်းတွေကို ကိုယ်တိုင်ဆောင်ရွက်မှာ မဟုတ်တော့ဘဲ ဝန်ကြီးဌာနတွေ၊ သက်ဆိုင်ရာ တိုင်းဒေသကြီး/ ပြည်နယ်ဝန်ကြီးချုပ်တွေကပဲ တင်ဒါစနစ်နဲ့ ဆောင်ရွက်သွားပြီး လိုအပ်တဲ့ စည်းမျဉ်စည်းကမ်း၊ အမိန့်၊ ညွှန်ကြားချက်တွေကိုသာ ထုတ်ပြန်ပေးသွားမှာ ဖြစ်ပါတယ်။ ဒီနေရာမှ ဝန်ကြီးဌာနများကို အကြံပြုလိုတာလေးရှိပါတယ်။ ဝန်ကြီးဌာနများအနေနဲ့ အဆောက် အဦများ တည်ဆောက်ရာမှာ Seismic Loading ကို ထည့်သွင်းတွက်ချက်ပေးဖို့ အကြံပြုလိုပါတယ်။ မြန်မာ နိုင်ငံမှာ တနင်္သာရီတိုင်းဒေသကြီး ၁ ခုသာလျှင် ငလျင်ဇုန်က လွတ်မြောက်နိုင်တဲ့အခြေအနေရှိပြီး ကျန်တဲ့ တိုင်းဒေသကြီး/ ပြည်နယ်အားလုံးသည် ငလျင်ဇုန်အတွင်းမှာ အနည်းနဲ့အများ သက်ရောက်မှုရှိနေပါတယ်။ အထူးသဖြင့် စစ်ကိုင်း Fault ကြီးရဲ့ အပေါ်မှာရှိပြီးတော့ လူဦးရေထူထပ်တဲ့ မန္တလေးတိုင်း၊ နေပြည်တော်၊ ပဲခူးတိုင်း၊ ရန်ကုန်တိုင်းဒေသကြီးတွေမှာ အဆောက်အဦများ ဆောက်လုပ်မယ်ဆိုရင်တော့ Seismic Loading ကို မဖြစ်မနေ ထည့်သွင်းတွက်ချက်ဆောင်ရွက်ကြဖို့လည်း ဒီနေရာကနေ တိုက်တွန်းလိုက်ပါရစေ။ လေးစားအပ်ပါသော နာယကကြီးခင်ဗျား။ ဒီနေရာမှာ တင်ပြလိုတာကတော့ ကိုယ်စားလှယ်တစ်ဦး ဆွေးနွေးထားတာရှိပါတယ်။ တချို့ဆောက်လုပ်ရေးလုပ်ငန်းတွေမှာ ဒီဇိုင်းတွေပြောင်းလဲသွားတဲ့အတွက် လိုအပ်တဲ့ငွေကြေးတွေကို ထပ်မံတောင်းခံထားတာရှိပါတယ် ဆိုတဲ့အချက်ဖြစ်ပါတယ်။ ဒါနဲ့ပတ်သက်ပြီး တော့ ဒီဇိုင်းတွေ ပြောင်းလဲတာသည် ကျွန်တော်တို့ ဝန်ကြီးဌာနက ပြောင်းလဲတာမဟုတ်ပါဘူး။ Client ဖြစ်တဲ့ ကျွန်တော်တို့ဌာနကို လုပ်ငန်းအပ်နှံတဲ့ ဝန်ကြီးဌာနတွေက သူတို့ရဲ့ ဒီဇိုင်းပြောင်းလဲ ဆောင်ရွက်လို ကြောင်း ညှိနှိုင်းတင်ပြချက်များအရ ဒီဇိုင်း ပြောင်းလဲသွားရတာဖြစ်ပါတယ်။ အဓိကကတော့ ဒီဇိုင်း ပြောင်းလဲချင်တယ်ဆိုတဲ့ Client မူရင်းလုပ်ငန်းရှင်ရဲ့ လိုလားချက်ကြောင့် ပြောင်းလဲခြင်း ဖြစ်ကြောင်း ဒီနေရာကနေ တင်ပြလိုပါတယ်။ ဘယ်လိုပဲဖြစ်ဖြစ် ၂၀၁၈ ခုနှစ်၊ ဧပြီလ ၁ ရက်ရဲ့ နောက်ပိုင်းမှာတော့ တခြားဝန်ကြီး ဌာနများကအပ်နှံတဲ့ အဆောက်အဦလုပ်ငန်းအသစ်တွေကိုတော့ လက်ခံဆောင်ရွက်တော့မှာ မဟုတ်တော့ ဘဲနဲ့ Regulatory Body အဖြစ်သာ ဆောင်ရွက်တော့မည်ဖြစ်တဲ့အကြောင်း ထပ်မံတင်ပြ လိုပါတယ်။ နောက်တစ်ချက်ကတော့ သက်ဆိုင်ရာ ဒေသဈေးနှုန်းများသည် ပြင်ပဈေးနှုန်းထက် များနေတယ် ဆိုတဲ့ကိစ္စနဲ့ပတ်သက်ပြီး တင်ပြရမယ်ဆိုရင် သက်ဆိုင်ရာတိုင်းဒေသကြီး/ ပြည်နယ်ဝန်ကြီးချုပ်များက ၎င်းတို့အစိုးရအဖွဲ့မှ ဝန်ကြီးတစ်ဦးဦးကို ဥက္ကဋ္ဌအဖြစ် တာဝန်ပေးအပ်ပြီးတော့ ဒေသဈေးနှုန်း စိစစ် သတ်မှတ်ရေးကော်မတီများဖွဲ့စည်း၍ ၎င်းကော်မတီများရဲ့ အောက်မှာ ဝန်ကြီးဌာနအသီးအသီးမှ တိုင်း ဒေသကြီး/ ပြည်နယ်အဆင့်ကိုယ်စားလှယ်များက ကော်မတီဝင်များအဖြစ်ပါဝင်၍ ဖွဲ့စည်းဆောင်ရွက် ကြတာ ဖြစ်ပါတယ်။ လွှတ်တော်ရဲ့ ထောက်ပြခဲ့တဲ့ ဒေသဈေးနှုန်းနဲ့ပတ်သက်တဲ့ အကြံပြုချက်များကို ဝန်ကြီးဌာန အနေနဲ့ သက်ဆိုင်ရာ ဝန်ကြီးချုပ်များထံသို့ အကြံပြုစာရေးသား ပေးပို့သွားမှာဖြစ်ပါတယ်။ နောင်လာ မယ့်နှစ်တွေအတွက် သက်ဆိုင်ရာ တိုင်းဒေသကြီး/ ပြည်နယ်ဈေးနှုန်းများကို သတ်မှတ်ရာမှာ ဈေးနှုန်းမူကြမ်း ရေးဆွဲပြီးပါက သက်ဆိုင်ရာ တိုင်းဒေသကြီး/ ပြည်နယ်အတွင်းမှာရှိတဲ့ လွှတ်တော်ကိုယ်စားလှယ်များ၊ သက်ဆိုင်သူများအားလုံးကို ဖိတ်ကြားပြီး ဈေးနှုန်းမူကြမ်းကို တင်ပြသွားဖို့၊ ပြီးတော့မှ လိုအပ်တဲ့ပြင်ဆင် ချက်များကို အထပ်ထပ်ညှိနှိုင်းဆွေးနွေး ပြင်ဆင်စိစစ်ပြီးမှ တိုင်းဒေသကြီး/ ပြည်နယ်အစိုးရအဖွဲ့ အစည်း အဝေးသို့တင်ပြ၍ ဆုံးဖြတ်ချက်ရယူဆောင်ရွက်သွားရန်အတွက် တိုင်းဒေသကြီး/ ပြည်နယ်အစိုးရအဖွဲ့များသို့ အကြောင်းကြားစာများ ပေးပို့ထားပြီးဖြစ်ပါတယ်။ လေးစားအပ်ပါသော နာယကကြီးခင်ဗျား။ Third Party Inspection ကိစ္စများကို တိတိကျကျ ညွှန်ကြားဆောင်ရွက်ရေးနဲ့ ပတ်သက်ပြီးတော့ တင်ပြရရင် ဆွေးနွေးချက်များထဲမှာ Third Party တွေက ဘာလုပ်ရမလဲမသိ၊ ဘာစစ်ဆေးရမလဲမသိ ဆိုတဲ့အချက်များ ပါလာတာတွေ့ရပါတယ်။ ဒါနဲ့ ပတ်သက် 8:cos? FIDIC À Guideline 3ms:qndos cos goos:qndzaq Consultant aposs gulosušili Consultant ဆိုတာကလည်းပဲ လုပ်ငန်းပိုင်ရှင်သည် First Party၊ ဆောင်ရွက်မယ့် ကန်ထရိုက် Party 2028 Second Party $. Consultant 2028 Third Party Goulosofii Consultant savas 3ac0:pogossos apsaose godiqos o8 8:60s? Design 67:ag@:1 Structure Design ag@:1 Somsus neces srs. CISI Donostammers.. S Drit Mononoomont ဆောင်ရွက်ခြင်း စသည်ဖြင့် အဆင့်ဆင့်ဆွဲရခြင်းဖြစ်ပါတယ်။ ယခုကျွန်တော်တို့ ဆောင်ရွက်နေတဲ့ Third Party ဆိုတာကတော့ QA QC ကိုသာ စစ်ဆေးနိုင်တဲ့အဆင့်ပဲ လောလောဆယ်ရှိပါသေးတယ်။ Quality Control odcao: €ęzaozos Third Party 3369 e. ososgas:şę ogê:ossos Instruments တွေလိုအပ်ပါတယ်။ လောလောဆယ် တစ်နိုင်ငံလုံးအတိုင်းအတာအရ Third Party တွေမှာ ဒီအချက်တွေ မပြည့်စုံတဲ့အတွက် အခက်အခဲတွေ တွေ့နေရပါသေးတယ်။ ဒါကြောင့်မို့လို့ ကျွန်တော်တို့ ဝန်ကြီးဌာနရဲ့ တိုင်းဒေသကြီး/ ပြည်နယ်တွေ အားလုံးမှာ ဓာတ်ခွဲခန်းတွေထားရှိပြီးတော့ ဒီဓာတ်ခွဲခန်းတွေမှာ သက်ဆိုင်ရာ Third Party တွေက ဝင်ရောက်အသုံးပြု စစ်ဆေးနိုင်အောင်လို့ စီစဉ်ထားပါတယ်။ သူတို့အနေနဲ့ကျန်တဲ့ Instruments တွေကို ဖြည်းဖြည်းခြင်း စုဆောင်းသွားရမှာ ဖြစ်ပါတယ်။ ဒီနေရာမှာ QA QC ဆိုတာ ဘာလုပ်ရမယ် ဆိုတဲ့ကိစ္စရယ် Third Partyက ဘာတွေကို စစ်ဆေးရမယ်ဆိုတာရယ်၊ ဘယ်ဟာမှန်တယ်။ ဘယ်ဟာကိုမှားတယ် ဆိုတာနဲ့ပတ်သက်ပြီး ကျွန်တော်တို့ဝန်ကြီးဌာနအနေနဲ့ လုပ်ငန်းလမ်းညွှန်များ၊ Check List op: oposlo$cos:18:08closušill 316ozmocoS:Ò COS 8:60s? Awareness (ooozeozes Seminar တွေ၊ Training တွေကို ကျွန်တော်တို့ ဝန်ကြီးဌာနဖြစ်တဲ့ ရုံးအမှတ်(၁၁)မှာ ကျွန်တော်တို့ ဆောင်ရွက်ပေးသွားမှာ ဖြစ်ပါတယ်။ အဓိကကတော့ Third Party တွေက တာဝန်ယူမှု၊ တာဝန်ခံမှုရှိရမှာ ဖြစ်ပါတယ်။ တာဝန်ယူမှု၊ တာဝန်ခံမှုအပိုင်းက ဘာလဲဆိုတာကိုလည်း သတ်သတ်မှတ်မှတ် ရေးဆွဲ ပြဋ္ဌာန်းထားရှိရမှာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ နောက်ဆုံးတစ်ချက်ကတော့ ရန်ကုန်-မန္တလေး အမြန်လမ်း မကြီးနဲ့ပတ်သက်ပြီး ဆွေးနွေးတင်ပြသွားတာရှိပါတယ်။ အမြန်လမ်းမကြီးရဲ့ လမ်းလယ်ကျွန်းတွေကို Raised Median မှ Depressed Median ဖြစ်ဖို့ အတွက်နဲ့ပတ်သက်ပြီး မူလက အမြန်လမ်းမကြီးကို ကျွန်တော်တို့ ၈ လမ်းသွားကွန်ကရစ်လမ်းလုပ်ဖို့ Design ရေးဆွဲထားခဲ့တာဖြစ်ပါတယ်။ သို့သော်လည်းပဲ ၄ လမ်းသွား ပြီးသွားတဲ့အမြန်လမ်းအဖြစ်နဲ့ ပြည်သူများအသုံးပြုဖို့ ခွင့်ပြုလိုက်တဲ့အတွက် International Standard နဲ့မကိုက်ညီတဲ့အချက်များကို တင်ပြသွားမှာဖြစ်ပါတယ်။ ၆ လမ်းသွားနဲ့ အထက်လမ်းတွေကို Raised Median သုံးလို့ရပါတယ်။ ဒါမှမဟုတ်ရင်လည်း မြို့တွင်းလမ်းတွေကို တစ်နာရီ မိုင် ၃၀ အောက် မောင်းတဲ့လမ်းတွေမှာ ဆိုရင်တော့ လမ်းလယ်ကျွန်းအမြင့် Raised Median ကို အသုံးပြုလို့ရပြီး ၄ လမ်း သွားနဲ့အောက်ရှိတဲ့ လမ်းများကို လမ်းလယ်ကျွန်း အမြင့်သုံးချင်တယ်ဆိုရင်တော့ အနည်းဆုံး ၁မီတာအမြင့် Barrier Wall ကို bo: qowfoole:cos? AASHTO À Policy on Geometric Design of Highways and Streets (4.11 Medians) မှာ ဖော်ပြထားခြင်း ဖြစ်ပါတယ်။ သို့သော်လည်း လက်ရှိ ၄ လမ်းသွား အမြန်လမ်းမကြီးကို Raised Median ပြုလုပ်ထားပါတယ်။ ဒီ Raised Median မှာ လမ်းပုခုံးမရှိသဖြင့် တစ်နာရီမိုင် ၆၀ လောက်နှုန်းနဲ့ မောင်းလာတဲ့ မော်တော်ယာဉ် တွေဟာ အရှိန်ကြောင့် ဘီးပူနေတဲ့အိပ်ငိုက်လို့ပဲဖြစ်ဖြစ်၊ ကားချင်းကျော်တက်လို့ပဲဖြစ်ဖြစ် ၉ လက်မ လောက် အမြင့်ရှိနေတဲ့ လမ်းဘေး ကွန်ကရစ်တုံးတွေကို မော်တော်ကားတာယာလုံးတွေနဲ့ ပွတ်တိုက်မိတဲ့ ဘီးကွဲထွက်သွားပြီးတော့ ၂ ပတ် ၃ ပတ်လောက်လိမ့်ထွက်ပြီးတော့ Accidients ဖြစ်ပွားခြင်းတွေ ဖြစ်ပွားတတ်ပါတယ်။ ဒါတွေကိုလည်း ဒီလိုမျိုးဖြစ်ပွားတဲ့ Accidients တွေကို Analysis လုပ်ထားပြီး ဖြစ်ပါတယ်။ ဒါကြောင့်မို့လို့ Raised Median တွေကို Depressed Median ဖြစ်အောင် ပြန်လည်နှိမ့်ချရခြင်း ဖြစ်ပါတယ်။ ပြီးရင် Inner Shoulder ထည့်ပါမယ်။ Guardrail တွေ ထည့်ပါမယ်။ ဒါတွေကို တစ်ဆင့်ချင်း လုပ်ဆောင်သွားမှာဖြစ်ပါတယ်။ ၂၀၁၇-၂၀၁၈ ဘဏ္ဍာရေးနှစ်မှာ Raised Median မှ Depressed Median သို့ပြောင်းလဲရန် လမ်းအရှည် ၂၈ မိုင်ကျော်ကို ပြင်ဆင်ခဲ့ပြီးဖြစ်ပါတယ်။ ဒီနေရာမှာလည်း အာရှဖွံ့ဖြိုးရေး ဘဏ် ADB အကူအညီဖြင့် ပထမဦးဆုံး မိုင် ၄၀ ကို International Standard အဆင့်မီ Fully Access Control ဖြစ်အောင်လို့ ဆောင်ရွက်သွားရမယ်ဆိုတဲ့အကြောင်းကိုလည်း ယခင်အပတ်ကျင်းပတဲ့ ပြည်ထောင်စု လွှတ်တော်မှာ ကျွန်တော် ရှင်းလင်းတင်ပြခဲ့ပြီးဖြစ်ပါတယ်။ ကျွန်တော်အထက်မှာ တင်ပြခဲ့တဲ့ အချက်တွေ ဟာ အမြန်လမ်းနဲ့ပတ်သက်ပြီးတော့ ပြည်သူတွေအန္တရာယ်ကင်းစွာ သွားလာနိုင်ရေးအတွက် ဝန်ကြီးဌာန အနေဖြင့် ကြိုးစားဆောင်ရွက်နေခြင်း ဖြစ်ပါတယ်။ လေးစားအပ်ပါသော နာယကကြီးခင်ဗျား။ နိဂုံးချုပ်အနေနဲ့ တင်ပြရမယ်ဆိုလျှင် ကျွန်တော်တို့ ဆောက်လုပ်ရေးဝန်ကြီးဌာနရဲ့ ဦးစီးဌာနများအနက် အဆောက်အဦဦးစီးဌာနနဲ့ ကျေးလက်လမ်း ဖွံ့ဖြိုးရေး ဦးစီးဌာန နှစ်ခုကို Regulatory Body အဖြစ် ၂၀၁၈ ခုနှစ်၊ ဧပြီလ ၁ ရက်နေ့မှစပြီးတော့ ဦးစွာပြောင်းလဲ ဆောင်ရွက်သွားမှာဖြစ်ပြီးတော့၊ ကျန်ဦးစီးဌာနများကိုလည်း အမြန်ဆုံး တစ်ဆင့်ချင်းပြောင်းလဲ ဆောင်ရွက် သွားမှာဖြစ်ပါတယ်။ လွှတ်တော်ဥက္ကဋ္ဌကြီးများရဲ့ လမ်းညွှန်ချက်၊ အကြံပြုချက်များကို အလေးအနက်ထား လိုက်နာဆောင်ရွက်သွားမည်ဖြစ်ပါကြောင်းနှင့် လွှတ်တော်ကိုယ်စားလှယ်တော်တစ်ဦးချင်းစီရဲ့ ထောက်ပြ ဆွေးနွေးချက်တွေကို တစ်ချက်ချင်းအပေါ်မှာ အကောင်းဆုံး ပြုပြင်ဆောင်ရွက်သွားမည်ဖြစ်ပါကြောင်း တင်ပြရင်း နိဂုံးချုပ်အပ်ပါတယ်ခင်ဗျား။ အားလုံးကို ကျေးဇူးတင်ပါတယ်ခင်ဗျား။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ အစည်းအဝေးကို မိနစ် ၃၀ ခန့် ခေတ္တ ရပ်နားပါမယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနဲ့ ဧည်သည်တော်များခင်ဗျာ။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<speech type="speaker">စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="11">ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်များခင်ဗျား။ ၂၀၁၈ ခုနှစ်၊ ဧပြီလမှ စက်တင်ဘာလထိ ၆ လ အမျိုးသားစီမံကိန်းဥပဒေကြမ်းနှင့် ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းတို့ရဲ့ မူနှင့် အခြေခံသဘောအပေါ် ပြည်ထောင်စုလွှတ်တော် ကိုယ်စားလှယ်ကြီးများမှ အကြံပြုသုံးသပ်၊ ထောက်ပြဆွေးနွေးသွားခဲ့ကြပြီး ဖြစ်ပါတယ်။ ယင်းနဲ့ စပ်လျဉ်းပြီး စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနအနေနဲ့ လွှတ်တော်ကိုယ်စားလှယ်ကြီး နှစ်ဦးမှ ဆွေးနွေးခဲ့တဲ့ အချက်နှစ်ချက်အပေါ်မှာ ပြန်လည်ရှင်းလင်း တင်ပြဆွေးနွေးမှာ ဖြစ်ပါတယ်။ နာယကကြီးခင်ဗျား။ မွန်ပြည်နယ်၊ မဲဆန္ဒနယ်အမှတ်(၈) လွှတ်တော်ကိုယ်စားလှယ်ကြီး ဦးမျိုးဝင်းက ဝန်ကြီးဌာနတွေရဲ့ ငွေလုံးငွေရင်းအသုံးစရိတ်များ သုံးသပ်ချက်အပေါ် ခြုံငုံဆွေးနွေးသွားမှုမှာ ဝန်ကြီးဌာန များရဲ့ ရန်ပုံငွေလျာထား တင်ပြချက်နှင့်ပတ်သက်ပြီး၊ ရင်းနှီးမြှုပ်နှံမှုနှင့် အသုံးစရိတ်များအပေါ် ခွဲခြမ်း စိတ်ဖြာသုံးသပ်ပြီး၊ အသုံးစရိတ်ကများပြီး ရင်းနှီးမြှုပ်နှံမှုအချိုးအစား နည်းပါးနေမှုကိုလည်း ထောက်ပြ ဆွေးနွေးသွားမှုရှိပါတယ်။ ဒီအချက်ဟာ အလေးအနက်ထား ဆောင်ရွက်သွားသင့်တဲ့ အချက်တစ်ချက် ဖြစ်တဲ့အတွက် ဆွေးနွေးတဲ့ လွှတ်တော်ကိုယ်စားလှယ်ကြီးကို အထူးပင်ကျေးဇူးတင်ရှိပါတယ်။ စီမံကိန်းတွေ အကောင်အထည် ဖော်တဲ့အခါမှာ လုပ်ငန်းတွေနဲ့ယှဉ်တွဲပြီး ရန်ပုံငွေလျာထားချက် စီမံဆောင်ရွက်ရာမှာ မိမိတို့ဝန်ကြီးဌာနနဲ့စပ်လျဉ်းပြီး ဆွေးနွေးချက်တစ်ရပ်အနေနဲ့ အထူးသဖြင့် ငွေလုံးငွေရင်းအသုံးစရိတ်မှာ ပမာဏကြီးမားတဲ့ ကျေးလက်ဒေသဖွံ့ဖြိုးတိုးတက်ရေး လုပ်ငန်းစီမံကိန်းတွေအပေါ် သုံးသပ်နိုင်ဖို့အတွက် လူထုဗဟိုပြုစီမံကိန်းကို ဥပမာပြု ထောက်ပြဆွေးနွေးခဲ့မှု ရှိပါတယ်။ နာယကကြီးခင်ဗျား။ ၂၀၁၈ ခုနှစ်၊ ဧပြီလမှ စက်တင်ဘာလထိ ၆ လအတွက် အကောင်အထည်ဖော် ဆောင်ရွက်ဖို့ စီမံကိန်းလျာထားချက်များနဲ့အညီ ငွေလုံးငွေရင်းအတွက် လျာထားရာမှာ အဆိုပါကာလ အတွင်း အကောင်အထည်ဖော် ပြီးစီးနိုင်မယ့် လုပ်ငန်းတွေကိုစိစစ်ပြီး ရေးဆွဲဆောင်ရွက်သွားနိုင်ဖို့ သတ်မှတ်လုပ်ကိုင်ခဲ့မှုရှိပါတယ်။ လူထုဗဟိုပြုစီမံကိန်းလုပ်ငန်းများ အကောင်အထည်ဖော်ဖို့အတွက်ဆိုရင် ယင်းဘတ်ဂျက်ကာလဟာ ြီးတော့ မိုးရာသီကာလလည်း ဖြစ်တဲ့အတွက်ကြောင့် မြေပြင်မှာ အမှန်အကောင်အထည်ဖော် နိုင်မယ့် လုပ်ငန်းတွေကိုသာ လျာထားတင်ပြခဲ့မှုရှိပါတယ်။ ထို့အတူပဲ မြစိမ်းရောင်ကျေးရွာစီမံကိန်း၊ ကျေးလက်ရေရရှိရေးလုပ်ငန်း စီမံကိန်းများအတွက်ကိုလည်းပဲ ဒီအခြေခံများနဲ့ လျာထားစီမံဆောင်ရွက်ခဲ့မှု ဖြစ်ပါတယ်။ ဥပမာအားဖြင့်တင်ပြရရင် ကျေးလက်မီးလင်းရေးလုပ်ငန်းမှာဆိုရင် နိုင်ငံတကာယှဉ်ပြိုင် စနစ်နဲ့ တင်ဒါခေါ်ယူဆောင်ရွက်ရတဲ့ လုပ်ငန်းဖြစ်တဲ့အတွက် တင်ဒါခေါ်ယူခြင်းကို ၂၀၁၈ ခုနှစ်၊ ဧပြီလမှ စက်တင်ဘာအထိ ၆ လအတွင်းဆောင်ရွက်ရပြီး၊ လုပ်ငန်းအကောင်အထည်ဖော်မှုကိုတော့ ၂၀၁၈-၂၀၁၉ ဘဏ္ဍာနှစ် ၁၂ လကာလမှာ လျာထားဆောင်ရွက်သွားဖို့ စီမံဆောင်ရွက်ခြင်း ဖြစ်ပါတယ်။ စီမံကိန်းလုပ်ငန်းများနှင့်ပတ်သက်ပြီး ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လတာ ကာလမှာ လုပ်ငန်းသဘာဝအရ မြေပြင်မှာအမှန်ဆောင်ရွက်နိုင်မယ့် လုပ်ငန်းတွေကို လျာထားတင်ပြခဲ့မှု ဖြစ်ပြီး ၂၀၁၈-၂၀၁၉ ဘဏ္ဍာနှစ်၊ ၁၂ လ ကာလအတွင်းမှာ ရန်ပုံငွေလျာထားရာမှာတော့ တစ်နှစ်စာ အားလုံးအတွက် ဆောင်ရွက်မယ့် လုပ်ငန်းစီမံတွေကို ရေးဆွဲလျာထား ဆောင်ရွက်သွားမည်ဖြစ်ပါကြောင်း ရှင်းလင်းတင်ပြအပ်ပါတယ်။ နာယကကြီးခင်ဗျား။ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ဆည်မြောင်းနဲ့ ရေအသုံးချမှုစီမံခန့်ခွဲရေးဦးစီးဌာနက အကောင်အထည်ဖော် ဆောင်ရွက်လျက်ရှိတဲ့ ကျိုင်းခမ်းရေလှောင် တမံ စီမံကိန်းအတွက် ၂၀၁၈ ခုနှစ် ၆ လဘတ်ဂျက်တင်ပြရာမှာ စီမံကိန်းစတင်တာကနေပြီး ၂၀၁၇-၂၀၁၈ ခုနှစ်အထိ ခွင့်ပြုရရှိခဲ့ပြီးဖြစ်တဲ့ ရန်ပုံငွေဖော်ပြချက်မှာ ၂၀၁၇-၂၀၁၈ ဘဏ္ဍာနှစ်၊ ဖြည့်စွက်ရန်ပုံငွေ(RE)မှာ ခွင့်ပြုရရှိခဲ့တဲ့ ကျပ် ၅ ဘီလီယံဖော်ပြဖို့အတွက် ကျန်ရှိခဲ့မှုအခြေအနေ ဖြစ်ပေါ်ခဲ့ပါတယ်။ ယင်းနှင့် စပ်လျဉ်းပြီး ဌာနမှအားနည်းချက်ရှိခဲ့မှုအပေါ် သတိပြု ဆောင်ရွက်သွားနိုင်ဖို့အတွက် ထောက်ပြဆွေးနွေး ပေးခဲ့တဲ့ ရန်ကုန်တိုင်းဒေသကြီး၊ အင်းစိန်မဲဆန္ဒနယ် လွှတ်တော်ကိုယ်စားလှယ် ဦးမောင်မောင်ဦး ကိုလည်း အထူးပင်ကျေးဇူးတင်ရှိကြောင်း ပြောကြားလိုပါတယ်။ ဒီကိစ္စနဲ့စပ်လျဉ်းပြီး မိမိတို့ဝန်ကြီးဌာနအနေနဲ့ အားနည်းချက်ဖြစ်ပေါ်ခဲ့ကြောင်း တင်ပြလို ပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလအထိ ဘဏ္ဍာငွေအရအသုံး ခန့်မှန်းခြေစာရင်းကို စီမံကိန်း နှင့်ဘဏ္ဍာရေးဝန်ကြီးဌာနသို့ ၂၀၁ရ ခုနှစ်၊ နိုဝင်ဘာလ ၂၀ ရက်ထက် နောက်မကျစေဘဲပေးပို့ရန် ဖြစ်တဲ့ နေရာမှာ၊ းပို့နိုင်ရေး စတင်စာရင်းပြုစုတဲ့ကျိုင်းခမ်းရေလှောင်တမံစီမံကိန်းအတွက် စိစစ်တင်ပြထားတဲ့ ဖြည့်စွက်ခွင့်ပြုငွေ(RE) ကျပ် ၅ ဘီလီယံ ခွင့်ပြုမိန့်မကျသေးတဲ့အတွက် ချန်လှပ်ပြီး စာရင်းဇယားများကို သတ်မှတ်ရက်အမီ ပြုစုပေးခဲ့တဲ့အလျောက် ယခုကဲ့သို့ ဖြစ်ပေါ်ခဲ့ရခြင်း ဖြစ်ပါကြောင်း တင်ပြအပ်ပါတယ်။ မိမိတို့ဌာနအနေနဲ့ စစ်ပြီး ပြန်လည်ပြင်ဆင်တင်ပြနိုင်မှု အားနည်းခဲ့တဲ့အတွက် ကိန်းဂဏန်း ဖော်ပြမှုကွာဟချက် ဖြစ်ပေါ်ခဲ့ရတာဖြစ်ပါကြောင်း တင်ပြအပ်ပါတယ်။ လာမယ့် ဘဏ္ဍာနှစ်များမှာ အခုလို ဖြည့်စွက်ခွင့်ပြုငွေ တောင်းခံထားဆဲဖြစ်တဲ့ စီမံကိန်းတွေကို မှတ်ချက်ပြုဖော်ပြသွားပြီး ခွင့်ပြုရရှိတဲ့ အခါမှာ သက်ဆိုင်ရာ ဘတ်ဂျက်စိစစ်မှုအဆင့်ဆင့်ကို ပြန်လည်ပြင်ဆင် တင်ပြသွားမှာဖြစ်ပါကြောင်း ဘဏ္ဍာရေးဆိုင်ရာ လုပ်ထုံးလုပ်နည်းများနှင့်အညီ အထူးအလေးထား ကြပ်မတ်ဆောင်ရွက်သွားမှာဖြစ်တဲ့ အကြောင်း လွှတ်တော်ကိုယ်စားလှယ်ကြီးများရဲ့ အကြံပြု ဆွေးနွေးတင်ပြမှုများကို ပြန်လည်ရှင်းလင်း တင်ပြရင်း နိဂုံးချုပ်အပ်ပါတယ်။ ကျေးဇူးတင်ပါတယ်။</speech>
<speech type="speaker">ပို့ဆောင်ရေးနှင့် ဆက်သွယ်ရေးဝန်ကြီးဌာန ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="31">ဦးကျော်မျိုး(ဒုတိယဝန်ကြီး၊ ပို့ဆောင်ရေးနှင့် ဆက်သွယ်ရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယကကြီးနှင့်တကွ ပြည်သူ့လွှတ်တော်ဥက္ကဋ္ဌကြီး၊ လွှတ်တော် ကိုယ်စားလှယ်ကြီးများအားလုံး ပြည်ထောင်စုအဆင့် အဖွဲ့အစည်းဝင်များနှင့် ဧည့်သည်တော်များအားလုံး မင်္ဂလာအပေါင်းနဲ့ ပြည့်စုံကြပါစေကြောင်း ဆုမွန်ကောင်းတောင်းအပ်ပါတယ်ခင်ဗျာ။ ၂၀၁၈ ခုနှစ် ဧပြီလမှ စက်တင်ဘာလအထိ ၆ လ အမျိုးသားစီမံကိန်းဥပဒေကြမ်းနှင့် ပြည်ထောင်စု၏ ဘဏ္ဍာငွေ အကက SSA SS၏ တင် သဘောထားမှတ်ချက် အစီရင်ခံစာများအပေါ် လွှတ်တော်ကိုယ်စားလှယ်များ၏ မူနဲ့ အခြေခံသဘော ဆွေးနွေးချက်များအနက် ပို့ဆောင်ရေးနှင့် ဆက်သွယ်ရေးဝန်ကြီးဌာနနှင့် သက်ဆိုင်သည့် အချက်အလက် များအပေါ် ဒုတိယဝန်ကြီး ကျွန်တော်ဦးကျော်မျိုးက ပြန်လည်ရှင်းလင်း ဆွေးနွေးသွားမှာ ဖြစ်ပါတယ်။ ရှေးဦးစွာ ကရင်ပြည်နယ် မဲဆန္ဒနယ်အမှတ်(၇) အမျိုးသားလွှတ်တော်ကိုယ်စားလှယ် နော်ခရစ္စထွန်း (ခေါ်) ဒေါက်တာအာကာမိုးမှ ဆွေးနွေးသွားတဲ့ မြန်မာ့မီးရထားရဲ့ ၂၀၁၆-၂၀၁ရ ဘတ်ဂျက်မှာ သန်းပေါင်း ၆၀,၀၀၀ ကျော်ရှုံးပြီး ၂၀၁၇-၂၀၁၈ ဘတ်ဂျက်မှာ သန်းပေါင်း ၇၀,၀၀၀ ကျော်တိုးမြှင့်ပြီး အရှုံးပေါ်ခဲ့ သဖြင့် ဝင်ငွေရရှိမှုတွေမှာလည်း တစ်နှစ်ထက်တစ်နှစ် နည်းသွားခဲ့ခြင်းနဲ့ ပတ်သက်ပြီးတော့ ရှင်းလင်း တင်ပြမှာ ဖြစ်ပါတယ်ခင်ဗျာ။ မြန်မာ့မီးရထားအနေဖြင့် ဝင်ငွေထက် အသုံးစရိတ်ပိုမိုသုံးစွဲပြီး အရှုံးပေါ် ရခြင်း အဓိကအကြောင်းရင်းတွေကတော့ ဒီဇယ်ဆီနှုန်းထားတွေ မြင့်တက်လာခြင်း၊ ပင်စင်စားဦးရေ တိုးမြင့်လာခြင်း၊ ရင်းနှီးမြှုပ်နှံမှုဖြစ်တဲ့ စက်ခေါင်းတွဲစက်ပစ္စည်း စသည်တို့အတွက် ပြည်ပချေးငွေဖြင့် ဝယ်ယူရသဖြင့် အဆိုပါချေးငွေများအတွက် ပေးဆပ်ရတဲ့ အတိုးပေးဆပ်မှုများဟာ နိုင်ငံခြားငွေလဲလှယ် နှုန်းကို ဈေးကွက်ပေါက်ဈေးဖြင့် သတ်မှတ်ပေးဆပ်ရသည့်အတွက် အတိုးစရိတ်များ တိုးတက်လာခြင်း တို့ကြောင့် ဖြစ်ပါတယ်။ ဝင်ငွေလျော့နည်းရခြင်းမှာတော့ ဒေသအသီးသီးမှကားလမ်းများ ပိုမိုဖွံ့ဖြိုးလာကာ ခေတ်မီအဆင့်မြင့် ပုဂ္ဂလိကမော်တော်ယာဉ်များ ပိုမိုအသုံးပြုလာခြင်း၊ သူတို့နဲ့ ယှဉ်ပြိုင်နိုင်ရန် ရထားလမ်းပိုင်းများ အဆင့် မြှင့်တင်ခြင်းများကို ရန်ပုံငွေရရှိမှုအပေါ်မူတည်၍ ဆောင်ရွက်ခဲ့ရသဖြင့် ယခုသိသိသာသာ တိုးတက်ပြောင်းလဲလာမှုမရှိခြင်း ပြည်သူ့ဝန်ဆောင်မှု လုပ်ငန်းတစ်ရပ်အဖြစ် ဒေသအသီးသီးရှိ ခရီးသည်နဲ့ ကုန်စည်များကို ကုန်ကျစရိတ်သက်သာစွာဖြင့် ပို့ဆောင်ပေးရသဖြင့် နှုန်းထားတိုးမြင့်လာတဲ့ စက်သုံးဆီ ဈေးနှုန်းကိုပင် ကာမိအောင် နှုန်းထားတိုးမြှင့်ကောက်ခံရန် ကန့်သတ်ချက်များရှိခြင်း စသည်တို့ကြောင့် ဖြစ်ပါကြောင်း ရှင်းလင်းတင်ပြအပ်ပါတယ်။ ကျွန်တော်တို့က ဒီမြန်မာ့မီးရထားရဲ့ ရထားလမ်းပိုင်းတွေ အဆင့်မြှင့်တင်ဖို့အတွက် ရန်ကုန်-မန္တလေး လမ်းပိုင်းအဆင့်မြှင့်တင်ခြင်းနဲ့ ရန်ကုန်မြို့ပတ်ရထားလမ်းအဆင့်မြှင့်တင်ခြင်းကို ဂျပန်ချေးငွေ အကူအညီ ဖြင့်လည်းကောင်း၊ မန္တလေး-မြစ်ကြီးနားရထားလမ်းပိုင်းအဆင့်မြှင့်တင်ခြင်းကိုတော့ ကိုရီးယားချေးငွေနဲ့ လည်းကောင်း၊ ရန်ကုန်-ပြည်ရထားလမ်းပိုင်းကို ADB ချေးငွေဖြင့်လည်းကောင်း အကောင်အထည်ဖော် ဆောင်ရွက်ရန် စီစဉ်ဆောင်ရွက်လျက်ရှိပါတယ်။ အဲဒီစီမံကိန်းတွေ ပြီးသွားတဲ့နောက်မှာ ကျွန်တော်တို့ ဒီရထားလမ်းပိုင်းတွေ အဆင့်မြှင့်တင်ပြီးတဲ့ောင်မှ ကျွန်တော်တို့အနေနဲ့ ဒီပြည်သူ့ဝန်ဆောင်မှု လုပ်ငန်းတစ်ရပ်ဖြစ်တဲ့အတွက် ဒီသယ်ယူပို့ဆောင်ခနှုန်းထားတွေ မြှင့်တင်ဖို့အတွက်ကတော့ ဒီဟာ ကျွန်တော်တို့က မူတစ်ရပ်အနေနဲ့တင်ပြပြီးတော့ ဆောင်ရွက်ဖို့လိုမှာဖြစ်ပါတယ်။ လေးစားအပ်ပါသော နာယကကြီးခင်ဗျာ။ ဆက်လက်ပြီးတော့ ကရင်ပြည်နယ် လှိုင်းဘွဲမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးခင်ချိုရဲ့ မြန်မာ့မီးရထား၊ မြန်မာ့သင်္ဘောကျင်း ပြည်တွင်းရေကြောင်း ပို့ဆောင်ရေး၊ ကုန်းလမ်းပို့ဆောင်ရေးနဲ့ မြန်မာ့စာတိုက်လုပ်ငန်းတို့မှ အရှုံးဖြစ်ပေါ်နိုင်မှုအခြေအနေနဲ့ တွက်ချက်လျာထားခြင်းနဲ့ ပတ်သက်တဲ့ ဆွေးနွေးချက်နဲ့စပ်လျဉ်းပြီးတော့ ပြန်လည်ရှင်းလင်း တင်ပြမှာ ဖြစ်ပါတယ်ခင်ဗျာ။ မြန်မာ့မီးရထားရဲ့ အရှုံးပေါ်နေရတဲ့ အခြေအနေများကိုတော့ ရှေ့မှာ လွှတ်တော် ကိုယ်စားလှယ်ကြီး နော်ခရစ္စထွန်း(ခေါ်)ဒေါက်တာအားကာမိုးရဲ့ ဆွေးနွေးချက်အပေါ် ပြန်လည်ရှင်းလင်း ချက်တွင် တင်ပြခဲ့ပြီး ဖြစ်ပါတယ်။ မြန်မာ့မီးရထားနည်းတူ ကျန်နိုင်ငံပိုင်စီးပွားရေး အဖွဲ့အစည်းများရဲ့ အရှုံးပေါ်ရခြင်း အကြောင်းရင်းတစ်ရပ်ကလည်း ပြင်ဆင်စရိတ်တွေ ပို၍တိုးလာခြင်းကြောင့် ဖြစ်ပါတယ်။ ပြည်တွင်းရေကြောင်းပို့ဆောင်ရေးအနေနဲ့ ဝင်ငွေလျော့နည်းရရှိရခြင်း အကြောင်းမှာ သဘာဝဘေး အန္တရာယ်နဲ့ သူတို့ရဲ့ လုပ်ရပ်တွေကြောင့် သွားလာနိုင်တဲ့ ရေလမ်းကြောင်းကန့်သတ်ချက်များရှိလာခြင်း၊ ဈေးကွက်အခြေအနေအရ တစ်ဆင့်ငှားရမ်းခနှုန်းထားများ လျှော့ချဆောင်ရွက်နေရခြင်း၊ ရေယာဉ်နဲ့ ခရီးသွားလုပ်ငန်းများ မဖွံ့ဖြိုးသေးခြင်း၊ ပုဂ္ဂလိကပိုင်ရေယာဉ်လိုင်းများရဲ့ ယှဉ်ပြိုင်မှုများပြားလာခြင်း၊ ဌာနပိုင်ရေယာဉ်အများစုမှာ သက်တမ်းကြာမြင့်ပြီး ခေတ်ကာလနဲ့ လျော်ညီမှုမရှိခြင်းတို့ကြောင့် ဖြစ်ပါတယ်။ အသုံးစရိတ်ပိုရခြင်းအကြောင်းတွေကတော့ ဒီဇယ်ဆီဈေးနှုန်း မြင့်တက်လာခြင်း၊ ရေယာဉ်များ သက်တမ်းရင့်လာသောကြောင့် ပြင်ဆင်ထိန်းသိမ်းစရိတ်များ တိုးမြင့်လာခြင်းတို့ဖြစ်ပါတယ်။ ကုန်းလမ်း ပို့ဆောင်ရေးအနေဖြင့် အရှုံးပေါ်ရခြင်းကတော့ ယာဉ်များသက်တမ်းကြာမြင့်လာခြင်း၊ စွမ်းဆောင်ရည် လျော့နည်းလာပြီး ဝင်ငွေအပြည့်အဝရှာဖွေနိုင်ခြင်းမရှိဘဲ အသုံးစရိတ်များ မြင့်တက်လာခြင်း၊ ယာဉ်ဟောင်း ၄၆၂ စီးမှာ ပြေးဆွဲနိုင်တဲ့အခြေအနေမရှိတဲ့အတွက် သံရည်ကြို အပ်နှံခဲ့ရသဖြင့် ယာဉ်အားလျော့နည်းလာ ခြင်းနဲ့ ခေတ်မီပုဂ္ဂလိကယာဉ်လိုင်းများနှင့် ယှဉ်ပြိုင်ပြေးဆွဲနိုင်မှု မရှိခြင်းတို့ကြောင့် ဖြစ်ပါတယ်။ မြန်မာ့ စာတိုက်လုပ်ငန်းအနေနဲ့ အရှုံးပေါ်ရခြင်းမှာတော့ စာပို့ဝန်ဆောင်မှုလုပ်ငန်းမှာ ပြည်တွင်းပြည်ပစာတစ်စောင်ရဲ့ ကျသင့်တဲ့ ကုန်ကျစရိတ်ထက်လျော့နည်း၍ စာပို့ခကောက်ခံ၍ ဝန်ဆောင်မှုပေးနေရခြင်း၊ ဝန်ထမ်းလစာ စရိတ်က အသုံးစရိတ်စုစုပေါင်းရဲ့ ၆၉.၁၅ ရာခိုင်နှုန်းခန့်ရှိခြင်းနဲ့ ပြည်သူ့ဝန်ဆောင်မှုလုပ်ငန်းတစ်ခုဖြစ်တဲ့ အတွက် အမြတ်အစွန်းရရှိသော စီးပွားရေးလုပ်ငန်းအသွင်မဟုတ်ဘဲ နိုင်ငံတော်ရဲ့ ထောက်ပံ့မှုဖြင့် ဆောင်ရွက် နေရသော လုပ်ငန်းတစ်ရပ်ဖြစ်ခြင်းတို့ကြောင့်ဖြစ်ကြောင်း တင်ပြအပ်ပါတယ်။ နိုင်ငံတော်ပိုင် ဘဏ္ဍာငွေပြင်ပ မြန်မာ့သင်္ဘောကျင်းလုပ်ငန်းအနေနဲ့ အရှုံးပေါ်ရခြင်းမှာတော့ ဖက်စပ်လုပ်ငန်းဆောင်ရွက်ခဲ့သဖြင့် သင်္ဘောကျင်း နှစ်ခုရှိတဲ့အနက် လျှောလမ်းသုံးသင်္ဘောကျင်းက ဖက်စပ် လုပ်ငန်းသို့ ပေးအပ်ခဲ့ရသဖြင့် ရေလုံသင်္ဘောကျင်းတစ်ခုတည်းသာ ကျန်ရှိသောကြောင့် ရေယာဉ်ပြင်ဆင်ခြင်း လုပ်ငန်းမှာ ဝင်ငွေရရှိမှုလျော့နည်းခြင်း၊ ဖက်စပ်လုပ်ငန်းရဲ့ တည်ဆောက်ရေးကာလမှာလည်း ၄ နှစ်ခွဲ ဖြစ်တဲ့အတွက် အဲဒီလုပ်ငန်းရဲ့ အမြတ်ဝေစုမရရှိသေးခြင်းနဲ့ ပြင်ပမှရေယာဉ်တည်ဆောက်ခြင်း လုပ်ငန်းများ အပ်နှံသူနည်းပါးခြင်းတို့ကြောင့်ဖြစ်ပါကြောင်း ရှင်းလင်းတင်ပြအပ်ပါတယ်။ ကျွန်တော်တို့ ပို့ဆောင်ရေးနဲ့ ဆက်သွယ်ရေးဝန်ကြီးဌာနလက်အောက်ရှိ စီးပွားရေးအဖွဲ့အစည်းများနဲ့ ပတ်သက်ပြီးတော့ ထောက်ပြတင်ပြ သွားတဲ့ လွှတ်တော်ကိုယ်စားလှယ်တော်ကြီး နှစ်ဦးကိုလည်း အထူးပင် ကျေးဇူးတင်ရှိပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">လျှပ်စစ်နှင့် စွမ်းအင်ဝန်ကြီးဌာန ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="17">ဒေါက်တာထွန်းနိုင်(ဒုတိယဝန်ကြီး၊ လျှပ်စစ်နှင့်စွမ်းအင်ဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယက၊ ပြည်သူ့လွှတ်တော်ဥက္ကဋ္ဌနှင့် အစိုးရအဖွဲ့ဝင် ဝန်ကြီးများ၊ ဒုတိယဝန်ကြီးများ၊ ပြည်ထောင်စုလွှတ်တော် ကိုယ်စားလှယ်များအားလုံး မင်္ဂလာအပေါင်းနဲ့ ပြည့်စုံ ပါစေလို့ ဦးစွာ နှုတ်ခွန်းဆက်သအပ်ပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လအမျိုးသားစီမံကိန်းဥပဒေကြမ်းပါ စီမံကိန်း လုပ်ငန်းများနှင့် ၂၀၁၈ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းတို့နှင့် ပတ်သက်ပြီး ပူးပေါင်းကော်မတီနှစ်ရပ်ရဲ့ လေ့လာတွေ့ရှိချက်၊ သဘောထားမှတ်ချက် အစီရင်ခံစာအပါအဝင် လွှတ်တော် ကိုယ်စားလှယ်များရဲ့ မူနဲ့ အခြေခံသဘောဆွေးနွေးခြင်းများအပေါ်မှာ လျှပ်စစ်နဲ့ စွမ်းအင်ဝန်ကြီးဌာနနှင့် သက်ဆိုင်တဲ့ကိစ္စရပ်များအား ကျွန်တော် ဒုတိယဝန်ကြီး ဒေါက်တာထွန်းနိုင်က ရှင်းလင်းတင်ပြသွားမှာ ဖြစ်ပါတယ်။ ပထမဦးစွာ ချင်းပြည်နယ်၊ မဲဆန္ဒနယ်အမှတ်(၁၁)က လွှတ်တော်ကိုယ်စားလှယ် ဦးဝှေ့တင်းရဲ့ ချင်းပြည်နယ်၊ ပလက်ဝဒေသကို မဟာဓာတ်အားလိုင်းစနစ်ကနေပြီးတော့ အမြန်ဆုံး လျှပ်စစ်ဓာတ်အား ဆက်သွယ်ရရှိအောင် စီစဉ်ဆောင်ရွက်ပေးဖို့ ကိစ္စရပ်နှင့်ပတ်သက်ပြီး ဆွေးနွေးတဲ့ကိစ္စကို ရှင်းလင်း တင်ပြမှာဖြစ်ပါတယ်။ ပလက်ဝဒေသကို မဟာဓာတ်အားလိုင်းကနေ ဓာတ်အားရရှိနိုင်ဖို့ရန် ကျောက်တော် မှသည် နောက်ထပ် ၆၆ ကေဗွီဓာတ်အားလိုင်း ၃၉ မိုင် တည်ဆောက်သွားရမှာဖြစ်ပါတယ်။ ပြီးတော့ ပလက်ဝမှာ ၆၆ ကေဗွီ ဓာတ်အားခွဲရုံတစ်ရုံ တည်ဆောက်ပေးရမှာဖြစ်ပါတယ်။ ထိုသို့ တည်ဆောက်ရမယ့် ဓာတ်အားလိုင်းအူကြောင်းတစ်လျှောက် တစ်တောဝင်၊ တစ်တောင်တက် တောင်တစ်လျှောက် တောင်တန်း တွေကြားမှာ ကျွန်တော်တို့ ဓာတ်အားလိုင်းရဲ့ လိုင်းအူကြောင်းတိုင်းတာတဲ့လုပ်ငန်းကို ၂၀၁၇-၂၀၁၈ ဘဏ္ဍာရေးနှစ်မှာ စတင်ဆောင်ရွက်ခဲ့တာဖြစ်ပါတယ်။ ဓာတ်အားလိုင်းအူကြောင်းတိုင်းတာပြီး ဓာတ်အား လိုင်းတိုင်တွေ တည်ဆောက်ရမယ့်ပွိုင့်တွေကို အမှတ်အသားပြုခြင်းနဲ့ ပုံများရေးဆွဲခြင်းလုပ်ငန်းတွေကို ဆောင်ရွက်ခဲ့တဲ့ လုပ်ငန်းတွေအတွက်ကို အသုံးပြုရမယ့် ဘတ်ဂျက်ရန်ပုံငွေရဲ့ ၆၀ ရာခိုင်နှုန်းခန့်သာ ၂၀၁၇-၂၀၁၈ ဘဏ္ဍာရေးနှစ်အတွင်းမှာ ခွဲဝေပါရှိခဲ့တာဖြစ်ပါတယ်။ လွှတ်တော်ကိုယ်စားလှယ်ကြီး ဆွေးနွေးသွားခဲ့တဲ့ ကျပ်သန်း ၅၀ ပါရှိတယ်ဆိုတဲ့ ကိစ္စရပ်ဖြစ်ပါတယ်။ ယခု ၂၀၁၈ ခုနှစ်ရဲ့ ပထမ ၆ လ ဘတ်ဂျက်အတွင်းမှာ ဆက်လက်ဆောင်ရွက်ဖို့ရာ လုပ်ငန်းကိစ္စရပ် များကို ဘတ်ဂျက်တင်ပြတဲ့အခါမှာ ၆ လအတွင်း ပြီးစီးမယ့်လုပ်ငန်းများကို ဦးစားပေးရန်နှင့် မူလက တည်ဆောက်ဆဲလုပ်ငန်းများကို ဦးစားပေးရန်ဆိုတဲ့အတွက်ကြောင့် ဒီ ကျောက်တော်-ပလက်ဝဓာတ်အား လိုင်းနဲ့ပတ်သက်ပြီး ကျွန်တော်တို့ တင်ပြတောင်းခံတဲ့ ဘတ်ဂျက်လျာထားချက်ဟာ လျော့နည်းရရှိခဲ့တာ ဖြစ်ပါတယ်။ ဒီပထမ ၆ လပတ်အတွင်းမှာပါဝင်တဲ့ ဘတ်ဂျက်ကလည်းပဲ ဒီလမ်းအူကြောင်းတိုင်းတာတဲ့ လုပ်ငန်းရဲ့ လက်ကျန်လုပ်ငန်းတွေအတွက် ဆက်လက်ခွဲဝေ လျာထားပေးရမှာဖြစ်ပါတယ်။ ဒီအတွက်ကြောင့် ကျောက်တော်-ပလက်ဝဓာတ်အားလိုင်းရဲ့ ဓာတ်အားခွဲရုံစီမံကိန်းအတွက် လိုအပ်တဲ့ဘတ်ဂျက်ရန်ပုံငွေ တွေကို နောက်လာမယ့်ဘတ်ဂျက်နှစ်များမှာ တင်ပြတောင်းခံပြီး ဘတ်ဂျက်ခွဲဝေရရှိတဲ့ကျွန်တော်တို့ တည်ဆောက်ပေးသွားမှာဖြစ်ပါတယ်။ ပလက်ဝမှာ ဓာတ်အားခွဲရုံတည်ဆောက်ဖို့ရာလည်း ဓာတ်အားလိုင်း သွယ်တန်းလာတဲ့ လမ်းအူကြောင်းဝင်လာတဲ့ နေရာပေါ်မူတည်ပြီး တည်ဆောက်ဖို့ရာ အဝင်အထွက် ဓာတ်အားလိုင်းတည်နေရာတွေ၊ မြေမျက်နှာပြင်အနေအထားတွေ၊ လုံခြုံရေးအနေအထား၊ ဆက်သွယ်ရေး အနေအထား စတဲ့နေရာတွေ၊ သင့်တော်တဲ့နေရာကို ရွေးချယ်တဲ့အခါမှာ သစ်တောပိုင်မြေအဖြစ် သတ်မှတ် ထားတဲ့မြေနေရာဟာ သင့်တော်တဲ့နေရာဖြစ်နေတဲ့အတွက်ကြောင့် လက်ရှိအခြေအနေမှာ သစ်တောမြေ နေရာကို ဓာတ်အားခွဲရုံတည်ဆောက်ခွင့်ရရှိရေးအတွက် သယံဇာတနှင့် သဘာဝပတ်ဝန်းကျင်ထိန်းသိမ်းရေး ဝန်ကြီးဌာနထံကို ညှိနှိုင်းနေဆဲဖြစ်ပါတယ်။ ဒါကြောင့် တည်ဆောက်ရေးလုပ်ငန်းများကို စတင်နိုင်ဖို့ရာ ရှေ့လာမယ့်နှစ်များမှာ ဘဏ္ဍာငွေတင်ပြတောင်းခံပြီး ဆောင်ရွက်သွားမှာဖြစ်ပါတယ် ဆိုတဲ့အကြောင်း ကနဦးရှင်းလင်းတင်ပြလိုပါတယ်။ ဆက်လက်ပြီး ကချင်ပြည်နယ်၊ မဲဆန္ဒနယ်အမှတ်(၁၁)မှ လွှတ်တော်ကိုယ်စားလှယ် ဒေါက်တာ ခွန်ဝင်းသောင်းရဲ့ MOGE ဌာနရဲ့ Other Account ငွေစာရင်းများကိစ္စ ဆွေးနွေးသွားတဲ့အချက်အပေါ်မှာ ပြန်လည်ရှင်းလင်း ဆွေးနွေးတင်ပြသွားမှာ ဖြစ်ပါတယ်။ နာယကကြီးခင်ဗျား။ Power Point အသုံးပြုခွင့်ပြုပါခင်ဗျာ။ မြန်မာနိုင်ငံက အိမ်နီးချင်းနိုင်ငံ များကို သဘာဝဓာတ်ငွေ့တွေ တင်ပို့ရောင်းချနေတဲ့အတွက်ကြောင့် အဆိုပါလုပ်ငန်းအပေါ်ကနေပြီးတော့ သဘာဝဓာတ်ငွေ့ရောင်းရဝင်ငွေများဟာ မြန်မာ့နိုင်ငံခြားကုန်သွယ်မှုဘဏ်ကို စတင်ဝင်ရောက်လာပြီး ဝင်ရောက်လာတဲ့ ငွေစာရင်းများဟာ MOGE အနေနဲ့ ငွေစာရင်းတွေ စတင်မှတ်သားရပါတယ်။ အဆိုပါ သဘာဝဓာတ်ငွေ့ ရောင်းရဝင်ငွေများအနက်ကနေ ၈ ရာခိုင်နှုန်းသောပမာဏကို အထူးကုန်စည်ခွန်အဖြစ် နိုင်ငံတော်ရဲ့ အခွန်ရငွေစာရင်းကိုပေးသွင်းပြီး စီမံ/ဘဏ္ဍာရဲ့ ရငွေစာရင်းအဖြစ် ပေါ်ပေါက်လာတာဖြစ်ပါတယ်။ ဆက်လက်ပြီး သဘာဝဓာတ်ငွေ့ရောင်းရဝင်ငွေရဲ့ ၅ ရာခိုင်နှုန်းသောပမာဏဟာ ကုန်သွယ် လုပ်ငန်းခွန်အဖြစ် နိုင်ငံတော်ရဲ့ အခွန်ရငွေစာရင်းကို ဆက်လက်ပေးသွင်းရတာ ဖြစ်ပါတယ်။ ကျန်ရှိတဲ့ ရောင်းရဝင်ငွေများ အနက်ကနေပြီးတော့မှ အရှုံး၊ အမြတ်စာရင်းကိုရေးဆွဲပြီး အကြမ်းအမြတ်ကို စာရင်း တွက်ချက်ရပါတယ်။ တွက်ချက်ရရှိတဲ့ အကြမ်းအမြတ်အနက်ကမှ ၂၅ ရာခိုင်နှုန်းသော ပမာဏဟာ ဝင်ငွေခွန် အဖြစ် နိုင်ငံတော်ရဲ့ အခွန်ရငွေကို ထပ်မံပေးသွင်းရပါမယ်။ အကြမ်းအမြတ်ရဲ့ နောက်ထပ် ၂၀ ရာခိုင်နှုန်း သောပမာဏဟာ နိုင်ငံတော်ရဲ့ ထည့်ဝင်ငွေအဖြစ်နဲ့ ဆက်လက်ပြီးပေးသွင်းရမှာဖြစ်ပါတယ်။ ကျန်ရှိတဲ့ အသားတင်အမြတ်ပမာဏကသာ MOGE လုပ်ငန်းရဲ့ အသားတင်အမြတ်စာရင်းအဖြစ် ပေါ်ပေါက်လာရ ပါတယ်။ အဆိုပါအသားတင်အမြတ်ကိုကမှ MOGE ရဲ့ Other Account ထဲမှာ Ledger စာရင်းအဖြစ် မှတ်တမ်းရေးသွင်းရတာဖြစ်ပါတယ်။ အဆိုပါကဲ့သို့ Ledger စာရင်းအဖြစ် မှတ်တမ်းရေးသွင်းလိုက်တဲ့ ငွေပမာဏနဲ့တူညီတဲ့ ငွေသား များဟာတော့ မြန်မာ့စီးပွားရေးဘဏ်အတွင်းမှာ MOGE ရဲ့ Other Account ဆိုတဲ့ အမည်စာရင်းအနေနဲ့ ငွေသားတွေ ပေးသွင်းရတာဖြစ်ပါတယ်။ ထိုကဲ့သို့ပေးသွင်းပြီးတဲ့အခါကျမှ MOGE ရဲ့ Other Account မှာ လက်ကျန်ငွေစာရင်းတွေဆိုတာ ပေါ်ပေါက်လာပြီး ထိုလက်ကျန်ငွေစာရင်းကို ၆ လတစ်ကြိမ်၊ တစ်နှစ် တစ်ကြိမ် ပြည်ထောင်စုစာရင်းစစ်ချုပ်ရုံးကနေပြီးတော့ နှစ်စဉ်ပုံမှန် စစ်ဆေးခံယူသွားရတာ ဖြစ်ပါတယ်။ MOGE က နှစ်စဉ်တည်ဆောက် ဆောင်ရွက်မယ့် ငွေလုံးငွေရင်းအသုံးနဲ့ ဆောင်ရွက်မယ့်လုပ်ငန်းများကို ဖြစ်စေ၊ သာမန်အသုံးစရိတ်နဲ့ ဆောင်ရွက်မယ့် ကိစ္စရပ်များကိုဖြစ်စေ နှစ်စဉ်လုပ်ငန်းနဲ့ ဘတ်ဂျက်ငွေစာရင်း များကို တွက်ချက်ရေးဆွဲပြီးတော့မှ စီမံကိန်းနှင့် ဘဏ္ဍာရေးဝန်ကြီးဌာနကို တင်ပြရပါတယ်။ စီမံကိန်းနှင့် ဘဏ္ဍာရေးဝန်ကြီးဌာနက အထက်ပါစာရင်းများကို စိစစ်ပြီးတဲ့နောက်မှာမှ စိစစ်ပြီးတဲ့ ကိစ္စရပ်များကို ဘဏ္ဍာရေးကော်မရှင်ထံ ဆက်လက်တင်ပြတာဖြစ်ပါတယ်။ ဘဏ္ဍာရေးကော်မရှင်က ဆက်လက်စိစစ်ပြီး အတည်ပြုပြီးတဲ့စာရင်းများက ပြည်ထောင်စုလွှတ်တော်သို့ ဆက်လက်ရောက်ရှိလာတာဖြစ်ပါတယ်။ အဲဒီ အခါမှာ ပြည်ထောင်စုလွှတ်တော်ရဲ့ အတည်ပြုချက်ရရှိပြီးတဲ့ သာ MOGE လုပ်ငန်းအတွက် ဘဏ္ဍာရေးနှစ် တစ်နှစ်အတွက် ခွင့်ပြု ဘဏ္ဍာငွေဆိုတဲ့ Approved Budget စတင်ရရှိတာဖြစ်ပါတယ်။ ထိုကဲ့သို့ Approved Budget ဘတ်ဂျက်ရရှိတဲ့အခါကျမှသာ ထိုငွေစာရင်းများဟာ စီမံကိန်းနှင့် ဘဏ္ဍာရေးဝန်ကြီးဌာနနဲ့အတူ MOGE ရဲ့ Other Account ထဲမှာ မူလကရှိနေတဲ့ ငွေတွေထဲကမှတစ်ဆင့် ခွင့်ပြုရရှိတဲ့ ငွေလုံးငွေရင်းအသုံးစရိတ်ကို ထုတ်ယူသုံးစွဲခွင့် ရရှိတာဖြစ်ပါတယ်။ ထို့အပြင် MOGE ရဲ့ ခွင့်ပြုသာမန်အသုံးစရိတ်ကိုလည်း အဆိုပါ OA Account ထဲကပဲ သုံးစွဲရတာဖြစ်ပါတယ်။ ဒါကြောင့် OA Account ထဲကငွေတွေဟာ ပြည်ထောင်စုလွှတ်တော်ရဲ့ အတည်ပြုချက်ရမှ ငွေလုံးငွေရင်းအသုံးစရိတ် အဖြစ်လည်းကောင်း၊ သာမန်အသုံးစရိတ်အဖြစ်လည်းကောင်း MOGE က သုံးစွဲခွင့်ရရှိပြီး နောက်ဆုံးမှာ လက်ကျန်ငွေစာရင်းဆိုတာ ထပ်မံတွက်ချက်ကြရတာဖြစ်ပါတယ်။ ဒီအတွက်ကြောင့် စာရင်းစစ်ချုပ်ရုံးကနေပြီးတော့ အဲဒီလက်ကျန်ငွေစာရင်းတွေကို ဘတ်ဂျက် အတိုင်း ငွေလုံးငွေရင်းအသုံးစရိတ်၊ သာမန်အသုံးစရိတ်တွေ ထုတ်လုပ်သုံးစွဲမှု ရှိ မရှိဆိုတာတွေကို စစ်ဆေး ခံနေရတာဖြစ်ပါတယ်။ နှစ်စဉ် MOGE ကနေပြီးတော့ နိုင်ငံတော်ကို ရေနံနဲ့ သဘာဝဓာတ်ငွေ့လုပ်ငန်းတွေ ဆောင်ရွက်တဲ့အတွက်ကြောင့် နှစ်စဉ်ပေးသွင်းသွားတဲ့ သတ်မှတ်ထားတဲ့ အခွန်အခအမျိုးမျိုးနှင့် အရပေးသွင်း သွားတဲ့ငွေစာရင်း Amount များကို တင်ပြထားတာဖြစ်ပါတယ်။ နောက်ဆုံး ၂ နှစ်မှာ ဆိုလို့ရှိရင် အထူး ကုန်စည်ခွန်အဖြစ် ထည့်သွင်းသတ်မှတ်တဲ့ ဥပဒေပေါ်ပေါက်လာတဲ့အတွက်ကြောင့် ပေးသွင်းခဲ့တဲ့ ပမာဏများ တင်ပြထားခြင်းဖြစ်ပါတယ်။ အဆိုပါတင်ပြသွားသကဲ့သို့ နှစ်စဉ်စာရင်းစစ်ချုပ်ရုံးကနေ စစ်ဆေးပြီးတဲ့OA Account ထဲမှာ ငွေသားတွေဟာ တစ်နှစ်ထက်တစ်နှစ် တိုးလာတဲ့အတွက်ကြောင့် ပေါ်ပေါက်လာတဲ့ OA Account စာရင်းစစ်ဆေးပြီးတဲ့ OA Account ငွေစာရင်း၊ လက်ကျန်စာရင်းများကို တင်ပြထားတာ ဖြစ်ပါတယ်။ ဒီအတွက်ကြောင့် OA Account ထဲမှာရှိတဲ့ ငွေသားများဆိုတာဟာ MOGE အနေနဲ့ သီးခြား လွတ်လပ်စွာ ထိန်းချုပ်ထားတဲ့ စာရင်းမကောက်ပါအောင်းနှင့် မြန်မာစီးပွားရေးဘဏ်အတင်းမာ အပ် ထားရက် ငွေသားများလည်းဖြစ်ပါတယ်။ အဆိုပါ OA Account ထဲမှာရှိတဲ့ ဘတ်ဂျက် ဘဏ္ဍာရန်ပုံငွေတွေကို MOGE အနေနဲ့ လွတ်လပ်စွာ ထုတ်ယူသုံးစွဲခွင့်မရှိဘဲနဲ့ နှစ်စဉ် အခြားအစိုးရဌာနများကဲ့သို့ စီမံ/ဘဏ္ဍာ ဝန်ကြီး ဌာန ကနေတစ်ဆင့် ပြည်ထောင်စုလွှတ်တော်ကို တင်ပြပြီးမှ ထုတ်ယူသုံးစွဲရတဲ့ငွေများ ဖြစ်ပါကြောင်း ကျွန်တော် ရှင်းလင်းတင်ပြလိုပါတယ်။ ဒါကြောင့် လွှတ်တော်ကိုယ်စားလှယ်ကြီး ဆွေးနွေးသွားသလို သီးသန့်စာရင်းမှာ ထည့်သွင်းထားတဲ့ ဟာက ရငွေများကို ဘတ်ဂျက်အတွင်းမှာ ပေးသွင်းခြင်းမပြုဘဲ ထိန်းသိမ်းထားတယ်ဆိုတဲ့ ကိစ္စရပ်ဟာလည်း မဟုတ်ပါကြောင်း၊ ပုံမှန်ဘတ်ဂျက်လုပ်ငန်းစဉ်ကို ဖြတ်သန်းခြင်းမရှိဘဲ လွတ်နေတဲ့ သဘောဆိုတဲ့ ကိစ္စရပ် ဟာလည်းမဟုတ်ပါကြောင်း၊ သီးသန့်ငွေစာရင်းမှငွေများကို MOGE က သုံးနေသည်မှာလည်း မရေမရာ ရှိလှပါသည်ဆိုတဲ့ အချက်ဟာလည်း ကျွန်တော် ရှင်းလင်းတင်ပြထားပါကြောင်း၊ MOGE ရဲ့ မည်သည့် အသုံးစရိတ်များကို သီးသန့်ရန်ပုံငွေစာရင်းမှ စိုက်ထုတ် သုံးစွဲနေသည်ကို ရှင်းလင်းစွာ မသိရပါဆိုတဲ့ အတွက်ကြောင့် ငွေလုံးငွေရင်းအသုံးစရိတ်များအားလုံး၊ သာမန်အသုံးစရိတ်များအားလုံး၊ တစ်နှစ်တာရဲ့ ဘတ်ဂျက်အသုံးစရိတ်များအားလုံးဟာ OA Account ကနေ သုံးစွဲရတယ်ဆိုတဲ့အကြောင်းကို ရှင်းလင်းတင်ပြ အပ်ပါတယ်။ ငွေပမာဏအများအပြားကို ထိန်းချုပ်ထားခွင့်ပေးခြင်းဟာ သံသယဝင်နေစရာ ဖြစ်ပါတယ် ဆိုတဲ့ကိစ္စရပ်မှာ ငွေပမာဏအများအပြားကို MOGE အနေနဲ့ ထိန်းချုပ်ခွင့်မရှိဘဲနဲ့ ထိုငွေပမာဏ အများ အပြားဖြင့် စာရင်းပေါ်ပေါက်နေတဲ့ ငွေစာရင်းကြီးကိုသာ ထိန်းသိမ်းနေရခြင်းဖြစ်ပါတယ် ဆိုတာလည်း ရှင်းလင်းတင်ပြလိုပါတယ်။ သီးသန့်ငွေစာရင်းများအပါအဝင် MOGE ရဲ့ ဘဏ္ဍာရေး အသုံးပြုမှုများကို ပြင်ပစာရင်းစစ်များဖြင့် ဝင်ရောက်စစ်ဆေးခွင့်ပြုပေးရန်ဆိုတဲ့ကိစ္စမှာ ကျွန်တော်တို့ မြန်မာနိုင်ငံရဲ့ ဘဏ္ဍာရေးစီမံခန့်ခွဲမှုဆိုင်ရာ စည်းမျဉ်းတွေအရသော်လည်းကောင်း၊ ပြည်ထောင်စုစာရင်းစစ်ချုပ်ရုံးရဲ့ ဥပဒေအရလည်းကောင်း MOGE ဟာ နှစ်စဉ်စာရင်းများကို သီးသန့် Other Account အပါအဝင် အစစ်ဆေးခံနေရတာ ဖြစ်တဲ့အတွက်ကြောင့် အားလုံးစာရင်းစစ်ဆေးခံရမှု ရှိပါကြောင်းကို တင်ပြအပ်ပါတယ်။ OA Account နဲ့ ပတ်သက်တဲ့ ဆက်ဆံတဲ့ ကိစ္စရပ်တွေကို သံသယရှင်းလင်းစွာ ချပြပေးဖို့ဆိုတဲ့ကိစ္စရပ်မှာ ယနေ့ရှင်းလင်းတင်ပြသွားတဲ့ အချက် များဟာ သံသယကင်းစွာ ချပြပြီးဖြစ်ပါတယ်ဆိုတဲ့အကြောင်း တင်ပြရင်း နိဂုံးချုပ်အပ်ပါတယ်ခင်ဗျား။ ကျေးဇူးတင်ပါတယ်။</speech>
<speech type="speaker">ပညာရေးဝန်ကြီးဌာန ပြန်လည်ရှင်းလင်းဆွေးနွေးဖို့ဖြစ်ပါတယ်။</speech>
<speech><agency id="16">ဦးဝင်းမော်ထွန်း(ဒုတိယဝန်ကြီး၊ ပညာရေးဝန်ကြီးဌာန)</agency>ရိုသေလေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်ကြီးများ စိတ်၏ ချမ်းသာခြင်း၊ ကိုယ်၏ကျန်းမာခြင်းနဲ့ ပြည့်စုံပါစေကြောင်း ဦးစွာဆုမွန်ကောင်းတောင်းအပ်ပါတယ်။ ပညာရေးဝန်ကြီးဌာနမှဒုတိယဝန်ကြီး ကျွန်တော်ဦးဝင်းမော်ထွန်းက ၂၀၁၈ ခုနှစ်၊ ဧပြီလမှ စက်တင်ဘာလ အထိ ၆ လအမျိုးသားစီမံကိန်းဥပဒေကြမ်းနှင့်ပြည်ထောင်စုဘဏ္ဍာငွေအရအသုံးဆိုင်ရာ ဥပဒေကြမ်းတို့ပါ ကိစ္စများနှင့်စပ်လျဉ်းပြီး ကိုယ်စားလှယ်ကြီးများ၏ အကြံပြုဆွေးနွေးချက်အပေါ် တင်ပြဆွေးနွေးမှာ ဖြစ်ပါတယ်။ ကျွန်တော်တို့ ပညာရေးဝန်ကြီးဌာနအနေနဲ့ လွှတ်တော်နှစ်ရပ်ပေါင်း ငွေစာရင်းပူးပေါင်း ကော်မတီရဲ့ ဆွေးနွေးချက်၊ ထောက်ပြချက်၊ ဆုံးဖြတ်ချက်အားလုံးကို လိုက်နာဆောင်ရွက်ပါမည်ဖြစ်ကြောင်း ဦးစွာတင်ပြအပ်ပါတယ်။ မွန်ပြည်နယ်မဲဆန္ဒနယ်အမှတ်(၈)မှ အမျိုးသားလွှတ်တော်ကိုယ်စားလှယ်ကြီး ဦးမျိုးဝင်း၊ စစ်ကိုင်းတိုင်း ဒေသကြီး၊ ဖောင်းပြင်မဲဆန္ဒနယ်မှ ပြည်သူ့လွှတ်တော်ကိုယ်စားလှယ်တော်ကြီး ဦးထွန်းဝေ၊ ဧရာဝတီတိုင်း ဒေသကြီး၊ ကျုံပျော်မဲဆန္ဒနယ်မှ ပြည်သူ့လွှတ်တော်ကိုယ်စားလှယ်ကြီး ဦးစိုးအောင်နိုင်တို့၏ ဆွေးနွေးချက် များနှင့်စပ်လျဉ်းပြီး အဓိကအားဖြင့် PAE သတ်မှတ်ချက်များအပေါ်မှာ ဆွေးနွေးခဲ့ပါကြောင်း တွေ့ရှိရ ပါတယ်။ ကျွန်တော်တို့ပညာရေးဝန်ကြီးဌာနအနေနဲ့ ၂၀၁၇-၂၀၁၈ ဘဏ္ဍာရေးနှစ်အတွက် မူလခွင့်ပြုတဲ့ စာရင်းမှာ အခြေခံပညာဦးစီးဌာနမှ အဆောက်အဦးဆောက်လုပ်ခြင်းအတွက် PAE နှုန်းထားများကို တိုင်းဒေသကြီး၊ ပြည်နယ်အစိုးရအဖွဲ့များရဲ့ အတည်ပြုချက်နဲ့အညီ ဆောက်လုပ်ရေးဝန်ကြီးဌာနကို ဦးစွာ ပေးပို့ဆောင်ရွက်ခဲ့ပါကြောင်း တင်ပြအပ်ပါတယ်။ ဆောက်လုပ်ရေးဝန်ကြီးဌာနအနေဖြင့် ကျွန်တော်တို့တင်ပြတဲ့ PAE နှုန်းများကို စိစစ်ပြီး၊ ထပ်မံ တိုးမြှင့်ပြီး စီမံကိန်းနှင့် ဘဏ္ဍာရေးဝန်ကြီးဌာန၏ အတည်ပြုချက်ဖြင့် လွှတ်တော်သို့ တင်ပြခဲ့ပါကြောင်း တွေ့ရှိရပါတယ်။ လွှတ်တော်မှာရှိသည့် ပညာရေးမြှင့်တင်မှုကော်မတီသည်လည်း အဆိုပါပေးပို့ခဲ့သည့် PAE နှုန်းများကို ထပ်မံစိစစ်ပြီး ပြည်ထောင်စုလွှတ်တော်သို့ ဆက်လက်တင်ပြ အမိန့်နာခံခဲ့ခြင်း ဖြစ်ပါ ကြောင်း တင်ပြအပ်ပါတယ်။ ဒီဆောက်လုပ်ရေးဝန်ကြီးဌာနအနေနဲ့ ကျွန်တော်တို့ မူလတင်ပြတဲ့ PAE နှုန်း များကို အဘယ့်ကြောင့် တိုးမြှင့်တွက်ချက်ရသည်ကို မနက်က ဆောက်လုပ်ရေးဝန်ကြီးဌာနမှ အသေးစိတ် DECE:Goulosus. $ 3ệe: Criteria şoeiliss Working Stress Method $. Ultimate Strength Method နှစ်ခု ကွာဟမှုရှိတဲ့အတွက် ဒါမူလ PAE နှုန်းနဲ့ ၂၀ ရာခိုင်နှုန်းလောက် ကွာဟမှုရှိပါကြောင်း နိုင်ငံတကာ စံချိန်စံညွှန်းသတ်မှတ်ချက် ဒါအမေရိကန်သမ္မတလာတုန်းက အတွေ့အကြုံတွေနဲ့ တင်ပြပြီး ဖြစ်တဲ့အတွက် ကျွန်တော် အထူးအထွေ ထပ်မံတင်ပြခြင်း မပြုတော့ပါကြောင်း ရိုသေစွာ တင်ပြအပ်ပါ တယ်။ ဆက်လက်ပြီး မန္တလေးတိုင်းဒေသကြီး အောင်မြေသာစံမဲဆန္ဒနယ်မှ ပြည်သူ့လွှတ်တော် ကိုယ်စားလှယ်ကြီး ဒေါက်တာလှမိုးရဲ့ ဒီ Desktop Computer များ ဝယ်ယူခြင်းအပေါ်မှာ ဆွေးနွေးချက်နဲ့ စပ်လျဉ်းပြီး တင်ပြမှာဖြစ်ပါတယ်။ ကျွန်တော်တို့ ပညာရေးဝန်ကြီးဌာနအနေနဲ့ တိုင်းဒေသကြီး၊ ပြည်နယ် တင်ပါတယ်.. မွ ၄,၀၀၀ ကျော်မှာမှ ယခုကျောင်း ၂၀ အတွက်ပဲ ကျွန်တော်တို့ လျာထားခြင်းဖြစ်ပါတယ်။ ကျောင်း ၂၀ မှာမှ တစ်ကျောင်းကို ၁၀ လုံး လျာထားခြင်းဖြစ်တဲ့အတွက် စုစုပေါင်း Computer အလုံး၂၀၀ အတွက် တစ်လုံးကို ပျမ်းမျှ ၁၀.၈၅ သိန်းနဲ့ လျာထားဆောင်ရွက်ခဲ့ပါကြောင်း ရိုသေစွာ တင်ပြအပ်ပါတယ်။ ဆက်လက်ပြီး ပညာရေးဝန်ကြီးဌာန အခြေခံပညာဦးစီးဌာနမှ ဒီစီမံကိန်းလုပ်ငန်းများ လျာထား ရာမှာ ဒီဌာနပိုင်မြေဖြစ်ဖို့လိုခြင်း၊ မြေနေရာ လုံလုံလောက်လောက်ရှိဖို့လိုခြင်း၊ အမှန်တကယ် လိုအပ်သော ကျောင်းများမှာ ထည့်သွင်းလျာထားဖို့ဖြစ်ခြင်း၊ ဌာနပိုင်မြေအနေနဲ့ အခြားသောမြေယာ အငြင်းပွားမှုများ ရှိနေခြင်း စတဲ့အချက်တွေ မပါရှိစေရေးအတွက် အဆင့်ဆင့်စိစစ်ပြီး တိုင်းဒေသကြီး၊ ပြည်နယ်အစိုးရ များရဲ့ လမ်းညွှန်ချက်နဲ့အညီ ဆောင်ရွက်လျက်ရှိပါကြောင်း ရိုသေစွာတင်ပြအပ်ပါတယ်။ ရှမ်းပြည်နယ်၊ လွိုင်လင်မဲဆန္ဒနယ်မှ ပြည်သူ့လွှတ်တော် ကိုယ်စားလှယ်ကြီး ဦးခင်မောင်သီ၏ ဆွေးနွေးချက်ဖြစ်တဲ့ ပညာရေးဆိုင်ရာဥပဒေများ၊ နည်းဥပဒေများ၊ ကျောင်းအဆင့်တိုးမြှင့်ခြင်းဆိုင်ရာ ကိစ္စများနှင့်စပ်လျဉ်းပြီး တင်ပြရရင် ကျွန်တော်တို့ ပညာရေးဝန်ကြီးဌာနအနေနဲ့ မူလအမျိုးသားပညာရေးဥပဒေနဲ့ ၄င်း၏ ဆက်စပ်ဥပဒေတွေ၊ နည်းဥပဒေများရေးဆွဲရာတွင် ကျွမ်းကျင်ပညာရှင်များ၊ ပညာရေးဆိုင်ရာ အရပ်ဘက် အဖွဲ့အစည်းများ၊ မိဘပြည်သူများ၊ ဆရာကိုယ်စားလှယ်များ၊ ကျောင်းသားကိုယ်စားလှယ်များရဲ့ အကြံပြု ချက်များကို ရယူဆောင်ရွက်သွားမှာဖြစ်တဲ့အပြင် ပြည်သူ့လွှတ်တော်နှင့် အမျိုးသားလွှတ်တော်တို့မှာ ဖွဲ့စည်းပြီးဖြစ်တဲ့ ပညာရေးမြှင့်တင်မှုကော်မတီများရဲ့ လမ်းညွှန်ချက်ကိုလည်း ခံယူဆောင်ရွက်သွားမည် ဖြစ်ပါကြောင်းတင်ပြအပ်ပါတယ်။ ကျွန်တော်တို့ ပညာရေးဝန်ကြီးဌာနအနေနဲ့ ကျောင်းအဆင့်တိုးမြှင့်ပေးခဲ့မှုများတင်ပြရရင် ၂၀၁၆၂၀၁ရ ပညာသင်နှစ်မှာ ကျောင်းအဆင့်တိုးမြှင့်ပေးမှုကျောင်း ၃,၃၁၂ ကျောင်း၊ ၂၀၁၇-၂၀၁၈ ပညာသင်နှစ်မှာ ကျောင်းအဆင့်မြှင့်တင်မှုကျောင်း ၅,၀၉၉ ကျောင်း ဆောင်ရွက်ခဲ့ပါတယ်။ ဒီလိုဆောင်ရွက်တဲ့နေရာမှာ မူလ သတ်မှတ်ထားတဲ့ မူများနဲ့အညီဆောင်ရွက်ခဲ့သလို ကိုယ်စားလှယ်တော်ကြီးများ တင်ပြချက်အရလည်းကောင်း၊ နယ်မြေဒေသ အခြေအနေများအရလည်းကောင်း၊ လမ်းပန်းဆက်သွယ်ရေးခက်ခဲတဲ့ ဒေသတွေမှာရှိတဲ့ ကျောင်းသားလူငယ်များရဲ့ သင်ယူမှုအခွင့်အလမ်းပိုမိုရရှိရေး၊ ခရီးအနီးအဝေးပေါ်မူတည်ပြီး သတ်မှတ်မူ များကို ဖြေလျှော့စဉ်းစားကာ အဆင့်တိုးမြှင့်ပေးခြင်းများ ဆောင်ရွက်ခဲ့ပါတယ်။ လာမယ့် ၂၀၁၈-၂၀၁၉ ပညာသင်နှစ်အတွက်ကိုလည်း သတ်မှတ်မူများကိုဖြေလျှော့စဉ်းစားပြီး ကျောင်းအဆင့်တိုးမြှင့်ရန် လိုအပ်ချက် ရှိနေတဲ့ကျောင်းများကို ဖြည့်ဆည်းဆောင်ရွက်ပေးနိုင်ရန် စီစဉ်လျက်ရှိပါကြောင်း တင်ပြအပ်ပါတယ်။ နောက်ဆုံးဆွေးနွေးသွားတဲ့ ရန်ကုန်တိုင်းဒေသကြီး ဆိပ်ကြီးခနောင်တိုမဲဆန္ဒနယ်မှ ပြည်သူ့လွှတ်တော် ကိုယ်စားလှယ်ကြီး ဦးတင်ထွန်းနိုင်ရဲ့ ဆွေးနွေးချက်ဖြစ်တဲ့ မုံရွာစီးပွားရေးတက္ကသိုလ်၊ ကလေးတက္ကသိုလ်၊ မကွေးတက္ကသိုလ်များမှာ လမ်းခင်းခြင်းနဲ့ပတ်သက်လို့ ဆွေးနွေးချက်ကို ပြန်လည်ရှင်းလင်း တင်ပြမှာ ဖြစ်ပါတယ်။ ကျွန်တော်တို့ ၂၀၁၈ ဧပြီလမှ စက်တင်ဘာလအထိ ၆ လအတွင်း စီမံကိန်းရင်းနှီးမြှုပ်နှံမှု လျာထားချက်မှာ မုံရွာစီးပွားရေးတက္ကသိုလ်တွင် အဓိပတိလမ်း ကတ္တရာထပ်ပိုးလွှာလောင်းခြင်း၊ အဓိပတိ လမ်းဘေးပလက်ဖောင်းပြုပြင်ခြင်းအတွက် ကျပ် ၁၁၈.၃ သန်း၊ ကလေးတက္ကသိုလ်ကြီးမှာ အဓိပတိလမ်း အတွက် ကတ္တရာထပ်ပိုးလွှာခင်းခြင်းအတွက် ကျပ် ၁၇၈ သန်းနဲ့ မကွေးတက္ကသိုလ်ကြီးမှာ အဓိပတိလမ်း ကွန်ကရစ်ခင်းခြင်းလုပ်ငန်းအတွက်ကျပ် ၁၅၁.၀ သန်း လျာထားတင်ပြရခြင်းမှာလည်း ဒီတက္ကသိုလ် များမှာ ဒီပင်မလမ်းကြီးထဲမှာ မိုးရွာတဲ့အခါမှာ ရေများဝပ်နေပြီး သွားဖို့လာဖို့ အလွန်ခက်ခဲတဲ့အတွက် ဒါတင်ပြလျာထားရခြင်းဖြစ်ပါကြောင်း ရိုသေစွာတင်ပြအပ်ပါတယ်။ ကျေးဇူးအများကြီးတင်ပါတယ်။</speech>
<speech type="speaker">လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေးဝန်ကြီး ပြန်လည် ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="30">ဦးစိုးအောင် (ဒုတိယဝန်ကြီး၊ လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေးဝန်ကြီး ဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်သူ့လွှတ်တော် ဥက္ကဋ္ဌကြီး နှင့်တကွ ပြည်ထောင်စုလွှတ်တော် ကိုယ်စားလှယ်များ၊ ဖိတ်ကြားထားသော ဧည့်သည်တော်များအားလုံး စိတ်၏ချမ်းသာခြင်း၊ ကိုယ်၏ကျန်းမာခြင်းနဲ့ ပြည့်စုံပါစေကြောင်း ဦးစွာဂါရဝပြု အပ်ပါတယ်။ ကျွန်တော် ကတော့ လူမှုဝန်ထမ်း၊ ကယ်ဆယ်ရေးနဲ့ ပြန်လည်နေရာချထားရေးဝန်ကြီးဌာနမှ ဒုတိယဝန်ကြီး ဦးစိုးအောင် ဖြစ်ပါတယ်။ နာယကကြီးခင်ဗျာ။ လူမှုဝန်ထမ်း၊ ကယ်ဆယ်ရေးနဲ့ ပြန်လည်နေရာချထားရေးဝန်ကြီးဌာနက ၂၀၁၈ ခုနှစ်၊ ဧပြီလမှ စက်တင်ဘာလအထိ ၆လအတွက် သာမန်ရငွေ ကျပ် ၅,၁၆၈.၇၂၆ သန်း၊ သာမန် အသုံးစရိတ်ကျပ် ၂၆,၁၄၆.၅၇၁ သန်းနဲ့ ငွေလုံးငွေရင်းအသုံးစရိတ်ကျပ် ၅,၇၃၉.၄၆ရ သန်း တင်ပြတောင်းခံ ခဲ့ပါတယ်။ အဆိုပါတင်ပြတောင်းခံမှုနဲ့ ပတ်သက်၍ ၂၀၁၈ ခုနှစ် ဧပြီလမှ စက်တင်ဘာလ အထိ ၆ လ အမျိုးသားစီမံကိန်းဥပဒေကြမ်းနဲ့ ၂၀၁၈ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းပါ ငွေလုံးငွေရင်းအသုံးစရိတ်များအပေါ် စိစစ်ရေးပူးပေါင်းအဖွဲ့(၄) ကနေပြီးတော့မှ လူမှုဝန်ထမ်း၊ ကယ်ဆယ်ရေးနဲ့ ပြန်လည်နေရာချထားရေးဝန်ကြီးဌာနက ဆောက်လုပ်ရေးဝန်ကြီးဌာနသို့ အပ်နှံခဲ့တဲ့လုပ်ငန်းများအတွက် ဆောက်လုပ်ရေးဝန်ကြီးဌာန၏ လိုငွေတောင်းခံခဲ့မှုအပေါ်မှာ စိစစ်ပေးခဲ့ပါတယ်။ နာယကကြီးခင်ဗျာ။ လူမှုဝန်ထမ်း၊ ကယ်ဆယ်ရေးနဲ့ ပြန်လည်နေရာချထားရေးဝန်ကြီးဌာနအတွက် ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လအတွက် သာမန်အသုံးစရိတ်ရရှိမှုမှာ ကျပ် ၂၆,၁၄၆.၅ရရ သန်းဖြစ်ပြီး ငွေလုံးငွေရင်းအသုံးစရိတ်မှာ ဆောက်လုပ်ရေးအပိုင်း၌ စိစစ်ရေးပူးပေါင်းအဖွဲ့(၄)မှ ၄,၆၂၀.၈၅၉ သန်း စိစစ်လျှော့ချခဲ့သဖြင့် ကျပ် ၁,၁၁၈.၆၀၈ သန်းခွင့်ပြုရရှိခဲ့ပါတယ်။ သို့ဖြစ်ပါ၍ လူမှုဝန်ထမ်း၊ ကယ်ဆယ်ရေးနဲ့ ပြန်လည်နေရာချထားရေးဝန်ကြီးဌာနအနေနဲ့ ဘဏ္ဍာရေးနှစ် ပြောင်းလဲရေးကာလ ၆ လ အတွင်းမှာ ခွင့်ပြု လုပ်ငန်းများနှင့် ငွေကြေးစီမံခန့်ခွဲမှုလုပ်ငန်း များကို ပူးပေါင်းကော်မတီနှစ်ရပ်ရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာတွင် ဖော်ပြ ထားသော လမ်းညွှန်အကြံပြုချက်များ၊ သဘောထားမှတ်ချက်များအတိုင်း လိုက်နာပြီး ပြည်သူလူထုအပေါ်မှာ ထိထိရောက်ရောက်နဲ့ ပွင့်လင်းမြင်သာစွာ ဆောင်ရွက်အသုံးပြုသွားမည်ဖြစ်ပါကြောင်း ရှင်းလင်းတင်ပြအပ် ပါတယ်ခင်ဗျာ။ ကျေးဇူးတင်ပါတယ်ခင်ဗျာ။</speech>
<speech type="speaker">ပြည်ထောင်စုရာထူးဝန်အဖွဲ့ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="10">ဦးဝင်းမော်(အဖွဲ့ဝင်၊ ပြည်ထောင်စုရာထူးဝန်အဖွဲ့)</agency>လွှတ်တော်ကိုယ်စားလှယ်ကြီးများ အားလုံး မင်္ဂလာအပေါင်းနဲ့ ပြည့်စုံပါစေကြောင်း ဆုတောင်းမေတ္တာပို့သအပ်ပါတယ်။ ကျွန်တော်ကတော့ ပြည်ထောင်စုရာထူးဝန်အဖွဲ့က အဖွဲ့ဝင် ဦးဝင်းမော် ဖြစ်ပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လတာအမျိုးသားစီမံကိန်းဥပဒေကြမ်းနှင့်စပ်လျဉ်း၍ ပြည်ထောင်စုရာထူးဝန်အဖွဲ့အနေဖြင့် ငွေလုံးငွေရင်း အသုံးစရိတ် ကျပ် ၁,၃၄၂ သန်းနှင့် သာမန်အသုံးစရိတ် ကျပ် ၃,၇၉၈ သန်းတို့ကို အကောင်အထည်ဖော်မယ့် စီမံကိန်းအသစ် တင်ပြခဲ့ပါတယ်။ အဲဒီတင်ပြတဲ့ ဘဏ္ဍာငွေများကို စိစစ်ပြီးတော့ ငွေလုံးငွေရင်းအသုံးစရိတ် အဖြစ် ၅၂၁ သန်းအားလည်းကောင်း၊ သာမန်စာရင်းကို ၃,၇၀၀ သန်းအားလည်းကောင်း ခွင့်ပြုခဲ့ပြီး ပြီးခဲ့တဲ့အစည်းအဝေးတုန်းကလည်း ကျွန်တော်တို့ ပြည်ထောင်စုလွှတ်တော် ကိုယ်စားလှယ်များ အနေဖြင့် ကျွန်တော်တို့ အဖွဲ့အစည်းပေါ်မှာ သီးခြားဆွေးနွေးသွားခြင်းမရှိတဲ့အတွက် ကျွန်တော့် အနေနဲ့ ဒီလောက်ပဲတင်ပြခြင်းပဲဖြစ်ပါတယ်။</speech>
<speech type="speaker">နေပြည်တော်စည်ပင်သာယာရေးကော်မတီအပါအဝင် နေပြည်တော်ကောင်စီ ပြန်လည်ရှင်းလင်းဆွေးနွေးဖို့ဖြစ်ပါတယ်။</speech>
<speech><agency id="40">ဦးတင်ထွဋ် ကောင်စီဝင်၊ နေပြည်တော်ကောင်စီ (နေပြည်တော်စည်ပင်သာယာရေးကော်မတီ အပါအဝင်)</agency>နာယကကြီးနှင့် ပြည်သူ့လွှတ်တော်ဥက္ကဋ္ဌ၊ တက်ရောက်လာကြသော ပြည်ထောင်စု အဆင့်ဝန်ကြီးများ၊ ဒုတိယဝန်ကြီးများ၊ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များ မင်္ဂလာပါခင်ဗျာ။ ကျွန်တော်ကတော့ နေပြည်တော်ကောင်စီဝင် ဦးတင်ထွဋ် ဖြစ်ပါတယ်။ ကျွန်တော့ အနေနဲ့ ၂၀၁၈ ခုနှစ်၊ ဧပြီလမှ စက်တင်ဘာလအတွက် ၆ လအတွင်းမှာ ပြည်ထောင်စုအရအသုံးခန့်မှန်းခြေ ငွေစာရင်းနဲ့ ၂၀၁၈ ခုနှစ်၊ ပြည်ထောင်စုရဲ့ ဘဏ္ဍာငွေအရအသုံးဆိုင်ရာ ဥပဒေကြမ်းနဲ့ပတ်သက်ပြီးတော့ ကျွန်တော်တို့ရဲ့ နေပြည်တော်ကောင်စီနဲ့ နေပြည်တော်စည်ပင်သာယာရေးကော်မတီတို့ရဲ့ တင်ပြချက်အပေါ်မှာ သက်ဆိုင်ရာပူးပေါင်းကော်မတီနှစ်ရပ်ရဲ့ အကြံပြုချက်များအပေါ် ပြန်လည်ရှင်းလင်း ဆွေးနွေးသွားမှာ ဖြစ်ပါတယ်။ နေပြည်တော်ကောင်စီရဲ့ ငွေလုံးငွေရင်းခေါင်းစဉ်ကနေပြီးတော့ မူလအဆိုပြုချက်ကနေ ပြီးတော့ တင်ပြတဲ့ လယ်ဝေးမြို့နယ်က စာသင်ကျောင်းအဆိုပြုခဲ့မှုကို ပူးပေါင်းကော်မတီရဲ့ အကြံပြုချက် အတိုင်း မူလပညာရေးဝန်ကြီးဌာနသို့သာ ကျွန်တော်တို့လာမယ့်နှစ်မှာ ပြန်လည် တောင်းခံသွားမည် ဖြစ်ပါကြောင်း၊ ညှိနှိုင်းသွားမည် ဖြစ်တဲ့အကြောင်း တင်ပြအပ်ပါတယ်။ ကျွန်တော်တို့ နေပြည်တော် စည်ပင်သာယာရေး ကော်မတီရဲ့ အုတ်စက်ရုံ၊ ဘိလပ်မြေစက်ရုံ၊ အုတ်စက်ရုံ (ပန်းတင်) နဲ့ မင်းကုန်း တို့မှာ ဆိုလို့ရှိရင် ၂၀၁၆-၂၀၁ရ ဘဏ္ဍာရေးနှစ် ရငွေသုံးငွေစိစစ်စဉ်ကတည်းက အရှုံးပေါ်တဲ့အတွက်ကြောင့် မို့လို့ ပြည်သူ့ဘဏ္ဍာငွေများ မလစ်ဟင်းအောင် ကျွန်တော်တို့ ပုဂ္ဂလိကလုပ်ငန်းရှင်တွေကို လာမယ့်နှစ်မှာ စတင် ပြီးတော့ ငှားရမ်းလုပ်ကိုင်ဖို့အတွက် အကြံပြုထားတာဖြစ်ပါတယ်။ ဒီအကြံပြုချက်အတိုင်းလည်း ကျွန်တော်တို့ ဆက်လက်ပြီးတော့ လုပ်ထုံးလုပ်နည်းနဲ့အညီ ဆောင်ရွက် သွားမည်ဖြစ်ပါကြောင်း ပြည်ထောင်စုလွှတ်တော် နာယကကြီးမှတစ်ဆင့် တင်ပြရင်း နိဂုံးချုပ်အပ်ပါတယ်။ ကျေးဇူးတင်ပါတယ်။</speech>
<speech type="speaker">မြန်မာနိုင်ငံတော်ဗဟိုဘဏ် ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="36">ဦးစိုးမင်း (ဒုတိယဥက္ကဋ္ဌ၊ မြန်မာနိုင်ငံတော်ဗဟိုဘဏ်)</agency>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ ကိုယ်စားလှယ်တော်ကြီးများ၊ ဧည့်သည်တော်များအားလုံး စိတ်၏ ချမ်းသာခြင်း၊ ကိုယ်၏ကျန်းမာခြင်းနှင့် ပြည့်စုံကြပါစေ။ ကျွန်တော်ကတော့ မြန်မာနိုင်ငံတော်ဗဟိုဘဏ် ဒုတိယဥက္ကဋ္ဌ ဦးစိုးမင်း ဖြစ်ပါတယ်။ မြန်မာနိုင်ငံတော်ဗဟိုဘဏ်နှင့်ပက်သက်လို့ ဥပဒေကြမ်းပါ အချက် များကို လွှတ်တော်ကိုယ်စားလှယ်များက ဆွေးနွေးတာမရှိသော်လည်းပဲ ကျွန်တော့အနေနဲ့ ငွေစာရင်း ပူးပေါင်းကော်မတီရဲ့ အစီရင်ခံစာအပိုဒ် ၂၅(ဃ)မှာ ဖော်ပြထားတာနဲ့ပက်သက်ပြီးတော့ ရှင်းလင်းတင်ပြ လိုပါတယ်။ ငွေစာရင်းပူးပေါင်းကော်မတီရဲ့ အပိုဒ် ၂၅(ဃ)မှာ နိုင်ငံတော်ပိုင်စီးပွားရေးအဖွဲ့အစည်းများ၊ နိုင်ငံတော်ပိုင်ဘဏ်များနှင့် မြန်မာနိုင်ငံတော်ဗဟိုဘဏ်တို့ရဲ့ ဘဏ္ဍာရေးနှစ်အလိုက် နိုင်ငံတော်သို့ ထည့်ဝင် ငွေဟာ တစ်နှစ်ထက်တစ်နှစ် လျော့နည်းကျဆင်းလျက်ရှိသည်ကို တွေ့ရှိရပါတယ်လို့ ဖော်ပြထားပါတယ်။ မြန်မာနိုင်ငံတော်ဗဟိုဘဏ်နှင့်ပက်သက်လို့ ဒီဥပဒေကြမ်းမှာ မြန်မာနိုင်ငံတော်ဗဟိုဘဏ်အပိုင်း S. SSA အ9) မယ်တော်က ရပ်တည်၍ မိမိဘဏ္ဍာငွေအစီအစဉ်နှင့် လုပ်ငန်းများကိုဆောင်ရွက်ရာတွင် ပြည်ထောင်စုလွှတ်တော်၏ တည်ပြုချက်ရယူရမည်ဟု ဖော်ပြထားတာလည်း တွေ့ရှိရမှာဖြစ်ပါတယ်။ အဲဒီအပိုင်းမှာ မြန်မာနိုင်ငံတော် ဗဟိုဘဏ်ဥပဒေပုဒ်မ ၃၅ နှင့် မြန်မာနိုင်ငံတော်ဗဟိုဘဏ်ဥပဒေပုဒ်မ ၂၇၊ ၂၈၊ ဥပဒေပုဒ်မ ၃၀ အသားတင် အမြတ်ငွေခွဲဝေခြင်းနှင့်ပက်သက်လို့ ဖော်ပြထားတာတွေကိုလည်း ဥပဒေကြမ်းမှာဖော်ပြထားတာတွေ့ရှိ ရမှာဖြစ်ပါတယ်။ အစိုးရကို ချေးငွေထုတ်ချေးခြင်းနှင့်ပက်သက်လို့ မြန်မာနိုင်ငံတော်ဗဟိုဘဏ်ဥပဒေ ပုဒ်မ ၉၁ မှာ ဖော်ပြထားတဲ့အတွက် ဥပဒေကြမ်းမှာလည်း ဒီအတိုင်းပဲဖော်ပြထားတာ တွေ့ရှိရပါတယ်။ သို့သော် မြန်မာနိုင်ငံတော်ဗဟိုဘဏ်ဥပဒေပုဒ်မ ၃၀ မှာ အသားတင်လက်ကျန်၊ အမြတ်လက်ကျန်ငွေကို ပြည်ထောင်စုအစိုးရအဖွဲ့က သတ်မှတ်ထားသောငွေ နိုင်ငံတော်သို့ထည့်ဝင်ရမည်ဟု ဖော်ပြထားတာဖြစ်တဲ့ အတွက် နိုင်ငံတော်ထည့်ဝင်ရမည်ဆိုတဲ့ နိုင်ငံတော်ပိုင်စီးပွားရေးအဖွဲ့အစည်းများ၊ နိုင်ငံတော်ပိုင်ဘဏ်များ နှင့်အတူ မြန်မာနိုင်ငံဗဟိုဘဏ်ကို နိုင်ငံတော်ထည့်ဝင်ငွေနှင့် ဖော်ပြထားတာကို တွေ့ရှိရမှာဖြစ်ပါတယ်။ မြန်မာနိုင်ငံတော်ဗဟိုဘဏ်ရဲ့ ထည့်ဝင်ငွေတွေကိုကြည့်မယ်ဆိုရင် ၂၀၁၁-၂၀၁၂ ခုနှစ်မှာ ၁၂၆.၁၁ ဘီလီယံ၊ ၂၀၁၂- ၂၀၁၃ ခုနှစ်မှာ ၁၉၉.၈၅ ဘီလီယံ၊ ၂၀၁၃-၂၀၁၄ ခုနှစ်မှာ ၁၅၇. ၅၂ ဘီလီယံ၊ ၂၀၁၄၂၀၁၅ ခုနှစ်မှာ ၁၆၂.၁၉ ဘီလီယံ၊ ၂၀၁၅-၂၀၁၆ ခုနှစ်မှာ ၂၂၂.၉ ဘီလီယံ၊ ၂၀၁၆-၂၀၁ရ ခုနှစ်မှာ ၂၅၂.၃ရ ဘီလီယံ ဖြစ်ပြီးတော့ ၂၀၁၇-၁၈ မှာ ကျွန်တော်တို့ လျာထားငွေဟာ ၂၇၄ ဘီလီယံဖြစ်တာ ဖြစ်တဲ့အတွက် မြန်မာနိုင်ငံတော်ဗဟိုဘဏ်ရဲ့ နိုင်ငံတော်ကိုထည့်ဝင်ငွေဟာ တစ်နှစ်ထက်တစ်နှစ် ပိုမိုတိုးတက်ပြီးတော့ ထည့်ဝင်လျက်ရှိပါကြောင်း ရှင်းလင်းတင်ပြအပ်ပါတယ် ။ အခြားရှင်းလင်း တင်ပြရန်မရှိပါဘူး။</speech>
<speech type="speaker">သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီးဌာန အပါအဝင် စီမံကိန်းနှင့် ဘဏ္ဍာရေးဝန်ကြီးဌာန ပြန်လည်ရှင်းလင်း ဆွေးနွေးဖို့ဖြစ်ပါတယ်။ ဦးမောင်မောင်ဝင်း (ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန) (သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီးဌာနအပါအဝင်)။ လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ၊ လွှတ်တော်ကိုယ်စားလှယ်ကြီးများ၊ ဖိတ်ကြားထားသော ပြည်ထောင်စုအဆင့်အဖွဲ့အစည်းဝင် ပုဂ္ဂိုလ်များအားလုံး ကိုယ်စိတ်နှစ်ဖြာ ကျန်းမာ၊ ချမ်းသာကြပါစေရန် ဆုတောင်းမေတ္တာပို့လျက် နှုတ်ခွန်းဆက်သအပ်ပါတယ်။ ကျွန်တော်ကတော့ စီမံကိန်းနှင့် ဘဏ္ဍာရေး ဝန်ကြီးဌာနက ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ပထမဦးစွာ သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီးဌာနက ပြည်ထောင်စု ဝန်ကြီး ပြည်တွင်းခရီးလွန်နေပါသဖြင့် ကျွန်တော်မှ သယံဇာတနှင့် သဘာဝပတ်ဝန်းကျင်ထိန်းသိမ်းရေး ဝန်ကြီးဌာနကိုယ်စား ပြန်လည်ရှင်းလင်း တင်ပြပါမယ်။ သယံဇာတနှင့်သဘာဝပတ်ဝန်းကျင်ထိန်းသိမ်းရေးဝန်ကြီးဌာနရဲ့ ၂၀၁၈ ခုနှစ်၊ ဧပြီလကနေ စက်တင်ဘာလအထိ ၆ လ အမျိုးသားစီမံကိန်းဥပဒေကြမ်းနဲ့ ပြည်ထောင်စုရဲ့ ဘဏ္ဍာငွေအရအသုံးဆိုင်ရာ ဥပဒေကြမ်းတို့ရဲ့ မူနဲ့အခြေခံသဘော စီမံကိန်းလုပ်ငန်းများ ရငွေ၊ သုံးငွေများနဲ့စပ်လျဉ်းပြီး လွှတ်တော် ကိုယ်စားလှယ်များရဲ့ ဆွေးနွေးခြင်းထဲမှာ ဒေါ်ယဉ်မင်းလှိုင်၊ ဂန့်ဂေါမဲဆန္ဒနယ် ဆွေးနွေးခြင်းအပေါ်မှာ ပြန်လည်ရှင်းလင်း တင်ပြသွားမှာဖြစ်ပါတယ်။ ၂၀၁၇-၂၀၁၈ ဘဏ္ဍာနှစ်မှာ သယံဇာတနှင့် သဘာဝပတ်ဝန်းကျင်ထိန်းသိမ်းရေး ဝန်ကြီးဌာနရဲ့ ပတ်ဝန်းကျင်ထိန်းသိမ်းရေးဦးစီးဌာနရဲ့ ရုံးအသစ်ဖြစ်တဲ့ ရုံးအဆောက်အအုံ ၇၄၉,၆၀ Square Feet သုံးထပ် သံကူကွန်ကရစ်ရဲ့ လုပ်ငန်းတန်ဖိုး ကောက်ခံငွေကျပ်သန်းပေါင်း ၂,၁၇၃.၈၄၀ အပေါ်မှာ ပြုပြင်ပြီး ခန့်မှန်းခြေစာရင်းအရ ကျပ်သန်းပေါင်း ၁,၄၆၇.၀၇၀ ခွင့်ပြုပေးခဲ့ပါတယ်။ ၂၀၁၈ ခုနှစ်၊ ၆ လပတ် ဘတ်ဂျက်မှာ ဆောက်လုပ်ဆဲ စီမံကိန်းဖြစ်တဲ့အတွက်ကြောင့် ထပ်မံ ခွင့်ပြုရန် ကျန်ငွေကျပ်သန်းပေါင်း ၇၀၆.၇၇၀ ကို တောင်းခံရမည်ဖြစ်သော်လည်း ဆောက်လုပ်ရေးဝန်ကြီး ဌာန၊ အဆောက်အဦဦးစီးဌာနရဲ့ တွက်ချက်ပေးမှုအရ မြို့ပြလုပ်ငန်းများဖြစ်တဲ့ မြေနေရာရှင်းလင်းခြင်း၊ မြေပြုပြင်ခြင်း၊ ရေသန့်လုပ်ငန်းများဆောင်ရွက်ခြင်း၊ လျှပ်စစ်လုပ်ငန်းများဆောင်ရွက်ခြင်း စတဲ့ ထပ်တိုး လုပ်ငန်းများဆောင်ရွက်ရန် လိုအပ်တဲ့လုပ်ငန်းများအတွက် ကျပ်သန်းပေါင်း ၃၂၈.၁၀၅ ထပ်မံ ထည့်သွင်း တောင်းခံခဲ့ခြင်းဖြစ်ပါကြောင်း တင်ပြအပ်ပါတယ်။ သို့ပါ၍ ပတ်ဝန်းကျင်ထိန်းသိမ်းရေးဦးစီးဌာနရဲ့ ရုံးအသစ်အဆောက်အဦး ၇၄၉,၆၀ Square Feet သုံးထပ် သံကူကွန်ကရစ်ဆောက်လုပ်ခြင်း လုပ်ငန်းအတွက် ထပ်မံတောင်းခံငွေ ကျပ်သန်းပေါင်း ၃၂၈.၁၀၅ သည် ထပ်တိုးလုပ်ငန်းများဆောင်ရွက်ရန်အတွက် ဖြစ်ပါကြောင်းနှင့် အဆောက်အဦဒီဇိုင်းသည် ဆောက်လုပ်ရေးဝန်ကြီးဌာန အဆောက်အဦးဦးစီးဌာနက မူလကစွဲထားသော ဒီဇိုင်းအတိုင်းသာ ဖြစ်ပါကြောင်း ရှင်းလင်း တင်ပြအပ်ပါတယ်။ လေးစားအပ်ပါသော နာယကကြီးခင်ဗျား။ ကျွန်တော့အနေနဲ့ ဆက်လက်ပြီး စီမံကိန်းနှင့် ဘဏ္ဍာရေး ဝန်ကြီးဌာနကိုယ်စား ပြန်လည်ရှင်းလင်း ဆွေးနွေးတင်ပြပါမယ်။ ဒီလိုရှင်းလင်းဆွေးနွေး တင်ပြတဲ့အခါမှာ အများသိချင်နေကြတဲ့ OA စာရင်းများအတွက်ကို မူနှင့်အခြေခံသဘော ပြန်လည်ရှင်းလင်း ဆွေးနွေးခြင်းအပါအဝင် ရှင်းလင်းတင်ပြရန်အချက်များ များပြားတဲ့အတွက်ကြောင့် Power Point အသုံးပြုခွင့်ပြု ပါရန်နှင့် းငယ် ပိုမိုယူ၍ ရှင်းလင်းခွင့်ပြုပါရန် ပန်ကြားတင်ပြအပ်ပါတယ်။ ပထမဦးစွာ အမျိုးသားစီမံကိန်းဥပဒေကြမ်းနှင့်စပ်လျဉ်းပြီး ရှင်းလင်းမှာဖြစ်ပါတယ်။ လေးစားအပ်ပါသော နာယကကြီးခင်ဗျား။ ဥပဒေကြမ်းပူးပေါင်းကော်မတီနဲ့ ပြည်သူ့ငွေစာရင်း ပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ အပိုဒ် ၁၆၊ ၁၇၊ ၁၈၊ ၁၉ တို့မှာ ဖော်ပြထားတဲ့ အကြံပြုတင်ပြချက်များဟာ အပြုသဘောဆောင်ပြီးတော့ ပိုမိုပြည့်စုံစေရန်အတွက် အကြံပြုတင်ပြချက်များဖြစ်သဖြင့် အလေးထားဆောင်ရွက်သွားမည်ဖြစ်ကြောင်း တင်ပြအပ်ပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ အမျိုးသားစီမံကိန်း ဥပဒေကြမ်းရဲ့ အထွေထွေ အခန်းမှာ အပိုဒ် ၁၂ ရဲ့ နောက်မှာထပ်ပြီးတော့ထည့်တဲ့ အပိုဒ် ၁၃ ဖြစ်တဲ့ ဥပဒေကြမ်းပူးပေါင်းကော်မတီရဲ့ အသစ်ဖြည့်စွက်ချက်ကိုလည်းပဲ စီမံကိန်းလုပ်ငန်းများကို လျာထားခြင်း၊ အကောင်အထည်ဖော် ဆောင်ရွက်ခြင်း၊ စိစစ်သုံးသပ်ခြင်း လုပ်ငန်းများအတွက် အမှန်တကယ် လိုအပ်တဲ့အချက်ဖြစ်သဖြင့် ကြိုဆိုပါကြောင်း၊ သဘောတူလက်ခံပါကြောင်း တင်ပြအပ်ပါတယ်။ နာယကကြီးခင်ဗျား။ အမျိုးသားစီမံကိန်းဥပဒေကြမ်းအပေါ်မှာ မူနဲ့ အခြေခံသဘောကို လွှတ်တော် ကိုယ်စားလှယ်များရဲ့ ဆွေးနွေးချက်များအနက် စီမံကိန်းနှင့် ဘဏ္ဍာရေးဝန်ကြီးဌာနနဲ့စပ်လျဉ်းတဲ့ ကိစ္စ ရပ်များကို ပြန်လည်ရှင်းလင်း ဆွေးနွေးလိုပါတယ်။ လွှတ်တော်ကိုယ်စားလှယ် ဒေါက်တာလှမိုး ဆွေးနွေးတဲ့ နောင်လာမယ့်ဘတ်ဂျက်နှစ်တွေမှာ လွှတ်တော်အသီးသီးက ကိုယ်စားလှယ်တွေ သက်ဆိုင်ရာဝန်ကြီးဌာနနဲ့ နိုင်ငံနဲ့ ပြည်သူအတွက် အမှန်တကယ်အကျိုးရှိမယ့်၊ အမှန်တကယ်လိုအပ်မယ့် စီမံကိန်းတွေ၊ ညှိနှိုင်း အတည်ပြုထားတဲ့ စီမံကိန်းများကိုသာ သက်ဆိုင်ရာဝန်ကြီးဌာနများက အလေးထားဆောင်ရွက်သင့်ကြောင်း ဆွေးနွေးချက်နဲ့စပ်လျဉ်း၍ ယခုအခါမှာ နှစ်စဉ်အမျိုးသားစီမံကိန်းနှင့် ဒေသန္တရစီမံကိန်းများ ရေးဆွဲရာမှာ မြို့နယ်အဆင့်ကစတင်ပြီး စီမံကိန်းရေးဆွဲအကောင်အထည်ဖော်ရေး ကော်မတီအဆင့်ဆင့်က လွှတ်တော် ကိုယ်စားလှယ်များနဲ့အတူ ညှိနှိုင်းရေးဆွဲလျက်ရှိပါတယ်။ ထိုသို့ ညှိနှိုင်းရေးဆွဲထားတဲ့ လုပ်ငန်းစီမံကိန်းများအနက် ပြည်ထောင်စုဘတ်ဂျက်နဲ့ ဆောင်ရွက်မယ့် လုပ်ငန်းများ၊ စီမံကိန်းများကို အမျိုးသားစီမံကိန်းမှာလည်းကောင်း၊ တိုင်းဒေသကြီး/ ပြည်နယ်ဘတ်ဂျက်နဲ့ ဆောင်ရွက်မယ့်လုပ်ငန်း၊ စီမံကိန်းများကို သက်ဆိုင်ရာ တိုင်းဒေသကြီး/ ပြည်နယ်ဒေသန္တရစီမံကိန်းမှာ လည်းကောင်း ထည့်သွင်းလျာထားပြီး ဆောင်ရွက်ရမှာဖြစ်ပါတယ်။ ပြည်ထောင်စုဘတ်ဂျက်နဲ့ ဆောင်ရွက်ဖို့ လျာထားတဲ့ လုပ်ငန်းစီမံကိန်းများကို သက်ဆိုင်ရာဝန်ကြီးဌာနများက အမျိုးသားစီမံကိန်းမှာ ထည့်သွင်း လျာထားနိုင်ဖို့ သက်ဆိုင်ရာတိုင်းဒေသကြီး/ ပြည်နယ်အဆင့်ဌာနများက မိမိတို့ရဲ့ ပြည်ထောင်စုဝန်ကြီး ဌာနများကို တင်ပြရမှာဖြစ်ပါတယ်။ ပြည်ထောင်စုဝန်ကြီးဌာနများအနေနဲ့ မိမိတိုင်းဒေသကြီး/ ပြည်နယ်အဆင့် ဌာန၊ ရုံးများက အဆိုပြု တင်ပြလာတဲ့ စီမံကိန်းများနဲ့စပ်လျဉ်းပြီး အထက်အောက် အချိတ်အဆက်မိမိနဲ့ အပြန်အလှန် ပေါင်းစပ် ညှိနှိုင်းပြီး ဆောင်ရွက်ရန်ဖြစ်ပါတယ်။ လာမယ့်ဘဏ္ဍာနှစ်အတွက်ကို စီမံကိန်းများရေးဆွဲတဲ့အခါမှာ ဒီအချက်များကို သတိပြု ဆောင်ရွက်ဖို့ ညွှန်ကြားဆောင်ရွက်သွားမည်ဖြစ်ကြောင်း ပြန်လည်ရှင်းလင်း တင်ပြအပ်ပါတယ်။ လွှတ်တော်ကိုယ်စားလှယ် ဦးဝေစိန်အောင်၏ ပုဏ္ဏားကျွန်းစက်မှုဇုန်ကိစ္စ ဆွေးနွေးချက်နဲ့ပတ်သက်၍ တင်ပြလိုပါတယ်။ လွှတ်တော်ကိုယ်စားလှယ်ကြီး ဆွေးနွေးထားသည့်အတိုင်း ပုဏ္ဏားကျွန်းစက်မှုဇုန် ပြီးစီး ပါက စက်မှုဇုန်ကထွက်ရှိတဲ့ ကုန်ပစ္စည်းများကို ရေကြောင်းဖြစ်တဲ့ ကုလားတန်မြစ်ကြောင်းတစ်လျှောက် မှာလည်းကောင်း၊ ကားလမ်းဖြစ်တဲ့ စစ်တွေ-ရန်ကုန် ကားလမ်းတစ်လျှောက်ကလည်းကောင်း လိုရာသို့ တင်ပို့နိုင်မှာဖြစ်ပါတယ်။ သို့ဖြစ်၍ ပုဏ္ဏားကျွန်းစက်မှုဇုန်ကို ရခိုင်ပြည်နယ်အစိုးရအဖွဲ့ရဲ့ စီမံကိန်းဖြင့် ဆောင်ရွက်ခဲ့ခြင်းဖြစ်ပါတယ်။ အဆိုပါစီမံကိန်းနဲ့စပ်လျဉ်းပြီး ရခိုင်ပြည်နယ်ရဲ့ ၂၀၁၈ ခုနှစ်၊ ဧပြီလမှ စက်တင်ဘာလ ၆ လ ဒေသန္တရစီမံကိန်းမှာ ပုဏ္ဏားကျွန်းစက်မှုဇုန် ဖော်ထုတ်ဆောင်ရွက်မှုကို ရင်းနှီးမြှုပ်နှံ သူများကိုဖိတ်ခေါ်ပြီး ဆက်လက်ဆောင်ရွက်သွားမည်ဟု ဖော်ပြထားသည်ကို တွေ့ရှိရသည်။ ဆက်လက်၍ လွှတ်တော်ကိုယ်စားလှယ် ဦးနိုင်ထူးအောင်မှ Budget နဲ့ Plan ရေးဆွဲမှုကို ယခု ထက်ပိုမိုကောင်းမွန်အောင် ဆောင်ရွက်ပေးရန် ပြည်ထောင်စုအစိုးရကို တိုက်တွန်းထားပါတယ်။ စီမံကိန်းနှင့် ဘဏ္ဍာရေးဝန်ကြီးဌာနအနေနဲ့ နှစ်စဉ်ဘတ်ဂျက်ခန့်မှန်းမှုကို ကမ္ဘာ့ဘဏ်ရဲ့ နည်းပညာအကူအညီရယူပြီး ကာလလတ် ဘဏ္ဍာရေးမူဘောင်ရေးဆွဲပြီး ဆောင်ရွက်လျက်ရှိပါတယ်။ ဒီလိုဆောင်ရွက်တဲ့နေရာမှာ နှစ်စဉ် မက်ခရိုစီးပွားရေးညွှန်ကိန်းများနဲ့ချိတ်ဆက်ပြီး ဆောင်ရွက်လျက်ရှိပါတယ်။ အဆိုပါကာလလတ် စီးပွားရေးမူဘောင်အရ နှစ်စဉ်ခွင့်ပြုနိုင်မယ့် သာမန်အသုံးစရိတ်နဲ့ ငွေလုံးငွေရင်းအသုံးစရိတ်များကို အနီးစပ်ဆုံးဖြစ်အောင်ခန့်မှန်းပြီး စီမံကိန်းနှင့် ဘတ်ဂျက်ချိတ်ဆက်မှု ပိုမိုကောင်းမွန်အောင် ဆက်လက် ဆောင်ရွက်သွားမည်ဖြစ်ကြောင်း တင်ပြအပ်ပါတယ်။ လွှတ်တော်ကိုယ်စားလှယ် ဦးကျော်မျိုးမင်းမှ ဥပဒေကြမ်းပူးပေါင်းကော်မတီရဲ့ အသစ်ဖြည့်စွက်ချက် အပိုဒ် ၁၃ နှင့် စပ်လျဉ်းပြီး ဆွေးနွေးချက်အပေါ်မှာလည်း ပြန်လည်ရှင်းလင်း ဆွေးနွေးလိုပါတယ်။ ယခု ထပ်မံဖြည့်စွက်တဲ့ အပိုဒ် ၁၃ မှာ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ အမျိုးသားစီမံကိန်း SSSSက်တက် အသက်ကယ် ဖြစ်သော ၂၀၁၈ ခုနှစ်၊ ဧပြီလ ၁ ရက်နေ့မှစ၍သာ အကျိုးသက်ရောက်နိုင်မှာဖြစ်ပါတယ်။ ဆောင်ရွက်မှုများသည်လည်းပဲ တည်ဆဲဥပဒေ၊ နည်းဥပဒေ၊ စည်းမျဉ်း၊ စည်းကမ်းများမှာ ဖော်ပြပါရှိတဲ့ ပြဋ္ဌာန်းချက်များနှင့်အညီ ဆောင်ရွက်ရမည်ဖြစ်ကြောင်း ရှင်းလင်းတင်ပြအပ်ပါတယ်။ နာယကကြီးခင်ဗျာ။ ဆက်လက်ပြီး ၂၀၁၈ ခုနှစ်၊ ပြည်ထောင်စုရဲ့ ဘဏ္ဍာငွေအရအသုံးဆိုင်ရာ ဥပဒေကြမ်းနဲ့စပ်လျဉ်းပြီး ပြန်လည်ရှင်းလင်း တင်ပြပါမယ်။ ပထမဦးစွာ ပြည်သူ့ငွေစာရင်းပူးပေါင်း ကော်မတီရဲ့ အစီရင်ခံစာ(၃/၂၀၁၈)နဲ့ စပ်လျဉ်းပြီး ရှင်းလင်းလိုပါတယ်။ အစီရင်ခံစာ အပိုဒ် ၃၄၊ ၃၇၊ ၃၈ တို့ပါ သဘောထားမှတ်ချက်များဟာ အရအသုံးခန့်မှန်းခြေငွေစာရင်းပါ ကိစ္စရပ်များကို အကောင်အထည် ဖော်တဲ့နေရာမှာ ပြည်ထောင်စုအဆင့် ဌာန၊ အဖွဲ့အစည်းများအားလုံးက အလေးထားလိုက်နာဆောင်ရွက် ရမည့်အချက်များဖြစ်သဖြင့် ဌာန၊ အဖွဲ့အစည်းအားလုံးကို အသိပေးပြီးတော့ အလေးထားလိုက်နာ ဆောင်ရွက်ဖို့ ကြပ်မတ်ဆောင်ရွက်သွားမည်ဖြစ်ကြောင်း တင်ပြအပ်ပါတယ်။ အစီရင်ခံစာရဲ့ အပိုဒ် ၃၉ မှာပါရှိတဲ့ သဘောထားမှတ်ချက်နဲ့စပ်လျဉ်းပြီး ပြည်ထောင်စုရဲ့ အရအသုံး ခန့်မှန်းခြေငွေစာရင်းများ ရေးဆွဲတဲ့နေရာမှာ နိုင်ငံခြားငွေနဲ့ အသုံးစရိတ်များအတွက် ထားရှိရမယ့် ငွေလဲလှယ် နှုန်းကို မြန်မာနိုင်ငံတော်ဗဟိုဘဏ်က ခန့်မှန်းပေးတဲ့နှုန်းနဲ့ သတ်မှတ်ခြင်းဖြစ်တဲ့အတွက်ကြောင့် စီမံ/ ဘဏ္ဍာဝန်ကြီးဌာနနဲ့ မြန်မာနိုင်ငံတော်ဗဟိုဘဏ်တို့ ညှိနှိုင်းပြီး ဆက်လက်သုံးသပ် ဆောင်ရွက်သွားမှာ ဖြစ်ပါတယ်။ အစီရင်ခံစာ၏အပိုဒ် ၄၀ ပါ သဘောထားမှတ်ချက်နဲ့စပ်လျဉ်းပြီး လူမှုကာကွယ်စောင့်ရှောက်ရေး လုပ်ငန်းများကို ပြည်ထောင်စုဘဏ္ဍာရန်ပုံငွေ အခြေအနေအပေါ်မှာမူတည်ပြီးတော့ တိုးမြှင့်ဆောင်ရွက်ပေး သွားမှာဖြစ်ပါတယ်။ အစီရင်ခံစာအပိုဒ် ၄၁ ပါသဘောထားမှတ်ချက်နဲ့စပ်လျဉ်းပြီး ပြည်ထောင်စုရဲ့ ဘဏ္ဍာငွေ အရအသုံး ဆိုင်ရာဥပဒေ၊ တည်ဆဲဘဏ္ဍာရေး စည်းမျဉ်းစည်းကမ်းများနဲ့အညီ ဆောင်ရွက်သွားမည်ဖြစ်ပါကြောင်း နဲ့ စိစစ်ရေးပူးပေါင်းအဖွဲ့ (၉)က အပိုဒ်ခွဲ (၂)မှာပါတဲ့ အကြံပြုတင်ပြချက်နဲ့ စပ်လျဉ်းပြီး စီမံကိန်းနှင့် ဘဏ္ဍာရေးဝန်ကြီးဌာနအနေနဲ့ လာမည့်နှစ် မက်ခရိုစီးပွားရေးညွှန်ကိန်းများကို အခြေခံပြီးတော့ လွန်ခဲ့တဲ့ သုံးနှစ်ရဲ့ အရအသုံးခန့်မှန်းခြေငွေစာရင်းများအပေါ်မှာ အခြေခံရေးဆွဲတဲ့ နှစ်လတ်ဘဏ္ဍာရေးမူဘောင်နဲ့ နိုင်ငံတော်ကထားရှိဆောင်ရွက်လိုတဲ့ လိုငွေနဲ့ ဂျီဒီပီအချိုးအတွင်းမှာ အသုံးစရိတ်ဘောင်များကို တွက်ချက် သတ်မှတ်ပေးခြင်း ဖြစ်ပါတယ်။ စီမံကိန်းရေးဆွဲရေးဦးစီးဌာနက စီမံကိန်းအပေါ်မှာ အခြေခံပြီးတော့ ဝန်ကြီးဌာနအလိုက် ခွင့်ပြုရမည့် ငွေလုံးငွေရင်းအသုံးစရိတ်ဘောင်ကို သတ်မှတ်ပေးပြီးတော့ ရသုံးမှန်းခြေ ငွေစာရင်းဦးစီးဌာနက လွန်ခဲ့တဲ့နှစ်များက သာမန်အသုံးစရိတ်များကို အခြေခံပြီးတော့ သာမန်အသုံး စရိတ်ဘောင်ကို သတ်မှတ်ပေးခြင်းဖြစ်ပါတယ်။ ထိုဘောင်အပေါ်မှာ သက်ဆိုင်ရာဝန်ကြီးဌာနများက လက်အောက်ခံဦးစီးဌာနများ၏ လုပ်ငန်းစီမံချက်၊ စီမံကိန်းများအပေါ်မှာ မူတည်ပြီးတော့ ပြန်လည်ခွဲဝေပေးခြင်းဖြစ်ပါကြောင်း တင်ပြအပ်ပါတယ်။ ဘောင်သတ်မှတ်ချက်များအပေါ်မှာ ဝန်ကြီးဌာနများက သာမန်နှင့် ငွေလုံးငွေရင်းဘောင်ကို စုစုပေါင်းဘောင် သတ်မှတ်ချက်အတွင်း ပြောင်းလဲလိုပါက သုံးသပ်ပြီးတော့ ပြောင်းလဲပေးပါတယ်။ အစီရင်ခံစာအပိုဒ် ၄၂ ပါသဘောထားမှတ်ချက်နဲ့ ပတ်သက်ပြီးတော့ ၂၀၁၈-၂၀၁၉ ဘဏ္ဍာနှစ် အတွက် ဘဏ္ဍာငွေအရအသုံးခန့်မှန်းခြေငွေစာရင်းများ ရေးဆွဲတင်ပြရန် ညွှန်ကြားသည့်အခါမှာ ထည့်သွင်း ညွှန်ကြားဆောင်ရွက်သွားမည်ဖြစ်ကြောင်း တင်ပြအပ်ပါတယ်။ လေးစားအပ်ပါသော နာယကကြီးခင်ဗျာ။ ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာ အပိုဒ် ၃၅ မှာပါတဲ့ သဘောထားမှတ်ချက်နဲ့ လွှတ်တော်ကိုယ်စားလှယ်အချို့ရဲ့ ဆွေးနွေးချက်တွေမှာ ပါရှိ တဲ့ SEE များအပေါ် သုံးသပ်တင်ပြချက်များနဲ့ စပ်လျဉ်းပြီးတော့လည်း ပြန်လည်ရှင်းလင်း တင်ပြပါမယ်။ နိုင်ငံပိုင်စီးပွားရေးလုပ်ငန်းများ ပြုပြင်ပြောင်းလဲရေးအတွက် စီးပွားရေးနဲ့ ဝန်ဆောင်မှုဆိုင်ရာလုပ်ငန်း များတွင် နိုင်ငံ၏အခန်းကဏ္ဍကို ပြန်လည်ရေးဆွဲရေး လုပ်ငန်းကော်မတီကို ပုဂ္ဂလိကကဏ္ဍ ဖွံ့ဖြိုးတိုးတက်ရေး ကော်မတီရဲ့ အောက်မှာ ဖွဲ့စည်းထားရှိပြီးတော့ နိုင်ငံပိုင်စီးပွားရေးလုပ်ငန်းများပြုပြင် ပြောင်းလဲရေး အတွက်လုပ်ငန်းစဉ်များ ချမှတ်ဆောင်ရွက်လျက်ရှိပါတယ်။ ယင်းလုပ်ငန်းစဉ်များမှာ အရှုံးပေါ်လျက်ရှိတဲ့ တည်ဆဲနိုင်ငံပိုင်စီးပွားရေး လုပ်ငန်းများရဲ့ အဓိကအကြောင်းရင်းများနဲ့ အကာအကွယ်ပေးနိုင်ရေး နည်းလမ်းများ ရှာဖွေညှိနှိုင်း ဆောင်ရွက်ရန်နှင့် တည်ဆဲနိုင်ငံပိုင်စီးပွားရေးလုပ်ငန်းများကို Reform ပြုလုပ်ရန်အတွက် တိကျရှင်းလင်းသည့် မူဝါဒ(Clear Policy)၊ လုပ်ငန်းစဉ်(Clear Process)နှင့် မူဘောင်(Clear Framework) ပေါ်ပေါက်လာရေး ညှိနှိုင်းဆွေးနွေးရန်တို့ကိုချမှတ်ပြီး ဆောင်ရွက်လျက်ရှိပါတယ်။ ဒီလုပ်ငန်းစဉ်များအတွက် စီမံကိန်းနှင့်ဘဏ္ဍာရေးဝန်ကြီးဌာန၊ Myanmar Development Institute တို့နဲ့ ကမ္ဘာ့ဘဏ်တို့ ညှိနှိုင်း ဆောင်ရွက်လျက်ရှိပါတယ်။ နိုင်ငံပိုင်စီးပွားရေးလုပ်ငန်းများ ပြုပြင်ပြောင်းလဲရေးအတွက် နိုင်ငံတကာမှာ ဆောင်ရွက်လျက် ရှိတဲ့ ကျင့်စဉ်များနှင့် မြန်မာနိုင်ငံရဲ့ ပကတိဖြစ်ပေါ်နေတဲ့အခြေအနေတွေကို ပေါင်းစပ်ပြီးတော့ ပြည်ထောင်စု လွှတ်တော် ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာမှာဖော်ပြပါရှိတဲ့ လုပ်ငန်းစဉ်များကိုလည်း ဆက်လက်ဆောင်ရွက်သွားနိုင်မှာဖြစ်ပါတယ်။ ထို့အပြင် နိုင်ငံပိုင်လုပ်ငန်းများ စီမံခန့်ခွဲမှု အားကောင်းစေဖို့ အတွက် ပုဂ္ဂလိကပိုင်ပြုလုပ်ရေးနဲ့ အစိုးရ၊ ပုဂ္ဂလိကပူးပေါင်းဆောင်ရွက်မှုဆိုင်ရာ စည်းမျဉ်းများ ပေါ်ပေါက် လာရေးအတွက် လေ့လာသုံးသပ်ရေးအဖွဲ့များရဲ့ သုံးသပ်ရရှိချက်များအပေါ်မှာလည်း အခြေခံပြီး ဆက်လက် ဆောင်ရွက်သွားရမှာဖြစ်ပါတယ်။ နိုင်ငံတော်ပိုင် စီးပွားရေးလုပ်ငန်းများဥပဒေနှင့် စပ်လျဉ်းပြီးတော့ လက်ရှိအကောင်အထည်ဖော် ဆောင်ရွက်မှုများနှင့်ပတ်သက်ပြီး လိုက်လျောညီထွေဖြစ်စေရန် ပြင်ဆင် ဖြည့်စွက်ခြင်း သို့မဟုတ် အသစ်ပြဋ္ဌာန်းခြင်းတို့အတွက်ကိုလည်း အထက်ပါရလဒ်များအပေါ်မှာ အခြေခံ ပြီးတော့ လိုအပ်သလို ဆက်လက်ဆောင်ရွက်ရမှာ ဖြစ်ပါတယ်။ နိုင်ငံတော်ပိုင်စီးပွားရေး အဖွဲ့အစည်းများရဲ့ လုပ်ငန်းစွမ်းဆောင်ရည်ကို တိုင်းတာဆန်းစစ်နိုင်ရန် လည်းကောင်း၊ စောင့်ကြည့်ကြပ်မတ်နိုင်ရန်လည်းကောင်း အမေရိကန်ငွေတိုက်ဌာနရဲ့ နည်းပညာအကူအညီ ဖြင့် နိုင်ငံတော်ပိုင်စီးပွားရေး အဖွဲ့ အစည်းများရဲ့ လုပ်ငန်းစွမ်းဆောင်ရည် စောင့်ကြည့်ကြပ်မတ်မှုလက်စွဲ (SEE's Performance Monitoring Manual) ထုတ်ပြန်နိုင်ဖို့ ဆောင်ရွက်လျက်ရှိပါတယ်။ နိုင်ငံတော်ပိုင် စီးပွားရေးအဖွဲ့ အစည်းတစ်ခုချင်းစီရဲ့ ဘဏ္ဍာရေးအခြေအနေကိုလည်း ၂၀၁၈ ခုနှစ်၊ ဧပြီလကနေ စက်တင်ဘာ ၆ လအတွက် ပြည်ထောင်စုရဲ့ အရအသုံးခန့်မှန်းခြေငွေစာရင်းနဲ့ ၂၀၁၈ ခုနှစ်၊ ပြည်ထောင်စုရဲ့ ဘဏ္ဍာငွေအရအသုံးဆိုင်ရာ ဥပဒေကြမ်းတွေကို ပြည်ထောင်စုလွှတ်တော်ကို တင်ပြခဲ့စဉ်က နိုင်ငံတော်ပိုင် စီးပွားရေးအဖွဲ့အစည်းများရဲ့ ကုန်သွယ်မှုအရှုံးအမြတ်စာရင်း ဘဏ္ဍာရေးအခြေအနေဖော်ပြချက်များ ပါရှိ ပါကြောင်း တင်ပြအပ်ပါတယ်။ နိုင်ငံတော်ပိုင်စီးပွားရေးအဖွဲ့အစည်းများကို ဘဏ္ဍာအုပ်စုအလိုက် ခွဲရေး ကိစ္စဟာလည်းပဲ အထက်ဖော်ပြပါ တင်ပြခဲ့တဲ့ရလဒ်များအပေါ်မှာ အခြေခံပြီး ဆက်လက်သုံးသပ်ပြီးတော့ ဆောင်ရွက်ရမယ်ကိစ္စ ဖြစ်ပါတယ်။ လေးစားအပ်ပါသော နာယကကြီးခင်ဗျား။ ဆက်လက်ပြီး ပြည်သူ့ငွေစာရင်းပူးပေါင်းကော်မတီက အစီရင်ခံစာ အပိုဒ် ၃၆ ဖြင့် သဘောထားမှတ်ချက်ပြုခဲ့ပြီး လွှတ်တော်ကိုယ်စားလှယ်အချို့ကလည်း ဆွေးနွေးခဲ့ကြသည့်အပြင် လူမှုကွန်ရက်စာမျက်နှာများတွင်ပါ ပျံ့နှံ့နေသည့် SEE များ၏ ကိုယ်ပိုင် ဘဏ္ဍာရန်ပုံငွေစာရင်း သို့မဟုတ် OA စာရင်းကိစ္စကို ရှင်းလင်းတင်ပြလိုပါတယ်။ ၎င်းကိစ္စရပ်နှင့် စပ်လျဉ်း၍ ၂၇-၇-၂၀၁ရ ရက်နေ့ အမျိုးသားလွှတ်တော်ကိုယ်စားလှယ် ဦးထွန်းထွန်းဦး မေးမြန်းခဲ့တဲ့ မေးခွန်းကို ဖြေကြားရာမှာလည်းကောင်း၊ ၁၉-၁၀-၂၀၁ရ ရက်နေ့က ပြည်သူ့လွှတ်တော် ကိုယ်စားလှယ် ဒေါက်တာဒေါ်သက်သက်ခိုင် တင်သွင်းတဲ့ အဆိုနဲ့စပ်လျဉ်း၍ ၂၃-၁၁-၂၀၁ရ ရက်နေ့ ဖြေကြားရာမှာ လည်းကောင်း ကျွန်တော် ရှင်းလင်းတင်ပြခဲ့ပြီးလည်း ဖြစ်ပါတယ်။ နာယကကြီးခင်ဗျား။ ဒီကိစ္စရပ်နဲ့စပ်လျဉ်းပြီး တွင်းမှာ ရှင်းလင်းတင်ပြဖို့ကတော့ ခက်ခဲမှာဖြစ်ပါတယ်။ သို့ရာတွင် ကျွန်တော့အနေဖြင့် အတတ်နိုင်ဆုံး ကြိုးစားပြီးတော့ ရှင်းလင်းသွားမှာ ဖြစ်ပါတယ်။ MOGE ရဲ့ OA Account များနဲ့ ပတ်သက်ပြီးတော့ ကြိုတင်ရှင်းလင်း တင်ပြပေးခဲ့တဲ့ လျှပ်စစ်စွမ်းအင်ဝန်ကြီးဌာန၊ ဒုတိယဝန်ကြီးကိုလည်း ကျေးဇူးတင်ရှိကြောင်း ပြောကြားလိုပါတယ်။ OA ကိစ္စများနဲ့ပတ်သက်ပြီးတော့ ဂဃနဏ သိရှိနိုင်ရန်မှာ ပြည်ထောင်စုဘဏ္ဍာရန်ပုံငွေ (Union Fund) စာရင်းရဲ့ လည်ပတ်ဆောင်ရွက်ပုံနဲ့ အစိုးရရဲ့ ငွေစာရင်း ထိန်းသိမ်းမှုစနစ်(Government Accounting System)၊ အစိုးရရဲ့ ဘတ်ဂျက်စနစ် (Government Budgeting System)များကို ဦးစွာနားလည်ရန် လိုအပ်မှာ ဖြစ်ပါတယ်။ ပြည်ထောင်စုအစိုးရရဲ့ ငွေစာရင်းများနဲ့ပတ်သက်ပြီးတော့ မြန်မာ့စီးပွားရေးဘဏ်မှာ ပြည်ထောင်စု ဘဏ္ဍာရန်ပုံငွေစာရင်း (Union Fund Account-UFA)ကို ဖွင့်လှစ်ထားပါတယ်။ မြန်မာနိုင်ငံတော် oušos ados Cascosèpsaộ:q5adogosqê: (Union Government Deposit Account-UGDA) ကိုလည်း ဖွင့်လှစ်ထားရှိ ဆောင်ရွက်ပါတယ်။ မြန်မာ့စီးပွားရေးဘဏ်ခွဲအသီးသီးမှာ အစိုးရရဲ့ ငွေစာရင်း များကို ပုဂ္ဂလိကငွေစာရင်းများနဲ့ ရောနှောခြင်းမရှိရအောင် ပြည်ထောင်စုဘဏ္ဍာရန်ပုံငွေစာရင်း (UFA) ဟူ၍ ဖွင့်လှစ်ထားရှိခြင်းဖြစ်ပါတယ်။ အဆိုပါစာရင်းမှာ စာရင်းအမျိုးအစားများအလိုက်ကို Ledger ၆ မျိုးနဲ့ ထိန်းသိမ်းထားရှိပါတယ်။ Ledger (၁) ကတော့ နိုင်ငံတော်ပိုင်စီးပွားရေးအဖွဲ့အစည်းတစ်ခုချင်း အလိုက်ဖွင့်လှစ်တဲ့ ငွေထုတ်စာရင်းများ ဖြစ်ပါတယ်။ SEE Accounts ဖြစ်ပါတယ်။ Ledger (၂)ကတော့ စည်ပင်သာယာရေးကော်မတီ/ စည်ပင်သာယာရေးအဖွဲ့များရဲ့ ငွေထုတ်စာရင်းများ (DC Accounts) ဖြစ်ပါတယ်။ Ledger (၃)ကတော့ ဗဟိုအဖွဲ့အစည်းများ၊ ဝန်ကြီးရုံးများ၊ ဦးစီးဌာနများရဲ့ ဌာနတစ်ခုချင်း အလိုက်ဖွင့်လှစ်တဲ့ ငွေထုတ်စာရင်းများ (MD Accounts)ဖြစ်ပါတယ်။ Ledger (၄)ကတော့ မြန်မာ့ စီးပွားရေးဘဏ်ခွဲ မဖွင့်လှစ်နိုင်တဲ့နေရာများမှာ ဖွင့်လှစ်ထားတဲ့ ဘဏ်ငွေတိုက်ခွဲများ Treasury တွေ ရှိပါတယ်။ ဒီမှာရှိတဲ့ စာရင်းများကတော့ SEE, MD, DC, OA, RF Accounts အစုံဖြစ်ပါတယ်။ Ledger (၅)ကတော့ စာရင်းရှင်အပ်ငွေ (Other Account -0A) စာရင်းများဖြစ်ပါတယ်။ Ledger (၆) meosşcoaguodasýscosqe:qqp:(Revolving Fund -RF Accounts) op: Goulosus.nl မြန်မာ့စီးပွားရေးဘဏ်မှာရှိတဲ့ အထက်ပါ UFA စာရင်းများကို ထပ်ပြီးတော့ ၂ မျိုးခွဲခြား နိုင်ပါတယ်။ ပထမတစ်မျိုးကတော့ ဗဟိုအဖွဲ့အစည်းများ၊ ဝန်ကြီးရုံးနှင့် ဦးစီးဌာနများရဲ့ ငွေထုတ်စာရင်း inn Mannuntainan....unanganggoncernen အဖွဲ့များရဲ့ ငွေထုတ်စာရင်း DC များဖြစ်ပါတယ်။ နိုင်ငံတော်ပိုင် စီးပွားရေးအဖွဲ့အစည်းများရဲ့ ငွေထုတ် စာရင်း SEE ဖြစ်ပါတယ်။ ဒုတိယတစ်မျိုးကတော့ ပြည်ထောင်စုဘဏ္ဍာရန်ပုံငွေစာရင်းရဲ့ အခြားစာရင်းရှင် (UFA-OA)များ၊ လှည့်ပတ်ရန်ပုံငွေ (Revolving Fund-RF)စာရင်းများဖြစ်ပြီးတော့ ဝန်ကြီးဌာန၊ ဦးစီးဌာနကဖြစ်စေ၊ နိုင်ငံတော်ပိုင်စီးပွားရေးအဖွဲ့အစည်းကဖြစ်စေ၊ စည်ပင်သာယာရေးအဖွဲ့များက ဖြစ်စေ၊ စီမံကိန်းနှင့် ဘဏ္ဍာရေးဝန်ကြီးဌာနရဲ့ ခွင့်ပြုချက်ရရှိမှ ဖွင့်လှစ်ဆောင်ရွက်ရတဲ့ စာရင်းများ ဖြစ်ပါတယ်။ ငွေထုတ်စာရင်းနှင့် စာရင်းရှင်စာရင်းတို့ ခြားနားချက်ကတော့ ငွေထုတ်စာရင်း(Drawing Account)ဆိုတာကတော့ သက်ဆိုင်ရာ ဌာန၊ အဖွဲ့အစည်းက ဖွင့်လှစ်ထားတဲ့ ဘဏ်စာရင်းမှာ ငွေလက်ကျန် ရှိရန်မလိုဘဲနဲ့ ဘဏ္ဍာရေးခွင့်ပြုမိန့်အရ ဘဏ်ကို ငွေထုတ်ကန့်သတ်ချက်ဖြစ်တဲ့ (Drawing Limit) ပေးပို့ပြီးတော့ ငွေထုတ်ယူနိုင်တဲ့စာရင်းဖြစ်ပါတယ်။ စာရင်းရှင်စာရင်း (Other Account) ဆိုတာကတော့ သက်ဆိုင်ရာဌာန၊ အဖွဲ့အစည်းက ဖွင့်လှစ်ထားတဲ့ ဘဏ်စာရင်းမှာ ငွေလက်ကျန်ရှိမှ ထုတ်ယူနိုင်တဲ့ အဆိုပါ ငွေလက်ကျန်ဘောင်အတွင်းကနေ ထုတ်ယူနိုင်တဲ့ ငွေစာရင်းဖြစ်ပါတယ်။ မြန်မာ့စီးပွားရေးဘဏ်ခွဲများမှာ ဌာန၊ အဖွဲ့အစည်းအသီးသီးက ဌာနအမည်နဲ့ ငွေထုတ်စာရင်းများ၊ အခြားစာရင်းရှင်များ ဖွင့်လှစ်ထားရှိ သော်လည်းပဲ မြန်မာ့စီးပွားရေးဘဏ်ခွဲအသီးသီးဟာ အစိုးရရဲ့ ငွေစာရင်းများကို တစ်စုတစ်စည်းတည်း စုစည်းပေါင်းချုပ်ပြီးတော့ တစ်ခုတည်းသောလက်ကျန်ဖြစ်ရန် ရေးဆွဲရပါတယ်။ သို့ပါ၍ မြန်မာ့စီးပွားရေး ဘဏ်ရုံးချုပ်က ဘဏ်ခွဲအသီးသီးရဲ့ UFA ပိုငွေ သို့မဟုတ် လိုငွေလက်ကျန်များကို စုစည်းပေါင်းချုပ်ပြီး UFA ပိုငွေ သို့မဟုတ် လိုငွေလက်ကျန်စုစုပေါင်းကို ရေးဆွဲပြီးနောက် မြန်မာနိုင်ငံတော်ဗဟိုဘဏ်နှင့် အပတ်စဉ်စာရင်းရှင်းလင်းခြင်း၊ လစဉ်စာရင်းရှင်းလင်းခြင်း စသည်တို့ကို ဆောင်ရွက်ရပါတယ်။ မြန်မာနိုင်ငံတော်ဗဟိုဘဏ်မှာရှိတဲ့ ပြည်ထောင်စုအစိုးရအပ်ငွေစာရင်း (Union Government Deposit Account)ကို အဝင်အထွက်လုပ်တဲ့ အခြေအနေများကို တင်ပြရမယ်ဆိုလို့ရှိရင် စောစောက ကျွန်တော်တင်ပြခဲ့တဲ့ ပြည်ထောင်စုဘဏ္ဍာရန်ပုံငွေစာရင်း Ledger ၁ ကနေ ၆ အထိ အားလုံးကို ကျွန်တော်တို့ အလို/အပို ရှင်းလိုက်တဲ့အခါမှာ အသားတင် ပိုငွေ လိုငွေထွက်လာပါတယ်။ ဒီအသားတင် ပိုငွေလိုငွေဟာ ကျွန်တော်တို့ Union Fund ထဲကိုသွားပါတယ်။ နောက် နိုင်ငံတော်ပိုင် စီးပွားရေး အဖွဲ့အစည်းများရဲ့ နိုင်ငံတော်သို့ ထည့်ဝင်ငွေ၊ နိုင်ငံတော်ကနေ သူတို့ကို ပြန်အမ်းပေးရတဲ့ ထည့်ဝင် ထားတဲ့ငွေ ပိုသွားလို့ ပြန်အမ်းပေးရတဲ့ ပြန်အမ်းငွေ ဒါတွေဟာလည်း ကျွန်တော်တို့ ဒီ Union Government Deposit Account ထဲကို အဝင်/ အထွက်လုပ်ပါတယ်။ နောက်တစ်ခါ ကျွန်တော်တို့ အစိုးရငွေတိုက်လက်မှတ်များကို ရောင်းချတာ၊ ပြန်လည်ပြီးတော့ ရွေးနုတ်တာ။ နောက် အစိုးရငွေတိုက် စာချုပ် Bond များကိုရောင်းချတာ၊ ပြန်လည်ရွေးနုတ်တာ ဒါတွေဟာလည်း ဒီအစိုးရရဲ့ အပ်ငွေ စာရင်းထဲကို အဝင်အထွက်လုပ်ပါတယ်။ တိုင်းဒေသကြီး/ ပြည်နယ်များသို့ အရအသုံး ခန့်မှန်းခြေငွေ စာရင်း လိုငွေအတွက် ထောက်ပံ့ပေးတဲ့ ဥပဒေအရထောက်ပံ့တဲ့ ထောက်ပံ့ငွေများ ဒါတွေဟာလည်း ကျွန်တော်တို့ အစိုးရရဲ့အပ်ငွေစာရင်းထဲကနေ ထွက်ပြီးတော့ ထောက်ပံ့တာဖြစ်ပါတယ်။ နောက် ကျွန်တော်တို့ အစိုးရငွေတိုက်ရုံးများရဲ့ စောစောက ကျွန်တော်တင်ပြခဲ့တဲ့ Treasury ငွေတိုက်ခွဲတွေရဲ့ အသားတင် လိုငွေ ပိုငွေ ဒါတွေဟာလည်း ကျွန်တော်တို့ ဒီအစိုးရရဲ့ အပ်ငွေစာရင်းထဲကို အဝင်/အထွက်လုပ်ခြင်း ဖြစ်ပါတယ်။ ဒီနေရာမှာ ကျွန်တော် Power Point နဲ့ တင်ပြထားတဲ့ ပြည်ထောင်စုဘဏ္ဍာ ရန်ပုံငွေ စာရင်းရဲ့ လည်ပတ်ပုံကို ကျွန်တော် တင်ပြထားပါတယ်။ ဒီတင်ပြပုံပါ Union Fund ထဲကို ဝင်လာတဲ့ ဘက်ကို ကြည့်မယ်ဆိုလို့ရှိရင် ကျွန်တော်တို့ ဘတ်ဂျက်ရငွေများရှိပါတယ်။ ဒါဟာ ကျွန်တော်တို့ ဗဟိုအဖွဲ့အစည်းတွေ၊ ဝန်ကြီးဌာန၊ ဦးစီးဌာနတွေ၊ SEE 6oz sdiq UFA (OA) 01 saulssoĉ mascossos, ososyodmogąp:3028 Union Fund Account ထဲကို ဝင်လာပါတယ်။ နောက်တစ်ခါ ကျွန်တော်တို့ Non Budget ရငွေများရှိပါတယ်။ ဒါတွေကတော့ ကျွန်တော်တို့ ကြွေးမြီ၊ အပ်ငွေသဘော ယာယီရတဲ့ ယာယီအပ်ငွေသဘော ဒီရတဲ့ရငွေများဟာ ဘတ်ဂျက်နဲ့သက်ဆိုင်ခြင်း မရှိဘဲနဲ့ င်ပြန်ပေးရမယ့်ငွေများဖြစ်တဲ့အတွက်ကြောင့် ဒါတွေဟာ ကျွန်တော်တို့ Non Budget ဆိုတဲ့ကဏ္ဍနဲ့ ကျွန်တော်တို့ ဒါလည်း Union Fund ထဲကိုပဲ ဝင်လာပါတယ်။ နောက်ကျွန်တော်တို့ UFA(OA) ရငွေ ဒီနေရာမှာ ဒီ OA ကတော့ SEE က UFA(OA) မဟုတ်တဲ့ တခြားသော OA တွေလည်းရှိပါတယ်။ အဲဒါကတော့ ကျွန်တော်တို့ဌာနတွေက လုပ်ငန်းလိုအပ်ချက်အရ ဖြစ်စေ၊ ချေးငွေတို့၊ ထောက်ပံ့ငွေတို့ ရရှိလို့အရဖြစ်စေ သီးခြားခေါင်းစဉ်တွေနဲ့ စီမံ/ဘဏ္ဍာကို ခွင့်ပြုချက် တောင်းပြီးတော့ 0A ဖွင့်ခွင့် ခွင့်ပြုချက်တောင်းပြီးတော့မှ ဖွင့်ထားတဲ့ OA များရဲ့ ရငွေများ ဖြစ်ပါတယ်။ ဒါတွေဟာ လည်းပဲ Union Fund ထဲကိုပဲ ဝင်ရပါတယ်။ နောက်တစ်ခု ကျွန်တော်တို့ လှည့်ပတ်ရန်ပုံငွေဖြစ်တဲ့ Revolving Fund ရန်ပုံငွေဖြစ်ပါတယ်။ ဒါ က ကျွန်တော်တို့ ဟိုယခင်တုန်းကတော့ တော်တော်များများရှိခဲ့ပါတယ်။ ယခုနောက်ပိုင်းမှာတော့ သိပ်မရှိတော့ဘဲနဲ့ အခု ကျွန်တော်တို့ ဆောက်လုပ်ရေးကို အစိုးရကနေထုတ်ပေးထားတဲ့ လှည့်ပတ်ရန်ပုံငွေ ဒါတစ်ခုရှိပါတယ်။ နောက် ကျွန်တော်တို့ Union Fund ထဲကနေ ထွက်သွားတာတွေ ကြည့်လို့ရှိရင်လည်း စောစောကတင်ပြခဲ့တဲ့ Budget ပိုင်း၊ Non Budget အပိုင်း နောက်ကျွန်တော်တို့ UFA, OA အပိုင်းနဲ့ လှည့်ပတ်ရန်ပုံငွေအပိုင်းတွေပဲ ဖြစ်ပါတယ်။ ဒီလိုပဲ ကျွန်တော်တို့ Union Funding ကြီးဟာ လည်ပတ်နေပါတယ်။ နောက် ကျွန်တော်တို့ ဒီ Union Fund Account ဟာ MEB ဘဏ်ခွဲများနဲ့ရုံးချုပ်မှာ ကျွန်တော်တို့ ရှိပြီးတော့ ဒီထဲကို အမြဲတမ်း နေ့စဉ်နဲ့အမျှ ကျွန်တော်တို့ အဝင်အထွက်တွေ လုပ်နေတာရှိပါတယ်။ အဲဒီမှာ ကျွန်တော်တို့ ချိတ်ဆက် ထားတာကတော့ စောစောကပြောတဲ့ အစိုးရရဲ့ အပ်ငွေစာရင်း ဗဟိုဘဏ်မှာဖွင့်ထားတဲ့ အစိုးရရဲ့ အပ်ငွေ စာရင်းထဲကို ဝင်ထွက်တဲ့ပုံကို ကျွန်တော်ထပ်ပြီးတော့ရှင်းပါမယ်။ အဲဒီမှာ ကျွန်တော်တို့ ကြည့်မယ်ဆိုလို့ ရှိရင် အစိုးရရဲ့ အပ်ငွေစာရင်းအလယ်မှာရှိတဲ့ USDA စာရင်းထဲကို ဝင်နေတာတွေက ဘာတွေလဲဆိုလို့ ရှိရင် ကျွန်တော်တို့စောစောက ဒီ Ledger ၁ ကနေ ၆ အထိ အားလုံးရှင်းလိုက်တဲ့ ဒီအလို/အပိုတွေဟာ တကယ်လို့ ပိုတယ်ဆိုလို့ရှိရင် ကျွန်တော်တို့ USDA ထဲကို ဝင်လာမှာ ဖြစ်ပါတယ်။ တကယ်လို့ လိုတယ် ဆိုရင်တော့ UGDA ထဲကနေပြန်ပြီးတော့ UFA ကို ပြန်ဖြည့်ပေးရမှာ ဖြစ်ပါတယ်။ နောက်တစ်ခု ဝင်လာတာက SEE များရဲ့ထည့်ဝင်ငွေ Contribution ဖြစ်တဲ့ စောစောက ကျွန်တော်တို့ တင်ပြခဲ့တဲ့ 20% ထည့်ဝင်ငွေများဟာလည်းပဲ ဒီအစိုးရရဲ့ အပ်ငွေစာရင်းထဲကို ဝင်ရပါတယ်။ နောက်တစ်ခါ ကျွန်တော်တို့ အပြင်မှာရောင်းနေတဲ့ Bond နဲ့ Bill ကို လေလံတင်ရောင်းတဲ့ ဟာတွေကလဲ ဒီထဲကို ဝင်ပါတယ်။ ဒါတွေကဝင်တဲ့ဟာတွေ ဖြစ်ပါတယ်။ ထွက်တဲ့ဟာတွေ ကတော့ SEE များကို ထည့်ဝင်ငွေမှာ မနှစ်ကထည့်ဝင်ငွေဟာပိုသွားလို့ စာရင်းစစ် စစ်ဆေးပြီးတဲ့ အခြေအနေမှာ ပိုသွားပြီဆိုတဲ့ဟာကို သိလို့ရှိရင်လည်း ကျွန်တော်တို့က ပြန်ပေးရပါတယ်။ SEE များ ထည့်ဝင်ငွေကို ပြန်အပ်ငွေပြန်ထွက်ပါတယ်။ နောက် Bond, Bill များကိုလည်းပဲ ကျွန်တော်တို့ တကယ်လို့ Uinon Fund မှာ ပိုလျှံငွေပေါ်လို့ ပြန်ပြီးတော့ ရွေးမယ်ဆိုလို့ရှိရင် ကျွန်တော်တို့က ဒီထဲကပဲထုတ်ပြီးတော့ ဒါရွေးရပါတယ်။ ဒါ Bond, Bill ကိုပြန်ပြီး ရွေးနုတ်တဲ့ငွေဖြစ်ပါတယ်။ နောက်ကျွန်တော်တို့ တိုင်းဒေသကြီး/ ပြည်နယ်များသို့ ထောက်ပံ့တဲ့ငွေ ဒါဥပဒေအရ ကျွန်တော်တို့ ပြည်ထောင်စုလွှတ်တော်က ဥပဒေအတည်ပြုပေးတဲ့အခါမှာ တိုင်းဒေသကြီး/ ပြည်နယ်အသီးသီးကို ကျွန်တော်တို့ ဥပဒေမှာပါတဲ့ ထောက်ပံ့ငွေကိုပေးပါတယ်။ ဒီထောက်ပံ့ ငွေဟာလည်းပဲ ဒီ USDA ထဲကပဲ ထွက်သွားတာဖြစ်ပါတယ်။ အားလုံးကို ဒီ USDA ဟာ လစဉ် စာရင်းပိတ်ပြီး ရှင်းနေတဲ့အခါမှာ လစဉ်လိုငွေ ဖြစ်လာလို့ရှိရင် ကျွန်တော်တို့ ဒါကို Finacing လုပ်ပြီးတော့ ဖြစ်ရတာ ဖြစ်ပါတယ်။ ဒါကြောင့်မို့လို့ ဒီလိုငွေကို မဖြစ်ပေါ်ခင်မှာတော့ Bond, Bill တွေပါအပါအဝင် ကျွန်တော်တို့ တွက်ချက်ထားတာ ဖြစ်တဲ့ အတွက်ကြောင့် နောက်ဆုံး ကျွန်တော်တို့ လိုငွေထပ်ဖြစ်ခဲ့ရင်တော့ Bond, Bill တွေပါအပါအဝင် ထပ်ပြီးတော့ ဖြစ်ခဲ့ရင်တော့ ကျွန်တော်တို့ လောလောဆယ်မှာ CBN Financing နဲ့ ပြထားတဲ့သဘော ဖြစ်ပါတယ်။ ဒါ USDA မှာ အမြဲတမ်းလတိုင်း ဖြစ်ပေါ်နေတဲ့ အခြေအနေ ဖြစ်ပါတယ်။ ပိုငွေ ပေါ်လို့ရှိရင်တော့ ကျွန်တော်တို့က Bond, Bill ကို ပြန်ရွေးဖို့စဉ်းစားပါတယ်။ လိုငွေ ပေါ်လို့ရှိရင်တော့ ဒီလိုငွေကို လိုငွေအတိုင်းထားလို့မရပါဘူး။ လိုငွေအတိုင်းမထားဘဲနဲ့ ဒီ Zero Setting ဖြစ်အောင် ဖြည့်ပေးရပါမယ်။ နောက်ပုံတစ်ခုမှာတော့ ကျွန်တော်တို့ ပြည်ထောင်စုဘဏ္ဍာရန်ပုံငွေစာရင်းရဲ့ လစဉ်အမှန်စာရင်း ပေါင်းချုပ်ပုံများကိုပြထားပါတယ်။ MEB ဘဏ်ခွဲများ ၃၃၀ မှာ နေ့တိုင်းသွင်းထုတ်လုပ်နေတဲ့ ကိစ္စများ ကို လအလိုက်၊ Account အလိုက်ကို ကျွန်တော်တို့ စုစည်းပေါင်းချုပ်ပြီးတော့ ဗဟိုဘဏ်ကိုပေးပို့ရပါတယ်။ ဗဟိုဘဏ်ကနေပြီးတော့ စုစည်းပြီးတော့မှ ကျွန်တော်တို့ ရှင်းတမ်း ၁ ကနေ ၆ အထိ ပြည်ထောင်စုဘဏ္ဍာ ရန်ပုံငွေရဲ့ လစဉ်စာရင်းအဖြစ်နဲ့ ဒီငွေတိုက်ဦးစီးဌာနကို ပေးပို့ပြီးတော့မှ ငွေတိုက်ဦးစီးဌာနမှာ ပြည်ထောင်စု ဘဏ္ဍာရန်ပုံငွေစာရင်းကြီးကို လစဉ်ကျွန်တော်တို့ အဝင်အထွက်များနှင့်တကွ လစဉ်စာရင်းပြုစုပေါင်းချုပ် လျက်ရှိပါတယ်။ တစ်ခါ မြန်မာ့စီးပွားရေးဘဏ်ခွဲများဟာ သက်ဆိုင်ရာဌာနများကိုလည်းပဲ လကုန်တိုင်း လကုန်တိုင်း ဘဏ်ရှင်းတမ်းပေးပို့ပြီးတော့ သက်ဆိုင်ရာဌာနများနှင့် အဝင်အထွက်များညှိနှိုင်းပါတယ်။ သက်ဆိုင်ရာဌာနများကလည်း ငွေတိုက်ကို သူတို့ရဲ့ လစဉ်ရငွေ၊ သုံးငွေများကို ပေးပို့ရပါတယ်။ ဒီလို နည်းနဲ့ ကျွန်တော်တို့ ချိန်ထိုးပြီးတော့မှ ဆောင်ရွက်တာဖြစ်ပါတယ်။ လတိုင်းလတိုင်းလည်း ဒီ Union Fund Account စာရင်းများ လည်ပတ်ထိန်းသိမ်းမှုဟာ ကျွန်တော်တို့ တစ်ပြားတစ်ချပ်မှမကွာရအောင် ဘဏ်နဲ့ ကျွန်တော်တို့ သက်ဆိုင်ရာဌာန၊ ငွေတိုက်ဦးစီးဌာန၊ ဗဟိုဘဏ်တို့အကြားမှာ လစဉ်ညှိနှိုင်း ပြီးတော့ ဆောင်ရွက်နေရတဲ့ ကိစ္စတွေဖြစ်ပါတယ်။ နောက်တစ်ပုံမှာတော့ ကျွန်တော်တို့ ၂၀၁၂-၂၀၁၃ မတိုင်ခင်က UFA စာရင်းအနေအထားကို magousaone mai cossos Union Fund Q Account gsi Union Fund 963modos mais cossos MND ဘက်က စောစောက ကျွန်တော်တင်ပြခဲ့တဲ့ ဦးစီးဌာနများ၊ ဝန်ကြီးဌာနများဘက်မှာလည်း ရငွေ သုံးငွေများအားလုံးဟာ MND စာရင်းထဲကို အဝင်/အထွက်လုပ်ပါတယ်။ ရငွေသုံးငွေများ။ SEE များ အတွက် ရငွေသုံးငွေများဟာ SEE စာရင်းထဲကို အဝင်အထွက်လုပ်ပါတယ်။ ဒါဦးဘိုကြီး ဆွေးနွေးခဲ့ သလိုပဲ ရှင်းရှင်းလေးဖြစ်ပါတယ်။ MND နဲ့ SEE ၂ ခုပဲ ရှိတဲ့အခြေအနေပါ။ အဲဒီမှာ တစ်ခုထပ်ပြီးတော့ ရှိတာက စောစောကတင်ပြခဲ့တဲ့ ကျွန်တော်တို့ ဘတ်ဂျက်နဲ့မသက်ဆိုင်တဲ့ Non-Budget ဆိုတဲ့ ရငွေသုံးငွေ ထုတ်ပေးငွေများဟာလည်းပဲ ကျွန်တော်တို့ ဒီထဲမှာ ပြည်ထောင်စုဘဏ္ဍာရန်ပုံငွေရဲ့ အောက်မှာ ရှိပါတယ်။ ဒါ က ၂၀၁၂-၂၀၁၃ မတိုင်ခင်ကအခြေအနေပါ။ ၂၀၁၂-၂၀၁၃ နောက်ပိုင်းမှာ ကျွန်တော်တို့ ညွှန်ကြားချက် (၅၄၇/၂၀၁၂) နဲ့ ပြည်ထောင်စုဘဏ္ဍာရန်ပုံငွေစာရင်း UFA (OA) ပြုလုပ်ခွင့်ပြုခဲ့ပြီးတော့မှ ထြိီုးတော့ နိုင်ငံတော်ပိုင်စီးပွားရေးအဖွဲ့ အစည်းများရဲ့ SEE Account အပြင်ကို OA Account ကိုပါ ခွင့်ပြုခဲ့ပါတယ်။ ထိုစဉ်က အဓိကအခြေခံခဲ့တဲ့မူ ၂ ခုရှိပါတယ်။ တစ်ခုဟာ နိုင်ငံတော်ပိုင် စီးပွားရေးအဖွဲ့ အစည်းများ စီးပွားရေးဆန်ဆန်ဆောင်ရွက်ရေးနဲ့ ကျန်တစ်ခုကတော့ မိမိငွေကြေးအင်အားအပေါ်မှာ မိမိ ရပ်တည်နိုင်ရေးဆိုတဲ့မူ ဖြစ်ပါတယ်။ ထိုမူများကိုလည်းပဲ ဈေးကွက် စီးပွားရေးစနစ်နဲ့အညီ SEE များက စီးပွားရေးဆန်ဆန်ဆောင်ရွက်ခြင်းအားဖြင့် နိုင်ငံတော်ရဲ့ ဘဏ္ဍာရေးဝန်ထုပ်ဝန်ပိုး မဖြစ်စေရန် ရည်ရွယ် ပြီးတော့ ချမှတ်လုပ်ဆောင်ခဲ့ခြင်း ဖြစ်ပါတယ်။ SEE Account ဆိုလို့ရှိရင်တော့ ကျွန်တော်တို့ ငွေထုတ် ငွေသွင်းရာမှာ စည်းမျဉ်းတင်းကြပ်မှုရှိပြီးတော့ DA Account နဲ့ဆိုလို့ရှိရင်တော့ SEE Account ထက်ကို လွယ်ကူ မြန်ဆန်စွာနဲ့ အထုတ်အသွင်းလုပ်နိုင်တဲ့ ကွာခြားမှုရှိပါတယ်။ ဒါကြောင့်မို့လို့ စီးပွားရေးဆန်ဆန် ပိုပြီးတော့ ဆောင်ရွက်နိုင်အောင်ဖြစ်ပါတယ်။ ပြီးခဲ့တဲ့ပုံလေးပြန်ထိုးပါ။ ပြီးခဲ့တဲ့ပုံမှာ ကြည့်မယ်ဆိုလို့ရှိရင် ကျွန်တော်တို့ ၂၀၁၂-၂၀၁၃ G$nęE: aộyanecos? MND Account salya SEE Ògs malộcos... UFA SEE Account a od 968 20:66 Account $. UFA (OA) Account aços mals cossos szobosim als cossos အဝါကွက် လေးနဲ့ပြထားတဲ့ UFA (OA) Account ရငွေသုံးငွေများ နှစ်ခုစလုံးဟာ SEE များရဲ့ ခေါင်းစဉ် အောက်မှာ နှစ်ခုခွဲပြီးတော့ ရှိနေတာဖြစ်ပါတယ်။ ကျန်တဲ့ဟာကတော့ ကျွန်တော်တို့ ယခင်အတိုင်းပဲ ဖြစ်ပါတယ်။ ဆက်လက်ပြီး ညွှန်ကြားချက် (၅၄၇/၂၀၁၂) ဖြစ်ပါတယ်။ ဒါကိုလည်း ကျွန်တော်တို့ ဒီ Power Point မှာ တင်ပြထားပါတယ်။ ဒါလွှတ်တော်ကိုယ်စားလှယ်ကြီးများအနေနဲ့ ဒါကို လေ့လာမယ်ဆိုလို့ ရှိရင်လည်း ကျွန်တော်တို့ စီမံ/ဘဏ္ဍာဝန်ကြီးရုံးမှာ ရှိပါတယ်။ စောစောက ကျွန်တော်တင်ပြခဲ့သလို အဓိက စီးပွားရေး ဆန်ဆန်ဆောင်ရွက်နိုင်ဖို့နဲ့ မိမိငွေကြေးအင်အားအပေါ်မှာ မိမိတို့ရပ်တည်နိုင်ရေးမူနဲ့ Gads@gpsme pegusle:cosmoposaoussosolosu ili odscß als cossos. SEE Account . OA Account aplo: cos? poquecoslo:odosundos SEE Account com a pé:qourageoze. OA Account com pê:quusoccoz slog nascosso :olosušili g@s:odsaalg SEE Account ထဲမှာ ဒီ OA ဖွဲ့ထားတဲ့ SEE Account ထဲမှာ တကယ်သွင်းရမယ့်ငွေတွေကတော့ ဒဏ်ကြေးငွေအဖြစ်နဲ့ သိမ်းယူတဲ့ငွေတို့၊ စာရင်းစစ်ကန့်ကွက်ချက်ပေါ်လို့ ပြန်သွင်းရတဲ့ငွေတို့၊ ကျွန်တော်တို့ ပြည်ထောင်စု ဘဏ္ဍာရန်ပုံငွေစာရင်းမှာ ခွင့်ပြုထားတဲ့ငွေကနေ ပိုထုတ်မိလို့ ပြန်သွင်းတဲ့ငွေတို့၊ ပြန်အမ်းငွေတို့ဆိုတဲ့ နည်းနည်းလေးသော Amount နည်းသော ပမာဏများသာ SEE Account ထဲမှာ ကျွန်တော်တို့ အဝင်/ အထွက်လုပ်ခြင်း ဖြစ်ပါတယ်။ Other Account ကို ပေးသွင်းရတဲ့ငွေတွေကတော့ ထုတ်လုပ်တဲ့ ကုန်ပစ္စည်းများ ရောင်းရငွေ ဒါမှမဟုတ် လုပ်ငန်းဆောင်ရွက်မှုက ရောင်းရငွေအားလုံး Other Account ကို သွင်းပြီးတော့ အခြားရငွေခေါင်းစဉ်အောက်မှာ ဖက်စပ်လုပ်ငန်းတွေက အမြတ်ဝေစု၊ အကျိုးတူဝေစု၊ လိုင်စင်ကြေး၊ ဝင်ကြေးရတဲ့ငွေများကိုလည်း ဒီ Other Account ထဲကိုပဲ သွင်းရပါတယ်။ လေးစားအပ်ပါသော နာယကကြီးခင်ဗျာ။ သို့ဖြစ်ပါ၍ OA စာရင်းများနဲ့ပတ်သက်ပြီး အနှစ်ချုပ် အားဖြင့် ကျွန်တော် အောက်ပါအတိုင်း ရှင်းလင်းတင်ပြလိုပါတယ်။ OA စာရင်းရဲ့ အမည်အပြည့်အစုံဟာ ပြည်ထောင်စုဘဏ္ဍာရန်ပုံငွေစာရင်း(အခြားစာရင်းရှင်)ဖြစ်ပါတယ်။ UFA (OA) ဖြစ်ပါတယ်။ OA စာရင်း များဟာ ဘတ်ဂျက်ကိုဝင်ရောက်ပါတယ်။ ဘတ်ဂျက်မှာပါဝင်ပါတယ်။ OA စာရင်းများသည် ပြည်ထောင်စု ဘဏ္ဍာရန်ပုံငွေရဲ့ အစိတ်အပိုင်း ဖြစ်ပါတယ်။ OA စာရင်းများသည် ပြည်ထောင်စုစာရင်းစစ်ချုပ်ရုံးရဲ့ စာရင်း စစ်ဆေးမှုခံယူရပါတယ်။ OA စာရင်းများသည် မြန်မာ့စီးပွားရေးဘဏ်တွင်သာ စာရင်းဖွင့်လှစ်ရပါတယ်။ OA စာရင်းများသည် ပြည်ထောင်စုလွှတ်တော်က အတည်ပြု သော ဘဏ္ဍာငွေအရအသုံးဆိုင်ရာ ဥပဒေ ဖြင့်သာသုံးခွင့်ရှိပါတယ်။ OA Account လက်ကျန်များသည် နိုင်ငံတော်ပိုင် စီးပွားရေးအဖွဲ့အစည်း တစ်ခုချင်းရဲ့ ရရန်ပိုင်ခွင့်ဖြင့်သာ စာရင်းပေါ်နေခြင်းဖြစ်ပါတယ်။ OA Account ရငွေများသည် ဘတ်ဂျက် တွင် အခြားရငွေများနှင့်အတူ ခွဲဝေသုံးစွဲခဲ့ပြီးဖြစ်ပါတယ်။ OA Account လက်ကျန်များသည် ငွေသား လက်ကျန်အဖြစ် မရှိသော ဘဏ်လက်ကျန်အဖြစ်သာ စာရင်းပေါ်နေသော လက်ကျန်များဖြစ်ပါတယ်။ OA Account လက်ကျန်များကို နိုင်ငံတော်ပိုင်စီးပွားရေးအဖွဲ့အစည်းများက ၎င်းတို့သဘောဖြင့် သုံးစွဲခွင့်မရှိပါ။ ဘတ်ဂျက်မှ ခွင့်ပြုသည့်အတိုင်းသာ သုံးရပါတယ်။ OA Account များကို နိုင်ငံတော်ပိုင် စီးပွားရေးအဖွဲ့အစည်းက ၎င်းတို့ဘာသာ စီမံခန့်ခွဲ၍မရပါ။ စီမံကိန်းနှင့် ဘဏ္ဍာရေးဝန်ကြီးဌာနရဲ့ စီမံခန့်ခွဲမှု ဖြင့်သာ သုံးစွဲရမှာဖြစ်ပါတယ်။ ဥပမာများဖြင့် တင်ပြရပါက ၂၀၁၇-၂၀၁၈ ခုနှစ်၊ ဘဏ္ဍာရေးနှစ် မူလ ခန့်မှန်းခြေငွေစာရင်းတင်ပြစဉ်က အရအသုံးခန့်မှန်းခြေငွေစာရင်းမှာ ပြည်ထောင်စုရဲ့ ရငွေစုစုပေါင်း ၁၆.၆၀၅ ထရီလီယံ၊ အခွန်အကောက်နဲ့ အခြားရငွေက ၁၂.၂၃၂ ထရီလီယံ ပါပြီးတော့ နိုင်ငံတော်ပိုင် စီးပွားရေးအဖွဲ့အစည်းများရဲ့ UFA (OA) ရငွေက ၄.၃၇၃ ပါဝင်ပါတယ်။ ပြည်ထောင်စုရဲ့ သုံးငွေစုစုပေါင်း ၂၀.၅၉၄ ထရီလီယံမှာ ဗဟိုအဖွဲ့အစည်း၊ ဝန်ကြီးဦးစီးဌာနများရဲ့ နိုင်ငံတော်ပိုင်စီးပွားရေး အဖွဲ့အစည်း များရဲ့ SEE Account က အသုံးစရိတ်က ၁၇.၀၆၂ ထရီလီယံ ပါပြီးတော့ နိုင်ငံတော်ပိုင်စီးပွားရေး အဖွဲ့အစည်းများရဲ့ UFA (OA) အသုံးစရိတ်က ၃.၅၃၂ ထရီလီယံ ပါဝင်ပါတယ်။ စုစုပေါင်း ၂၀.၅၉၄ ဖြစ်ပါတယ်။ အလားတူပဲ ယခု ၆ လတင်တဲ့အခါမှာလည်းပဲ စုစုပေါင်းရငွေ ၈,၄၉၂ ဘီလီယံမှာ အခွန် အကောက်နဲ့ အခြားရငွေက ၆,၀၅၄ ဘီလီယံ ဖြစ်ပြီးတော့ SEE UFA (OA) ရငွေက ၂,၄၃၈ ဘီလီယံ ပါဝင်ပါတယ်။ သုံးငွေမှာလည်းပဲစုစုပေါင်း ၁၀,၆၇၈ ဘီလီယံမှာ UFA (OA) ရဲ့ အသုံးစရိတ်က ၁,၉၈၆ ဘီလီယံ ပါဝင်ကြောင်းတင်ပြအပ်ပါတယ်။ သို့ဖြစ်ပါ၍ ၂၀၁၇-၂၀၁၈ ဘဏ္ဍာရေးနှစ် မူလခန့်မှန်းခြေငွေစာရင်းမှာဆိုရင် ကျွန်တော်တို့လိုငွေ ၃,၉၈၉ ဘီလီယံပေါ်ပေါက် ပါတယ်။ အကယ်၍ UFA (OA) ပါဝင်ခြင်းမရှိဘူး ဆိုလို့ရှိရင် လိုငွေဟာ ၄,၈၃၀ ဘီလီယံအထိဖြစ်ပေါ်မှာဖြစ်ပါတယ်။ အလားတူပဲ ၆ လပတ်မှာလည်းပဲ လိုငွေ ၂,၁၈၆ ဘီလီယံ ပေါ်ပေါက်ပါတယ်။ UFA (OA) သာမပါဘူးဆိုလို့ရှိရင် လိုငွေဟာ ၂,၆၃၈ ဘီလီယံအထိ ဖြစ်ပေါ်မှာ ဖြစ်ပါတယ်။ ဒါကြောင့် နိုင်ငံတော်ပိုင်စီးပွားရေးအဖွဲ့အစည်းများရဲ့ UFA (OA) များဟာ ဘတ်ဂျက်လိုငွေ ကိုလည်း အတိုင်းအတာတစ်ခုအထိ ဖြည့်ဆည်းကာကွယ်ပေးလျက်ရှိပါကြောင်း ရှင်းလင်းတင်ပြအပ် ပါတယ်။ UFA (OA) စာရင်းများ ပါဝင်ခြင်းမရှိခဲ့ရင် လိုငွေဟာ ယခုထက်ပိုမိုများပြားမှာ ဖြစ်ပါတယ်။ လေးစားအပ်ပါသော နာယကကြီးနဲ့ လွှတ်တော်ကိုယ်စားလှယ်များခင်ဗျာ။ သို့ဖြစ်ပါ၍ နိုင်ငံတော်ပိုင် စီးပွားရေးအဖွဲ့အစည်းများရဲ့ UFA (OA) စာရင်းမှာရှိတဲ့ငွေများဟာ ပုံမှန်ဘတ်ဂျက်လုပ်ငန်းစဉ်ကို ဖြတ်သန်းခြင်းမရှိဘဲ လွတ်နေသည့်သဘောဖြစ်သည်ဟုဆိုခြင်းမှာ မဟုတ်ပါကြောင်းနှင့်သာဓကအားဖြင့် ပြည်ထောင်စုလွှတ်တော်သို့ တင်ပြသော မြန်မာ့ရေနံနှင့်သဘာဝဓာတ်ငွေ့လုပ်ငန်းရဲ့ သာမန်ရငွေနဲ့ အသုံး စရိတ်စာရင်းကို တင်ပြအပ်ပါတယ်။ ဒီမှာ ကျွန်တော်တို့လည်း တင်ပြထားပါတယ်။ လျှပ်စစ်ကလည်း တင်ပြသွားတာရှိပါတယ်။ စုစုပေါင်း ကျွန်တော်တို့ ၂၀၁၇-၂၀၁၈ ဒီ ၂၀၁၈ ခုနှစ် ၆ လကို ကျွန်တော်တို့ တင်တဲ့ အခါမှာ မြန်မာ့ရေနံနှင့်သဘာဝဓာတ်ငွေ့လုပ်ငန်းရဲ့ ရငွေဟာ ၁,၀၂၉ ဘီလီယံမှာ လုပ်ငန်း ဆောင်ရွက်မှုကရတဲ့ ၉၉၆ ဘီလီယံဟာ OA ရငွေဖြစ်ပါတယ်။ အလားတူပဲ အသုံးစရိတ် ၇၀၂ ဘီလီယံဟာလည်းပဲ UFA (OA) က ကျခံသုံးစွဲဖို့ တင်ပြထားတာကိုတွေ့ရပါတယ်။ MOGE ကတော့ ဒါသူ့ရဲ့ သာမန်ရော၊ ငွေလုံးရော ကြွေးမြီအသုံးစရိတ်များပါ အပါအဝင် သူ့ရဲ့ 0A ကပဲ အကုန်လုံး သုံးစွဲရတဲ့ဌာန ဖြစ်ပါတယ်။ အသုံးစရိတ်ပိုင်းမှာလည်းပဲ ပြည်ထောင်စုဘဏ္ဍာရန်ပုံငွေအစီအစဉ်နဲ့ သုံးစွဲတဲ့အသုံးစရိတ်နဲ့ မိမိဘဏ္ဍာရန်ပုံငွေ လုပ်ငန်းသုံးရင်းနှီးငွေအစီအစဉ်နဲ့ သုံးစွဲမယ့်အသုံးစရိတ်ဆိုပြီးတော့ ရှင်းလင်းပြီးတော့ ခွဲခြားတင်သွင်းခဲ့ပါတယ်။ ဒါကြောင့်မို့လို့ အကယ်၍ နိုင်ငံတော်ပိုင်စီးပွားရေးအဖွဲ့အစည်းများရဲ့ အရအသုံး များကိုစိစစ်ကြတဲ့ လွှတ်တော်ကိုယ်စားလှယ်တော်ကြီးများနဲ့ ပူးပေါင်းအဖွဲ့များဟာ ဆိုလို့ရှိရင်တော့ ဒါတွေကို ကွဲကွဲပြားပြားသိနိုင်မှာဖြစ်ပါတယ်။ ထို့အပြင် ပြည်ထောင်စုလွှတ်တော်က အတည်ပြု ပြဋ္ဌာန်းတဲ့ နှစ်စဉ်ပြည်ထောင်စုရဲ့ ဘဏ္ဍာငွေအရအသုံးဆိုင်ရာဥပဒေမှာ ဆိုလို့ရှိရင်လည်း ဥပဒေရဲ့ နောက်ဆက်တွဲ ဇယား ၈ ကို ကြည့်ရင် ကျွန်တော်တို့ UFA (OA) က သုံးစွဲမယ့်အသုံးစရိတ်ကို မိမိဘဏ္ဍာရန်ပုံငွေ အစီအစဉ်ဖြင့် ဆောင်ရွက်မယ့်သုံးငွေများ၊ လုပ်ငန်းသုံးရင်းနှီးငွေဆိုပြီးတော့ စာတိုင်များနှင့်တကွ ဖော်ပြ ထားတာကိုလည်း ဒီမှာ ကျွန်တော်တို့ ကောက်နုတ်ပြီးတော့ တင်ပြထားပါတယ်။ နိုင်ငံတော်ပိုင်စီးပွားရေး အဖွဲ့အစည်းများဟာ လုပ်ငန်းဆောင်ရွက်မှုက ရငွေများအားလုံးကို ပြည်ထောင်စုဘဏ္ဍာရန်ပုံငွေစာရင်း အောက်မှာရှိတဲ့ ၎င်းတို့ရဲ့ UFA (OA) စာရင်းကို အားလုံးပေးသွင်းကြရပါတယ်။ အမြတ်ပေါ်ပေါက်တဲ့ အဖွဲ့အစည်းများကတော့ အသားတင်အမြတ်ရဲ့ ၂၅ ရာခိုင်နှုန်းကို ဝင်ငွေခွန် ၂၀ ရာခိုင်နှုန်းကို နိုင်ငံတော်သို့ ထည့်ဝင်ငွေအဖြစ်နဲ့ ငွေတိုက်ဦးစီးဌာန ဒါတွေကိုပေးသွင်းရပါတယ်။ UFA (OA) ရဲ့ ရငွေများဟာ ပြည်ထောင်စုအရအသုံးခန့်မှန်းခြေငွေစာရင်းထဲမှာ ရေးဆွဲထားတဲ့ ရငွေများဖြစ်တဲ့အတွက်ကြောင့် ဘတ်ဂျက် စုစုပေါင်းရငွေထဲမှာပါဝင်ပြီးတော့ ဒီရငွေပေါ်မှာမူတည်ပြီးတော့ လျာထားတဲ့အသုံးစရိတ်များကို သုံးစွဲ သွားကြတဲ့အခါမှာ နိုင်ငံတော်ပိုင်စီးပွားရေးအဖွဲ့အစည်းများအတွက် သုံးစွဲခြင်းအပြင်ကို ရငွေရှာဖွေတဲ့ ဝန်ကြီးဌာနများမဟုတ်တဲ့ ဥပမာအားဖြင့် ပညာရေး၊ ကျန်းမာရေး၊ အားကစား၊ လူမှုဝန်ထမ်း၊ ကယ်ဆယ်ရေး စတဲ့ဝန်ကြီးဌာနအသုံးစရိတ်များအတွက်ကိုပါ သုံးစွဲကြရတာဖြစ်ပါတယ်။ ပဲခူးတိုင်းဒေသကြီး၊ ပွင့်ဖြူမဲဆန္ဒနယ် လွှတ်တော်ကိုယ်စားလှယ် ဦးထွန်းထွန်း ဆွေးနွေးခဲ့တဲ့ စကားလေးအတိုင်း ပြန်လည်ကိုးကားပြီးတော့ တင်ပြရမယ်ဆိုပါလျှင် မုဆိုးမအမေအိုရဲ့ သားသမီးတွေ ဟာ ရွှေတွဲလွဲ ငွေတွဲလွဲမဟုတ်ပါဘူး။ သားသမီးများကို ဘယ်သူက ဘယ်လောက်ရှာထားတယ်၊ င် သူရှာတာ သူ့ကိုပြန်ပေးရမယ်ဆိုပြီးတော့ မိဘကမှတ်ထားတာပဲဖြစ်ပါတယ်။ မိဘမှာလည်းပဲ အခြေအနေအရ သားသမီးများရှာဖွေတာကို မိသားစုအတွက် သုံးစရာရှိတာတွေကို သုံးနေရပါတယ်။ ဒါတောင်မှမလောက်ချင်ပါဘူး။ မိဘမှာ လိုငွေပြနေပါတယ်။ ရှာနိုင်ဖွေနိုင်တဲ့ သားသမီးတွေကို တတ်နိုင် သမျှ သူရှာတဲ့ငွေနဲ့ ပြန်သုံးစေပြီးတော့ ပိုလျှံတဲ့ငွေကို မရှာနိုင်မဖွေနိုင်သော်လည်းပဲ မိသားစုကို အကျိုးပြု နေတဲ့သားသမီးများအတွက် သုံးစွဲပေးရတဲ့အခြေအနေဖြစ်တာမို့ OA လက်ကျန်များသည် သားသမီးများက ပိုင်သောငွေများမဟုတ်ဘဲ မိဘကသာပိုင်သော၊ မိဘ၏စီမံခန့်ခွဲမှုအောက်မှာသာရှိသော စာရင်းအရလက်ကျန် များသာဖြစ်ပါကြောင်း ပြောကြားလိုပါတယ်။ သို့ဖြစ်ပါ၍ နိုင်ငံတော်ပိုင် စီးပွားရေးအဖွဲ့အစည်းများရဲ့ UFA (OA) စာရင်းများဟာ ပုံမှန်ဘတ်ဂျက် လုပ်ငန်းစဉ်ကို ဖြတ်သန်းရတဲ့အပြင် လွှတ်တော်က ထိန်းကျောင်းခြင်းမရှိသေးပါဟုဆိုခြင်းမှာ မှန်ကန်ခြင်း မရှိပါကြောင်း၊ OA စာရင်းများသည် ပြည်ထောင်စု ဘဏ္ဍာရန်ပုံငွေသို့သာ ဝင်ရောက်ပါကြောင်း၊ ပြည်ထောင်စုစာရင်းစစ်ချုပ်၏ ပုံမှန်စစ်ဆေးမှုကိုလည်း ခံယူရပါကြောင်း၊ ပြည်တွင်းတွင် နိုင်ငံပိုင်ဘဏ်ဖြစ်သည့် MEB တွင်သာ ဖွင့်လှစ်ရပြီး ပြည်ပတွင်လည်း ဖွင့်လှစ်ထားခြင်းမရှိပါကြောင်း ရှင်းလင်းတင်ပြအပ်ပါတယ်။ OA စာရင်းများနဲ့ပတ်သက်ပြီးတော့ သေသေချာချာမသိဘဲ ပြောဆိုရေးသားဖော်ပြခြင်း များသည် အစိုးရအဆက်ဆက်အပေါ်မှာ ပြည်သူက ထင်ယောင်ထင်မှားဖြစ်စေနိုင်သဖြင့် သတိပြုသင့်ပါကြောင်း တင်ပြလိုပါတယ်။ မည်သူမဆို အသေးစိတ် သိရှိလိုပါက စီမံကိန်းနှင့် ဘဏ္ဍာရေးဝန်ကြီးဌာန ရသုံးမှန်းခြေငွေစာရင်းဦးစီးဌာနများသို့ ဆက်သွယ် မေးမြန်းနိုင်ပါကြောင်း တင်ပြအပ်ပါတယ်။ လေးစားအပ်ပါသော နာယကကြီးခင်ဗျာ။ ဆက်လက်ပြီး ကျွန်တော့အနေနဲ့ လွှတ်တော် ကိုယ်စားလှယ်များရဲ့ ဆွေးနွေးချက်အချို့မှာပါတဲ့ စီမံ/ဘဏ္ဍာနဲ့သက်ဆိုင်တဲ့ အချက်များကိုလည်း ပြန်လည် ရှင်းလင်း ဆွေးနွေးလိုပါတယ်။ သာမန်အသုံးစရိတ်တွေကို လွှတ်တော်ကို တင်ပြတဲ့နေရာမှာ အသေးစိတ် တင်ပြရန်ဆိုတဲ့ ဆွေးနွေးမှုနဲ့စပ်လျဉ်းပြီး ပြည်သူ့ငွေစာရင်းပူးပေါင်းကော်မတီ၊ စီမံကိန်းလုပ်ငန်းများနဲ့ ရငွေသုံးငွေများ စိစစ်ပူးပေါင်းရေးအဖွဲ့များက စိစစ်တဲ့သာမန်အသုံးစရိတ်နဲ့စပ်လျဉ်းပြီးတော့ အသေးစိတ်စာရင်းများကို တင်ပြကြဖို့၊ သက်ဆိုင်ရာဌာနများကို ညွှန်ကြားဆောင်ရွက်ပေးမည်ဖြစ်ကြောင်း တင်ပြအပ်ပါတယ်။ ပညာရေးဝန်ကြီးဌာနက အခြေခံပညာဦးစီးဌာနက တာဝန်ယူဆောက်လုပ်တဲ့ ကျောင်း ပေါင်း ၁၁၁ ကျောင်းအတွက် ၂၀၁၇-၂၀၁၈ ဘဏ္ဍာနှစ်မှာ ခွင့်ပြုခဲ့ပြီး အပြီးမသတ်နိုင်သေးတဲ့ ကျောင်း များကို ၂၀၁၇-၂၀၁၈ ဘဏ္ဍာနှစ်ရဲ့ ဖြည့်စွက်ဘတ်ဂျက်မှာ မတောင်းခံဘဲနဲ့ ဘဏ္ဍာနှစ်ကျော် တောင်းခံ ထားခြင်း၊ တောင်းခံရမယ့်ဘဏ္ဍာငွေကို ခွင့်ပြုထားခြင်းတို့ဟာ ဘဏ္ဍာရေးစည်းမျဉ်းစည်းကမ်းနဲ့ ညီညွတ်မှု ရှိပါသလား၊ ပြန်လည်ရှင်းလင်းစေလိုပါတယ်ဆိုတဲ့ ဆွေးနွေးချက်နဲ့စပ်လျဉ်းပြီး အဆိုပါလုပ်ငန်းများကို ဆောင်ရွက်ဆဲလုပ်ငန်းများအဖြစ်သာ ပညာရေးဝန်ကြီးဌာနက တင်ပြတောင်းခံခဲ့ခြင်းဖြစ်ပြီး ဘဏ္ဍာရေးနှစ် တစ်နှစ်အတွင်း မပြီးစီးနိုင်သဖြင့် ပြီးစီးနိုင်မည့်ငွေရပ်ကိုသာ သက်ဆိုင်ရာ ဘဏ္ဍာရေးနှစ်အတွင်းမှာ တောင်းခံပြီးနောက် နောက်နှစ်ဘတ်ဂျက်မှာ ဆက်လက်တင်ပြ တောင်းခံခြင်းဖြစ်ပါက ဘဏ္ဍာရေးစည်းမျဉ်းနဲ့ ညီညွတ်ပါကြောင်း ရှင်းလင်းတင်ပြအပ်ပါတယ်။ ဘတ်ဂျက်ကို ကြိုတင်ခန့်မှန်းနိုင်မှုနဲ့ ကောင်းမွန်ပြီး လက်တွေ့ကျတဲ့ Medium Term Macroeconomic Framework တစ်ခုရှိရန်နဲ့ ကာလလတ်အတွက် ရည်မှန်းချက်ထားရှိရန် ရည်မှန်းချက်ပန်းတိုင်ကို ရောက်ရှိရန်အတွက် နှစ်အလိုက် ဘယ်လောက်ထိ သုံးစွဲ မယ်ဆိုတာကို ကြိုတင် လျာထားရန် ဆွေးနွေးချက်နဲ့စပ်လျဉ်းပြီးတော့ မိမိတို့အနေဖြင့် ကောင်းမွန်ပြီး လက်တွေ့ကျတဲ့ Medium Term Macroeconomic Framework of opp caosodopos Macroeconomic şoumağcoo Real Sector, Fiscal Sector, Monetary Sector, External Sector orgę wndağco wos: saqund sacudd Caeggonilegi çe: Sector qp:3əcut andaos aos con Internal Risks, Custool Dipl o cos SS.OS S. Diol, monoamfanno si Donuna s Mechanisms ချမှတ်ထားနိုင်မှု၊ ၎င်းကဏ္ဍများရဲ့ တည်ငြိမ်စွာဖွံ့ဖြိုးတိုးတက်မှု၊ ၎င်း ကဏ္ဍများအကြား အပြန်အလှန် ဟန်ချက်ညီစွာ ထိန်းကျောင်းဆောင်ရွက်နိုင်မှုများ အားကောင်းရန် လိုအပ်ပါတယ်။ ယခုစီမံကိန်းနှင့်ဘဏ္ဍာရေးဝန်ကြီးဌာနအနေနဲ့ Macroeconomic Framework ကို တည်ဆောက်နိုင်ဖို့ ကြိုးစားဆောင်ရွက်လျက်ရှိပြီးတော့ ဘတ်ဂျက်ကို ၃ နှစ်စာ ကြိုတင်ခန့်မှန်းပြီးတော့ ကာလလတ်ဘဏ္ဍာရေးမူဘောင်ချပြီးတော့ ဝန်ကြီးဌာနများကို နှစ်စဉ်ဘောင်သတ်မှတ်ချက်များ ပေးပြီး တော့ ဆောင်ရွက်နေကြောင်း တင်ပြအပ်ပါတယ်။ ဘတ်ဂျက်ခွဲဝေချထားတဲ့ပမာဏနဲ့ အမှန်သုံးစွဲမှုကွာဟချက် အထက်အောက် ၅ ရာခိုင်နှုန်းထက် မပိုအောင် ထိန်းကျောင်းဖို့နဲ့ ပြည်ထောင်စုလွှတ်တော်ရဲ့ အတည်ပြုချက်၊ ခွင့်ပြုချက်မရသေးမီ လုပ်ငန်းများ ကြို တင်ဆောင်ရွက်ပြီး ဘဏ္ဍာငွေတင်ပြတောင်းခံမှုနဲ့စပ်လျဉ်းပြီးတော့ ရင်းနှီးမြှုပ်နှံမှုနှင့် ကုမ္ပဏီများ ညွှန်ကြားမှုဦးစီးဌာနရဲ့ ရန်ကုန်တိုင်းဒေသကြီးရုံးအဆောက်အအုံ အသုံးစရိတ်တောင်းခံခဲ့ခြင်းကို လွှတ်တော် ကိုယ်စားလှယ် ဒေါ်ခင်စန်းလှိုင်က ဆွေးနွေးထားပါတယ်။ ဖြစ်စဉ်မှာ ရင်းနှီးမြှုပ်နှံမှုနှင့် ကုမ္ပဏီများ ညွှန်ကြားမှုဦးစီးဌာနရဲ့ ရန်ကုန်တိုင်းဒေသကြီးရုံးဖွင့်လှစ်နိုင်မှု ရန်ကင်းမြို့နယ်၊ အမှတ်(၇)ရပ်ကွက် စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ မြန်မာ့ကြံလုပ်ငန်းအဆောက်အဦကို လွှဲပြောင်း လက်ခံရရှိခဲ့ရာမှာ ရုံးအဆောက်အဦဟာ ပျက်စီးယိုယွင်းနေပြီးတော့ ပြင်ဆင်ရန်လိုအပ်တဲ့အတွက်ကြောင့် မဖြစ်မနေပြုပြင်ရမယ့် အချက်များကိုတွက်ချက်ပြီးတော့ ၂၀၁၇-၂၀၁၈ ခု၊ ဘဏ္ဍာရေးနှစ်မှာ ကျပ် ၉၂.၅၅ သန်းကို တောင်းခံခဲ့ခြင်းဖြစ်ပါတယ်။ အဆိုပါခွင့်ပြုငွေနဲ့ ရန်ကုန်တိုင်းဒေသကြီးအစိုးရအဖွဲ့ကို လုပ်ငန်း အပ်နှံပြီးတော့ ညှိနှိုင်းဆောင်ရွက်ခဲ့ပြီး ပြင်ဆင်ခဲ့ရာမှာ ယခုအခါမှာ လုပ်ငန်းရဲ့ ၅၀ ရာခိုင်နှုန်းကျော် ပြီးစီးနေပြီးတော့ ကျန်တဲ့ ၅၀ ရာခိုင်နှုန်းကိုလည်း ၂၀၁၈ ခုနှစ်၊ မတ်လအကုန်မှာ ပြီးစီးဖို့ဆက်လက် ဆောင်ရွက်လျက် ရှိပါတယ်။ အဆိုပါ အဆောက်အဦကို ရန်ကုန်တိုင်းဒေသကြီး၊ ရင်းနှီးမြှုပ်နှံမှုနှင့် ကုမ္ပဏီများ ညွှန်ကြားမှု ဦးစီးဌာနအပြင် တိုင်းဦးစီးမှူးရုံး၊ ရန်ကုန်တိုင်းဒေသကြီး ရင်းနှီးမြှုပ်နှံမှုကော်မတီရုံးအနေဖြင့် အသုံးပြုမှာ ဖြစ်ပြီးတော့ မြန်မာနိုင်ငံရင်းနှီးမြှုပ်နှံမှုကော်မရှင်ရဲ့ တစ်နေရာတည်းမှာ တစ်စုတစ်စည်းတည်း အလုံးစုံ ဝန်ဆောင်မှုပေးတဲ့ One Stop Service ရုံးများကိုလည်း နေရာချထားဖို့ စီစဉ်ထားရှိခဲ့ပါတယ်။ ရုံးကို ပြင်ဆင်ဆောင်ရွက်ရာမှာ မူလက မဖြစ်မနေလိုမယ့် အနည်းဆုံးစရိတ်များကိုသာ တွက်ချက် တောင်းခံခဲ့ပေမယ့် ရန်ကုန်တိုင်းဒေသကြီးအစိုးရအဖွဲ့နဲ့ ညှိနှိုင်းတဲ့အခါမှာ ရုံးအဆောက်အဦဟာ နိုင်ငံခြား သားတွေလည်း အမြဲတစေ လာရောက်ဆက်သွယ်တဲ့ ရုံးဖြစ်ခြင်း၊ ရုံးမှာတာဝန်ထမ်းဆောင်တဲ့ ဝန်ထမ်းများ အပြင် နေ့စဉ်ရုံးကို လာရောက်ဆောင်ရွက်ကြမယ့် ရာဂဏန်းရှိတဲ့ Customer များ သက်တောင့်သက်သာ ရှိဖို့လိုအပ်ခြင်း၊ ရုံးရဲ့ဥပဓိရုပ် ကောင်းမွန်ဖို့လိုအပ်ခြင်း စတဲ့အချက်များကို စဉ်းစားပြီးတော့မှ ထပ်မံ ပြီးတော့လိုအပ်လာတဲ့ မျက်နှာကျက်လုပ်ငန်းတွေ၊ အတွင်းနံရံဆေးသုတ်မှုလုပ်ငန်းတွေ၊ လျှပ်စစ်လုပ်ငန်း တွေ စသဖြင့် မူလသုံးထပ်ဆောင် အပြင်မှာ ထပ်မံတိုးလာတဲ့ ၂ ထပ်ဆောင်ကို ပြင်ဆင်ဖို့စရိတ်တွေကိုပါ ထပ်မံတွက်ချက်တဲ့အတွက်ကြောင့် ထပ်မံလိုအပ်တဲ့အကြီးစားပြုပြင်မွမ်းမံဖို့အတွက် ၁၁၈ သန်းကို ၂၀၁၈ ခုနှစ်၊ ၆ လ ဘတ်ဂျက်မှာ တင်ပြတောင်းခံခဲ့ခြင်း ဖြစ်ပါတယ်။ ၆ လ ဘတ်ဂျက်တင်ပြစဉ်မှာ ဖြည့်စွက် ရန်ပုံငွေကခွင့်ပြုခဲ့တဲ့ ၉၂.၅၅ သန်းဖြင့် ပြင်ဆင်ဆဲဓာတ်ပုံများဖြင့်သာ တင်ပြခဲ့ခြင်းဖြစ်ပါတယ်။ ၂၀၁၈ ခုနှစ်၊ ၆ လ ဘတ်ဂျက်မှာတင်ပြတဲ့ လုပ်ငန်းများနဲ့ပတ်သက်ပြီးတော့ လုပ်ငန်းများမစတင်ရသေးပါ။ ရန်ပုံငွေရရှိမှုအခြေအနေအပေါ် မူတည်၍သာ ဆက်လက်ဆောင်ရွက်ရမည့် လုပ်ငန်းများဖြစ်ပါကြောင်း လေးစားစွာ တင်ပြအပ်ပါတယ်။ လေးစားအပ်ပါသော နာယကကြီးခင်ဗျား။ လွှတ်တော်ကိုယ်စားလှယ်များရဲ့ အထွေထွေပို ရန်ပုံငွေကို များပြားစွာပြန်လည်အပ်နှံခြင်း ဆွေးနွေးချက်နဲ့ ပတ်သက်ပြီးတော့လည်း အနည်းငယ်ရှင်းလင်း တင်ပြလိုပါတယ်။ ပိုလျှံရန်ပုံငွေများ ပြန်လည်အပ်နှံရခြင်းဟာ ဝန်ကြီးဌာနတွေက အသုံးစရိတ်များကို တင်ပြတောင်းခံစဉ်က နီးစပ်စွာခန့်မှန်းနိုင်မှုမရှိခြင်း၊ လုပ်ငန်းအကောင်အထည်ဖော်ရာမှာ အသုံးစရိတ် ပြည့်ဝစွာ သုံးစွဲနိုင်မှုမရှိခြင်း၊ ပြည်ပချေးငွေ၊ ထောက်ပံ့ငွေခန့်မှန်းတဲ့အတိုင်း မရရှိခြင်း၊ တင်ဒါပိုငွေ များကို လွှဲပြောင်းသုံးစွဲခြင်းမပြုစေဘဲနဲ့ ပြန်လည်အပ်နှံရန် ညွှန်ကြားထားခြင်း စသည့်အချက်များကြောင့် ဖြစ်ပေါ်လာရခြင်းဖြစ်ပြီးတော့ ဘတ်ဂျက်စိစစ်ကြတဲ့အခါမှာ ဒီပိုလျှံငွေ ပြန်လည်အပ်နှံထားတဲ့ အခြေအနေ များကိုလည်း ကြည့်ပြီးတော့မှ၊ ထည့်သွင်းစဉ်စားပြီးတော့မှ စိစစ်ဖြတ်တောက်မှုများကို ကျွန်တော်တို့ ပြုလုပ်လျက်ရှိပါကြောင်း တင်ပြအပ်ပါတယ်။ လေးစားအပ်ပါသောနာယကကြီးနဲ့ လွှတ်တော်ကိုယ်စားလှယ်များခင်ဗျား။ ပြည်ထောင်စု လွှတ်တော် ဥပဒေကြမ်းပူးပေါင်းကော်မတီနှင့် ပြည်သူ့ငွေစာရင်းပူးပေါင်းကော်မတီတို့ရဲ့ သဘောထား မှတ်ချက်များနှင့် လွှတ်တော်ကိုယ်စားလှယ်များ၏ ဆွေးနွေးချက်များအပေါ်မှာ ကျွန်တော်တို့ အလေးထား မှတ်သားထားပြီးတော့ ပြည်ထောင်စုအစိုးရအဖွဲ့ကို တင်ပြဖို့လိုအပ်တဲ့ အချက်များကိုလည်း ဆက်လက် တင်ပြပြီး ဆောင်ရွက်သွားမည်ဖြစ်ပါကြောင်း လေးစားစွာတင်ပြရင်း နိဂုံးချုပ်အပ်ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ လွှတ်တော်ကိုယ်စားလှယ်များရဲ့ မူသဘောဆွေးနွေးချက်အပေါ် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ပြန်လည်ရှင်းလင်း ဆွေးနွေးခြင်းအစီအစဉ်ပြီးဆုံးပါပြီ။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ အမျိုးသားစီမံကိန်း ဥပဒေကြမ်းရဲ့ နောက် ဆက်တွဲ-၂ ပါ စီမံကိန်းလုပ်ငန်းများနဲ့စပ်လျဉ်းပြီး ၁၆-၂-၂၀၁၈ ရက်နေ့က ဖြန့်ဝေခဲ့တဲ့ ပြင်ဆင်ချက် ဇယားမှာ ဌာန၊ အဖွဲ့အစည်းများအလိုက် ငြင်းပယ်၊ လျှော့ချမယ့် စီမံကိန်းလုပ်ငန်းများကို အသေးစိတ် ဖော်ပြထားပြီးဖြစ်ပါတယ်။ ဒါကြောင့် တစ်ပိုဒ်ချင်းစီအလိုက် လွှတ်တော်ရဲ့ အဆုံးအဖြတ် ရယူတဲ့အခါမှာ သက်ဆိုင်ရာ ဌာန၊ အဖွဲ့အစည်းတစ်ခုချင်းစီရဲ့ စီမံကိန်းလုပ်ငန်းကဏ္ဍအလိုက် စုစည်းပြီး စီမံကိန်းတန်ဖိုးများ လျှော့ချခြင်း၊ ငြင်းပယ်ခြင်းတို့ကို တစ်ပေါင်းတည်း အဆုံးအဖြတ်ရယူသွားမှာ ဖြစ်ပါတယ်။ အထက်ပါ ဥပဒေကြမ်းနဲ့စပ်လျဉ်းပြီး တစ်ပိုဒ်ချင်းစီအလိုက် အဆုံးအဖြတ်ရယူခြင်း၊ ဥပဒေကြမ်း တစ်ရပ်လုံးအတည်ပြုခြင်း အစီအစဉ်ကို ၂၈-၂-၂၀၁၈ ရက်တွင် ကျင်းပပြုလုပ်မယ့် ပြည်ထောင်စုလွှတ်တော် သတ္တမပုံမှန်အစည်းအဝေး (၁၁)ရက်မြောက်နေ့မှာ ဆောင်ရွက်ရန် လျာထားပါကြောင်း ကြိုတင်အသိပေး အပ်ပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ အစည်းအဝေးကို ၁ နာရီခန့် ခေတ္တ ရပ်နားပါမယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။</speech>
</bill>
</section>
<section value="Report">
<report>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနဲ့ ဧည့်သည်တော်များခင်ဗျာ။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<title>ပြည်ထောင်စုအစိုးရအဖွဲ့မှ ပေးပို့သော ၂၀၁၇-၂၀၁၈ ခု၊ ဘဏ္ဍာရေးနှစ် ပထမ ၆ လပတ် အခွန် ကောက်ခံရရှိမှုအခြေအနေအစီရင်ခံစာနှင့်စပ်လျဉ်း၍ သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က လွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၆)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁ရ - ၂၀၁၈ ခု၊ ဘဏ္ဍာရေးနှစ် ပြည်ထောင်စုဝန်ကြီးဌာန၊ အဖွဲ့အစည်းများရဲ့ ပထမ ၆ လပတ် အခွန် ကောက်ခံရရှိမှု အခြေအနေကို ပြည်ထောင်စုအစိုးရအဖွဲ့ရုံးမှ ၃၀-၁-၂၀၁၈ ရက်စွဲပါစာအမှတ်၊ ၉/၃၀၅ (၅-ပထစ)/အဖရ(၂၀၁၈)ဖြင့် ပြည်ထောင်စုလွှတ်တော် နာယကထံသို့ ပေးပို့ထားပါတယ်။ အထက်ပါကိစ္စနဲ့ စပ်လျဉ်းပြီး စီမံကိန်းနှင့် ဘဏ္ဍာရေးဝန်ကြီးဌာနက လွှတ်တော်သို့ ရှင်းလင်း တင်ပြဖို့ ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကိုယ်စားလှယ်များ၊ ပြည်ထောင်စု ဝန်ကြီးနဲ့ အားလုံးကိုယ်စိတ်နှစ်ဖြာ ကျန်းမာချမ်းသာပြီး မင်္ဂလာအပေါင်းနှင့် ပြည့်စုံပါစေကြောင်း ဆုမွန် ကောင်းတောင်းရင်း နှုတ်ခွန်းဆက်သအပ်ပါတယ်။ နာယကကြီးနှင့် လွှတ်တော်ကိုယ်စားလှယ်များခင်ဗျာ။ ၂၀၁ရ ခုနှစ်၊ ပြည်ထောင်စုရဲ့ အခွန် အကောက်ဥပဒေ ပုဒ်မ ရ မှာ ပြည်ထောင်စုအစိုးရအဖွဲ့သည် ဤဥပဒေရဲ့ ဇယား(၁)ပါ အခွန်ကောက်ခံရန် လျာထားချက်အပေါ်မှာ ကောက်ခံရရှိမှု အခြေအနေကို ၆ လပတ်အလိုက် ပြည်ထောင်စုလွှတ်တော်သို့ အစီရင်ခံတင်ပြရမယ်လို့ ပြဋ္ဌာန်းထားတာနဲ့အညီ ၂၀၁၇-၂၀၁၈ ဘဏ္ဍာနှစ်၊ ပထမ ၆ လပတ်ဖြစ်တဲ့ ၂၀၁ရ ခုနှစ်၊ ဧပြီလမှ စက်တင်ဘာလအထိ ပြည်ထောင်စုအတွက် ကောက်ခံသည့် အခွန်အကောက်များ ကောက်ခံရန် လျာထားချက်အပေါ်မှာ အကောင်အထည်ဖော် ဆောင်ရွက်နိုင်ခဲ့တဲ့ အခြေအနေကို ပြည်ထောင်စုအစိုးရ အဖွဲ့ကိုယ်စား ကျွန်တော် စီမံကိန်းနှင့် ဘဏ္ဍာရေးဝန်ကြီးဌာန၊ ဒုတိယဝန်ကြီး ဦးမောင်မောင်ဝင်းက ပြည်ထောင်စုလွှတ်တော်သို့ အစီရင်ခံတင်ပြသွားမှာ ဖြစ်ပါတယ်။ Power Point အသုံးပြု တင်ပြခွင့်ပြုပါရန် ပန်ကြားအပ်ပါတယ်ခင်ဗျား။ ၂၀၁၇-၂၀၁၈ ဘဏ္ဍာရေးနှစ်အတွက် အခွန်အကောက်ရငွေ လျာထားချက် မူလခန့်မှန်းခြေ စာရင်းအရ ကျပ် ၆,၄၈၁,၀၀၈ ဘီလီယံ ဖြစ်ပါတယ်။ ၂၀၁၇-၂၀၁၈ ဘဏ္ဍာရေးနှစ်၊ ပထမ ၆ လပတ် အတွက် အခွန်အကောက် ၂၁ မျိုးကနေ ကောက်ခံရန်လျာထားချက် ၂,၅၅၃.၆၈၅ ဘီလီယံဖြစ်ပြီးတော့၊ ကောက်ခံရရှိမှု ကျပ် ၃,၀၇၈.၇၉၉ ဘီလီယံ၊ အကောင်အထည်ဖော်နိုင်မှု ရာခိုင်နှုန်းအားဖြင့် ၁၂၀.၅၆ ရာခိုင်နှုန်း ဖြစ်ပါတယ်။ ၂၀၁၆-၂၀၁ရ ဘဏ္ဍာရေးနှစ်မှာ ပထမ ၆ လပတ် အခွန်အကောက် လျာထားချက်ဟာ ၂,၁၄၁.၈၃၃ ဘီလီယံဖြစ်ပြီးတော့ အမှန်ကောက်ခံရငွေဟာ ၂.၅၄၈.၄၀၁ ဘီလီယံဖြစ်တဲ့အတွက် ယခင်နှစ် အလားတူကာလထက် လျာထားချက်မှာ ကျပ် ၄၁၁.၈၅၂ ဘီလီယံ ပိုမိုခဲ့ပြီးတော့ အမှန်ကောက်ခံရရှိမှု မှာတော့ ကျပ် ၅၃၀.၃၉၈ ဘီလီယံ ပိုမိုကောက်ခံရရှိခဲ့ပါကြောင်း ရှင်းလင်းတင်ပြအပ်ပါတယ်။ အကောင်အထည်ဖော်နိုင်မှုနဲ့ ပတ်သက်ပြီး တာဝန်ယူကောက်ခံခဲ့တဲ့ ဌာနများအလိုက် ခွဲခြားတင်ပြ ရမယ်ဆိုရင် စီမံ/ဘဏ္ဍာဝန်ကြီးဌာနက တာဝန်ယူကောက်ခံသည့် အခွန် ၆ မျိုးအတွက် အခွန် ကောက်ခံရန် လျာထားချက် ၁,၈၆၉.၃၅၂ ဘီလီယံဖြစ်ပြီး၊ ကောက်ခံရရှိမှု ၂,၅၇၅.၈၂ရ ဘီလီယံ၊ အကောင်အထည် ဖော်နိုင်မှု ၁၃၇.၇၉ ရာခိုင်နှုန်း ဖြစ်ပါတယ်။ ကျန်ပြည်ထောင်စုဝန်ကြီးဌာန ၈ ခုက တာဝန်ယူကောက်ခံတဲ့ အခွန် ၁၅ မျိုး၊ လျာထားချက် ကျပ် ၆၈၄.၃၃၃ ဘီလီယံမှာ ကောက်ခံရရှိမှု ၅၀၂.၉၇၂ ဘီလီယံဖြစ်တဲ့ အတွက်ကြောင့် အကောင်အထည်ဖော်နိုင်မှု ရာခိုင်နှုန်းကတော့ ၇၃.၅၀ ရာခိုင်နှုန်း ဖြစ်ပါတယ်။ လျာထားချက်ထက် ပိုမိုကောက်ခံရရှိတဲ့ အခွန်အကောက်က ၁၅မျိုးရှိပြီး၊ လျာထားချက်ထက် လျော့နည်း ကောက်ခံရရှိတဲ့ အခွန်အကောက်က ၆ မျိုးဖြစ်ကြောင်း တင်ပြအပ်ပါတယ်။ လျာထားချက်ထက် ကျော်လွန် ပိုမိုကောက်ခံရရှိခဲ့တဲ့အခွန် ၁၅ မျိုးကတော့ ပြည်ထဲရေးဝန်ကြီးဌာနက ကောက်ခံတဲ့ အခွန် ၄ မျိုး ဖြစ်ပါတယ်။ တင်ပြပါအတိုင်း ကျွန်တော်တို့ အခွန်အမျိုးအစားများ ဖြစ်ပါတယ်။ စီမံ/ဘဏ္ဍာဝန်ကြီး ဌာနက ကောက်ခံတဲ့ အခွန် ၅ မျိုးဖြစ်ပါတယ်။ စီးပွား/ကူးသန်း ကောက်ခံတဲ့ သွင်းကုန်လိုင်စင်ကြေးများ၊ ပါမစ်ကြေးများ ဖြစ်ပါတယ်။ ပို့ဆောင်ရေးနှင့်ဆက်သွယ်ရေး ဝန်ကြီးဌာနက ကောက်ခံသည့် မော်တော်ယာဉ်၊ ယာဉ်မောင်းလိုင်စင်၊ လုပ်ငန်းလိုင်စင်ဆိုင်ရာ အခငွေများ ဖြစ်ပါတယ်။ ဟိုတယ်/ခရီးဝန်ကြီးဌာနက ကောက်ခံတဲ့ ခရီးလှည့်လည်ရေး လိုင်စင်၊ ဟိုတယ်နှင့်တည်းခို ရိပ်သာလိုင်စင်၊ ခရီး သွားလာသူများ ပို့ဆောင်ရေးလိုင်စင်၊ ဧည့်လမ်းညွှန်လုပ်ငန်းလိုင်စင်များနှင့် စပ်လျဉ်းတဲ့ လိုင်စင်ကြေးများ၊ သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီးဌာနက ကောက်ခံတဲ့အခွန် ၂ မျိုး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနက ကောက်ခံတဲ့ ငါးလုပ်ငန်းဆိုင်ရာ အခွန်အခတို့ ဖြစ်ပါတယ်။ လျာထားချက်ထက် လျော့နည်းပြီးတော့ ကောက်ခံရရှိတဲ့ အခွန် ၆ မျိုး ရှိပါတယ်။ သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီးဌာနက ကောက်ခံတဲ့ မုတ်ကောင်ဝတ်ဆံသွင်းအခွန်၊ စီမံ/ဘဏ္ဍာ ဝန်ကြီးဌာနက ကောက်ခံတဲ့ အကောက်ခွန်၊ လျှပ်စစ်စွမ်းအင်က ကောက်ခံတဲ့ အခွန် ၂ မျိုး ဖြစ်ပါတယ်။ ပို့ဆောင်ဆက်သွယ်ရေး ဝန်ကြီးဌာနကကောက်ခံတဲ့ ဆက်သွယ်ရေးဝန်ဆောင်မှုလုပ်ငန်း လုပ်ကိုင်ခြင်းကြောင့် ကောက်ခံတဲ့အခွန်အခ ဖြစ်ပါတယ်။ နေပြည်တော်ကောင်စီက ကောက်ခံတဲ့ ရေခွန်တို့ ဖြစ်ပါတယ်။ နာယကကြီးခင်ဗျား။ အခွန်ဖွဲ့စည်းပုံအရ ကဏ္ဍအလိုက် အခွန်ကောက်ခံရရှိမှု အခြေအနေကို တင်ပြရမယ်ဆိုလို့ရှိရင် ပြည်တွင်းထွက်ကုန်နှင့် ပြည်သူပြည်သားများ သုံးစွဲမှုအပေါ်မှာ ကောက်ခံတဲ့ အခွန်အကောက်ကတော့ ကျပ် ၁,၅၀၁.၁၉၀ ဘီလီယံ၊ ရာခိုင်နှုန်းအားဖြင့် ၁၅၀.၄၉ ရာခိုင်နှုန်းဖြစ်ပါတယ်။ ဝင်ငွေနဲ့ ပိုင်ဆိုင်မှုအပေါ်မှာ ကောက်ခံရရှိတဲ့ အခွန်အကောက် ၉၉၃.၀၂၁ ဘီလီယံ၊ ရာခိုင်နှုန်းအားဖြင့် ၁၃၈.၉၆ ရာခိုင်နှုန်း ဖြစ်ပါတယ်။ အကောက်ခွန် ကျပ် ၂၁၀.၈၆၉ ဘီလီယံ၊ ၈၆.၀ရ ရာခိုင်နှုန်း ဖြစ်ပါတယ်။ နိုင်ငံပိုင် သယံဇာတများ ထုတ်ယူသုံးစွဲမှုအပေါ်မှာ ကောက်ခံတဲ့ အခွန်အကောက်ကတော့ ၃၇၃.၇၁၈ ဘီလီယံ၊ ၆၂.၆၄ ရာခိုင်နှုန်း ဖြစ်ပါကြောင်း တင်ပြအပ်ပါတယ်။ လေးစားအပ်ပါသော နာယကကြီးခင်ဗျာ။ လျာထားချက်ထက် ကျော်လွန်တဲ့အခွန်အကောက်များကို အခွန်တစ်ရပ်ချင်းစီကို ဆက်လက်ရှင်းလင်းတင်ပြပါမယ်။ ပြည်ထဲရေးဝန်ကြီးဌာန၊ ထွေအုပ်က ကောက်တဲ့ ယစ်မျိုးခွန်မှာ လျာထားချက်ထက် ကျော်လွန်ရခြင်းဟာ အခွန်တွေကို ပထမ ၆ လပတ်အတွင်းမှာ အပြေအကြေ ပေးသွင်းခဲ့ကြတဲ့အတွက်ကြောင့် ဖြစ်ကြောင်း တွေ့ရှိရပါတယ်။ ပြည်ထဲရေးဝန်ကြီးဌာန၊ အထွေထွေ အုပ်ချုပ်ရေးဦးစီးဌာနမှ ကောက်ခံတဲ့ မြေယာပေါ်မှာ ကောက်ခံတဲ့ အခွန်လျာထားချက် ကျော်လွန်ရခြင်းဟာလည်း ပြည်ထောင်စုနယ်မြေ၊ နေပြည်တော်အတွင်းမှာရှိတဲ့ မြို့နယ်များက လယ်ယာမြေ အပေါ်မှာ ကောက်ခံတဲ့ အခွန်၊ စက်မှုစီးပွား မြေငှားဂရန်နှင့် ကျေးရွာမြေငှားဂရန်များက အခွန်ငွေများကို ပထမ ၆ လပတ်အတွင်းမှာ အပြေအကြေ ပေးသွင်းခဲ့ကြခြင်းကြောင့် ဖြစ်ပါတယ်။ ပြည်ထဲရေးဝန်ကြီးဌာန၊ ထွေအုပ်ကကောက်တဲ့ တာတမံခွန်အတွက် လျာထားချက်ကျော်လွန်ရတဲ့ အကြောင်းရင်းကတော့ လယ်ဝေးမြို့နယ်မှာသာ တာတမံခွန်ရှိပြီးတော့ အခွန်ငွေများကို ပထမ ၆ လပတ် အတွင်းမှာ အပြေအကြေပေးသွင်းခဲ့ခြင်းကြောင့် ဖြစ်ပါသည်။ ဆက်လက်ပြီး ပြည်ထဲရေးဝန်ကြီးဌာန၊ အထွေထွေအုပ်ချုပ်ရေးဦးစီးဌာနမှ ကောက်ခံသည့် ဓာတ်သတ္တုပစ္စည်းများ ထုတ်ယူသည့်အတွက် ကောက်ခံတဲ့အခွန် (စက်မှုကုန်ကြမ်းတွင်းထွက်နှင့်အလှဆင်ကျောက်များမပါ) အတွက်ကို လျာထားချက် ကျော်လွန်ရတာကတော့ လုပ်ငန်းရှင်အများစုက ပေးသွင်းရမယ့် ဓာတ်သတ္တုခွန်များကို ပထမ ၆ လပတ် အတွင်းမှာ ပေးသွင်းခဲ့ပြီးတော့ တပ်ကုန်းမြို့နယ်၊ အကျဉ်းဦးစီးဌာန၊ ကင်းသာ(၁)၊ (၂) ကျောက်ထုတ် စခန်းကလည်း လိုင်စင်အခွန်ငွေများကို ပထမ ၆ လပတ်အတွင်းမှာ ပေးသွင်းခဲ့ခြင်းကြောင့် ဖြစ်ပါတယ်။ စီမံ/ဘဏ္ဍာ ပြည်တွင်းအခွန်က ကောက်ခံတဲ့ ကုန်သွယ်လုပ်ငန်းခွန် ပထမ ၆ လပတ် လျာထားချက် ကျော်လွန်ရခြင်းဟာ နိုင်ငံပိုင်ကဏ္ဍမှာ လျှပ်စစ်ဓာတ်အား ထုတ်လုပ်ရေးလုပ်ငန်း၊ ရေနံနှင့်သဘာဝ ဓာတ်ငွေ့လုပ်ငန်းနှင့် ဆက်သွယ်ရေးလုပ်ငန်း၊ ပုဂ္ဂလိကပိုင်ကဏ္ဍရဲ့ ပြည်တွင်းထွက်ကုန်နှင့် နယ်စပ် ကုန်သွယ်ရေးစခန်းများရဲ့ သွင်းကုန်များထံက ပိုမိုကောက်ခံရရှိခဲ့ခြင်း၊ စားသောက်ဆိုင်၊ တည်းခိုခန်း၊ ရွှေဆိုင်လုပ်ငန်းများကို အခွန်အမှတ်တံဆိပ် ကပ်နှိပ်စေခြင်းဖြင့် ရသင့်ရထိုက်သော အခွန်ငွေများ အပြည့် အဝရရှိအောင် ဆောင်ရွက်ခြင်းနှင့် တင်ဒါ၊ လေလံလုပ်ငန်းများက ၅ ရာခိုင်နှုန်း အခွန်ကောက်ခံရရှိမှုများ ခန့်မှန်းသည်ထက် ပိုမိုလာခြင်းကြောင့် ဖြစ်ပါတယ်။ တယ်လီဖုန်းပြောဆိုမှုများပေါ်မှာ ကောက်ခံရရှိတဲ့ ကုန်သွယ်လုပ်ငန်းခွန်ကို ထုတ်နုတ်တင်ပြရမယ်ဆိုရင် ၄၉.၅၉၃ ဘီလီယံ ရရှိခဲ့ပါတယ်။ ယခင်နှစ် ပထမ ၆ လှပုတ်ထွက် နှိုင်းယှဉ်ရင် ၃၅. ၂၀၈ ဘီလီယံ ပိုမိုကောက်ခံရရှိခဲ့ပါကြောင်း တင်ပြအပ်ပါတယ်။ စီမံဘဏ္ဍာ ပြည်တွင်းအခွန်က ကောက်ခံတဲ့ မြန်မာနိုင်ငံ အောင်ဘာလေသိန်းဆုအတွက် လျာထားချက် ကျော်လွန်ရခြင်းဟာ ၁-၃-၂၀၁ရ ရက်နေ့မှာ ၅၀၀ တန် အောင်ဘာလေထီများကို စတင်ဖွင့်လှစ် ရောင်းချ ခဲ့ပြီးတော့ ၅၀၀ တန် အောင်ဘာလေထီများ ရောင်းချရာမှာ အက္ခရာများ တိုးမြှင့်ရောင်းချနိုင်ခဲ့ခြင်းနဲ့ ဆုငွေများကို သတ်မှတ်ကာလအတွင်းမှာ လာရောက်ထုတ်ယူခြင်းမရှိတဲ့ ဘဏ္ဍာသိမ်းအခွန်ငွေ ရငွေ များကြောင့် ဖြစ်ပါတယ်။ တံဆိပ်ခေါင်းခွန်အတွက် လျာထားချက် ကျော်လွန်ရခြင်းကတော့ အိမ်၊ ခြံ၊ မြေ၊ အဆောက်အဦ၊ တိုက်ခန်းများ ရောင်းဝယ်ခြင်း၊ ခံဝန်ချုပ်၊ အာမခံစာချုပ်၊ တင်ဒါ၊ လေလံ၊ ကန်ထရိုက် သဘောတူစာချုပ်များအပေါ်မှာ တံဆိပ်ခေါင်းခွန် ထမ်းဆောင်မှု များပြားလာခြင်းနှင့် ဥပဒေနှင့်အညီ လိုက်နာဆောင်ရွက်မှု ပိုမိုအားကောင်းလာခြင်းတို့ကြောင့် ဖြစ်ပါတယ်။ အထူးကုန်စည်ခွန်အတွက်လျာထားချက် ကျော်လွန်ရတဲ့ အကြောင်းရင်းကတော့ အထူး ကုန်စည် ခွန်ဥပဒေနှင့်အညီ သတ်မှတ်ထားတဲ့ အထူးကုန်စည်များအပေါ်မှာ ထိထိရောက်ရောက် ကြိုးပမ်း ကောက်ခံနိုင်ခဲ့ခြင်းနှင့် ၂၀၁ရ ခုနှစ်၊ ပြည်ထောင်စုရဲ့ အခွန်အကောက်ဥပဒေမှာ အရက်၊ ဘီယာ၊ ဝိုင်၊ စီးကရက်၊ ဆေးပေါ့လိပ်နှင့် ဆေးပြင်းလိပ်အမျိုးမျိုးတို့အပေါ်မှာ ပုံသေအခွန်နှုန်း သတ်မှတ်ကောက်ခံ နိုင်ခဲ့ခြင်းကြောင့် ဖြစ်ပါတယ်။ ဝင်ငွေခွန်အတွက် လျာထားချက် ကျော်လွန်ရခြင်းကတော့ အိမ်၊ ခြံ၊ မြေအစရှိတဲ့ အခြေပစ္စည်းများ ရောင်းဝယ်မှုက အခွန်ကောက်ခံရရှိခြင်းနဲ့ နယ်စပ်ကုန်သွယ်ရေးစခန်းမှ သွင်းကုန်များအပေါ်မှာ ကောက်ခံရရှိခြင်း၊ ပုံမှန်အခွန်ကောက်ခံရရှိမှုများက ပိုမိုရရှိလာခြင်းတို့ကြောင့် ဖြစ်ပါတယ်။ နာယကကြီး ခင်ဗျာ။ စီးပွားရေးနှင့် ကူးသန်းရောင်းဝယ်ရေးဝန်ကြီးဌာန၊ ကုန်သွယ်ရေးဦးစီး ဌာနကကောက်ခံတဲ့ သွင်းကုန်လိုင်စင်ကြေး၊ ပါမစ်ကြေးတွေက လျာထားချက် ကျော်လွန်ရခြင်းဟာလည်း ကုန်ပစ္စည်းအမယ်အချို့အတွက်ကို လိုင်စင်ကင်းလွတ်ခွင့်ပြုခဲ့ခြင်းများ ရှိသော်လည်းပဲ မော်တော်ယာဉ် ပါမစ်လုပ်ငန်းက ပိုမိုရရှိခဲ့ခြင်းကြောင့် ဖြစ်ပါတယ်။ ပို့ဆောင်ရေးနှင့်ဆက်သွယ်ရေးဝန်ကြီးဌာန၊ ကုန်းလမ်း ပို့ဆောင်ရေး ညွှန်ကြားမှုဦးစီးဌာနက ကောက်ခံသည့် မော်တော်ယာဉ်၊ ယာဉ်မောင်းလိုင်စင်၊ လုပ်ငန်း လိုင်စင်ဆိုင်ရာ အခငွေများအတွက် လျာထားချက် ကျော်လွန်ရခြင်းကတော့ ပြည်ပတင်သွင်းယာဉ်များ ရောက် ဆောင်ရွက်ခြင်း မပြုတဲ့အတွက်ကြောင့် ဒဏ်ကြေးကောက်ခံခြင်း၊ မော်တော်ဆိုင်ကယ် ကနဦးမှတ်ပုံတင်လုပ်ငန်းဆောင်ရွက်ခြင်း၊ နှစ်လဲမှတ်ပုံတင် ဆောင်ရွက်သော ယာဉ်စီးရေနှင့် ယာဉ်မောင်း လိုင်စင်အောင်ရေ တိုးတက်များပြားလာခြင်းတို့ကြောင့် ဖြစ်ပါတယ်။ ဟိုတယ်/ခရီးဝန်ကြီးဌာန၊ ဟိုတယ်နှင့်ခရီးသွားညွှန်ကြားမှုဦးစီးဌာနက ကောက်ခံတဲ့ ခရီးလှည့် လည်ရေးလိုင်စင်၊ ဟိုတယ်နှင့် တည်းခိုရိပ်သာလိုင်စင်၊ ခရီးသွားလာသူများ ပို့ဆောင်ရေးလိုင်စင်၊ ဧည့် လုပ်ငန်း လမ်းညွှန်လိုင်စင်များအတွက် လိုင်စင်ကြေးအတွက် လျာထားချက် ကျော်လွန်ရခြင်းဟာ ဟိုတယ်နှင့် တည်းခိုရိပ်သာလုပ်ငန်းနှင့် ခရီးလှည့်လည်ရေး လုပ်ငန်းလိုင်စင်တို့မှာ သက်တမ်းတိုး ဆောင်ရွက်ခြင်း၊ ပြည်ပခရီးသွားကုမ္ပဏီလိုင်စင်အသစ်များ ထုတ်ပေးခြင်း၊ ခရီးသွားလာသူများ ပို့ဆောင်ရေးလုပ်ငန်းလိုင်စင်၊ အင်းလေးဒေသရှိ စက်လှေများသို့ ပို့ဆောင်ရေးလိုင်စင် အသစ်ထုတ်ပေးခြင်းနှင့် သက်တမ်းတိုးလိုင်စင်များ ကြိုတင်သက်တမ်းတိုးခြင်းတို့ကြောင့် ဖြစ်ပါတယ်။ သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီးဌာန၊ သစ်တောဦးစီးဌာနက ကောက်ခံတဲ့ သစ်တောများက ပစ္စည်းများထုတ်ယူတဲ့အတွက် ကောက်ခံတဲ့ သစ်တောခွန်အတွက် လျာထားချက် ကျော်လွန်ရခြင်းဟာ မြန်မာ့သစ်လုပ်ငန်းနှင့် တစ်သီးပုဂ္ဂလိကတို့မှ ထုတ်ယူတဲ့ သစ်တောထွက် ပစ္စည်း များက အခွန်ရငွေများ ပိုမိုရရှိခဲ့ခြင်းကြောင့် ဖြစ်ပါတယ်။ မြန်မာ့ကျောက်မျက်ရတနာ ရောင်းဝယ်ရေးလုပ်ငန်းက ကောက်ခံတဲ့ ဓာတ်သတ္တုခွန်နှင့် ရတနာ ခွန်အတွက် လျာထားချက် ကျော်လွန်ရခြင်းဟာ ကျောက်စိမ်းကျောက်မျက်တူးဖော် ထုတ်လုပ်တဲ့ ရတနာ နယ်မြေများတွင် တူးဖော်ရေးလုပ်ငန်းများကောင်းမွန်စွာ ဆောင်ရွက်နိုင်ခြင်း၊ ကျောက်ကြောလွှာသို့ ရောက်ရှိသဖြင့် ကျောက်စိမ်းရိုင်းထုတ်လုပ်မှုများပြားခြင်း၊ အရည်အသွေးကောင်းမွန်သော ကျောက်မျက်များ ပါဝင်လာခြင်း စသည်တို့ကြောင့် ဖြစ်ပါတယ်။ ငါးလုပ်ငန်းဦးစီးဌာနက ကောက်ခံတဲ့ ငါးလုပ်ငန်းဆိုင်ရာ အခွန်အခအတွက် လျာထားချက် ကျော်လွန်ရခြင်းကတော့ အင်းများ လေလံတင်ရောင်းတဲ့နေရာမှာ သတ်မှတ်ဈေးနှုန်းထက်ပိုမိုရရှိခဲ့ခြင်း၊ မြန်မာ့ပင်လယ်ငါးလုပ်ငန်းများမှ ငါးစိုခွန်၊ လှေခွန်၊ ကိရိယာခွန်၊ ရေလုပ်သား မှတ်ပုံတင်ကြေးများ ပြည့်စုံစွာ ကောက်ခံရရှိခဲ့ခြင်း၊ ငါးမွေးကန်လိုင်စင်ခွန်များ ပြည့်စုံစွာ ကောက်ခံရရှိခြင်းနှင့် နေပြည်တော် ကောင်စီမှ တင်ဒါကွက်များ၊ ဒဏ်ကြေးများ ပြည့်စုံစွာ ကောက်ခံရရှိခြင်းတို့ကြောင့် ဖြစ်ပါတယ်။ လေးစားအပ်ပါသော နာယကကြီးနှင့် လွှတ်တော်ကိုယ်စားလှယ်များခင်ဗျာ။ လျာထားချက်ထက် လျော့နည်းရရှိတဲ့ အခွန်များနှင့် စပ်လျဉ်းပြီး သယံဇာတနှင့်သဘာဝပတ်ဝန်းကျင် ထိန်းသိမ်းရေးဝန်ကြီး ဌာန၊ သတ္တုတွင်းဦးစီးဌာနက ကောက်ခံတဲ့ မုတ်ကောင်ဝတ်ဆံသွင်းအခွန်မှာတော့ ပထမ ၆ လပတ် အတွင်းမှာ ပေးသွင်းရန် လျာထားသော်လည်းပဲ ဒုတိယ ၆ လပတ် ကျမှသာ ပေးသွင်းမည့် အခွန်ထမ်းများ ရှိနေ၍ ဖြစ်ပါတယ်။ အကောက်ခွန်ဦးစီးဌာနက ကောက်ခံတဲ့ အကောက်ခွန်အတွက် လျာထားချက်ထက်လျော့နည်း ရခြင်းဟာ ASEAN SINGLE WINDOW စနစ်နှင့်အညီ အကောက်ခွန်နှုန်းထားများကို လျှော့ချ ကောက်ခံရခြင်းကြောင့် ဖြစ်ပါတယ်။ သို့ရာတွင် တစ်နှစ်လုံးအတွက် ကောက်ခံပြီးစီးတဲ့အခါမှာတော့ လျာထားချက်ကို ပြည့်မီကျော်လွန်မယ်လို့ မျှော်လင့်ရပါတယ်။ လျှပ်စစ်စွမ်းအင်ဝန်ကြီးဌာနက ကောက်ခံတဲ့ ရေနံနှင့်သဘာဝဓာတ်ငွေ့ထုတ်ယူတဲ့အတွက် ကောက်ခံတဲ့ အခွန်မှာ လျာထားချက်ထက် အနည်းငယ်လျော့နည်းရခြင်းကတော့ ရဲတံခွန်စီမံကိန်းရဲ့ လေယာဉ်ဆီ ၂ လစာအတွက် Royalty ကို ထည့်သွင်း လျာထားခဲ့သော်လည်းပဲ အောက်တိုဘာလကျမှသာ လွှဲပြောင်းပေးနိုင်မည်ဖြစ်သည့်အတွက် လျော့နည်းရခြင်း ဖြစ်ပါတယ်။ လျှပ်စစ်စွမ်းအား စီမံရေးဦးစီး ဌာနက ကောက်ခံတဲ့ ရေအားအရင်းအမြစ်က လျှပ်စစ်ဓာတ်အားထုတ်ယူတဲ့အတွက် အခမဲ့ရရှိသည့် ဓာတ်အားခအတွက် လျာထားချက်ထက် လျော့နည်းရခြင်းဟာ ၉/၂၀၁ရ လအတွက် အခွန်အကောက် ရငွေကို ၁၀/၂၀၁ရ လမှသာ ပေးချေခဲ့ခြင်းကြောင့် ဖြစ်ပါတယ်။ ဆက်သွယ်ရေးညွှန်ကြားမှုဦးစီးဌာနက ကောက်ခံတဲ့ ဆက်သွယ်ရေးဝန်ဆောင်မှုလုပ်ငန်း လုပ်ကိုင်ခြင်းကြောင့် ကောက်ခံတဲ့ အခွန်အခ လျာထား ချက်ထက် လျော့နည်းရခြင်းဟာ 1800 MHz Option အတွက် လှိုင်းနှုန်းသုံးစွဲခရရှိမယ်လို့ ခန့်မှန်းထားခဲ့ပေမယ့် MPT နှင့် Telenor Myanmar Ltd တို့က လှိုင်းနှုန်းလိုအပ်ချက် လျှောက်ထား လာခြင်းမရှိသည့်အတွက် လျော့နည်းရခြင်းဖြစ်ပါတယ်။ နေပြည်တော်ကောင်စီက ကောက်ခံတဲ့ ရေခွန်လျာထားချက်ထက် လျော့နည်းရခြင်းကတော့ ရေခွန် ရငွေများ ကောက်ခံတဲ့နေရာမှာ ကောက်ခံရရှိနိုင်မယ့် ငွေကို ခန့်မှန်းလျာထားခဲ့သော်လည်း အမှန် ကောက်ခံတဲ့နေရာမှာ လျော့နည်းလျက် ရှိခြင်းကြောင့် ဖြစ်ပါတယ်။ လေးစားအပ်ပါသော နာယကကြီးခင်ဗျာ။ နိုင်ငံတော်အနေနဲ့ အနာဂတ်ကာလများမှာ နိုင်ငံတော် အစိုးရရဲ့ အသုံးစရိတ်များကို အခွန်အရပ်ရပ်မှ ကောက်ခံရရှိမှု ရငွေများအပေါ်မှာ အဓိကတည်မှီပြီး သုံးစွဲရမှာ ဖြစ်ပါတယ်။ မြန်မာနိုင်ငံရဲ့ အခွန်အကောက်ရငွေနဲ့ ဂျီဒီပီအချိုး(Tax to GDP Ratio)သည် နိမ့်ကျနေဆဲဖြစ်၍ ရသင့်ရထိုက်သော အခွန်အကောက်များ အပြည့်အဝကောက်ခံရရှိနိုင်ရေးနဲ့ အခွန်အခြေ ချဲ့ထွင်ရေးတို့ကို ကြိုးပမ်းဆောင်ရွက်ရမှာ ဖြစ်ပါတယ်။ သို့ရာတွင် တစ်ဘက်မှ အခွန်ထမ်းပြည်သူများ အတွက် ဝန်ထုပ်ဝန်ပိုးမဖြစ်စေဖို့နဲ့ သင့်တင့်မျှတပြီး ပြည်သူများ လိုက်နာထမ်းဆောင်နိုင်သော အခွန် နှုန်းထားများဖြစ်စေရေး၊ ပြည်သူများသို့ အခွန်ဆိုင်ရာ အသိပညာ၊ ဗဟုသုတတိုးပွားစေပြီး အခွန်ကို လိုလားစွာ ထမ်းဆောင်လာစေရေး၊ နိုင်ငံတကာစံနှုန်းများနှင့် လျော်ညီတဲ့ အခွန်စနစ်ဖြစ်ပေါ်လာရေး၊ အခွန်တိမ်းရှောင်မှုများ လျော့နည်းပပျောက်စေရေး တို့ကိုလည်းပဲ ဝိုင်းဝန်းပူးပေါင်းပြီးတော့ အလေး ဂရုပြု ဆောင်ရွက်ကြရမှာ ဖြစ်ပါတယ်။ ယခုအခါမှာ အခွန်ဝန်ထမ်းများရဲ့ စိတ်ထားခံယူချက်၊ လုပ်ဆောင် ချက်များ ပြုပြင်ပြောင်းလဲရေး၊ ဆုပေးဒဏ်ပေးစနစ်ကို ထိရောက်စွာ ကျင့်သုံးဆောင်ရွက်ရေး၊ အခွန်ပညာ ပေးမှုများကို ပိုမိုလုပ်ဆောင်ရေး၊ နိုင်ငံတကာ အဆင့်မီအခွန်စနစ် ဖြစ်ပေါ်လာရေး စသည်တို့ပါဝင်တဲ့ အခွန်စနစ်တစ်ရပ်လုံး ပြုပြင်ပြောင်းလဲရေး (Tax Reform) အစီအစဉ်များကို ပြည်ပကျွမ်းကျင်သူများရဲ့ အကူအညီကိုပါ ရယူပြီးတော့ စီမံ/ဘဏ္ဍာက ဖော်ဆောင်လျက်ရှိပါတယ်။ ၂၀၁၇-၂၀၁၈ ဘဏ္ဍာနှစ်အတွက် အခွန်အကောက် ၂၁ မျိုးထံက ကောက်ခံရန် လျာထားချက် ၆,၄၈၁ မှာ ပြည်တွင်းအခွန်များဦးစီးဌာနက တာဝန်ယူ ကောက်ခံတဲ့ အခွန်အကောက် ၅ မျိုးထံက ကောက်ခံရန်လျာထားချက် ၄,၉၁၆.၇၈၈ ဘီလီယံပါဝင်တဲ့အတွက်ကြောင့် စုစုပေါင်း အခွန်အကောက်များရဲ့ ၇၆ ရာခိုင်နှုန်းခန့်ကို ကောက်ခံပေးခြင်း ဖြစ်ပါတယ်။ လုပ်ငန်းကျွမ်းကျင်မှု၊ အခွန်ဝန်ဆောင်မှုများ ပိုမိုတိုးတက်ကောင်းမွန်လာစေမှုတို့ကို ကြိုးပမ်း ဆောင်ရွက်လျက်ရှိပြီးတော့ ဝန်ထမ်းများမသမာမှု ကင်းရှင်းရေးအတွက်ကို ထိုက်သင့်တဲ့သက်သာ ချောင်ချိရေးများကိုလည်းပဲ ဥပဒေနဲ့အညီ ဆောင်ရွက်ပေးလျက်ရှိပါတယ်။ အခွန်ကောက်ခံမှု စနစ်များ ကိုလည်း ICT နည်းပညာများ အသုံးပြု ကောက်ခံနိုင်ရန် စီမံကိန်းများ ရေးဆွဲချမှတ်ပြီးတော့ ဆောင်ရွက် လျက်ရှိပါတယ်။ အခွန်ကောက်ခံရရှိမှုနဲ့ အခွန်စနစ်များအပေါ်မှာ အကြံပြုဆွေးနွေးခဲ့ကြတဲ့ လွှတ်တော်ကိုယ်စားလှယ် ကြီးများရဲ့ ဆွေးနွေးသုံးသပ် အကြံပြုမှုများကိုလည်းပဲ မှတ်တမ်းထားရှိပြီး ဆက်လက်အလေးထား လိုက်နာ ဆောင်ရွက်သွားမှာ ဖြစ်ပါတယ်။ အခွန်ထမ်းပြည်သူများရဲ့ အခွန်ထမ်းဆောင်မှု၊ အခွန်ဝန်ထမ်းများရဲ့ တာဝန်ထမ်းဆောင်မှုများနှင့်ပတ်သက်ပြီး လွှတ်တော်ကိုယ်စားလှယ်ကြီးများကလည်း ဆက်လက်ပြီးတော့ ဝိုင်းဝန်းထိန်းသိမ်း ဆောင်ရွက်ပေးပါရန်နှင့် လိုအပ်သည်များကို စဉ်ဆက်မပြတ် သုံးသပ်အကြံပြုပေးကြ ပါရန် လေးစားစွာ မေတ္တာရပ်ခံရင်း ကျွန်တော်၏ ရှင်းလင်း တင်ပြချက်ကို နိဂုံးချုပ်ပါတယ်။ အားလုံးကို ကျေးဇူးတင်ပါတယ်။</speech>
<title> အထက်ပါကိစ္စနှင့်စပ်လျဉ်း၍ ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ(၄/၂၀၁၈)ကို ဖတ်ကြားတင်ပြခြင်း နှင့်လွှတ်တော်က ဆွေးနွေးစဉ်းစားရန် အဆိုတင်သွင်းခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ ၂၀၁ရ -၂၀၁၈ခု၊ ဘဏ္ဍာရေးနှစ် ပြည်ထောင်စုဝန်ကြီးဌာန/ အဖွဲ့အစည်းများရဲ့ ပထမ ၆ လပတ် အခွန်ရငွေ စာရင်းများအပေါ် ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာ(၄/၂၀၁၈)ကို ဖတ်ကြားတင်ပြပြီး လွှတ်တော်က ဆွေးနွေးစဉ်းစားရန် အဆိုတင်သွင်းဖို့ ဖိတ်ခေါ်ပါတယ်။</speech>
<speech><mp id="150">ဒေါက်တာစိုင်းဆိုင်ကျောက်ဆမ်(အတွင်းရေးမှူး၊ ပြည်သူ့ငွေစာရင်းပူးပေါင်းကော်မတီ)</mp>လေးစားအပ်ပါသော ပြည်ထောင်စုလွှတ်တော်နာယကကြီးနှင့်တကွ ပြည်ထောင်စုဝန်ကြီး၊ ဒု-ဝန်ကြီးနှင့် လွှတ်တော်ကိုယ်စားလှယ်များအားလုံး ကိုယ်စိတ်နှစ်ဖြာ ကျန်းမာချမ်းသာပြီး နိုင်ငံ့အကျိုးဆတက်ထမ်းပိုး သယ်ပိုးနိုင်ပါစေလို့ ဦးစွာနှုတ်ခွန်းဆက်ဂါရဝပြု အပ်ပါတယ်။ ကျွန်တော်ကတော့ ရှမ်းပြည်နယ် မဲဆန္ဒနယ် အမှတ်(၆)က အမျိုးသားလွှတ်တော်ကိုယ်စားလှယ် ပြည်ထောင်စုလွှတ်တော် ပြည်သူ့ငွေစာရင်းပူးပေါင်း ကော်မတီအတွင်းရေးမှူး ဒေါက်တာစိုင်းဆိုင်ကျောက်ဆမ် ဖြစ်ပါတယ်။ ပြည်သူ့ငွေစာရင်းပူးပေါင်းကော်မတီဥက္ကဋ္ဌမှ တာဝန်ပေးချက်အရ ပြည်သူ့ငွေစာရင်းပူးပေါင်း ကော်မတီရဲ့ အစီရင်ခံစာအမှတ်စဉ် (၄/၂၀၁၈) ကို လွှတ်တော်သို့ ဖတ်ကြားတင်သွင်းပါ့မယ်။ Power Point ဖြင့် ရှင်းလင်းတင်ပြခွင့်ပြုပါရန် တောင်းခံအပ်ပါတယ်ခင်ဗျာ။ ပြည်ထောင်စုလွှတ်တော် ပြည်သူ့ငွေစာရင်းပူးပေါင်းကော်မတီ ၂၀၁၇-၂၀၁၈ ဘဏ္ဍာရေးနှစ် ပြည်ထောင်စုဝန်ကြီးဌာန အဖွဲ့အစည်းများ၏ ပထမ ၆ လပတ် အခွန်ရငွေစာရင်းများနှင့် စပ်လျဉ်း၍ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာအမှတ်စဉ်(၄/၂၀၁၈)။ စီမံကိန်းနှင့် ဘဏ္ဍာရေး ဝန်ကြီးဌာနက ပြုစုတင်ပြလာတဲ့ ၂၀၁၇-၂၀၁၈ ဘဏ္ဍာနှစ် ပြည်ထောင်စုဝန်ကြီးဌာန/အဖွဲ့အစည်းများ၏ ပထမ ၆ လပတ်အခွန်ရငွေစာရင်းကို ၁၄-၂-၂၀၁၈ ရက်နေ့တွင် ပြည်သူ့ငွေစာရင်းပူးပေါင်းကော်မတီသည် စီမံကိန်းနှင့် ဘဏ္ဍာရေးဝန်ကြီးဌာနအပါအဝင် သက်ဆိုင်ရာဝန်ကြီးဌာနမှ တာဝန်ရှိသူများနှင့် လည်းကောင်း၊ ၂၃-၂-၂၀၁၈ ရက်နေ့တွင် ပြည်သူ့ငွေစာရင်းပူးပေါင်းကော်မတီ အစည်းအဝေးပြုလုပ်ပြီး လေ့လာတွေ့ရှိ ချက်နှင့် သဘောထားမှတ်ချက် အစီရင်ခံစာ(၄/၂၀၁၈) ကို ပြုစု၍ ပြည်ထောင်စုလွှတ်တော်နည်းဥပဒေ ၁၀၄ (က)၊ (ခ)၊ (ဂ) ပါပြဋ္ဌာန်းချက်များနှင့်အညီ ပြည်ထောင်စုလွှတ်တော်နာယကမှတစ်ဆင့် ပြည်ထောင်စု လွှတ်တော်သို့ တင်ပြအပ်ပါသည်။ အစီရင်ခံစာကို လွှတ်တော်ကိုယ်စားလှယ်များထံ ဖြန့်ဝေထားပြီး ဖြစ်သဖြင့် အသေးစိတ်ဖတ်ကြားခြင်း မပြုတော့ဘဲ တချို့အပိုင်းများကိုသာ ကောက်နုတ်တင်ပြ ပါမယ်။ ၂၀၁၇-၂၀၁၈ ဘဏ္ဍာရေးနှစ်ရဲ့ ပထမ ၆ လပတ် ပြည်ထောင်စုရဲ့ အခွန်ရငွေကို Slide မှာ တင်ပြထားပါတယ်။ မူလခန့်မှန်းခြေ ၆,၄၈၁ ဘီလီယံအပေါ် ပထမ ၆ လပတ်မှာ ၃,၀၇၉ ဘီလီယံ ကောက်ခံနိုင်ခဲ့ပြီး ပထမ ၆ လပတ် လျာထားချက်ဖြစ်တဲ့ ၂,၅၅၄ ဘီလီယံအပေါ် ၁၂၀.၅၆ ရာခိုင်နှုန်း ကောက်ခံနိုင်ခဲ့ပါတယ်။ မူလခန့်မှန်းခြေအပေါ် ၄၇.၅၁ ရာခိုင်နှုန်းကောက်ခံနိုင်ခဲ့ပါတယ်။ လျာထားချက် အပေါ် ဆောင်ရွက်နိုင်မှုအခြေအနေမှာ အခွန်အကောက်ဥပဒေပါ အခွန် ၂၁ မျိုးအနက် ၁၅ မျိုးကို လျာထားချက် ပြည့်မီကျော်လွန်အောင် ကောက်ခံနိုင်ခဲ့ပြီး ၆ မျိုးမှာ လျာထားချက် ပြည့်မီခြင်းမရှိကြောင်း တွေ့ရှိရပါတယ်။ Slide-၃ မှာပါတဲ့ အခွန် ၄ မျိုးဖြစ်တဲ့ မြေယာပေါ်ကောက်ခံတဲ့ အခွန်၊ ဓာတ်သတ္တု ပစ္စည်းများ ထုတ်ယူသည့်အတွက် ကောက်ခံသည့်အခွန်၊ ငါးလုပ်ငန်းဆိုင်ရာအခွန်အခ၊ သစ်တောများမှ ပစ္စည်းများ ထုတ်ယူသည့်အတွက် ကောက်ခံတဲ့ သစ်တောခွန်များဖြစ်တဲ့ အခွန်အမျိုးအစား ၄ မျိုးကို လျာထားချက် သာမက ၂၀၁၇-၂၀၁၈ ဘဏ္ဍာရေးနှစ် တစ်နှစ်လုံးလျာထားချက်ကိုပါ ပြည့်မီကျော်လွန်ခဲ့ကြောင်း တွေ့ရှိရ ပါတယ်။ ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သုံးသပ်ချက်များကို တင်ပြပါမယ်။ ပြည်ထောင်စုဝန်ကြီးဌာန၊ အဖွဲ့အစည်းများရဲ့ ၂၀၁၇-၂၀၁၈ ဘဏ္ဍာနှစ် ၆ လပတ် အခွန်ငွေစာရင်းများအား ၂၀၁၄-၂၀၁၅ မှ ၂၀၁၆-၂၀၁ရ ဘဏ္ဍာနှစ်အထိ နှစ်အလိုက် ပထမ ၆ လပတ် ရရှိတဲ့ အခွန်ရငွေများကို Slide မှာ နှိုင်းယှဉ်ဖော်ပြထားပါတယ်။ ၂၀၁၄-၂၀၁၅ ပထမ ၆ လပတ်မှာ ၂,၅၂၉ ဘီလီယံ၊ ၂၀၁၅-၂၀၁၆ မှာ ၂,၃၅ရ ဘီလီယံ၊ ၂၀၁၆-၂၀၁ရ မှာ ၂,၅၄၈ ဘီလီယံနဲ့ ၂၀၁၇-၂၀၁၈ မှာ ၃,၀၇၈ ဘီလီယံ ကောက်ခံနိုင်ခဲ့ပါတယ်။ ၂၀၁၇-၂၀၁၈ ခု၊ ဘဏ္ဍာရေးနှစ် ပထမ ၆ လပတ်ရဲ့ ကောက်ခံငွေကို လွန်ခဲ့တဲ့ ၃ နှစ် အလားတူကာလ ကောက်ခံရမှုနဲ့ နှိုင်းယှဉ်ပါက နှစ်စဉ်အခွန်အကောက်ရငွေ တိုးတက်ရရှိအောင် ကောက်ခံနိုင်တာကို တွေ့ရှိရပါတယ်။ အမျိုးအစား ၅ မျိုးကိုလည်း နှစ်ရက်ကြီးလက်ဆောင် အောင်ဘာလေသိန်းဆု အခွန်တိုးတက်လာခြင်းဟာ ကျပ် ၅၀၀ တန် ထီအဖြစ် ပြောင်းလဲဆောင်ရွက်မှုကြောင့် ဖြစ်ပါတယ်။ ၎င်းရငွေထဲမှာ သတ်မှတ်ကာလအတွင်း လာရောက်ထုတ်ယူခြင်း မပြု သောကြောင့် နိုင်ငံတော်ဘဏ္ဍာငွေ အဖြစ် သိမ်းဆည်းခဲ့တဲ့ ထီဆုငွေများလည်းပါဝင်ကြောင်း သိရှိရပါတယ်။ ၂၀၁၅-၂၀၁၆ ဘဏ္ဍာနှစ်မှ ၂၀၁၇-၂၀၁၈ ဧပြီမှ စက်တင်ဘာလအထိ ဘဏ္ဍာသိမ်းငွေများကို Slide မှာဖော်ပြ ထားပါတယ်။ ၂၀၁၅-၂၀၁၆ မှာ ကျပ်သန်းပေါင်း ၄,၃၅၆၊ ၂၀၁၆-၂၀၁ရ မှာ ကျပ်သန်းပေါင်း ၅.၂၅၉၊ ၂၀၁၇-၂၀၁၈ ဧပြီမှ စက်တင်ဘာလအထိ ကျပ်သန်းပေါင်း ၂,၂၃၉ ဖြစ်ကြောင်းသိရှိရပါတယ်။ ပြည်ထောင်စု၏ အခွန်အကောက်ရငွေထဲမှာ တိုးတက်ရရှိတယ်ဆိုသော်လည်း အခွန်နဲ့ GDP အချိုး မှာ ၂၀၁၅-၂၀၁၆ ခု ဘဏ္ဍာနှစ်မှစ၍ ပြန်လည်ကျဆင်းလျက်ရှိကြောင်း Slide မှာတင်ပြထားပါတယ်။ ၂၀၁၄-၂၀၁၅ မှာ အခွန်နဲ့ GDP အချိုး ၉.၈ ဖြစ်ပြီးတော့ ၂၀၁၇-၂၀၁၈ မှာ အခွန်နဲ့ GDP အချိုး ၈.၃ သာရှိပါတယ်။ ပြည်ထောင်စု၏ အခွန်အကောက်ရငွေမှာ စီမံကိန်းနဲ့ဘဏ္ဍာရေးဝန်ကြီးဌာနမှ တာဝန်ယူ ကောက်ခံရရှိတဲ့ အခွန်အမျိုးအစား ၆ မျိုးရှိပါတယ်။ ၂၀၁၅-၂၀၁၆ မှ ၂၀၁၇-၂၀၁၈ အထိ ပထမ ၆ လ ကောက်ခံရငွေနဲ့ ပြည်ထောင်စုရဲ့ စုစုပေါင်းရငွေပါဝင်မှု အချိုးအစားကို Slide မှာဖော်ပြထားပါတယ်။ စီမံကိန်းနဲ့ဘဏ္ဍာရေးဝန်ကြီးဌာနရဲ့ ကောက်ခံလာရတဲ့ အခွန်ပါဝင်မှုအချိုးအစားမှာ ပျမ်းမျှ ၈၀ ရာခိုင်နှုန်းခန့်ရှိ၍ ပြည်ထောင်စုအခွန်ရငွေရဲ့ အဓိကအကျဆုံးအခွန်ဖြစ်ကြောင်းကို တွေ့ရှိရပါတယ်။ လေးစားအပ်တဲ့ နာယကကြီးခင်ဗျား။ ပြည်သူ့ငွေစာရင်းပူးပေါင်းကော်မတီရဲ့ သဘောထား မှတ်ချက်ကို တင်ပြပါမယ်။ သဘောထားမှတ်ချက် (၁)။ ပြည်ထောင်စုရဲ့ အခွန်အကောက်ရငွေ တိုးတက် နေသည်ဆိုသော်လည်း Slide မှာ ဖော်ပြထားတဲ့အကြောင်းအချက်များကြောင့် အခွန်ငွေ တိုးတက်ရရှိရေး အတွက် ကောက်ခံသင့်ကောက်ခံထိုက်တဲ့ အခွန်များကို ထိထိရောက်ရောက်ကောက်ခံရန်နဲ့ ယခုထက်ပိုမို အရှိန်မြှင့်တင်ကြိုးပမ်းဆောင်ရွက်ရန် လိုအပ်ကြောင်း သဘောထားမှတ်ချက်ပြု အပ်ပါတယ်။ အကြောင်း ကတော့ (က) ဒီမိုကရေစီနိုင်ငံထဲမှာ အခွန်ရငွေသည် အဓိကဝင်ငွေဖြစ်ပြီး နိုင်ငံတော်ရဲ့ လူမှုစီးပွား ဖွံ့ဖြိုးတိုးတက်ရေးအတွက် အဓိကအကျဆုံးမောင်းနှင်အားတစ်ရပ်ဖြစ်နေခြင်း၊ (ခ) ပြည်ထောင်စုရဲ့ အခွန် အကောက် ရငွေတိုးတက်သည်ဆိုသော်လည်း အခွန်ရငွေနဲ့ GDP အချိုး ၁၀ ရာခိုင်နှုန်းပင် မပြည့်မီခြင်း၊ လျော့ကျနေခြင်းနဲ့ အာဆီယံနိုင်ငံထဲမှ အနည်းဆုံးဖြစ်နေခြင်းကြောင့် ဖြစ်ပါတယ်။ (ဂ) AFTA သဘောတူ စာချုပ်အရသော်လည်းကောင်း ASEAN Single Window စနစ်အရသော်လည်းကောင်း အခွန်နှုန်းထားများ လျှော့ချမှုအစီစဉ်ကို လိုက်နာဆောင်ရွက်နေရခြင်းကြောင့် အခွန်ရငွေ လျော့နည်းကျဆင်းနေခြင်းအတွက် ဖြည့်ဆည်းရန် လိုအပ်ခြင်း၊ (ဃ) အလားတူ သွင်းကုန်ဆိုင်ရာ ဖြေလျှော့မှုနဲ့ မော်တော်ယာဉ်ဆိုင်ရာ မူဝါဒတို့ကြောင့် သွင်းကုန်လိုင်စင်ခများ လျော့နည်းကျဆင်းနေခြင်းအတွက် ပြန်လည်ဖြည့်ဆည်းရရှိရန် လိုအပ်ခြင်း စသည်တို့ကြောင့် အခွန်ငွေကို တိုးတက်ရရှိအောင် ကြိုးပမ်းဆောင်ရွက်ရန် လိုအပ်ကြောင်း သဘောထားမှတ်ချက်ပြု အပ်ပါတယ်။ သဘောထားမှတ်ချက် (၂)။ အခွန်ငွေတိုးတက်ရရှိရေး အရှိန်မြှင့်တင်ဆောင်ရွက်ရာမှာ တည်ဆဲ အခွန်မူဝါဒနဲ့ ကိုက်ညီတဲ့ သွယ်ဝိုက်ခွန်များဖြစ်တဲ့ ကုန်သွယ်လုပ်ငန်းခွန်နဲ့ အထူးကုန်စည်ခွန်များကို လည်းကောင်း၊ တိုက်ရိုက်အခွန်များဖြစ်တဲ့ ဝင်ငွေခွန်များကိုလည်းကောင်း အထူးအလေးထားပြီး ဖိဖိစီးစီး ကောက်ခံသင့်ပါကြောင်း သဘောထားမှတ်ချက်ပြု အပ်ပါတယ်။ သဘောထားမှတ်ချက် (၃)။ အခွန်ထမ်းဆောင်မှုအလေ့အထ ပြန့်ပွားတိုးတက်စေရေးအတွက် ပညာပေးလုပ်ငန်းများဆောင်ရွက်ရာတွင် တံဆိပ်ခေါင်းခွန် ထမ်းဆောင်ခြင်းကြောင့် ပြည်သူများရရှိ ခံစား နိုင်မည့် အခွင့်အရေးကို ပြည်သူများပိုမိုသိရှိစေရန် ပညာပေးမှုများ ကျယ်ပြန့်စွာဆောင်ရွက်သွား သင့်ကြောင်း သဘောထားမှတ်ချက်ပြု အပ်ပါတယ်။ သဘောထားမှတ်ချက် (၄)။ အခွန်များတိုးတက်ရရှိရေးအတွက် အရှိန်မြှင့်တင်ဆောင်ရွက်သကဲ့သို့ အခွန်ကျေပွန်စွာထမ်းဆောင်သူများကို အလေးထားပြီး ၎င်းတို့၏ အခွင့်အရေးကို ကာကွယ်ပေးနိုင်ရန် အခွန် တိမ်းရှောင်မှု၊ အခွန်ငွေထိမ်ချန်မှုနဲ့ ကုန်စည်များတရားမဝင် တင်သွင်းခြင်းနဲ့ ထုတ်လုပ်ရောင်းဝယ် ဖောက်ကားမှုကိုလည်း ထိရောက်စွာ ကာကွယ်တားဆီးနိုင်ရေးအတွက် ကြိုးပမ်းဆောင်ရွက်သွားရန် လိုအပ်ကြောင်း သဘောထားမှတ်ချက်ပြု အပ်ပါတယ်။ နိဂုံးအနေနဲ့ ၂၀၁၇-၂၀၁၈ ခု၊ ဘဏ္ဍာနှစ် ပြည်ထောင်စုဝန်ကြီးဌာန အဖွဲ့ အစည်းများရဲ့ ပထမ ၆ လ ပတ် အခွန်ရငွေစာရင်းများနဲ့စပ်လျဉ်း၍ ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက်အစီရင်ခံစာ (၄/၂၀၁၈) အား ပြည်ထောင်စုလွှတ်တော်ဆိုင်ရာ နည်းဥပဒေ ၁၀၄ (က) (ခ)(ဂ) ပါပြဋ္ဌာန်းချက်နဲ့အညီ ပြည်ထောင်စုလွှတ်တော်သို့ အစီရင်ခံတင်ပြရင်း အစီရင်ခံစာကို လွှတ်တော်က ဆွေးနွေးစဉ်းစားပေးပါရန် အဆိုတင်သွင်းအပ်ပါသည်ခင်ဗျား။</speech>
<title>အဆိုပါအစီရင်ခံစာနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ် ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၈)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁ရ - ၂၀၁၈ ခု၊ ဘဏ္ဍာရေးနှစ် ပထမ ၆ လပတ် အခွန်ရငွေအစီအရင်ခံစာ စာအုပ်ကို ကြိုတင်ဖြန့်ဝေထားပြီး ယနေ့မှာလည်း ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ (၄/၂၀၁၈) မိတ္တူကို လွှတ်တော်ကိုယ်စားလှယ်များထံ ထပ်မံဖြန့်ဝေထားပါတယ်။ အစီရင်ခံစာအပြည့်အစုံကို နောက်ဆက်တွဲဖြင့် ဖော်ပြထားပါသည်။ အထက်ပါ အစီရင်ခံစာနဲ့စပ်လျဉ်းပြီး ပြည်ထောင်စုလွှတ်တော်ဆိုင်ရာ နည်းဥပဒေ ၁၀၄ နည်းဥပဒေခွဲ(ဃ)၊ (င)တို့နဲ့အညီ ဆွေးနွေးလိုတဲ့ ကိုယ်စားလှယ်ရှိပါက ၂၈-၂-၂၀၁၈ ရက် (ဗုဒ္ဓဟူးနေ့) ညနေ ၄ နာရီ (၁၆၀၀ နာရီ) နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်း ကြေညာပါတယ်။</speech>
</report>
</section>
<section value="Motion">
<motion>
<title>နိုင်ငံတော်သမ္မတထံမှ ပေးပို့ထားသော ယဉ်ကျေးမှုဝတ္ထုပစ္စည်းများ ခိုးယူမှု သို့မဟုတ် တရားမဝင် တင်ပို့မှုအပေါ် UNIDROIT အပြည်ပြည်ဆိုင်ရာသဘောတူညီမှု ကွန်ဗင်းရှင်း(၁၉၉၅)တွင် မြန်မာနိုင်ငံမှ ပါဝင်လက်မှတ်ရေးထိုးရေးကိစ္စ နှင့်စပ်လျဉ်း၍ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က လွှတ်တော်သို့ တင်သွင်းခြင်း</title>
<speech type="speaker">အစီအစဉ်(၉)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ယဉ်ကျေးမှု ဝတ္တုပစ္စည်းများ ခိုးယူမှု သို့မဟုတ် တရားမဝင်တင်ပို့မှုအပေါ် အပြည်ပြည်ဆိုင်ရာ သဘောတူညီမှု ကွန်ဗင်းရှင်း (၁၉၉၅)တွင် မြန်မာနိုင်ငံမှ ပါဝင်လက်မှတ်ရေးထိုးရေးကိစ္စနဲ့စပ်လျဉ်းပြီး ပြည်ထောင်စုလွှတ်တော်ရဲ့ အတည်ပြုချက် ရယူနိုင်ရန် နိုင်ငံတော်သမ္မတထံမှ ပြည်ထောင်စုလွှတ်တော်နာယကထံသို့ နိုင်ငံတော်သမ္မတရုံးရဲ့ ၁၄-၂-၂၀၁၈ ရက်စွဲပါစာအမှတ်၊ ၃(၁)/၁/သမ္မတရုံးဖြင့် ပေးပို့ထားပါတယ်။ အဆိုပါကိစ္စနဲ့စပ်လျဉ်းပြီး သာသနာရေးနှင့် ယဉ်ကျေးမှုဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="29">သူရဦးအောင်ကို (ပြည်ထောင်စုဝန်ကြီး၊ သာသနာရေးနှင့် ယဉ်ကျေးမှုဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော်နာယကကြီးနှင့်တကွ ကိုယ်စားလှယ်တော်ကြီးများအပေါင်း မင်္ဂလာအပေါင်းနဲ့ ပြည့်စုံကြပါစေ။ ကျွန်တော်ကတော့ သာသနာရေးနှင့် ယဉ်ကျေးမှုဝန်ကြီးဌာန ပြည်ထောင်စုဝန်ကြီးဦးအောင်ကို ဖြစ်ပါတယ်။ နိုင်ငံတော်သမ္မတမှ ပြည်ထောင်စုလွှတ်တော်နာယကထံ ယဉ်ကျေးမှုဝတ္ထုပစ္စည်းများခိုးယူမှု သို့မဟုတ် တရားမဝင်တင်ပို့ ရောင်းချခြင်းခံရသော ယဉ်ကျေးမှု og 28:op:aop UNIDROIT peeg mooc:98: (UNIDROIT Convention on Stolen or Illegally Exported Cultural Objects) o Co osećeg olocandodaq:00:2¢7867: Calcooseq လွှတ်တော်ရဲ့ အတည်ပြုချက်ရယူနိုင်ဖို့အတွက် သဝဏ်လွှာပေးပို့ခဲ့ခြင်းနှင့် ပတ်သက်၍ ရှင်းလင်းတင်ပြ သွားမှာဖြစ်ပါတယ်။ နာယကကြီးခင်ဗျာ။ ကမ္ဘာ့ကုလသမဂ္ဂ ပညာရေးသိပ္ပံနှင့် ယဉ်ကျေးမှုအဖွဲ့ (UNESCO) သည် ယဉ်ကျေးမှုဝတ္ထု ပစ္စည်းများကို ခိုးယူမှု သို့မဟုတ် တရားမဝင်တင်ပို့မှုအပေါ် UNIDROIT အပြည်ပြည် ဆိုင်ရာကွန်ဗင်းရှင်း (၁၉၉၅) ကို ၂၄-၆-၁၉၉၅ ရက်နေ့တွင် အတည်ပြု ထုတ်ပြန်ခဲ့ပါတယ်။ ၁၉၉၅ UNIDROIT nz$o:q8:00 28 2870 UNESCO ?$o:q8: (Convention on the Means of Prohibition and prevention the Illicit Import, Export and Transfer of Ownership of Cultural Property, 1970) ကို အကောင်အထည်ဖော်သည့် လုပ်ငန်းစဉ်ဆိုင်ရာကိစ္စရပ်များတွင် ဥပဒေ အရ ပိုမိုအထောက်အကူဖြစ်စေနိုင်သည့် နိုင်ငံတကာသဘောတူညီချက်ဖြစ်ပြီးတော့မှ အပိုဒ် ၂၁ ပုဒ် ပါရှိ ပါတယ်။ ကွန်ဗင်းရှင်းတွင် ယဉ်ကျေးမှုအမွေအနှစ် အနုပညာလက်ရာပစ္စည်းများကို တရားမဝင် တင်သွင်း တင်ပို့ခြင်း၊ ရောင်းချခြင်းများကို တားဆီးကာကွယ်နိုင်ရန်အတွက်လည်းကောင်း၊ အကြောင်းကြောင်းကြောင့် အခြားနိုင်ငံများသို့ ရောက်ရှိနေသော ယဉ်ကျေးမှုအမွေအနှစ်ပစ္စည်းများကို ပြန်လည်ရရှိအောင် ဆောင်ရွက် နိုင်ရန်အတွက်လည်းကောင်း၊ တရားမဝင်တူးဖော်ခြင်း၊ ခိုးယူရောင်းချခြင်းများ ပြုလုပ်ခြင်းဖြင့် ယဉ်ကျေးမှုအမွေအနှစ်ပစ္စည်းများကို ဘေးအန္တရာယ်ဖြစ်စေနိုင်ကြောင်းနှင့် ယဉ်ကျေးမှုအမွေအနှစ် တန်ဖိုးကို ပြည်သူများနားလည်သဘောပေါက်လာစေရန် အသိပညာပေးရန်အတွက်လည်းကောင်း၊ ကွန်ဗင်းရှင်းဝင် နိုင်ငံအချင်းချင်း အတွေ့အကြုံဖလှယ်ခြင်း၊ တားဆီးကာကွယ်ရေးဆိုင်ရာများ ညှိနှိုင်းပူးပေါင်း ဆောင်ရွက်ခြင်း၊ ပျောက်ဆုံးမှုများ ပြန်လည်ရရှိအောင် ပူးပေါင်းဆောင်ရွက်ခြင်းများ တိုးမြှင့် ဆောင်ရွက်နိုင်ရန်အတွက် လည်းကောင်း ဤကန်ဗင်းရင်းတင် ဖော်ပြထားပါတယ်။ ယခုအခါ အဖွဲ့ဝင်နိုင်ငံပေါင်းနိုင်ငံမှ ပါဝင် လက်မှတ်ရေးထိုးခဲ့ပြီး ဖြစ်ပါတယ်။ နိုင်ငံအချင်းချင်း ပူးပေါင်းဆောင်ရွက်မှု ရရှိနေပြီးတော့မှ အာဆီယံ အဖွဲ့ဝင်နိုင်ငံများအနေဖြင့် ကမ္ဘောဒီးယားနိုင်ငံနှင့် လာအိုနိုင်ငံတို့သည် အဆိုပါ ကွန်ဗင်းရှင်းသို့ ပါဝင် လက်မှတ်ရေးထိုးထားပြီး ဖြစ်ပါတယ်။ မြန်မာနိုင်ငံအနေဖြင့် UNESCO Convention များဖြစ်တဲ့ လက်နက်ကိုင်ပဋိပက္ခဖြစ်ပွားစဉ် ယဉ်ကျေးမှုအမွေအနှစ်ပစ္စည်းများ ကာကွယ်စောင့်ရှောက်ရေး ကွန်ဗင်းရှင်း (Hague Convention for the Protection of Cultural Property in the Event of Armed Conflict 1954)၊ မူလပိုင်ရှင်ရှိသော ယဉ်ကျေးမှုအမွေအနှစ်ပစ္စည်းများကို တရားမဝင် တင်သွင်း/တင်ပို့ မှုနှင့် လွှဲပြောင်းမှုတားဆီးကာကွယ်ရေး ၁၉၇၀ UNESCO Convention နှင့် ၂၀၀၃ ခုနှစ် ဒြပ်မဲ့ ယဉ်ကျေးမှုအမွေအနှစ်ပစ္စည်းများအား ကာကွယ်စောင့်ရှောက်ရေးကွန်ဗင်းရှင်း (2003 Convention for the Safeguarding of the Intangible Cultural Heritage) op:09 vločndqod 69:09:18: ဖြစ်ပါတယ်။ ယခုအခါ UNIDROIT ၁၉၉၅ ကွန်ဗင်းရှင်းသည် ၁၉၇၀ UNESCO Convention ရဲ့ လုပ်ငန်းစဉ်ဆိုင်ရာ ကိစ္စရပ်များကို ဥပဒေအရ ပိုမိုအထောက်အကူဖြစ်စေနိုင်သည့် ကွန်ဗင်းရှင်းတစ်ခု ဖြစ်သည့်အတွက် ပါဝင်လက်မှတ်ရေးထိုးရန် တင်ပြရခြင်းဖြစ်ပါသည်။ နာယကကြီးခင်ဗျာ။ ကွန်ဗင်းရှင်းရဲ့ ရည်ရွယ်ချက်များမှာ (က) ကမ္ဘာ့နိုင်ငံများအကြား ယဉ်ကျေးမှု ဆိုင်ရာပိုင်ဆိုင်မှုများကို တရားမဝင်တင်ပို့ ရောင်းချခြင်း၊ လျှို့ဝှက်တူးဖော်ခြင်း၊ ခိုးယူခြင်း စသည့် အန္တရာယ်များကိုကာကွယ်ရန်၊ (ခ) အဖွဲ့ဝင်နိုင်ငံအားလုံးသည် မိမိတို့၏ ကိုယ်ပိုင်ယဉ်ကျေးမှု အမွေအနှစ် များကို လေးစားရန်နှင့် တန်ဖိုးထားတတ်စေရန်၊ (ဂ)ယဉ်ကျေးမှုဆိုင်ရာပိုင်ဆိုင်မှုများသည် တရားမဝင် တင်ပို့ရောင်းချခြင်း၊ လျှို့ဝှက်တူးဖော်ခြင်း၊ ခိုးယူခြင်းစသည့် အန္တရာယ်များအတွင်း ရှိနေသဖြင့် ၎င်းအခြေအနေ များကို ကာကွယ်ရန်၊ (ဃ) ရှေးဟောင်းသုတေသနဆိုင်ရာ၊ သမိုင်းဆိုင်ရာနှင့် သိပ္ပံဆိုင်ရာ အချက်အလက်များ၊ အစားထိုးမရသော ဆုံးရှုံးမှုရလဒ်ကြောင့် လေးနက်စွာ စိုးရိမ်ပြီးတော့မှ အများ၏ အကျိုးစီးပွားအတွက် ယဉ်ကျေးမှုအမွေအနှစ်များကို ထိန်းသိမ်းကာကွယ်စောင့်ရှောက်မှု တိုးမြှင့်ရန်တို့ ဖြစ်ပါတယ်။ ၁၉၉၅ UNIDROIT ကွန်ဗင်းရှင်းဝင်နိုင်ငံများ ဆောင်ရွက်ရမည့် လုပ်ငန်းများကတော့ (က) ကွန်ဗင်းရှင်းဝင်နိုင်ငံများအနေနဲ့ နိုင်ငံတော်ပိုင် ယဉ်ကျေးမှု အမွေအနှစ်ပစ္စည်းများ စာရင်းတွင် ပါဝင်သည့် ပစ္စည်းများကို တရားမဝင် တင်သွင်း၊ တင်ပို့၊ ရောင်းချထားခြင်းကို ပြန်လည်တောင်းဆို နိုင်သော်လည်း အဖွဲ့ဝင်နိုင်ငံအဖြစ် သက်ဝင်အတည်ပြုပြီးသည့် နောက်ပိုင်းဖြစ်စဉ်များကိုသာ တရားဝင် ဆောင်ရွက် နိုင်မည်ဖြစ်ပါသည်။ (ခ) ယဉ်ကျေးမှုဝတ္ထုပစ္စည်းတည်နေရာ အခိုင်အမာသိရှိသော ် ၎င်း၏ ပိုင်ဆိုင်သူ သိရှိသော ၃ နှစ်တာ ကာလအတွင်း မည်သည့်နည်းနှင့်မဆို ခိုးယူချိန်မှ အနှစ် ၅၀ ကာလအတွင်း ပြန်လည်အပ်နှံရန် မည်သည့်တောင်းဆိုချက်မဆို တောင်းဆိုနိုင်သည်။ (ဂ) မည်သည့် စာချုပ်ဝင်နိုင်ငံများမဆို သတ်မှု ခိုးယူချိန်မှ ၇၅ နှစ် သို့မဟုတ် ၎င်းဥပဒေတွင် ပြဋ္ဌာန်း သကဲ့သို့ ပိုမိုကြာမြင့်သောကာလနှင့် သက်ဆိုင်သည့် တောင်းဆိုမှုတစ်ခုကို ကြေညာနိုင်မည်တို့ ဖြစ်ပါတယ်။ နာယကကြီးခင်ဗျာ။ ၁၉၉၅ UNIDROIT ကွန်ဗင်းရှင်းသို့ ဝင်ရောက်ခြင်းဖြင့် အောက်ဖော်ပြပါ အကျိုးကျေးဇူးများလည်း ရရှိနိုင်မှာဖြစ်ပါတယ်။ ၄င်းတို့ကတော့ (က) အဖွဲ့ဝင်နိုင်ငံများအကြား ပိုင်ဆိုင်သော ယဉ်ကျေးမှုအမွေအနှစ်ပစ္စည်းများကို တရားမဝင် တင်သွင်းခြင်း၊ တင်ပို့ခြင်း၊ လွှဲပြောင်းခြင်းတို့ကို ကာကွယ် ပေးသည့် ကွန်ဗင်းရှင်းမှ ချမှတ်ထားသည့် စည်းမျဉ်းစည်းကမ်းများကိုသိရှိနိုင်ခြင်း၊ (ခ) ယူနက်စကို အဖွဲ့ဝင်နိုင်ငံဖြစ်တဲ့ မြန်မာနိုင်ငံအနေဖြင့် အဆိုပါကွန်ဗင်းရှင်းတွင် ပါဝင်လက်မှတ်ရေးထိုးပါက အခြား နိုင်ငံများ၌ တရားမဝင်ရောက်ရှိနေသည့် မြန်မာနိုင်ငံရဲ့ ရှေးဟောင်း ယဉ်ကျေးမှုအမွေအနှစ် ပစ္စည်းများကို ပြန်လည်တောင်းခံလိုပါက ကွန်ဗင်းရှင်းပါ ဖော်ပြချက်များနှင့်အညီ သံတမန်နည်းလမ်းဖြင့် စေ့စပ် ညှိနှိုင်း ပြန်လည်တောင်းဆိုနိုင်မည်ဖြစ်ပြီး၊ ကွန်ဗင်းရှင်းဝင် နိုင်ငံများနှင့်လည်း ယဉ်ကျေးမှုဆိုင်ရာကဏ္ဍတွင် ပိုမိုပူးပေါင်းဆောင်ရွက်နိုင်မည်ဖြစ်ခြင်း၊ (ဂ) အခြားတစ်နိုင်ငံသို့ ရောက်ရှိနေသော ယဉ်ကျေးမှုဆိုင်ရာ ပစ္စည်းများကို တရားမဝင် တင်ပို့ရောင်းချခြင်းမှ ကာကွယ်ရန်နှင့် ယဉ်ကျေးမှု အမွေအနှစ်ပစ္စည်းများကို လုံခြုံစွာ ထိန်းသိမ်းစောင့်ရှောက်ရန် သင့်လျော်သည့် အမျိုးသားဥပဒေမူကြမ်း ရေးဆွဲရာတွင် အထောက်အကူ ဖြစ်စေခြင်း၊ (ဃ) ယဉ်ကျေးမှုအမွေအနှစ်ပစ္စည်းများကို ထိန်းသိမ်းရန် ပြတိုက်များ၊ စာကြည့်တိုက်များ၊ မော်ကွန်းတိုက်များ၊ ဓာတ်ခွဲခန်းများ ဖွံ့ဖြိုးတိုးတက်အောင် တည်ထောင်နိုင်ဖို့အတွက် အကူအညီများ ရရှိနိုင်မည်ဖြစ်ခြင်း၊ (င) အဖွဲ့ဝင်နိုင်ငံအားလုံးရဲ့ ယဉ်ကျေးမှုအမွေအနှစ်များ ဖွံ့ဖြိုးတိုးတက်အောင် ဆောင်ရွက်စေပြီးတော့မှ ယဉ်ကျေးမှုအမွေအနှစ်များကို စိတ်ဝင်စားအောင် လှုံ့ဆော် ပေးနိုင်မည်ဖြစ်ခြင်း၊ (စ) မြန်မာနိုင်ငံမှ ခေတ်အဆက်ဆက် ပျောက်ဆုံးခဲ့တဲ့ အမျိုးသားယဉ်ကျေးမှု အမွေအနှစ်ပစ္စည်းများသည် နိုင်ငံခြားတိုင်းပြည်များသို့ တရားမဝင်ရောက်ရှိနေသည့်အတွက် မြန်မာ့အမျိုးသားယဉ်ကျေးမှု အမွေအနှစ် များကို ပြန်လည်ရရှိနိုင်ရန် အဆိုပါ ၁၉၉၅ ကွန်ဗင်းရှင်းတွင် ပါဝင်လက်မှတ်ရေးထိုးခြင်းအားဖြင့် ၎င်းကွန်ဗင်းရှင်း မူဘောင်နှင့်အညီ အမျိုးသားယဉ်ကျေးမှုအမွေအနှစ် ပစ္စည်းများ ပြန်လည်ရရှိရေးကို ဆောင်ရွက်နိုင်မည်ဖြစ်ခြင်း စသည့်အကျိုးကျေးဇူးများ ရရှိနိုင်မည်ဖြစ်ပါတယ်။ နာယကကြီးခင်ဗျား။ ယခုကွန်ဗင်းရှင်းကို ဝင်ရောက်ရာတွင် ထည့်ဝင်ကြေးအဖြစ် နိုင်ငံတော်မှ ပေးသွင်းရန်မလိုအပ်ဘဲ မိမိနိုင်ငံရဲ့ ယဉ်ကျေးမှုအမွေအနှစ်များကို ပြန်လည်တောင်းခံသည့်အခါမှသာ ကုန်ကျမည့် ကုန်ကျစရိတ်များကို နိုင်ငံတော်အနေနဲ့ သုံးစွဲရမည်ဖြစ်ပါတယ်။ သို့ဖြစ်ပါ၍ ယူနက်စကို အဖွဲ့၏ ကွန်ဗင်းရှင်းတစ်ခုဖြစ်သည့် ယဉ်ကျေးမှုဝတ္ထုပစ္စည်းများ ခိုးယူမှု သို့မဟုတ် တရားမဝင် တင်ပို့မှု အပေါ် UNIDROIT အပြည်ပြည်ဆိုင်ရာကွန်ဗင်းရှင်း (၁၉၉၅) ကို မြန်မာနိုင်ငံမှ ပါဝင်လက်မှတ်ရေးထိုး ဝင်ရောက်ခွင့်ရရှိရေးအတွက် ပြည်ထောင်စုလွှတ်တော်ကြီးမှ အတည်ပြုပေးနိုင်ပါရန် လေးစားစွာ တင်ပြ အပ်ပါတယ်ခင်ဗျား။ ကျေးဇူးတင်ပါတယ်။</speech>
<title>အထက်ပါကိစ္စနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ် ရှိပါက အမည်စာရင်း တင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၁၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ ပေးပို့စာမိတ္တူကို လွှတ်တော်ကိုယ်စားလှယ်များထံ ကြိုတင်ဖြန့်ဝေထားပြီး ဖြစ်ပါတယ်။ ပေးပို့စာမိတ္တူကို နောက်ဆက်တွဲဖြင့် ဖော်ပြထားပါသည်။ အထက်ပါကိစ္စနဲ့စပ်လျဉ်းပြီး ဆွေးနွေးလိုတဲ့ လွှတ်တော်ကိုယ်စားလှယ်ရှိပါက ၂၈-၂-၂၀၁၈ ရက် (ဗုဒ္ဓဟူးနေ့)ညနေ ၄ နာရီ(၁၆၀၀ နာရီ) နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ် ထံ အမည်စာရင်းတင်သွင်းနိုင်ကြောင်း အသိပေးကြေညာပါတယ်။</speech>
</motion>
<motion>
<title>နိုင်ငံတော်သမ္မတထံမှ ပေးပို့ထားသော အာဆီယံဘက်စုံရင်းနှီးမြှုပ်နှံမှု သဘောတူ စာချုပ်ကို ပြင်ဆင်သည့် ဒုတိယအခြေပြစာချုပ်ကို မြန်မာနိုင်ငံမှ အတည်ပြုရေး ကိစ္စနှင့်စပ်လျဉ်း၍ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က လွှတ်တော်သို့ တင်သွင်းခြင်း</title>
<speech type="speaker">အစီအစဉ်(၁၁) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အာဆီယံ ဘက်စုံရင်းနှီးမြှုပ်နှံမှု သဘောတူစာချုပ်ကို ပြင်ဆင်သည့် ဒုတိယအခြေပြစာချုပ်ကို မြန်မာနိုင်ငံမှ အတည်ပြုရေးကိစ္စနဲ့စပ်လျဉ်းပြီး ပြည်ထောင်စုလွှတ်တော်ရဲ့ အတည်ပြုချက်ရယူနိုင်ရန် နိုင်ငံတော်သမ္မတ ထံမှ ပြည်ထောင်စု လွှတ်တော်နာယကထံသို့ နိုင်ငံတော်သမ္မတရုံးရဲ့ ၂၃-၂-၂၀၁၈ ရက်စွဲပါစာအမှတ်၊ ၃(၃)/၁/သမ္မတရုံးဖြင့် ပေးပို့ထားပါတယ်။ အဆိုပါကိစ္စနဲ့စပ်လျဉ်းပြီး စီမံကိန်းနှင့် ဘဏ္ဍာရေးဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="27">ဦးမောင်မောင်ဝင်း (ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော်နာယကနှင့် လွှတ်တော်ကိုယ်စားလှယ်များ၊ ဖိတ်ကြားထားသော ပြည်ထောင်စုဝန်ကြီးနဲ့ ဧည့်သည်တော်များအားလုံး ကိုယ်စိတ်နှစ်ဖြာ ကျန်းမာချမ်းသာပြီး မင်္ဂလာ အပေါင်းနှင့်ပြည့်စုံကြပါစေလို့ နှုတ်ခွန်းဆက်သဂါရဝပြု အပ်ပါတယ်။ ကျွန်တော်ကတော့ စီမံကိန်းနှင့် ဘဏ္ဍာရေး ဝန်ကြီးဌာန ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ အာဆီယံဘက်စုံရင်းနှီးမြှုပ်နှံမှု သဘောတူစာချုပ်ကို ပြင်ဆင်သည့်အခြေပြစာချုပ်အား အတည်ပြု ကြောင်း အာဆီယံအတွင်းရေးမှူးရုံးချုပ်သို့ အကြောင်းကြားစာ ပေးပို့ရေးကိစ္စနှင့်စပ်လျဉ်းပြီး စီမံကိန်းနှင့် ဘဏ္ဍာရေးဝန်ကြီးဌာနက ရှင်းလင်းတင်ပြမှာ ဖြစ်ပါတယ်။ အာဆီယံဘက်စုံရင်းနှီးမြှုပ်နှံမှု သဘောတူစာချုပ်ကို ထိုင်းနိုင်ငံ ဟွာဟင်းမြို့မှာ ၂၀၀၉ ခုနှစ်၊ ဖေဖော်ဝါရီလ ၂၆ရက်နေ့မှာ ကျင်းပပြုလုပ်ခဲ့တဲ့ (၁၄)ကြိမ်မြောက် အာဆီယံထိပ်သီးအစည်းအဝေးမှာ အာဆီယံ စီးပွားရေးဝန်ကြီးများက လက်မှတ်ရေးထိုးချုပ်ဆိုခဲ့ပြီး ၂၀၁၂ခုနှစ်၊ မတ်လ ၂၉ရက်နေ့မှာ စာချုပ်အာဏာ အသက်ဝင်ခဲ့ပြီး ဖြစ်ပါတယ်။ အာဆီယံဘက်စုံရင်းနှီးမြှုပ်နှံမှု သဘောတူစာချုပ်ကို ပြင်ဆင်တဲ့ ပထမအခြေပြစာချုပ်ကို ၂၀၁၄ ခုနှစ်၊ သြဂုတ်လ ၂၆ရက်နေ့တွင် နေပြည်တော်မှာ ကျင်းပ ပြုလုပ်တဲ့ (၁၇)ကြိမ်မြောက် အာဆီယံ စီးပွားရေးဝန်ကြီးများအစည်းအဝေးက စီးပွားရေးဝန်ကြီးများမှ လက်မှတ်ရေးထိုးခဲ့ပါတယ်။ ၎င်းနောက် စာချုပ်အာဏာအသက်ဝင်စေရေးအတွက် ပြည်တွင်း လုပ်ထုံး လုပ်နည်းများနှင့်အညီ ၂၀၁၅ ခုနှစ်၊ မတ်လ ၂၆ ရက် နေ့တွင် ကျင်းပပြုလုပ်သော ပြည်ထောင်စုသမ္မတ မြန်မာနိုင်ငံတော် ပြည်ထောင်စုအစိုးရအဖွဲ့ အစည်းအဝေး အမှတ်စဉ်(၆/၂၀၁၅)သို့ တင်ပြအတည်ပြုချက် ရရှိခဲ့ပြီးနောက် အာဆီယံအတွင်းရေးမှူးချုပ်ရုံးသို့လည်း အတည်ပြုကြောင်း အကြောင်းကြားစာ ပေးပို့ ခဲ့ပြီးဖြစ်ပါတယ်။ အာဆီယံဘက်စုံရင်းနှီးမြှုပ်နှံမှုသဘောတူစာချုပ်(ACIA) ကို ပြင်ဆင်သည့် ပထမအခြေပြစာချုပ်မှာ အာဆီယံဘက်စုံရင်းနှီးမြှုပ်နှံမှုသဘောတူစာချုပ် (ACIA) ၏ အပိုဒ် ၉ ခွင့်မပြုနိုင်သော ရင်းနှီးမြှုပ်နှံမှု စာရင်းများ(Reservation)နှင့် အပိုဒ် ၁၀ ကတိကဝတ်များအား ပြင်ဆင်ခြင်း (Commitments of Modification) တို့အရ ခွင့်မပြုနိုင်သော ရင်းနှီးမြှုပ်နှံမှုစာရင်းများ ပြင်ဆင်ရာတွင် ဆောင်ရွက်ရမည့် လုပ်ငန်းစဉ်များအား ရှင်းလင်းစွာ သိရှိစေရန်အတွက် ချုပ်ဆိုခဲ့ခြင်း ဖြစ်ပါတယ်။ အာဆီယံဘက်စုံရင်းနှီးမြှုပ်နှံမှုသဘောတူစာချုပ်(ACIA)ကို ပြင်ဆင်သည့် ဒုတိယအခြေပြစာချုပ်ကို အာဆီယံအဖွဲ့ဝင်နိုင်ငံများမှ Ad Referendum အဖြစ် လက်မှတ်ရေးထိုးခဲ့ကြရာ မြန်မာနိုင်ငံအနေဖြင့် ၂၀၁၆ ခုနှစ်၊ သြဂုတ်လ ၃၀ ရက်နေ့တွင် ကျင်းပခဲ့သည့် ဒုတိယအကြိမ် ပြည်ထောင်စုလွှတ်တော် ဒုတိယပုံမှန်အစည်းအဝေး၏ အတည်ပြုချက်အရ ၂၀၁၆ခုနှစ်၊ စက်တင်ဘာလ ၆ရက်နေ့မှ ၈ရက်နေ့အထိ လာအိုနိုင်ငံတွင် ကျင်းပပြုလုပ်ခဲ့သော ASEAN Summit အစည်းအဝေးတွင် လက်မှတ်ရေးထိုးခဲ့ပြီး ဖြစ်ပါတယ်။ အာဆီယံဘက်စုံရင်းနှီးမြှုပ်နှံမှုသဘောတူစာချုပ်(ACIA)ကို ပြင်ဆင်သည့် ဒုတိယအခြေပြ စာချုပ်မှာ “Natural Person” ၏ အဓိပ္ပာယ်ဖွင့်ဆိုချက်အား ပြင်ဆင်ခြင်း အာဆီယံဘက်စုံရင်းနှီးမြှုပ်နှံမှု သဘောတူစာချုပ်(ACIA) ၏ အပိုဒ် ရ လုပ်ငန်းလိုအပ်ချက်များအတွက် ကန့်သတ်ချက်များအား ပြင်ဆင်ခြင်း အဆိုပါ ဒုတိယအခြေပြစာချုပ် အာဏာသက်ဝင်စေရေးအတွက် မြန်မာနိုင်ငံအနေဖြင့် အတည် ပြုကြောင်းအကြောင်းကြားစာအား အာဆီယံအတွင်းရေးမှူးချုပ်ရုံးသို့ ပေးပို့ရမှာဖြစ်ပါတယ်။ မြန်မာနိုင်ငံမှ အတည်ပြုကြောင်း ပြန်ကြားပေးရမယ့် အဆိုပါ ဒုတိယအခြေပြစာချုပ်ပါကိစ္စရပ်များသည် ပြည်ထောင်စု လွှတ်တော်ဆိုင်ရာ ဥပဒေပုဒ်မ ၆၁(က) ဇယား ၁ အပိုဒ် ၈ ပါအပြည်ပြည်ဆိုင်ရာကွန်ဗင်းရှင်းများနှင့် သဘောတူညီချက်များ၊ ဒေသဆိုင်ရာစာချုပ်များနှင့် သဘောတူညီချက်များဆိုင်ရာ ကိစ္စများတွင် အကျုံးဝင် သဖြင့် ပြည်ထောင်စုလွှတ်တော်၏ အတည်ပြုချက်ရယူရခြင်းဖြစ်ပါတယ်။ သို့ပါ၍ မြန်မာနိုင်ငံအနေဖြင့် အခြားအာဆီယံအဖွဲ့ဝင်နိုင်ငံများနှင့်အတူ လိုက်ပါဆောင်ရွက် နိုင်ရေး အတွက် အာဆီယံဘက်စုံရင်းနှီးမြှုပ်နှံမှု သဘောတူစာချုပ်ကို ပြင်ဆင်သည့်ဒုတိယအခြေပြစာချုပ် အာဏာ သက်ဝင်စေရေးအတွက် အာဆီယံအဖွဲ့ဝင်နိုင်ငံအားလုံးမှ သက်ဆိုင်ရာ ပြည်တွင်းလုပ်ထုံးလုပ်နည်းများ ပြီးစီးပြီဖြစ်၍ အတည်ပြုကြောင်း အကြောင်းပြန်ကြားစာအား အာဆီယံအတွင်းရေးမှူးချုပ်ရုံးသို့ ပေးပို့ နိုင်ရန် အာဆီယံဘက်စုံရင်းနှီးမြှုပ်နှံမှု သဘောတူစာချုပ်ကို ပြင်ဆင်သည့် ဒုတိယအခြေပြစာချုပ်အား လွှတ်တော်၏ အတည်ပြုချက်ရယူပေးပါရန် နာယကကြီးမှတစ်ဆင့် လေးစားစွာ တင်ပြအပ် ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<title>အထက်ပါကိစ္စနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ် ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၁၂) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ ပေးပို့စာမိတ္တူကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ ပေးပို့စာမိတ္တူကို နောက်ဆက်တွဲဖြင့် ဖော်ပြထားပါသည်။ အထက်ပါကိစ္စနဲ့စပ်လျဉ်းပြီး ဆွေးနွေးလိုတဲ့ လွှတ်တော်ကိုယ်စားလှယ်ရှိပါက ၂၈-၂-၂၀၁၈ ရက် (ဗုဒ္ဓဟူးနေ့) ညနေ ၄ နာရီ (၁၆၀၀ နာရီ) နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်း အသိပေးကြေညာပါတယ်။</speech>
</motion>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး ဒသမနေ့ ရပ်နားကြောင်းနှင့် (၁၁)ရက်မြောက်နေ့ ကျင်းပမည့် နေ့ရက်နှင့်ကြေညာခြင်း</title>
<speech type="speaker">အစီအစဉ်(၁၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ သတ္တမ ပုံမှန်အစည်းအဝေး ဒသမနေ့ အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် သတ္တမပုံမှန် အစည်းအဝေးရဲ့ (၁၁)ရက်မြောက်နေ့ကို ၂၀၁၈ ခုနှစ်၊ ဖေဖော်ဝါရီလ ၂၈ ရက်(ဗုဒ္ဓဟူးနေ့)နံနက် ၁၀ နာရီ ကျင်းပပြုလုပ်မည် ဖြစ်ကြောင်း နှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">ပြည်ထောင်စုလွှတ်တော် ကိုယ်စားလှယ်များအားလုံး ထွက်ခွာနိုင် ပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး ဒသမနေ့ အစည်းအဝေးကို မွန်းလွဲ ၁၄:၅၀ နာရီတွင် ရပ်နားပါသည်။</speech>
</postface>
</transcript>
</doc>
