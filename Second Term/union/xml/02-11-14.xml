<doc>
<docinfo>
<docno>02-11-14.xml</docno>
<pdf>02-11-14.pdf</pdf>
<term value="02">ဒုတိယအကြိမ်</term>
<session value="11" />
<sittingday value="14" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက်ပုံမှန်အစည်းအဝေး (၁၄)ရက်မြောက်နေ့မှတ်တမ်း</title>
<date>၁၃၈၀ ပြည့်နှစ်၊ တပေါင်းလဆန်း ရ ရက် (၂၀၁၉ ခုနှစ်၊ မတ်လ ၁၂ ရက်)(အင်္ဂါနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် (၁၁)ကြိမ်မြောက်ပုံမှန်အစည်းအဝေး (၁၄)ရက်မြောက်နေ့ကို နံနက် ၁၀:ဝဝ နာရီင် ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် ပြည်သူ့လွှတ်တော် ဥက္ကဋ္ဌ ဦးတီခွန်မြတ်က ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက်ပုံမှန်အစည်းအဝေးရဲ့ (၁၄)ရက်မြောက်နေ့ အစီအစဉ် စတင် ပါတော့မယ်။ ယနေ့အစည်းအဝေးသို့ လွှတ်တော်ကိုယ်စားလှယ်များ၏ မိတ်ဆွေများ စုစုပေါင်း ၃၁၆ ဦး လာရောက်လေ့လာလျက်ရှိကြောင်း တင်ပြအပ်ပါတယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါခင်ဗျား။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ ဒုတိယ အကြိမ် ပြည်ထောင်စုလွှတ်တော် (၁၁)ကြိမ်မြောက် ပုံမှန်အစည်းအဝေး (၁၄)ရက်မြောက်နေ့မှာ ပြည်ထောင်စု လွှတ်တော်ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်ထောင်စုလွှတ်တော် ကိုယ်စားလှယ်ဦးရေ စုစုပေါင်း ၆၅ရ ဦး ရှိပြီး ဒီကနေ့အစည်းအဝေးကို ၅၉၀ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၈၉.၈၀ ရာခိုင်နှုန်းရှိပြီး သုံးပုံ တစ်ပုံထက်ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် (၁၁)ကြိမ်မြောက်ပုံမှန်အစည်းအဝေး (၁၄)ရက်မြောက်နေ့ အစီအစဉ် ကြေညာခြင်း</title>
<speech type="speaker">အစီအစဉ်(၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက် ပုံမှန်အစည်းအဝေး (၁၄)ရက်မြောက်နေ့ အစီအစဉ်ကို လွှတ်တော် ကိုယ်စားလှယ်များထံ ဖြန့်ဝေထားတဲ့အတိုင်း ဆက်လက်ဆောင်ရွက်သွားပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များအတွက် ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ လွှတ်တော်ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1368">ဒေါ်နန်းထွေးသူ(အဖွဲ့ဝင်၊ ကိုယ်စားလှယ်များစိစစ်ရေးကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယကကြီးရှင်။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက် ပုံမှန်အစည်းအဝေး (၁၄)ရက်မြောက်နေ့ ၁၂-၃-၂၀၁၉ ရက်နေ့မှာ အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ကိုယ်စား ကယားပြည်နယ် ဖားဆောင်း မဲဆန္ဒနယ်မှ ပြည်သူ့လွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီအဖွဲ့ဝင်ဖြစ်သူ ကျွန်မ ဒေါ်နန်းထွေးသူက ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များကတော့- ဦးသန်းလင်းလင်း မယ်စဲ၊ - ဦးစောတင်ဝင်း ကြာအင်းဆိပ်ကြီး၊ - ဦးပါထန်း မတူပီ၊ - ဦးစိန်အောင် ပလက်ဝ၊ - ဦးနေလင်းအောင် မင်းတပ်၊ - ဦးမြင့်ထွန်း တန့်ဆည်၊ - ဦးမောင်မောင် ထီးချိုင့်၊ - ဒေါ်ခင်စန်းလှိုင် - ဒေါက်တာအေဇင်လတ် ဦးမြင့်သိန်း ဝက်လက်၊ - ဦးမောင်မြင့် မင်းကင်း၊ - ဦးအောင်စိုး သရက်ချောင်း၊ - ဦးအောင်ကျော်ဟိန်း - ဦးနေလင်းထွန်း - ဦးသက်နိုင်ဦး - ဦးအေးမင်းအောင်(ခ) ဦးမင်းမင်း - ဦးမြင့်ဦး - ဦးအောင်မြင့် - ဦးနိုင်ထူးအောင် - ဒေါ်မိကွန်ချမ်း - ဦးဦးလှစော - သူရဦးသက်ဆွေ - ဦးကျော်မြင့် - ဒေါက်တာသန်းဝင်း - ဦးစိုးသူရထွန်း ဦးတင်ထွန်းနိုင် - ဦးစိုင်းငေါင်းဆိုင်ဟိန်း - ဒေါ်နန်းမိုး - ဦးဝင်းမြင့်ဦး(ခ) ဦးနေမျိုး - ဦးအောင်ကျော်ဦး(ခ) ဦးကျော်ဦး - ဦးရန်လင်း - ဒေါက်တာစံရွှေဝင်း - ဦးဂျေယော - ဦးကျော်သန်း - ဦးစိုင်းပန်ဖ - ဦးစိုင်းသန်းနိုင် - ဦးမျိုးထပ်(ခ) ဆလိုင်းမျိုးထိုက် - ဦးလှဦး - ဦးခင်မောင်ဝင်း - ဦးကိုကိုနိုင် - ဦးမင်းနိုင် - ဦးဥက္ကာမင်း ဘုတ်ပြင်း၊ ရေဖြူ၊ ပေါင်းတည်။ သနပ်ပင်၊ သာယာဝတီ၊ နွားထိုးကြီး၊ ပေါင်၊ မြောက်ဦး၊ ကိုကိုးကျွန်း၊ တိုက်ကြီး၊ မြောက်ဥက္ကလာပ၊ ကွမ်းခြံကုန်း၊ ဆိပ်ကြီးခနောင်တို၊ မောက်မယ်။ ညောင်ရွှေ၊ မိုင်းတုံ၊ ကျိုက်လတ်၊ ရေကြည်၊ ကချင်-၁၊ ကယား-၁၊ ကရင်-၅၊ ချင်း-၁၂၊ စစ်ကိုင်း-၄၊ စစ်ကိုင်း-၇၊ စစ်ကိုင်း-၈၊ စစ်ကိုင်း-၁၂၊ တနင်္သာရီ-၈၊ - ဒေါက်တာခင်မောင်ဝင်း တနင်္သာရီ-၁၁၊ - ဒေါက်တာမိုးမြင့်အောင် - ဒေါ်ရွှေရွှေစိန်လတ် - ဒေါက်တာဝင်းမြင့် - ဦးခင်ဝင်း - ဦးခင်အောင်မြင့် မန္တလေး-၈၊ - ဦးကျော်သန်း ရခိုင်-၁၀၊ - ဦးမြင့်နိုင် ရခိုင်-၅၊ - ဒေါ်ထုမေ ရခိုင်-၁၁၊ ဦးမန်းတိုးရွှေ ဧရာဝတီ-၉၊ - ဗိုလ်မှူးချုပ်အောင်စန်းချစ် တပ်မတော် နှင့် - ဒုတိယဗိုလ်မှူးကြီးဇာနည်အောင် တပ်မတော် တို့ဖြစ်ကြပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၁၃ ဦးရှိပြီး ယနေ့ခွင့်ပန် ကြားသူ ၅၄ ဦး ဖြစ်တဲ့အတွက် စုစုပေါင်း ခွင့်ပန်ကြားသူ ၆ရ ဦးဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ခွင့်ပန်ကြားတဲ့ ပြည်ထောင်စုလွှတ်တော်ကိုယ်စားလှယ် ၅၄ ဦးအား ခွင့်အဖြစ် သတ်မှတ်ခွင့်ပြုပေးနိုင်ပါရန် လေးစားစွာဖြင့် တင်ပြအပ်ပါတယ်ရှင်။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက်ပုံမှန်အစည်းအဝေး (၁၄)ရက်မြောက်နေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅ရ ဦး၊ ယခင်က ခွင့်ပြုထားသူ ၁၃ ဦး၊ ယနေ့ခွင့်ပန်ကြား၍ ခွင့်ပြုထားသူ ၅၄ ဦးဖြစ်တဲ့အတွက် ခွင့်ပြုထားသူ စုစုပေါင်း ၆ရ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေး တက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Order">
<title>နိုင်ငံတော်သမ္မတထံမှ ပေးပို့ထားသော ပြည်ထောင်စုရွေးကောက်ပွဲကော်မရှင် အဖွဲ့ဝင်အဖြစ် ခန့်အပ် တာဝန်ပေးပြီးဖြစ်သော ပုဂ္ဂိုလ်များက နာယက၏ ရှေ့မှောက်၌ ကတိသစ္စာပြုခြင်း</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု လွှတ်တော်က သဘောတူညီပြီးဖြစ်တဲ့ ဦးညွန့်စိန်၊ ဦးသက်ထွန်း၊ ဦးမြင့်အောင်၊ ဦးစောဒယ်နီရယ်ကြည်။ ဦးအောင်စိုးဝင်း၊ ဦးသန်းအောင်၊ ဦးမင်းဆွေနဲ့ ဦးဆွေတင့်လွင်တို့အား နိုင်ငံတော်သမ္မတရုံးရဲ့ ၈-၃-၂၀၁၉ ရက်စွဲပါ အမိန့်အမှတ် (၈/၂၀၁၉)ဖြင့် ပြည်ထောင်စုရွေးကောက်ပွဲကော်မရှင် အဖွဲ့ဝင်အဖြစ် ခန့်အပ်တာဝန် ပေးပြီး ဖြစ်ပါတယ်။ ယခု အဆိုပါပုဂ္ဂိုလ် ၈ ဦးတို့အား နာယက၏ ရှေ့မှောက်၌ ကတိသစ္စာပြုဖို့အတွက် စင်မြင့်ရှေ့ သတ်မှတ်နေရာသို့ ဖိတ်ခေါ်ပါတယ်။ ကတိသစ္စာကို ကျွန်တော်က တိုင်ပေးတဲ့အခါ သက်ဆိုင်ရာ ပုဂ္ဂိုလ် ၈ ဦးတို့က လိုက်ဆိုဖို့ဖြစ်ပါတယ်။ ကျွန်ုပ်သည်လို့ စ တိုင်ပေးတဲ့ မိမိတို့ရဲ့ အမည်နဲ့တွဲပြီးဆိုဖို့ ဖြစ်ပါတယ်။ အစည်းအဝေးခန်းမအတွင်းမှာရှိတဲ့ ပုဂ္ဂိုလ်များအားလုံး မတ်တတ်ရပ်ပေးဖို့ ဖြစ်ပါတယ်။ ကတိ သစ္စာပြုခြင်းကို စတင်ပါမယ်။ “ကျွန်ုပ်-------သည် ပြည်ထောင်စုသမ္မတ မြန်မာနိုင်ငံတော်နှင့် နိုင်ငံသားများအပေါ် သစ္စာစောင့်သိ ရိုသေပြီး ပြည်ထောင်စုမပြိုကွဲရေး၊ တိုင်းရင်းသား စည်းလုံးညီညွတ်မှုမပြိုကွဲရေး၊ အချုပ်အခြာအာဏာ တည်တံ့ခိုင်မြဲရေးတို့ကို ထာဝစဉ် ဦးထိပ်ပန်ဆင် ဆောင်ရွက်ပါမည်။ ကျွန်ုပ်သည် ဖွဲ့စည်းပုံအခြေခံဥပဒေနှင့် နိုင်ငံတော်၏ တရားဥပဒေများကို ထိန်းသိမ်းစောင့်ရှောက်ပါမည်။ ကျွန်ုပ် ထမ်းဆောင်ရမည့် တာဝန် ဝတ္တရားများကို ဖြောင့်မတ်မှန်ကန်စွာဖြင့် ကိုယ်စွမ်းရှိသရွေ့၊ ဉာဏ်စွမ်း ရှိသရွေ့ အစွမ်းကုန်ထမ်းဆောင် ပါမည်ဟု လေးနက်တည်ကြည်စွာ ကြေညာ၍ ကတိသစ္စာပြုပါသည်။</speech>
<speech type="speaker">အားလုံးထိုင်နိုင်ကြပါပြီ။</speech>
<speech type="speaker">ကတိသစ္စာပြုပြီးတဲ့ ပြည်ထောင်စုရွေးကောက်ပွဲကော်မရှင် အဖွဲ့ဝင်များနဲ့ ဖိတ်ကြား ထားတဲ့ ပြည်ထောင်စု ရွေးကောက်ပွဲကော်ရှင် ဥက္ကဋ္ဌအပါအဝင် အဖွဲ့ဝင်များ ပြန်လည်ထွက်ခွာနိုင်ပါပြီ။</speech>
</section>
<section value="Bill">
<bill>
<title>နိုင်ငံတော်သမ္မတထံမှ သဘောထားမှတ်ချက်ဖြင့် ပြန်လည်ပေးပို့ထားသော စားသုံးသူကာကွယ်ရေး ဥပဒေကြမ်းနှင့်စပ်လျဉ်း၍ ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာကို ဖတ်ကြားတင်ပြခြင်း</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ စားသုံးသူ ကာကွယ်ရေးဥပဒေကြမ်းနဲ့စပ်လျဉ်းပြီး နိုင်ငံတော်သမ္မတရဲ့ သဘောထားမှတ်ချက်ကို နိုင်ငံတော်သမ္မတရုံးရဲ့ ၇-၃-၂၀၁၉ ရက်စွဲပါစာအမှတ်၊ ၅(၁)/၁/သမ္မတရုံးဖြင့် ပြန်လည်ပေးပို့ထားပါတယ်။ နိုင်ငံတော်သမ္မတရဲ့ သဘောထားမှတ်ချက်များအပေါ် ဥပဒေကြမ်းပူးပေါင်းကော်မတီ၏ လေ့လာ တွေ့ရှိချက်နဲ့ သဘောထားမှတ်ချက် အစီရင်ခံစာကို လွှတ်တော်သို့ ဖတ်ကြားတင်ပြဖို့ ဖိတ်ခေါ်ပါတယ်။</speech>
<speech><mp id="1246">ဦးဇော်ဝင်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ အားလုံးပဲမင်္ဂလာပါ။ နိုင်ငံတော်သမ္မတက သဘောထားမှတ်ချက်ဖြင့် ပြန်လည် ပေးပို့လာတဲ့ စားသုံးသူကာကွယ်ရေးဥပဒေကြမ်းနှင့်စပ်လျဉ်းပြီးတော့ ပြည်ထောင်စုလွှတ်တော် ဥပဒေကြမ်း ပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို ကျွန်တော် ပူးပေါင်းကော်မတီရဲ့ အဖွဲ့ဝင် ဦးဇော်ဝင်းက အစီရင်ခံစာ တင်ပြသွားမှာ ဖြစ်ပါတယ်ခင်ဗျာ။ စားသုံးသူကာကွယ်ရေးဥပဒေကြမ်းကို ပြည်ထောင်စုလွှတ်တော်က ၂၆-၂-၂၀၁၉ ရက်တွင် အတည်ပြုခဲ့ပြီးတော့ နိုင်ငံတော်သမ္မတထံသို့ လက်မှတ်ရေးထိုး ထုတ်ပြန်နိုင်ရန်ပေးပို့ခဲ့ရာ နိုင်ငံတော် သမ္မတက သဘောထားမှတ်ချက် (၆)ချက်ဖြင့် ၇-၃-၂၀၁၉ ရက်နေ့မှာ ပြန်လည်ပေးပို့လာခဲ့ပါသည်။ ယင်းဥပဒေကြမ်းနှင့်စပ်လျဉ်းပြီး နိုင်ငံတော်သမ္မတရဲ့ သဘောထားမှတ်ချက်အပေါ် ပြည်ထောင်စု လွှတ်တော်တွင် ဆွေးနွေးဆုံးဖြတ်နိုင်ရေး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာကိုတင်ပြရန် ပြည်ထောင်စုလွှတ်တော် နာယကက ၇-၃-၂၀၁၉ ရက်နေ့မှာ တာဝန်ပေးအပ်ခဲ့ပါတယ်။ ဥပဒေကြမ်းပူးပေါင်းကော်မတီဟာ ၁၀-၃-၂၀၁၉ ရက်နေ့မှာ စီးပွားရေးနှင့် ကူးသန်းရောင်းဝယ်ရေး ဝန်ကြီးဌာန၊ ပြည်ထောင်စုရှေ့နေချုပ်ရုံးတို့နှင့် အစည်းအဝေးကျင်းပခဲ့ပြီး နိုင်ငံတော်သမ္မတရဲ့ သဘောထား မှတ်ချက်များကို လေ့လာစိစစ်ခဲ့ကြပါတယ်။ ယင်းအစည်းအဝေးမှာ ဆွေးနွေးချက်များအရ နိုင်ငံတော်သမ္မတရဲ့ သဘောထားမှတ်ချက်ဖြင့် ပြန်လည်ပေးပို့လာတဲ့ ဥပဒေကြမ်းနှင့်စပ်လျဉ်း၍ ဥပဒေကြမ်း၏ အပိုဒ် ၉ အပိုဒ်ခွဲ(ဂ)၊ အပိုဒ် ၇၄၊ အပိုဒ် ၇၅ နှင့် အပိုဒ် ၇၆ တို့ကို နိုင်ငံတော်သမ္မတရဲ့ သဘောထားမှတ်ချက်အတိုင်းလည်းကောင်း၊ အပိုဒ် ၂ အပိုဒ်ခွဲ(န)၊ အပိုဒ် ၁၃ အပိုဒ်ခွဲ(က) အပိုဒ်ခွဲငယ်(၄)၊ အပိုဒ် ၁၂ အပိုဒ်ခွဲ(ဇ)တို့ကို နိုင်ငံတော်သမ္မတရဲ့ သဘောထားမှတ်ချက် နှင့်အညီ ပြင်ဆင်၍လည်းကောင်း၊ အခန်း ၁၉ ပါ ခေါင်းစဉ်ငယ်များကို ပြည်ထောင်စုလွှတ်တော်ရဲ့ အတည်ပြု ချက်အတိုင်းလည်းကောင်း၊ အပိုဒ် ၁၈၊ အပိုဒ်ခွဲ(ဈ)ကို ပယ်ဖျက်၍လည်းကောင်း အတည်ပြု ပြဋ္ဌာန်းသင့်ပါ ကြောင်း လေ့လာတွေ့ရှိရပါတယ်။ ဥပဒေကြမ်းပူးပေါင်းကော်မတီက ညှိနှိုင်းသဘောတူညီခဲ့တဲ့ အပိုဒ်၊ အပိုဒ်ခွဲများရဲ့ ပြင်ဆင်ချက် များကို နောက်ဆက်တွဲပါ ကန့်လန့်ဖြတ်ဇယားဖြင့် ရှင်းလင်းတင်ပြထားပြီး ဖြစ်ပါတယ်။ သို့ပါ၍ နိုင်ငံတော်သမ္မတရဲ့ သဘောထားမှတ်ချက်ဖြင့် ပြန်လည်ပေးပို့လာသော စားသုံးသူ ကာကွယ်ရေးဥပဒေကြမ်းနှင့်စပ်လျဉ်းပြီး ပြည်ထောင်စုလွှတ်တော်ဆိုင်ရာ နည်းဥပဒေ ၉၉ နှင့်အညီ ဥပဒေကြမ်းပူးပေါင်းကော်မတီက လွှတ်တော်သို့ အစီရင်ခံစာ တင်ပြအပ်ပါတယ်။ အားလုံး ကျေးဇူးတင် ရှိပါတယ်။</speech>
<title>အထက်ပါဥပဒေကြမ်းနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ ဥပဒေကြမ်းနဲ့စပ်လျဉ်းပြီး နိုင်ငံတော်သမ္မတရဲ့ သဘောထားမှတ်ချက်အပါအဝင် ဥပဒေကြမ်းပူးပေါင်း ကော်မတီရဲ့ အစီရင်ခံစာမိတ္တူကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ အစီရင်ခံစာနှင့်ကန့်လန့်ဖြတ်ဇယားကို နောက်ဆက်တွဲဖြင့် ဖော်ပြထားပါသည်။ နိုင်ငံတော်သမ္မတရဲ့ သဘောထားမှတ်ချက်များကို ပြည်ထောင်စုလွှတ်တော်ဆိုင်ရာ နည်းဥပဒေ ၁၀၈ နဲ့အညီ အဆိုတင်သွင်းဆွေးနွေးလိုတဲ့ လွှတ်တော် ကိုယ်စားလှယ်ရှိပါက အပိုဒ်၊ အပိုဒ်ခွဲအလိုက် ပြည့်စုံစွာ ဖော်ပြပြီး ၁၄-၃-၂၀၁၉ ရက် (ကြာသပတေးနေ့) မွန်းလွဲတစ်နာရီ နောက်ဆုံးထား၍ ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းပေးပို့နိုင်ကြောင်း ကြေညာပါတယ်။</speech>
</bill>
<bill>
<title>လွှတ်တော်နှစ်ရပ်သဘောကွဲလွဲသော နယ်နိမိတ်တိုင်းတာပိုင်းခြားသတ်မှတ်ရေးဥပဒေကြမ်းနှင့် စပ်လျဉ်း၍ ဥပဒေကြမ်းပူးပေါင်းကော်မတီ၏ လေ့လာတွေ့ရှိချက် နှင့် သဘောထားမှတ်ချက် (အစီရင်ခံစာ ဖတ်ကြားတင်ပြခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နယ်နိမိတ် တိုင်းတာပိုင်းခြားသတ်မှတ်ရေးဥပဒေကြမ်းကို အမျိုးသားလွှတ်တော်မှာ စတင်ဆွေးနွေးခဲ့ပြီး လွှတ်တော် နှစ်ရပ်သဘောကွဲလွဲတဲ့ ဥပဒေကြမ်းအဖြစ် ပြည်ထောင်စုလွှတ်တော်၌ ဆွေးနွေးဆုံးဖြတ်နိုင်ဖို့ ၆-၃-၂၀၁၉ ရက်မှာ ပေးပို့ထားပါတယ်။ အဆိုပါဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နဲ့ သဘောထား မှတ်ချက် အစီရင်ခံစာကို လွှတ်တော်သို့ ဖတ်ကြားတင်ပြဖို့ ဖိတ်ခေါ်ပါတယ်။</speech>
<speech><mp id="122">ဦးကျော်ကျော် (အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့် ပြည်ထောင်စုဝန်ကြီးများ၊ ပြည်ထောင်စုလွှတ်တော် ကိုယ်စားလှယ်များအားလုံးကို မင်္ဂလာပါလို့ နှုတ်ခွန်းဆက်သ ဂါရဝပြုအပ်ပါတယ်။ ကျွန်တော်ကတော့ ပြည်ထောင်စုလွှတ်တော် ဥပဒေကြမ်း ပူးပေါင်းကော်မတီဝင် ဦးကျော်ကျော် ဖြစ်ပါတယ်။ လွှတ်တော်နှစ်ရပ် သဘောကွဲလွဲတဲ့ အစီရင်ခံစာကို လွှတ်တော်သို့ ကျွန်တော် ဖတ်ကြားတင်သွင်းပေးပါ့မယ်။ လွှတ်တော်နှစ်ရပ် သဘောကွဲလွဲသော နယ်နိမိတ်တိုင်းတာပိုင်းခြား သတ်မှတ်ရေးဥပဒေကြမ်းနှင့် စပ်လျဉ်း၍ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နှင့် သဘောထား မှတ်ချက်အစီရင်ခံစာ ရက်စွဲ ၂၀၁၉ ခုနှစ်၊ မတ်လ ၁၀ ရက်။ လွှတ်တော်နှစ်ရပ် သဘောကွဲလွဲသော နယ်နိမိတ်တိုင်းတာ ပိုင်းခြားသတ်မှတ်ရေးဥပဒေကြမ်းအား အမျိုးသားလွှတ်တော်မှာ ၁၇-၉-၂၀၁၈ ရက်နေ့မှာ ဆွေးနွေးအတည်ပြုပြီး ပြည်သူ့လွှတ်တော်သို့ ပေးပို့ခဲ့ပါတယ်။ ပြည်သူ့လွှတ်တော်က ၇-၂-၂၀၁၉ ရက်နေ့မှာ ပြင်ဆင်ချက်များနှင့် ပြန်လည်ပေးပို့ခဲ့ရာ အမျိုးသားလွှတ်တော်က သဘောမတူတဲ့အတွက် သဘောမတူတဲ့အချက်များကို ပြည်ထောင်စုလွှတ်တော်မှာ ဆွေးနွေးဆုံးဖြတ်ဖို့ ၆-၃-၂၀၁၉ ရက်နေ့မှာ ပေးပို့ခဲ့ပါတယ်။ ယင်းဥပဒေကြမ်းနှင့်စပ်လျဉ်း၍ လွှတ်တော်နှစ်ရပ်သဘောကွဲလွဲတဲ့ အချက်များအပေါ်မှာ ပြည်ထောင်စု လွှတ်တော်မှာ ဆွေးနွေးဆုံးဖြတ်နိုင်ရေးအတွက် ဥပဒေကြမ်းပူးပေါင်းကော်မတီ၏ သဘောထားမှတ်ချက် အစီရင်ခံစာတင်ပြပေးနိုင်ရန် ပြည်ထောင်စုလွှတ်တော် နာယကကြီးက ၇-၃-၂၀၁၉ ရက်နေ့မှာ တာဝန်ပေးအပ် ခဲ့ပါတယ်။ သို့ပါ၍ ဥပဒေကြမ်းပူးပေါင်းကော်မတီဟာ ၁၀-၃-၂၀၁၉ ရက်နေ့မှာ ပြည်ထောင်စုအစိုးရအဖွဲ့ရုံး ဝန်ကြီးဌာန၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ပြည်ထောင်စုရှေ့နေချုပ်ရုံးတို့နှင့် အစည်းအဝေးကျင်းပခဲ့ပြီး ဥပဒေကြမ်းပါ သဘောကွဲလွဲချက်များကို လေ့လာစိစစ်ခဲ့ကြပါတယ်။ အဲဒီအစည်းအဝေးမှာ ဆွေးနွေးချက်များအရ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ အနေနဲ့ လွှတ်တော်နှစ်ရပ်သဘောကွဲလွဲသည့် အချက်များနှင့်စပ်လျဉ်းလို့ ဥပဒေကြမ်း၏ အပိုဒ် ရ အပိုဒ်ခွဲ(ခ)၊ အပိုဒ်ခွဲ(ဂ)၊ အပိုဒ် ၂၃ နှင့် အပိုဒ် ၂၅ တို့ကို ပြည်သူ့လွှတ်တော်ရဲ့ အတည်ပြုချက်အတိုင်း အတည်ပြုပြဋ္ဌာန်းသင့်ပါကြောင်း လေ့လာတွေ့ရှိရပါတယ်။ ဥပဒေကြမ်းပူးပေါင်းကော်မတီက ညှိနှိုင်းသဘောတူညီခဲ့တဲ့ လွှတ်တော်နှစ်ရပ်သဘောကွဲလွဲတဲ့ အပိုဒ်၊ အပိုဒ်ခွဲများကို နောက်ဆက်တွဲပါ ကန့်လန့်ဖြတ်ဇယားဖြင့်လည်း ပြုစုတင်ပြထားပါတယ်။ သို့ဖြစ်ပါ၍ လွှတ်တော်နှစ်ရပ်သဘောကွဲလွဲတဲ့ နယ်နိမိတ်တိုင်းတာပိုင်းခြားသတ်မှတ်ရေးဥပဒေကြမ်း နှင့်စပ်လျဉ်း၍ ပြည်ထောင်စုလွှတ်တော်ဆိုင်ရာ နည်းဥပဒေ ၈၂ နှင့်အညီ ဥပဒေကြမ်းပူးပေါင်းကော်မတီက အစီရင်ခံတင်ပြပေးပါတယ်။ အားလုံးကျေးဇူးတင်ပါတယ်။</speech>
<title>အထက်ပါ ဥပဒေကြမ်းနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ် ရှိပါ က အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ ဥပဒေကြမ်းရဲ့ သဘောကွဲလွဲချက်များနဲ့စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ အစီရင်ခံစာနှင့်ကန့်လန့်ဖြတ်ဇယားကို နောက်ဆက်တွဲဖြင့် ဖော်ပြထားပါသည်။ ပြည်ထောင်စုလွှတ်တော်ဆိုင်ရာ နည်းဥပဒေ ၈၃ နည်းဥပဒေခွဲ(ဂ)နဲ့အညီ လွှတ်တော်နှစ်ရပ် သဘော ကွဲလွဲတဲ့အချက်များနဲ့ တိုက်ရိုက်သက်ဆိုင်တဲ့ ပြင်ဆင်ချက်အဆို တင်သွင်းဆွေးနွေးလိုတဲ့ လွှတ်တော် ကိုယ်စားလှယ်ရှိပါက ဆွေးနွေးလိုတဲ့ အပိုဒ်၊ အပိုဒ်ခွဲနဲ့ အကြောင်းအရာကို ဖော်ပြလက်မှတ်ရေးထိုးပြီး ၁၄-၃-၂၀၁၉ ရက် (ကြာသပတေးနေ့) မွန်းလွဲတစ်နာရီ နောက်ဆုံးထား၍ ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်း ကြေညာပါတယ်။</speech>
</bill>
<bill>
<title>လွှတ်တော်နှစ်ရပ်သဘောကွဲလွဲသော မြန်မာနိုင်ငံအင်ဂျင်နီယာကောင်စီ ဥပဒေကို ပြင်ဆင်သည့် ဥပဒေကြမ်း နှင့်စပ်လျဉ်း၍ ဥပဒေကြမ်းပူးပေါင်း ကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ ဖတ်ကြားတင်ပြခြင်း</title>
<speech type="speaker">အစီအစဉ်(၁၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မြန်မာနိုင်ငံ အင်ဂျင်နီယာကောင်စီဥပဒေကို ပြင်ဆင်သည့်ဥပဒေကြမ်းကို ပြည်သူ့လွှတ်တော်မှာ စတင်ဆွေးနွေးခဲ့ပြီး လွှတ်တော်နှစ်ရပ်သဘောကွဲလွဲတဲ့ ဥပဒေကြမ်းအဖြစ် ပြည်ထောင်စုလွှတ်တော်၌ ဆွေးနွေးဆုံးဖြတ်နိုင်ဖို့ ၆-၃-၂၀၁၉ ရက်မှာ ပေးပို့ထားပါတယ်။ အဆိုပါဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နဲ့ သဘောထား မှတ်ချက်အစီရင်ခံစာကို လွှတ်တော်သို့ ဖတ်ကြားတင်ပြဖို့ ဖိတ်ခေါ်ပါတယ်။</speech>
<speech><mp id="1246">ဦးဇော်မင်း(ဒုတိယဥက္ကဋ္ဌ-၂၊ ဥပဒေကြမ်းပူးပေါင်းကော်မတီ)</mp>ပြည်ထောင်စုလွှတ်တော် နာယကကြီးနှင့်တကွ လွှတ်တော်တစ်ရပ်လုံး မင်္ဂလာပါခင်ဗျာ။ ကျွန်တော်ကတော့ စစ်ကိုင်းတိုင်းဒေသကြီး မဲဆန္ဒနယ်အမှတ်(၆)မှ အမျိုးသားလွှတ်တော်ကိုယ်စားလှယ် ပြည်ထောင်စုလွှတ်တော် ဥပဒေကြမ်းပူးပေါင်း ကော်မတီရဲ့ ဒုတိယဥက္ကဋ္ဌ(၂) ဖြစ်ပါတယ်။ ဒီနေ့ လွှတ်တော်နှစ်ရပ်သဘောကွဲလွဲတဲ့ မြန်မာနိုင်ငံအင်ဂျင် နီယာကောင်စီဥပဒေကို ပြင်ဆင်တဲ့ဥပဒေကြမ်းနှင့်စပ်လျဉ်းပြီးတော့ ပြည်ထောင်စုလွှတ်တော် ဥပဒေကြမ်း ပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို ဖတ်ကြားတင်ပြသွားမှာ ဖြစ်ပါတယ်။ လွှတ်တော်နှစ်ရပ်သဘောကွဲလွဲတဲ့ မြန်မာနိုင်ငံအင်ဂျင်နီယာကောင်စီဥပဒေကို ပြင်ဆင်တဲ့ ဥပဒေ ကြမ်းကို ပြည်သူ့လွှတ်တော်မှာ ၁၄-၁၂-၂၀၁၈ ရက်နေ့မှာ ဆွေးနွေးအတည်ပြုခဲ့ပြီးတော့ အမျိုးသား လွှတ်တော်ကို ပေးပို့ ခဲ့ပါတယ်။ အမျိုးသားလွှတ်တော်မှာ ၁၅-၂-၂၀၁၉ ရက်နေ့မှာ ပြင်ဆင်ချက်များဖြင့် ပြန်လည်ပေးပို့ခဲ့ရာ ပြည်သူ့လွှတ်တော်က သဘောမတူတဲ့အချက်တွေရှိလာတဲ့အတွက် ပြည်ထောင်စုလွှတ်တော်မှာ ဆုံးဖြတ်ဆွေးနွေးဖို့ ၆-၃-၂၀၁၉ ရက်နေ့မှာ ပေးပို့ခဲ့ပါတယ်။ ဒီဥပဒေကြမ်းနှင့်စပ်လျဉ်းပြီးတော့ လွှတ်တော်နှစ်ရပ်သဘောကွဲလွဲတဲ့ အချက်များအပေါ်မှာ ပြည်ထောင်စု လွှတ်တော်တွင် ဆွေးနွေးဆုံးဖြတ်နိုင်ရေးနဲ့ ဥပဒေကြမ်းပူးပေါင်းကော်မတီရဲ့ သဘောထား မှတ်ချက်အစီရင် ခံစာတင်ပြနိုင်ရန်အတွက် ပြည်ထောင်စုလွှတ်တော် နာယကကြီး က ၇-၃-၂၀၁၉ ရက်နေ့မှာ တာဝန်ပေး အပ်ခဲ့ပါတယ်။ အဲဒါကြောင့် ဥပဒေကြမ်းပူးပေါင်းကော်မတီဟာ ၁၀-၃-၂၀၁၉ ရက်နေ့မှာ ဆောက်လုပ်ရေးဝန်ကြီးဌာန၊ ပြည်ထောင်စုရှေ့နေချုပ်ရုံး၊ မြန်မာနိုင်ငံအင်ဂျင်နီယာကောင်စီ၊ မြန်မာနိုင်ငံအင်ဂျင်နီယာအသင်းတို့ပါဝင်တဲ့ အစည်းအဝေးတစ်ခုကို ကျင်းပခဲ့ပြီးတော့ ဥပဒေကြမ်းပါသဘောကွဲလွဲချက်တွေကို စိစစ်လေ့လာခဲ့ကြ ပါတယ်။ ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်ကို တင်ပြပါ့မယ်။ ဆွေးနွေးချက်များအရ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီဟာ လွှတ်တော်နှစ်ရပ်သဘောကွဲလွဲသည့် အချက် များနှင့်စပ်လျဉ်း၍ ဥပဒေကြမ်း၏ အမည်၊ အပိုဒ်(၁)၊ အပိုဒ်(၅) မူလဥပဒေ ပုဒ်မ ၅ ပုဒ်မခွဲ(ခ) ၏ ခြေဆင်းနှင့် ပုဒ်မခွဲငယ်(၁)၊ ပုဒ်မခွဲ(ဂ)၊ ပုဒ်မခွဲ(ဃ)တို့ကို အမျိုးသားလွှတ်တော်၏ အတည်ပြုချက်အတိုင်းလည်းကောင်း၊ အပိုဒ် ၂ ခြေဆင်း၊ အမျိုးသားလွှတ်တော်၏ အပိုဒ် ၃ ခြေဆင်းနှင့် အပိုဒ် ၄ ခြေဆင်း၊ အပိုဒ် ၈၊ အပိုဒ် ၁၀ မူလဥပဒေပုဒ်မ ၁၀ ပုဒ်မခွဲ(ဃ)တို့ကို ပြည်သူ့လွှတ်တော်၏ အတည်ပြုချက်အတိုင်းလည်းကောင်း၊ အပိုဒ် ၃ ကို ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်းလည်းကောင်း အတည်ပြုပြဋ္ဌာန်းသင့်ကြောင်း လေ့လာ တွေ့ရှိရပါသည်။ ပြည်ထောင်စုလွှတ်တော်ဆိုင်ရာ နည်းဥပဒေ ၉၈ အရ ဖြည့်စွက်အကြံပြုချက်ဖြစ်ပါတယ်။ ဥပဒေကြမ်း ပူးပေါင်းကော်မတီဟာ လွှတ်တော်နှစ်ရပ်သဘောကွဲလွဲတဲ့ အချက်များအပြင် လွှတ်တော်နှစ်ရပ်က အတည်ပြု ခဲ့ပြီးတဲ့အချက်များအပေါ်မှာ ထပ်မံစိစစ်လေ့လာခဲ့ရာမှာ ဥပဒေကြမ်း၏ အပိုဒ် ရ ကိုပြင်ဆင်၍လည်းကောင်း၊ အပိုဒ် ၉ ကို ပယ်ဖျက်၍လည်းကောင်း အတည်ပြု ပြဋ္ဌာန်းသင့်ကြောင်း တွေ့ရှိရပါတယ်။ အဲဒါအပြင် ပြောင်းလဲပြင်ဆင်ခဲ့တဲ့ အဓိပ္ပာယ်ဖွင့်ဆိုချက်များနှင့် ကိုက်ညီမှုရှိစေရန်အတွက် မြန်မာ နိုင်ငံ အင်ဂျင်နီယာကောင်စီဥပဒေ ပုဒ်မ ၃၉ ခြေဆင်း၊ ပုဒ်မ ၄၁၊ ပုဒ်မ ၄၂ နှင့် ပုဒ်မ ၄၃ တို့ကို အပိုဒ် ၁၅ နှင့် ၁၆ တို့ အဖြစ်လည်းကောင်း၊ နိုင်ငံ့ဝန်ထမ်းများအနေဖြင့် မိမိ၏လုပ်အား အားလပ်ချိန်တွင် ပြင်ပအင်ဂျင်နီယာ လုပ်ငန်းများကို ဆောင်ရွက်လုပ်ကိုင်နိုင်ရန် သက်ဆိုင်ရာဌာန၊ အဖွဲ့အစည်းများအလိုက် သတ်မှတ်ခွင့်ပြုချက် များနှင့်အညီ မှတ်ပုံတင်လက်မှတ်များရယူပြီး ဆောင်ရွက်ရန်လိုအပ်သဖြင့် ပုဒ်မ ၄၉ ကို အပိုဒ် ၁ရ အဖြစ် လည်းကောင်း ဥပဒေကြမ်းတွင် အသစ်ဖြည့်စွက်၍ ပြဋ္ဌာန်းသင့်ကြောင်း လေ့လာတွေ့ရှိရပါသည်။ ဥပဒေကြမ်းပူးပေါင်းကော်မတီ၏ အကြံပြုတင်ပြချက် ဖြစ်ပါတယ်။ မြန်မာနိုင်ငံအင်ဂျင်နီယာကောင်စီ ဖွဲ့စည်းခြင်းနှင့်စပ်လျဉ်း၍ မူလဥပဒေ၏ ပုဒ်မ ၅ တွင် ကောင်စီဝင် ၆၀ ဦးအနက် နိုင်ငံ့ဝန်ထမ်း ၃၀ ဦးနှင့် ပြင်ပအင်ဂျင်နီယာပညာရှင်များ ၃၀ ဦးစီဖြင့် ဖွဲ့စည်းထားရန် သတ်မှတ်ထားပါတယ်။ ပြင်ဆင်တဲ့ဥပဒေကြမ်း မှာတော့ နိုင်ငံ့ဝန်ထမ်းများကို ရွေးချယ်တာဝန်ပေးအပ်ခြင်း Appointed ဖြစ်ပါတယ်။ ပြင်ပအင်ဂျင်နီယာ ပညာရှင်များကို ရွေးကောက်တင်မြှောက်ခြင်း Elected ဖြစ်ပါတယ်။ အဲဒီပုံစံ ၂ မျိုးနဲ့ ဖွဲ့စည်းဖို့ ပြဋ္ဌာန်း ထားကြောင်း လေ့လာတွေ့ရှိရပါတယ်။ အဲဒီလို ကောင်စီဖွဲ့စည်းရာမှာ အငြိမ်းစားအင်ဂျင်နီယာပညာရှင်များအနေဖြင့် ယင်းတို့၏ ရင့်ကျက်သော အတွေ့အကြုံများအပေါ် အခြေပြု၍ အကြံပြုနိုင်ခြင်း၊ ကော်မတီ၏လုပ်ငန်းများကို တာဝန်ယူ ဆောင်ရွက်နိုင်ခြင်း စသည့်အကျိုးကျေးဇူးများ ရရှိနိုင်တဲ့အတွက် သီးခြားရွေးကောက်တင်မြှောက် ခွင့်ပြု ခြင်းအားဖြင့် မြန်မာနိုင်ငံအင်ဂျင်နီယာကောင်စီ၏ ဖွံ့ဖြိုးတိုးတက်ရေး လုပ်ငန်းများကို ဟန်ချက်ညီညီ ပူးပေါင်းအကောင်အထည်ဖော် ဆောင်ရွက်နိုင်မည်ဖြစ်ကြောင်း လေ့လာတွေ့ရှိရပါတယ်။ မူလဥပဒေတွင် ရွေးချယ်တာဝန်ပေးအပ်သည့် နိုင်ငံ့ဝန်ထမ်းနှင့် ရွေးကောက်တင်မြှောက်သည့် ပြင်ပပညာရှင်တို့ အချိုးတူပါဝင်ဖွဲ့စည်းစေခြင်း၊ ပြည်သူ့လွှတ်တော်က အတည်ပြုခဲ့သည့် နိုင်ငံ့ဝန်ထမ်း သုံးချိုးတစ်မျိုးနှင့် ပြင်ပပညာရှင် သုံးချိုးနှစ်မျိုးပါဝင်သည့် ဖွဲ့စည်းခြင်းတို့ထက်စာလျှင် အမျိုးသား လွှတ်တော်က အတည်ပြုထားသော စုစုပေါင်းကောင်စီဝင် ၆၀ ဦးကို အောက်ပါအတိုင်း ဖွဲ့စည်းသင့်ပါကြောင်း လေ့လာတွေ့ရှိရပါတယ်(က) အင်ဂျင်နီယာပညာရပ်ဆိုင်ရာ ဝန်ကြီးဌာန အစိုးရအဖွဲ့အစည်းများမှ မှတ်ပုံတင်အင်ဂျင်နီယာ ပညာရှင် ၁၀ ဦး၊ (ခ) အင်ဂျင်နီယာနှင့် နည်းပညာဆိုင်ရာအစိုးရဌာန၊ တက္ကသိုလ်၊ ကောလိပ်နှင့် သိပ္ပံများမှ မှတ်ပုံတင်အင်ဂျင်နီယာပညာရှင် ၁၀ ဦး၊ (ဂ) ရွေးကောက်တင်မြှောက်ရမည့် အငြိမ်းစား မှတ်ပုံတင်အင်ဂျင်နီယာပညာရှင် ၁၀ ဦး၊ (ဃ) အစိုးရမဟုတ်သော အင်ဂျင်နီယာပညာရပ်ဆိုင်ရာ အဖွဲ့အစည်းများမှ မှတ်ပုံတင်အင်ဂျင် နီယာ ၁၅ ဦး၊ (င) ပြင်ပထင်ပေါ်ကျော်ကြားသော မှတ်ပုံတင်အင်ဂျင်နီယာပညာရှင် ၁၅ ဦး၊ စုစုပေါင်း ၆၀ ဦးနဲ့ ဖွဲ့စည်းသွားမှာ ဖြစ်ပါတယ်။ထိုသို့ဖွဲ့စည်းဆောင်ရွက်ခြင်းအားဖြင့် ရွေးချယ်တာဝန်ပေးအပ်သူများ၏ အချိုးသည် ကောင်စီဝင် စုစုပေါင်း၏ သုံးချိုးတစ်မျိုးဖြစ်ပြီး ရွေးကောက်တင်မြှောက်ခံရမည့်အချိုးသည် ကောင်စီဝင်စုစုပေါင်း၏ သုံးချိုးနှစ်မျိုးသာ ဖြစ်တဲ့အတွက် ပြည်သူ့လွှတ်တော်က အတည်ပြုခဲ့တဲ့ ပြင်ပပညာရှင်များ ပိုမိုပါဝင် လာခွင့်ရရှိနိုင်တဲ့ အနေအထားမှလည်း ပျက်ယွင်းသွားခြင်းမရှိကြောင်း တွေ့ရှိရပါတယ်။ မူလဥပဒေပုဒ်မ ၅၊ ပုဒ်မခွဲ(ခ)၊ (ဂ)နှင့် (ဃ)တို့ကို အမျိုးသားလွှတ်တော်ရဲ့ အတည်ပြုချက်အတိုင်း အတည်ပြုသင့်ကြောင်း အကြံပြု တင်ပြအပ်ပါတယ်။ ဥပဒေကြမ်းပူးပေါင်းကော်မတီက ညှိနှိုင်းသဘောတူညီခဲ့သည့် လွှတ်တော်နှစ်ရပ်သဘောကွဲလွဲသော အပိုဒ်၊ အပိုဒ်ခွဲများနှင့် အသစ်ဖြည့်စွက်ပြင်ဆင်သည့် အပိုဒ်၊ အပိုဒ်ခွဲများကို နောက်ဆက်တွဲပါ ကန့်လန့်ဖြတ်ဇယားနဲ့ ပြုစုတင်ပြထားပြီးဖြစ်ပါတယ်။ သို့ပါ၍ လွှတ်တော်နှစ်ရပ်သဘောကွဲလွဲသော မြန်မာနိုင်ငံအင်ဂျင်နီယာကောင်စီဥပဒေကို ပြင်ဆင်တဲ့ ဥပဒေကြမ်းနှင့်စပ်လျဉ်းပြီးတော့ ပြည်ထောင်စုလွှတ်တော်ဆိုင်ရာနည်းဥပဒေ ၈၂ နှင့်အညီ ဥပဒေကြမ်း ပူးပေါင်းကော်မတီရဲ့ ကိုယ်စား ပြည်ထောင်စုလွှတ်တော်သို့ လေးစားစွာ တင်ပြအစီရင်ခံအပ်ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<title>အထက်ပါ ဥပဒေကြမ်းနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ် ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၁၁) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ ဥပဒေကြမ်းရဲ့ သဘောကွဲလွဲချက်များနဲ့စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက်အစီရင်ခံစာကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ အစီရင်ခံစာနှင့်ကန့်လန့်ဖြတ်ဇယားကို နောက်ဆက်တွဲဖြင့် ဖော်ပြထားပါသည်။ ပြည်ထောင်စုလွှတ်တော်ဆိုင်ရာ နည်းဥပဒေ ၈၃ နည်းဥပဒေခွဲ(ဂ)နဲ့အညီ လွှတ်တော်နှစ်ရပ် သဘော ကွဲလွဲတဲ့အချက်များနဲ့ တိုက်ရိုက်သက်ဆိုင်တဲ့ ပြင်ဆင်ချက်အဆို တင်သွင်းဆွေးနွေးလိုတဲ့ လွှတ်တော် ကိုယ်စားလှယ်ရှိပါက ဆွေးနွေးလိုတဲ့ အပိုဒ်၊ အပိုဒ်ခွဲနဲ့ အကြောင်းအရာကို ဖော်ပြလက်မှတ်ရေးထိုးပြီး ၁၄-၃-၂၀၁၉ ရက် (ကြာသပတေးနေ့) မွန်းလွဲတစ်နာရီ နောက်ဆုံးထား၍ ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်း ကြေညာပါတယ်။</speech>
</bill>
</section>
<section value="Motion">
<motion>
<title>နိုင်ငံတော်သမ္မတထံမှ ပေးပို့ထားသော ၂၀၁၈-၂၀၁၉ ခု၊ ဘဏ္ဍာရေးနှစ်အတွင်း ပြည်ထောင်စုအစိုးရ အပ်ငွေစာရင်း၏လိုငွေအား ဖြည့်ဆည်းရန် မြန်မာနိုင်ငံတော်ဗဟိုဘဏ်မှ ချေးငွေရယူရေး ဆွေးနွေးချက်များနှင့်စပ်လျဉ်း၍ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ပြန်လည်ရှင်းလင်းဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၁၂) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော်သမ္မတထံမှ ပေးပို့ထားတဲ့ ၂၀၁၈-၂၀၁၉ ခု၊ ဘဏ္ဍာရေးနှစ်အတွင်း ပြည်ထောင်စုအစိုးရအပ်ငွေ စာရင်း လိုငွေအားဖြည့်ဆည်းရန် မြန်မာနိုင်ငံတော်ဗဟိုဘဏ်မှ ချေးငွေရယူရေးဆွေးနွေးချက်များနဲ့ စပ်လျဉ်းပြီး လွှတ်တော်ကိုယ်စားလှယ်များရဲ့ ဆွေးနွေးခြင်းအစီအစဉ်ကို ၈-၃-၂၀၁၉ ရက်က ကျင်းပ ပြုလုပ်ခဲ့တဲ့ ပြည်ထောင်စုလွှတ်တော်အစည်းအဝေးမှာ ဆောင်ရွက်ခဲ့ပြီး ဖြစ်ပါတယ်။ ယခု လွှတ်တော်ကိုယ်စားလှယ်များရဲ့ ဆွေးနွေးချက်များနဲ့စပ်လျဉ်းပြီး ဦးစွာ စီမံကိန်းနှင့်ဘဏ္ဍာရေး ဝန်ကြီးဌာနက ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယကကြီး၊ အမျိုးသားလွှတ်တော် ဥက္ကဋ္ဌကြီးနှင့် လွှတ်တော် ကိုယ်စားလှယ်များ၊ ပြည်ထောင်စုအဆင့် အဖွဲ့အစည်းဝင်ပုဂ္ဂိုလ်များ၊ ဖိတ်ကြားထားသော ဧည့်သည် တော်များအားလုံး ကိုယ်စိတ်နှစ်ဖြာ ကျန်းမာချမ်းသာကြပါစေရန် ဂါရဝပြုနှုတ်ခွန်းဆက်သအပ်ပါတယ်။ ကျွန်တော်ကတော့ စီမံကိန်းနှင့်ဘဏ္ဍာရေးဝန်ကြီးဌာနမှ ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ကျွန်တော့အနေဖြင့် နိုင်ငံတော်သမ္မတထံမှ ပေးပို့ထားတဲ့ ၂၀၁၈-၂၀၁၉ ဘဏ္ဍာရေးနှစ်၊ အောက်တိုဘာလ ၁ ရက်နေ့မှ စက်တင်ဘာလ ၃၀ ရက်နေ့အထိ ကုန်ဆုံးတဲ့ဘဏ္ဍာရေးနှစ်အတွင်းမှာ ပြည်ထောင်စုအစိုးရအပ်ငွေစာရင်းရဲ့ လိုငွေကိုဖြည့်ဆည်းရာမှာ မြန်မာနိုင်ငံတော်ဗဟိုဘဏ်ထံမှ ချေးငွေ ရယူရန်ကိစ္စအပေါ် လွှတ်တော်ကိုယ်စားလှယ်ကြီးများရဲ့ ဆွေးနွေးချက်များနဲ့စပ်လျဉ်းပြီး စီမံကိန်းနှင့် ဘဏ္ဍာရေးဝန်ကြီးဌာနကိုယ်စား ပြန်လည်ရှင်းလင်း ဆွေးနွေးတင်ပြမှာ ဖြစ်ပါတယ်။ Power Point အသုံးပြု တင်ပြခွင့်ပြုပါရန် ပန်ကြားအပ်ပါတယ်ခင်ဗျာ။ နာယကကြီးခင်ဗျာ။ မြန်မာနိုင်ငံတော်ဗဟိုဘဏ်ဥပဒေ ပုဒ်မ ၉၁ အရ မြန်မာနိုင်ငံတော် ဗဟိုဘဏ်သည် အစိုးရသို့ ငွေချေးလိုပါက ပြည်ထောင်စုလွှတ်တော်ရဲ့ အတည်ပြုချက်ဖြင့် ထုတ်ချေးရမှာ ဖြစ်ပါတယ်။ သို့ဖြစ်ပါ၍ ၂၀၁၈-၂၀၁၉ ဘဏ္ဍာရေးနှစ်အတွက် ပြည်ထောင်စုအစိုးရအဖွဲ့ကို ကျပ် ၁,၀၁၆.၈၁၈ ဘီလီယံ ထုတ်ချေးရန်ကိစ္စနှင့် စပ်လျဉ်းပြီး နိုင်ငံတော်သမ္မတထံက ပေးပို့ထားခဲ့တဲ့ သဝဏ်လွှာအပေါ်မှာ စီမံကိန်းနှင့် ဘဏ္ဍာရေးဝန်ကြီးဌာနနဲ့ မြန်မာနိုင်ငံတော်ဗဟိုဘဏ်တို့က ၅-၃-၂၀၁၉ ရက်နေ့မှာ လွှတ်တော်သို့ ရှင်းလင်းတင်ပြခဲ့ပါတယ်။ အဆိုပါကိစ္စအပေါ်မှာ လွှတ်တော်ကိုယ်စားလှယ်ကြီးများက အပြုသဘောဖြင့် ဝေဖန်သုံးသပ်အကြံပြု ဆွေးနွေးပေးကြသည့်အတွက် ကျေးဇူးတင်ရှိပါကြောင်း ဦးစွာ ပြောကြားလိုပါတယ်။ နာယကကြီးခင်ဗျာ။ လွှတ်တော်ကိုယ်စားလှယ် ဦးဘိုကြီးရဲ့ ဆွေးနွေးချက်များအပေါ်မှာ ပြန်လည် ရှင်းလင်းဆွေးနွေးလိုသည်မှာ အစိုးရငွေတိုက်လက်မှတ်နှင့် အစိုးရငွေတိုက်စာချုပ်များ ရောင်းချမှုနှင့် စပ်လျဉ်းပြီး ၅-၃-၂၀၁၉ ရက်နေ့မှာ ရှင်းလင်းတင်ပြခဲ့တဲ့အတိုင်းပဲ အစိုးရငွေတိုက်စာချုပ်များကို တစ်လကို တစ်ကြိမ်နှုန်း၊ အစိုးရငွေတိုက်လက်မှတ်များကို တစ်လကို နှစ်ကြိမ်နှုန်းဖြင့် ပုံမှန်ရောင်းချလျက် ရှိပါတယ်။ လစဉ် ပြည်ထောင်စုမှာရှိတဲ့ ဌာန၊ အဖွဲ့အစည်းများရဲ့ ငွေသားဖြင့် စီးဝင်စီးထွက်မှု အခြေအနေ၊ အစိုးရငွေတိုက်လက်မှတ်၊ အစိုးရငွေတိုက်စာချုပ်များ ပြန်လည်ရွေးနုတ်မယ့် အခြေအနေများအပေါ်မှာ မူတည်ပြီးတော့ ရောင်းချမယ့်ပမာဏကို ဆုံးဖြတ်ပါတယ်။ အစိုးရငွေတိုက်လက်မှတ်နှင့် အစိုးရငွေတိုက် စာချုပ်များကို ဈေးပြိုင်စနစ် (Auction System) နဲ့ လစဉ်ရောင်းချ ဖြည့်ဆည်းပေးမှုအပါအဝင် လကုန်ဆုံး ချိန်မှာ ပြည်ထောင်စုအစိုးရအပ်ငွေစာရင်းမှာ ဖြစ်ပေါ်လာတဲ့ လိုငွေကိုသာ မြန်မာနိုင်ငံတော်ဗဟိုဘဏ်သို့ အစိုးရငွေတိုက်လက်မှတ်များ ပေးအပ်ပြီးတော့ ဖြည့်ဆည်းခြင်း ဖြစ်ပါတယ်။ နာယကကြီးခင်ဗျာ။ ၃၁-၃-၂၀၁၈ ရက်နေ့အထိ ပြည်တွင်းကြွေးမြီလက်ကျန် အခြေအနေများကို ခေတ်ကာလအပိုင်းအခြားခွဲပြီးတော့ ဖော်ပြပေးသင့်ပါကြောင်း ဆွေးနွေးချက်နဲ့ပတ်သက်ပြီးတော့ တင်ပြပါ ဇယားအတိုင်းဖြစ်ကြောင်း တင်ပြအပ်ပါတယ်။ ၂၀၁၁-၂၀၁၂ မတိုင်မီကာလနဲ့ ၂၀၁၁-၂၀၁၂ မှ ၂၀၁၅၂၀၁၆ အထိ ကာလ၊ ၂၀၁၆-၂၀၁ရ မှ ၂၀၁၇-၂၀၁၈ ကာလတို့ဖြစ်ပါတယ်။ နာယကကြီးခင်ဗျာ။ နှစ်စဉ်ဘတ်ဂျက်ရေးဆွဲချိန်မှာ သက်ဆိုင်ရာဘဏ္ဍာရေးနှစ်မှာ အမှန်တကယ် ချေးယူမယ့် ငွေစုစုပေါင်းကို သတ်မှတ်တဲ့နေရာမှာ ယခင်ပြည်တွင်းချေးငွေလက်ကျန် အခြေအနေများ အရ ပြန်လည်ရွေးနုတ်ရမယ့် ပမာဏ၊ ယင်းဘဏ္ဍာရေးနှစ်ရဲ့ ခန့်မှန်းထားတဲ့ ဘတ်ဂျက်လိုငွေတို့ကို ထည့်သွင်းစဉ်းစား သတ်မှတ်ခြင်းဖြစ်ပါတယ်။ တစ်ဖက်မှာလည်း ဘဏ္ဍာရေးနှစ်အတွင်းမှာ ပြည်တွင်း ချေးငွေများအပေါ်မှာ ပေးရမယ့်အတိုးကိုလည်း ခန့်မှန်းတွက်ချက် လျာထားရပါတယ်။ နာယကကြီးခင်ဗျာ။ ၂၀၁၈ ခုနှစ်၊ ဧပြီလမှ စက်တင်ဘာအထိ ၆ လ ဘတ်ဂျက်မှာတုန်းက မြန်မာနိုင်ငံတော်ဗဟိုဘဏ်ထံကနေပြီးတော့ ချေးယူဖြည့်ဆည်းမှု မရှိခဲ့တဲ့ပုံစံအတိုင်းပဲ ၂၀၁၈-၂၀၁၉ ဘဏ္ဍာရေးနှစ်မှာလည်း ပြည်ထောင်စုအစိုးရအဖွဲ့အနေနဲ့ မြန်မာနိုင်ငံတော်ဗဟိုဘဏ်ထံက ချေးယူရမှုကို တတ်နိုင်သမျှလျှော့ချဖို့ ဆက်လက်ကြိုးပမ်းဆောင်ရွက်သွားမှာ ဖြစ်ပါတယ်။ နာယကကြီးခင်ဗျာ။ လွှတ်တော်ကိုယ်စားလှယ် ဒေါက်တာဦးကြွယ်ကြွယ် ဆွေးနွေးခဲ့တဲ့အတိုင်း ပြည်ထောင်စုအစိုးရက မြန်မာနိုင်ငံတော်ဗဟိုဘဏ်မှ ချေးယူရခြင်းရဲ့ ကောင်းကျိုး၊ ဆိုးကျိုးများကို ယခင် လွှတ်တော် အစည်းအဝေးများမှာလည်း အခါအားလျော်စွာ ရှင်းလင်းဆွေးနွေးတင်ပြခဲ့ပါတယ်။ နှစ်စဉ် လိုငွေကို ဗဟိုဘဏ်မှ ငွေချေးယူခြင်းကို လျှော့ချနိုင်ဖို့ အစိုးရငွေတိုက်လက်မှတ်နဲ့ အစိုးရငွေတိုက် စာချုပ်များ ဈေးပြိုင်စနစ်နဲ့ ရောင်းချနေခြင်း ဖြစ်ပါတယ်။ ဒီအတွက်ကြောင့် အစိုးရကပေးရတဲ့ အတိုး စရိတ်ကလည်း တစ်နှစ်ထက်တစ်နှစ် မြင့်တက်လျက် ရှိပါတယ်။ ယခုအခါ စီမံကိန်းများကို စီမံကိန်းဘဏ် (Project Bank) မှာ ထည့်သွင်းစေပြီးတော့ နိုင်ငံတော်ဘတ်ဂျက်က သုံးစွဲခြင်း၊ တရားဝင်ဖွံ့ဖြိုးမှု အကူအညီ ချေးငွေများဖြင့် သုံးစွဲခြင်း၊ Public Private Partnership(PPP) ပုံစံဖြင့် ပုဂ္ဂလိကနှင့် အကျိုးတူ ပူးပေါင်းဆောင်ရွက်ခြင်း စတဲ့နည်းလမ်းများဖြင့် လုပ်ဆောင်သွားဖို့ စီစဉ်လျက်ရှိပါတယ်။ အခွန်အကောက်ရငွေများ တိုးတက်စေရန် ပြုပြင်ပြောင်းလဲရေးလုပ်ငန်းစဉ်များလုပ်ဆောင်ခြင်း၊ သုံးငွေများ စိစစ်သုံးစွဲနိုင်ဖို့ ဆောင်ရွက်ခြင်းများကိုလည်း ဆက်လက်လုပ်ဆောင်သွားမှာ ဖြစ်ပါတယ်။ အခွန်အကောက်ရငွေ မဟုတ်တဲ့ SEE များရဲ့ ရငွေ၊ SEE များက နိုင်ငံတော်သို့ထည့်ဝင်ငွေ၊ ထောက်ပံ့ငွေ ရငွေ၊ အတိုးရငွေ၊ အခြားသာမန်ရငွေများကိုလည်းပဲ တိုးမြင့်ရရှိလာနိုင်စေရန် လိုအပ်တဲ့အစီအမံများ ချမှတ်လုပ်ဆောင်သွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျာ။ လွှတ်တော်ကိုယ်စားလှယ် ဦးခင်ချိုရဲ့ ဆွေးနွေးချက် များအရ ပြည်တွင်း၊ ပြည်ပချေးငွေများအပေါ်မှာ နိုင်ငံခြားငွေလဲလှယ်နှုန်း ပြောင်းလဲမှုများရှိတဲ့အတွက် အခွန်အကောက် ရငွေတိုးတက်ရရှိရေး၊ နိုင်ငံပိုင်စီးပွားရေးအဖွဲ့အစည်းများရဲ့ ဝင်ငွေ တိုးတက်ရရှိရေး အကြံပြုချက်များသည် အစိုးရရဲ့ လုပ်ဆောင်နေတဲ့ စီမံကိန်းများနှင့် ထပ်တူကျလျက်ရှိပါတယ်။ ချေးငွေ ဝန်ထုပ်ဝန်ပိုး မဖြစ်စေရန်နဲ့ အတိုးဝန်ပိမှု မဖြစ်စေရန် အဘက်ဘက်က ထိန်းသိမ်းဆောင်ရွက်သွားမှာ ဖြစ်ပါတယ်။ နာယကကြီးခင်ဗျာ။ လွှတ်တော်ကိုယ်စားလှယ် ဦးသန်းစိုးရဲ့ ဆွေးနွေးချက်များအပေါ်မှာလည်း ပြန်လည်ရှင်းလင်းတင်ပြလိုပါတယ်။ နိုင်ငံတော်ရဲ့ စီးပွားရေး ဖွံ့ဖြိုးတိုးတက်စေရန်နှင့် တည်ငြိမ်မှုရှိစေရန် (Macro Economic Stability and Sustainable Economic Development) 3aozora ဘဏ္ဍာရေးမူဝါဒနဲ့ ငွေကြေးမူဝါဒတို့ဟာ အဓိကကျတဲ့မူဝါဒများ ဖြစ်ပါတယ်။ ရငွေတိုးတက်ရရှိရေး၊ အသုံးစရိတ်များကို စိစစ်သုံးစွဲရေးတို့အတွက် အခွန်မူဝါဒနဲ့ အသုံးစရိတ်မူဝါဒတို့ကို စနစ်တကျ ချမှတ် ဖော်ဆောင်ကျင့်သုံးခြင်းသည် ဘဏ္ဍာရေးမူဝါဒအပိုင်း ဖြစ်ပါတယ်။ ကျပ်ငွေတန်ဖိုး ခိုင်မာတည်ငြိမ်စေဖို့ အတွက် ဈေးနှုန်းတည်ငြိမ်မှု (Price Stability) အတွက်ကို ငွေကြေးမူဝါဒဖြင့် လုပ်ဆောင်ပါတယ်။ မြန်မာနိုင်ငံသည် ဝင်ငွေနည်းပါးသောအဆင့်ရှိ ဖွံ့ဖြိုးဆဲနိုင်ငံဖြစ်ရာ လိုငွေပြဘတ်ဂျက်ကို လက်ခံကျင့်သုံး (8:cos Os 369: pols (Fiscal Policy)ę, scom:pols (Monetary Policy) of sal0$3acy ထိန်းညှိဆောင်ရွက်သွားရမှာ ဖြစ်ပါတယ်။ ယခုအခါမှာ နိုင်ငံတော်ရဲ့ မေခရိုစီးပွားရေး စီမံခန့်ခွဲမှုအခြေအနေများသည် ယခင်ထက် ပိုမို တိုးတက်မှုများ ရရှိလာနေပါတယ်။ လိုငွေနှင့် GDP အချိုးကို ၅ ရာခိုင်နှုန်းပတ်ဝန်းကျင်မှာ ထိန်းသိမ်း ဆောင်ရွက်နိုင်ခြင်း၊ စီးပွားရေးဖွံ့ဖြိုးတိုးတက်မှုနှုန်း ရ ရာခိုင်နှုန်းပတ်ဝန်းကျင်တွင်ရရှိခြင်း၊ ငွေကြေး ဖောင်းပွမှုနှုန်း လျော့နည်းကျဆင်းလာခြင်း၊ ကုန်သွယ်မှုပမာဏ တိုးတက်လာပြီးတော့ ပို့ကုန်ရငွေ တိုးတက် လာခြင်း၊ နိုင်ငံခြားငွေလဲလှယ်နှုန်း အထိုက်အလျောက် တည်ငြိမ်အောင်ဆောင်ရွက်ခြင်း၊ နိုင်ငံခြား တိုက်ရိုက် ရင်းနှီးမြှုပ်နှံမှု FDI များ တိုးတက်လာခြင်းတို့ကို တွေ့ရှိရမှာဖြစ်ပါတယ်။ အဆိုပါ မေခရိုစီးပွားရေး တည်ငြိမ်မှု အခြေအနေကောင်းများကို အများပြည်သူသိရှိနိုင်စေဖို့လည်း ကြိုးပမ်းဆောင်ရွက်ရမှာ ဖြစ်ပါတယ်။ လိုငွေဖြည့်ဆည်းရာမှာ ၂၀၁၃-၂၀၁၄ ခု၊ ဘဏ္ဍာရေးနှစ်အထိ မြန်မာနိုင်ငံတော်ဗဟိုဘဏ်ထံမှ ငွေချေးယူခြင်းကိုသာ အဓိကအမှီပြုခဲ့ရတာကနေပြီးတော့ ယခုအခါမှာ တဖြည်းဖြည်း တစ်နှစ်ထက်တစ်နှစ် လျှော့ချနိုင်ခဲ့ပြီးတော့ ဈေးကွက်ပေါ်မှာမူတည်၍သာ ဆောင်ရွက်လျက်ရှိပါတယ်။ အစိုးရက ဗဟိုဘဏ်ထံမှ ငွေချေးယူရခြင်းသည် ဘဏ္ဍာရေးမူဝါဒအရ ဖြစ်ပေါ်လာတဲ့လိုငွေအတွက်ကို ဆောင်ရွက်ရခြင်းဖြစ်ရာ ငွေကြေးမူဝါဒနည်းလမ်းများဖြင့် ပြန်လည်ထိန်းညှိဆောင်ရွက်ရပါတယ်။ မြန်မာနိုင်ငံမှာ ဗဟိုဘဏ်အနေနဲ့ ငွေကြေးမူဝါဒဆိုင်ရာ နည်းလမ်းများကို ချမှတ်ကျင့်သုံးလျက်ရှိရာမှာ အဓိကကျတဲ့ ငွေကြေးမူဝါဒများ ကတော့ အတိုးနှုန်းမူဝါဒ (Interest Rate Policy)၊ သီးသန့်ရန်ပုံငွေမူဝါဒ (Reserve Requirement Policy)နဲ့ ဈေးကွက်အတွင်းက ငွေချေးယူခြင်းမူဝါဒ (Openmarket Operation) တို့ဖြစ်ပါတယ်။ ဘဏ္ဍာရေးမူဝါဒအရ အစိုးရက သုံးစွဲခဲ့တဲ့အသုံးစရိတ်များသည် ပြည်တွင်းငွေကြေးပမာဏ (Money Supply)ကို တိုးလာစေသော်လည်းပဲ ငွေဖောင်းပွမှုမဖြစ်စေဖို့အတွက် ငွေကြေးမူဝါဒနည်းလမ်းများဖြင့် လိုအပ်သလို ထိန်းညှိပြီးတော့ ဈေးကွက်အတွင်းမှာရှိနေတဲ့ ငွေကြေးများကို ပြန်လည်နုတ်သိမ်းခြင်းများကို ဆောင်ရွက်ပေးရပါတယ်။ Treasury Bond, Treasury Bill op:0, saop:a9: ap: 0 ps:ù wasəalos 69:20Šm ဆုံးဖြတ်ပေးတဲ့အတိုင်းပဲ တိုးမြှင့်ပေးလျက်ရှိပါတယ်။ ဘဏ္ဍာရေးမူဝါဒဖြင့် လိုငွေကိုထိန်းသိမ်း ဆောင်ရွက်လျက်ရှိပြီးတော့ ငွေကြေးမူဝါဒဖြင့် လိုငွေအတွက် ပြည်တွင်းက ချေးယူရမှုများကို ဗဟိုဘဏ် ထံက ချေးယူခြင်းထက် ပုဂ္ဂလိကကဏ္ဍဘက်မှ ချေးယူခြင်းကို ပိုမိုဆောင်ရွက်နေတဲ့ အနေအထား ဖြစ်ပါကြောင်း တင်ပြအပ်ပါတယ်။ အစိုးရအနေဖြင့် ပြည်သူ့ကြွေးမြီစီမံခန့်ခွဲမှု (Public Debt Management) ပိုမိုကောင်းမွန်စေဖို့ ဆောင်ရွက်လျက်ရှိတဲ့အတွက် ဆက်လက်ပြီးတော့ ဘဏ္ဍာရေး မူဝါဒနဲ့ ငွေကြေးမူဝါဒများကို နိုင်ငံရဲ့ အနေအထားနဲ့ လိုက်လျောညီထွေဖြစ်တဲ့ မူဝါဒများဖြစ်စေရန် ဆောင်ရွက်လျက်ရှိပါကြောင်း ရှင်းလင်းဖြေကြားအပ်ပါတယ်။ လေးစားအပ်ပါသော နာယကကြီးနဲ့ လွှတ်တော်ကိုယ်စားလှယ်များခင်ဗျာ။ သို့ဖြစ်ပါ၍ ၂၀၁၈-၂၀၁၉ ခု၊ ဘဏ္ဍာရေးနှစ်အတွက် ပြည်ထောင်စုအစိုးရအဖွဲ့က မြန်မာနိုင်ငံတော်ဗဟိုဘဏ်ထံမှ အစိုးရငွေတိုက် လက်မှတ်များ အာမခံပေး၍ ချေးငွေရယူရန် လျာထားချက်ဖြစ်သော ကျပ် ၁,၀၁၆.၈၁၈ ဘီလီယံအတွက် မြန်မာနိုင်ငံတော်ဗဟိုဘဏ်ရဲ့ တင်ပြချက်အပေါ်မှာ လွှတ်တော်က အတည်ပြုပေးနိုင်ပါရန် နာယကကြီး မှတစ်ဆင့် လေးစားစွာ တင်ပြအပ်ပါတယ်။ အားလုံးကျေးဇူးတင်ပါတယ်။</speech>
<speech type="speaker">ဆက်လက်ပြီး မြန်မာနိုင်ငံတော်ဗဟိုဘဏ်က ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="36">ဦးဘိုဘိုငယ်(ဒုတိယဥက္ကဋ္ဌ၊ မြန်မာနိုင်ငံတော်ဗဟိုဘဏ်)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကိုယ်စားလှယ်များခင်ဗျာ။ ကျွန်တော်ကတော့ မြန်မာနိုင်ငံတော်ဗဟိုဘဏ် ဒုတိယဥက္ကဋ္ဌ ဦးဘိုဘိုငယ် ဖြစ်ပါတယ်။ ကျွန်တော့အနေနဲ့ ယနေ့ ရှင်းလင်း ဆွေးနွေးလိုတဲ့ အကြောင်းကတော့ ၂၀၁၈-၂၀၁၉ ခုနှစ်၊ ဘဏ္ဍာရေးနှစ်မှာ ပြည်ထောင်စုအစိုးရ အပ်ငွေ စာရင်းရဲ့ လိုငွေကို ဖြည့်ဆည်းရန်အတွက် ပြည်ထောင်စုအစိုးရအဖွဲ့က မြန်မာနိုင်ငံတော်ဗဟိုဘဏ်ထံမှ ချေးငွေရယူရန်ကိစ္စ ဖြစ်ပါတယ်။ ဒီကိစ္စကို ရှင်းလင်းတင်ပြရန်အတွက် Power Point အသုံးပြုခွင့် ပြုပါရန် မေတ္တာရပ်ခံအပ်ပါတယ်ခင်ဗျာ။ နိုင်ငံတော်သမ္မတကနေပြီးတော့ ပြည်ထောင်စုလွှတ်တော် နာယကကို ၂၈-၂-၂၀၁၉ ရက်စွဲနဲ့ ပေးပို့ခဲ့တဲ့ သဝဏ်လွှာပေါ်မှာ လွှတ်တော်ကိုယ်စားလှယ်များဖြစ်တဲ့ ဦးဘိုကြီး၊ ဒေါက်တာဦးကြွယ်ကြွယ်၊ ဦးခင်ချိုနဲ့ ဦးသန်းစိုးတို့ရဲ့ အကြံပြု ဆွေးနွေးချက်များ၊ ထောက်ခံဆွေးနွေးလိုခြင်းနဲ့ပတ်သက်တဲ့ အချက် များကို ပြန်လည်ဆွေးနွေးတင်ပြခြင်းနဲ့ လွှတ်တော်ရဲ့ ခွင့်ပြုချက်ရယူလိုခြင်း ဖြစ်ပါတယ်ခင်ဗျာ။ ဦးဘိုကြီး ချောက်မဲဆန္ဒနယ်မှ ဆွေးနွေးရာမှာဆိုလို့ရှိရင် အသေးစိတ်တင်ပြချက်တွေက အရေးပါပါကြောင်း၊ Goods 8:com&gt; 300:96cogndosqulod. 399:9766ogos condiços Treasury Bond $. Treasury Bill ဆိုပြီးတော့ နှစ်မျိုးခွဲပြီးတော့ ကျွန်တော်တို့ ရောင်းချလျက်ရှိတဲ့နေရာမှာ Treasury Bill တွေမှာ ကျွန်တော်တို့ တစ်ဆင့်ပြန်လည်ရောင်းချလို့မရတဲ့ အခြေအနေရှိတယ်ဆိုတဲ့အကြောင်းကို ကျွန်တော်တို့ ဆွေးနွေးသွားပါတယ်ခင်ဗျာ။ ဒါနဲ့ပတ်သက်လို့ ကျွန်တော်တို့တင်ပြရရင် မြန်မာနိုင်ငံတော်ဗဟိုဘဏ်ဟာ ကျွန်တော်တို့ ဒီနေ့ အခါမှာ ရောင်းချထားခဲ့တဲ့ Security Deposit တွေရဲ့ ရောင်းချထားတဲ့ Treasury Bond Bill တွေရဲ့ Central Security Deposit saloo Depository salos Gaosgosoqos gulosofii săi saozas ကျွန်တော်တို့ ဒီ ရောင်းချထားတဲ့ Treasury Bond တွေ၊ Bill တွေ လက်ပြောင်းလက်လွှဲဖြစ်တာနဲ့အမျှ ရောင်းဝယ်တဲ့သူက ကျွန်တော်တို့ဆီ သတင်းပို့တာနဲ့ ကျွန်တော်တို့ဆီမှာ စာရင်းဟာ ဒီ Treasury Bond Bill နံပါတ်ဘယ်လောက်ကတော့ ဘယ်သူ့ဆီမှာရှိနေပါတယ်ဆိုပြီး ကျွန်တော်တို့ဆီမှာ မှတ်တမ်းတင် ထားတာ ရှိပါတယ်။ အဲဒီအတွက်ကြောင့်မို့လို့ ဒီဟာတွေကို တစ်ချိန်ချိန်မှပဲ ဒီ Treasury Bond/ Bill တွေကို ကျွန်တော်တို့ ဒီအာမခံအဖြစ်ထားပြီးတော့ ငွေချေးချင်လို့ရှိရင် ကျွန်တော်တို့ ဒီဘက်ကနေပြီးတော့ ဘယ်ဥစ္စာကတော့ ငွေချေးတဲ့အနေဖြင့် ထားပါတယ်ဆိုပြီးတော့ ကျွန်တော်တို့ရဲ့ Central Security Deposit မှာ ကျွန်တော်တို့ မျှ မှတ်တမ်းပြုစုပေးထားပါတယ်ခင်ဗျာ။ အပြောင်းအလဲရှိတာ အားလုံးကို ကျွန်တော်တို့ မှတ်တမ်းတင်ပေးနေပါတယ်။ အဲဒီအတွက်ကြောင့်မို့လို့ ဒီနေ့ော့ Treasury Bond $. Treasury Bill Gozess oppos: gogossaozneme oodaocoope:quoecops: ရပြီး Treasury Bill ကိုလည်း လွှဲပြောင်းလို့ရနိုင်တယ်ဆိုတဲ့အကြောင်းကို ကျွန်တော်တို့တင်ပြပါရစေ။ တစ်ချိန်တည်းမှာပဲ Treasury Bond/ Bill တွေ ဝယ်ယူထားသူများအနေနဲ့ ပြန်လည်ရောင်းချချင်လို့ ရှိရင်လည်း ကျွန်တော်တို့အနေနဲ့ ဝယ်ယူပေးလျက်ရှိတာလည်း ရှိပါတယ်ခင်ဗျာ။ အဲဒီတော့ ဒီဟာတွေကတော့ ကျွန်တော်တို့ ပြန်လည်လွှဲပြောင်းလို့ရတဲ့အခြေအနေကို ကျွန်တော်တို့ တင်ပြခြင်းဖြစ်ပါတယ်။ နောက်တစ်ခုကတော့ ဦးဘိုကြီးကပဲ ဆက်လက်ပြီးတော့ ပြည်တွင်းချေးငွေလက်ကျန် ပမာဏကို စုစုပေါင်း ၂၀.ရ ထရီလီယံ ရှိတဲ့ဟာမှာ အဲဒီအပေါ်မှာဖြင့် ၁၉၈၈ မတိုင်မီကာလက ဘယ်လောက်၊ ၁၉၈၈ ခုနှစ်မှ ၂၀၁၁ ကြားကဘယ်လောက်၊ ပထမအကြိမ် လွှတ်တော်ကာလက ဘယ်လောက်၊ ဒုတိယအကြိမ် လွှတ်တော်ကာလ ဘယ်လောက်ဆိုပြီးတော့ ကျွန်တော်တို့ အပိုင်း ၄ ပိုင်း ခွဲပြီးတင်ပြသင့်တဲ့အကြောင်းကို ဆွေးနွေးသွားပါတယ်။ ဒီတင်ပြချက်တွေက ကျွန်တော်တို့ ပြည်သူ့လွှတ်တော်ကိုယ်စားလှယ်ကြီး ဦးခင်ချိုရဲ့ ဆွေးနွေးချက်မှာ ပါရှိသွားပြီဖြစ်တဲ့အတွက် ကျွန်တော်တို့ ဗဟိုဘဏ်အနေနဲ့ ထပ်မံတင်ပြရန် မရှိတဲ့အကြောင်းတော့ ကျွန်တော်တို့ ဆွေးနွေးပါရစေခင်ဗျာ။ နာယကကြီးခင်ဗျာ။ ကျွန်တော်တို့ တစ်ချိန်တည်းမှာပဲ ဒေါက်တာဦးကြွယ်ကြွယ်ရဲ့ ဆွေးနွေးချက် တွေမှာဆိုလို့ရှိရင် ကျွန်တော်တို့ လွှတ်တော်သဘင်ဆောင်မှာ သက်ဆိုင်ရာဝန်ကြီးဌာနများနဲ့ ပြည်ထောင်စု ကိုယ်စားလှယ်များ အပြန်အလှန်ဆွေးနွေးတဲ့ အခုလက်ရှိကျင့်သုံးနေတဲ့ စနစ်အပြင် ဒီလိုမျိုးကို အပြန်အလှန် ဆွေးနွေးတဲ့စနစ်ကို လုပ်ပေးမယ်ဆိုလို့ရှိရင်တော့ အကျိုးရှိမယ်ဆိုတဲ့ကြောင်းကို လုပ်သင့် လုပ်ထိုက်တယ်လို့ တင်ပြသွားပါတယ်ခင်ဗျာ။ ကျွန်တော်တို့အနေနဲ့လည်း လွှတ်တော်ကိုယ်စားလှယ်ကြီး များနှင့် ပြည်ထောင်စုအဆင့်ပုဂ္ဂိုလ်များ အပြန်အလှန်ဆွေးနွေးခြင်းအားဖြင့် ကျွန်တော်တို့ မူဝါဒပိုင်းဆိုင်ရာမှာ နားလည်မှု မြင့်တက်လာမှာ ဖြစ်တဲ့အတွက် ဒီဟာကတော့ လုပ်သင့်လုပ်ထိုက်တယ်လို့ မြင်ပါတယ်။ ကျွန်တော်တို့ ဗဟိုဘဏ်အနေနဲ့လည်း ဖိတ်ကြားခြင်းခံရမယ်ဆိုလို့ရှိရင် လာရောက်ဆွေးနွေးသွားမယ် ဆိုတဲ့အကြောင်း တင်ပြပါရစေခင်ဗျာ။ နာယကကြီးခင်ဗျာ။ ဆက်လက်ပြီးတော့ကျွန်တော်တို့ ဒေါက်တာဦးကြွယ်ကြွယ်အနေနဲ့ မြန်မာနိုင်ငံတော်ရဲ့ အခွန်အကောက်ရငွေနဲ့ ဂျီဒီပီအချိုးဟာ အရှေ့တောင်အာရှနိုင်ငံများထဲမှာ အနည်းဆုံးဖြစ်နေတဲ့အတွက် ရသင့်ရထိုက်တဲ့ အခွန်ငွေများ တိုးတက်ရရှိအောင် လုပ်ဆောင်ပြီးတော့ ဘတ်ဂျက်လိုငွေကို ဖြည့်တင်း သွားသင့်ကြောင်း ဆွေးနွေးချက်ကိုလည်း ကျွန်တော်တို့အနေနဲ့ အများကြီးကြို ဆိုပါတယ်။ ဒီကျွန်တော်တို့ မြန်မာပြည်အနေနဲ့ က အခွန်အကောက်ရငွေဟာ အတော်ကိုနည်းပါးတဲ့ အခြေအနေရှိတဲ့အခါမှာ ကျွန်တော်တို့ သုံးစွဲနိုင်မှုရော၊ သုံးစွဲတဲ့အခြေအနေမှာ မသုံးမဖြစ် သုံးစွဲရတဲ့အခါမှာ ကျွန်တော်တို့ ဗဟိုဘဏ် ကနေချေးယူရတဲ့ အခြေအနေရော ဖြစ်တဲ့အတွက် ကျွန်တော်တို့ အခွန်အကောက် တိုးမြှင့်ရရှိဖို့ကတော့ ခိုင်ခိုင်မာမာလုပ်သင့်တဲ့ လုပ်ငန်းလို့ပဲ ကျွန်တော်တို့ ထောက်ခံတင်ပြဆွေးနွေးလိုပါတယ်။ လွှတ်တော်ကိုယ်စားလှယ်တော်ကြီး ဦးခင်ချိုရဲ့ ဆွေးနွေးချက်မှာတော့ခင်ဗျာ။ ၂၀၁၈-၂၀၁၉ ဘဏ္ဍာရေးနှစ် ရသုံးငွေစာရင်းရေးဆွဲစဉ်ကဆိုရင် တစ်ဒေါ်လာကို ၁,၃၈၀ ကျပ်နဲ့ တွက်ချက်ထားသဖြင့် ယခု ပေါက်ဈေးအရဆို တစ်ဒေါ်လာကို ကျပ် ၁၅၀ လောက်ပိုလာတာ ဖြစ်တဲ့အတွက် ပြည်ပချေးငွေ ပမာဏဟာ မြန်မာကျပ်ငွေပမာဏနဲ့ နှိုင်းယှဉ်ရင် များလာတယ်ဆိုတဲ့အကြောင်းကို ထောက်ပြဆွေးနွေး သွားပါတယ်။ အဲဒီတော့ ဒီအချက်ကလည်း မှန်ကန်တဲ့အချက်ပါပဲ။ ကျွန်တော်တို့အနေနဲ့ အခွန်အကောက် ရငွေတွေ မလုံလောက်တဲ့အတွက် နိုင်ငံတော်ဘတ်ဂျက်တွေ ဖြည့်ဆည်းတဲ့အခါမှာ ပြည်ပချေးငွေ တချို့ကို ရယူတယ်။ ရယူတဲ့အခါမှာ ကျွန်တော်တို့ ငွေလဲလှယ်မှု ပြောင်းလဲတဲ့အခါမှာ ပြည်ပချေးငွေဟာ ကျွန်တော်တို့ ပြည်တွင်းငွေပမာဏနဲ့ဆိုရင် အတိုးများလာတာ ဖြစ်ပါတယ်။ အဲဒီအတွက်ကြောင့်မို့ ဝန်ထုပ်ဝန်ပိုး မဖြစ်စေဖို့အတွက် ကျွန်တော်တို့အနေနဲ့ ဒါကို သတိပြုပြီးတော့ ဆောင်ရွက်ဖို့လိုတဲ့ အကြောင်းလည်း ထပ်ဆင့်ဆွေးနွေးလိုပါတယ်ခင်ဗျ။ နာယကကြီးခင်ဗျာ။ လွှတ်တော်ကိုယ်စားလှယ်တော်ကြီး ဦးသန်းစိုးကတော့ ဗဟိုဘဏ်က ဥပဒေ ပိုင်းဆိုင်ရာမှာ ဥပဒေပိုင်းဆိုင်ရာက ကိုက်ညီတယ်ဆိုသော်လည်း ဗဟိုဘဏ်က ချေးငွေယူခြင်းဟာ Monetary နဲ့ Fiscal Policy မှာ ဘယ်လောက်ထိ အကျိုးသက်ရောက်မှု ဖြစ်နိုင်သလဲဆိုတာကို အကြံပြု ရန်နဲ့ ဗဟိုဘဏ်က ဒီ Monetary Tools တွေလုပ်ရမယ့်အစား ဘတ်ဂျက်လိုငွေကို ဖြည့်နေရတဲ့အတွက် ဗဟိုဘဏ်အနေနဲ့ ဒီပြဿနာကြီးကိုပဲ ထိန်းနေရသလား ဘယ်နေရာမှာ သွားပြီးတော့ Impact ဖြစ်သလဲ ဆိုတာကို Monetary Data, Fiscal Data တွေနဲ့ ပြပြီးတော့ ရှင်းပြပေးပါလို့ ဆွေးနွေးလိုပါတယ်။ အဲဒီတော့ ကျွန်တော်တို့အနေနဲ့တော့ ပထမအချက်အနေနဲ့ Monetary Policy Tools တွေကတော့ ၃ ခု ရှိပါတယ်ခင်ဗျ။ ပထမဆုံးဆွေးနွေးလိုတဲ့အချက်ကတော့ ဒီ Sterilization Policy ခေါ်တဲ့ ကျွန်တော်တို့ Open Market ကနေပြီးတော့ ဈေးကွက်ထဲမှာ ကျွန်တော်တို့ ငွေဝင်ဝယ်ပြီးတော့ ငွေတွေကို ဘယ်လို ပြန်နုတ်သိမ်းတယ်ဆိုတဲ့ အစီအစဉ် ဖြစ်ပါတယ်။ ကျွန်တော်တို့ဘက်ကနေပြီးတော့ ဗဟိုဘဏ်ဘက်ကနေပြီးတော့ ဘဏ္ဍာအခွန်ကို ငွေထုတ်ချေးတဲ့ အခါမှာ ငွေအသစ်ဖြစ်ပါတယ်။ ဒီလိုငွေအသစ်ဖြစ်လာတဲ့အတွက် ဖြစ်နိုင်တဲ့အခြေအနေဟာ ပြည်တွင်းမှာ ငွေဖောင်းပွမှုနှုန်းဖြစ်လာနိုင်ပါတယ်။ တချိန်တည်းမှာလည်း ကျွန်တော်တို့က ဘဏ္ဍာအခွန်ကနေပြီးတော့ အတိုးရရှိတာ ဖြစ်ပါတယ်။ အဲဒီတော့ ကျွန်တော်တို့က ရရှိတဲ့အတိုးတွေကို ကျွန်တော်တို့ အသုံးပြု ပြီးတော့ ဘာလုပ်လဲဆိုတော့ ကျွန်တော်တို့ ဒီဘဏ်တွေကို ကျွန်တော်တို့အနေနဲ့ Deposit ကို ဗဟိုဘဏ်ကို လာအပ်ပြီဆိုရင် အတိုးဘယ်လောက်ပေးမလဲ ဆိုတာကို ကျွန်တော်တို့အနေနဲ့ အပြိုင်အဆိုင်လုပ်ပြီးတော့ Auction လုပ်ပြီးခေါ်ပါတယ်ခင်ဗျ။ အဲဒီတော့ ဘဏ်တွေအနေနဲ့ ဒီထဲမှာ အတိုးနှုန်း အနည်းဆုံးယူတဲ့ ဘဏ်တွေကို ရွေးချယ်ပြီးတော့ Deposit Auction အနေနဲ့ ကျွန်တော်တို့က သူတို့အပ်ငွေကို လက်ခံပြီး အတိုးပြန်ပေးပါတယ်။ အဲဒီနည်းအားဖြင့် ကျွန်တော်တို့ စီးပွားရေး Economy ထဲမှာရှိနေတဲ့ ဘဏ်ပြင်ပမှာ ရောက်နေတဲ့ငွေကို ကျွန်တော်တို့ ပြန်ပြီးတော့ ဘဏ်ထဲကို ပြန်ရောက်လာအောင် လုပ်ခြင်းဖြစ်ပါတယ်။ အဲဒီအတွက် ဒီ Slide မှာ ကျွန်တော်တို့ ပြထားတာတွေ ပြီးခဲ့တဲ့ ဒီ ၆ လပတ်မှာဆိုရင် ကျွန်တော်တို့ စုစုပေါင်း ၄ ထရီလီယံကျော်ကို ကျွန်တော်တို့ သိမ်းဆည်းနိုင်ခဲ့ပြီးတော့ အတိုးပမာဏအားဖြင့် ၆.၉ ဘီလီယံ ကျွန်တော်တို့ သုံးခဲ့ပါတယ်။ အခုလက်ရှိ ၂၀၁၈-၂၀၁၉ ဘဏ္ဍာရေးနှစ်မှာဆိုရင် ကျွန်တော်တို့ ပြီးခဲ့တဲ့ အောက်တိုဘာလမှစတဲ့ ဘဏ္ဍာရေးနှစ်မှာဆိုရင် ကျွန်တော်တို့ အခုထက်ထိ ၂.၄ ထရီလီယံလောက် ကျွန်တော်တို့ သိမ်းပြီးဖြစ်ပါတယ်။ သိမ်းပြီးတဲ့အခါမှာ ကျွန်တော်တို့ အဲဒီအတွက်လည်း အတိုးစရိတ်က ၅.၆ ဘီလီယံလောက် သုံးပြီး ဖြစ်ပါတယ်။ အဲဒီတော့ ဒီအတွက် ကျွန်တော်တို့က တစ်ဖက်က ငွေအသစ်ဖြစ်တာ မှန်ပေမယ့် တစ်ဖက်ကလည်း ကျွန်တော်တို့အနေနဲ့ ပြန်လည်သိမ်းဆည်းနေတဲ့ ပမာဏရှိပါတယ်။ ဒီလို ပြန်လည်သိမ်းဆည်းနေတဲ့ ပမာဏဟာ ကျွန်တော်တို့ ထွက်တဲ့ပမာဏနဲ့ နှိုင်းယှဉ်ရင်တော့ နည်းပါးနေပါသေးတယ်။ ဒီအတွက်လည်း ကျွန်တော်တို့အနေနဲ့ ငွေအခြေအနေလိုအပ်တာနဲ့ အမျှ ပိုပြီးတော့ ငွေဖောင်းပွမှုအခြေအနေတွေကို ကျွန်တော်တို့ လေ့လာလျက်ရှိပြီးတော့ အခြေအနေလိုအပ်တာနဲ့အမျှ ကျွန်တော်တို့ ကပိုပြီးတော့ ဒါကို Deposit Auction တွေကို ပိုပြီးခေါ်သွားမှာ ဖြစ်ပါတယ်။ ဒါကတော့ ကျွန်တော်တို့ ထွက်လာတဲ့ ငွေအသစ်ဖြစ်လာတဲ့ ဥစ္စာကို ကျွန်တော်တို့က ငွေအသစ်ကို တစ်ခါတည်းပြန်ပြီးတော့ ကျွန်တော်တို့ ပိုးသတ်သလိုပေါ့ Sterilize ဖြစ်အောင်လုပ်ပြီးတော့ ကျွန်တော်တို့ ပြည်တွင်းထဲကို ပြန်ဝင်အောင် ဘဏ်စနစ်ကို ပြန်ဝင်အောင်လုပ်တဲ့ အခြေအနေကို ကျွန်တော်တို့ တင်ပြတာဖြစ်ပါတယ်။ နောက်တစ်ခုကတော့ Result Requirement နဲ့ ကျွန်တော်တို့ ၂၀၁၅-၁၆မှာဆိုရင် Result Requirement ပုံစံအသစ်နဲ့ ၅ ရာခိုင်နှုန်းကို ဘဏ်များကို ကျွန်တော်တို့ ဗဟိုဘဏ်မှာ လာရောက်ပြီး အပ်နှံထားစေပါတယ်။ ဒီဥစ္စာလည်း ဘဏ်များက တိတိကျကျ လိုက်နာလျက်ရှိပါတယ်။ မလိုက်နာတဲ့ ဘဏ်ဆိုရင် ဒဏ်ငွေချက်ချင်းရိုက်ပြီးတော့ လိုက်နာအောင် ဆောင်ရွက်တာ ဖြစ်ပါတယ်။ နောက်ဆုံးတစ်ခုကတော့ Interest Rate Policy ဖြစ်ပါတယ်။ ဒီဟာကတော့ ပိုပြီးတော့ ဒီအစီအစဉ်အားလုံးထဲမှာ တော်တော်လေး အရေးကြီးတဲ့ Policy ဖြစ်ပါတယ်။ ဒီအတိုးနှုန်းကို ကျွန်တော်တို့ ဘယ်လိုသတ်မှတ်မလဲဆိုတာနဲ့ ပတ်သက်လို့ပါ။ အဲဒီတော့ အခုဆိုရင်တော့ အတိုးနှုန်းကို ပြီးခဲ့တဲ့ ဇန်နဝါရီလ ၃၀ ရက်နေ့က စပြီးတော့ အတိုးနှုန်းကို အရင်ကဆိုရင် ၈ ရာခိုင်နှုန်းဟာ အနည်းဆုံး အတိုးနှုန်း ပေးရမှာဖြစ်ပြီး ၁၃ ရာခိုင်နှုန်းဟာ အများဆုံးကောက် နိုင်တဲ့ အတိုးဖြစ်ပါတယ်။ အခုအခါမှာ ၁၃ ရာခိုင်နှုန်းအတိုးကနေပြီးတော့ ကျွန်တော်တို့ အနေနဲ့ ၁၆ ရာခိုင်နှုန်းကို တကယ်လို့ Collateral မရှိတဲ့ အာမခံမပါတဲ့ အကြွေးဆိုလို့ရှိရင် ၁၆ ရာခိုင်နှုန်းအထိ တိုးမြှင့်ပြီးတော့ ကောက်ခံခွင့် ကျွန်တော်တို့ ဇန်နဝါရီ ၃၀ ရက်နေ့မှာ ခွင့်ပြုခဲ့ပါတယ်။ ဒီဥစ္စာကလည်း Interest Rate ကို ဒီလိုအပြောင်းအလဲ လုပ်တဲ့ ဥစ္စာကလည်း ကျွန်တော်တို့အနေနဲ့ ရုတ်ချည်း အပြောင်းအလဲလုပ်ရင် နိုင်ငံတကာအတွေ့အကြုံများအရ အခက်အခဲများ ဖြစ်နိုင်တဲ့အတွက် အထူးသဖြင့် ဘဏ္ဍာရေး အခက်အခဲတွေဖြစ်ခဲ့တာ တောင်အမေရိက ကစပြီးတော့ ကျွန်တော်တို့ ဒီဘက်က အင်ဒိုနီးရှားအဆုံး ကျွန်တော်တို့ အများကြီးတွေ့ခဲ့ရပါတယ်။ အဲဒါကြောင့်မို့ ဒီဟာတွေကို ကျွန်တော်တို့ တဖြည်းဖြည်းနဲ့ Partial Liberalization နဲ့ခေါ်တဲ့ အတွက်ကြောင့်မို့ တဖြည်းဖြည်းနဲ့ ပြောင်းလဲယူရတဲ့ အနေအထား ဖြစ်ပါတယ်။ အဲဒီတော့ ဒီဥစ္စာကတော့ ကျွန်တော်တို့ အခြေအနေတည်ငြိမ်တာနဲ့အမျှလည်း Interest Rate Liberalization ကလည်း တဖြည်းဖြည်းနဲ့ ပိုပြီးတော့ ဖြစ်လာပြီးတော့ ဈေးကွက်နှုန်းထားကို နောက်ဆုံး ကျွန်တော်တို့ နီးစပ်အောင် ရောက်ရှိသွားမယ်ဆိုတဲ့အကြောင်းကို ဆောင်ရွက်သွားမယ်ဆိုတဲ့အကြောင်းကို ကျွန်တော်တို့ တင်ပြလို ပါတယ်။ ဒါကတော့ Medium Term မှာ ုယူပြီးမှ လုပ်မှဖြစ်မယ့် အနေအထား ဖြစ်ပါတယ်။ တစ်ဖက်ကလည်း ဒီလိုလုပ်မယ်ဆိုလို့ရှိရင် ဘဏ္ဍာအခွန်က ကျွန်တော်တင်ပြသွားခဲ့သလိုပဲ အတိုးနှုန်း များလည်း မြင့်တက်လာနိုင်တဲ့အတွက် ကျွန်တော်တို့အနေနဲ့ အခွန်ကောက်ခံရရှိမှု အခြေအနေနဲ့လည်း နှိုင်းယှဉ်ပြီးတော့ လုပ်ရတဲ့အနေအထား ဖြစ်ပါတယ်။ နာယကကြီးခင်ဗျာ။ ကျွန်တော်တို့ ဦးသန်းစိုးတင်ပြသွားတဲ့အချက်မှာပဲ စီးပွားရေးလုပ်ငန်းရှင် များဟာ ဘဏ်တိုးနှုန်းကိုချဖို့ လိုအပ်တဲ့အကြောင်း တင်ပြတဲ့အကြောင်းနဲ့ ဒီဘဏ်တိုးနှုန်းကို ချနိုင်မှသာ ကျွန်တော်တို့ရဲ့ ရင်းနှီးမြှုပ်နှံမှု တိုးပွားလာမယ့်အကြောင်း၊ နောက်ပြီးတော့ အလုပ်အကိုင်တွေ ရရှိသွားမယ့် အကြောင်း တင်ပြသွားပါတယ်။ တစ်ဖက်ကလည်း ကျွန်တော်တို့အနေနဲ့ ဦးသန်းစိုးကပဲ တစ်ဖက်ကလည်း ဘဏ်တွေမှာ စုဆောင်းငွေတွေ နည်းပါးနေတဲ့အတွက် စုဆောင်းငွေတွေတက်လာဖို့ လိုတယ်ဆိုတဲ့ အကြောင်း ကိုလည်း ကျွန်တော်တို့ တင်ပြသွားပါတယ်။ ဒီရည်ရွယ်ချက် ၂ ခုလုံးကတော့ ကောင်းတဲ့ ရည်ရွယ်ချက် တွေတော့ ဖြစ်ပါတယ်။ သို့သော် တစ်ဖက်ကတော့ ရည်မှန်းချက် ၂ ခုကို တစ်ပြိုင်တည်းတော့ ရရှိနိုင်မှာ မဟုတ်ပါဘူး။ ဟိုဘက်က အတိုးနှုန်းချလိုက်ရင်တော့ လုပ်ငန်းရှင်တွေကတော့ နှစ်သက်ကြမှာ ဖြစ်ပါတယ်။ သို့သော် ပြည်သူလူထုကတော့ ဘဏ်ထဲမှာစုမှာ မဟုတ်ပါဘူး။ ဘဏ်ထဲကစုမယ့်အစား ဒီအပြင်နေရာမှာ သွားပြီး တော့ ရွှေဝယ်မယ်၊ ငွေဝယ်မယ်၊ မြေဝယ်မယ်ဆိုတဲ့ လမ်းကြောင်းကို ပြန်ရောက်လာမှာ ဖြစ်ပါတယ်။ အဲဒီအခါကျတော့ အတိုးနှုန်းချတော့ လူတွေကချေးချင်သော်လည်း ဘဏ်တွေအနေနဲ့ ချေးနိုင်ပါ့မလား ဆိုတာ ကျွန်တော်တို့အနေနဲ့ ကျွန်တော်တို့ အတွေ့အကြုံအရတော့ မလွယ်လှဘူးလို့ ကျွန်တော်တို့ ထင်ပါ တယ်။ အဲဒီတော့ ဒီနှစ်ခုကတော့ တစ်ချိန်တည်းမှာပဲ ဆောင်ရွက်လို့မရတဲ့ အနေအထားရှိပါတယ်။ အဲဒီတော့ အဓိကအားဖြင့်ကတော့ ကျွန်တော်တို့အနေနဲ့ အဓိကကျတဲ့အချက်ကတော့ စုဆောင်း သူများရရှိတဲ့ အတိုးနှုန်းအမှန် တကယ့် Real Interest Rate သည် ကျွန်တော်တို့ အခုရနေတဲ့ အတိုးနှုန်း သည် Nominal Interest ဖြစ်ပါတယ်။ Nominal Interest ကို ကျွန်တော်တို့ရဲ့ ငွေဖောင်းပွမှုနှုန်းကို နုတ်လိုက်ရင်လည်း တကယ့် Real Interest Rate ရပါမယ်။ ဒီ Real Interest Rate တွေဟာ Positive Real Interest Rate အပေါင်းလက္ခဏာဖြစ်ဖို့ လိုပါတယ်ခင်ဗျ။ ဒီဟာကို ကျွန်တော်တို့ အဲဒီလိုဖြစ်ဖို့ အတွက်မှာ တကယ်တမ်းကျတော့ တစ်ဖက်ကနုတ်ယူရတဲ့ဟာက Inflation ဖြစ်တဲ့အတွက် Inflation ကို ငွေဖောင်းပွမှုနှုန်းကို ကျွန်တော်တို့ ချနိုင်ဖို့လိုပါတယ်။ ငွေဖောင်းပွမှုနှုန်းကို ချနိုင်ဖို့ အတွက်ဆိုတာလည်း ခုနပြောတဲ့ အခွန်အကောက်ရမှသာ ကျွန်တော်တို့အနေနဲ့ ဗဟိုဘဏ်က ငွေချေးနေမှုကို လျှော့ချမှာ ဖြစ်တဲ့ အတွက် အခွန်အကောက်ရရှိမှုနဲ့လည်း သက်ဆိုင်နေတယ်ဆိုတဲ့ အကြောင်းကိုလည်း တင်ပြပါရစေခင်ဗျာ။ အဲဒီတော့ ကျွန်တော် နောက်တစ်ချက်က ကျွန်တော်တို့ ပြန်လည်ဆွေးနွေး တင်ပြချင်တဲ့ အချက် ကတော့ ဒီ Money Supply နဲ့ GDP Ratio ဟာ အထူးသဖြင့် တက်လာတဲ့အတွက် ဒီဥစ္စာ ကြောက်စရာ ကောင်းတဲ့ အခြေအနေ ဖြစ်တယ်လို့ ကျွန်တော်တို့ ဆွေးနွေးသွားပါတယ်။ ဆရာဦးသန်းစိုးပဲ ဆွေးနွေး gs:closušampil sòcos? Money Supply $. GDP Ratio m malecosso sdåsoos:od အတိုင်းပဲ ဒီ ၂၀၁၃-၂၀၁၄ မှာ ၄၂ ရာခိုင်နှုန်းကနေပြီးတော့ ၂၀၁၇-၂၀၁၈ ပြီးခဲ့တဲ့ ၆ လပတ်ဘတ်ဂျက်မှာ ဆိုရင် ၅၈ ရာခိုင်နှုန်း ဖြစ်တဲ့အတွက် ၅ နှစ်အတွင်းမှာတော့ ဒီ ကျွန်တော်တို့ Money Supply to GDP Ratio ဟာ တက်လာပါတယ်။ အဲဒီတော့ ဒီဟာ M2 ကို ကျွန်တော်တို့ ပြောနေရတဲ့ကိစ္စဟာ M2 သည် Broad Money ဖြစ်ပါတယ်။ ဆိုတော့ M2 မှာ ဘာပါလာလဲဆိုရင် စုဆောင်းငွေ၊ အပ်ငွေတွေ ပါလာပါတယ်။ Time Deposit ဆိုတဲ့ ်းအပ်ငွေတွေ ပါလာပါတယ်။ အဲဒီတော့ ဒီ M2 များတိုင်းသာ ကျွန်တော်တို့ အနေနဲ့ စိတ်ပူစရာလားဆိုတော့ ကျွန်တော်တို့ ဆွေးနွေးလိုပါတယ်ခင်ဗျ။ ဆိုတော့ M1 များတာကတော့ ကျွန်တော်တို့ ဆွေးနွေးစရာရှိပါတယ်။ M1 များတာကတော့ စိတ်ပူစရာရှိပါတယ်။ သို့သော် M2 မှာ Saving Tax as: lososasun Time Deposit cozolcoso saozas Cosmopopcoz sədog စုငွေများလာတာကို ကျွန်တော်တို့အနေနဲ့ စိုးရိမ်စရာဖြစ်ပါသလားဆိုတာ ကျွန်တော်တို့ စဉ်းစားစရာ ဖြစ်ပါတယ်။ နောက်တစ်ခုကတော့ ကျွန်တော်တို့တိုင်းပြည်မှာတော့ M2 ထိပဲတွက်ထားပြီးတော့ M3 တို့၊ M4 တို့ ကျွန်တော်တို့ မတွက်ပါဘူး။ ဘာလို့လဲဆိုတော့ M3 မှာဆိုရင် ကျွန်တော်တို့ Negotiable စတဲ့ Certificate of Deposit cycator salo$sacyệcope:2701 Last Denomination aộon malscossos. တစ်သန်းအထက်ရှိတဲ့ ကျွန်တော်တို့ ရောင်းဝယ်လို့ရတဲ့ Certificate of Deposit တွေ ဘာတွေပါ ပါလာတာဖြစ်ပါတယ်။ နောက်ပြီးတော့ ကျွန်တော်တို့ ဒီဟာတွေကလည်း Certificate of Deposit တွေ ထွက်လာတဲ့ကိစ္စကလည်း ကျွန်တော်တို့အတွက် ဆိုးကျိုးရှိတယ်လို့ ဒီအပြင်နိုင်ငံတွေမှာလည်း ရှိပါတယ်။ ကျွန်တော်တို့ဆီမှာတော့ မရှိသေးပါဘူး။ အဲဒီတော့ ဒီဟာတွေက ဆိုးကျိုးလို့ ကျွန်တော်တို့အနေနဲ့ ဆိုဖို့ ခက်ပါတယ်။ ဆိုတဲ့သဘောကတော့ ဒီ M1 ရဲ့ အထက်ကရှိတဲ့ MC အားလုံးသည် ကျွန်တော်တို့က Financial Intermediation Ycatos Casozê:grãos Financial Sector swoosos အားကောင်းလာသလဲ၊ ဘယ်လောက် ကြီးမားလာသလဲဆိုတာကို ပြသရမှာဖြစ်ပါတယ်။ ဒီနေရာမှာ ထည့်မတွက်တဲ့အချက်တွေက ဥပမာဆိုလို့ရှိရင် ကျွန်တော်တို့ ဘုရင့်နောင်ဈေးမှာ ဒီ လယ်ထွန်စက်တွေ ဈေးရောင်းတဲ့အခါမှာ ကျွန်တော်တို့ Higher Purchase နဲ့ ဆိုင်ကနေပြီးတော့ ရောင်းပေးပါတယ်။ သူ့ကိုအရစ်ကျ ပြန်သွင်းရပါတယ်။ ဒါကလည်း Credit တစ်မျိုးပါပဲ။ ဒါကျွန်တော်တို့ MC ထဲမှာ ထည့်မတွက်ပါဘူး။ သို့သော် ဒီဟာတွေကို ထည့်တွက်လို့ရှိရင်လည်း ထည့်တွက်ဖို့ ကြိုးစားခဲ့ ဖူးတဲ့လူတွေ ရှိပါတယ်။ M7 လောက်ရောက်တဲ့အခါမှာ လက်မြှောက်လိုက်ရပါတယ်။ အဲဒီတော့ ဒီဟာ sozus odfa8:30:@?e@sinqe.com Spil: Financial Intermediation aşca Too Credit ကျွန်တော်တို့ Economy ထဲမှာ Credit ပိုများလာနိုင်တာနဲ့အမျှ၊ ချေးငွေပိုများလာနိုင်တာနဲ့အမျှ ဒီ MC များလာမှာ ဖြစ်ပါတယ်။ အဲဒီတော့ ကျွန်တော်တို့အနေနဲ့ M2 တက်တိုင်း Broad Money Supply တက်တိုင်းတော့ ကျွန်တော်တို့အနေနဲ့ စိတ်ပူစရာမရှိဘူးလို့တော့ ယူဆပါတယ်။ ကျွန်တော်တို့အနေနဲ့ ဥပမာအားဖြင့် ပြောရမယ်ဆိုလို့ရှိရင် ထိုင်းနိုင်ငံမှာဆိုလို့ရှိရင် ဒီ Broad Money to GDP Ratio ကို သူတို့ကတော့ M3 အထိ တွက်ပါတယ်။ Broad Money to GDP Ratio ဟာ ၃၀၀ ကျော်ပါတယ်။ ၃၂၀ လောက် ရှိပါတယ်။ ဗီယက်နမ်မှာ ၂၇၀ ရှိပါတယ်။ ဒါ ၂၀၁ရ ခုနှစ်မှာ နောက်ဆုံးကြည့်ခဲ့တဲ့ အခြေအနေပါ။ ပြီးတော့ ဘင်္ဂလားဒေ့ရှ်မှာတောင်မှ ၁၄၀ ကျော်ရှိပါတယ်။ Broad Money to GDP က။ အဲဒီတော့ ကျွန်တော်တို့ရဲ့ Broad Money to GDPR 58 Percent Goodgaozneme 31m60 cmodorpion အခြေအနေတော့ မဟုတ်ပါဘူး။ အဓိကအားဖြင့် တစ်နည်းအားဖြင့် ဘာတောင်ပြနေသလဲဆိုရင် ကျွန်တော် opo Broad Money to GDP oss licordo de Financial Sector of op:05mq3ac@336$ တောင်မှ ကျွန်တော်တို့ ပြနေပါတယ်။ ကျွန်တော်တို့ အများကြီးလုပ်ဖို့လိုနေတယ်ဆိုတဲ့အကြောင်း ကျွန်တော် တင်ပြလိုတဲ့အကြောင်းပါ။ ကျွန်တော်တို့ နောက်ဆုံးအချက်အနေနဲ့ ကျွန်တော်တို့ ဘဏ္ဍာအခွန်ဝန်ကြီးဌာနကလည်း တင်ပြ သွားတဲ့အချက်ကိုပဲ ကျွန်တော်တို့ ထပ်မံဆွေးနွေးလိုပါတယ်။ အဲဒါကတော့ ကျွန်တော်တို့ဆီက နေပြီးတော့ လိုငွေဖြည့်ဆည်းမှုဟာ ၂၀၁၆-၂၀၁ရ ဘဏ္ဍာရေးနှစ်မှာ လိုငွေဖြည့်ဆည်းမှုဟာ ၂.၃ ဘီလီယံ၊ ပြန်လည် ရင်းနှီးမှုမှာ ၅၁၁ ဘီလီယံ ဖြစ်တဲ့အတွက် အသားတင်ဖြည့်ဆည်းမှုဟာ ၁,၇၈၉ ဘီလီယံ ဖြစ်ပါတယ်။ ၂၀၁၇-၂၀၁၈ ဘဏ္ဍာရေးနှစ်မှာ လိုငွေဖြည့်ဆည်းမှုမှာ ၁,၀၅၀ ဘီလီယံနဲ့ ပြန်လည် ရင်းနှီးမှုဟာ ၃၈၆ ဘီလီယံဖြစ်တဲ့အတွက် အသားတင်ဖြည့်ဆည်းမှု ၆၆၄ ဘီလီယံ ဖြစ်ပါတယ်။ ကျွန်တော်တို့ ပြီးခဲ့တဲ့ ၂၀၁၈ ခုနှစ် ၆ လဘတ်ဂျက်မှာ ၇၄၁ ဘီလီယံ လိုငွေဖြည့်ဆည်းပြီးတော့ အဲဒီ ၇၄၁ ဘီလီယံကိုလည်း ပြန်လည်ရွေးနုတ်သွားတဲ့အတွက် အသားတင်ဖြည့်တင်းမှု မရှိတဲ့အကြောင်းကို ကျွန်တော်တို့ တင်ပြလို ပါတယ်။ အဲဒီတော့ အဲဒီဟာအနေနဲ့ ကြည့်လို့ရှိရင် ကျွန်တော်တို့ ဒီကိန်းဂဏန်းတွေအရ ကျွန်တော်တို့ ကြည့်မယ်ဆိုလို့ရှိရင် ဗဟိုဘဏ်ရဲ့ အရင်ကဖြည့်ဆည်းမှုတွေဟာ အရင်က ၁၀၀ ရာခိုင်နှုန်း ရှိရာက နေပြီးတော့ ပြီးခဲ့တဲ့နောက်ဆုံး ၆ လပတ်မှာဆိုလို့ရှိရင် သုညရာခိုင်နှုန်းရောက်တဲ့ အနေအထား ဖြစ်လာ ပါတယ်။ ဘယ်လိုပဲဖြစ်ဖြစ် ကျွန်တော်တို့ အခြေအနေဟာ တစ်နှစ်နဲ့တစ်နှစ် တိုးတက်နေတယ်ဆိုတာတော့ တွေ့မြင်ရမှာဖြစ်ပါတယ်။ ဒီလိုအခြေအနေတွေကို ကျွန်တော်တို့အနေနဲ့ ရုတ်ချည်းပြောင်းလဲလို့လည်း မဖြစ်နိုင်ပါဘူး။ ရုတ်ခြည်းပြောင်းလဲရင် ကျွန်တော်တို့မှာ Fiscal Contraction Shock ခေါ်တဲ့ ရုတ်တရက်အစိုးရက ငွေမသုံးတဲ့အခါမှာ ကျွန်တော်တို့ ဥပမာပြလို့ရှိရင် ဒီ ရွှေနံ့သာရွာက လူတွေတောင် အလုပ်မရှိဖြစ်သွားနိုင်ပါတယ်။ ကျွန်တော်တို့အဖြစ်က အစိုးရငွေသုံးတာကို ရုတ်တရက်ကြီး ကျွန်တော်တို့ လျှော့ချလိုက်လို့မရပါဘူး။ အဲဒီတော့ အစိုးရဘက်က တစ်ဖက်ကလည်း ဘဏ္ဍာအခွန်ဝန်ကြီးဌာနအနေနဲ့ တစ်ဖက်ကလည်း ကျွန်တော်တို့ ပြည်တွင်းက ပြည်တွင်းဈေးကွက်မှာ Open Market မှာ ငွေချေးယူမှုတွေ ဖြစ်လာနိုင်တာနဲ့ အမျှ ကျွန်တော်တို့ ဗဟိုဘဏ်ရဲ့ ငွေထုတ်ချေးတာကတော့ လျော့ကျသွားမယ့်အခြေအနေ ရှိတဲ့အကြောင်း ကို ကျွန်တော်တို့အနေနဲ့ ဆွေးနွေးတင်ပြပါရစေခင်ဗျာ။ နာယကကြီးခင်ဗျာ။ ပြည်ထောင်စုအစိုးရအဖွဲ့မှာ ၂၀၁၈-၂၀၁၉ ဘဏ္ဍာရေးနှစ်မှာ ဖြစ်ပေါ်လာမယ့် ပြည်ထောင်စုအစိုးရအပ်ငွေစာရင်းရဲ့ လိုငွေအတွက် ၁,၀၁၆.၈၁၈ ဘီလီယံကို မြန်မာနိုင်ငံတော်ဗဟိုဘဏ်က အစိုးရငွေတိုက်လက်မှတ်များ ဝယ်ယူခြင်းဖြင့် ဖြည့်ဆည်းဖို့အတွက် ချေးငွေရရှိနိုင်ရေးက ကျွန်တော်တို့ မြန်မာနိုင်ငံတော်ဗဟိုဘဏ်ရဲ့ ဥပဒေပုဒ်မ ၉၁(ခ)ပါ ပြဋ္ဌာန်းချက်များနဲ့လည်း ကိုက်ညီတဲ့အတွက် ပြည်ထောင်စုလွှတ်တော်ကနေပြီးတော့ ခွင့်ပြုချက်ရယူပေးဖို့အတွက် လေးစားစွာတင်ပြရင်းနဲ့ ကျွန်တော့ ရှင်းလင်းတင်ပြချက်ကို နိဂုံးချုပ်ပါတယ်။ ကျေးဇူးတင်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အထက်ပါကိစ္စနဲ့ စပ်လျဉ်းပြီး လွှတ်တော်ရဲ့ အဆုံးအဖြတ်ရယူခြင်းကို စက်ခလုတ် အသုံးပြု၍ ဆန္ဒပြုတဲ့နည်းလမ်းနဲ့ ဆောင်ရွက်သွား ထောက်ခံဆန္ဒမဲများရင် သဘောတူ အတည်ပြုပြီး ကန့်ကွက်ဆန္ဒမဲများရင် သဘောမတူကြောင်း ကြေညာမှာ ဖြစ်ပါတယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type="speaker">ထောက်ခံဆန္ဒမဲ (၅၁၃)မဲ၊ ကန့်ကွက်မဲ (၁၆)မဲ၊ ကြားနေမဲ (၂)မဲ ဖြစ်ပါတယ်။</speech>
<speech type="speaker">ထောက်ခံဆန္ဒမဲများတဲ့အတွက် ၂၀၁၈-၂၀၁၉ ခု၊ ဘဏ္ဍာရေးနှစ်အတွင်း ပြည်ထောင်စုအစိုးရအပ်ငွေစာရင်းလိုငွေအား ဖြည့်ဆည်းရန် မြန်မာနိုင်ငံတော်ဗဟိုဘဏ်မှ ချေးငွေရယူရေး ကိစ္စကို လွှတ်တော်က သဘောတူအတည်ပြုကြောင်း ကြေညာပါတယ်။</speech>
</motion>
<motion>
<title>နိုင်ငံတော်သမ္မတထံမှ ပေးပို့ထားသော အာဆီယံတရားသူကြီးချုပ်များ ကောင်စီပဋိညာဉ်စာတမ်းကို အတည်ပြုနိုင်ရေးနှင့် ပါဝင်လက်မှတ်ရေးထိုးနိုင်ရေးကိစ္စနှင့်စပ်လျဉ်း၍ လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၁၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ ပေးပို့ထားတဲ့ အာဆီယံတရားသူကြီးချုပ်များကောင်စီ ပဋိညာဉ်စာတမ်းကို အတည်ပြုနိုင်ရေး နှင့် ပါဝင်လက်မှတ်ရေးထိုးနိုင်ရေးကိစ္စတို့နဲ့ စပ်လျဉ်းပြီး ၈-၃-၂၀၁၉ရက်က ကျင်းပပြုလုပ်ခဲ့တဲ့ ပြည်ထောင်စု လွှတ်တော် အစည်းအဝေးမှာ သက်ဆိုင်ရာပြည်ထောင်စုအဆင့် အဖွဲ့အစည်းဝင်က လွှတ်တော်သို့ ရှင်းလင်း တင်ပြခဲ့ပြီးဖြစ်ပါတယ်။ ယင်းကိစ္စနဲ့စပ်လျဉ်းပြီး ဆွေးနွေးလိုတဲ့ လွှတ်တော်ကိုယ်စားလှယ် အမည်စာရင်းပေးပို့ထားခြင်း မရှိတဲ့အတွက် လွှတ်တော်ရဲ့ အဆုံးအဖြတ်ရယူခြင်းကို ဆက်လက်ဆောင်ရွက်ပါမယ်။ အထက်ပါကိစ္စနဲ့ စပ်လျဉ်းပြီး လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။</speech>
<speech type="speaker">သဘောမတူသူမရှိတဲ့အတွက် အာဆီယံတရားသူကြီးချုပ်များကောင်စီ ပဋိညာဉ်စာတမ်းကို အတည်ပြုနိုင်ရေးနှင့် ပါဝင်လက်မှတ်ရေးထိုးနိုင်ရေးကိစ္စတို့ကို လွှတ်တော်က သဘောတူ အတည်ပြုကြောင်း ကြေညာပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ အစည်းအဝေးကို မိနစ် ၃၀ ခန့် ခေတ္တ ရပ်နားပါမယ်။</speech>
<speech type="mc">။ ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျာ။</speech>
<speech type="mc">အားလုံး ထွက်ခွာနိုင်ကြပါပြီခင်ဗျာ။</speech>
</motion>
<motion>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနဲ့ ဧည့်သည်တော်များခင်ဗျာ။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျာ။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျာ။</speech>
<title>နိုင်ငံတော်သမ္မတထံမှပေးပို့ထားသော မြို့ပြဖွံ့ဖြိုးရေးစီမံကိန်းများဆောင်ရွက်ရန် ဂျပန်နိုင်ငံ၊ အပြည်ပြည်ဆိုင်ရာ ပူးပေါင်းဆောင်ရွက်ရေးအေဂျင်စီထံမှ ဂျပန်ယန်း ၈၂.၂၇၃ ဘီလီယံ ချေးငွေရယူရန်ကိစ္စနှင့်စပ်လျဉ်း၍ သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက လွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၁၄) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ရန်ကုန်တိုင်း ဒေသကြီးနဲ့ မန္တလေးတိုင်းဒေသကြီးအတွင်း လျှပ်စစ်နှင့် စွမ်းအင်ဝန်ကြီးဌာနနဲ့ ရန်ကုန်မြို့တော်စည်ပင် သာယာရေးကော်မတီတို့က တာဝန်ယူဆောင်ရွက်မယ့် မြို့ပြဖွံ့ဖြိုးရေးစီမံကိန်းလုပ်ငန်းများအတွက် ဂျပန် နိုင်ငံ၊ အပြည်ပြည်ဆိုင်ရာပူးပေါင်းဆောင်ရွက်ရေးအေဂျင်စီထံမှ ဂျပန်ယန်း ၈၂.၂၇၃ ဘီလီယံ ချေးငွေရယူရန် ကိစ္စနဲ့စပ်လျဉ်းပြီး ပြည်ထောင်စုလွှတ်တော်ရဲ့ အတည်ပြုချက်ရယူနိုင်ရန် နိုင်ငံတော်သမ္မတထံမှ ပြည်ထောင်စု လွှတ်တော် နာယကထံသို့ နိုင်ငံတော်သမ္မတရုံးရဲ့ ၇-၃-၂၀၁၉ ရက်စွဲပါစာအမှတ်၊ ၃(၁)/၁/သမ္မတရုံးဖြင့် ပေးပို့ထားပါတယ်။ အဆိုပါ ပြည်ပချေးငွေရယူရေးနဲ့စပ်လျဉ်းပြီး ဦးစွာ လျှပ်စစ်နှင့် စွမ်းအင်ဝန်ကြီးဌာန ရှင်းလင်း တင်ပြဖို့ ဖြစ်ပါတယ်။</speech>
<speech><agency id="17">ဒေါက်တာထွန်းနိုင်(ဒုတိယဝန်ကြီး၊ လျှပ်စစ်နှင့်စွမ်းအင်ဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကနှင့် ပြည်ထောင်စုလွှတ်တော် ကိုယ်စားလှယ်များခင်ဗျား။ ကျွန်တော် ကတော့ လျှပ်စစ်နှင့် စွမ်းအင်ဝန်ကြီးဌာနက ဒုတိယဝန်ကြီး ဒေါက်တာထွန်းနိုင် ဖြစ်ပါတယ်။ ယနေ့ကျင်းပပြုလုပ်တဲ့ ပြည်ထောင်စုလွှတ်တော်မှာ ရန်ကုန်တိုင်းဒေသကြီးနဲ့ မန္တလေးတိုင်းဒေသကြီး တို့အတွင်းမှာ ဆောင်ရွက်သွားမည့် မြို့ပြဧရိယာဓာတ်အားဖြန့်ဖြူးရေး တိုးတက်ကောင်းမွန်ရေး စီမံကိန်း နဲ့ပတ်သက်ပြီး ချေးငွေရယူကာ ဆောင်ရွက်သွားမယ့် အစီအစဉ်အား ရှင်းလင်းတင်ပြသွားမှာ ဖြစ်ပါတယ်။ Power Point အသုံးပြုခွင့်ပြုပါရန် ခွင့်ပန်ကြားအပ်ပါတယ်။ ရန်ကုန်တိုင်းဒေသကြီးနှင့် မန္တလေးတိုင်းဒေသကြီးများအတွင်းမှာ နေထိုင်ကြတဲ့ ပြည်သူများနဲ့ စီးပွားရေးလုပ်ငန်းများရဲ့ အနာဂတ်ကာလမှာ ဓာတ်အားတိုးတက်သုံးစွဲလာမှုကို ဖြည့်ဆည်းပေးနိုင်ရန် အတွက် လက်ရှိဓာတ်အားခွဲရုံများအား အင်အားတိုးမြှင့်ခြင်း၊ အဆင့်မြှင့်တင်ခြင်း၊ ဓာတ်အားခွဲရုံအသစ်များ တိုးချဲ့တည်ဆောက်ခြင်းအားဖြင့် လူမှုစီးပွားရေးဘဝတွေ ပိုမိုဖွံ့ဖြိုးတိုးတက်လာစေပြီး နိုင်ငံတော်ရဲ့ စီးပွားရေး ဖွံ့ဖြိုးတိုးတက်မှုကို အထောက်အကူပြုနိုင်ရန်အတွက် စီစဉ်ဆောင်ရွက်ခြင်း ဖြစ်ပါတယ်။ ဂျပန်နိုင်ငံ JICA ချေးငွေယန်း ၈၀၀ ဘီလီယံအောက်မှ ဂျပန်ယန်း ၁၂.၂၈၈ ဘီလီယံဖြင့် ၂၀၁၉-၂၀၂၀ ဘဏ္ဍာရေးနှစ်မှ ၂၀၂၅-၂၀၂၆ ဘဏ္ဍာရေးနှစ်အတွင်းမှာ စီမံကိန်းကိုအပြီးသတ် ဆောင်ရွက်သွားမှာဖြစ်ပါတယ်။ ချေးငွေ ဆိုင်ရာ အချက်အလက်များအနေဖြင့် ချေးငွေပမာဏဂျပန်ယန်း ၁၂.၂၈၈ ဘီလီယံနှင့် ချေးငွေသက်တမ်း မှာ အနှစ် ၄၀၊ ဆိုင်းငံ့ကာလ ၁၀ နှစ်နဲ့ ပြန်လည်ပေးဆပ်ရန်ကာလ နှစ် ၃၀ ဖြစ်ပါတယ်။ အတိုးနှုန်းမှာ ၀.၀၁ ရာခိုင်နှုန်းဖြစ်ပါတယ်။ အဆိုပါချေးငွေ ဂျပန်ယန်း ၁၂.၂၈၈ ဘီလီယံကို ရန်ကုန်တိုင်းဒေသကြီးအတွင်း ဆောင်ရွက်မယ့် လုပ်ငန်းများအတွက် ဂျပန်ယန်း ၅,၀၃၃ သန်းနဲ့ မန္တလေးတိုင်းဒေသကြီးအတွင်း ဆောင်ရွက်မယ့်လုပ်ငန်းများ အတွက် ဂျပန်ယန်း ၃,၉၉၄ သန်း၊ အဆိုပါလုပ်ငန်းများဆောင်ရွက်ရာမှာ စီမံကိန်းကာလအတွင်း ပစ္စည်း ဈေးနှုန်း အတက်အကျ ဖြစ်ပေါ်လာပါက စီမံကိန်းလုပ်ငန်း အနှောင့်အယှက်မဖြစ်စေရန်အတွက် ခန့်မှန်း လျာထားငွေ ဂျပန်ယန်း ၁,၈၆၁ သန်း၊ မမျှော်မှန်းနိုင်သော စရိတ်များအတွက် ဂျပန်ယန်း ၅၄၄ သန်းနှင့် အကြံပေးဝန်ဆောင်မှုလုပ်ငန်းအတွက် ဂျပန်ယန်း ၈၅၆ သန်းအဖြစ် လျာထားတွက်ချက်ထားခြင်း ဖြစ်ပါတယ်။ စီမံကိန်းကို လုပ်ငန်းအစီအစဉ် ၅ ခုခွဲ၍ ဆောင်ရွက်သွားမှာဖြစ်ပြီး ရန်ကုန်တိုင်းဒေသကြီးအတွင်းမှာ ၆၆ ကေဗွီဓာတ်အားခွဲရုံ (၁၀)ရုံနှင့် ၆၆ ကေဗွီ ထရန်စဖော်မာ (၁၈)လုံး၊ ၃၃ ကေဗွီဓာတ်အားခွဲရုံ (၁)ရုံနှင့် ၃၃ ကေဗွီ ထရန်စဖော်မာ (၂)လုံး တည်ဆောက်ခြင်းနှင့် အဆင့်မြှင့်တင်ခြင်းလုပ်ငန်းကို Package (1) အနေဖြင့် ဂျပန်ယန်း ၄.၂၃၃ သန်းဖြင့်လည်းကောင်း၊ ၁၁ ကေဗွီလိုင်း၊ ၄၀၀ ဗို့လိုင်းနှင့် ၁၁.၄ ကေဗွီ ထရန်စဖော်မာများ တပ်ဆင်ခြင်းကို Package(2)အဖြစ် ဂျပန်ယန်း ၄၂၂ သန်းဖြင့်လည်းကောင်း၊ ကောင်းကင် ဓာတ်အားလိုင်းလုပ်ငန်း ဆောင်ရွက်မယ့်ယာဉ်၊ တွင်း ဓာတ်တိုင်များကို စိုက်ထူတည်ဆောက် ပေးနိုင်မည့်ယာဉ်နှင့် ရွေ့လျားဓာတ်အားခွဲရုံများ ဝယ်ယူခြင်းကို Package(3)အဖြစ် ဂျပန်ယန်း ၃၇၈ သန်း ဖြင့်လည်းကောင်း လျာထားသုံးစွဲရန် စီမံထားပါတယ်။ မန္တလေးတိုင်းဒေသကြီးအတွင်းမှာ ၃၃ ကေဗွီ ဓာတ်အားခွဲရုံ (၁၁)ရုံ၊ ၃၃ ကေဗွီ ထရန်စဖော်မာ အလုံး(၂၀) တည်ဆောက်ခြင်းနှင့် ဓာတ်အားခွဲရုံများ အဆင့်မြှင့်တင်ခြင်းလုပ်ငန်း များကို Package (4) အဖြစ်နဲ့ ဂျပန်ယန်း ၃,၇၁၅ သန်း ဖြင့်လည်းကောင်း၊ ၁၁ ကေဗွီ ဓာတ်အားလိုင်း (၈)မိုင်၊ ၄၀၀ ဗို့ ဓာတ်အားလိုင်း (၂၆)မိုင်နှင့် ၁၁ ကေဗွီ ထရန်စဖော်မာအလုံး (၁၀၀) တည်ဆောက်ခြင်းနှင့် အစားထိုး လဲလှယ်ခြင်းလုပ်ငန်းများကို Package(5) အဖြစ် ဂျပန်ယန်း ၂၇၉ သန်းဖြင့်လည်းကောင်း အသီးသီး ဆောင်ရွက်သွားရန် စီစဉ်လျာထားတာ ဖြစ်ပါတယ်။ Package(1)မှာ ဆောင်ရွက်မယ့် စီမံကိန်းလုပ်ငန်းများမှာ အကျုံးဝင်တဲ့ မြို့နယ်များဟာ ဒဂုံ ဆိပ်ကမ်းမြို့နယ်၊ ဗိုလ်တထောင်မြို့နယ်၊ မင်္ဂလာတောင်ညွန့်မြို့နယ်၊ ကျောက်တံတားမြို့နယ်၊ ကမာရွတ်မြို့နယ်၊ ရွှေပြည်သာမြို့နယ်များမှာ ဆောင်ရွက်သွားမှာ ၆၆ ကေဗွီ ဓာတ်အားခွဲရုံ၊ ၃၃ ကေဗွီ ဓာတ်အားခွဲရုံများ cloem ososgos:giqp: AIS Technology . 3220€GC GIS Technology ap:n oso zas: ခွဲရုံတည်ဆောက်ရန် ဆောင်ရွက်မယ့် မြေနေရာအကျယ်အဝန်း အခြေအနေအပေါ်မှာမူတည်ပြီး နည်းပညာ ကို ရွေးချယ်ဆောင်ရွက်သွားမှာဖြစ်ပါကြောင်း တင်ပြအပ်ပါတယ်။ ရန်ကုန်တိုင်းဒေသကြီးအတွင်းမှာ ဆောင်ရွက်သွားမယ့် ဓာတ်အားခွဲရုံများရဲ့ တည်နေရာပြမြေပုံအား တင်ပြထားခြင်းဖြစ်ပါတယ်။ ၆၆ ကေဗွီ AIS ဓာတ်အားခွဲရုံ တည်ဆောက်မယ့် နမူနာပုံစံအား တင်ပြထားခြင်းဖြစ်ပါတယ်။ ၆၆ ကေဗွီ GIS နည်းပညာဖြင့် တည်ဆောက်မယ့် ဓာတ်အားခွဲရုံရဲ့ နမူနာပုံစံကို တင်ပြထားခြင်း ဖြစ်ပါတယ်။ Package(2)အနေဖြင့် အထက်ပါ မြို့နယ် ၆ မြို့နယ်မှာပဲ 11.4 KV Transformer အလုံး ၁၅၀ တပ်ဆင်ခြင်း၊ ၁၁ ကေဗွီ ဓာတ်အားလိုင်း ၁၂ မိုင်ကို SAC ကေဘယ်ကြိုးများဖြင့် လဲလှယ်ခြင်းနှင့် ဓာတ်အားလိုင်း၊ ဖီဒါ ၃ ခုအတွက် ဓာတ်အားလိုင်း ဆက်စပ်ပစ္စည်းများ လဲလှယ်တပ်ဆင်ခြင်း၊ ၄၀၀ ဗို့လိုင်းမှာ ကွန်ကရစ်တိုင် ၁၅၀ လဲလှယ်ခြင်းနှင့် ၄၀၀ ဗို့လိုင်းမိုင် ၄၀ ကြိုးလဲလှယ် ခြင်းများကို ဆောင်ရွက်သွားမှာ ဖြစ်ပါကြောင်း တင်ပြအပ်ပါတယ်။ Package(3)အနေဖြင့် ရန်ကုန်တိုင်းအတွင်းမှာ ဓာတ်အားလိုင်းများကို တည်ဆောက်ရာမှာ မြို့အတွင်းမှာရှိတဲ့လမ်းတွေ လမ်းပိတ်ဆို့မှုကနေ များစွာ်ကြာမှုမရှိဘဲ ရှောင်ရှားနိုင်ရေး၊ ိုအတွင်းမှာ လုပ်ငန်းများ မြန်မြန်ပြီးစီးရေးအတွက် နည်းပညာကိုအသုံးပြု၍ ဆောင်ရွက်နိုင်ရန် အလို့ငှာ တိုင်ထူထရပ်ကား ၄ စီး၊ Truck Mounted Aerial Work Vehicle ၄ စီးနဲ့ (၃၃/၁၁-၆.၆) ကေဗွီ ၁၀ အမ်ဗွီအေ ရွေ့လျားဓာတ်အားခွဲရုံပါတဲ့ ယာဉ်များကို ဝယ်ယူသွားရန် စီစဉ်လျာထားပါတယ်။ တင်ပြပါပုံကတော့ ရွေ့လျားဓာတ်အားခွဲရုံ Mobile sub-station ရဲ့ နမူနာပုံအား တင်ပြထားခြင်း ဖြစ်ပါတယ်။ နောင်တစ်ချိန်မှာ ပင်မဓာတ်အားခွဲရုံအချို့နှင့် ၃၃ ကေဗွီဓာတ်အားခွဲရုံအချို့ ချို့ယွင်းသွားပါက ဓာတ်အား စဉ်ဆက်မပြတ်ရန် အမြန်ဆုံးပေးနိုင်ရန်အလို့ငှာ ပြုပြင်နေဆဲရွေ့လျားဓာတ်အားခွဲရုံ များကို ယာယီအစားထိုးပြီး ပြည်သူလူထုနဲ့ စီးပွားရေးလုပ်ငန်းတွေ စဉ်ဆက်မပြတ် ဓာတ်အားရရှိရေး အတွက် ကြိုးပမ်းဆောင်ရွက်ရန် ဝယ်ယူရခြင်းဖြစ်ပါတယ်။ တင်ပြပါပုံကတော့ ကွန်ကရစ်တိုင်များကို တည်ဆောက်ပြီး အဲဒီကွန်ကရစ်တိုင်တွေအပေါ်မှာ ဓာတ်အားလိုင်းတွေ တည်ဆောက်ခြင်း၊ ကြိုးများ ကောင်းကင်မှာရှိတဲ့ ကြွေသီးများ စစ်ဆေးပြုပြင်ခြင်း qoc$:qp:o caosègodnosan go oulang cqpoos:od Truck Mounted Aerial Work Vehicle များဖြစ်ပါတယ်။ တင်ပြပါပုံကတော့ ကွန်ကရစ်တိုင်များကို ကျင်းတူးခြင်း၊ တိုင်ထူခြင်းလုပ်ငန်းများကို လူအင်အားဖြင့် ဆောင်ရွက်ခြင်းအစား စက်အင်အားဖြင့် ဆောင်ရွက်ခြင်းက ပိုမိုလျင်မြန်ပြီး ပိုမိုစနစ်ကျမှာ ဖြစ်တဲ့အတွက်ကြောင့် တည်ဆောက်ရေးလုပ်ငန်းများ မြန်ဆန်အောင်အတွက် အလို့ငှာ ဝယ်ယူသွားရန်လျာထားတဲ့ ယန္တရား များကို တင်ပြခြင်းဖြစ်ပါတယ်။ မန္တလေးတိုင်းအတွင်းမှာ အကောင်အထည်ဖော်ဆောင်ရွက်မယ့် Package(4)အနေဖြင့် မဟာအောင်မြေ မြို့နယ်၊ ချမ်းအေးသာဇံ၊ အောင်မြေသာဇံ၊ ချမ်းမြသာစည်နှင့် ပြည်ကြီးတံခွန်မြို့နယ်များအတွင်းမှာ ၃၃/၁၁ ကေဗွီ ဓာတ်အားခွဲရုံ (၁၁) ရုံတည်ဆောက်သွားမှာ ဖြစ်ပါတယ်။ မန္တလေးတိုင်းဒေသကြီးအတွင်း ဆောင်ရွက်သွားမယ့် ဓာတ်အားခွဲရုံများရဲ့ အသေးစိတ်လုပ်ငန်းများအား တင်ပြထားပြီး ၎င်းတို့၏ ခွဲရုံများရဲ့ တည်နေရာပြမြေပုံများကို ဆက်လက်တင်ပြထားခြင်း ဖြစ်ပါတယ်။ Package (5) အနေဖြင့် 11.4 KV ၂၀၀ ကေဗွီအေ ထရန်စဖော်မာအလုံး ၁၀၀ တပ်ဆင်ခြင်း၊ ၁၁ ကေဗွီဓာတ်အားလိုင်းမှာ SAC ကေဘယ်လ်ကြိုးများဖြင့် ၈ မိုင် အစားထိုးလဲလှယ်ခြင်း၊ ဓာတ်အားလိုင်း ဖီဒါ ၂ ဖီဒါ အတွက် ဆက်စပ်ပစ္စည်းများ တပ်ဆင်ခြင်းနဲ့ ၄၀၀ ဗို့လိုင်းများတွင် ကွန်ကရစ်တိုင် ၁၀၀ ဖြင့် လဲလှယ်ခြင်းနှင့် ၄၀၀ ဗို့လိုင်းများမှာ ကြိုးများအစားထိုးလဲလှယ်ခြင်း ၂၆ မိုင် အရှည်လုပ်ငန်းများကို ဆောင်ရွက်သွားရန် စီစဉ်လျာထားတာ ဖြစ်ပါတယ်။ စီမံကိန်းအကောင်အထည်ဖော်ဆောင်ရွက်မည့် ရန်ကုန်တိုင်းဒေသကြီးအတွင်းရှိမြို့နယ် (၆)မြို့နယ် နှင့် မန္တလေးတိုင်းဒေသကြီးအတွင်းရှိ မြို့နယ် (၅)မြို့နယ်အတွင်းမှာ နေထိုင်ကြသော အိမ်ထောင်စုဦးရေ ၃ သိန်းကျော်နှင့် ထိုဒေသကြီးအတွင်းမှာရှိတဲ့ စီးပွားရေးလုပ်ငန်းများ၊ စက်မှုလုပ်ငန်းများအတွက် လျှပ်စစ် ဓာတ်အားပေးနေတဲ့ ဓာတ်အားခွဲရုံများရဲ့ တပ်ဆင်အင်အားကို တိုးတက်လာစေမှာဖြစ်ပြီး ဓာတ်အား လိုင်းများရဲ့ အဆင့်တွေကိုမြှင့်တင်နိုင်ခြင်း၊ အစားထိုးလဲလှယ်ခြင်း ဆောင်ရွက်နိုင်မှာဖြစ်တဲ့အတွက်ကြောင့် အဆိုပါဒေသအတွင်းမှာ ဓာတ်အားဖြန့်ဖြူးမှုစနစ် ပိုမိုတိုးတက်ကောင်းမွန်လာမှာဖြစ်ပြီး ဗို့အားကို တည်ငြိမ်စွာဖြင့် ဖြန့်ဖြူးပေးနိုင်ခြင်း၊ ဓာတ်အားပြတ်တောက်မှု လျော့နည်းခြင်း၊ ဓာတ်အားပျောက်ဆုံးမှု လျှော့ချနိုင်ခြင်းနဲ့ အိမ်ရာများ၊ မြို့ပြအဆောက်အအုံများ၊ စီးပွားရေးလုပ်ငန်းများ၊ စက်မှုဇုန်တို့အတွက် တိုးတက်လိုအပ်လာမယ့် လျှပ်စစ်ဓာတ်အားကိုလည်း အနာဂတ်ကာလမှာ လုံလောက်စွာ ဖြန့်ဖြူးပေး နိုင်မယ့် အကျိုးကျေးဇူးများကို ရရှိလာမှာဖြစ်ပါတယ်။ စီမံကိန်းလုပ်ငန်းများဆောင်ရွက်ရာမှာ ချေးငွေစာချုပ်ချုပ်ဆိုခြင်း၊ အတိုင်ပင်ခံကုမ္ပဏီရွေးချယ်ခြင်း၊ အကြံပေးဝန်ဆောင်မှုလုပ်ငန်းများကို ဆက်လက်ရယူခြင်း၊ ကန်ထရိုက်တာ တင်ဒါခေါ်ယူရွေးချယ်ခြင်း၊ ပစ္စည်းဝယ်ယူခြင်း၊ တည်ဆောက်ရေးလုပ်ငန်းများကို ဆက်လက်ဆောင်ရွက်ခြင်းတို့ကို လုပ်ငန်းအဆင့် အလိုက် ဆောင်ရွက်သွားမှာဖြစ်ပြီး၊ တည်ဆောက်ရေးလုပ်ငန်းများကိုတော့ ၂၀၂၁ ခုနှစ်မှာ စတင် ဆောင်ရွက်ကာ ၂၀၂၄ ခုနှစ်မှာ ပြီးစီးအောင် စီမံလျာထားတာဖြစ်ပါတယ်ခင်ဗျာ။ စီမံကိန်းဆောင်ရွက်စဉ် ကာလမှာ စီမံကိန်းကို စနစ်တကျ ောင်အထည်ဖော်နိုင်ရေး အတွက် စီမံကိန်းစီမံခန့်ခွဲမှုအဖွဲ့ (Project Management Unit-PMU)ကို စီမံကိန်း အကောင်အထည် ဖော်ရေးနဲ့ ဆက်စပ်နေသည့် ရန်ကုန်လျှပ်စစ်ဓာတ်အားပေးရေး ကော်ပိုရေးရှင်းနှင့် မန္တလေး လျှပ်စစ် ဓာတ်အားပေးရေး ကော်ပိုရေးရှင်းတို့က တာဝန်ရှိသူများပါဝင်ပြီး တင်ပြပါဖွဲ့စည်းပုံအတိုင်း ဖွဲ့စည်းဆောင်ရွက် သွားမှာ ဖြစ်ပါတယ်။ စီမံကိန်းအကောင်အထည်ဖော်ရေးအဖွဲ့(Project Implementation Unit)ကိုလည်း စီမံကိန်း အကောင် အထည်ဖော်ဆောင်ရွက်မည့် ရန်ကုန်လျှပ်စစ်ဓာတ်အားပေးရေးကော်ပိုရေးရှင်းနှင့် မန္တလေးလျှပ်စစ် ဓာတ်အားပေးရေးကော်ပိုရေးရှင်းတို့မှ တာဝန်ရှိသူများပါဝင်တဲ့ အဖွဲ့များကို တင်ပြပါအတိုင်း ဖွဲ့စည်း ဆောင်ရွက်သွားမှာဖြစ်ပါကြောင်း ရှင်းလင်းတင်ပြအပ်ပါတယ်။ အနှစ်ချုပ်အားဖြင့် စီမံကိန်းဆောင်ရွက်ခြင်းဖြင့် ဓာတ်အားဖြန့်ဖြူးမှုစနစ်အတွင်းမှာ အနာဂတ် ကာလမှာ တိုးတက်သုံးစွဲလာမယ့် လျှပ်စစ်ဝန်အားတွေကိုပေးနိုင်ရန် လက်ရှိဝန်အားပြည့်နေတဲ့ ဓာတ်အား ခွဲရုံများရဲ့ အင်အားတွေကို အဆင့်တိုးမြှင့်နိုင်ခြင်း၊ ဓာတ်အားလိုင်းများကို အဆင့်တိုးမြှင့်တည်ဆောက် နိုင်ခြင်းဖြင့် အနာဂတ်ကာလရဲ့ လျှပ်စစ်ပမာဏကို တိုးတက်ဖြန့်ဖြူးပေးနိုင်မှာဖြစ်ပြီးတော့ တိုးတက် သုံးစွဲလာတာနဲ့အမျှ စီးပွားရေးနဲ့ လူနေမှုဘဝများ ပိုမိုမြင့်မားလာပြီးတော့ ၂၀၂၀-၂၀၂၁ ခုနှစ်အတွင်း မှာလည်း ရန်ကုန်တိုင်းဒေသကြီးတစ်ခုလုံးအတွင်း ရာနှုန်းပြည့်ဓာတ်အားသုံးစွဲနိုင်ရေး ရည်မှန်းချက်ကို အထောက်အကူ ပြုလာနိုင်မှာဖြစ်ပါတယ်။ မန္တလေးတိုင်းဒေသကြီးအတွက်လည်း လျှပ်စစ်အပြည့်အဝ ဖြန့်ဖြူးနိုင်ရန် မျှော်မှန်း ဆောင်ရွက်နိုင်မှာဖြစ်တဲ့ အကျိုးကျေးဇူးတွေ ရရှိလာမှာဖြစ်တဲ့အတွက်ကြောင့် ဂျပန်နိုင်ငံအစိုးရထံက ချေးငွေဂျပန်ယန်း ၁၂.၂၈၈ ဘီလီယံရယူ၍ အကောင်အထည်ဖော်ဆောင်ရွက်မည့် မြို့ပြဧရိယာ ဓာတ်အားဖြန့်ဖြူးမှု တိုးတက်ကောင်းမွန်ရေးစီမံကိန်းအား အကောင်အထည်ဖော် ဆောင်ရွက်ခွင့်ပြုပါရန် ပြည်ထောင်စုလွှတ်တော်အား လေးစားစွာ ရှင်းလင်းတင်ပြအပ်ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး စီမံကိန်းနှင့်ဘဏ္ဍာရေးဝန်ကြီးဌာန ရှင်းလင်းတင်ပြရန် ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယကကြီး၊ အမျိုးသားလွှတ်တော် ဥက္ကဋ္ဌကြီးနှင့် လွှတ်တော် ကိုယ်စားလှယ် များ၊ ပြည်ထောင်စုအဆင့် အဖွဲ့အစည်းဝင်များ၊ ဧည့်သည်တော်များအားလုံးပဲ မင်္ဂလာပါ။ ကျွန်တော်က တော့ စီမံကိန်းနှင့် ဘဏ္ဍာရေးဝန်ကြီးဌာန ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ကျွန်တော့အနေနဲ့ ရန်ကုန်မြို့တော်စည်ပင်သာယာရေးကော်မတီနှင့် လျှပ်စစ်နှင့် စွမ်းအင်ဝန်ကြီး ဌာနတို့က အကောင်အထည်ဖော်ဆောင်ရွက်မယ့် ရန်ကုန်မြို့ မိလ္လာပြွန်စနစ် ဖွံ့ဖြိုးမှုစီမံကိန်း(Yangon Sewerage System Development Project)အတွက် ဂျပန်ယန်း ၄၅.၉၀၀ ဘီလီယံ၊ ရန်ကုန်မြို့ပြ ဖွံ့ဖြိုးမှုစီမံကိန်း (Yangon Urban Development Project)အတွက် ဂျပန်ယန်း ၂၄.၀၈၅ ဘီလီယံနှင့် မြို့ပြဧရိယာဓာတ်အားဖြန့်ဖြူးမှု တိုးတက်ကောင်းမွန်ရေးစီမံကိန်း (Urban Area Power Distribution Improvement Project) အတွက် ဂျပန်ယန်း ၁၂.၂၈၈ ဘီလီယံ၊ စုစုပေါင်းဂျပန်ယန်း ၈၂.၂၇၃ ဘီလီယံ အား ဂျပန်နိုင်ငံ၊ အပြည်ပြည်ဆိုင်ရာပူးပေါင်းဆောင်ရွက်ရေးအေဂျင်စီ (Japan International Cooperation Agency- JICA)ထံမှ ODA ချေးငွေအဖြစ် ရယူနိုင်ရေးကိစ္စနှင့်စပ်လျဉ်းပြီး စီမံကိန်းနှင့် ဘဏ္ဍာရေး ဝန်ကြီးဌာနကိုယ်စား ရှင်းလင်းတင်ပြမှာ ဖြစ်ပါတယ်။ Power Point အသုံးပြု တင်ပြခွင့်ပြုပါရန်နှင့် အင်္ဂလိပ်စာအသုံးအနှုန်းများ ထည့်သွင်းအသုံးပြုခွင့်ပြုပါရန် ပန်ကြားအပ်ပါတယ်။ လေးစားအပ်ပါသော နာယကကြီးခင်ဗျား။ ချေးငွေဆိုင်ရာ စည်းကမ်းသတ်မှတ်ချက်များမှာ ဆိုင်းငံ့ ကာလ ၁၀ နှစ်၊ ပြန်ဆပ်ကာလ ၃၀ နှစ်ဖြင့် စုစုပေါင်းချေးငွေ သက်တမ်း ၄၀ နှစ်ဖြစ်ပါတယ်။ အတိုးနှုန်းက တစ်နှစ်ကို ၀.၀၁ ရာခိုင်နှုန်း ဖြစ်ပါတယ်။ အဆိုပါချေးငွေများရဲ့ Grant Element တွက်ချက်ရာမှာ ၆၉.၂၁ ရာခိုင်နှုန်း ရရှိသည့်အတွက် သက်သာမှုရှိသောချေးငွေ (Concessional Loan) ဖြစ်ပါကြောင်း တင်ပြ အပ်ပါတယ်။ နာယကကြီးခင်ဗျား။ အဆိုပါစီမံကိန်းများဟာ ဂျပန်အပြည်ပြည်ဆိုင်ရာ ပူးပေါင်းဆောင်ရွက်ရေး အေဂျင်စီ(JICA)ကနေပြီးတော့ ကွင်းဆင်းလေ့လာ ဆောင်ရွက်ထားတဲ့ မဟာရန်ကုန်မြို့ပြဖွံ့ဖြိုးရေး မဟာ ဗျူဟာစီမံကိန်း (The Strategic Urban Development Plan - SUDP)နဲ့ မဟာရန်ကုန်မြို့ပြ သယ်ယူ 86205€69:88:69:8ása: (Project for Comprehensive Urban Transport Plan of the Greater Yangon -YUTRA)တို့ကို လွှမ်းခြုံ ရေးဆွဲထားတဲ့ စီမံချက်(Master Plan)မှာပါရှိတဲ့ အချက်အလက်များ အပေါ်မှာ အခြေခံပြီးတော့ ရေးဆွဲခဲ့တဲ့ စီမံကိန်းများဖြစ်ပါတယ်။ JICA စီမံကိန်း လေ့လာဆန်းစစ်မှု အဖွဲ့ကနေ သုံးသပ်ချက်အရ ရန်ကုန်မြို့တော် မိလ္လာစွန့်ပစ်မှုစနစ်နဲ့ ရေဆိုးသန့်စင်စနစ် တိုးတက်ကောင်းမွန် စေရေးအတွက် အဓိကပါဝင်တဲ့ Yangon Sewerage Development Project နှင့် ရန်ကုန်မြို့ ရေကြီး Goc pocypq|69:a© wsdempiosae.qocypq16:of soemolocos Yangon Urban Development Project တို့ကို ဆောင်ရွက်မှာ ဖြစ်ပါတယ်။ ရန်ကုန်မြို့မိလ္လာပြွန်စနစ် ဖွံ့ဖြိုးမှုစီမံကိန်းနှင့် ရန်ကုန်မြို့ပြ ဖွံ့ဖြိုးမှုစီမံကိန်းတို့အတွက် စီမံကိန်းဆောင်ရွက်မည့် အဖွဲ့အစည်းအဖြစ်နဲ့ (Executing Agency) အဖြစ်နဲ့ ရန်ကုန်မြို့တော် စည်ပင်သာယာရေးကော်မတီက တာဝန်ယူဆောင်ရွက်ပေးသွားမှာ ဖြစ်ပါတယ်။ ရန်ကုန်မြို့ မိလ္လာပြွန်စနစ်ဖွံ့ဖြိုးမှု စီမံကိန်းအတွက် ဖြစ်မြောက်နိုင်စွမ်း လေ့လာဆန်းစစ်မှု (Feasibility Study)ကို ၂၀၁ရ ခုနှစ်၊ နိုဝင်ဘာလကနေပြီးတော့ ၂၀၁၉ ခုနှစ်၊ ဖေဖော်ဝါရီလအထိ အဆင့်ဆင့် ဆောင်ရွက် ခဲ့ပြီးတော့ စီမံကိန်းကာလသည် ၂၀၁၉ ခုနှစ်မှ ၂၀၂၈ ခုနှစ်အထိ ၉ နှစ် ဖြစ်ပါတယ်။ ရန်ကုန်မြို့တော်ရဲ့ မိလ္လာပြွန်စနစ်ဟာ နှစ်ပေါင်း ၁၃၀ ကျော်ရှိပြီ ဖြစ်ပြီးတော့ ကြံ့ခိုင်မှုအခြေအနေ များစွာယိုယွင်းနေပြီ ဖြစ်တဲ့အတွက်ကြောင့် ပြုပြင်မွမ်းမံပြင်ဆင်ရန် လိုအပ်လျက်ရှိပါတယ်။ ရန်ကုန်မြို့မိလ္လာပြွန်စနစ် ဖွံ့ဖြိုးမှုစီမံကိန်းကို Package (၃)ခုဖြင့် အကောင်အထည်ဖော် ဆောင်ရွက် သွားမှာ ဖြစ်ပြီးတော့ Package(1)မှာ မြို့တွင်း (၆)မြို့နယ်နဲ့ ဒဂုံမြို့နယ်များအတွက် Main Sewers ၅၂,၆၃၉ မီတာ အသစ်တည်ဆောက်ပေးရန် ဖြစ်ပြီးတော့ Open Cut Method ဖြင့် ၂၆,၃၂၀ မီတာ၊ Pipe jacking Method ဖြင့် ၂၆,၃၁၉ မီတာ၊ Vertical shaft with Manhole 210 Nos ဖြင့်ဆောင်ရွက်ခြင်း၊ Package(2)0z Membrane Bioreactor Process moo:cas Wastewater Treatment Facility Capacity Gaosgodbe:1 Package(3)oz Back Drainage Space (BDS) Sewers Connections (၆)လိုင်းအသစ်အား Japan နည်းပညာ အသုံးပြုတဲ့ Pilots works အဖြစ် ဆောင်ရွက်ခြင်းတို့ကို အကောင်အထည်ဖော်ဆောင်ရွက်မှာ ဖြစ်ပါတယ်။ စီမံကိန်းအကောင်အထည်ဖော် ဆောင်ရွက်ခြင်းအားဖြင့် ရန်ကုန်မြို့တော် စည်ပင်သာယာရေး ကော်မတီအနေဖြင့် အခြားသော အတွေ့အကြုံ ကြွယ်ဝတဲ့ ပုဂ္ဂလိကအဖွဲ့အစည်းများနဲ့ နိုင်ငံတကာမှ ခေတ်မီသော နည်းပညာများကို ပူးပေါင်းလုပ်ဆောင်ခွင့်ရရှိခြင်းနဲ့ သန့်စင်တဲ့ရေများကိုသာ ရန်ကုန်မြစ်တွင်းသို့ စွန့်ပစ် ခြင်းဖြင့် ရန်ကုန်မြစ်ရဲ့ ညစ်ညမ်းမှုကို ကာကွယ်နိုင်ခြင်း စတဲ့အကျိုးကျေးဇူးများကို ရရှိနိုင်မှာ ဖြစ်ပါတယ်။ ရန်ကုန်မြို့ပြဖွံ့ဖြိုးမှု စီမံကိန်းအတွက် ဖြစ်မြောက်နိုင်စွမ်း လေ့လာဆန်းစစ်မှု (Feasibility Study) ကို ၂၀၁၆ ခုနှစ်မှာ ဆောင်ရွက်ခဲ့ပြီး စီမံကိန်းကာလဟာ ၂၀၁၉ ခုနှစ်မှ ၂၀၂၄ ခုနှစ်အထိ ၅ နှစ် ဖြစ်ပါတယ်။ ရန်ကုန်မြို့ပြဖွံ့ဖြိုးမှုစီမံကိန်းမှာ Component (၃)ခု ပါဝင်ပါတယ်။ Drainage Improvement Component မှာ ရန်ကုန်တိုင်းဒေသကြီးအတွင်းမှာရှိတဲ့ ကမာရွတ်မြို့နယ်၊ သင်္ဃန်းကျွန်းမြို့နယ်၊ ရန်ကင်းမြို့နယ်နှင့် မြောက်ဥက္ကလာပမြို့နယ်များမှာ ရေကြီးရေလျှံမှုလျော့နည်းစေရန် အတွက် သမိုင်းချောင်း၊ ကျိုက္ကဆံချောင်း၊ ခုနစ်ပင်လိန်ချောင်း၊ ရွှေလှေချောင်းနဲ့ သုနန္ဒာချောင်းတို့မှာ မြေထိန်းနံရံများတည်ဆောက်ခြင်း၊ ရေစုပ်စက်နှင့် ရေထိန်းတံခါးများတပ်ဆင်ခြင်းတို့ ဆောင်ရွက်မည် ဖြစ်ပြီးတော့ တစ်ဆက်တစ်စပ်တည်း ရေထုတ်ပြွန်များ၊ ရေမြောင်းများ၊ တံတားများ တိုးချဲ့ တည်ဆောက် ခြင်းတို့ ပါဝင်မှာဖြစ်ပါတယ်။ Bottleneck Removal Component go gomilloze: useammiosaina soppa နိုင်ရန်အတွက် ပြည်လမ်း၊ ကမ္ဘာအေးဘုရားလမ်း၊ ကမ်းနားလမ်း၊ ရန်ကုန်-ပုသိမ်လမ်းနဲ့ အထက် ပုဇွန်တောင်လမ်းတို့မှာ ယာဉ်ကြော ပိတ်ဆို့သည့်နေရာများ၌ လမ်းအပိုင်းအခြားအလိုက် လမ်းလယ်ကျွန်းများ ပြုလုပ်ခြင်း၊ လမ်းဆေးအမှတ် အသားများရေးဆွဲခြင်း၊ စည်းကမ်းထိန်းသိမ်းမှုနှင့် ပညာပေးအစီအစဉ်များ ပြုလုပ်ခြင်းတို့ကို ဆောင်ရွက်မှာဖြစ်ပြီးတော့ မီးရထားလမ်းနဲ့ ကားလမ်းဆုံသည့် နေရာများတွင် လမ်းဆေး အမှတ်အသားများ ရေးဆွဲခြင်း၊ စင်္ကြံများအဆင့်မြှင့်တင် ပြုပြင်ခြင်းနဲ့ Traffic Signal များ တပ်ဆင်ခြင်းတို့ ပါဝင်မှာဖြစ်ပါတယ်။ Streetscape Improvement Component မှာ ရန်ကုန်မြို့တွင်း လမ်းများအဆင့်မြှင့်တင်ရန်နှင့် bswscquconsisaozn. cgoskopop:cod:1 eus osuwa: Secretariat Area, Heritage Area . ကမ်းနားလမ်းတို့မှာ စင်္ကြံများ အဆင့်မြှင့်တင် ပြုပြင်ခြင်း၊ လမ်းအလှမီးတိုင်များတပ်ဆင်ခြင်း၊ လမ်းဘေး သစ်ပင်များစိုက်ပျိုးခြင်း၊ Public Signage and Movable Bollard နဲ့ Guardrail တပ်ဆင်ခြင်းတို့ ပါဝင်မှာဖြစ်ပါတယ်။ စီမံကိန်းအကောင်အထည်ဖော် ဆောင်ရွက်ခြင်းအားဖြင့် ရန်ကုန်တိုင်းဒေသကြီးအတွင်း မရမ်းကုန်း မြို့နယ်၊ လှိုင်မြို့နယ်၊ အင်းစိန်မြို့နယ်၊ တာမွေမြို့နယ်၊ သင်္ဃန်းကျွန်းမြို့နယ်၊ ရန်ကင်းမြို့နယ်၊ တောင်ဥက္ကလာပ မြို့နယ်၊ မြောက်ဥက္ကလာပမြို့နယ်များတွင် ရေကြီးရေလျှံမှုလျော့နည်းသွားခြင်း၊ ရန်ကုန်မြို့၏ အဓိက လမ်းမကြီးများတွင် ယာဉ်ကြောပိတ်ဆို့မှု လျော့နည်းသွားခြင်း၊ ရန်ကုန်မြို့တွင်းလမ်းများနှင့် Heritage Area များမှာ သာယာလှပပြီးတော့ လမ်းအသုံးပြုသူများအတွက် လုံခြုံမှု၊ စိတ်ကျေနပ်မှုများ ရရှိနိုင်ခြင်း စတဲ့အကျိုး ကျေးဇူးများ ရရှိလာနိုင်မှာဖြစ်ပါတယ်။ မြို့ပြဧရိယာဓာတ်အားဖြန့်ဖြူးမှု တိုးတက်ကောင်းမွန်ရေးစီမံကိန်းအတွက် ဖြစ်မြောက်နိုင်စွမ်း လေ့လာ ဆန်းစစ်မှု (Feasibility Study) ကို ၂၀၁၈ ခုနှစ်၊ မတ်လမှ စက်တင်ဘာလအထိ ဆောင်ရွက်ခဲ့ပြီးတော့ စီမံကိန်းကာလဟာ ၂၀၁၉ ခုနှစ်မှ ၂၀၂၆ ခုနှစ်အထိ ရ နှစ် ဖြစ်ပါတယ်။ စီမံကိန်းအကောင်အထည်ဖော်မယ့် အဖွဲ့အစည်းများဟာ လျှပ်စစ်နဲ့ စွမ်းအင်ဝန်ကြီးဌာနက ရန်ကုန်လျှပ်စစ်ဓာတ်အားပေးရေး ကော်ပိုရေးရှင်းနဲ့ မန္တလေးလျှပ်စစ်ဓာတ်အားပေးရေးကော်ပိုရေးရှင်းတို့ ဖြစ်ပါတယ်။ အဆိုပါစီမံကိန်းတွင်မှာ ရန်ကုန်တိုင်းဒေသကြီးအတွင်းမှာရှိတဲ့ ဒဂုံ(ဆိပ်ကမ်း)၊ ဗိုလ်တထောင်၊ မင်္ဂလာ တောင်ညွန့်၊ ကျောက်တံတား၊ ရွှေပြည်သာ၊ ကမာရွတ်မြို့နယ်များမှာ ၆၆ ကေဗွီဓာတ်အားခွဲရုံများနဲ့ ၃၃ ကေဗွီ ဓာတ်အားခွဲရုံများ အဆင့်မြှင့်တင်ခြင်းနဲ့ တိုးချဲ့တည်ဆောက်ခြင်း၊ ဆက်စပ်ဓာတ်အားလိုင်းများ တည်ဆောက် ခြင်းနဲ့ လုပ်ငန်းသုံးယာဉ်ယန္တရားများဝယ်ယူခြင်း၊ မန္တလေးတိုင်းဒေသကြီးအတွင်းရှိ မဟာအောင်မြေ မြို့နယ်၊ ချမ်းအေးသာစံမြို့နယ်၊ အောင်မြေသာစံ၊ ချမ်းမြသာစည်၊ ပြည်ကြီးတံခွန်မြို့နယ်များမှာ ၃၃/၁၁ ကေဗွီဓာတ်အားခွဲရုံများ အဆင့်မြှင့်တင်ခြင်းနဲ့ တိုးချဲ့တည်ဆောက်ခြင်း၊ ဓာတ်အားလိုင်းများ တည်ဆောက်ခြင်း၊ ဓာတ်အားလိုင်းနဲ့ တိုင်များ အစားထိုးလဲလှယ်တပ်ဆင်ခြင်းတို့ကို ဆောင်ရွက်မှာဖြစ်ပါတယ်။ စီမံကိန်းအကောင်အထည်ဖော် ဆောင်ရွက်ခြင်းအားဖြင့် ဓာတ်အားဖြန့်ဖြူးမှုစနစ် တိုးတက် ကောင်းမွန်ရေးနှင့် ဓာတ်အားပျောက်ဆုံးမှု လျှော့ချရေးတို့ကို ပိုမိုလျင်မြန်စွာ အကောင်အထည်ဖော်ဖို့ အထောက်အကူပြုမယ့်အပြင် ဓာတ်အားခွဲရုံနဲ့ ဓာတ်အားဖြန့်ဖြူးရေး ထရန်စဖော်မာများကို ဝန်အား ထိန်းမျှပြီး ဗို့အားပြည့်ဝ ကောင်းမွန်စွာ ဓာတ်အားဖြန့်ဖြူးနိုင်ရေးကိုလည်း အထောက်အကူဖြစ်စေမှာ ဖြစ်ပါတယ်။ ရန်ကုန်တိုင်းဒေသကြီးနှင့် မန္တလေးတိုင်းဒေသကြီးအတွင်း ၂၀၁ရ ခုနှစ် မတိုင်ခင် တိုးတက် လိုအပ်လာမယ့် လျှပ်စစ်ဓာတ်အားသုံးစွဲမှုကို ဖြည့်ဆည်းပေးနိုင်ခြင်း၊ ၂၀၂၂ ခုနှစ်မှာ လျှပ်စစ်ဓာတ်အား သုံးစွဲမှု ၈၀ ရာခိုင်နှုန်းနဲ့ ၁၀၀ ရာခိုင်နှုန်းအကြား အင်အားတိုးမြှင့်သုံးစွဲလာနိုင်တဲ့ မြို့နယ်များရှိ ဓာတ်အား ခွဲရုံများကို အဆင့်မြှင့်တင်ပေးနိုင်ခြင်းနှင့် စီမံကိန်းအကောင်အထည်ဖော်ဆောင်ရွက်မယ့် ဒေသများရှိ ဒေသခံပြည်သူများကို နိုင်ငံတော်ဓာတ်အားစနစ်က အများနည်းတူဓာတ်အားခနှုန်းထားဖြင့် ဓာတ်အား လုံလောက်စွာ ဖြန့်ဖြူးပေးနိုင်မယ့်အပြင် ၂၀၃၀ ပြည့်နှစ်မှာ တစ်နိုင်ငံလုံး လျှပ်စစ်ဓာတ်အားရရှိရေး စီမံကိန်းရည်ရွယ်ချက်ကိုလည်း အထောက်အကူပြုနိုင်မယ့် အကျိုးကျေးဇူးများ ရရှိနိုင်မည်ဖြစ်ပါတယ်။ ချေးငွေရယူမယ့်ကိစ္စအပေါ်မှာ ဖွံ့ဖြိုးမှုအကူအညီများ ညှိနှိုင်းရေးအဖွဲ့ကို ဦးစွာတင်ပြခဲ့ရာမှာ ကန့်ကွက်ရန်မရှိပါသဖြင့် ပြည်ထောင်စုအစိုးရအဖွဲ့ စီးပွားရေးရာကော်မတီမှတစ်ဆင့် ပြည်ထောင်စုအစိုးရ အဖွဲ့သို့ တင်ပြခဲ့ပါတယ်။ ၂၈-၂-၂၀၁၉ ရက်နေ့မှာ ကျင်းပပြုလုပ်တဲ့ ပြည်ထောင်စုအစိုးရအဖွဲ့ အစည်းအဝေး အမှတ်စဉ် (၄/၂၀၁၉) မှ တင်ပြချက်အပေါ် သဘောတူအတည်ပြုခဲ့ပါကြောင်း တင်ပြအပ်ပါတယ်။ နာယကကြီးခင်ဗျား။ ရန်ကုန်မြို့ မိလ္လာပြွန်စနစ်ဖွံ့ဖြိုးမှုစီမံကိန်းနဲ့ ရန်ကုန်မြို့ပြဖွံ့ဖြိုးမှုစီမံကိန်း များကို အကောင်အထည်ဖော်ဆောင်ရွက်ဖို့ ပြည်ထောင်စု စီမံကိန်းနှင့် ဘဏ္ဍာရေးဝန်ကြီးဌာနနှင့် ဂျပန် နိုင်ငံ၊ အပြည်ပြည်ဆိုင်ရာပူးပေါင်းဆောင်ရွက်ရေးအေဂျင်စီ JICA တို့အကြားမှာ ဦးစွာ ချေးငွေစာချုပ် ချုပ်ဆိုရမှာ ဖြစ်ပါတယ်။ အဆိုပါချေးငွေဆိုင်ရာ စည်းကမ်းချက်များအတိုင်းပဲ ပြည်ထောင်စုစီမံကိန်းနှင့် ဘဏ္ဍာရေးဝန်ကြီးဌာနနှင့် ရန်ကုန်မြို့တော်စည်ပင်သာယာရေးကော်မတီတို့အကြားမှာ လုပ်ထုံးလုပ်နည်း များနဲ့အညီ ထပ်ဆင့်ချေးငွေစာချုပ်ကို ချုပ်ဆိုဆောင်ရွက်သွားမှာ ဖြစ်ပါတယ်။ ောက်တဲ့နှစ်အလိုက် အတိုး၊ အရင်း ပြန်လည်ပေးဆပ်ရာမှာ ရန်ကုန်မြို့တော်စည်ပင် သာယာရေးကော်မတီအနေနဲ့ ယခင်က မိလ္လာစွန့်ပစ်ခ ကောက်ခံခဲ့ခြင်း မရှိသော်လည်းပဲ နောင်မှာ JICA ရဲ့ မိလ္လာစွန့်ပစ်ခကောက်ခံနိုင်ရန် တွက်ချက်မှုများအပေါ်မှာ အခြေခံပြီးတော့ တန်ဖိုးတစ်ခုသတ်မှတ်ပြီးတော့ ကောက်ခံဆောင်ရွက်သွားခြင်း၊ လိုအပ်ပါက ကော်မတီရန်ပုံငွေဖြင့် ပြန်လည်ပေးဆပ်ခြင်းတို့ကို ဆောင်ရွက် သွားမှာဖြစ်ပါတယ်။ ချေးငွေအပြည့်အဝ ထုတ်ယူသုံးစွဲပါက ဆိုင်းငံ့ကာလအတွင်းမှာ တစ်နှစ်ကို ၀.၀၁ ရာခိုင် နှုန်းဖြင့် တစ်နှစ်ကို နှစ်ကြိမ် အတိုးပေးဆပ်ရမှာဖြစ်ပြီးတော့ ပြန်ဆပ်တဲ့ကာလမှာ တစ်နှစ်ကို ဂျပန်ယန်း ၂.၃၄ ဘီလီယံခန့် ပြန်လည် ပေးဆပ်သွားရမှာ ဖြစ်ပါတယ်။ လျှပ်စစ်နဲ့ စွမ်းအင်ဝန်ကြီးဌာနအနေဖြင့်လည်း ၎င်းရဲ့ တိုးတက်ရရှိလာမယ့် ရငွေများဖြင့် ဘဏ္ဍာရေးနှစ်အလိုက် လျာထားပေးဆပ်သွားရန် ဖြစ်ပါတယ်။ ချေးငွေအပြည့်အဝ ထုတ်ယူသုံးစွဲပါက တစ်နှစ်ကို ဂျပန်ယန်း ၀.၄၁ ဘီလီယံခန့် ပြန်လည်ပေးဆပ်ရမှာ ဖြစ်ပါတယ်။ ၃၀-၉-၂၀၁၈ ရက်နေ့မှာရှိတဲ့ နိုင်ငံတော်ရဲ့ ပြည်ပကြွေးမြီလက်ကျန် အခြေအနေမှာ အမေရိကန် ဒေါ်လာ ၉.၇၅၂ ဘီလီယံရှိပြီးတော့ ပြည်ပကြွေးမြီနဲ့ ဂျီဒီပီအချိုးမှာ ၁၄.၀ရ ရာခိုင်နှုန်းခန့် ဖြစ်ပါကြောင်းနှင့် ကြွေးမြီခံနိုင်ရည်ရှိမှု အတိုင်းအတာအတွင်းရှိပါကြောင်း တင်ပြအပ်ပါတယ်။ နာယကကြီးခင်ဗျား။ ဤချေးငွေစီမံကိန်းသည် ၂၀၁၈-၂၀၁၉ ခု၊ ဘဏ္ဍာရေးနှစ် ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေ၊ ပြည်သူ့ကြွေးမြီစီမံခန့်ခွဲမှုဥပဒေ၊ ၂၀၁၈ ခုနှစ်၊ “ကာလလတ် ကြွေးမြီ စီမံခန့်ခွဲမှု မဟာဗျူဟာ”၊ ဖွံ့ဖြိုးမှုအကူအညီဆိုင်ရာ မူဝါဒတို့နှင့် ကိုက်ညီမှုရှိတဲ့အပြင် မကြာသေးမီက ထုတ်ပြန်ထားတဲ့ မြန်မာနိုင်ငံရဲ့ ရေရှည်တည်တံ့ခိုင်မြဲပြီးတော့ ဟန်ချက်ညီတဲ့ ဖွံ့ဖြိုးတိုးတက်မှုစီမံကိန်း ၂၀၁၈-၂၀၃၀ ၏ မဟာဗျူဟာလုပ်ငန်းစဉ်များနှင့်လည်း ကိုက်ညီမှုရှိပါကြောင်း တင်ပြအပ်ပါတယ်။ လေးစားအပ်ပါသော နာယကကြီးနှင့် လွှတ်တော်ကိုယ်စားလှယ်ကြီးများခင်ဗျား။ ကျွန်တော့ အနေဖြင့် စီမံ/ဘဏ္ဍာဝန်ကြီးဌာနကိုယ်စားရော၊ ရန်ကုန်မြို့တော်စည်ပင်သာယာရေးကော်မတီကိုယ်စား ကိုပါ ရှင်းလင်းတင်ပြခဲ့ခြင်း ဖြစ်ပါတယ်။ ဆွေးနွေးလိုတဲ့ လွှတ်တော်ကိုယ်စားလှယ်ကြီးများအနေဖြင့် စီမံကိန်းနှင့်ပတ်သက်၍ ထပ်မံသိရှိလိုသည်များရှိပါက ရန်ကုန်မြို့တော် စည်ပင်သာယာရေးကော်မတီ မှလည်း ရှင်းလင်းဖြေကြားရန် အသင့်ရှိပါကြောင်း တင်ပြအပ်ပါတယ်။ သို့ဖြစ်ပါ၍ ရန်ကုန်မြို့တော်ရဲ့ လူမှုစီးပွားပတ်ဝန်းကျင်အား မြှင့်တင်နိုင်ရန်နှင့် ရန်ကုန်မြို့နဲ့ မန္တလေးမြို့ တို့မှာ လျှပ်စစ်ဓာတ်အားဖြန့်ဖြူးမှု စနစ် တိုးတက်နိုင်ရန် တင်ပြပါစီမံကိန်း (၃)ခုအတွက် JICA ထံမှ ODA ချေးငွေ ဂျယန်ယန်း ၈၂.၂၇၃ ဘီလီယံ ရယူရန်ကိစ္စအား ပြည်ထောင်စုလွှတ်တော်မှ ဆွေးနွေးသုံးသပ်၍ အတည်ပြုချက် ရယူပေးနိုင်ပါရန် နာယကကြီးမှတဆင့် လေးစားစွာ တင်ပြအပ်ပါတယ်။ အားလုံးကို ကျေးဇူးတင်ပါတယ်ခင်ဗျာ။ အထက်ပါချေးငွေနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ် ရှိပါက အမည်စာရင်းတင်သွင်းနိုင်ကြောင်း ကြေညာခြင်း ၊</speech>
<speech type="speaker">အစီအစဉ်(၁၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ ပေးပို့စာမိတ္တူကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ ပေးပို့စာမိတ္တူကို နောက်ဆက်တွဲဖြင့် ဖော်ပြထားပါသည်။ ။| အထက်ပါချေးငွေနဲ့စပ်လျဉ်းပြီး ဆွေးနွေးလိုတဲ့ လွှတ်တော်ကိုယ်စားလှယ်ရှိပါက ၁၄-၃-၂၀၁၉ ရက် (ကြာသပတေးနေ့) ညနေ ၄ နာရီ နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်း ကြေညာပါတယ်။</speech>
<speech type="speaker">လျှပ်စစ်နှင့် စွမ်းအင်ဝန်ကြီးဌာန ပြည်ထောင်စု ဒုတိယဝန်ကြီး ပြန်လည် ထွက်ခွာနိုင်ပါပြီ။</speech>
</motion>
</section>
<section value="Report">
<report>
<title>မန္တလေးမြို့တွင် ပုဂ္ဂလိကကုမ္ပဏီများက ပြုလုပ်နေသည့် ကျောက်စိမ်းအရိုင်းပြပွဲများ၏ အခွန်ပေးဆောင်မှု အခြေအနေတိုင်ကြားစာနှင့်စပ်လျဉ်း၍ ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့်သဘောထားမှတ်ချက် အစီရင်ခံစာ(၅/၂၀၁၉)အပေါ်လွှတ်တော်ကိုယ်စားလှယ်များက ဆွေးနွေးခြင်း၊</title>
<speech type="speaker">အစီအစဉ်(၁၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မန္တလေးမြို့ တွင် ပုဂ္ဂလိကကုမ္ပဏီများက ပြုလုပ်နေသည့် ကျောက်စိမ်းအရိုင်းပြပွဲများ၏ အခွန်ပေးဆောင်မှုအခြေအနေ တိုင်ကြားစာနဲ့စပ်လျဉ်းပြီး ၈-၃-၂၀၁၉ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ ဖတ်ကြား တင်သွင်းခြင်းကို ဆောင်ရွက်ခဲ့ပြီးဖြစ်ပါတယ်။ အဆိုပါကိစ္စနဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော် ကိုယ်စားလှယ် ၁၄ ဦး ရှိပါတယ်။ ဆွေးနွေးမယ့် ကိုယ်စားလှယ် တစ်ဦးချင်းအနေနဲ့ သတ်မှတ်ချိန် ၆ မိနစ်အတွင်း ဆွေးနွေးဖို့ဖြစ်ပါတယ်။ ဦးကျော်အောင်လွင် စေတုတ္တရာမဲဆန္ဒနယ် စတင်ဆွေးနွေးဖို့ဖြစ်ပါတယ်။</speech>
<speech><mp id="1463">ဦးကျော်အောင်လွင်(စေတုတ္တရာမဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးပဲမင်္ဂလာပါ။ ကျွန်တော်ကတော့ စေတုတ္တရာ မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးကျော်အောင်လွင်ပါ။ မန္တလေးမြို့ ကျောက်မျက် ရောင်းချပွဲတွေနဲ့ပတ်သက်ပြီးတော့ ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာအပေါ်မှာ ဆွေးနွေး သွားမှာပါ။ မန္တလေးမြို့ ကျောက်မျက်ရတနာရောင်းချပွဲတွေဟာ မြန်မာ့ကျောက်မျက်ရတနာဥပဒေကို ဒုတိယအကြိမ်ပြင်ဆင်တဲ့ ဥပဒေနဲ့အညီ မန္တလေးတိုင်းဒေသကြီးအစိုးရက သက်ဆိုင်ရာမြို့နယ် အထွေထွေ အုပ်ချုပ်ရေးဦးစီးဌာန၊ ပြည်တွင်းအခွန်ဦးစီးဌာန၊ မန္တလေးမြို့ မြန်မာ့ကျောက်မျက်ရတနာရောင်းဝယ်ရေး လုပ်ငန်း တာဝန်ရှိသူများကို ခေါ်ယူဆွေးနွေးပြီးတော့ မန္တလေးမြို့၊ စစ်ကိုင်းမြို့များက တစ်ပိုင်တစ်နိုင် ကျောက်စိမ်းအချောထည် လုပ်ကိုင်သူများ ကုန်ကြမ်းရရှိဖို့၊ ပြည်တွင်းမှာ ကျောက်စိမ်း ဈေးကွက် ဖြစ်လာ ဖို့၊ ဆင်းရဲနွမ်းပါးမှုလျှော့ချဖို့၊ မန္တလေးမြို့ဖွံ့ဖြိုးတိုးတက်ဖို့ စတဲ့ရည်ရွယ်ချက်ကောင်းတွေနဲ့ ခွင့်ပြု ခဲ့တာပါ။ အထောက်အထားတွေအရ ၂၀၁၆ ခုနှစ်၊ သြဂုတ်လ ၁၀ ရက်နေ့ကစပြီးတော့ ၂၀၁၇-၂၀၁၈ နှစ်တွေမှာ ၁၀ ရက် တစ်ကြိမ်၊ တစ်လ (၃) ကြိမ်ခန့် ကျောက်မျက်ရောင်းချပွဲတွေ ပြုလုပ်ခဲ့ ပါတယ်။ နိုင်ငံခြားသားများ လာရောက်ဝယ်ယူကြတယ်။ Online Wechat မှာလည်း ဆက်သွယ် ရောင်းချတယ်။ ယခင်ရောင်းချပွဲတွေမှာ တင်ဒါအောင်စာရင်းကို Lot Number ကြမ်းခင်းဈေး၊ တင်ဒါအောင် ဈေးနှုန်း၊ တင်ဒါအောင်မြင်သူရဲ့ အမည်နဲ့ မှတ်ပုံတင်အမှတ် စသည်ဖြင့် ပြည့်ပြည့်စုံစုံဖော်ပြခဲ့ပေမယ့် ယခုပွဲ တွေမှာတော့ ပြည့်ပြည့်စုံစုံ မဖော်ပြဘဲနဲ့ Lot Number တင်ဒါအောင်သူရဲ့အမည်၊ ကြို တင်ပေးသွင်းငွေ လောက်သာ ဖော်ပြထားတဲ့အတွက် ရောင်းရငွေအမှန်ကို လုံးဝမသိနိုင်တော့ပါဘူး။ အခွန်ဆောင်ရာမှာ ကျောက်စိမ်းတွဲအရေအတွက် လျှော့ပြခြင်း၊ တင်ဒါအောင်ဈေးနှုန်းကို မဖော်ပြဘဲနဲ့ တန်ဖိုးနည်း အသားကျောက် ဈေးနှုန်းနဲ့သာ ရောင်းရငွေကို လျှော့ပြအခွန် ထိန်ချန်ခြင်း၊ နိုင်ငံခြားသားများပါ ဖိတ်ကြားရောင်းချ ပြီးတော့ တရားမဝင် ကျောက်စိမ်းမှောင်ခိုလမ်းကြောင်းကို ပိုမိုကြီးထွားကာ နိုင်ငံ့အခွန်ဘဏ္ဍာဆုံးရှုံး ခြင်းတွေ ဖြစ်နေတာပါ။ ဒါကြောင့် တာဝန်သိ မန္တလေးပြည်သူတွေက နိုင်ငံ့အခွန်ဘဏ္ဍာတွေမဆုံးရှုံးဖို့ တာဝန်သိစွာ သတင်းပေးတိုင်ကြားခဲ့တာပါ။ အဓိကတာဝန်ရှိတဲ့ မြန်မာ့ကျောက်မျက်ရတနာ ရောင်းဝယ်ရေး လုပ်ငန်းကတော့ ဥပဒေလုပ်ထုံးလုပ်နည်းနဲ့အညီ စိစစ်မှုမရှိ၊ ကြပ်မတ်မှုမရှိ မျက်နှာလွှဲနေခြင်းဟာ မေးခွန်းထုတ်စရာပါ။ ကုမ္ပဏီ ၆ ခုက ကျင်းပပြုလုပ်ခဲ့တဲ့ ရောင်းချပွဲတွေမှာ မြန်မာ့ကျောက်မျက်ရတနာ ရောင်းဝယ်ရေး လုပ်ငန်းရဲ့ စာရင်းအရ (၂၂)ကြိမ် ရှိပြီးတော့ ပြည်တွင်းအခွန်စာရင်းအရတော့ (၃၃)ကြိမ် ဖြစ်ကာ ပြပွဲအကြိမ်အရေအတွက် ကွဲလွဲတာ၊ ရောင်းချရငွေပမာဏ ကွဲလွဲတာ၊ ကျောက်တွဲအရေအတွက် ကွဲလွဲတာတွေဟာ ကြားလို့မှမလျော်တဲ့ အရာတွေပါ။ အဲဒီလိုဆောင်ရွက်မှုတွေအတွက် ပြည်သူ့လွှတ်တော် သယံဇာတနဲ့ သဘာဝပတ်ဝန်းကျင်ထိန်းသိမ်းရေးကော်မတီက ၁၄-၅-၂၀၁၈ နေ့မှာ ဝန်ကြီးဌာနကို မေးခွန်းမေးမြန်းခဲ့တဲ့အခါမှာမှ မြန်မာ့ကျောက်မျက်ရတနာရောင်းဝယ်ရေးလုပ်ငန်းကနေပြီးတော့ ၂၀၁၈ ဇွန်လမှာ သက်ဆိုင်ရာ တာဝန်ရှိသူများပါဝင်တဲ့ ကြီးကြပ်ရေးအဖွဲ့ ဖွဲ့စည်းပြီးမှ သတ်မှတ်ချက် များနဲ့အညီ ဆောင်ရွက်ဖို့ ဝန်ကြီးဌာနကို တင်ပြခဲ့တာတွေ့ရှိရပါတယ်။ မြန်မာ့ကျောက်မျက်ရတနာဥပဒေရဲ့ ရည်ရွယ်ချက်တွေထဲမှာ ကျောက်မျက်ရတနာနဲ့ လက်ဝတ်ရတနာများကို ရွေး လွတ်လပ်စွာ ရောင်းဝယ်ဖောက်ကားနိုင်ရေးအတွက် ကျောက်မျက်ရတနာဈေးများ ဖွင့်လှစ်ထားရှိရန်ဆိုတဲ့အချက်နဲ့ ကျောက်မျက်ရတနာများကို ပြည်တွင်း၌ တရားမဝင်ထုတ်လုပ်ခြင်းများ ပပျောက်စေပြီး ပြည်ပသို့ တရားမဝင်ထုတ်ဆောင်ခြင်း၊ ရောင်းချခြင်းများ ကာကွယ်တားဆီး နှိမ်နင်းရန်ဆိုတဲ့ အရေးကြီးတဲ့ ရည်ရွယ်ချက်တွေကို ဘယ်လောက် အကောင်အထည်ဖော် ဆောင်ရွက်ပြီးပါပြီလဲ။ ကျောက်စိမ်းလုပ်ကွက်ချထားရာမှာ၊ တွင်းဝခွန်ဆောင်ဖို့ တန်ဖိုးဖြတ်ရာမှာ၊ ဖက်စပ်တူးဖော်မှု လုပ်ငန်းတွေမှာ၊ တရားမဝင်ကျောက်မျက်ခိုးထုတ်မှုတွေမှာ အဂတိတရားတွေရှိနေတာ၊ အရည်အသွေးမြင့် ကျောက်တွေဟာ တစ်ဘက်နိုင်ငံကို ရောက်ရှိသွားပြီးတော့ တစ်ဘက်နိုင်ငံကုမ္ပဏီကြီးတွေက တစ်လတစ်ကြိမ် ကျောက်စိမ်းရောင်းချပွဲကြီးတွေနဲ့ ကြီးမားတဲ့ အကျိုးအမြတ်တွေရနေတာ ရွှေသမင်ဘယ်ကထွက်လို့ မေးရမယ့်အခြေအနေအထားပါ။ Global Witness ရဲ့ အစီရင်ခံစာမှာ ၂၀၁၄-၂၀၁၅ တစ်နှစ်တည်းတင် မြန်မာ့ကျောက်စိမ်းရောင်းမှုဟာ USD သန်းပေါင်း ၃၂,၀၀၀ ကျော်ရှိတယ်လို့လည်း ဖော်ပြထားတာ တွေ့ရပါတယ်။ ၂၀၁၄-၂၀၁၅ မှာ ကျောက်စိမ်းတူးဖော်မှု ၁၆,၆၇၂.၃၂ တန်ရှိပါတယ်။ ၂၀၁၇-၂၀၁၈ မှာတော့ ahonnemsorocams imamo mns sense sans ရတနာရောင်းချပွဲ (၃)ကြိမ် ကျင်းပခဲ့တယ်၊ အတွဲပေါင်း ၅၁,၀၆၄ တွဲ တင်ပြခဲ့တယ်၊ ယူရို ၁,၉၇၃.၅၈ သန်းရရှိခဲ့တယ်။ အစိုးရသစ်လက်ထက် ၂၀၁၈ မှာတော့ ကျောက်မျက်ရတနာပြပွဲ တစ်ကြိမ်သာကျင်းပ ခဲ့ပြီးတော့ ကျောက်စိမ်းတွဲ ၆,၇၉၅ တွဲသာ ပြသခဲ့တယ်။ ယူရို ၂၉.၁၅ သန်းသာ ရရှိခဲ့လို့ ၂၀၁၁ ရောင်းရငွေရဲ့ ၁၅ ရာခိုင်နှုန်းသာ ရရှိခဲ့ပါတယ်။ ဘတ်ဂျက်လိုငွေကြောင့် ဗဟိုဘဏ်ကငွေချေးရတဲ့၊ စီမံကိန်းတွေဆောင်ရွက်ဖို့ နိုင်ငံခြားငွေတွေကို မှီခိုနေရတဲ့၊ ခေတ်အဆက်ဆက် နိုင်ငံခြားကြွေးမြီဝန်ပိ နေတဲ့၊ နိုင်ငံခြားငွေစီးဝင်မှု လိုအပ်ချက်ကြောင့် ဒေါ်လာဈေးတွေတက်နေတဲ့ နိုင်ငံမှာ လုံးခင်းက ၁၀ ဧက ခန့် ဂိုဒေါင်ကြီးတွေမှာ ကျောက်စိမ်းတွေထိန်းထားပြီးတော့ ရောင်းချမှုကိုထိန်းချုပ် လျှော့ချလိုက် တာဟာ ဘယ်လိုအကြောင်းကြောင့်ဆိုတာ ဖြေရှင်းချက်ပေးစေချင်ပါတယ်။ တစ်ချိန်က အဖိုးတန်ကျောက်စိမ်း လုပ်ကွက်များစွာရယူ၊ တစ်ဘက်နိုင်ငံသားတွေလက်ထဲ စိတ်ကြိုက်ဈေးနဲ့လုပ်ခွင့်ပေး၊ အဝီစိနှိုက်တူး၊ တောင်လိုက်ဖိတူးပြီးတော့ တစ်ဘက်နိုင်ငံနဲ့ တံခါးမရှိ ဓားမရှိ သယ်ယူသွားတာ မျက်နှာလွှဲနေခဲ့ကြလို့ တိုင်းပြည်ကတော့ ရွှေကျောင်းပြောင်ပြောင်၊ ဝမ်းခေါင်ခေါင် ဖြစ်နေခဲ့တာပါ။ ဒေသခံတွေမှာ လုပ်ကိုင် စားသောက်စရာ လယ်ယာတွေပျောက်၊ ဥတုချောင်း ရေကြည်သာ နောက်ရုံမက နေစရာရွာတွေပါပျောက်ခဲ့ ရတာပါ။ ဒါကြောင့် မန္တလေးကျောက်မျက်ရောင်းချပွဲတွေမှာ အဓိကတာဝန်အရှိဆုံးဖြစ်တဲ့ မြန်မာ့ကျောက်မျက် ရတနာ ရောင်းဝယ်ရေးလုပ်ငန်း၊ တာဝန်ရှိသူတွေရဲ့ စိစစ်မှု၊ ကြပ်မတ်မှု၊ ဥပဒေနဲ့အညီ ထိန်းကျောင်းမှုတွေ မရှိခဲ့လို့ နိုင်ငံတော်အတွက် ရသင့်ရထိုက်တဲ့ အခွန်ဘဏ္ဍာများစွာ ဆုံးရှုံးနစ်နာခဲ့ရပါတယ်။ နိုင်ငံရဲ့ အဖိုးထိုက်၊ အဖိုးတန်ကျောက်စိမ်းရတနာ ရောင်းဝယ်တာကို ဟင်းရွက်ရောင်းသလို၊ ကန်စွန်းရွက်ရောင်းသလို တန်ဖိုး မထား တာဝန်မဲ့ခဲ့တဲ့ တာဝန်ရှိသူတွေဟာ တာဝန်ယူကြဖို့ လိုအပ်မှာပါ။ နိဂုံးချုပ်အနေနဲ့ နိုင်ငံတော်နဲ့ နိုင်ငံသားတွေပိုင်တဲ့ နိုင်ငံ့သယံဇာတတွေ လူတစ်စု၊ လူတစ်ဖွဲ့ အကျိုးကနေပြီးတော့ လူတစ်စု၊ လူတစ်ဖွဲ့က ချုပ်ကိုင် အပိုင်သိမ်းယူ အကျိုးခံစားခြင်း ကင်းဝေးဖို့ ကျွန်တော်တို့တွေ ဝိုင်းဝန်းကာကွယ် စောင့်ရှောက်ကြပါစို့လို့ တိုက်တွန်းပြောကြားရင်း နိဂုံးချုပ်အပ်ပါတယ်။ အားလုံး ကိုယ်စိတ်နှစ်ဖြာ ကျန်းမာ ချမ်းသာကြပါစေ။</speech>
<speech type="speaker">ဆက်လက်ပြီး ဦးထွန်းထွန်း ပွင့်ဖြူမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1460">ဦးထွန်းထွန်း(ပွင့်ဖြူ မဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စုအဆင့် ဝန်ကြီးများအားလုံး မင်္ဂလာပါလို့ ဦးစွာပဏာမ ဂါရဝပြုနှုတ်ခွန်းဆက်သပါတယ်။ ကျွန်တော်ကတော့ မကွေးတိုင်းဒေသကြီး ပွင့်ဖြူမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးထွန်းထွန်းဖြစ်ပြီး ပြည်သူ့ ငွေစာရင်းပူးပေါင်းကော်မတီ၏ လေ့လာတွေ့ရှိချက်၊ သဘောထားမှတ်ချက် အစီရင်ခံစာ အမှတ်စဉ်(၅/၂၀၁၉)ကို ထောက်ခံဆွေးနွေးသွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျာ။ အစီရင်ခံစာမဆွေးနွေးခင် ဦးစွာ မန္တလေးမြို့တွင် ပုဂ္ဂလိက ကုမ္ပဏီများက ကျင်းပပြုလုပ်နေသည့် ကျောက်စိမ်းအရိုင်းပြပွဲများသည် အမှန်တကယ် ပေးဆောင်ရမည့် အခွန်ငွေထက် မြောက်မြားစွာ လျှော့ပေါ့ပေးဆောင်နေကြောင်း သတင်းပေးတိုင်ကြားသော တာဝန်သိ ပြည်သူများအား လေးလေးစားစား အသိအမှတ်ဂုဏ်ပြုအပ်ပါတယ်။ အစီရင်ခံစာကို မချွင်းမချန် မှန်မှန်ကန်ကန် ပြတ်ပြတ်သားသား တင်သွင်းသော ပြည်သူ့ငွေစာရင်းပူးပေါင်းကော်မတီကိုလည်း လေးစားအပ်ပါသော နာယကကြီးခင်ဗျာ။ အစီရင်ခံစာ၏ အပိုဒ် ၃ အပိုဒ်ခွဲ(က)မှာ နိုင်ငံခြားသား ဝယ်လက်များကို Online Wechat မှ ဖိတ်ခေါ်ရောင်းချမှုကိုသာ အဓိကထားပြုလုပ်နေခြင်း၊ အချို့ကုမ္ပဏီ များအနေဖြင့် ခွင့်ပြုချက်တောင်းခံရယူမှုမရှိဘဲ ပြုလုပ်နေခြင်းလို့ ဖော်ပြထားပါတယ်။ ထို့အတူ အပိုဒ် ၃ အပိုဒ်ခွဲ(ဃ)မှာလည်း အမှန်ရောင်းရငွေကို လျှော့ပြပြီး အခွန်လျှော့၍ပေးဆောင်ခြင်း၊ အခွန်တိမ်းရှောင်ခြင်း များပြုလုပ်ရန် အောက်ပါအတိုင်း ဆောင်ရွက်ခြင်းဆိုပြီးတော့ ပုဒ်မခွဲငယ် (၁)၊ (၂) ဖြင့် ဖော်ပြထားပါတယ်။ အပိုဒ် ၄ အပိုဒ်ခွဲ(ဂ)တွင်လည်း တရားဝင်တွင်းဝခွန်ပေးဆောင်ထားသည့် အထောက်အထားများ၊ နေပြည်တော်ပြပွဲမှ တရားဝင်ဝယ်ယူခဲ့သည့် စာချုပ်စာတမ်းအထောက်အထားအဟောင်းများကို အသုံးပြု၍ အခွန်တိမ်းရှောင်ရန် ပြုလုပ်နေကြခြင်းဟု ဖော်ပြထားပါတယ်။ ယခုလိုမရိုးမသား မိမိအကျိုးစီးပွားတစ်ခု ကိုပဲကြည့်ပြီး အခွန်တိမ်းရှောင်နေတာဟာ လယ်ပြင်မှာဆင်သွားသလို ထင်ရှားနေပါတယ်။ နာယကကြီးခင်ဗျာ။ ဖွဲ့စည်းပုံအခြေခံဥပဒေ ပုဒ်မ ၃၈၉ အရ နိုင်ငံသားတိုင်းသည် ဥပဒေအရ ပေးဆောင်ရမယ့် အခွန်အကောက်များကို ပေးဆောင်ရန်တာဝန်ရှိသည်ဟု အတိအလင်းဖော်ပြထားပါတယ်။ ဒါ့အပြင် ကုန်သွယ်လုပ်ငန်းခွန်ဆိုင်ရာ ပြစ်မှုနှင့် ပြစ်ဒဏ်များတွင်လည်း မည်သူမဆို အခွန်လွတ်ကင်းစေရန် တိမ်းရှောင်ခြင်း သို့မဟုတ် အခွန်လျော့နည်းစေရန် သတင်းအချက်အလက်များကို ထိန်ချန်ခြင်းပြုလျှင် တရားစွဲဆိုခြင်းခံရမည်ဟုလည်းပါရှိပါတယ်။ နောက်ထပ်မည်သူမဆို လိမ်လည်လှည့်ဖြားလိုသော ရည်ရွယ် ချက်ဖြင့် မိမိရောင်းရငွေ သို့မဟုတ် ထုတ်လုပ်မှုပမာဏနှင့် သက်ဆိုင်သည့် မမှန်ကန်သောကြေညာလွှာကို တင်ပြလျှင် ဥပဒေများပါအတိုင်း ထောင်ဒဏ်နှင့် ဒဏ်ငွေများကိုပါ ပေးဆောင်ရမည့်အပြင် တရားစွဲဆို ခြင်းလည်းခံရမယ်လို့ ပါရှိပြီးဖြစ်ပါတယ်။ ဒါကြောင့်မို့လို့ အခွန်တိမ်းရှောင်ပြီး မရိုးမသားပြုလုပ်ခဲ့တဲ့ ကုမ္ပဏီများကို စုံစမ်းစစ်ဆေး အပြစ်ပေးအရေးယူရန် လိုအပ်ပါတယ်ခင်ဗျာ။ နာယကကြီးခင်ဗျာ။ တိုင်ကြားသူများ၏ အကြံပြုတင်ပြချက်များနှင့် မျှော်လင့်ချက်များကိုလည်း လေးလေးနက်နက်စဉ်းစားပြီး အကောင်အထည်ဖော် ဆောင်ရွက်ပေးသင့်ပါတယ်။ အစီရင်ခံစာအပိုဒ်(ဂ) သုံးသပ်ချက်နှင့် အကြံပြုချက်တွင်လည်း တိုင်းဒေသကြီးအစိုးရနှင့် ဝန်ကြီးဌာန၏ ဆောင်ရွက်မှုများ မေးမြန်းရာတွင် ဝန်ကြီးဌာန၏ ဖြေကြားချက်သည် ရှေ့နောက်မညီကြောင်း အစီရင်ခံစာတွင် ဖော်ပြထား ပါတယ်။ ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သုံးသပ်ချက်အပိုဒ် ၃၁ တွင် သယံ ဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီးဌာန၏ အားနည်းချက်များကို အပိုဒ်ခွဲ(က)၊ (ခ)၊ (ဂ) ဖြင့် ဖော်ပြထားပါတယ်။ နည်းဥပဒေ၊ လုပ်ထုံးလုပ်နည်း၊ ညွှန်ကြားချက်များ ထုတ်ပြန်ထားမှုမရှိကြောင်း၊ အားနည်းကြောင်း ဖော်ပြထားပါတယ်။ ဝန်ကြီးဌာနအနေဖြင့် တိုင်းပြည်အတွက် အလွန်တရာအရေးကြီးတဲ့ အတွက် ဂရုတစိုက် အထူးအလေးပေး ဆောင်ရွက်သင့်ပါတယ်လို့ လိုအပ်နေတဲ့ နည်းဥပဒေ၊ လုပ်ထုံး လုပ်နည်းများနှင့် ညွှန်ကြားချက်များကို အမြန်ဆုံးထုတ်ပြန်ပြီး တိုင်းဒေသကြီးအစိုးရနှင့် ပြည်ထောင်စု ဝန်ကြီးဌာနမှ အကျင့်ပျက်ဝန်ထမ်းများရှိပါက စုံစမ်းဖော်ထုတ် အရေးယူသင့်ပါတယ်။ လေးစားရပါသော နာယကကြီးခင်ဗျာ။ ယခုလို ဘဏ္ဍာရေးနှစ်တွေမှာ လိုငွေဘတ်ဂျက် နှစ်စဉ် ဖြစ်ပေါ်နေပါတယ်။ လိုငွေဘတ်ဂျက်လျော့နည်းစေဖို့၊ အခွန်နဲ့ GDP အချိုးမြင့်တက်ဖို့ အင်မတန် အရေးကြီး ပါတယ်။ ဒါတွေကို တိုးတက်အောင်လုပ်နိုင်ဖို့ဆိုရင် ဝင်ငွေနဲ့ ထွက်ငွေ မျှတဖို့အရေးကြီးပါတယ်။ အစိုးရ တစ်ရပ်ဟာ တိုင်းပြည်ပြန်လည်ထူထောင်တဲ့နေရာမှာ၊ ပြန်လည်တည်ဆောက်တဲ့နေရာမှာ ဘဏ္ဍာငွေ အမြောက်အမြား မဖြစ်မနေသုံးစွဲရမှာပါ။ ဒါဆိုရင် ဝင်ငွေရရှိဖို့ သယံဇာတအရင်းအမြစ်တွေ တူးဖော် ထုတ်လုပ်ရောင်းချမယ်။ အခွန်အကောက်တွေကို ရအောင်ကောက်မယ်။ သက်ဆိုင်ရာဝန်ကြီးဌာနတွေက မဖြစ်မနေရအောင်ရှာရမယ့် တာဝန်ရှိပါတယ်။ အဲဒီလိုမှမဟုတ်ဘဲ သံယံဇာတတွေကို မထိန်းချုပ်နိုင်ဘဲ ဘုန်းပေါလအော သုံးစွဲပြစ်မယ်။ ဟင်းရွက်ကန်ဇွန်းလို ရောင်းချမယ်။ တိုင်းပြည်နှင့် နိုင်ငံသူနိုင်ငံသားတွေ အတွက် အကျိုးဖြစ်ထွန်းမှုမရှိဘူးဆိုရင် ဆုံးရှုံးနစ်နာမှု အင်မတန်ကြီးပါတယ်။ ပြန်လည်ဖြည့်ဆည်းလွယ်တဲ့ သယံဇာတတွေ အလွယ်တကူရရှိနိုင်တဲ့ သယံဇာတတွေ မဟုတ်ဘူးဆိုတာကိုတော့ အထူးသတိပြုဖို့ လိုအပ် ပါတယ်။ နောက်ဆုံးအနေနဲ့ အဓိကဆန်းစစ်ကြည့်မယ်ဆိုရင် တရားဥပဒေစိုးမိုးမှုမရှိတာ၊ အဂတိလိုက်စားမှု၊ အကျင့်ပျက်ခြစားမှုတွေများနေတာ၊ နယ်မြေအေးချမ်းမှုမရှိဘဲ ပြည်တွင်းစစ်တွေဖြစ်နေတာတွေကြောင့် အခုလို တိုင်းပြည်သယံဇာတတွေကို အကျိုးရှိရှိ မသုံးစွဲရခြင်းဖြစ်ပါတယ်။ နိုင်ငံရဲ့ သယံဇာတတွေကို အကျိုး ရှိအောင်သုံးစွဲနိုင်ဖို့၊ လူသားအရင်းအမြစ်တွေဖွံ့ဖြိုးဖို့ ၂၁ ရာစုပင်လုံကို အမြန်ဆုံးအကောင်အထည်ဖော် ဆောင်ရွက်နိုင်ပြီး ၂၀၀၈ ဖွဲ့စည်းပုံအခြေခံဥပဒေကို ဆောလျင်စွာပြင်ဆင်နိုင်ရေး အလွန်အရေးကြီးပါတယ်။ ဒါ့အပြင် အနောက်တံခါးကိုသာ အာရုံစိုက်ဖြေရှင်းနေချိန်မှာ အရှေ့ဘက်တံခါးပေါက်ကိုလည်း မျက်ခြည်မပြတ် စောင့်ကြည့်သင့်ပါကြောင်း ပြောကြားရင်း ပြည်သူ့ငွေစာရင်းပူးပေါင်းကော်မတီ၏ အစီရင်ခံစာကို လေးလေးနက်နက် ထောက်ခံအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးကျော်သောင်း စစ်ကိုင်းတိုင်းဒေသကြီး မဲဆန္ဒနယ်အမှတ်(၁) ဆွေးနွေးဖို့ဖြစ်ပါတယ်။</speech>
<speech><mp id="1241">ဦးကျော်သောင်း(မန္ဒနယ်အမှတ်-၁၊ စစ်ကိုင်းတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကြီးတစ်ခုလုံး မင်္ဂလာပါလို့ ဦးစွာပထမ နှုတ်ခွန်း ဆက်သ ဂါရဝပြုအပ်ပါတယ်။ ကျွန်တော်ကတော့ စစ်ကိုင်းတိုင်းဒေသကြီး မဲဆန္ဒနယ်အမှတ်(၁) က အမျိုးသား လွှတ်တော်ကိုယ်စားလှယ် ဦးကျော်သောင်း ဖြစ်ပါတယ်။ မန္တလေးမြို့တွင် ပုဂ္ဂလိကကုမ္ပဏီများက ပြုလုပ် နေတဲ့ ကျောက်စိမ်းအရိုင်းပြပွဲများရဲ့ အခွန်ငွေပေးဆောင်မှုအခြေအနေတိုင်ကြားစာနဲ့ စပ်လျဉ်း၍ ပြည်သူ့ ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာနဲ့ပတ်သက် ပြီးတော့ ဆွေးနွေးသွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျာ။ အစီရင်ခံစာကို လေ့လာလိုက်ရင် အဓိကအချက် ၂ ချက် တွေ့ရှိရပါတယ်။ ပထမအချက်က အခွန်ငွေလျော့ပေါ့ပေးဆောင်နေခြင်းကိစ္စ၊ ဒုတိယအချက်က ရောင်းချတဲ့ ကုမ္ပဏီများက နိုင်ငံသားခြားသားများကို ရောင်းချနေတဲ့ကိစ္စတို့ ဖြစ်ပါတယ်။ ပထမဆုံးပြောချင်တာက ကျောက်မျက်ဥပဒေ။ ကျောက်မျက်ဥပဒေမှာ ၁၉၉၅ ခုနှစ် မူလဥပဒေ၊ ၂၀၁၆ ခုနှစ် ဒုတိယအကြိမ် ပြင်ဆင်တဲ့ဥပဒေ၊ ၂၀၁၉ ခုနှစ်၊ မြန်မာ့ကျောက်မျက်ရတနာဥပဒေ စသည်တို့ဖြင့် ဥပဒေများပြဋ္ဌာန်းခဲ့ပြီး ဖြစ်ပါတယ်။ ၂၀၁၉ ခုနှစ် ဥပဒေပုဒ်မ ၂၂အရ ခွင့်ပြုမိန့်ရရှိသူသည် တူးဖော်ထုတ်လုပ်ရရှိသော ကျောက်မျက် ရတနာအရိုင်းကို မှတ်ပုံတင်၍ တွင်းဝခွန်ဆောင်ပြီးလျှင် လွတ်လပ်စွာ သယ်ယူခွင့်၊ ရောင်းချခွင့်၊ မြန်မာငွေ၊ နိုင်ငံခြားငွေ ဝန်ကြီးဌာနခွင့်ပြုချက်ဖြင့် ပြုလုပ်သောပြပွဲများ၊ တရားဝင်ကျောက်ဈေးတွင်လည်းကောင်း၊ ဝန်ကြီးဌာနကခွင့်ပြုသည့် သက်ဆိုင်ရာဒေသများတွင် မြန်မာ့ကျောက်မျက်ရတနာ ရောင်းဝယ်ရေးလုပ်ငန်း၏ ကြီးကြပ်မှုဖြင့် ကျောက်မျက်ရတနာပြပွဲများတွင်လည်းကောင်း ရောင်းချခွင့်ရှိသည်လို့ ဆိုထားပါတယ်။ တွင်းဝခွန်ကို ကျောက်တန်ဖိုးရဲ့ ၂၀ ရာခိုင်နှုန်းပေးဆောင်ရတယ်လို့ သိရပါတယ်။ ပုဒ်မ ၂၉ မှာ လိုင်စင် ရရှိသူသည် (က) တွင်းဝခွန်ပေးဆောင်ပြီးသော ကျောက်မျက်ရတနာအရိုင်းကို ဝယ်ယူခွင့်ရှိသည်။ ဝယ်ယူပြီးပါက သယ်ယူခွင့်၊ လက်ဝယ်ထားရှိခွင့်၊ ကျောက်မျက်ရတနာ အချောထည်ပြုလုပ်ခွင့်နဲ့ ကျောက်မျက်ရတနာ ဖြင့် ပြုလုပ်သည့်ပစ္စည်းများ လုပ်ခွင့်ရှိသည် အဲဒီလိုလည်းဆိုထားပါတယ်။ နောက်တစ်ခုက အဲဒီကျောက်မျက် ရတနာအရိုင်းကို နေပြည်တော်ကျောက်မျက်ရတနာပြပွဲမှာ တင်ပြီးရောင်းချရင် ရောင်းဈေးရဲ့ ၁၈ ရာခိုင်နှုန်း အခွန်အဖြစ်ပေးဆောင်ရပါတယ်။ ပြောလိုတာကတော့ အခွန်လစ်ဟင်းမသွားဘူးဆိုတာပါပဲ။ လေးစားအပ်ပါသော နာယကကြီးခင်ဗျာ။ Power Point သုံးစွဲခွင့်ပြုပါရန် ခွင့်ပြု တောင်းခံအပ် ပါတယ်ခင်ဗျာ။ ကျောက်စိမ်းအရိုင်းတွဲများကို မန္တလေး၊ စစ်ကိုင်းဒေသရှိ ကျောက်စိမ်းကုန်သည်များ၊ လုပ်ငန်းရှင် များမှ နိုင်ငံခြားသားများနဲ့အပြိုင် ပြန်လည်ဝယ်ယူကြပြီး မိမိတို့ကိုယ်တိုင် အချောထည် ပြုလုပ်၍လည်းကောင်း သို့မဟုတ် လုပ်ငန်းရှင်များစုပေါင်း၍ ပြည်တွင်းကျပ်ငွေရောင်းချပွဲ မန္တလေးမြို့တွင် ပြုလုပ်ဆောင်ရွက်၍ ရောင်းချခြင်းဖြင့်လည်းကောင်း၊ ပြည်သူပြည်သားများ ကျောက်စိမ်းအရိုင်းတုံးများကို ရုပ်ထု၊ ရုပ်ထွင်း၊ ကျောက်စိမ်းလက်ကောက်၊ ပုတီး၊ လက်စွပ် စတဲ့ပစ္စည်းများ ပြုလုပ်ခြင်းဖြင့်လည်းကောင်း စစ်ကိုင်း၊ မန္တလေးမြို့ကြီးများရှိ ရပ်ကွက်၊ ကျေးရွာဒေသများတွင် လုပ်ကိုင်လျက်ရှိကြသော ပြည်သူ ပြည်သားများ၊ ဒေသခံများ စားဝတ်နေရေး အဆင်ပြေလျက်ရှိတာကို တွေ့ရှိရပါတယ်။ ၎င်းကဲ့သို့ ပြုလုပ်ဆောင်ရွက်ခြင်းဖြင့် ၎င်းကျောက်စိမ်းအချောထည်များသည်လည်း One-Stop Service ဖြင့် အခွန်ဆောင်ပြီး တရားဝင်ပို့ဆောင်ရောင်းချခြင်းအတွက် အခွန်အခများလည်းရရှိပါတယ်။ ယနေ့ဆိုလျှင် မန္တလေးမြို့တွင် နိုင်ငံတော်အတွက် အခွန်မြန်မာကျပ်ငွေ ဆယ်ဘီလီယံခန့် ရရှိပြီးဖြစ်တယ်လို့ လေ့လာသိရှိရပါတယ်။ (Oယခင်က Lot တွဲပေါင်း နှစ်သောင်းကျော်ပြသခဲ့ရာ ယခု Lot တွဲ ရ ထောင်ခန့်သာ ပြသနိုင်တဲ့ အတွက် Lot တွဲ အရေအတွက်နည်းသွားတာကို ပြောထားပါတယ်။ ကျောက်စိမ်းကုမ္ပဏီများကို လုပ်ကွက် သက်တမ်း တိုးမပေးတဲ့အတွက် ကျောက်စိမ်းတူးဖော်ခွင့်ရသူ နည်းသွားတာ ကျောက်စိမ်းထွက်ရှိမှု နည်းတဲ့အတွက် ပြပွဲရဲ့ ကျောက်စိမ်း Lot တွဲ အရေအတွက်နည်းတာဖြစ်ကြောင်း လေ့လာသိရှိရပါတယ်။ နောက်ပြီး ကုမ္ပဏီများအနေဖြင့် နိုင်ငံခြားသားများကို ဖိတ်ကြားရောင်းချခြင်း၊ နိုင်ငံခြားသားများ ပြည်ပသို့ တရားဝင်ယူဆောင်ခွင့်မရှိခြင်း၊ ပြည်သူ့ဘဏ္ဍာအခွန်ငွေမရဘဲ ဆုံးရှုံးနစ်နာခြင်း စတာတွေလည်း ပြောထားပါတယ်။ ကျောက်စိမ်းကုန်ကြမ်းရောင်းချပွဲများ ပြုလုပ်နေတဲ့ ကုမ္ပဏီများဟာ မြန်မာကုမ္ပဏီ များဖြစ်ပါတယ်။ ၎င်းတို့ဟာ ဥပဒေနဲ့အညီ တိုင်းဒေသကြီးအစိုးရအဖွဲ့ထံ ခွင့်ပြုချက်တင်ပြီး တိုင်းဒေသကြီး အစိုးရအဖွဲ့ သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီး ဝန်ကြီးချုပ်ကိုယ်စားခွင့်ပြုခဲ့လို့ ဆောင်ရွက်ခဲ့တာပဲ ဖြစ်ပါတယ်။ အဲဒီလိုဆောင်ရွက်ခဲ့တဲ့နေရာမှာ ကုမ္ပဏီများဘက်က မမှန်ကန်ဘူးလို့ ယူဆရင် ဥပဒေအရအရေးယူဖို့ပဲရှိပါတယ်။ ဒီနေရာမှာ ကျွန်တော်တို့ လေးစားရတဲ့ နိုင်ငံရေးခေါင်းဆောင်ကြီး ပုဂ္ဂိုလ်ကြီးတစ်ဦးရဲ့ ပြောတဲ့စကားကို ပြန်ပြောချင်ပါတယ်။ ညီမလေး အရပ်ပုတယ်။ အရပ်မြင့်ချင်ရင် ဒေါက်ဖိနပ်ဝယ်စီးလိုက်ပေါ့ဆိုတဲ့ စကားပဲဖြစ်ပါတယ်။ ဘာမှခက်ခဲတဲ့ကိစ္စ မဟုတ်ပါဘူး။ ဆောင်ရွက်ဖို့ပဲလိုပါတယ်။ ဥပဒေကို လက်တစ်လုံးခြားနဲ့လှည့်ဖြားပြီး မမှန်မကန်ဆောင်ရွက်ရင်တော့ အရေးယူကြရမှာပဲ ဖြစ်ပါတယ်။ တိုင်တယ်ဆိုတာလည်း စဉ်းစားဖို့လိုပါတယ်။ ပြည်ထောင်စုအစိုးရ၊ တိုင်းဒေသကြီးနဲ့ ပြည်နယ်အစိုးရ စတဲ့အဖွဲ့စည်းတွေရဲ့ ဆောင်ရွက်မှုအားနည်းတယ်လို့ ပြည်သူတွေ ထင်ရအောင်ပြောတာလား။ အစိုးရနဲ့ အလုပ်လုပ်သူ လုပ်ငန်းရှင်တွေအကြား အခက်အခဲဖြစ်အောင် ပြောတာ လားဆိုတာလည်း စဉ်းစားရမှာဖြစ်ပါတယ်။ လေးစားအပ်ပါသော နာယကကြီးခင်ဗျာ။ နိဂုံးချုပ်အနေနဲ့ ပြောကြားလိုတာကတော့ နိုင်ငံတော်ရဲ့ အခွန်ဘဏ္ဍာများစွာ ရှာဖွေပေးနေတဲ့ ကျောက်စိမ်းဈေးကွက်မှာ ဖွံ့ဖြိုးဖို့လိုအပ်ပါတယ်။ ကျောက်မျက်ရတနာပြပွဲများကို များများလုပ်ပေးနိုင်မှ ကျောက်မျက်အချောထည် ဈေးကွက်ဖွံ့ဖြိုးလာမှာ ဖြစ်ပါတယ်။ လိုအပ်ရင် ကြီးကြပ်ရေးအဖွဲ့ ဖွဲ့ပြီးတော့ ကြပ်မတ်ဆောင်ရွက်သင့်ပါတယ်။ အဲဒီလို ဖွံ့ဖြိုး S SSSS, , TS စက်ရုံကြီးများ အမြန်ရောက်ရှိလာမှာဖြစ်ပါတယ်။ သို့မှသာ ပြည်သူပြည်သားများ အလုပ်အကိုင် အခွင့် အလမ်းများရရှိပြီး ရသင့်တဲ့အခွန်အခများလည်း ရရှိမှာဖြစ်ပါတယ်။ ဒါ့အပြင် ကမ္ဘာကျော် ကျောက်စိမ်း ဈေးကွက်ကြီး မြန်မာနိုင်ငံမှာ ပေါ်ပေါက်လာပြီး နိုင်ငံခြားခရီးသွားများနှင့် ကျောက်စိမ်းလေ့လာသူများ ဝင်ရောက်လာခြင်းဖြင့် နိုင်ငံတော်အတွက် များစွာသော အကျိုးကျေးဇူးများ ခံစားရမှာဖြစ်ပါကြောင်း အကြံပြုတင်ပြရင်း နိဂုံးချုပ်အပ်ပါတယ်။ ကျေးဇူးတင်ပါတယ်။</speech>
<speech type="speaker">ဦးခင်ချို၊ လှိုင်းဘွဲမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1371">ဦးခင်ချို (လှိုင်းဘွဲ့မဲဆန္ဒနယ်၊ ကရင်ပြည်နယ်)</mp>အားလုံးမင်္ဂလာပါ။ ကျွန်တော်ကတော့ ကရင်ပြည်နယ်၊ လှိုင်းဘွဲမဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးခင်ချို ဖြစ်ပါတယ်။ ကျွန်တော် ဆွေးနွေးတင်ပြမှာက မန္တလေးမြို့တွင်း ကျောက်စိမ်းအရိုင်းပြပွဲများနဲ့ပတ်သက်ပြီးတော့ JPAC ရဲ့ (၅/၂၀၁၉) အစီရင်ခံစာအပေါ် ဆွေးနွေးအကြံပြု တင်ပြမှာဖြစ်ပါတယ်။ အစီရင်ခံစာပါအရ တာဝန်သိပြည်သူများရဲ့ တိုင်ကြားမှုအရ မန္တလေးမြို့ပေါ်မှာပြုလုပ်တဲ့ ကျောက်စိမ်းအရောင်းပြပွဲမှာ အမှန်ပေးဆောင်ရမယ့် အခွန် ငွေထက် အဆပေါင်းများစွာ လျော့နည်းပေးဆောင်နေမှုအပေါ် အခြေခံပြီးတော့ ပြည်တွင်းတစ်နိုင်တစ်ပိုင် ကျောက်သမားများနဲ့ ပြည်တွင်းကျောက်စိမ်းအချောထည် လုပ်ငန်းရှင်များ၊ လုပ်ငန်းငယ်လေးများနဲ့ ၎င်းတို့ကို မှီခိုနေရတဲ့လုပ်သားများ အလုပ်လက်မဲ့ဖြစ်နေရခြင်း၊ နောက် ကျောက်စိမ်းရောင်းချမှုပမာဏ ရောင်းရငွေ၊ အခွန်ပေးသွင်းမှုများ ထိန်ချန်လိမ်လည်မှု၊ တရားမဝင်ပြည်ပတင်ပို့ရောင်းချနေမှု၊ ပြည်တွင်း ကုန်သည်များသာမက ပြည်ပကုန်သည်များကိုပါ ဖိတ်ခေါ်ပြီးတော့ ခွင့်ပြုချက်မဲ့တရားမဝင်ရောင်းချနေမှု၊ ကျောက်စိမ်းကုန်ကြမ်းရှားပါးလာမှုမဖြစ်ပေါ်စေရန် ကာကွယ်တားဆီးလိုမှုနဲ့ လာမယ့် ၂၀၁၉ ကျောက်စိမ်း အရောင်းပြပွဲမှာ အခွန်တိမ်းရှောင်ရန် ကြိုတင်ကြံစည်နေမှုများ အခြေအနေများနဲ့ ပတ်သက်ပြီးတော့ တိုင်ကြား လာကြောင်း ဖော်ပြထားပါတယ်။ နောက်ဆက်တွဲဇယား(၅)ကို လေ့လာကြည့်တဲ့အခါမှာ ကုမ္ပဏီ ၄ ခုက ကျောက်စိမ်းအရောင်းပြပွဲ လုပ်တဲ့အခါမှာ ဂျိတ်ကာလကုမ္ပဏီက (၆)ကြိမ် ပြုလုပ်ပြီးတော့ တင်ပြတဲ့အတွဲအများဆုံးဖြစ်ပေမယ့် ရောင်းချတဲ့တန်ချိန်နဲ့ ရောင်းရငွေအခွန်ဆောင်မှုအနည်းဆုံးဖြစ်တဲ့အပြင် ဝင်ငွေခွန်ပေးဆောင်ထားမှု မရှိတာကိုတွေ့ရလို့ မမှန်မကန်ဆောင်ရွက်မှု အများဆုံးရှိနိုင်တယ်လို့ ယူဆရပါတယ်။ ရွှေကုက္ကိုလ်ကုမ္ပဏီက (၄)ကြိမ်ပြုလုပ်ပေမယ့် ရောင်းချမှုတန်ချိန်အများဆုံး၊ အခွန်ပေးသွင်းမှုကလည်း အများဆုံးဖြစ်တာ တွေ့ရ ပါတယ်။ မြန်မာသူရကုမ္ပဏီက (၃)ကြိမ် ကျင်းပပြီးတော့ ရောင်းချမှုတန်ချိန် တတိယအများဆုံးဖြစ်ပြီး ကုန်သွယ်ခွန်နဲ့ အထူးကုန်စည်ခွန် ဒုတိယအများဆုံးပေးသွင်းပြီးတော့ ဝင်ငွေခွန်ပေးသွင်းတာ မရှိကြောင်း တွေ့ရပါတယ်။ ထွန်းနိုင်နဲ့ညီများကုမ္ပဏီက (၂)ကြိမ် ပြုလုပ်ကျင်းပပြီးတော့ ရောင်းချတဲ့တန်ချိန် ဒုတိယ အများဆုံးဖြစ်ပေမယ့် ရောင်းချရငွေအပေါ်ဖော်ပြမှုအရမ်းနည်းပြီးတော့ ကုန်သွယ်ခွန်နဲ့ ဝင်ငွေခွန်ပေးသွင်းမှု လည်းပဲ အရမ်းနည်းတာကို တွေ့ရပါတယ်။ အစီရင်ခံစာအပိုဒ် ၁၃၊ ၁၉၊ ၂၇၊ ၂၈ မှာပါတဲ့ ဇယားတွေအရ ဒီရောင်းတဲ့ ကျောက်စိမ်းအတွဲတွေမှာ အကြိမ်အရေအတွက်နဲ့ ကျောက်မျက်နဲ့ နောက်အခွန်ဦးစီးဌာနရဲ့ ဒီဌာနနှစ်ခုတို့ရဲ့ ကိန်းဂဏန်းအချက်အလက်ဖော်ပြမှု ကွဲလွဲနေတာတွေ၊ ဥပမာအားဖြင့် ဆုထူးပန်ကုမ္ပဏီ ဆိုလို့ရှိရင် စာရင်းပြတဲ့ ကျောက်စိမ်းအရောင်းအတွဲက ၄၆၂ တွဲဆိုပေမယ့် တကယ်ဖော်ထုတ်ရရှိတဲ့ အတွဲက ၁၅,၅၂၂ တွဲရှိနေတော့ အဆပေါင်းများစွာ လိမ်လည်တင်ပြထားတာ ဖြစ်တဲ့အတွက်ကြောင့် ဒါတွေကို စစ်ဆေးဖော်ထုတ်တာလည်း မရှိတဲ့အတွက် နိုင်ငံအတွက် ထိခိုက်နစ်နာမှုတွေ အများကြီး ရှိတာကို တွေ့ရပါတယ်။ ကျောက်စိမ်းအတွဲများ လေလံတင်ရောင်းချတဲ့စာရင်းနောက်ဆက်တွဲ(ခ-၁) အရ ကြမ်းခင်းဈေးက အတွဲတိုင်းလိုလိုမှာ ကျပ်ငါးသိန်းပဲ ပုံသေထားထားတာက လေလံကြမ်းခင်းဈေးနှုန်းကို တမင်အနည်းဆုံး ရည်ရွယ်ချက်ရှိရှိ ဖော်ပြထားတယ်လို့ ယူဆရပါတယ်။ အချို့ကျောက်စိမ်းအတွဲတွေရဲ့ လေလံအောင်တဲ့ဈေးနှုန်း အနေနဲ့ ဥပမာအနေနဲ့ နံပါတ် ၃၁၆ နဲ့ ၃၁ရ မှာ သိန်း ၈၁၀ နဲ့ သိန်း ၇၀၀ ထိအောင်ဖြစ်နေလို့ အဆပေါင်း များစွာ ကွာနေတာကိုတွေ့ရပါတယ်။ ဒါကလည်းပဲ ကျောက်စိမ်းအရည်အသွေး ကျွမ်းကျင်သူဖြစ်တဲ့ ကြမ်းခင်းတန်ဖိုးသတ်မှတ်ပေးတဲ့ ပညာရှင်များရဲ့ တန်ဖိုးသတ်မှတ်တဲ့ အကဲဖြတ်မှုတွေလိုနေတာကို တွေ့ရပါတယ်။ ၂၅-၁၂-၂၀၁ရ ကနေ ၂၆-၁၂-၂၀၁၈ ထိ ကျောက်စိမ်းအရောင်းပြခန်း ပြုလုပ်ဆောင်ရွက်တဲ့ အခါမှာ ၂၉-၁-၂၀၁၆ ရက်နေ့ ဒုတိယအကြိမ်ပြင်ဆင်တဲ့ ကျောက်မျက်ရတနာဥပဒေပြဋ္ဌာန်းချက်များနဲ့အညီ ဆောင်ရွက်ရမှာဖြစ်ပါတယ်။ ဥပဒေအရ သက်ဆိုင်ရာဝန်ကြီးဌာနရဲ့ ခွင့်ပြုချက်ဖြင့်သာ ဆောင်ရွက်ရမှာ ဖြစ်ပြီးတော့ ဒီတိကျတဲ့အဖြေမရှိဘူးပေါ့။ ဒီရောင်းချတဲ့ ကျောက်စိမ်းများဟာလည်းပဲ ပြည်တွင်းတွင်းဝခွန်နဲ့ နေပြည်တော်ကျောက်မျက်ရတနာပြပွဲကနေပြီးတော့ တရားဝင်ဝယ်ယူထားတဲ့ ကျောက်စိမ်းဟုတ် မဟုတ် သက်ဆိုင်ရာဌာနအဖွဲ့အစည်းများရဲ့ စစ်ဆေးအတည်ပြုချက်တွေလည်းမရှိဘူး။ နောက်ပြီးတော့ ရောင်းချဖို့တင်ပြတဲ့ ကျောက်စိမ်းအတွဲတွေဟာလည်းပဲ စာရင်းတင်ဖော်ပြထား တာနဲ့ အမှန်ပြသရောင်းချတဲ့ အရေအတွက်ပမာဏ၊ ရောင်းချရရှိတဲ့တန်ဖိုး မှန် မမှန်စစ်ဆေးအတည်ပြုချက် ပြုလုပ်တာမျိုးလည်း မရှိခြင်း၊ ရောင်းချရငွေက အမှန်ရသင့်တဲ့တန်ဖိုးဟုတ် မဟုတ်၊ ကြမ်းခင်းဈေးနှုန်း သတ်မှတ်ချက်နဲ့ လျော်ကန်သင့်မြတ်မှုရှိ မရှိ တာဝန်ရှိတဲ့ ဌာန၊ အဖွဲ့အစည်းများရဲ့ စစ်ဆေးအတည်ပြုချက် များလည်း မရှိခြင်း၊ အခွန်အကောက်ဆိုင်ရာဥပဒေအရ ကုန်သွယ်ခွန် ၅ ရာခိုင်နှုန်းနဲ့ အထူးကုန်စည်ခွန် ၁၅ ရာခိုင်နှုန်း သတ်မှတ်ထားပေမယ့် ဥပဒေနဲ့အညီ အခွန်အပြည့်အဝပေးသွင်းမှုမရှိတဲ့အပြင် ရောင်းချရတဲ့ ကျောက်စိမ်းများရဲ့ အမြတ်ငွေတွေအပေါ်မှာ ဝင်ငွေခွန်အပြည့်အဝ ပေးသွင်းထားမှုမရှိခြင်း၊ ပြည်ပမှ ကုန်သည်များနဲ့ ဝယ်ယူရရှိတဲ့ ကျောက်စိမ်းတွဲများဟာ ဥပဒေအရ ပြည်တွင်းမှာသာ သယ်ယူခွင့်ရှိပေမယ့် ပြည်ပကို တရားမဝင်ထုတ်ယူတင်ပို့နေမှုတွေကိုလည်း ထိထိရောက်ရောက် စစ်ဆေးဖမ်းဆီး ဖော်ထုတ်နိုင်မှု မရှိခြင်း၊ မူလရည်ရွယ်ချက်ဖြစ်တဲ့ ပြည်တွင်းနိုင်ငံသားတွေ၊ ကျောက်ကုန်သည်တွေ လွတ်လွတ်လပ်လပ် ဝယ်ယူရောင်းဝယ်နိုင်ရေး၊ ကျောက်စိမ်းကုန်ချောထုတ်လုပ်မှု တိုးတက်လာရေးနဲ့ အလုပ်အကိုင် ဖန်တီး ပေးနိုင်မှုနဲ့ ကျောက်စိမ်းသယံဇာတ ကုန်ကြမ်းရှားပါးလာမှုမဖြစ်အောင် ထိန်းချုပ်ကန့်သတ်နိုင်မှုမရှိခြင်း၊ နိုင်ငံတော် အတွက် ရသင့်ရထိုက်တဲ့ အခွန်အခများ အပြည့်အဝမရရှိခြင်းများ တွေ့ရှိရတယ်။ ဒါတွေကို အကောင်အထည်ဖော်ဆောင်ရွက်နိုင်မှုအတွက်ကို ဥပဒေလုပ်ထုံးလုပ်နည်းတွေ၊ စည်းမျဉ်း ညွှန်ကြားချက်တွေကို ပြင်ဆင်ပြဋ္ဌာန်းဖို့ လိုမှာဖြစ်ပါတယ်။ လက်ရှိဖြစ်ပေါ်နေတဲ့အခြေအနေအရ မသမာမှု၊ မမှန်မကန်ဆောင်ရွက်မှုတွေကို ထိထိရောက်ရောက် စစ်ဆေးမှုများနဲ့ စစ်ဆေးဖော်ထုတ်ပြီးတော့ တာဝန်ရှိ သူတွေ ပါဝင်ပတ်သက်နေသူတွေကို ထိထိရောက်ရောက် အရေးယူဆောင်ရွက်သင့်ပါကြောင်း အကြံပြုတင်ပြရင်း နိဂုံးချုပ်အပ်ပါတယ်။ အားလုံး ကျေးဇူးတင်ပါတယ်။</speech>
<speech type="speaker">ဦးဘိုကြီး ချောက်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1455">ဦးဘိုကြီး(ချောက်မဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော်နာယကကြီး၊ အမျိုးသားလွှတ်တော်ဥက္ကဋ္ဌ ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စုအဆင့် အဖွဲ့စည်းဝင်များနဲ့ ဧည့်သည်တော်များအားလုံး မင်္ဂလာပါလို့ ဂါဝရပြု နှုတ်ခွန်း ဆက်သအပ်ပါတယ်။ ကျွန်တော်ကတော့ မကွေးတိုင်းဒေသကြီး ချောက်မဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဦးဘိုကြီး ဖြစ်ပါတယ်။ ပုဂ္ဂလိကကုမ္ပဏီများက မန္တလေးမြို့တွင် ကျင်းပပြုလုပ်နေတဲ့ ကျောက်စိမ်းအရိုင်းပြပွဲမှာ အမှန် တကယ် ပေးဆောင်ရမည့်အခွန်ထက် မြောက်မြားစွာ လျော့ပေါ့ဆောင်နေကြောင်း တာဝန်သိ ပြည်သူ များရဲ့ တိုင်ကြားစာနဲ့စပ်လျဉ်းပြီးတော့ ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်၊ သဘောထား မှတ်ချက် အစီရင်ခံစာအမှတ်စဉ်(၅/၂၀၁၉)အပေါ်မှာ ကျွန်တော်ဆွေးနွေး အကြံပြုသွားမှာဖြစ်ပါတယ်။ ယခုကိစ္စနဲ့ပတ်သက်ပြီးတော့ တိုင်ကြားတဲ့ တာဝန်သိပြည်သူများ၊ ပြည်ထောင်စုလွှတ်တော် နာယကကြီးနှင့် အစီရင်ခံစာတင်ပြတဲ့ ပြည်သူ့ငွေစာရင်းပူးပေါင်းကော်မတီကို ကျေးဇူးတင်ကြောင်း ပဏာမပြောကြားလို ပါတယ်။ အခု ကျွန်တော်တို့တိုင်းပြည်မှာ ပြည်သူ့ကိုယ်စားလှယ်တွေကနေပြီးတော့ ပြည်သူတွေရဲ့ လိုအပ်ချက် အသုံးစရိတ်တွေကို လွှတ်တော်မှာ တင်ပြတောင်းဆိုတဲ့အခါမှာ ဘတ်ဂျက်မရှိလို့ မရနိုင် တာတို့ ဘတ်ဂျက်ခွင့်ပြုထားသော်လည်း အသုံးစရိတ်တွေကို အသုံးမပြုနိုင်သဖြင့် ပြန်အပ်ငွေများကြောင့် လိုအပ်ချက်များကို ထိရောက်စွာ မဆောင်ရွက်နိုင်ခြင်းတို့ကြောင့် အဲဒါတွေကို တွေ့မြင်နေရပါတယ်။ အခုတိုင်တန်းချက်များအရ မြောက်မြားစွာသော အခွန်များမရရှိခြင်း၊ တန်ဖိုးကြီးတဲ့ သယံဇာတများကို မိမိတိုင်းပြည်မှ အခြားတိုင်းပြည်များသို့ တရားမဝင် ဝင်ရောက်ရောက်ရှိသွားနိုင်ကြောင်း ဖြစ်နိုင်ခြေများကို သိရှိရပါတယ်။ ဒါကြောင့်မို့လို့ နိုင်ငံတော်အစိုးရဌာန၊ အဖွဲ့အစည်းများနဲ့ ကျွန်တော်တို့ လွှတ်တော် ကိုယ်စားလှယ်များအနေဖြင့် ပြည်သူတွေအတွက် ထိရောက်တဲ့၊ အမှန်လိုအပ်တဲ့ အသုံးစရိတ်တွေ အပြည့်အဝသုံးစွဲနိုင်ဖို့အတွက် အမှန်ရရှိသင့်တဲ့ ရငွေများရရှိအောင် ပူးပေါင်းဆောင်ရွက်ရန် များစွာ လိုအပ်နေတဲ့ အခြေအနေဖြစ်ကြောင်း ဖော်ပြ နေခြင်းဖြစ်တယ်လို့ ကျွန်တော် တင်ပြပါတယ်။ ယခုအစီရင်ခံစာမှာ တွေ့မြင်ရသည်မှာ လက်ရှိသက်ဆိုင်ရာဌာနများ၊ တိုင်းဒေသကြီးအစိုးရတို့မှ ရရှိတဲ့စာရင်းဇယားများကို တိုက်ဆိုင်စစ်ဆေးခြင်း၊ ဥပဒေများအတိုင်း လုပ် မလုပ်ကို မေးမြန်းစီစစ်ပြီး ၎င်းစာရင်းများ၊ အခြေအနေများအရ တွေ့ရှိချက်များအပေါ် သုံးသပ်အကြံပြုထားတာကို တွေ့မြင်ရပါတယ်။ လက်တွေ့မြေပြင်စစ်ဆေးခြင်း သက်ဆိုင်ရာဌာနများမှ ပေးပို့လာတဲ့စာရင်းများ မှန် မမှန် စာရင်းစစ်ပညာ တတ်ကျွမ်းပြီး နားလည်သူများ စစ်ဆေးအတည်ပြု သွားတဲ့ စာရင်းများဖြစ်သင့်ကြောင်း တင်ပြလိုပါတယ်။ တိကျမှန်ကန်တဲ့ စာရင်းများလို့ မယူဆနိုင်ပါဘူး။ သူတို့ပေးထားတဲ့ စာရင်းတွေကိုသာ တိုက်ဆိုင် စစ်ဆေးပြီး သုံးသပ်မယ်ဆိုပါက မှန်ကန်သော ဖြစ်ရပ်မှန်များမဖြစ်နိုင်ဘဲ ကွဲလွဲသောထင်မြင်ယူဆ ချက်များ ဖြစ်နိုင်ပြီးတော့ အဂတိလိုက်စားမှုများရှိပါက မပေါ်လွင်နိုင်ကြောင်း၊ မှန်ကန်သော ဆုံးဖြတ် ချက်များမရနိုင်ကြောင်း လို့ အကြံပြုပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ မိမိတင်ပြ အကြံပြုလိုတာ ကတော့ ပြည်ထောင်စုအစိုးရအဖွဲ့အနေနဲ့ ယခုကိစ္စရပ်အား စိစစ်တင်ပြစေရန် အဖွဲ့တစ်ဖွဲ့ဖွဲ့ပြီး စစ်ဆေး ပြီးတော့ အစီရင်ခံစာတင်ပြရန် လိုအပ်ပါမယ်။ တင်ပြရမယ့် ိုလည်း သတ်မှတ်ပေးသင့် ပါ တယ်။ ယခုကိစ္စမှာ နိုင်ငံတော်အတွက် ရသင့်ရထိုက်တဲ့ အခွန်တွေရရှိစေရန် အလွန်အရေးကြီးနေလို့ အကြံပြုရခြင်းဖြစ်ပါတယ်။ ပြည်ထောင်စုအစိုးရအဖွဲ့မှစီစစ်ပြီး ပြည်ထောင်စုလွှတ်တော်သို့ အစီရင်ခံစာ တင်ပြလာတဲ့ ပြည်ထောင်စုလွှတ်တော်ရဲ့ လုပ်ထုံးလုပ်နည်းများအတိုင်း ဆက်လက်ဆောင်ရွက် သင့်ပါကြောင်း အကြံပြု ဆွေးနွေးအပ်ပါတယ်။ သို့မှသာ လွှတ်တော်အနေနဲ့ အစိုးရဌာန၊ အဖွဲ့အစည်း များနဲ့ ညှိနှိုင်းဆွေးနွေးပြီး သဘောတူပြီးဖြစ်တဲ့ ဖြစ်ရပ်များအပေါ်မှာ မှန်ကန်တဲ့ထိန်းကျောင်းခြင်းများ ဖြစ်လာမယ်လို့ အကြံပြုပါတယ်။ ဥပမာ ပြည်ထောင်စုစာရင်းစစ်ချုပ်ရဲ့ အစိုးရဌာနများ၊ အဖွဲ့အစည်း များရဲ့ စာရင်းများကို စစ်ဆေးပြီး သုံးသပ်အကြံပြုချက်များ၊ အစီရင်ခံစာများအပေါ် ကျွန်တော်တို့ လွှတ်တော်ကနေပြီးတော့မှ ဆွေးနွေးအတည်ပြုခြင်းများ ဖြစ်စေချင်လို့ တင်ပြခြင်းဖြစ်ပါတယ်။ နောက်တစ်ချက်အနေနဲ့ လက်ရှိကျင်းပနေတဲ့ မန္တလေးကျောက်စိမ်းအရိုင်းပြပွဲကို ခေတ္တရပ်ဆိုင်း သင့် မသင့် အမြန်ဆုံး ဆုံးဖြတ်အကြံပြုပေးသင့်ပါတယ်။ အကယ်၍ မန္တလေးကျောက်စိမ်းအရိုင်းပြပွဲကို ဆက်လက်ကျင်းပခွင့် ပြုမယ်ဆိုရင်လည်း သက်ဆိုင်ရာပြည်ထောင်စုဝန်ကြီးဌာန၊ တိုင်းဒေသကြီး ဝန်ကြီး ဌာနများ၊ မြန်မာ့ကျောက်မျက်ရတနာ ရောင်းဝယ်ရေးလုပ်ငန်း၊ ပြည်တွင်းအခွန်ဦးစီးဌာန စတဲ့ သက်ဆိုင်တဲ့ အဖွဲ့အစည်းတွေ ညှိနှိုင်းပူးပေါင်း ကြီးကြပ်ပြီးတော့ ကျင်းပခွင့် ခွင့်ပြုပေးသင့်ပါတယ်။ နောက်ဆုံးအချက်ကတော့ ကျွန်တော်တို့တိုင်းပြည်မှာ ကျောက်မျက်ရတနာတွေ ရွှေ၊ ခဲမဖြူ၊ အဖြိုက်နက်၊ ကြေးနီ စတဲ့အဖိုးတန်ရတနာများ မြောက်မြားစွာ ထွက်ရှိရောင်းချနေတာ အားလုံးအသိပဲ ဖြစ်ပါတယ်။ ယခု အစီရင်ခံစာအပေါ် ဖတ်ရှုသုံးသပ်ကြည့်ရလျှင် ဥပဒေပြဋ္ဌာန်းချက်များအတိုင်း ဆောင်ရွက် မှုများအားနည်းခြင်း၊ နည်းဥပဒေများကို ထုတ်ပြန်နိုင်ခြင်း၊ အဂတိလိုက်စားမှု ရှိသည်ဟုယူဆ နိုင်ခြင်း စတဲ့အချက်များအရ ပြည်သူ့ဘဏ္ဍာငွေများစွာဆုံးရှုံးနိုင်တယ်လို့ ပြောလို့ရပါတယ်။ ဒါကြောင့် မို့လို့ သတ္တုတွင်းဌာန၊ အဖွဲ့အစည်းများရှိ အတွင်းစာရင်းစစ်များအနေဖြင့် ဌာနနဲ့ပတ်သက်တဲ့ လုပ်ငန်း အားလုံးကို သေချာစွာ စစ်ဆေးမှုများပြုလုပ်ပြီး အထက်အဆင့်ဆင့်သို့ အစီရင်ခံစာများ တင်ပြသင့် ပါတယ်။ အဆင့်ဆင့်တာဝန်ရှိသူများမှလည်း မန္တလေးကျောက်စိမ်းအရိုင်းပြပွဲနှင့် ပတ်သက်ပြီးတော့ တာဝန်ယူမှု၊ တာဝန်ခံမှုများကို ယခုထက် ပိုမိုကြီးကြပ်ဆောင်ရွက်ပေးရန် အကြံပြု တိုက်တွန်းရင်း နိဂုံး ချုပ်အပ်ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ နေ့လယ်စာသုံးဆောင်နိုင်ရန်အတွက် ၁ နာရီ ခန့် ခေတ္တရပ်နားမှာဖြစ်ပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျာ။</speech>
<speech type="mc">အားလုံး ထွက်ခွာနိုင်ကြပါပြီခင်ဗျာ။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနဲ့ ဧည့်သည်တော်များခင်ဗျာ။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျာ။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျာ။ ဒီနေ့ နေ့လည်ပိုင်းအစီအစဉ်ကို ညနေ ၄ နာရီအထိ ဆက်လက်ဆောင်ရွက်သွားမှာဖြစ်ကြောင်း ကြိုတင်အသိပေးတင်ပြအပ်ပါတယ်။ လွှတ်တော် ကိုယ်စားလှယ်များခင်ဗျာ။ အစီအစဉ်(၁၆)ကို ဆက်လက်ဆောင်ရွက်သွားမှာ ဖြစ်ပါတယ်။ ဦးထိန်ဝင်း ဧရာဝတီတိုင်းဒေသကြီး မဲဆန္ဒနယ်အမှတ်(၄) ဆွေးနွေးဖို့ဖြစ်ပါတယ်။</speech>
<speech><mp id="1340">ဦးထိန်ဝင်း(မဲဆန္ဒနယ်အမှတ်-၄၊ ဧရာဝတီတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ လွှတ်တော်ကိုယ်စားလှယ်များအားလုံးကို မင်္ဂလာပါလို့ နှုတ်ခွန်းဆက်သ ဂါရဝပြုပါတယ်။ ကျွန်တော်ကတော့ ဧရာဝတီတိုင်းဒေသကြီး မဲဆန္ဒနယ်အမှတ်(၄)က အမျိုးသားလွှတ်တော် ကိုယ်စားလှယ် ဦးထိန်ဝင်း ဖြစ်ပါတယ်။ ပြည်ထောင်စုလွှတ်တော် ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာအမှတ်စဉ်(၅/၂၀၁၉)နဲ့ပတ်သက်ပြီးတော့ ထောက်ခံဆွေးနွေးသွားမှာ ဖြစ်ပါတယ်။ နာယကကြီးခင်ဗျာ။ မန္တလေးမြို့မှာ ပုဂ္ဂလိကကုမ္ပဏီတွေက ပြည်တွင်းကျောက်စိမ်းအရောင်းပြပွဲ များကို မန္တလေးတိုင်းဒေသကြီးအစိုးရအဖွဲ့ရဲ့ ခွင့်ပြုချက်အရလည်းကောင်း၊ အချို့က ၎င်းတို့၏ အစီအစဉ် ဖြင့်လည်းကောင်း ကျင်းပပြုလုပ်နေပြီး တစ်ပွဲလျှင် (၁၀)ရက်ခန့်နဲ့ တစ်လကို သုံးပွဲခန့် ကျင်းပလျက် ရှိသော်လည်းပဲ တင်ဒါစည်းမျဉ်းစည်းကမ်းများ စနစ်တကျရေးဆွဲဆောင်ရွက်မှု ရှိ မရှိ တာဝန်ရှိသူများက စိစစ်ကြပ်မတ်မှု၊ စောင့်ကြည့်ထိန်းကျောင်းမှုများမရှိကြောင်း၊ အရောင်းပြပွဲတစ်ခုလျှင် ကျောက်စိမ်းအတွဲ ပေါင်း ၁,၀၀၀ ကျော် ၂,၀၀၀ ခန့်အထိရောင်းချရပြီးတော့ ရောင်းချရငွေမှာ ကျပ်သိန်းပေါင်း သိန်းဂဏန်း အထိရှိနေသော်လည်းပဲ အမှန်ရောင်းချရငွေများကို လျှော့ပြပြီးတော့ အခွန်လျှော့၍ပေးဆောင်ခြင်း၊ အခွန် တိမ်းရှောင်ခြင်းများရှိနေကြောင်း၊ ပုဂ္ဂလိကကျောက်စိမ်းအရောင်းပြပွဲများကို ၂၀၁၆ ခုနှစ်မှ ၂၀၁၈ ခုနှစ် အထိ ပြုလုပ်ခဲ့သော်လည်းပဲ အကြိမ်အရေအတွက် အများအစားရှိနေသော်လည်း ပြည်တွင်းအခွန်များ ဦးစီးဌာနကရရှိသော အချက်အလက်များအရ ပြပွဲပြုလုပ်မှုအကြိမ်အရေအတွက်၊ ရောင်းချခဲ့သည့် Lot တွဲ အရေအတွက်၊ ရောင်းချရငွေများမှာ ကိုက်ညီမှုမရှိ ကွဲလွဲနေလို့ ရရှိမယ့်အခွန်အခများ အပြည့်အဝ မရသည့် အတွက် နိုင်ငံတော်အနေဖြင့် များစွာ နစ်နာဆုံးရှုံးမှု ဖြစ်ပေါ်နေတယ်ဆိုပြီးတော့ တာဝန်သိပြည်သူတွေက တိုင်ကြားလာမှုအပေါ်မှာ ပြည်သူ့ငွေစာရင်းပူးပေါင်းကော်မတီက သေချာစွာ စစ်ဆေးမေးမြန်းပြီး လွှတ်တော်ကြီးကို အစီရင်ခံစာတင်ပေးတဲ့အတွက် ပြည်သူ့ငွေစာရင်းပူးပေါင်းကော်မတီနဲ့ တာဝန်သိပြည်သူတွေကို များစွာ ကျေးဇူးတင်ရှိကြောင်း ပြောကြားလိုပါတယ်။ နာယကကြီးခင်ဗျာ။ မြန်မာ့ကျောက်မျက်ရတနာဥပဒေကို ဒုတိယအကြိမ် ပြင်ဆင်သည့်ဥပဒေကို အတည်ပြုပြဋ္ဌာန်းပြီးဖြစ်သော်လည်းပဲ ဒီဥပဒေနဲ့စပ်လျဉ်းပြီးတော့ လိုအပ်တဲ့ နည်းဥပဒေ၊ လုပ်ထုံးလုပ်နည်း များနဲ့ ညွှန်ကြားချက်တွေ ထုတ်ပြန်နိုင်မှုမရှိတဲ့ အားနည်းချက်ကို အခွင့်ကောင်းယူပြီးတော့ ပုဂ္ဂလိက ကျောက်မျက်ရတနာ အရောင်းပြပွဲတွေပြုလုပ်ကာ အရောင်းအဝယ်ပြုလုပ်နေကြတာ ဖြစ်ပါတယ်။ ဒါပေမယ့် ရောင်းချမှုစနစ်၊ ရောင်းချရငွေတို့နဲ့ စပ်လျဉ်းပြီးတော့ စနစ်တကျ ဆောင်ရွက်မှုမရှိခြင်း၊ အိတ်ပိတ်တင်ဒါ စနစ်ဟုဆိုသော်လည်းပဲ တင်ဒါအောင်ဈေးနှုန်းကို ကြေညာမှုမရှိခြင်း၊ တင်ဒါလုပ်ငန်းဆောင်ရွက်မှုကို စနစ်တကျ ဆောင်ရွက်မှုမရှိခြင်းတို့ကြောင့် ရောင်းချရငွေအမှန်မသိရှိခြင်း၊ စာရင်းဖော်ပြရာတွင် ရောင်းချ ရသည့် ကျောက်စိမ်းတွဲအရေအတွက်ကို လျှော့ပြခြင်း၊ တန်ဖိုးနည်းကျောက်စိမ်း အသားကျောက် အထည် ကုန်ကြမ်းကျောက်ဈေးနှုန်းဖြင့်သာ ရောင်းရငွေများလျှော့ပြခြင်း ပြုလုပ်နေကြတယ်လို့ အစီရင်ခံစာမှာ ဖော်ပြထားတာ တွေ့ရှိရပါတယ်။ နာယကကြီးခင်ဗျာ။ ၂၀၁၉ ခုနှစ်၊ မကြာခင်ကာလက အသစ်ရေးဆွဲ ပြဋ္ဌာန်းခဲ့တဲ့ မြန်မာ့ကျောက်မျက် ရတနာဥပဒေ (၂၀၁၉ ခုနှစ်) ပြည်ထောင်စုလွှတ်တော်ဥပဒေအမှတ်(၄)မှာ ကျောက်မျက်ရတနာအရိုင်း များအတွက်ကောက်ခံတဲ့ အခွန်အကောက်နဲ့စပ်လျဉ်းပြီးတော့ (၁) တွင်းဝခွန်၊ (၂) ဝန်ဆောင်ခအဖြစ် အမှန်တကယ်ရောင်းချရသည့် တန်ဖိုး၏ ၃ ရာခိုင်နှုန်း၊ (၃) ကုန်သွယ်လုပ်ငန်းခွန်နဲ့ အထူးကုန်စည်ခွန် များကို သတ်မှတ်ထားသည့် နှုန်းထားအတိုင်း ရတနာခွန်ပေးဆောင်ရမည်လို့ ပြဋ္ဌာန်းပါရှိပါတယ်။ ဒါပေမယ့် လေ့လာတွေ့ရှိချက်အစီရင်ခံစာအရ ပြပွဲတွေပြုလုပ်ရာမှာ ရောင်းချတဲ့ Lot တွဲ အရေအတွက် လျှော့၍ စာရင်းဖော်ပြခြင်း၊ တင်ဒါအောင်ဈေးနှုန်းကို ဖော်ပြခြင်းမပြု တော့၍ အမှန်ရောင်းချရငွေကို မသိရှိနိုင် တော့ခြင်း၊ ရောင်းချရသည့် ငွေစာရင်းကို ပြပွဲပြုလုပ်သည့် ကုမ္ပဏီများရဲ့ ဖော်ပြချက်အရသာ သိရှိရပြီး ထိုသို့သိရှိရတဲ့ ရောင်းရငွေစာရင်းမှာလည်း ဌာန ၂ ခု ကိုက်ညီမှုမရှိခြင်း၊ အထူးသဖြင့် ပြည်တွင်းအခွန်များ ဦးစီးဌာနရှိ ရောင်းရငွေစာရင်းက လျှော့နည်းနေတဲ့အတွက် ကုမ္ပဏီများက ဖော်ပြသမျှသာ သိရှိရသည့် ရောင်းရငွေအပေါ်တွင်ပင် အခွန်ငွေအပြည့်အဝ ကောက်ခံမှုမပြုနိုင်ခြင်းတို့ကြောင့် အခွန်အပြည့်အဝမရရှိဘဲ နိုင်ငံတော်အနေဖြင့် များစွာနစ်နာဆုံးရှုံးမှု ဖြစ်ပေါ်နေတာ မှန်ကန်တယ်လို့ ကော်မတီကနေပြီးတော့ သုံးသပ်တင်ပြထားတာ တွေ့ရှိရပါတယ်။ နိဂုံးချုပ်အနေနဲ့ သယံဇာတနဲ့ သဘာဝပတ်ဝန်းကျင် ထန်းသိမ်းရေးဝန်ကြီးဌာနအနေဖြင့် အစီရင် ခံစာမှာပါတဲ့အတိုင်း ကျောက်မျက်ရတနာပြပွဲများကို စနစ်တကျပြုလုပ်နိုင်ရေးအတွက် လိုအပ်တဲ့ နည်းဥပဒေ၊ လုပ်ထုံးလုပ်နည်းများနဲ့အညီ ညွှန်ကြားချက်များကို အမြန်ဆုံး ရေးဆွဲပြဋ္ဌာန်းဖို့လိုအပ် ပါတယ်။ ဥပဒေနဲ့အညီ လိုက်နာသူများအတွက် လွတ်လပ်စွာ ရောင်းဝယ်ဖောက်ကားမှုနဲ့ ဖွံ့ဖြိုးတိုးတက်မှု အတွက် အားပေးခြင်း၊ ကူညီခြင်းများ ပြုလုပ်ရမှာဖြစ်သလို ဥပဒေနဲ့ ဆန့်ကျင်ဆောင်ရွက်နေတဲ့ စာရင်း လိမ်တင်ပြသူတွေ၊ အခွန်လျော့နည်းထမ်းဆောင်သူတွေ၊ အခွန်တိမ်းရှောင်ရာမှာ ပါဝင်တဲ့ကုမ္ပဏီတွေနဲ့ ထိုသို့ပြုလုပ်ရာမှာ ပါဝင်ပတ်သက်နေတဲ့ ဌာနဆိုင်ရာတာဝန်ရှိ ဝန်ထမ်းတွေကို အဂတိလိုက်စားမှု၊ အကျင့်ပျက်ခြစားမှု၊ လာဘ်ပေးလာဘ်ယူမှုတွေကို ဖော်ထုတ်ဖမ်းစီးပြီးတော့ ပြင်းပြင်းထန်ထန် ထိရောက်စွာ အရေးယူဆောင်ရွက်ပေးဖို့လည်း လိုအပ်နေပါတယ်။ ဒါ့အပြင် ကုမ္ပဏီတွေက တွင်းဝခွန်တွေ ပေးဆောင်ပြီးကြောင်း အထောက်အထားများ၊ တရားဝင်ကျောက်မျက်ရတနာပြပွဲမှ ဝယ်ယူထားကြောင်း အသိအမှတ်ပြု အထောက်အထားများကို အကြိမ်ကြိမ်ထပ်ခါထပ်ခါ အသုံးပြုပြီးတော့ အခွန်တိမ်းရှောင်မှု ပြုလုပ်နိုင်ခြင်း မရှိစေရေးအတွက် စိစစ်ကြပ်မတ်ဆောင်ရွက်မည့် လုပ်ငန်းများ ရေးဆွဲအကောင်အထည်ဖော် ဆောင်ရွက်သင့်ပါကြောင်း ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာပေါ်မှာ ထောက်ခံဆွေးနွေးရင်း နိဂုံးချုပ်ပါတယ်။ အားလုံးကို ကျေးဇူးတင်ပါတယ်ခင်ဗျာ။</speech>
<speech type="speaker">ဦးဝင်းမောင် မကွေးတိုင်းဒေသကြီး မဲဆန္ဒနယ်အမှတ်(၆) ဆွေးနွေးဖို့ဖြစ်ပါတယ်။</speech>
<speech><mp id="1280">ဦးဝင်းမောင်(မဲဆန္ဒနယ်အမှတ်-၆၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်ထောင်စုဝန်ကြီးများနှင့် ပြည်ထောင်စုလွှတ်တော် ကိုယ်စားလှယ် အပေါင်း၊ ဧည့်သည်တော်အပေါင်းမင်္ဂလာပါ။ ကျွန်တော်ကတော့ မကွေးတိုင်းဒေသကြီး မဲဆန္ဒနယ်အမှတ်(၆)က အမျိုးသားလွှတ်တော်ကိုယ်စားလှယ် ဦးဝင်းမောင် ဖြစ်ပါတယ်။ ကျွန်တော့အနေနဲ့ ပြည်သူ့ငွေစာရင်း ပူးပေါင်းကော်မတီရဲ့ မန္တလေးမြို့တွင် ပုဂ္ဂလိကုမ္ပဏီများက ကျင်းပပြုလုပ်သည့် ကျောက်စိမ်းအရိုင်းပြပွဲ များသည် အမှန်တကယ်ပေးဆောင်ရမည့် အခွန်ငွေထက် မြောက်မြားစွာ လျှော့ပေါ့ပေးဆောင်နေကြောင်း တာဝန်သိပြည်သူများ၏ တိုင်ကြားစာနှင့်စပ်လျဉ်း၍ လေ့လာတွေ့ရှိချက်နဲ့ သဘောထားမှတ်ချက် အစီရင် ခံစာအမှတ်စဉ်(၅/၂၀၁၉)ကို အပိုင်း ၃ ပိုင်းခွဲခြားလျက် ဆွေးနွေးတင်ပြသွားမှာ ဖြစ်ပါတယ်ခင်ဗျာ။ မဆွေးနွေးခင် ယခုလို တိုင်းပြည်ရဲ့ ဘဏ္ဍာငွေ လေလွင့်ဆုံးရှုံးမှုကို တာဝန်သိစွာတိုင်ကြားလာသော ပြည်သူများအား ကျေးဇူးအထူးတင်ရှိကြောင်း ပြောပါရစေခင်ဗျာ။ ကျွန်တော်ဆွေးနွေးသွားမယ့် ပထမပိုင်း အစီအစဉ်ကတော့ ၂၀၁၁ ခုနှစ်မှ ၂၀၁၅ ခုနှစ်ထိ ၅ နှစ်အတွင်း ကျောက်စိမ်းအတွဲပေါင်း ၅၇,၆၀၅ မှ တိုင်းပြည်အတွက် အခွန်ယူရိုငွေ ၅၅၂.၁၅ သန်းရရှိပြီး ၂၀၁၆ ခုမှ ၂၀၁၈ ခုနှစ် ရောင်းချမှုကျောက်စိမ်း အတွဲ ၂၃,၃၉၈ ဖြစ်ပြီး အခွန်ပေးသွင်းမှုရောင်းချရတဲ့ ကျောက်စိမ်းအတွဲက ၁၉,၀၄၅ တွဲသာဖြစ်နေတော့ အရောင်းစာရင်းနဲ့ အခွန်ပေးသွင်းမှု ကျောက်စိမ်းအတွဲက ၄,၀၅၃ တွဲပျောက်ဆုံးနေ၍ အဆိုပါကျောက်စိမ်း တွဲများအတွက် အခွန်ငွေဆုံးရှုံးမှုရှိနေကြောင်း လေ့လာရရှိရပါတယ်။ ဒုတိယပိုင်းကတော့ မန္တလေးတိုင်းဒေသကြီး အစိုးရအဖွဲ့အနေဖြင့် ပြည်တွင်းတစ်နိုင်တစ်ပိုင် လုပ်ငန်းရှင်များအတွက် ကုန်ကြမ်းနှင့် အလုပ်အကိုင် အခွင့်အလမ်းများ ရရှိစေရန်ဆိုသော ရည်ရွယ်ချက် ပျောက်နေခြင်းပဲ။ ဒီလိုပျောက်နေရတဲ့အကြောင်းရင်းကတော့ မန္တလေးမှာကျင်းပတဲ့ ကျောက်စိမ်းပြပွဲ များဟာ ပြည်တွင်းလုပ်ငန်းရှင်အသေးစားတွေက အနည်းအကျဉ်းသာတွေ့ရပြီး နိုင်ငံခြားသားအများစု တွေ့ရ၍ နိုင်ငံခြားသားများက မန္တလေးပုဂ္ဂလိကကျောက်ဝိုင်းမှာ ကျောက်စိမ်းဝယ်ယူပြီး ပြည်ပသို့ သယ်ယူ နေခြင်းဟာ နိုင်ငံတော်ရဲ့ ပြဋ္ဌာန်းထားတဲ့ ဥပဒေ၊ နည်းဥပဒေများနှင့် ညီညွတ်မှုမရှိကြောင်း ထူးပြီးပြောစရာ မလိုတော့ပါဘူးခင်ဗျာ။ ဒါ့အပြင် တွင်းဝခွန်ဆောင်ပြီးကြောင်း အထောက်အထားများ နေပြည်တော် ပြပွဲများမှ တရားဝင်ဝယ်ယူသည့် အထောက်အထားစာရွက်စာတမ်းဟောင်းများဟာ ပုဂ္ဂလိကများ လုပ်ငန်းရှင် လက်ဝယ်တွင် များပြားစွာ ကျန်ရှိနေခြင်းကြောင့် “ရွှေသမင်ဘယ်ကထွက်၊ မင်းကြီးတာကထွက်” ဆိုတဲ့ စကားနဲ့ညီပါလားလို့ စဉ်းစားရမလိုဖြစ်နေပါတယ်။ ဒီလိုမသမာသောနည်းလမ်းဖြင့် လုပ်ကိုင်ဆောင်ရွက်မှုကြောင့် နေပြည်တော် ကျောက်မျက်ရတနာ ပြပွဲကို မဏိရတနာကျောက်စိမ်းခန်းမတွင် ကျင်းပပြုလုပ်တဲ့နေရာမှာ ကျောက်မျက်ပထမပိုင်းတုန်းက Lot အတွဲပေါင်း နှစ်သောင်းကျော်ရှိခဲ့ရာမှာ ယနေ့အခြေအနေမှာ Lot အတွဲပေါင်း ရ ထောင်ကျော်ခန့်သာ ပြသနိုင်သည့်အခြေအနေကို ရောက်ရှိခဲ့သလို နိုင်ငံတော်ရဲ့ အခွန်ငွေလျော့ပါးနည်းပါးလာပြီး မန္တလေးတိုင်း အစိုးရရဲ့ ကျောက်စိမ်းအရောင်းပြပွဲရဲ့ ရည်ရွယ်ချက်ဟာ ရေထဲအရုပ်ရေးသလို ပျောက်နေကြောင်း လေ့လာ တွေ့ရှိရပါတယ်။ လေးစားအပ်သော ပြည်ထောင်စုလွှတ်တော် နာယကကြီးခင်ဗျာ။ တတိယအပိုင်းကတော့ ပြည်သူ့ ငွေစာရင်းပူးပေါင်းကော်မတီက မန္တလေးမြို့တွင် ခင်းကျင်းပြသခဲ့တဲ့ ကျောက်စိမ်းအရောင်းပြပွဲများ၏ တိုင်ကြားစာနဲ့ပတ်သက်၍ (၅/၂၀၁၉) အစီရင်ခံစာမှာ စိစစ်မေးမြန်းရမယ့် တာဝန်ရှိပုဂ္ဂိုလ်အဆင့်ဆင့်နှင့် တိုင်ကြားသူများကို မေးမြန်းဖော်ထုတ်ခဲ့ရာတွင် သက်ဆိုင်ရာဝန်ကြီးဌာနတွေက ဥပဒေ၊ နည်းဥပဒေ၊ ပုဒ်ထီး၊ ပုဒ်မတွေနဲ့ ဖော်ပြရှင်းလင်းလျက်နဲ့ ဥပဒေနဲ့အညီသာ လုပ်ဆောင်ခဲ့ပါကြောင်း ပြန်ကြားချက် ဟာဖြင့် ပြည်သူတစ်ယောက်အနေနဲ့ စိတ်မသက်သာစရာဖြစ်မိပါတယ်။ တကယ်တော့ ဝန်ကြီးဌာနကို ဦးဆောင်ဦးရွက်ပြုနေသူသာ ဥပမာအားဖြင့် အိမ်ထောင်ဦးစီးတစ်ယောက်လိုပဲ ငါ့အိမ်မှာ ဝင်ငွေထွက်ငွေ ဘယ်လိုရှိတယ်။ ဘယ်နေရာက အမိုးမလုံ၊ ဘယ်နေရာက ခြံစည်းရိုးမလုံဆိုသလို စိစစ်ရသလို မိမိဝန်ကြီးဌာနရဲ့ ဝင်ငွေဟာ လျော့နေသလား။ အထွက်များနေသလား။ ဘယ်နေရာတွေက ယိုပေါက်တွေဖြစ်နေသလဲဆိုတာ အမြဲတမ်းလေ့လာ ဆန်းစစ်ရမည်လိုအပ်ပါတယ်။ ရှောင်တခင်စစ်ဆေးသင့်ပါက စစ်ဆေးပြီး လက်မ မကောင်း လက်မ၊ ခြေမမကောင်း ခြေမ ဖယ်ထုတ်ရှင်းလင်းသင့်ကြောင်း အကြံပြု အပ်ပါတယ်ခင်ဗျာ။ နိဂုံးချုပ်အနေနဲ့ ပြောလိုတာကတော့ မန္တလေးတိုင်းဒေသကြီးအစိုးရ၊ စီမံကိန်းနှင့် ဘဏ္ဍာရေး ဝန်ကြီးဌာန၊ သယံဇာတနဲ့ သဘာဝဝန်ကြီးဌာန၊ သတ္တုတွင်းဝန်ကြီးဌာနတို့က တာဝန်ရှိပုဂ္ဂိုလ်တွေက ဥပဒေ၊ နည်းဥပဒေများနှင့်အညီ လုပ်သင့်လုပ်ထိုက်တာတွေကို မှန်မှန်ကန်ကန်၊ မြန်မြန်ဆန်ဆန်၊ ရဲရဲဝံ့ဝံ လုပ်ကိုင်ရန် ြီလို့တိုက်တွန်းပါကြောင်းနဲ့ ဥပဒေကို လက်တစ်လုံးခြားအသုံးပြုလျက် နိုင်ငံတော်ကို အခွန်ပေးသွင်းရန် ပုန်းရှောင်ခဲ့သောကုမ္ပဏီများ၊ ပါဝင်ဆက်နွယ်သူများအား အမြန်ဆုံးဖော်ထုတ်၍ အရေးယူပေးပါရန် တိုက်တွန်းပါကြောင်း ပြောကြားအပ်ပါတယ်ခင်ဗျာ။ ကျေးဇူးတင်ပါတယ်။</speech>
<speech type="speaker">ဒုတိယဗိုလ်မှူးကြီးတိုးလွင် တပ်မတော်သား ပြည်သူ့လွှတ်တော် ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဒုတိယဗိုလ်မှူးကြီးတိုးလွင်(တပ်မတော်သားပြည်သူ့လွှတ်တော်ကိုယ်စားလှယ်)</mp>မင်္ဂလာပါ။ ကျွန်တော်ကတော့ တပ်မတော်သားပြည်သူ့လွှတ်တော်ကိုယ်စားလှယ် ဒုတိယဗိုလ်မှူးကြီးတိုးလွင် ဖြစ်ပါတယ်။ မန္တလေးမြို့တွင် ပုဂ္ဂလိကကုမ္ပဏီများက ကျင်းပပြုလုပ်နေသည့် ကျောက်စိမ်းအရိုင်းပြပွဲများ အမှန်တကယ်ပေးဆောင်ရမည့် အခွန်ငွေထက် မြောက်မြားစွာ လျှော့ပေါ့ပေးဆောင်နေကြောင်း တာဝန်သိ ပြည်သူများ၏ တိုင်ကြားစာနှင့်စပ်လျဉ်း၍ ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ(၅/၂၀၁၉)အပေါ် ဆွေးနွေးသွားမှာ ဖြစ်ပါတယ်။ နာယကကြီးခင်ဗျာ။ အစီရင်ခံစာအရ တိုင်ကြားစာအပေါ် တာဝန်ရှိသည့် အဖွဲ့အစည်းများအား ခေါ်ယူဆွေးနွေးရာတွင် ကျန်ရှိခဲ့သည့် အဓိကကျသော ကုမ္ပဏီများကို ဖိတ်ခေါ်ဆွေးနွေးမည်ဆိုပါက အခြေအနေမှန် ယခုထက် ပိုမိုသိရှိမယ်လို့ ထင်မြင်ယူဆပါတယ်။ ပြည်သူ့လွှတ်တော် သယံဇာတနှင့် သဘာဝပတ်ဝန်းကျင်ထိန်းသိမ်းရေးဆိုင်ရာ ကော်မတီသည် ကျောက်စိမ်းရောင်းချပွဲများ ကျင်းပပြုလုပ် နေခြင်းနှင့်စပ်လျဉ်း၍ သယံဇာတနှင့်သဘာဝပတ်ဝန်းကျင် ထိန်းသိမ်းရေးဝန်ကြီးဌာနသို့ မေးမြန်းရာမှာ ဝန်ကြီးဌာနမှ ပြန်လည်ဖြေကြားချက်အပေါ် ကော်မတီမှ အကြံပြုချက်များမှာ (၁) နည်းဥပဒေနှင့် လုပ်ထုံး လုပ်နည်းများ ပြဋ္ဌာန်းနိုင်ခြင်းမရှိသေးမီ ပုဂ္ဂလိက ကုမ္ပဏီများ၏ အစီအစဉ်ဖြင့် ပြုလုပ်သော ကျောက်စိမ်း၊ ကျောက်မျက်ကုန်ကြမ်းရောင်းချပွဲများကိုရပ်ဆိုင်းထားရန်၊ (၂) လိုအပ်သော နည်းဥပဒေနှင့် လုပ်ထုံးလုပ်နည်း များကို အမြန်ရေးဆွဲရန်၊ (၃) ယခင်ကျင်းပခဲ့သော ပုဂ္ဂလိကကုမ္ပဏီများ၏ ကျောက်စိမ်းကုန်ကြမ်း ရောင်းချ မှုများမှ မှန်ကန်စွာ ပေးဆောင်ခြင်း၊ အခွန်ပေးဆောင်ခြင်း ရှိ မရှိ ပြန်လည်စိစစ်ရန်တို့ ဖြစ်ပါတယ်။ ကော်မတီ၏ အကြံပြုချက်ကို ထောက်ခံပါကြောင်း တင်ပြအပ်ပါတယ်။ ပြည်သူ့ငွေစာရင်းပူးပေါင်းကော်မတီရဲ့ ဆွေးနွေးချက်တွင် ၂၁ နှစ်လုံးလုံး ခွင့်မပြုခဲ့တဲ့ ပုဂ္ဂလိက ကျောက်မျက်အရိုင်းပြပွဲအတွက် လိုအပ်တဲ့ အမိန့်၊ ညွှန်ကြားချက်၊ စည်းမျဉ်းစည်းကမ်းများ မထုတ်ပြန်ရသေးသည်မှာ ဝန်ကြီးဌာနရဲ့ အားနည်းချက်ဖြစ်ကြောင်း တင်ပြထားရာ ဝန်ကြီးဌာနအနေဖြင့် နည်းဥပဒေမရှိဘဲ ဆောင်ရွက်နေသည်ကို ရှင်းလင်းတင်ပြသင့်ပါတယ်။ ၂၉-၁-၂၀၁၆ ရက်နေ့မှာ မြန်မာ့ ကျောက်မျက်ရတနာဥပဒေကို ဒုတိယအကြိမ် ပြင်ဆင်သည့်ဥပဒေအား ပြည်ထောင်စုလွှတ်တော်ဥပဒေ အမှတ်(၃/၂၀၁၆)ဖြင့် ပြဋ္ဌာန်းခဲ့ပါတယ်။ နည်းဥပဒေကို ဝန်ကြီးဌာနအနေဖြင့် ၈ လအတွင်း ထုတ်ပြန် ခြင်းမရှိဘဲ ၂၂-၉-၂၀၁၆ ရက်နေ့မှာ တတိယကြိမ်ပြင်ဆင်တဲ့ ဥပဒေတင်သွင်းခြင်းကို အကြောင်းပြ၍ နည်းဥပဒေထုတ်ပြန်ရန် ပျက်ကွက်နှောင့်နှေးခဲ့သော ဝန်ကြီးဌာနမှ တာဝန်ရှိသူများကို ဖိတ်ခေါ်ရှင်းလင်း စေသင့်ကြောင်း အကြံပြုအပ်ပါသည်။ နည်းဥပဒေမရှိဘဲ ခွင့်ပြုမိန့် အကြိမ်ကြိမ်ထုတ်ပြန်ပေးခဲ့တဲ့ တာဝန် ရှိသူများကိုလည်း မည်သို့ဆက်လက် အရေးယူသွားမည်ကို ဝန်ကြီးဌာအနေဖြင့် ရှင်းလင်းဖော်ပြသင့်ကြောင်း အကြံပြု တင်ပြအပ်ပါတယ်။ နာယကကြီးခင်ဗျာ။ ဒုတိယအကြိမ်ပြင်ဆင်တဲ့ ဥပဒေကိုကြည့်မည်ဆိုပါက အစိုးရအလွှဲ အင်အားအတက် အဆs RSS ကာလက ပုဒ်မ ၁ရ ပုဒ်မခွဲ(ဂ) ပုဒ်မခွဲငယ်(၅)နှင့် ပုဒ်မ ၂၂ ပုဒ်မခွဲ(ဃ) တို့ကို မိမိတို့လွှတ်တော်အနေဖြင့် ပြဋ္ဌာန်းရာမှာ နိုင်ငံသူ၊ နိုင်ငံသားများနှင့် တိုင်းပြည်အကျိုးရှိမည်ဟုယူဆကာ ရည်ရွယ်ချက်ကောင်းဖြင့် ပြဋ္ဌာန်းခဲ့သော်လည်း ဥပဒေရဲ့အားနည်းချက်ပေါ်မှာ အခွင့်ကောင်းယူကာ ကိုယ်ကျိုးရှာသွားသော အကျင့်ပျက် ဝန်ထမ်းအချို့နှင့် စီးပွားရေးလုပ်ငန်းရှင်များကြောင့် အမှန်တကယ်အကျိုးမရှိဘဲ လက်တစ်ဆုပ်စာ လူတစ်စု အတွက်သာ အကျိုးဖြစ်ထွန်းစေသည်ဟူသည့် သင်ခန်းစာကိုရယူကာ နောင်တွင် အလားတူဖြစ်ရပ်မျိုး မဖြစ်ရအောင် ဥပဒေများအတည်ပြု ပြဋ္ဌာန်းရာတွင် ဘက်ပေါင်းစုံမှ အကြိမ်ကြိမ်အဖန်ဖန် အလေးအနက် သုံးသပ်ပြီးမှသာ အတည်ပြုသင့်ကြောင်း အကြံပြုအပ်ပါသည်။ ဝန်ကြီးဌာနမှ ကြီးမှူးကျင်းပတဲ့ ကျောက်မျက်ရတနာပြပွဲများမှာ ရောင်းရငွေနှင့် အခွန်ရရှိမှု တို့မှာ နိုင်ငံခြားငွေများ ဖြစ်ပါတယ်။ ပြည်ပသို့ သယ်ဆောင်ရာတွင်လည်း တင်ဒါအောင်သည့် ကျောက်မျက်အတွဲကို လုပ်ထုံး လုပ်နည်းနှင့်အညီ ဆောင်ရွက်ကြရပါတယ်။ ပုဂ္ဂလိကကျောက်စိမ်းအရိုင်း ပြပွဲများမှာ မြန်မာငွေဖြင့်သာ ရောင်းချခြင်းဖြစ်သဖြင့် နိုင်ငံခြားငွေလည်းမရ ဒါ့အပြင် အခွန်မဆောင်ဘဲ ထွက်ခွာသွားသည့်အတွက် နိုင်ငံတော်အနေဖြင့်များစွာ နစ်နာကြောင်း တွေ့ရှိရပါတယ်။ ထို့အတွက် နည်းဥပဒေရေးဆွဲရာတွင် ထိုအချက်ကို ထည့်သွင်းစဉ်းစားရန် အကြံပြုလိုပါတယ်။ ပြည်သူ့ငွေစာရင်းပူးပေါင်းကော်မတီရဲ့ သဘောထားမှတ်ချက်ပါ နိုင်ငံတော်အတွက် အခွန်ငွေ အပြည့်အဝရရှိရေး စိစစ်ဆောင်ရွက်ရာမှာ ပြည်ထဲရေးဝန်ကြီးဌာန၊ စီမံကိန်းနှင့် ဘဏ္ဍာရေးဝန်ကြီးဌာနနှင့် မြန်မာနိုင်ငံတော်ဗဟိုဘဏ်တို့က ပူးပေါင်းဆောင်ရွက်ရန် ဆိုသည့်အချက်အား ထောက်ခံပြီး နည်းဥပဒေ ရေးဆွဲရာတွင်လည်း ဟာကွက်မရှိစေရေးအတွက် ပူးပေါင်းဆောင်ရွက်သင့်ကြောင်း အကြံပြုလိုပါတယ်။ နာယကကြီးခင်ဗျာ။ ပုဂ္ဂလိကကျောက်စိမ်းပြပွဲများကို တိုင်းဒေသကြီးအစိုးရက ခွင့်ပြုထားသည် ဖြစ်ရာ အခွန်ငွေများပြန်လည်ရရှိရေးအတွက် တိုင်းဒေသကြီးအစိုးရအဖွဲ့ မှသာ ဆောင်ရွက်ရမှာ ဖြစ်ပါတယ်။ တိုင်းဒေသကြီးအစိုးရအဖွဲ့ အနေဖြင့် ခွင့်ပြုချက်ပေးရုံစာတစ်စောင်ဖြင့်သာ ပြီးစီးမည် မဟုတ်ဘဲ နိုင်ငံတော်မှ ရသင့် ရထိုက်သော အခွန်ငွေရရှိရေးနှင့် ဆုံးရှုံးနစ်နာမှု မရှိစေရေးအတွက်လည်း တာဝန်ရှိမှာ ဖြစ်ပါတယ်။ မန္တလေးတိုင်းဒေသကြီး အစိုးရအဖွဲ့ သယံဇာတနှင့်သဘာဝပတ်ဝန်းကျင် ထိန်းသိမ်းရေးဝန်ကြီး၏ ဆွေးနွေးချက်အရ ခွင့်ပြုမိန့်ထုတ်ပေးရခြင်း ရည်ရွယ်ချက်က (၁) မန္တလေးမြို့နှင့် စစ်ကိုင်းမြို့များတွင် အခြေပြု လုပ်ကိုင်ကြသော တစ်နိုင်တစ်ပိုင် ကျောက်စိမ်းအချောထည်လုပ်ငန်း လုပ်ကိုင် သူများအတွက် ကုန်ကြမ်းရရှိနိုင်ရန်၊ (၂) ဆင်းရဲနွမ်းပါမှုလျှော့ချစေရန်၊ (၃) မန္တလေးမြို့ ဖွံ့ဖြိုးတိုးတက် စေရန် စသည်တို့ဖြစ်ကြောင်း သိရှိရပါတယ်။ တကယ့်လက်တွေ့မှာ နိုင်ငံခြားသားများ လာရောက်ဝယ်ယူ၍ တရားမဝင်သယ်ဆောင်နေတဲ့ အတွက် တစ်ပိုင်တစ်နိုင်လုပ်ကိုင်သူများအတွက် အခက်အခဲများရှိခဲ့ပါတယ်။ သို့အတွက် တိုင်းဒေသကြီး အစိုးရအဖွဲ့အနေဖြင့် ဒီကိစ္စနှင့်ပတ်သက်ပြီး မိမိတို့၏ ရည်ရွယ်ချက် မည်မျှအထိ အောင်မြင်သည်ကို စိစစ် တင်ပြပေးဖို့လိုအပ်ပါတယ်။ ပြပွဲကျင်းပမှုနှင့်ပတ်သက်၍ ခွင့်ပြုမိန့်ပေးခြင်းနှင့် ရန်ပုံငွေရရှိမှုတို့မှာ တိုင်းဒေသကြီး အစိုးရ အဖွဲ့ရဲ့ ဆောင်ရွက်ချက်များဖြစ်ပြီး ဝန်ကြီးဌာနရှိ ဝန်ထမ်းများကသာ တာဝန်ရှိသည်ဆိုသည့် အချက်မှာ လွဲချော်နေသည်ဖြစ်တဲ့အတွက် တိုင်းဒေသကြီး အစိုးရအဖွဲ့ကသာ အဓိက တာဝန်ယူမှု၊ တာဝန်ခံမှု ပြုလုပ် ကြရမှာဖြစ်ကြောင်း အကြံပြု ထောက်ပြအပ်ပါတယ်။ နာယကကြီးခင်ဗျာ။ နိဂုံးချုပ်အနေဖြင့် ကျောက်စိမ်းအရိုင်းပြပွဲများဟာ နိုင်ငံတော်အတွက် အခွန်နစ်နာမှု ကျပ်ဘီလီယံနဲ့ချီလျက်ရှိရာ ပါဝင်ပတ်သက်နေသော ကုမ္ပဏီများ၊ ဌာနဆိုင်ရာများ၊ တိုင်းဒေသကြီးအစိုးရအဖွဲ့ဝင်များနှင့် အခြားတာဝန်ရှိသူများကို အဂတိလိုက်စားမှုတိုက်ဖျက်ရေးကော်မရှင် ကဲ့သို့ နိုင်ငံတော်အဆင့်အဖွဲ့ အစည်းဖြင့် စစ်ဆေး၍ ပြည်သူလူထုထံသို့ ပွင့်လင်းမြင်သာစွာ ချပြသင့် ပါကြောင်း အကြံပြုရင်း ကျွန်တော့ရဲ့ဆွေးနွေးချက်ကို နိဂုံးချုပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးထွန်းထွန်းဦး မန္တလေးတိုင်းဒေသကြီး မဲဆန္ဒနယ်အမှတ်(၂) ဆွေးနွေးဖို့ဖြစ်ပါတယ်။</speech>
<speech><mp id="1288">ဦးထွန်းထွန်းဦး(မဲဆန္ဒနယ်အမှတ်-၂၊ မန္တလေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးပဲမင်္ဂလာပါခင်ဗျာ။ ကျွန်တော်က ပြည်သူ့ငွေစာရင်း ပူးပေါင်းကော်မတီရဲ့ အစီရင်ခံစာ အမှတ်စဉ်(၅/၂၀၁၉) ကို အကြံပြု ဆွေးနွေးမယ့် မန္တလေးမြို့တောင်ပိုင်း ၄ မြို့နယ်ကို ကိုယ်စားပြုတဲ့ အမျိုးသားလွှတ်တော်ကိုယ်စားလှယ် ဦးထွန်းထွန်းဦး ဖြစ်ပါတယ်။ မန္တလေး မြို့ပေါ်က ပုဂ္ဂလိကကုမ္ပဏီ ကျောက်စိမ်းပြပွဲများ ပြုလုပ်ရောင်းချခွင့်နဲ့သက်ဆိုင်တာကို အရင်ဆုံး ဆွေးနွေး ပါ့မယ်။ ဒီအစီရင်ခံစာထဲမှာ ဒီပြပွဲတွေပြုလုပ်ခြင်းနှင့် ပတ်သက်ပြီး အဓိကတာဝန်ရှိတဲ့ သယံဇာတနှင့် ပတ်ဝန်းကျင်ထိန်းသိမ်းရေးဝန်ကြီးဌာနရဲ့ ပြန်ကြားချက်ထဲမှာ ၁၉၉၀ ခုနှစ်၊ မြန်မာ့ကျောက်မျက်ရတနာ ဥပဒေနဲ့ ၂၀၁၆ ခုနှစ်၊ မြန်မာ့ကျောက်မျက်ရတနာဥပဒေကို ဒုတိယအကြိမ် ပြင်ဆင်သည့် ဥပဒေတို့မှာ ကျောက်မျက်ရတနာအရိုင်းကို မှတ်ပုံတင်၍ တွင်းဝခွန်ထမ်းဆောင်ပြီးလျှင် ခွင့်ပြုမိန့်ရရှိသူနှင့် လိုင်စင် ရရှိသူတို့သည် ပြည်တွင်း၌ လွတ်လပ်စွာရောင်းချခွင့်ရှိသည်။ ပုဂ္ဂလိကများက အခါအားလျော်စွာ ကျင်းပ ပြုလုပ်သော ပြည်တွင်းကျောက်မျက်ရတနာပြပွဲများတွင် ရောင်းချခွင့်ရှိသည်ဆိုတဲ့ ဥပဒေပါ ပြဋ္ဌာန်းချက် အတိုင်း ဥပဒေနဲ့အညီသာ ဆောင်ရွက်ကြခြင်းသာဖြစ်ပါတယ်လို့ အကြောင်းပြန်ထားပါတယ်။ သို့သော် အဲဒီဥပဒေကြီးရဲ့ ပုဒ်မ ၃၂ မှာ သတ္တုတွင်းဝန်ကြီးဌာနသည် ကျောက်မျက်ရတနာ ကြီးကြပ်ရေးဗဟိုကော်မတီကို ဖွဲ့စည်းရမည်။ ပုဒ်မ ၃၄ ကြီးကြပ်ရေးဗဟိုကော်မတီ၏ လုပ်ငန်းတာဝန်များ ထဲမှာ နိုင်ငံတော်အတွင်း ကျောက်မျက်ရတနာ ဖွံ့ဖြိုးတိုးတက်လာစေရေးနှင့် ရတနာခွန်များ အပြည့်အဝ ပေးဆောင်ရန်အတွက် ကျောက်မျက် ရတနာပြပွဲများကို အသင်းချုပ်အား ကြီးမှူးကျင်းပစေရမည်လို့ အတိအကျပါပါတယ်။ ၁၉၉၅ ခုနှစ်ကတည်းကနေ အချုောက်မျက်ရတနာကြီးကြပ်ရေး ဗဟိုကော်မတီကို ပီပြင်စွာဖွဲ့စည်းပြီးတော့ အလုပ်လုပ်ဆောင်နေတာ မတွေ့ရပါဘူး။ အဲဒါကြောင့်အခုလို ကုမ္ပဏီတွေကပြုလုပ်တဲ့ ပြပွဲတွေကို မကြီးကြပ်နိုင်ခြင်းဖြစ်ပါတယ်။ အကောင်အထည်ဖော် ဆောင်ရွက် ရမယ့် Implementation Body ဖြစ်တဲ့ ဝန်ကြီးဌာနဟာ ဥပဒေပါပြဋ္ဌာန်းချက်များကို လက်တွေ့ အကောင်အထည်ဖော် ဆောင်ရွက်ခြင်းမရှိတဲ့အတွက် အခုလို ပြဿနာများ ပေါ်ပေါက်လာရခြင်းဖြစ်ပါတယ်။ လေးစားအပ်ပါသော နာယကကြီးခင်ဗျာ။ ဥပဒေတစ်ရပ်ပြဋ္ဌာန်းအတည်ပြုပြီးရင် ရက်ပေါင်း ၉၀ အတွင်း နည်းဥပဒေ ထွက်ရပါတယ်။ ၂၉-၁-၂၀၁၆ ရက်နေ့က အတည်ပြုခဲ့တဲ့ မြန်မာ့ကျောက်မျက်ရတနာ ဥပဒေကို ဒုတိယ အကြိမ်ပြင်ဆင်သည့်ဥပဒေဟာ အတည်ပြုပြီး ၈ လကြာလို့မှ ကျွန်တော်တို့ အမျိုးသား လွှတ်တော် သယံဇာတကော်မတီက တတိယအကြိမ်ပြင်ဆင်တဲ့ ဥပဒေကြမ်းကိုတင်သွင်းခဲ့တာပါ။ နောက် ဥပဒေအသစ်တွေ လာဦးမှာမို့လို့ လွှတ်တော်ကိုစောင့်ပြီး ပြဋ္ဌာန်းပြီးသား ဥပဒေရဲ့နည်းဥပဒေကို မရေး ဖြစ်တာလို့ ဝန်ကြီးဌာနဘက်က အကြောင်းပြတာဟာလည်း ကျိုးကြောင်းဆီလျော်မှုမရှိပါဘူး။ ကျွန်တော်တို့ ပြည်ထောင်စုလွှတ်တော်ကြီးကပ် ၃၀-၁-၂၀၁၉ရက်နေ့က ပြဋ္ဌာန်းလိုက်တဲ့ မြန်မာ့ကျောက်မျက်ရတနာ ဥပဒေ အသစ်ထဲမှာ ပုဂ္ဂလိကများက အခါအားလျော်စွာ ကျင်းပပြုလုပ်ခွင့်၊ ရောင်းချခွင့်ရှိသည် ဆိုတဲ့အချက်ကို ပယ်ဖျက်ထားပါတယ်။ ဥပဒေအသစ်ရဲ့ ပုဒ်မ ၂၂(ဂ) မှာ ဝန်ကြီးဌာနကခွင့်ပြုသည့် သက်ဆိုင်ရာ ဒေသ များတွင် မြန်မာ့ကျောက်မျက်ရတနာရောင်းဝယ်ရေးလုပ်ငန်း၏ ကြီးကြပ်မှုဖြင့် ကျောက်မျက်ရတနာ ပြပွဲများ ပြုလုပ်ရောင်းချခွင့်ရှိသည်လို့ အတိအကျ ပြဋ္ဌာန်းပေးထားပါတယ်။ အဲဒီတော့ ဝန်ကြီးဌာနက ၂၀၁၉ ဥပဒေသစ်ရဲ့ နည်းဥပဒေကို ီးစီးအောင်ရေးဆွဲပြီး လိုက်နာဆောင်ရွက်စေမယ်ဆိုရင် နောင်မှာစနစ်ကျနပြီး ပြဿနာနည်းပါးပါလိမ့်မယ်။ နောက်တစ်ချက် အနေနဲ့ အစီရင်ခံစာထဲမှာ ဝန်ကြီးဌာနအနေဖြင့် နိုင်ငံတော်အတွင်း အချောထည်ဈေးကွက်ဖွံ့ဖြိုးစေရန်၊ သားစဉ်မြေးဆက် ခံစားစေရန်၊ ကျောက်တွဲများ၏ လုံခြုံရေးနှင့် စီစဉ်ကြီးကြပ်မှုအဆင်ပြေစေရန်ဆိုတဲ့ အကြောင်းပြချက်နဲ့ ဝန်ကြီးဌာနက ကြီးမှူးကျင်းပနေတဲ့ နေပြည်တော်ကျောက်မျက်ရတနာပြပွဲများကို အကြိမ်ရေ လျှော့ချတာ၊ ပြပွဲတင် ကျောက်စိမ်းအရေအတွက် လျှော့ချကန့်သတ်ရတာပါလို့ အကြောင်းပြတဲ့ နေရာ မှာလည်း ကျောက်စိမ်းတူးဖော်တဲ့ ကုမ္ပဏီတွေရဲ့ ထုတ်လုပ်ရရှိမှုရဲ့ ၅ ရာခိုင်နှုန်းတောင် နေပြည်တော် ကျောက်မျက်ပြပွဲများမှာ တင်သွင်းပြသရောင်းချခွင့် မရှိဘူးလို့သိရပါတယ်။ ဆိုတော့ ကျန်နေတဲ့ ၉၅ ရာခိုင်နှုန်းကို ရတဲ့နည်းနဲ့ နည်းလမ်းရှာကြံပြီး ရောင်းရမှာအမှန်ပါပဲ။ ကျောက်တွဲများရဲ့ လုံခြုံရေးနဲ့ စီစဉ် ကြီးကြပ်မှုအဆင်ပြေဖို့ဆိုတာကလည်း ပူးပေါင်းကော်မတီက အကြံပြုထားသလိုပါပဲ ခေတ်မီနည်းပညာတွေ၊ IT စနစ်တွေသုံးပြီးတော့ တိကျမြန်ဆန် ထိရောက်တဲ့ လုပ်နည်းလုပ်ဟန်များပြောင်းလဲပြီးတော့ ပြပွဲအကြိမ် အရေအတွက်နဲ့ ကျောက်တွဲပမာဏများလာအောင် ဆောင်ရွက်သင့်ပါတယ်။ လေးစားအပ်ပါသော နာယကကြီးခင်ဗျာ။ နေပြည်တော် ကျောက်မျက်ရတနာပြပွဲတွေမှာ လာရောက် ရောင်းချ ဝယ်ယူကြတဲ့ ကျောက်ကုန်သည်များအပေါ် ဝန်ပိနေတဲ့အခကြေးငွေကိစ္စများကိုလည်း ပြောလို ပါတယ်။ ပြပွဲဝင်ကြေး အဖြစ် ပြပွဲကိုလာတဲ့ ရောင်းသူရော၊ ဝယ်သူရောကို တစ်ဦးလျှင်ဝင်ကြေး ၆၀,၀၀၀ ကျပ် ကောက်ခံတဲ့နှုန်းဟာ များပြားလွန်းပါတယ်။ ယခင်တုန်းကဆိုရင် ရောင်းမယ့်သူက ဝန်ကြေးမပေးရဘဲ ဝယ်မယ့်သူကိုသာ တစ်ဦး ၃၀,၀၀၀ ကျပ်ကောက်ခံပါတယ်။ ပြပွဲလာတဲ့ ထောင်သောင်းချီတဲ့ ကုန်သည်များ အတွက် ပြန်လည်သုံးသပ် ပြင်ဆင်ပေးသင့်ပါတယ်။ နောက် ကျောက်အတွဲတင်ဒါဆွဲဖို့အတွက် Bidding Form လို့ခေါ်တဲ့ အရင်းကျပ်ဆယ်ပိုင်း လောက်သာကျသင့်တဲ့ ဈေးပြိုင်တင်သွင်းမယ့် ပုံစံစာရွက်လေးတစ်ရွက်ကို ၅၀၀ ကျပ်နဲ့ ရောင်းပါတယ်။ ကျောက်ကုန်သည် တစ်ဦး တစ်ဦးကို အဆိုပါ Form ဖိုး တစ်ဦးကို ၄၀၀,၀၀၀၊ ၅၀၀,၀၀၀ ခန့်စီ ဝယ်နေရတာမို့လို့ ဈေးနှုန်းပြန်လည်လျှော့ချဖို့လည်း အကြံပြုတိုက်တွန်းလိုပါတယ်။ ဒါကြောင့် ကျောက်မျက်လုပ်ငန်းရှင်ကုန်သည်များအပေါ်မှာ ဝန်မပိစေဘဲနဲ့ ဥပဒေနဲ့ အညီ လွတ်လပ်စွာ ရောင်းဝယ် ဖောက်ကား၍ ဂုဏ်သိက္ခာရှိရှိရပ်တည်နိုင်အောင် မြန်မာ့ကျောက်မျက်ရတနာ ကဏ္ဍ ဖွံ့ဖြိုးတိုးတက်အောင် ဝန်ကြီးဌာနအနေနဲ့ ခေတ်နဲ့အညီ ပြောင်းလဲပြင်ဆင်ကြိုးပမ်း ဆောင်ရွက် ပေးပါလို့ အကြံပြု တိုက်တွန်းရင်း နိဂုံးချုပ်အပ်ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">ဗိုလ်မှူးကြီးတင်ထွန်းဦး တပ်မတော်သား ပြည်သူ့လွှတ်တော်ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဗိုလ်မှူးကြီးတင်ထွန်းဦး(တပ်မတော်သားပြည်သူ့လွှတ်တော်ကိုယ်စားလှယ်)</mp>အားလုံးပဲ မင်္ဂလာပါခင်ဗျာ။ ကျွန်တော်ကတော့ တပ်မတော်သား ပြည်သူ့လွှတ်တော်ကိုယ်စားလှယ် ဗိုလ်မှူးကြီး တင်ထွန်းဦး ဖြစ်ပါတယ်။ ကျွန်တော့အနေနဲ့ မတ်လ ၈ ရက်နေ့က ပြည်သူ့ငွေစာရင်းပူးပေါင်းကော်မတီက ထက် ဆင် ထားတယ်။ ကုမ္ပဏီတွေပြုလုပ်တဲ့ ကျောက်စိမ်းအရိုင်းပြပွဲများနှင့်ပတ်သက်တဲ့ အစီရင်ခံစာအမှတ်စဉ်(၅/၂၀၁၉)ကို သုံးသပ်ဆွေးနွေးသွားမှာပဲ ဖြစ်ပါတယ်။ လေးစားအပ်ပါတဲ့ နာယကကြီးခင်ဗျား။ မန္တလေးမြို့နေ တာဝန်သိပြည်သူတချို့က မန္တလေးမြို့မှာ ပုဂ္ဂလိကကုမ္ပဏီတွေ ကျင်းပပြုလုပ်နေတဲ့ ကျောက်စိမ်းအရိုင်းပြပွဲဟာ အမှန်တကယ် ပေးဆောင်ရမယ့် အခွန်ငွေထက် အမြောက်အမြား လျှော့ပေါ့ပေးဆောင်နေတယ်လို့ ပြည်သူ့ငွေစာရင်းပူးပေါင်းကော်မတီကို တိုင်ကြားလာခဲ့ပါတယ်။ ပြည်သူ့ငွေစာရင်းပူးပေါင်းကော်မတီအနေနဲ့ ပတ်သက်ဆက်စပ်သူတွေကို မေးမြန်း ဆွေးနွေးပြီး ပြည်ထောင်စုလွှတ်တော်ကို အစီရင်ခံစာတင်ပြခဲ့ပါတယ်။ အစီရင်ခံစာမှာ အကြောင်းအရာ၊ အချက်အလက်များကို အသေးစိတ်ဖော်ပြထားတဲ့အတွက် ကောင်းမွန်တဲ့ အစီရင်ခံစာတစ်ခုဖြစ်ကြောင်းနဲ့ ပြည်သူ့ငွေစာရင်းပူးပေါင်းကော်မတီဝင်တွေရဲ့ ကြိုးစားအားထုတ်မှုကို အသိအမှတ်ပြုပါကြောင်း ဦးစွာ ပြောကြားလိုပါတယ်။ လေးစားအပ်ပါတဲ့ နာယကကြီးခင်ဗျာ။ ပူးပေါင်းကော်မတီအနေနဲ့ ကြားနာ မေးမြန်း ဆွေးနွေးမှု (၅)ကြိမ်ပြုလုပ်ခဲ့ပြီး အစည်းအဝေး (၁)ကြိမ် ပြုလုပ်ခဲ့ပါတယ်။ ကြားနာ၊ မေးမြန်း၊ ဆွေးနွေးမှုတွေကို တိုင်ကြားသူ တာဝန်သိပြည်သူများ၊ သယံဇာတနှင့် သဘာဝပတ်ဝန်းကျင် ထိန်းသိမ်းရေးဝန်ကြီးဌာန၊ စီမံကိန်းနှင့် ဘဏ္ဍာရေးဝန်ကြီးဌာန၊ ပြည်သူ့လွှတ်တော်နှင့် အမျိုးသားလွှတ်တော်တို့က သယံဇာတနှင့် သဘာဝပတ်ဝန်းကျင်ထိန်းသိမ်းရေးကော်မတီဝင်များ၊ မန္တလေးတိုင်းဒေသကြီးအစိုးရရဲ့ သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီးဌာနတို့နဲ့ ပြုလုပ်ခဲ့ပေမယ့် တိုင်ကြားစာရဲ့ အဓိကကျတဲ့ ပြပွဲ ကျင်းပနေတဲ့ကုမ္ပဏီတွေကို ဖိတ်ခေါ်ကြားနာမေးမြန်းမှု မပြုလုပ်ခဲ့ကြောင်းကို တွေ့ရှိရပါတယ်။ အဲဒီကုမ္ပဏီ တွေကိုသာ ဖိတ်ခေါ်ဆွေးနွေးခဲ့မယ်ဆိုရင် အစီရင်ခံစာဟာ သတင်းအချက်အလက် ပိုမိုပြည့်စုံကောင်းမွန်မှာ ဖြစ်ကြောင်း ထောက်ပြလိုပါတယ်။ လေးစားအပ်ပါတဲ့ နာယကကြီးခင်ဗျာ။ ပြည်သူ့ငွေစာရင်းပူးပေါင်းကော်မတီက အစီရင်ခံစာမှာ အဲဒီကျောက်မျက်ပြပွဲတွေကို ၂၀၁၆ ခုနှစ်၊ ဖေဖော်ဝါရီလမှ ၂၀၁၉ ခုနှစ်၊ ဇန်နဝါရီလအထိ ကျင်းပခဲ့ရာ ပြပွဲကို ကုမ္ပဏီများအလှည့်ကျ ၁၀ ရက်ကို ၁ ပွဲနှုန်း၊ ၁ လလျှင် ၃ ပွဲ၊ နေ့စဉ်ရက်ဆက် တစ်နှစ်ပတ်လုံး ပြုလုပ်ကြောင်းဖော်ပြခဲ့ပါတယ်။ ကျောက်မျက်အတွဲတွေဟာလည်း တစ်တွဲကို ကျပ်သိန်း ဆယ်ဂဏန်းမှ သောင်းဂဏန်းထိ တန်ဖိုးရှိပြီး အတွဲပေါင်းထောင်ချီ ရောင်းချခဲ့ရတာဖြစ်လို့ ပြပွဲတစ်ပွဲဆိုရင် သိန်းပေါင်း သိန်းဂဏန်းအထိ ရောင်းချရကြောင်းသိရှိရပါတယ်။ ပြပွဲစလုပ်တဲ့ ၂၀၁၆ ခုနှစ်ကို ဖယ်ထားပြီး ၂၀၁၇-၂၀၁၈ နှစ်နှစ်စာပဲ တွက်ကြည့်မယ်ဆိုရင် ပြပွဲပေါင်း ၂၂ ပွဲနဲ့ ရောင်းရငွေ အနည်းဆုံးခန့်မှန်းချက် သိန်းပေါင်း ၂၂ သိန်းဖိုး ရောင်းချခဲ့ရမှာပဲ ဖြစ်ပါတယ်။ ပုဂ္ဂလိကကြီးမှူးကျင်းပတဲ့ ကျောက်မျက်ရတနာပြပွဲတွေမှာ ကုန်သွယ် လုပ်ငန်းခွန်အတွက် ၅ ရာခိုင်နှုန်း၊ အထူးကုန်စည်ခွန်အတွက် ၁၅ ရာခိုင်နှုန်း ပေးဆောင်ရမှာဖြစ်ပြီး ဝင်ငွေခွန် ၁၀ ရာခိုင်နှုန်းကိုတော့ သီးခြားပေးဆောင်ရမှာ ဖြစ်ပါတယ်။ သိန်းပေါင်း ၂၂ သိန်းရဲ့ ၂၀ ရာခိုင်နှုန်းဟာ သိန်းပေါင်း ၄.၄ သိန်းဖြစ်ကြောင်း တွေ့ရှိရပါတယ်။ ဒီကိန်းဂဏန်းဟာ အနိမ့်ဆုံး အခြေအနေနဲ့ခန့်မှန်း တွက်ချက်ထားတာဖြစ်ပြီး ဒီထက်အဆပေါင်းများစွာ ပိုဖို့ပဲရှိပါတယ်။ အစီရင်ခံစာ အရ ပြပွဲ ၂၂ ပွဲအတွက် ကုန်သွယ်ခွန်နဲ့ အထူးကုန်စည်ခွန် ပေးဆောင်မှုဟာ ၃,၃၁၂ သိန်းသာ ဖြစ်တဲ့ အတွက် နိုင်ငံတော်အတွက် အခွန်နစ်နာဆုံးရှုံးငွေဟာ သိန်းပေါင်း လေးသိန်း သုံးသောင်း ခြောက်ထောင် ခြောက်ရာ ရှစ်ဆယ့်ရှစ်သိန်း ဖြစ်ပါတယ်။ ပြည်သူ့ငွေစာရင်းပူးပေါင်းကော်မတီအနေနဲ့ စာရင်းဇယားတွေ ပြည့်စုံစွာရှိပေမဲ့လည်း နိုင်ငံတော် အခွန်ငွေ ဆုံးရှုံးမှုပမာဏကို ခန့်မှန်းဖော်ပြထားခြင်း မရှိကြောင်း ထောက်ပြဆွေးနွေးလိုပါတယ်။ လေးစားအပ်ပါတဲ့ နာယကကြီးခင်ဗျာ။ ပုဂ္ဂလိကကုမ္ပဏီတွေ ဦးဆောင်ပြုလုပ်တဲ့ မန္တလေးကျောက်မျက် ပြပွဲဟာ ၂၀၁၆ ခုနှစ် မြန်မာ့ကျောက်မျက်ရတနာဥပဒေကို ဒုတိယအကြိမ်ပြင်ဆင်တဲ့ ဥပဒေအရ မန္တလေးတိုင်း ဒေသကြီးအစိုးရက ခွင့်ပြုကြောင်းတွေ့ရှိရပါတယ်။ ဥပဒေအရခွင့်ပြုမိန့်ရရှိသူ ကုမ္ပဏီများကို တရားဝင် ကျောက်မျက်ပြပွဲတွေ ပြုလုပ်ခွင့်ပေးထားပေမယ့် အဲဒီလိုပြပွဲလုပ်တဲ့အခါမှာ ဘယ်လိုကျောက်တွေ ရောင်းချ ရမယ်၊ ဘယ်သူတွေကကြီးကြပ်မယ်၊ နိုင်ငံတော်အတွက် ရသင့်ရထိုက်တဲ့အခွန်တွေကို ဘယ်လိုကောက်ခံမယ် ဆိုတဲ့ နည်းဥပဒေမထွက်သေးပါဘူး။ နည်းဥပဒေမရှိဘဲနဲ့ ကျောက်မျက်ပြပွဲ ကျင်းပပြုလုပ်ခွင့်ပေးခြင်းဟာ ဥပဒေကြောင်းအရ မှားယွင်းနေပါတယ်။ တိုင်းဒေသကြီးအစိုးရအဖွဲ့အနေနဲ့ စနစ်တကျဖြစ်စေရေးနှင့် အခွန်အခမှန်ကန်စွာရရှိရေးအတွက် မြို့နယ်အထွေထွေအုပ်ချုပ်ရေးဦးစီးဌာန၊ ပြည်တွင်းအခွန်များဦးစီး ဌာန၊ မြန်မာ့ကျောက်မျက်ရတနာလုပ်ငန်းမှ တာဝန်ရှိသူတွေနဲ့ဆွေးနွေးပြီး လုပ်ဆောင်တယ်လို့ ပြောပေ မယ့်လည်း စနစ်တကျ စိစစ်ကြပ်မတ်မှု၊ စောင့်ကြည့်ထိန်းကျောင်းမှုမရှိကြောင်း တွေ့ရှိရပါတယ်။ မန္တလေးတိုင်း ဒေသကြီးအစိုးရအဖွဲ့ရုံးကထုတ်တဲ့စာမှာ ကုမ္ပဏီကို ရောင်းချပြီးစီးပါက ပြည်တွင်းအခွန်များဦးစီးဌာနနဲ့ ဆက်သွယ်အခွန်ပေးဆောင်နိုင်ရေးကိုသာ အကြောင်းကြားထားပါတယ်။ ဒါကြောင့် ပြပွဲမှာဘယ်လောက် ရောင်းပြီး ဘယ်လောက်အခွန်ဆောင်မယ်ဆိုတာ ကုမ္ပဏီတွေအနေနဲ့ စိတ်ကြိုက်လုပ်ဆောင်နိုင်အောင် ခွင့်ပြုထားသလိုဖြစ်နေပါတယ်။ တိုင်းဒေသကြီးအစိုးရအနေနဲ့ လုပ်ထုံးလုပ်နည်းများနဲ့အညီ လုပ်ဆောင်ရန် အတွေ့အကြုံ မရှိပါက နိုင်ငံတော်ပြပွဲများကို ကျင်းပဆောင်ရွက်ပေးနေတဲ့ ပြည်ထောင်စုဝန်ကြီးဌာနများကို အကူအညီတောင်းခံလို့ရပေမယ့် ဆောင်ရွက်ခြင်းမရှိကြောင်း တွေ့ရှိရပါတယ်။ ဒါ့အပြင် ကျောက်မျက်ပြပွဲဟာ “မန္တလေးမြို့နဲ့ စစ်ကိုင်းမြို့မှာရှိတဲ့ တစ်ပိုင်တစ်နိုင် ကျောက်သမား များနှင့်ကျောက်စိမ်းအချောထည် လုပ်ကိုင်သူများအတွက် ကုန်ကြမ်းရောင်းချပေးရန်” ဆိုတဲ့ ရည်ရွယ်ချက်နဲ့ တိုင်းဒေသကြီးအစိုးရက ခွင့်ပြုပေးတယ်ဆိုပေမယ့် နိုင်ငံခြားသားများ အကြီးအကျယ် လာရောက်ဝယ်ယူ နေတာဖြစ်ပါတယ်။ မန္တလေးမှာလုပ်နေတဲ့ကျောက်မျက်ပွဲကို နိုင်ငံခြားသားတွေကဝယ်နေတာ မန္တလေးမြို့မှာ ရှိတဲ့ အစိုးရအဖွဲ့ဟာ သတင်းမရစရာမရှိပါဘူး။ ဒါကြောင့်မို့လို့ နိုင်ငံတော်အတွက် ရသင့်ရထိုက်တဲ့ အခွန် နစ်နာမှုဟာ တိုင်းဒေသကြီး အစိုးရအဖွဲ့မှာ အဓိကတာဝန်ရှိကြောင်း တွေ့ရှိရပေမယ့် ပူးပေါင်းကော်မတီရဲ့ အစီရင်ခံစာမှာတော့ ထည့်သွင်းသုံးသပ် သဘောထားမှတ်ချက်ပြုထားခြင်း မတွေ့ရကြောင်း ထောက်ပြ ဆွေးနွေးရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးသန့်ဇင်ထွန်း ဒက္ခိဏသီရိမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1505">ဦးသန့်ဇင်ထွန်း(ဒက္ခိဏသီရိမဲဆန္ဒနယ်၊ မန္တလေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့် အားလုံးမင်္ဂလာပါ။ ကျွန်တော့အနေနဲ့ ပြည်သူ့ငွေစာရင်းပူးပေါင်း ကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက်အစီရင်ခံစာ(၅/၂၀၁၉)ကို ထောက်ခံဆွေးနွေးမှာ ဖြစ်ပါတယ်။ လေးစားအပ်ပါသော လွှတ်တော်နာယကကြီးခင်ဗျာ။ အစီရင်ခံစာမှာ တိုင်ကြားရခြင်း အကြောင်းရင်း နှင့်တိုင်ကြားစာပါ အဓိကအချက်အလက်များ၊ တိုင်ကြားသူများရဲ့ အကြံပြုတင်ပြချက်နှင့် မျှော်လင့်ချက်၊ ပြည်သူ့လွှတ်တော် သယံဇာတနှင့် သဘာဝပတ်ဝန်းကျင် ထိန်းသိမ်းရေးဆိုင်ရာကော်မတီရဲ့ လုပ်ဆောင်ချက်၊ ဝန်ကြီးဌာန၏ ပြန်ကြားချက်နှင့် ပြန်ကြားချက်အပေါ် သုံးသပ်ချက်နှင့် အကြံပြုချက်၊ သယံဇာတနှင့် သဘာဝပတ်ဝန်းကျင် ထိန်းသိမ်းရေးဝန်ကြီးဌာန၏ ဆွေးနွေးတင်ပြချက်များနှင့် ဆွေးနွေးတင်ပြချက်များ အပေါ် အကြံပြုတင်ပြချက်၊ ပြည်တွင်းအခွန်များဦးစီးဌာန၏ ဆွေးနွေးတင်ပြချက်များနှင့် ဆွေးနွေး တင်ပြချက်များအပေါ် အကြံပြုတင်ပြချက်၊ မန္တလေးတိုင်းဒေသကြီးအစိုးရအဖွဲ့ဝင် သက်ဆိုင်ရာဝန်ကြီးအား ဆွေးနွေးခြင်း၊ မြန်မာ့ကျောက်မျက်ရတနာဥပဒေများပါ ပြဋ္ဌာန်းချက်များမှ ကောက်နုတ်ချက် စသည်ဖြင့် ပြည့်ပြည့်စုံစုံ ဖော်ပြထားပါတယ်။ အစီရင်ခံစာမှာ ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သုံးသပ်ချက်များ အဖြစ် မန္တလေးမြို့တွင် ပုဂ္ဂလိက ကျောက်မျက်ကုမ္ပဏီများက ၎င်းတို့အစီအစဉ်ဖြင့် ပြည်တွင်းကျောက်စိမ်း အရိုင်းပြပွဲများ ပြုလုပ်သည့်ကုမ္ပဏီများကို ဖော်ပြထားပြီး တင်ဒါအောင်မြင်ရောင်းချခဲ့တဲ့ ကျောက်စိမ်း အတွဲစာရင်း ပြပွဲကျင်းပပြုလုပ်သည့် အကြိမ်အရေအတွက် ကွဲလွဲမှု၊ ပြပွဲတွင်တင်ပြသည့် Lot အရေအတွက်နှင့် ရောင်းချသည့် Lot အရေအတွက်ကွဲလွဲမှု၊ ပြပွဲတွင်ရောင်းချရငွေ ပမာဏကွဲလွဲမှု စသည်တို့ကိုလည်း ဖော်ပြထားပါတယ်။ အစီရင်ခံစာမှာ သယံဇာတနှင့် သဘာဝပတ်ဝန်းကျင် ထိန်းသိမ်းရေးဝန်ကြီးဌာနမှ ရရှိသော သတင်း အချက်အလက်များအရ မြန်မာနိုင်ငံ၏ ကျောက်စိမ်းအရိုင်းတူးဖော်ထုတ်လုပ်မှု၊ ဝန်ကြီးဌာနက ကြီးမှူး ကျင်းပတဲ့ ကျောက်မျက်ရတနာပြပွဲများမှာ ကျောက်စိမ်းအရိုင်းထည်များ ရောင်းချရမှုနှင့် အခွန်ကောက်ခံ ရရှိမှု၊ မြန်မာ့ကျောက်မျက်ရတနာဥပဒေ၏ ရည်ရွယ်ချက်များနှင့် ဥပဒေပါပြဋ္ဌာန်းချက်များအပေါ် အရေးယူ ဆောင်ရွက်မှုအခြေအနေများနှင့် စပ်လျဉ်း၍ လေ့လာတွေ့ရှိချက်များကိုလည်း ဖော်ပြထားပါတယ်။ လေးစားအပ်ပါသော လွှတ်တော်နာယကကြီးခင်ဗျာ။ အစီရင်ခံစာမှာ ဖော်ပြချက်များအရ အခွန် တိမ်းရှောင်မှု၊ အခွန်လျော့နည်းပေးဆောင်မှုများကြောင့် နိုင်ငံတော်မှ အခွန်အခ အပြည့်အဝမရရှိပါသဖြင့် နိုင်ငံတော်အနေနဲ့ များစွာနစ်နာဆုံးရှုံးမှု ဖြစ်ပေါ်နေပါတယ်။ ပြည်တွင်းတစ်နိုင်တစ်ပိုင် ကျောက်သမား များရဲ့ ကျောက်စိမ်းအချောထည် လုပ်ငန်းများအတွက် ကုန်ကြမ်းရရှိမှု ခက်ခဲလာပြီး အလုပ်အကိုင် အခွင့် အလမ်းဆုံးရှုံးမှုများလည်း ဖြစ်ပေါ်နေပါတယ်။ သို့ဖြစ်ပါ၍ ပြည်သူ့ငွေစာရင်းပူးပေါင်းကော်မတီရဲ့ သဘောထား မှတ်ချက်များဖြစ်တဲ့ သက်ဆိုင်ရာ ကုမ္ပဏီများအလိုက် ပြုလုပ်ရောင်းချတဲ့ ကျောက်စိမ်းအရောင်းပြပွဲများ ပြပွဲအကြိမ်ရေ၊ ပြပွဲအလိုက်ရောင်းချခဲ့တဲ့ ကျောက်စိမ်းအတွဲအရေအတွက်၊ ပြပွဲတွင် တင်ပြရောင်းချတဲ့ ကျောက်များသည် တရားဝင်တွင်းဝခွန်ထမ်းဆောင်ပြီး မပြီး၊ ကျောက်မျက်ရတနာပြပွဲများမှ တရားဝင် ဝယ်ယူထားသော ကျောက်များဟုတ် မဟုတ်နှင့် ရောင်းရငွေ အမှန်စာရင်းများကို စုံစမ်းဖော်ထုတ်ပြီး အခွန်အပြည့်အဝ ရရှိနိုင်စေရေးအတွက် စိစစ်ဆောင်ရွက်သွားရန်၊ အခွန်ငွေအပြည့်အဝရရှိရေး စိစစ် ဆောင်ရွက်ရာမှာ ပြည်ထဲရေးဝန်ကြီးဌာန၊ စီမံကိန်းနှင့် ဘဏ္ဍာရေးဝန်ကြီးဌာနနှင့် မြန်မာနိုင်ငံတော် ဗဟိုဘဏ်တို့က ပူးပေါင်းဆောင်ရွက်သွားရန်၊ အခွန်တိမ်းရှောင်မှု အခွန်လျှော့၍ ပေးဆောင်မှုများကို ဖော်ထုတ်ရရှိပါက တည်ဆဲဥပဒေများနဲ့အညီ ထိရောက်စွာ အရေးယူဆောင်ရွက်ရန်၊ နိုင်ငံခြားသားများ ဝယ်ယူခဲ့သောကျောက်များကို တရားမဝင်ပြည်ပသို့ သယ်ယူပို့ဆောင်မှုလမ်းကြောင်းအား စစ်ဆေး ဖော်ထုတ်ပြီး တည်ဆဲဥပဒေများနဲ့အညီ အရေးယူဆောင်ရွက်ရန်၊ ပေါ့လျော့စွာ တာဝန်ထမ်းဆောင်ခဲ့သော သက်ဆိုင်ရာဝန်ထမ်းများကို စစ်ဆေးဖော်ထုတ်ပြီး ထိရောက်စွာ အရေးယူဆောင်ရွက်သွားရန်နှင့် တာဝန် ကျေပွန်စွာ ထမ်းဆောင်ခဲ့သူများကို ထိုက်သင့်သည့်ချီးမြှင့်မှုများ ဆောင်ရွက်သွားရန် စသည်တို့ဟာ မဖြစ်မနေ အရေးယူဆောင်ရွက်ရမှာ ဖြစ်ပါတယ်။ မြန်မာ့ကျောက်မျက်ရတနာဥပဒေသစ်ရဲ့ ရည်ရွယ် ချက်များ အောင်မြင်ပြည့်မြောက်နိုင်စေရေးအတွက် သက်ဆိုင်ရာဝန်ကြီးဌာနမှ တာဝန်ယူ အကောင် အထည်ဖော် ဆောင်ရွက်ပေးရမယ့် အချက် ရ ချက်ကိုလည်း ထောက်ခံပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ ကျောက်မျက်ရတနာလုပ်ငန်းအား အထောက်အကူပြုနိုင်ရန်နှင့် ကျောက်မျက်ရတနာအချောထည် ပို့ကုန်မြှင့်တင်ရေး တွန်းအားပေးနိုင်ရန် Baozas Gem and Jewellery Promotion Act o Ogos:781 cmpos quod qoz $33əcąpoops လုပ်ငန်းကဏ္ဍနှင့် သက်ဆိုင်တဲ့ အစိုးရမူဝါဒရဲ့ အကျိုးသက်ရောက်မှုကိုတိုးမြှင့်နိုင်ရန်၊ ပို့ကုန်မြှင့်တင်ရေး အတွက် ပုဂ္ဂလိက၊ အစိုးရပူးပေါင်းဆောင်ရွက်ရေးကို ခိုင်မာစေရန်၊ နိုင်ငံတကာပြပွဲများမှာ ပါဝင်ဆင်နွဲခြင်း အပါအဝင် SME များမှ နိုင်ငံရပ်ခြား ပို့ကုန်ဈေးကွက်မှာ ကျောက်မျက်ရတနာအချောထည်ဈေးကွက် ထိုးဖောက်ဝင်ရောက်နိုင်ရန်အတွက် အထောက်အကူပေးရန်၊ တရုတ်နိုင်ငံဈေးကွက်သို့ ကျောက်စိမ်းရောင်းဝယ် ရာမှာ အင်တာနက်မှတစ်ဆင့် ဈေးကွက်သို့ ချိတ်ဆက်ရောင်းဝယ်နိုင်သည့် စနစ်တစ်ခုတည်ဆောက်ရန်၊ အာမခံနှင့် လိုအပ်သည့် တရားဝင်စာရွက်စာတမ်းများအပါအဝင် နိုင်ငံတကာ လုပ်ထုံးလုပ်နည်းအတိုင်း ပြုလုပ်သည့်အဆင့်များဖြစ်တဲ့ ငွေပေးချေမှု၊ သင်္ဘောတင်ပို့မှုတို့အား အင်တာနက်မှတစ်ဆင့် ပြုလုပ်နိုင် သည့် စနစ်တစ်ခုကို တည်ဆောက်ရန်၊ ကမ္ဘာ့ကျောက်မျက်ရတနာဈေးကွက်ရဲ့ လားရာကို ကောင်းမွန်စွာ နားလည်သဘောပေါက်တဲ့ စွမ်းဆောင်မှုရှိတဲ့ဒီဇိုင်းကို ဖန်တီးနိုင်စွမ်းရှိတဲ့ ဒီဇိုင်နာများဖြစ်လာရန်အတွက် ကျောက်မျက်ရတနာဈေးကွက် ယှဉ်ပြိုင်မှုစွမ်းရည်နှင့် ဒီဇိုင်နာများ၏ စွမ်းရည်တို့ကို မြှင့်တင်ပေးရန်၊ ကျောက်မျက်ရတနာအချောထည် ဈေးကွက်မြှင့်တင်ရေးကောင်စီနှင့် ကျောက်မျက်ထုတ်လုပ်သည့်ကော်မတီများ တည်ထောင်ရန်၊ အနာဂတ်ဒီဇိုင်နာများ ထွန်းကားလာရေး၊ ဝန်းကျင်ကောင်းတစ်ခုဖန်တီးရန်အတွက် ဒီဇိုင်းစင်တာများ တည်ထောင်ရန်၊ အလုပ်ခွင်သင်တန်းကျောင်းများ အထူးသင်တန်းပေးတဲ့ တက္ကသိုလ် များနှင့် ကောလိပ်များမှ အရည်အသွေးမြင့် အဆင့်မီလုပ်သားများ ပေါ်ထွက်လာရန်အတွက် သင်တန်း ကျောင်းများနှင့် တက္ကသိုလ်များ တည်ထောင်ရန် စသည်တို့ကိုလည်း ဆောင်ရွက်ပေးဖို့လိုကြောင်း အကြံပြု တင်ပြအပ်ပါတယ်။ ကျေးဇူးတင်ပါတယ်ခင်ဗျာ။</speech>
<speech type="speaker">ဦးခင်မောင်မြင့် ကချင်ပြည်နယ် မဲဆန္ဒနယ်အမှတ်(၉) ဆွေးနွေးဖို့ဖြစ်ပါတယ်။</speech>
<speech><mp id="1206">ဦးခင်မောင်မြင့်(မဲဆန္ဒနယ်အမှတ်-၉၊ ကချင်ပြည်နယ်)</mp>လေးစားရပါသော ပြည်ထောင်စု လွှတ်တော် နာယကကြီးနဲ့ လွှတ်တော်ကိုယ်စားလှယ်များ၊ ဝန်ကြီးများမင်္ဂလာပါ။ ကျွန်တော်ကတော့ ဦးခင်မောင်မြင့် ဖြစ်ပါတယ်။ မဲဆန္ဒနယ်အမှတ်(၉) ဖားကန့်ကချင်ပြည်နယ်က ဖြစ်ပါတယ်။ ပြည်သူ့ငွေစာရင်း ပူးပေါင်းကော်မတီရဲ့ အစီရင်ခံစာအမှတ်စဉ်(၅/၂၀၁၉)နဲ့ပတ်သက်ပြီး ဆွေးနွေးမှာပါ။ Power Point ပြသဖို့ တောင်းခံပါတယ်။ ဒါတွေကတော့ မန္တလေးမြို့မှာကျင်းပနေတဲ့ ကျောက်ပွဲတွေပါ။ မန္တလေးမှာ ကျင်းပနေတဲ့ ကျောက်ပွဲတွေပါ။ ဒါ ကတော့ တရုတ်ပြည်က ကျောက်ဆိုင်တွေပါ။ ဒါကတော့ ကျွန်တော်တို့ မန္တလေးကကျောက်ဆိုင်တွေပါ။ ဒါကတော့ သူတို့အရည်အသွေးကောင်းတဲ့ ကျောက်တွေ ရောင်းနေတဲ့ မန္တလေးကပါ။ ဒါတွေကတော့ သူတို့အခွန်ဆောင်ထားတဲ့ ဥစ္စာတွေပါ။ ကျေးဇူးတင်ပါတယ်။ ဒါကတာ မမလေးကျောက်စိမ်းပြပဲ ပံတေပါ။ အဲဒါကတော့ မန္တလေးကျောက်စိမ်း ဝယ်ယူပြီးသော ကျောက်စိမ်းများကို One Stop Service တွေ အခွန်ဆောင်သောပုံတွေ ဖြစ်ပါတယ်။ သို့သော် အခွန်စနစ်ကိုပိုမိုတိကျစွာ ထမ်းဆောင်နိုင်ရန် တွင်းဝခွန်၊ နေပြည်တော်ပြပွဲမှ ဝယ်ယူထားတဲ့ ကျောက်စိမ်းများ၏မှတ်တမ်းများကို ဓာတ်ပုံများ၊ ဗွီဒီယိုများနဲ့ရိုက်ထားပြီး မှတ်တမ်းတင်ရပါမည်။ သို့မှသာ မူပွားများ လုပ်ပြီး မြင်ရမှာဖြစ်ပါတယ်။ ၎င်းဗွီဒီယိုမှတ်တမ်းများဖြင့် ကျောက်စိမ်းအဆင့်ဆင့် ရောင်းဝယ် ဖြတ်တောက်ပုံများကို မှတ်တမ်းထားရှိရပါမယ်။ အခြားသော IT နည်းပညာများကိုလည်း သုံးသင့်ပါတယ်။ မန္တလေးကျောက်မျက်ကုမ္ပဏီများပြပွဲများကို ဖြစ်မြောက်အောင် ပြုလုပ်ပေးသော၊ ခွင့်ပြုပေးသော သက်ဆိုင်ရာဝန်ကြီးဌာနများကိုလည်း ကျေးဇူးတင်ရမှာ ဖြစ်ပါတယ်။ ကျောက်မျက်မန္တလေးပြုလုပ်ခြင်း အားဖြင့် တရုတ်ပြည်မှ ရွှေလီ၊ ကြယ်ဂေါင် ကျောက်စိမ်းပြပွဲများ ရပ်ဆိုင်းသွားပါပြီ။ ကျောက်မျက်ဥပဒေ ပြဋ္ဌာန်းလိုက်သောကြောင့် ဖြစ်ပါတယ်။ ၂၀၁၉ ဥပဒေတွင် မြန်မာပြည်တွင် ကျောက် အချောထည်ထုတ်လုပ်သည့် လုပ်ငန်းများကို ရာခိုင်နှုန်းပြည့် ရင်းနှီးမြှုပ်နှံခွင့်ပြုသောကြောင့် ဖြစ်ပါတယ်။ တရုတ်ကုန်သည်များသည် မန္တလေးတွင် ကျောက်စိမ်းဖြတ်သားများကို ကျောက်မျက်ပြပွဲများတွင်ဝယ်ယူပြီး မန္တလေးတိုင်း ၎င်းတို့တည်ထောင်ထားသော အချောထည်အလုပ်ရုံများတွင် အချောထည်ထုတ်လုပ်ပြီး လက်ကောက်၊ ပုတီး၊ ဖြတ်သားများကိုဖြတ်ပြီး တရုတ်ပြည်သို့ အချောထည်များကို One Stop Service ၌ အခွန်ဆောင်ပြီး တရုတ်ပြည်သို့ ရောင်းချနေပြီ ဖြစ်ပါသည်။ ဟိုအရင်က ကျောက်စိမ်းကုန်ကြမ်းများသာ တရုတ်ပြည်သို့ရောင်းချသော မြန်မာနိုင်ငံက ယခု ကုန်ချောများကို ထုတ်လုပ်ပြီး တိုးတက်လာပါပြီ ဖြစ်ပါပြီ။ လက်ကောက်၊ ပုတီး၊ ပန်းပု၊ လွှာချပ်၊ လုံးချော များကို တရုတ်ပြည်သို့ ကျောက်စိမ်း အချောထည်လုပ်ပြီး ရောင်းချနေပြီဖြစ်ပါပြီ။ အဲဒါကို ဂုဏ်ယူရမှာ ဖြစ်ပါတယ်။ ကျောက်စိမ်းများကို အချောထည်ရောင်းနိုင်မှ ဈေးကောင်းရမှာပါ။ အခုအစိုးရလက်ထက်မှာ ၂၀၁၉ ကျောက်မျက်ဥပဒေကို အသစ်ပြင်ဆင်ရေးဆွဲနိုင်ပြီး ပွင့်လင်းမြင်သာသော ကျောက်စိမ်းပြပွဲများ မန္တလေးတွင်ဖြစ်ပေါ်လာခြင်း ဖြစ်ပါတယ်။ ကျောက်စိမ်းပြပွဲများကို တရုတ်နဲ့နီးစပ်သော မြစ်ကြီးနား၊ လုံးခင်း၊ ဖားကန့်၊ မူဆယ်များတွင်လည်း အခါအားလျော်စွာ ပြည်နယ်အစိုးရများမှ တာဝန်ယူလုပ်ဆောင်ဖို့ များစွာလိုအပ်နေပြီ ဖြစ်ပါတယ်။ အိတ်ပိတ်တင်ဒါစနစ်ဖြင့် မန္တလေးကျောက်စိမ်းပြပွဲများတွင် ရောင်းချရာ တင်ဒါဈေးနှုန်းကို မကြေညာရခြင်းမှာ တရုတ်ပြည်မှ စတင်ခဲ့ခြင်းဖြစ်ပါတယ်။ အဘယ့်ကြောင့်ဆိုသော် ၎င်းတို့ဝယ်ယူထားသော ကျောက်များကို ၎င်းတို့၏ဝယ်ရင်းဈေး အခြားသူမသိရှိရန် ဖြစ်ပါတယ်။ နေပြည်တော်ကျောက်မျက်ပြပွဲတွင် အတွဲ ၇,၀၀၀၊ ၈,၀၀၀ သာပြရခြင်းမှာ ကျောက်စိမ်းဈေးကောင်း ရရှိရန်သာဖြစ်ပါတယ်။ များများပြရလျှင် ကျောက်စိမ်းဈေးသည် လျော့ကျသွားသောကြောင့် ထိန်းပြီးပြရခြင်း ဖြစ်ပါတယ်။ သို့မှသာကျောက်စိမ်းဈေးကောင်းရပါမည်။ လာရောက်သော တရုတ်ကုန်သည်များနဲ့ ကျောက်စိမ်း တွဲများ ချိန်ဆပြီးရောင်းရသောကြောင့် ဖြစ်ပါတယ်။ ၂၀၁၁ နောက်ပိုင်းတွင် ကျောက်မျက်ပြပွဲများ နေပြည်တော် တွင် ကျောက်စိမ်းတွဲများလျော့နည်းရခြင်းမှာ ၂၀၁၁ ခုနှစ်၊ ဇွန်လတွင် ဖားကန့်ဒေသတွင် တိုက်ပွဲများ ဖြစ်ပြီး ကျောက်စိမ်းတူးဖော်သောကုမ္ပဏီများကို အစိုးရမှ ၂ နှစ်လောက် လုပ်ငန်းရပ်ဆိုင်းထားသော ကြောင့်ဖြစ်ပါတယ်။ အဓိကကျောက်စိမ်းလုပ်ငန်း မဖွံ့ဖြိုးရခြင်းမှာ သက်ဆိုင်ရာဝန်ကြီးဌာနမှ လိုအပ်သော နည်းဥပဒေရေးဆွဲရာတွင် ကြန့်ကြာခြင်း မရှိစေရန် အချို့လုပ်ငန်းများကို ကြေညာချက်၊ ညွှန်ကြား ချက်တို့ ထုတ်ပြန်ပြီး ပိုမိုလွယ်ကူစွာ လုပ်နိုင်အောင် ပြုလုပ်ပေးရပါမယ်။ မည်သည့်ကိစ္စမဆို ဝန်ကြီး ဌာနမှ ချုပ်ကိုင်ထားလျှင် ကျောက်စိမ်းလုပ်ငန်း မဖွံ့ဖြိုးတော့ပါ။ ဝန်ကြီးဌာနမှ တတ်နိုင်သလောက် ဖြေလျှော့ရမည်သာ ဖြစ်ပါသည်။ နောက်ကုမ္ပဏီများကို ကိုယ်တိုင်ကျောက်ရောင်းချနိုင်ခွင့်အထိ ခွင့်ပြုရပါမည်။ တရုတ်ပြည်မှ ဈေးကွက်များ မန္တလေးတွင်ရောက်လာခြင်းသည် မန္တလေးတွင် အခွန်အခနည်းသောကြောင့် ဖြစ်ပါသည်။ တရုတ်ပြည်မကြီးတွင် ကျောက်စိမ်းများကို ၃၈ ရာခိုင်နှုန်းကောက်သောကြောင့် မန္တလေးသို့ ကျောက်စိမ်း ဈေးကွက်များ ရောက်လာခြင်းဖြစ်ပါသည်။ ထို့ကြောင့် အခွန်ကိုတတ်နိုင်သလောက် အခွန်လျော့ကောက်မှ မန္တလေးဈေးကွက် တည်ရှိမှာဖြစ်ပါတယ်။ အခွန်တိုးကောက်ပါက မန္တလေးကျောက်မျက်ပြပွဲများ ပျက်သွားမှာ ဖြစ်ပါတယ်။ မြို့၊ ရွာများတွင် ကျောက်စိမ်းအချောထည်များ လုပ်ငန်းများကို အိမ်တွင်း စက်မှု၊ လက်မှုအနေဖြင့် မြန်မာပြည်တွင် ပြုလုပ်သင့်ပါပြီ။ နိုင်ငံခြားတင်ပို့ရောင်းချနိုင်ရင် ဆင်းရဲမွဲတေ မှုတွေ၊ အလုပ်လက်မဲ့များ များစွာလျှော့ချနိုင်မည် ဖြစ်ပါသည်။ ကျောက်စိမ်းကုန်ကြမ်းလည်း မြန်မာ ပြည်တွင် ထွက်ရှိတဲ့အတွက် ပိုမို၍ ကျောက်စိမ်းအချောထည်လုပ်ငန်းကို အမျိုးသားရေးအသွင်ဆောင်၍ လုပ်ဆောင်နိုင်ပါတယ်။ ဤကဲ့သို့ တစ်တိုင်းပြည်လုံးလုပ်ဆောင်မှ တရုတ်ပြည်သို့ ကျောက်စိမ်းများ မှောင်ခိုရောက်ရှိခြင်းကို ထိထိရောက်ရောက် ကာကွယ်နိုင်မှာဖြစ်ပါတယ်။ စကားပုံလည်း ရှိပါတယ်။ ဆွေးနွေးရန် သတ်မှတ်ချိန်ပြည့်သဖြင့် မိုက်ပိတ်သွားပါသည်။</speech>
<speech type="speaker">ဦးတင့်စိုး ဖားကန့်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1355">ဦးတင့်စိုး(ဖားကန့်မဲဆန္ဒနယ်၊ ကချင်ပြည်နယ်)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ ကြွရောက်လာတဲ့သူအားလုံး မင်္ဂလာပါ။ ကျွန်တော်ကတော့ ကချင် ပြည်နယ်၊ ဖားကန့်မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးတင့်စိုး ဖြစ်ပါတယ်။ ကျွန်တော့ အနေနဲ့ ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက် အစီရင်ခံစာအပေါ် အကြံပြုတင်ပြ ဆွေးနွေးသွားမှာ ဖြစ်ပါတယ်ခင်ဗျာ။ ဆွေးနွေးတဲ့နေရာမှာလည်း တရုတ်ပြည်ရဲ့ ကျောက်မျက်ဈေးကွက်ဖြစ်ပေါ်တိုးတက်မှု အနေအထားနဲ့ နှိုင်းယှဉ်ပြီးတော့ ကျွန်တော် ဆွေးနွေးတင်ပြသွားမှာဖြစ်ပါတယ်။ ကျွန်တော့ရဲ့ အဓိကဆွေးနွေးခြင်းရဲ့ ရည်ရွယ်ချက်ကတော့ ကျွန်တော်တို့ မြန်မာနိုင်ငံရဲ့ ကျောက်မျက်ဈေးကွက်၊ ကျောက်စိမ်းဈေးကွက်ရဲ့ အဓိကနေရာဖြစ်တဲ့ မန္တလေးမှာ ဒီကျောက်စိမ်းဈေးကွက် အဓိကခိုင်ခိုင်မာမာ ဖြစ်ပေါ်လာမှုအပေါ်မှာ အခြေခံ ပြီးတော့မှ ဆွေးနွေးသွားမှာဖြစ်ပါတယ်။ ပြီးခဲ့တဲ့နှစ်က ကျွန်တော် တရုတ်ပြည်ကျောက်စိမ်းဈေးကွက် ရှိတဲ့နေရာအနှံ့ကို နှစ်ပတ်ခန့် ကျွန်တော်သွားရောက် လေ့လာခဲ့ပါတယ်။ အဲဒီလို သွားရောက်လေ့လာတဲ့ အခါမှာ ကိုယ်တွေ့ တွေ့ရှိချက်တွေအရ ကျွန်တော် တရုတ်နိုင်ငံ၊ ကွမ်တုံပြည်နယ်၊ ကွမ်ကျိုးမြို့အနီးမှာရှိတဲ့ ဖျင်ကျိုးဆိုတဲ့ရွာလေးက တစ်ချိန်က မြစ်ဘေးမှာရှိတဲ့ တံငါရွာလေးပဲ ဖြစ်ခဲ့ပါတယ်။ အဲဒီမှာ ကျွန်တော်တို့ ဟောင်ကောင်ဘက်ကနေဝင်လာတဲ့ ကျောက်စိမ်းတွေ၊ ကျွန်တော်တို့သယ်သွားတဲ့ ကျောက်စိမ်းတွေ အဲဒီမှာ ချပြီးတော့မှ ရောင်းဝယ်ဖောက်ကားကြရာကနေပြီးတော့မှ ကုန်ကြမ်းတွေ ပစ္စည်းပေါများလာတဲ့ အနေအထားအပေါ် မူတည်ပြီးတော့မှ ကျွန်တော်တို့ အဲဒီဖျင်ကျိုးရွာလေးဟာ ကျောက်စိမ်းကုန်ချော လုပ်ငန်းတွေ၊ ကျောက်စိမ်းအချောထည်လုပ်ငန်းတွေ၊ ကျောက်စိမ်းအချောထည် အရောင်းဆိုင်တွေ တကယ့်ကို တိုးတက်ကြီးပွားလာပြီးတော့မှ တကယ့်ကမ္ဘာ့အဆင့်အတန်းမီ တံငါရွာလေးကနေ ကမ္ဘာ့ အဆင့်အတန်းမီ မြို့ကြီးတစ်မြို့ ဖြစ်ပေါ်လာခဲ့တာဖြစ်ပါတယ်။ အဲဒီလိုဘာကြောင့် ဖြစ်ပေါ်လာခဲ့တာလဲဆိုလို့ရှိရင် သူတို့နိုင်ငံမှာရှိတဲ့ ဒေသခံအစိုးရတွေက ဒီကျောက်စိမ်းအချောထည်လုပ်ငန်းကို ဖွံ့ဖြိုးတိုးတက်လာအောင် ဒီမှာကျောက်စိမ်းဆိုင် ဖွင့်ချင်ပြီဆိုလို့ ရှိရင် သူတို့တွေကို ဆိုင်ကို ၃ နှစ်လောက် ဆိုင်ခန်းခမယူဘဲနဲ့ ဖွင့်ခွင့်ပေးတယ်။ လိုအပ်တဲ့ ထောက်ကူမှုတွေ ပေးတယ်။ မူဝါဒတွေ ဖြေလျှော့ပေးတယ်။ လိုအပ်တဲ့ငွေကြေးအထောက်အပံ့တွေပေးတယ်။ အဲဒီလို ပေးတဲ့အခါကျတော့ ခုနကပြောတဲ့ ဆင်းရဲသားလုပ်သားပြည်သူတွေအားလုံး လုပ်ကိုင်စားသောက်ခွင့် ရလာတဲ့အခါမှာ သူတို့ကြီးပွားတိုးတက်လာတာ ဖြစ်ပါတယ်။ အဲဒီလို ၃ နှစ် ၄ နှစ်လောက်ကြာလို့ ဒီမှာ အခြေတည်လာပြီဆိုမှ ကျွန်တော်တို့ ဒီအခွန်အကောက်တွေကို စပြီးတော့ကောက်တာဖြစ်ပါတယ်။ အဲဒီတော့ အဲဒီဟာတွေကို ကျွန်တော်တို့ နမူနာယူပြီးတော့မှ ကျွန်တော်တို့ မြန်မာနိုင်ငံရဲ့ ကျောက်စိမ်းဈေးကွက်ရဲ့ အဓိကနေရာဖြစ်တဲ့ ဒီမန္တလေးမြို့မှာလည်း ဒါကိုနမူနာယူပြီးတော့ လုပ်ဆောင်သင့်ပါတယ်။ ကျွန်တော်တို့ မန္တလေးမြို့မှာ အခုဆိုလို့ရှိရင် ကျောက်မျက်အချောထည်စက်ရုံတွေ ၂၀ လောက်အထိ ထူထောင်ထားကြ ပြီလို့ ကျွန်တော်သိရပါတယ်။ အဲဒီတော့ ကျွန်တော်တို့ ဒီကျောက်မျက်ကုမ္ပဏီတွေကလည်းပဲ အဲဒီမှာ ကျောက်စိမ်းအချောထည်လုပ်ငန်းတွေမှာအတွက် လိုအပ်တဲ့ကုန်ကြမ်းတွေကို ရောင်းချပေးခြင်းအားဖြင့် ဒီကျောက်စိမ်းဈေးကွက်မှာ လည်ပတ်နေပြီးတော့ လှုပ်ရှားနေကြတဲ့ ၅ သိန်းခန့်ရှိတဲ့ ကျောက်စိမ်းလုပ်ငန်း ကိုလုပ်ကိုင်နေကြတဲ့ မန္တလေးက ပြည်သူတွေလည်း စားဝတ်နေရေး သက်သာချောင်ချိကြမှာ ဖြစ်ပါတယ်။ အဲဒီတော့ ဒီနေရာမှာ ကျွန်တော့အနေနဲ့ ပြောချင်တာတစ်ခုရှိပါတယ်။ ဒီကျောက်မျက်ပြပွဲတွေ အခုဆိုရင် ကျွန်တော်တို့ ဒီနေပြည်တော်မှာ ကျောက်မျက်ပြပွဲလုပ်နေပါတယ်။ ကျောက်မျက်ပြပွဲမှာ တင်ဒါ လာပြီးဆွဲသွားတိုင်း အဲဒီကျောက်တွေ ရောင်းရတာမဟုတ်ပါဘူး။ တချို့တွေဆိုလို့ရှိရင် သူတို့က စရန်ငွေ လောက်လေးပဲ တင်ထားတာဖြစ်ပါတယ်။ တချို့တွေဆိုရင် သန်းနဲ့ချီရောင်းရတယ်။ ပျော်နေကြတယ်။ လာမရွေးတဲ့ အခါကျတော့ ထီပေါက်ပြီးတော့မှ ထီလက်မှတ်ပျောက်တဲ့ အဖြစ်မျိုးတွေ အများကြီးရှိပါတယ်။ အခု မန္တလေးမှာလုပ်တဲ့ ပွဲတွေမှာလည်းပဲ ရောင်းရတယ် ရောင်းရတယ် တင်ဒါဆွဲတယ် သူ့ထက်ငါဦးအောင် ဆွဲပြီးတော့မှ ဒီတင်ဒါရှင်းတယ်ဆိုတာ ချက်ချင်းငွေချေလို့ရတဲ့ကိစ္စမဟုတ်ဘူး။ ငွေအဆင်ပြေမှု မပြေမှု အပေါ်မှာ လာပြီးတော့မှ မရွေးတာတွေလည်း အများကြီးရှိတယ်။ ဒီလိုပြဿနာတွေ အများကြီးရှိပါတယ်။ ဒါကြောင့်မို့လို့ သိန်းပေါင်း ၁,၀၀၀ ရောင်းရတယ်။ တကယ်တမ်းလာရွေးတော့ သိန်း ၂၀၀၊ ၃၀၀ ရှိတာ မျိုးတွေလည်း ရှိပါတယ်။ ဒါတွေက ကျောက်မျက်ပြပွဲရဲ့ လက်တွေ့အနေအထားတွေ ဖြစ်ပါတယ်။ လေးစားအပ်ပါတဲ့ ပြည်ထောင်စုလွှတ်တော် နာယကကြီးခင်ဗျာ။ တစ်ဦး၊ တစ်ယောက်၊ တစ်စု၊ တစ်ဖွဲ့ အကျိုးဖြစ်ထွန်းဖို့အတွက် ကျွန်တော်တို့ မြန်မာနိုင်ငံ ကျောက်စိမ်းလောကကြီးတစ်ခုလုံး တိုးတက် ဖွံ့ဖြိုးဖို့အတွက်က အင်မတန်မှအရေးကြီးပါတယ်။ အခုဒီမှာ ပြည်သူ့ငွေစာရင်းပူးပေါင်းကော်မတီကနေပြီး တင်ပြတဲ့အစီရင်ခံစာအပေါ်မှာ ကျွန်တော်တို့ လေ့လာသုံးသပ်ကြည့်မယ်ဆိုလို့ရှိရင် သက်ဆိုင်ရာ ဝန်ကြီး ဌာနရဲ့ ဥပဒေ၊ နည်းဥပဒေ ကြီးကြပ်မှုအားနည်းချက်တွေကို ကျွန်တော်တို့ တွေ့ရတာဖြစ်ပါတယ်။ ဒါတွေကို ပြုပြင်ပြောင်းလဲပြီးတော့မှ ကျွန်တော် လိုအပ်ချက်တွေကို ဖြည့်ဆည်းဆောင်ရွက်သွားမယ်ဆိုလို့ရှိရင် ကျွန်တော်တို့ အင်မတန်မှသင့်မြတ်လှမယ်လို့ ထင်ပါတယ်။ ဒီနေရာမှာ တိုင်စာအပေါ်မှာ တစ်ဖက်သတ်ပဲ လေ့လာသုံးသပ်ထားပြီးတော့မှ တစ်ဘက်ကတိုင်ကြားခံရတဲ့ ကုမ္ပဏီတွေရဲ့ သူတို့နဲ့ တွေ့ဆုံမေးမြန်း ပြီးတော့ သူတို့ဘာကြောင့် ဘယ်လိုဖြစ်တယ်။ အနေအထားတွေ ဘယ်လိုဖြစ်တယ် ဆိုတာလေးကိုလည်း ကျွန်တော်တို့ ဒါကိုတွေ့ဆုံပြီးတော့ မေးမြန်းသင့်တယ်လို့ ကျွန်တော့အနေနဲ့ ဒီနေရာမှာ အကြံပြုတင်ပြ ချင်ပါတယ်။ ကျွန်တော်တို့ တရုတ်နိုင်ငံကို မြန်မာနိုင်ငံသားတွေဟာ တရားမဝင်ကော တရားဝင်ပါ သွားပြီးတော့ ကျောက်တွေ ရောင်းချကြတာအများကြီးပါ။ အဲဒီလို သွားပြီးရောင်းချကြတဲ့အခါမှာ ကျွန်တော်တို့ ဟိုတယ် တွေမှာ နေထိုင်စားသောက်စရိတ်၊ နေ့စဉ်သွားလာစရိတ်၊ သုံးစွဲတဲ့စရိတ် ဒါတွေအားလုံးကို ကျွန်တော်တို့ တရုတ်နိုင်ငံကပဲရတာ။ နော် အဲဒီတော့ တချို့တွေဆို ကျောက်သွားရောင်းတယ်။ င်ကြာသလို ဒီစရိတ်တွေထောင်းပြီးတော့မှ နောက်ဆုံးအရင်းတွေပါပြုတ်ပြီးတော့မှ ပြန်လာတဲ့သူတွေ အများကြီး ရှိတယ်။ အဲဒီတော့ ဒီမှာရတဲ့ ရောင်းရငွေအားလုံးကို တရုတ်ပြည်က အကုန်လုံးယူသွားလိုက်တယ်။ ကျွန်တော်တို့မြန်မာနိုင်ငံကို ပြန်ပါလာတာမရှိဘူး။ အဲဒါကြောင့်မို့လို့ ကျွန်တော်တို့ ဒီကျောက်စိမ်း ဈေးကွက်ကြီးက ကိုယ့်နိုင်ငံကထွက်တဲ့ ကျောက်စိမ်းဈေးကွက် ကိုယ့်နိုင်ငံမှာမရှိဘဲ တရုတ်နိုင်ငံမှာပဲ ရှိနေတယ်။ အဲဒီတော့ ဒီတရုတ်နိုင်ငံမှာရှိနေတဲ့ ကျောက်စိမ်းဈေးကွက်ကြီးကို ကျွန်တော်တို့ မြန်မာနိုင်ငံမှာ ခိုင်ခိုင်မာမာဖြစ်ပေါ်လာဖို့အတွက်က ကျွန်တော်တို့ဒီမှာရှိတဲ့ ပြည်ထောင်စုအစိုးရအပိုင်းကရော၊ သက်ဆိုင်ရာ တိုင်းဒေသကြီးကရော ဒီမှာပါဝင်ပူးပေါင်းပတ်သက်နေတဲ့သူတွေ အားလုံးကရော ဝိုင်းဝန်းပူးပေါင်းပြီး တော့မှ ဆောင်ရွက်ကြဖို့လိုအပ်ပါတယ်။ အခုဆိုလို့ရှိရင် ကျွန်တော်တို့ ဒီ One Stop Service ကနေ လုပ်ပြီးတော့မှ အခွန်ဆောင်နေပြီးတော့ သွားလာပြီးတော့ လုပ်နေကြတယ်လို့လည်း ကျွန်တော်သိရပါတယ်။ အဲဒီတော့ နိဂုံးချုပ်အနေနဲ့ ပြောရမယ်ဆိုလို့ရှိရင် ကျွန်တော်တို့ တစ်ချိန်တုန်းကဖြစ်ခဲ့တဲ့ စက်မှု တော်လှန်ရေးတုန်းကလို ရက်ကန်းစင်တွေ၊ စက်ရက်ကန်းတွေပေါ်လာတဲ့အခါမှာ ဒီလက်ရက်ကန်း လုပ်တဲ့သူတွေက ဟာ ငါတို့တော့ အကုန်လုံးဒုက္ခတော့ ရောက်ကြတော့မှာပဲဆိုပြီးတော့မှ ဒါတွေကို လက်မခံဘဲ နေလို့မရတော့ပါဘူး။ ကျွန်တော်တို့ ဒီဘက်ခေတ်က IT နည်းပညာခေတ် ဖြစ်ပါတယ်။ ဒါကြောင့်မို့လို့ အပြောင်းအလဲမှာလိုက်ပါစီးမျောရင်းနဲ့ ကျောက်စိမ်းဈေးကွက်ကို မန္တလေးမြို့မှာ အခိုင်အမာဖြစ်ပေါ်လာ စေရေးအတွက် ဖြေလျှော့သင့်တာတွေကို ဖြေလျှော့ပေးမယ်။ ပြည်တွင်းဈေးကွက် ခိုင်မာဖွံ့ဖြိုး တိုးတက် အောင် အားလုံးဝိုင်းဝန်းပြီးတော့မှ အပြုသဘော ဝိုင်းဝန်းကြိုးစားကြပါစို့လို့ တိုက်တွန်းရင်း ကျွန်တော့ရဲ့ ဆွေးနွေးအကြံပြုချက်ကို နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဒေါက်တာခွန်ဝင်းသောင်း ကချင်ပြည်နယ် မဲဆန္ဒနယ်အမှတ်(၁၁) ဆွေးနွေး ပြောင်းအလဲမှာလိုက်ပါစီးတွေကို ဖြေလျှော့ပေးကြပါစို့လို့ တိုက်တွန်း</speech>
<speech><mp id="1208">ဒေါက်တာခွန်ဝင်းသောင်း(မဲဆန္ဒနယ်အမှတ်-၁၁၊ ကချင်ပြည်နယ်)</mp>လေးစားအပ်ပါသော ပြည်ထောင်စုလွှတ်တော် နာယကကြီးနဲ့တကွ အားလုံးမင်္ဂလာပါ။ ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာအမှတ်စဉ်(၅/၂၀၁၉)နဲ့ပတ်သက်ပြီး အကြံပြုဆွေးနွေးဖို့ Power Point အသုံးပြုခွင့် တောင်းခံ အပ်ပါတယ်။ နာယကကြီးခင်ဗျာ။ အစီရင်ခံစာတစ်ခုလုံးခြုံငုံသုံးသပ်ရရင် တိုင်ကြားကြသူနဲ့ အတိုင်ခံရသူ ၂ ဖွဲ့ စလုံး အားနည်းချက်၊ အားသာချက်တွေရှိနေပြီး ဌာနဆိုင်ရာအနေနဲ့ကတော့ လုပ်နေကျပုံစံမျိုးက ခွဲထွက်ပြီး များစွာပြုပြင်ရမယ်ဆိုတာ အကြံပြုလိုပါတယ်။ အထူးသဖြင့် အိမ်နီးချင်းနိုင်ငံအနေနဲ့ ဒီကျောက်မျက် လုပ်ငန်းနဲ့ပတ်သက်လို့ အောင်မြင်အောင်လုပ်ခဲ့တဲ့ နည်းနာများကိုလေ့လာပြီး များစွာအတုယူသင့်ပါတယ်။ ယခုတင်ပြမယ့်အချက်များကို အခြေခံပြီး ကိုယ့်ဘက်ကဖွံ့ဖြိုးမှုရလာအောင် ဘယ်လိုသဘောထားနဲ့ ဘယ်လို ကြိုးစားရမယ်ဆိုတာ သုံးသပ်တင်ပြလိုပါတယ်။ ရှေ့က ဆွေးနွေးတဲ့ ကိုယ်စားလှယ်တော်ကြီး တင်ပြသလိုပါပဲ။ လက်ရှိကျောက်ဈေးကွက်နဲ့ ကြီးပွား နေတဲ့ တရုတ်ပြည်ထဲက ကျောက်အများစုဟာ မြန်မာပြည်ရဲ့ သယံဇာတကုန်ကြမ်းများပဲ ဖြစ်ပါတယ်။ ကျောက်စိမ်းကို အဆောင်ကောင်းအဖြစ် မြတ်မြတ်နိုးနိုး တန်ဖိုးထားလေ့တဲ့ တရုတ်လူမျိုးတွေဟာ ကမ္ဘာ ပေါ်မှာ ခရီးသွားအများဆုံးဖြစ်ပြီး ဒီအတွက် ဒေါ်လာထရီလီယံချီပြီး အသုံးပြုနေကြပါတယ်။ ဥရောပနိုင်ငံ တွေကတောင် တရုတ်ဧည့်သည်တွေကို ခရီးသွားများလာလို့ သူတို့ရဲ့ လုပ်ထုံးလုပ်နည်းတွေ ဖြေလျှော့ပြီး လက်ခံခဲ့ကြသလို ထိုင်းနိုင်ငံမှာလည်း တရုတ်ဧည့်သည်တွေကို အဓိက Target ထားရတဲ့ အခြေအနေ ဖြစ်ပါတယ်။ တရုတ်စာတမ်းကမ်းလှမ်းခြင်း၊ တရုတ်သီချင်းဆိုပြရုံသာမက တရုတ်စကားပြန်တွေထား ပေးတဲ့အပြင် မြန်မာပြည်လောက် လည်ပတ်စရာမများပြားလှပေမယ့် ဧည့်သည်တွေဆီကနေ ငွေဝင်တဲ့ အရသာ သူတို့အသိဆုံးပဲဖြစ်လို့ ဧည့်လုပ်ငန်းကနေ ဝင်ငွေရအောင် ဘယ်လိုယူရမလဲလို့ အမြဲကြံဆနေလေ့ ရှိပါတယ်။ ထိုင်းနိုင်ငံနဲ့စာလျှင် မြန်မာနိုင်ငံက လည်ပတ်စရာပေါများပြီး မန္တလေးတစ်ဝိုက်မှာတင် ပုဂံ၊ ညောင်ဦး၊ စစ်ကိုင်း၊ မေမြို့စတဲ့ နေရာတွေကို လည်ပတ်ဖို့ ရောက်လာကြတာ မန္တလေးလေဆိပ်ကို တရုတ် နိုင်ငံလေဆိပ်လားလို့ ထင်ရလောက်အောင် ခရီးသွားများတဲ့ှာ ဒီလိုအခွင့်အရေးတစ်ခုကို ထိရောက်စွာအသုံးချတတ်ဖို့ အရှေ့မျှော်ဝါဒသစ်အဖြစ် ကိုရီးယား၊ ထိုင်ဝမ်၊ ဂျပန်၊ မကာအို၊ ဟောင်ကောင် စတဲ့ဒေသက ကျောက်စိမ်းဧည့်သည်တွေ ဝင်လာမယ်ဆိုရင် ဒီအချက်ကို အခွင့်အလမ်းတစ်ခုအနေနဲ့ မြန်မာကို ကျောက်စိမ်းနဲ့အတူတွဲသိထားတဲ့ ဧည့်သည်တွေအတွက် ကျောက်စိမ်းအချောထည်တွေကို အလွယ်တကူ ဝယ်ယူနိုင်အောင် စီစဉ်ထားပေးနိုင်မယ်ဆိုလို့ရှိရင် နိုင်ငံအတွက်လည်း အခွန်တွေပိုရ၊ ပြည်သူတွေအတွက် လည်း အလုပ်အကိုင်အခွင့်အလမ်းတွေပွင့်ပြီး ကုန်ကြမ်းမှန်သမျှ အလေအလွင့်မရှိ ကုန်ချောတွေ စိတ်ကြိုက် လုပ်နိုင်မှာမို့ ကျောက်စိမ်းဈေးကွက်ဟာ ခါတိုင်းထက်ပိုမိုသွက်လက်စွာ အကျိုးရှိလာပါလိမ့်မယ်။ မန္တလေးမှာကုန်ကြမ်းလုံလောက်ဖို့အတွက် ကျောက်ရောင်းချပွဲလေးတွေမကြာခဏကျင်းပသင့်သလို တရားဝင်ဖြစ်ဖို့ တာဝန်ရှိသူတွေက ဥပဒေနဲ့ညီတဲ့ နည်းအမျိုးမျိုးနဲ့ ပံ့ပိုးအဖြေရှာသင့်ပါတယ်။ နေပြည်တော်မှာ တစ်နှစ် (၂) ကြိမ်လောက် လုပ်ပေးနေရုံနဲ့ ကျောက်စိမ်းဈေးကွက် ဖွံ့ဖြိုးလာမှာ မဟုတ်သလို ယူရိုငွေနဲ့ဝယ် ရောင်းပွဲတွေမှာ မတိုးနိုင်တဲ့ ပြည်တွင်းကုန်သည်အများစုအတွက် ဒီလိုဈေးကွက် တွေကတစ်ဆင့် လူတန်းစား အသီးသီးပါမကျန် များစွာအထောက်အကူဖြစ်ပါလိမ့်မယ်။ ဧည့်သည်များ ဝင်ရောက်လာမယ့် ံကိုက် လာမယ့် ၂ နှစ် ၃ နှစ်အတွင်း မန္တလေးက ဒီထက်များစွာဖွံ့ဖြိုးတိုးတက်လို့ ရှိနေတဲ့အခွင့်အရေးကို လက်လွှတ်မခံသင့်ပါဘူး။ လေးစားရပါသော လွှတ်တော်နာယကကြီးခင်ဗျာ။ တိုင်ကြားသူတွေအပါအဝင် အစီရင်ခံစာရဲ့ အဓိက ရည်ရွယ်ချက်ကတော့ တိုင်းပြည်အခွန် ပိုမိုရရှိဖို့ပဲ ဖြစ်ပါတယ်။ ကုန်သည်အများစုဟာလည်း ကိုယ့်ပစ္စည်းကို လုံခြုံစိတ်ချစွာ သယ်ယူနိုင်ဖို့ အခွန်ဆောင်လိုတဲ့ဆန္ဒရှိပါတယ်။ အခွန်သတ်မှတ်နှုန်းများရင် အခွန်ရှောင်လေ့ ရှိတာမို့ အခွန်ကိုသင့်တော်တဲ့ပမာဏနဲ့ ဦးရေများများလာဆောင်နိုင်အောင် စီမံပေးရပါမယ်။ ကျောက်စိမ်းဈေးကွက်မှာ ဝယ်လက်က ပြည်တွင်းနိုင်ငံသားတရုတ်တွေ အများစုဖြစ်သလို အနည်းစု ပြည်ပဝယ်လက်တွေကလည်း ဒီမှာပဲအချောထည်ပြန်အပ်ပြီး One Stop Service တစ်ခါတည်း အခွန်ဆောင် သွားကြလို့ ကြိုဆိုရမှာဖြစ်ပါတယ်။ အရောင်းအဝယ်သဘာဝအရ ကိုယ့်ပစ္စည်းကိုကိုယ် ဈေးပြန်ဖွင့်တာ မျိုးလည်းဖြစ်လို့ စာရင်းထွက်တိုင်း ရောင်းရတာမဟုတ်သလို ရောင်းရတိုင်းလည်း လာမယူတဲ့အဖြစ်မျိုးတွေ ရှိပါတယ်။ ကျောက်စိမ်းတစ်လုံးချင်း အခွန်ဆောင်မှတ်တမ်း သတ်သတ်မှတ်မှတ်မရှိရာက နည်းပညာ အကူအညီမပါရင် သုံးလေးထပ်ကွမ်း အခွန်ဆောင်ရနိုင်ပြီး တစ်ခါတစ်ရံမှာ ကျောက်ဖိုးတောင် ကျန်မှာမဟုတ်လို့ အခွန် ဆောင်နှုန်းသက်သာလေလေ တရားမဝင်ရောင်းဝယ်မှု ပပျောက်လေလေပဲဖြစ်မှာပါ။ နောက်ဆုံးအနေနဲ့ တင်ပြလိုတာက ပြည်တွင်းမှာပဲ ရတဲ့အခွန်လေးနဲ့ ကျေနပ်မနေဘဲ အိမ်နီးချင်း ပြင်ပကမ္ဘာမှာ ကိုယ့်ဆီကသယံဇာတွေနဲ့ အသီးသီးကြီးပွားချမ်းသာအောင် လုပ်ဆောင်တဲ့နည်းတွေကို အမြန်ဆုံးအတုယူနိုင်ဖို့ ဌာနဆိုင်ရာများအနေနဲ့ ထိပ်ပိုင်းကနေအောက်ခြေအထိ ပြုပြင်ပြောင်းလဲနိုင်ဖို့ကို မေ့မနေကြဖို့နဲ့ အထက်ပါအစီရင်ခံစာနဲ့ပတ်သက်ပြီး ပြည်သူ့ငွေစာရင်းပူးပေါင်းကော်မတီအနေနဲ့ ကျောက်မျက် သတင်းစုံများကို ဆက်လက် နားစွင့်နေသင့်ပါတယ်လို့ အကြံပြုလိုပါတယ်။ တံငါသည်တစ်ဦးရဲ့ ပုံပြင်ထဲ ကလို ငါးတွေ၊ ဖားတွေ ဖမ်းမိတဲ့အခါတိုင်း ပလိုင်းကိုဖုံးထားရပါတယ်။ အထဲက အကောင်တွေက ကိုယ်ကိုယ်တိုင်လည်း ခုန်ဖို့ကြိုးစားသလို၊ သူများခုန်တာကိုလည်း အားပေးတတ်ကြလို့ပါပဲ။ ဂဏန်းတွေ ဖမ်းမိတယ်ဆိုရင်တော့ အဖုံးမလိုဘဲ ဒီအတိုင်းဖွင့်ထားလိုက်ပါတယ်။ ဂဏန်းတွေက သူများကုတ်တက်တာ ကိုတွေ့ရင် မထင်မှတ်ဘဲ ဆွဲချတတ်တဲ့အကျင့်ရှိနေတတ်လို့ပါ။ ဒါကြောင့်မို့လို့ မန္တလေးကျောက်စိမ်းအရိုင်း ဈေးကွက်သာမက ကချင်ပြည်နယ်ရဲ့ မိုးကောင်း၊ မြစ်ကြီးနား၊ ဖားကန့် စတဲ့မြို့တွေအထိ အလျှိုအလျှို ကျောက်ဈေးကွက်တွေပေါ်လာဖို့အတွက် ဆက်လက် ကြိုးစားနိုင်အောင် အချင်းချင်းမုဒိတာတရားနဲ့ ညီညွတ်မှုအားကို အသုံးပြုကာ ပုံပြင်ထဲက ဂဏန်းလို မဖြစ်ကြစေဖို့ စေတနာနဲ့အကြံပြုရင်း ဆွေးနွေးမှုကို နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အထက်ပါကိစ္စနဲ့စပ်လျဉ်းပြီး လွှတ်တော် ကိုယ်စားလှယ်များရဲ့ ဆွေးနွေးချက်များအပေါ် သက်ဆိုင်ရာပြည်ထောင်စုအဆင့် အဖွဲ့အစည်းဝင်က ပြန်လည်ရှင်းလင်း ဆွေးနွေးခြင်းနဲ့ လွှတ်တော်ရဲ့ အဆုံးအဖြတ်ရယူခြင်းအစီအစဉ်တို့ကို ၁၄-၃-၂၀၁၉ ရက် (ကြာသပတေးနေ့)မှာ ဆောင်ရွက်ရန်လျာထားပါကြောင်း ကြေညာပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျာ။ အစည်းအဝေးကို ၂၀ မိနစ်ခန့် ခေတ္တရပ်နားမှာဖြစ်ပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျာ။</speech>
<speech type="mc">အားလုံး ထွက်ခွာနိုင်ကြပါပြီခင်ဗျာ။</speech>
</report>
</section>
<section value="Bill">
<bill>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျာ။ အစည်းအဝေး ပြန်လည်စတင်ပါတော့မယ်။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျာ။</speech>
<speech type="mc">အားလုံး ထိုင်နိုင်ကြပါပြီခင်ဗျာ။</speech>
<title>ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်သည့် ဥပဒေမူကြမ်း လေ့လာစိစစ်ရေးပူးပေါင်း ကော်မတီ၏ အစီရင်ခံစာအပေါ် လွှတ်တော်ကိုယ်စားလှယ်များက ဆက်လက်ဆွေးနွေးခြင်း</title>
<speech type="speaker">အစီအစဉ်(၁၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဖွဲ့စည်းပုံ အခြေခံဥပဒေကို ဒုတိယအကြိမ်ပြင်ဆင်သည့် ဥပဒေမူကြမ်း လေ့လာစိစစ်ရေးပူးပေါင်းကော်မတီရဲ့ အစီရင် ခံစာအပေါ် ဆက်လက်ဆွေးနွေးသွားမှာ ဖြစ်ပါတယ်။ ဦးစွာ ဦးကျော်မြင့်ဦး မန္တလေးတိုင်းဒေသကြီး မဲဆန္ဒနယ်အမှတ်(၁၀) စတင်ဆွေးနွေးဖို့ဖြစ်ပါတယ်။</speech>
<speech><mp id="1295">ဦးကျော်မြင့်ဦး(မဲဆန္ဒနယ်အမှတ်-၁၀၊ မန္တလေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနဲ့တကွ အားလုံးပဲမင်္ဂလာပါခင်ဗျာ။ ကျွန်တော်ကတော့ မန္တလေးတိုင်း ဒေသကြီး မဲဆန္ဒနယ်အမှတ်(၁၀)မှ အမျိုးသားလွှတ်တော်ကိုယ်စားလှယ် ဦးကျော်မြင့်ဦး ဖြစ်ပါတယ်။ ကျွန်တော့အနေနဲ့ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်တဲ့ ဥပဒေမူကြမ်းစိစစ်ရေးကော်မတီရဲ့ အစီရင်ခံစာအပေါ်မှာ ဆွေးနွေးသွားမှာဖြစ်ပါတယ်။ လေးစားအပ်ပါသော နာယကကြီးခင်ဗျာ။ ဒီမိုကရေစီဖက်ဒရယ်ပြည်ထောင်စုကို ဦးတည်တဲ့ ဖွဲ့စည်းပုံအခြေခံတစ်ရပ် ပေါ်ထွန်းလာဖို့အတွက် ၂၀၀၈ ဖွဲ့စည်းပုံကို တစ်ဖြည်းဖြည်းနဲ့ ပြင်ယူသွားရမယ် ဆိုတာကို ကျွန်တော်တို့ ပြည်ထောင်စုလွှတ်တော်ကိုယ်စားလှယ်အားလုံးမှာ ဒီဖွဲ့စည်းပုံကို ပြင်မှဖြစ်တော့ မယ်ဆိုတဲ့စိတ် ဒီစိတ်တစ်သားတည်းဖြစ်လာတာကိုက ကျွန်တော်တို့ နိုင်ငံသူနိုင်ငံသားမျိုးဆက်များ အတွက် နိုင်ငံသူနိုင်ငံသားများအတွက် ကောင်းသော မင်္ဂလာလာသတင်းပဲ ဖြစ်ပါတယ်။ ဒီအစီရင်ခံစာဟာ ပြည်ထောင်စုလွှတ်တော်ကိုယ်စားလှယ် ဦးသိန်းထွန်းပါ ၁၄၃ ဦး တင်သွင်းလာတဲ့ ဖွဲ့စည်းပုံအခြေခံ ဥပဒေကို ဒုတိယအကြိမ်ပြင်ဆင်သည့် ဥပဒေမူကြမ်းနှင့် ပတ်သက်၍ ပေါ်ပေါက်လာတဲ့ အစီရင်ခံစာ ဖြစ်ပါတယ်။ ဖွဲ့စည်းပုံအခြေခံဥပဒေမှာ ပုဒ်မ ၇၇(က)မှာ ပြည်ထောင်စုလွှတ်တော် နာယကသည် ပြည်ထောင်စုလွှတ်တော် အစည်းအဝေးများသို့ ကြီးကြပ်ကွပ်ကဲရမည်။ ပုဒ်မခွဲငယ်(က)မှာ ဖွဲ့စည်းပုံ အခြေခံဥပဒေအရသော်လည်းကောင်း၊ ဥပဒေတစ်ရပ်ရပ်အရသော်လည်းကောင်း သတ်မှတ်ထားသည့် အခြားတာဝန်နှင့် လုပ်ပိုင်ခွင့်များကို ဆောင်ရွက်ရမည်လို့ ပြဋ္ဌာန်းထားပါတယ်။ တင်သွင်းလာတဲ့ အစီရင်ခံစာ၊ တင်သွင်းလာတဲ့ ပြင်ဆင်တဲ့ဥပဒေမူကြမ်းအပေါ်မှာ ပြည်ထောင်စု လွှတ်တော် နာယကကြီးဟာ အခြေခံဥပဒေပုဒ်မ ရရ ပုဒ်မခွဲငယ်(က)၊ (ဃ)တို့အား ဥပဒေနဲ့အညီ ဆောင်ရွက် နေတဲ့အခြေအနေမှာ ဖြစ်ပါတယ်။ နာယကကြီးဟာ ပြည်ထောင်စုလွှတ်တော်ဆိုင်ရာ နည်းဥပဒေ ၁၃၄ အရ ဥပဒေမူကြမ်းပါ ပြင်ဆင်ချက်များအတွက် လွှတ်တော်ရဲ့ အဆုံးအဖြတ်ကို ရယူခဲ့ပါတယ်။ နည်းဥပဒေ ၁၃၅ အရ ဥပဒေကြမ်းပူးပေါင်းကော်မတီကို ဖွဲ့စည်းစေခဲ့ပြီး စိစစ်စေခဲ့ပါတယ်။ ကျွန်တော်တို့ ၂၀၀၈ အခြေခံ ဥပဒေမှာပဲ ပုဒ်မ ၈၀(ခ)အရ ပြည်ထောင်စုလွှတ်တော်သို့ တင်သွင်းလာတဲ့အစီရင်ခံစာကို ဆွေးနွေးခြင်း၊ ဆုံးဖြတ်ခြင်း၊ မှတ်တမ်းတင်ခြင်းတို့ ပြုလုပ်ရမှာလို့ ပြဋ္ဌာန်းထားပါတယ်။ လက်ရှိအခြေအနေဟာ အခြေခံ ဥပဒေပုဒ်မ ၈၀(စ)အရ လွှတ်တော်သို့ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီက တင်သွင်း လာတဲ့ အစီရင်ခံစာအပေါ် ဆွေးနွေးနေဆဲအခြေအနေ ဖြစ်ပါတယ်။ ပြီးမှဆုံးဖြတ်ချက်ချခြင်း၊ မှတ်တမ်းတင်ခြင်းတို့ကို ဥပဒေအတိုင်း ဆက်လက်လုပ်ဆောင်ရမှာ ဖြစ်ပါတယ်။ အစီရင်ခံစာပါကော်မတီရဲ့ သဘောထားမှတ်ချက်အရ ဥပဒေမူကြမ်းဟာ ပုဒ်မ ၂၆၁ ကိုသာ ပြင်ဆင်ရန် တင်ပြထားခြင်း၊ ၂၆၁ ပြင်ဆင်ချက်နဲ့ အညီ ဆက်စပ်ပုဒ်မများကိုလည်း စဉ်းစားရန် လိုအပ်ခြင်း၊ ပုဒ်မတစ်ခုချင်းစီကို ပြင်ဆင်နေပါက အကြိမ်ကြိမ်ပြင်ဆင် တင်သွင်းရန်လိုအပ်ခြင်း၊ ၂၁ ရာစု ပင်လုံသဘောတူညီချက်ကို ထည့်သွင်းစဉ်းစားရန်လိုအပ်ခြင်း စသည့် အခြင်းအရာများကြောင့် ပြည်ထောင်စုသမ္မတ မြန်မာနိုင်ငံတော် ဖွဲ့စည်းပုံအခြေခံဥပဒေ ၂၀၀၈ ပြင်ဆင်ရေးပူးပေါင်းကော်မတီ၏ လုပ်ငန်းစဉ်များမှာ ထည့်သွင်းစဉ်းစားသင့်ကြောင်း ကော်မတီဝင်အများစုက မှတ်ချက်ပြုထားကြောင်း တင်ပြထားပါတယ်။ ဒီဥပဒေကြမ်းကို ဆက်လက်ဆွေးနွေးလိုပါက ဆက်စပ်ပုဒ်မများကိုလည်း ဆွေးနွေး ကြရမှာ ဖြစ်ပါတယ်။ ပြည်ထောင်စုလွှတ်တော်ဆိုင်ရာ နည်းဥပဒေပုဒ်မ ၁၃၈ အရ ဆက်စပ်ပုဒ်မများကို ဆွေးနွေးခွင့် မပေးထားပါဘူး။ ဒါကြောင့် ၄၅ ဦးကော်မတီမှာ ထည့်သွင်းဆွေးနွေးခြင်းက ဥပဒေနဲ့အညီ ဖြစ်စေမှာဖြစ်ပါတယ်။ လေးစားအပ်ပါသော နာယကကြီးခင်ဗျာ။ ကျွန်တော်တို့အားလုံး သိပြီးတဲ့အတိုင်း အခြေခံဥပဒေ ပုဒ်မ ၄၃၆ အရ ရွေးကောက်ခံကိုယ်စားလှယ် ၁၀၀ ရာခိုင်နှုန်းထောက်ခံရင်တောင်မှ ဖွဲ့စည်းပုံကိုပြင်လို့ မရပါဘူး။ အစုအဖွဲ့ကိုယ်စားလှယ်များ လက်ခံပါမှ ပြင်ဆင်လို့ရမယ့်အနေအထားမှာ ဖြစ်ပါတယ်။ ထို့အတူ လွှတ်တော်ထဲမှာ အစိုးရဖွဲ့နိုင်လောက်အောင်ရထားတဲ့ လွှတ်တော်ကိုယ်စားလှယ်များရဲ့ အားကိုလည်း ကျွန်တော်တို့ ထည့်သွင်းစဉ်းစားရမှာ ဖြစ်ပါတယ်။ ဒါကြောင့် ပွဲမဝင်ခင် အပြင်ကကျင်းပဆိုသလို ပြည်ထောင်စု လွှတ်တော်ထဲရှိ ပါတီစုံမှကိုယ်စားလှယ်များ၊ တိုင်းရင်းသားကိုယ်စားလှယ်များ၊ တစ်သီးပုဂ္ဂလကိုယ်စားလှယ် များ၊ အစုအဖွဲ့ကိုယ်စားလှယ်များနှင့် ဖွဲ့စည်းထားတဲ့ အခြေခံဥပဒေ ၂၀၀၈ ပြင်ဆင်ရေးကော်မတီမှာ ဆွေးနွေးတိုင်ပင်ညှိနှိုင်း အဖြေရှာခြင်းက အဖြေရှာပြီးတဲ့အခါကျတော့ ကျွန်တော်တို့က အတိုင်းအတာ တစ်ခုအထိ ဥပဒေမူကြမ်းတစ်ခုရေးဆွဲပြီး ၂၀၁၉ ခုနှစ်၊ ဇူလိုင်လ ၁ရ ရက်နေ့မတိုင်မီ ပြည်ထောင်စု လွှတ်တော်သို့ တင်သွင်းရန်ကြိုးစားခြင်းဟာ အဖြေနဲ့နီးစပ်တယ်လို့ အကြံပြုလိုပါတယ်။ ပထမအကြိမ် လွှတ်တော်မှာလည်း ပြင်ဆင်ဖို့ ကြိုးစားခဲ့ကြပါတယ်။ အဓိကအချက်တွေကို မပြင် နိုင်ခဲ့ကြပါဘူး။ တကယ်လို့ တကယ့်ကို မပြောပလောက်တဲ့ အချက်တွေသာ ကျွန်တော်တို့ ပြင်နိုင်ခဲ့ကြ ပါတယ်။ ဖွဲ့စည်းပုံပြင်ဆင်ရေးဟာ ဒီမိုကရေစီဖက်ဒရယ်ပြည်ထောင်စုကို ဦးတည်တဲ့ ပြည်ထောင်စုနှစ် ပေါ်ထွန်းရေး၊ ဥပဒေပြုရေး၊ အုပ်ချုပ်ရေးနဲ့ တရားစီရင်ရေးမဏ္ဍိုင် ၃ ရပ်ကို အပြန်အလှန် ထိန်းကျောင်း နိုင်ရေး၊ နိုင်ငံသူနိုင်ငံသားများရဲ့ အခွင့်အရေးကိုဦးတည်တဲ့ ပြင်ဆင်မှုဖြစ်အောင် ကြိုးစားကြရမှာဖြစ်ပါတယ်။ အကူးအပြောင်းကာလမှာ တစ်စုတစ်ဖွဲ့ အသာစီးရအောင်ဆိုတဲ့ ရည်ရွယ်ချက်မျိုးနဲ့ မပြင်ဆင်သင့်ပါဘူး။ နာယကကြီးခင်ဗျာ။ နိုင်ငံသူနိုင်ငံသားတွေဟာ ကျွန်တော်တို့ ပြည်ထောင်စုလွှတ်တော်ကြီးကို တိုင်းပြည်အတွက် ဘယ်လိုစိတ်စေတနာမျိုးတွေနဲ့ ဆွေးနွေးနေကြတယ်ဆိုတာကို မျှော်လင့်တကြီး စောင့်ကြည့် နေကြပါတယ်။ တိုင်းပြည်လည်း နစ်နာနေပြီဖြစ်ပါတယ်။ နောင်မျိုးဆက်အတွက် အဖြေရှာကြပါစို့လို့ ပြောကြားရင်းနဲ့ နိဂုံးချုပ်အပ်ပါတယ်ခင်ဗျာ။</speech>
<speech type="speaker">ဆက်လက်ပြီး ဗိုလ်မှူးချုပ်ကျော်ကျော်စိုး တပ်မတော်သား အမျိုးသားလွှတ်တော် ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဗိုလ်မှူးချုပ်ကျော်ကျော်စိုး(တပ်မတော်သားအမျိုးသားလွှတ်တော်ကိုယ်စားလှယ်)</mp>အားလုံး မင်္ဂလာပါ။ ကျွန်တော် ဗိုလ်မှူးချုပ်ကျော်ကျော်စိုး ဖြစ်ပါတယ်။ ဒီအခြေခံဥပဒေစိစစ်ရေး ၃၀ ဦး အစီရင်ခံစာ တင်သွင်းစဉ်က ဥပဒေနဲ့မညီလို့ ကန့်ကွက်ဆွေးနွေးရန် ကြိုးစားသော်လည်း ခွင့်မပြုခဲ့ဘဲ၊ ဒီနေ့မှာမှ လွတ်လွတ်လပ်လပ် ပွင့်ပွင့်လင်းလင်း ဆွေးနွေးကြပါလို့ နာယကကြီးက ခွင့်ပြုတဲ့အတွက် ကျေးဇူးတင်ပါတယ်။ Power Point သုံးစွဲခွင့်ပြုပါခင်ဗျာ။ ဒီ ၃၀ ဦး ပူးပေါင်းလေ့လာရေးကော်မတီရဲ့ အစီရင်ခံစာနဲ့ သဘောထားမှတ်ချက်ဟာ ဖွဲ့စည်းပုံ အခြေခံဥပဒေကို ချိုးဖောက်ဆောင်ရွက်ခြင်း၊ စိစစ်ရေးကော်မတီက ဥပဒေအတိုင်းမစိစစ်ဘဲနဲ့ ၄၅ ဦး ကော်မတီကို ပူးပေါင်းထည့်သွင်းပြီးတော့ ဆောင်ရွက်ခြင်းကို အယုံအကြည်မရှိခြင်းနဲ့ ဒီ ၃၀ ဦး ကော်မတီရဲ့ သဘောထားမှတ်ချက်ဟာ ဒီကနေ့ ကျွန်တော်တို့ဆောင်ရွက်နေတဲ့ ငြိမ်းချမ်းရေးဖြစ်စဉ်ကြီးကို နှောင့်နှေး အဟန့်အတား ဖြစ်စေတာဖြစ်တဲ့အတွက် ဒီ ၃ ချက်နဲ့ ကျွန်တော် ကန့်ကွက်ဆွေးနွေးသွားပါမယ်။ ပထမဆုံးအနေနဲ့ ပူးပေါင်း ၃၀ ဦးထဲက အများစုဆိုတဲ့ ၂၅ ဦးဟာ ကျွန်တော်တို့နိုင်ငံရဲ့ အဓိကပင်မ ဥပဒေဖြစ်တဲ့ ဖွဲ့စည်းပုံအခြေခံ ဥပဒေပုဒ်မ ၄၃၅ က မည်ကဲ့သို့ပင် ပြဋ္ဌာန်းထားစေကာမူ ငါတို့ ၂၅ ဦးရဲ့ သဘောထားမှတ်ချက်နဲ့ ချိုးဖောက်မယ်လို့ ဘယ်လိုအကြံအစည်တွေ ဘယ်လိုဖိအားတွေကြောင့် ဆောင်ရွက် ပါသလဲ လူညီလို့ ဤကျွဲဖြစ်သွားတာလားလို့ မေးချင်ပါတယ်။ ဒါမှမဟုတ်လည်း ပန်းပဲဆရာရဲ့ “ငါ့လူ” နဲ့ “ငါ့တူ”ကို “ငါထု” တံစဉ်ဖြစ်ဖြစ် ဓားဖြစ်ဖြစ် မှန်တယ်ဆိုတဲ့သဘောနဲ့လားလို့ သံသယဖြစ်မိပါတယ်။ အမှန်တော့ပုဒ်မ ၂၆၁ ပြင်ဆင်ရေးဟာ တိုင်းရင်းသားဒေသမှာ ကိုယ့်တိုင်းရင်းသားဝန်ကြီးချုပ်တွေ ခန့်နိုင်အောင် ဥပဒေနဲ့အညီဆောင်ရွက်ဖို့လို့ ကော်မတီအနေနဲ့လည်း ကျွန်တော်တို့ ဥပဒေနဲ့အညီစိစစ်ဖို့လို့ တာဝန်ရှိပါလျက်နဲ့ ၄၅ ဦးကော်မတီကို လွှဲပြောင်းခြင်းဟာ ကျွန်တော်တို့ ပြည်နယ်တိုင်းရင်းသားတွေရဲ့ ဒီမိုကရေစီနဲ့ ဖက်ဒရယ်အခွင့်အရေးကို ၂၀၂၀ ခုနှစ် မတိုင်မီကာလအထိ နှောင့်နှေးအောင်များ ဆောင်ရွက် နေသလားလို့ သံသဖြစ်မိပါတယ်။ လက်ရှိကာလဖြစ်ပေါ်နေတဲ့ ကချင်ပြည်နယ်ရဲ့ မတည်ငြိမ်မှုတွေ၊ ရှမ်းပြည်နယ်ရဲ့ အကွဲအပြဲ၊ ကယား ပြည်နယ်ရဲ့ ဆူဆူပူပူ၊ မွန်ပြည်နယ်ရဲတံတား၊ တနင်္သာရီရဲ့ အရှုပ်အရှင်းနဲ့၊ ဒီကနေ့ အရေးအကြီးဆုံးဖြစ်နေတဲ့ ရခိုင်ပြည်နယ် ရခိုင်တိုင်းရင်းသားတွေရဲ့ သေရေးရှင်ရေးကိစ္စတွေကို ကိုယ့်ဒေသက ကိုယ့်ဝန်ကြီးချုပ် ကိုယ့်စိတ်ကြိုက် အမြန်ဆုံးခန့်အပ်ခြင်းအားဖြင့် ပြေရာပြေကြောင်း လမ်းစတွေပေါ်လာမယ်ဆိုတဲ့ အမှန် တရားနဲ့ အရှိတရားကိုလည်း ခေါင်းမာမာနဲ့ လက်မခံဘဲ ငြင်းပယ်ရာရောက်နေတယ်လို့ ခံစားရပါတယ်။ ဥပဒေပြုသူတွေက ဥပဒေချိုးဖောက်သူမဖြစ်ဖို့ သတိပေးလိုပါတယ်။ တိုင်းရင်းသားပြည်သူတွေရဲ့ ဘဝနဲ့ ဆန္ဒနဲ့မကိုက်ညီတဲ့ ဒီသဘောထားမှတ်ချက်အစီရင်ခံစာကြောင့် ကျွန်တော်တို့ မလိုလားအပ်တဲ့ ဘေးထွက်ဆိုးကျိုးတွေဖြစ်လာမယ်ဆိုရင် ၂၅ ဦးကော်မတီနဲ့ အတည်ပြုပေးတဲ့ လွှတ်တော်မှာသာ တာဝန် ရှိမယ်ဆိုတဲ့အကြောင်း ပြည်သူလူထုကို တင်ပြအပ်ပါတယ်။ ဒုတိယအနေနဲ့ ၄၅ ဦးဖွဲ့စည်းတာဟာဆိုရင်လည်း စတင်ဖွဲ့စည်းခင် အရေးကြီးအဆို တင်သွင်းတာ ကအစ ဖွဲ့စည်းတဲ့ မဖွဲ့စည်းမီ အစည်းအဝေးနှစ်ကြိမ်မှာ ဆုံးဖြတ်ချက်မချနိုင်တာအလယ်၊ ဖွဲ့စည်းပြီး လွှတ်တော်ထဲမှာ အတည်ပြုတာအဆုံး ဘာတစ်ခုမှ မြင်သာထင်သာမရှိဘဲ ဝေ့လည်လည်နဲ့ မဲအသာစီးနဲ့ ဖွဲ့စည်းခဲ့တဲ့ အဖွဲ့အစည်းဖြစ်လို့ ကန့်ကွက်ပါတယ်။ All Inclusive ဆိုတဲ့ အားလုံးပါဝင်တဲ့မူနဲ့ မကိုက်ညီ ပါဘူး။ ကွင်း၏ မြောက်၊ စား၊ ပေါင်း၊ နုတ်ဆိုတဲ့ သင်္ချာသင်္ကေတ အချိုးကျတာ သင်္ချာတွက်နည်းသာ ဖြစ်ပါတယ်။ နိုင်ငံရေးသဘောအရ အားလုံးပါဝင်မှုမရှိပါဘူး။ ညီညွတ်မျှတတဲ့ သဘောထားနဲ့ အားလုံး ပါဝင်မှုဖြစ်မှသာ All Inclusive ဖြစ်ပါမယ်။ ဒီကနေ့ရခိုင်မှာ တောင်ပြို ကမ်းပြိုနိုင်တဲ့ ရခိုင်ပါတီနဲ့ ရခိုင် တိုင်းရင်းသားတွေ၊ ရှမ်းပြည်နယ်မှာ အားကောင်းမောင်းသန်လှုပ်ရှားနေတဲ့ ရှမ်းပါတီတွေနဲ့ ပါတီတွေ အားလုံးရဲ့ သဘောထားတွေ၊ ကျွန်တော်တို့ တပ်မတော်ရဲ့ အမျိုးသားနိုင်ငံရေးသဘောထားတွေ၊ EAO တွေရဲ့ 2063003:Gozoulo) All Inclusive a osmoosì najęcossos clom:89:9 All Inclusive ò ဖြစ်ပါလိမ့်မယ်။ Intangible Factors တွေကို မထည့်သွင်းသရွေ့ ငါ့စကားနွားရ All Inclusive ဖြစ်ပါ လိမ့်မယ်။ ၃၀ ဦးကော်မတီမှာလည်း အာဏာရပါတီအများစုပါတဲ့ ၂၅ ဦးရဲ့ ဆုံးဖြတ်ချက်နဲ့ ဆောင်ရွက် ခဲ့တာမို့လို့ ၄၅ ဦးကော်မတီမှာလည်း အင်အားနဲ့ဆောင်ရွက်ခဲ့တဲ့ ဆောင်ရွက်ချက်တွေရှိနိုင်တာကို မယုံကြည် ကြောင်း တင်ပြပါတယ်။ တတိယကန့်ကွက်မှာကတော့ လွှတ်တော်မှာဆောင်ရွက်နေတဲ့ ကျွန်တော်တို့ ၂၆၁ ပြင်ဆင်ရေး ဆိုတာဟာ ငြိမ်းချမ်းရေးဖြစ်စဉ်ကြီးကို ကျွန်တော်တို့ အဟန့်အတားဖြစ်စေပါတယ်။ ငြိမ်းချမ်းရေး ဖြစ်စဉ်ကြီးကို အဟန့်အတားဖြစ်စေပါတယ်။ ကျွန်တော်တို့ ၂၁ရာစု ပင်လုံညီလာခံသွားနေတဲ့ NCAမှာ အပိုဒ်ခွဲ ၂၂ အပိုဒ်ခွဲငယ်(ဃ)မှာ “ ညီလာခံမှပေါ်လာတဲ့ ဖွဲ့စည်းပုံအခြေခံဥပဒေနဲ့အညီ ကျွန်တော်တို့ NCA က ပေါ်လာတဲ့ အချက်တွေနဲ့မကိုက်ညီရင် ဘာဖြစ်မလဲလို့ ကျွန်တော့အနေနဲ့ မေးမြန်းလိုပါတယ်။ ဒီပုဒ်မ ၂၆၁ ပြင်ဆင်ရေးကို တမင်သက်သက် ရည်ရွယ်ချက်ရှိရှိနဲ့ နှောင့်နှေးစေတယ်လို့ပဲ ကျွန်တော့ အနေနဲ့ ယူဆပါတယ်။ နာယကကြီးခင်ဗျား။ ဒီကနေ့ ဖွဲ့စည်းပုံအခြေခံဥပဒေ ပြင်ဆင်တဲ့၄၅ ဦး ဦးဆောင်တဲ့ ကော်မတီဟာ ကျွန်တော်တို့ အခန်း(၁၂)ပါအတိုင်း ဆောင်ရွက်ပါမယ်လို့ ဒုတိယနာယကက တိုင်းသိပြည်သိ ကတိတရားရှိခဲ့သော်လည်း ကျွန်တော်တို့ ဒီကနေ့ ၃၀ ဦး ကော်မတီထဲက အများစုဆိုတဲ့ အာဏာရပါတီ အများစုဆိုတဲ့ ၂၅ ဦးထဲက ဥပဒေကိုချိုးဖောက်ပြီး ဆောင်ရွက်တဲ့အတွက် နောက်တစ်ခု ၄၅ ဦးကော်မတီရဲ့ ဆောင်ရွက်ချက်ကို ယုံကြည်မှုမရှိခြင်းကြောင့် ဒီကနေ့ ကိုယ့်တိုင်းရင်းသားပြည်နယ်တွေမှာ ကိုယ့်တိုင်းရင်း သားတွေကြိုက်တဲ့ ဝန်ကြီးချုပ်ကို ခန့်အပ်ဖို့အရေးကို ကျွန်တော်တို့ လွှတ်တော်မှာတင် ဆွေးနွေးဖို့ တင်ပြ အပ်ပါတယ်။ နာယကကြီးအနေနဲ့လည်း ထိန်းသိမ်းပေးဖို့ တင်ပြအပ်ပါတယ်။ ပြည်သူလူထုတစ်ရပ်လုံးကို တင်ပြလိုတာကတော့ ကျွန်တော်တို့ တပ်မတော်သားကိုယ်စားလှယ်တွေအနေနဲ့ အမျိုးသားအကျိုးစီးပွား အတွက် အမျိုးသားနိုင်ငံရေးတာဝန်ကို တိုင်းရင်းသားပြည်သူတစ်ရပ်လုံးနဲ့အတူ ဦးတည်ထမ်းဆောင် သွားမယ်ဆိုတာ ကတိပေးရင်း ကျွန်တော့ရဲ့ ဆွေးနွေးတင်ပြချက်ကို နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးဇော်မင်းလတ် ရှမ်းပြည်နယ် မဲဆန္ဒနယ်အမှတ်(၁) ဆွေးနွေးဖို့ဖြစ်ပါတယ်။</speech>
<speech><mp id="1329">ဦးဇော်မင်းလတ်(မဲဆန္ဒနယ်အမှတ်-၁၊ ရှမ်းပြည်နယ်)</mp>ပြည်ထောင်စုလွှတ်တော် နာယကကြီးနှင့် လွှတ်တော်တစ်ရပ်လုံးကို မင်္ဂလာပါလို့ နှုတ်ခွန်းဆက်သပါတယ်။ ကျွန်တော်ကတော့ ရှမ်းပြည်နယ် မဲဆန္ဒနယ်အမှတ်(၁) အမျိုးသားလွှတ်တော်ကိုယ်စားလှယ် ဦးဇော်မင်းလတ် ဖြစ်ပါတယ်။ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်တဲ့ဥပဒေကြမ်း လေ့လာစိစစ်ရေးပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာကို ကျွန်တော့အနေနဲ့ ထောက်ခံဆွေးနွေးသွားမှာ ဖြစ်ပါတယ်။ နာယကကြီးခင်ဗျာ။ စစ်မှန်တဲ့ ဒီမိုကရေစီဖက်ဒရယ်ပြည်ထောင်စုကြီး တည်ဆောက်နိုင်ရေးအတွက် အဟန့်အတားဖြစ်နေတဲ့ ပြဋ္ဌာန်းချက်တွေ၊ ဒီမိုကရေစီစံချိန်စံညွှန်းနဲ့မညီတဲ့ ပြဋ္ဌာန်းချက်တွေပါဝင်တဲ့ (၂၀၀၈ ခုနှစ်) ဖွဲ့စည်းပုံအခြေခံဥပဒေကြီးကိုပြင်ဆင်ဖို့ ပြည်ထောင်စုလွှတ်တော်ကြီးက ၁၉-၂-၂၀၁၉ ရက်နေ့မှာ ပြည်ထောင်စုလွှတ်တော် ကိုယ်စားလှယ် ၄၅ ဦးပါဝင်တဲ့ ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေ (၂၀၀၈ ခုနှစ်) ပြင်ဆင်ရေးပူးပေါင်းကော်မတီကို ဖွဲ့စည်းပေးခဲ့ပါတယ်။ ဖွဲ့စည်းပုံ အခြေခံဥပဒေကြီးကိုပြင်ဆင်ဖို့ လွှတ်တော်ကြီးက အားသွန်ခွန်စိုက်ကြိုးပမ်းနေသလို နိုင်ငံတော်ရဲ့ အချုပ်အခြာအာဏာ မူရင်းပိုင်ရှင်ဖြစ်တဲ့ တိုင်းရင်းသားပြည်သူတွေကလည်း ၂၀၀၈ ဖွဲ့စည်းပုံအခြေခံ ဆင် အဖက်ဖက်က လွှတ်တော်အတွင်းမှာသာမက လွှတ်တော်ပြင်ပမှာ မြန်မာပြည်သူတို့ရဲ့ နိုင်ငံရေးရေချိန် နိုးကြား မြင့်တက်နေတဲ့ကာလ ဖြစ်ပါတယ်။ ဒီလိုအခြေအနေမျိုးမှာ ၂၀၀၈ ဖွဲ့စည်းပုံအခြေခံဥပဒေ ပြင်ဆင်ဖို့အတွက် ၁၉-၂-၂၀၁၉ ရက်နေ့မှာ ကျင်းပခဲ့တဲ့ ပြည်ထောင်စုလွှတ်တော်ကြီးမှာပဲ ဦးသိန်းထွန်း ကျောင်းကုန်း မဲဆန္ဒနယ်အပါအဝင် လွှတ်တော်ကိုယ်စားလှယ် ၁၄၃ ဦးက လတ်မှတ်ရေးထိုးထားတဲ့ ဖွဲ့စည်းပုံအခြေခံ ဥပဒေကို ဒုတိယအကြိမ်ပြင်ဆင်တဲ့ ဥပဒေမူကြမ်းတစ်ရပ်ကို ပြည်ထောင်စုလွှတ်တော်ထံ ထပ်မံတင်ပြ လာခဲ့ပါတယ်။ ဒါဟာ ဖွဲ့စည်းပုံအခြေခံဥပဒေပြင်ဆင်ရေး ဆောင်ရွက်နိုင်ဖို့ တစ်နိုင်ငံလုံးတာစူနေချိန်မှာ ပျားရည်ပေါ် အချို ထပ်လောင်းသလိုဖြစ်လို့ ကျွန်တော့အနေနဲ့ ဝမ်းမြောက်ဝမ်းသာ ကြိုဆိုပါတယ်။ နာယကကြီးခင်ဗျာ။ ဒါနဲ့ ဥပဒေမူကြမ်းတင်သွင်းရခြင်းရဲ့ ရည်ရွယ်ချက်နဲ့ အကျိုးအကြောင်း ဖော်ပြချက်တွေကို လေ့လာကြည့်တဲ့အခါ မြန်မာနိုင်ငံသမိုင်းတစ်လျှောက်လုံးမှာ လွန်ခဲ့သောကာလများတုန်းက တိုင်းရင်းသားပြည်သူတွေ မပြောရဲမဆိုရဲခဲ့တဲ့ ဒီမိုကရေစီနဲ့ဖက်ဒရယ်ဆိုတဲ့ နိုင်ငံရေးယဉ်ကျေးမှု ထွန်းကား လာစေမှာဖြစ်လို့ ကျွန်တော့အနေနဲ့ ကြည်နူးရပါတယ်။ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်တဲ့ ဥပဒေမူကြမ်းပါ ပြင်ဆင်ပြဋ္ဌာန်းလိုတဲ့ အချက် များကို ဆက်လက်ဖတ်ရှုကြည့်တဲ့အခါ ၂၀၀၈ ဖွဲ့စည်းပုံအခြေခံဥပဒေ ပြဋ္ဌာန်းချက်တချို့ဖြစ်တဲ့ ပုဒ်မ ၂၆၁ ပုဒ်မခွဲ (ခ)၊ (ဂ)၊ (ဃ)၊ (င) တို့ကိုသာ ပြင်ဆင်အစားထိုး ပြဋ္ဌာန်းလိုကြောင်း လေ့လာတွေ့ရှိရပါတယ်။ ရည်ရွယ်ချက်ကတော့ ၂၀၀၈ ဖွဲ့စည်းပုံအခြေခံဥပဒေ ပြဋ္ဌာန်းချက်များအရ ပြည်နယ်/ တိုင်းဒေသကြီး လွှတ်တော်ကိုယ်စားလှယ်များထဲက သင့်လျော်သူတစ်ဦးကို နိုင်ငံတော်သမ္မတက ဝန်ကြီးချုပ်အဖြစ် ရွေးချယ် အတည်ပြုခန့်အပ်ခြင်းကို ပယ်ဖျက်ပြီး ပြည်နယ်/တိုင်းဒေသကြီး လွှတ်တော်များက ဆန္ဒမဲပေးရွေးချယ်လိုက်တဲ့ လွှတ်တော်ကိုယ်စားလှယ်ကို ဝန်ကြီးချုပ်အဖြစ် နိုင်ငံတော်သမ္မတက အတည်ပြုခန့်အပ်ပေးဖို့ဖြစ်ပါတယ်။ ဒီပြင်ဆင်လိုတဲ့ ပြဋ္ဌာန်းချက်များဟာ ဗဟိုချုပ်ကိုင်မှုကို လျှော့ချနိုင်ဖို့အတွက် ၂၀၀၈ ဖွဲ့စည်းပုံအခြေခံ ဥပဒေထဲက ဒီမိုကရေစီဖက်ဒရယ်စံနှုန်းများနဲ့မညီတဲ့ ပြဋ္ဌာန်းချက်တချို့ဖြစ်နေတော့ ပြင်ဆင်ပြဋ္ဌာန်း ရမယ့် ပုဒ်မများအဖြစ် ကျွန်တော့အနေနဲ့ မူအားဖြင့်လက်ခံပါတယ်။ ဒါ့အပြင် ပြင်ဆင်ပြဋ္ဌာန်းလိုတဲ့ အချက်များဟာ ပြည်နယ်နှင့် တိုင်းဒေသကြီးလွှတ်တော်များရဲ့ အရေးပါမှုအခန်းကဏ္ဍကို မြှင့်တင်ပေးရာ ရောက်လို့ ကြိုဆိုပါတယ်။ နာယကကြီးခင်ဗျာ။ သို့သော်လည်း ဥပဒေကြမ်းပါ ပြင်ဆင်လိုတဲ့ပုဒ်မနဲ့ ပြဋ္ဌာန်းချက်များအရ လုပ်ငန်းစဉ်များကို စိတ်ကူးနဲ့ ဆက်စပ်အကောင်အထည်ဖော်ကြည့်တဲ့အခါ ပြည်နယ်နှင့် တိုင်းဒေသကြီး ဝန်ကြီးချုပ်ကို ဆန္ဒမဲပေးရွေးချယ်ပေးမယ့် လွှတ်တော်များ ဖွဲ့စည်းနိုင်ဖို့နဲ့ ဝန်ကြီးချုပ်လောင်းအဖြစ် ဝင်ရောက် အရွေးခံနိုင်ပေမယ့် ပြည်နယ်နှင့် တိုင်းဒေသကြီး လွှတ်တော်ကိုယ်စားလှယ်များမည်သို့မည်ပုံ လွှတ်တော်ထဲ ရောက်ရှိလာသလဲ။ စိစစ်သုံးသပ်ကြည့်မိပါတယ်။ အဲဒီအခါမှာ ပြည်နယ်နှင့် တိုင်းဒေသကြီးအသီးသီးရဲ့ မဲဆန္ဒနယ်တွေက တိုင်းရင်းသားပြည်သူတွေဆန္ဒနှင့် ဒီမိုကရေစီနည်းကျ ရွေးကောက်တင်မြှောက်ထားတဲ့ လွှတ်တော်ကိုယ်စားလှယ်များချည်းနဲ့ လွှတ်တော်တွေကို ဖွဲ့စည်းတည်ဆောက်ထားတာ မဟုတ်ဘူးဆိုတာ တွေ့ရှိရပါတယ်။ ပြည်သူရွေးကောက်တင်မြှောက်ထားတဲ့ လွှတ်တော်ကိုယ်စားလှယ်များသက်သက်နဲ့ မဖွဲ့ စည်းနိုင်သေးတဲ့ လွှတ်တော်များကနေ ဝန်ကြီးချုပ်ကို ဆန္ဒမဲပေးရွေးချယ်မယ်ဆိုရင် ဖွဲ့စည်းပုံအခြေခံဥပဒေ ဒုတိယအကြိမ်ပြင်ဆင်သည့် ဥပဒေကြမ်းတင်သွင်းတဲ့ ကိုယ်စားလှယ်ကြီးများရဲ့ ရည်ရွယ်ချက်နဲ့ အကျိုး အကြောင်းဖော်ပြချက်ထဲကအတိုင်း အပြည့်အဝ အကောင်အထည်မဖော်နိုင်ဘူးဆိုတာ သေချာပါတယ်။ ပြည်သူတွေအတွက် ပေးကားပေး၏မရဆိုသလို ဖြစ်မှာပါပဲ။ ဒါ့အပြင် ပြင်ဆင်ပြဋ္ဌာန်းလိုတဲ့ ပုဒ်မ ၂၆၁ နဲ့ ဆက်စပ်နေတဲ့ ၂၀၀၈ ဖွဲ့စည်းပုံအခြေခံဥပဒေရဲ့ အခြားသောပုဒ်မများကို မပြင်နိုင်ရင် မပြဋ္ဌာန်း နိုင်ရင် အကောင်အထည်ဖော်ဖို့ ခက်ခဲ့မယ်ဆိုတော့ မြေကြီးလက်ခုက်မှလဲ သေချာပါတယ်။ လွှတ်တော်ကိုယ်စားလှယ်တွေ၊ ဝန်ကြီးချုပ်တွေ၊ နိုင်ငံတော်သမ္မတတွေကို အဆင့်ဆင့်သော လွှတ်တော် များကနေ ပြည်သူ့ဆန္ဒနှင့်အညီ ဒီမိုကရေစီစံချိန်စံညွှန်းတွေအရ ရွေးချယ်နိုင်ဖို့အတွက် ၂၀၀၈ ဖွဲ့စည်းပုံ အခြေခံဥပဒေ ပုဒ်မပေါင်း ၁ ကနေ ၄၅ရ အထိ၊ ဇယား(၁)ကနေ (၅)အထိ ပြဋ္ဌာန်းချက်အားလုံးကို သုံးသပ်ပြင်ဆင်ရမယ်လို့ ယုံကြည်ပါတယ်။ နိုင်ငံတော်ဖွဲ့စည်းပုံအခြေခံဥပဒေဆိုတာ တစ်စုတစ်ဖွဲ့ တစ်ဒေသ အကျိုးအတွက် ရည်ရွယ်ရေးသားတာ မဖြစ်သင့်ပါဘူး။ နိဂုံးချုပ်အနေနဲ့ ကျောင်းကုန်းမဲဆန္ဒနယ်က ဦးသိန်းထွန်းအပါအဝင် လွှတ်တော်ကိုယ်စားလှယ် ၁၄၃ ဦး လက်မှတ်ရေးထိုးတင်ပြတဲ့ ဖွဲ့စည်းပုံအခြေခံဥပဒေ ဒုတိယအကြိမ်ပြင်ဆင်သည့် ဥပဒေမူကြမ်းပါ ပြင်ဆင်လိုတဲ့အချက်များကို ပြည်ထောင်စုလွှတ်တော်ကြီးက အဆင်သင့်ဖွဲ့စည်းထားပြီးပြီဖြစ်တဲ့ ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေ ၂၀၀၈ ပြင်ဆင်ရေးပူးပေါင်းကော်မတီရဲ့ လုပ်ငန်းစဉ်များမှာ တစ်ပါတည်း ထည့်သွင်းဆောင်ရွက်ခြင်းက တိုင်းရင်းသားပြည်သူများရဲ့ ဆန္ဒများ လုံးဝဥသုံပြည့်ဝနိုင်မယ်ဖြစ်လို့ ပိုမိုဆီလျော်သင့်မြတ်ပါတယ်။ ဒီလိုဆောင်ရွက်ခြင်းဟာ ပြည်ထောင်စု လွှတ်တော်ဥပဒေ၊ နည်းဥပဒေများနှင့်အညီ ဆောင်ရွက်တာဖြစ်လို့ ပြည်ထောင်စုလွှတ်တော်ကြီးအနေနဲ့ တန်ဖိုးကြီးလှတဲ့ လွှတ်တော်ကြီးရဲ့ တာဝန်ဝတ္တရားများကို အကျိုးရှိရှိအသုံးချနိုင်မှာလည်းဖြစ်လို့ ဥပဒေ မူကြမ်း လေ့လာစိစစ်ပူးပေါင်းကော်မတီရဲ့ အစီရင်ခံစာကို လက်သင့်ခံဖို့ တိုက်တွန်းရင်း ထောက်ခံဆွေးနွေး လိုက်ရပါတယ်။ မြန်မာနိုင်ငံသားများအားလုံး အပိယေဟိ သမ္ပယောဂေါ ဒုက္ခာ ပိရဟိ ဝိပ္ပယောဂေါဒုက္ခာ မှ အမြန်ကင်းလွတ်နိုင်ကြပါစေ။ အားလုံးကို ကျေးဇူးတင်ပါတယ်။</speech>
<speech type="speaker">ဒုတိယဗိုလ်မှူးကြီးကျော်ဇေယျ တပ်မတော်သား ပြည်သူ့လွှတ်တော် ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဒုတိယဗိုလ်မှူးကြီးကျော်ဇေယျ(တပ်မတော်သားပြည်သူ့လွှတ်တော်ကိုယ်စားလှယ်)</mp>အားလုံးပဲ မင်္ဂလာပါ။ ကျွန်တော်ကတော့ တပ်မတော်သား ပြည်သူ့လွှတ်တော်ကိုယ်စားလှယ် ဒုတိယဗိုလ်မှူးကြီးကျော်ဇေယျ ဖြစ်ပါတယ်။ ပြည်ထောင်စုလွှတ်တော်မှာ တင်ပြခဲ့တဲ့ ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံ အခြေခံဥပဒေကို ဒုတိယအကြိမ် ပြင်ဆင်သည့်ဥပဒေကြမ်း လေ့လာစိစစ်ရေးပူးပေါင်းကော်မတီရဲ့ လေ့လာ တွေ့ရှိချက်နှင့် သဘောထားမှတ်ချက် အစီရင်ခံစာအား ကန့်ကွက်ဆွေးနွေးသွားမှာ ဖြစ်ပါတယ်။ Power Point ဖြင့် တင်ပြခွင့်ပြုပါ။ နာယကခင်ဗျာ။ ဖွဲ့စည်းပုံအခြေခံဥပဒေ(၂၀၀၈ ခုနှစ်) အခန်း(၁၂)မှာ ဖွဲ့စည်းပုံအခြေခံဥပဒေ ဦးသိန်းထွန်း ကျောင်းကုန်းမဲဆန္ဒနယ် အပါအဝင် ပြည်ထောင်စုလွှတ်တော် ကိုယ်စားလှယ် ၁၄၃ ဦးက လက်မှတ်ရေးထိုး၍ ဖွဲ့စည်းပုံအခြေခံ ဥပဒေပါ ပြဋ္ဌာန်းချက် ပုဒ်မ ၄၃၃၊ ပုဒ်မ ၄၃၅၊ ပြည်ထောင်စု လွှတ်တော်ဆိုင်ရာ ဥပဒေပုဒ်မ ၆၇၊ ပုဒ်မ ၆၉ နှင့် ပြည်ထောင်စုလွှတ်တော်ဆိုင်ရာ နည်းဥပဒေ ၁၃၃ တို့အရ ပြည်ထောင်စုလွှတ်တော် နာယကထံ ၁၁-၂-၂၀၁၉ ရက်တွင် ဥပဒေနှင့်အညီ တင်သွင်းခဲ့ခြင်း ဖြစ်ပါတယ်။ ပြည်ထောင်စုလွှတ်တော်ရုံးကလည်း ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်သည့် ဥပဒေကြမ်း လေ့လာစိစစ်ရေးပူးပေါင်းကော်မတီကို ပြည်ထောင်စုလွှတ်တော်ဆိုင်ရာ နည်းဥပဒေ ၁၃၅ နှင့် အညီ ၁၉-၂-၂၀၁၉ ရက်တွင် ဖွဲ့စည်းတာဝန်ပေးအပ်ခဲ့ခြင်းတို့မှာ ဖွဲ့စည်းပုံအခြေခံဥပဒေ ပုဒ်မ ၂၆၁ ပြင်ဆင်ရေးအတွက် ဖွဲ့စည်းပုံအခြေခံဥပဒေ၊ ပြည်ထောင်စုလွှတ်တော် ဆိုင်ရာဥပဒေ၊ နည်းဥပဒေများ နှင့်အညီ ဆောင်ရွက်ခဲ့တာ ဖြစ်ပါတယ်။ နာယကခင်ဗျာ။ ဖွဲ့စည်းပုံအခြေခံဥပဒေ ရေးဆွဲနိုင်ရန် ကျင်းပပြုလုပ်ခဲ့တဲ့ အမျိုးသားညီလာခံမှ ချမှတ်ခဲ့တဲ့ အခြေခံမူ ၁၀၄ ချက်မှ အုပ်ချုပ်ရေးနှင့်ပတ်သက်သည့် အခြေခံမူများ ၅ ချက်တွင် တစ်ချက် ဖြစ်တဲ့ """"နိုင်ငံတော်အုပ်ချုပ်ရေးအာဏာကို ပြည်ထောင်စု၊ တိုင်းဒေသကြီးနှင့် ပြည်နယ်များအား ခွဲဝေ အပ်နှင်းသည်။ ကိုယ်ပိုင်အုပ်ချုပ်ခွင့်ရ စီရင်စုများအား ကိုယ်ပိုင်အုပ်ချုပ်ရေးအာဏာကို ဤဖွဲ့စည်းပုံ အခြေခံဥပဒေအရ သတ်မှတ်ပေးသည့်အတိုင်း ခွဲဝေအပ်နှင်းသည်""""လို့ ဆိုတာကို ဖွဲ့စည်းပုံအခြေခံဥပဒေ ပုဒ်မ ၁ရ ပုဒ်မခွဲ(က)တွင် ပြဋ္ဌာန်းထားရှိပါတယ်။ ၂၁ ရာစုပင်လုံညီလာခံ ပြည်ထောင်စုသဘောတူညီချက် အစိတ်အပိုင်း(၁) ဖက်ဒရယ်စနစ်တွင် အခြေခံရမည့်မူများအပိုင်း ဖက်ဒရယ်ပြည်ထောင်စုမူ (ဖွဲ့စည်းမှုနှင့် အာဏာခွဲဝေမှု)တွင် အပိုဒ် ၄(က) """"နိုင်ငံတော်ကို ဒီမိုကရေစီနှင့် ဖက်ဒရယ်စနစ်ကို အခြေခံသော ပြည်ထောင်စု အဖြစ် ဖွဲ့စည်းရမည်"""" အပိုဒ် ၄ (ခ) """"ဒီမိုကရေစီနှင့် ဖက်ဒရယ်စနစ်ကိုအခြေခံသော ပြည်ထောင်စုကို တိုင်းဒေသကြီး၊ ပြည်နယ်များဖြင့် ဖွဲ့စည်းရမည်"""" ဟု အတည်ပြုထားပြီးဖြစ်ပါတယ်။ NCA ချုပ်ဆိုခြင်း (၃)နှစ်ပြည့် နှစ်ပတ်လည်နေ့တွင် အစိုးရနှင့် NCA လက်မှတ်ရေးထိုး ထားသော တိုင်းရင်းသားလက်နက်ကိုင်အဖွဲ့အစည်းများ သီးသန့်အစည်းအဝေး၌ တပ်မတော်ကာကွယ်ရေး ဦးစီးချုပ်က """"ကျွန်တော်တို့ ငြိမ်းချမ်းရေးလုပ်ငန်းစဉ်တွေ ဆောင်ရွက်ကြရာမှာ NCA စာချုပ်ရဲ့ အပိုဒ် ၂၂ အပိုဒ်ခွဲ(ဃ)အရ ပြည်ထောင်စုညီလာခံမှ ထွက်ပေါ်လာသော ဆုံးဖြတ်ချက်များအပေါ်အခြေခံ၍ ဖွဲ့စည်းပုံ အခြေခံဥပဒေအပါအဝင် ဥပဒေများကို လိုသလိုပြင်ဆင်ခြင်း၊ ဖြည့်စွက်ခြင်းနှင့် ပယ်ဖျက်ခြင်းများကို လုပ်ထုံးလုပ်နည်းနှင့်အညီပြုလုပ်ရန်၊ လုပ်ထုံးလုပ်နည်းနှင့်အညီ ပြုလုပ်ရန်ဆိုတဲ့နေရာမှာ ဖွဲ့စည်းပုံအခြေခံ ဥပဒေအခန်း(၁၂) ဖွဲ့စည်းပုံအခြေခံဥပဒေ ပြင်ဆင်ခြင်းအတိုင်း ပြုလုပ်သွားရမှာ ဖြစ်ပါတယ်။ အခြေခံ ဥပဒေနဲ့ပတ်သက်လို့ ပြင်ဆင်ခြင်း၊ ဖြည့်စွက်ခြင်းနဲ့ ပြုလုပ်နိုင်ပေမယ့် အသစ်ပြန်လည် ရေးဆွဲခြင်းကိုတော့ ခွင့်ပြုမထားကြောင်း တွေ့ရမှာဖြစ်ပါတယ်"""" လို့ ပြောကြားခဲ့ပါတယ်။ နာယကခင်ဗျာ။ ဖွဲ့စည်းပုံအခြေခံဥပဒေ ပုဒ်မ ၂၆၁ ကိုပြင်ဆင်ရန် ဥပဒေမူကြမ်းတင်သွင်းရခြင်း ရည်ရွယ်ချက်နှင့် ကျိုးကြောင်းဖော်ပြချက်မှာ Power Point နဲ့တင်ပြထားတဲ့အတိုင်း ဒီမိုကရေစီစနစ်နှင့် ဖက်ဒရယ်စနစ်ကိုဖော်ဆောင်ရန် တင်သွင်းခဲ့ခြင်းဖြစ်ပါတယ်။ ကြမ်းတင်သွင်းရခြင်းရန် တင်သွင်းခဲ့ခြင်းဖြစ် Rain နဲ့တင်ပြထား ပြင်ဆင်ရန်တင်ပြချက်မှာ ဖွဲ့စည်းပုံအခြေခံ ဥပဒေပုဒ်မ ၂၆၁ ပုဒ်မခွဲ(ခ) ခြေဆင်းကို အောက်ပါအတိုင်း အစားထိုးရမည်” ပုဒ်မ ၂၆၁ ပုဒ်မခွဲ(ခ) သက်ဆိုင်ရာ တိုင်းဒေသကြီး သို့မဟုတ် ပြည်နယ် လွှတ်တော်သည် သက်ဆိုင်ရာတိုင်းဒေသကြီး သို့မဟုတ် ပြည်နယ် ဝန်ကြီးချုပ်အဖြစ် ရွေးချယ်တာဝန်ပေးအပ်နိုင်ရန်။ ” ထိုသို့ ပြင်ဆင်ရခြင်းမှာ တိုင်းဒေသကြီးနှင့် ပြည်နယ် လွှတ်တော်အသီးသီးတွင် ရွေးချယ်တင်မြှောက်ခံထားရသော လွှတ်တော်ကိုယ်စားလှယ်များသည် ၎င်းတိုင်းဒေသကြီး၊ ပြည်နယ်အတွင်းရှိ တိုင်းရင်းသားမဲဆန္ဒရှင် ပြည်သူများက ယုံကြည်အားကိုးပြီး မဲဆန္ဒပေး ရွေးချယ်ထားသူများဖြစ်သဖြင့် တိုင်းဒေသကြီး/ပြည်နယ် အတွင်းရှိ ပြည်သူများ၏ လူမှုအကျိုးစီးပွားကို ဖွံ့ဖြိုးတိုးတက်အောင် ဆောင်ရွက်နိုင်မည့် ဝန်ကြီးချုပ်ကိုလည်း တိုင်းရင်းသားပြည်သူများ၏ ကိုယ်စားလှယ် များက စိစစ်ရွေးချယ် တာဝန်ပေးအပ်နိုင်ရန် ဖြစ်ပါတယ်။ ပုဒ်မ ၂၆၁ ပုဒ်မခွဲ(ခ) ပုဒ်မခွဲငယ်(၁)ကို အောက်ပါအတိုင်းအစား ထိုးရမည်။ """"သက်ဆိုင်ရာ တိုင်း ဒေသကြီး သို့မဟုတ် ပြည်နယ်လွှတ်တော်ကိုယ်စားလှယ်များထဲမှ သတ်မှတ်ထားသည့် အရည်အချင်း များနှင့် ပြည်စုံသော သင့်လျော်သည့် လွှတ်တော်ကိုယ်စားလှယ်တစ်ဦးအား ဆန္ဒမဲဖြင့်ရွေးချယ်ရမည်"""" ထိုသို့ ပြင်ဆင်ရခြင်းမှာ တိုင်းဒေသကြီး၊ ပြည်နယ်ဖွံ့ဖြိုးတိုးတက်ရေးအတွက် အမှန်တကယ် ဦးဆောင်စီမံခန့်ခွဲ ဆောင်ရွက်နိုင်မယ့် လွှတ်တော်ကိုယ်စားလှယ်ကို ဝန်ကြီးချုပ်အဖြစ် ပြည်သူများကိုယ်စား ၎င်းတို့က ယုံကြည်အားကိုးစွာ တင်မြှောက်ထားသည့် လွှတ်တော်ကိုယ်စားလှယ်များက ဆန္ဒမဲပေးရွေးချယ်နိုင်ရန် ဖြစ်ပါတယ်။ ပုဒ်မ ၂၆၁ ပုဒ်မခွဲ(ခ) ပုဒ်မခွဲငယ်(၂)နဲ့ ပုဒ်မခွဲ(ဂ)၊ (ဃ)၊ (င)တို့ကို အစားထိုးပြင်ဆင်ထား ခြင်းမှာ ဥပဒေသဘောအရ ရှေ့နောက်ဆီလျော် ညီညွတ်စေရန် ဖြစ်ပါတယ်။ နာယကခင်ဗျာ။ ဖွဲ့စည်းပုံအခြေခံဥပဒေပုဒ်မ ၂၆၁ ပြင်ဆင်ရေးအတွက် တည်ဆဲဥပဒေ၊ နည်းဥပဒေ များနဲ့အညီ တင်သွင်းလာခြင်းကို ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်သည့် ဥပဒေကြမ်း လေ့လာစိစစ်ရေးပူးပေါင်းကော်မတီကသာ ပြည်ထောင်စုလွှတ်တော်ဆိုင်ရာ နည်းဥပဒေ ၁၃၆၊ ၁၃၇၊ ၁၃၈ တို့တွင် ပြဋ္ဌာန်းထားချက်အတိုင်း ဆောင်ရွက်ရမှာဖြစ်ပါတယ်။ ပြည်ထောင်စုလွှတ်တော်ဆိုင်ရာ နည်းဥပဒေ ၁၃၉ တွင် ပြဋ္ဌာန်းထားတဲ့ “နာယကသည် မိမိခွင့်ပြု ထားသည့် ဆွေးနွေးချက်များပြီးဆုံးပါက ပြင်ဆင်သည့် ဥပဒေမူကြမ်းနှင့်စပ်လျဉ်း၍ လွှတ်တော် အစည်း အဝေး၏ အဆုံးအဖြတ်ကို ရယူရမည်”ဟု ပြဋ္ဌာန်းချက်နှင့်အညီ ပြင်ဆင်ရန်တင်ပြထားသည့် ဥပဒေ မူကြမ်းကို အဆုံးအဖြတ်ပေးရန်နှင့် လေ့လာစိစစ်ရေးပူးပေါင်း ကော်မတီ၏ “ဖွဲ့စည်းပုံအခြေခံဥပဒေပုဒ်မ ၂၆၁ ပြင်ဆင်ခြင်းကို ဖွဲ့စည်းပုံအခြေခံဥပဒေပြင်ဆင်ရေး ပူးပေါင်းကော်မတီ၏ လုပ်ငန်းစဉ်များတွင် တစ်ပါတည်းထည့်သွင်း ဆောင်ရွက်သင့်ကြောင်း” သဘောထားမှတ်ချက်ပါ အစီရင်ခံစာအား ကန့်ကွက်ကြောင်း ပြောကြားရင်း နိဂုံးချုပ်ပါတယ်။</speech>
<speech type="speaker">ဦးမျိုးဝင်း မွန်ပြည်နယ် မဲဆန္ဒနယ်အမှတ်(၈) ဆွေးနွေးဖို့ဖြစ်ပါတယ်။</speech>
<speech><mp id="1304">ဦးမျိုးဝင်း(မဲဆန္ဒနယ်အမှတ်-၈၊ မွန်ပြည်နယ်)</mp>နိုင်ငံသားအားလုံး ကိုယ်စိတ်နှလုံး အေးချမ်း နိုင်ကြပါစေလို့ ဆုတောင်းမေတ္တာပို့သရင်း အားလုံးကို မင်္ဂလာပါလို့ နှုတ်ခွန်းဆက် ဂါရဝပြုပါတယ်။ ကျွန်တော် ကတော့ မွန်ပြည်နယ်က ဦးမျိုးဝင်းဖြစ်ပါတယ်။ Power Point သုံးစွဲခွင့် ပြုပါ။ ကျွန်တော်တို့နိုင်ငံရဲ့ ဖွဲ့စည်းပုံကိုပြင်ကြမယ်လို့ ပါတီတွေ၊ အဖွဲ့အစည်းတွေက တစ်သံတည်း ပြောဆို နေကြပါတယ်။ ဒါပေမယ့် ဒီလွှတ်တော်ကြီးထဲမှာ ဆွေးနွေးနေကြတဲ့အသံထက် ဥပဒေနဲ့မညီဘူးဆိုတဲ့ ဝေဖန်စွပ်စွဲသံတွေ၊ ပြင်းပြင်းထန်ထန် ကန့်ကွက်သံတွေပဲကြားနေရလို့ နိုင်ငံတော်ကြီးရဲ့ အနာဂတ် အတွက် ရင်လေးမိပါတယ်။ ပုဒ်မ ၂၆၁ ဆိုတာ အတိုဆုံးပြောရရင် ပြည်နယ်နဲ့ တိုင်းဝန်ကြီးချုပ်တွေကို သမ္မတကခန့်တဲ့ ပုဒ်မ ဖြစ်ပါတယ်။ ဒါကိုမူကြမ်းထဲမှာ သက်ဆိုင်ရာ ပြည်နယ်/ တိုင်းကိုယ်စားလှယ်များထဲက ရွေးကောက်တင်မြှောက်ဖို့ဆိုပြီး ပြင်လာတာဖြစ်ပါတယ်။ အခြေခံဥပဒေပုဒ်မတစ်ခုဟာ သူ့ဟာသူ သီးခြား ရပ်တည်နေတာမဟုတ်ပါဘူး။ အခြားပုဒ်မတွေနဲ့ ချိတ်ဆက်နေပါတယ်။ ဥပမာ နည်းနည်းပြရမယ်ဆိုရင် ပုဒ်မ ၂၆၂ က ပုဒ်မခွဲ ၂ ခုကိုမပြင်ရင် ဝန်ကြီးတွေကို သမ္မတက ခန့်နေရဦးမှာဆိုတော့ ရှေ့နောက်လွဲနေမှာ ဖြစ်ပါတယ်။ နောက်တစ်ခါ ပုဒ်မ၂၆၃ က ပုဒ်မခွဲ(င)ကို မပြင်ပြန်ရင် လွှတ်တော်က ခန့်ခွင့်ပဲရှိပြီးတော့ ဖြုတ်ခွင့်မရှိပြန်ပါဘူး။ ပုဒ်မ ၂၆၄ က ပုဒ်မခွဲ(ခ)ကို မပြင် ပြန်ရင်လည်း လွှတ်တော်က ဝန်ကြီးချုပ်ကို ကြိုက်သလောက်ခန့် သမ္မတကသဘောမကျရင် ဝန်ကြီးချုပ်ရော ဝန်ကြီးတွေကိုပါ တာဝန်ကရပ်စဲနေပြန်ပါတယ်။ ဒါကသဘောအဖြစ် နည်းနည်းလေးပြောတာ ဖြစ်ပါတယ်။ ပုဒ်မတွေက ဒီလိုချိတ်ဆက်နေတဲ့ အတွက် စိစစ်ရေးပူးပေါင်းကော်မတီက ပုဒ်မ ၂၆၁ ကို ပြင်ဆင်မည် ဆိုပါက ဆက်နွယ်နေသော ပုဒ်မများ ကိုပါ ထည့်သွင်းစိစစ်ရန်လိုအပ်ကြောင်း၊ ဒါကြောင့် လွှတ်တော်သို့ အကြိမ်ကြိမ် တင်သွင်းရန်လိုအပ်သဖြင့် ပြင်ဆင်ရေးပူးပေါင်းကော်မတီ၏ လုပ်ငန်းတွင် ထည့်သွင်း ဆောင်ရွက် သင့်ပါကြောင်း တွေ့ရှိရပါသည် ဆိုတာလောက်ကိုပဲ စိစစ်တွေ့ရှိချက်အနှစ်ချုပ်လေးပဲ ထည့်လိုက်တော့ ဒီအစီရင်ခံစာက ဥပဒေနဲ့မညီဘူးဆိုတဲ့ ဝေဖန်ကန့်ကွက်သံတွေ ထွက်လာတာလို့ ထင်မြင်မိပါတယ်။ ကိုယ်စားလှယ်တစ်ဦးအနေနဲ့ ကန့်ကွက်ပိုင်ခွင့်ရှိပေမယ့် ဥပဒေနဲ့ညီတယ် မညီဘူးဆိုတာ ဆုံးဖြတ် ပိုင်ခွင့်မရှိဘဲ သက်ဆိုင်ရာ ခုံရုံးက လုပ်ရမယ့်အလုပ်သာ ဖြစ်ပါတယ်။ တစ်ဖက်မှာလည်း All Inclusive ဖြစ်အောင်၊ ပိုမိုကောင်းမွန်တဲ့ ရလဒ်တွေထွက်ပေါ်လာအောင် ပြည်ထောင်စုလွှတ်တော်ကြီးက အတည်ပြု ဖွဲ့စည်းထားတဲ့ ၄၅ ဦးကော်မတီကလည်း ရှိပြီးဖြစ်ပါတယ်။ နိုင်ငံနဲ့လူမျိုးအတွက် အကျိုးဖြစ်ထွန်း စေမယ့် ကိစ္စရပ်တွေအပေါ် ဘယ်ကိုယ်စားလှယ်မဆို လွှတ်တော်ထဲ အဆိုတင်သွင်းခွင့်ရှိပါတယ်။ အဲဒီအဆို အပေါ် သဘောဆန္ဒမညီမျှကြရင် ဒီမိုကရေစီနည်းကျ များရာမဲနဲ့ လွှတ်တော်ထဲ ဆုံးဖြတ် အတည်ပြုရတာ လွှတ်တော်ရဲ့ အစဉ်အလာပဲဖြစ်ပါတယ်။ ပြီးခဲ့တဲ့ သက်တမ်းတစ်ခုလုံး ဒီလိုပဲ မဲခွဲဆုံးဖြတ်အတည်ပြုခဲ့ ကြပါတယ်။ ပုဒ်မ ၄၃၆ ပြင်တဲ့ကိစ္စ၊ ဗိုလ်ချုပ်ရုပ်ပုံပါ ငွေစက္ကူ ထုတ်မယ့်ကိစ္စ ဒီလိုပဲလုပ်ဆောင်ခဲ့ကြတာ ဖြစ်ပါတယ်။ ဒါကိုဥပဒေနဲ့ မညီဘူးဆိုပြီး ပြောဆိုနေကြတော့ လွှတ်တော်ထဲမှာ မဲခွဲဆုံးဖြတ်တာဟာ ပထမ သက်တမ်းက ညီညွတ်ပြီး ဒီဒုတိယသက်တမ်းမှာမှ ဥပဒေနဲ့မညီသလို ဖြစ်နေပါတော့တယ်။ ဒါဆိုရင် အခုလွှတ်တော်ထဲမှာ ကြားနေရတဲ့ ဥပဒေနဲ့အညီလုပ်ရမယ်လို့ ကတိတွေအလီလီပေးပြီးမှ ဥပဒေနဲ့ အညီမလုပ်တဲ့ နာယကများဆိုတဲ့ စွပ်စွဲပုတ်ခတ်မှုတွေ၊ တည်ဆဲဥပဒေများကို ထပ်ခါထပ်ခါ ကျူးလွန် နေကြတယ်ဆိုတဲ့ စွပ်စွဲသံတွေ၊ လွှတ်တော်က အတည်ပြုပြီးပြတ်ခဲ့ပြီးတာကို ထပ်ခါထပ်ခါ ပြောပြ နေတာတွေ၊ ခင်ဗျားတို့နားလည်တဲ့ ဖက်ဒရယ်ဆိုတာ ဒီအဆင့်လောက်ပဲလားလို့ ကျွန်တော် မေးချင်တယ် ဆိုတဲ့ ရင့်သီးတဲ့အသုံးအနှုန်းတွေ သုံးစွဲနေကြတာတွေရော ပြည်ထောင်စုလွှတ်တော် နည်းဥပဒေပုဒ်မ ၁၉ ပုဒ်မခွဲ (ခ)၊ (င)၊ (စ)၊ (ဈ)၊ (ည)၊ (ဋ)၊ (ဌ) ပါကိုယ်စားလှယ်တွေ လိုက်နာရမယ့် စည်းကမ်းနဲ့ သီသတ်ပါရဲ့လားလို့ မေးခန်းပြန်ထတ်လိရပေမယ် မထတ်လိပါဘူး။ ထိုနည်းတူစွာပဲ ပုဒ်မ ၂၀ အရ ပေးထားတဲ့လုပ်ပိုင်ခွင့်တွေကိုလည်းပဲ လွှတ်တော်နာယကကြီးက နိုင်ငံတော်ရှေ့ရေးကိုကြည့်ပြီး သဘောထားကြီးစွာနဲ့ ခွင့်လွှတ်ပေးထားတာကိုလည်း တွေ့နေရပါတယ်။ ကျွန်တော်တို့တတွေသတိပြုရမှာတစ်ခုက ဥပဒေဆိုတာ အတိတ်ကာလက တိုင်းပြည်ကိုစီမံအုပ်ချုပ်ခဲ့ကြတဲ့ လောဘ၊ ဒေါသ၊ အတ္တ၊ မာနတွေ မကင်းတဲ့ သာမန်ပုတုစဉ်လူသားတွေကပဲ ရေးဆွဲထားတာ ဖြစ်လို့ ဘုရားဟော ကျမ်းဂန်တွေလို အမှန်တရားတွေနဲ့ပြည့်စုံလာမှာ မဟုတ်တာကတော့သေချာပါတယ်။ ဒီတော့ နိုင်ငံရဲ့ အနာဂတ်ကို လှပကောင်းမွန်အောင် ပြန်လည်ထုဆစ်ပုံဖော်ကြရမယ့် ကျွန်တော်တို့တစ်တွေရဲ့ လှေနံဓားထစ် လုပ်ရပ်တွေဟာ ဒီလိုလုပ်လို့ကောင်းကျိုးရမလား၊ ဆိုးကျိုးဖြစ်မလားဆိုတာကို မှန်ရဲ့လား ပြန်လည်ဆင်ခြင် ကြည့်ကြဖို့လိုသလို နိုင်ငံရဲ့ အနာဂတ်အတွက်လည်း ထည့်သွင်းစဉ်းစားရမှာ ဖြစ်ပါတယ်။ လက်ရှိမြန်မာနိုင်ငံရဲ့အနေအထားကိုကြည့်ရင် ကျွန်တော်တို့ အိမ်ကြီးရဲ့အနောက်တံခါးကို နိုင်ငံတကာ အဖွဲ့အစည်းတွေရဲ့ အားနဲ့ ချိုးဖျက်ဖို့ကြံနေကြတာ အားလုံးအသိပဲဖြစ်ပါတယ်။ နိုင်ငံတော်ရဲ့ အတိုင်ပင်ခံ ကလည်း သူ့မှာရှိတဲ့ ဆုတံဆိပ်တွေအဖြုတ်ခံပြီး အဲဒီဂယ်ပေါက်တွေကို ပိတ်ဆို့ဖို့ ကြိုးစားနေရသလို အရှေ့မြောက်ဘက်က နဂါးကြီးဆိုရင်လည်း မြန်မာပြည်က စီးပွားရေးအကျိုးအမြတ်တွေရဖို့ ဘယ်နည်းပဲ သုံးရသေးရ သလိခင်တာတောင် နိုက်ထက်ရယင်တာကလည်း အားလုံးအသိဖြစ်ပါတယ်။ ညီအစ်ကိုသွေးချင်းကြားမှာလည်း ခံစားချက်ကိုယ်စီနဲ့ ရန်ဖြစ်နေရတာနဲ့ဆိုတော့ ကျွန်တော်တို့နိုင်ငံကြီးဟာ ပူပင်စရာအခြေအနေတွေနဲ့ ပြည့်နှက်နေပါတယ်။ ကျွန်တော်တို့တတွေရဲ့ အတ္တကြီးလေ ပြည်ပကရန်သူကို လက်ယပ်ခေါ်နေသလို ဖြစ်နေမယ်ဆိုတာကိုလည်း သတိချပ်ကြစေလိုပါတယ်။ သွားမယ့်လမ်းတူနေ ပါလျက်နဲ့ ဘယ်မောင်း၊ ညာမောင်းငြင်းနေကြမှာလား။ မြန်မာပြည်ရဲ့ လက်ရှိနိုင်ငံရေးအခင်းအကျင်းနဲ့ အနေအထားဟာ ၁၉၈၈ ခုနှစ်၊ ၂၀၀၈ တုန်းကလို မဟုတ်ဘဲ နိုင်ငံပြင်ပကအမဲဖျက်ဖို့ ချောင်းနေကြသူတွေဟာ မျက်ခြည်မပြတ် စောင့်ကြည့်နေကြပြီး တရစပ်ဖိအားတွေပေးနေတာလည်း အားလုံးအသိ ဖြစ်ပါတယ်။ မိုးမပြို ပြိုခဲ့သည်ရှိသော် ဘယ်သူမှ အေးအေးလူလူနေရတော့မှာ မဟုတ်ဘူးဆိုတာကိုလည်း အလေးအနက် သတိပြုကြစေလိုပါတယ်။ ဒါကြောင့် ကျွန်တော်တို့အားလုံး ပြင်ဆင်ရေးကော်မတီက တင်သွင်းလာမယ့် မူကြမ်းအဆို ဒီလွှတ်တော်ကြီးထဲကို ရောက်လာတဲ့အခါကျရင် ကျွန်တော်တို့ ရင်သွေးတွေရဲ့ တောက်ပတဲ့အနာဂတ်တွေ အတွက် ကောင်းမွန်မျှတတဲ့ အခြေခံဥပဒေတစ်ရပ် ဖြစ်ပေါ်လာစေဖို့ စည်းစည်းလုံးလုံးနဲ့ ပူးပေါင်းလုပ်ဆောင် ပေးကြပါလို့ တိုက်တွန်းရင်း နိဂုံးချုပ်ပါတယ်။ အားလုံး ကျေးဇူးတင်ပါတယ်။</speech>
<speech type="speaker">ဗိုလ်မှူးရဲထွန်း တပ်မတော်သား ပြည်သူ့လွှတ်တော်ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဗိုလ်မှူးရဲထွန်း(တပ်မတော်သားပြည်သူ့လွှတ်တော်ကိုယ်စားလှယ်)</mp>မင်္ဂလာပါ။ ကျွန်တော် တပ်မတော်သားကိုယ်စားလှယ် ဗိုလ်မှူးရဲထွန်း ဖြစ်ပါတယ်။ ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်သည့်ဥပဒေကြမ်း လေ့လာစိစစ်ရေးပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာအပေါ်မှာ ကန့်ကွက်ဆွေးနွေးသွားမှာ ဖြစ်ပါတယ်။ Power Point ဖြင့် တင်ပြခွင့်ပြုပါခင်ဗျား။ နာယကခင်ဗျား။ မြန်မာနိုင်ငံရဲ့ လက်ရှိ အရေးတကြီးဖြေရှင်းဆောင်ရွက်ရမယ့် ကိစ္စရပ်တွေထဲမှာ ပြည်တွင်းငြိမ်းချမ်းရေးကိစ္စဟာ အဓိကအချက်တစ်ချက်အနေနဲ့ ပါဝင်နေတာဖြစ်ပါတယ်။ တပ်မတော် ကာကွယ်ရေးဦးစီးချုပ်အနေနဲ့ ပြည်ထောင်စုငြိမ်းချမ်းရေးညီလာခံ(၂၁)ရာစုပင်လုံ ဒုတိယအစည်းအဝေးရဲ့ အဖွင့်မိန့်ခွန်းမှာ “ငြိမ်းချမ်းရေးလုပ်ငန်းများကို အကောင်အထည်ဖော်ရာမှာ တစ်ဦးနှင့်တစ်ဦး၊ တစ်ဖွဲ့နှင့် တစ်ဖွဲ့ အပြန်အလှန်ယုံကြည်မှုရှိဖို့လိုအပ်ကြောင်း၊ ယုံကြည်မှုရဲ့ဆန့်ကျင်ဘက်ကတော့ စိုးရိမ်ပူပန်မှုဖြစ်ပြီး ငြိမ်းချမ်းရေးလုပ်ငန်းစဉ် ဖော်ဆောင်ရာမှာ ကြီးမားတဲ့ဟန့်တားနှောက်ယှက်မှုကိုလည်း ဖြစ်ပေါ်စေ ပါတယ်”လို့ ပြောကြားသွားခဲ့ပါတယ်။ ကျွန်တော်တို့ ပြည်ထောင်စုသဘောတူစာချုပ် အစိတ်အပိုင်း(၁)ကို ၂၉-၅-၂၀၁ရ ရက်နေ့မှာ လက်မှတ် ရေးထိုးခဲ့ရာမှာ နိုင်ငံရေးကဏ္ဍ မူဝါဒသဘော တူညီချက် (၁၂)ချက်အပါအဝင် စုစုပေါင်း (၃၇)ချက် ပါရှိ ခဲ့ရာမှာ ယနေ့လက်မှတ်ရေးထိုးပြီးတော့ (၂)နှစ်ခန့်ကြာတဲ့အခါမှာ အဆိုပါသဘောတူစာချုပ်ပါ အချက်တွေကို လွှတ်တော်နဲ့ ပြည်ထောင်စုအစိုးရကနေပြီး တိုင်းရင်းသားများအကျိုးအတွက် မည်သည့်အတိုင်းအတာ အထိ အကောင်အထည်ဖော် ဆောင်ရွက်ပြီးပြီလဲဆိုတာဟာ မေးခွန်းထုတ်စရာ ဖြစ်နေပါတယ်။ နာယကကြီးခင်ဗျား။ တချို့ ကိုယ်စားလှယ်တော်ကြီးတွေ လွှတ်တော်ထဲမှာမကြာခဏ တဖွဖွပြောနေတဲ့ All Inclusive အားလုံးပူးပေါင်းဆောင်ရွက်ကြဖို့ဆိုရာမှာ တစ်ဖွဲ့နှင့်တစ်ဖွဲ့၊ တစ်ဦးနှင့်တစ်ဦး ယုံကြည်မှသာ ပူးပေါင်းဆောင်ရွက်နိုင်မှာ ဖြစ်ပါတယ်။ ဒီလိုဆောင်ရွက်နိုင်မှာဖြစ်သလို အများစုရဲ့ ဆန္ဒအရဆုံးဖြတ် ရသော်လည်းပဲ အနည်းစုရဲ့ ဆန္ဒကိုလည်း လေးစားတန်ဖိုးထားရမှာ ဖြစ်ပါတယ်။ ယုံကြည်ဖို့ဆိုတာကလည်း ယုံကြည်ရန်လုံလောက်သော အကြောင်းရှိမှသာ ယုံကြည်မှာဖြစ်ပါတယ်။ လွှတ်တော်နဲ့ အစိုးရအနေနဲ့ တိုင်းရင်းသားများအကျိုးအတွက် စိတ်ရင်းနဲ့ အမှန်တကယ်ဖော်ဆောင်ပေးမှ သာလျှင် တိုင်းရင်းသားများမှ လွှတ်တော်နဲ့အစိုးရကို ယုံကြည်မှုရှိလာပြီး ပြည်တွင်းငြိမ်းချမ်းရေး ဖော်ဆောင်မှုလုပ်ငန်းစဉ်များ အောင်မြင်လာမှာဖြစ်ပါတယ်။ ကျွန်တော်တို့ မြန်မာနိုင်ငံတော်ကို အနာဂတ်ကာလမှာ “နိုင်ငံတော်ကို ဒီမိုကရေစီနှင့် ဖယ်ဒရယ် စနစ်ကိုအခြေခံသော ပြည်ထောင်စုအဖြစ်ဖွဲ့စည်းရမည်”လို့ ပြည်ထောင်စုသဘောတူစာချုပ်အစိတ်အပိုင်း(၁)ရဲ့ နိုင်ငံရေးကဏ္ဍမူဝါဒ သဘောတူညီချက်(၁၂)ချက်မှာ အတိအလင်းဖော်ပြထားတာကို အားလုံးအသိပဲ ဖြစ်ပါတယ်။ ဖယ်ဒရယ်စနစ်လို့ဆိုရာမှာ တိုင်းရင်းသားအများစုက အဓိကဆွေးနွေးတောင်းဆိုနေတဲ့ အချက် ကတော့ “ကိုယ်ပိုင်ပြဋ္ဌာန်းခွင့်” ကိစ္စပဲဖြစ်ပါတယ်။ ကိုယ်ပိုင်ပြဋ္ဌာန်းခွင့်လို့ဆိုတာနဲ့ Internal Self Determination ဖြစ်တဲ့ တိုင်းရင်းသား လူမျိုးများ အနေနဲ့ နိုင်ငံရေး၊ စီးပွားရေး၊ လူမှုရေးနှင့် ယဉ်ကျေးမှု နယ်ပယ်အသီးသီးမှာ မိမိတို့လူမျိုးအတွက် မိမိတို့ ကိုယ်တိုင် လွတ်လပ်စွာ ဆုံးဖြတ်ပိုင်ခွင့်နဲ့ တာဝန်ယူ ပိုင်ခွင့်၊ တာဝန်ခံနိုင်ခွင့်တို့ကို အပြည့်အဝရရှိစေရန် အဓိကရည်ရွယ်တောင်းဆိုနေကြတာ ဖြစ်ပါတယ်။ ဖွဲ့စည်းပုံအခြေခံဥပဒေ(၂၀၀၈)မှာ ဖယ်ဒရယ်စနစ်နဲ့ပတ်သက်လို့ အထက်ဖော်ပြပါအချက်တွေကို အထိုက်အလျောက်ဖော်ပြ ပြဋ္ဌာန်းထားသော်လည်း ပြောင်းလဲတိုးတက်လာတဲ့ ခေတ်ကာလအခြေအနေ အရသော်လည်းကောင်း၊ နိုင်ငံရေးအခြေအနေများ အရသော်လည်းကောင်း၊ တိုင်းရင်းသားစည်းလုံး ညီညွတ်ရေး အတွက်သော်လည်းကောင်း၊ ဒီမိုကရေစီကျင့်သုံးမှု အထိုက်အလျောက် ရင့်ကျက်လာသော ကြောင့်သော်လည်းကောင်း၊ ပြည်ထောင်စုသဘောတူစာချုပ် အစိတ်အပိုင်း(၁)မှာ ဖော်ပြပါရှိချက်များနှင့် အညီ တိုင်းရင်းသားများရဲ့ ကိုယ်ပိုင်ပြဋ္ဌာန်းခွင့်များ ပိုမိုရရှိခံစားနိုင်ရေးအတွက် ဖွဲ့စည်းပုံအခြေခံဥပဒေ (၂၀၀၈)ပါ ပြဋ္ဌာန်းချက် အချို့ကို ပြင်ဆင်ရန်လိုအပ်လျက်ရှိပါတယ်။ ဒီလိုဆောင်ရွက်တဲ့နေရာမှာ ဖွဲ့စည်းပုံအခြေခံဥပဒေ(၂၀၀၈)မှာပါဝင်တဲ့ ပုဒ်မ(၂၆၁) အပိုဒ်ခွဲ(ခ)မှာ နိုင်ငံတော်သမ္မတသည် သက်ဆိုင်ရာတိုင်းဒေသကြီး သို့မဟုတ် ပြည်နယ်ဝန်ကြီးချုပ်အဖြစ် ခန့်အပ်တာဝန် ပေးအပ်ရန် (၁) သက်ဆိုင်ရာတိုင်းဒေသကြီး သို့မဟုတ် ပြည်နယ်လွှတ်တော် ကိုယ်စားလှယ်များထဲက သက်မှတ်ထားသည့် အရည်အချင်းများနှင့်ပြည့်စုံသော သင့်လျော်သည့် လွှတ်တော်ကိုယ်စားလှယ် တစ်ဦး ဦးအား ရွေးချယ်ရမည်။ (၂) ရွေးချယ်ထားသည့် လွှတ်တော်ကိုယ်စားလှယ်၏ အမည်စာရင်းကို သက်ဆိုင်ရာ တိုင်းဒေသကြီး သို့မဟုတ် ပြည်နယ်လွှတ်တော်သို့ပေးပို့လျက် သဘောတူညီချက် ရယူရမည်ဟု ဖော်ပြ ပါရှိရာမှာ စဉ်းစားကြည့်ရင် နိုင်ငံတော်သမ္မတက ကိုယ်စားလှယ်တွေထဲက သူနှစ်သက်တဲ့ အရည်အချင်း ပြည့်ဝတယ်လို့ သူထင်တဲ့လူကို တိုင်းဒေသကြီး သို့မဟုတ် ပြည်နယ်ဝန်ကြီးချုပ်အဖြစ် ခန့်အပ်ရန် ရွေးချယ် တဲ့သဘော သက်ဝင်ပါတယ်။ ပြင်ဆင်ရန်တင်ပြတဲ့ ဥပဒေကြမ်းမှာတော့ သက်ဆိုင်ရာ တိုင်းဒေသကြီး သို့မဟုတ် ပြည်နယ် လွှတ်တော်သည် သက်ဆိုင်ရာ တိုင်းဒေသကြီး သို့မဟုတ် ပြည်နယ်ဝန်ကြီးချုပ်အဖြစ် ရွေးချယ်တာဝန် ပေးအပ်ရန် (၁) သက်ဆိုင်ရာတိုင်းဒေသကြီး သို့မဟုတ် ပြည်နယ်လွှတ်တော်ကိုယ်စားလှယ်များထဲမှ သတ်မှတ် ထားသည့် အရည်အချင်းများနှင့်ပြည့်စုံသော သင့်လျော်သည့် လွှတ်တော်ကိုယ်စားလှယ် တစ်ဦးဦးအား ဆန္ဒမဲဖြင့်ရွေးချယ်ရမည်။ (၂) ဆန္ဒမဲဖြင့် ရွေးချယ်ထားသည့် ကိုယ်စားလှယ်ရဲ့ အမည်စာရင်းကို နိုင်ငံတော် သမ္မတထံသို့ ပေးပို့ရမည်ဟုပါရှိရာမှာ သက်ဆိုင်ရာတိုင်းဒေသကြီးနဲ့ ပြည်နယ်တွေမှာ နေထိုင်ကြတဲ့ နိုင်ငံသား တွေက ၎င်းတို့ရဲ့ သဘောဆန္ဒအရ ရွေးကောက်တင်မြှောက်ထားတဲ့ လွှတ်တော်ကိုယ်စားလှယ်တွေက ၎င်း တို့ရဲ့ ဒေသအကျိုးကို သယ်ပိုးနိုင်မယ်လို့ ယူဆထားသူတွေကို ရွေးချယ်တင်မြှောက်ရမှာဖြစ်လို့ လက်တွေ့ ကျပြီး ဒီမိုကရေစီနှင့် ဖက်ဒရယ်သဘောတရားများကိုလဲ ထိထိရောက်ရောက် အကောင်အထည်ဖော် ဆောင်ရွက်ရာရောက်ပါတယ်။ သို့ဖြစ်ပါ၍ တိုင်းရင်းသားများလိုလားတောင့်တတဲ့ ကိုယ်ပိုင်ပြဋ္ဌာန်းခွင့်အား ဖော်ဆောင်ရာ ရောက်တဲ့အပြင် ပြည်ထောင်စုသဘောတူစာချုပ် အစိတ်အပိုင်း(၁)ပါ ပြဋ္ဌာန်းချက်တွေကို အကောင်အထည်ဖော် ဆောင်ရွက်ရာရောက်တဲ့ ဖွဲ့စည်းပုံအခြေခံဥပဒေ(၂၀၀၈)ပါ ပြဋ္ဌာန်းချက်ပုဒ်မ ၂၆၁ ကို ပြင်ဆင်ရန် ရည်ရွယ် တင်သွင်းတဲ့ ဦးသိန်းထွန်းအပါအဝင် ပြည်ထောင်စုလွှတ်တော် ကိုယ်စားလှယ် ၁၄၃ ဦးက လက်မှတ်ရေးထိုး တင်ပြထားတဲ့ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်သည့် ဥပဒေကြမ်းအား ဖွဲ့စည်းပုံအခြေခံ ဥပဒေ(၂၀၀၈ခုနှစ်) ပြင်ဆင်ရေးပူးပေါင်းကော်မတီ၏ လုပ်ငန်းများတွင် တစ်ပါတည်း ထည့်သွင်းဆောင်ရွက် သင့်ကြောင်း သဘောထားမှတ်ချက်ပါတဲ့ လေ့လာစိစစ်ရေးပူးပေါင်းကော်မတီရဲ့ အစီရင်ခံစာအား ကန့်ကွက် ပါကြောင်းနဲ့ ဥပဒေမူကြမ်းအား ဖွဲ့စည်းပုံအခြေခံဥပဒေအခန်း(၁၂) ပုဒ်မ ၄၃၃၊ ၄၃၄၊ ၄၃၅ တို့ပါ ပြဋ္ဌာန်း ချက်များ၊ နည်းဥပဒေ ၁၃၆၊ ၁၃၇၊ ၁၃၈ တို့နှင့်အညီ ပြည်ထောင်စုလွှတ်တော်တွင် တင်သွင်းဆွေးနွေးပြီး နည်းဥပဒေ ၁၃၉ အတိုင်း အဆုံးအဖြတ်ရယူသင့်ပါကြောင်း တိုက်တွန်းဆွေးနွေးရင်း နိဂုံးချုပ်အပ်ပါတယ်။ ကျေးဇူးတင်ပါတယ်။</speech>
<speech type="speaker">ဦးသောင်းအေး ပျော်ဘွယ်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1498">ဦးသောင်းအေး(ပျော်ဘွယ်မဲဆန္ဒနယ်၊ မန္တလေးတိုင်းဒေသကြီး)</mp>နာယကကြီးနှင့်တကွ အားလုံး နှလုံးစိတ်ဝမ်းအေးချမ်းကြပါစေ။ ကျွန်တော် ပျော်ဘွယ်မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးသောင်းအေး ဖြစ်ပါတယ်။ Power Point နဲ့ တင်ပြခွင့်ပြုပါခင်ဗျာ။ နာယကကြီးခင်ဗျာ။ ကျွန်တော်တို့ဟာ ဖွဲ့စည်းပုံအခြေခံဥပဒေကို ပြင်ဆင်မယ်လို့ အားလုံးလက်ခံ ကြပြီးဖြစ်ပါတယ်။ ဒါပေမယ့် ကွဲလွဲနေတာက ဥပဒေနဲ့အညီပြင်ခြင်းနဲ့ ဥပဒေနဲ့မညီတဲ့ပြင်ခြင်း၊ ပြင်သင့် တာကိုပြင်ခြင်းနဲ့ ပြင်ချင်တာကိုပြင်ခြင်း၊ ပြင်သင့်တဲ့ြင်ခြင်းနဲ့ အခုအမြန်ပြင်လိုခြင်း ဆိုတာ တွေဖြစ်ပါတယ်။ ရှေးဦးစွာ ဥပဒေရှုထောင့်က တင်ပြပါမယ်။ ယခုဥပဒေမူကြမ်း လေ့လာစိစစ်ရေးပူးပေါင်းကော်မတီရဲ့ အစီရင်ခံစာအရ ၄၅ ဦးကော်မတီဟာ ပြည်ထောင်စုလွှတ်တော်ရုံးရဲ့ အမိန့်ကြော်ငြာစာအမှတ်(၁၅/၂၀၁၉)နဲ့ ပြည်ထောင်စုလွှတ်တော်ဆိုင်ရာ ဥပဒေ ၇-၁၊ နည်းဥပဒေ ၁၀၅(က)နဲ့အညီ ဖွဲ့တာလို့တွေ့ရှိရပါတယ်။ ပုဒ်မ ၁၀၅-က မှာ ဖော်ပြထားတာက လွှတ်တော်မှာ ဖွဲ့စည်းထားတဲ့ ပူးပေါင်းကော်မတီများအပြင် အခြားရေးရာကိစ္စများကို လေ့လာတင်ပြရန်၊ လိုအပ်ပါက အခြားပူးပေါင်းကော်မတီများကို ဖွဲ့စည်းနိုင်တယ်လို့ ပြဋ္ဌာန်းထားတာဖြစ်ပါတယ်။ ဒီပုဒ်မအရ ခွင့်ပြုထားတာက လေ့လာတင်ပြရန်ပဲ ဖြစ်ပါတယ်။ ဥပဒေပြုဖို့၊ ပြင်ဖို့၊ မဲခွဲဖို့၊ ဥပဒေမူကြမ်းပြုစုဖို့ ဘာမှမပါပါဘူး။ ဒါကြောင့် ဥပဒေပြင်ဆင်ရေးကော်မတီဖွဲ့လို့မရကြောင်း အစကတည်းက ကျွန်တော်တို့ တင်ပြဆွေးနွေး ထောက်ပြခဲ့ပါတယ်။ ဒါ့အပြင် ၄၅ ဦးကော်မတီ ဖွဲ့စည်းမိန့် မှာပါတဲ့ ဦးတည်ချက်၊ တာဝန်၊ လုပ်ပိုင်ခွင့်တွေကလည်း ဥပဒေကခွင့်ပြုထားတဲ့ လေ့လာတင်ပြရန်ဆိုတာထက် ကျော်လွန်နေပါတယ်။ ၄၅ ဦးကော်မတီ အတည်မပြုခင် ၁၅-၂-၂၀၁၉ ရက်နေ့က အစည်းအဝေးမှာ ကော်မတီရဲ့ ဦးတည်ချက်၊ တာဝန်နဲ့ လုပ်ပိုင်ခွင့်တွေဟာ ပါတီတစ်ခုရဲ့ သုံးသပ်ယူဆချက်ဖြစ်နေတဲ့အတွက် ပြည်ထောင်စု လွှတ်တော်က ဒီ ၄၅ ဦးကိုဖွဲ့ပြီး ဒီတာဝန်တွေကို ပေးလိုက်မယ်ဆိုရင် ပါတီတစ်ခုရဲ့ အလိုကျ ပြည်ထောင်စု လွှတ်တော်က ဆောင်ရွက်တာမျိုးဖြစ်နေပြီး ဒီ ၄၅ ဦးမှာပါတဲ့ ပါတီအစုအဖွဲ့အသီးသီးကလည်း ကြံရာပါတွေ အဖြစ် သမိုင်းမှတ်တမ်းဝင်သွားနိုင်ပါတယ်။ ဒါကြောင့် ဥပဒေပြုမဏ္ဍိုင်မယိုင်အောင် ပြည်ထောင်စုလွှတ်တော် ကပဲ ထိန်းကျောင်းတည့်မတ် ဆောင်ရွက်ဖို့လိုအပ်ကြောင်း အကြံပြုခဲ့တာ နာယကကြီးအသိပါခင်ဗျာ။ တကယ်တော့ ဖွဲ့စည်းပုံအခြေခံဥပဒေဟာ အလွယ်နဲ့ပြင်သင့်တဲ့ ဥပဒေမဟုတ်ပါဘူး။ ဒါကြောင့် ပြဋ္ဌာန်းထားတဲ့ ဥပဒေနဲ့အညီပြင်ဆင်ဖို့အတွက် တပ်မတော်၊ တိုင်းရင်းသားပါတီအချို့နဲ့ ကျွန်တော်တို့ တိုင်ပင်ပြီးတော့ ဖွဲ့စည်းပုံအခြေခံဥပဒေပုဒ်မ ၂၆၁ ကို ကိုယ်စားလှယ် ၁၄၃ ယောက်က လက်မှတ်ထိုးပြီး တင်ခဲ့တာပါ။ ဒါကိုဥပဒေနဲ့အညီ ဆက်လက်ဆောင်ရွက်ရမှာပါ။ ဒီလိုမဟုတ်ဘဲနဲ့ ၄၅ ယောက် ကော်မတီမှာ ထည့်သွင်းဆောင်ရွက်မယ်ဆိုရင်တော့ ဥပဒေနဲ့မညီတဲ့အတွက် ကန့်ကွက်ပါတယ်။ နောက်အဓိကအချက်ကတော့ ကော်မတီရဲ့ သဘောထားမှတ်ချက် အပိုဒ် ၁၂ မှာ ပုဒ်မတစ်ခုချင်း ပြင်ဆင်ရန်မသင့်တဲ့အတွက် ဥပဒေတစ်ခုလုံးပြင်ဖို့လုပ်နေတဲ့ ၄၅ ဦး ကော်မတီမှာထည့်သွင်းရန်လို့ မှတ်ချက် ပြုထားတာတွေ့ရပါတယ်။ အခြေခံဥပဒေရဲ့ ပြင်ဆင်ခြင်း အခန်း ၁၂ ပုဒ်မ ၄၃၃ မှာက ဤဖွဲ့စည်းပုံအခြေခံ ဥပဒေပါ ပြဋ္ဌာန်းချက်တစ်ရပ်ရပ်ကိုလိုအပ်လို့ ပြင်ဆင်လိုပါက အောက်ပါအတိုင်း ဆောင်ရွက်ရမယ်လို့ပါပါတယ်။ ဥပဒေ တစ်ရပ်ရပ်ကိုပြင်ဖို့ပါ တစ်အုပ်လုံး တစ်ပြိုင်တည်း ပြင်ဖို့မဟုတ်ကြောင်း သတိပြုစေလိုပါတယ်။ နာယကကြီးခင်ဗျာ။ ကျွန်တော်တို့က ယခုလိုတိုင်းရင်းသားများရဲ့ အခွင့်အရေးကို ပေးနိုင်ဖို့ ပုဒ်မ ၂၆၁ ကို ပြင်ဆင်တာနဲ့ပတ်သက်ပြီး ပူးပေါင်းကော်မတီဖွဲ့ ပေးတဲ့အခါမှာလည်း အမိန့်အမှတ်(၁၄/၂၀၁၉)မှာ ဖော်ပြထားတာက ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်တဲ့ ဥပဒေမူကြမ်း လေ့လာစိစစ်ရေး ကော်မတီလို့ တွေ့ရပါတယ်။ ဒီကော်မတီကို နည်းဥပဒေပုဒ်မ ၁၃၅ အရဖွဲ့တာပါလို့ အမိန့်စာမှာ ပါပါတယ်။ ပုဒ်မ ၁၃၅ မှာပြဋ္ဌာန်းတာက ပြည်သူ့လွှတ်တော်နဲ့ အမျိုးသားလွှတ်တော် ဥပဒေကြမ်းကော်မတီ ၂ ရပ် ပေါင်းထားတဲ့ ဥပဒေကြမ်းပူးပေါင်းကော်မတီသာ ဖွဲ့ ရမှာပါ။ လေ့လာစိစစ်ရေးပူးပေါင်းကော်မတီ မဟုတ်ရပါဘူး။ ကော်မတီက ဥပဒေမူကြမ်းကို အသေးစိတ်လေ့လာပြီး ဥပဒေအတိုင်း ဆက်လက်ဆောင်ရွက် ရမှာပါ။ ဖွဲ့စည်းပုံအခြေခံဥပဒေ ၁၀၂ မှာလည်း ဒီတိုင်းပဲ ပြဋ္ဌာန်းထားပါတယ်။ ဒါ့အပြင် ပူးပေါင်းကော်မတီများ ဖွဲ့စည်းတဲ့အခါမှာ လွှတ်တော်ရဲ့ နည်းဥပဒေပုဒ်မ ၉၆ မှာ ပြဋ္ဌာန်းထားတာက အမျိုးသားနဲ့ ပြည်သူ့ဥပဒေကြမ်းကော်မတီ နှစ်ခုပေါင်းပြီး ဥပဒေကြမ်းပူးပေါင်း ကော်မတီဖွဲ့မယ်။ ဥက္ကဋ္ဌကို ဒုတိယနာယကက ဆောင်ရွက်ရမယ်လို့ ပါပါတယ်။ အခုတော့ ပူးပေါင်း ကော်မတီကို လေ့လာစိစစ်ရေးပူးပေါင်းကော်မတီလို့ ခေါ်ပြီးတော့ ဥက္ကဋ္ဌနဲ့ ဒု-ဥက္ကဋ္ဌကို မူလဥပဒေကြမ်း ကော်မတီများရဲ့ ဥက္ကဋ္ဌများနဲ့ပဲခန့်ထားပါတယ်။ ဥပဒေအရမဖွဲ့သင့်တဲ့ ၄၅ ဦးကော်မတီမှာတော့ ဒုတိယ နာယကက ဥက္ကဋ္ဌ လုပ်ပြီးတော့ ဥပဒေနဲ့အညီလုပ်ရမယ့် ၃၀ ဦးကော်မတီမှာတော့ ပုဒ်မ ၉၆ အရ မလုပ်တာဘာကြောင့်လဲ။ ဒါဟာ ပုဒ်မ ၂၆၁ တင်လာကတည်းက ဥပဒေနဲ့အညီ ဆက်လက်ဆောင်ရွက်ခွင့် မပေးလိုတဲ့ တင်ဦးကြံရွယ်ချက်နဲ့ ကော်မတီရဲ့ အမည်ကိုလည်း လိုအပ်သလိုသတ်မှတ်၊ ဥက္ကဋ္ဌကိုလည်း လိုအပ်သလိုခန့်ထားတာလားလို့ မေးခွန်းထုတ်စရာပါ။ ကျွန်တော်လည်း မမေးတော့ပါဘူး။ နောက်တစ်ချက်ကတော့ ဖွဲ့စည်းပုံအခြေခံဥပဒေသည် နိုင်ငံတစ်နိုင်ငံရဲ့ အဓိက ပင်မရေသောက်မြစ် ဥပဒေတစ်ရပ်ဖြစ်လို့ ပြင်ဆင်တဲ့အခါမှာ ဆန္ဒစွဲ၊ ဘယစွဲ၊ ဒေါသစွဲ၊ မောဟစွဲနဲ့ ဖွဲ့စည်းပုံအခြေခံဥပဒေကို ဖျက်ဆီးမပစ်ရအောင် ဥပဒေပြဋ္ဌာန်းပြီးတော့ ပြင်ဆင်ခိုင်းတာပါ။ အစီရင်ခံစာ စာပိုဒ် ၃ မှာ ၄၅ ဦး ကော်မတီသည် နိဒါန်း၊ ပုဒ်မ ၁ မှ ၄၅ရ အထိနှင့် ဇယား ၁ မှ ၅ အထိ ပါရှိချက်တွေကို အားလုံးသုံးသပ် ပြင်ဆင်မယ်လို့ပါရှိတာကြောင့် ပင်မရေသောက်မြစ်ကိုတူးပြီး အပင်ကိုသတ်ပစ်မှာလားလို့ စိုးရိမ်မိပါတယ်။ နာယကကြီးခင်ဗျာ။ ဖွဲ့စည်းပုံအခြေခံဥပဒေပုဒ်မ ၃၈၄ မှာ နိုင်ငံသားတိုင်းသည် ဤဖွဲ့စည်းပုံ အခြေခံဥပဒေပါ ပြဋ္ဌာန်းချက်များကို လိုက်နာစောင့်ထိန်းရန် တာဝန်ရှိသည်လို့ ဖော်ပြထားပါတယ်။ ဒီပြဋ္ဌာန်းချက်ကို သတိပြုလိုက်နာဖို့ ကျွန်တော် လေးစားစွာ တင်ပြလိုပါတယ်။ နိဂုံးချုပ်အားဖြင့် လက်ရှိဆောင်ရွက်ချက်တွေဟာ ဥပဒေနဲ့မညီကြောင်း ကျွန်တော်တို့ တင်ပြပြီး ဖြစ်ပါတယ်။ ဒါကြောင့်မို့လို့ ပြည်ထောင်စုလွှတ်တော်အနေနဲ့ ဥပဒေပြုရေးမဏ္ဍိုင်ရဲ့ ဂုဏ်သိက္ခာကို ထိန်းသိမ်းနိုင်ဖို့အတွက် ကျွန်တော် အကြံပြု တင်ပြလိုတာကတော့ နံပါတ်(၁) အရေးကြီးအဆိုမဟုတ်တဲ့ ဦးအောင်ကြည်ညွန့်ရဲ့ အရေးကြီးအဆို အတည်ပြုခဲ့ခြင်းကို ပြန်လည်ရုပ်သိမ်းပြီးတော့ ဥပဒေနဲ့မညီတဲ့ ၄၅ ဦးကော်မတီကို ဖျက်သိမ်းပေးရန်၊ (ယခင်တုန်းကလည်း ပထမအကြိမ်လွှတ်တော်မှာ ဒီလိုအစဉ်အလာ တွေဆောင်ရွက်ခဲ့တာ ရှိပါတယ်။ ) ဒီမှာ စာအုပ်ထုတ်ပြန်ထားတာ ရှိပါတယ်။ နံပါတ်(၂) ကိုယ်စားလှယ် ၁၄၃ ယောက်က ဥပဒေနဲ့အညီတင်ထားတဲ့ ပြင်ဆင်ရန် ပုဒ်မ ၂၆၁ ပြင်ဆင်ရန်အတွက်ကို ဥပဒေ၊ နည်းပဒေ များအတိုင်း ဆက်လက်ဆောင်ရွက်ပေးပါ။ နံပါတ်(၃) ဖွဲ့စည်းပုံအခြေခံဥပဒေကို ပြက်ရယ်ပြုသလို နိဒါန်းကစပြီး ပြင်ဆင်မယ်လို့ ကြွေးကြော်နေခြင်းဟာ ဖျက်ဆီးရေးကို ဦးတည်နေတာဖြစ်တဲ့အတွက် ဖွဲ့စည်းပုံအခြေခံဥပဒေပုဒ်မ ၃၈၄ ဖောက်ဖျက်ရာမရောက်အောင် းဆီးပေးရန်နှင့် ဖွဲ့စည်းပုံ အခြေခံဥပဒေပြင်ဆင်ရေးမှသည် ဖျက်ဆီးရေးကိုဦးတည်နေတဲ့ လူထုလှုံ့ဆော်မှုများကို ထိန်းသိမ်းပေးရန် အစိုးရသို့ ထိန်းကျောင်းပေးဖို့နဲ့ ဥပဒေနဲ့မညီတဲ့ လုပ်ရပ်များကိုရပ်တန့်ပြီး ဥပဒေနဲ့အညီ လုပ်ဆောင်ပေးရန် တိုက်တွန်းရင်း နိဂုံးချုပ်အပ်ပါတယ်ခင်ဗျာ။</speech>
<speech type="speaker">ဗိုလ်မှူးကျော်မင်းဟန် တပ်မတော်သား ပြည်သူ့လွှတ်တော်ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဗိုလ်မှူးကျော်မင်းဟန်(တပ်မတော်သား ပြည်သူ့လွှတ်တော်ကိုယ်စားလှယ်)</mp>အားလုံးမင်္ဂလာပါ။ ကျွန်တော်ကတော့ ဗိုလ်မှူးကျော်မင်းဟန် ဖြစ်ပါတယ်။ ဦးသိန်းထွန်း ကျောင်းကုန်းမဲဆန္ဒနယ်က ဖွဲ့စည်းပုံ အခြေခံဥပဒေနှင့်အညီ တင်ပြခဲ့တဲ့ ဥပဒေမူကြမ်းအပေါ် ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင် သည့် ဥပဒေမူကြမ်းလေ့လာစိစစ်ရေး ပူးပေါင်းကော်မတီရဲ့ အစီရင်ခံစာကို ဆွေးနွေးသွားမှာ ဖြစ်ပါတယ်။ Power Point romosowfupi နာယကကြီးခင်ဗျား။ ဤဥပဒေကြမ်းကို ဆက်လက်ဆောင်ရွက်မှာက ဖွဲ့စည်းပုံအခြေခံဥပဒေ (၂၀၀၈ ခုနှစ်) အခန်း ၁၂ ပါ ပြဋ္ဌာန်းချက်များ၊ ပြည်ထောင်စုလွှတ်တော်ဆိုင်ရာ ဥပဒေအခန်း ၁၁ ပါ ပြဋ္ဌာန်း ချက်များနှင့် ပြည်ထောင်စုလွှတ်တော်ဆိုင်ရာ နည်းဥပဒေ အခန်း ၁၈ နည်းဥပဒေ ၁၃၃၊ ၁၃၄၊ ၁၃၅၊ ၁၃၆၊ ၁၃၇၊ ၁၃၈၊ ၁၃၉၊ ၁၄၂ နဲ့ ၁၄၃ တို့ပါ ပြဋ္ဌာန်းချက်များအတိုင်း ဆောင်ရွက်ရမယ်ဆိုတာကို ပြည်ထောင်စု လွှတ်တော်ကိုယ်စားလှယ်များ သိရှိနားလည်ပြီး ဖြစ်ပါတယ်။ ဖွဲ့စည်းပုံအခြေခံဥပဒေမှာ ပြင်ရမယ့်အချက်တွေကို ပြင်သင့်၊ ပြင်ထိုက်တဲ့ပြင်ကြမယ်ဆိုရင် အားလုံးက သဘောတူမယ်။ ပြင်ဆင်ရမယ့်နည်းလမ်း၊ လမ်းကြောင်း၊ ဥပဒေတွေလည်း ရှိပြီးသား ဖြစ်ပါတယ်။ ပထမအကြိမ် လွှတ်တော်သက်တမ်းမှာလည်း (၁)ကြိမ် ပြင်ဆင်ပြီးဖြစ်ပါတယ်။ အခုပြင်ဆင်ရန် တင်ပြထားတဲ့ ဥပဒေမူကြမ်းကိုလည်း အခန်း(၁၂)ပါ ပြဋ္ဌာန်းချက်များအတိုင်း ပြင်သွားရမှာပါ။ အစီရင် ခံစာမှာ ပြည်ထောင်စုလွှတ်တော်ဆိုင်ရာ နည်းဥပဒေ ၁၃၆ နှင့်အညီ ဥပဒေမူကြမ်း စိစစ်ချက်ဇယား ဝေငှ ခြင်းလည်းမရှိပါဘူး။ အစီရင်ခံစာ စာပိုဒ်(၁၂) ကော်မတီရဲ့ သဘောထားမှတ်ချက်ပါဖွဲ့စည်းပုံအခြေခံဥပဒေကို ဒုတိယ အကြိမ်ပြင်ဆင်တဲ့ ဥပဒေမူကြမ်းဟာ ပုဒ်မ ၂၆၁ တစ်ခုတည်းကိုသာ သီးခြားပြင်ဆင်ရန် တင်ပြလာခြင်း ဖြစ်ပြီး သီးခြားတင်သွင်းပြင်ဆင်ရန် သင့်မြတ်မှုမရှိခြင်းကြောင့် ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေ (၂၀၀၈ ခုနှစ်) ပြင်ဆင်ရေးပူးပေါင်းကော်မတီရဲ့ လုပ်ငန်းစဉ်များမှာ တစ်ပါတည်း ထည့်သွင်းပြဋ္ဌာန်းသင့်ကြောင်း မှတ်ချက်ပြုထားတာကို ကန့်ကွက်ပါတယ်။ ဒီမှတ်ချက်က ဖွဲ့စည်းပုံပြင်ဆင်ရေး ကို ၄၅ ဦး အဖွဲ့ ကိုပဲတင်၊ သူတို့ကပဲလုပ်မယ်၊ ဒါမှမဟုတ် ဖွဲ့စည်းပုံပြင်ဆင်ရေးကို လူပုဂ္ဂိုလ်၊ ပါတီအဖွဲ့ အစည်းတွေက တင်စရာမလို၊ ၄၅ ဦး အဖွဲ့ကပဲ လုပ်သွားမယ်။ ဒီအဖွဲ့ကပဲ လွှမ်းမိုးချုပ်ကိုင်ထားမယ်ဆိုတဲ့ သဘောသက်ရောက်နေတာ တွေ့ရပါတယ်။ ဒီလိုသဘောဆို ဒီမိုကရေစီစံနှုန်းတွေနဲ့ လုံးဝကိုက်ညီမှုမရှိပါဘူး။ ပြည်ထောင်စုလွှတ်တော်ဆိုင်ရာ နည်းဥပဒေ ၁၃၈ နှင့်အညီ ဆွေးနွေးပြီး နည်းဥပဒေ ၁၃၉ နှင့်အညီ လွှတ်တော်ရဲ့ အဆုံးအဖြတ်ကို ရယူရမှာဖြစ်ပါတယ်။ တင်ပြပါပြင်ဆင်တဲ့ ဥပဒေမူကြမ်း ပုဒ်မ ၂၆၁ မှာ ပုဒ်မခွဲ(ခ) ပုဒ်မခွဲငယ်(၁)၊ ပုဒ်မခွဲငယ်(၂)၊ ပုဒ်မခွဲ(ဂ)၊ ပုဒ်မခွဲ(ဃ)၊ ပုဒ်မခွဲ(င)တို့ကို အစားထိုးပြင်ဆင်တာကို တွေ့ရမှာဖြစ်ပါတယ်။ ဤဥပဒေကြမ်းပါ ပြင်ဆင်ချက် များကို လေ့လာကြည့်တဲ့အခါမှာ ပုဒ်မခွဲ(ခ)မှာ သက်ဆိုင်ရာတိုင်းဒေသကြီး သို့မဟုတ် ပြည်နယ်လွှတ်တော် သည် သက်ဆိုင်ရာ တိုင်းဒေသကြီး သို့မဟုတ် ပြည်နယ်ဝန်ကြီးချုပ်အဖြစ် ရွေးချယ်တာဝန်ပေးအပ် နိုင်ရန်၊ ပုဒ်မခွဲငယ်(၁)မှာ သက်ဆိုင်ရာတိုင်းဒေသကြီး သို့မဟုတ် ပြည်နယ်လွှတ်တော် ကိုယ်စားလှယ် များထဲမှ သတ်မှတ်ထားတဲ့ အရည်အချင်းများနှင့်ပြည့်စုံသော သင့်လျော်သည့် လွှတ်တော်ကိုယ်စားလှယ် တစ်ဦးအား ဆန္ဒမဲဖြင့် ရွေးချယ်ရမည်။ ပုဒ်မခွဲငယ်(၂)မှာ ဆန္ဒမဲဖြင့်ရွေးချယ်ထားသည့် ကိုယ်စားလှယ်၏ အမည်စာရင်းကို နိုင်ငံတော်သမ္မတထံ ပေးပို့ရမည်။ ပုဒ်မခွဲ(ဂ)မှာ နိုင်ငံတော်သမ္မတသည် တိုင်းဒေသကြီး သို့မဟုတ် ပြည်နယ်လွှတ်တော်က ဆန္ဒမဲဖြင့် ရွေးချယ်ထားသည့် လွှတ်တော်ကိုယ်စားလှယ်အား သက်ဆိုင်ရာ တိုင်းဒေသကြီး သို့မဟုတ် ပြည်နယ်ဝန်ကြီးချုပ်အဖြစ် ခန့်အပ်တာဝန်ပေးရမည်။ ပုဒ်မခွဲ(ဃ)မှာ တိုင်းဒေသကြီး သို့မဟုတ် ပြည်နယ်လွှတ်တော်က ဆန္ဒမဲဖြင့် ရွေးချယ်ထားသော ပုဂ္ဂိုလ်သည် တိုင်းဒေသကြီး သို့မဟုတ် ပြည်နယ်ဝန်ကြီးချုပ်၏ အရည်အချင်းများနှင့် ပြည့်စုံမှုမရှိကြောင်း ခိုင်လုံသည့်အချက်ပေါ်ပေါက်ပါက နိုင်ငံတော်သမ္မတသည် တိုင်းဒေသကြီး သို့မဟုတ် ပြည်နယ်ဝန်ကြီးချုပ် အဖြစ် ခန့်အပ်တာဝန်ပေးအပ်ရန် ငြင်းပယ်ခွင့်ရှိစေရမည်။ ပုဒ်မခွဲ(င)မှာ တိုင်းဒေသကြီး သို့မဟုတ် ပြည်နယ်လွှတ်တော်သည် နိုင်ငံတော်သမ္မတ၏ သဘောတူညီ ချက်မရရှိသည့် ပုဂ္ဂိုလ်အစား တိုင်းဒေသကြီး သို့မဟုတ် ပြည်နယ်ဝန်ကြီးချုပ် အမည်စာရင်းအသစ်ကို နိုင်ငံတော်သမ္မတထံ ထပ်မံတင်သွင်းခွင့်ရှိသည်ဟု ပြင်ဆင်ရန်တင်ပြထားခြင်းဟာ တိုင်းရင်းသားညီအစ်ကို မောင်နှမတွေ အထူးလိုလားတောင့်တနေတဲ့ ဒီမိုကရေစီဖက်ဒရယ်စနစ်ကို အခြေခံတဲ့ ပြည်ထောင်စုစနစ် ဖော်ဆောင်ကျင့်သုံးနိုင်ရေး မိမိတိုင်းဒေသကြီး သို့မဟုတ် ပြည်နယ်ဝန်ကြီးချုပ်ကို နိုင်ငံတော်သမ္မတမှ ခန့်အပ်တာဝန်ပေးမှုအစား သက်ဆိုင်ရာတိုင်းဒေသကြီး သို့မဟုတ် ပြည်နယ်လွှတ်တော်များမှ ဒီမိုကရေစီ နည်းလမ်းအရ လွှတ်တော်ကိုယ်စားလှယ်များရဲ့ ဆန္ဒမဲဖြင့် ရွေးချယ်ခန့်အပ်ခြင်းဟာ ပြင်ဆင်သင့်တဲ့ ု့ ပြင်ရမှာဖြစ်တဲ့အတွက် မှန်ကန်လို့ ထောက်ခံအပ်ပါတယ်။ ပြည်ထောင်စုအစိုးရနှင့် တိုင်းဒေသကြီး သို့မဟုတ် ပြည်နယ်အစိုးရတို့အကြား ဗဟိုချုပ်ကိုင်မှုလျော့ပါးရေး၊ အာဏာသုံးရပ်ခွဲဝေမှုညီမျှရေး၊ ကိုယ်ပိုင် ခန့်အပ်ခွင့်၊ ငြင်းပယ်ခွင့်၊ ထပ်မံတင်သွင်းခွင့်တွေဟာလည်း မှန်ကန်တဲ့အတွက် ထောက်ခံအပ်ပါတယ်။ ထို့အပြင် ဤဥပဒေကြမ်းဟာ ထာဝရငြိမ်းချမ်းရေးအတွက် ညှိနှိုင်းဆွေးနွေးရန်နှင့် လက်နက်ကိုင်လမ်းစဉ်ကို စွန့်လွှတ်ပြီး နိုင်ငံရေးနည်းလမ်းအတိုင်း ဝင်ရောက်နိုင်ရေး၊ အမှောင်မှအလင်းသို့ ဆောင်နိုင်ရေး၊ ဒီမို ကရေစီနှင့် ဖက်ဒရယ်စနစ်ကိုအခြေခံတဲ့ ပြည်ထောင်စုစနစ်ပေါ်ထွန်းရေးဖြစ်လို့ ထောက်ခံအပ်ပါတယ်။ နိုင်ငံတစ်နိုင်ငံရဲ့ ဖွဲ့စည်းပုံအခြေခံဥပဒေကို မိမိနိုင်ငံ လူမျိုး၊ ဓလေ့၊ စရိုက်၊ သဘောသဘာဝ၊ ပထဝီနိုင်ငံရေး၊ သမိုင်းကြောင်းများ၊ ခေတ်စနစ်များနှင့်အညီ တိတိကျကျ ခိုင်ခိုင်မာမာ ရေးဆွဲပြဋ္ဌာန်း ကြပါတယ်။ ထင်ရာမြင်ရာလိုရာဆွဲပြီး ရေးဆွဲပြဋ္ဌာန်းခြင်းမျိုး မဟုတ်ပါဘူး။ ခေတ်စနစ်အရ ပြင်သင့် ပြင်ထိုက်တဲ့ပြင်နိုင်ရန်လည်း ဖွဲ့စည်းပုံအခြေခံဥပဒေမှာ ပြဋ္ဌာန်းထားရပါတယ်။ တစ်နိုင်ငံလုံး ပစ်ခတ်တိုက်ခိုက်မှုရပ်စဲရေး သဘောတူစာချုပ်(NCA) ချုပ်ဆိုခြင်း (၃)နှစ်ပြည့် နှစ်ပတ်လည်နေ့တွင် ပြုလုပ်တဲ့ သီးသန့်အစည်းအဝေးမှာ တပ်မတော်ကာကွယ်ရေးဦးစီးချုပ် ပြောကြားတဲ့ အမှာစကားအနက်မှ ကောက်နုတ်တင်ပြရလျှင် “တိုင်းရင်းသားတွေရဲ့ ဆန္ဒသဘောထားအရ တိုင်းဒေသကြီး၊ ပြည်နယ်လွှတ်တော်တွေမှာ မဲအများစုရရှိတဲ့ လွှတ်တော်ကိုယ်စားလှယ်တွေရဲ့ မဲနဲ့ပဲ တိုင်းဒေသကြီး၊ ပြည်နယ်ဝန်ကြီးချုပ်တွေကို ရွေးကောက်တင်မြှောက်ခွင့်ဟာလည်း ထည့်သွင်းစဉ်းစားရမည့် ကိစ္စတစ်ရပ် ဖြစ်ကြောင်း” ပြောကြားထားပါတယ်။ အထက်ပါအကြောင်းအရာ အချက်အလက်များအရ ဖွဲ့စည်းပုံအခြေခံဥပဒေ (၂၀၀၈ ခုနှစ်)ဟာ ပြင်ဆင်ရန်ခက်ခဲတဲ့ ဖွဲ့စည်းပုံအခြေခံဥပဒေ အမျိုးအစားတွင်ပါဝင်သော်လည်း တိုင်းရင်းသား ညီအစ်ကို မောင်နှမများ၏ လိုအင်ဆန္ဒ၊ ပြည်ထောင်စုလွှတ်တော် ကိုယ်စားလှယ်များ၏ လိုအင်ဆန္ဒများဖြစ်သော ထာဝရငြိမ်းချမ်းရေး၊ တန်းတူညီမျှမှုရှိရေး၊ ကိုယ်ပိုင်ပြဋ္ဌာန်းခွင့်ရရှိရေး၊ ဗဟိုချုပ်ကိုင်မှုစနစ် လျော့ပါးရေး၊ ဒီမိုကရေစီနဲ့ ဖက်ဒရယ်စနစ်ကိုအခြေခံတဲ့ ပြည်ထောင်စုစနစ် ကျင့်သုံးခွင့်ရရှိရေး၊ တရားမျှတခြင်း၊ လွတ်လပ်ခြင်း၊ ညီမျှခြင်းတည်းဟူသော လောကပါလတရားများ ထွန်းကားရရှိရေးတို့အတွက် အများဆန္ဒအတိုင်း ဒီမိုကရေစီ နည်းလမ်းကျကျ ဥပဒေ၊ လုပ်ထုံးလုပ်နည်းများနှင့်အညီ ပြင်ဆင်ရန်တင်သွင်းတဲ့ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်သည့် ဥပဒေမူကြမ်းပါ ပုဒ်မ ၂၆၁ ပြင်ဆင်ရေးကို ဖွဲ့စည်းပုံအခြေခံဥပဒေပြင်ဆင်ခြင်း ပြဋ္ဌာန်းချက်ပါ ဥပဒေ၊ နည်းဥပဒေများအတိုင်း လိုက်နာအတည်ပြု ဆောင်ရွက်နိုင်ပါရန်ပြောကြားရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးဘရှိန် ကျောက်ဖြူမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="366">ဦးဘရှိန်(ကျောက်ဖြူမဲဆန္ဒနယ်၊ ရခိုင်ပြည်နယ်)</mp>အားလုံးမင်္ဂလာပါခင်ဗျာ။ ကျွန်တော် ကတော့ ရခိုင်ပြည်နယ်၊ ကျောက်ဖြူမြို့နယ်က ပြည်သူ့လွှတ်တော်ကိုယ်စားလှယ် ဦးဘရှိန်ဖြစ်ပါတယ်။ လေးစားအပ်တဲ့ ပြည်ထောင်စုလွှတ်တော် နာယကကြီးခင်ဗျာ။ ဥပဒေကြမ်းပူးပေါင်းကော်မတီရဲ့ အစီရင်ခံစာအပေါ်မှာ ဆွေးနွေးပါ့မယ်။ လွှတ်တော်ကိုယ်စားလှယ် ၁၄၃ ဦးက တင်သွင်းထားတဲ့ ဖွဲ့စည်းပုံ အခြေခံဥပဒေ ၂၀၀၈ ပြင်ဆင်ရေးဥပဒေမူကြမ်းကို စိစစ်ဖို့အတွက် လွှတ်တော်နှစ်ရပ်က ဥပဒေကြမ်းကော်မတီ အဖွဲ့ဝင်တွေကို ပူးပေါင်းပြီးတော့ ဖွဲ့စည်းတဲ့ လူ ၃၀ ထဲမှာ ကျွန်တော်လည်းအပါအဝင် ဖြစ်ပါတယ်။ အဲ့ဒီပူးပေါင်းကော်မတီဝင် ၃၀ အနက်က လွှတ်တော်သို့တင်သွင်းထားတဲ့ ဥပဒေကြမ်းကို ဖွဲ့စည်းပုံအခြေခံ ဥပဒေ၊ လွှတ်တော်ဆိုင်ရာဥပဒေ၊ နည်းဥပဒေတွေနဲ့အညီဆက်လက်ဆောင်ရွက်ဖို့ တင်ပြတဲ့ ကိုယ်စားလှယ် ၅ ဦးထဲမှာလည်း ကျွန်တော်ပါဝင်ပါတယ်။ ကျန်တဲ့လူ ၂၅ ဦးကတော့ ဖွဲ့စည်းပုံအခြေခံဥပဒေ ၂၀၀၈ ကို ပြင်ဆင်ဖို့အတွက် လွှတ်တော်ကဖွဲ့စည်းပေးထားတဲ့ ၄၅ ဦးပါကော်မတီက ဥပဒေကြမ်းတင်သွင်းလာတဲ့ အခါမှ အခုဥပဒေကြမ်းကို အဲဒီတင်သွင်းလာမယ့် ဥပဒေကြမ်းနဲ့တစ်ပါတည်း ဆောင်ရွက်သင့်တယ်လို့ တင်ပြခဲ့ကြသူတွေ ဖြစ်ပါတယ်။ ကော်မတီရဲ့ အစီရင်ခံစာကို လွှတ်တော်ကိုယ်စားလှယ်များအားလုံး လက်ခံရရှိထားကြပြီး ဖြစ်ပါတယ်။ နာယကကြီးခင်ဗျာ။ ပြဿနာကရှင်းရှင်းလေးပါ။ ပထမနေ့က လွှတ်တော်ကိုယ်စားလှယ် တပ်မတော်သားအမျိုးသားလွှတ်တော်ကိုယ်စားလှယ် ဒုတိယဗိုလ်မှူးကြီး တင်ထွန်းအောင် ဆွေးနွေးသွားတဲ့ အထဲမှာ ဒီဥပဒေကြမ်းကို ဥပဒေကြမ်းပူးပေါင်းကော်မတီက စိစစ်ထားတဲ့ဇယားတွေနဲ့တကွ လွှတ်တော်ကို အစီရင်ခံတင်ပြရမှာဖြစ်ပါတယ်လို့ တင်ပြခဲ့တယ်။ အဲ့ဒီဟာက သိပ်မှန်ပါတယ်။ အဲဒီ ဇယားပါ စိစစ်ချက် တွေကို လွှတ်တော်ကိုယ်စားလှယ်များက ဆွေးနွေးစိစစ်ပြီး ဆုံးဖြတ်ရမှာ ဖြစ်ပါတယ်။ ဒါဥပဒေပြဋ္ဌာန်းချက် ဖြစ်ပါတယ်။ နာယကကြီးခင်ဗျာ။ ကျွန်တော်တို့နိုင်ငံရဲ့ လက်ရှိကာလ စစ်အုပ်ချုပ်ရေးက ပါတီစုံဒီမိုကရေစီ စနစ်ကိုသွားနေတဲ့ ကာလဖြစ်ပါတယ်။ အရပ်ဖက်၊ စစ်ဖက်ဆက်ဆံရေး ကောင်းမွန်အောင် အထူးအလေး ထားပြီးတော့ သတိထားပြီးတော့ ကြိုးစားနေရတဲ့ည်း ဖြစ်ပါတယ်။ ဒါကိုလည်း ကျွန်တော်တို့ လွှတ်တော်ကိုယ်စားလှယ်အားလုံးအသိပဲ ဖြစ်ပါတယ်။ တစ်ဖက်ကတင်ပြချက်ကို အပြုသဘောနဲ့ချဉ်းကပ်ဖို့ လိုအပ်တဲ့အပြင် စိတ်ရှည်သည်းခံနိုင်ကြရမှာ ဖြစ်ပါတယ်။ ဦးသိန်းထွန်းတို့ လွှတ်တော်ကိုယ်စားလှယ်တွေ တင်သွင်းထားတဲ့ဥပဒေကြမ်းဟာ အုပ်ချုပ်ရေးကဏ္ဍမှာ ဗဟိုဦးစီးစနစ်ကို ဖြေလျှော့ဖို့ ဆောင်ရွက်ချက် တစ်ရပ်ဖြစ်တယ်လို့ မြင်ပါတယ်။ နာယကကြီးခင်ဗျာ။ “ဥပဒေပြင်ဆင်တယ်ဆိုတာ ပြင်ဆင်ခွင့်တင်သွင်းသူတို့ရဲ့ ဆန္ဒနဲ့အညီ ရွေးချယ်ဆောင်ရွက်ကြတာ ဖြစ်ပါတယ်။ ” နောက်တစ်ခေါက်ပြန်တင်ပြပါ့မယ်။ “ဥပဒေပြင်ဆင်တယ် ဆိုတာ ပြင်ဆင်ခွင့်တင်သွင်းသူတို့ရဲ့ ဆန္ဒနဲ့အညီ ရွေးချယ်ဆောင်ရွက်ကြတာ ဖြစ်ပါတယ်။ ” ကျွန်တော်တို့ နိုင်ငံမှာ ဗဟိုဦးစီးစနစ် လွန်ကဲတဲ့အတွက်ကြောင့် တိုင်းရင်းသားဒေသတွေမှာ တိုင်းရင်းသားတွေအချင်းချင်း အငြင်းပွားမှုတွေဖြစ်လာခဲ့ကြတာ နှစ်ပေါင်းများစွာကြာပါပြီ။ တိုင်းရင်းသားများရဲ့ အခွင့်အရေးတွေ ဆုံးရှုံးနစ်နာနေကြတာကြောင့် တိုင်းရင်းသားဒေသတွေမှာ ဒီနေ့အထိ လက်နက်ကိုင်ပဋိပက္ခတွေ ပြင်းပြင်း ထန်ထန် ရင်ဆိုနေကြရပါတယ်။ ကျွန်တော်တို့က ဒီမိုကရေစီစနစ်နဲ့ ဖက်ဒရယ်ပြည်ထောင်စုကို တည်ဆောက်မယ်လို့ ကြိုးစားနေကြပါတယ်။ လက်ရှိကာလမှာ ကျွန်တော်တို့က ဖက်ဒရယ်ပြည်ထောင်စု တည်ဆောက်နေကြတယ်ဆိုပေမယ့် တိုင်းရင်းသားတွေရဲ့ အခွင့်အရေးတွေဟာ Unitary နိုင်ငံ တစ်ပြည် ထောင်စနစ်ကိုကျင့်သုံးတဲ့ ဒီမိုကရေစီ အိန္ဒိယနိုင်ငံက တိုင်းရင်းသားတွေလောက်တောင်မှ အခွင့်အရေး တွေမရကြပါဘူး။ ဒီလိုအခါမျိုးမှာ အုပ်ချုပ်ရေးကဏ္ဍကစပြီး ဗဟိုချုပ်ကိုင်မှုကိုဖြေလျော့ဖို့ ကြိုးစားကြတဲ့ ဦးသိန်းထွန်းတို့ လွှတ်တော်ကိုယ်စားလှယ် ၁၄၃ ဦးတို့က နိုင်ငံတော်ဖွဲ့စည်းပုံအခြေခံဥပဒေ ပုဒ်မ ၂၆၁ ပါပြဋ္ဌာန်းချက်များကို ပြင်ဆင်ဖို့တင်ပြလာကြတာကို ကျွန်တော်တို့အနေနဲ့ သီးခြားဥပဒေကြမ်းတစ်ရပ် တင်သွင်းလာခြင်းလို့ အသိအမှတ်ပြုကြရမှာ ဖြစ်ပါတယ်။ ဥပဒေကြမ်းကို ပြဋ္ဌာန်းထားတဲ့ဥပဒေ၊ နည်းဥပဒေတွေနဲ့အညီ ဒီဥပဒေကြမ်းစိစစ်ဖို့အတွက် ဖွဲ့စည်းပေးထားတဲ့ ပူးပေါင်းကော်မတီက မိမိတို့ရဲ့ စိစစ်တွေ့ရှိချက်ကို လွှတ်တော်သို့တင်သွင်းရမှာ ဖြစ်ပါတယ်။ အဲဒီစိစစ်ချက်တွေအပေါ်မှာ လွှတ်တော် ကိုယ်စားလှယ်တွေက ဆွေးနွေးဆုံးဖြတ်ကြရမှာ ဖြစ်ပါတယ်။ နာယကကြီးခင်ဗျာ။ လွှတ်တော်ကိုယ်စားလှယ်ကြီး ဦးအောင်ကြည်ညွန့်တင်သွင်းတဲ့ အဆိုအပေါ် မှာ ပြည်ထောင်စုလွှတ်တော်က ဖွဲ့စည်းပေးထားတဲ့ ပူးပေါင်းကော်မတီအဖွဲ့ရဲ့ ဥပဒေပြင်ဆင်ရေး ဆောင်ရွက်နေတဲ့ဖြစ်စဉ်ကို လေ့လာကြည့်လို့ရှိရင် နိဒါန်းကစပြီးနောက်ဆက်တွဲဇယားတွေအထိ ပြင်ဆင် ကြမယ်လို့ တွေ့ရှိရပါတယ်။ ဒီလုပ်ဆောင်ချက်ကို ကျွန်တော်တို့ကြည့်လိုက်ရင် အခုလက်ရှိတည်ဆဲ ဥပဒေ ဖြစ်တဲ့ ၂၀၀၈ ဖွဲ့စည်းပုံအခြေခံဥပဒေကို မှီငြမ်းပြီးတော့ ဖွဲ့စည်းပုံအခြေခံဥပဒေသစ်တစ်ရပ်ကို ရေးဆွဲဖို့ စီစဉ်နေတဲ့အစီအမံမျိုးဖြစ်နေတယ်ဆိုတာ သုံးသပ်တွေ့ရှိရပါတယ်။ ဒါကြောင့် ဦးသိန်းထွန်းတို့ အခုတင်သွင်း ထားတဲ့ ဥပဒေကြမ်းကို တည်ဆဲဥပဒေများနဲ့အညီ ပူးပေါင်းကော်မတီအား ပြန်လည်စိစစ်မှုများ ပြုလုပ် စေပြီး လွှတ်တော်သို့အစီရင်ခံစာတင်သွင်းနိုင်ရန်နဲ့ လွှတ်တော်ကဆွေးနွေးဆုံးဖြတ် အတည်ပြုနိုင်အောင် ဆိုပြီးတော့ ဥပဒေပြဋ္ဌာန်းချက်များနဲ့အညီ ဆောင်ရွက်ပေးပါလို့ ဆွေးနွေးတင်ပြရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးဝင်းအောင် စစ်ကိုင်းတိုင်းဒေသကြီး မဲဆန္ဒနယ်အမှတ်(၃) ဆွေးနွေးဖို့ဖြစ်ပါတယ်။</speech>
<speech><mp id="1243">ဦးဝင်းအောင်(မဲဆန္ဒနယ်အမှတ်-၃၊ စစ်ကိုင်းတိုင်းဒေသကြီး)</mp>လေးစားအပ်တဲ့ နာယကကြီး နှင့်တကွ တိုင်းသူပြည်သားများအားလုံး စိတ်နှလုံးချမ်းမြေ့ကြပါစေလို့ နှုတ်ခွန်းဆက်ပါတယ်။ ကျွန်တော် ကတော့ စစ်ကိုင်းတိုင်းဒေသကြီး မဲဆန္ဒနယ်မြေအမှတ်(၃)က အမျိုးသားလွှတ်တော်ကိုယ်စားလှယ် ဦးဝင်းအောင်ဖြစ်ပါတယ်။ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်တဲ့ ဥပဒေမူကြမ်း လေ့လာ စိစစ်ရေးပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို လွှတ်တော် ကြီးက အတည်ပြုပေးနိုင်ဖို့ ထောက်ခံဆွေးနွေးမှာဖြစ်ပါတယ်။ နာယကကြီးခင်ဗျာ။ ပြည်ထောင်စုသမ္မတမြန်မာနိုင်ငံတော် ၂၀၀၈ ဖွဲ့စည်းပုံအခြေခံဥပဒေ ပြင်ဆင်ရေးပူးပေါင်းကော်မတီ ဖွဲ့စည်းရန်အဆိုကို ပြည်ထောင်စုလွှတ်တော်ဆိုင်ရာ နည်းဥပဒေ ၆၆ အရ ၁ လပိုင်း ၂၉ ရက်မှာ ဦးအောင်ကြည်ညွန့်က အဆိုတင်သွင်းပါတယ်။ ၂ လပိုင်း ၅ ရက်မှာ ဆွေးနွေး ပြီးတော့ ၂ လပိုင်း ၆ ရက်မှာ ထောက်ခံမဲ ၄၁၄ မဲနဲ့ ပြည်ထောင်စုလွှတ်တော်ကြီးက တာဝန်လုပ်ပိုင်ခွင့် များနဲ့တကွ ဖွဲ့စည်းရန် အတည်ပြုခဲ့ပါတယ်။ ပြည်ထောင်စုလွှတ်တော်ကြီးက ဒီကော်မတီကို ဖွဲ့စည်းရန် အတည်ပြုပြီး ၂ ရက်အကြာမှာ ဦးသိန်းထွန်းအပါအဝင် ၁၄၃ ဦးက ၂ လပိုင်း ၈ ရက်နေ့မှာ ပုဒ်မ ၂၆၁ ပုဒ်မခွဲ (ခ)၊ (ဂ)၊ (ဃ)၊ (င)တို့ကို ပြင်ဆင်ရန် မူကြမ်းတင်သွင်းခဲ့ပါတယ်။ ၂ လပိုင်း ၁၉ ရက်နေ့မှာ ၄၅ ဦး ပါဝင်တဲ့ အခြေခံဥပဒေပြင်ဆင်ရေး ပူးပေါင်းကော်မတီ ဖွဲ့စည်းတာဝန်ပေးအပ်ခြင်းနဲ့ စပ်လျဉ်းပြီး ပြည်ထောင်စု လွှတ်တော် နာယကကြီးက အတည်ပြုဖွဲ့စည်းပေးခဲ့ပြီး ဖြစ်ပါတယ်။ အဲဒီနေ့မှာပဲ အခြေခံဥပဒေကို ဒုတိယ အကြိမ်ပြင်ဆင်တဲ့ မူကြမ်းကို လွှတ်တော်ဆိုင်ရာဥပဒေ၊ နည်းဥပဒေများနဲ့အညီ ဆောင်ရွက်မှာဖြစ်ကြောင်း နာယကကြီးက အသိပေးပြီး ဥပဒေကြမ်းပူးပေါင်းကော်မတီကို လေ့လာစိစစ်ရန် တာဝန်ပေးခဲ့တာ ဖြစ်ပါတယ်။ လေ့လာစိစစ်ချက်မှာလည်း ပုဒ်မ ၂၆၁ ကို ပြင်ဆင်မယ်ဆိုပါက ဆက်နွယ်နေသော ပုဒ်မများကို ထည့်သွင်း စိစစ်ရန် လိုအပ်ကြောင်း တွေ့ရှိရသည်လို့ ဖော်ပြထားပါတယ်။ ၄၅ ဦး ကော်မတီက အခြေခံဥပဒေတစ်ရပ် လုံးကို ပုဒ်မ ၁ မှ ဇယား(၅)အထိ လေ့လာသုံးသပ်ပြီးလို့ ပြင်ဆင်တဲ့ မူကြမ်းတင်သွင်းတဲ့အခါမှာလည်း လွှတ်တော်နှစ်ရပ်က ပူးပေါင်းဖွဲ့စည်းထားတဲ့ ဥပဒေကြမ်းလေ့လာစိစစ်ရေးကော်မတီက စိစစ်လေ့လာ ရဦးမှာဖြစ်ပါတယ်လို့ သုံးသပ်ထားပါတယ်။ နာယကကြီးခင်ဗျာ။ အခြေခံဥပဒေတစ်ရပ်လုံးကို လေ့လာသုံးသပ်ရေးလုပ်ငန်းစဉ်များ ဆောင်ရွက် နေချိန်မှာ ဆက်စပ်ပုဒ်မများမပါဘဲ ပုဒ်မတစ်ခုတည်းကိုပဲ ပြင်ဆင်သုံးသပ်ရေးလုပ်ငန်းများ အပြိုင်သဘော စင်ပြိုင်သဘော၊ ယှဉ်ပြိုင်သဘောဖြစ်နေမယ်ဆိုရင် လွှတ်တော်ကြီးရဲ့ ို ဖြုန်းတီးရာ ရောက်ပါတယ်။ ဒီလို သဘောသဘာဝတူတဲ့ စင်ပြိုင်၊ ယှဉ်ပြိုင်လုပ်ဆောင်ရန်များ ရှိလာရင် ဘယ်လို ဖြေရှင်းရမယ်ဆိုတာ ပြည်ထောင်စုလွှတ်တော် နည်းဥပဒေမှာ ပြဋ္ဌာန်းမထားပါဘူး။ ဒါပေမယ့် ဒီဥပဒေကို ပြုစုခဲ့ကြတဲ့ ပညာရှင်များက ပုဒ်မတစ်ခု ထည့်သွင်းပေးထားခဲ့တယ်ဆိုတာ တွေ့ရပါတယ်။ ပြည်ထောင်စု လွှတ်တော်ဆိုင်ရာ နည်းဥပဒေ အခန်း (၃) ပုဒ်မ ၈ ပုဒ်မခွဲ (ပ)ပဲဖြစ်ပါတယ်။ နာယကကြီးလုပ်ပိုင်ခွင့် များပဲ ဖြစ်ပါတယ်။ ကျွန်တော် ဒီဟာကို ဖတ်ပြပါ့မယ်။ “ဤနည်းဥပဒေများတွင် ပြဋ္ဌာန်းထားခြင်း မရှိသောကိစ္စများ ပေါ်ပေါက်လာလျှင်သော်လည်းကောင်း၊ ဤနည်းဥပဒေများအတိုင်း ဆောင်ရွက်ရာတွင် အခက်အခဲတစ်ရပ်နှင့် ကြုံတွေ့ရလျှင်သော်လည်းကောင်း၊ ယင်းအခက်အခဲများကို ဖြေရှင်းနိုင်ရေး အတွက် လွှတ်တော်၏ အဆုံးအဖြတ် ရယူဆောင်ရွက်ခြင်း”လို့ အတိအကျ ပြဋ္ဌာန်းထားပါတယ်။ ဒီလို ပြဋ္ဌာန်းထားတဲ့အတွက် နာယကကြီးအနေနဲ့ လွှတ်တော်ရဲ့ အဆုံးအဖြတ်ကို ဆောင်ရွက်စေခြင်းဟာ နာယကရဲ့ လုပ်ပိုင်ခွင့်ဖြစ်တဲ့အပြင် ဥပဒေနဲ့ ညီညွတ်ကြောင်း ထင်ရှားပေါ်လွင်ပါတယ်။ အခုဆွေးနွေး နေတဲ့ ကော်မတီရဲ့ အစီရင်ခံစာကိုလည်း လွှတ်တော်ကြီးရဲ့ အဆုံးအဖြတ်ကို ခံယူစေသင့်ပါကြောင်း ထောက်ခံတင်ပြအပ်ပါတယ်။ နာယကကြီးခင်ဗျာ။ နောက်ထပ် ပုဒ်မတစ်ခု တင်ပြချင်ပါတယ်။ ပြည်ထောင်စုလွှတ်တော် နည်းဥပဒေပုဒ်မ ၁၉(ည)ပါဆွေးနွေးပြီးပြတ်ပြီးသော ကိစ္စတစ်ရပ်ကို ထပ်မံတင်ပြခြင်းမပြုရလို့ အတိအလင်း ပြဋ္ဌာန်းထားချက် ရှိပါတယ်။ ကိုယ်စားလှယ်တော်ကြီးများအနေနဲ့ လွှတ်တော်က ဆွေးနွေးဆုံးဖြတ် အတည်ပြု ပြီးပြတ်ပြီး ကိစ္စများကို ကန့်ကွက်တဲ့သဘော၊ မကျေနပ်တဲ့သဘော ထပ်ခါတလဲလဲ တင်ပြ ဆွေးနွေးနေတာတွေဟာ လွှတ်တော်ကြီးရဲ့ ဂုဏ်သိက္ခာကို ညှိုးနွမ်းရာရောက်သလို ကိုယ်စားလှယ်ရဲ့ ဂုဏ်သိက္ခာ ကိုလည်း ညှိုးနွမ်းစေပါတယ်။ ဒါကြောင့်မို့လို့ ပုဒ်မ ၂၀ မှာ ထပ်မံပြဋ္ဌာန်းထားတာရှိပါတယ်။ အရေးယူရန် နည်းလမ်းတွေကိုလည်း ပြဋ္ဌာန်းထားပါတယ်။ မိမိတို့ရဲ့ ဆွေးနွေးချက်များဟာ ပြည်သူကို မျက်နှာမူ ပြီးတော့ ဥပဒေနဲ့ ညီညွတ်ဖို့အတွက် သတိချပ်စေချင်ကြောင်း ကိုယ်စားလှယ်များကို တင်ပြလိုပါတယ်။ နာယကကြီးခင်ဗျား။ နိုင်ငံတော်အတိုင်ပင်ခံပုဂ္ဂိုလ်ပြောကြားခဲ့တဲ့စကားတစ်ခွန်းကို ကိုးကားလို ပါတယ်။ နိုင်ငံရဲ့ ပြဿနာတွေကို ငြိမ်းအေးညင်သာတဲ့နည်းနဲ့ ဖြေရှင်းလိုတဲ့ ပုဂ္ဂိုလ်များဟာ စားပွဲဝိုင်းမှာ တွေ့ဆုံဆွေးနွေး အဖြေရှာလေ့ရှိကြတယ်လို့ ပြောကြားခဲ့ပါတယ်။ ဒီနေ့ ၄၅ ဦး ကော်မတီ ပဲဖြစ်ဖြစ်၊ ၃၀ ဦးကော်မတီပဲဖြစ်ဖြစ် အားလုံးဟာ ပါတီပေါင်းစုံ၊ အဖွဲ့အစည်းပေါင်းစုံကနေပြီးတော့ ဆွေးနွေးအဖြေရှာ နေကြတာဖြစ်တဲ့အတွက်ကြောင့်မို့လို့ ဒီဥပဒေကြမ်းပူးပေါင်းကော်မတီရဲ့ အစီရင်ခံစာကို လေးလေးနက်နက် ထောက်ခံပါကြောင်းနဲ့ လွှတ်တော်ကြီးရဲ့ အဆုံးအဖြတ်ကိုသာ ရယူသင့်ပါကြောင်း တင်ပြရင်း နိဂုံးချုပ် ပါတယ်။ အားလုံး ကျေးဇူးတင်ပါတယ်ခင်ဗျာ။</speech>
<speech type="speaker">ဗိုလ်မှူးတင်လင်း တပ်မတော်သား ပြည်သူ့လွှတ်တော်ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဗိုလ်မှူးတင်လင်း(တပ်မတော်သားပြည်သူ့လွှတ်တော်ကိုယ်စားလှယ်)</mp>အားလုံးမင်္ဂလာပါ ခင်ဗျာ။ ကျွန်တော်ကတော့ တပ်မတော်သား ပြည်သူ့လွှတ်တော်ကိုယ်စားလှယ် ဗိုလ်မှူးတင်လင်း ဖြစ်ပါတယ်။ ကျောင်းကုန်းမဲဆန္ဒနယ်က ဦးသိန်းထွန်း အပါအဝင် ပြည်ထောင်စုလွှတ်တော်ကိုယ်စားလှယ် ၁၄၃ ဦးတို့က ဖွဲ့စည်းပုံ အခြေခံဥပဒေပုဒ်မ ၄၃၃၊ ၄၃၅နှင့် ပြည်ထောင်စုလွှတ်တော်ဆိုင်ရာ နည်းဥပဒေ ၁၃၃ တို့နှင့် အညီ ၂၀၁၉ ခုနှစ်၊ ဖေဖော်ဝါရီလ ၈ ရက် ရက်စွဲပါစာနှင့် လက်မှတ်ရေးထိုးပြီး တင်သွင်းလာတဲ့ ဖွဲ့စည်းပုံ အခြေခံဥပဒေကို ဒုတိယအကြိမ်ပြင်ဆင်သည့် ဥပဒေမူကြမ်းအပေါ် လေ့လာစိစစ်ရေးပူးပေါင်းကော်မတီ၏ အစီရင်ခံစာနှင့်စပ်လျဉ်းပြီး ဆွေးနွေးသွားမှာဖြစ်ပါတယ်။ Power Point သုံးစွဲခွင့်ပြုပါခင်ဗျာ။ နာယကကြီးခင်ဗျား။ ဥပဒေမူကြမ်းကို လေ့လာစိစစ်ပြီး အစီရင်ခံစာတင်ပြရန် ဖွဲ့စည်းပုံအခြေခံ ဥပဒေကို ဒုတိယအကြိမ်ပြင်ဆင်သည့် ဥပဒေမူကြမ်း လေ့လာစိစစ်ရေးပူးပေါင်းကော်မတီကို ပြည်ထောင်စု လွှတ်တော်ရုံးရဲ့ ၂၀၁၉ ခုနှစ်၊ ဖေဖော်ဝါရီလ ၁၉ ရက် ရက်စွဲပါအမိန့်ကြော်ငြာစာနဲ့ ဖွဲ့စည်းတာဝန်ပေး အပ်ခဲ့သလို ပြည်ထောင်စုလွှတ်တော် ဒုတိယနာယက က ဥက္ကဋ္ဌအဖြစ် ဦးဆောင်ပြီး ပြည်ထောင်စုလွှတ်တော် ကိုယ်စားလှယ် ၄၅ ဦးပါဝင်တဲ့ ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေ(၂၀၀၈ ခုနှစ်) ပြင်ဆင်ရေးပူးပေါင်းကော်မတီ တစ်ရပ်ကိုလည်း ပြည်ထောင်စုလွှတ်တော်ရုံးရဲ့ ၂၀၁၉ ခုနှစ်၊ ဖေဖော်ဝါရီလ ၁၉ ရက် ရက်စွဲပါအမိန့်ကြော်ငြာစာဖြင့်လည်း ဖွဲ့စည်းခဲ့ပါတယ်။ ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်သည့် ဥပဒေမူကြမ်း တင်သွင်းလာပြီးမှသာ ပူးပေါင်းကော်မတီ ၂ ရပ်လုံးကို တစ်ရက်တည်းမှာပဲ ဖွဲ့စည်းခဲ့တာကို တွေ့ရှိရပါတယ်။ ဖွဲ့စည်းခဲ့တဲ့ ပူးပေါင်းကော်မတီ ၂ ရပ်ရဲ့ ဆောင်ရွက်ရမည့် လုပ်ငန်း ဆောင်တာ သဘောသဘာဝများဟာ မတူညီတာကိုလည်း တွေ့ရှိရပါတယ်။ ကျောင်းကုန်းမဲဆန္ဒနယ်မှ ဦးသိန်းထွန်းအပါအဝင် ပြည်ထောင်စုလွှတ်တော်ကိုယ်စားလှယ် ၁၄၃ ဦး တို့ဟာ ဖွဲ့စည်းပုံအခြေခံဥပဒေပုဒ်မ ၄၃၃၊ ၄၃၄ တို့အရ တင်သွင်းလာခြင်းဖြစ်တာကြောင့် ဖွဲ့စည်းပုံအခြေခံ ဥပဒေ ပုဒ်မ ၄၃၅ အရ လက်ခံဆွေးနွေးရမှာဖြစ်ပြီး အခြေခံဥပဒေပုဒ်မ ၄၃၆ ပုဒ်မခွဲ(ခ)အရ ဆန္ဒမဲ ခံယူရမှာပဲဖြစ်ပါတယ်။ ဒါပေမယ့် ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်တဲ့ ဥပဒေမူကြမ်း လေ့လာစိစစ်ရေးပူးပေါင်းကော်မတီရဲ့ အစီရင်ခံစာမှာ ပုဒ်မတစ်ခုချင်းစီကို သီးခြားတင်သွင်းပြင်ဆင်ရန် သင့်မြတ်မှုမရှိခြင်းကြောင့် လွှတ်တော်က အတည်ပြု ဖွဲ့စည်း တာဝန်ပေးအပ်ခဲ့ပြီးဖြစ်သည့် ပြည်ထောင်စု သမ္မတမြန်မာနိုင်ငံတော် ဖွဲ့စည်းပုံအခြေခံဥပဒေ (၂၀၀၈ ခုနှစ်) ပြင်ဆင်ရေးပူးပေါင်းကော်မတီရဲ့ လုပ်ငန်းစဉ် များတွင် တစ်ပါတည်း ထည့်သွင်းဆောင်ရွက်သင့်ကြောင်း ကော်မတီရဲ့ သဘောထားမှတ်ချက်ဟာ ဖွဲ့စည်းပုံ အခြေခံဥပေဒ အခန်း(၁၂)ပါ ပြဋ္ဌာန်းချက်များ၊ ပြည်ထောင်စုလွှတ်တော်ဆိုင်ရာ ဥပဒေ၊ နည်းဥပဒေများနဲ့ ကိုက်ညီခြင်းမရှိတာကို တွေ့ရှိရပါတယ်။ ဒီဖွဲ့စည်းပုံအခြေခံဥပဒေ ပုဒ်မ ၂၆၁ ကို ပြင်ဆင်ရန်တင်ပြလာတဲ့အပေါ် လေ့လာကြည့်မယ်ဆိုရင် ဒေသကြီး သို့မဟုတ် ပြည်နယ်ဝန်ကြီးချုပ်အဖြစ် ခန့်အပ်တာဝန်ပေးရန်ဖြစ်ပြီး ပြင်ဆင်တင်ပြလာတာက သက်ဆိုင်ရာ တိုင်းဒေသကြီး သို့မဟုတ် ပြည်နယ်လွှတ်တော်သည် သက်ဆိုင်ရာ တိုင်းဒေသကြီး သို့မဟုတ် ပြည်နယ်ဝန်ကြီးချုပ်အဖြစ် တာဝန်ပေးအပ်နိုင်ရန်လို့ ဖြစ်ပါတယ်။ ပုဒ်မ ၂၆၁ ပုဒ်မခွဲ(ခ)ရဲ့ ပုဒ်မခွဲငယ် (၁) နှင့်(၂) ပုဒ်မခွဲ(ဂ)၊ (ဃ)နှင့် (င)တို့ကိုလည်း ပုဒ်မခွဲ(ခ)ရဲ့ ပြင်ဆင်ချက်နဲ့ ကိုက်ညီအောင် ပြင်ဆင်ထား တာကို တွေ့ရှိရပါတယ်။ နာယကကြီးခင်ဗျား။ ယခုပြင်ဆင်ရန်တင်သွင်းလာတဲ့ ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်သည့်ဥပဒေမူကြမ်းဟာ ဒီမိုကရေစီစံနှုန်းများနှင့် ညီညွတ်လာစေခြင်း၊ လွတ်လပ်၍ တရားမျှတမှု ရှိစေခြင်း၊ နိုင်ငံသားများ၏ တန်းတူညီမျှ အခွင့်အရေးရရှိလာစေခြင်း စတဲ့အကျိုးကျေးဇူးများ ရရှိလာ စေမှာဖြစ်ပါတယ်။ ဒါ့အပြင် တိုင်းရင်းသားအများစုကလည်း ကိုယ့်ကြမ္မာကိုယ်ဖန်တီးဖို့နဲ့ ဖယ်ဒရယ် ဒီမိုကရေစီစနစ်ကို ကျင့်သုံးခွင့်ရဖို့ လိုလားတောင့်တလျက်ရှိကြတာကြောင့် ဗဟိုချုပ်ကိုင်မှု လျှော့ပါး စေမှုကိုဖြစ်ပေါ်စေပြီး တိုင်းရင်းသားများရဲ့ လိုလားချက်ကို ပထမခြေလှမ်းအဖြစ် စတင်လိုက်ခြင်းဖြစ်သလို ငြိမ်းချမ်းရေးလုပ်ငန်းစဉ်များမှာလည်း အထောက်အကူဖြစ်မယ်လို့ ယုံကြည်မိပါတယ်။ ဖက်ဒရယ်နိုင်ငံတော် တည်ဆောက်ပုံမှာ မရှိမဖြစ် အရေးကြီးဆုံးနှင့် ဘုံအကျဆုံးဝိသေသလက္ခဏာတစ်ရပ်ကတော့ ပြည်ထောင်စု အဆင့်က မည်သည့်ဥပဒေပြုရေးနှင့် အုပ်ချုပ်ရေးများကို တာဝန်ယူဆောင်ရွက်မည်၊ ပြည်ထောင်စု အဆင့်အောက် နိမ့်သောယူနစ်များက မည်သည့်ဥပဒေပြုရေးနှင့် အုပ်ချုပ်ရေးအာဏာများကို တာဝန်ယူ ဆောင်ရွက်မည်ဆိုသည့် အာဏာပိုင်းခြားသတ်မှတ်မှုများကို ဖွဲ့စည်းပုံအခြေခံဥပဒေက ပိုင်းခြားသတ်မှတ် ပေးထားခြင်းသာ ဖြစ်တယ်လို့ နားလည်ပါတယ်။ ဆုံးဖြတ်ချက်တစ်ခုနှင့် ပတ်သက်ပြီး ဆန့်ကျင်ဘက်အမြင်ရှိသည်များကလည်း အတွင်းရောအပြင်ပါ သေချာစွာ ဆန်းစစ်လေ့လာပြီး မတူညီသည့်အမြင်များကို အပြန်အလှန် ဝေဖန်ဆွေးနွေး ညှိနှိုင်းသည့် နည်းလမ်းများနှင့် နိုင်ငံရေးကို လုပ်ဆောင်သွားခြင်းကသာ ဒီမိုကရေစီနိုင်ငံရေးရဲ့ အနှစ်သာရပဲဖြစ်တာကြောင့် ပြင်ဆင်ရန်တင်ပြလာတဲ့ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်သည့် ဥပဒေမူကြမ်းကို ဖွဲ့စည်းပုံ အခြေခံဥပဒေအခန်း(၁၂)ပါ ပြဋ္ဌာန်းချက်များ၊ ပြည်ထောင်စုလွှတ်တော်ဆိုင်ရာ ဥပဒေ၊ နည်းဥပဒေများနှင့် အညီသာ ဆောင်ရွက်သင့်ပါတယ်။ နာယကကြီးခင်ဗျား။ ယခင် ၁၉၅၈ ခုနှစ် ပါလီမန် ဒီမိုကရေစီစနစ် ကျင့်သုံးစဉ်ကာလမှာ ဖွဲ့စည်း အုပ်ချုပ်ပုံအခြေခံဥပဒေကို ချိုးဖောက်တဲ့လုပ်ရပ်များဖြစ်တဲ့ ဘတ်ဂျက်ဥပဒေကို လွှတ်တော်အတွင်းမှာ မဆွေးနွေးဘဲ နိုင်ငံတော်သမ္မတရဲ့အမိန့်ဒီဂရီနဲ့ အတည်ပြုခဲ့တာ၊ ပြည်နယ်ဝန်ကြီး ၂ ဦး ခန့်ထားရာမှာလည်း ပြည်နယ်ရဲ့ သဘောထားကိုမယူဘဲ ခန့်အပ်ခဲ့တာမျိုးတွေ ရှိခဲ့ပါတယ်။ ဒီလိုအခြေခံဥပဒေကို ချိုးဖောက် ချက်ဟာ ယခုသမိုင်းမှာအမဲစက်အဖြစ် ကျန်ရှိနေခဲ့ပါတယ်။ ယခု ပြည်ထောင်စုလွှတ်တော် ထဲမှာရှိတဲ့ ကိုယ်စားလှယ်တွေအနေနဲ့လည်း အခြေခံဥပဒေကို ချိုးဖောက်မိခဲ့တဲ့ အဖြစ်မျိုးရှိခဲ့ပါက အဲဒီအမဲစက်ဟာ မြန်မာနိုင်ငံတော်ကြီး အဓွန့်ရှည်တည်တံ့နေသရွေ့ သမိုင်းမှာမှတ်တမ်းအဖြစ် တည်ရှိ နေမှာ ဖြစ်တာကိုလည်း သတိပြုသင့်ပါတယ်။ နာယကကြီးခင်ဗျား။ လမ်းကြောင်းတစ်ခုတည်းကပဲ အမှန်ဖြစ်တယ်ဆိုပြီး တစ်ခြားရပ်တည်ချက်ရဲ့ သဘောထားများကို ပိတ်ဆို့ထားခြင်းဟာ အာဏာရှင်နိုင်ငံရေးရဲ့ လက်သုံးနည်းလမ်းလိုမျိုး ဖြစ်နေ ပါတယ်။ ဒါကြောင့် ဉာဏ်အမြော်အမြင် ကြီးမြတ်ကြပါသော ကိုယ်စားလှယ်တော်ကြီးများအနေနဲ့ ယခု ကိစ္စမှာ အမှန်ကိုစဉ်းစားသုံးသပ် ဆုံးဖြတ်နိုင်ကြပါစေလို့ ဆန္ဒပြု ရင်း နိဂုံးချုပ်လိုက်ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျာ။ အထက်ပါအစီရင်ခံစာအပေါ် လွှတ်တော် ကိုယ်စားလှယ်များရဲ့ ဆွေးနွေးခြင်းအစီအစဉ်ကို ၁၄-၃-၂၀၁၉ ရက်တွင် ကျင်းပပြုလုပ်မယ့် ပြည်ထောင်စု လွှတ်တော် အစည်းအဝေးမှာ ဆက်လက်ဆောင်ရွက်ရန် လျာထားပါကြောင်း ကြေညာပါတယ်။</speech>
</bill>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး (၁၄)ရက်မြောက်နေ့ ရပ်နားကြောင်းနှင့် (၁၅)ရက်မြောက်နေ့ ကျင်းပမည့်နေ့ရက်နှင့် ကြေညာခြင်း</title>
<speech type="speaker">အစီအစဉ်(၁၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ (၁၁)ကြိမ်မြောက် ပုံမှန်အစည်းအဝေး (၁၄)ရက်မြောက်နေ့ အစီအစဉ်ကို ရပ်နားပါမယ်။ အစည်းအဝေး (၁၅)ရက်မြောက်နေ့ကို ၂၀၁၉ ခုနှစ်၊ မတ်လ ၁၄ ရက် (ကြာသပတေးနေ့) မွန်းလွဲ နှစ်နာရီ (၁၄၀၀) ကျင်းပပြုလုပ်မည်ဖြစ်ကြောင်းနှင့် ယနေ့အတွက် အစည်းအဝေး ပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက် ပုံမှန်အစည်းအဝေး (၁၄)ရက် မြောက်နေ့ အစည်းအဝေးကို ညနေ ၁၆:ဝဝ နာရီတွင် ရပ်နားပါသည်။</speech>
</postface>
</transcript>
</doc>
