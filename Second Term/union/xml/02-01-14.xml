<doc>
<docinfo>
<docno>02-01-14.xml</docno>
<pdf>02-01-14.pdf</pdf>
<term value='02'>ဒုတိယအကြိမ်</term>
<session value='01' />
<sittingday value='14' />
<legislature value='union'>ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး (၁၄)ရက်မြောက်နေ့မှတ်တမ်း</title>
<date>၁၃ရရ ခုနှစ်၊ တပေါင်းလပြည့်ကျော် ၅ ရက် (၂၀၁၆ ခုနှစ်၊ မတ်လ ၂၈ ရက်)(တနင်္လာနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် ပထမပုံမှန်အစည်းအဝေး (၁၄)ရက်မြောက်နေ့ကို နံနက် ၁၀:ဝဝ နာရီင်ကျင်းပ ပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type='mc'>လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေးရဲ့ (၁၄)ရက်မြောက်နေ့ အစီအစဉ် စတင်ပါတော့မယ်။ ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type='speaker'>အားလုံးမင်္ဂလာပါ ။</speech>
<speech type='mc'>အားလုံးထိုင်နိုင်ကြပါပြီခင်ဗျား။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type='speaker'>ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး (၁၄)ရက်မြောက်နေ့မှာ ပြည်ထောင်စု လွှတ်တော်ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စုလွှတ်တော် ကိုယ်စားလှယ်ဦးရေစုစုပေါင်း ၆၅၃ ဦးရှိပြီး ဒီကနေ့အစည်းအဝေးကို ၆၄ရ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေစုစုပေါင်းရဲ့ ၉၉.၀၈ ရာခိုင်နှုန်းရှိပြီး သုံးပုံတစ်ပုံထက်ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)တိုအရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် (၁၄)ရက်မြောက်နေ့ အစည်းအဝေး အစီအစဉ်ကြေညာခြင်း</title>
<speech type='speaker'>ပြည်ထောင်စုလွှတ်တော် ကိုယ်စားလှယ်များခင်ဗျာ။ ပထမပုံမှန်အစည်းအဝေး (၁၄)ရက်မြောက်နေ့ကို လွှတ်တော်ကိုယ်စားလှယ်များထံ ဖြန့်ဝေထားတဲ့ အစီအစဉ်အတိုင်း ဆက်လက် ဆောင်ရွက်ပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော်ကိုယ်စားလှယ်များ ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type='speaker'>အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကိုမတက်ရောက်နိုင်တဲ့ လွှတ်တော်ကိုယ်စားလှယ်များအတွက် ပြည်ထောင်စုလွှတ်တော်ကိုယ်စားလှယ်များ စိစစ်ရေးကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id='852'>ဦးမင်းဦး(အတွင်းရေးမှူး၊ ကိုယ်စားလှယ်စိစစ်ရေးကော်မတီ)</mp>လေးစားအပ်ပါတဲ့ ပြည်ထောင်စုလွှတ်တော် နာယကကြီးခင်ဗျား။ ဒီနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် ပထမ ပုံမှန်အစည်းအဝေး (၁၄)ရက်မြောက်နေ့ ၂၈-၃-၂၀၁၆ ရက်နေ့မှာ အစည်းအဝေးသို့ တက်ရောက်နိုင်ခြင်း မရှိသော ပြည်ထောင်စုလွှတ်တော်ကိုယ်စားလှယ်များရဲ့ကိုယ်စား ပြည်ထောင်စုလွှတ်တော် ကိုယ်စားလှယ်များ စိစစ်ရေးကော်မတီ အတွင်းရေးမှူး ဖြစ်သူ ကျွန်တော် ဦးမင်းဦးက ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိသော ပြည်ထောင်စုလွှတ်တော်ကိုယ်စားလှယ်များမှာ- ဦးခင်မောင်သိန်း စစ်ကိုင်း၊ - ဒုတိယဗိုလ်မှူးကြီးသိန်းထွန်းတင် တပ်မတော်သား၊ - ဒေါ်ရီလာနန်တောင်(ခ)အမ်နန်တောင် ကချင်-၂၊ - ဦးစိုင်းပန်ဖ ကယား-၁၂ နဲ့ - ဦးဟင်နရီဗန်ထီးယူ ချင်း-၃ တို့ဖြစ်ကြပါတယ်။ ယခင်က ခွင့်ပန်ကြားသဖြင့် ခွင့်ပြုထားသူ ၁ ဦးနှင့် ယနေ့ခွင့်ပန်ကြားသူ ၅ ဦး ဖြစ်သည့် အတွက် စုစုပေါင်းခွင့်ပန်ကြားသူ ၆ ဦးဖြစ်ပါတယ်။ ခွင့်မဲ့ပျက်ကွက်သူမရှိပါကြောင်းနဲ့ ယနေ့ ခွင့်ပန်ကြားသူ များကို ခွင့်အဖြစ် သတ်မှတ်ခွင့်ပြုပေးနိုင်ပါရန် လေးစားစွာတင်ပြအပ်ပါတယ်။</speech>
<speech type='speaker'>ခွင့်ပန်ကြားသူ အားလုံးကိုခွင့်ပြုပါတယ်။</speech>
<speech type='speaker'>ပြည်ထောင်စုလွှတ်တော် ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး (၁၄)ရက်မြောက်နေ့ကို တက်ရောက်ခွင့်ရှိတဲ့ လွှတ်တော် ကိုယ်စားလှယ်ဦးရေ ၆၅၃ ဦး၊ ယခင်က ခွင့်ပြုထားသူ ၁ ဦး၊ ယနေ့ခွင့်ပန်ကြား၍ ခွင့်ပြုထားသူ ၅ ဦး ဖြစ်တဲ့အတွက် ခွင့်ပြုထားသူစုစုပေါင်း ၆ ဦးဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလား (၁) အရ အတည်ပြုခြေအနေတင်က သဘာ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type='speaker'>ပြည်ထောင်စုလွှတ်တော်က သဘောတူတဲ့အတွက် လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို ပြည်ထောင်စုလွှတ်တော်ဆိုင်ရာ နည်းဥပဒေ ၄ နည်းဥပဒေခွဲ(ခ) အရ အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value = 'Motion'>	
<motion>
<title>နိုင်ငံတော်သမ္မတအဖြစ် ရွေးချယ်တင်မြှောက်ခံထားရသူက တင်ပြထားသော ပြည်ထောင်စုရွေးကောက်ပွဲ ကော်မရှင်ဥက္ကဋ္ဌနှင့် အဖွဲ့ဝင်များအား ခန့်အပ်တာဝန်ပေးရန် လွှတ်တော်က သဘောတူကြောင်းကြေညာခြင်း ၊</title>
<speech type='speaker'>အစီအစဉ်(၅) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျာ။ နိုင်ငံတော်သမ္မတအဖြစ် ရွေးချယ်တင်မြှောက်ခံထားရသူက ပြည်ထောင်စုလွှတ်တော်သို့ တင်ပြထားတဲ့ ပြည်ထောင်စုရွေးကောက်ပွဲ ကော်မရှင်ဥက္ကဋ္ဌနဲ့ အဖွဲ့ဝင်များအဖြစ် ခန့်အပ်တာဝန်ပေးသင့်တဲ့ ပုဂ္ဂိုလ် ၅ ဦးရဲ့ အမည်စာရင်းကို ၂၅-၃-၂၀၁၆ ရက်တွင် ကျင်းပပြုလုပ်တဲ့ ပြည်ထောင်စုလွှတ်တော်အစည်းအဝေးမှာ တင်ပြခဲ့ပြီး ၎င်းတို့ရဲ့ ကိုယ်ရေးမှတ်တမ်းများကိုလည်း လွှတ်တော်အတွင်းပါဝင်တဲ့ နိုင်ငံရေးပါတီများနဲ့ တပ်မတော်သားလွှတ်တော်ကိုယ်စားလှယ် အစုအဖွဲ့တို့အတွက် ရယူနိုင်အောင် ဆောင်ရွက်ပေးခဲ့ပြီး ဖြစ်ပါတယ်။ ယင်းပုဂ္ဂိုလ်များနဲ့စပ်လျဉ်းပြီး ဖွဲ့စည်းပုံအခြေခံဥပဒေပုဒ်မ ၃၉၈ ပုဒ်မခွဲ(ခ)ပါ သတ်မှတ်ထားတဲ့ အရည်အချင်းများနဲ့ ပြည့်စုံမှုမရှိကြောင်း သက်သေအထင်အရှားပြ၍ ကန့်ကွက်လိုတဲ့ လွှတ်တော် ကိုယ်စားလှယ်ရှိပါက ၂၆-၃-၂၀၁၆ ရက် (စနေနေ့) ညနေ ၄ နာရီနောက်ဆုံးထားပြီး အမည်စာရင်း တင်သွင်း နိုင်ကြောင်း ပြည်ထောင်စုလွှတ်တော်ဆိုင်ရာ ဥပဒေ၊ နည်းဥပဒေများနဲ့အညီ ကြေညာခဲ့ပါတယ်။ ကန့်ကွက်ရန် အမည်စာရင်းတင်သွင်းဖို့ နောက်ဆုံးသတ်မှတ်င်ပြပါပုဂ္ဂိုလ်များနဲ့ စပ်လျဉ်းပြီး ကန့်ကွက်ချက် တစ်စုံတစ်ရာမရှိတဲ့အတွက် နိုင်ငံတော်သမ္မတအဖြစ် ရွေးချယ်တင်မြှောက် ခံထားရသူက တင်ပြထားတဲ့ - ဦးလှသိန်း၊ ၂။ ဦးအောင်မြင့်၊ ၃။ ဦးစိုးရယ်၊ ၄။ ဦးထွန်းခင်၊ ဦးလှတင့် တို့ ၅ ဦးကို ပြည်ထောင်စုရွေးကောက်ပွဲကော်မရှင် အဖွဲ့ဝင်များအဖြစ်လည်းကောင်း၊ ၎င်းတို့အနက်မှ ဦးလှသိန်းကို ပြည်ထောင်စုရွေးကောက်ပွဲကော်မရှင် ဥက္ကဋ္ဌ အဖြစ်လည်းကောင်း ခန့်အပ်တာဝန်ပေးရန် လွှတ်တော်က သဘောတူကြောင်း ပြည်ထောင်စုလွှတ်တော်ဆိုင်ရာ နည်းဥပဒေ ၂၈ နဲ့ အညီ ကြေညာပါတယ်။ အပြည့်အစုံကို နောက်ဆက်တွဲဖြင့် ဖော်ပြထားပါသည်။</speech>
<title>နိုင်ငံတော်သမ္မတအဖြစ် ရွေးချယ်တင်မြှောက်ခံထားရသူက တင်ပြထားသော နိုင်ငံတော်ဖွဲ့စည်းပုံအခြေခံ ဥပဒေဆိုင်ရာခုံရုံးအဖွဲ့ဝင် ဒေါ်ခင်ဌေးကြွယ်နှင့် ဦးတွာလ်ကျင်ပေါင်တို့အား ခန့်အပ်တာဝန်ပေးရန် | လျာထားမှုအပေါ် ကန့်ကွက်ကြောင်းအဆိုကို တပ်မတော်သားပြည်သူ့လွှတ်တော်ကိုယ်စားလှယ် ဒုတိယဗိုလ်မှူးကြီးထွန်းလင်းဦးက တင်သွင်းခြင်း</title>
<speech type='speaker'>အစီအစဉ်(၆) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ နိုင်ငံတော်သမ္မတအဖြစ် ရွေးချယ်တင်မြှောက်ခံထားရသူက ပြည်ထောင်စုလွှတ်တော်သို့ တင်ပြထားတဲ့ နိုင်ငံတော်ဖွဲ့စည်းပုံအခြေခံဥပဒေဆိုင်ရာခုံရုံး ဥက္ကဋ္ဌနဲ့ အဖွဲ့ဝင်များအဖြစ် ခန့်အပ်တာဝန်ပေးသင့်တဲ့ ပုဂ္ဂိုလ် ၉ ဦးရဲ့ အမည်စာရင်းကို ၂၄-၃-၂၀၁၆ ရက်မှာ ကျင်းပပြုလုပ်တဲ့ ပြည်ထောင်စုလွှတ်တော် အစည်းအဝေးမှာ တင်ပြခဲ့ပြီး ၎င်းတို့ရဲ့ ကိုယ်ရေးမှတ်တမ်းများကိုလည်း လွှတ်တော်အတွင်းပါဝင်တဲ့ နိုင်ငံရေးပါတီများနဲ့ တပ်မတော်သားလွှတ်တော်ကိုယ်စားလှယ် အစုအဖွဲ့အတွက် ရယူနိုင်အောင် ဆောင်ရွက်ပေးခဲ့ပြီး ဖြစ်ပါတယ်။ ယင်းပုဂ္ဂိုလ်များနဲ့စပ်လျဉ်းပြီး ဖွဲ့စည်းပုံအခြေခံဥပဒေပုဒ်မ ၃၃၃ မှာ သတ်မှတ်ထားတဲ့ အရည်အချင်း များနဲ့ မပြည့်စုံကြောင်း သက်သေအထင်အရှားပြပြီး ကန့်ကွက်လိုတဲ့ လွှတ်တော်ကိုယ်စားလှယ်များရှိပါက ၂၅-၃-၂၀၁၆ ရက် (သောကြာနေ့) ညနေ ၄ နာရီနောက်ဆုံးထားပြီး အမည်စာရင်းတင်သွင်းနိုင်ကြောင်း ပြည်ထောင်စုလွှတ်တော်ဆိုင်ရာ နည်းဥပဒေ၂ရ နည်းဥပဒေခွဲ(ခ)နဲ့အညီ ကြေညာခဲ့ပါတယ်။ အဆိုပါ ကြေညာချက်အရ တပ်မတော်သားပြည်သူ့လွှတ်တော်ကိုယ်စားလှယ် ဒုတိယဗိုလ်မှူးကြီး ထွန်းလင်းဦးက နိုင်ငံတော်သမ္မတအဖြစ် ရွေးချယ်တင်မြှောက်ခံထားရသူက လွှတ်တော်သို့ တင်ပြထားတဲ့ နိုင်ငံတော်ဖွဲ့စည်းပုံအခြေခံဥပဒေဆိုင်ရာခုံရုံး အဖွဲ့ဝင်များထဲမှ ဒေါ်ခင်ဌေးကြွယ်နဲ့ ဦးတွာလ်ကျင်ပေါင် တို့အား ခန့်အပ်တာဝန်ပေးရန် လျာထားမှုကို ကန့်ကွက်ရန် အဆိုတင်သွင်းလိုပါကြောင်း အမည်စာရင်း တင်သွင်းထားပါတယ်။ ပြည်ထောင်စုလွှတ်တော်ဆိုင်ရာ နည်းဥပဒေ ၃၀ အရ ကန့်ကွက်လိုတဲ့ လွှတ်တော်ကိုယ်စားလှယ် အနေနဲ့ မိမိကန့်ကွက်လိုတဲ့ ပုဂ္ဂိုလ်သည် ဖွဲ့စည်းပုံအခြေခံဥပဒေပါ သတ်မှတ်ထားတဲ့ အရည်အချင်း များနဲ့ မပြည့်စုံကြောင်း ခိုင်လုံတဲ့ သက်သေအထောက်အထားများ ပူးတွဲပြီး ကန့်ကွက်ကြောင်းအဆိုကို နာယကထံ တင်သွင်းရမှာ ဖြစ်ပါတယ်။ လောလောဆယ်မှာတော့ ကန့်ကွက်ကြောင်း အဆိုတင်သွင်း လိုကြောင်း ပေးပို့စာနဲ့အတူ အဆိုတင်သွင်းဆွေးနွေးချက်တစ်စုံ နာယကထံ ရောက်ရှိပြီး ဖြစ်ပါတယ်။ နည်းဥပဒေသတ်မှတ်ချက်အရ လိုအပ်တဲ့ဖွဲ့စည်းပုံအခြေခံဥပဒေပါ သတ်မှတ်အရည်အချင်းများနဲ့ မပြည့်စုံ ကြောင်း ခိုင်လုံတဲ့ သက်သေအထောက်အထားများ ပူးတွဲပါရှိခြင်းမရှိကြောင်း စိစစ်တွေ့ရှိရပါတယ်။ ဒါကြောင့် တပ်မတော်သားပြည်သူ့လွှတ်တော်ကိုယ်စားလှယ် ဒုတိယဗိုလ်မှူးကြီး ထွန်းလင်းဦး အနေနဲ့ လွှတ်တော်သို့ အဆိုမတင်သွင်းမီ ဒေါ်ခင်ဌေးကြွယ်နဲ့ ဦးတွာလ်ကျင်ပေါင်တို့အား ကန့်ကွက်ကြောင်း အဆိုနဲ့အတူ ၎င်းတို့နှစ်ဦးဟာ ဖွဲ့စည်းပုံအခြေခံဥပဒေပုဒ်မ ၃၃၃ ပါ သတ်မှတ်ထားတဲ့ အရည်အချင်းများနဲ့ မပြည့်စုံကြောင်း ခိုင်လုံတဲ့သက်သေအထောက်အထားများကို ပြည်ထောင်စုလွှတ်တော်ဆိုင်ရာ နည်းဥပဒေ ၃၀ နဲ့အညီ ပူးတွဲတင်ပြဖို့ရှိပါက အခမ်းအနားမှူးမှတစ်ဆင့် နာယကထံ တင်ပြပေးဖို့ ဖြစ်ပါတယ်။</speech>
<speech type='speaker'>ပြည်ထောင်စုလွှတ်တော် ကိုယ်စားလှယ်များခင်ဗျား။ တပ်မတော်သား ပြည်သူ့ လွှတ်တော်ကိုယ်စားလှယ် ဒုတိယဗိုလ်မှူးကြီးထွန်းလင်းဦး တင်သွင်းတဲ့ ကန့်ကွက်ကြောင်းအဆိုကို လွှတ်တော်သို့ ဖတ်ကြားတင်ပြပါမယ်။ အဆိုမှာ """" ဒုတိယအကြိမ်ပြည်ထောင်စုလွှတ်တော် ပထမပုံမှန်အစည်းအဝေး (၁၂)ရက်မြောက်နေ့တွင် ပြည်ထောင်စုလွှတ်တော်နာယက က လွှတ်တော်သို့ တင်ပြသော နိုင်ငံတော်ဖွဲ့စည်းပုံအခြေခံဥပဒေဆိုင်ရာ ခုံရုံးဥက္ကဋ္ဌနဲ့ အဖွဲ့ဝင်များရဲ့ အမည်စာရင်းတွင် ဒေါ်ခင်ဌေးကြွယ်နှင့် ဦးတွာလ်ကျင်ပေါင်တို့အား ခန့်အပ် တာဝန်ပေးရန် လျာထားမှုကို ကန့်ကွက်ပါကြောင်း"""" ဖြစ်ပါတယ်။ ဒါကြောင့် ကန့်ကွက်ရန်အဆို တင်သွင်းလိုကြောင်း အမည်စာရင်းပေးပို့ထားတဲ့ တပ်မတော်သား ပြည်သူ့လွှတ်တော်ကိုယ်စားလှယ် ဒုတိယဗိုလ်မှူးကြီးထွန်းလင်းဦးက ကန့်ကွက်ကြောင်း အဆိုတင်သွင်းဖို့ ဖြစ်ပါတယ်။</speech>
<speech><mp id='000'>ဒုတိယဗိုလ်မှူးကြီးထွန်းလင်းဦး(တပ်မတော်သားလွှတ်တော်ကိုယ်စားလှယ်)</mp>လေးစား အပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များ၊ ဖိတ်ကြားထားသော ဧည့်သည်တော်များအားလုံး မင်္ဂလာပါခင်ဗျား။ ကျွန်တော်ကတော့ တပ်မတော်သား ပြည်သူ့လွှတ်တော်ကိုယ်စားလှယ် ပြန်တမ်းဝင်အမှတ်၊ ကြည်း-၂၂၄၆၂ ဒုတိယဗိုလ်မှူးကြီးထွန်းလင်းဦး ဖြစ်ပါတယ်။ နာယကကြီးခင်ဗျား။ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး (၁၂)ရက် မြောက်နေ့တွင် ပြည်ထောင်စုလွှတ်တော် နာယက က နိုင်ငံတော်ဖွဲ့စည်းပုံအခြေခံဥပဒေပုဒ်မ ၃၂၁ အရ နိုင်ငံတော်ဖွဲ့စည်းပုံအခြေခံဥပဒေဆိုင်ရာခုံရုံး ဥက္ကဋ္ဌနှင့် အဖွဲ့ဝင်များ၏ အမည်စာရင်းအား လွှတ်တော်သို့ ဖတ်ကြားတင်ပြခဲ့ပြီး ယင်းတင်ပြချက်များအပေါ် တပ်မတော်သားကိုယ်စားလှယ်များအစုအဖွဲ့မှ တင်ပြပါ ဥက္ကဋ္ဌနှင့် အဖွဲ့ဝင် ၉ ဦးအနက် ပြည်သူ့လွှတ်တော် ဥက္ကဋ္ဌက ရွေးချယ်သော ဒေါ်ခင်ဌေးကြွယ် ချောင်းဆုံ မဲဆန္ဒနယ်နှင့် အမျိုးသားလွှတ်တော် ဥက္ကဋ္ဌက ရွေးချယ်သော ဦးတွာလ်ကျင်ပေါင်တို့နှစ်ဦး၏ ကိုယ်ရေးရာဇဝင် အချက်အလက်များနှင့်ပတ်သက်၍ နိုင်ငံတော်ဖွဲ့စည်းပုံအခြေခံဥပဒေပုဒ်မ ၃၃၃ ပါအရည်အချင်းသတ်မှတ်ချက် များနှင့် ကိုက်ညီမှု ရှိ မရှိ စနစ်တကျ တိုက်ဆိုင်စစ်ဆေးနိုင်ရန် ပြည့်စုံမှုမရှိသဖြင့် တိုက်ဆိုင်စိစစ်ရန် ခဲယဉ်းနေပါသောကြောင့် တွေ့ရှိချက်များအပေါ်ထောက်ပြကာ လက်ရှိအခြေအနေအရ ကန့်ကွက်ကြောင်း အဆိုကို တင်သွင်းသွားမှာ ဖြစ်ပါတယ်။ နာယကကြီးခင်ဗျား။ နိုင်ငံတော်ဖွဲ့စည်းပုံအခြေခံဥပဒေဆိုင်ရာ ခုံရုံးအဖွဲ့ဝင်၏ အရည်အချင်းနဲ့ စပ်လျဉ်း၍ ဖွဲ့စည်းပုံအခြေခံဥပဒေပုဒ်မ ၃၃၃ တွင် နိုင်ငံတော်သမ္မတ၊ ပြည်သူ့လွှတ်တော် ဥက္ကဋ္ဌ၊ အမျိုးသား လွှတ်တော် ဥက္ကဋ္ဌ တို့သည် လွှတ်တော်ကိုယ်စားလှယ်များထဲကဖြစ်စေ၊ လွှတ်တော်ကိုယ်စားလှယ်မဟုတ် သူများထဲကဖြစ်စေ အောက်ဖော်ပြပါ အရည်အချင်းများနဲ့ ပြည့်စုံသူများအနက်မှ အဖွဲ့ဝင် ၃ ဦးစီကို ရွေးချယ် ရမည်ဟု ပြဋ္ဌာန်းထားရှိပါတယ်။ Power Point ဖြင့် တင်ပြခွင့်ပြုပါရန် ခွင့်တောင်းခံအပ်ပါတယ်ခင်ဗျား။ နာယကကြီးခင်ဗျား။ ပြည်ထောင်စုလွှတ်တော်သို့ တင်ပြထားသည့် နိုင်ငံတော်ဖွဲ့စည်းပုံအခြေခံ ဥပဒေဆိုင်ရာခုံရုံး ဥက္ကဋ္ဌနှင့် အဖွဲ့ဝင်များအနက်မှ ဒေါ်ခင်ဌေးကြွယ် ချောင်းဆုံမဲဆန္ဒနယ်နှင့် တောက်တစ်ပေါင် တိန်က တင်ပြထားသည် ကိုယ်ရေးအချက်အလက်များအပေါ် စွဲ စည်းပံအ ဥပဒေနှင့်အညီ တိုက်ဆိုင်စစ်ဆေးခဲ့ရာ ပြည့်စုံစွာ ရေးသွင်းထားခြင်းမရှိကြောင်းကို အောက်ပါအတိုင်း စိစစ်တွေ့ရှိရပါတယ်။ ဒေါ်ခင်ဌေးကြွယ် ချောင်းဆုံမဲဆန္ဒနယ်သည် B.Sc(RL) ဘွဲ့ရသူတစ်ဦး ဖြစ်ပါတယ်။ ကိုယ်ရေးအချက်အလက် ဖြည့်သွင်းရာတွင် ယခင်က ဗဟိုတောင်သူလယ်သမားကောင်စီ ရန်ကုန်မြို့တွင် စာရေးလုပ်ကိုင်ခဲ့ပြီး RL စာမေးပွဲအောင်သဖြင့် ရှေ့နေလိုက်ပါဆောင်ရွက်စေရန် ဆန္ဒအရ နုတ်ထွက်ခဲ့ ကြောင်းနှင့် ရန်ကုန်မြို့တွင် တရားရုံးချုပ်ရှေ့နေအဖြစ် တာဝန်ယူဆောင်ရွက်ခဲ့သည်ဟု သာမန် သဘောသာ ဖော်ပြထားပြီး မည်သည့်ည့်ခုနှစ်မှစ၍ မည်သည့်ကာလအထိ ဆောင်ရွက်ခဲ့သည်ကို ဖော်ပြ ထားခြင်းမရှိ၍ သတ်မှတ်အရည်အချင်းနှင့် ကိုက်ညီသူ ဟုတ် မဟုတ်၊ ဆိုလိုသည်မှာ ၎င်းသည် တရား လွှတ်တော်ရှေ့နေအဖြစ် အနည်းဆုံး ၂၀ နှစ် အမှုလိုက်ပါဆောင်ရွက်ခဲ့သူ ဟုတ် မဟုတ်ကို တိုက်ဆိုင် စစ်ဆေးကာ အတည်ပြု၍မရနိုင်ကြောင်း တွေ့ရှိရပါတယ်။ ဦးတွာလ်ကျင်ပေါင်သည် B.A(Law) LL.B ဘွဲ့ရသူဖြစ်ပြီး ၎င်းတင်ပြထားသည့် ကိုယ်ရေး မှတ်တမ်းအရ ၁၉၇၈ ခုနှစ်မှ ၁၉၈၉ ခုနှစ်အထိ မြို့နယ်ဥပဒေအရာရှိ၊ ၁၉၈၉ ခုနှစ်မှ ၁၉၉၁ အထိ မြို့နယ်ဥပဒေအရာရှိအဆင့်-၃ နှင့် ၁၉၉၁ ခုနှစ်မှ ၁၉၉၄ ခုနှစ်အထိ ရှေ့နေချုပ်ရုံးတွင် ဦးစီးအရာရှိအဖြစ် အဆင့်ဆင့် တာဝန်ထမ်းဆောင်ခဲ့ကြောင်း တွေ့ရှိရပါတယ်။ ထို့ကြောင့် ၎င်းသည် တိုင်းဒေသကြီး သို့မဟုတ် ပြည်နယ်အဆင့်ထက်မနိမ့်သော ဥပဒေအရာရှိရာထူးတွင် အနည်းဆုံး ၁၀ နှစ် တာဝန်ထမ်းဆောင်ခဲ့သူ ဟုတ် မဟုတ် စိစစ်ရန် ခက်ခဲလျက်ရှိပါတယ်။ ဖွဲ့စည်းပုံအခြေခံဥပဒေ ပုဒ်မ ၃၃၃ ပုဒ်မခွဲ(က) ပုဒ်မခွဲငယ် (၁)၊ (၂)၊ (၃)အရည်အချင်း သတ်မှတ်ချက်များနှင့်အညီ တိုက်ဆိုင်စစ်ဆေးသွားရမှာ ဖြစ်ပါတယ်။ အဖွဲ့ဝင်များအဖြစ် လျာထားလာသည့် ဒေါ်ခင်ဌေးကြွယ်မှာ ပြည်သူ့လွှတ်တော် ဥက္ကဋ္ဌက ရွေးချယ်ထားသူဖြစ်ပြီး ဦးတွာလ်ကျင်ပေါင်မှာ အမျိုးသားလွှတ်တော် ဥက္ကဋ္ဌက ရွေးချယ်ထားသူဖြစ်ကြပြီး နိုင်ငံတော်အဆင့်တွင် တာဝန်ထမ်းဆောင်ကြမည့်သူများ ဖြစ်ပါတယ်။ ကာယကံရှင်နှစ်ဦးအနေနဲ့လည်း ရှေ့နေလုပ်ငန်းနှင့် ဥပဒေ ဝန်ထမ်းဆိုင်ရာ လုပ်ငန်းတာဝန်များကို နယ်ပယ်အသီးသီးတွင် တာဝန်ထမ်းဆောင်ခဲ့ကြသူများဖြစ်ကြ သော်လည်း ကိုယ်ရေးရာဇဝင်ဖြည့်သွင်းရာတွင် လိုအပ်ချက်များရှိနေ၍သာ ထောက်ပြဆွေးနွေးရခြင်း ဖြစ်ပါတယ်။ ကာယကံရှင်များကိုယ်တိုင်အနေဖြင့်လည်း နိုင်ငံတော်ဖွဲ့စည်းပုံအခြေခံဥပဒေဆိုင်ရာ ခုံရုံးအဖွဲ့ဝင် အဖြစ် တာဝန်ထမ်းဆောင်ကြမည့်သူများဖြစ်၍ ကိုယ်ရေးရာဇဝင် ရေးသွင်းရာတွင် သာမန်ရေးသွင်းခြင်း မျိုးမဟုတ်ဘဲ နိုင်ငံတော်ဖွဲ့စည်းပုံအခြေခံဥပဒေဆိုင်ရာ ခုံရုံးအဖွဲ့ဝင်၏ အရည်အချင်းသတ်မှတ်ချက်တွင် ပါရှိရမည့် အချက်များအနက် မိမိနဲ့အကျုံးဝင်သက်ဆိုင်တဲ့ အချက်များကို ပြည့်စုံအောင်ရေးသွင်းရန် လိုအပ် လျက်ရှိပါတယ်။ ထို့အပြင် စိစစ်ရမည့်သူများကလည်း ဖြည့်သွင်းရာမှာ သက်ဆိုင်အကျုံးဝင်သည့် အချက် အလက်များ ကျန်ရှိခြင်းမရှိအောင် စိစစ်ခဲ့ပါက တိကျပြည့်စုံသည့် ကိုယ်ရေးရာဇဝင်တစ်ခုကို ရရှိမည်ဖြစ်ပြီး ပွင့်လင်းမြင်သာမှုရှိကာ တိုက်ဆိုင်စိစစ်ရာတွင် လွယ်ကူစေမှာ ဖြစ်ပါတယ် ခင်ဗျာ။ နာယကကြီးခင်ဗျာ။ နိုင်ငံတော်အဆင့်မှာ တာဝန်ထမ်းဆောင်ကြသူများရဲ့ ကိုယ်ရေးရာဇဝင် အချက်အလက်များကို ကျွန်တော်တို့ လွှတ်တော်ကိုယ်စားလှယ်များ အပါအဝင် ပြည်သူတစ်ရပ်လုံးနှင့် အရည်အချင်းများကိုကြည့်ကာ ပြည်သူများအနေနဲ့ တာဝန်ထမ်းဆောင်ကြသူများအပေါ်တွင် ယုံကြည်မှု၊ အားကိုးမှု၊ အထင်ကြီးလေးစားမှုများကို ဖြစ်ပေါ်စေမှာ ဖြစ်ပါတယ်ခင်ဗျာ။ ပြည်သူ့လွှတ်တော် ဥက္ကဋ္ဌက ရွေးချယ်သော ဒေါ်ခင်ဌေးကြွယ်နဲ့ အမျိုးသားလွှတ်တော် ဥက္ကဋ္ဌက ရွေးချယ်သော ဦးတွာလ်ကျင်ပေါင်တို့ နှစ်ဦး ဖြည့်သွင်းထားသည့် ကိုယ်ရေးရာဇဝင်မှတ်တမ်းများမှာ တိကျပြည့်စုံမှု မရှိသဖြင့် သတ်မှတ်ချက် များနှင့်အညီ စိစစ်ရန်ခဲယဉ်းနေခြင်း စိစစ်ရန်ောက်မှုမရှိကြောင်း တွေ့ရှိရပါတယ်။ နိုင်ငံတော် ဖွဲ့စည်းပုံအခြေခံဥပဒေဆိုင်ရာ ခုံရုံးအဖွဲ့ဝင်အဖြစ် ခန့်အပ်တာဝန်ပေးအပ်ရန်အတွက် ဒေါ်ခင်ဌေးကြွယ်နဲ့ ဦးတွာလ်ကျင်ပေါင်တို့နှစ်ဦး လျာထားတင်ပြမှုအပေါ်တွင် လက်ရှိအနေအထားအရ ကိုယ်ရေးအချက် အလက်များ ပြည့်စုံစွာ ဖော်ပြမထားခြင်းတို့ကြောင့် တိုက်ဆိုင်စစ်ဆေးရာတွင် ခဲယဉ်းနေပြီး သတ်မှတ် အရည်အချင်းနှင့် ကိုက်ညီမှုရှိ မရှိကို တိကျစွာ ဖော်ထုတ်တင်ပြနိုင်ခြင်းမရှိ၍ အကျိုးအကြောင်းဖော်ပြကာ ထောက်ပြရခြင်းဖြစ်ပြီးတော့ ၎င်းတို့နှစ်ဦးရဲ့ ကိုယ်ရေးအချက်အလက်များကို ပြည့်စုံအောင် ဖြည့်သွင်းကာ ပြည်ထောင်စုလွှတ်တော်သို့ ထပ်မံတင်ပြသင့်ပါကြောင်းနှင့် သတ်မှတ်အရည်အချင်းများနှင့် ကိုက်ညီပါက ထောက်ခံသွားမည်ဖြစ်ပါကြောင်း လေးစားစွာ အဆိုတင်သွင်းအပ်ပါတယ်ခင်ဗျား။</speech>
<speech type='speaker'>ပြည်ထောင်စုလွှတ်တော် ကိုယ်စားလှယ်များခင်ဗျား။ တပ်မတော်သား လွှတ်တော်ကိုယ်စားလှယ် တင်သွင်းသွားတဲ့ ကန့်ကွက်ကြောင်းအဆိုနဲ့စပ်လျဉ်းပြီး နာယက အနေနဲ့ ရှင်းလင်းပြောကြားလိုပါတယ်။ ကိုယ်စားလှယ်ရဲ့ ကန့်ကွက်ကြောင်းအဆိုနဲ့အတူ ပူးတွဲတင်ပြရမှာကတော့ ကန့်ကွက်တဲ့ ပုဂ္ဂိုလ် နှစ်ဦးအတွက် ဖွဲ့စည်းပုံအခြေခံဥပဒေပါ သတ်မှတ်ချက်အရည်အချင်းများနဲ့ မပြည့်စုံကြောင်း ခိုင်လုံတဲ့ သက်သေအထောက်အထားများ ပါရှိရမှာဖြစ်ပါတယ်။ ကျွန်တော်တို့ ပြည်ထောင်စုလွှတ်တော်ဆိုင်ရာ နည်းဥပဒေ ၃၀ မှာ နည်းဥပဒေ ၂ရ နည်းဥပဒေခွဲ(ခ)ပါကြေညာချက်အရ ကန့်ကွက်လိုသော လွှတ်တော် ကိုယ်စားလှယ်သည် ကန့်ကွက်ကြောင်းအဆိုကို နာယကထံသို့ တင်သွင်းရမည်။ ယင်းအဆိုနှင့်အတူ မိမိ ကန့်ကွက်လိုသောပုဂ္ဂိုလ်သည် ဖွဲ့စည်းပုံအခြေခံဥပဒေပါ သတ်မှတ်ထားသော အရည်အချင်းများနှင့် မပြည့်စုံ ကြောင်း ခိုင်လုံသည့် သက်သေအထောက်အထားများလည်း ပူးတွဲတင်ပြရမည်လို့ ကျွန်တော်တို့ ပြဋ္ဌာန်း ထားပါတယ်။ ဒါပေမယ့် အခု နာယကထံ တင်သွင်းတဲ့အဆိုနဲ့ ပူးတွဲပါရှိတာကတော့ အဆိုနဲ့ပတ်သက်တဲ့ ရှင်းလင်းဆွေးနွေးချက်များသာ ဖြစ်ပါတယ်။ ဖွဲ့စည်းပုံအခြေခံဥပဒေ ပုဒ်မ ၃၂ရ မှာ """"နိုင်ငံတော်သမ္မတသည် ပြည်ထောင်စုလွှတ်တော်၏ သဘောတူညီချက်ရရှိပြီးသည့် ဥက္ကဋ္ဌနဲ့ အဖွဲ့ဝင်များအား နိုင်ငံတော်ဖွဲ့စည်းပုံအခြေခံဥပဒေဆိုင်ရာခုံရုံး ဥက္ကဋ္ဌနဲ့ အဖွဲ့ဝင်များအဖြစ် ခန့်အပ်တာဝန်ပေးရမည်"""" လို့ပြဋ္ဌာန်းထားပါတယ်။ ဒါ့အပြင်ဖွဲ့စည်းပုံအခြေခံဥပဒေပုဒ်မ ၃၂၈ မှာတော့ """"နိုင်ငံတော်ဖွဲ့စည်းပုံအခြေခံဥပဒေဆိုင်ရာခုံရုံး အဖွဲ့ဝင်၏ အရည်အချင်းနှင့် မပြည့်စုံကြောင်း အထင်အရှားမပြနိုင်ပါက ပြည်ထောင်စုလွှတ်တော်သည် နိုင်ငံတော်သမ္မတက စုစည်းအမည်စာရင်း တင်သွင်းထားသည့် ပုဂ္ဂိုလ်များအား နိုင်ငံတော်ဖွဲ့စည်းပုံအခြေခံ ဥပဒေဆိုင်ရာ ခုံရုံးအဖွဲ့ဝင်အဖြစ် ခန့်အပ်တာဝန်ပေးရန် ငြင်းပယ်ခွင့်မရှိစေရ”လို့ သတ်မှတ်ပြဋ္ဌာန်းထား ပါတယ်။ တင်ပြပါဖွဲ့စည်းပုံအခြေခံဥပဒေပါ သတ်မှတ်ပြဋ္ဌာန်းထားချက်များနဲ့အညီ ပြည်ထောင်စုလွှတ်တော် ဆိုင်ရာ နည်းဥပဒေ ၃၀ မှ ၃၅ အထိ သတ်မှတ်ပြဋ္ဌာန်းထားခြင်းဖြစ်ကြောင်းလည်း တွေ့ရှိရပါတယ်။ ယခု ကန့်ကွက်ကြောင်းအဆို တင်သွင်းတဲ့ လွှတ်တော်ကိုယ်စားလှယ်ရဲ့ အဆိုတင်သွင်း ဆွေးနွေး ချက်များဟာ ဖွဲ့စည်းပုံအခြေခံဥပဒေနဲ့ ပြည်ထောင်စုလွှတ်တော်ဆိုင်ရာ နည်းဥပဒေများပါ သတ်မှတ် ပြဋ္ဌာန်းချက်များနဲ့ ကိုက်ညီမှုရှိ မရှိ လေ့လာသုံးသပ်ကြည့်ရင် သိရှိနိုင်မှာဖြစ်ပါတယ်။ လေ့လာသုံးသပ် စေလိုပါတယ်။ ဒီဖွဲ့စည်းပုံအခြေခံဥပဒေဆိုင်ရာခုံရုံး အဖွဲ့ဝင်များနှင့်ပတ်သက်ပြီး ကျွန်တော်တို့ နိုင်ငံတော်သမ္မတက နာယက ဖြစ်သူ ကျွန်တော့်ထံ စာတစ်စောင် ပေးပို့ထားပါတယ်။ ကျွန်တော် လွှတ်တော်ကိုယ်စားလှယ် များသိအောင် အနည်းငယ် ဖတ်ပြပါ့မယ်။ နာယက ပြည်ထောင်စုလွှတ်တော် ရက်စွဲ ၂၀၁၆ ခုနှစ်၊ မတ်လ ၂၈ ရက် အကြောင်းအရာ။ နိုင်ငံတော်ဖွဲ့စည်းပုံအခြေခံဥပဒေဆိုင်ရာခုံရုံးအဖွဲ့ဝင်များကိစ္စ ၁။ ရွေးကောက်တင်မြှောက်ခံရသော နိုင်ငံတော်သမ္မတ၊ ဥက္ကဋ္ဌနှင့် အမျိုးသားလွှတ်တော် ဥက္ကဋ္ဌတို့က နိုင်ငံတော်ဖွဲ့စည်းပုံအခြေခံဥပဒေပုဒ်မ ၃၃၃ တွင် ပြဋ္ဌာန်းထားသော အရည်အချင်းနှင့် ပြည့်စုံသူများကို နိုင်ငံတော်ဖွဲ့စည်းပုံအခြေခံဥပဒေဆိုင်ရာ ခုံရုံးအဖွဲ့ဝင်များအဖြစ် ခန့်အပ်တာဝန်ပေးရန် အမည်စာရင်း တင်သွင်းခဲ့ပါသည်။ ယခုအခါ တပ်မတော်သားကိုယ်စားလှယ်က ပြည်သူ့လွှတ်တော်ဥက္ကဋ္ဌ ရွေးချယ်သော ၃ ဦးထဲမှ ဒေါ်ခင်ဌေးကြွယ်ကိုလည်းကောင်း၊ အမျိုးသားလွှတ်တော်ဥက္ကဋ္ဌက ရွေးချယ်သော ၃ ဦးထဲမှ ဦးတွာလ်ကျင်ပေါင် ကိုလည်းကောင်း ကန့်ကွက်ကြောင်း သိရှိရပါသည်။ သို့ပါ၍ နိုင်ငံတော်ဖွဲ့စည်းပုံအခြေခံဥပဒေပုဒ်မ ၃၂၈ တွင် ပြဋ္ဌာန်းထားသော နိုင်ငံတော်ဖွဲ့စည်းပုံအခြေခံ ဥပဒေဆိုင်ရာ ခုံရုံးအဖွဲ့ဝင်၏ အရည်အချင်းနှင့်မပြည့်စုံကြောင်း အထင်အရှားမပြနိုင်ပါက ပြည်ထောင်စု လွှတ်တော်သည် နိုင်ငံတော်သမ္မတက စုစည်းအမည်စာရင်း တင်သွင်းထားသည့် ပုဂ္ဂိုလ်များအား နိုင်ငံတော် ဖွဲ့စည်းပုံအခြေခံဥပဒေဆိုင်ရာ ခုံရုံးအဖွဲ့ဝင်အဖြစ် ခန့်အပ်တာဝန်ပေးရန် ငြင်းပယ်ခွင့် မရှိစေရဟူသည်နှင့်အညီ ရွေးကောက်တင်မြှောက်ခံရသော နိုင်ငံတော်သမ္မတက အမည်စာရင်းတင်သွင်းထားသည့် ခုံရုံးအဖွဲ့ဝင် ၉ ဦးကို ပြည်ထောင်စုလွှတ်တော်က သဘောတူညီပေးပါရန် တင်ပြအပ်ပါသည်။ ရွေးကောက်တင်မြှောက်ခြင်းခံရသောသမ္မတ ဟုဖော်ပြထားပါတယ်။ ခုန တပ်မတော်သားလွှတ်တော်ကိုယ်စားလှယ်ကြီး တင်ပြသွားသလို ကျွန်တော်တို့ ပွင့်လင်းမြင်သာမှု Qamas mifano mir..mungos en @mcfcnfummose အခြေခံပြဋ္ဌာန်းချက်တွေအရဆိုရင် ကျွန်တော့အနေနဲ့ ဒီတင်ပြချက်ကို ပယ်လို့ရပါတယ်။ ဒါပေမယ့် ကျွန်တော်တို့ ပွင့်လင်းမြင်သာမှုရှိအောင် ဆက်လက်တင်ပြပါ့မယ်။ ဒါကြောင့်မို့လို့ ကျွန်တော်တို့ ဒေါ်ခင်ဌေးကြွယ်နဲ့ ပတ်သက်လို့ ကျွန်တော်တို့ ပြည်သူ့လွှတ်တော် ဥက္ကဋ္ဌ ဦးဝင်းမြင့်က ရှင်းလင်းတင်ပြပေးဖို့ ဖိတ်ခေါ်ပါတယ်။</speech>
<speech><mp id='452'>ဦးဝင်းမြင့်(ဥက္ကဋ္ဌ၊ ပြည်သူ့လွှတ်တော်)</mp>ပြည်ထောင်စုလွှတ်တော် နာယကကြီးနှင့် ပြည်ထောင်စု လွှတ်တော် ကိုယ်စားလှယ်များအားလုံး ကာယသုခ၊ စိတ္တသုခ နှစ်ဖြာသောသုခနှင့် ပြည့်စုံကြပါစေလို့ ဦးစွာ ဆုတောင်းမေတ္တာ ပို့သအပ်ပါတယ်။ ခုနက တပ်မတော်သား ကိုယ်စားလှယ် တင်သွင်းသွားတဲ့အထဲမှာ ကျွန်တော် မှတ်သားထားတာလေး တွေ့ရှိရပါတယ်။ ဒါဟာ ဘာလဲဆိုတော့ အကြောင်းခြင်းရာ ပြဿနာ မဟုတ်ပါဘူး။ ဒါဥပဒေပြဿနာဖြစ်ပါတယ်။ Law Issues ဖြစ်ပါတယ်။ ခုနက နာယကကြီးလည်း ရှင်းလင်းတင်ပြသွားပါတယ်။ ပြည်ထောင်စုလွှတ်တော် ကိုယ်စားလှယ်တွေကို။ ဖွဲ့စည်းပုံအခြေခံဥပဒေ ၃၂၈ အရ ကန့်ကွက်မယ့်အဆို တင်မယ်ဆိုရင် ပူးတွဲ အထောက်အထားတွေ တင်ပြရမယ်။ တင်ပြခဲ့တာ မရှိပါဘူး။ သို့သော် အများပြည်သူ ပွင့်လင်းမြင်သာမှု ရှိအောင်ဆိုပြီးတော့ အခမ်းအနားမှူး ကနေပြီးတော့ ခုနအဆိုမတင်ခင်မှာ တစ်ကြိမ်ထပ်ပြီးတောင်း ပါတယ်။ သို့သော်လည်း မတင်ပြနိုင်ပါဘူး။ ရှင်းလင်းချက်၊ မိမိရဲ့ ထင်မြင်ယူဆချက်၊ မိမိရဲ့ သံသယ၊ မိမိရဲ့ထင်ကြေး ဒါတွေပဲဆွေးနွေးသွားတာ တွေ့ရပါတယ်။ ဆွေးနွေးတဲ့အထဲမှာ ဘာပါလဲဆိုတော့ ဖွဲ့စည်းပုံ အခြေခံဥပဒေပုဒ်မ ၄ ပုဒ်မခွဲ(ခ)အရ ခုန ငြင်းပယ်ခွင့်မရှိစေရဆိုတဲ့ဟာကတဲ့ နိုင်ငံတော်သမ္မတက ရွေးချယ်သူကိုသာ ဖော်ပြထားခြင်း ဖြစ်ပါတယ်။ အဲဒီ ဥပဒေအယူအဆ လုံးဝမှားပါတယ်။ ဘာဖြစ်လို့ လဲဆိုတော့ ကျွန်တော်ပြောပါတယ်။ ဥပဒေတစ်ခုရဲ့ ပုဒ်မကို ကြည့်လို့ရှိရင် ၄(က)မှာ ၃ ယောက်စီ၊ ၃ ယောက်စီဖွဲ့တယ်။ အဲဒီ(က)ရဲ့အပိုဒ်ခွဲ ၁ အသက် ၅၀ ပြည့်ရမယ်။ ဒေါ်ခင်ဌေးကြွယ် အသက် ၅၀ မကတော့ပါဘူး။ ၁၆ နှစ်သမီးလည်းမဟုတ်ပါဘူး။ အပိုဒ် ၂ ပြည်သူ့လွှတ်တော်ကိုယ်စားလှယ် အတွက် သတ်မှတ်ထားတဲ့ အရည်အချင်းရှိရမယ်။ ရှိလိုက်တာမှ သုံးထပ်ကွမ်း ပြည်သူ့လွှတ်တော် ကိုယ်စားလှယ် ဖြစ်ခဲ့ပါတယ်။ ၉၀ မှာတစ်ခါ၊ ၂၀၁၂ တစ်ခါ၊ အခု ၂၀၁၅ မှာတစ်ခါ။ ပြီးရင် အပိုဒ် ၃ ရွေးကောက်တင်မြှောက်ခံပိုင်ခွင့်မရှိတဲ့ ပြဋ္ဌာန်းချက်နဲ့ မငြိစွန်းရဘူး။ မငြိစွန်း လို့လဲ တစ်ခါမှ ကျွန်တော်တို့ ရွေးကောက်တင်မြှောက်ခံရတဲ့ ကိုယ်စားလှယ်အဖြစ်ကနေ ပယ်ဖျက်ခံရခြင်း မရှိခဲ့ပါဘူး။ ပြီးတဲ့အခါကျတော့ အပိုဒ် ၄ ခုနက တပ်မတော်သားကိုယ်စားလှယ် ဆွေးနွေးသွားသလို တရား လွှတ်တော် တရားသူကြီးဖြစ်ရင် အနည်းဆုံး ၅ နှစ်၊ တိုင်းဒေသကြီး/ ပြည်နယ်အဆင့်မှာရှိတဲ့ တရားရေး အရာရှိဆိုရင် အနည်းဆုံး ၁၀ နှစ်၊ တရားလွှတ်တော်ရှေ့နေဆိုရင် အနည်းဆုံး နှစ် ၂၀ ဆိုတော့ ဒီနေရာမှာ ပြောစရာရှိပါတယ်။ တရားလွှတ်တော်ရှေ့နေနဲ့ပတ်သက်လို့ ဘယ်တုန်းက၊ ဘယ်ရက်ကရတာ မသိလိုက်ဘူး။ ကိုယ်ရေးရာဇဝင်မှာ အသေးစိတ်မပါလို့ မပြည့်စုံဘူး။ ကိုယ်ရေးရာဇဝင်ဆိုတာ အကျဉ်းချုပ်ကို ပြောရတာပါ။ ကိုယ်ရေးရာဇဝင်မှာ အသေးစိတ်မပါတာနဲ့ အရည်အချင်းပျက်ယွင်းတာ မဟုတ်ပါဘူး။ အဲဒီတော့ ဒေါ်ခင်ဌေးကြွယ်ရတဲ့ တရားရုံးချုပ်ရှေ့နေ လိုင်စင်အမှတ်က ၂၀၄၁၊ ထုတ်ပေးတဲ့ ရက်က ၃၀-၁၀-၁၉၈၁ ကတည်းကနေ ရထားတာဖြစ်ပါတယ်။ ကောင်းပြီ အဲဒီဟာတောင်မှ အဲဒီလို မသိလို့၊ @9.0.2. Osamningi musim နောက်ဆုံးချုပ်ထားတာက အဲဒီ ၄(ကက) ကျွန်တော်ခုနက ပြောပါမယ်။ ပုဒ်မ ၄ ပုဒ်မခွဲ(က) ပုဒ်မခွဲငယ် (၁)၊ (၂)၊ (၃)၊ (၄) ရဲ့ပုဒ်မခွဲငယ် ထပ်ခွဲတဲ့ အပိုဒ်(ကက)၊ (ခခ)၊ (ဂဂ)၊ ၅၊ ၆ အဲဒါတွေအကုန်လုံးကို ပြန်ခြုံ ပြီးတော့ ခုနပုဒ်မ ၄ ပုဒ်မခွဲ(က)မှာ နောက်ထပ်ပုဒ်မခွဲ(ခ)က ဘာပါလဲဆိုတော့ ပုဒ်မခွဲ(က) ပုဒ်မ ခွဲငယ်(၄)မှာပါတဲ့ သတ်မှတ်ချက်နဲ့မကိုက်ညီကြောင်း မပြနိုင်ရုံတင်မဟုတ်ဘူး။ ထင်ပေါ်ကျော်ကြားတဲ့ ဂုဏ်သတင်းရှိတယ်လို့ သမ္မတကယူဆရင် ခန့်ခွင့်ရှိတယ်။ အခုနပြောချင်တာက ပုဒ်မခွဲ(ခ) သမ္မတရွေးတဲ့ ၃ ဦးတည်းနဲ့ ဆိုင်တာမဟုတ်ဘူး။ ဒီသမ္မတက စုစည်းဖော်ပြတဲ့ ဖွဲ့စည်းပုံအခြေခံဥပဒေ ပုဒ်မ ၃၂၈ မှာရှိတဲ့ ၉ ဦးစလုံးနဲ့ သမ္မတကိုယ်တိုင်အဆိုတင်ပြီး စုစည်းဖော်ပြတဲ့ ၉ ဦးစလုံးနဲ့ဆိုင်တာ။ ဒါကပုဒ်မကို ကြည့်လိုက်လို့ရှိရင် သိတယ်။ ဒါကြောင့်မို့လို့ ဒါဟာ ဥပဒေအယူအဆ ဒီလိုမဟုတ်ပါဘူးလို့ ဒါကျွန်တော် ပြန်လည်ရှင်းလင်း တင်ပြတာဖြစ်ပါတယ်။ နောက်ကျွန်တော်တို့က ခုနကပြောသလို ပြည်ထောင်စုလွှတ်တော် ကိုယ်စားလှယ်တွေအနေနဲ့ ကန့်ကွက်ခွင့် ရှိပါတယ်။ သို့သော် မိမိကန့်ကွက်တဲ့အခါမှာ တိကျခိုင်မာဖို့တော့ လိုအပ်ပါတယ်။ ဘာဖြစ် လို့လဲဆိုတော့ ပြည်ထောင်စုလွှတ်တော်ဆိုင်ရာနည်းဥပဒေပုဒ်မ ၃၀ မှာပြဋ္ဌာန်းထားတဲ့ ယင်းအဆိုနဲ့အတူ သတ်မှတ်ထားတဲ့ အရည်အချင်းနဲ့မပြည့်စုံကြောင်း ခိုင်လုံတဲ့သက်သေအထောက်အထား ပူးတွဲတင်ပြ ရမည်။ ဒါရိုးရိုးရှင်းရှင်းလေးပါ။ ဒီအင်္ဂါရပ်နဲ့လည်း မညီညွတ်ပါဘူး။ လုံးဝမညီညွတ်ဘူး။ မညီညွတ်တော့ ကျွန်တော်တို့က ကောင်းပြီ။ ဒါဖြစ်လို့ရှိရင် ဖွဲ့စည်းပုံအခြေခံဥပဒေအရပြန်ကြည့်။ နိုင်ငံတော်သမ္မတက စုစည်းဖော်ပြထားသူ ၉ ဦးစလုံးကို ခုံရုံးအဖွဲ့ဝင်အဖြစ် ခန့်အပ်တာဝန်ပေးရန် ငြင်းပယ်ခွင့်မရှိစေရဆိုတဲ့ အတိအလင်း ပြဋ္ဌာန်းချက်တွေလည်းရှိပါတယ်။ အဲဒီတော့ ကျွန်တော်တို့ဥပဒေရဲ့ သဘောတရား၊ ဥပဒေရဲ့ အနှစ်သာရက သက်သေထူရန် တာဝန် ဟာ စွပ်စွဲသူဘက်မှာပဲရှိတယ်။ စွပ်စွဲခံရသူဘက်က သက်သေထူရမယ့်တာဝန်မရှိဘူး။ ဒါဟာ သက်သေ ထူခြင်းနဲ့ စပ်လျဉ်းပြီးတော့ ကန့်ကွက်သူဘက်က သက်သေထူဖို့ လုံးဝတာဝန်ရှိတယ်။ ဒါဥပဒေရဲ့ သဘောတရားပါ။ ကန့်ကွက်သူဘက်က စွပ်စွဲပြီးရင် တာဝန်ကျေပြီ၊ ပြီးဆုံးပြီ။ စွပ်စွဲခံရသူဘက်က မဟုတ်ရင်ခိုင်လုံစွာ ချေပရမယ်လို့ ဥပဒေမှာသက်သေထူဖို့တာဝန်ကို အဲဒီလို ပခုံးပြောင်းတာဝန်လွှဲဖို့ မရပါဘူး။ ပြည့်စုံစွာ စုံစမ်းလေ့လာပြီးတော့ ခိုင်လုံစွာသက်သေထူရန် တာဝန်ဟာ စွပ်စွဲသူအပေါ်မှာပဲရှိပါတယ်။ ဒီလိုမဟုတ်ဘဲနဲ့ လွယ်လင့်တကူ မိမိရဲ့ထင်မြင်ချက်၊ မိမိရဲ့ယူဆချက်နဲ့ စွပ်စွဲမှုကို ကျန်တဲ့သူက၊ အပြစ်မရှိတဲ့ သူက ခုခံချေပ ရှင်းလင်းရမယ်ဆိုပါက ကျွန်တော်တို့ ယနေ့သွားနေတဲ့ ဒီမိုကရေစီအသွင်ကူးပြောင်းရေး အတွက် ဆောင်ရွက်နေတဲ့ လွှတ်တော်ရဲ့ လုပ်ငန်းများကို နှောင့်နှေးကြန့်ကြာစေရုံပဲ ဖြစ်ပါတယ်။ စွပ်စွဲသူက ခုံရုံးအဖွဲ့ဝင်ရဲ့ အရည်အချင်းနဲ့ မပြည့်စုံကြောင်း ယုံကြည်နိုင်လောက်အောင် သက်သေ အထင်အရှားမပြနိုင်လျှင် အဲဒီသံသယရဲ့ အကျိုးကို စွပ်စွဲခံရသူက ခံစားခွင့်ရှိပါတယ်။ ဒါ ဥပဒေရဲ့ အခြေခံ သဘောတရားဖြစ်ပါတယ်။ ခုံရုံးအဖွဲ့ဝင်ရဲ့ အရည်အချင်းနဲ့မပြည့်စုံကြောင်း စွပ်စွဲသူ၏ ထင်မြင်ယူဆ ချက်ဖြင့် တစ်နည်းအားဖြင့် မိမိရဲ့ ထင်ကြေးဖြင့် စွပ်စွဲသူကို နစ်နာစေရန် ဆုံးဖြတ်ပိုင်ခွင့်ဥပဒေမှာ အနှစ် သာရပေးမထားပါဘူး။ ဒါကြောင့်မို့လို့ တပ်မတော်သားကိုယ်စားလှယ်ရဲ့ ခုံရုံးအဖွဲ့ဝင်အရည်အချင်းနဲ့ မပြည့်စုံကြောင်းအဆိုကို ပြည်ထောင်စုလွှတ်တော်ကြီးက ခုနစအဆိုတင်ကတည်းကိုက ပြည်ထောင်စု လွှတ်တော်ဆိုင်ရာနည်းဥပဒေနဲ့မညီတာ၊ နောက်တစ်ခုက စွပ်စွဲမှုကိုလည်း ခိုင်လုံတဲ့ သက်သေအထင်အရှား မပြနိုင်တာ၊ နောက်ဆုံးခုန နိုင်ငံတော်သမ္မတအဖြစ် ရွေးကောက်တင်မြှောက်ခံထားရသူက သူရဲလုပ်ပိုင်ခွင့်ကို ကျင့်သုံးပြီးတော့ ငြင်းပယ်ပိုင်ခွင့်မရှိရဆိုတဲ့ ဖွဲ့စည်းပုံအခြေခံဥပဒေရဲ့ ပြဋ္ဌာန်းချက်တွေကြောင့် ဆက်လက်ပြီး လက်ခံဆွေးနွေးရန် လုံးဝမသင့်ပါကြောင်း အလေးအနက် ရှင်းလင်းတင်ပြအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<title>အထက်ပါကန့်ကွက်ကြောင်း အဆိုကို လက်ခံဆွေးနွေးရန် သင့် မသင့် လွှတ်တော်၏ အဆုံးအဖြတ်ရယူခြင်း</title>
<speech type='speaker'>အစီအစဉ်(၇) ဖြစ်ပါတယ်။ ပြည်ထောင်စုလွှတ်တော်ကိုယ်စားလှယ်များ ခင်ဗျား။ တပ်မတော်သားလွှတ်တော်ကိုယ်စားလှယ်မှ ကန့်ကွက်ဆွေးနွေးသွားတဲ့ ကျွန်တော်တို့ အမျိုးသားလွှတ်တော်က လွှတ်တော်ဥက္ကဋ္ဌက ရွေးချယ်ခဲ့တဲ့ ဦးတွာလ်ကျင်ပေါင်နဲ့ပတ်သက်လို့ ကျွန်တော် ရွေးချယ်ပေးခဲ့တဲ့လူဖြစ်တဲ့အတွက်ကြောင့် ကျွန်တော့အနေနဲ့ အနည်းငယ်ရှင်းလင်း တင်ပြလိုပါတယ်။ ကျွန်တော်တို့ အခုသွားနေတဲ့စနစ်က အမျိုးသားရင်ကြာစေ့ရေးပါ။ နောက်ပြီးတော့ ကျွန်တော်တို့ တိုင်းရင်းသားတွေကို အခွင့်အရေးပေးမယ်ဆိုတဲ့ မူဝါဒလည်းချမှတ်ထားပါတယ်။ အဲဒါကြောင့် ကျွန်တော့ ဒီ အမျိုးသားလွှတ်တော်ဆိုတာကလည်း ကျွန်တော်တို့ရွေးမယ်ဆို တိုင်းရင်းသားလွှတ်တော် တွေလိုပါပဲ။ အဲဒါကြောင့် ဦးတွာလ်ကျင်ပေါင်ကို ရွေးတဲ့နေရာမှာ သူက ချင်းလူမျိုး ဖြစ်ပါတယ်။ နောက် ပညာအရည်အချင်းကြည့်မယ်ဆိုရင်လည်း B.A(law)LL.B ပါ။ ဥပဒေပညာရှင် တစ်ဦးပါ။ ဒါကြောင့်မို့လို့ ကျွန်တော်တို့ မူအရ ဒီတိုင်းရင်းသားစည်းလုံးညီညွတ်ရေးရအောင်၊ တိုင်းရင်းသားတွေကို အခွင့်အရေး ရအောင်ဆိုပြီးတော့ ကျွန်တော်က အဆိုပြုခဲ့ခြင်းဖြစ်ပါတယ်။ အဆိုပြုခဲ့ခြင်းနဲ့ ပတ်သက်လို့ တစ်ဘက်က တပ်မတော်သားလွှတ်တော်ကိုယ်စားလှယ်တင်ပြတဲ့နေရာမှာ ခုနက ရှေ့နေအဖြစ်အနှစ်၂၀။ ဒါနဲ့ မညီညွတ်ဘူး လို့ တင်ပြသွားတာတွေ့ရပါတယ်။ ဒါပေမယ့် ကျွန်တော် ဒီ ဦးတွာလ်ကျင်ပေါင်ကို ကျွန်တော် အဆိုပြုတဲ့ အခါမှာ ကျွန်တော်သမ္မတကိုလည်း တင်ပြခဲ့တယ်။ ရွေးချယ်ခံသမ္မတအနေနဲ့ ကျွန်တော် ဒါကိုအဆိုပြုမယ်။ သူလက်ခံမလား။ သူယုံကြည်သလား။ တစ်ခုရှိတာက ဒီမှာ ဖွဲ့စည်းပုံအခြေခံဥပဒေ ပုဒ်မ ၃၃၃(ဃ)(၄) မှာက ထင်ပေါ်ကျော်ကြားသည့် ဂုဏ်သတင်းရှိသော ဥပဒေပညာရှင်အဖြစ် နိုင်ငံတော်သမ္မတက ယူဆသူ ဆိုတဲ့အချက် တစ်ချက်ပါပါတယ်။ ဒါကြောင့် ကျွန်တော်တို့ ဒီရွေးချယ်ခံသမ္မတကို ကျွန်တော် မေးတယ်။ ယုံကြည်သလား။ တင်ပြတဲ့ ဥပဒေပညာရှင် ဦးတွာလ်ကျင်ပေါင်ကို ထင်ပေါ်ကျော်ကြား ဂုဏ်သတင်းရှိတဲ့ ဥပဒေပညာရှင်အဖြစ် ယူဆပါသလားလို့။ ယူဆတဲ့အနေအထား သူလက်ခံပါတယ်။ လက်ခံတဲ့ အတွက်ကြောင့်မို့လို့ ကျွန်တော်တို့ ရွေးချယ်ပါတယ်။ နောက်တစ်ခါ ကျွန်တော်တို့ ဖွဲ့စည်းပုံ အခြေခံဥပဒေ ၃၂၈ မှာက နိုင်ငံတော်ဖွဲ့စည်းပုံအခြေခံဥပဒေဆိုင်ရာ ခုံရုံးအဖွဲ့ဝင်၏ အရည်အချင်းနှင့် မပြည့်စုံကြောင်း အထင်အရှားမပြနိုင်ပါက ပြည်ထောင်စုလွှတ်တော်သည် နိုင်ငံတော်သမ္မတက စုစည်းအမည်တင်သွင်း ထားသည့် ပုဂ္ဂိုလ်များအား နိုင်ငံတော်ဖွဲ့စည်းပုံအခြေခံဥပဒေဆိုင်ရာ ခုံရုံးအဖွဲ့ဝင်အဖြစ် ခန့်အပ်တာဝန် ပေးရန် ငြင်းပယ်ခွင့်မရှိစေရ။ ဒီပြဋ္ဌာန်းထားတဲ့အထဲမှာ ခုနက တစ်ဘက်က ခုနက တပ်မတော်သားလွှတ်တော်ကိုယ်စားလှယ်က တင်ပြသွားပါတယ်။ ဒီခုနက ကျွန်တော်တို့ ဖွဲ့စည်းပုံအခြေခံဥပဒေပုဒ်မ ၃၃၃(ဃ)(၄)ဟာ ကျွန်တော်တို့ ပြည်သူ့လွှတ်တော် ဥက္ကဋ္ဌ တင်သွင်းတဲ့ ၃ ယောက်၊ အမျိုးသားလွှတ်တော် ဥက္ကဋ္ဌ တင်သွင်းတဲ့ ၃ ယောက်နဲ့ မသက်ဆိုင်ဘူးလို့ ကျွန်တော်တို့ တင်ပြသွားတာကို ကြားလိုက်ရပါတယ်။ ဒါပေမယ့် ကျွန်တော်တို့ ဒီမှာ ဒီအဖွဲ့ဝင် ၉ ဦးကို လွှတ်တော်သို့ တင်သွင်းတာက သမ္မတက တင်သွင်းရတာပါ။ ကျွန်တော်တို့က ရွေးချယ်လိုက်ရတာ သမ္မတက ၃ ဦးရွေးမယ်။ ပြည်သူ့လွှတ်တော်ဥက္ကဋ္ဌက ၃ ဦး ရွေးမယ်။ အမျိုးသား လွှတ်တော် ဥက္ကဋ္ဌအဖြစ် ကျွန်တော်က ၃ ဦးရွေးမယ်။ ရွေးပြီးတော့မှ ဒီက ရွေးချယ်ခံသမ္မတက သူလက်ခံ တော့မှ လွှတ်တော်ကိုတင်ရတာ၊ သမ္မတကတင်ရတာပါ။ ကျွန်တော်တို့ လွှတ်တော်ဥက္ကဋ္ဌတွေက တင်တာ မဟုတ်ပါဘူး။ ဒါကြောင့်မို့လို့ ဒီဖွဲ့စည်းပုံအခြေခံဥပဒေပုဒ်မ ၃၃၃(ဃ)(၄)ရဲ့ အချက်ကလည်း ကျွန်တော်တို့ ဒီအားလုံး ၉ ယောက်စလုံးပေါ်မှာပဲ မူတည်နေတယ်လို့ ကျွန်တော်တို့ ယူဆပါတယ်။ ဒါကြည့်လိုက်လဲ သိသာပါတယ်။ ဘာဖြစ်လို့လဲဆိုတော့ နိုင်ငံတော်သမ္မတက စုစည်းအမည်တင်သွင်းသည့် ဒါဖွဲ့စည်းပုံ အခြေခံဥပဒေမှာ ပြဋ္ဌာန်းထားပါတယ်။ ဒါကြောင့်မို့လို့ ခုနကတုန်းက ဒီ ကျွန်တော် အထက်ကတင်ပြတဲ့ ဖွဲ့စည်းပုံအခြေခံဥပဒေပုဒ်မ ၃၃၃(ဃ)(၄)ဟာ ဖွဲ့စည်းပုံအခြေခံဥပဒေခုံရုံးအဖွဲ့ဝင် ၉ ဦးစလုံးနဲ့ သက်ဆိုင် နေပါတယ်။ ဒါကြောင့်မို့လို့ ကျွန်တော်တို့ ဒီကန့်ကွက်ချက်က မခိုင်မာပါဘူးလို့ပဲ ကျွန်တော် တင်ပြလိုပါတယ်။ ကျွန်တော်တို့ ပြည်ထောင်စုလွှတ်တော်ဆိုင်ရာနည်းဥပဒေ ၃၀ မှာ နည်းဥပဒေ ၂ရ နှင့် နည်းဥပဒေခွဲ(ခ)ပါ ကြေညာချက်အရ ကန့်ကွက်လိုသော လွှတ်တော်ကိုယ်စားလှယ်သည် ကန့်ကွက် ကြောင်း အဆိုကို နာယကထံသို့ တင်သွင်းရမည်။ ယင်းအဆိုနှင့်အတူ မိမိကန့်ကွက်လိုသောပုဂ္ဂိုလ်သည် ဖွဲ့စည်းပုံအခြေခံဥပဒေပါ သတ်မှတ်ထားသော အရည်အချင်းများနှင့် မပြည့်စုံကြောင်း ခိုင်လုံသည့် သက်သေအထောက်အထားများလည်း ပူးတွဲတင်ပြ ရမည်လို့ ကျွန်တော်တို့ ဖော်ပြထားပါတယ်။ ဒါပေမယ့် အခု လွှတ်တော်ကိုယ်စားလှယ်ကြီးများ သိပြီးဖြစ်တဲ့ အတိုင်း ခိုင်လုံတဲ့အထောက်အထား တင်ပြထားခြင်းမရှိပါဘူး။ ဒါကြောင့် ဒီအဆိုကို ကျွန်တော်တို့က နာယကအနေနဲ့ ပယ်လိုက်လို့ရပါတယ်။ ဒါပေမယ့် ခုန တပ်မတော်သားလွှတ်တော်ကိုယ်စားလှယ်ကြီးရဲ့ တင်ပြချက်အရ ပွင့်လင်းမြင်သာမှုရှိအောင် မဲခွဲဆုံးဖြတ်ဖို့ ရည်ရွယ်ထားပါတယ်။ ကျွန်တော်တို့ ပြည်ထောင်စု လွှတ်တော်ဆိုင်ရာနည်းဥပဒေ ၃၁ မှာ နည်းဥပဒေ ၃၀ အရ တင်သွင်းသည့် ကန့်ကွက်ကြောင်းအဆိုကို လက်ခံဆွေးနွေးရန် သင့် မသင့် နာယကသည် လွှတ်တော်၏ အဆုံးအဖြတ်ကို ဦးစွာရယူရမည်လို့ ပြဋ္ဌာန်း ထားပါတယ်။ ဒီပုဒ်မ ၃၁ က ဘာကိုရည်ညွှန်းလဲဆိုတော့ ပုဒ်မ ၃၀ မှာ ဒီကန့်ကွက်တဲ့အဆိုလွှာ တင်သွင်းတဲ့ နေရာမှာ အရည်အချင်း မပြည့်စုံကြောင်း ခိုင်လုံတဲ့သက်သေ အထောက်အထား ပူးတွဲတင်ပြရတဲ့ အဆိုလွှာ ကိုသာ ကျွန်တော်တို့ မဲခွဲဆုံးဖြတ်ရမှာ ဖြစ်ပါတယ်။ ဒါပေမယ့် ပွင့်လင်းမြင်သာမှု၊ တရားမျှတမှုရှိအောင် ပုဒ်မ ၃၀ ပါ ပြဋ္ဌာန်းထားတဲ့ အရည်အချင်းနှင့် ပြည့်စုံကြောင်းခိုင်လုံတဲ့ သက်သေအထောက်အထား မတင်ပြပေမယ့် ကျွန်တော် ခုနကပြောသလိုပဲ ပွင့်လင်းမြင်သာမှုရှိအောင် ကျွန်တော်တို့ မဲခွဲဆုံးဖြတ်ပါမယ်။ နည်းဥပဒေ ၃၁ အရ။ စက်ခလုတ်အသုံးပြုပြီးတော့ မဲခွဲဆုံးဖြတ်တဲ့နေရာမှာ ကျွန်တော်တို့ အဓိကအချက်ကတော့ ဘာတုန်းဆိုတော့ တပ်မတော်သား လွှတ်တော်ကိုယ်စားလှယ်ကြီး တင်ပြတဲ့အဆိုကို ဆွေးနွေးရန် သင့် မသင့် ဖြစ်ပါတယ်။ ဆွေးနွေးဖို့သင့်တယ်လို့ ထောက်ခံလို့ရှိရင် အစိမ်းရောင်ခလုတ်ကို နှိပ်ရမှာဖြစ်ပါတယ်။ ဆွေးနွေးရန်မသင့်ဘူးလို့ အဆိုကိုထောက်ခံလို့ရှိရင် အနီရောင်ခလုတ်ကို နှိပ်ရမှာဖြစ်ပါတယ်။ ကျွန်တော်တို့ ဆွေးနွေးရန်သင့်တယ်လို့ဘက်က မဲများရင် ကျွန်တော်တို့ ဒီအဆိုကို လွှတ်တော်မှာ ဆက်လက်ဆွေးနွေး သွားမှာ ဖြစ်ပါတယ်။ ဆွေးနွေးရန် မသင့်ဘူးလို့ဘက်က မဲများရင် ကျွန်တော်တို့ ဒီမှာတင်အပြီး ရပ် သွားမှာ ဖြစ်ပါတယ်။ ဒါကြောင့်မို့လို့ ကျွန်တော်တို့ တပ်မတော်သားလွှတ်တော်ကိုယ်စားလှယ် တင်ပြတဲ့ အဆိုကို ဆွေးနွေးရန် သင့် မသင့် ဒီအချက်ပေါ် ကျွန်တော်တို့ စက်ခလုတ်သုံးပြီးတော့ ဆန္ဒခံယူမှာ ဖြစ်ပါတယ်။ ကျွန်တော်ထပ်ပြီး တင်ပြပါမယ်။ အဲဒီတော့ ဆွေးနွေးရန်သင့်တယ်လို့ ယူဆလို့ရှိရင် အစိမ်းရောင်ခလုတ်ကို နှိပ်ရမှာဖြစ်ပါတယ်။ အဲဒါဆိုရင် ကျွန်တော်တို့ဒီ ဆွေးနွေးဖို့ သင့်တယ်ဆိုတဲ့ မဲက များလို့ရှိရင် ကျွန်တော်တို့ နောက်ထပ်ဆက်လက် ဆွေးနွေးသွားမှာ ဖြစ်ပါတယ်။ ဆွေးနွေးရန်မသင့်ဘူး ဆိုရင် အနီရောင်ခလုတ်ကို နှိပ်ရမှာဖြစ်ပါတယ်။ ဆွေးနွေးရန်မသင့်တဲ့ဘက်က မဲများရင်တော့ ကျွန်တော်တို့ ဒီအဆိုဟာ ဒီမှာတင် ဆက်လက်မဆွေးနွေးတော့ဘဲ ဒီမှာတင် ပြီးပြတ်သွားမှာ ဖြစ်ပါတယ်။ ဒါကြောင့်မို့လို့ ပထမဦးစွာ တပ်မတော်သားလွှတ်တော်ကိုယ်စားလှယ်တင်ပြခဲ့တဲ့ ဒေါ်ခင်ဌေးကြွယ်နဲ့ပတ်သက်လို့ ကျွန်တော်တို့ အရင်ဆုံး ကန့်ကွက်တဲ့အဆိုကို လက်ခံဆွေးနွေးရန် သင့် မသင့် မဲခွဲဆုံးဖြတ်ပါမယ်။ ကျွန်တော်တို့ ကိုယ်စားလှယ်ကြီးများအနေနဲ့ မဲပေးရန်အသင့် ဖြစ်စေလိုပါတယ်။</speech>
<speech><mp id='452'>ဦးဝင်းမြင့်(ဥက္ကဋ္ဌ၊ ပြည်သူ့လွှတ်တော်)</mp>နာယကကြီးခင်ဗျာ။ ကျွန်တော် ရှင်းရှင်း လင်းလင်းပဲ သိစေချင်လို့ ရှင်းရှင်းလင်းလင်းပဲ မေးပါရစေ။ ဆွေးနွေးရန်သင့်တယ်ဆိုရင် ကျွန်တော်တို့ ထောက်ခံမဲပေးရမယ်။ ဆက်လက်ဆွေးနွေးရန် မသင့်ဘူးဆိုရင် ကန့်ကွက်မဲပေးရမယ်။ ကျွန်တော် အဲဒီလိုပဲ ကျွန်တော်နားလည်ပါတယ်။ ဆွေးနွေးရန်မသင့်ဘူးဆိုရင် ထောက်ခံရမယ်ဆိုတာ ခုနကပါသွားလို့ ထောက်ခံ ရမယ် မဟုတ်ပါဘူးခင်ဗျ။ ဆွေးနွေးရန်မသင့်ဘူးဆိုရင် ကန့်ကွက်မဲပေးရမယ်။ ဆွေးနွေးရန်သင့်တယ် ဆိုရင် ထောက်ခံမဲပေးရမယ်။ ကျွန်တော် ဒီလိုပဲ ရှင်းရှင်းလင်းလင်း နားလည်ပါတယ်။ အဲဒီလိုလေး ရှင်းရှင်းလင်းလင်း ပြည်ထောင်စုလွှတ်တော်ကိုယ်စားလှယ် အားလုံးသိအောင် ရှင်းလင်းပေးစေလိုပါတယ်။ ကျေးဇူးတင်ပါတယ်။</speech>
<speech type='speaker'>ပြည်သူ့လွှတ်တော် ဥက္ကဋ္ဌပြောဆိုတဲ့အတိုင်းပါပဲ။ ကျွန်တော်တို့ ဆွေးနွေးရန် သင့်တယ်ဆိုရင် ထောက်ခံဆန္ဒမဲ အစိမ်းရောင် ပေးရမှာဖြစ်ပါတယ်။ ဆွေးနွေးရန်မသင့်ဘူးလို့ဆိုရင် ကန့်ကွက်မဲ အနီရောင်ခလုတ်ကိုမဲပေးဖို့ ဖြစ်ပါတယ်။ ကျွန်တော်တို့ မဲပေးရန် အဆင်သင့်ဖြစ်စေလိုပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type='speaker'>ပြည်ထောင်စုလွှတ်တော်ကိုယ်စားလှယ်များခင်ဗျာ။ ဆန္ဒမဲပေးပွဲပြီးပါပြီ။</speech>
<speech type='speaker'>အဆိုကို ဆွေးနွေးရန်သင့်ကြောင်း ထောက်ခံမဲ ၁၉၅ မဲ၊ မသင့်ကြောင်း ကန့်ကွက်မဲ ၄၃၅ မဲ၊ ကြားနေမဲ ၄ မဲ ဖြစ်ပါတယ်။ ဒါကြောင့်မိုလို့ ကန့်ကွက်မဲက များတဲ့အတွက်ကြောင့် မိုလို့ ဒီအဆိုကို လက်ခံဆွေးနွေးရန် မသင့်ကြောင်း ကြေညာပါတယ်။</speech>
<speech type='speaker'>အခုတစ်ခါ ကျွန်တော်တို့ ဦးတွာလ်ကျင်ပေါင်နဲ့ပတ်သက်လို့ ကျွန်တော်တို့ ဆန္ဒမဲပေးပါမယ်။ ကျွန်တော်အထက်က တင်ပြပြီးတဲ့အတိုင်း အဆိုကို ထောက်ခံတယ်ဆိုရင် အစိမ်းရောင် ခလုတ်ကို နှိပ်ရပါမယ်။ အဆိုကို ဆွေးနွေးရန်မသင့်ကြောင်း ကန့်ကွက်လိုရင် အနီရောင်ခလုတ်ကို နှိပ်ရမှာ ဖြစ်ပါတယ်။ ဒါကြောင့်မိုလို့ ကျွန်တော်တို့ ကိုယ်စားလှယ်များအနေနဲ့ မဲပေးရန်အတွက် အသင့်ဖြစ်စေလို ပါတယ်။ ဆန္ဒမဲပေးနိုင်ပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type='speaker'>ထောက်ခံမဲ ၁၉၆ မဲ၊ ကန့်ကွက်မဲ ၄၃၂ မဲ၊ ကြားနေမဲ ၅ မဲ ဖြစ်ပါတယ်။ ဒါကြောင့်မို့လို့ ကျွန်တော်တို့ အဆိုကို ကန့်ကွက်မဲများတဲ့အတွက်ကြောင့်မို့လို့ ဒီအဆိုကို ကျွန်တော်တို့ လက်ခံဆွေးနွေးရန် မသင့်ကြောင်း ကြေညာပါတယ်။</speech>
<title>ကန့်ကွက်ကြောင်းအဆိုကို လက်ခံဆွေးနွေးရန် မသင့်ကြောင်းဆုံးဖြတ်ပါက နာယက က ယင်းအဆိုနှင့်စပ်လျဉ်း၍ ဆက်လက်ဆောင်ရွက်ရန်မရှိကြောင်း ကြေညာခြင်း</title>
<speech type='speaker'>အစီအစဉ်(၈) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များ ခင်ဗျား။ နိုင်ငံတော်သမ္မတအဖြစ် ရွေးချယ်တင်မြှောက်ခံထားရသူက တင်ပြထားတဲ့ နိုင်ငံတော်ဖွဲ့စည်းပုံ အခြေခံဥပဒေဆိုင်ရာ ခုံရုံးအဖွဲ့ဝင် ဒေါ်ခင်ဌေးကြွယ်နဲ့ ဦးတွာလ်ကျင်ပေါင်တို့အား တပ်မတော်သား ပြည်သူ့လွှတ်တော်ကိုယ်စားလှယ် ဒုတိယဗိုလ်မှူးကြီးထွန်းလင်းဦးရဲ့ ကန့်ကွက်ကြောင်းအဆိုကို လွှတ်တော်က လက်ခံဆွေးနွေးရန်မသင့်ကြောင်း ဆုံးဖြတ်တဲ့အတွက် ယင်းအဆိုနဲ့စပ်လျဉ်းပြီး ဆက်လက်ဆောင်ရွက်ရန် မရှိကြောင်း ကြေညာပါတယ်။</speech>
<title>နိုင်ငံတော်သမ္မတအဖြစ် ရွေးချယ်တင်မြှောက်ခံထားရသူက တင်ပြထားတဲ့ နိုင်ငံတော်ဖွဲ့စည်းပုံ အခြေခံဥပဒေဆိုင်ရာခုံရုံး ဥက္ကဋ္ဌနှင့် အဖွဲ့ဝင်များအား ခန့်အပ်တာဝန်ပေးရန် လွှတ်တော်ကသဘောတူကြောင်း ကြေညာခြင်း</title>
<speech type='speaker'>အစီအစဉ် (၉) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များ ခင်ဗျား။ ကန့်ကွက်ကြောင်းအဆိုနဲ့စပ်လျဉ်းပြီး ဆက်လက်ဆောင်ရွက်ရန်မရှိတဲ့အတွက် နိုင်ငံတော်သမ္မတ အဖြစ် ရွေးချယ် တင်မြှောက်ခံထားရသူက တင်ပြထားတဲ့ ဦးမြင့်ဝင်း ၃။ ဦးမျိုးမြင့် ၄။ ဦးမျိုးညွန့် ၅။ ဦးခင်မောင်ချို ၆။ ဒေါ်ခင်ဌေးကြွယ် ၇။ ဦးတွာလ်ကျင်ပေါင် ၈။ ဒေါ်လှမျိုးနွယ် ဦးကျော်ဆန်း တို့ ၉ ဦးကို နိုင်ငံတော်ဖွဲ့စည်းပုံအခြေခံဥပဒေဆိုင်ရာ ခုံရုံးအဖွဲ့ဝင်များအဖြစ်လည်းကောင်း၊ ၎င်းတို့အနက်မှ ဦးမျိုးညွန့်ကို နိုင်ငံတော်ဖွဲ့စည်းပုံအခြေခံဥပဒေဆိုင်ရာခုံရုံး ဥက္ကဋ္ဌ အဖြစ်လည်းကောင်း ခန့်အပ်တာဝန် ပေးရန် လွှတ်တော်က သဘောတူကြောင်း ပြည်ထောင်စုလွှတ်တော်ဆိုင်ရာ နည်းဥပဒေ ၂၈ နဲ့အညီ ကြေညာပါတယ်။ အပြည့်အစုံကို နောက်ဆက်တွဲဖြင့် ဖော်ပြထားပါသည်။</speech>
</motion>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး (၁၄)ရက်မြောက်နေ့ ရပ်နားကြောင်းနှင့် (၁၅)ရက်မြောက်နေ့ ကျင်းပမည့် နေ့ရက်နှင့်ကြေညာခြင်း</title>
<speech type='speaker'>အစီအစဉ်(၁၀) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များ ခင်ဗျား။ ပထမပုံမှန်အစည်းအဝေး (၁၄)ရက်မြောက်နေ့ အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေးရဲ့ (၁၅)ရက်မြောက်နေ့ကို ၂၀၁၆ ခုနှစ်၊ မတ်လ ၃၀ ရက် (ဗုဒ္ဓဟူးနေ့) နံနက် ၁၀ နာရီ ကျင်းပပြုလုပ်မည်ဖြစ်ကြောင်းနဲ့ ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type='mc'>ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type='mc'>အားလုံး ထွက်ခွာနိုင်ကြပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး (၁၄)ရက်မြောက်နေ့ အစည်းအဝေးကို နံနက် ၁၁:ဝဝ နာရီ ရပ်နားပါသည်။ အယအကြိမ် ပြည်ထောင်ထွက်ခွာနိုင်ကြပါပြီခင်ဗျာ လည်ထွက်ခွာပါပြီခင်ဗျာ။</speech>
</postface>
</transcript>
</doc>