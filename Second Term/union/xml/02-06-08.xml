<doc>
<docinfo>
<docno>02-06-08.xml</docno>
<pdf>02-06-08.pdf</pdf>
<term value="02">ဒုတိယအကြိမ်</term>
<session value="06" />
<sittingday value="08" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ဆဋ္ဌမပုံမှန်အစည်းအဝေး အဋ္ဌမနေ့မှတ်တမ်း</title>
<date value='16-11-2017'>၁၃၇၉ ခုနှစ်၊ တန်ဆောင်မုန်းလပြည့်ကျော် ၁၃ ရက် | (၂၀၁ရ ခုနှစ်၊ နိုဝင်ဘာလ ၁၆ ရက်)(ကြာသပတေးနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် ဆဋ္ဌမပုံမှန်အစည်းအဝေး အဋ္ဌမနေ့ ကို နံနက် ၁၀:ဝဝ နာရီင်ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ဆဋ္ဌမပုံမှန်အစည်းအဝေးရဲ့ အဋ္ဌမနေ့ အစီအစဉ် စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျာ။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါ။</speech>
<speech type="mc">အားလုံး ထိုင်နိုင်ကြပါပြီခင်ဗျာ။ ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း ၊</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် ဆဋ္ဌမပုံမှန်အစည်းအဝေး အဋ္ဌမနေ့မှာ ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စု လွှတ်တော် ကိုယ်စားလှယ်ဦးရေ စုစုပေါင်း ၆၅၉ ဦး ရှိပြီး ဒီကနေ့အစည်းအဝေးကို ၅၉ရ ဦး တက်ရောက် ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေစုစုပေါင်းရဲ့ ၉၀.၅၉ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ) တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် အဋ္ဌမနေ့ အစည်းအဝေး အစီအစဉ်ကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျာ။</speech>
<title>ဒုတိယအကြိမ် ပြည်ထောင်စု လွှတ်တော် ဆဋ္ဌမပုံမှန်အစည်းအဝေး အဋ္ဌမနေ့ အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေ ထားတဲ့အတိုင်း ဆက်လက်ဆောင်ရွက်ပါမယ်။ ။အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များ ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1249">ဦးမောင်မောင်လတ်(အတွင်းရေးမှူး၊ ကိုယ်စားလှယ်များစိစစ်ရေးကော်မတီ)</mp>လေးစား အပ်ပါသော ပြည်ထောင်စုလွှတ်တော် နာယကကြီးခင်ဗျာ။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စု လွှတ်တော် ဆဋ္ဌမပုံမှန်အစည်းအဝေး အဋ္ဌမနေ့ ၁၆-၁၁-၂၀၁ရ ရက်နေ့မှာ အစည်းအဝေးသို့ တက်ရောက် နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များရဲ့ကိုယ်စား စစ်ကိုင်းတိုင်းဒေသကြီး မဲဆန္ဒနယ် အမှတ်(၉)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီ အတွင်းရေးမှူးဖြစ်သူ ကျွန်တော် ဦးမောင်မောင်လတ်က ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များမှာ - - ဦးအာမိုးဆီ ခေါင်လန်ဖူး၊ - ဦးလာမာလေး ဆော့လော်၊ - ဦးစံခင် ကန်ပက်လက်၊ - ဒေါက်တာလှိုင်မြင့်ဟန် ကန့်ဘလူ၊ - ဦးဝင်းသိန်းဇော် ဆားလင်းကြီး၊ - ဦးကျော်ဌေး လေရှီး၊ - ဦးမောင်မောင် ထီးချိုင့်၊ - ဦးမျိုးဇော်အောင် ကောလင်း၊ - ဦးအောင်စိုး သရက်ချောင်း၊ - ဦးအောင်သန်း သဲကုန်း၊ - ဦးအောင်မြင့် သာယာဝတီ၊ - ဦးဉာဏ်ထွန်း ဇီးကုန်း၊ - ဦးပိုက်ကို ပခုက္ကူ၊ - ဦးသာချို (ခ) ဦးတင်ကြိုင် ရေနံချောင်း၊ - ဦးသက်လွင်(ခ) ဦးပေါခင် - ဦးကျော်မြင့် - ဒေါက်တာမေဝင်းမြင့် - ဦးစိုးသူရထွန်း - သူရဦးသက်ဆွေ - ဒေါ်ဇင်မာအောင် - ဦးနေမျိုးထက် - ဦးတင်အေး - ဦးလင်းဇော်ထွန်း - ဦးစိုင်းဆမ် - ဦးစိုင်းသန့်ဇင် - ဒေါက်တာစိုင်းမောက်ခမ်း - ဦးလီကျိန်းဖူ(ခ) ဦးမြင့်ဆွေ ဦးခွန်အောင်ကျော် ဦးစိုင်းထွန်းစိန် - ဦးဝင်းထူး - ဦးမင်းသိုင်း - ဗိုလ်မှူးချုပ်တင်စန်းနိုင် - ဒုတိယဗိုလ်မှူးကြီးကျော်လင်းဦး - ဒုတိယဗိုလ်မှူးကြီးဒေါ်စိုးစိုးမြင့် - ဗိုလ်မှူးလွင်မောင်စိုး - ဒေါ်ရှီလာနန်တောင်(ခ) အမ်နန်တောင် - ဦးခင်မောင်မြင့် - ဦးယောနာ - ဦးကျော်သန်း - ဦးစိုးသိန်း ဦးစောမိုးမြင့်(ခ) ဆင်မြူရယ် - ဦးစောလှားဖောင်ခွာ မြင်းခြံ၊ တိုက်ကြီး၊ မရမ်းကုန်း၊ ကွမ်းခြံကုန်း၊ ကိုကိုးကျွန်း၊ ရန်ကင်း၊ ကျောက်တံတား၊ မက်မန်း၊ မိုင်းဖြတ်၊ မိုင်းယန်း၊ သီပေါ၊ လားရှိုး၊ ကုန်းကြမ်း၊ ဟိုပုန်း၊ မိုင်းပြင်း၊ နမ့်ဆန်၊ ဘိုကလေး၊ တပ်မတော်၊ တပ်မတော်၊ တပ်မတော်၊ တပ်မတော်၊ ကချင်-၂၊ ကချင်-၉၊ ကချင်-၅၊ ကယား -၈၊ ကယား -၉၊ ကရင်-၁။ - ဦးမာန်လောမောင်း ချင်း-၈၊ - ဒေါ်ကျိန်ငိုက်မန် ချင်း-၇၊ - ဦးဇော်မင်း စစ်ကိုင်း-၆၊ - ဦးခင်မောင်ဝင်း စစ်ကိုင်း-၇၊ - ဦးဟန်ဝင်းသိန်း တနင်္သာရီ-၄၊ - ဦးအောင်ကြည်ညွန့် မကွေး-၄၊ - ဦးထွန်းထွန်းဦး မန္တလေး -၂။ - ဦးကျော်သီဟ မန္တလေး-၁၂၊ - ဦးစိုးအောင် မန္တလေး-၁၁၊ - ဦးမောင်မောင်ဆွေ မန္တလေး-၉၊ - ဦးလင်းတင်ဌေး - ဦးကျော်ကျော် - ဦးစိုင်းဝမ်းလှိုင်းခမ်း - ဗိုလ်မှူးချုပ်ခင်မောင်အေး တပ်မတော်၊ - ဗိုလ်မှူးကြီးတင်အောင်ထွန်း တပ်မတော် နှင့် - ဗိုလ်ကြီးထွန်းထွန်းဌေး တပ်မတော် တို့ဖြစ်ကြပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၄ ဦးရှိပြီး၊ ယနေ့ခွင့်ပန် ကြားသူ ၅၈ ဦး ဖြစ်ပြီး စုစုပေါင်းခွင့်ပန်ကြားသူ ၆၂ ဦးဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနဲ့ ယနေ့ခွင့်ပန်ကြားသူ ပြည်ထောင်စုလွှတ်တော် ကိုယ်စားလှယ် ၅၈ ဦးအား ခွင့်အဖြစ် သတ်မှတ်ခွင့်ပြုပေး နိုင်ပါရန် လေးစားစွာ တင်ပြအပ်ပါတယ်ခင်ဗျာ။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် ဆဋ္ဌမပုံမှန်အစည်းအဝေး အဋ္ဌမနေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅၉ ဦး၊ ယခင်က ခွင့်ပြုထားသူ ၄ ဦး၊ ယနေ့ခွင့်ပန်ကြား၍ ခွင့်ပြုထားသူ ၅၈ ဦးဖြစ်တဲ့အတွက် ခွင့်ပြုထားသူ စုစုပေါင်း ၆၂ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Order">
<title>ပြည်ထောင်စုလွှတ်တော်က အတည်ပြုသည်ဟု မှတ်ယူရမည့် ပြည်ထောင်စုစာရင်းစစ်ချုပ်ဥပဒေကို ပြင်ဆင်သည့် ဥပဒေကြမ်း(၂၀၁၇)ကို လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု စာရင်းစစ်ချုပ်ဥပဒေကို ပြင်ဆင်သည့်ဥပဒေကြမ်း (၂၀၁၇)ကို အမျိုးသားလွှတ်တော်မှာ စတင်ဆွေးနွေးခဲ့ပြီး ပြင်ဆင်အတည်ပြုချက်များဖြင့် ပြည်သူ့လွှတ်တော်သို့ပေးပို့ခဲ့ရာ ပြင်ဆင်ချက်များဖြင့် အမျိုးသားလွှတ်တော်သို့ ပြန်လည်ပေးပို့ခဲ့ပါတယ်။ အမျိုးသားလွှတ်တော်က ပြည်သူ့လွှတ်တော်ရဲ့ ပြင်ဆင်ချက်များအတိုင်း သဘော တူတဲ့အတွက် လွှတ်တော်နှစ်ရပ် သဘောတူညီတဲ့ ဥပဒေကြမ်းအဖြစ် ၁၅-၁၁-၂၀၁ရ ရက်တွင် ပြည်ထောင်စု လွှတ်တော်သို့ ပေးပို့ထားပါတယ်။ ယင်းဥပဒေကြမ်းကို နိုင်ငံတော်သမ္မတ လက်မှတ်ရေးထိုးထုတ်ပြန်နိုင်ဖို့အတွက် ပေးပို့သွားမှာ ဖြစ်ကြောင်းနဲ့ ပြည်ထောင်စုလွှတ်တော်ဆိုင်ရာ နည်းဥပဒေ ၈၁ အရ ပြည်ထောင်စုလွှတ်တော်က အတည်ပြု သည်ဟုမှတ်ယူ၍ မှတ်တမ်းတင်ကြောင်း ကြေညာပါတယ်။</speech>
<title>နိုင်ငံတော်သမ္မတရုံးမှ ပေးပို့သော ရှမ်းပြည်နယ်နှင့် မကွေးတိုင်းဒေသကြီး အတွင်းရှိ ရပ်ကွက်၊ ကျေးရွာ အုပ်စုနှင့် ကျေးရွာများ အမည်ပြောင်းလဲခြင်း၊ တိုးချဲ့ပြင်ဆင်ဖွဲ့စည်းခြင်းနှင့် ပယ်ဖျက်ခြင်းတို့ကို တင်ပြခြင်းနှင့် လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ရှမ်းပြည်နယ် နဲ့ မကွေးတိုင်းဒေသကြီးအတွင်းရှိ ရပ်ကွက်၊ ကျေးရွာအုပ်စုနဲ့ ကျေးရွာများ အမည်ပြောင်းလဲခြင်း၊ တိုးချဲ့ ပြင်ဆင်ဖွဲ့စည်းခြင်း၊ ပယ်ဖျက်ခြင်းတို့နဲ့စပ်လျဉ်းပြီး ပြည်ထောင်စုလွှတ်တော်မှာ မှတ်တမ်းတင်နိုင်ဖို့အတွက် နိုင်ငံတော်သမ္မတရုံးရဲ့ ၁၀-၁၁-၂၀၁ရ ရက်စွဲပါစာအမှတ်၊ ၅၀၈(၉၀)/၁၂/ သမ္မတရုံးဖြင့်ပေးပို့ထားပြီး ယင်းစာ မိတ္တူ ကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ နောက်ဆက်တွဲဖြင့် ဖော်ပြထားပါသည်။ အဆိုပါ တိုးချဲ့ပြင်ဆင်ဖွဲ့စည်းခြင်းများကို တင်ပြပါမယ်- ရှမ်းပြည်နယ်၊ ကျိုင်းတုံခရိုင်၊ မိုင်းပြင်းမြို့နယ်အတွင်း ကျေးရွာအုပ်စု နှစ်အုပ်စု အမည် ပြောင်းလဲခြင်း၊ ကျေးရွာ ၂၅၄ ရွာ တိုးချဲ့ ပြင်ဆင် ဖွဲ့စည်းခြင်း၊ ကျေးရွာအုပ်စု ၅ အုပ်စုနဲ့ ကျေးရွာ ၄၀၃ ရွာ ပယ်ဖျက်ခြင်းနဲ့ မကွေးတိုင်းဒေသကြီး ပခုက္ကူခရိုင်၊ ပခုက္ကူမြို့နယ်တွင် ကျေးရွာ တစ်ရွာ တိုးချဲ့ဖွဲ့စည်းခြင်း၊ မကွေးခရိုင်၊ တောင်တွင်းကြီးမြို့နယ်တွင် ကျေးရွာ ၆ ရွာ တိုးချဲ့ ဖွဲ့စည်းခြင်း၊ မင်းဘူးခရိုင်၊ စလင်းမြို့နယ်တွင် ကျေးရွာ ၄ ရွာ တိုးချဲ့ ဖွဲ့စည်းခြင်း၊ ငဖဲမြို့နယ်တွင် ကျေးရွာ ၅ ရွာ တိုးချဲ့ ဖွဲ့စည်းခြင်း၊ သရက်ခရိုင်၊ အောင်လံမြို့နယ်တွင် ကျေးရွာ ၃ ရွာ တိုးချဲ့ ဖွဲ့စည်းခြင်း၊ ဂန့်ဂေါခရိုင်၊ ဆောမြို့နယ်တွင် ရပ်ကွက် တစ်ရပ်ကွက် အမည်ပြောင်းလဲပြီး ကျေးရွာ နှစ်ရွာ တိုးချဲ့ဖွဲ့စည်းခြင်း၊ ထီးလင်းမြို့နယ်တွင် ကျေးရွာ တစ်ရွာ တိုးချဲ့ ဖွဲ့စည်းခြင်း တို့ဖြစ်ပါတယ်။ အထက်ပါ ရပ်ကွက်၊ ကျေးရွာအုပ်စုနှင့် ကျေးရွာများ အမည်ပြောင်းလဲခြင်း၊ တိုးချဲ့ပြင်ဆင်ဖွဲ့စည်းခြင်းနဲ့ ပယ်ဖျက်ခြင်းတို့ကို ပြည်ထောင်စုလွှတ်တော်ဆိုင်ရာ ဥပဒေပုဒ်မ ၅၈ အရ လွှတ်တော်က မှတ်တမ်းတင် ကြောင်း ကြေညာပါတယ်။</speech>
</section>
<section value="Motion">
<motion>
<title>နိုင်ငံတော်သမ္မတထံမှ ပေးပို့ထားသော အိန္ဒိယသမုဒ္ဒရာကမ်းခြေနိုင်ငံများ အဖွဲ့သို့ မြန်မာနိုင်ငံမှ အဖွဲ့ဝင် အဖြစ်ဝင်ရောက်ရေးကိစ္စနှင့်စပ်လျဉ်း၍ နိုင်ငံခြားရေးဝန်ကြီးဌာနက လွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အိန္ဒိယ သမုဒ္ဒရာကမ်းခြေနိုင်ငံများအဖွဲ့သို့ မြန်မာနိုင်ငံမှအဖွဲ့ဝင်အဖြစ် ဝင်ရောက်ရေးကိစ္စနဲ့စပ်လျဉ်းပြီး ပြည်ထောင်စု လွှတ်တော်ရဲ့ အတည်ပြုချက်ရယူပေးနိုင်ဖို့အတွက် နိုင်ငံတော်သမ္မတထံမှ ပြည်ထောင်စုလွှတ်တော် နာယက ထံသို့ နိုင်ငံတော်သမ္မတရုံးရဲ့ ၂၃-၁၀-၂၀၁ရ ရက်စွဲပါ စာအမှတ်၊ ၃(၃)/၁/ သမ္မတရုံးဖြင့် ပေးပို့ထားပါတယ်။ ယင်းကိစ္စနဲ့စပ်လျဉ်းပြီး သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က လွှတ်တော်သို့ ရှင်းလင်း တင်ပြဖို့ဖြစ်ပါတယ်။</speech>
<speech><agency id="19">ဦးကျော်တင်(ဒုတိယဝန်ကြီး၊ နိုင်ငံခြားရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့် ပြည်ထောင်စုလွှတ်တော် ကိုယ်စားလှယ်များခင်ဗျာ။ ကျွန်တော် ကတော့ နိုင်ငံခြားရေးဝန်ကြီးဌာနမှ ဒုတိယဝန်ကြီး ဦးကျော်တင်ဖြစ်ပါတယ်။ ကျွန်တော့အနေနဲ့ အိန္ဒိယ 20q3pmd: bfècąp:3age (Indian Ocean Rim Association-IORA), caroogados esos နိုင်ငံကနေပြီးတော့ အဖွဲ့ဝင်အဖြစ် ပါဝင်ရေးနဲ့ပတ်သက်ပြီးတော့ ဒုတိယအကြိမ် ပြည်ထောင်စုလွှတ်တော်ရဲ့ သဘောတူညီချက် ရရှိရန်တင်ပြခြင်း ဖြစ်ပါတယ်ခင်ဗျာ။ အိန္ဒိယသမုဒ္ဒရာ ကမ်းခြေများအဖွဲ့ (IORA) အဖွဲ့ဟာ အဖွဲ့ဝင် ၂၁ နိုင်ငံရှိပါတယ်။ တကယ်တမ်းတော့ အိန္ဒိယသမုဒ္ဒရာကမ်းခြေတစ်လျှောက်မှာ နိုင်ငံပေါင်း ၂၃ နိုင်ငံရှိပါတယ်။ အဲဒီ ၂၃ နိုင်ငံအနက်မှာ မြန်မာ နိုင်ငံနဲ့ မော်လ်ဒိုက်နိုင်ငံကလွဲပြီးတော့ ကျန်တဲ့နိုင်ငံအားလုံးဟာ အဖွဲ့ဝင်နိုင်ငံတွေအဖြစ် ပါဝင်ထားကြပြီး ဖြစ်ပါတယ်။ အိန္ဒိယသမုဒ္ဒရာကမ်းခြေမှာရှိတဲ့ အာဆီယံအဖွဲ့ဝင် ၅ နိုင်ငံထဲမှာလည်း စင်ကာပူ၊ ထိုင်း၊ မလေးရှားနှင့် အင်ဒိုနီးရှားနိုင်ငံတို့မှာ IORA အဖွဲ့ကို ဝင်ရောက်ထားကြပြီး ဖြစ်ပါတယ်။ ကျန်တဲ့တစ်နိုင်ငံ ဖြစ်တဲ့ မော်လ်ဒိုက်နိုင်ငံကလည်း အဖွဲ့ဝင်အဖြစ်ပါဝင်ဖို့ လျှောက်ထားပြီးဖြစ်ကြောင်း ကြားသိရပါတယ်။ IORA အဖွဲ့အစည်းဟာ ဒေသတွင်းအဖွဲ့ အစည်း တစ်ခုဖြစ်ပြီးတော့ ဦးစားပေးလုပ်ငန်းရပ်များ အဖြစ် အိန္ဒိယသမုဒ္ဒရာနဲ့ ထိစပ်နေတဲ့ နိုင်ငံများအားလုံးရဲ့ ကုန်စည်များသယ်ယူပို့ဆောင်ရာမှာ လုံခြုံမှုရှိရေး၊ ဒေသတွင်း သဘာဝဘေး အန္တရာယ်ဆိုင်ရာ ကြိုတင်ကာကွယ်ထားရှိမှု၊ ဒေသတွင်းနိုင်ငံများရဲ့ ဆင်းရဲ နွမ်းပါးမှုလျှော့ချခြင်းနဲ့ စီးပွားရေးဖွံ့ဖြိုးတိုးတက်မှုတို့ကိုရှေးရှုပြီး အဓိကပူးပေါင်းဆောင်ရွက်နေတဲ့ အဖွဲ့ အစည်းတစ်ခုဖြစ်တဲ့အတွက် ယင်းအဖွဲ့အစည်းကို ကောင်းမွန်စွာအသုံးချနိုင်မယ်ဆိုလို့ရှိရင် မြန်မာနိုင်ငံရဲ့ အကျိုးစီးပွားဖော်ဆောင်ရေးအတွက်လည်းကောင်း၊ နိုင်ငံရေးအကျိုးစီးပွားအရလည်းကောင်း များစွာအကျိုး ရှိစေမယ်လို့ ကျွန်တော်တို့ သုံးသပ်ရပါတယ်။ မြန်မာနိုင်ငံဟာ လွတ်လပ်၍တက်ကြွတဲ့ နိုင်ငံခြားရေးမူဝါဒကို ကျင့်သုံးနေတာနဲ့အညီ ကမ္ဘာ့နိုင်ငံ များအားလုံးနဲ့ ချစ်ကြည်ရင်းနှီးမှု တိုးမြှင့်ရေးအတွက်လည်းကောင်း၊ နောက်ပြီးတော့ ဒေသတွင်းနိုင်ငံများ၊ ဒေသတွင်းအဖွဲ့အစည်းများမှာလည်း တက်ကြွစွာ ပါဝင်ဆောင်ရွက်မှုများကိုလည်းကောင်း ကြိုးပမ်း ဆောင်ရွက်ပြီးတော့ နိုင်ငံခြားရေးမူဝါဒကို ဖော်ဆောင်လျက်ရှိပါတယ်။ ဒါကြောင့်မို့လို့ မြန်မာနိုင်ငံဟာ အိန္ဒိယသမုဒ္ဒရာကမ်းခြေနိုင်ငံများအဖွဲ့ကို ဝင်ရောက်ဖို့ စိတ်ဝင်စားမှုရှိကြောင်းကို ၂၀၁ရ ခုနှစ်၊ မတ်လ ၅ ရက် နေ့မှ ရ ရက်နေ့အထိ အင်ဒိုနီးရှားနိုင်ငံ၊ ဂျာကာတာမြို့မှာ ကျင်းပခဲ့တဲ့ ပထမအကြိမ် IORA အဖွဲ့ဝင် နိုင်ငံ ခေါင်းဆောင်များရဲ့ ထိပ်သီးအစည်းအဝေးသို့ နိုင်ငံတော်အတိုင်ပင်ခံပုဂ္ဂိုလ်ရဲ့ အထူးကိုယ်စားလှယ် တက်ရောက်ပြီးတော့ ဆွေးနွေးပြောကြားခဲ့ပါတယ်။ ဒီအဖွဲ့အစည်းတွေနဲ့ပတ်သက်ပြီးတော့ ရည်ရွယ်ချက်ကို ရှင်းလင်းတင်ပြလိုပါတယ်။ IORA အဖွဲ့ရဲ့ ရည်ရွယ်ချက်တွေကတော့ ရေရှည်တည်တံ့သော တိုးတက်မှုနဲ့ ဟန်ချက်ညီမျှသော ဖွံ့ဖြိုးတိုးတက်မှုတို့ကို မြှင့်တင်ပေးရန်၊ ဒေသတွင်းစီးပွားရေး ပူးပေါင်းဆောင်ရွက်မှုများအတွက် ဘုံသဘောတူညီမှုတစ်ရပ်ကို ဖော်ဆောင်ရန်၊ ရေကြောင်းသွားလာမှုဘေးကင်းရေးနဲ့ လုံခြုံရေး၊ သဘာဝဘေးအန္တရာယ် ကာကွယ် လျှော့ချရေး၊ ကုန်သွယ်မှုနဲ့ ရင်းနှီးမြှုပ်နှံမှု လွယ်ကူချောမွေ့ရေး၊ ငါးဖမ်းလုပ်ငန်းစီမံခန့်ခွဲရေး၊ ပညာရေး၊ သိပ္ပံနဲ့ နည်းပညာပူးပေါင်းဆောင်ရွက်ရေး၊ ခရီးသွားလုပ်ငန်းနဲ့ ယဉ်ကျေးမှုဖလှယ်ရေး စတဲ့ကဏ္ဍတွေကို ဦးစားပေးနယ်ပယ်တွေအဖြစ် သတ်မှတ်ပြီးတော့ ပူးပေါင်းဆောင်ရွက်သွားကြရန် ဖြစ်ပါတယ်။ ဒီဖော်ပြခဲ့တဲ့နယ်ပယ်တွေမှာ မြန်မာနိုင်ငံရဲ့ ပူးပေါင်းဆောင်ရွက်မှု ကျယ်ပြန့်လာမှာဖြစ်ပါတယ်။ မြန်မာနိုင်ငံမှ အိန္ဒိယသမုဒ္ဒရာကမ်းခြေနိုင်ငံများအဖွဲ့သို့ အဖွဲ့ဝင်အဖြစ် ဝင်ရောက်မည်ဆိုလို့ရှိရင် ထမ်းဆောင် ရမယ့် တာဝန်များတော့ရှိပါတယ်။ အဲဒီတာဝန်ကဘာလဲဆိုရင် နှစ်စဉ်ထည့်ဝင်ကြေးအဖြစ် အမေရိကန် ဒေါ်လာ ၂၄,၀၀၀ ထည့်ဝင်ရန် လိုအပ်မှာဖြစ်ပါတယ်။ နောက်ပြီးတော့ ယင်းအဖွဲ့ကနေပြီးတော့ ပုံမှန် ကျင်းပခဲ့တဲ့ ဝန်ကြီးအဆင့်အစည်းအဝေးများနဲ့ ရံဖန်ရံခါကျင်းပတဲ့ ထိပ်သီးအဆင့်အစည်းအဝေးများ၊ ဖက်စပ်အစည်းအဝေးများ၊ ဆွေးနွေးဖက်နိုင်ငံများနဲ့ ဆွေးနွေးဖက်အစည်းအဝေးများကို ပါဝင်တက်ရောက် ဖို့လည်း တာဝန်ရှိလာမှာဖြစ်ကြောင်း တင်ပြလိုပါတယ်။ မြန်မာနိုင်ငံအနေနဲ့ ဒေသဆိုင်ရာအဖွဲ့အစည်းဖြစ်တဲ့ IORA သို့ အဖွဲ့ဝင်အဖြစ် ဝင်ရောက်ခြင်း အားဖြင့် ရရှိနိုင်မယ့် အကျိုးစီးပွားအချို့ကို ကောက်နုတ်တင်ပြလိုပါတယ်။ ဒီအဖွဲ့အစည်းဟာ နိုင်ငံတကာမှာ နိုင်ငံရေးအရ အဓိကကျပြီး ယဉ်ကျေးမှု၊ လူမျိုးရေး၊ ဘာသာရေး၊ စီးပွားရေးဖွံ့ဖြိုးတိုးတက်မှုနဲ့ မဟာဗျူဟာ ကျတဲ့အကျိုးစီးပွားတို့မှာ မတူကွဲပြားမှုများစွာရှိတဲ့ တောင်နဲ့ အရှေ့အာဖရိကဒေသနိုင်ငံများ၊ အေဒင် ပင်လယ်ကွေ့ဒေသ၊ အိုမန်ပင်လယ်၊ တောင်အာရှဒေသ၊ အရှေ့အာရှဒေသနဲ့ သြစတြေးလျဒေသ အစရှိတဲ့ ဒေသခွဲများက နိုင်ငံတွေစုံညီစွာ စုစည်းပါဝင်လျက်ရှိတဲ့အတွက် မြန်မာနိုင်ငံအနေနဲ့ ဒီအဖွဲ့အစည်းကို ဝင်ရောက်ခြင်းအားဖြင့် နိုင်ငံအချင်းချင်း ချစ်ကြည်ရင်းနှီးမှုနဲ့ ပူးပေါင်းဆောင်ရွက်မှုကို တိုးမြှင့်ဆောင်ရွက် နိုင်မှာဖြစ်တဲ့အပြင် မြန်မာနိုင်ငံရဲ့အခြေအနေနဲ့ စိန်ခေါ်မှုတွေကို ယခုထက်ပိုမို တိုးမြင့်လာစေရေးအတွက် အဲဒီအဖွဲ့မှတစ်ဆင့် ကြိုးပမ်းဆောင်ရွက်ရာမှာလည်း အတိုင်းအတာတစ်ခုအထိ အကျိုးရှိနိုင်လိမ့်မယ်လို့ ကျွန်တော်တို့ ယုံကြည်ပါတယ်။ နောက်တစ်ခုကတော့ ဒီအဖွဲ့ရဲ့ ပူးပေါင်းကူညီမှုအစီအစဉ်များမှာ ပူးပေါင်းပါဝင်မည်ဆိုပါက ရေကြောင်းလုံခြုံရေး၊ သဘာဝဘေးအန္တရာယ် ကာကွယ်လျှော့ချရေးနဲ့ ကုန်သွယ်မှုမြှင့်တင်ရေးလုပ်ငန်း များမှာ လိုအပ်တဲ့နည်းပညာနဲ့ ဘဏ္ဍာရေးအကူအညီများ ရယူပြီးတော့ မိမိတို့နိုင်ငံရဲ့ နိုင်ငံခြားရင်းနှီး မြှုပ်နှံမှု မြှင့်တင်ရေးတွေမှာ များစွာအထောက်အကူပြုနိုင်မှာဖြစ်တဲ့အတွက် စီးပွားရေးဘက်မှာလည်း အကျိုးအမြတ်အားဖြင့် ရရှိမယ်လို့ ကျွန်တော်တို့ မျှော်မှန်းထားပါတယ်။ နောက်တစ်ခုကတော့ ဒီအဖွဲ့အစည်းရဲ့ ပဋိညာဉ်စာတမ်းမှာ ကုန်သွယ်မှုမြှင့်တင်ခြင်းနဲ့ လွတ်လပ်စွာ ကုန်သွယ်ခြင်း၊ နိုင်ငံခြားရင်းနှီးမြှုပ်နှံမှု တိုးမြှင့်ခြင်း၊ သိပ္ပံနဲ့ နည်းပညာဖလှယ်ခြင်း၊ ကမ္ဘာလှည့်ခရီးသွား လုပ်ငန်း၊ လူပုဂ္ဂိုလ်တစ်ဦးချင်းနဲ့ ဝန်ဆောင်မှုပေးသည့် ပုဂ္ဂိုလ်/ အဖွဲ့အစည်းများ လွတ်လပ်စွာသွားလာခြင်း စက်ကလက်က်က် ဆက်လက် တင်တင်စက် မ ဖော်ထုတ်အကောင်အထည်ဖော်ကြမည် ဖြစ်ကြောင်းလည်း ဖော်ပြထားပါတယ်။ ဒါကြောင့် ဒီအဖွဲ့ကြီးကို ဝင်ရောက်ခြင်းအားဖြင့် မြန်မာနိုင်ငံအနေနဲ့ စီးပွားရေးဆိုင်ရာ ဆက်ဆံမှုများ တိုးတက်လာရန် အလားအလာ ရှိပြီးတော့ ဒေသတွင်းပြည်သူများနဲ့ လွတ်လပ်စွာ အပြန်အလှန် ကူးလူးဆက်ဆံမှုများမှာလည်း တိုးမြင့် လာနိုင်မှာ ဖြစ်ပါတယ်။ ဒီနေ့ ကျွန်တော် အဆိုပြုတင်ပြခဲ့တဲ့ အိန္ဒိယသမုဒ္ဒရာကမ်းခြေနိုင်ငံများအဖွဲ့သို့ မြန်မာနိုင်ငံမှ အဖွဲ့ဝင်အဖြစ် ဝင်ရောက်ရေးကို ပြည်ထောင်စုလွှတ်တော်မှ သဘောတူပါက အိန္ဒိယသမုဒ္ဒရာကမ်းခြေ နိုင်ငံများအဖွဲ့ရဲ့ အတွင်းရေးမှူးချုပ်ရုံးကို အဖွဲ့ဝင်အဖြစ် မြန်မာနိုင်ငံအနေဖြင့် ပါဝင်လိုကြောင်း အကြောင်း ကြားစာကို ပေးပို့သွားရမှာဖြစ်ပါတယ်။ အဖွဲ့ရဲ့ ဝန်ကြီးများကောင်စီ အစည်းအဝေးက မြန်မာနိုင်ငံကို အဖွဲ့ဝင်အဖြစ်လက်ခံဖို့ အတည်ပြုပြီးနောက်မှာ မြန်မာနိုင်ငံအနေဖြင့် Instrument of Acceptance ကို လက်မှတ်ရေးထိုးရမှာဖြစ်ပြီးတော့ IORA အဖွဲ့အစည်းရဲ့ ပဋိညာဉ်စာတမ်းမှာလည်း ပါဝင်လက်မှတ် ရေးထိုးရန် လိုအပ်မှာဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ အိန္ဒိယသမုဒ္ဒရာကမ်းခြေ နိုင်ငံများအဖွဲ့သို့ မြန်မာနိုင်ငံမှ အဖွဲ့ဝင်အဖြစ် ပါဝင်ခြင်းအားဖြင့် ဒီနိုင်ငံအနေနဲ့ ချစ်ကြည်ရေးနဲ့ ပူးပေါင်း ဆောင်ရွက်ရေးတွေ ကျွန်တော်တို့ တိုးမြှင့်သွားနိုင်မှာဖြစ်သလို စီးပွားရေးနဲ့ လုံခြုံရေးဆိုင်ရာ ပူးပေါင်း ဆောင်ရွက်မှုများ တိုးမြှင့်ရေး၊ နည်းပညာ၊ အတတ်ပညာနဲ့ အရင်းအနှီးများ ဖိတ်ခေါ်နိုင်ရေးတို့ကိုလည်း တိုးချဲ့ ဆောင်ရွက်သွားမှာဖြစ်တဲ့အတွက် ပြည်ထောင်စုလွှတ်တော်မှ သဘောတူညီပေးပါရန် လေးစားစွာ တင်ပြအပ်ပါတယ်ခင်ဗျား။</speech>
<title>အထက်ပါကိစ္စနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ် ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ ပေးပို့စာအပါအဝင် သဘောတူစာချုပ်မိတ္တူ ကို လွှတ်တော်ကိုယ်စားလှယ်များထံ ဖြန့်ဝေထား ပါတယ်။ နောက်ဆက်တွဲဖြင့် ဖော်ပြထားပါသည်။ အထက်ပါကိစ္စနဲ့စပ်လျဉ်းပြီး ဆွေးနွေးလိုတဲ့ လွှတ်တော်ကိုယ်စားလှယ်များရှိပါက ၂၀-၁၁-၂၀၁ရ ရက် (တနင်္လာနေ့) မွန်းလွဲတစ်နာရီ (၁၃၀၀နာရီ) နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်း ကြေညာပါတယ်။</speech>
</motion>
</section>
<section value="Report">
<report>
<title>ပြည်ထောင်စုအစိုးရအဖွဲ့မှ ပေးပို့သော ၂၀၁ရ -၂၀၁၈ ဘဏ္ဍာနှစ် ပထမ(၆) လပတ် အမျိုးသားစီမံကိန်း ဆောင်ရွက်မှုအစီရင်ခံစာနှင့်စပ်လျဉ်း၍ စီမံကိန်းနှင့် ဘဏ္ဍာရေးဝန်ကြီးဌာနက လွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၇၂၀၁၈ ဘဏ္ဍာနှစ် ပထမ(၆)လပတ် အမျိုးသားစီမံကိန်းဆောင်ရွက်မှု အစီရင်ခံစာကို ပြည်ထောင်စုအစိုးရ အဖွဲ့ရုံးရဲ့ ၂၄-၁၀-၂၀၁ရ ရက်စွဲပါစာအမှတ်၊ ၁၁/၅၇၄-အစီရင်ခံစာအဖရ(၂၀၁၇)ဖြင့် ပြည်ထောင်စု လွှတ်တော်သို့ ပေးပို့ထားပါတယ်။ အထက်ပါကိစ္စနဲ့ စပ်လျဉ်းပြီး သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က လွှတ်တော်သို့ ရှင်းလင်းတင်ပြဖို့ ဖြစ်ပါတယ်။</speech>
<speech><agency id="27">ဦးဆက်အောင်(ဒုတိယဝန်ကြီး၊ စီမံကိန်းနှင့်ဘဏ္ဍာရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယက၊ ပြည်သူ့လွှတ်တော် ဥက္ကဋ္ဌကြီးနှင့်တကွ လွှတ်တော်ကိုယ်စားလှယ် ကြီးများအားလုံး မင်္ဂလာပါခင်ဗျာ။ ၂၀၁၇-၂၀၁၈ ဘဏ္ဍာနှစ် အမျိုးသားစီမံကိန်းဥပဒေကို နိုင်ငံတော်ရဲ့ လူမှုစီးပွားရေး နယ်ပယ်အသီးသီးဖွံ့ဖြိုးတိုးတက်ရေး၊ ပြည်သူဗဟိုပြု၍ အားလုံးပါဝင်နိုင်ပြီး ရေရှည် တည်တံ့၍ ဟန်ချက်ညီသော ဖွံ့ဖြိုးတိုးတက်မှု ရရှိစေရေးအတွက် ပြည်ထောင်စုလွှတ်တော် ကနေပြီးတော့ ၂၀၁ရ ခုနှစ် ပြည်ထောင်စုလွှတ်တော် ဥပဒေအမှတ်(၆) ဖြင့် ပြဋ္ဌာန်းခဲ့ပြီးဖြစ်ပါတယ်။ ၂၀၁၇-၂၀၁၈ ဘဏ္ဍာနှစ် အမျိုးသားစီမံကိန်းမှာ ယခင်နှစ်ထက် GDP တန်ဖိုးကို ပုံမှန်ဈေးနှုန်းများ အရ ရ ရာခိုင်နှုန်း တိုးတက်ရန်ရည်မှန်းထားခဲ့ပြီး၊ အခုအစီရင်ခံစာတင်ပြတဲ့ ပထမ(၆)လပတ်အထိ ၆.၃ ရာခိုင်နှုန်း တိုးတက်မှုရရှိပြီးဖြစ်တဲ့အတွက် ရည်မှန်းချက်ရဲ့ ၃၃.၈ ရာခိုင်နှုန်း အောင်မြင်အကောင် အထည်ဖော်ခဲ့ကြောင်း တင်ပြအပ်ပါတယ်။ တစ်မျိုးသားလုံးအနေနဲ့ ပုံမှန်ဈေးနှုန်းများအရ ပထမ(၆) လပတ်ထိ ကုန်ထုတ်လုပ်မှုနဲ့ ဝန်ဆောင်မှု GDP တန်ဖိုး ၆.၃ ရာခိုင်နှုန်း တိုးတက်ခဲ့ပြီး ကဏ္ဍများအလိုက် အနေနဲ့ကတော့ Break Down လုပ်ကြည့်မယ် ဆိုလို့ရှိရင် လယ်ယာကဏ္ဍမှာ ၁.၃ ရာခိုင်နှုန်း၊ စွမ်းအင်ကဏ္ဍ မှာ ၁၁.၃ ရာခိုင်နှုန်း၊ သတ္တုနဲ့ တွင်းထွက် ကဏ္ဍမှာ ၁၃.၆ ရာခိုင်နှုန်း၊ စက်မှုကဏ္ဍမှာ ၉.၂ ရာခိုင်နှုန်း၊ လျှပ်စစ်ဓာတ်အားကဏ္ဍမှာ ၅.၃ ရာခိုင်နှုန်း၊ ဆောက်လုပ်မှုကဏ္ဍမှာ ၄.၄ ရာခိုင်နှုန်း၊ ပို့ဆောင်ရေးကဏ္ဍမှာ ၆.ရ ရာခိုင်နှုန်း၊ ဆက်သွယ်ရေးကဏ္ဍမှာ ၁၂.၃ ရာခိုင်နှုန်း၊ ငွေရေးကြေးရေးကဏ္ဍမှာ ၂၁.၉ ရာခိုင်နှုန်း၊ လူမှုရေးနှင့် စီမံခန့်ခွဲရေးကဏ္ဍမှာ ၄.၄ ရာခိုင်နှုန်း၊ ငှားရမ်းခနှင့် ဝန်ဆောင်မှုကဏ္ဍမှာ ၁၁.၆ ရာခိုင်နှုန်းနှင့် ကုန်သွယ်မှုကဏ္ဍမှာ ၇.ရ ရာခိုင်နှုန်း အသီးသီးဖြစ်ပေါ်ခဲ့ပါတယ်။ အဲဒီရာခိုင်နှုန်းတိုးတက်မှုတွေကို ကြည့်ခြင်းအားဖြင့် အများဆုံးရာခိုင်နှုန်း တိုးတက်မှုကတော့ ငွေရေးကြေးရေးကဏ္ဍမှာ ၂၁.၉ ရာခိုင်နှုန်း ရရှိတာဖြစ်ပါတယ်။ ငွေရေးကြေးရေးကဏ္ဍက တိုးတက်မှုရရှိ တာကတော့ မြန်မာနိုင်ငံမှာရှိတဲ့ နိုင်ငံခြားဘဏ်များအပြင် ပြည်တွင်းဘဏ်များ၊ နောက်ပြီးတော့ နိုင်ငံပိုင် ဘဏ်များဖြစ်တဲ့ MFTB, MICB, MEB စတဲ့ ဘဏ်များကလည်း ငွေရေးကြေးရေးဝန်ဆောင်မှုနဲ့ ပတ်သက်တဲ့ ဝန်ဆောင်မှုအသစ်များကို ဖန်တီးထုတ်ဖော်ပြီးတော့ ဝန်ဆောင်မှုအသစ်များကို ပေးနိုင်တဲ့အတွက်ကြောင့် ဖြစ်ပါတယ်။ အဲဒီမှာ သားငါးကဏ္ဍနဲ့ သစ်တောကဏ္ဍမှာကတော့ တိုးတက်မှု ရာခိုင်နှုန်းလျော့နည်းခဲ့ပါတယ်။ သစ်တောကဏ္ဍ လျော့နည်းခဲ့တာကတော့ ၂၀၁၆-၂၀၁ရ ခုနှစ်မှာ နိုင်ငံပိုင်အခန်းကဏ္ဍကနေပြီးတော့ သစ်ထုတ်လုပ်မှုလုပ်ငန်း ရပ်ဆိုင်းသွားခဲ့လို့ဖြစ်ပါတယ်။ အဲ့ဒါကြောင့်မို့ ၂၀၁၇-၁၈မှာ ပြန်လည်ပြီးတော့ ထုတ်လုပ်ရန် ခန့်မှန်းထားပါတယ်။ နောက် သစ်တောကဏ္ဍအပြင် သားငါးကဏ္ဍမှာလည်း တိုးတက်မှုနှုန်း လျော့နည်းသွားတာ တွေ့ရှိရပါတယ်။ သားငါးကဏ္ဍလျော့နည်းသွားတာကတော့ ယခင်နှစ်မှာဖြစ်လာတဲ့ သဘာဝဘေးအန္တရာယ်၊ ရာသီဥတုပြောင်းလဲမှုကြောင့် တိရစ္ဆာန်များ၊ ငါး၊ ပုစွန်ကန်၊ ရေလုပ်ငန်းသုံး ပစ္စည်းများပျက်စီးဆုံးရှုံးမှုများကြောင့်လည်း ဖြစ်ပါတယ်။ နောက်ပြီးတော့ မြန်မာ့ပင်လယ်ပြင်မှာ ငါးမဖမ်းရ ကာလ၊ ငါးမဖမ်းရဧရိယာများ သတ်မှတ်ခဲ့တဲ့အတွက် ကမ်းဝေးငါးဖမ်းရေယာဉ်များကို ယခင်နှစ်က ၄၀ ရာခိုင်နှုန်း ထွက်ခွင့်ပြုရာမှ ယခုနှစ်မှာ ၃၀ ရာခိုင်နှုန်းသာ ထွက်ခွင့်ပြုတာဖြစ်ပါတယ်။ ၎င်းအချက်တွေ ကတော့ ၎င်းကဏ္ဍများမှာ လျော့နည်းသွားရခြင်း အဓိကအကြောင်းရင်း အချက်အလက်များဖြစ်ပါတယ်။ အဲဒါကတော့ GDP per sector ဖြစ်ပါတယ်။ အဲဒါအပြင် တိုင်းဒေသကြီး GDP per region ဖြစ်တဲ့ တိုင်းဒေသကြီးနဲ့ ပြည်နယ်များအနေနဲ့ ပုံမှန်ဈေးနှုန်းများအရ ပထမ (၆)လပတ် GDP တိုးတက်မှုနှုန်းဟာ ကချင်ပြည်နယ်က ၆.၈ ရာခိုင်နှုန်း၊ ကယားပြည်နယ်မှာ ၀.၄ ရာခိုင်နှုန်း၊ ကရင်ပြည်နယ် ၅.၉ ရာခိုင်နှုန်း၊ ချင်းပြည်နယ်မှာ ၁.ရ ရာခိုင်နှုန်း၊ စစ်ကိုင်းတိုင်းဒေသကြီးမှာ ၁၂.၅ ရာခိုင်နှုန်း၊ တနင်္သာရီတိုင်းဒေသကြီးမှာ ၅.၁ ရာခိုင်နှုန်း၊ ပဲခူးတိုင်း ဒေသကြီးမှာ ၅.၁ ရာခိုင်နှုန်း၊ မကွေးတိုင်းဒေသကြီးမှာ အနုတ် ၀.၅ ရာခိုင်နှုန်း၊ မန္တလေးတိုင်းဒေသကြီးမှာ ၉.၆ ရာခိုင်နှုန်း၊ မွန်ပြည်နယ်မှာ ၇.၈ ရာခိုင်နှုန်း၊ ရခိုင်ပြည်နယ်မှာ ၂.၈ ရာခိုင်နှုန်း၊ ရန်ကုန်တိုင်းဒေသကြီးမှာ ၇.၄ ရာခိုင်နှုန်း၊ ရှမ်းပြည်နယ်မှာ ၃.၃ရာခိုင်နှုန်း၊ ဧရာဝတီတိုင်းမှာ ၃.၂ ရာခိုင်နှုန်းနဲ့ နေပြည်တော်နယ်မြေ မှာ ၁၁.၀ ရာခိုင်နှုန်း အသီးသီးဖြစ်ပေါ်ခဲ့ကြောင်းကို တင်ပြအပ်ပါသည်။ နေပြည်တော်နယ်မြေကတော့ အဓိကအများဆုံး တိုးတက်မှုရှိခဲ့ပြီး အများဆုံးတိုးတက်မှုဖြစ်ခဲ့တဲ့ အချက်များကတော့ လယ်ယာကဏ္ဍ၊ ဆက်သွယ်ရေးကဏ္ဍ၊ ငွေရေးကြေးရေးကဏ္ဍနဲ့ ငှားရမ်းခနဲ့ ဝန်ဆောင်မှု ကဏ္ဍများမှာ အဓိကတိုးတက်မှု မြင့်မားခဲ့တာကိုတွေ့ရှိရပါတယ်။ မကွေးတိုင်းဒေသမှာတော့ တိုးတက်မှုနှုန်း လယ်တောက အလယ်ရက် အတင်းတင်းကတာ နောက်ကျခြင်း၊ နောက် ဇူလိုင်၊ သြဂုတ်လများတွင် မိုးများနေပြီး ဧရာဝတီမြစ်ကလည်း ရေကြီးခြင်းတို့ ကြောင့် နွေစပါး၊ နွေနှမ်း၊ နှံစားပြောင်း၊ အစေ့ထုတ်ပြောင်း၊ ဖူးစားပြောင်း၊ နေကြာ၊ မိုးနှမ်း၊ ပဲတီစိမ်း၊ ပဲလွန်း၊ ပဲယဉ်၊ ပဲနောက်၊ အုန်း၊ ငှက်ပျော စသည့်သီးနှံများကို ယခင်ကထက်ပိုပြီး လျော့နည်းပြီးတော့ ထွက်ခဲ့တာကို တွေ့ရှိရပါတယ်။ ဒါ့အပြင် နိုင်ငံပိုင်ကျွန်းနဲ့ သစ်မာထုတ်လုပ်ရေးလုပ်ငန်းများလည်း ရပ်ဆိုင်း ထားခြင်းဆိုတဲ့အချက်များ ကလည်း အဓိကလျော့နည်းရတဲ့ အချက်များထဲမှာပါပါတယ်။ နောက်ငွေကြေးဖောင်းပွမှု အနေနဲ့ကြည့်မယ်ဆိုရင် ၂၀၁ရ ခုနှစ်၊ မတ်လမှာ ၆.၈ ရာခိုင်နှုန်း ရှိရာကနေပြီးတော့ ၂၀၁ရ ခုနှစ်၊ သြဂုတ်လကုန်အထိ ပျမ်းမျှငွေကြေးဖောင်းပွမှုနှုန်း ၄.ရ ရာခိုင်နှုန်း ဖြစ်ပေါ်ခဲ့တာကို တွေ့ရှိရပါတယ်။ ငွေကြေးဖောင်းပွမှုကို ကြည့်မယ်ဆိုလို့ရှိရင် အဓိက Base year ၂၀၀၆ moo Base year ozodopopeo(G:60m? jooj Base year i Os:woznią sąulosus.nl အရင်တုန်းက တွက်ချက်ခဲ့တဲ့ ၂၀၀၆ Base Year နဲ့ပဲ ဆက်ပြီးတော့ တွက်ချက်မယ်ဆိုရင် ဒီပျမ်းမျှ ငွေကြေးဖောင်းပွမှုနှုန်းဟာ ၂၀၁ရ ခုနှစ်၊ သြဂုတ်လမှာ ၅.၁၃ ရာခိုင်နှုန်းရှိတာကို တွေ့ရှိရမှာဖြစ်ပြီး ၂၀၁၂ခုနှစ် Base Year နဲ့ပြောင်းလဲတွက်ချက်ခဲ့တဲ့ အခြေအနေအရကြည့်မယ်ဆိုရင်တော့ ငွေကြေး ဖောင်းပွမှုနှုန်းဟာ ၂၀၁ရခုနှစ်၊ သြဂုတ်လမှာ ၄.ရ ရာခိုင်နှုန်း ရှိတာကို တွေ့ရှိရမှာဖြစ်ပါတယ်။ နိုင်ငံခြားငွေလဲလှယ်နှုန်းအနေနဲ့ကတော့ ၂၀၁ရ ခုနှစ်၊ ဧပြီလမှာ အမေရိကန်တစ်ဒေါ်လာနဲ့ လဲလှယ် နှုန်း ၁,၃၅၈ ကျပ်နှုန်း ဖြစ်ခဲ့ပြီး၊ မေလမှာ ၁,၃၆၅ ကျပ်၊ ဇွန်လမှာ ၁,၃၆၂ ကျပ်၊ ဇူလိုင်မှာ ၁,၃၆၃ ကျပ်၊ သြဂုတ်လမှာ ၁,၃၆၀ ကျပ်နဲ့ စက်တင်ဘာမှာ ၁,၃၅၄ ကျပ် ဖြစ်ပေါ်ခဲ့ကြောင်းကို တင်ပြအပ်ပါတယ်။ ရင်းနှီးမြှုပ်နှံမှုကဏ္ဍများကို ကြည့်မယ်ဆိုရင်တော့ ၂၀၁၇-၂၀၁၈ ဘဏ္ဍာနှစ် ဧပြီလကနေ သြဂုတ်လအထိ နိုင်ငံပေါင်း ၂၄ နိုင်ငံက ရင်းနှီးမြှုပ်နှံမှုပေါင်း ၁၂၀ ခု၊ ရင်းနှီးမြှုပ်နှံမှုပမာဏအနေနဲ့ ဒေါ်လာသန်းပေါင်း ၃,၆၉၆.၄၄၂ သန်းကို စီးပွားရေးကဏ္ဍ ၉ ခုမှာ ရင်းနှီးမြှုပ်နှံရန် ခွင့်ပြုမိန့်ကို ထုတ်ပေးခဲ့ပါတယ်။ ယခင်နှစ် ၂၀၁၆-၂၀၁ရ ဘဏ္ဍာနှစ် ဧပြီကနေ သြဂုတ်လအထိမှာတော့ အမေရိကန်သန်းပေါင်း ၁,၂၅၂.၇၀ရ သန်း ရင်းနှီးမြှုပ်နှံမှုကိုခွင့်ပြုခဲ့ပါတယ်။ ၂၀၁ရ ခုနှစ်၊ သြဂုတ်လကုန်အထိ ရင်းနှီးမြှုပ်နှံမှုပမာဏမှာ အမေရိကန် ဒေါ်လာ ၂.၇၉ ဘီလီယံ (၂,၇၉၀ သန်း) ဝင်ရောက်ပြီးဖြစ်တဲ့အတွက် ခွင့်ပြုထားတဲ့ပမာဏရဲ့ ၇၅.၄ ရာခိုင်နှုန်း ဖြစ်ပါကြောင်းကိုလည်း တင်ပြအပ်ပါတယ်။ ကုန်သွယ်ရေးကဏ္ဍအနေနဲ့ ကြည့်မယ်ဆိုရင် အဓိက Export ကဏ္ဍမှာ ၂၀၁၇-၂၀၁၈ ဘဏ္ဍာနှစ် ပထမ(၆)လပတ်အထိ အမေရိကန်ဒေါ်လာ ၆,၆၂၅ သန်းတင်ပို့နိုင်ခဲ့တဲ့အတွက် ရည်မှန်းချက် အမေရိကန် ဒေါ်လာ ၁၄,၀၀၀ သန်းရဲ့ ၄၇.၃ ရာခိုင်နှုန်း အကောင်အထည်ဖော်ဆောင်နိုင်ခဲ့ပါတယ်။ အများဆုံးတင်ပို့တဲ့ ကုန်ပစ္စည်းများမှာ ရေနံနှင့် သဘာဝဓာတ်ငွေ့၊ ချုပ်ပြီးအထည်၊ ဆန်၊ သတ္တုနှင့် သတ္တုရိုင်း၊ မတ်ပဲ၊ ပဲတီစိမ်း တို့ဖြစ်ပြီး ပို့ကုန်အများဆုံးတင်ပို့ခဲ့တဲ့ နိုင်ငံများကတော့ တရုတ်နိုင်ငံ၊ ထိုင်းနိုင်ငံ၊ အိန္ဒိယ၊ ဂျပန်နဲ့ စင်္ကာပူနိုင်ငံတို့ ဖြစ်ပါတယ်။ နောက် Import အနေနဲ့ကြည့်မယ်ဆိုလို့ရှိရင်တော့ ၂၀၁၇-၂၀၁၈ ဘဏ္ဍာနှစ် ပထမ(၆)လပတ် အတွင်း အမေရိကန်ဒေါ်လာ ၉,၁၁၄.၈ သန်း ကုန်စည်တင်သွင်းခဲ့ပြီးတော့ ရည်မှန်းချက် အမေရိကန်ဒေါ်လာ ၁၅,၀၀၀ သန်းရဲ့ ၆၀.၈ ရာခိုင်နှုန်း အကောင်အထည်ဖော်ဆောင်နိုင်ခဲ့ပါတယ်။ အများဆုံးတင်သွင်းခဲ့တဲ့ ကုန်စည်များကတော့ ရေနံထွက်ပစ္စည်း၊ မော်တော်ယာဉ်နှင့် မော်တော်ယာဉ်ပစ္စည်း၊ စက်နှင့် စက်ပစ္စည်း၊ သံနှင့်သံမဏိ ဆောက်လုပ်ရေးပစ္စည်း၊ သံနှင့် သံမဏိပစ္စည်းများနှင့် ပလတ်စတစ်ကုန်ကြမ်းပစ္စည်းများ ဖြစ်ပြီးတော့ အများဆုံးတင်သွင်းခဲ့တဲ့ နိုင်ငံများကတော့ တရုတ်နိုင်ငံ၊ စင်္ကာပူနိုင်ငံ၊ ထိုင်း၊ ဂျပန်နဲ့ အိန္ဒိယ နိုင်ငံတို့မှ ဖြစ်ပါတယ်။ နောက် Trade အနေနဲ့ကြည့်မယ်ဆိုရင်တော့ Export Plus Import Trade အနေနဲ့ကြည့်မယ် ဆိုရင်တော့ ၂၀၁၇-၂၀၁၈ ဘဏ္ဍာနှစ် ပထမ(၆)လပတ်အထိ ကုန်သွယ်မှုတန်ဖိုးကတော့ အမေရိကန်ဒေါ်လာ ၁၅,၇၃၇.၈ သန်းဖြစ်၍ ရည်မှန်းချက်အမေရိကန်ဒေါ်လာ ၂၉,၀၀၀ သန်းရဲ့ ၅၄.၃ ရာခိုင်နှုန်း အကောင်အထည် ဖော်ဆောင်နိုင်ခဲ့ပါတယ်။ အစီရင်ခံတဲ့ ပထမ(၆)လပတ်အထိ ကုန်သွယ်မှုလိုငွေကတော့ အမေရိကန်ဒေါ်လာ ၂,၄၈၉.၈ သန်း ဖြစ်ပေါ်ခဲ့ပါတယ်။ ယခင်နှစ် ပထမ(၆)လပတ်နဲ့ နှိုင်းယှဉ်မယ်ဆိုလို့ရှိရင်တော့ ကုန်သွယ်မှုလိုငွေ အမေရိကန် ဒေါ်လာ ၇၄၅.၈သန်း ပိုမိုခဲ့တာကို တွေ့ရှိရမှာဖြစ်ပါတယ်။ လျှပ်စစ်ကဏ္ဍမှာ ဆိုလို့ရှိရင်တော့ ၂၀၁၇-၂၀၁၈ ဘဏ္ဍာနှစ် ပထမ(၆)လပတ်အထိ စက်တပ်ဆင် အင်အားမဂ္ဂါဝပ် ၅,၄၃၀ ရှိပြီး၊ စီမံကိန်းရည်မှန်းချက် မဂ္ဂါဝပ် ၁,၁၈၈ ၏ ၈၇.၈ ရာခိုင်နှုန်း အကောင်အထည် ဖော်ဆောင်နိုင်ခဲ့ပါတယ်။ ယခင်နှစ် ပထမ(၆)လပတ်နှင့် နှိုင်းယှဉ်ပါက ၃၃ မဂ္ဂါဝပ် တိုးတက်တပ်ဆင်နိုင် ခဲ့ကြောင်းကို တွေ့ရှိရပါတယ်။ ပညာရေးကဏ္ဍမှာကြည့်မယ်ဆိုလို့ရှိရင်တော့ ၂၀၁၇-၂၀၁၈ ဘဏ္ဍာနှစ် ပထမ(၆)လပတ်အထိ အခြေခံပညာကဏ္ဍမှာ မူလတန်းကျောင်း ၃၅,၁၁၂၊ အလယ်တန်းကျောင်း ၇,၃၈၀ နှင့် အထက်တန်းကျောင်း ၄,၀၀၂ ကျောင်းကို ဖွင့်လှစ်နိုင်ခဲ့ပါတယ်။ အခြေခံပညာကဏ္ဍအနေနဲ့ ကျောင်းများကို အဆင့်တိုးမြှင့်ခြင်း၊ ကျောင်းသစ်များကို တိုးချဲ့ဖွင့်လှစ်ခြင်း၊ ကျောင်းများဥပဓိရုပ်ကောင်းမွန်စေရေးနဲ့ အန္တရာယ်ရှိကျောင်းများ ပြုပြင်ခြင်းတို့ကို အလေးထားဆောင်ရွက်ခဲ့တာ တွေ့ရှိရမှာဖြစ်ပါတယ်။ အဲဒါကတော့ Hard Infrastructure များကို အလေးထား ဆောင်ရွက်နေသလိုပဲ Soft Infrastructure များဖြစ်တဲ့ လုံလောက်တဲ့ ဆရာ၊ ဆရာမများထားရှိရေး၊ နောက်ပြီးတော့ ဆရာ၊ ဆရာမများ စွမ်းရည်မြင့်မားရေးစတဲ့ Soft Infrastructure များ တိုးတက်မြင့်မားရေးကိုလည်း အလေးထား ဆောင်ရွက်လျက်ရှိပါတယ်။ ၂၀၁၇-၂၀၁၈ ဘဏ္ဍာနှစ် ပထမ(၆)လပတ်အထိ တက္ကသိုလ်နဲ့ ကောလိပ် ၁ရရ ခုကို ဖွင့်လှစ် နိုင်ခဲ့ပါတယ်။ တင်ပြပါကာလအတွင်းမှာ အဆင့်မြင့်ပညာကို ဒေသတွင်းအဆင်ပြေစွာ သင်ယူနိုင်ရေးအတွက် ဟားခါး ကောလိပ်၊ ဟားခါးပညာရေးကောလိပ်၊ ကသာကောလိပ်၊ နောက်ပြီးတော့ ကျိုင်းတုံပညာရေး ကောလိပ်တို့ကို ဖွင့်လှစ်နိုင်ခဲ့ပါတယ်။ တောင်ကုတ်ကောလိပ်ကိုလည်း ဒီဂရီကောလိပ်အဖြစ် အဆင့်မြှင့် ပြီးတော့ တိုးမြှင့်ဆောင်ရွက်နိုင်ခဲ့ပါတယ်။ ကျန်းမာရေးကဏ္ဍမှာလည်း ယခင်အစီရင်ခံတဲ့ ပထမ(၆)လပတ်အတွင်းမှာ ၁၆ ခုတင်ဆံ့ တိုက်/နယ် ဆေးရုံ ၁၀ ခုကို အသစ်ထပ်မံဆောက်လုပ်နိုင်ခဲ့ပြီး ကျေးလက်ကျန်းမာရေးဌာနခွဲ ၆ ခုကို အသစ်ထပ်မံ တိုးချဲ့နိုင်ခဲ့ပါတယ်။ ဒါ့အပြင် Soft Infrastructure အနေနဲ့ ဆရာဝန်ဦးရေ ၁၆၉ ဦးနဲ့ သူနာပြုဆရာမ ၃၇၉ ဦး ကိုလည်း poddasoos: @dulosušill Tourism maqscos? Ooç326$$. Tourism mooi oevod ဝင်ငွေအနေနဲ့ကတော့ ပထမ(၆)လပတ်မှာ အမေရိကန်ဒေါ်လာသန်းပေါင်း ၁,၅၉၀ ရရှိခဲ့ပြီး ယခင်နှစ် ပထမ(၆)လပတ်အထိ အမေရိကန်ဒေါ်လာ ၁,၃၀၀ နဲ့ နှိုင်းယှဉ်မယ်ဆိုပါက ယခင်နှစ်ပထမ(၆)လပတ်ထက် ၂၂.၃ ရာခိုင်နှုန်းတိုးတက်ကြောင်းကို တင်ပြအပ်ပါတယ်။ ၂၀၁၇-၂၀၁၈ ဘဏ္ဍာနှစ် အမျိုးသားစီမံကိန်းရဲ့ ရည်မှန်းချက်များကို အကောင်အထည်ဖော်ဆောင် ရာမှာ နိုင်ငံတော်ရဲ့ စီးပွားရေးနဲ့ လူမှုရေးဖွံ့ဖြိုးမှု ရှုထောင့်များသာမက ရေရှည်ဖွံ့ဖြိုးတိုးတက်မှုနဲ့ ဟန်ချက်ညီ ဖွံ့ဖြိုးတိုးတက်မှု Substainable Development ရရှိရေး ရှုထောင့်မှလည်း အလေးပေးဆောင်ရွက်လျက် ရှိပါကြောင်းကိုလည်း လေးစားစွာ တင်ပြအပ်ပါတယ်ခင်ဗျား။</speech>
<title>အထက်ပါအစီရင်ခံစာနှင့်စပ်လျဉ်း၍ ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ(၁၃/၂၀၁၇)ကို ဖတ်ကြားတင်ပြခြင်းနှင့် လွှတ်တော်က ဆွေးနွေးစဉ်းစားရန် အဆိုတင်သွင်းခြင်း</title>
<speech type="speaker">အစီအစဉ်(၁၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါကိစ္စနဲ့စပ်လျဉ်းပြီး ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထား မှတ်ချက်အစီရင်ခံစာကို ဖတ်ကြားတင်ပြပြီး လွှတ်တော်က ဆွေးနွေးစဉ်းစားရန် အဆိုတင်သွင်းဖို့ ဖြစ်ပါတယ်။</speech>
<speech><mp id="1221">ဦးစောသန်းထွဋ်(ဒုတိယဥက္ကဋ္ဌ-၁၊ ပြည်သူ့ငွေစာရင်းပူးပေါင်းကော်မတီ)</mp>လေးစားရသော ပြည်ထောင်စုလွှတ်တော် နာယကကြီးနှင့် ပြည်ထောင်စုလွှတ်တော်ကိုယ်စားလှယ်များ၊ ဧည့်သည်တော်များ အားလုံး မင်္ဂလာပါလို့ နှုတ်ခွန်းဆက်ဂါရဝပြုအပ်ပါတယ်။ ကျွန်တော်ကတော့ ကရင်ပြည်နယ် မဲဆန္ဒနယ် အမှတ်-၂ အမျိုးသားလွှတ်တော်ကိုယ်စားလှယ် ပြည်ထောင်စုလွှတ်တော်၊ ပြည်သူ့ငွေစာရင်းပူးပေါင်း ကော်မတီ၊ ဒုတိယဥက္ကဋ္ဌ-၁၊ စောသန်းထွဋ်ဖြစ်ပါတယ်။ ပြည်ထောင်စုလွှတ်တော်၊ ပြည်သူ့ငွေစာရင်း ပူးပေါင်းကော်မတီ၏ တာဝန်ပေးချက်အရ ၂၀၁၇-၂၀၁၈ ဘဏ္ဍာနှစ်၊ အမျိုးသားစီမံကိန်း ပထမ(၆)လပတ် အစီရင်ခံစာနှင့်စပ်လျဉ်းပြီး ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်၊ သဘောထား မှတ်ချက်အစီရင်ခံစာအမှတ် (၁၃/၂၀၁၇)ကို ဖတ်ကြားတင်ပြသွားမှာဖြစ်ပါတယ်။ ဒီအစီရင်ခံစာကို ကိုယ်စားလှယ်တော်ကြီးများကို ကြိုတင်ဖြန့်ဝေထားပြီးဖြစ်တဲ့အတွက်ကြောင့်မို့လို့ အသေးစိတ်ဖတ်ကြား တင်ပြသွားမှာ မဟုတ်ပါဘူး။ အချို့သော အခန်းကဏ္ဍတွေကို အကျဉ်းချုပ်ပြီးတင်ပြသွားမှာဖြစ်ပါတယ်။ အချို့ အခန်းများမှာ ဇယားကွက်များကို ရှင်းလင်းတင်ပြရန်အတွက် Power point အသုံးပြုခွင့်ပြုရန် နာယကကြီးအား ခွင့်ပန်ကြားအပ်ပါတယ်ခင်ဗျား။ ဒီအစီရင်ခံစာမှာ အခန်း(၆)ခန်းပါရှိပါတယ်။ အခန်း (၆) ခန်းမှာ အခန်း(၁)အနေနဲ့ မက်ခရိုစီးပွားရေး အခြေအနေဖြစ်ပါတယ်။ မေခရိုစီးပွားရေး အခြေအနေမှာ ကမ္ဘာ့စီးပွားရေး ဖွံ့ဖြိုးဆဲနှင့် ဖွံ့ဖြိုးပြီးနိုင်ငံ များရဲ့ စီးပွားရေးအခြေအနေ၊ ဒီမိုကရေစီနိုင်ငံများရဲ့ စီးပွားရေးအခြေအနေနဲ့ မြန်မာနိုင်ငံစီးပွားရေး အခြေအနေတွေကို ဖော်ပြထားပါတယ်။ အခန်း(၂)မှာတော့ မြန်မာနိုင်ငံရဲ့ စီးပွားရေးနှင့်လူမှုရေးအခြေအနေကို ဖော်ပြထားပါတယ်။ အခန်း(၃) မှာတော့ ကဏ္ဍအလိုက် စီမံကိန်းအကောင်အထည်ဖော်မှုများကို ဖော်ပြထားပြီးတော့ အခန်း(၄)မှာတော့ တိုင်းဒေသကြီးနှင့် ပြည်နယ်အဆင့်ကဏ္ဍအလိုက် စီမံကိန်းအကောင်အထည်ဖော်မှုများကို ဖော်ပြထား ပါတယ်။ အခန်း(၅)မှာတော့ ပုဂ္ဂလိကကဏ္ဍဖွံ့ဖြိုးတိုးတက်မှုအခြေအနေကိုဖော်ပြထားပါတယ်။ မှာတော့ ပြည်ပအကူအညီအထောက်အပံ့ရရှိမှုကို ကျွန်တော် ဇယားနဲ့တင်ပြသွားမှာဖြစ်ပါတယ်။ Slide ထိုးပေးပါ။ ပြည်ပအကူအညီ အထောက်အပံ့ရရှိမှုကို ပြည်ထောင်စုဝန်ကြီး ဌာန၊ တိုင်းဒေသကြီးတွေရရှိမှုကို ဖော်ပြထားတာဖြစ်ပါတယ်။ ဒါကအထောက်အပံ့ပါ။ ချေးငွေနှင့်ရရှိတဲ့ ဥစ္စာကိုလည်း ထပ်မံဖော်ပြပေးပါ။ ဆက်လက်ပြီးတော့ ကျွန်တော်တို့ ပြည်သူ့ငွေစာရင်းပူးပေါင်းကော်မတီရဲ့ သုံးသပ်ချက် ၁၃ ချက် အပြင် ပြည်သူ့ငွေစာရင်းပူးပေါင်းကော်မတီရဲ့ သဘောထားမှတ်ချက် ၆ ချက်ကိုလည်း ဆက်လက်ဖတ်ကြား တင်ပြသွားမှာဖြစ်ပါတယ်။ သဘောထားမှတ်ချက် ၁။ နိုင်ငံခြားရင်းနှီးမြှုပ်နှံမှုနှင့် စပ်လျဉ်း၍ ခွင့်ပြုမိန့်ပါ ပမာဏနှင့် အမှန်တကယ် ရင်းနှီးမြှုပ်နှံသည့် ငွေပမာဏတို့ကို နှိုင်းယှဉ်ဖော်ပြရန် သဘောထားမှတ်ချက် ပြုပါတယ်။ စီမံကိန်းဥပဒေကို တစ်နှစ်ချင်းထုတ်ပြန်ခဲ့သော်လည်း စီမံကိန်းအကောင်အထည်ဖော်နိုင်မှု ကိန်းဂဏန်းများကို နှိုင်းယှဉ်ဖော်ပြခဲ့ရာတွင် စီမံကိန်းနှင့်ဘဏ္ဍာရေးဝန်ကြီးဌာနမှ တင်ပြလာသော အစီရင်ခံစာများအနေဖြင့် ပြီးစီးခဲ့သော စီမံကိန်းအချက်အလက်များနှင့် အနည်းဆုံး ၃ နှစ်ခန့် တစ်ပါတည်း ပူးတွဲတင်ပြသင့်ကြောင်း သဘောထားမှတ်ချက်ပြုအပ်ပါတယ်။ ၂၀၁၇-၂၀၁၈ ဘဏ္ဍာနှစ် အမျိုးသား စီမံကိန်းပထမ(၆)လပတ် အစီရင်ခံစာအရ ၂၀၁ရ ခုနှစ်၊ စက်တင်ဘာလ ၁၅ ရက်နေ့တွင် နိုင်ငံခြား ငွေလဲလှယ်နှုန်းမှာ ကျပ် ၁,၃၅၀ ၀န်းကျင်ရှိကြောင်း ဖော်ပြထားသော်လည်း ၂၀၁၇-၂၀၁၈ ခု ဘဏ္ဍာရေးနှစ်၊ ပြုပြင်ပြီးရသုံးခန့်မှန်းခြေ ငွေစာရင်းရေးဆွဲရာ၌ နိုင်ငံခြားငွေလဲလှယ်နှုန်းကို ကျပ် ၁,၃၇၀ ဖြင့် လျာထား တွက်ချက်ခဲ့ကြောင်း သိရှိရပါတယ်။ နိုင်ငံခြားငွေလဲလှယ်နှုန်းတစ်ပြေးညီ တွက်ချက်ရန် စီမံကိန်းနှင့် ဘဏ္ဍာရေးဝန်ကြီးဌာနအောက်ရှိ ဦးစီးဌာန ၂ ခုတို့ ညှိနှိုင်းဆောင်ရွက်ရန်လိုအပ်ကြောင်း သဘောထား မှတ်ချက်ပြုအပ်ပါတယ်။ သဘောထားမှတ်ချက် ၂။ စီမံကိန်း၏ အစီရင်ခံစာတင်ပြရာတွင် စီမံကိန်းအောင်မြင်မှု အားနည်းချက် ရလဒ်များအားကဏ္ဍအလိုက် အချိုးအစားညီမျှသော မည်ကဲ့သို့ရှိမည်နှင့် မည်သို့ချိတ်ဆက် အကောင်အထည် ဖော်နိုင်သည်ကို ပူးတွဲဖော်ပြသင့်ပါတယ်။ ပထမ (၆) လပတ်အတွက် စီမံကိန်းအကောင်အထည်ဖော်နိုင်မှု အလွန်နည်းပါးရခြင်း၏ အကြောင်းရင်းများကို စိစစ်ရှာဖွေပြုပြင်သွားရန်နှင့် သက်ဆိုင်ရာအဖွဲ့အစည်း တို့၏ စီမံခန့်ခွဲမှုစနစ်များကိုမြှင့်တင်နိုင်ရန် ကြိုးပမ်းသင့်ကြောင်း သဘောထားမှတ်ချက် ပြုအပ်ပါတယ်။ ၂၀၁၇-၂၀၁၈ ဘဏ္ဍာနှစ် စီမံကိန်းဦးစားပေးကဏ္ဍနှင့် ဦးစားပေးနယ်မြေများကိုလည်း ဖော်ပြပြီး အဆိုပါ လုပ်ငန်းဆောင်ရွက်ချက်များသည် ကဏ္ဍအလိုက်၊ ဒေသအလိုက် မည်မျှအကောင်အထည် ဖော်မှုရှိသည်ကို ဖော်ပြသင့်ကြောင်း သဘောထားမှတ်ချက်ပြုပါသည်။ တိုင်းဒေသကြီး၊ ပြည်နယ်အလိုက် စီမံကိန်း အကောင်အထည်ဖော်နိုင်မှုနှင့်စပ်လျဉ်းပြီး ကဏ္ဍအလိုက် အချိုးမညီသော တိုးတက်မှုများကို ပြန်လည် သုံးသပ်ရန်နှင့် ဦးစားပေးကဏ္ဍများထားရှိပြီး ဆောင်ရွက်ရန် အကြံပြုအပ်ပါတယ်။ သဘောထားမှတ်ချက် ၃ ။ စီမံကိန်းများအောင်မြင်ရေးအတွက် ရင်းနှီးမြှုပ်နှံမှုမှာ အရေးပါသဖြင့် စီးပွားရေးကဏ္ဍကြီးများကို တိုင်းဒေသကြီးနှင့် ပြည်နယ်များအလိုက်နိုင်ငံပိုင်၊ သမဝါယမပိုင်၊ ပုဂ္ဂလိကပိုင် ရင်းနှီးမြှုပ်နှံမှုရည်မှန်းချက်များနှင့် ထိုရည်မှန်းချက်များအကောင်အထည်ဖော်နိုင်မှု အခြေအနေများကို အမျိုးသားစီမံကိန်းအစီရင်ခံစာများတွင် ထည့်သွင်းဖော်ပြသင့်ပြီး စုဆောင်းမှု၊ စားသုံးမှုဆိုင်ရာ အချက်အလက် များကို နှစ်ပတ်လည်အစီရင်ခံစာ၌ ထည့်သွင်းဖော်ပြရန် သဘောထားမှတ်ချက်ပြုပါသည်။ လူမှုရေးကဏ္ဍအား ဖော်ပြရာတွင် လူဦးရေတိုးတက်မှုနှုန်း၊ ကျား/မအချိုး၊ အလုပ်လုပ်နိုင်မှု၊ လူဦးရေစုစုပေါင်း၊ အစိုးရနှင့် ပုဂ္ဂလိကလုပ်သားအင်အား၊ ကဏ္ဍအလိုက်လုပ်ကိုင်မှုအချိုး၊ ကျွမ်းကျင်မှုအလုပ်အကိုင်အချိုးအား နှိုင်းယှဉ် ဖော်ပြသင့်ပါသည်။ မြန်မာနိုင်ငံ၏ ကုန်သွယ်မှုလိုငွေပမာဏလျော့နည်းစေရန် ပို့ကုန်ပမာဏမြှင့်တင်ရေးကို ကဏ္ဍအလိုက် ပူးပေါင်းဆောင်ရွက်ခြင်းဖြင့် ပိုမိုအာရုံစိုက် ဆောင်ရွက်ကြရန်လိုအပ်ကြောင်း သဘောထား မှတ်ချက်ပြုပါသည်။ သဘောထားမှတ်ချက် ၄။ အမျိုးသားစီမံကိန်းအစီရင်ခံစာတွင် လျာထားချက်အတိုင်း အကောင်အထည် မဖော်နိုင်ရခြင်း၏ စိန်ခေါ်မှုများနှင့် အကြပ်အတည်းများအား မည်ကဲ့သို့ လုပ်နည်းလုပ်ဟန်ဖြင့် ပြန်လည် ပြင်ဆင်ပြီး ဆက်လက်အကောင်အထည်ဖော် ဆောင်ရွက်သွားမည်ဆိုသည့် ရှင်းလင်းချက်အား တစ်ပေါင်းတည်း ဖော်ပြသင့်ကြောင်း သဘောထားမှတ်ချက်ပြုပါသည်။ အသေးစားအလတ်စား၊ စီးပွားရေးလုပ်ငန်းများ အတွက် ချေးငွေများကို ကျယ်ကျယ်ပြန့်ပြန်ရရှိနိုင်စေရန် လွတ်လပ်သော အသေးစား၊ အလတ်စား စီးပွားရေးလုပ်ငန်းအကောင်အထည်ဖော်ရေး အဖွဲ့များဖွဲ့စည်းပြီး တစ်နိုင်ငံလုံးရှိ အသေးစား၊ အလတ်စား လုပ်ငန်းရှင်များအား ချေးငွေတိုးချဲ့ ဖန်တီးပေးရန် ဆောင်ရွက်သင့်ကြောင်း သဘောထားမှတ်ချက်ပြု ပါတယ်။ ပုဂ္ဂလိကကဏ္ဍ ဖွံ့ဖြိုးတိုးတက်ရေးအတွက် မူဝါဒရေးဆွဲခြင်း၊ အကောင်အထည်ဖော်ဆောင် ရွက်ခြင်း၊ လုပ်ငန်းစဉ်အဆင့်ဆင့်၌ ပြည်ထောင်စုသမ္မတမြန်မာနိုင်ငံကုန်သည်များနှင့် စက်မှုလက်မှု လုပ်ငန်းရှင်များအသင်းချုပ် (UMFCCI) အပါအဝင် သက်ဆိုင်ရာ ပညာရှင်များ၊ အသင်းအဖွဲ့များ၊ အရပ်ဖက်အဖွဲ့အစည်းများနှင့် တွေ့ဆုံဆွေးနွေး ဆောင်ရွက်သင့်ပါတယ်။ တစ်နိုင်ငံလုံးရှိ စီးပွားရေးအသင်း အဖွဲ့များ၊ စက်မှုဇုန်လုပ်ငန်းအဖွဲ့အစည်းများ၊ သယ်ယူပို့ဆောင်ရေးအဖွဲ့အစည်းများ၊ တစ်ဦးချင်းလုပ်ငန်းရှင်များ၊ ဒေသအလိုက် လုပ်ငန်းကြီး၊ လတ်၊ သေးများနှင့်လည်း တွေ့ဆုံညှိနှိုင်းအဖြေရှာခြင်းဖြင့် မူဝါဒကောင်းများ ထွက်ရှိဆောင်ရွက်သင့်ကြောင်း သဘောထားမှတ်ချက်ပြုအပ်ပါတယ်။ သဘောထားမှတ်ချက် ၅ ။ ကမ္ဘာ့ဘဏ်မှ နှစ်စဉ်ထုတ်ပြန်သည့် Doing Business Indicator အရ ၂၀၁ရ ခုနှစ်၊ မြန်မာနိုင်ငံ၏အဆင့်မှာ အဆင့် ၁၇၀ ဖြစ်နေသဖြင့် ထိုအဆင့်သတ်မှတ်ချက်လျော့နည်း ကျဆင်းလာရေးအတွက် Doing Business Indicator ၁၀ ချက်ပါ စံသတ်မှတ်ချက်များအား ပိုမိုပြည့်မီ လာစေရန် အားထုတ်သင့်ကြောင်း သဘောထားမှတ်ချက် ပြုအပ်ပါတယ်။ ပြည်ပနိုင်ငံ အဖွဲ့အစည်းများရဲ့ အထောက်အပံ့ချေးငွေများနှင့်ပတ်သက်ပြီး ကုန်ကျစရိတ်နှင့် ရရှိသည့်အကျိုး မည်မျှချိတ်ဆက်သည်ကို ဖော်ပြသင့်ပါတယ်။ ထုတ်လုပ်မှုကိုအားပေးသော ချေးငွေကို အခြေခံအဆောက်အအုံများအပေါ်တွင် သုံးစွဲသော ချေးငွေများကို ဦးစားပေးပါက စီးပွားရေးအတွက် အကျိုးရှိနိုင်မည်ဖြစ်ပါတယ်။ မွမ်းမံ သင်တန်းများ၊ အစည်းအဝေးများ၊ အလုပ်ရုံဆွေးနွေးပွဲများ အကြံပေးငှားရမ်းခြင်း၊ ခရီးစရိတ်များ၊ စာအုပ်ထုတ်ဝေခြင်းများစသည့်လုပ်ငန်း၊ ကုန်ထုတ်လုပ်မှုမဖြစ်စေသော ချေးငွေများဖြစ်ပါက နိုင်ငံ့အတွက် အကြွေးဝန်ထုပ်ဝန်ပိုး ပိလာနိုင်ပါသဖြင့် အထူးရှောင်ကျဉ်သင့်ကြောင်း သဘောထားမှတ်ချက်ပြုပါသည်။ ချေးငွေနှင့် အထောက်အပံ့များကြောင့် ဖြစ်ပေါ်လာသည့် ရလဒ်များသည် မည်မျှထိရောက်မှုရှိသည်။ မည်မျှအကျိုးဖြစ်ထွန်းသည်၊ မည်သည့်ဧရိယာပမာဏ၊ လူဦးရေအကျိုးခံစားခွင့်ရှိသည်ကို ပူးတွဲဖော်ပြ သင့်ကြောင်း သဘောထားမှတ်ချက်ပြုပါတယ်။ သဘောထားမှတ်ချက် ၆။ ပြည်ထောင်စုဝန်ကြီးဌာနများအနေဖြင့် ငွေလုံးငွေရင်း အသုံးစရိတ်ဖြင့် ဆောင်ရွက်သော စီမံကိန်းလုပ်ငန်းလျာထားချက်အပေါ် ရာခိုင်နှုန်း ၅၀ မပြည့်မီခြင်းကြောင့် နိုင်ငံတော်၏ ဘတ်ဂျက်ကာလသတ်မှတ်ချက်အား မူဝါဒအနေဖြင့် ပြောင်းလဲခဲ့သည့်အတိုင်း လာမယ့်စီမံကိန်းကာလ များတွင် ပထမ ၆ လပတ်အတွင်းအနည်းဆုံး ၅၀ ရာခိုင်နှုန်းပြီးစီးအောင်ဆောင်ရွက်နိုင်ရန် သဘောထား မှတ်ချက်ပြုပါတယ်။ စီမံကိန်းများအား လွှတ်တော်ရေးရာကော်မတီကသော်လည်းကောင်း၊ ပြည်ထောင်စု အစိုးရအဖွဲ့မှ ဖွဲ့စည်းပေးထားသော အထူးကော်မတီကသော်လည်းကောင်း ကွင်းဆင်းစာရင်းစစ်ဆေးပြီး ပြည်ထောင်စုအစိုးရအဖွဲ့ ပြည်ထောင်စုလွှတ်တော်သို့ အစီရင်ခံခြင်းအပေါ်အခြေခံ၍ စီမံကိန်း အကောင်အထည်ဖော် ပိုမိုအောင်မြင်ရေးအတွက် နည်းလမ်းများရှာဖွေသင့်ကြောင်း သဘောထားမှတ်ချက် ပြုအပ်ပါတယ်။ နိဂုံးချုပ်အနေနဲ့ ၂၀၁၇-၂၀၁၈ ဘဏ္ဍာနှစ် ပထမ (၆) လပတ် အမျိုးသားစီမံကိန်း ဆောင်ရွက်မှု အစီရင်ခံစာနှင့် စပ်လျဉ်း၍ ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထား မှတ်ချက်အစီရင်ခံစာ အမှတ်စဉ် (၁၃/၂၀၁၇)ကို ပြည်ထောင်စုလွှတ်တော်နည်းဥပဒေ ၁၀၄ အပိုဒ်ခွဲ(က)၊ အပိုင်ခွဲ(ဃ)နှင့်အညီ ပြည်ထောင်စုလွှတ်တော်သို့ အစီရင်ခံတင်ပြရင်း လွှတ်တော်က ဆွေးနွေးစဉ်းစားရန် အဆိုတင်သွင်းအပ်ပါတယ်ခင်ဗျား။ ပြည်ထောင်စုလွှတ်တော်၊ ပြည်သူ့ငွေစာရင်းပူးပေါင်းကော်မတီ။ အားလုံးကို ကျေးဇူးတင်ပါတယ်။</speech>
<title>အဆိုပါအစီရင်ခံစာနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၁၁) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု အစိုးရအဖွဲ့က ပေးပို့ထားတဲ့ ၂၀၁၇-၂၀၁၈ ဘဏ္ဍာနှစ် ပထမ(၆)လပတ် အမျိုးသား စီမံကိန်းဆောင်ရွက်မှု အစီရင်ခံစာကို ၃၀-၁၀-၂၀၁ရ ရက်နေ့က ကြိုတင်ဖြန့်ဝေထားပြီး ယနေ့မှာလည်း ပြည်သူ့ငွေစာရင်းပူးပေါင်း ကော်မတီရဲ့ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာကို လွှတ်တော်ကိုယ်စားလှယ်များထံ ထပ်မံဖြန့်ဝေထားပါတယ်။ အစီရင်ခံစာနဲ့စပ်လျဉ်းပြီး ပြည်ထောင်စုလွှတ်တော်ဆိုင်ရာ နည်းဥပဒေ ၁၀၄ နည်းဥပဒေခွဲ(ဃ)၊ (င)တို့နဲ့အညီ ဆွေးနွေးလိုတဲ့ လွှတ်တော်ကိုယ်စားလှယ်ရှိပါက ဆွေးနွေးလိုတဲ့ ဌာန၊ အဖွဲ့အစည်း အမည်ကို ဖော်ပြပြီး ၂၀-၁၁-၂၀၁ရ ရက်(တနင်္လာနေ့) မွန်းလွဲတစ်နာရီ (၁၃၀၀ နာရီ) နောက်ဆုံးထား၍ ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်း တင်သွင်းနိုင်ကြောင်း ကြေညာပါတယ်။</speech>
</report>
<report>
<title>ပြည်ထောင်စုအစိုးရအဖွဲ့မှ ပေးပို့သော ၂၀၁ရ -၂၀၁၈ခု၊ ဘဏ္ဍာရေးနှစ် ပထမ(၆)လပတ်ပြည်ထောင်စု ဘဏ္ဍာငွေအရအသုံးဆိုင်ရာအစီရင်ခံစာ နှင့်စပ်လျဉ်း၍ စီမံကိန်းနှင့်ဘဏ္ဍာရေးဝန်ကြီးဌာနက လွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၁၂) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၇၂၀၁၈ ခု၊ ဘဏ္ဍာရေးနှစ် ပထမ(၆)လပတ် ပြည်ထောင်စုဘဏ္ဍာငွေအရအသုံးဆိုင်ရာ အစီရင်ခံစာကို ပြည်ထောင်စုအစိုးရအဖွဲ့ရုံးရဲ့ ၂၄-၁၀-၂၀၁ရ ရက်စွဲပါစာအမှတ်၊ ၁၁/၅၇၄- အစီရင်ခံစာအဖရ(၂၀၁၇)ဖြင့် ပြည်ထောင်စုလွှတ်တော်သို့ ပေးပို့ထားပါတယ်။ အထက်ပါကိစ္စနဲ့စပ်လျဉ်းပြီး သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က လွှတ်တော်သို့ ရှင်းလင်းတင်ပြဖို့ ဖြစ်ပါတယ်။</speech>
<speech><agency id="27">ဦးမောင်မောင်ဝင်း (ဒုတိယဝန်ကြီး၊ စီမံကိန်းနှင့်ဘဏ္ဍာရေးဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော် နာယက၊ ပြည်သူ့လွှတ်တော် ဥက္ကဋ္ဌနှင့် လွှတ်တော်ကိုယ်စားလှယ်များ၊ ပြည်ထောင်စုအဆင့် အဖွဲ့အစည်းဝင်များ၊ ဖိတ်ကြားထားသော ဧည့်သည်တော်များအားလုံး မင်္ဂလာပါခင်ဗျာ။ ကျွန်တော်ကတော့ စီမံကိန်းနှင့် ဘဏ္ဍာရေးဝန်ကြီးဌာန ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ကျွန်တော့အနေဖြင့် ၂၀၁၇-၂၀၁၈ ခု၊ ဘဏ္ဍာရေးနှစ် ပထမ(၆)လပတ်အတွက် ပြည်ထောင်စု၏ ဘဏ္ဍာငွေ အရအသုံးဆိုင်ရာအစီရင်ခံစာနှင့်စပ်လျဉ်းပြီး ရှင်းလင်းတင်ပြမှာဖြစ်ပါတယ်။ အစီရင်ခံစာကို လွှတ်တော် ကိုယ်စားလှယ်ကြီးများထံ ကြိုတင်ဖြန့်ဝေပြီးဖြစ်သဖြင့် ကျွန်တော့အနေဖြင့် အကျဉ်းချုပ်ပြီးတော့ ခြုံငုံ သုံးသပ် တင်ပြသွားမှာဖြစ်ပါတယ်။ Power Point အသုံးပြု တင်ပြခွင့်ပြုပါရန် ပန်ကြားအပ်ပါတယ်။ ပြည်ထောင်စုဌာန၊ အဖွဲ့အစည်းများရဲ့ ၂၀၁၇-၂၀၁၈ ခု၊ ဘဏ္ဍာရေးနှစ် မူလခန့်မှန်းခြေငွေစာရင်းရဲ့ လျာထားချက်တွင် ရငွေ ၁၆,၆၀၄.၅၉ရ ဘီလီယံ၊ သုံးငွေ ၂၀,၅၉၄.၁၆၅ ဘီလီယံ ဖြစ်ပါတယ်။ ဒီရငွေသုံးငွေ များထိ (၆)လပတ် နှစ်ခအား လာထားတမာ ပထမ(၆)လပတ်အတက် ၈၀ ၀၀၁ ၅ ဘီလီယံ၊ သုံးငွေ ၉,၄၃၄.၆၃၀ ဘီလီယံဖြစ်ပြီးတော့ ဒုတိယ(၆)လပတ်အတွက်ကို ရငွေ ၉.၅၁၃.၄၀၂ ဘီလီယံနဲ့ သုံးငွေ ၁၁,၁၅၉.၅၃၅ ဘီလီယံတို့ကို ခွဲခြားပြီးလျာထားခဲ့ပါတယ်။ ပထမ(၆)လပတ် ကုန်ဆုံးချိန်မှာ ယာယီစာရင်း များအရ ပြည်ထောင်စုဌာန၊ အဖွဲ့အစည်းများရဲ့ ရငွေလျာထားချက် ၇,၀၉၁.၁၉၅ ဘီလီယံအပေါ်မှာ အကောင် အထည်ဖော်နိုင်မှု ၆,၈၅၆.၆၆၁ ဘီလီယံ၊ ရာခိုင်နှုန်းအားဖြင့် ၉၆.၆၉ ရာခိုင်နှုန်း ဖြစ်ပါတယ်။ သုံးငွေမှာ လျာထားချက် ၉,၄၃၄.၆၃၀ ဘီလီယံမှာ အကောင်အထည်ဖော်နိုင်မှု ၇,၆၉၈.၄၄၁ ဘီလီယံဖြစ်တဲ့ အတွက်ကြောင့် ရာခိုင်နှုန်း အားဖြင့် ၈၁.၆ ရာခိုင်နှုန်း ဖြစ်ပါတယ်။ ဆက်လက်ပြီး ပြည်ထောင်စုဌာန၊ အဖွဲ့အစည်းများအလိုက် ရငွေ၊ သုံးငွေအခြေအနေများကို တင်ပြ ပါမယ်။ ပထမဦးစွာ ဗဟိုအဖွဲ့အစည်း (၁၁)ခု ဖြစ်ပါတယ်။ ပထမ(၆)လပတ်အတွက် ရငွေလျာထားချက် ၂.၀၀၁ ဘီလီယံ၊ အကောင်အထည်ဖော်နိုင်မှု ၁.၄၉၁ ဘီလီယံ၊ ၇၄.၄၉ ရာခိုင်နှုန်း ဖြစ်ပါတယ်။ ပထမ (၆)လပတ် သုံးငွေလျာထားချက် ၃၆.၁၈၈ ဘီလီယံ၊ အကောင်အထည်ဖော်နိုင်မှု ၂၉.၀၉၅ ဘီလီယံ၊ ရာခိုင်နှုန်း ၈၀.၄၀ ရာခိုင်နှုန်း ဖြစ်ပါတယ်။ ဆက်လက်ပြီး ပြည်ထောင်စုဝန်ကြီးဌာန (၂၂)ခု ဖြစ်ပါတယ်။ ပထမ(၆)လပတ်မှာ ရငွေ ၃,၈၅၂.၉၅၈ ဘီလီယံမှာ အကောင်အထည်ဖော်နိုင်မှု ၃,၈၉၄.၅၃၂ ဘီလီယံ၊ ရာခိုင်နှုန်းအားဖြင့် ၁၀၁.၀၈ ရာခိုင်နှုန်း ဖြစ်ပါတယ်။ ပထမ(၆)လပတ် သုံးငွေလျာထားချက် ၆,၄၅၂.၅၃၃ ဘီလီယံမှာ အကောင်အထည်ဖော်နိုင်မှု ၄,၈၇၆.၁၂၀ ဘီလီယံ၊ ရာခိုင်နှုန်းအားဖြင့် ၇၅.၅ရ ရာခိုင်နှုန်း ဖြစ်ပါတယ်။ နိုင်ငံတော်ပိုင်စီးပွားရေးအဖွဲ့ အစည်း (၇)ခု ပထမ(၆)လပတ် ရငွေလျာထားချက် ၂,၃၉၂.၈၈၃ ဘီလီယံမှာ အကောင်အထည်ဖော်နိုင်မှု ၂,၁၅၁.၆၉ရ ဘီလီယံဖြစ်၍ ရာခိုင်နှုန်းအားဖြင့် ၈၉.၉၂ ရာခိုင်နှုန်း ဖြစ်ပါတယ်။ ပထမ (၆)လပတ် သုံးငွေလျာထားချက် ၂,၃၄၁.၃၁၄ ဘီလီယံမှာ အကောင်အထည်ဖော်နိုင်မှု ၂,၃၀၆.၆၁၈ ဘီလီယံ၊ ရာခိုင်နှုန်း အားဖြင့် ၉၈.၅၂ ရာခိုင်နှုန်းဖြစ်ပါတယ်။ ပြည်ထောင်စုဘဏ္ဍာရန်ပုံငွေ အစီအစဉ်ပြင်ပမှ ဆောင်ရွက်တဲ့ နိုင်ငံတော်ပိုင်စီးပွားရေးအဖွဲ့အစည်း (၃)ခုမှာတော့ ပထမ(၆)လပတ် ရငွေ ၅၄၆.၇၁၈ ဘီလီယံမှာ အကောင် အထည်ဖော်နိုင်မှု ၄၄၉.၄၉၂ ဘီလီယံဖြစ်တဲ့အတွက် ၈၂.၂၂ ရာခိုင်နှုန်းဖြစ်ပါတယ်။ ပထမ (၆)လပတ် သုံးငွေလျာထားချက် ၅၁၆.၅၆ရ ဘီလီယံမှာ အကောင်အထည်ဖော်နိုင်မှု ၄၁၅.၄၉၆ ဘီလီယံ၊ ရာခိုင်နှုန်း ၈၀.၄၃ ရာခိုင်နှုန်းဖြစ်ပါတယ်။ မြန်မာနိုင်ငံတော်ဗဟိုဘဏ်အနေနဲ့ ပထမ(၆)လပတ် ရငွေလျာထားချက် ၂၃၂.၈၅၄ ဘီလီယံမှာ အကောင်အထည်ဖော်နိုင်မှု ၂၉၀.၄၃၆ ဘီလီယံဖြစ်တဲ့အတွက် ၁၂၄.၇၃ ရာခိုင်နှုန်း ဖြစ်ပါတယ်။ ပထမ (၆)လပတ် သုံးငွေအပေါ်မှာ လျာထားချက် ၅၇.၂၅၈ ဘီလီယံမှာ အကောင်အထည် ဖော်နိုင်မှု ၄၉.၁၁၆ ဘီလီယံ ဖြစ်တဲ့အတွက်ကြောင့် ရာခိုင်နှုန်းအားဖြင့် ၈၅.၇၈ ရာခိုင်နှုန်းဖြစ်ကြောင်း တင်ပြအပ်ပါတယ်။ လေးစားအပ်ပါသော နာယကကြီးခင်ဗျား။ ပြည်ထောင်စုဌာန၊ အဖွဲ့အစည်းများ၏ ရငွေအကောင်အထည် ဖော်နိုင်မှုနဲ့ပတ်သက်ပြီး ၂၀၁၆-၂၀၁ရ ဘဏ္ဍာရေးနှစ်ရဲ့ ပထမ(၆)လပတ်နဲ့ နှိုင်းယှဉ်ကြည့်တဲ့နေရာမှာ တင်ပြပါအတိုင်းဖြစ်ပါတယ်။ ရငွေအကောင်အထည်ဖော်နိုင်မှုမှာ ၂၀၁၇-၂၀၁၈ ပထမ(၆)လပတ်တုန်းက ကျွန်တော်တို့ ၉၅.၆၆ ရာခိုင်နှုန်း အကောင်အထည်ဖော်ဆောင်ရွက်နိုင်ခဲ့ပြီး ၂၀၁၇-၂၀၁၈ ရဲ့ ပထမ (၆)လ ပတ်မှာ ၉၆.၆၉ ရာခိုင်နှုန်းဖြစ်ကြောင်း တင်ပြအပ်ပါတယ်။ ၂၀၁၆-၂၀၁ရ နဲ့ နှိုင်းယှဉ်ပါက ပထမ(၆)လပတ် ရငွေဟာ ၅၉၄.၅၃၅ ဘီလီယံ ပိုမိုရရှိခဲ့ပြီးတော့ ရာခိုင်နှုန်းအားဖြင့် ၉.၄၉ ရာခိုင်နှုန်းခန့် ပိုမိုရရှိခဲ့တာကို တွေ့ရှိရပါတယ်။ ၂၀၁၆-၂၀၁ရ ဘဏ္ဍာရေးနှစ်ရဲ့ ပထမ (၆)လပတ် သုံးငွေအကောင်အထည်ဖော်နိုင်မှုနဲ့ နှိုင်းယှဉ် တဲ့အခါမှာ သုံးငွေမှာ ကျွန်တော်တို့ ၂၀၁၆-၂၀၁ရ ဘဏ္ဍာရေးနှစ် ပထမ(၆)လပတ်တုန်းက ၈၁.၆၅ ရာခိုင်နှုန်း အကောင်အထည်ဖော်နိုင်ခဲ့ပြီးတော့ ယခု ၂၀၁၇-၂၀၁၈ ဘဏ္ဍာရေးနှစ် ပထမ(၆)လပတ်မှာလည်းပဲ ၈၁.၆ ရာခိုင်နှုန်း အကောင်အထည်ဖော်နိုင်ခဲ့သည်ကို တွေ့ရှိရပါတယ်။ ၂၀၁၆-၂၀၁ရ နဲ့ နှိုင်းယှဉ်ပါက သုံးငွေမှာ ၇၈၄.၅၅၅ ဘီလီယံ ပိုမိုခဲ့ပြီးတော့ ရာခိုင်နှုန်းအားဖြင့်လည်း ၁၁.၃၅ ရာခိုင်နှုန်းခန့် ပိုမိုသုံးစွဲခဲ့တာကို တွေ့ရှိရပါတယ်။ ၂၀၁၇-၂၀၁၈ ခု၊ ဘဏ္ဍာရေးနှစ် ပထမ(၆)လပတ်ရငွေမှာ လျာထားချက်ထက် လျော့နည်းရတဲ့ အကြောင်းရင်းများကို ဆန်းစစ်တဲ့အခါမှာ ပို့ဆောင်ရေးနှင့် ဆက်သွယ်ရေးဝန်ကြီးဌာနနဲ့ လျှပ်စစ်နှင့် စွမ်းအင်ဝန်ကြီးဌာနတို့မှာ ပြည်ပအကူအညီရငွေ၊ ချေးငွေများဟာ လျာထားချက်အတိုင်း အပြည့်အဝ မရရှိခဲ့ခြင်းကြောင့်ဖြစ်ကြောင်းတွေ့ရှိရပါတယ်။ ၂၀၁၇-၂၀၁၈ ဘဏ္ဍာရေးနှစ် ပထမ(၆)လပတ် သုံးငွေများ လျာထားချက်ထက်လျော့နည်းရခြင်းကို ဆန်းစစ်တဲ့အခါမှာ နယ်စပ်ရေးရာဝန်ကြီးဌာနမှာ တင်ဒါခေါ်ယူ နေဆဲဖြစ်ခြင်းနဲ့ မိုးရာသီကာလဖြစ်တဲ့အတွက်ကြောင့် မသုံးစွဲနိုင်သေးခြင်း၊ ငွေလုံးငွေရင်းအသုံးစရိတ် များမှာ ပထမအရစ်အဖြစ် ကချင်ပြည်နယ်တွင်သာ သုံးစွဲနိုင်သေးခြင်း၊ ပြည်ထဲရေးဝန်ကြီးဌာန၊ အလုပ်သမား၊ လူဝင်မှုကြီးကြပ်ရေးနှင့် ပြည်သူ့အင်အားဝန်ကြီးဌာန၊ စက်မှုဝန်ကြီးဌာနနဲ့ ပညာရေးဝန်ကြီးဌာနတို့မှာ လည်း တည်ဆောက်ရေးလုပ်ငန်းများနဲ့ ရုံးသုံးစက်ကိရိယာ၊ ပရိဘောဂ၊ အခြားရုံးသုံးပစ္စည်းများ ဝယ်ယူ ရန်အတွက် ဆောင်ရွက်နေဆဲဖြစ်ခြင်း၊ စီမံကိန်းနှင့် ဘဏ္ဍာရေးဝန်ကြီးဌာနတွင် ရုံးသုံးစက်ကိရိယာ၊ ပရိဘောဂ၊ အခြားရုံးသုံးပစ္စည်းများ ဝယ်ယူရန်နဲ့ MACCS System အတွက် အခြားအသုံးစရိတ်များဖြင့် ဝယ်ယူရန်ဆောင်ရွက်ဆဲဖြစ်ခြင်း၊ အခွန်ထမ်းကြီးများဆိုင်ရာ အခွန်ရုံးနဲ့ အလယ်အလတ် အခွန်ထမ်းများ ဆိုင်ရာအခွန်ရုံးတို့မှာ ပြည်ပစာရင်းစစ်ပညာရှင်များ ငှားရမ်းဖို့လျာထားသော်လည်းပဲ အကောင်အထည် ဖော်နိုင်မှုမရှိသေးတဲ့အတွက်ကြောင့် သုံးစွဲနိုင်မှုမရှိသေးခြင်း၊ ဆောက်လုပ်ရေးဝန်ကြီးဌာနမှာ မြေယာ လျော်ကြေးများ ပေးချေရန်အတွက် မြေယာပိုင်ရှင်များနဲ့ ညှိနှိုင်းဆဲဖြစ်ခြင်း၊ လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေးဝန်ကြီးဌာနမှာ လုပ်ငန်းများဆောင်ရွက်ပြီးသော်လည်း ကုမ္ပဏီမှ ငွေထုတ်ယူမှု မရှိသေးခြင်း၊ တည်ဆောက်ရေးလုပ်ငန်းများအတွက် လုပ်ငန်းသဘောတူစာချုပ် ချုပ်ဆိုပြီး ညှိနှိုင်းဆောင်ရွက် နေဆဲဖြစ်ခြင်း၊ ပို့ဆောင်ရေးနှင့် ဆက်သွယ်ရေးဝန်ကြီးဌာနမှာ မြန်မာ့ဆိပ်ကမ်းအာဏာပိုင်တွင် ဆောက်လုပ်ရေး လုပ်ငန်းများတွင် ODA Loan ဖြင့် ဆောင်ရွက်သောလုပ်ငန်းများ ပြီးစီးမှုရာခိုင်နှုန်းအလိုက်သာ ပေးချေ 9600:: . Geamboisq:c98c:gscoas: Power Supply for Ship Building Yard ဝယ်ယူရေးအတွက် တင်ဒါကော်မတီသို့ တင်ပြထားဆဲဖြစ်ခြင်း စတဲ့အချက်များကြောင့် လျော့နည်းရခြင်း ဖြစ်သည်ကို တွေ့ရှိရပါတယ်။ လေးစားအပ်ပါသော နာယကကြီးခင်ဗျား။ ၂၀၁၇-၂၀၁၈ ခု၊ ဘဏ္ဍာရေးနှစ် ပထမ(၆)လပတ် ဘဏ္ဍာငွေအရအသုံးဆိုင်ရာ အကောင်အထည်ဖော်ဆောင်ရွက်မှု အခြေအနေအပေါ်မှာ အောက်ပါအတိုင်း သုံးသပ်တင်ပြအပ်ပါတယ်(က) ပြည်ထောင်စုဌာန၊ အဖွဲ့အစည်းများ၏ ပထမ (၆)လ ရငွေဟာ လျာထားချက်ကို နီးစပ်အောင် အကောင်အထည်ဖော် ဆောင်ရွက်နိုင်ခဲ့ပါတယ်။ သို့ရာတွင် ငွေလုံးငွေရင်းရငွေနှင့် ကြွေးမြီ ရငွေများမှာ လျာထားချက်ကိုပြည့်မီရန် လိုအပ်ကြောင်းတွေ့ရှိရပါတယ်။ ဌာန၊ အဖွဲ့အစည်း များအနေနဲ့ သက်ဆိုင်ရာ ဘဏ္ဍာရေးနှစ်အတွင်းရရှိမယ့် ပြည်ပအကူအညီရငွေနဲ့ ချေးယူ ရငွေများနဲ့ပတ်သက်ပြီး အမှန်တကယ် (၆)လ ကာလမှ ရရှိနိုင်မယ့် အခြေအနေပေါ်မှာ မူတည် ပြီးတော့မှ (၃)လပတ်အလိုက်ကို လျာထားချက်မှာ ထည့်သွင်းလျာထားကြဖို့ လိုအပ်ကြောင်း တွေ့ရှိရပါတယ်။ (ခ) ပြည်ထောင်စုဌာန၊ အဖွဲ့အစည်းများရဲ့ ပထမ(၆)လ သုံးငွေဟာ လျာထားချက်အတိုင်း ပြည့်မီအောင် သုံးစွဲနိုင်မှုမရှိပါဘူး။ ကြွေးမြီအသုံးစရိတ်ပိုင်းမှာ လျာထားချက်နဲ့ နီးစပ်စွာ အကောင်အထည်ဖော် ဆောင်ရွက်နိုင်ခဲ့သော်လည်း ဒီပထမ(၆)လပတ်အတွင်းမှာ ဝန်ထမ်း အသစ်များ ခန့်အပ်နိုင်မှုအခြေအနေ၊ ပြည်ပအကူအညီရငွေ၊ ချေးယူရငွေဖြင့် သုံးစွဲမည့် အသုံးစရိတ်များကြောင့် သာမန်အသုံးစရိတ်၊ ငွေလုံးငွေရင်းအသုံးစရိတ်များ လျော့နည်းရခြင်း ဖြစ်တဲ့အတွက်ကြောင့် အမှန်ဆောင်ရွက်နိုင်မယ့် အခြေအနေကိုသာ လျာထားသင့်ကြောင်း တွေ့ရှိရပါတယ်။ ပြည်ထောင်စုဌာန၊ အဖွဲ့အစည်းများနှင့် ပြည်ထောင်စုဘဏ္ဍာရန်ပုံငွေ အစီအစဉ်ပြင်ပမှ ဆောင်ရွက်သော အဖွဲ့အစည်းများတို့သည် လာမည့်ဘဏ္ဍာရေးနှစ်များ၌ အရအသုံး ခန့်မှန်းခြေငွေစာရင်းများကို ပိုမိုနီးစပ်အောင် လျာထားရန်လိုအပ်ပြီး ရန်ပုံငွေလွှဲပြောင်း သုံးစွဲခြင်းနှင့် အထွေထွေပိုလျှံရန်ပုံငွေမှ ကျခံသုံးစွဲခြင်းများကို ဘဏ္ဍာရေးစည်းမျဉ်းနှင့် အညီ တိတိကျကျ ဆောင်ရွက်ရန်လိုအပ်ကြောင်း တွေ့ရှိရပါတယ်။ ။နာယကကြီးခင်ဗျား။ ယခုတင်ပြတဲ့ ပထမ(၆)လပတ်အတွက် ရငွေနဲ့ အသုံးစရိတ်များဟာ ဧပြီလမှ စက်တင်ဘာလအထိ ရရှိတဲ့ ယာယီအမှန်စာရင်းများအရဖြစ်ပြီးတော့ (၅)လ အမှန် (၁)လ ခန့်မှန်းစာရင်း များဖြင့် ပြုစုတင်ပြထားခြင်းဖြစ်ပါကြောင်း တင်ပြအပ်ပါတယ်။ ပထမ(၆)လပတ် အကောင်အထည်ဖော်နိုင်မှု အခြေအနေအရ တစ်နှစ်လုံး လျာထားချက်အပေါ်မှာ အကောင်အထည်ဖော်နိုင်မှုဟာ ရငွေမှာ ၄၁.၂၉ ရာခိုင်နှုန်း နဲ့ သုံးငွေမှာတော့ ၃၇,၃၈ ရာခိုင်နှုန်းရှိကြောင်း တင်ပြအပ်ပါတယ်။ ဒုတိယ(၆)လမှာ တစ်နှစ်လုံး လျာထားချက်အပေါ်မှာ ပြည့်မီစွာ အကောင်အထည်ဖော်နိုင်ရေးအတွက် အလေးထားပြီး ကြိုးပမ်းဆောင်ရွက်ရန်အတွက် ကြပ်မတ်ဆောင်ရွက်သွားမည်ဖြစ်ကြောင်း တင်ပြအပ် ပါတယ်။ လေးစားအပ်ပါသော နာယကကြီးခင်ဗျား။ သို့ဖြစ်ပါ၍ ၂၀၁၇-၂၀၁၈ ခု၊ ဘဏ္ဍာရေးနှစ် ပြည်ထောင်စုရဲ့ ပထမ(၆)လပတ် ဘဏ္ဍာငွေအရအသုံးဆိုင်ရာအစီရင်ခံစာအား ပြည်ထောင်စုလွှတ်တော်မှ ဆွေးနွေး သုံးသပ်နိုင်ပါရန်နှင့် အတည်ပြုမှတ်တမ်းတင်ပေးနိုင်ပါရန် ပြည်ထောင်စုရဲ့ ဘဏ္ဍာငွေအရအသုံး ရေးဆွဲ တင်ပြခြင်းဆိုင်ရာ ဥပဒေပုဒ်မ ၁၈ အရ လေးစားစွာ တင်ပြအပ်ပါတယ်ခင်ဗျား။ ကျေးဇူးတင်ပါတယ်။</speech>
<title>အထက်ပါအစီရင်ခံစာနှင့်စပ်လျဉ်း၍ ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ(၁၄/၂၀၁၇)ကို ဖတ်ကြားတင်ပြခြင်းနှင့် လွှတ်တော်က ဆွေးနွေးစဉ်းစားရန် အဆိုတင်သွင်းခြင်း</title>
<speech type="speaker">အစီအစဉ်(၁၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ ကိစ္စနဲ့စပ်လျဉ်းပြီး ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင် ခံစာကို ဖတ်ကြားတင်ပြပြီး လွှတ်တော်က ဆွေးနွေးစဉ်းစားရန် အဆိုတင်သွင်းဖို့ ဖြစ်ပါတယ်။</speech>
<speech><mp id="441">ဦးစိုင်းသီဟကျော်(အဖွဲ့ဝင်၊ ပြည်သူ့ငွေစာရင်းပူးပေါင်းကော်မတီ)</mp>အားလုံးပဲ မင်္ဂလာပါခင်ဗျာ။ ကျွန်တော်ကတော့ ပြည်ထောင်စုလွှတ်တော် ပြည်သူ့ငွေစာရင်းပူးပေါင်းကော်မတီ အဖွဲ့ဝင် မိုင်းရယ်မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးစိုင်းသီဟကျော် ဖြစ်ပါတယ်။ ပြည်ထောင်စုလွှတ်တော် ပြည်သူ့ငွေစာရင်း ပူးပေါင်းကော်မတီ ဥက္ကဋ္ဌရဲ့ တာဝန်ပေးချက်အရ ၂၀၁၇-၂၀၁၈ ဘဏ္ဍာရေးနှစ် ပထမ(၆)လပတ် ပြည်ထောင်စု ဘဏ္ဍာငွေအရအသုံးဆိုင်ရာ အစီရင်ခံစာနဲ့စပ်လျဉ်းပြီး ပြည်သူ့ငွေစာရင်းပူးပေါင်းကော်မတီရဲ့ လေ့လာ တွေ့ရှိချက်နဲ့ သဘောထားမှတ်ချက် အစီရင်ခံစာအမှတ်စဉ် (၁၄/၂၀၁၇)ကို အစီရင်ခံတင်ပြသွားမှာ လေးစားအပ်ပါသော နာယကကြီးနဲ့တကွ လွှတ်တော်ကိုယ်စားလှယ်များခင်ဗျား။ ပြည်သူ့ငွေစာရင်း ပူးပေါင်းကော်မတီရဲ့ အစီရင်ခံစာကို ကိုယ်စားလှယ်များအားလုံးထံ ဖြန့်ဝေထားပြီးဖြစ်တဲ့အတွက် အချိန်ကို လေးစားသောအားဖြင့် အစီရင်ခံစာပါအရေးကြီးတဲ့ အကြောင်းအရာအချို့ကိုသာ ထုတ်နုတ်တင်ပြခွင့်ပြု ပါရန် ပန်ကြားအပ်ပါတယ်။ နာယကကြီးခင်ဗျား။ Power Point အသုံးပြုခွင့်ပြုပါရန် တင်ပြတောင်းခံအပ်ပါတယ်။ လွှတ်တော် ကိုယ်စားလှယ်များခင်ဗျား။ ပြည်ထောင်စုဌာန၊ အဖွဲ့အစည်းအားလုံးရဲ့ ၂၀၁၇-၂၀၁၈ ခု၊ ဘဏ္ဍာရေးနှစ် အရအသုံးခန့်မှန်းခြေငွေစာရင်း ပထမ(၆)လပတ် လျာထားချက်အပေါ် ယာယီရငွေ၊ သုံးငွေအကောင် အထည်ဖော်နိုင်မှုအခြေအနေကို Slide မှာ ဖော်ပြထားတဲ့အတိုင်းဖြစ်ပါတယ်။ ရငွေအပိုင်းမှာ သာမန်ရငွေ ဟာ ပထမ(၆)လရဲ့ ရည်မှန်းချက်အတိုင်း ပြည့်မီကျော်လွန်အောင် အကောင်အထည်ဖော်ဆောင်ရွက်နိုင်ပြီး ငွေလုံးငွေရင်းရငွေနဲ့ ကြေးမြီရငွေမှာ ရည်မှန်းချက်အောက်လျော့နည်းပြီး အကောင်အထည်ဖော်နိုင်ကြောင်း လေ့လာတွေ့ရှိရပါတယ်။ သုံးငွေအပိုင်းမှာ သာမန်သုံးငွေနဲ့ ကြွေးမြီသုံးငွေဟာ ရည်မှန်းချက်နဲ့ နီးစပ်စွာ အကောင်အထည်ဖော် ဆောင်ရွက်နိုင်သော်လည်း ငွေလုံးငွေရင်းသုံးငွေဟာ ပထမ(၆)လရဲ့ ၄၉ ရာခိုင်နှုန်း ခန့်သာ အကောင်အထည်ဖော်နိုင်ပြီး တစ်နှစ်လုံးရဲ့ ၁၉ ရာခိုင်နှုန်းခန့်သာ အကောင်အထည်ဖော် ဆောင်ရွက် နိုင်သေးကြောင်း တွေ့ရှိရပါတယ်။ ဆက်လက်ပြီး ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နဲ့ သုံးသပ်ချက်ကို တင်ပြသွားပါမယ်။ ၂၀၁၇-၂၀၁၈ ခု၊ ဘဏ္ဍာရေးနှစ် ပထမ(၆)လပတ် အစီရင်ခံစာအရ ပြည်ထောင်စုရဲ့ ရငွေ၊ သုံးငွေအခြေအနေကို ၂၀၁၅-၂၀၁၆၊ ၂၀၁၆-၂၀၁ရ ခု၊ ဘဏ္ဍာရေးနှစ်များရဲ့ ပထမ(၆)လပတ် စာရင်းများနှင့် နှိုင်းယှဉ်ပါက ဖော်ပြပါအတိုင်း တွေ့ရှိရမှာဖြစ်ပါတယ်။ နှိုင်းယှဉ်တင်ပြချက်များအရ ၂၀၁၇-၂၀၁၈ ခု၊ ဘဏ္ဍာရေးနှစ် ပထမ ၆ လပတ် အခြေအနေများကို လေ့လာကြည့်ရင် (၁)အနေနဲ့ ၃ နှစ်အတွင်း ရငွေ အများဆုံးရရှိခဲ့ရာ သာမန်ရငွေတိုးတက်လာခြင်းနဲ့ ကြွေးမြီရငွေမှာ ငွေလဲနှုန်းတိုးတက်မှုကြောင့် ပိုမိုရရှိ တာကို တွေ့ရမှာဖြစ်ပါတယ်။ (၂)အနေနဲ့ သုံးငွေစုစုပေါင်းမှာ ၂၀၁၅-၂၀၁၆ ခု၊ ဘဏ္ဍာရေးနှစ်ကို မမီသော် လည်း ၂၀၁၆-၂၀၁ရ ခု၊ ဘဏ္ဍာရေးနှစ်ထက် ပိုမိုခဲ့ပါတယ်။ သာမန်သုံးငွေမှာ (၃)နှစ်အတွင်း အများဆုံးဖြစ်ပြီး သာမန်ရငွေထက် ပိုမိုခြင်းနှင့် ငွေလုံးငွေရင်းသုံးငွေမှာ ၂၀၁၆-၂၀၁ရ ခု၊ ဘဏ္ဍာရေးနှစ်ထက် ကျော်လွန်ခဲ့ သော်လည်း ၂၀၁၅-၂၀၁၆ ခု၊ ဘဏ္ဍာရေးနှစ် သုံးစွဲနိုင်မှုကိုပင် မပြည့်မီခဲ့ပါ။ (၃)အနေနဲ့ ငွေလုံးငွေရင်းသုံးငွေမှာ ပထမ(၆)လ ရည်မှန်းချက်ရဲ့ ၄၉ ရာခိုင်နှုန်းသာ သုံးစွဲနိုင်ခဲ့ရာ လုပ်ငန်းစီမံကိန်းများကို ရည်မှန်းချက် အတိုင်း ဆောင်ရွက်နိုင်မှုမရှိခြင်း၊ အထူးသဖြင့် နိုင်ငံတော်ရဲ့ လုပ်ငန်းစီမံကိန်းကြီးများကို တာဝန်ယူ ဆောင်ရွက်နေတဲ့ ပြည်ထောင်စုဝန်ကြီးဌာနများအနေနဲ့ လုပ်ငန်းစီမံကိန်းများကို ကျပ် ၁,၂၈၀.၀၄၆ ဘီလီယံ သုံးစွဲဆောင်ရွက်ရန် လျာထားတဲ့အနက် ကျပ် ၃၄၉.၆၆၄ ဘီလီယံသာ သုံးစွဲနိုင်ခဲ့ပါတယ်။ (၄)အနေနဲ့ ကြွေးမြီသုံးငွေများကို ရည်မှန်းချက်ရဲ့ ၉၈.၇၉ ရာခိုင်နှုန်းအထိ သုံးစွဲနိုင်ခဲ့ရာမှာ ငွေလဲလှယ်နှုန်း ကွာခြား ချက်ကြောင့် ပိုမိုကျခံသုံးစွဲခဲ့ရတဲ့ အသုံးစရိတ်များ ပါဝင်နေတာကို လေ့လာတွေ့ရှိရပါတယ်။ သုံးသပ်ချက်အနေနဲ့ ၂၀၁၆-၂၀၁ရ ခု၊ ဘဏ္ဍာရေးနှစ် ပထမ(၆)လပတ် ရငွေ၊ သုံးငွေ အခြေအနေ သည် ၂၀၁၅-၂၀၁၆ ခု၊ ဘဏ္ဍာရေးနှစ် ပထမ(၆)လပတ်ထက် လျော့နည်းရခြင်းမှာ အစိုးရအဖွဲ့သစ်ရဲ့ ပထမဆုံးနှစ်ဖြစ်ပြီး ရသုံးမှန်းခြေငွေစာရင်းကို ပြန်လည်ပြင်ဆင် ရေးဆွဲခဲ့ခြင်းကြောင့် ဖြစ်ပါတယ်။ ၂၀၁၇-၂၀၁၈ ခု၊ ဘဏ္ဍာရေးနှစ် တွင်မူ ရငွေ၊ သုံးငွေများကို ဘဏ္ဍာရေးနှစ်စမှပင် စတင်အကောင် အထည်ဖော် ဆောင်ရွက်နိုင်လျက်ရှိရာ ၂၀၁၅-၂၀၁၆ ခု၊ ဘဏ္ဍာရေးနှစ်ထက် ပိုမိုစွမ်းဆောင်နိုင်သင့်ပါတယ်။ လက်တွေ့မှာ ရငွေပိုင်းတိုးတက်ရရှိအောင် ဆောင်ရွက်နိုင်သော်လည်း သုံးငွေအပိုင်း ပထမ(၆)လ ရည်မှန်း ချက်ရဲ့ ၈၁.၆ ရာခိုင်နှုန်းနဲ့ တစ်နှစ်လုံးရည်မှန်းချက်ရဲ့ ၃၇.၃၈ ရာခိုင်နှုန်းသာ ဆောင်ရွက်နိုင်ပါတယ်။ အထူးသဖြင့် ငွေလုံးငွေရင်းသုံးငွေကို ၁၉ ရာခိုင်နှုန်းသာ သုံးစွဲနိုင်ခြင်းမှာ ပြည်ထောင်စုအဆင့်ဌာန၊ အဖွဲ့ အစည်းများအနေဖြင့် ဘတ်ဂျက်လျာထားချက်အတိုင်း သုံးစွဲနိုင်ရန် ပုံမှန်ဆောင်ရွက်နိုင်တဲ့ ဝယ်ယူရေး လုပ်ငန်းများကိုပင် ဆောင်ရွက်နိုင်မှုမရှိသေးကြောင်း သုံးသပ်ရရှိပါတယ်။ ဆက်လက်ပြီး အခွန်အကောက် ကောက်ခံရရှိမှုနဲ့ပတ်သက်ပြီး ဆက်လက်တင်ပြပါမယ်။ ပြည်ထောင်စု အခွန်အကောက်ရဲ့ ၈၀ ရာခိုင်နှုန်းကျော် ကောက်ခံပေးနေတဲ့ စီမံကိန်းနှင့် ဘဏ္ဍာရေးဝန်ကြီးဌာန၊ ပြည်တွင်းအခွန်များဦးစီးဌာန၏ အခွန်အကောက်ရငွေမှာ ၂၀၁၆-၂၀၁ရ ခုနှစ် ပထမ(၆)လပတ် ရရှိမှုကို မပြည့်မီတဲ့အပြင် ၂၀၁၇-၂၀၁၈ ခု၊ ဘဏ္ဍာရေးနှစ် တစ်နှစ်လုံးရည်မှန်းချက် ကျပ် ၄,၉၁၆.၇၈၉ ဘီလီယံရဲ့ ၃၄.၁၆ ရာခိုင်နှုန်းသာ ရရှိသေးကြောင်းတွေ့ရှိရပါတယ်။ Slide မှာဖော်ပြထားတာကတော့ ကျွန်တော်တို့ ဘဏ္ဍာရေးနှစ်အလိုက် (၆)လပတ် အခွန်အမျိုးအစားအလိုက် ကောက်ခံရရှိမှုအခြေအနေကို နှိုင်းယှဉ် ဖော်ပြထားခြင်းဖြစ်ပါတယ်။ စီမံကိန်းနှင့် ဘဏ္ဍာရေးဝန်ကြီးဌာနက တာဝန်ယူကောက်ခံနေတဲ့ အခွန် အကောက်များနဲ့စပ်လျဉ်းပြီးတော့ သုံးသပ်ရတာက ပထမ(၆)လပတ် အခွန်အကောက်ရရှိငွေဟာ မူလ ရည်မှန်းချက်ရဲ့ ၃၄.၁၆ ရာခိုင်နှုန်းသာရရှိပြီး (၃)နှစ်တာကာလအတွင်း အနည်းဆုံးဖြစ်ပါတယ်။ ပြည်တွင်း အခွန်များဦးစီးဌာနက တာဝန်ယူကောက်ခံတဲ့ အခွန်နှုန်းနှင့်စပ်လျဉ်း၍ ၂၀၁၇-၂၀၁၈ ခု၊ ဘဏ္ဍာရေးနှစ် မူလခန့်မှန်းခြေကျပ် ၄,၉၁၆.၇၈၉ ဘီလီယံကို ပြုပြင်ပြီးခန့်မှန်းခြေစာရင်းမှာ ကျပ် ၅,၈၃၁.၅၉၃ ဘီလီယံသို့ တိုးမြှင့်လျာထားခဲ့တဲ့အတွက် ပထမ ၅ လ ကောက်ခံရရှိငွေဟာ ပြုပြင်ပြီးခန့်မှန်းခြေရဲ့ ၂၈.၈၀ ရာခိုင်နှုန်း သာရှိကြောင်း သုံးသပ်ရရှိပါတယ်။ ဆက်လက်ပြီး နိုင်ငံတော်ပိုင်စီးပွားရေးအဖွဲ့အစည်းများရဲ့ ရငွေ၊ သုံးငွေအခြေအနေကို တင်ပြ ပါမယ်။ နိုင်ငံတော်ပိုင်စီးပွားရေးအဖွဲ့အစည်းများရဲ့ ၂၀၁၄-၂၀၁၅ ခုနှစ်မှ ၂၀၁၇-၂၀၁၈ ခု၊ ဘဏ္ဍာရေးနှစ်အထိ နိုင်ငံတော်စီးပွားရေးအဖွဲ့အစည်းများကို ကိုယ်ပိုင်ဘဏ္ဍာရန်ပုံငွေကြေးအပေါ်တွင် ရပ်တည်စေရေး အတွက် စီးပွားရေးဆန်ဆန် လုပ်ကိုင်ဆောင်ရွက်နိုင်စေရန် ပြုပြင်ပြောင်းလဲမှုများ ဆောင်ရွက်လျက် ရှိပါတယ်။ ပြုပြင်ပြောင်းလဲမှုလုပ်ငန်းစဉ်အရ အသားတင်အမြတ်ရငွေမှ ဝင်ငွေခွန် ၂၅ ရာခိုင်နှုန်းနှင့် နိုင်ငံတော်ထည့်ဝင်ငွေ ၂၀ ရာခိုင်နှုန်းသာ ပေးသွင်းစေပြီး ကျန် ၅၅ ရာခိုင်နှုန်းကို ကိုယ်ပိုင်ဘဏ္ဍာရန်ပုံငွေ အဖြစ် ထားရှိလုပ်ကိုင်စေလျက်ရှိပါတယ်။ သို့သော် လက်တွေ့မှာ သာမန်စာရင်း၌ပင် ရငွေလျော့နည်းနေပြီး သုံးငွေတိုးတက်မှုကြောင့် လိုငွေဖြစ်ပေါ်နေကြောင်း သုံးသပ်ရရှိပါတယ်။ ဆက်လက်ပြီး ပြည်သူ့ငွေစာရင်းပူးပေါင်းကော်မတီရဲ့ သဘောထားမှတ်ချက်များကို တင်ပြပါမယ်။ သဘောထားမှတ်ချက်(၁)အနေနဲ့ ပြည်ထောင်စုဌာန၊ အဖွဲ့အစည်းများအားလုံးရဲ့ ၂၀၁၇-၂၀၁၈ ခု ဘဏ္ဍာရေးနှစ် ပထမ(၆)လပတ် ရငွေသုံးငွေအပေါ် ခြုံငုံသုံးသပ်ပါက သာမန်အသုံးစရိတ်ပိုင်းနှင့် ကြွေးမြီ အသုံးစရိတ်ပိုင်းမှာ လျာထားချက်နဲ့ အနီးစပ်ဆုံး အကောင်အထည်ဖော် ဆောင်ရွက်နိုင်ခဲ့သော်လည်း ငွေလုံးငွေရင်းအသုံးစရိတ်ပိုင်းမှာ လျာထားချက်ပြည့်မီအောင် တွန်းအားပေး အကောင်အထည်ဖော် ဆောင်ရွက်သင့်ကြောင်း သဘောထားမှတ်ချက်ပြုအပ်ပါတယ်။ သဘောထားမှတ်ချက်(၂)။ နိုင်ငံတော်ပိုင်စီးပွားရေးအဖွဲ့အစည်းများရဲ့ ပြုပြင်ပြောင်းလဲရေး လုပ်ငန်းစဉ်ကို ပြန်လည်သုံးသပ်ပြီး အားသာချက်၊ အားနည်းချက်များကို ဖော်ထုတ်၍ ပိုမိုထိရောက် အောင်မြင်အောင် ဆောင်ရွက်သွားသင့်ကြောင်း သဘောထားမှတ်ချက်ပြုအပ်ပါတယ်။ သဘောထားမှတ်ချက်(၃)။ ပြည်ထောင်စုအဆင့်ဌာန၊ အဖွဲ့အစည်းများ၏ အသုံးစရိတ်များနဲ့ ပတ်သက်ပြီး သတ်မှတ်ကာလများအတွင်းမှာ လျာထားချက်များအတိုင်း လုပ်ငန်းများအကောင်အထည်ဖော် ဆောင်ရွက်နိုင်ခြင်းမရှိပါက နိုင်ငံတော်၏ ဖွံ့ဖြိုးရေးလုပ်ငန်းများနောက်ကျခြင်း၊ လိုအပ်သောဝန်ထမ်းများ ခန့်ထားနိုင်မှုမရှိပါက ဌာနတွင်းလုပ်ငန်းများ နှောင့်နှေးကြန့်ကြာနိုင်ခြင်း၊ နိုင်ငံတွင်းငွေကြေးစီးဆင်းမှု ထိခိုက်နိုင်ခြင်း၊ ငွေလဲနှုန်းထားများ ပြောင်းလဲခြင်းကြောင့် မလိုလားအပ်တဲ့ အပိုကုန်ကျငွေများ ဖြစ်ပေါ်ပြီး နောက်ထပ် ဘဏ္ဍာရန်ပုံငွေများ ဖြည့်စွက်တောင်းခံရခြင်း၊ ဘဏ္ဍာရေးနှစ်ကုန်ကာလမှာ လုပ်ငန်းများ အဆောတလျင် တွန်းအားပေးဆောင်ရွက်ရခြင်းကြောင့် လုပ်ငန်းအရည်အသွေး ကျဆင်းစေခြင်း၊ ပြည်ထောင်စု အစိုးရအပ်ငွေစာရင်းရဲ့ လိုငွေများအား ဗဟိုဘဏ်မှစုစည်းဖြည့်ဆည်းရခြင်းများကြောင့် မြန်မာနိုင်ငံတော် ဗဟိုဘဏ်မှ ချေးငွေရယူမှုဟာ မူလခွင့်ပြုငွေထက် ကျော်လွန်မှုများဖြစ်ပေါ်စေနိုင်ခြင်း စတဲ့အချက်များ ကြောင့် ပြည်ထောင်စုလွှတ်တော်က ဘတ်ဂျက်အတည်ပြုပြီးသည့်နောက် လိုအပ်တဲ့ ဝန်ထမ်းခန့်ထားခြင်း ဆိုင်ရာ ကိစ္စရပ်များကို ဘဏ္ဍာငွေခွင့်ပြုချက်နှင့်အညီ ခန့်ထားဆောင်ရွက်ခြင်း၊ ပစ္စည်းဝယ်ယူရေးအတွက် တင်ဒါ ခေါ်ယူရေးကိစ္စရပ်များ၊ တည်ဆောက်ရေးလုပ်ငန်းများအတွက် တင်ဒါခေါ်ယူရေးလုပ်ငန်းများကို တည်ဆဲညွှန်ကြားချက်များနှင့်အညီ ဘဏ္ဍာရေးနှစ်ရဲ့ ပထမ(၃)လပတ်အတွင်း ပြီးစီးနိုင်ရေး အလေးထား ဆောင်ရွက်သင့်ကြောင်း သဘောထားမှတ်ချက်ပြုအပ်ပါသည်။ နိဂုံးချုပ်အနေဖြင့် ၂၀၁၇-၂၀၁၈ ခု၊ ဘဏ္ဍာရေးနှစ် ပထမ(၆)လပတ် (ဧပြီလမှ စက်တင်ဘာလ အထိ) ဘဏ္ဍာငွေအရအသုံးဆိုင်ရာ အစီရင်ခံစာအပေါ် ပြည်သူ့ငွေစာရင်းပူးပေါင်းကော်မတီရဲ့ လေ့လာ တွေ့ရှိချက်နှင့် သဘောထားမှတ်ချက် အစီရင်ခံစာအမှတ်စဉ်(၁၄/၂၀၁၇)အား ပြည်ထောင်စုလွှတ်တော် ဆိုင်ရာနည်းဥပဒေ ၁၀၄(က)၊ (ဂ)ပါ ပြဋ္ဌာန်းချက်များနှင့်အညီ ပြည်ထောင်စုလွှတ်တော်သို့ အစီရင်ခံ တင်ပြရင်း လွှတ်တော်က လက်ခံဆွေးနွေး စဉ်းစားပေးနိုင်ပါရန် အဆိုတင်သွင်းအပ်ပါတယ်ခင်ဗျာ။ ပြည်ထောင်စုလွှတ်တော်၊ ပြည်သူ့ငွေစာရင်းပူးပေါင်းကော်မတီ။</speech>
<title>အဆိုပါအစီရင်ခံစာနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ် ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၁၄) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု အစိုးရအဖွဲ့ကပေးပို့ထားတဲ့ ၂၀၁၇-၂၀၁၈ခု၊ ဘဏ္ဍာရေးနှစ် ပထမ(၆)လပတ် ပြည်ထောင်စုဘဏ္ဍာငွေအရ အသုံးဆိုင်ရာအစီရင်ခံစာကို ၃၀-၁၀-၂၀၁ရ ရက်က ကြိုတင်ဖြန့်ဝေထားပြီး ယနေ့မှာလည်း ပြည်သူ့ငွေစာရင်း ပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာကို လွှတ်တော်ကိုယ်စားလှယ် များထံ ထပ်မံဖြန့်ဝေထားပါတယ်။ အစီရင်ခံစာနဲ့စပ်လျဉ်းပြီး ပြည်ထောင်စုလွှတ်တော်ဆိုင်ရာ နည်းဥပဒေ ၁၀၄ နည်းဥပဒေခွဲ(ဃ)၊ (င)တို့နဲ့အညီ ဆွေးနွေးလိုတဲ့ ကိုယ်စားလှယ်ရှိပါက ဆွေးနွေးလိုတဲ့ဌာန၊ အဖွဲ့အစည်း အမည်ကိုဖော်ပြပြီး၂၀-၁၁-၂၀၁ရ ရက်(တနင်္လာနေ့) မွန်းလွဲတစ်နာရီ (၁၃၀၀ နာရီ) နောက်ဆုံးထား၍ ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်း ကြေညာပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ အစည်းအဝေးကို မိနစ် ၃၀ ခန့် ခေတ္တရပ်နားပါမယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များခင်ဗျား။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်)</speech>
<speech type="mc">အားလုံး ထိုင်နိုင်ကြပါပြီခင်ဗျား။ နိုင်ငံတော်သမ္မတထံမှ ပေးပို့ထားသော ၂၀၁၆-၂၀၁ရ ခု၊ ဘဏ္ဍာရေးနှစ် ပြည်ထောင်စုအစိုးရအပ်ငွေ စာရင်း၏ လိုငွေကို ဖြည့်ဆည်းနိုင်ရေးအတွက် မြန်မာနိုင်ငံတော်ဗဟိုဘဏ်ထံမှ ကျပ် ၅၅၃.၅၃၄ ဘီလီယံ ကျော်လွန်ချေးယူခဲ့ရမှုနှင့် စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း၊</speech>
<speech type="speaker">အစီအစဉ်(၁၅)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ ပေးပို့ထားတဲ့ ၂၀၁၆-၂၀၁ရ ခု၊ ဘဏ္ဍာရေးနှစ် ပြည်ထောင်စုအစိုးရအပ်ငွေစာရင်းရဲ့ လိုငွေကို ဖြည့်ဆည်းနိုင်ရေးအတွက် ပြည်ထောင်စုအစိုးရအဖွဲ့က မြန်မာနိုင်ငံတော်ဗဟိုဘဏ်ထံမှ ချေးယူရန် လျာထားချက်ထက် ကျပ် ၅၅၃.၅၃၄ ဘီလီယံ ကျော်လွန်ချေးယူခဲ့ရမှုနဲ့ စပ်လျဉ်းပြီး ၁၀-၁၁-၂၀၁ရ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော်အစည်းအဝေးမှာ သက်ဆိုင်ရာ ပြည်ထောင်စုအဆင့် အဖွဲ့အစည်း ဝင်များက လွှတ်တော်သို့ ရှင်းလင်းတင်ပြခဲ့ပြီး ဖြစ်ပါတယ်။ အထက်ပါကိစ္စနဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော်ကိုယ်စားလှယ် ၃ ဦး ရှိပါတယ်။ လွှတ်တော်ကိုယ်စားလှယ် တစ်ဦးချင်းအနေနဲ့ သတ်မှတ်ချိန် ၆ မိနစ်အတွင်း ဆွေးနွေးဖို့ဖြစ်ပါတယ်။</speech>
<speech type="speaker">ဦးစွာ ဒေါက်တာသက်သက်ခိုင် ဒဂုံမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1565">ဒေါက်တာသက်သက်ခိုင်(ဒဂုံမဲဆန္ဒနယ်၊ ရန်ကုန်တိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော်နာယကကြီး၊ ပြည်ထောင်စုလွှတ်တော်ကိုယ်စားလှယ်များ၊ ကြွရောက်လာကြတဲ့ ပြည်ထောင်စုဝန်ကြီးများ၊ ပြည်ထောင်စုအဆင့် အဖွဲ့အစည်းဝင်များနဲ့ ဧည့်သည်တော်များအားလုံး မင်္ဂလာ ပါရှင်။ ကျွန်မကတော့ ရန်ကုန်တိုင်းဒေသကြီး ဒဂုံမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါက်တာ သက်သက်ခိုင် ဖြစ်ပါတယ်။ ကျွန်မအနေနဲ့ ၉-၁၁-၂၀၁ရ ရက်စွဲနဲ့ နိုင်ငံတော်သမ္မတထံမှ ပြည်ထောင်စု လွှတ်တော်နာယကထံ ပေးပို့ထားတဲ့ ၂၀၁၆-၂၀၁ရ ခု၊ ဘဏ္ဍာရေးနှစ် ပြည်ထောင်စုအစိုးရအပ်ငွေစာရင်းရဲ့ လိုငွေအား ဖြည့်ဆည်းပေးနိုင်ရေးကိစ္စနဲ့ စပ်လျဉ်းပြီး အကြံပြုဆွေးနွေးသွားမှာ ဖြစ်ပါတယ်။ စီမံကိန်းနှင့် ဘဏ္ဍာရေးဝန်ကြီးဌာနအနေနဲ့ ပြည်ထောင်စုအစိုးရကိုယ်စား ဘတ်ဂျက်လိုငွေများကို ပြည်တွင်းပြည်ပချေးငွေများနဲ့ ဖြည့်ဆည်းနေတဲ့နေရာမှာ ၂၀၁၆-၂၀၁ရ ဘဏ္ဍာနှစ်အတွက် ပြည်တွင်းချေးငွေ အနေနဲ့ အစိုးရငွေတိုက်စာချုပ်နဲ့ ငွေတိုက်လက်မှတ်ရောင်းချခြင်းဖြင့် ဖြည့်ဆည်းဖို့ ၆၀ ရာခိုင်နှုန်းနဲ့ မြန်မာနိုင်ငံတော်ဗဟိုဘဏ်မှ ချေးယူငွေနဲ့ ဖြည့်ဆည်းဖို့ ၄၀ ရာခိုင်နှုန်း လျာထားခဲ့ပေမယ့် အစိုးရငွေတိုက် စာချုပ်နဲ့ ငွေတိုက်လက်မှတ် အရောင်းအဝယ်ဈေးကွက် ဖွံ့ဖြိုးမှုအခြေအနေအရ လျာထားချက် မပြည့်မီတဲ့ အတွက် မြန်မာနိုင်ငံတော်ဗဟိုဘဏ်မှ ချေးယူရန် မူလကသဘောတူထားတဲ့ မြန်မာကျပ်ငွေ ၁,၂၃၆ ဘီလီယံ ချေးယူဖို့ အပြင် ၅၅၃.၅၃၄ ဘီလီယံကျပ် ထပ်မံချေးယူရတယ်လို့ သိရပါတယ်ရှင့်။ နာယကကြီးရှင်။ ကျွန်မအနေနဲ့ ယခုလိုဘတ်ဂျက်လိုငွေ နှစ်စဉ်တိုးတက်လာနေတဲ့ အခြေအနေမျိုးမှာ တိုင်းပြည်စီးပွားရေး ဖွံ့ဖြိုးတိုးတက်ခြင်းနဲ့ အခြေခံအဆောက်အအုံ ဖြစ်ပေါ်တိုးတက်မှု အရှိန်အဟုန်ကို မထိခိုက်စေဘဲ ဘတ်ဂျက်လိုငွေ လျှော့ချနိုင်ဖို့ အချက်နှစ်ချက်နဲ့ အကြံပြု ဆွေးနွေးသွားမှာ ဖြစ်ပါတယ်ရှင်။ ပထမအချက်အနေနဲ့ တိုင်းပြည်အတွင်း လမ်းပန်းဆက်သွယ်ရေးနဲ့ လျှပ်စစ်မီးရရှိရေးတို့လို စီးပွားရေးအရ တွက်ခြေကိုက်နိုင်တဲ့ အခြေခံအဆောက်အအုံ တည်ဆောက်ခြင်းများကို ပုဂ္ဂလိကကဏ္ဍအား ဖွံ့ဖြိုးမှုမိတ်ဖက်လို သဘောထားပြီး တာဝန်ယူမှု၊ တာဝန်ခံမှုရှိတဲ့ နည်းလမ်းများနဲ့ ပြည်တွင်းပြည်ပမှ ရင်းနှီးမြှုပ်နှံသူများကို ဆောင်ရွက်စေသင့်ပါတယ်။ အစိုးရပုဂ္ဂလိက ပူးပေါင်းတဲ့ပုံစံနဲ့ ဆောင်ရွက်ခြင်းဟာ ပုဂ္ဂလိကကဏ္ဍရဲ့ မ,တည်ရင်းနှီးငွေနဲ့ တိုင်းပြည်ရဲ့ အခြေခံအဆောက်အအုံများကို တည်ဆောက်တာဖြစ်လို့ ၎င်းအခြေခံ အဆောက်အအုံများ တည်ဆောက်ခြင်းအတွက် အစိုးရရဲ့ဘတ်ဂျက်မှာ ထည့်သွင်းရေးဆွဲစရာ မလိုတော့တဲ့ အတွက် ဘတ်ဂျက်လိုငွေကို လျှော့ချနိုင်တဲ့အပြင် တိုင်းပြည်စီးပွားရေးဖွံ့ဖြိုးတိုးတက်မှုကိုလည်း အားပေးရာ ရောက်ပါတယ်။ ပြည်သူလူထု အမှန်တကယ်လိုအပ်ပြီး စီးပွားရေးအရ တွက်ခြေမကိုက်တဲ့ အခြေခံ အဆောက်အအုံ တည်ဆောက်ရေးလုပ်ငန်းများကိုသာ အစိုးရရဲ့ ဘတ်ဂျက်နဲ့ ကျခံသုံးစွဲခြင်းအားဖြင့် ဘတ်ဂျက်လိုငွေကို လျှော့ချသင့်ပါကြောင်း အကြံပြု ဆွေးနွေးလိုပါတယ်ရှင်။ နာယကကြီးရှင်။ ဒုတိယအချက်အနေနဲ့ အစိုးရကတာဝန်ယူရမယ့် ပြည်သူ့ဝန်ဆောင်မှုလုပ်ငန်း များကို ပုဂ္ဂလိကကဏ္ဍအား ဆောင်ရွက်စေခြင်းကို ထိထိရောက်ရောက် အကောင်အထည်ဖော်နိုင်ဖို့နဲ့ အကျင့်ပျက်ခြစားမှု နည်းနိုင်သမျှနည်းပြီး စရိတ်ကုန်ကျသလောက် အကျိုးရှိရှိ အရည်အသွေးပြည့်ဝစွာ တင်အကောင်အထည် Public progrement Reform STက် အခက်မယ် ဝန်ဆောင်မှုဝယ်ယူရေး ပြုပြင်ပြောင်းလဲမှုကို လက်ရှိအစိုးရအနေနဲ့ အမြန်ဆုံး အကောင်အထည်ဖော် ဆောင်ရွက်သင့်တဲ့ ပါကြောင်း အလေးအနက် တိုက်တွန်းပြောကြားလိုပါတယ်။ နာယကကြီးရှင်။ အခြေခံအဆောက်အအုံ တည်ဆောက်ရေးစီမံကိန်းကြီးများဟာ တန်ဖိုးအားဖြင့် ကြီးမြင့်ပြီး အစိုးရ စုစုပေါင်းအသုံးစရိတ် ပမာဏရဲ့ အများစုဖြစ်တာကြောင့် Public Procurement Reform လို့ခေါ်တဲ့ အစိုးရမှ ကုန်ပစ္စည်းနဲ့ ဝန်ဆောင်မှုဝယ်ယူရေး ပြုပြင်ပြောင်းလဲမှုကို အရေးတကြီး အကောင်အထည်ဖော်သင့်ကြောင်း တိုက်တွန်းရခြင်း ဖြစ်ပါတယ်ရှင်။ ဒါ့အပြင် တိုးတက်များပြားလာတဲ့ အစိုးရရဲ့ လုပ်ငန်းဆောင်တာတွေနဲ့ အမီလိုက်နိုင်တဲ့ ကောင်းမွန်သောအလုပ်ဖြစ်ပြီး စည်းစနစ်ကျတဲ့ ကုန်ပစ္စည်းနဲ့ ဝန်ဆောင်မှုဝယ်ယူရေး လုပ်ငန်းစဉ်တစ်ရပ် ဖော်ဆောင်နိုင်ဖို့ Public Procurement Law လို့ခေါ်တဲ့ အစိုးရမှကုန်ပစ္စည်းနဲ့ ဝန်ဆောင်မှုဝယ်ယူရေးဆိုင်ရာ ဥပဒေမူဘောင်တစ်ရပ်နဲ့ အစိုးရ Institution ဆိုင်ရာမူဘောင်များ လိုအပ်လျက်ရှိပါတယ်။ အဲဒါမှ အစိုးရဌာနများအကြား ယခုထက်ပိုမို ညှိနှိုင်းပူးပေါင်း ဆောင်ရွက်ပြီး ဘဏ္ဍာရေးဆိုင်ရာ ကြိုတင်ပြင်ဆင်မှုများနဲ့ ယုံကြည်ကိုးစားနိုင်တဲ့ အကောင်အထည်ဖော်မှု မိတ်ဖက်များအား စနစ်တကျရွေးချယ်နိုင်မှာ ဖြစ်ပါတယ်ရှင်။ စီမံခန့်ခွဲကြသူများရဲ့ အရည်အသွေးမြှင့်တင်ခြင်း နဲ့အတူ ဈေးကွက်ယန္တရား အသက်ဝင်မှသာ ဆုံးဖြတ်ချက်ချမှတ်ကြသူများ အကြားမှာလည်း မိမိအကျိုး အတွက် ဆုံးဖြတ်ခြင်းများ၊ ကျင့်ဝတ်နဲ့မကိုက်ညီတဲ့ မှားယွင်းတဲ့ ဆောင်ရွက်မှုများကို ကာကွယ်နိုင်မှာ ဖြစ်ပါတယ်ရှင်။ ကျွန်မတို့ မြန်မာနိုင်ငံကြီးမှာ ဂုဏ်သိက္ခာရှိပြီး စည်းစနစ်ကျတဲ့ အစိုးရရဲ့ ကုန်ပစ္စည်းနဲ့ ဝန်ဆောင်မှု ဝယ်ယူရေးလုပ်ငန်းစဉ်တစ်ရပ် ပေါ်ထွန်းလာဖို့ ရိုးရှင်းလွယ်ကူပြီး လက်တွေ့ကျတဲ့ နည်းဥပဒေ၊ ညွှန်ကြားချက်၊ လုပ်ထုံးလုပ်နည်းနဲ့ စံချိန်စံညွှန်းများကိုလည်း ချမှတ်ဖို့လိုအပ်နေပါတယ်ရှင်။ အဲဒါမှ အစိုးရနဲ့ ပုဂ္ဂလိက ကဏ္ဍနှစ်ရပ်စလုံးမှာ ဥပဒေအတိုင်းလိုက်နာဆောင်ရွက်နိုင်ဖို့ အားကောင်းလာမှာ ဖြစ်ပါတယ်။ အစိုးရရဲ့ ကုန်ပစ္စည်းနဲ့ ဝန်ဆောင်မှု ဝယ်ယူရေးအပေါ် စာရင်းစစ်ဆေးခြင်း၊ စောင့်ကြည့်စိစစ် သုံးသပ်ခြင်းများ ပြုလုပ်ခြင်းအားဖြင့် တိုင်းပြည်ဘဏ္ဍာများ အလေအလွင့်နည်းပြီး လူမှုစီးပွားဖွံ့ဖြိုး တိုးတက်ခြင်းဆိုတဲ့ ကောင်းကျိုးရလဒ်များကို ဖော်ဆောင်နိုင်မှာဖြစ်ပါတယ်။ နာယကကြီးရှင်။ အချုပ်အားဖြင့်ပြောရရင် တိုင်းပြည်ရဲ့စီးပွားရေးနဲ့ အခြေခံအဆောက်အအုံ ဖြစ်ပေါ် တိုးတက်မှု အရှိန်အဟုန်ကို မထိခိုက်စေဘဲ ဘတ်ဂျက်လိုငွေကို ရေရှည်မှာလျှော့ချသွားနိုင်ဖို့ နိုင်ငံ့ဘဏ္ဍာကို ပညာရေး၊ ကျန်းမာရေး၊ လူမှုဖူလုံရေးကဲ့သို့ အခြားလူမှုရေး အခြေခံအဆောက်အအုံများမှာ ပိုမိုရင်းနှီး မြှုပ်နှံနိုင်ဖို့ Public Procurement Reform လို့ခေါ်တဲ့ အစိုးရမှ ကုန်ပစ္စည်းနဲ့ ဝန်ဆောင်မှုဝယ်ယူရေး အလုံးစုံပြုပြင်ပြောင်းလဲမှု ဆောင်ရွက်ရန် ာက်ပြီဖြစ်ပါကြောင်း လေးလေးနက်နက် တိုက်တွန်း ပြောကြားရင်း နိဂုံးချုပ်အပ်ပါတယ်ရှင်။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး ဒေါ်ချိုချို အုတ်တွင်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1438">ဒေါ်ချိုချို (အုတ်တွင်းမဲဆန္ဒနယ်၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါရှင်။ ကျွန်မကတော့ ပဲခူးတိုင်းဒေသကြီး အုတ်တွင်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်ချိုချို ဖြစ်ပါတယ်။ နိုင်ငံတော်သမ္မတထံမှ ပေးပို့ထားသော ၂၀၁၆-၂၀၁ရ ခု ဘဏ္ဍာရေးနှစ် ပြည်ထောင်စုအစိုးရအပ်ငွေစာရင်းရဲ့ လိုငွေအား ဖြည့်ဆည်း နိုင်ရေးကိစ္စနှင့်စပ်လျဉ်းပြီး အကြံပြုဆွေးနွေးသွားမှာ ဖြစ်ပါတယ်။ နာယကကြီးရှင့်။ ပြည်ထောင်စုအစိုးရရဲ့ အပ်ငွေစာရင်းမှာ လိုငွေပြနေခြင်းဟာ ရငွေထက် သုံးငွေက ပိုများနေတဲ့အတွက် ဖြစ်ပါတယ်။ ဒါပေမယ့် အခုလို တိုင်းပြည်ပြန်လည်ထူထောင်စ အခြေအနေမှာ လိုအပ်ချက်တွေ များစွာရှိပြီး ၎င်းလိုအပ်ချက်တွေကို ဖြည့်ဆည်းပေးရမှာ ဖြစ်ပါတယ်။ ဒီနေရာမှာ ကျွန်မ ဆွေးနွေးလိုတာကတော့ သုံးစွဲတဲ့နေရာမှာ မဟာဗျူဟာကျကျ စိစစ်သုံးစွဲဖို့လိုအပ်ပါတယ်။ မလိုအပ်တဲ့ နေရာတွေမှာ ပြည်သူ့ဘဏ္ဍာငွေတွေကို အလဟဿမသုံးစွဲသင့်သလို သက်ဆိုင်ရာ ဝန်ကြီးဌာနတွေအနေ နဲ့လည်း ဘတ်ဂျက်တွေကို လိုအပ်တာထက် ပိုတင်တောင်းတာမျိုး မပြုလုပ်သင့်ပါဘူး။ နာယကကြီးရှင့်။ ဗဟိုဘဏ်အနေနဲ့ လိုအပ်တဲ့ဘတ်ဂျက်ငွေကို ဖြည့်ရာမှာ အဓိကကတော့ ငွေစက္ကူ ရိုက်ထုတ်ပြီး ဖြည့်စွက်ခဲ့တဲ့အတွက် နောက်ဆက်တွဲဆိုးကျိုးအဖြစ် ငွေကြေးဖောင်းပွမှုနှုန်းနှင့် ကုန်ဈေးနှုန်းများ မြင့်တက်တာတွေ ဖြစ်ပေါ်လာနိုင်ပါတယ်။ ဒါ့အပြင် ဗဟိုဘဏ်မှသတ်မှတ်ထားတဲ့ အခုလို ဘီလီယံ ၅၀၀ ကျော် ထပ်မံချေးယူခွင့် တောင်းရခြင်းဟာ ပြင်ပမှငွေတိုက်လက်မှတ်တွေ ရောင်းချမှုဟာ ထင်သလောက်မရောင်းရတဲ့ အကြောင်းအချက်များ ပါဝင်နေတာကို တွေ့ရပါတယ်။ ဒါကြောင့် လိုငွေကို ဗဟိုဘဏ်မှ ထုတ်ချေးမှုသက်သာစေရန်အတွက် ငွေတိုက်စာချုပ်တွေ၊ ငွေတိုက်လက်မှတ်တွေကို ပြင်ပမှာ ရောင်းချတဲ့နေရာမှာ ဘဏ်တွေကို ရောင်းချပေးနေမယ့်အစား ပြည်သူတွေထံ များများရောက်တဲ့နည်းကို ဆောင်ရွက်သင့်ပါတယ်။ နာယကကြီးရှင့်။ ဝန်ကြီးဌာနအနေနဲ့ ဆွေးနွေးသွားတဲ့နေရာမှာ အစိုးရငွေတိုက်စာချုပ်များ လေလံ စနစ်ဖြင့် ရောင်းချခြင်းအပိုင်းမှာ မူလလျာထားသတ်မှတ်ချက် ၃၀ ရာခိုင်နှုန်းကို ပြည့်မီကျော်လွန်ပေမယ့် အစိုးရငွေတိုက်လက်မှတ်တွေကို လေလံစနစ်ဖြင့် ရောင်းချခြင်းအပိုင်းမှာတော့ လျာထားချက် ၃၀ ရာခိုင် နှုန်းကို မပြည့်မီဘဲ ၁၃.၅ ရာခိုင်နှုန်းပဲ ဖြစ်နေတာကိုတွေ့ရပြီး ဗဟိုဘဏ်မှချေးယူခြင်းအပိုင်းမှာ လျာထားချက် ၄၀ ရာခိုင်နှုန်းကိုကျော်လွန်ပြီး ၅၂.၉ ရာခိုင်နှုန်း ဖြစ်ပေါ်နေတာကိုတွေ့ရပါတယ်။ ဒါကြောင့် အစိုးရငွေတိုက် စာချုပ်နဲ့ အစိုးရငွေတိုက်လက်မှတ်တွေကို Security Exchange မှတစ်ဆင့် Public တွေကို များများ ရောင်းပေးတဲ့စနစ်မျိုး လုပ်ဆောင်ပေးသင့်ပါတယ်။ ဒါမှသာလိုငွေပြတိုင်း ဗဟိုဘဏ်မှထုတ်ချေးပြီး ငွေကြေးဖောင်းပွမှုတွေ ဖြစ်ပေါ်တဲ့နေရာမှာ ပြည်တွင်းမှာ ပြည်သူ့ငွေတွေနဲ့ လည်ပတ်နေပြီး ငွေကြေးဖောင်းပွမှုကို လျော့နည်းနိုင်စေမှာဖြစ်သလို ဗဟိုဘဏ်မှ ထုတ်ချေးခြင်းကို တစ်နှစ်ထက်တစ်နှစ် လျော့နည်းအောင် လုပ်ဆောင်မယ်ဆိုတဲ့ ရည်ရွယ်ချက်ကိုလည်း အောင်မြင်အောင် အကောင်အထည်ဖော်နိုင်မှာဖြစ်ပါတယ်။ ပြည်သူတွေကို များများရောင်းချဖို့အတွက် မှာလည်း ပြည်သူများစိတ်ဝင်စားလာအောင် ပြုလုပ်ပေးရန်လည်း လိုအပ်လှပါတယ်။ ဒါ့အပြင် ကုန်သွယ်မှု လိုငွေလျော့နည်းလာအောင်လည်း ပြုလုပ်သင့်ပါတယ်။ ကုန်ထုတ်လုပ်မှုတိုးတက်အောင် ကြိုးစားလုပ်ဆောင် ခြင်းဖြင့် ကုန်သွယ်မှုလိုငွေတွေ လျော့နည်းလာရမှာ ဖြစ်ပြီးတော့ ဘတ်ဂျက်လိုငွေတွေ လျော့နည်းသွားမှာ ဖြစ်ပါတယ်။ နာယကကြီးရှင့်။ ၂၀၁၆-၂၀၁ရ ဘဏ္ဍာနှစ်မှာ အခွန်မှရငွေဟာ ဘီလီယံ ၇,၀၀၀ ကျော်ရှိပြီး အခွန် ရရှိမှု အများဆုံးဖြစ်တဲ့အပြင် ပြည်ထောင်စုရဲ့ စုစုပေါင်းရငွေဟာလည်း ၂၀၁၆-၂၀၁ရ ဘဏ္ဍာနှစ်မှာ ကျပ်ဘီလီယံ ၁၆,၀၀၀ ကျော်ဖြင့် အများဆုံးရရှိခဲ့တာ ဖြစ်ပါတယ်။ ဒါပေမယ့် အခွန်ရငွေနဲ့ ဂျီဒီပီအချိုး အနည်းငယ်ကျဆင်းလာခြင်း၊ သုံးငွေတွေများပြားနေခြင်းတို့ကြောင့် လိုငွေတွေပြနေရခြင်း ဖြစ်ပါတယ်။ နာယကကြီးရှင့်။ အခွန်ကောက်ရာမှာ ကျွန်မတို့နိုင်ငံဟာ အခွန်နဲ့စိမ်းနေတဲ့နိုင်ငံ၊ အသားမကျသေးတဲ့ ရင် က အထက် SS သဘောပေါက်နားလည်အောင် ပြုလုပ်ပေးသင့်ပါတယ်။ အခွန်ဆိုတာ နိုင်ငံအတွင်း မှီတင်းနေထိုင်သူတွေရဲ့ အကျိုးအတွက် နိုင်ငံတော်အစိုးရမှ ကျခံဆောင်ရွက်ရန် ပုဂ္ဂိုလ်တစ်ဦးချင်းအနေဖြင့်လည်းကောင်း၊ စီးပွားရေး လုပ်ငန်းအဖွဲ့အစည်းအနေဖြင့်လည်းကောင်း မထည့်မနေရထည့်ဝင်ရမယ့် ငွေဖြစ်သလို နိုင်ငံတော်အနေ ဖြင့်လည်း အခွန်ထမ်းပြည်သူတွေအတွက် စီးပွားရေးအခွင့်အလမ်းတွေ ပိုမိုကောင်းလာဖို့ အလုပ်အကိုင် အခွင့်အလမ်းတွေ ပိုမိုပွင့်လင်းအောင် လုပ်ဆောင်ပေးဖို့လည်းလိုအပ်ပါတယ်။ အခွန်စနစ်နဲ့ ပတ်သက်ပြီး တော့လည်း ပြည်သူတွေတိကျစွာ မသိရတဲ့အတွက် အသေးစား၊ အလတ်စားလုပ်ငန်းရှင်လေးတွေဟာ စီးပွားရေးလုပ်ငန်းတွေကို အင်တိုက်အားတိုက် လုပ်ဆောင်ဖို့ရာ တွန့်ဆုတ်မှုတွေရှိနေပါတယ်။ နာယကကြီးရှင့်။ ပြည်တွင်းအခွန်များဦးစီးဌာနမှ ကောက်ခံပေးနေတဲ့ အခွန်အမျိုးအစား ၄ မျိုး ဖြစ်တဲ့ ကုန်သွယ်လုပ်ငန်းခွန်၊ ဝင်ငွေခွန်၊ တံဆိပ်ခေါင်းခွန်၊ အောင်ဘာလေသိန်းဆုခွန်တို့မှာလည်း ကုန်သွယ်ခွန်ရဲ့ အခန်းကဏ္ဍကို ကျယ်ကျယ်ပြန့်ပြန့် လုပ်သင့်ပါတယ်။ ကုန်သွယ်ခွန်ကို Value added စနစ်ကို ပြောင်းလဲခြင်းဖြင့် အခွန်နှစ်ထပ်ဖြစ်ခြင်းကို ကာကွယ်နိုင်မှာဖြစ်သလို ကုန်သွယ်ခွန်ရဲ့ Base ကိုလည်း ကျယ်ကျယ်ပြန့်ပြန့် လုပ်ဆောင်နိုင်မှာဖြစ်ပါတယ်။ နိဂုံးချုပ်အားဖြင့် အခွန်ကောက်ခံခြင်းဟာ နိုင်ငံတော်အစိုးရရဲ့ အသုံးစရိတ်များကာမိစေရန်အတွက် ဘဏ္ဍာငွေရရှိရေးကိုသာ ဦးတည်ကောက်ခံခြင်းမဟုတ်ဘဲ နိုင်ငံတော်အစိုးရအနေဖြင့် ဘဏ္ဍာရေးဆိုင်ရာ မူဝါဒများ ချမှတ်အကောင်အထည်ဖော် ဆောင်ရွက်နိုင်ရန်ဖြစ်တဲ့အတွက် အခွန်ရှောင်တိမ်းမှုတွေ မဖြစ် ပွားအောင် ပြည်သူအကျိုးပြု ဝန်ဆောင်မှုပေးတဲ့ကဏ္ဍတွေမှာ ပြန်လည်ခွဲဝေမှုများလာအောင် လုပ်ဆောင်ခြင်း၊ ပြည်သူ့အခွန်တွေကို မည်သို့သုံးစွဲသည်ကို ပွင့်လင်းမြင်သာမှုရှိအောင်ပြုခြင်း၊ လာဘ်စားတဲ့ အခွန်အကောက် အရာရှိတွေကို ပြင်းထန်စွာအရေးယူခြင်း၊ လိုက်နာရမယ့် အခွန်ဥပဒေများအားနည်းခြင်းကို ပြန်လည် ပြုပြင်ခြင်းများ လုပ်ဆောင်ရန်လိုအပ်ပါကြောင်း အကြံပြုတင်ပြအပ်ပါတယ်။ အားလုံးကို ကျေးဇူးတင် ပါတယ်ရှင်။</speech>
<speech type="speaker">ဦးဘိုကြီး ချောက်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1455">ဦးဘိုကြီး (ချောက်မဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယက၊ ပြည်သူ့လွှတ်တော်ဥက္ကဋ္ဌ၊ ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စု အဆင့် ဝန်ကြီးများနှင့် ဧည့်သည်တော်များအားလုံး ကိုယ်စိတ်နှစ်ဖြာ ကျန်းမာချမ်းသာကြပါစေကြောင်း ဆုမွန်ကောင်းတောင်းရင်း ဂါရဝပြုနှုတ်ခွန်းဆက်သအပ်ပါတယ်။ ကျွန်တော်ကတော့ မကွေးတိုင်းဒေသကြီး၊ ချောက်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဘိုကြီးဖြစ်ပါတယ်။ ၂၀၁၆-၂၀၁ရ ခု၊ ဘဏ္ဍာရေးနှစ်အတွက် ပြည်ထောင်စုအစိုးရအဖွဲ့က မြန်မာနိုင်ငံတော်ဗဟိုဘဏ် ထံမှ ကျပ် ၁,၂၃၆ ဘီလီယံ ချေးယူရန်အတွက် မြန်မာနိုင်ငံတော်ဗဟိုဘဏ်က ပြည်ထောင်စုလွှတ်တော်သို့ တင်ပြခဲ့ရာ ၁၂-၉-၂၀၁၆ ရက်နေ့မှာ ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် ဒုတိယ ပုံမှန်အစည်းအဝေး (၁၁)ရက်မြောက်နေ့မှာ အတည်ပြုခဲ့ပါတယ်။ အဲဒီးက မြန်မာနိုင်ငံတော်၊ ဗဟိုဘဏ်နဲ့ စီမံကိန်းနဲ့ ဘဏ္ဍာရေးဝန်ကြီးဌာနတို့၏ တာဝန်ရှိသူများမှ ရှင်းလင်းတင်ပြခဲ့ရာမှာ အစိုးရ ငွေတိုက်လက်မှတ်များအပေါ် ရရှိမည့်အတိုးနှုန်းကိစ္စ ငွေဖောင်းပွမှုနဲ့ပတ်သက်ပြီးတော့ ဗဟိုဘဏ်မှ ငွေချေး တာနဲ့ပတ်သက်ပြီးတော့ တိုက်ရိုက်ဆက်စပ်မှုမရှိပါကြောင်းနှင့် သွယ်ဝိုက်ဆက်စပ်မှုသာရှိပါကြောင်း၊ ငွေဖောင်းပွမှုကို ခန့်မှန်းတွက်ချက်တဲ့အခါမှာ Micro စီးပွားရေးအချက်အလက်တွေအပေါ်မှာလည်း အများကြီး ဗဟိုဘဏ်မှ ကျပ် ၁,၂၃၆ ဘီလီယံ ချေးယူပြီး၊ လုံလောက်စွာ သုံးစွဲမည်ဖြစ်ကြောင်း ပြည်ထောင်စုလွှတ်တော်သို့ တင်ပြခဲ့ပါတယ်။ ၂၀၁၆-၂၀၁ရ ခု၊ ဘဏ္ဍာနှစ် ပြည်ထောင်စုအစိုးရအပ်ငွေ၊ လိုငွေဖြည့်ဆည်းရန်အတွက် ပြည်ထောင်စုလွှတ်တော်ရဲ့ အတည်ပြုထားတဲ့ ချေးငွေကျပ် ၁,၂၃၆ ဘီလီယံထက် ကျပ် ၅၅၃.၅၃၄ ဘီလီယံ ကျော်လွန်ရတဲ့ အကြောင်းအရာတွေကို စီမံဘဏ္ဍာဝန်ကြီးဌာနနဲ့ မြန်မာနိုင်ငံတော်ဗဟိုဘဏ်တို့မှ ရှင်းလင်း တင်ပြပြီးဖြစ်တဲ့အတွက် အသေးစိတ်ရှင်းလင်း မဖော်ပြတော့ပါ။ စီမံကိန်းနှင့် ဘဏ္ဍာရေးဝန်ကြီးဌာနနှင့် မြန်မာနိုင်ငံတော်ဗဟိုဘဏ်တို့၏ တာဝန်ရှိသူများ၏ တင်ပြချက်များအပေါ် အောက်ပါအတိုင်း အကြံပြု ဆွေးနွေးအပ်ပါတယ်။ မြန်မာနိုင်ငံတော်ဗဟိုဘဏ်က ထိန်းသိမ်းရရှိတဲ့ ပြည်ထောင်စုအစိုးရအပ်ငွေစာရင်းသို့ အစိုးရရဲ့ ဝင်ငွေအားလုံးကို ထည့်သွင်းရာတွင် နိုင်ငံတော်အဖွဲ့အစည်းများဖြစ်တဲ့ ဝန်ကြီးဌာန၊ ဦးစီးဌာနများနှင့် နိုင်ငံတော်ပိုင်စီးပွားရေးအဖွဲ့အစည်းများ၏ ရငွေများသာဖြစ်ပါတယ်။ နိုင်ငံတော်ပိုင်စီးပွားရေးအဖွဲ့အစည်းများ၊ ဘဏ္ဍာရန်ပုံငွေပြင်ပနှင့် ပြည်ထောင်စုဘဏ္ဍာရန်ပုံငွေ ပြင်ပမှဆောင်ရွက်နေတဲ့ ဝန်ကြီးဌာနတွေ၊ ဦးစီး ဌာနတွေအတွက် မူလခန့်မှန်းခြေနဲ့ ပြုပြင်ပြီးခန့်မှန်းခြေတွေကိုတော့ ပြည်ထောင်စုအစိုးရက ကျခံပေး နေရပါတယ်။ ၎င်းတို့ထံမှ နိုင်ငံတော်ထည့်ဝင်ငွေနှင့် ကုန်သွယ်လုပ်ငန်းခွန်၊ ဝင်ငွေခွန်များကိုသာ ရယူနေ ခြင်းမဟုတ်ဘဲ အစိုးရအနေနဲ့ ဗဟိုဘဏ်ထံမှ ချေးငွေရယူမှု လျော့နည်းစေရန်၊ ရငွေများကို အားလုံးရရှိ စေရန် သက်ဆိုင်ရာအထက်အဆင့်ဆင့်ကို တင်ပြအကြံပြု စေလိုပါတယ်။ ဆွေးနွေးတင်ပြရရင် ဒီဘဏ္ဍာငွေပြင်ပအဖွဲ့အစည်းတွေလုပ်တာ ၅ နှစ်လောက်ပဲရှိပါသေးတယ်။ သူတို့ရဲ့ပိုက်ဆံရရှိမှုက ဘယ်ပိုက်ဆံမှ မဟုတ်ဘူးနော်။ ကျွန်တော်တို့ ပြည်သူကိုအမြတ်ထဲက ၆၀ ပေးတယ်။ သူတို့က ၄၀ ယူသွားတယ်။ အဲဒါနဲ့ သူတို့ကရင်းနှီးမြှုပ်နှံခဲ့တာ။ ဘယ်သူမှထည့်တဲ့ ပိုက်ဆံမဟုတ်ဘူး။ နောက်သူတို့ရဲ့ အသုံးစရိတ်တွေကျတော့ နှစ်စဉ်ဘတ်ဂျက်တွေက ပြည်သူ့ဘတ်ဂျက်ထဲကနေပြီးတော့မှ BE တွေ၊ RE တွေတောင်းပြီး သုံးစွဲနေတယ်။ နောက်တစ်ခါ နှစ်အတွင်းရရှိတဲ့ လုပ်ပိုင်ခွင့်တွေ၊ လုပ်ငန်းတွေ ကိုကျတော့ သူတို့ကယူတယ်။ အဲဒီအပေါ်မှာထည့်ဝင်ငွေထဲက ပြည်သူကို ၆၀ ပဲပေးပြီး၊ သူတို့က ၄၀ ယူတယ်။ ရှုံးလို့ရှိရင် အဲဒီဌာနတွေက အစိုးရက ပြည်သူကိုပြန်အပ်နေတယ်။ မြတ်ရင်တော့ သူတို့ဆက်လုပ်နေတယ်။ တစ်နည်းအားဖြင့်တင်ပြရရင် အိမ်ကြီးပေါ်မှာ အိမ်ငယ်ဆောက်သလို ဖြစ်နေတယ်။ ဒါကို သက်ဆိုင်ရာ တာဝန်ရှိတဲ့ အဆင့်ဆင့်တွေကနေပြီးတော့ ရငွေတွေ တိုင်းပြည် ပြည်သူဘဏ္ဍာ များများရအောင် လုပ်ပေးပါလို့ တင်ပြပါတယ်။ နောက်တစ်ချက်ကတော့ ၂၀၁၅-၁၆ ခုနှစ် ဘဏ္ဍာရေးနှစ်အတွင်း ချေးငွေကျပ် ၅၇၆.၂၅၄ ဘီလီယံမှာ သက်ဆိုင်ရာနှစ်အတွက်သာ ပေးဆပ်သင့်ပြီးတော့ ၂၀၁၆-၁ရ ဘဏ္ဍာရေးနှစ်မှာ မပေးဆပ်သင့်ပါဘူး။ ၂၀၁၇-၁၈ ခု ယခုနှစ်ဘဏ္ဍာရေးနှစ် ပြည်ထောင်စုအစိုးရအပ်ငွေတွေမှာ ပိုငွေတွေ တော်တော်များနေတယ် လို့ပြောပါတယ်။ အဲဒီနိုင်ငံတော်အနေနဲ့ အတိုးစရိတ်အတော်အသင့် သက်သာစေရန်လည်း ရွေးနုတ်ပြီးတော့ ပြုသင့်ပါတယ်။ ဗဟိုဘဏ်ထံမှချေးယူတဲ့ငွေဟာ မူလ သို့မဟုတ် ပြုပြင်ပြီး လျာထားချက်ထက် အမှန် တကယ်ကျော်လွန်ခဲ့လျှင် စီမံကိန်းနှင့် ဘဏ္ဍာရေးဝန်ကြီးဌာနအနေနှင့် မြန်မာနိုင်ငံတော်ဗဟိုဘဏ်နဲ့ ညှိနှိုင်းပြီး အနီးကပ်ဆုံး ပြည်ထောင်စုလွှတ်တော်သို့ အမြန်ဆုံးတင်ပြကာ အတည်ပြုချက်ရယူရန် ဖြစ်ပါတယ်။ ဤသို့အခြေအနေပေါ်မှာ စီမံကိန်းနှင့် ဘဏ္ဍာရေးဝန်ကြီးဌာနနဲ့ ပြည်ထောင်စုလွှတ်တော်တို့အကြား နားလည်မှုဟာ အလွန်အရေးကြီးတယ်လို့ ဖော်ပြခြင်းမှာ မေလကုန်ပြီးတော့ ဇွန်လမှာ ပြည်ထောင်စု လွှတ်တော်သို့ တင်ပြအတည်ပြုချက်ရယူရန် တိုက်တွန်းတာလား။ ဒါမှမဟုတ် မြန်မာနိုင်ငံတော် ဗဟိုဘဏ်မှ ထုတ်ချေးငွေပမာဏ ပြောင်းလဲသွားစေရန် တင်ပြတာလား။ အဲဒါကျွန်တော် မရှင်းပါဘူး။ နောက်တစ်ချက် စီမံကိန်းနဲ့ ဘဏ္ဍာရေးဝန်ကြီးဌာနနဲ့ မြန်မာနိုင်ငံတော်ဗဟိုဘဏ်တို့ရဲ့ ရှင်းလင်း တင်ပြချက်များမှာ ဌာနတစ်ခုနဲ့တစ်ခု ပွင့်လင်းမြင်သာမှု၊ ပူးပေါင်းဆောင်ရွက်မှု အားနည်းနေသလား။ ညှိနှိုင်းမရလို့ ပြည်ထောင်စုလွှတ်တော်ကို တင်ပြနေတာလားလို့ အမြင်မှားစရာတွေ ဖြစ်လာနိုင်ပါတယ်။ အခုတင်ပြထားတဲ့ စီမံ/ဘဏ္ဍာနဲ့ဗဟိုဘဏ်ကနေ တင်ပြထားခြင်းမဟုတ်ပါ။ ပြည်ထောင်စုမြန်မာနိုင်ငံမှာ ရှိတဲ့ အခြားဝန်ကြီးဌာနအားလုံးအနေနဲ့လည်း ပူးပေါင်းဆောင်ရွက်ခြင်း၊ ပွင့်လင်းမြင်သာမှုရှိခြင်း၊ အပြု သဘောနဲ့ ညှိနှိုင်းဆောင်ရွက်ခြင်းစသည်တို့ကို ဆောင်ရွက်ကြပါလျှင် လုပ်ငန်းများပိုမို အဆင်ပြေကောင်းမွန် လာမည်ဖြစ်ကြောင်း အကြံပြုတိုက်တွန်းအပ်ပါတယ်။ နာယကကြီးခင်ဗျာ။ ၂၀၁၆-၂၀၁ရ ဘဏ္ဍာရေးနှစ်အတွက် ပြည်ထောင်စုအစိုးရအဖွဲ့က မြန်မာ နိုင်ငံတော်ဗဟိုဘဏ်ထံက ချေးယူရန်လျာထားချက် ကျပ် ၁,၂၃၆ ဘီလီယံထက် ကျပ် ၅၅၃.၅၃၄ ဘီလီယံ ကျော်လွန်ချေးယူရယူခဲ့မှုကို မြန်မာနိုင်ငံတော်ဗဟိုဘဏ်ဥပဒေပုဒ်မ ၉၁ နဲ့အညီ ပြည်ထောင်စုလွှတ်တော်၏ အတည်ပြုချက်ရယူပေးပါရန် ထောက်ခံတင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ၂၀၁၆-၂၀၁ရ ခု၊ ဘဏ္ဍာရေးနှစ် ပြည်ထောင်စုအစိုးရအပ်ငွေစာရင်းရဲ့ လိုငွေကိုဖြည့်ဆည်းနိုင်ရေးအတွက် မြန်မာနိုင်ငံတော်ဗဟိုဘဏ်ထံမှ ကျော်လွန်ချေးယူခဲ့ရမှုနဲ့စပ်လျဉ်းပြီး လွှတ်တော်ကိုယ်စားလှယ်များရဲ့ ဆွေးနွေးချက်များအပေါ် သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက ပြန်လည်ရှင်းလင်း ဆွေးနွေးခြင်းနဲ့ လွှတ်တော်ရဲ့ အဆုံးအဖြတ်ရယူခြင်းအစီအစဉ်တို့ကို ၂၁-၁၁-၂၀၁ရ ရက်တွင် ကျင်းပပြုလုပ်မယ့် ပြည်ထောင်စုလွှတ်တော် အစည်း အဝေးမှာ ဆောင်ရွက်ရန်လျာထားပါကြောင်း ကြေညာပါတယ်။</speech>
</report>
<report>
<title>အမျိုးသားပညာရေးမူဝါဒကော်မရှင်၏ ဒုတိယ ၆ လတာကာလအတွင်းလုပ်ငန်းဆောင်ရွက်ခဲ့မှု အစီရင်ခံစာ (၂၀၁ရ ခုနှစ်၊ ဧပြီလမှ အောက်တိုဘာလထိ)နှင့်စပ်လျဉ်း၍ လွှတ်တော်ကိုယ်စားလှယ်များကဆွေးနွေးခြင်း၊</title>
<speech type="speaker">အစီအစဉ်(၁၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အမျိုးသား ပညာရေးမူဝါဒကော်မရှင်၏ ဒုတိယ(၆)လတာကာလအတွင်း လုပ်ငန်းဆောင်ရွက်ခဲ့မှုအစီရင်ခံစာ(၂၀၁ရ ခုနှစ်၊ ဧပြီလမှ အောက်တိုဘာလထိ)နဲ့ စပ်လျဉ်းပြီး ၇-၁၁-၂၀၁ရ ရက်က ကျင်းပပြုလုပ်ခဲ့တဲ့ ပြည်ထောင်စု လွှတ်တော် အစည်းအဝေးမှာ သက်ဆိုင်ရာကော်မရှင်က လွှတ်တော်သို့ ရှင်းလင်းတင်ပြခဲ့ပြီး ဖြစ်ပါတယ်။ အထက်ပါကိစ္စနဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော် ကိုယ်စားလှယ် ၂၂ ဦး ရှိပါတယ်။ လွှတ်တော်ကိုယ်စားလှယ် တစ်ဦးချင်းအနေနဲ့ သတ်မှတ်ချိန် ၆ မိနစ်အတွင်း ဆွေးနွေးဖို့ဖြစ်ပါတယ်။ ဦးစွာ ဦးကျော်နိုင် ရန်ကုန်တိုင်းဒေသကြီးမဲဆန္ဒနယ်အမှတ်(၁၂) ဆွေးနွေးဖို့ဖြစ်ပါတယ်။</speech>
<speech><mp id="1328">ဦးကျော်နိုင်(မဲဆန္ဒနယ်အမှတ်-၁၂၊ ရန်ကုန်တိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးအမှူးပြု၍ ကြွရောက်လာကြသူ အားလုံးမင်္ဂလာပါခင်ဗျာ။ ကော်မရှင်ရဲ့ ပထမအကြိမ်အစီရင်ခံစာမှာ သတင်းမှတ်တမ်းသဖွယ်သာ ဖော်ပြထားတာ တွေ့ရှိရပါတယ် လိ ကန်တော်က ဝေဖန်ခဲ့ပါတယ်။ ယခဒတိယအကြိမ် အစီရင်ခံစာမတာ ဝါရင့် သမာရင် ပညာရှင် များရဲ့ အစီရင်ခံစာဖြစ်တဲ့အတွက် ကျွန်တော်တို့နိုင်ငံရဲ့ နိမ့်ကျနေတဲ့ ပညာရေးရဲ့ အားနည်းချက်များကို အသေးစိတ် တိကျရှင်းလင်းစွာ ဖော်ထုတ်ပေးထားတာကို သိရပါတယ်။ သို့သော် နောက်ဆုံးပိတ် Conclusion ဆွဲတဲ့အခါမှ ချွတ်ချော်လွဲမှားမှု၊ မြေပြင်လက်တွေ့ အခြေအနေနဲ့ကွာဟမှုများ ဖြစ်ပွားသွား တာကိုလည်း ကျွန်တော် တွေ့ရှိရပါတယ်။ power point ဖြင့် တင်ပြခွင့် ပြုပါခင်ဗျာ။ နာယကကြီးခင်ဗျား။ ဒီနေရာမှာ ကျွန်တော်တို့နိုင်ငံရဲ့ ပညာရေးနိမ့်ကျနေရတဲ့ အကြောင်းရင်း အစစ်အမှန်ကို အဆင့်မြင့်ပညာရေးရဲ့ အားနည်းချက်များမှတစ်ဆင့် ရှင်းလင်းစွာ ဖော်ထုတ်တင်ပြ သွားမှာ ဖြစ်ပါတယ်ခင်ဗျာ။ စာမျက်နှာ ၈၄၊ အခန်း (၆) သုံးသပ်ချက်အပိုင်းကို ကျွန်တော်ပြောပါမယ်။ ဒီသုံးသပ်ချက်ရဲ့ ထူးခြားချက်က ကျွန်တော်တို့ ဘဝတစ်သက်တာမှာ တစ်ကြိမ်တစ်ခါမှ မတွေ့ရဖူး သေးတဲ့သုံးသပ်ချက်ကို တွေ့ရတော့မှာဖြစ်ပါတယ်။ သုတေသနနှင့်သက်ဆိုင်သော အခြေအနေဟာ အလွန် အားနည်းတယ်လို့ သုံးသပ်ချက်တွေ့ရှိရပါတယ်။ သင်ကြားရေး အတော်အားနည်းတယ်။ ဆရာ၊ ဆရာမ အားနည်းတယ်။ ကျောင်းသား၊ ကျောင်းသူ အတော်အားနည်းတယ်။ စီမံခန့်ခွဲမှု အလွန်အားနည်းတယ်။ အားနည်းချက်များကို ပြတ်ပြတ်သားသား သုံးသပ်ထားတာဖြစ်တဲ့အတွက် အလွန်ကျေးဇူးတင်ပါတယ်။ အဲဒီမှာ ကျွန်တော့် အနေနဲ့က ဘာဆက်ပြောဖို့လိုသလဲဆိုရင် ကျောင်းတစ်ကျောင်းချင်းရဲ့ သင်ကြားမှုနဲ့ သင်တန်းများအလိုက် ခွဲခြားမှုကို ထပ်မံတင်ပြဖို့ရှိပါတယ်။ အဲဒီမှာ အောက်ဆုံး Row မှာဆိုလို့ရှိရင် ညံ့ရာခိုင်နှုန်း အနည်းဆုံးဖြစ်တဲ့ ဆေးတက္ကသိုလ်ရဲ့ သင်ကြားမှုနဲ့ သင်တန်းဟာ ၆ ရာခိုင်နှုန်းပဲရှိပါတယ်။ သို့သော် ကျွန်တော်တို့ရဲ့ ပညာရေးတက္ကသိုလ်များ ဆရာ၊ ဆရာမ မွေးတဲ့တက္ကသိုလ်များကတော့ ၁၀၀ ရာခိုင်နှုန်း ညံ့ဖျင်းပါတယ်။ ဘာလုပ်တာလဲဆိုရင် သုတေသနဘာမှမလုပ်ဖူးလို့ အဓိပ္ပာယ်သက်ရောက်တယ်။ ထိုနည်းတူစွာပဲ သင်ကြားမှုကလည်း ၆ ရာခိုင်နှုန်းနဲ့ နှိုင်းယှဉ်မယ်ဆိုရင် ၉၆ ရာခိုင်နှုန်းတိတိ သင်ကြားမှု ညံ့ဖျင်းနေပါတယ်။ ဒါဟာ ပညာရေးနဲ့ပတ်သက်တဲ့ အချက်အလက်များကို ကော်မရှင်ကတင်ပြထားခြင်း ဖြစ်ပါတယ်။ တွေ့ရှိရမှာဖြစ်ပါတယ်။ ဒီနေရာမှာ ရာခိုင်နှုန်း များလေများလေ အားနည်းမှုများလေလေ ဖြစ်တယ်ဆိုတဲ့ အချက်ကို တွေ့ရှိရမှာဖြစ်ပါတယ်။ အဲဒီတော့ ဒီနေရာမှာ ပညာရေးဝန်ထမ်း ၁၀၀ ရာခိုင်နှုန်းကတော့ သုတေသနဘာလုပ်စရာရှိလို့လဲ။ Text Book လို့ခေါ်တဲ့ ပြဋ္ဌာန်းစာအုပ်၊ ဖတ်စာအုပ်သင်ရင် ပြီးတာပဲဆိုတဲ့ စိတ်မျိုးနဲ့ အဲဒီလိုမျိုး ဖတ်စာအုပ်တစ်အုပ်တည်းကိုပဲပိုင်တဲ့ ညံ့အဆင့် ဆရာ၊ ဆရာမ ၈ရ ရာခိုင်နှုန်းနဲ့ မညံ့တညံ့ ဆရာ၊ ဆရာမတွေပါ ပေါင်းပြီးတော့ ဖတ်စာအုပ်တစ်အုပ်တည်းကိုပဲသင်တဲ့ ညံ့ အဆင့် ၉၆ ရာခိုင်နှုန်း သင်ကြားမှုတွေနဲ့ မွေးထုတ်ပေးလိုက်တဲ့ ကျောင်းသားများဟာ ယနေ့ အခြေခံပညာအဆင့်မှာ ဆရာ၊ ဆရာမများအဖြစ် တာဝန်ထမ်းဆောင်နေကြသူများ ဖြစ်ကြပါတယ်။ အဲဒီတော့ ကျောင်းသားများကိုကြည့်မယ်။ ကြည့်လိုက်တဲ့အခါမှာကျတော့ ကျွန်တော်တို့ရဲ့ မူဝါဒ ကော်မရှင်ဟာ ဘယ်လိုဖြစ်သွားသလဲလို့ အံ့သြစရာဖြစ်ပါတယ်။ အဲဒါဘာလဲဆိုရင် ခုနကတုံးက ဆေးတက္ကသိုလ်နဲ့ နှီးနွယ်တဲ့သင်ကြားမှု မြင့်မားရဲ့သားနဲ့ထွက်လာတဲ့ ကျောင်းသားတွေရဲ့ ရာခိုင်နှုန်းက ၆၃ ရာခိုင်နှုန်း ညံ့နေပြီးတော့ ကျွန်တော်တို့ ပညာရေးဝန်ကြီးက မွေးထုတ်တာက ညံ့တဲ့ကျောင်းသား နည်းသွားတယ်ဆိုတော့ ဘယ်လိုအမြင်မျိုးရှိမလဲလို့ ကျွန်တော်တို့ တွေးဆစရာဖြစ်သွားပါတယ်။ ဒီနေရာမှာ ကျွန်တော်တို့ရဲ့ ပညာရေးမူဝါဒကော်မရှင်ကလည်းပဲ ဖတ်စာအုပ်ထဲကကိုပဲ အလွတ်ကျက်ပြီးသင်တဲ့သူ တွေဟာညံ့တယ်လို့ မသတ်မှတ်နိုင်ဘူးများ တွေးထားသလားလို့ ကျွန်တော်တို့ သံသယဖြစ်စရာရှိပါတယ်။ ဆေးကျောင်းကဆင်းလာတဲ့ ဆရာဝန်များ ၆၃ ရာခိုင်နှုန်းအထိ ပိုညံ့နေပြီးတော့ ကျွန်တော်တို့ရဲ့ ခုနက ဖတ်စာအုပ်ကိုပဲ တစ်ခုခုလွဲနေပါပြီ။ အဲဒီလို ဖတ်စာအုပ် တစ်အုပ်တည်းကိုပဲသိပြီးတော့ ဒီစာအုပ် ထဲမှာမပါတာ ဒီစာအုပ်လေးနဲ့ မတူတာတွေကို ပညာမဟုတ်ဘူးလို့ခံယူပြီးတော့ ကလေးတွေကို ယနေ့ လက်တွေ့ သင်ကြားပေးနေတဲ့ ပညာရေးတက္ကသိုလ်ဆင်းဆရာ၊ ဆရာမများကို ညံ့အဆင့်မဝင်ဘူးလို့ ကော်မရှင်က သတ်မှတ်သလားလို့ ကျွန်တော်တို့ သံသယဖြစ်မိပါတယ်။ နာယကကြီးခင်ဗျား။ ကျွန်တော်တို့ရဲ့ ပညာရေးနိမ့်ကျတဲ့ အဓိကအကြောင်းကြီးကတော့ သင်ကြားတဲ့ ဆရာ၊ ဆရာမများရဲ့ ဘာသာရပ်ဆိုင်ရာ၊ ပညာရပ်ဆိုင်ရာ၊ Subject metter အားနည်းမှုဖြစ်ပါတယ်။ ကျွမ်းကျင်မှု အင်မတန်အားနည်းပါတယ်။ သူတို့ဟာ ဘာကိုပိုင်သလဲဆိုရင် ပြဋ္ဌာန်းစာအုပ်များကို မဟာ သိပ္ပံတက်တဲ့အထိ စာမျက်နှာဘယ်လောက်မှာ ဘယ်ပုစ္ဆာပါလဲဆိုတာ အလွတ်ရတယ်။ အပြင်ကဟာဆိုရင် သူတို့ဟာ ဆက်ပြီးတော့ ကြည့်တောင်မကြည့်နိုင်ဘူး။ ဆိုတော့ အဲဒီအားနည်းချက်ကို ဖြည့်ဆည်းဖို့ ပညာရေးမူဝါဒကော်မရှင်သည် လုပ်ပေးဖို့ ကျွန်တော် တိုက်တွန်းပါတယ်။ အဲဒီဟာကို မဖြည့်ဆည်းဘဲနဲ့ ထုံးစံအတိုင်းပဲ ကျောင်းများဖွင့်ရေး၊ ဆရာများများမွေးထုတ်ရေးဆိုတဲ့ အရည်အချင်းအားနည်းတဲ့ ဆရာ၊ ဆရာမများ မွေးထုတ်မယ်ဆိုရင်တော့ ကျွန်တော်တို့သည် ရောဂါဟောင်းကြီးကိုပဲ ဆေးနည်းဟောင်းကြီး နဲ့ပဲ ကုနေတယ်လို့ ပြောရမှာဖြစ်ပါတယ်။ ဒါကြောင့်မို့ ဆရာ၊ ဆရာမများ အရည်အသွေးမြှင့်တင်ရေးကို ပညာရေးမူဝါဒကော်မရှင်က စီစဉ်ပေးပါလို့ ကျွန်တော်တိုက်တွန်းရင်း နိဂုံးချုပ်ပါတယ်ခင်ဗျား။</speech>
<speech type="speaker">ဆက်လက်ပြီး ဦးစိန်အောင် ရခိုင်ပြည်နယ်၊ မဲဆန္ဒနယ်အမှတ်(၁) ဆွေးနွေးဖို့ဖြစ်ပါတယ်။</speech>
<speech><mp id="1309">ဦးစိန်အောင် (မဲဆန္ဒနယ်အမှတ်-၁၊ ရခိုင်ပြည်နယ်)</mp>လေးစားအပ်ပါသော ပြည်ထောင်စုလွှတ်တော် နာယကကြီးနဲ့ ပြည်ထောင်စုလွှတ်တော် ကိုယ်စားလှယ်များအားလုံး မင်္ဂလာပါ။ ကျွန်တော်ကတော့ ရခိုင်ပြည်နယ် မဲဆန္ဒနယ်အမှတ်(၁)က အမျိုးသားလွှတ်တော်ကိုယ်စားလှယ် ဦးစိန်အောင် ဖြစ်ပါတယ်။ ကျွန်တော် ဆွေးနွေးမှာကတော့ အမျိုးသားပညာရေးမူဝါဒကော်မရှင်ရဲ့ ၂၀၁၇-၂၀၁၈ ခု ဒုတိယနှစ်ဝက် အစီရင်ခံစာကို ဆွေးနွေးအကြံပြုသွားမှာ ဖြစ်ပါတယ်။ နာယကကြီးခင်ဗျာ။ သက်တမ်းတစ်နှစ်ရှိလာပြီဖြစ်တဲ့ လွတ်လပ်သော အမျိုးသားပညာရေးမူဝါဒ ကော်မရှင်ကို အမျိုးသားပညာရေးဥပဒေ ၂၀၁၄ အရ ၂၀၁၆ ခုနှစ်မှာ ဖွဲ့စည်းခဲ့ပါတယ်။ ကော်မရှင်ရဲ့ လုပ်ပိုင်ခွင့်များကိုအသုံးပြု၍ (၁) အမျိုးသားသင်ရိုးညွှန်းတမ်းကော်မတီ၊ (၂) အမျိုးသားပညာရေး အဆင့် အတန်းနဲ့ အရည်အသွေးအကဲဖြတ်မှု အာမခံရေးကော်မတီတို့ကို ဖွဲ့စည်းခဲ့ပါတယ်။ အမျိုးသားပညာရပ် မူဝါဒကော်မရှင်ရဲ့ လုပ်ငန်းတာဝန် (၉)ရပ်တွင် အမျိုးသားပညာရေး ရည်မှန်းချက်များနှင့် ပညာရေးဆိုင်ရာ မူဝါဒများကို ချမှတ်ခြင်းဟူ၍ပါရှိရာ လက်တွေ့နှင့် ကိုက်ညီသောမူဝါဒများကို ချမှတ်၍ အကောင်အထည် ဖော်ရာတွင် ပညာရေးဝန်ကြီးဌာနကို အကြံပြု ရပါတယ်။ အမျိုးသားပညာရေးဥပဒေကို ပြင်ဆင်သည့် ဥပဒေ ၂၀၁၅၊ ပုဒ်မ ၂(ဆ)တွင် အမျိုးသားပညာရေး ဆိုသည်မှာ နိုင်ငံတော်ရှိ တိုင်းရင်းသား အားလုံး၏ ဘာသာစကား၊ စာပေ၊ ယဉ်ကျေးမှု၊ အနုပညာ၊ ရိုးရာဓလေ့နှင့် သမိုင်းအမွေအနှစ်များ၏ အနှစ်သာရများကို တန်ဖိုးထားထိန်းသိမ်းခြင်း၊ မြှင့်တင်သော နိုင်ငံတော်ကို ခေတ်မီဖွံ့ဖြိုးတိုးတက်ရေးသို့ ပို့ဆောင်နိုင်သည့် ပညာရေးကို ဆိုလိုသည်လို့ပါရှိပါတယ်။ သို့သော်လည်း အမျိုးသားပညာရေးမူဝါဒကော်မရှင်အနေဖြင့် ယခုအစီရင်ခံစာတွင် တိုင်းရင်းသား စာပေ၊ ယဉ်ကျေးမှုတို့ကို ဆောင်ရွက်ရေးနဲ့ပတ်သက်လို့ အကြံပေးထားတာမတွေ့ရပါဘူး။ ၎င်းအပြင် သင်ယူမှုအခွင့်အလမ်းနည်းပါးသော ဒေသများကိုဦးစားပေးရေးဟုပါရှိသော်လည်း ယင်းသို့သောဒေသများက ပညာရေးကို ဦးစားပေးဆောင်ရွက်ရန် အကြံပြုထားတာကိုလည်း မတွေ့ရပါဘူး။ စနစ်သစ်ပညာရေးကို ၂၀၀၆ ခုနှစ်မှ စ၍ KG+12 ပုံစံဖြင့် အကောင်အထည်ဖော်ခဲ့ပြီဖြစ်ရာ ပထမတန်း Grate 1 ကို ပုံစံသစ်ဖြင့် သင်ကြားနေပြီ ဖြစ်ပါတယ်။ ပညာရေးမှာ ဗျူဟာစီမံကိန်း၏ ပထမ ၅ နှစ်အလွန် ၂၀၂၂-၂၀၂၃ တွင် အခြေခံပညာအထက်တန်းတွင် အတန်း ၁၂ တန်း (Grate 12) အထိ ရှိလာတော့မည်ဖြစ်ပါတယ်။ ၂၀၁ရ ခုနှစ်၊ မတ်လစာရင်းအရ နိုင်ငံတစ်ဝန်းလုံးတွင် အမှန်တကယ်ခန့်ထားပြီးသော ဆရာ၊ ဆရာမ ဦးရေမှာ အထက်တန်းပြ ၄၁,၄၉၃ ဦး၊ အလယ်တန်းပြ ၁၀၁,၉၅၅ ဦး၊ မူလတန်းပြ ၂၂၇.၂၉၂ ဦးရှိကြောင်း တွေ့ရပါတယ်။ ပညာရေးအတွက် ဘတ်ဂျက်ခွင့်ပြုငွေကိုလည်း ၂၀၁၂ မှစ၍ ၅ နှစ်အတွင်း ၅ ဆ တိုးပေးထားတာ တွေ့ရ ပါတယ်။ ၂၀၂၀ နောက်ပိုင်းတွင် ဆရာ၊ ဆရာမများဦးရေ အလွန်များပြားစွာ ခန့်ထားရမည်ဖြစ်ရာ စွမ်းဆောင်ရည်မြင့်မားသော ဆရာ၊ ဆရာမများ ရရှိရေးအတွက် ဆရာ၊ ဆရာမများဆိုင်ရာ မူဝါဒကိုလည်း ချမှတ်ပေးရမည်ဖြစ်ပါတယ်။ ပညာရေးတက္ကသိုလ်ကျောင်းများကိုလည်း တိုးချဲ့ဖွင့်လှစ်ပေး ရမည်ဖြစ်ပါတယ်။ နာယကကြီးခင်ဗျာ။ ဒီမိုကရေစီနိုင်ငံတစ်ခုတွင် ပုဂ္ဂလိကကျောင်းဥပဒေကိုလည်း မဖြစ်မနေ ရေးဆွဲပြဋ္ဌာန်းပေးရမှာဖြစ်ပါတယ်။ ပုဂ္ဂလိကကျောင်းများ၊ ပုဂ္ဂလိကတက္ကသိုလ်များ စနစ်တကျ ဖွံ့ဖြိုးပြီး နိုင်ငံတကာအဆင့်မီ အကောင်အထည်ဖော်နိုင်ရေးကို လိုအပ်ပါတယ်။ အဆင့်မြင့်ပညာရေးကဏ္ဍတွင် အဝေးသင်တက္ကသိုလ်ရဲ့ အရည်အသွေးကိုလည်း တိုးမြှင့်ရန် လိုအပ်ပါတယ်။ အဆင့်မြင့်ပညာကို မိမိဒေသ။ မိမိမြို့က နေအိမ်ကမခွာရဘဲ၊ မိမိအလုပ်အကိုင်မှမခွာရဘဲ သင်ယူနိုင်လျှင်နိုင်ငံအတွက် လူ့စွမ်းအား အရင်းအမြစ်များ ထွက်ပေါ်လာမှာဖြစ်ပါတယ်။ မြန်မာနိုင်ငံတွင် ၁၉၆၄ ခုနှစ်မှစ၍ အဆင့်မြင့်ပညာ သင်ကြားရေးအတွက် ညနေသင်တန်းများ၊ ပြင်ပအဝေးသင်စာပေးစာယူ သင်တန်းများ စသည်ဖြင့် သင်ကြားပေးခဲ့ရာ ယနေ့ခေတ်အဝေးသင်တက္ကသိုလ် ပညာရေးကာလထိ ဖြစ်ပါတယ်။ ၂၀၁ရ ပညာရေး စာရင်းအရ ရန်ကုန်အဝေးသင်တက္ကသိုလ်တွင် ကျောင်းသားဦးရေ ၁၃၉.၅၀၃ ဦး၊ မန္တလေးအဝေးသင် တက္ကသိုလ်တွင် ၂၅၇,၁၇၃ ဦးရှိရာ နိုင်ငံတစ်ဝန်းလုံးတွင် စုစုပေါင်း ၄၈၀,၀၀၀ ကျော် ရှိကြောင်း တွေ့ရှိရ ပါတယ်။ ယင်းအရေအတွက်မှာ တစ်နိုင်ငံလုံးရှိ အဆင့်မြင့်ပညာရေး ကျောင်းသားအားလုံး၏ ၆၀ ရာခိုင်နှုန်းခန့် ရှိသည်ဟုဆိုပါတယ်။ ယင်းအထဲမှ နောက်ဆုံးနှစ်ကျောင်းသား အရေအတွက်မှာ ၇၈,၀၀၀ ကျော်ရှိကြောင်း တွေ့ရပါတယ်။ အဝေးသင်တက္ကသိုလ်မှ ယခင်နှစ်များတွင် ၈၀ ရာခိုင်နှုန်းထိ စာမေးပွဲ အောင်မြင်ခဲ့သော်လည်း ယခုအခါ အရည်အသွေးလိုအပ်ချက်အရ ၃၀ ရာခိုင်နှုန်းခန့် အောင်ချက်ရှိတာ ကြောင့်တစ်နှစ်တွင် ကျောင်းသား ၂၆,၀၀၀ ခန့် အောင်မြင်ဘွဲ့ ရနေပြီဖြစ်ပါတယ်။ အရည်အသွေးမီ ဘွဲ့ရများပေါ်ထွန်းရေးအတွက် ကော်မရှင်အနေဖြင့် နည်းလမ်းများ ရှာကြံပေးရမည်ဖြစ်ပါတယ်။ Assignment ရေးသားတင်ပြမှုစနစ်သည် လက်တွေ့တွင် အရည်အသွေးမြင့်မားမှုကို ပေး၊ မပေး သုံးသပ်ဆန်းစစ်၍ အကြံပေးရမည်ဖြစ်ပါတယ်။ အဝေးသင်စနစ်သည် ကျောင်းသားများကိုယ်တိုင်က ကြိုးစားအားထုတ်ပြီး လေ့လာသင်ယူရသော စနစ်ဖြစ်တာကြောင့် Assignment ပေးရာတွင် ပြဋ္ဌာန်းစာအုပ်မှ ရေးကူးခြင်း မျိုးမဟုတ်ဘဲ သင်ရိုးအခြေပြုစာအုပ်များကို ကိုးကားရေးသားခြင်းမျိုး ဖြစ်သင့်ပါတယ်။ အရေအတွက် များလာအောင် Moderation ပေးခြင်းမျိုးကိုလည်း မဖြစ်သင့်ပါဘူး။ ဤသို့သော ကျောင်းဆရာများကို ကော်မရှင်အနေဖြင့် ဆန်းစစ်၍ မူဝါဒများချမှတ်ကာ ပညာရေးတွင်အကြံပြုပေးရန် တိုက်တွန်းရင်း နိဂုံးချုပ်အပ်ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">ဦးခင်မောင်ရီ ဟင်္သာတမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1605">ဦးခင်မောင်ရီ (ဟင်္သာတမဲဆန္ဒနယ်၊ ဧရာဝတီတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါ။ ကျွန်တော်ကတော့ အမျိုးသားပညာရေး မူဝါဒကော်မရှင်ရဲ့ ၂၀၁ရ ခုနှစ်၊ ဧပြီလ ၁၀ ရက်မှ အောက်တိုဘာလ ၉ ရက်နေ့အထိ (၆)လ ကာလအတွင်း လုပ်ငန်းဆောင်ရွက်ခဲ့မှု(၂/၂၀၁၇) အစီရင်ခံစာအပေါ် ထောက်ခံဆွေးနွေး အကြံပြုသွားမယ့် ဧရာဝတီတိုင်း ဒေသကြီး ဟင်္သာတမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးခင်မောင်ရီ ဖြစ်ပါတယ်။ နာယကကြီးခင်ဗျာ။ အမျိုးသားပညာရေးမူဝါဒကော်မရှင်ကို ပညာရေးကဏ္ဍတွင် ကာလရှည်ကြာ တာဝန်ယူခဲ့သူများ၊ ပညာရေးဆိုင်ရာနှင့် နိုင်ငံတကာဆိုင်ရာ အတွေ့အကြုံများစွာရှိသူများဖြစ်သည့် အဆင့်မြင့်ပညာရေးကဏ္ဍမှ ၈ ဦး၊ အခြေခံပညာကဏ္ဍမှ ရ ဦး၊ နည်းပညာ၊ အသက်မွေးပညာနှင့် လေ့ကျင့်ရေးကဏ္ဍမှ ၁ ဦး၊ ဥပဒေပညာကဏ္ဍမှ ၁ ဦး၊ စုစုပေါင်း ၂၁ ဦးတို့ဖြင့် ဖွဲ့စည်းခဲ့ကြောင်းသိရှိ ရပါတယ်။ အစီရင်ခံစာပါအခန်း(၂)ဖြစ်တဲ့ အမျိုးသားသင်ရိုးညွှန်းတမ်းကော်မတီရဲ့ ဆောင်ရွက်ချက်များကို ဆွေးနွေးအကြံပြုသွားမှာ ဖြစ်ပါတယ်။ အမျိုးသားသင်ရိုးညွှန်းတမ်းကော်မတီဟာ သူငယ်တန်း+ ၁၂ စနစ် သင်ရိုးသစ်ရဲ့ ၂၀၁၈-၂၀၁၉ ပညာသင်နှစ်မှာ စတင်သင်ကြားမယ့် ဒုတိယတန်းသင်ရိုးဝင်ဘာသာရပ်များ အတွက် ကျောင်းသုံးဖတ်စာအုပ်နှင့် ဆရာလမ်းညွှန်စာအုပ်များကို ဒုတိယအကြိမ် ပြင်ဆင်တည်းဖြတ်ပြီး လုပ်ငန်းများကို ဆောင်ရွက်ပြီးစီးကြောင်း သိရှိခဲ့ရပါတယ်။ ဒါ့အပြင် အခြေခံသင်ရိုးညွှန်းတမ်း အညွှန်းဘောင် အတည်ပြုနိုင်ရေးအတွက် ပြန်လည်ပြုပြင်သင့်တဲ့ အဓိကအချက်များနှင့် သူငယ်တန်း+၁၂ ပညာရေးစနစ်သစ် အတွက် မူလတန်းအောက်အဆင့်နှင့် အထက်တန်းအဆင့် ခွဲခြားသတ်မှတ်နိုင်ရန် ပညာရေးဝန်ကြီး ဌာနသို့ သဘောထားမှတ်ချက်များ ပေးပို့ခဲ့ကြောင်း သိရှိခဲ့ရပါတယ်။ နာယကကြီး ခင်ဗျာ။ ပညာရေးဝန်ကြီးဌာနက ဖွဲ့စည်းထားတဲ့ အခြေခံပညာသင်ရိုးညွှန်းတမ်း ဘာသာရပ်အလိုက် ကော်မတီဝင်များမှာ သင်ရိုးညွှန်းတမ်းရေးဆွဲရေးအဖွဲ့များနှင့် စဉ်ဆက်မပြတ် ဆက်သွယ် ညှိနှိုင်း ဆောင်ရွက်လျက်ရှိကြောင်း သိရှိရပါတယ်။ ပညာရေးဝန်ကြီးဌာနက ဖွဲ့စည်းထားတဲ့ အခြေခံပညာ သင်ရိုးညွှန်းတမ်း ဘာသာရပ်အလိုက်ကော်မတီများမှာ ပါဝင်တဲ့ကော်မတီဝင်များထဲမှာ ပြင်ပမှ အငြိမ်းစား ပါမောက္ခကြီးများ၊ ပညာရှင်များ ပါဝင်ကြောင်းသိရှိရပါတယ်။ ထိုပုဂ္ဂိုလ်ကြီးများရဲ့ အကြံဉာဏ်များ၊ အတွေ့အကြုံများ၊ အကြံပေးပြင်ဆင်ညှိနှိုင်းမှု အဆင့်ဆင့်ညှိနှိုင်း လုပ်ဆောင်ရကြောင်း ကြားသိရပါတယ်။ တချို့ပညာရှင်ကြီးများဟာ ရပ်ဝေးနယ်မှ လာရောက်သူများလည်း ရှိပါတယ်။ နယ်မှလာရောက်သူများဟာ ခရီးစရိတ်အခက်အခဲ၊ စားသောက်တည်းခိုရေးအခက်အခဲများ ကြုံတွေ့ကြရပါတယ်။ တစ်ခါတစ်ရံ နံနက် ၁၀ နာရီမှ ညနေ ၆ နာရီအထိ တိုင်ပင်ဆွေးနွေး အကြံပြုကြရပါတယ်။ ဒါ့ကြောင့် ပြင်ပမှပညာရှင်ကြီးများကို သင့်တော်သည့်ဉာဏ်ပူဇော်ခများ ချီးမြှင့်သင့်ကြောင်း ပညာရေးဝန်ကြီးဌာနသို့ ကော်မရှင်မှအကြံပြုကြောင်း တိုက်တွန်းသင့်ပါတယ်။ စာမျက်နှာ ၄၈ အခန်း ၆ အပိုဒ်ခွဲ(ဃ)ကို ဆက်လက်ဆွေးနွေးသွားမှာဖြစ်ပါတယ်။ ကော်မရှင်ကို အဖွဲ့ဝင် ၂၁ ဦးဖြင့် ဖွဲ့စည်းခဲ့ သော်လည်း လစ်လပ်နေတဲ့အဖွဲ့ဝင်များ ဖြည့်ဆည်းပေးရန်၊ အမျိုးသားသင်ရိုးညွှန်းတမ်းကော်မတီကိုလည်း တိုးချဲ့ဖွဲ့စည်းရန်၊ အမျိုးသားပညာရေး မူဝါဒကော်မရှင် အထောက်အကူပြုရုံးဖွဲ့စည်းပုံကို အတည်ပြုပြီး ကော်မရှင်နှင့် ကော်မတီရုံးအဖွဲ့တို့တွင် လိုအပ်လျက်ရှိသော ဝန်ထမ်းများဖြည့်ဆည်း ခန့်ထားခြင်းများကို ထောက်ခံဆွေးနွေးလိုက်ပါတယ်။ နာယကကြီးခင်ဗျာ။ နိဂုံးချုပ်အနေနဲ့ ကော်မရှင်၏ ကုန်ကျစရိတ်အတွက် ဘဏ္ဍာရန်ပုံငွေသီးခြား သတ်မှတ်ခြင်းကို ဆွေးနွေးထောက်ခံမှာဖြစ်ပါတယ်။ အမျိုးသားပညာရေးဥပဒေအခန်း ၄ ပုဒ်မ ၁၀ မှာ ကော်မရှင်နဲ့ စပ်လျဉ်းတဲ့ကုန်ကျစရိတ်များကို ပညာရေးဝန်ကြီးဌာန၊ အဆင့်မြင့်ဦးစီးဌာန ဘဏ္ဍာရန်ပုံငွေမှ ကျခံစေရမည်ဟု ပါရှိတာနဲ့အညီ ကော်မရှင်အသုံးစရိတ်ကို ပညာရေးဝန်ကြီးဌာန အဆင့်မြင့်ပညာဦးစီးဌာန ဘဏ္ဍာရန်ပုံငွေမှ ကျခံသုံးစွဲလျက်ရှိပါတယ်။ အမျိုးသားပညာရေးမူဝါဒကော်မရှင်ကို သီးခြားလွတ်လပ်တဲ့ အဖွဲ့အစည်းတစ်ခုအဖြစ် ဖွဲ့စည်းထားသည်ဖြစ်ရာ ကော်မရှင်ရဲ့အသုံးစရိတ်များကို ပညာရေးဝန်ကြီးဌာနရဲ့ ဘဏ္ဍာရန်ပုံငွေမှ ကျခံမြဲအတိုင်းကျခံပြီး သီးခြားရန်ပုံငွေအဖြစ် ခွဲဝေသတ်မှတ်ပြီး ကော်မရှင်ရုံးက တိုက်ရိုက် တာဝန်ခံမှု၊ တာဝန်ယူမှုအဖြစ် ဆောင်ရွက်ခွင့်ပြုရန် အကြံပြုချက်ကို ကြိုဆိုထောက်ခံလိုက်ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">ဦးရဲထွဋ် စစ်ကိုင်းတိုင်းဒေသကြီး မဲဆန္ဒနယ်အမှတ်(၅) ဆွေးနွေးဖို့ဖြစ်ပါတယ်။</speech>
<speech><mp id="1245">ဦးရဲထွဋ် (မဲဆန္ဒနယ်အမှတ်-၅၊ စစ်ကိုင်းတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ အိန္ဒိယခေါင်းဆောင်ကြီး မဟတ္တမဂန္ဒီက ပြောခဲ့ဖူးပါတယ်။ တိုင်းပြည်မှာ ပြည်သူတွေပညာရေးကောင်းရင် အစိုးရအနေနဲ့ အုပ်ချုပ်ရတာလွယ်ကူတယ်။ သို့ပေမယ့် ကျွဲတွေ၊ နွားတွေလို မောင်းလို့တော့မရဘူး။ တိုင်းပြည်မှာ ပြည်သူတွေပညာရေးကောင်းရင် အစိုးရအနေနဲ့ အုပ်ချုပ်ရတာ လွယ်ကူပါလိမ့်မယ်။ သို့ပေမယ့် ကျေးကျွန်သဖွယ် ဆက်ဆံလိုတော့မရဘူးလို့ ပြောခဲ့ ပါတယ်။ နာယကကြီးခင်ဗျား။ နိုင်ငံတစ်နိုင်ငံရဲ့ စီးပွားရေး၊ ယဉ်ကျေးမှု၊ တရားဥပဒေစိုးမိုးရေး၊ ငြိမ်းချမ်းရေး စတဲ့အရာတွေအားလုံးဟာ ပညာရေးအပေါ်မှာပဲ တည်နေပါတယ်။ ယနေ့ ကျွန်တော်တို့နိုင်ငံမှာ လူတစ်ယောက်ကို လူအများက အုပ်စုဖွဲ့ပြီးတော့ ရိုက်နှက်သတ်ဖြတ်တဲ့အမှုတွေ၊ ခင်ပွန်းကဇနီးကို ဓားနဲ့ခုတ်သတ်၊ ဇနီးက ခင်ပွန်းကို ခြောက်ပေါင်တူနဲ့ရိုက်သတ် စတဲ့ရာဇဝတ်မှုတွေ၊ သားကိုအဖေကသတ်၊ အဖေကိုသားကသတ် စတဲ့အမှုတွေ၊ ခိုးဆိုးလုယက်တိုက်ခိုက်တဲ့အမှုတွေ၊ နောက်ပြီးတော့ မကြားဝံ့မနာသာ အဓမ္မပြုကျင့်မှုတွေ အများကြီးပေါ်ပေါက်နေပါတယ်။ ဒါ့အပြင် အရည်းကြီးခေတ်ကိုပြန်သွားနေတဲ့ ရာဇဝတ်မှုတွေပင် ပေါ်ပေါက် နေပါတယ်။ အဲဒီတော့ အဲဒီရာဇဝတ်မှုတွေအားလုံးဟာ အဓိက က ပညာရေးအဆင့်အတန်း ပပျောက်ရေးဟာ ပညာရေးအဆင့်အတန်း မြင့်မားမှုအပေါ်မှာပဲ တည်နေပါတယ်။ နာယကကြီးခင်ဗျား။ ကျွန်တော်တို့နိုင်ငံမှာ တက်လာတဲ့အစိုးရမှန်သမျှဟာ ပညာရေးပေါ်လစီတွေ ပညာရေးစီမံကိန်းကြီးတွေ အမျိုးမျိုးချမှတ်ခဲ့ကြပါတယ်။ ပြီးတော့ အဲဒီစီမံကိန်းကြီးတွေကို အကောင် အထည်ဖော်ခဲ့ကြတယ်လို့လည်း ဆိုပါတယ်။ လွတ်လပ်ရေးရပြီးနောက် ပထမဆယ်စုနှစ်အတွင်းမှာတော့ ကျွန်တော်တို့နိုင်ငံရဲ့ ပညာရေးအဆင့်ဟာ အနည်းဆုံးအာရှမှာ ထိပ်တန်းနေရာကိုရခဲ့ပါတယ်။ သို့ပေမယ့် မစ်ရှင်ကျောင်းတွေ၊ ပုဂ္ဂလိကစာသင်ကျောင်းတွေကို နိုင်ငံပိုင်ပြုလုပ်ခဲ့ပြီးနောက် ပညာရေးစနစ်ဟာ သိသိသာသာ ကျဆင်းခဲ့တယ်။ တက္ကသိုလ်ကျောင်းတွေကို မြို့ပြင်လွင်တီးခေါင်ပြင်တွေဆီကို ပို့ခဲ့ပြီးတဲ့ နောက်မှာတော့ ပညာရေးဟာဆွဲတင်လို့မရအောင်ကို ကျဆင်းခဲ့ပါတယ်။ ယနေ့ကျွန်တော်တို့ နိုင်ငံဟာ ဒီမိုကရေစီနိုင်ငံ ဖြစ်လာရေးအတွက် ကြိုးပမ်းနေပါတယ်။ အဲဒီလိုကြိုးပမ်းနေတာနဲ့အမျှ ဒီမိုကရေစီနိုင်ငံဖြစ်ရေးဟာ ပညာရေးအဆင့်ပေါ်မှာပဲ မူတည်နေပါတယ်။ ကျွန်တော်တို့နိုင်ငံမှာ ယနေ့နိုင်ငံရဲ့ ပညာရေးကို မြှင့်တင်ချင်တယ်ဆိုရင် မိဘ၊ ဆရာ၊ ကျောင်းသား ဆိုတဲ့ ဒေါက်တိုင်(၃)ခုကို ဟန်ချက်ညီညီနဲ့ စနစ်တကျ ပူးပေါင်းဖို့လိုပါတယ်။ ပညာရေးမြှင့်တင်ရာမှာ ကျောင်းသားမိဘတွေ ထဲထဲဝင်ဝင် ပါဝင်လာနိုင်အောင် လမ်းဖွင့်ပေးဖို့လိုပါတယ်။ ဒါ့အပြင် ကျောင်း ဆရာတွေ၊ ဆရာမတွေဘဝကို မြှင့်တင်ပေးဖို့လိုပါတယ်။ ကျောင်းဆရာ အလုပ်ကိုလုပ်ရာမှာ တခြား အလုပ်မရလို့ ဝင်လုပ်ရတယ်ဆိုတဲ့ အခြေအနေမျိုးတွေမဖြစ်စေဘဲ ဝါသနာ၊ စေတနာနဲ့ ကျွမ်းကျင်မှုရှိတဲ့ Professional ဆရာတွေ မွေးထုတ်နိုင်ဖို့ လိုပါတယ်။ ကျောင်းဆရာတွေ၊ ဆရာမတွေကို လစာစရိတ် တွေကို ထိုက်ထိုက်တန်တန် ပေးနိုင်ဖို့လိုပါတယ်။ ဝေးလံခေါင်ဖျားအရပ်ဒေသတွေမှာ သင်ကြားနေရတဲ့ ဆရာ၊ ဆရာမတွေကို လစာ နှစ်ဆ၊ သုံးဆပေးခြင်းဖြင့် စွဲဆောင်ဖို့လိုပါတယ်။ ဆရာ၊ ဆရာမတွေကို စာသင်ရာမှာ ကြိုးစားရင်ကြိုးစားသလို ရာထူးတိုးမြှင့်ပေးဖို့လိုပါတယ်။ နောက်တစ်ချက်ကတော့ ကျောင်းသားတွေရဲ့ အခန်းကဏ္ဍပါ။ ပညာရေးမှာ ကျောင်းသူ၊ ကျောင်းသားတွေကိုယ်တိုင် တက်တက်ကြွကြွ ပါဝင်ခွင့်ရှိတဲ့ ဒီမိုကရေစီ ပညာရေးဖြစ်ဖို့လိုပါတယ်။ ပညာ သင်ကြားရေးမှာ ကျောင်းသားတွေရဲ့ အမြင်တွေ၊ ပြောရေးဆိုခွင့်ရှိတာတွေကို လမ်းဖွင့်ပေးဖို့လိုပါတယ်။ ထိုသို့ဖြစ်လာဖို့အတွက် အခြေခံပညာကျောင်းတွေကစပြီး တက္ကသိုလ်၊ ကောလိပ်တွေအထိ ကျောင်းသား သမဂ္ဂတွေကို အသိအမှတ်ပြုဖို့လိုပါတယ်။ ထိုက်တန်တဲ့နေရာကို ပေးဖို့လိုပါတယ်။ ရန်ကုန်တက္ကသိုလ် ကျောင်းသားများသမဂ္ဂ(တကသ)၊ ဗမာတစ်နိုင်ငံလုံးဆိုင်ရာ ကျောင်းသားများသမဂ္ဂအဖွဲ့ချုပ် (ဗကသ)များ အဖွဲ့ချုပ်၊ ရန်ကုန်တက္ကသိုလ် ကျောင်းသားညီညွတ်ရေးတပ်ဦး စတာတွေဟာ ကျွန်တော်တို့။</speech>
<speech type="speaker">ကိုယ်စားလှယ်တွေ ဆွေးနွေးတာက ကျွန်တော်တို့ မူဝါဒကော်မရှင်ရဲ့ အစီရင်ခံစာအပေါ်မှာ ဆွေးနွေးတာ၊ ဆွေးနွေးတာတွေ မှားနေပြီ။</speech>
<speech><mp id="1245">ဦးရဲထွဋ် (မဲဆန္ဒနယ်အမှတ်-၅၊ စစ်ကိုင်းတိုင်းဒေသကြီး)</mp>အဲဒီတော့ ကျွန်တော်တို့ ဒီလိုအဖွဲ့တွေကို နေရာပေးဖို့လိုပါတယ်။ ဟိုတုန်းက ကျောင်းသားထုကိုလည်း ထိုက်တန်တဲ့နေရာပေးဖို့ လိုပါတယ်။ အဲဒီ ဒေါက်တိုင် ၃ ခု၊ ကျောင်းသားမိဘတွေနဲ့ ဆရာ၊ ဆရာမတွေနဲ့ နောက်ပြီးတော့ ကျောင်းသားတွေကိုကိုယ်စားပြုတဲ့ အဖွဲ့တွေကို ကျွန်တော်တို့ ဒီပညာရေးမှာစနစ်ကို တကယ်တိုးတက် စေချင်ရင် ကျောင်းသားထုကိုကိုယ်စားပြုတဲ့ သမဂ္ဂတွေ၊ ပညာရေးပြောင်းလဲရေးလုပ်ငန်းတွေမှာ မိဘ ဆရာတွေနဲ့အတူလက်တွဲပြီး ပါဝင်ခွင့်ပြုဖို့လိုပါတယ်။ ကျွန်တော်တို့နိုင်ငံမှာ ပညာရေးအဆင့်အတန်း မြင့်မားလာမှသာ စီးပွားရေး၊ နိုင်ငံရေးနဲ့ ယဉ်ကျေးမှုတွေ၊ စိတ်ဓာတ်ကျင့်ဝတ်တွေ မြင့်မားလာပြီး အာဏာရှင်စနစ်အောက်ကို ဘယ်တော့မှပြန်မရောက်နိုင်တဲ့ ဒီမိုကရေစီနိုင်ငံတော်ကို ထူထောင်နိုင်မှာ ဖြစ်ကြောင်း ပြောကြားရင်းနဲ့ နိဂုံးချုပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဒေါ်ရွှေရွှေစိန်လတ် ပဲခူးတိုင်းဒေသကြီး မဲဆန္ဒနယ်အမှတ်(၃) ဆွေးနွေးဖို့ဖြစ်ပါတယ်။</speech>
<speech><mp id="1267">ဒေါ်ရွှေရွှေစိန်လတ် (မဲဆန္ဒနယ်အမှတ်-၃၊ ပဲခူးတိုင်းဒေသကြီး)</mp>လေးစားအပ်ပါသော နာယကကြီးနှင့် အားလုံးပဲ မင်္ဂလာပါရှင်။ ကျွန်မကတော့ ပဲခူးတိုင်းဒေသကြီး အမှတ်(၃) မဲဆန္ဒနယ်မြေ ကိုယ်စားပြု အမျိုးသားလွှတ်တော်ကိုယ်စားလှယ် ဒေါ်ရွှေရွှေစိန်လတ်ပဲဖြစ်ပါတယ်။ ကျွန်မအနေနဲ့ အမျိုးသား ပညာရေးမူဝါဒကော်မရှင်က ပြည်ထောင်စုလွှတ်တော်ကိုတင်ပြတဲ့ အစီရင်ခံစာ(၂/၂၀၁၇)နှင့် ပတ်သက်ပြီး တော့မှ ထောက်ခံအကြံပြုဆွေးနွေးသွားမှာဖြစ်ပါတယ်။ နာယကကြီးရှင်။ ယခုအစီရင်ခံစာက ယခင်နှစ်အစီရင်ခံစာများမှ လွှတ်တော်က နေပြီးတော့မှ အကြံပြု ဆွေးနွေးချက်များနှင့် အားနည်းချက်များကို မြှင့်တင်ပြီးတော့မှ အစီရင်ခံစာတစ်ခုရဲ့ အင်္ဂါရပ် တွေနဲ့ ပြည့်စုံပြီးတော့ ပိုမိုကောင်းမွန်တဲ့ အစီရင်ခံစာဖြစ်လို့ အမျိုးသားပညာရေးမူဝါဒကော်မရှင်အား ကျေးဇူးတင်ရှိကြောင်းပြောကြားလိုပါတယ်။ အဲဒီအပြင် ဒီကနေ့အစီရင်ခံစာမှာ ဆိုလို့ရှိရင် သုတေသနနှင့် စာအုပ်လည်း အစီရင်ခံစာရဲ့ နောက်ဆက်တွဲအနေနဲ့ ဖော်ပြထားတဲ့အတွက်ကြောင့်မို့လို့ ကျွန်မတို့ဒီ လွှတ်တော်အနေနဲ့ အများကြီးပဲ ကိုးကားရမှာဖြစ်တဲ့အတွက်ကြောင့်မို့လို့ တကယ်ကို ကောင်းမွန်တဲ့ အစီအစဉ်ဖြစ်ပါတယ်။ ကျွန်မအနေနဲ့ ကျွန်မရဲ့ ဆွေးနွေးချက်ကို Presentation နဲ့တင်ပြခွင့်ပြုပါရှင်။ အဲဒီတော့ ဒီအစီရင်ခံစာမှာဆိုလို့ရှိရင် ဒီမှာပြတဲ့အတိုင်း အခန်း(၅)ခန်းရှိပါတယ်။ ကျွန်မအနေနဲ့တော့ ဒီအခန်း(၂) အမျိုးသားပညာရေးမူဝါဒကော်မရှင်ရဲ့ ဆောင်ရွက်ချက်များနှင့် အတတ်ပညာကဏ္ဍနှင့် အဆင့်မြင့်ပညာရေးကဏ္ဍတို့နှင့် ပတ်သက်ပြီးတော့မှ အကြံပြု ဆွေးနွေးသွားမှာ ဖြစ်ပါတယ်။ အဲဒီတော့ ဒီမှာဆိုလို့ရှိရင် အတတ်ပညာကဏ္ဍနှင့် ပတ်သက်ပြီးတော့ ဆရာအတတ်ကဏ္ဍမှာ ဆိုလို့ရှိရင် ကျွန်မတို့ အခြေခံပညာကျောင်းတွေမှာ ဆိုလို့ရှိရင် ဆရာဆရာမ လိုအပ်ချက်က တော်တော်လေးကို ကြီးမားပါတယ်။ လက်ရှိခန့်ထားတဲ့ ဆရာဆရာမ အရေအတွက်က ၃၇၀,၀၀၀၊ လိုအပ်တဲ့ အရေ အတွက်က ၁၄၀,၀၀၀ ရှိတဲ့အတွက်ကြောင့်မို့လို့ ထက်ဝက်လောက်နီးပါး လိုအပ်နေတာဖြစ်ပါတယ်။ အဲဒါကြောင့်မို့လို့ အဲဒီအပြင် လက်ရှိဆရာ/ဆရာမရဲ့ ပညာအရည်အချင်းမှာလည်း ဒီအစီရင်ခံစာအရဆိုရင် ပညာရေးဘွဲ့ရတာက ၁၀ ရာခိုင်နှုန်းလောက်ရှိပြီးတော့ စောစောတုန်းက ဒီပလိုမာနဲ့ ရိုးရိုးဘွဲ့ရတဲ့ ဆရာ/ ဆရာမတွေက ၉၀ ရာခိုင်နှုန်း လောက်ရှိပါတယ်။ ဒါကြောင့် ဆရာအတတ်သင်ပညာရေးကဏ္ဍနှင့်ပတ်သက်ပြီးတော့ ဒီအစီရင်ခံစာမှာ လုပ်ငန်းခွင် သင်တန်းအကြိုသင်တန်းဆင်း အရည်အသွေးပြည့်ဝတဲ့ ဆရာ ဆရာမတွေကိုမွေးထုတ်ပေးနိုင်တဲ့ နည်းလမ်း ၃ ခုပေါ့နော်၊ ဖော်ပြထားပါတယ်။ အဲဒါကတော့ ပညာရေးတက္ကသိုလ်တွေကို တိုးချဲ့ဖွင့်လှစ်ဖို့နှင့် တက္ကသိုလ်တွေမှာ ပညာရေးမဟာဌာနများ ဖွင့်လှစ်ဖို့၊ နောက်တစ်ခါမှာ ဆရာ ဆရာမတွေရဲ့ အရည်အသွေး ပြည့်စုံဖို့အတွက်ဆိုလို့ရှိရင် ဒီအရည်အသွေးကိုသတ်မှတ်ပြင်ဆင်ပေးဖို့၊ လေ့ကျင့်ဖို့၊ ရွေးချယ်ခန့်ထားရေး၊ စွမ်းဆောင်ရည်အကဲဖြတ်ရေး၊ စဉ်ဆက်မပြတ် စွမ်းဆောင်ရည်မြှင့်တင်ရေးနှင့် ပတ်သက်ပြီးတော့ ဒီကိစ္စ အားလုံးဆောင်ရွက်ဖို့ဆိုရင် လွှမ်းခြုံမှုရှိတဲ့ ဆရာများဆိုင်ရာဘက်စုံလွှမ်းခြုံတဲ့ မူဝါဒတစ်ရပ်ကို ရေးဆွဲဖို့ စတင်အကောင်အထည်ဖော်နေပြီ ဖြစ်တဲ့အတွက်ကြောင့်မို့ ဒီအခြေခံပညာရေးကဏ္ဍမှာ ပိုပြီးတော့မှ အရည်အသွေးမြင့်မားလာဖို့အတွက် ဒီလိုမျိုးပေါ်လစီတွေကိုရေးဆွဲတဲ့အခါမှာ ကျွန်မတို့လွှတ်တော်အနေနဲ့ သက်ဆိုင်ရာဝန်ကြီးဌာနတွေရော၊ နောက်တစ်ခါမှာ သက်ဆိုင်တဲ့ တခြားဝန်ကြီးဌာနတွေရော၊ ပါဝင်သူ အားလုံးကရော ဝိုင်းဝန်းပံ့ပိုးဖို့ ဒီနေရာမှာ အကြံပြုလိုပါတယ်။ ယခု ဆက်လက်ပြီးတော့ အဆင့်မြင့်ပညာရေးကဏ္ဍနှင့် ပတ်သက်ပြီးတော့ ဆွေးနွေးလိုပါတယ်။ ဒီအဆင့်မြင့်ပညာကျောင်းတွေရဲ့ လက်ရှိယေဘုယျ ဘက်စုံအခြေအနေကို ပဏာမလေ့လာခြင်း၊ သုတေသန အစီရင်ခံစာ၊ ခုနက ကိုယ်စားလှယ်တော်ကြီး ဦးကျော်နိုင်လည်း ရှင်းပြသွားတဲ့အတွက်ကြောင့်မို့လို့ ကျွန်မအနေနဲ့ လိုအပ်တာလေးကို ဆက်လက်ပြီးတော့ ရှင်းပြသွားပါမယ်။ ဒီနေရာမှာဆိုရင်တော့ တက္ကသိုလ်အဆင့်မြင့်ပညာရေးဌာနရဲ့ အသက်သွေးကြောဖြစ်တဲ့ သုတေသနမှာ အလွန်အားနည်းနေတာ အလှမ်းဝေးနေပါသေးတယ်။ ဒါကြောင့်မို့လို့ ပထမဦးဆုံး ကျွန်မတို့ ပညာရေးမူဝါဒတွေနဲ့ နောက်တစ်ခါမှာ စီမံကိန်းတွေ ဘတ်ဂျက်တွေကို ရေးဆွဲတဲ့အခါမှာ ဒီသုတေသနတွေကို အားကောင်းဖို့အတွက် ဆောင်ရွက် ရမှာဖြစ်ပါတယ်။ နောက်တစ်ခါကျတော့ ခုနက ကျွန်မတို့ စီမံခန့်ခွဲရေးပေါ့။ ဒီတက္ကသိုလ်ကျောင်းတွေအားလုံး ၁၅၅ ကျောင်းပေါ့။ ဒီဟာမှာ ကျွန်မတို့ ဒီစီမံခန့်ခွဲရေးကလည်း အလွန်အားနည်းတဲ့အဆင့်ဖြစ်ပါတယ်။ စီမံခန့်ခွဲ ရေးဆိုတာ လူသားအရင်းအမြစ်နှင့်ဆိုင်ပါတယ်။ ဒီတက္ကသိုလ်တွေမှာ စီမံခန့်ခွဲတဲ့အခါမှာ တကယ်ပဲ စီမံ ခန့်ခွဲမှုကို တတ်ကျွမ်းတဲ့လူတွေ ခန့်အပ်ပြီးတော့မှ နေရာပေးဖို့လိုပါတယ်။ ဒါကတော့ ကျွန်မတို့ တစ်နိုင်ငံ လုံးမယ် လူသားအရင်းအမြစ်စီမံခန့်ခွဲရေးဟာ ဘာသာရပ်တစ်ခုအနေနဲ့ကို အားနည်းနေတာပါ။ ဒါကြောင့် မို့လို့ ဒီတက္ကသိုလ်တွေ စီမံခန့်ခွဲရေးနှင့် ပတ်သက်ပြီးတော့မှ ကျွန်မတို့ သီးခြား Institute တွေ ဖွင့်လှစ် ပြီးတော့မှ လေ့ကျင့်ပေးဖို့လိုပါတယ်။ နောက်တစ်ခုကကျတော့ ဒီအဆင့်မြင့်ပညာကျောင်းတွေ မှာဆိုလို့ ရှိရင် အားလုံးပေါ့။ သူတို့ စောစောက လေ့လာထားတဲ့ အချက်အလက် ၅ ခုနဲ့ ပတ်သက်ပြီးတော့မှ ပျမ်းမျှက ၃၃.၂၅ ပဲ ရှိတဲ့အတွက်ကြောင့်မို့လို့ ဒီအဆင့်မြင့်ကဏ္ဍမှာ အထူးပဲအလေးထားပြီးတော့မှ ဆောင်ရွက်ရမှာဖြစ်ပါတယ်။ ကျွန်မအနေနဲ့ အစီရင်ခံစာနှင့် ပတ်သက်ပြီးတော့ အခုလက်ရှိမြေပြင်မှာ ဖြစ်ပေါ်နေတဲ့ အခြေအနေနှင့်ပတ်သက်ပြီးတော့မှ အကြံပြုချက်ပေးလိုပါတယ်။ အဲဒီတော့ အကြံပြုချက် ကတော့ အခုမြေပြင်မှာဆိုလို့ရှိရင် အဓိက ဆရာ၊ ဆရာမတွေရဲ့ အရည်အသွေး မပြည့်ဝတာဟာ ပွင့်လင်း မြင်သာမှုမရှိခြင်း၊ အဂတိလိုက်စားခြင်းနှင့် သက်ဆိုင်နေပါတယ်။ ကျွန်မတို့ ဒီမဲဆန္ဒနယ်တွေမှာ ဆိုလို့ရှိရင် ဆရာ၊ ဆရာမတွေ၊ ဝန်ထမ်းတွေ နေရာပြောင်းရွှေ့တာပဲဖြစ်ဖြစ်၊ သင်တန်းတက်ရောက်တာပဲဖြစ်ဖြစ်၊ ရာထူး တိုးမြှင့်တာပဲဖြစ်ဖြစ် ကျွန်မတို့လာဘ်စားမှုတွေရှိနေပါတယ်။ ပွင့်လင်းမြင်သာမှုတွေအားနည်းနေပါတယ်။ ဒါကြောင့်မို့လို့ ဒီဟာတွေကိုသာ ကျွန်မတို့ တိုးမြှင့်ပြီးတော့ လုပ်ဆောင်လိုက်မယ်ဆိုရင် ဆရာ၊ ဆရာမ တွေရဲ့ အရည်အသွေးတွေဟာ တိုးတက်လာမှာဖြစ်ပါတယ်။ နောက်တစ်ခု ကျွန်မတို့နိုင်ငံမှာ ၇၀ ရာခိုင်နှုန်းသော ကျောင်းသားထုဟာ ကျေးလက်မှာပဲရှိပါ တယ်။ ဒါကြောင့်မို့လို့ ကျေးလက်ဒေသမှာရှိတဲ့ ဆရာ ဆရာမတွေက တကယ်တမ်း ယှဉ်ကြည့်မယ်ဆိုရင် မြို့ပြ၃၀ရာခိုင်နှုန်းမှာသင်ကြားနေတဲ့ ဆရာ ဆရာမတွေထက် အများကြီးပဲအတွေ့အကြုံ၊ အရည်အသွေး နိမ့်ကျပါတယ်။ အဲဒါဘာကြောင့်လဲဆိုတော့ ခုနကပြောတဲ့ ဝန်ထမ်းပြောင်းရွှေ့မှုတွေနဲ့ ဆရာခန့်ထားတဲ့ မူဝါဒတွေမှာ အားနည်းမှုရှိလို့ဖြစ်ပါတယ်။ တကယ်တမ်းဆိုရင် ကျေးလက်မှာရှိတဲ့ ကျောင်းသူ ကျောင်းသား တွေက ကျွန်မတို့အဘက်ဘက်က အားနည်းနေတဲ့အတွက်ကြောင့်မို့လို့ ဒီကျောင်းတွေမှာ တကယ်ပဲထူးချွန် ထက်မြက်တဲ့ ဆရာတွေကိုထားပြီးတော့မှ ဒီပညာရေးအထောက်အကူ ပစ္စည်းတွေပေါ့နော်။ ဒါတွေကလည်း ပြည့်စုံအောင်ဆောင်ရွက်ဖို့လိုပါတယ်။ ဒါမှသာ ကျွန်မတို့နိုင်ငံရဲ့ ပညာရေးဟာတိုးတက်မှာဖြစ်ပါတယ်။ နောက်တစ်ခါမှာ အခြေခံပညာသင်ရိုးကို လွတ်လပ်စွာ စဉ်းစားတွေးခေါ် စိစစ်ဆင်ခြင်ဝေဖန်ပိုင်းခြား သုံးသပ်နိုင်သူများဖြစ်ဖို့အတွက် အရေးကြီးပါတယ်။ အဲဒါဟာ သုတေသနရဲ့အားနည်းချက်က ဒီအခြေခံတွေ မရှိခဲ့လို့ဘဲဖြစ်ပါတယ်။ နောက်တက္ကသိုလ်မှာလည်း ဒီသုတေသနတွေ ပေါင်းစပ်လုပ်ဖို့လို့ဆိုလို့ရှိရင် ရန်ပုံငွေ ထားမယ်။ စီမံခန့်ခွဲမှုတွေ သေသေချာချာဆောင်ရွက်ရမှာ ဖြစ်ပါတယ်။ နောက်ဒီတက္ကသိုလ်တွေမှာ ကျွန်မတို့နိုင်ငံမှာ နိုင်ငံခြားရင်းနှီးမြှုပ်နှံသူတွေလာလို့ရှိရင် ကျွန်မတို့ကို ပြောပြတာတွေရှိပါတယ်။ ကျွန်မတို့ နိုင်ငံမှာ ကျွမ်းကျင်တဲ့သူတွေ အရမ်းအားနည်းပါတယ်။ ဒါကြောင့်မို့ လက်ရှိတက္ကသိုလ်တွေရဲ့ ပညာရေး Curriculum တွေကို လေ့လာပြီး လက်တွေ့ကျတဲ့ အသုံးချသိပ္ပံ၊ အသုံးချဝိဇ္ဇာဘာသာရပ်များကို သင်ကြား ပေးဖို့ကျွန်မအနေနဲ့ တိုက်တွန်းရင်းနဲ့ နိဂုံးချုပ်ပါတယ်။ အားလုံးကိုကျေးဇူးတင်ပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ အစည်းအဝေးကို တစ်နာရီခန့် ခေတ္တ ရပ်နားပါမယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များ ခင်ဗျား။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။</speech>
<speech type="mc">နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည် အားလုံး ထိုင်နိုင်ကြပါပြီခင်ဗျား။</speech>
<speech type="speaker">ဦးကျော်ရွှေ ရမ်းဗြဲမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1527">ဦးကျော်ရွှေ (ရမ်းဗြဲမဲဆန္ဒနယ်၊ ရခိုင်ပြည်နယ်)</mp>လေးစားအပ်ပါသော ပြည်ထောင်စု လွှတ်တော် နာယကကြီးနဲ့တကွ ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စုအဆင့် အဖွဲ့အစည်းဝင်ပုဂ္ဂိုလ်များ အားလုံးမင်္ဂလာပါခင်ဗျာ။ ကျွန်တော်ကတော့ ရခိုင်ပြည်နယ် ရမ်းဗြဲမဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးကျော်ရွှေ ဖြစ်ပါတယ်။ ကျွန်တော့အနေနဲ့ အမျိုးသားပညာရေးမူဝါဒ ကော်မရှင်က တင်သွင်းထားတဲ့ အစီရင်ခံစာအပေါ်ခြုံငုံ၍ အကြံပြုဆွေးနွေး တင်ပြသွားမှာဖြစ်ပါတယ်။ လေးစားအပ်ပါသော လွှတ်တော်နာယကကြီးနှင့် လွှတ်တော်ကိုယ်စားလှယ်များခင်ဗျား။ မြန်မာ နိုင်ငံ၏ ပညာရေးကဏ္ဍကို အဆင့်မြှင့်တင်နိုင်ရန်နှင့် ပညာရေးလုပ်ငန်းများကို စနစ်တကျအကောင် အထည်ဖော်ဆောင်ရွက်နိုင်ရန်အတွက် အမျိုးသားပညာရေးဥပဒေကို ၂၀၁၄ ခုနှစ်မှာ ပြဋ္ဌာန်းပေးခဲ့ပြီး ဖြစ်ပါတယ်။ လွန်ခဲ့သော ၃ နှစ်ကျော်ကာလအတွင်း ပညာရေးဝန်ကြီးဌာနဟာ ဆက်စပ်ဝန်ကြီးဌာနများ၊ အမျိုးသားအကြံပေးပညာရှင်များ၊ နိုင်ငံတကာအဖွဲ့အစည်းများ၏ပံ့ပိုးမှုဖြင့် ဘက်စုံလွှမ်းခြုံနိုင်သော ပညာရေး memorycosaņ:2869:98cậ: (Comprehensive Education Sector Review-CESR) M 1998 ဆောင်ရွက်ခဲ့ပြီး ပညာရေးကဏ္ဍတစ်ခုလုံးကို လေ့လာသုံးသပ်ကာ ပြုပြင်ပြောင်းလဲမှုပြုလုပ်ရန် ကြိုးစား လာခဲ့ကြောင်း တွေ့ရှိရပါတယ်။ ပညာရေးလုပ်ငန်းများကို ပညာရေးဆိုင်ရာမူဝါဒများ၊ လုပ်ထုံးလုပ်နည်းများနှင့်အညီ အကောင် အထည်ဖော်ဆောင်ရွက်နိုင်ရန် အမျိုးသားပညာရေးမူဝါဒကော်မရှင်ကို လွတ်လပ်သော အဖွဲ့အစည်း တစ်ရပ်အဖြစ် ဖွဲ့စည်းပေးခဲ့ကြောင်း သိရှိရပါတယ်။ အမျိုးသားပညာရေးမူဝါဒကော်မရှင်တွင် ပညာရေး ဆိုင်ရာနှင့် နိုင်ငံတကာဆိုင်ရာ အတွေ့အကြုံများစွာရှိသည့် ပညာရေးပညာရှင်စုစုပေါင်း ၂၁ ဦး ဖြင့် ဖွဲ့စည်းထားသောကြောင့် ပညာရေးကဏ္ဍအတွက် မြင့်မားတိုးတက်အောင် လမ်းညွှန်ကူညီဆောင်ရွက် ပေးနိုင်မည့် အဖွဲ့အစည်းတစ်ရပ်အဖြစ် အားထားယုံကြည်မိပါတယ်။ အမျိုးသားပညာရေးမူဝါဒကော်မရှင်အနေနဲ့ အမျိုးသားသင်ရိုးညွှန်းတမ်းကော်မတီ၊ အမျိုးသား ပညာရေးအဆင့်အတန်းနှင့် အရည်အသွေးအာမခံမှု အကဲဖြတ်ကော်မတီတို့ကိုလည်း ဖွဲ့စည်းထားပြီး မြန်မာနိုင်ငံ၏ ခေတ်နောက်ကျနေသောပညာရေးကို ပြုပြင်ပြောင်းလဲပေးနိုင်ရေးအတွက် ဦးဆောင် လမ်းညွှန်မှုပေးနိုင်သော ကော်မရှင်တစ်ရပ်ဖြစ်လိမ့်မယ်လို့လည်း မျှော်လင့်အားထားမိပါတယ်။ မြန်မာနိုင်ငံ ပညာရေးနိမ့်ကျနေမှုအပေါ် အားမလိုအားမရဖြစ်နေသူများ၊ ဝေဖန်ပြစ်တင်နေမှုများကို ချေဖျက်နိုင်အောင် အစွမ်းကုန်ကြိုးစား ဆောင်ရွက်ပေးဖို့ကိုလည်းပဲ အကြံပေးတိုက်တွန်းအပ်ပါတယ်။ မြန်မာနိုင်ငံ၏ပညာရေးကဏ္ဍကို ပြုပြင်ပြောင်းလဲနိုင်ရန် အမျိုးသားပညာရေးမဟာဗျူဟာစီမံကိန်း (National Education Strategic Plan 2016 -2021) ကိုချမှတ်ထားပြီး စီမံကိန်း ၅ နှစ်တာ ကာလအတွင်း ကျောင်းသားများ၊ လူငယ်များနှင့် အရွယ်ရောက်သူများ၏ ဘဝတစ်သက်တာ ပညာသင်ယူ ရရှိနိုင်ရန်နှင့် အလုပ်အကိုင် အခွင့်အလမ်းများရရှိနိုင်ရန် မြန်မာနိုင်ငံအမျိုးသားပညာရေးစနစ်ကို အဓိက ထားပြောင်းလဲရန် ရည်ရွယ်ထားကြောင်း သိရှိရပါတယ်။ နိုင်ငံဖွံ့ဖြိုးတိုးတက်ရေးအတွက် ရင်းနှီးမြှုပ်နှံမှုပြုလုပ်တဲ့အထဲမှာပညာရေးကဏ္ဍမှာ ရင်းနှီးမြှုပ်နှံ မှုဟာ အရှုံးမရှိသော ရင်းနှီးမြှုပ်နှံမှုဖြစ်ကြောင်း နိုင်ငံအားလုံးက လက်ခံထားကြပါတယ်။ ပညာရေး ရင်းနှီးမြှုပ်နှံမှုရဲ့ အကျိုးအမြတ်များကို ချက်ချင်းလက်ငင်း မမြင်တွေ့နိုင်ပေမယ့် ဆယ်စုနှစ် ၂ ခု၊ ၃ ခု အတွင်း ပညာရေးရင်းနှီးမြှုပ်နှံမှုရဲ့ အသီးအပွင့်များကို မြင်တွေ့ခံစားကြရမှာဖြစ်ပါတယ်။ ဒါကြောင့် ပညာရေး အသုံးစရိတ်များကို နိုင်ငံတော်ရဲ့ ရင်းနှီးမြှုပ်နှံမှုအဖြစ် မှတ်ယူသဘောထားပြီး ယခုထက် ပိုမိုသုံးစွဲနိုင်အောင် အားလုံးက ဝိုင်းဝန်းကြိုးစားပေးကြပါရန် အကြံပြုတိုက်တွန်းအပ်ပါတယ်။ အမျိုးသားပညာရေးမူဝါဒကော်မရှင်ဟာ အမျိုးသားပညာရေးရည်မှန်းချက်များက ပညာရေးဆိုင်ရာ မူဝါဒများနဲ့ပတ်သက်၍ အခြေခံပညာကဏ္ဍတွင် ပြုပြင်ပြောင်းလဲရမယ့်အချက်များနှင့် အဆင့်မြင့်ပညာ ကဏ္ဍတွင် ပြုပြင်ပြောင်းလဲရမယ့်အချက်များကို ပညာရေးဝန်ကြီးဌာနသို့ အကြံပြုပေးပို့ထားကြောင်း သိရှိရပါတယ်။ ပညာရေးဝန်ကြီးဌာနအနေဖြင့်လည်း အမျိုးသားပညာရေး ရည်မှန်းချက်များ၊ ပညာရေး ဆိုင်ရာမူဝါဒများနှင့် သင်ရိုးညွှန်းတမ်းဆိုင်ရာ ဖွံ့ဖြိုးတိုးတက်မှုအတွက် ကော်မရှင်က ချမှတ်ပေးထား သော လုပ်ငန်းတာဝန်များနှင့်အညီ KG+12 စနစ်သစ်ကိုချမှတ်ပြီး ဆောင်ရွက်နေပြီဖြစ်ကြောင်း လေ့လာ တွေ့ရှိရပါတယ်။ ဒီစနစ်ဟာ ပညာရေးကဏ္ဍတစ်ခုလုံး ပြုပြင်ပြောင်းလဲမှုရဲ့ အဓိကအရေးကြီးသော အစိတ်အပိုင်းတစ်ခုဖြစ်ပါတယ်။ ဒီစနစ်သစ်ကို ပြည်သူများအားလုံး စိတ်ဝင်စားပြီး မျှော်လင့်နေသော စနစ်တစ်ခုဖြစ်လို့ ပျော့ကွက်ဟာကွက်မရှိအောင် စနစ်တကျစီစဉ်ပေးရန်လိုအပ်ကြောင်း အကြံပေးတိုက်တွန်း လိုပါတယ်။ပညာရေးစနစ်သစ်တစ်ခုကို ပြောင်းတဲ့အခါ အရည်အသွေးရှိသော ပညာရေးစနစ်တစ်ခုဖြစ်ဖို့ အသက် မယ်စံသက အပင် တင်ထား အရည်အသွေးရှိသော ပညာရေးစနစ်ဖန်တီးဖို့အတွက် အရည်အသွေးပြည့်စုံသော ဆရာများ ကိုလည်း မွေးထုတ်ပေးရမှာဖြစ်ပါတယ်။ တစ်ဆက်တည်းမှာ အရည်အသွေးပြည့်မီသော စစ်ဆေးတိုင်းတာ အကဲဖြတ်မှု (Quality Base Assessment) ကိုလည်းပဲ ပြုလုပ်ကျင့်သုံးရန်လိုအပ်ကြောင်း အကြံပြုလို ပါတယ်။ နှစ်စဉ်လျော့နည်းသွားတဲ့ ဆရာများနေရာမှာ အစားဖြည့်ဆည်းနိုင်ရန်အတွက် လိုအပ်သော ဆရာဦးရေ ရရှိရန်အတွက်လည်းပဲ စနစ်တကျစီမံကိန်းချ၍ မွေးထုတ်ပေးရန်လိုအပ်ကြောင်း အကြံပြုလို ပါတယ်။ ကြုံကြိုက်တုန်းဆွေးနွေးတင်ပြလိုသည်မှာ အရည်အသွေးပြည့်စုံသော ဆရာများ မွေးထုတ်ပေး နိုင်ရေးအတွက် ဆရာအတတ်သင် ပညာရေးကောလိပ်များကို ၄ နှစ်သင်ပညာရေး ဒီဂရီကောလိပ်များ အဖြစ် တိုးမြှင့်ဖွင့်လှစ်ဆောင်ရွက်သွားမှာကို ကြိုဆိုထောက်ခံရမှာဖြစ်ပါတယ်။ သို့သော်လည်း ဤနေရာမှာ သတိထားရမယ့်အချက်က ဆရာအသစ်များကို မွေးထုတ်ပေးမယ့် ပညာရေးကောလိပ်တွေဟာ ဆရာလောင်း op:of Methodology Practical moolê:08 8: onqm23639È crimiệco:98 cp3ademse: တင်ပြလိုပါတယ်။ ယခင်က ဆရာဖြစ်သင်တန်းများနဲ့ B.Ed သင်တန်းများမှာ ဆရာအသစ်များကို လေ့ကျင့်ပေးတဲ့ အခါ လေ့ကျင့်ရေးကျောင်းတွေမှာ ကထိက၊ လက်ထောက်ကထိကများက ကြီးကြပ်ပြီး လက်တွေ့တန်းပြ သင်တန်းများကို စနစ်တကျလေ့ကျင့်ပေးလိုက်တဲ့အတွက် အရည်အသွေးပြည့်မီသော ဆရာကောင်းများ ပေါ်ထွန်းခဲ့ဖူးပါတယ်။ ယခုအခါ လက်တွေ့တန်းပြ Block Teaching များကို ပညာရေးကောလိပ်တွေမှာ အပြည့်အစုံလုပ်မပေးနိုင်ဘဲ သင်တန်းနားတဲ့ကာလတွေမှာ သင်တန်းသားတို့၏နေထိုင်ရာဒေသရှိ အခြေခံ ပညာကျောင်းတွေမှာ လက်တွေ့တန်းပြပြုလုပ်ခွင့် ပေးထားတဲ့အတွက် ကြီးကြပ်လမ်းညွှန်မှုအားနည်းပြီး ဆရာကောင်းတစ်ယောက်မှာရှိရမယ့် သင်ကြားနည်းများ ပြည့်စုံလုံလောက်မှုအားနည်းသွားတာကို တွေ့ရှိ လာရပါတယ်။ သို့ဖြစ်ပါ၍ ယခုဖွင့်လှစ်မည့် ဆရာအတတ်သင် ဒီဂရီကောလိပ်တွေဟာ ကောင်းမွန်ပြည့်စုံတဲ့ ပညာရေးစနစ်တစ်ခုကိုဖော်ဆောင်နိုင်ဖို့အတွက် အရည်အသွေးပြည့်မီသော ဆရာကောင်းများကို မွေးထုတ်ပြီး အရည်အသွေးရှိသော ပညာရေးစနစ်တစ်ခုကို ဖော်ဆောင်နိုင်အောင် ကြိုးစားဆောင်ရွက်ပေးကြပါလို့ တိုက်တွန်းရင်း နိဂုံးချုပ်လိုက်ပါတယ်။</speech>
<speech type="speaker">နော်လှလှစိုး မဲဆန္ဒနယ်အမှတ်(၁၀) ဆွေးနွေးဖို့ဖြစ်ပါတယ်။</speech>
<speech><mp id="1326">နော်လှလှစိုး (မဲဆန္ဒနယ်အမှတ်-၁၀၊ ရန်ကုန်တိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့် အားလုံးမင်္ဂလာပါ။ ကျွန်မကတော့ အမျိုးသားပညာရေးမူဝါဒ ကော်မရှင်မှ ပြည်ထောင်စုလွှတ်တော်သို့ တင်ပြသည့်အစီရင်ခံစာ(၂/၂၀၁၇)အပေါ်မှာ ဆွေးနွေးသွားမှာ ဖြစ်ပါတယ်။ ပထမဆုံးအနေနဲ့ အစီရင်ခံစာရဲ့ Format ကို အကြံပေးလိုပါတယ်။ အစီရင်ခံစာများရဲ့ သဘောသဘာဝအရ ကော်မရှင်ရဲ့ တာဝန်နဲ့ လုပ်ပိုင်ခွင့်များကို အစီရင်ခံစာရဲ့ အခန်း(၁)မှာ ဖော်ပြထား သင့်ပါတယ်။ သို့မှသာ အစီရင်ခံစာကိုဖတ်ရှုတဲ့လူဟာ ကော်မရှင်ရဲ့ တာဝန်နဲ့ လုပ်ပိုင်ခွင့်များကို သိရှိပြီး အစီရင်ခံစာကို ပိုမိုလေးနက်စွာ ဖတ်ရှုသုံးသပ်နိုင်မှာ ဖြစ်ပါတယ်။ ဒါ့အပြင် အစီရင်ခံစာရဲ့ ရှေ့ဆုံးမှာ ကော်မရှင်ဥက္ကဋ္ဌရဲ့ အမှာစကား၊ နောက်ဆက်တွဲမှာ ကော်မရှင် အဖွဲ့ဝင်များရဲ့ အမည်စာရင်း၊ ဆက်သွယ်ရမယ့် ဖုန်းနံပါတ် စသည်ဖြင့် အချက်အလက်များ ပါဝင်သင့် ပါတယ်။ ကျွန်မတို့ဟာ E-government People Orianted လူထုဗဟိုပြုဌာန၊ လူထုဗဟိုပြု ကော်မရှင် အချက်အလက်များကို ဒီအစီရင်ခံစာမှာ ဖော်ပြပေးဖို့ ကျွန်မအနေနဲ့ တိုက်တွန်းလိုပါတယ်။ အခန်း(၂)မှာ ပါဝင်တဲ့ အခြေခံမူလတန်းအဆင့် ကျောင်းသားများရဲ့ တတ်မြောက်မှု စစ်ဆေးအကဲဖြတ်ခြင်းဆိုင်ရာ အညွှန်းဘောင်မှာ အလွတ်ကျက်မှတ်ခြင်းနဲ့ စာမေးပွဲစစ်ဆေးခြင်းအစား စဉ်ဆက်မပြတ် စစ်ဆေးအကဲဖြတ်သော 0$8 (Comprehensive and Continue Assessment System) closê:CùGOScaosé qene ဖော်ပြထားပါတယ်။ ဒီနေရာမှာ ထပ်မံဖြည့်စွက်လိုတာကတော့ မိခင်ဘာသာစကား Mother Term နဲ့ပညာသင်ကြားခြင်း အားဖြင့် အခြေခံမူလတန်းအဆင့် ကျောင်းသားများ၏ စာတတ်မြောက်မှုအနေအထားကိုလည်း သုတေသန အချက်အလက်များ ပြုလုပ်ပြီးတော့ ထည့်သွင်းပေးစေလိုပါတယ်။ တိုင်းရင်းသားတွေဟာ ခေတ် အဆက်ဆက်က ကိုယ်ပိုင်ဘာသာစကား၊ မိခင်ဘာသာစကားနဲ့ ပညာသင်ကြားခွင့်မရတဲ့အတွက် အထူး သဖြင့် ဝေးလံခေါင်သီတဲ့ နေရာတွေမှာ ပညာရေးနိမ့်ကျနေတယ်ဆိုတာကို အားလုံးအသိပဲဖြစ်ပါတယ်။ တိုင်းရင်းသားတွေသာ ကိုယ်ပိုင်ဘာသာစကား၊ မိခင်ဘာသာစကားနဲ့ ပညာသင်ကြားခွင့်ရရင် အဆင့်မြင့် ပညာရေးကို လွယ်ကူစွာ သင်ယူလေ့လာနိုင်မှာဖြစ်ပါတယ်။ နိုင်ငံတကာမှာကျင့်သုံးသလို မူလတန်းမှာ မိခင်ဘာသာစကား အလယ်တန်းနဲ့ အထက်တန်းမှာ နိုင်ငံရဲ့ အများသုံးဘာသာစကားနဲ့ ကမ္ဘာ့သုံးဘာသာ စကားသင်ကြားခြင်းကို လက်တွေ့ဖော်ဆောင်သင့်ပါတယ်။ ဒါမှသာလျှင် ကျွန်မတို့မျှော်မှန်းထားတဲ့ ဒီမိုကရေစီ ဖက်ဒရယ်နိုင်ငံတော်ကို အထောက်အကူပြုတဲ့ ပညာရေးစနစ်ဟာ အင်အားကောင်းလာမှာ ဖြစ်ပါတယ်။ အခန်း(၂) မှာ ပါဝင်တဲ့ ဆရာအတတ်ပညာရေးကဏ္ဍမှာ အရည်အသွေးပြည့်ဝတဲ့ ဆရာ ဆရာမများ မွေးထုတ်နိုင်ရေး ဘက်စုံလွှမ်းခြုံနိုင်တဲ့ အခြေခံပညာဆရာများဆိုင်ရာ မူဝါဒရေးဆွဲရာမှာ အထက်အရာရှိ ကနေပြီးတော့ ဆရာ၊ ဆရာမတွေကို အမှတ်ပေးတဲ့အပြင်ကို နိုင်ငံတကာမှာကျင့်သုံးတဲ့ အဆင့်တူဆရာ၊ ဆရာမတွေ ကျောင်းသား၊ ကျောင်းသူတွေကနေပြီးတော့ ပြန်လည်အမှတ်ပေးတဲ့စနစ် 360 Degree Performance Apraser လုပ်သင့်ကြောင်းကို အကြံပြုလိုပါတယ်။ အခန်း(၂)မှာပါပဲ ဥပဒေကဏ္ဍမှာ ပုဂ္ဂလိကကျောင်းများ တည်ထောင်ခွင့်ပေးတဲ့အခါမှာ အမြတ်အစွန်းယူတဲ့ ပုဂ္ဂလိကကျောင်းနဲ့ အမြတ် အစွန်းမယူတဲ့ မြန်မာနိုင်ငံသား သို့မဟုတ် မြန်မာနိုင်ငံသားအဖွဲ့အစည်းပိုင်ကျောင်း ဆိုပြီးတော့ ခွဲခြား သတ်မှတ်ပြီးတော့ ခွင့်ပြုမယ်ဆိုရင် ပိုပြီးတော့သင့်တော်မယ်လို့ အကြံပြုလိုပါတယ်။ အခုကမ္ဘာမှာရှိတဲ့ ဟားဗတ်တက္ကသိုလ်၊ ရေးလ်တက္ကသိုလ်တွေဟာဆိုလို့ရှိရင် အမြတ်အစွန်းမယူတဲ့ တက္ကသိုလ်တွေ ဖြစ်ပါတယ်။ ဒီလိုမျိုးအားပေးခြင်းအားဖြင့် ကျွန်မတို့ရဲ့ နိုင်ငံမှာ ဒီလိုမျိုးပညာရေးအားကောင်းတဲ့ ပုဂ္ဂလိက မြန်မာနိုင်ငံသားကျောင်းတွေ ပိုမိုပြီးတော့ ဒီတိုင်းပြည်အတွက်ကို အကျိုးပြုနိုင်မှာဖြစ်ပါတယ်။ နောင်မှာ အခွန်ပေးဆောင်တဲ့အခါမှာလည်း ကွာခြားနိုင်သလို အခွန်ကင်းလွတ်ခွင့်နဲ့ အခြားခံစားခွင့်များကိုလည်း ကွာခြားနိုင်ပါတယ်။ ကျောင်းလခနှင့် အခြားကုန်ကျစရိတ်များကို သတ်မှတ်တဲ့အခါမှာလည်း ကျောင်း အမျိုးအစားအလိုက် ကွာခြားသင့်ပါတယ်လို့ ဆွေးနွေးတိုက်တွန်းလိုက်ပါတယ်။ အားလုံးကို ကျေးဇူးတင် ပါတယ်။</speech>
<speech type="speaker">ဦးမင်းသိန်း တောင်တွင်းကြီးမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1456">ဦးမင်းသိန်း (တောင်တွင်းကြီးမဲဆန္ဒနယ်၊ မကွေးတိုင်းဒေသကြီး)</mp>လေးစားအပ် ကယ်တင်က်က် တင်က တင်ဆက် တောင်တွင်းကြီးမဲဆန္ဒနယ်မှ ဦးမင်းသိန်း ဖြစ်ပါတယ်။ အမျိုးသားပညာရေးမူဝါဒကော်မရှင်ရဲ့ အစီရင်ခံစာ အနှစ်ချုပ်မှာ ပညာရေးဝန်ကြီးဌာနသို့ အကြံပြုချက်တွေပေးပို့ခဲ့ကြောင်း၊ အဲဒီကအကြံပေးချက်တွေထဲမှာ အခြေခံပညာကဏ္ဍ အထက်တန်းအဆင့်ဘာသာတွဲ ရွေးချယ်ရေးပါဝင်ကြောင်း ဖတ်ရှုရပါတယ်။ ဒါပေမယ့် အဲဒီဘာသာတွဲရွေးချယ်ရေးနဲ့ပတ်သက်ပြီး အကျယ်တဝင့် ရှင်းလင်းတင်ပြထားတာကိုတော့ လုံးဝမတွေ့ရပါဘူး။ ဘာအကြံပြုချက်တွေလဲဆိုတာ ကျွန်တော်တို့ ပြည်သူ့လွှတ်တော်ကိုယ်စားလှယ်များ သိသင့်ပါတယ်။ လွှတ်တော်ကိုယ်စားလှယ်များ သိသင့်ပါတယ်။ ကျွန်တော့အနေနဲ့ အခြေခံပညာအထက်တန်းမှာ ပထမအချက်အနေနဲ့ ဝေဖန်ချင်တာက ဘာသာတွဲစနစ်ပါ။ ဒီကနေ့ အထက်တန်းအဆင့်ကို ရောက်လာခဲ့တဲ့ နဝမတန်းကစပြီး မိမိတို့စိတ်ကြိုက်ဘာသာတွဲတွေကို ရွေးချယ်ခွင့်ရှိပါတယ်လို့ပြောပါတယ်။ ဒါပေမယ့် မြန်မာစာ၊ အင်္ဂလိပ်စာ၊ သင်္ချာ၊ ဓာတု၊ ရူပ၊ ဇီဝ အတွဲ (၇)နှင့် ဓာတု၊ ရူပ၊ ဘောဂအတွဲ(၁)ကိုသာ ယူကြတဲ့ သူများပါတယ်။ သမိုင်း၊ ပထဝီပါတဲ့ ဘာသာတွဲကို ယူတဲ့ကျောင်းသားဟာ ရှားပါးလာပြီးတော့ ၁၀ ရာခိုင်နှုန်းတောင် မရှိပါဘူး။ ဘာကြောင့်လဲဆိုတော့ အဲဒီဘာသာတွဲကိုယူတဲ့ ကျောင်းသားများဟာ တက္ကသိုလ်မှာ လိုင်းကောင်း ကောင်းမရလို့ပါပဲ။ ဒီတော့ သမိုင်း၊ ပထဝီဘာသာတွဲကို ယူတဲ့ကျောင်းသားများမရှိ၊ ကျောင်းသား မရှိတော့ ဆရာ မရှိဖြစ်နေပါတယ်။ သမိုင်းကိုသင်ရတာ မအ အောင်လို့ပြောသလို ပထဝီကိုသင်ရတာ မကန်းအောင်လို့ပြောတာ ကျွန်တော်တို့ ကြားဖူးပါတယ်။ ဒီကနေ့ ဘွဲ့ရလူငယ်အများစုဟာ သမိုင်းကို မခံစားတတ်၊ မသိနားမလည်တော့ပါဘူး။ ပထဝီဆိုရင်လည်း မြန်မာ့မြေပုံ၊ ကမ္ဘာ့မြေပုံကိုတောင် ကောင်းကောင်း မကြည့်တတ်တော့ပါဘူး။ ဒါကြောင့် ကျွန်တော့အနေနဲ့ ပထမဦးဆုံး ထောက်ပြဝေဖန်ချင်တာကတော့ ပညာရေးမှာ သိပ္ပံဘာသာရပ်များကို ဦးစားပေးလွန်းတဲ့ ဘာသာတွဲစနစ်မျိုးကို အကောင်အထည်ဖော်မိ ရင်တော့ တစ်ဖက်စောင်းနင်းဖြစ်နေတဲ့ ပညာရေးလှေကြီးဖြစ်ပြီးတော့ ခရီးမပေါက်တဲ့အပြင် အလွန်အန္တရာယ် ကြီးလှပါတယ်။ ထပ်မံတင်ပြလိုတဲ့ အချက်ကတော့ နဝမတန်း၊ တက္ကသိုလ်ဝင်တန်းတွေမှာ ဓာတု၊ ရူပ၊ ဇီဝစတဲ့ ဘာသာတွဲတွေကို အင်္ဂလိပ်ဘာသာဖြင့်ပြဋ္ဌာန်းပြီး အင်္ဂလိပ်လိုဖြေဆိုနေရခြင်းဟာ အမှန်တကယ် ပညာရေးကို မြှင့်တင်နိုင်ပါရဲ့ လားလို့ မေးချင်ပါတယ်။ တကယ်တတ်ရဲ့ လားလို့ ပြန်လည်ဆန်းစစ်ဖို့ လိုနေပါပြီ။ အင်္ဂလိပ်ဘာသာနဲ့ မသုံးမဖြစ်တဲ့ ဝေါဟာရစကားလုံးတွေရှိပါတယ်။ ဒါပေမယ့် ကျွန်တော်တို့ ကလေးတွေဟာ အင်္ဂလိပ်ဝါကျနဲ့ ဖြေနေရတဲ့အတွက်ကြောင့် အင်္ဂလိပ်ဝါကျနဲ့ တည်ဆောက်ထားတဲ့ အတွက်ကြောင့် ဆရာ ဆရာမတွေကလည်းပဲ တကယ်တမ်းကျတော့ မြန်မာလိုပဲ သင်နေတာဖြစ်ပါတယ်။ ဘာသာပြန်ရတဲ့အခက်အခဲလည်း ကြုံနေရပါတယ်။ ဒီလိုမြန်မာလိုဘာသာပြန်ပြီးမှ အင်္ဂလိပ်လိုဝါကျကို အလွတ်ကျက်နေရတဲ့အတွက် မူလကတည်းက အင်္ဂလိပ်စာအခြေခံအားနည်းတဲ့ ကလေးတွေဟာ လုံးဝ မလိုက်နိုင်တော့ပါဘူး။ ဘာသာစကားနောက်က လိုက်နေရတဲ့အတွက်ကြောင့် ဘာသာရပ်ရဲ့ သဘောတရားကို မကျေလည်တော့ပါဘူး။ ဘာသာရပ်က မခက်ခဲသော်လည်းပဲ ဘာသာစကားကြောင့် ခက်ခဲနေရတာပါ။ နှုတ်တိုက်အာဂုံဆောင်တဲ့ ပညာရေးတွေဖြစ်လာတာပါ။ ဒီလိုကျက်၊ ဒီလိုမေးမယ်။ ဒီလိုဖြေစသည် အားဖြင့် ဆရာ၊ ဆရာမများက ချထားပါတယ်။ ဒါကြောင့် ပညာရေးမူဝါဒ ကော်မရှင်အနေနဲ့ အခြေခံ ပညာကဏ္ဍမှာ ဓာတု၊ ရူပ၊ ဇီဝ ဘာသာရပ်များကို မိခင်မြန်မာဘာသာစကားနဲ့ သင်ကြားသင့်၊ မသင်ကြားသင့် အခြားနိုင်ငံများနှင့် နှိုင်းယှဉ်လေ့လာပြီးတော့ ပြန်လည်ဆန်းစစ်ဖို့ လိုအပ်နေပြီဖြစ်ပါတယ်။ ဒုတိယဝေဖန်ချင်တာကတော့ ဆရာ ဆရာမလိုအပ်ချက်ပါပဲ။ ဒီကနေ့ ကျောင်းတွေကို ဘယ်လောက်ပဲ တိုးဖွင့်သည်ဖြစ်စေ ဆရာ ဆရာမတွေကို အလုံအလောက်ခန့်ထားနိုင်ခြင်းမရှိတာကို အစီရင်ခံစာမှာ ပါတဲ့ တက္ကသိုလ် (၂) ကျောင်းအပြင် နောက်ထပ်ပညာရေးတက္ကသိုလ် (၂)ကျောင်းကို ထပ်မံပြီး အောက်မြန်မာ ပြည်မှာ(၁)ကျောင်း၊ အထက်မြန်မာပြည်မှာ(၁)ကျောင်းဖွင့်လှစ်ဖို့ နည်းလမ်းတစ်သွယ် အကြံပြုထား တာကို တွေ့ရပါတယ်။ ဒီနေရာမှာ မြန်မာပြည်တစ်ဝန်းလုံးမှာ နည်းပညာတက္ကသိုလ်ပေါင်းက (၃၂)ခု၊ ကွန်ပျူတာတက္ကသိုလ် ပေါင်းက (၂၇)ခုရှိပြီးတော့ ပညာရေးတက္ကသိုလ်ကတော့ (၂)ခုပဲရှိတာဟာ အလွန်တရာ အံ့ဖွယ်ရာများ ဖြစ်ပါတယ်။ ဒါကြောင့် ပညာရေးတက္ကသိုလ်ကို နောက်ထပ် (၂)ခု ဖွင့်ပေးဖို့ အကြံပြုထားတာဟာ နည်းတောင်နည်းပါသေးတယ်လို့ ကျွန်တော်တို့ပြောချင်ပါတယ်။ အထက်မြန်မာပြည်မှာ စစ်ကိုင်းမှာ ရှိပြီးသားဖြစ်ပါတယ်။ နောက်ထပ်ပညာရေးတက္ကသိုလ်များဖွင့်မယ်ဆိုရင် မြေလတ်ပိုင်းဒေသမှာ ဖြစ်သင့် တယ်လို့ ကျွန်တော်တို့ယူဆပါတယ်။ ဆရာ ဆရာမလိုအပ်ချက်တွေကို ဖြည့်ဆည်းပေးဖို့ ဒုတိယနည်းလမ်းကတော့ ဝိဇ္ဇာ သိပ္ပံတက္ကသိုလ် အချို့မှာ ပညာရေးမဟာဌာနများ ဖွင့်လှစ်ပြီး ပညာရေးသဘောတရား၊ ပညာရေးစိတ်ပညာ၊ သင်ပြနည်း ပညာဌာနများနှင့် အခြားလိုအပ်သောဌာနဖွင့်လှစ်ပြီး ဆရာ၊ ဆရာမများ မွေးထုတ်ပေးရန် ဖြစ်ပါတယ်။ ဒီနည်းလမ်းဟာ ဟိုးအရင်တုန်းက သုံးခဲ့ဖူးတဲ့ နည်းလမ်းဖြစ်ပါတယ်။ လူ့စွမ်းအားအရင်းအမြစ်များကို အသုံးချနိုင်တယ်။ ကုန်ကျစရိတ်သက်သာတယ်။ တက္ကသိုလ်တွေ တည်ထောင်ရတာ သီးခြားမလိုတော့ပါဘူး။ ဒါကြောင့် အလွန်ကြိုဆိုသင့်တဲ့ အစီအစဉ်ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ ကျွန်တော် တတိယအကြံပြု ဆွေးနွေးချင်တာကတော့ ပညာရေးတက္ကသိုလ်၊ ပညာရေးကောလိပ်များရဲ့ ဝင်ခွင့်တွေမှာ ကျား၊ မ အချိုး ညီမျှစေချင်ပါတယ်။ ဥပမာတင်ပြပါမယ်။ မူလတန်းကျောင်းတစ်ကျောင်းမှာ ကျောင်းအုပ်ဆရာမကြီး ကတစ်ဦး၊ လက်ထောက်ဆရာမက (၅)ဦး၊ အားလုံး ဆရာ၊ ဆရာမ (၆)ဦးရှိပါတယ်။ အဲဒီထဲမှာ ဆရာမ (၂)ဦးက သားဖွားခွင့်ယူသွားတယ်ဆိုရင် ကျန်တဲ့ ဆရာတွေမှာ ဒုက္ခတွေရောက်၊ ကျောင်းသားတွေ အခက်အခဲတွေတွေ့ သားဖွားခွင့်ကလည်း (၆)လတိတိ ပေးထားတာဆိုတော့ စာသင်နှစ် (၁၀)လမှာ သားဖွားခွင့်က (၆)လနဲ့ အဲဒီကျောင်း ပျက်ပါတော့တယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ ကျွန်တော်တို့ မြန်မာနိုင်ငံရဲ့ သူငယ်တန်းကျောင်းသား အယောက် ၁၀၀ မှာ တက္ကသိုလ်ဝင်တန်းထိရောက်တာ ၁၀ ဦးပဲ ရှိပါတယ်။ ဘွဲ့ရလာတာ (၆)ဦးပဲရှိပါတယ်။ ကျောင်းထွက်နှုန်း အလွန်တရာ များပြားလှပါတယ်။ ဒီတော့ ကျောင်း ပြင်ပပညာရေးအသက်မွေးဝမ်းကျောင်းပညာကျောင်းတွေကို အမှန်တကယ်တည်ထောင်ဖို့ တကယ်လိုအပ် နေပါပြီ။ တစ်နိုင်ငံလုံးမှာရှိတဲ့ အတိုင်းအတာနဲ့ ဆရာနှင့် ကျောင်းသားအချိုးကို ချပြီးတော့ ကျောင်းသားနဲ့ ဆရာအချိုး မျှတပါတယ်လို့ပြောနေတာဟာ အဲဒါဟာ ယေဘုယျကိန်းဂဏန်းကိုပဲရမှာပါ။ ပညာရေးနှင့် ခေတ်မီဖွံ့ဖြိုးတိုးတက်သော နိုင်ငံတော်ကြီး တည်ဆောက်အံ့လို့ ဘယ်လောက်ပဲ ကြွေးကြော်နေပါစေ။ ကျောင်းကမရှိ၊ ကျောင်းရှိပြန်တော့လည်း ဆရာ၊ ဆရာမက မရှိ။ ဆရာ၊ ဆရာမက မလုံမလောက်ဖြစ်နေရင် ကျည်ဆံမပါတဲ့ သေနတ်နဲ့ တိုက်ပွဲဝင်နေသလို ဖြစ်နေပါမယ်ဆိုတဲ့အကြောင်း ပြောကြားရင်း နိဂုံးချုပ်ပါတယ်။</speech>
<speech type="speaker">ဦးဇော်ဟိန်း၊ တနင်္သာရီတိုင်းဒေသကြီး၊ မဲဆန္ဒနယ်အမှတ်(၇) ဆွေးနွေးဖို့ဖြစ်ပါတယ်။</speech>
<speech><mp id="1259">ဦးဇော်ဟိန်း (မဲဆန္ဒနယ်အမှတ်-၇၊ တနင်္သာရီတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်ထောင်စုဝန်ကြီးနှင့် ပြည်ထောင်စုကိုယ်စားလှယ်များအားလုံး မင်္ဂလာအပေါင်းနှင့်ပြည့်စုံကြပါစေ။ ကျွန်တော်ကတော့ တနင်္သာရီတိုင်းဒေသကြီး မဲဆန္ဒနယ်အမှတ်(၇) မှ ပြည်ထောင်စုလွှတ်တော်ကိုယ်စားလှယ် ဦးဇော်ဟိန်းဖြစ်ပါတယ်။ ကျွန်တော့အနေဖြင့် အမျိုးသားပညာရေးမူဝါဒ ကော်မရှင်မှ ပြည်ထောင်စုလွှတ်တော်သို့ တင်ပြသည့် အစီရင်ခံစာ(၂/၂၀၀၇)ကို ဆွေးနွေးသွားမှာ ဖြစ်ပါတယ်။ အစီရင်ခံစာမှာ အခန်း(၆)ခန်းနဲ့စာမျက်နှာ ၈ရ မျက်နှာပါရှိပါတယ်။ အစီရင်ခံစာဟာ အမျိုးသားပညာရေးမူဝါဒ ကော်မရှင်၏ ဆောင်ရွက်ချက်များ၊ အမျိုးသားသင်ရိုးညွှန်းတမ်းကော်မတီ၏ ဆောင်ရွက်ချက်များ၊ အမျိုးသားပညာရေးစစ်တမ်းနှင့် အရည်အသွေးအာမခံမှုအကဲဖြတ်ရေးကော်မတီ၏ ဆောင်ရွက်ချက်များ၊ ကော်မရှင်ကိုပေးအပ်ထားသောတာဝန်နှင့် လုပ်ပိုင်ခွင့်များအပေါ် အကောင်အထည်ဖော်ဆောင်ရွက်နိုင်မှု သုံးသပ်အကြံပြုချက်များ ဖော်ပြထားပါတယ်။ နောက်ဆက်တွဲ အခန်း(က)၊ (ခ) နှင့် (ခ-၁) တို့ဖြင့်ဖော်ပြ ထားပါတယ်။ အခန်း(က) အနေဖြင့် အခြေခံပညာကျောင်းများတွင် ဆရာ ဆရာမ လိုအပ်ချက်ကို ဆန်းစစ် လေ့လာခြင်းနှင့် ဖြည့်ဆည်းပေးနိုင်မည့်နည်းလမ်းများကို အကြံပြုထားတာဖြစ်ပါတယ်။ အခန်း(ခ) အနေဖြင့် မြန်မာနိုင်ငံအဆင့်မြင့်ပညာကျောင်းများ၏ လက်ရှိယေဘုယျဘက်စုံအခြေအနေကို ပဏာမခြုံငုံလေ့လာခြင်း၊ သုတေသနပြုခြင်းဖြင့် ဖော်ပြထားပါတယ်။ ကျွန်တော့အနေဖြင့် နောက်ဆက်တွဲ အခန်း(က)နဲ့ပတ်သက်ပြီး ဆွေးနွေးသွားမှာဖြစ်ပါတယ်။ နောက်ဆက်တွဲ(က)မှာ အခြေခံပညာကျောင်းများတွင် ဆရာ ဆရာမ လိုအပ်ချက်များကို ဆန်းစစ်လေ့လာ ခြင်းနှင့်ဖြည့်ဆည်းပေးနိုင်မည့် နည်းလမ်းများကို အကြံပြုတင်ပြထားပါတယ်။ ပညာရေးဝန်ကြီးဌာန အခြေခံပညာဦးစီးဌာနမှ ပညာရေးတက္ကသိုလ် ၂ ကျောင်း၊ ပညာရေးကောလိပ် ၂၅ ကျောင်း၊ စုစုပေါင်း ၂ရ ကျောင်းမှမွေးထုတ်သော ဆရာ ဆရာမဦးရေ၊ ကျောင်းအဆင့်တိုးမြှင့်ခြင်း၊ တစ်နေ့ပြုန်းတီးအင်အားနဲ့ KG + 12 အကောင်အထည်ဖော်ရာတွင် မဖြည့်ဆည်းနိုင်ဘဲ လိုအပ်ချက်များစွာ ရှိသေးကြောင်း ဖော်ပြ ထားပါတယ်။ အစီအရင်ခံစာတွင် ဝန်ကြီးဌာန အခြေခံပညာဦးစီးဌာနရဲ့ လက်ရှိအခြေအနေကို ဇယား ၁ မှ ၁၀ အထိ ဖော်ပြထားတာတွေ့ရှိရပါတယ်။ ဇယား ၃ မှာ ၂၀၁ရ ခုနှစ်၊ မတ်လတွင် အမှန်တကယ် ခန့်ထားသော ဆရာ ဆရာမဦးရေစာရင်းကို ဖော်ပြထားပြီး ဇယား ၄ မှာ ၂၀၁ရ ခုနှစ်၊ မတ်လအထိ ဆရာ ဆရာမရဲ့ လစ်လပ်အင်အားကိုဖော်ပြထားတာ တွေ့ရှိရပါတယ်။ လေးစားအပ်ပါသော နာယကကြီးခင်ဗျား။ ကျွန်တော့ရဲ့ မဲဆန္ဒနယ်မြေ တနင်္သာရီတိုင်းဒေသကြီး ကျွန်းစုမြို့နယ်ဟာ သွားလာရခက်ခဲပြီး ရေလမ်းခရီးဖြင့်သွားလာရသော မြို့နယ်ဖြစ်ပါတယ်။ ယခင်က ပညာရေးဝန်ထမ်းများအားလုံး ဒေသရှားပါးစရိတ် ထောက်ပံ့ခဲ့သော မြို့နယ်တစ်မြို့နယ်ဖြစ်ပါတယ်။ ယင်းကဲ့သို့ နိုင်ငံတော်မှထောက်ပံ့ပေးမှုကြောင့် မြို့နယ်အတွင်းခရီးသွားလာရေးစရိတ်ကြီးမှုနှင့် စားဝတ်နေရေး အတွက် အနည်းငယ်ကာမိခဲ့ပါတယ်။ ၂၀၁၅ ရွေးကောက်ပွဲအပြီး နောက်ပိုင်းမှာ တစ်နိုင်ငံလုံးအနေဖြင့် ဒေသရှားပါးစရိတ်ဖြတ်တောက်ခဲ့ရာမှာ အစိုးရအဆက်ဆက်မှ ဝေးလံခေါင်သီသောဒေသများအတွက် ထောက်ပံ့ပေးသော နာဂကိုယ်ပိုင်အုပ်ချုပ်ခွင့်ရဒေသအပါအဝင် ကျွန်တော်တို့ကျွန်းစုမြို့နယ်မှ ကျေးရွာ အုပ်စု ၄ ခု ဖြတ်တောက်ခံခဲ့ရပါတယ်။ ပညာရေးဝန်ကြီးဌာန၊ အခြေခံပညာဦးစီးဌာနရဲ့ တစ်နိုင်ငံလုံး အတွင်းမှာရှိတဲ့ အခြေခံပညာကျောင်းတစ်ကျောင်းချင်းအလိုက် အချက်အလက်များ ၂၀၁ရ ခုနှစ်၊ သြဂုတ်လအထိစာရင်းပြုစုပြီး လွှတ်တော်ကိုယ်စားလှယ်များ ဝေဖန်အကြံပြုပေးနိုင်ပါတယ်ဆိုပြီး CD ဖြန့်ဝေထားပါတယ်။ ဒီစာရင်းအရ ကျွန်တော်တို့မြို့နယ်မှာ မူလတန်းကျောင်းအုပ် ၂၄ ဦးနှင့် အလယ်တန်း လယ်/အုပ် ၅ ဦးလစ်လပ်ပါတယ်။ အဲဒီစာရင်းဟာ ၂၀၁၆ ခုနှစ်စာရင်းဖြစ်ပါတယ်။ ၂၀၁ရ ခုနှစ်၊ သြဂုတ်လ အထိ စာရင်းမှာ ကျွန်းစုမြို့နယ်မှာ မူ/အုပ် ၂၄ ဦး၊ လယ်/အုပ် ၁၀ ဦး၊ စုစုပေါင်း ၃၄ ဦးလစ်လပ်နေပါတယ်။ ကျွန်တော်တင်ပြခဲ့သော အခြေခံပညာကျောင်းများရဲ့ ကျောင်းအုပ်လစ်လပ်မှုများဟာ အများအားဖြင့် ၂ နှစ် နှင့်အထက်ရှိသော လစ်လပ်ခဲ့သောကျောင်းများဖြစ်ပါတယ်။ ယင်းကဲ့သို့ လစ်လပ်နေခြင်းဟာ ပညာရေး ဝန်ကြီးဌာန၊ အခြေခံပညာဦးစီးဌာနမှ မည်သည့်အဆင့်ရာထူးမှ အဓိကတာဝန်ယူစီမံခန့်ခွဲမှု လုပ်ဆောင် နေကြောင်းကိုဖော်ပြသင့်ပါတယ်။ တချို့မူလတန်းကျောင်းများဆိုရင် ဆရာ ၈ ဦးထက် အပိုရှိနေပြီး အချို့ ကျောင်းမှာဆိုရင် ၃ ဦးသာရှိပါတယ်။ ဒါဟာ နှစ်စဉ်နှစ်တိုင်းပဲဖြစ်နေပြီး ပညာရေးဝန်ကြီးဌာနရဲ့ အချို့ စာသင်ကျောင်းတစ်ကျောင်းရဲ့ ဆရာ ဆရာမ ပိုနေမှု၊ လိုနေမှုစီမံခန့်ခွဲမှုများကို ကော်မရှင်မှ အစီရင်ခံသင့် ပါတယ်။ အိမ်ထောင်စုတစ်ခုရဲ့ စီမံခန့်ခွဲမှုကို အိမ်ထောင်စုဦးစီးမှ စီမံခန့်ခွဲရမှာဖြစ်သလို ကျောင်း တစ်ကျောင်းရဲ့ စီမံခန့်ခွဲမှုဟာလည်း ကျောင်းအုပ်ရှိမှဖြစ်မှာဖြစ်ပါတယ်။ ဒါကြောင့်မို့လို့ တစ်နိုင်ငံလုံး ကျောင်းအုပ်လစ်လပ်မှုများကို မူ/အုပ်လစ်လပ်၊ လယ်/အုပ်လစ်လပ်၊ ထက်/အုပ်လစ်လပ်များကို အဆင့်လိုက် ဦးရေဖြင့်ဖော်ပြသင့်ကြောင်း အမျိုးသားပညာရေးကော်မရှင်ရဲ့ ဒုတိယ(၆)လပတ်ကာလအတွက် လုပ်ငန်း ဆောင်ရွက်မှုအစီအရင်ခံစာကို ဆွေးနွေးတင်ပြအပ်ပါတယ်။ အားလုံးကိုကျေးဇူးတင်ပါတယ်။</speech>
<speech type="speaker">ဒေါ်ပြုံးကေသီနိုင် ကလောမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1570">ဒေါ်ပြုံးကေသီနိုင်(ကလောမဲဆန္ဒနယ်၊ ရှမ်းပြည်နယ်)</mp>လေးစားအပ်ပါသော ပြည်ထောင်စုလွှတ်တော် နာယကကြီးရှင်။ ပညာရေးပြုပြင်ပြောင်းလဲမှုဆိုတာဟာ မြန်မာလူထုရဲ့ မျှော်လင့်ချက်အထားဆုံးကိစ္စရပ်များထဲက တစ်ခုဖြစ်ပါတယ်။ ပညာရေးစနစ်ရဲ့ တိုးတက်ဖြစ်ထွန်းမှု မရှိဘဲအောင်မြင်တဲ့နိုင်ငံတစ်ခု မတည်ဆောက်နိုင်ဘူးဆိုတာ အားလုံးနားလည်ထားပြီးသား ဖြစ်ပါတယ်။ လက်ရှိပညာရေးစနစ်ပြုပြင်ပြောင်းလဲမှုကို ယခင်အစိုးရလက်ထက်ကပင် စတင်အရေးယူဆောင်ရွက် ခဲ့တာတွေ့နိုင်ပါတယ်။ ၂၀၁၄ ခုနှစ်မှာ အမျိုးသားပညာရေးဥပဒေကို ပြဋ္ဌာန်းခဲ့ပါတယ်။ ၂၀၁၅ ခုနှစ်မှာ အမျိုးသားပညာရေးဥပဒေကို ပြင်ဆင်တဲ့ဥပဒေကို ထပ်မံအတည်ပြုခဲ့ပါတယ်။ ထိုဥပဒေအရ ပေါ်ထွက် လာတဲ့အမျိုးသားပညာရေးမူဝါဒကော်မရှင်ဟာ အမျိုးသားပညာရေးဆိုင်ရာ ရည်မှန်းချက်နဲ့ မူဝါဒများကို ချမှတ်နိုင်ပါတယ်။ အမျိုးသားပညာရေးရည်မှန်းချက်များ အကောင်အထည်ဖော် ဆောင်ရွက်တဲ့အခါ ကော်မတီများကိုလိုအပ်သလို ဖွဲ့စည်းတာဝန်ပေးအပ်ပိုင်ခွင့်ရှိပါတယ်။ အကောင်အထည်ဖော်ဆောင်ရွက် နေတဲ့ပညာရေးဝန်ကြီးဌာနနဲ့ အခြားသက်ဆိုင်ရာဝန်ကြီးဌာနများရဲ့ စီမံကိန်းအကောင်အထည်ဖော်မှု အပေါ်အကဲဖြတ်သုံးသပ်ပိုင်ခွင့်၊ အကြံဉာဏ်ပေးပိုင်ခွင့်ရှိပါတယ်။ ဒါ့အပြင် ပညာရေးကဏ္ဍအတွက် ဘဏ္ဍာရေးဆိုင်ရာကိစ္စရပ်များမှာ ညှိနှိုင်းဆောင်ရွက်ခွင့်ကို ရရှိထားတာဖြစ်ပါတယ်။ ဒီကော်မရှင်ဟာ ပညာရှင်များနဲ့သာ သီးသန့်ဖွဲ့စည်းထားတဲ့ ကော်မရှင်တစ်ခု ဖြစ်သလို၊ ပြည်ထောင်စုလွှတ်တော်က ဖွဲ့စည်းပေးလိုက်တဲ့ ပြည်ထောင်စုလွှတ်တော်ကို တာဝန်ခံရမယ့် သီးခြားလွတ်လပ်တဲ့ ပြည်ထောင်စု အဆင့်ကော်မရှင်တစ်ခုလည်း ဖြစ်ပါတယ်။ ဒီဥပဒေအရ ပညာရေး ပြုပြင်ပြောင်းလဲမှုတစ်ခုလုံးအပေါ် ပညာရေးမူဝါဒကော်မရှင်က တာဝန်ခံလိုက်တယ်လို့ ကျွန်မတို့နားလည် ထားပါတယ်။ ဒါကြောင့် နောင် မဝေးတော့တဲ့ အနာဂတ်မှာဖြစ်တည်လာမယ့် မြန်မာနိုင်ငံပညာရေးစနစ်၏ သင့်၏ မသင့်၏ဆိုတာဟာလည်း အမျိုးသားပညာရေးမူဝါဒကော်မရှင်နဲ့ တိုက်ရိုက်သက်ဆိုင်မှာဖြစ်ပါတယ်။ ဒါကြောင့် ကော်မရှင်ရဲ့ အဓိက တာဝန်များအဖြစ် ဥပဒေအရလုပ်ပိုင်ခွင့်ပေးအပ်ထားပြီး ဖြစ်ပါလျက် ယခု အစီရင်ခံစာမှာ ပညာရေးကဏ္ဍအတွက် ငွေကြေးနဲ့ အထောက်အပံ့များရရှိစေရန် ညှိနှိုင်းဆောင်ရွက်ရေး၊ မူဝါဒချမှတ်ရေးနဲ့ ပညာရေးဝန်ကြီးနှင့် သက်ဆိုင်ရာဝန်ကြီးဌာနများကြား ပေါင်းစည်းညှိနှိုင်းရေးကိစ္စ များမှာ ပြည်ထောင်စုအဆင့်တွင်သာ ဆောင်ရွက်နိုင်သည့်ကိစ္စများဖြစ်သဖြင့် ကော်မရှင်အနေနှင့် ဆောင်ရွက်ရန် အခက်အခဲရှိသည်ဟု ဖော်ပြထားခြင်းမှာ လျော်ကန်မှုမရှိလို့ သုံးသပ်မိပါတယ်။သို့ပေမယ့် အမျိုးသားပညာရေးမူဝါဒကော်မရှင် အသုံးစရိတ် အရပ်ရပ်ကိုပညာရေးဝန်ကြီးဌာန၊ အဆင့်မြင့်ပညာဦးစီးဌာနအနေဖြင့် ခွဲဝေကျခံလျှက်ရှိသလို ရုံးလုပ်ငန်းများနဲ့ သက်ဆိုင်လာရင်လည်း ပညာရေးဝန်ကြီးဌာနရဲ့ အရင်းအမြစ်များကို မှီခိုရလျှက်ရှိပါတယ်။ ခေါင်းသာရှိပြီး လှုပ်ရှားနိုင်မှု ခန္ဓာ ကိုယ်အတွက် ပညာရေးဝန်ကြီးဌာနကနေ အငှားအသုံးပြုနေရတာနဲ့ တူနေပါတယ်။ ဒါ့ကြောင့် ကော်မရှင်ရဲ့ စွမ်းဆောင်နိုင်ရည်ဟာ မူလကတည်းက ဝန်ပိလျက်ရှိပြီးသား ပညာရေးဝန်ကြီးဌာန ဝန်ထမ်းများရဲ့ ုင်မှုနဲ့ စွမ်းဆောင်နိုင်ရည်ပေါ် အများကြီးမှီတည်သွားပါတယ်။ သီးခြားလွတ်လပ်တဲ့ ကော်မရှင် တစ်ခုဖြစ်တာမှန်ပေမယ့် လက်တွေ့လုပ်ဆောင်နိုင်မှုမှာတော့ အကန့်အသတ်တွေနဲ့ ရင်ဆိုင်နေရတယ်။ ရင်ဆိုင်နိုင်ဖွယ်ရှိလာနိုင်တယ်ဆိုတဲ့အချက်ကို အားလုံးဝိုင်းဝန်း အဖြေရှာဖြည့်ဆည်းကြဖို့ လိုအပ်ပါတယ်။ ပညာရေးစနစ်တစ်ခု ပြုပြင်ပြောင်းလဲ အောင်မြင်ဖို့ဆိုရာမှာ နိုင်ငံတော်ကပေးအပ်နိုင်မယ့် လူမှုဖူလုံရေး အဆင့်အတန်း၊ ကျခံသုံးစွဲနိုင်မယ့် ရန်ပုံငွေပမာဏတွေသာမက ပညာရေးပြုပြင်ပြောင်းလဲရေး လုပ်ငန်းစဉ် တွေမှာ အဓိကအကျဆုံးထဲကတစ်ခုဖြစ်တဲ့ မူဝါဒဆိုင်ရာကော်မရှင်၊ ၎င်းကော်မရှင်က လိုအပ်သလို ဖွဲ့စည်း ပေးထားတဲ့ အမျိုးသားသင်ရိုးညွှန်းတမ်းကော်မတီ၊ အဆင့်အတန်းနဲ့ အရည်အသွေးအာမခံမှု အကဲဖြတ်ရေး ကော်မတီကဲ့သို့သောကော်မတီများ၊ မူဝါဒကိုအကောင်အထည်ဖော်ရတဲ့ ပညာရေးဝန်ကြီးဌာန အပါအဝင် သက်ဆိုင်ရာဝန်ကြီးဌာနများရဲ့ စွမ်းဆောင်ရည်၊ ခံယူထားတဲ့စိတ်ဓာတ်စတာတွေနဲ့ တိုက်ရိုက် အချိုးကျနေပါတယ်။ သို့သော် ကျွန်မတို့ နိုင်ငံမှာအကျဉ်းအကျပ်တွေကြားထဲကပဲ ရုန်းထလာခဲ့တာကိုလည်း အသိအမှတ်ပြု ရပါလိမ့်မယ်။ ရလဒ်အနေနဲ့ အမျိုးသားပညာရေးမဟာဗျူဟာစီမံကိန်း ၂၀၁၆-၂၀၂၁ ပေါ်ထွက်လာခဲ့တာ ဖြစ်ပါတယ်။ ၅ နှစ်စီမံကိန်းဖြစ်ပြီး ခုဆိုရင် ဒုတိယနှစ်အတွင်းရောက်ရှိလာပါပြီ။ စီမံကိန်းမှာ ၎င်း စီမံကိန်းပြီးမြောက် အောင်မြင်ဖြစ်ထွန်းရမယ့်အဆင့်မြင့် လျာထားချက်များကို အရေအတွက်အားဖြင့် တွေ့ရသလို ရည်မှန်းချက်ပန်းတိုင်နဲ့ မဟာဗျူဟာမြောက် အပြောင်းအလဲ ၉ ရပ်မှာ အရည်အသွေးအားဖြင့် အာမခံချက် ပေးထားတာတွေ့ရပါတယ်။ ဒါ့ကြောင့် ကော်မရှင်အနေနဲ့ ပြည်ထောင်စုလွှတ်တော်ကို အစီရင်ခံစာ တင်သွင်းတဲ့အခါ ကော်မရှင်ရဲ့ လက်ရှိဆောင်ရွက်ခဲ့မှုများသာမက ပညာရေးမဟာဗျူဟာ စီမံကိန်းရည်မှန်းချက်၊ အရေအတွက်အားဖြင့်ရော၊ အရည်အသွေးအားဖြင့်ပါ သတ်မှတ်ထားတဲ့ အရ အောင်မြင်နိုင်ဖွယ်နှုန်းထားကို ပညာရှင်ရှုထောင့်ကနေ သုံးသပ်တင်ပြပေးနိုင်ပါရန် အကြံပြု လိုပါတယ်။ ဒါ့အပြင် လက်ရှိပေးထားချက်ပေါ်မူတည်ပြီး တွေ့ကြုံနေရတဲ့အခက်အခဲနဲ့ အတိုင်း ပြီးမြောက်နိုင်စေရေးအတွက် ပြည်ထောင်စုလွှတ်တော်က ဖြည့်ဆည်းပေးရန်လိုအပ်နေတဲ့ အကြောင်းကိစ္စများ၊ နိုင်ငံတော်အစိုးရက တာဝန်ယူဖြေရှင်းပေးရမယ့် စီမံခန့်ခွဲမှုများ၊ အဓိကအားဖြင့် အကောင်အထည်ဖော် ဆောင်ရွက်နေတဲ့ ပညာရေးဝန်ကြီးဌာနနဲ့ ဆက်စပ်ဝန်ကြီးဌာနများရဲ့ လိုအပ်ချက် များစသည့် အကြောင်းအရာများကိုလည်း သီးသန့်စီခွဲခြားကာ တိတိကျကျ သုံးသပ်အကြံပြုပေးရန် လိုအပ်ပါတယ်။ နောက်ဆုံးအချက်အနေနဲ့ ဆွေးနွေးလိုတာကတော့ ၂၀၁၄ ခုနှစ်၊ လူဦးရေနဲ့သန်းခေါင်စာရင်း အချက်အလက်များအရ မြန်မာနိုင်ငံမှာရှိတဲ့ ကျောင်းနေတဲ့ ၅ နှစ်အထက် လူဦးရေအယောက် ၁,၀၀၀ မှာ ၅၃၀ ယောက်ဟာ မူလတန်းပညာပဲ သင်ယူနိုင်ပြီး အသက် ၁၁ နှစ် ၁၂ နှစ်မပြည့်မီမှာ ကျောင်းထွက်ကာ အပြင်လောကကို ရောက်သွားကြပါပြီ။ အယောက် ၂၅၀ ကတော့ အလယ်တန်းပညာအဆင့်နဲ့ ၁၄၊ ၁၅ နှစ်မပြည့်မီမှာပဲ ကျောင်းထွက်ကြ ပြန်ပါတယ်။ အယောက် ၁၀၀ ကတော့ အထက်တန်းပညာအထိ သင်ယူခဲ့ပြီး၊ အသက် ၁ရ နှစ် ၁၈ နှစ် မပြည့်မီမှာပင် ပညာရေးလောကနဲ့ ကင်းကွာသွားကြရပါတယ်။ မြန်မာနိုင်ငံမှာ ကျောင်းနေနိုင်တဲ့ ၅ နှစ်အထက်လူဦးရေနဲ့တွက်ရင် အယောက် ၁,၀၀၀ မှာ ၁၄၀ ယောက်ဟာ အတန်းကျောင်း မနေဖူးပါဘူး။ ဒါဟာ အလွန်ကြောက်စရာကောင်းတဲ့ ကိန်းဂဏန်းဖြစ်ပါတယ်။ ကျွန်မတို့ နိုင်ငံရဲ့လူ့အရင်းအမြစ် ဆုံးရှုံးနေရခြင်းရဲ့ အဓိကအကြောင်းအချက်လည်း ဖြစ်ပါတယ်။ ကျောင်းနေနိုင်ရေးကို အထူးဦးစားပေးလုပ်ဆောင်လာတာကို အပြည့်အဝကြိုဆိုသလို အကြောင်းအမျိုးမျိုးနဲ့ အသက်အရွယ်အသီးသီးမှာ ကျောင်းပြင်ပကို ရောက်ရှိသွားတဲ့ကလေးများ၊ ရောက်ရှိနေနှင့်ပြီးသား လူငယ်များအတွက်လည်း ပညာရေးစနစ်တစ်ခု ထူထောင်နိုင်ဖို့ နိုင်ငံမှာတာဝန်ရှိပါတယ်။ ယခုအစီရင်ခံစာမှာ ဒီကိစ္စနဲ့ ပတ်သက်လို့ဆက်စပ်တဲ့ ဆောင်ရွက်ချက်အချို့ကို ဖော်ပြထားတာတွေ့ရှိရပေမယ့် နိုင်ငံရဲ့ လက်ရှိ အခြေအနေနဲ့နှိုင်းစာရင် ကျေနပ်လောက်ဖွယ် မရှိသေးကြောင်း ထောက်ပြလိုပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးရှင်။ မြန်မာနိုင်ငံပညာရေးပြုပြင် ပြောင်းလဲမှုလို့ဆိုရာမှာ ကျောင်းတွင်းပညာရေး အောင်မြင်နေကြပြီဖြစ်တဲ့ ကျောင်းသားများအတွက် သာမက ပညာဆုံးခန်းတိုင်အောင် မသင်နိုင်ခဲ့တဲ့ ကျောင်းပြင်ပရောက် လူငယ်များအတွက်ပါ လက်တွေ့ အကျိုးဖြစ်ထွန်းစေမယ့် အစီအမံကောင်းများကို ကျွဲကူးရေပါ တစ်ပြိုင်နက်ချိတ်ဆက် ဆောင်ရွက်နိုင်ဖို့ အတွက် လက်တွေ့ကျတဲ့မူဝါဒကောင်းများကို ပညာရေးမူဝါဒကော်မရှင်အနေနဲ့ ဦးစားပေးဆောင်ရွက်ရန် အထူးလိုအပ်လျက်ရှိကြောင်း အလေးအနက်တိုက်တွန်းရင်း နိဂုံးချုပ်ပါတယ်။ အားလုံးကို ကျေးဇူးတင် ပါတယ်။</speech>
<speech type="speaker">ဦးကျော်သောင်း စစ်ကိုင်းတိုင်းဒေသကြီး၊ မဲဆန္ဒနယ်အမှတ်(၁) ဆွေးနွေးဖို့ဖြစ်ပါတယ်။</speech>
<speech><mp id="1241">ဦးကျော်သောင်း (မဲဆန္ဒနယ်အမှတ်-၁၊ စစ်ကိုင်းတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုဝန်ကြီးများ၊ ပြည်ထောင်စုလွှတ်တော် ကိုယ်စားလှယ်များ အားလုံးမင်္ဂလာပါလို့ ဦးစွာပထမ နှုတ်ခွန်းဆက်သအပ်ပါတယ်။ ကျွန်တော်ကတော့ စစ်ကိုင်းတိုင်းဒေသကြီး၊ မဲဆန္ဒနယ်အမှတ်(၁) က အမျိုးသားလွှတ်တော်ကိုယ်စားလှယ် ဦးကျော်သောင်း ဖြစ်ပါတယ်။ ကျွန်တော့အနေနဲ့ အမျိုးသားပညာရေးမူဝါဒကော်မရှင်မှ ပြည်ထောင်စုလွှတ်တော်သို့ တင်ပြ ခဲ့တဲ့ (၆) လပတ် အစီရင်ခံစာ (၂/၂၀၁၇) နဲ့ ပတ်သက်ပြီးတော့ ဆွေးနွေးသွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျာ။ ပညာရေးကဏ္ဍဟာ နိုင်ငံရဲ့ အခြေခံအုတ်မြစ် ဖြစ်သည် နှင့်အညီ နိုင်ငံဖွံ့ဖြိုးတိုးတက်ရေးအတွက် ပညာရေးကဏ္ဍကို မဖြစ်မနေ မြှင့်တင်ရမှာ ဖြစ်ပါတယ်။ သို့အတွက် နိုင်ငံတော်အစိုးရအနေနဲ့ ၂၀၁၆-၂၀၁ရ ပညာရေးနှစ်မှ စတင်ကာ ပညာရေးအသုံးစရိတ်တို့ကို တိုးမြှင့်သုံးစွဲခဲ့သလို ၂၀၁၆ ခုနှစ်၊ စက်တင်ဘာလ ၂၈ ရက်နေ့မှာ အမျိုးသားပညာရေးမူဝါဒကော်မရှင်ကို ဖွဲ့စည်းပြီး ပညာရေးကိစ္စရပ်များကို ဆောင်ရွက်စေခဲ့ပါတယ်။ အမျိုးသားပညာရေးမူဝါဒကော်မရှင်ရဲ့ အစီရင်ခံစာမှာ မြန်မာနိုင်ငံအဆင့်မြင့်ပညာကျောင်းများရဲ့ လက်ရှိယေဘုယျအခြေအနေကို ပဏာမအဆင့် ခြုံငုံလေ့လာခြင်း သုတေသနနဲ့ ပတ်သက်ပြီးတော့ တင်ပြခဲ့ပါတယ်။ အဆင့်မြင့်ပညာရေးကဏ္ဍရှိ တက္ကသိုလ်၊ ဒီဂရီ၊ ကောလိပ် အရည်အသွေးမြှင့်တင်ရေး စီမံစီစဉ်ဆောင်ရွက်နေမှုကို အထောက်အကူ ပြုနိုင်ရန် ရည်ရွယ်၍ ကော်မရှင်ဟာ အဆင့်မြင့်ကျောင်းများရဲ့ လက်ရှိယေဘုယျ ဘက်စုံအခြေအနေကို ပဏာမအဆင့် ခြုံငုံလေ့လာခြင်း သုတေသနကို ဆောင်ရွက်ခဲ့ကြောင်း သိရှိရပါတယ်။ အဲဒီလိုဆောင်ရွက် တဲ့နေရာမှာ မြန်မာနိုင်ငံရှိ တက္ကသိုလ်၊ ဒီဂရီကောလိပ်၊ ကောလိပ်တွေမှာ သုတေသနဆောင်ရွက်ခြင်းနဲ့ စီမံခန့်ခွဲမှုအားနည်းကြောင်း လေ့လာတွေ့ရှိချက်ကိုလည်းပဲ တင်ပြခဲ့ပါတယ်။ အဆင့်မြင့်ပညာကျောင်း၊ တက္ကသိုလ်၊ ဒီဂရီကောလိပ်၊ ကောလိပ် ၁၅၅ ကျောင်းကို အုပ်စု ၅ စု ခွဲပြီးတော့ လေ့လာခဲ့ပါတယ်။ အုပ်စု (က)က သုတေသနနဲ့ဆိုင်တဲ့ အချက်၊ အုပ်စု(ခ)က သင်ကြားရေး နဲ့ သင်တန်းဆိုင်ရာ အချက်အလက်၊ အုပ်စု(ဂ)က ဆရာ၊ ဆရာမနဲ့ ဆိုင်တဲ့ အချက်အလက်၊ အုပ်စု(ဃ)က ကျောင်းသား၊ ကျောင်းသူနဲ့ ဆိုင်တဲ့ အချက်အလက်၊ အုပ်စု(င)က စီမံခန့်ခွဲမှုဆိုင်ရာ အချက်အလက်ဆိုပြီး အခြေခံအချက်အလက် စုစုပေါင်း ၃၅ ခုနဲ့ လေ့လာဆန်းစစ်မှု ပြုခဲ့ပါတယ်။ အဲဒီလို လေ့လာဆန်းစစ်မှုပြုခဲ့ရာမှာ အုပ်စု (က) မှာ သုတေသနနဲ့ ပတ်သက်ပြီးတော့ ကောင်း အဆင့်က ၆ ကျောင်း၊ သင့်အဆင့်က ၉ ကျောင်း၊ ကျေနပ်ဖွယ်မရှိတဲ့အဆင့်က ၄၅ ကျောင်း၊ ညံ့အဆင့်က ၉၅ ကျောင်းဖြစ်ကြောင်း တွေ့ရှိရပါတယ်။ ကျောင်းတွေရဲ့ သုတေသနအခြေအနေမှာ ကျေနပ်ဖွယ်မရှိ အဆင့်နဲ့ ညံ့အဆင့် ၉၀ ရာခိုင်နှုန်းဖြစ်နေတာ အလွန်အားနည်းကြောင်း သိရှိရပါတယ်။ ထို့အတူပဲ အုပ်စု (ခ)မှာလည်းပဲ သင်ကြားရေးနဲ့ သင်တန်းဆိုင်ရာအချက်နဲ့ ပတ်သက်ပြီးတော့ ကောင်းအဆင့်(၁၂)ကျောင်း၊ သင့်အဆင့် ၄၅ ကျောင်း၊ ကျေနပ်ဖွယ်မရှိအဆင့် ၉၁ ကျောင်း၊ ညံ့အဆင့် ရ ကျောင်းဖြစ်ပါတယ်။ ကျောင်းတွေရဲ့ သင်ကြားရေးနဲ့ သင်တန်းဆိုင်ရာ အခြေအနေမှာ ကျေနပ်ဖွယ် မရှိ အဆင့်နဲ့ ညံ့အဆင့် ၆၃ ရာခိုင်နှုန်းဖြစ်သဖြင့် အတော်အားနည်းကြောင်း သိရှိရပါတယ်။ အုပ်စု(ဂ)မှာ ဆရာ၊ ဆရာမနဲ့ပတ်သက် ပြီးတော့ ကောင်းအဆင့်က ၁၅ ကျောင်း၊ သင့်အဆင့် ၅၉ ကျောင်း၊ ကျေနပ်ဖွယ် မရှိတဲ့အဆင့်က ၅၉ ကျောင်းနဲ့ ညံ့အဆင့်က ၂၂ ကျောင်းဖြစ်ပါတယ်။ ဆရာ၊ ဆရာမနဲ့ဆိုင်တဲ့ အခြေအနေမှာ ကျေနပ်ဖွယ် မရှိအဆင့်နှင့် ညံ့အဆင့် ၅၂ ရာခိုင်နှုန်းဖြင့် အားနည်းကြောင်း တွေ့ရှိရပါတယ်။ အုပ်စု (ဃ) မှာ ကျောင်းသား ကျောင်းသူများနဲ့ ပတ်သက်ပြီးတော့ ကောင်းအဆင့်က ၅ ကျောင်း၊ သင့်အဆင့်က ၄၈ ကျောင်း၊ ကျေနပ်ဖွယ်မရှိအဆင့်က ၅၀ ကျောင်း၊ ညံ့အဆင့်က ၅၂ ကျောင်း ဖြစ်ပါတယ်။ ကျောင်းသူ၊ ကျောင်းသားများနဲ့ဆိုင်တဲ့ အခြေအနေမှာ ကျေနပ်ဖွယ်မရှိအဆင့်နဲ့ ညံ့အဆင့် ၆၆ ရာခိုင်နှုန်းခန့်ဖြစ် နေသဖြင့် အားနည်းကြောင်း သိရှိရပါတယ်။ အုပ်စု(င)မှာ စီမံခန့်ခွဲမှုဆိုင်ရာ အချက်အလက်နဲ့ပတ်သက်ပြီး ကောင်းအဆင့်က ၁ ကျောင်း၊ သင့်အဆင့်က ၈ ကျောင်း၊ ကျေနပ်ဖွယ်မရှိအဆင့်က ၂၁ ကျောင်း၊ ညံ့အဆင့်က ၁၂၅ ကျောင်း ဖြစ်ပါတယ်။ စီမံခန့်ခွဲမှုဆိုင်ရာ အခြေအနေမှာ ကျေနပ်ဖွယ်မရှိနဲ့ ညံ့အဆင့် ၉၄ ရာခိုင်နှုန်းဖြစ်နေသဖြင့် အလွန်အားနည်းကြောင်း သိရှိရပါတယ်။ အမျိုးသားပညာရေးမူဝါဒ ကော်မရှင်ရဲ့ လေ့လာတွေ့ရှိမှုအပေါ်မှာ အချို့သော တက္ကသိုလ်၊ ဒီဂရီကောလိပ်နဲ့ကောလိပ်တို့၏ စွမ်းဆောင်ရည်အားနည်းမှုများကို ပညာရေးဝန်ကြီးဌာနနဲ့ အခြားသက်ဆိုင်ရာ ဝန်ကြီးဌာနတို့က အတတ် နိုင်ဆုံးကြိုးစားပြီးတော့ ဆောင်ရွက်ပေးဖို့လိုအပ်ကြောင်း အကြံပြုတင်ပြလိုပါတယ်။ လေးစားရပါသော နာယကကြီးခင်ဗျာ။ အခြေခံပညာကဏ္ဍမှာ မူလတန်း၊ အလယ်တန်း၊ အထက်တန်းကျောင်းများမှာ ဆရာ၊ ဆရာမ လိုအပ်ချက်ရှိကြောင်း သိရှိရပါတယ်။ ဆရာ၊ ဆရာမများကို ပညာရေးတက္ကသိုလ် ၂ ကျောင်းနဲ့ ပညာရေးကောလိပ် ၂၅ ကျောင်းက မွေးထုတ်ပေးရုံနဲ့ မလုံလောက် ပါဘူး။ နေ့စား လပေးဆရာ၊ ဆရာမတွေ ခန့်ထားရပါတယ်။ အမျိုးသားပညာရေးမူဝါကော်မရှင်ရဲ့ ပညာရေးတက္ကသိုလ် တိုးချဲ့ဖွင့်လှစ်ဖို့နဲ့ သင့်တော်တဲ့ ဝိဇ္ဇာ၊ သိပ္ပံတက္ကသိုလ်များမှာ ပညာရေးမဟာဌာနများ တိုးချဲ့ဖွင့်လှစ်သင့်ပါကြောင်း အကြံပြုတင်ပြလိုပါတယ်။ ပညာရေးတက္ကသိုလ်ကဆင်းတဲ့ ကျောင်းသူ၊ ကျောင်းသားများကိုလည်း လုပ်ခွင်ဝင်နိုင်ရေးအတွက် အလုပ်ခန့်အပ်ရေးနဲ့ ပတ်သက်ပြီး အလေးထားဆောင်ရွက်ပေးဖို့ကိုလည်း ပညာရေးဝန်ကြီးဌာနကို အကြံပြုတိုက်တွန်းလိုပါတယ်။ ဒါမှသာလျှင် မလိုလားအပ်တဲ့ ပြဿနာများကို ရှောင်ရှားနိုင်မှာဖြစ်ပါတယ်။ အခြေခံပညာ ဆရာ၊ ဆရာမများရဲ့ ရာထူးတိုးနဲ့ ပြောင်းရွှေ့ရေးကိစ္စရပ်များကိုလည်း ပညာသင်နှစ်မစမီ မေလအတွင်းမှာ အပြီးဆောင်ရွက်ပေးဖို့ လိုအပ်ကြောင်း အကြံပြု တိုက်တွန်းအပ်ပါတယ်။ ဘာဖြစ်လို့လဲဆိုတော့ ကျောင်းဖွင့်ပြီးမှ အပြောင်းအရွှေ့ လုပ်တော့ ကျောင်းသူ၊ ကျောင်းသားတွေနဲ့ ဆရာ၊ ဆရာမတွေနဲ့က ရင်းနှီးပြီးမှ ခွဲကြရတယ်။ အဲဒါက တစ်ကြောင်း၊ ပြောင်းရွှေ့သွားပြီး ဆရာ၊ ဆရာမတွေက နောက်ထပ်ရောက်မလာတဲ့ အခက်အခဲတွေ ကလည်းရှိတယ်။ ဒါကြောင့်မို့လို့ ကျောင်းမဖွင့်မီ အပြောင်းအရွှေ့များကို အပြီးဆောင်ရွက်ပေးပါက ပိုမို သင့်လျော်ကောင်းမွန်မည်ဖြစ်ပါကြောင်း အကြံပြုတင်ပြအပ်ပါတယ်။ နောက်ဆုံးအနေနဲ့ တင်ပြချင်တာကတော့ အမျိုးသားပညာရေးမူဝါဒကော်မရှင်ရဲ့ အသုံးစရိတ် များနဲ့ စပ်လျဉ်းပြီး သီးခြားရန်ပုံငွေအဖြစ် ခွဲဝေသတ်မှတ်ပြီး ကော်မရှင်ရုံးက တိုက်ရိုက်တာဝန်ခံမှု၊ တာဝန်ယူမှုဖြင့် ခွင့်ပြုသင့်ကြောင်း အကြံပြုထားပါတယ်။ ဒီကိစ္စနဲ့ပတ်သက်ပြီးတော့ အမျိုးသား ပညာရေးမူဝါဒကော်မရှင်ဟာ ပညာရေးကိစ္စများကို ဆောင်ရွက်နေတဲ့ အဖွဲ့အစည်းဖြစ်တာနှင့်အညီ၊ ပညာရေးဝန်ကြီးဌာနများရဲ့ ဘဏ္ဍာရန်ပုံငွေခေါင်းစဉ်အောက်မှာသာ သုံးစွဲဆောင်ရွက်သင့်ပါကြောင်း အကြံပြုတိုက်တွန်းရင်းနဲ့ နိဂုံးချုပ်အပ်ပါတယ်။ အားလုံး ကျေးဇူးတင်ပါတယ်။</speech>
<speech type="speaker">ဦးစိုင်းအောင်ကျော် ကျေးသီးမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="2234">ဦးစိုင်းအောင်ကျော် (ကျေးသီးမဲဆန္ဒနယ်၊ ရှမ်းပြည်နယ်)</mp>လေးစားအပ်တဲ့ ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုအဆင့်အဖွဲ့အစည်းဝင်ဝန်ကြီးများ၊ လွှတ်တော် ကိုယ်စားလှယ်များအားလုံးမင်္ဂလာပါ။ ကျွန်တော်ကတော့ ရှမ်းပြည်နယ်တောင်ပိုင်း၊ ကျေးသီးမဲဆန္ဒနယ်မှ ပြည်သူ့လွှတ်တော်ကိုယ်စားလှယ် စိုင်းအောင်ကျော် ဖြစ်ပါတယ်။ ကျွန်တော့အနေနဲ့ အမျိုးသား ပညာရေးမူဝါဒကော်မရှင်ကနေပြီး ပြည်ထောင်စုလွှတ်တော်သို့ တင်သွင်းတဲ့ ဒုတိယ ၆ လကာလအတွင်း လုပ်ငန်းဆောင်ရွက်မှု အစီရင်ခံစာအပေါ်မှာ အကြံပြု ဆွေးနွေးသွားမှာဖြစ်ပါတယ်။ လေးစားအပ်တဲ့ ပြည်ထောင်စုလွှတ်တော် နာယကကြီးခင်ဗျား။ အမျိုးသားပညာရေးမူဝါဒကော်မရှင်ရဲ့ ဆောင်ရွက်ချက်များထဲမှ ကျွန်တော့အနေနဲ့ ပညာရေးဝန်ထမ်းခန့်ထားခြင်းနှင့် သင်ကြားရေး ဆရာ ဆရာမများ ခန့်ထားခြင်းအပိုင်း၊ စာသင်ကျောင်းများ တည်ထောင်ဖွင့်လှစ် သင်ကြားပေးခြင်းနှင့် ကျောင်းအဆင့်တိုးခြင်းအပိုင်း၊ အခြေခံပညာမူလတန်းအဆင့်မှာ မိခင်ဘာသာစကားဖြင့် သင်ကြား နိုင်ခွင့်ရရှိရေးအပိုင်းတို့ကို ဆွေးနွေးသွားမှာ ဖြစ်ပါတယ်။ ပထမဦးဆုံးအနေနဲ့ ဆရာ ဆရာမ ခန့်ထားမှု အပိုင်းကို ကြည့်တဲ့အခါမှာ လက်ရှိပညာရေးမူဝါဒအရ ကျောင်းသား ၅၀ ဦးလျှင် ဆရာ ဆရာမ တစ်ဦးနှုန်း ခန့်ထားတာဖြစ်ပါတယ်။ ကျောင်းသား ၅၀ ဦးရှိတဲ့ မူလတန်းကျောင်းတစ်ကျောင်းဟာ ဆရာတစ်ဦးနှင့် ကျောင်းအုပ်တစ်ဦး၊ စုစုပေါင်း ၂ ဦးသာရှိမှာဖြစ်ပါတယ်။ ဒါဟာကျောင်းသားဦးရေ များပြားတဲ့ဒေသတွေ အတွက် အဆင်ပြေပေမယ့် ပြည်နယ်တွေလို ကျောင်းသားဦးရေနည်းပါးတဲ့ ကျေးလက်တောရွာက စာသင် ကျောင်းတွေမှာ ဆရာမတစ်ဦးတည်းက အတန်းပေါင်းစုံကို တစ်ယောက်တည်း သင်ကြားပြသပေးနေရသလို ဖြစ်ပါတယ်။ ဒါကိုကြည့်ခြင်းအားဖြင့် စာသင်ခန်း ၅ ခန်းကို ဆရာမ ၂ ဦးနှင့် သင်ကြားနေရခြင်းဟာ ဘယ်လိုနည်းနဲ့မှ ထိရောက်တဲ့သင်ကြားခြင်း မဖြစ်နိုင်တော့ပါဘူး။ ထိရောက်တဲ့သင်ကြားရေးကို မခံစားရ သကဲ့သို့ ထူးချွန်တဲ့ကျောင်းသားဖြစ်ဖို့ ဘယ်လိုနည်းနဲ့မှလည်းပဲ မမျှော်မှန်းနိုင်တော့ပါဘူး။ ဒါကြောင့် ပညာရေးမူဝါဒကော်မရှင်အနေနဲ့ ပြည်နယ်တွေမှာ ကျောင်းသားဦးရေ အချိုးအစားအရ ဆရာ ခန့်ထား မှုကို ကျင့်သုံးနေမယ့်အစား စာသင်ခန်းအချိုးအစားအရပါ ထည့်သွင်းစဉ်းစားကာ ခန့်အပ်ပေးလိုကြောင်း တိုက်တွန်းလိုပါတယ်။ ပညာရေးဝန်ထမ်းများတိုးချဲ့ဖွဲ့စည်းပြီး ခန့်ထားတဲ့အပိုင်းမှာလည်းပဲ သင်ကြားရေးဆရာ ဆရာမ များကို ပိုမိုဦးစားပေးခန့်ထားရမယ့်အစား စီမံခန့်ခွဲမှုအပိုင်းတွေမှာ ရာထူးအမျိုးမျိုးတီထွင်ကာ တိုးချဲ့ ခန့်အပ်နေခြင်းဟာလည်း အနာဂတ်ပညာရေးအတွက် ထိရောက်မှုမရှိတာကို တွေ့နေရပါတယ်။ ဒါကြောင့် လက်တွေ့ကျကျ ပြန်လည်သုံးသပ်ပြီး အခြေခံအောက်ခြေအဆင့်ပိုင်းကိုသာ ပိုမိုတိုးချဲ့ခန့်ထားသင့်ပါကြောင်း အကြံပြု တင်ပြလိုပါတယ်။ ထို့အတူ တောင်ပေါ်ဒေသရှိတိုင်းရင်းသားအများစုဟာ နေထိုင်လျက်ရှိတဲ့ နေရာတွေမှာ တစ်နိုင်ငံလုံးအတိုင်းအတာနဲ့ ညွှန်းကိန်းကို အခြေပြုပြီးတော့ စံနှုန်းသတ်မှတ်အကဲဖြတ်၍ စာသင်ကျောင်းများကို တိုးချဲ့ဖွင့်လှစ်ပေးခြင်း၊ ကျောင်းအဆင့်တိုးခြင်းတို့ကို ဆောင်ရွက်နေခြင်းဟာ လည်းပဲ သဟဇာတဖြစ်မှုမရှိဘဲ ပညာသင်ယူမှု အခွင့်အလမ်းတွေ အဟန့်အတားများဖြစ်ပေါ်နေလျက် ရှိတာကို မြင်တွေ့ရပါတယ်။ တောင်ပေါ်ဒေသရှိကျေးရွာအများစုဟာ လမ်းပန်းဆက်သွယ်မှုခက်ခဲခြင်း၊ လူမှုဘဝဖွံ့ဖြိုးမှုအားနည်းခြင်း၊ စားဝတ်နေရေးခက်ခဲခြင်းတို့ကြောင့် သတ်မှတ်စံနှုန်းအတိုင်း ကျောင်းသား ဦးရေ ပြည့်မီမှသာလျှင် စာသင်ကျောင်းများဖွင့်ပေးမယ်ဆိုပါက ၎င်းတို့ ဘဝတစ်လျှောက်လုံး ပညာသင်ယူ နိုင်မှု အခွင့်အလမ်းကို လက်လှမ်းမီနိုင်ကြတော့မှာမဟုတ်ပါဘူး။ ပြည်နယ်အများစုရဲ့ ဝေးလံခေါင်းပါးတဲ့ ဒေသမှာရှိတဲ့ ကျောင်းသားအတွက် လက်ရှိကျင့်သုံးနေတဲ့ စံနှုန်းများအဖြစ် မသတ်မှတ်ဘဲ ခြွင်းချက်ထားပြီး စာသင်ကျောင်းများကို တည်ထောင်ဖွင့်လှစ်ကာ သင်ကြားသွားသင့်ပါကြောင်း တင်ပြလိုပါတယ်။ ကျောင်းအဆင့်တိုးမြှင့်ခြင်းကိစ္စမှာလည်းပဲ အခက်အခဲများဖြစ်ပေါ်လျက်ရှိပါတယ်။ ဥပမာအားဖြင့် မူလတန်းကျောင်းအဆင့်မှ မူလွန်ကျောင်းအဖြစ် ဝန်ကြီးဌာနက တိုးပေးတဲ့အခါ ဖွဲ့စည်းပုံအရ တိုးပင် တိုးသော်ငြားလည်း လိုအပ်တဲ့ဆရာ ဆရာမများ၊ စာသင်ဆောင်များကို ချက်ချင်းတိုးမပေးနိုင်တဲ့အတွက် ကျောင်းသားနှင့်အတန်းသာတိုးလာပြီး သင်ကြားမယ့် ဆရာ ဆရာမများမလုံလောက်ခြင်း၊ စာသင်ခန်းများ မရှိခြင်းတို့ကြောင့် သင်ကြားရေးမှာ အခက်အခဲများစွာ တွေ့နေရပါတယ်။ ဒါကြောင့်မို့လို့ ကျောင်းအဆင့်တိုးမြှင့်ပေးတဲ့အခါမှာ ခန့်ထားတဲ့ ဆရာ ဆရာမများနှင့် လိုအပ်တဲ့ စာသင်ကျောင်းဆောင်များကိုပါ တစ်ပါတည်း လျာထားသင့်ပါကြောင်း အကြံပြုဆွေးနွေးလိုပါတယ်။ ထို့အတူ ပြည်နယ်တွေမှာ အောက်ခြေကလိုအပ်နေတဲ့ ကျောင်းအဆင့်တိုးရေးကိုလည်းပဲ ဆောင်ရွက်ကြတဲ့အခါမှာ အဆုံးအဖြတ်ပေးနိုင်မယ့် နေရာသို့ရောက်ရှိအောင် အဆင့်ဆင့်တင်ပြနေရခြင်း၊ ဗဟိုကသတ်မှတ်ထားတဲ့ စံနှုန်းများနှင့် မကိုက်ညီခြင်းစသည်တို့ကြောင့် မလိုအပ်ဘဲ ်ကြာနေခြင်းကိုလည်းပဲ ပြုပြင်ပြောင်းလဲ သင့်ပါတယ်။ ဒါမှသာ ဒေသအလိုက်လိုအပ်ချက်ကို ဖြည့်ဆည်းပေးနိုင်မှာဖြစ်ပြီး ကလေးများရဲ့ ပညာ သင်ယူမှုအခွင့်လမ်းတွေကို ဖန်တီးပေးနိုင်မှာဖြစ်ပါတယ်။ နောက်ဆုံးအနေနဲ့ တင်ပြဆွေးနွေးလိုတာကတော့ အခြေခံပညာမူလတန်းကျောင်းမှာ မိခင်ဘာသာစကားဖြင့် သင်ကြားနိုင်ခွင့်ရရှိရေးအပိုင်းဖြစ်ပါတယ်။ အထူးသဖြင့် ပြည်နယ်တွေမှာ အခြေခံပညာအဆင့်မှ အသက် ၅ နှစ်ပြည့်လို့ကျောင်းကို စတင်ရောက်ရှိ လာတဲ့အခါမှာ မိခင်ဘာသာစကားမှလွဲ၍ ဗမာစကားကို မတတ်ကြတဲ့အတွက် ခက်ခဲပင်ပန်းစွာ ပညာ သင်ယူနေရပြီး စိန်ခေါ်မှုများကို ကြုံတွေ့နေကြပါတယ်။ ဘာသာစကား အခက်အခဲကြောင့် ပညာသင်ကြားရေးမှာ စာသင်ခါစကလေးတွေဟာ စိတ်အနှောင့် အယှက်ကြုံတွေ့ရပြီး ကျောင်းနေမပျော်တော့ဘဲ အတန်းကြီးလာတာနှင့်အမျှ စာမလိုက်နိုင်တော့လို့ စာသင်ကျောင်းကနေ စွန့်ခွာသွားနေကြတာကို ဝမ်းနည်းဖွယ်ရာ တွေ့မြင်နေရပါတယ်။ သင်ယူနေကြတဲ့ တပည့်တွေရဲ့ ဗမာစကားမကျွမ်းကျင်တဲ့ စိန်ခေါ်မှုနှင့် သင်ကြားပေးတဲ့ ဆရာ ဆရာမများရဲ့ ဒေသန္တရ စကားမတတ်တဲ့ စိန်ခေါ်မှုကို ကျော်လွှားနိုင်မှုအရေးဟာ လွယ်မယောင်ယောင်နှင့် ခက်တဲ့ကိစ္စတစ်ရပ် ဖြစ်ပါတယ်။ အထူးသဖြင့် ပြည်နယ်အတွင်းမှာရှိတဲ့ တိုင်းရင်းသားအများစုနေထိုင်ရာ ကျေးလက်ဒေသ တွေဟာ အစိုးရစာသင်ကျောင်းများနှင့် မြို့ပေါ်ရှိစာသင်ကျောင်းများကို နှိုင်းယှဉ်ကြည့်တဲ့အခါမှာ ဖွံ့ဖြိုးတိုးတက်တဲ့နေရာများစွာ ကွာဟမှုရှိပါတယ်။ ဒေသခံတိုင်းရင်းသားများထဲမှ ဆရာ ဆရာမ မရှိတဲ့ အတွက်ကြောင့် အခြားဒေသကနေလာရောက်ပြီး တာဝန်ထမ်းဆောင်ကြတဲ့ ဆရာ ဆရာမများကိုသာ အားထားနေရတယ်။ ရောက်လာတဲ့ ဆရာ ဆရာမလည်း ဒေသစကားကို တတ်မြောက်မှုနည်းပါးခြင်း၊ နေရေးအတွက် နေအိမ်အခက်အခဲရှိခြင်းစသည့် အကြောင်းအမျိုးမျိုးကြောင့် သင်ကြားရေးထက် ပြောင်းရွှေ့ရေးကိုသာ အားသာနေတာ တွေ့ရပါတယ်။ ဒီလိုအခက်အခဲတွေ ဖြေရှင်းနိုင်ဖို့အတွက် အမျိုးသားရေး မူဝါဒကော်မရှင်အနေနဲ့ တိုင်းဒေသမှာရှိတဲ့ ကလေးသူငယ်များရဲ့ ပညာသင်ယူမှု အခွင့်အလမ်း ပိုမိုရရှိဖို့၊ ထိရောက်စွာမြှင့်တင်ပေးနိုင်ဖို့ဆိုရင် မူဝါဒကောင်းများအမြန်ဆုံး ရေးဆွဲသွားကြဖို့ လိုအပ်နေကြောင်း။ ဆွေးနွေးရန် သတ်မှတ်ချိန်ပြည့်သဖြင့် မိုက်ပိတ်သွားပါသည်။</speech>
<speech type="speaker">ဦးမောင်မောင်လတ် စစ်ကိုင်းတိုင်းဒေသကြီး မဲဆန္ဒနယ်အမှတ်(၉) ဆွေးနွေးဖို့ဖြစ်ပါတယ်။</speech>
<speech><mp id="1249">ဦးမောင်မောင်လတ် (မဲဆန္ဒနယ်အမှတ်-၉၊ စစ်ကိုင်းတိုင်းဒေသကြီး)</mp>လေးစားအပ် ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကြီးတစ်ရပ်လုံးကို မင်္ဂလာပါလို့ နှုတ်ခွန်း ဆက်သပါတယ်။ အမျိုးသားပညာရေးမူဝါဒကော်မရှင်ရဲ့ အခြေခံပညာအထက်တန်းအဆင့်မှာ သင်ကြားမှု ဘာသာစကားဆိုင်ရာ မူဝါဒများနဲ့ ပတ်သက်ပြီးတော့ ဆွေးနွေးသွားမှာ ဖြစ်ပါတယ်။ နာယကကြီးခင်ဗျာ။ မြန်မာနိုင်ငံမှာ ၁၉၈၅-၁၉၈၆ ခုနှစ် ပညာသင်နှစ်ကနေစပြီးတော့ အခြေခံ ပညာအထက်တန်းအဆင့် သင်္ချာနှင့် သိပ္ပံဘာသာရပ်တွေကို အင်္ဂလိပ်ဘာသာစကားနှင့် သင်ကြားသင်ယူမှု ပြုလုပ်ဖို့ မူဝါဒချမှတ်ခဲ့တယ်လို့ သိရပါတယ်။ ရည်ရွယ်ချက်ကတော့ သင်္ချာနှင့် သိပ္ပံပညာရပ်တွေကို သင်ယူရင်းနဲ့ ကျွဲကူးရေပါဆိုသလို အင်္ဂလိပ်စာ ဘာသာစကားတတ်ကျွမ်းမှု အရည်အသွေးလည်း တိုးမြင့် လာမယ်ဆိုတဲ့ ရည်ရွယ်ချက်နဲ့ ဖြစ်ပါတယ်။ ဒါပေမယ့် လက်တွေ့မှာတော့ ကျောင်းသားတွေဟာ သိပ္ပံ ဘာသာရပ်တွေရဲ့ အခြေခံသဘောအယူ Concept ကိုလည်းမသိ အင်္ဂလိပ်စာ ဘာသာစကား စွမ်းရည်လည်း တိုးတက်လာမှုမရှိဘူးလို့ ပညာရှင်တွေက ထောက်ပြနေကြပါတယ်။ အဲဒီပညာရှင်တွေထဲမှာ ဆရာကြီး ဒေါက်တာခင်မောင်ညိုတို့၊ စာရေးဆရာ ကောင်းသန့်တို့လည်းပဲ ပါဝင်ပါတယ်။ သူတို့ရဲ့ အကြံပြုချက်တွေကို ကျွန်တော်တို့ အလေးထားသင့်ပါတယ်။ ကျွန်တော်တို့ အင်္ဂလိပ်စာ ဘာသာစကားနဲ့ပတ်သက်ပြီးတော့ ဒီအင်္ဂလိပ်စာ ဘာသာစကား သင်ကြားမှုမူဝါဒရဲ့ ထိရောက်အောင်မြင်မှုကို ပြန်လည်သုံးသပ်မှုမရှိခဲ့တာလည်းပဲ နှစ်ပေါင်း ၃၀ ကျော် နေပြီလို့ ပြောပါတယ်။ လက်တွေ့မှာတော့ ကျွန်တော်တို့ နှစ်ပေါင်း ၃၀ ကျော်တယ်ဆိုပေမယ့် ထိရောက်မှု ရှိ မရှိတော့မသိဘူး။ မြန်မာ့ပညာရေး ရေစုန်မျောနေတာ နှစ်ပေါင်း ၅၀ ကျော်ပြီလို့ ပညာရှင်တွေက မကောင်အား သက်က သင်ကြားမှုမူဝါဒ၊ ဘာသာစကားမူဝါဒဟာ သက်ဆိုင်သူအားလုံးနဲ့ ကျယ်ကျယ်ပြန့်ပြန့် ဆွေးနွေး ညှိနှိုင်းပြီးမှသာ ချမှတ်သင့်တဲ့ မူဝါဒဖြစ်တယ်လို့ကော်မရှင်က အကြံပြုထားတာကို ကြိုဆို ပါတယ်။ ဒါပေမယ့် နောက်ထပ် နှစ် ၃၀ ယူရဦးမလားလို့ မေးချင်ပါတယ်။ ကျွန်တော်တို့ ဒါတွေဟာ ရဲရဲတင်းတင်း ပြုပြင်ပြောင်းလဲမှုကို လုပ်ဆောင်သင့်တယ်လို့ ကျွန်တော်ကတော့ ထပ်ပြီးတော့ အကြံပြုချင်ပါတယ်။ သင်ကြားမှုမူဝါဒနဲ့ ပတ်သက်ပြီးတဲ့ အခါကျတော့ ဘာသာစကားနဲ့ ပတ်သက်ပြီးတော့ အမြန်ဆုံး ပြုပြင်ဖို့လိုပါတယ်။ ဒါနဲ့ပတ်သက်ပြီးတော့ ကျွန်တော့ရဲ့ အတွေ့အကြုံတစ်ခုကို ကျွန်တော်တင်ပြလို ပါတယ်။ ကျွန်တော့ရဲ့ မဲဆန္ဒနယ် တမူးမြို့နယ်မှာရှိတဲ့ ကျောင်းသား ၁၀၀ ကျော်လောက်ဟာ ကျွန်တော်တို့ တမူးမြို့ပေါ်က ကျောင်းတွေကနေ ထွက်ပြီးတော့ အိန္ဒိယနိုင်ငံ မိုရေးမြို့မှာ နေ့ချင်းပြန် ပုဂ္ဂလိက ကျောင်းတွေမှာ သွားတက်ကြပါတယ်။ တမူးမြို့မှာ ၄ တန်းသင်ခဲ့ရင် သူတို့ဆီမှာ ၃ တန်းကနေ တက်ရတယ်။ တမူးမြို့မှာ ရ တန်းသင်ခဲ့ရင် သူတို့ဆီမှာ ၆ တန်း တစ်တန်းလျှော့ပြီးတော့ တက်ကြရတယ်။ အင်္ဂလိပ်လိုသင်ကြားတယ်။ ပထမသင်ကြားတဲ့ တစ်လ၊ နှစ်လ လောက်မှာတော့ အခက်အခဲတွေရှိပေမယ့် နောင်အခါကျရင် ဒီကလေးတွေဟာ အင်္ဂလိပ်စာအရည်အသွေးရော၊ ဘာသာရပ်တွေရဲ့ အခြေခံသဘော အယူကိုပါ သိတတ်နားလည်သွားကြတာဖြစ်ပါတယ်။ ဒါကြောင့်မို့လို့ ကျွန်တော်တို့ ကျောင်းသားတွေလည်း မညံ့ပါဘူး။ ဆရာ ဆရာမတွေရဲ့ အရည်အသွေးညံ့နေတယ်ဆိုတာလည်းပဲ မှန်တော့မှန်ပါတယ်။ တကယ်တမ်း ကျတော့ပညာရေးရဲ့ မူဝါဒညံ့ဖျင်းလို့သာ ဆရာတွေရော၊ ကျောင်းသားတွေရော ညံ့ဖျင်းနေတယ်ဆိုတာ ကျွန်တော်တို့ ကောက်ချက်ချလို့ရပါတယ်။ နာယကကြီးခင်ဗျာ။ သင်ကြားမှုမူဝါဒနဲ့ ပတ်သက်ပြီးတော့ ပညာရှင်များရဲ့ သုံးသပ်မှုအရ သိရ တာက အခြေခံပညာ အထက်တန်းအဆင့် ဘာသာရပ်တွေကို အင်္ဂလိပ်စာ ဘာသာစကားနဲ့ သင်ကြားနိုင်တဲ့ ဆရာ ဆရာမတွေ အလွန်ရှားပါးတယ်။ အထူးသဖြင့် နယ်ကျောင်းတွေမှာရှားတယ်လို့ ပြောပါတယ်။ ဒီဟာနဲ့ပတ်သက်ပြီးတော့ ကျွန်တော်တို့ကတော့ ဘယ်ဘာသာစကားနဲ့ပဲသင်သင် သိပ္ပံဘာသာရပ် တွေကို ကျွန်တော်တို့ အင်္ဂလိပ်စာကတော့ ထက်၊ လယ်၊ မူ သူ့အဆင့်နဲ့သူ တတ်အောင်တော့ သင်ပေးဖို့ လိုပါလိမ့်မယ်။ အင်္ဂလိပ်စာ ဆရာ ဆရာမတွေရဲ့ အရည်အသွေးကိုပိုပြီးတော့ မြှင့်တင်ပေးဖို့လိုပါလိမ့်မယ်။ ကျွန်တော်တို့ မြန်မာလိုပဲ၊ အင်္ဂလိပ်လိုပဲ မေးခွန်းနှစ်ခု ထုတ်ဖို့လည်းလိုတယ်လို့ ဆရာကြီးဒေါက်တာ ခင်မောင်ညိုနဲ့ စာရေးဆရာကောင်းသန့်ကလည်းပဲ အကြံပြုထားတာ ရှိပါတယ်။ ဆရာများရဲ့ အရည်အသွေးနဲ့ ပတ်သက်ပြီးတော့ မြန်မာနိုင်ငံမှာ လက်ရှိကျင့်သုံးနေတဲ့ ဆရာ ဆရာမ ရွေးချယ်ခန့်ထားရေး၊ ရာထူးတိုးမြှင့်ရေး မူဝါဒတွေ အရည်အသွေးရှိတဲ့ အခြေခံပညာကို ပညာရေးအဆင့် အားလုံးမှာ သာတူညီမျှစွာ မြှင့်တင်ပေးနိုင်မယ့် မူဝါဒမဟုတ်ဘူးလို့ ကော်မရှင်က သုံးသပ်ထားတာကို ကြိုဆိုပါတယ်။ သာတူညီမျှဖြစ်ဖို့ ကျွန်တော်တို့ စွမ်းဆောင်သင့်ပါတယ်။ သာတူညီမျှမရှိခဲ့လို့လည်း ကျွန်တော်တို့ ဖဲကြိုးစိမ်းတွေ၊ ဖဲကြိုးပြာလှုပ်ရှားမှုတွေကို ကျွန်တော်တို့ မြင်တွေ့ခဲ့ကြရတာ ဖြစ်ပါတယ်။ ကျွန်တော်တို့ အခြေခံပညာမှာသာမက အဆင့်မြင့်ပညာမှာပါ ဒီမူဝါဒကို ပြုပြင်ပြောင်းလဲသင့်ပါတယ်။ မကောင်းတာသိနေပြီဆိုရင် ဘဲနဲ့ ရဲရဲတင်းတင်း ပြတ်ပြတ်သားသား သက်ဆိုင်သူတွေက ပြုပြင်ပြောင်းလဲမှု ပြုလုပ်သင့်တယ်လို့ ကျွန်တော်ကတော့ အကြံပြုလိုပါတယ်။ ပုဂ္ဂလိကကျောင်းများရဲ့ ကဏ္ဍနဲ့ပတ်သက်ပြီးတော့ ကျွန်တော့တမူးက ကျောင်းသွားတက်ကြတဲ့ ကျောင်းသား ၁၀၀ ကျော်ဟာ အိန္ဒိယနိုင်ငံ မိုရေးမြို့က ပုဂ္ဂလိကကျောင်းတွေမှာ တက်နေကြတာပါ။ ကျွန်တော်တို့ မြန်မာနိုင်ငံမှာရှိတဲ့ ပုဂ္ဂလိကကျောင်းများရဲ့ အခြေအနေကတော့ လူတန်းစားအားလုံး လက်လှမ်းမီနိုင်တဲ့အနေထားမှာ မရှိပါဘူး။ သင်တန်းကြေးယူနေတာဟာ အင်မတန်မြင့်မားနေပါတယ်။ အိန္ဒိယမှာတော့ အားလုံးဟာ လက်လှမ်းမီနေကြပါတယ်။ အခြေခံဒီ ပုဂ္ဂလိကကျောင်းတွေရဲ့ အခန်းကဏ္ဍဟာ ပညာရေးမြှင့်တင်မှုမှာ အင်မတန် အရေးကြီးပါတယ်။ သူတို့တွေလည်းပဲ ကျွန်တော်တို့ ပညာရေးမြှင့်တင်ဖို့ အခန်းကဏ္ဍမှာ ပါဝင်နိုင်ဖို့အတွက် အဲ့ဒီပညာရေးရဲ့ ပုဂ္ဂလိကကျောင်းများရဲ့ မူဝါဒထဲမှာလည်းပဲ ကျွန်တော်တို့ သက်ဆိုင်သူတွေအားလုံးက ဆွေးနွေးညှိနှိုင်းပြီးတော့ ပြုပြင်ပြောင်းလဲမှုတွေ လုပ်သင့်တယ်လို့ ကျွန်တော် ကတော့ အကြံပြုလိုပါတယ်။ အားလုံးကိုကျေးဇူးတင်ပါတယ်။</speech>
<speech type="speaker">ဒေါက်တာဝင်းအောင် ခင်ဦးမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1388">ဒေါက်တာဝင်းအောင် (ခင်ဦးမဲဆန္ဒနယ်၊ စစ်ကိုင်းတိုင်းဒေသကြီး)</mp>လေးစားအပ် ပါသော ပြည်ထောင်စုလွှတ်တော် နာယကကြီးနဲ့တကွ ပြည်ထောင်စုအဆင့် ဧည့်သည်တော်များ၊ ပြည်ထောင်စု လွှတ်တော်ကိုယ်စားလှယ်များအားလုံး ကိုယ်စိတ်နှစ်ပါး ကျန်းမာချမ်းသာကြပါစေလို့ ဒီနေရာကနေ မေတ္တာပို့ ဆုတောင်းအပ်ပါတယ်။ ကျွန်တော်က ခင်ဦးမဲဆန္ဒနယ်က ပြည်သူ့လွှတ်တော် ကိုယ်စားလှယ် ဒေါက်တာဝင်းအောင်ဖြစ်ပါတယ်။ အမျိုးသားပညာရေးမူဝါဒကော်မရှင်ရဲ့ ဒုတိယ ၆ လ ပတ် ကာလ အတွင်း လုပ်ငန်းဆောင်ရွက်မှုအစီရင်ခံစာ (၂၀၁ရ ခုနှစ်၊ ဧပြီလမှ အောက်တိုဘာလ ထိ) နှင့်စပ်လျဉ်း၍ အပြုသဘောနဲ့ အကြံပြု ဆွေးနွေးသွားမှာဖြစ်ပါတယ်။ ကော်မရှင်ရဲ့ အစီရင်ခံစာအခန်း(၂) မှာ အခြေခံပညာရေးနှင့်ပတ်သက်ပြီးတော့ အမျိုးသား ပညာရေးကော်မရှင်ရဲ့ ဆောင်ရွက်ချက်များနဲ့ အခြေခံပညာရေးမူဝါဒ ၃ ရပ်ကို ရေးဆွဲချမှတ်ပြီးတော့ ဝန်ကြီးဌာနသို့ ပေးပို့နိုင်ခဲ့တာကို သိရှိရပါတယ်။ ထိုအချက် ၃ ချက်အနက်က ပထမအချက်ဖြစ်တဲ့ အခြေခံပညာကျောင်းများ ဖွင့်လှစ်ခြင်း၊ အဆင့်တိုးမြှင့်ခြင်းနဲ့ အဆင့်လျှော့ချခြင်း၊ ပိတ်သိမ်းခြင်း မူဝါဒကို ဆွေးနွေးမှာဖြစ်ပါတယ်။ အခြေခံပညာကျောင်းများရဲ့ ကျောင်းအဆင့်တိုးခြင်းမှာ အခြေခံပညာ အထက်တန်းကျောင်းခွဲမှ အထက်တန်းကျောင်းသို့ အဆင့်တိုးမြှင့်နိုင်ရန် အခြေခံပညာ အထက်တန်း အဆင့်တွင် ပညာသင်ယူသူကျောင်းသား ၂၅၀ ကျော်ရှိရမယ်လို့ သတ်မှတ်ထားပါတယ်။ သို့မဟုတ်ပါက ပင်မကျောင်းနှင့် ဆယ်မိုင်အထက်ရှိရမယ်လို့ သိရပါတယ်။ ဒါပေမယ့်လို့ မြို့ပေါ်မှာရှိတဲ့ ကျောင်းများမှာ ကျောင်းသားများ အဆမတန် များပြားနေတဲ့အခါမှာ အနီးဆုံးကျောင်းတစ်ကျောင်းမှာ ကျောင်းခွဲဖွင့်လှစ် နိုင်ရန် မူဝါဒချမှတ်ထားခြင်း မရှိတဲ့အတွက် ကျောင်းသား ၂,၀၀၀ ကျော်၊ ၃,၀၀၀ ကျော်၊ ၄,၀၀၀ ကျော် စသည်ဖြင့် ဝန်နဲ့အားမမျှဖြစ်နေတဲ့ ကျောင်းများအတွက် ထည့်သွင်းစဉ်းစားနိုင်ရန် အကြံပြု တင်ပြလို ပါတယ်။ ကျောင်းအုပ်တစ်ယောက်ရဲ့အုပ်ချုပ်နိုင်မှုဟာ ကျောင်းသားဘယ်လောက်ရှိသလဲဆိုတာ ထည့်သွင်း စဉ်းစားကြရမှာဖြစ်ပါတယ်။ ဒီကနေ့ မူးယစ်ဆေးဝါးတွေ ပေါများနေတဲ့ကျောင်းများအတွင်းမှာ ဘယ်လောက်ထိရောက်ရှိနေတယ်၊ ကျောင်းသားထုအတွင်းမှ Ice berg plenomenor လို့ခေါ်တဲ့ အပေါ်ယံသာမြင်နေရပြီးတော့ အောက်ပိုင်းကမမြင်ရတဲ့ အယူအဆတစ်ရပ်လို မမြင်နိုင်တဲ့အပိုင်းက များနေတဲ့အခါမှာ ကျောင်းသားများအတွင်းမှာ ကျောင်းသားဦးရေ အဆမတန်များပြားနေခြင်းဟာလည်း ကျောင်းအုပ်ချုပ်သူနဲ့ ကျောင်းသားမိဘများအတွက် ရင်လေးစရာတစ်ရပ် ဖြစ်ပါတယ်။ ၎င်းအပြင် ကျောင်းသားအချင်းချင်းပြဿနာများ၊ ကျောင်းဆင်းချိန် စောင့်စားနေရခြင်းများ၊ ယာဉ်အန္တရာယ်၊ လမ်းအန္တရာယ်များကို ထည့်သွင်းစဉ်းစားဖို့ရာ အကြံပြုတင်ပြအပ်ပါတယ်။ နာယကကြီးခင်ဗျား။ ဒုတိယဆွေးနွေးလိုတဲ့အချက်ကတော့ အမျိုးသားပညာရေး မူဝါဒကော်မရှင်ရဲ့ ဆောင်ရွက်ချက်များမှာ အခြေခံပညာမူလတန်းအဆင့် ကျောင်းသားများရဲ့ စစ်ဆေးအကဲဖြတ်ခြင်းဆိုင်ရာ အညွှန်းဘောင်နဲ့ပတ်သက်ပြီးတော့ အကြံပြု ဆွေးနွေး တင်ပြလိုပါတယ်။ အလွတ်ကျက်မှတ်ခြင်းနှင့် စာမေးပွဲစစ်ဆေးခြင်းအပေါ်မှာ အလွန်အမင်း အလေးပေးနေတဲ့ အကဲဖြတ်စနစ်အစား ကျောင်းသားများရဲ့ သင်ယူတတ်မြောက်မှုကို ပံ့ပိုးပေးရေး အလေးထားတဲ့ ဘက်စုံလွှမ်းခြုံတဲ့ စဉ်ဆက်မပြတ် စစ်ဆေး အကဲဖြတ်တဲ့စနစ်အဖြစ် ပြောင်းလဲဖော်ဆောင်နိုင်ဖို့ရန် ဒီမူဝါဒကနေပြီးတော့ လမ်းညွှန်ရေးဆွဲ ထားတယ်လို့ ဖော်ပြထားပါတယ်။ ဒီနေရာမှာ အကဲဖြတ်မယ့် ဆရာဟာ အတန်းပိုင်ဆရာ၊ ဆရာမများနဲ့ ကျောင်းမှ ကျောင်းအုပ်များကိုယ်တိုင် ဖြစ်နေတဲ့အတွက်ကြောင့်မို့ ကျောင်းသားများရဲ့ အမှန်တကယ် တတ်မြောက်မှု ရှိ မရှိ ချင့်ချိန်စဉ်းစားကြရမှာဖြစ်ပါတယ်။ ပြီးခဲ့တဲ့စနစ်ဟောင်းမှာ ကျူရှင်အဓိကအားကိုးနေရတဲ့ပုံစံနဲ့ သိပ်ကွာခြားတော့မှာမဟုတ်ပါဘူး။ စာမေးပွဲစစ်ဆေးအကဲဖြတ်တဲ့နည်း ၄ မျိုးရှိတဲ့အခါမှာ ပြင်ပအကဲဖြတ်တဲ့စနစ်ဟာ နိုင်ငံတကာကနေ အသိအမှတ်ပြု လက်ခံထားတဲ့ အကောင်းဆုံးစနစ်ဖြစ်ပါတယ်။ ဒါကြောင့်မို့ ပြင်ပအကဲဖြတ် စစ်ဆေး သူများအဖြစ်နဲ့ ပညာရေးမှူးအဆင့်ဆင့်များအား တာဝန်ပေးအပ်ထမ်းဆောင်စေသင့်ပါတယ်။ ပညာရေးမှူး များက မြို့နယ်အတွင်း ပညာရေးအဆင့်အတန်းများကို တာဝန်ယူရန်ဖြစ်ပြီးတော့မှ ယခင်ပညာရေး ရွှေခေတ်အခါက ဒီတာဝန်တွေကို ပညာဝန်တွေက တာဝန်ထမ်းဆောင်ခဲ့ကြပါတယ်။ ယနေ့ပညာရေးမှူး တွေဟာ ပညာရေးမှူး၊ ဒုတိယပညာရေးမှူး၊ လက်ထောက်ပညာရေးမှူးများကနေပြီးတော့မှ Random Sample Method လို့ခေါ်တဲ့ ကြုံရာကျပန်းကျောင်းတွေမှာ စစ်ဆေးပြီးတော့မှ အဲဒီစစ်ဆေးတဲ့နည်းဟာ သိပ္ပံနည်းကျတဲ့နည်းတစ်နည်းဖြစ်ပါတယ်။ အဲဒီနည်းရဲ့ တွေ့ရှိချက်များကို ကျောင်းသားမိဘများထံကို ချပြအသိပေးပြီးတော့မှ အာမခံချက်ရှိတဲ့ ပညာရေးစနစ်အဖြစ် အသိအမှတ်ပြုနိုင်ရန်အတွက် ဆောင်ရွက် သင့်ပါတယ်။ ဒီရလဒ်တွေကို ကော်မရှင်ရဲ့ အစီရင်ခံစာများမှာလည်း ထည့်သွင်းဖော်ပြပေးသင့်ပါတယ်။ သို့မှသာ ကျူရှင်အဓိကထားနေတဲ့ ပညာရေးစနစ်ကနေပြီးတော့မှ အခြေခံပညာကျောင်းများကို အဓိက ထားတဲ့ ပညာရေးစနစ်ကို ဦးတည်ပြီးတော့မှ စာမေးပွဲမစစ်ပေမယ့်လို့ အရည်အချင်းအာမခံနိုင်တဲ့ အခြေခံပညာရေးကို ရောက်ရှိမှာဖြစ်ပါတယ်။ နာယကကြီးခင်ဗျား။ ယနေ့ပြည်သူ့အစိုးရဖြစ်တဲ့ NLD အစိုးရနဲ့အတူ ပေါ်ပေါက်လာခဲ့တဲ့ အမျိုးသားပညာရေးမဟာဗျူဟာစီမံကိန်း ၂၀၁၆-၂၀၂၁ ဟာဆိုရင် ကနေ့မှာ KG တန်း၊ KG+1 လို့ ခေါ်တဲ့ ပထမတန်းလို့ အကောင်အထည်ဖော်နေပြီဖြစ်ပါတယ်။ ယင်းပညာရေးစနစ်ရဲ့ အနာဂတ်ဟာလည်း ယခင်ပညာရေးစနစ်များကဲ့သို့ ခဏခဏပြင်ရတဲ့စနစ်မျိုး မဖြစ်စေရန် အခြေခံပညာရေးမှ စပြီးတော့ နိုင်ငံတကာအဆင့် ကြီးကြပ်ထိန်းကျောင်းတဲ့ မူဝါဒမျိုးကို ဖော်ဆောင်သင့်ပါတယ်။ ယနေ့မြန်မာနိုင်ငံမှာ ပညာသင်ကြားလျက်ရှိကြတဲ့ မူလတန်းကလေး ၁၀ ဦးမှာ ၁ ဦးပဲ အထက်တန်းအဆင့်ကို ရောက်ရှိ ပါတယ်။ ဒါကြောင့်မြန်မာနိုင်ငံရဲ့ အနာဂတ်မှာလည်း မူလတန်းအဆင့် ပြီးဆုံးတဲ့ ကျောင်းသားကသာ အများဆုံးဖြစ်နေမှာဖြစ်ရာ မူလတန်းအဆင့် ပညာသင်ကြားတတ်မြောက်ပြီးသော်လည်း အခြေအနေ မပေးလို့ ကျောင်းပြင်ပရောက်ရှိသွားရတဲ့သူတွေကို ဘဝတစ်သက်တာပညာတွေ ဆက်လက်ရှာဖွေ ဆည်းပူးနိုင်ရန်အတွက် စိတ်ဓာတ်၊ ပညာ၊ စည်းကမ်းတို့ကို အခြေခံပညာရေးမှာပင် ပြည့်ဝစွာ ဖြည့်ဆည်း ပေးလိုက်ပါမှ အနာဂတ်နိုင်ငံတော်အတွက် အရည်အချင်းပြည့်ဝတဲ့ ဒီမိုကရေစီနိုင်ငံသားကောင်းတွေ ပေါ်ထွက်လာနိုင်မှာ ဖြစ်ပါကြောင်း လေးစားစွာ အကြံပြုတိုက်တွန်းရင်းနဲ့ နိဂုံးချုပ်အပ်ပါတယ်ခင်ဗျာ။</speech>
<speech type="speaker">ဒေါက်တာတင်တင်ဝင်း ပဲခူးတိုင်းဒေသကြီး၊ မဲဆန္ဒနယ်အမှတ်(၅) ဆွေးနွေးဖို့ဖြစ်ပါတယ်။</speech>
<speech><mp id="1269">ဒေါက်တာတင်တင်ဝင်း (မဲဆန္ဒနယ်အမှတ်-၅၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးရှင့်။ ဒီနေ့ ကျွန်မဆွေးနွေးမှာကတော့ အမျိုးသားပညာရေးမူဝါဒ ကော်မရှင်၏ ဒုတိယ(၆)လအတွက် လုပ်ငန်းဆောင်ရွက်မှု အစီရင်ခံစာနှင့်ပတ်သက်ပါတယ်။ ပထမအချက်အနေနဲ့ အခြေခံပညာ ဆရာ ဆရာမများဟာ မြန်မာနိုင်ငံရဲ့ ပညာရေးမြှင့်တင်မှု အကောင်အထည်ပေါ်ရန် လက်တွေ့အကောင်အထည်ဖော် ပြုပြင်ပြောင်းလဲမည့်သူများ ဖြစ်တယ်လို့ ဆိုထားပါတယ်။ ဒုတိယအချက်အနေနဲ့ကတော့ Curriculum Reform ပညာရေးပြုပြင်ပြောင်းလဲမှု weg:274:08:From Road Learning To Soft Skill For 21 th Century c osolosugli 21th Century Skill ဟာ ကမ္ဘာပေါ်မှာ နိုင်ငံတကာအဆင့်မီ ပညာရေးစနစ်မှာ ကျင့်သုံးလျက်နေပါတယ်။ အဲဒါဘာလဲဆိုရင် အလွတ်ကျက်မှတ်ရာမှ စဉ်းစားတွေးခေါ်ဝေဖန်ရေးသို့ ၂၁ ရာစုပညာရေးနှင့် ပတ်သက် ပြီးတော့ ဖော်ပြထားပါတယ်။ အစီရင်ခံစာမှာလည်းပဲ ဖော်ပြထားပါတယ်။ ၂၁ ရာစု ကျွမ်းကျင်မှု စွမ်းရည်ကို 2ih Century Skill ဆိုပြီးတော့ ကမ္ဘာ့နိုင်ငံရဲ့ ပညာရေးစနစ်တွေမှာ သုံးစွဲနေကြပါတယ်။ အဲဒီမှာ ဘာပါသလဲဆိုလို့ရှိရင် နံပါတ်တစ်အနေနဲ့ Communication Skill (ဆက်သွယ်ပြောဆို နိုင်မှုစွမ်းရည်)၊ နံပါတ်နှစ် Calibration Skill (ပူးပေါင်းဆောင်ရွက်တတ်မှုစွမ်းရည်)၊ နံပါတ်သုံး Critical Thinking Skill (02:05:600g cog:caTqg8:928), gulošcco: Creative Skill (တီထွင်ဖန်တီးနိုင်မှုစွမ်းရည်)တို့ ဖြစ်ပါတယ်။ ထို့အပြင် Initiative အသိအမြင်ဖြင့် ဆောင်ရွက်တတ်မှု၊ ဦးဆောင်နိုင်မှုနှင့် နောက်လိုက်ကောင်းမှု စွမ်းရည်များလည်း ထည့်သွင်းထားပါတယ်။ ဒီမှာကျွန်မ အဓိကဆွေးနွေးလိုတာကတော့ စနစ်သစ်တစ်ခုကို ပြောင်းတော့မယ်ဆိုရင် ပညာရေးမှာ ထိခိုက်ခံစားရတာ ကျောင်းသားတွေပဲဖြစ်ပါတယ်။ အလွတ်ကျက်မှတ်စနစ်မှ တွေးခေါ်စနစ်ကို ချောမွေ့စွာ ပြောင်းဖို့ အခုကတည်းက ဖြေးဖြေးချင်း ါမယ်။ ၂၀၂၀ မှာ သင်ရိုးညွှန်းတမ်းသစ် စမှာဆိုရင် ၂၀၁၈-၂၀၁၉ ပညာသင်နှစ်မှာ စနစ်ဟောင်းနှင့် အလွတ်ကျက်မှတ်တာနဲ့ပဲ သွားမလား၊ ကလေးတွေကို ဘယ်လိုတာဝန်ယူမှာလဲဆိုတာ စဉ်းစားထားရပါမယ်။ သင်ရိုးညွှန်းတမ်းသစ်ဟာ ကျောင်းသားဗဟိုပြု ဖြစ်ရမယ်။ အလွတ်ကျက်မှုမှသည် တွေးခေါ်စဉ်းစားမှုဆီသို့ သွားရမယ်ဆိုလို့ရှိရင် အထက်ပါ အချက် တွေကို ထည့်သွင်းစဉ်းစားရပါမယ်။ နာယကကြီးရှင့်။ အစီရင်ခံစာထဲမှာ ယခုစနစ်ဟောင်းမှာပင် ဆရာတစ်ဦးအနေဖြင့် သတ်မှတ်ထားသည့် ပညာအရည်အချင်းရှိရမည့်အပြင် ဆရာအတတ်သင်ပညာနှင့်လည်း ပြည့်စုံရမည်။ လက်ရှိတွင် ပညာရေး ကောလိပ်၊ ပညာရေးတက္ကသိုလ်များက လိုအပ်သည့်အရေအတွက်၊ အရည်အချင်းများ ပြည့်မီအောင် ဖြည့်ဆည်းနိုင်ခြင်း မရှိပါဟု အစီရင်ခံထားပါတယ်။ နာယကကြီးရှင့်။ စနစ်ပြောင်းတော့မည်ဆိုလျှင် သင်ကြားပေးသည့်ဆရာက အရေးအကြီးဆုံး ဖြစ်ပါတယ်။ ဒီဆရာတွေကလည်းပဲ အလွတ်ကျက်ပြီးတော့ ဆရာဖြစ်လာတဲ့လူတွေပဲ ဖြစ်ပါတယ်။ အဲဒါကြောင့်မို့လို့ အခုကတည်းက သူတို့ကို သင်တန်းပေးသင့်တယ်လို့ ထင်ပါတယ်။ မိဘများကိုလည်းပဲ စနစ်ပြောင်းလဲမည်ဆိုတဲ့အကြောင်းကို စောစီးစွာ အသိပေးဖို့ လိုပါတယ်။ နောက်ဆုံးအနေနှင့် မည်သည့် စနစ်မှာပဲဆိုဆို ကျောင်းသားများရဲ့ တတ်မြောက်မှု စစ်ဆေးအကဲဖြတ်ခြင်းဆိုင်ရာ အညွှန်းဘောင် ရေးဆွဲ နောက်ဆက်လက်စစ်ဆေးအတက်တစက် Comtransis and Continuious Assessment System အဖြစ် ပြောင်းလဲဖော်ဆောင်နိုင်ရန် အမှန်တကယ်လိုအပ်နေတာဖြစ်တဲ့အတွက် ဤမူဝါဒလမ်းညွှန်ကို ရေးဆွဲချမှတ်နေခြင်းအတွက် ထောက်ခံပါကြောင်းတင်ပြရင်း နိဂုံးချုပ်ပါတယ်။ ကျေးဇူးတင်ပါတယ်။</speech>
<speech type="speaker">ဦးမြင့်လွင် တွံတေးမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1551">ဦးမြင့်လွင် (တွံတေးမဲဆန္ဒနယ်၊ ရန်ကုန်တိုင်းဒေသကြီး)</mp>အားလုံးမင်္ဂလာပါ။ ကျွန်တော်ကတော့ ရန်ကုန်တိုင်းဒေသကြီး၊ တွံတေးမဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးမြင့်လွင်ဖြစ်ပါတယ်။ လေးစားအပ်ပါတဲ့ ပြည်ထောင်စုလွှတ်တော် နာယကကြီးခင်ဗျာ။ တိုင်းပြည်တစ်ပြည်ရဲ့ ဖွံ့ဖြိုး တိုးတက်မှုက အဲဒီတိုင်းပြည်ရဲ့ အမျိုးသားပညာရေးမူဝါဒနဲ့ တိုက်ရိုက်အချိုးကျပါတယ်။ အမျိုးသား ပညာရေးမူဝါဒ မှားလို့ရှိရင် အဲဒီတိုင်းပြည်ရဲ့ ဖွံ့ဖြိုးတိုးတက်မှုက မရှိပါဘူး။ သို့မဟုတ် နှေးကွေးပါတယ်။ မူဝါဒကောင်းလို့ရှိရင်တော့ တိုင်းပြည်က ဖွံ့ဖြိုးတိုးတက်ပါတယ်။ ဒါကို ကျွန်တော်တို့နိုင်ငံသမိုင်းနဲ့ရော ကမ္ဘာ့သမိုင်းနဲ့ရော သေသေချာချာထင်ဟပ်ပြီးတော့ လေ့လာလို့ရှိရင် မှန်နိုင်ပါတယ်။ (နာယကကြီးခင်ဗျာ။ အားလုံးသိကြတဲ့အတိုင်း ၂၀၁၅ ခုနှစ်မှာ ကျွန်တော်တို့ မြန်မာနိုင်ငံမှာ သမိုင်းဝင်ရွေးကောက်ပွဲ ကျင်းပခဲ့ပါတယ်။ အဲဒီရွေးကောက်ပွဲမှာ ပြောင်းလဲချိန်တန်ပြီဆိုတဲ့ ကြွေးကြော် သံနဲ့ ပါဝင်ယှဉ်ပြိုင်ခဲ့တဲ့ပါတီက အနိုင်ရပြီးတော့ အဲ့ဒီပါတီက အဲ့ဒီပါတီရဲ့ ကိုယ်စားလှယ်အများစု ပါဝင်တဲ့လွှတ်တော်က ၂၀၁၆ ခုနှစ်၊ ဖေဖော်ဝါရီလ ၁ ရက်နေ့မှာ ပေါ်ထွက်လာခဲ့ပါတယ်။ အဲဒီလွှတ်တော်က ဖွဲ့စည်းပေးလိုက်တဲ့ အစိုးရကတော့ ၂၀၁၆ ခုနှစ်၊ ဧပြီလ ၁ ရက်နေ့မှာ ပေါ်ထွက်လာခဲ့ပါတယ်။ အမျိုးသား ပညာရေးမူဝါဒကော်မရှင် ဖွဲ့စည်းတာက ၂၀၁၆ ခုနှစ်၊ စက်တင်ဘာလ ၂၈ ရက်နေ့မှာ ဖွဲ့စည်းတာ ဖြစ်ပါတယ်။ အဲဒီတော့ အဓိပ္ပာယ်က ဒီကော်မရှင်ဟာ ပြောင်းလဲချိန်တန်ပြီဆိုတဲ့ ကြွေးကြော်သံကို ကိုယ်စားပြုတယ်လို့ ယူဆ နိုင်ပါတယ်။ အဲဒီတော့ ဒီရှုထောင့်ကနေပြီးတော့ ဒီကော်မရှင်ရဲ့ အစီရင်ခံစာကို ကျွန်တော် ဝေဖန်သုံးသပ်သွားမှာဖြစ်ပါတယ်။ အကြံပြုစရာတွေလည်း အကြံပြုသွားမှာဖြစ်ပါတယ်။ အဲဒီတော့ အဓိကကတော့ ကျွန်တော်တို့ တိုင်းပြည်ရဲ့ အခြေအနေ ဒါအားလုံး ခုနက ကိုယ်စားလှယ် အချို့လည်း ပြောခဲ့ပါပြီ။ ကျွန်တော်တို့နိုင်ငံမှာ မူလတန်းကလေးငယ် ၁၀၀ ရှိရင် ၁၀ ယောက်ပဲ တက္ကသိုလ် ရောက်ပါတယ်။ အင်ဒိုနီးရှားမှာတော့ မူလတန်းကလေးငယ် ၁၀၀ မှာ ၉၀ က တက္ကသိုလ် ရောက်ပါတယ်။ ၁၀ ယောက်ပဲ လမ်းမှာ ပျောက်သွားပါတယ်။ ဒါက ကျွန်တော်တို့ အခြေခံပညာရဲ့ အခြေအနေပါ။ ကျွန်တော်တို့ အဆင့်မြင့်ပညာရဲ့ အခြေအနေနဲ့ပတ်သက်ပြီးတော့လည်း သတင်းစာထဲမှာ အငြိမ်းစားပါမောက္ခကြီး တစ်ဦးရေးတဲ့ ဆောင်းပါးထဲမှာ ၁၉၉၂ နောက်ပိုင်းမှာ အဆင့်မြင့်ပညာရဲ့ အခြေအနေက ဘယ်လိုဖြစ်ခဲ့ သလဲဆိုတဲ့အခါကျတော့ “လမ်းထိုထိုမှာ တက္ကသိုလ် မြင်မြင်သမျှပါမောက္ခ တွေ့သမျှလူ ပါရဂူ” ဆိုတဲ့ အနေအထားလေး ရောက်ခဲ့ရပါတယ်။ ကျွန်တော် လမ်းသွားရင် ပါရဂူတွေနဲ့ လွတ်အောင် မနည်းကို ရှောင်နေရတဲ့ အနေအထားရှိပါတယ်။ အဲဒီတော့ ဒီဟာတွေ အခြေအနေတွေကို ကျွန်တော်တို့က ပြောင်းလဲ ဖို့အတွက် ပြောင်းလဲချိန်တန်ပြီဆိုတဲ့ ကြွေးကြော်သံကို ကိုယ်စားပြုသလား၊ မပြုသလားဆိုတာ ဒီကော်မရှင်ရဲ့ အစီရင်ခံစာကို ကျွန်တော်ဖတ်ကြည့်တဲ့အခါ အဓိကကတော့ သင်ရိုးညွှန်းတမ်းကော်မတီရဲ့ အစီရင်ခံစာအပိုင်းကိုပဲ ကျွန်တော်နည်းနည်း ဝေဖန်ချင်ပါတယ်။ သင်ရိုးညွှန်းတမ်းကော်မတီက ဒီမှာ အစီရင်ခံစာ တင်ထားတဲ့အထဲမှာ စာမျက်နှာ လေးမျက်နှာလောက်ရှိပါတယ်။ အဲ့ဒီထဲမှာ ကျွန်တော်တို့ နိုင်ငံဟာ အားလုံးသိတဲ့အတိုင်း ဒီဖက်ဒရယ်ဒီမိုကရက်တစ်နိုင်ငံကို ဦးတည်သွားနေပါတယ်။ ကျွန်တော်တို့ ကျင့်သုံးတဲ့ စီးပွားရေးစနစ်က ဒါ ဈေးကွက်စီးပွားရေးစနစ် ဖြစ်ပါတယ်။ အဲဒီတော့ ဒီမှာ သင်ရိုးညွှန်းတမ်းကော်မတီအနေနဲ့ ဒီအချက်တွေကို ဖော်ပြထားတာ မတွေ့ရပါဘူး။ သင်ရိုးညွှန်တမ်းတွေ ထဲမှာ ဖက်ဒရယ်စနစ်နဲ့ပတ်သက်တဲ့ သင်ရိုးညွှန်းတမ်းတွေကို အကြံပြုထားတာမျိုး၊ ဒီမိုကရေစနစ်နဲ့ ပတ်သက်တဲ့ သင်ရိုးညွှန်းတမ်းတွေကို အကြံပြုထားတာမျိုး မပါပါဘူး။ နောက်တစ်ခါ ဈေးကွက် စီးပွားရေးစနစ်၊ ဈေးကွက်စီးပွားရေးစနစ်ရဲ့ အနိမ့်အမြင့် အတက်အကျတွေ သမိုင်းကြောင်းတွေ ဒါတွေ ကိုလည်း ဖော်ပြထားတာ ကျွန်တော်တို့ မတွေ့ရပါဘူး။ ဒါကြောင့်မို့လို့ ဒီလိုဟာတွေကို သေသေချာချာ လေ့လာသုံးသပ်ပြီးတော့ အကြံပြုသင့်တယ်လို့ ကျွန်တော် ယူဆပါတယ်။ နောက်တစ်ခုကတော့ ရှေ့မှာလည်း ကျွန်တော်တို့ လွှတ်တော်ကိုယ်စားလှယ်ကြီးတစ်ယောက် ပြောသွားတာရှိပါတယ်။ ကျွန်တော်တို့လို နိုင်ငံတစ်နိုင်ငံရဲ့ အထူးသဖြင့်တော့ သွားနေတဲ့ ဒီမိုကရေစီနိုင်ငံမှာ လွတ်လပ်တဲ့အဖွဲ့ အစည်းတွေ၊ ကျောင်းသားအဖွဲ့ အစည်းတွေ၊ ဆရာအဖွဲ့ အစည်းတွေ၊ ဝန်ထမ်း အဖွဲ့အစည်းတွေက အရေးကြီးပါတယ်။ သူတို့ဟာ ပညာရေးစနစ်ကြီးကို ပုံဖော်နေတဲ့အခါမှာ ဝိုင်းဝန်း ပြီးတော့ ပါဝင်ဆောင်ရွက်နေကြတာ ဖြစ်ပါတယ်။ သူတို့နဲ့ပတ်သက်တဲ့ အခန်းကဏ္ဍတွေလည်း အကြံပြု ထားတာမတွေ့ပါဘူး။ ကျောင်းသားသမဂ္ဂတွေ၊ ဆရာသမဂ္ဂတွေ၊ ဝန်ထမ်းသမဂ္ဂတွေ ဒါတွေကိုလည်း သေသေချာချာလေ့လာသုံးသပ်ပြီးတော့ ဒါ ဘယ်လိုဖြစ်သင့်တယ်ဆိုတာကို အကြံပြုသင့်ပါတယ်။ နောက်တစ်ချက်ကတော့ ကျွန်တော် ပြည်သူ့လွှတ်တော်မှာလည်း အဆိုတင်ခဲ့ပါတယ်။ သမိုင်းနဲ့ ပတ်သက်လို့ပါ။ ခုနကလည်း လွှတ်တော်ကိုယ်စားလှယ်တစ်ယောက် တင်ပြသွားခဲ့ပါတယ်။ ကျွန်တော်တို့ သမိုင်းနဲ့ ပတ်သက်ပြီးတော့ ကျောင်းသူ၊ ကျောင်းသားတွေ အထူးသဖြင့် လူငယ်တွေရဲ့ သမိုင်းဆိုင်ရာ ဗဟုသုတက တော်တော်အခြေအနေ ဆိုးနေပါတယ်။ ဒါကြောင့်မို့ သမိုင်းနဲ့ ပတ်သက်ပြီးတော့ ကျွန်တော်တို့ အခြေခံပညာမူလတန်းကနေပြီးတော့ ပါရဂူဘွဲ့ရတဲ့အထိ မသင်မနေရ ဘာသာရပ်တစ်ခု သင်ကြားပေးဖို့ ဆိုတဲ့ဟာကိုလည်း ထည့်သွင်းစဉ်းစားသင့်ပါတယ်။ ဘာကြောင့်လဲဆိုတော့ သမိုင်းမှာ ကျွန်တော်တို့ ရှေ့မှာလည်း သမိုင်းတလွဲသိတာ၊ သမိုင်းကို မသိတာတွေကြောင့် တိုင်းပြည်ဟာ အများကြီးနစ်နာခဲ့ ပါတယ်။ ဒီအချက်ကို ကျွန်တော်တို့ မေးတဲ့အခါမှာ ဝန်ကြီးကလည်း ဒါကို အမျိုးသားပညာရေးမူဝါဒ ကော်မရှင်ရဲ့ အမျိုးသားသင်ရိုးညွှန်းတမ်းကော်မတီရဲ့ ညွှန်ကြားချက်ကို သူတို့စောင့်နေပါတယ်။ ညွှန်ကြားချက် ရလို့ရှိရင်တော့ သူတို့ လုပ်မှာဖြစ်ပါတယ်တဲ့။ အဲဒီလိုပြောပါတယ်။ အဲဒီတော့ ကျွန်တော် တို့က တစ်ပါတည်း ဒီကိစ္စကိုထည့်ပြီးတော့ အကြံပြုချင်ပါတယ်။ သမိုင်းဘာသာရပ်ကို အခြေခံပညာ မူလတန်းကနေ ပါရဂူ ဘွဲ့ အထိပေါ့။ မသင်မနေရ ဘာသာရပ်တစ်ခုအဖြစ် သင်ကြားပေးဖို့အတွက် အပြန်ပြန်အလှန်လှန် လေ့လာသုံးသပ်ပြီးတော့ ဒီလိုဖြစ်သင့်တယ်ဆိုလို့ရှိရင်လည်း သင်ရိုးညွှန်းတမ်း ကော်မတီအနေနဲ့ အကြံပြုပေးပါလို့ ပန်ကြားတိုက်တွန်းရင်းနဲ့ ကျွန်တော့ရဲ့ ဆွေးနွေးချက်များကို နိဂုံးချုပ် ပါတယ်။ အားလုံးကို ကျေးဇူးတင်ပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ အစည်းအဝေးကို ၁၅ မိနစ်ခန့် ခေတ္တရပ်နားပါမယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံးထွက်ခွာနိုင်ကြပါပြီခင်ဗျား။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များခင်ဗျား။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။</speech>
<speech type="speaker">ဦးကျော်ရွှေ ရမ်းဗြဲမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech type="speaker">ဒေါက်တာဦးကြွယ်ကြွယ် မန္တလေးတိုင်းဒေသကြီး မဲဆန္ဒနယ်အမှတ်(၆) ဆက်လက်ဆွေးနွေးဖို့ဖြစ်ပါတယ်။</speech>
<speech><mp id="1292">ဒေါက်တာဦးကြွယ်ကြွယ်(မဲဆန္ဒနယ်အမှတ်-၆၊ မန္တလေးတိုင်းဒေသကြီး)</mp>လေးစားအပ် ပါသော ပြည်ထောင်စုလွှတ်တော် နာယကကြီးနဲ့တကွ ပြည်သူ့လွှတ်တော်ဥက္ကဋ္ဌ၊ ဒုတိယဥက္ကဋ္ဌ၊ အမျိုးသားလွှတ်တော် ဒုတိယဥက္ကဋ္ဌနှင့် ပြည်ထောင်စုလွှတ်တော်ကိုယ်စားလှယ်များ၊ ပြည်ထောင်စုအဆင့် အဖွဲ့အစည်းမှ ပုဂ္ဂိုလ်များ၊ ဧည့်သည်တော်များအားလုံး မင်္ဂလာပါလို့ နှုတ်ခွန်းဆက်သ ဂါရဝပြုအပ် ပါတယ်ခင်ဗျား။ ကျွန်တော်ကတော့ မန္တလေးတိုင်းဒေသကြီး မဲဆန္ဒနယ်အမှတ်(၆)မှ အမျိုးသားလွှတ်တော် ကိုယ်စားလှယ် ဒေါက်တာဦးကြွယ်ကြွယ် ဖြစ်ပါတယ်။ ကျွန်တော်က အမျိုးသားပညာရေးမူဝါဒကော်မရှင်၏ ပြည်ထောင်စုလွှတ်တော်သို့ တင်ပြသည့် အစီရင်ခံစာ ၂၀၁ရ ခုနှစ်၊ ဧပြီလမှ အောက်တိုဘာလထိနှင့် စပ်လျဉ်းပြီး အကြံပြု ဆွေးနွေးမှာ ဖြစ်ပါတယ်။ နာယကကြီးခင်ဗျား။ ကျွန်တော်ပထမ ဆွေးနွေးလိုတဲ့အချက်ကတော့ အစီရင်ခံစာရဲ့ အပိုဒ် ရ မှာ ဖော်ပြထားတဲ့ အရည်အသွေးပြည့်ဝသော ပညာရေးဖြစ်ရန်မှာ အရည်အသွေးပြည့်ဝသော ဆရာကောင်း ဆရာမွန်များ လိုအပ်ပါသည်ဆိုတဲ့အချက်ကို အလေးအနက်ထောက်ခံ ဆွေးနွေးလိုပါတယ်။ ထိုလိုအပ်ချက် များကို ဖြည့်ဆည်းရာတွင် ဆရာများကို လေ့ကျင့်သင်ကြားပေးရုံသက်သက်ဖြင့် မပေါက်မြောက်နိုင်ပါလို့ အစီရင်ခံစာမှာ အတိအလင်းဆိုထားတာကို တွေ့ရပါတယ်။ နာယကကြီးခင်ဗျား။ ဒီနေရာမှာ ကျွန်တော် ဆွေးနွေးအကြံပြုလိုတဲ့ အချက်ကတော့ အရည်အသွေး ပြည့်ဝသော ဆရာကောင်း ဆရာမွန်များရရှိရေးအတွက် ထိုအရည်အသွေးပြည့်ဝသူများကို ဆွဲဆောင် နိုင်တဲ့မက်လုံး (Incentive) ပေးနိုင်ရမှာဖြစ်ပါတယ်။ အစိုးရ သို့မဟုတ် ပညာရေးဌာန သို့မဟုတ် ကျောင်းများဟာ အလုပ်ခန့်သူ Employer များဖြစ်ပြီး ဆရာ၊ ဆရာမများဟာ အလုပ်ခန့်ခံရသူ Employee များ ဖြစ်ပါတယ်။ စွမ်းဆောင်ရည်မြင့်တဲ့ ပင်ကိုယ်သဘာဝ ရှိသူများဟာ သူတို့နဲ့ထိုက်တန်တဲ့ လုပ်ခလစာ ခံစားခွင့်များကို လိုချင်မှာဖြစ်ပြီး အရည်အချင်း၊ အရည်အသွေးနဲ့ ထိုက်တန်တဲ့ လစာပေးတဲ့ အလုပ်ခန့် သူများ (Employer များ) ကိုသာ ရှာဖွေပြီး သူတို့ရဲ့ ကာယ၊ ဉာဏ၊ လုပ်အားစွမ်းအားများကို ပေးအပ်မှာ ဖြစ်ပါတယ်ခင်ဗျား။ ပညာရေးဟာ အရေးကြီးတယ်ဆိုတာ အထူးပြောစရာမလိုတော့တဲ့အချက် ဖြစ်ပါတယ်။ ပညာလူ့အဖွဲ့အစည်းကို တည်ဆောက်မယ်ဆိုလို့ရှိရင်၊ လူသားစွမ်းအားအရင်းအမြစ်ကို အခြေခံတဲ့ နိုင်ငံကိုတည်ဆောက်မယ်ဆိုလို့ရှိရင် နိုင်ငံရဲ့ ပညာရေးဟာ ထိပ်ဆုံးအရေးအကြီးဆုံး ဦးစားပေးဖြစ်ပါတယ်။ အရည်အသွေးပြည့်ဝသော ဆရာ၊ ဆရာမများမရှိဘဲ အရည်အသွေးပြည့်ဝသော လူသားအရင်းအမြစ်များ ရှိလာနိုင်စရာမရှိပါဘူး။ အရည်အသွေးပြည့်ဝသော ဆရာကောင်း ဆရာမွန်များကလည်း ထိုက်တန်တဲ့ လစာ၊ ခံစားခွင့်တို့ကို လိုလားတောင်းဆိုကြမှာ ဖြစ်ပါတယ်။ ကျွန်တော်အကြံပြုလိုတာကတော့ ဆရာ၊ ဆရာမများ၏ လုပ်ခလစာများကို ထိုက်သင့်သည့်အတိုင်း တိုးမြှင့်ပေးခြင်းဖြင့် ပင်ကိုယ်အရည်အသွေး ရှိသူများ၊ စွမ်းရည်ထက်မြက်သူများဟာ ဆရာ၊ ဆရာမအလုပ်ကို ဦးစားပေးရွေးချယ်လာမှာဖြစ်ပြီး ပညာရေးဌာနအနေဖြင့်လည်း အရည်အသွေးမြင့်မားသူများကို ရွေးချယ်ခန့်ထားနိုင်မှာဖြစ်ပါတယ်။ ကျွန်တော်တို့ Professional ဖြစ်အောင် အားပေးရမှာ ဖြစ်ပါတယ်။ ဆရာ၊ ဆရာမများရဲ့ လစာနှုန်းထား စနစ်ကိုလည်း တစ်နိုင်ငံလုံး တစ်ပြေးညီကျင့်သုံးလျက်ရှိတဲ့ လစာစကေးစနစ်အစား လုပ်ငန်းလိုအပ်ချက် အရလည်းကောင်း၊ ဆရာ၊ ဆရာမရဲ့ အရည်အချင်းနဲ့ တာဝန်၏ အလေးအပေါ့အရလည်းကောင်း၊ ထမ်းဆောင် ရမည့် နေရာဒေသအရလည်းကောင်း ပြုလွယ်ပြင်လွယ် တိုးလွယ်လျော့လွယ်တဲ့ စနစ်သစ်တစ်ခု ဖြစ်လာစေရန် ရည်မှန်းချက်ထားသင့်ကြောင်း အကြံပြုလိုပါတယ်ခင်ဗျား။ ၊ နောက်တစ်ခုက ပညာရေးဌာနရဲ့ ဗဟိုချုပ်ကိုင်မှုများတဲ့ ဦးစီးဌာနစနစ်ကို ပြုပြင်ပြီး နိုင်ငံတော်ရဲ့ ပညာရေးမူဝါဒများ၊ သင်ရိုးညွှန်းတမ်းများ၊ စည်းကမ်းကျင့်ဝတ်မူဘောင်များမှအပ ကျောင်းတွေရဲ့ စီမံ ခန့်ခွဲရေး၊ ဆရာ ဆရာမ ခန့်ထားရေးများကို ဖြေလျှော့ပေးသင့်ကြောင်း အကြံပြုလိုပါတယ်ခင်ဗျာ။ ပညာရေးလောကမှာ ဆရာ ဆရာမများကို ဂုဏ်ပြုပြောလေ့ရှိတဲ့ ဝါသနာ၊ စေတနာ၊ အနစ်နာဆိုတဲ့ နာသုံးနာမှာ အနစ်နာဆိုတဲ့စကားဟာ ပပျောက်သင့်ပါပြီ။ အနာဂတ်နိုင်ငံကို တည်ဆောက်မယ့် နိုင်ငံ့ သားကောင်းများကို လေ့ကျင့်မွေးထုတ်သင်ကြားပေးသူများကို မနစ်နာစေသင့်တော့ပါဘူး။ ပိတိကိုစား၊ အားရှိပါ၏ဆိုသော အကောင်အထည်မရှိ လက်တွေ့မကျသော စကားနဲ့လည်း မနှစ်သိမ့်စေသင့်ပါဘူးလို့ ယူဆပါတယ်ခင်ဗျား။ လေးစားအပ်ပါသော နာယကကြီးခင်ဗျား။ နောက်တစ်ချက် ကျွန်တော်ဆွေးနွေးလိုတာကတော့ ဘုန်းတော်ကြီးသင် အခြေခံပညာကျောင်းများ အသစ်ဖွင့်ခြင်း၊ အဆင့်တိုးမြှင့်ခြင်းနှင့် ပိတ်သိမ်းခြင်း ဆိုင်ရာမူဝါဒနဲ့ ပတ်သက်တဲ့အကြောင်းများဖြစ်ပါတယ်။ ဘုန်းတော်ကြီးသင်အခြေခံပညာကျောင်းများဟာ တကယ်လက်တွေ့မှာ ဘုန်းတော်ကြီးများက သင်ကြားကြသည်မဟုတ်ဘဲ ဘုန်းတော်ကြီးများက အုပ်ချုပ်ရေး၊ ရန်ပုံငွေရှာဖွေရေး အလုပ်များကိုသာ လုပ်ကြရတာဖြစ်ပြီး စေတနာ့ဝန်ထမ်းဆရာ၊ ဆရာမများက သင်ကြားကြရတာဖြစ်ပါတယ်။ ဤစီမံအုပ်ချုပ်ရေး၊ ရန်ပုံငွေရှာဖွေရေး၊ ဆရာ ဆရာမရှာဖွေခန့်ထားရေး၊ ထောက်ပံ့ငွေပေးရေးအလုပ်များဟာ များပြားရှုပ်ထွေးပြီး တာဝန်ကြီးလေးလှပါတယ်။ ဘုန်းတော်ကြီး များရဲ့ မူလပရိယတ္တိ၊ ပဋိပတ္တိအလုပ်များအပြင် ဤလောကီလူမှုတာဝန်များကိုပါ လုပ်ဆောင်ရတဲ့အတွက် ဆရာတော်၊ သံဃာတော်များအပေါ် ဝန်ထုပ်ဝန်ပိုးသဖွယ်ဖြစ်နေပါသဖြင့် ဤဝန်ထုပ်ဝန်ပိုးကို ပညာရေး ဌာန၊ အစိုးရအနေဖြင့် လွှဲပြောင်းရယူတာဝန်ယူဖို့ ာက်ပြီလို့ ယူဆပါတယ်ခင်ဗျာ။ နိုင်ငံတော် အတွင်း ရပ်ကွက်၊ ကျေးရွာပေါင်း ၆၇,၀၀၀ မှာ ၈၀ ရာခိုင်နှုန်းမှာ အခြေခံပညာကျောင်းများ ဖွင့်လှစ် ထားပြီး ၂၀ ရာခိုင်နှုန်းတွင်သာ လိုအပ်နေသေးတဲ့ အခြေခံပညာကျောင်းများကို စနစ်တကျ တိုးချဲ့ ဖွင့်လှစ်ရန်ရှိတယ်လို့ အစီရင်ခံစာအရသိရပါတယ်။ နိုင်ငံတော်က အခြေခံပညာကျောင်းများ ဖွင့်လှစ်ပြီးသော ရပ်ကွက်ကျေးရွာများမှာ ဘုန်းတော်ကြီးသင် အခြေခံပညာကျောင်းများကို လျှော့ချပိတ်သိမ်းခြင်းဖြင့် သံဃာတော်များ ချမ်းသာစွာဖြင့် ပရိယတ္တိ၊ ပဋိပတ္တိတာဝန်များ၊ သာသနာ့လုပ်ငန်းများကို အကြောင့်အကြ မရှိ၊ ပူပင်ကင်းစွာ အားထုတ်နိုင်မှာဖြစ်ပါတယ်။ နိုင်ငံတော်အစိုးရ၏ အခမဲ့ပညာရေးစီမံကိန်း ဆောင်ရွက်အကောင်အထည်ဖော်လျက်ရှိပြီး ကျောင်းဝင် ကြေး၊ ကျောင်းလခ၊ အခြားအခကြေးငွေများ ကောက်ခံခြင်းမရှိတော့သည့်အပြင် မူလတန်းကျောင်းသား များဟာ စာအုပ်များ၊ ဝတ်စုံများပင် အခမဲ့ရရှိ ခံစားနေပြီဖြစ်ပါတယ်။ မည်သူမဆို အစိုးရအခြေခံပညာ ကျောင်းများမှာ စရိတ်စက မကုန်ကျဘဲနဲ့ အပ်နှံနေနိုင်ပြီဖြစ်ပါတယ်။ ဒါကြောင့် ဘုန်းတော်ကြီးသင် အခြေခံပညာရေးကို ပိတ်သိမ်းလျှော့ချသင့်ပါကြောင်း အကြံပြုလိုပါတယ်။ ဆွေးနွေးရန် သတ်မှတ်ချိန်ပြည့်သဖြင့် မိုက်ပိတ်သွားပါသည်။</speech>
<speech type="speaker">ဦးအောင်မျိုးလတ် မန္တလေးတိုင်းဒေသကြီး၊ မဲဆန္ဒနယ်အမှတ်(၅) ဆွေးနွေးဖို့ဖြစ်ပါတယ်။</speech>
<speech><mp id="1291">ဦးအောင်မျိုးလတ် (မဲဆန္ဒနယ်အမှတ်-၅၊ မန္တလေးတိုင်းဒေသကြီး)</mp>လေးစားရပါသော ပြည်ထောင်စုလွှတ်တော် နာယကကြီး၊ ပြည်ထောင်စုဒုဝန်ကြီးနှင့် ပြည်ထောင်စုအဆင့်ကိုယ်စားလှယ်များ၊ ဖိတ်ကြားထားသော ဧည့်သည်တော်များအားလုံး မင်္ဂလာပါ။ ကျွန်တော်က မန္တလေးတိုင်းဒေသကြီး၊ မဲဆန္ဒနယ်မြေ အမှတ်(၅)မှ အမျိုးသားလွှတ်တော်ကိုယ်စားလှယ် ဦးအောင်မျိုးလတ်ဖြစ်ပါတယ်။ ကျွန်တော့အနေနဲ့ ပြည်ထောင်စုလွှတ်တော်မှာ တင်သွင်းတဲ့ အမျိုးသားပညာရေး မူဝါဒကော်မရှင်ရဲ့ အစီရင်ခံစာမှ အခြေခံပညာကျောင်းများ ဖွင့်လှစ်ခြင်း၊ အဆင့်တိုးမြှင့်ခြင်း၊ အဆင့်လျှော့ခြင်းနှင့် ပိတ်သိမ်းခြင်းဆိုင်ရာမူဝါဒ၊ ဘုန်းတော်ကြီးသင်အခြေခံ ပညာကျောင်းများအသစ်ဖွင့်ခြင်း၊ အဆင့်တိုးမြှင့် ခြင်းနှင့် ပိတ်သိမ်းခြင်းဆိုင်ရာ မူဝါဒ၊ ဆရာအတတ်ပညာရေးကဏ္ဍစတဲ့ အချက် ၃ ချက်ကို ထောက်ခံ အကြံပြုဆွေးနွေးသွားမှာဖြစ်ပါတယ်။ အခြေခံပညာကျောင်းများ အဆင့်တိုးမြှင့်ခြင်းကို ၂၀၁၇-၂၀၁၈ တွင် ၅,၀၉၉ ကျောင်း တိုးမြှင့်ပေးခဲ့သည့်အတွက် တစ်နိုင်ငံလုံး အတိုင်းအတာဖြင့် ကျောင်းနေနှုန်း မြင့်တက်ခဲ့ ပါတယ်။ ဒါပေမယ့် ယခင်ကတည်းက အဆင့်တိုးမြှင့်ခဲ့တဲ့ ကျောင်းများမှာ တိုးမြှင့်ခဲ့သည့် အဆင့်အတိုင်း မအောင်မြင်တဲ့ ကျောင်းများလည်းရှိနေပါတယ်။ ကျွန်တော်တို့ မြို့နယ်အတွင်းရှိ မူလွန်၊ အလယ်တန်း အဆင့်တိုးမြှင့်ခြင်းခံရသော ကျောင်းအချို့မှာ အလယ်တန်းအဆင့် ကျောင်းသားမရှိဘဲ အလယ်တန်းပြ ဆရာ ဆရာမများစွာ ပိုလျှံနေပါတယ်။ Power Point သုံးခွင့်ပြုပါခင်ဗျာ။ ဒါကတော့ ကျွန်တော်တို့ ဒီမြင်းခြံမြို့နယ်မှာ ယခင်ကတည်းက မူလွန်အဆင့် တိုးမြှင့်ထားပြီးတော့ အလယ်တန်းအဆင့် ကျောင်းသား တစ်ဦးမှမရှိဘဲနဲ့ အလယ်တန်းပြ ဆရာ ဆရာမ များပြားစွာ ခန့်ထား ခဲ့တဲ့အတွက်ကြောင့် တကယ်လိုအပ်နေတဲ့ အလယ်တန်းကျောင်းများမှာ ဆရာ ဆရာမ မရှိဘဲ ဖြစ်နေ ဒါမျိုးကျောင်းတွေကို တစ်နိုင်ငံလုံး ပြန်လည်စိစစ်ပြီး အဆင့်လျှော့ချဖို့နဲ့ ပိုလျှံနေတဲ့ ဆရာ၊ ဆရာမများကို လိုအပ်နေသော ကျောင်းများသို့ ခွဲဝေချထားပေးဖို့ လိုအပ်ပါတယ်။ ဒါကတော့ ကျွန်တော်တို့ ဒီ အ.မ.က (၁၀) မူလတန်းကျောင်းသစ် ဖြစ်ပါတယ်။ ဒီကျောင်းဟာ ကျွန်တော်တို့ ဒီ အခြေခံပညာအထက်တန်းကျောင်းနှင့် ပေ ၄၀၀ သာ ကွာဝေးပြီးတော့ အမက (၁၀) ပင်မ မူလတန်းကျောင်းနဲ့ ပေ ၉၀၀ ၀န်းကျင်သာ ကွာဝေးပါတယ်။ အထက်တန်းကျောင်းတို့၊ ပင်မမူလတန်း ကျောင်းတို့နဲ့ နီးကပ်စွာ ရှိပြီးတော့ ကျောင်းသား၊ ကျောင်းသူကလည်း ၉ ဦးပဲ ရှိပါတယ်။ ဆရာ၊ ဆရာမ ၅ ဦး ရှိပြီးတော့ ပထမတန်းကျောင်းသားဆိုရင် လုံးဝမရှိပါဘူး။ ဒီလိုကျောင်းတွေကို တစ်နိုင်ငံလုံးအနေနဲ့ စိစစ်ပြီးတော့ ပိတ်သိမ်းသင့်ပါတယ်။ ထိုကဲ့သို့ ကျောင်းများမှာ မူလအဆင့်သို့ ပြန်လည်လျှော့ချခြင်းနှင့် ပိတ်သိမ်းခြင်းများ ပြုလုပ်မှသာလျှင် ဆရာ၊ ဆရာမ လိုအပ်ချက်နှင့် ဆရာ၊ ဆရာမ Losses ဖြစ်နေတာကို အထိုက်အလျောက် ကာကွယ်ဖြည့်ဆည်းနိုင်မှာ ဖြစ်ပါတယ်။ ပညာရေးဝန်ကြီးဌာနမှ ကျောင်းနေနှုန်းမြင့်မားဖို့ Quarlity Education ဖြစ်လာဖို့အတွက် အဓိကကျတဲ့ ကျောင်းအဆင့်တိုးမြှင့်ခြင်းလုပ်ငန်းများ ဆောင်ရွက် ရမှာဖြစ်သလို မလိုအပ်တဲ့ ကျောင်းများကို ကျောင်းအဆင့်လျှော့ချခြင်း၊ ကျောင်းပိတ်သိမ်းခြင်းတို့ကို သတ်မှတ်ထားသော မူဝါဒစည်းကမ်းနဲ့အညီ စိစစ်လုပ်ဆောင်ရမယ့် အရေးကြီးတဲ့အချက်တွေဖြစ်ပါတယ်။ ပြည်ထောင်စုလွှတ်တော် နာယကကြီးခင်ဗျာ။ ဘုန်းတော်ကြီးသင်ပညာရေးကျောင်းများမှာလည်း လက်ရှိအောင်မြင်လည်ပတ်နေတဲ့ ကျောင်းများရှိသလို လျှော့နည်းပျောက်ကွယ်မယ့် ကျောင်း များလည်း အများအပြားရှိနေပါတယ်။ ကျောင်းနေနှုန်းနိမ့်ကျပြီး ပညာရေးစနစ် အရည်အသွေး ကျဆင်း ခဲ့တဲ့ှာ ဆင်းရဲနွမ်းပါးတဲ့ ကလေးများအတွက် အဓိကအားထားရတဲ့ ပညာသင်ပေးတဲ့ ကျောင်း တွေဖြစ်ပါတယ်။ ဘုန်းတော်ကြီးသင်ပညာရေးရှိတဲ့အတွက်ကြောင့် မြန်မာပြည်ပညာရေးမှာ ကြီးမားတဲ့ အထောက်အပံ့ဖြစ်ခဲ့ပါတယ်။ လက်ရှိဘုန်းတော်ကြီးသင် ပညာရေးကျောင်းများကိုလည်း သတ်မှတ်ထားသော မူဝါဒစည်းကမ်းဖြင့် ညီညွတ်လျှင် ကျောင်းအဆင့် တိုးမြှင့်ခြင်းများနှင့် ဆရာ၊ ဆရာမများ လစာကိုလည်း နိုင်ငံတော်မှ ချီးမြှင့်စေချင်ပါသည်။ လေးစားရပါသော ပြည်ထောင်စုလွှတ်တော် နာယကကြီးခင်ဗျာ။ ကျောင်းများ အသစ်ဖွင့်လှစ်ခြင်း၊ ကျောင်းအဆင့် တိုးမြှင့်ခြင်းတို့အတွက် ဆရာ၊ ဆရာမ လိုအပ်ချက်ဟာလည်း များစွာ မြင့်မားလာခဲ့ပါတယ်။ လက်ရှိ ၂၀၁၇၊ မတ်လအထိ ဆရာ၊ ဆရာမ လိုအပ်ချက်မှာ ၆၃,၄၅၉ ဦး ရှိပါတယ်။ ဆရာ၊ ဆရာမများ လိုအပ်ချက်ကို အဆင်ပြေသလို ဖြည့်ဆည်းနေမယ့်အစား နောင်အတွက် အရည်အသွေးရှိသော ဆရာ၊ ဆရာမများ လုံလောက်စွာ ဖြည့်ဆည်းနိုင်အောင် ပညာရေးတက္ကသိုလ်၊ ပညာရေးကောလိပ်နှင့် ပညာရေး မဟာဌာနများ တိုးချဲ့ဖွင့်လှစ်ရန် ပညာရေးမူဝါဒကော်မရှင်မှ အကြံပြုထားသည့်အတွက်ကြောင့် ပြည်နယ် နှင့် တိုင်းဒေသကြီးတစ်ခုချင်း ပညာရေးတက္ကသိုလ် တစ်ကျောင်းစီနှင့် လူဦးရေများပြားပြီး လိုအပ်ချက် ရှိသော ခရိုင်မြို့ကြီးများတွင် ပညာရေးကောလိပ် တစ်ကျောင်းစီတို့ကို ဖွင့်လှစ်ပေးသင့်ပါကြောင်း ပညာရေး မူဝါဒကော်မရှင်မှ တင်ပြသည့်အစီရင်ခံစာကို ထောက်ခံအကြံပြု ဆွေးနွေးရင်း နိဂုံးချုပ်ပါတယ်ခင်ဗျာ။</speech>
<speech type="speaker">ဒေါက်တာသန်းဝင်း မန္တလေးတိုင်းဒေသကြီး၊ မဲဆန္ဒနယ်အမှတ်(၁) ဆွေးနွေးဖို့ဖြစ်ပါတယ်။</speech>
<speech><mp id="1287">ဒေါက်တာသန်းဝင်း(မဲဆန္ဒနယ်အမှတ်-၁၊ မန္တလေးတိုင်းဒေသကြီး)</mp>လေးစားအပ် ပါသောပြည်ထောင်စုလွှတ်တော် နာယကကြီး၊ ပြည်ထောင်စုအဖွဲ့အစည်းဝင်များ၊ လွှတ်တော်ကိုယ်စားလှယ် များအားလုံး မင်္ဂလာပါခင်ဗျား။ ကျွန်တော်ကတော့ မန္တလေးတိုင်းဒေသကြီး၊ မဲဆန္ဒနယ်အမှတ်(၁)က အမျိုးသားလွှတ်တော် ကိုယ်စားလှယ် ဒေါက်တာသန်းဝင်းဖြစ်ပါတယ်။ ပြည်ထောင်စုလွှတ်တော်ကို တင်သွင်းခဲ့တဲ့ ပြည်ထောင်စုသမ္မတမြန်မာနိုင်ငံတော် အမျိုးသားပညာရေးမူဝါဒကော်မရှင်ရဲ့ အစီရင်ခံစာ (၂/၂၀၁၇)မှာပါရှိတဲ့ မြန်မာနိုင်ငံအဆင့်မြင့်ပညာကျောင်းများရဲ့ လက်ရှိယေဘုယျဘက်စုံအခြေအနေကို ပဏာမအဆင့်ခြုံငုံလေ့လာခြင်း သုတေသနအစီရင်ခံစာနှင့် ပတ်သက်ပြီးဆွေးနွေးမှာဖြစ်ပါတယ်။ ကော်မရှင်၏အစီရင်ခံစာ စာမျက်နှာ ၆ရ မှာ နောက်ဆက်တွဲ(ခ)ဖြင့် တင်ပြထားတဲ့ ဤသုတေသနကို အဆင့်မြင့်ပညာကျောင်းများဖြစ်တဲ့ တက္ကသိုလ်၊ ကောလိပ် ၁၅၅ ကျောင်းကို ၂၀၁ရ မတ်လမှာ မေးခွန်း ၃၈ ချက် ပေးပို့မေးမြန်းပြီး အရေးပါတဲ့မေးခွန်း ၃၅ ချက်ကို စိစစ်သုတေသနပြုလုပ်ထားကြောင်း ဖော်ပြထား ပါတယ်။ လေ့လာတဲ့တက္ကသိုလ်များကို ကျောင်းအမျိုးအစားအလိုက် အုပ်စု ၆ စုခွဲထားပါတယ်။ မေးခွန်း များကို သုတေသန၊ သင်ကြားရေးနှင့်သင်တန်း၊ ဆရာ ဆရာမ၊ ကျောင်းသား ကျောင်းသူ၊ စီမံခန့်ခွဲမှုတို့ အချက်အလက်အုပ်စု နယ်ပယ် ၅ ခုခွဲ မေးမြန်းထားပါတယ်။ အစီရင်ခံစာမှာ မေးမြန်းတဲ့မေးခွန်း ၃၅ ချက် ကို အတိအကျဖော်ပြထားခြင်းမရှိတဲ့အတွက် မေးခွန်းအုပ်စုများအလိုက်သာ မှန်းဆနေရပြီး ဖတ်ရှုလေ့လာ သုံးသပ်ကောက်ချက်ချရတာမှာ မပြည့်မစုံဖြစ်ရပါတယ်။ အချက်အလက် အုပ်စု ၅ စုရဲ့ စကားလုံး အဓိပ္ပာယ်ကိုသာ အပေါ်ယံကောက်ယူရတာမို့ နားလည်အဓိပ္ပာယ်ဖွင့်ဆိုမှု လွဲမှားနိုင်ပါတယ်။ ဥပမာ စာမျက်နှာ ၈၅ ကျောင်းသား ကျောင်းသူနယ်ပယ် အားနည်းမှုလို့ဖော်ပြရာမှာ လေ့လာသင်ယူလိုစိတ်လား၊ ပညာသင်ယူမှုအပေါ်သဘောထားခံယူချက်လား၊ အောင်ချက်ရာနှုန်းလား၊ ကျွမ်းကျင်တတ်မြောက်မှုလား စသည်ဖြင့် ဘာကိုဆိုလိုတာမသိဘဲ တက္ကသိုလ်အုပ်စုတစ်ခုခုက ကျောင်းသားတွေ ဘယ်မျှညံ့ဖျင်းကြောင်း ကောက်ချက်ဆွဲ ဆွေးနွေးသွားတာ ကနေ့တွေ့လိုက်ရပါတယ်။ နာယကကြီးခင်ဗျား။ စာမျက်နှာ ၇၆ မှာ ကျောင်းများကို အမျိုးအစားအလိုက် အုပ်စု ၆ စုခွဲကာ မေးခွန်းအချက်အလက်အုပ်စုနယ်ပယ် ၅ ခုအလိုက်လျှမ်းမျှရမှတ်များ ဖော်ပြထားပါတယ်။ သုတေသနနှင့် ပတ်သက်ပြီး ဆေးနှင့်နှီးနွယ်တက္ကသိုလ်များအုပ်စု၊ သင်ကြားရေးသင်တန်းနှင့် ပတ်သက်၍ ဆေးနှင့် နှီးနွယ်သောတက္ကသိုလ်များအုပ်စု၊ ဆရာ ဆရာမများနှင့် ပတ်သက်၍ ဝိဇ္ဇာသိပ္ပံ တက္ကသိုလ်များအုပ်စု၊ ကျောင်းသား ကျောင်းသူများ နှင့်ပတ်သက်၍ ပညာရေးကောလိပ်များအုပ်စု၊ စီမံခန့်ခွဲမှုနှင့်ပတ်သက်၍ နည်းပညာများ၊ တက္ကသိုလ်များအုပ်စုတို့ဟာ ပျမ်းမျှရမှတ်ရရှိကြောင်း ဖော်ပြထားပါတယ်။ တက္ကသိုလ် အုပ်စုအလိုက်စိတ်ဖြာပြထားတဲ့အတွက် စာမျက်နှာ ၆ရ သုတေသနရည်ရွယ်ချက်မှာ ဖော်ပြထားတဲ့အတိုင်း သက်ဆိုင်ရာဝန်ကြီးဌာနများအနေနဲ့ ဆိုင်ရာတက္ကသိုလ်များရဲ့ လက်ရှိအခြေအနေကို သိရှိနိုင်သော်လည်း တက္ကသိုလ်တစ်ခုချင်းအလိုက် ဖော်ပြမှုမရှိတဲ့အတွက် တက္ကသိုလ်တာဝန်ရှိသူများအနေနဲ့ မိမိတို့ရဲ့သက်ဆိုင်ရာ ကျောင်းအလိုက် အားသာအားနည်းချက်များကို မသိရှိရဘဲ သုတေသနရဲ့ ဒုတိယရည်ရွယ်ချက် မပေါက် မြောက်တာတွေ့ရပါတယ်။ နာယကကြီးခင်ဗျား။ အချက်အလက်အုပ်စုနယ်ပယ် တစ်ခုချင်းစီအတွက် ကျောင်းအားလုံးရဲ့ ရမှတ်အခြေအနေကို စာမျက်နှာ ၇၃ ကနေ ရရမှာ စာအားဖြင့် ဖော်ပြထားပြီး၊ထိုအချက်တွေကိုဇယားများ ပုံများနဲ့ စာမျက်နှာ ၇၈ ကနေ ၈၂ ထပ်မံဖော်ပြထားပေမယ့် ဇယားတွေ ပုံတွေကို အမှတ်စဉ်ရေးထိုး ထားခြင်းမရှိဘဲ ရည်ညွှန်းထားခြင်းလည်းမရှိပါ။ စာမျက်နှာ ၇၃ မှာ ဖော်ပြထားတဲ့ သုတေသန၊ သင်ကြားရေး နှင့်သင်တန်းဆိုင်ရာအချက်အလက်များနှင့် ပတ်သက်တဲ့ တွေ့ရှိချက်ရမှတ်များနဲ့ စာမျက်နှာ ၇၉ နဲ့ ၈၀ ရှိ ဇယားများ၊ ပုံများတွင် ဖော်ပြထားတဲ့ ရမှတ်ကိန်းဂဏန်းများဟာ ကိုက်ညီမှုရှိသော်လည်း စာမျက်နှာ ၇၄ မှာ ဖော်ပြထားတဲ့ ဆရာ ဆရာမ၊ ကျောင်းသား ကျောင်းသူ စီမံခန့်ခွဲမှုအချက်အလက်တွေရဲ့ တွေ့ရှိချက် ကိန်းဂဏန်းများနှင့် စာမျက်နှာ ၈၀ ကနေ ၈၂ ရှိ ဇယားများ၊ ပုံများနဲ့ ဖော်ပြထားတဲ့ကိန်းဂဏန်းများမှာ ကိုက်ညီမှုမရှိကြောင်း တွေ့ရပါတယ်။ ထို့အပြင် စာမျက်နှာ ၈၀မှာ ဆရာ ဆရာမများဆိုင်ရာ ပျမ်းမျှရမှတ် ၄၅ ရာခိုင်နှုန်းလို့ဖော်ပြသော်လည်း စာမျက်နှာ ၈၆ မှာ ၄၇.၅၄ လို့ကွဲလွဲဖော်ပြထားတာကို တွေ့ရပါတယ်။ ကျောင်းအားလုံးရဲ့အခြေအနေကိုကြည့်ပါက စာမျက်နှာ ၈၂ စီမံခန့်ခွဲမှုဆိုင်ရာနှင့် ပတ်သက်၍ ကျေနပ်ဖွယ်မရှိ အဆင့်နဲ့ ညံ့အဆင့် ၉၇.၄၂ ရာခိုင်နှုန်းရှိကာ စာမျက်နှာ ၈၆ အရ ပျမ်းမျှအမှတ် ၁၃.၆ရ ရာခိုင်နှုန်းသာ ရရှိတာကို တွေ့ရပါတယ်။ စာမျက်နှာ ၇၈ သုတေသနနှင့်ပတ်သက်၍ ကျေနပ်ဖွယ်မရှိအဆင့်နဲ့ ညံ့အဆင့် ၉၀.၃၂ ရာခိုင်နှုန်းရှိနေပြီး စာမျက်နှာ ၈၆ အရ ပျမ်းမျှအမှတ် ၂၁.၁၉ ရာနှုန်းသာရရှိပါတယ်။ ဒါကြောင့် စီမံခန့်ခွဲရေးနဲ့ သုတေသနနယ်ပယ်တွေကို တိုးတက်အောင် ဇောင်းပေးဆောင်ရွက်သင့်ကြောင်း သုံးသပ် ထားတာကို ထောက်ခံအပ်ပါတယ်။ သုတေသနရဲ့ ရလဒ်များကို ခွဲခြားဆန်းစစ်တဲ့အမျိုးအစားများကို စာမျက်နှာ ၇၂ မှာ ရ မျိုး ဖော်ပြ ထားသော်လည်း အစီရင်ခံစာမှာ လွယ်ကူရှင်းလင်းစွာမတွေ့ရဘဲ (က)၊ (ဂ)၊ (ဃ) ၃ ခု ကိုသာ အစဉ်လိုက် မဟုတ်ဘဲ တွေ့ရှိရပါတယ်။ မေးခွန်းနယ်ပယ်အားလုံးအတွက် ကျောင်းအားလုံးကို ဆန်းစစ်ရာမှာ ၅၀ ရာခိုင်နှုန်းအောက် ကျေနပ်ဖွယ်မရှိအဆင့်နဲ့ ညံ့အဆင့် ၈၆.၄၅ ရာခိုင်နှုန်းတွေ့ရှိရကြောင်း စာမျက်နှာ ၈၅ မှာ ဖော်ပြထားပါတယ်။ အမှတ်ပေးစနစ်မှာ အတော်အသင့်ဖွံ့ဖြိုးပြီး နိုင်ငံတစ်နိုင်ငံရှိ တက္ကသိုလ်တစ်ခု ရောက်ရှိရန် မျှော်မှန်းသင့်သော အခြေအနေများကို ကနဦး စံအဖြစ်ထားကြောင်း စာမျက်နှာ ၆၈ မှာဖော်ပြထားတဲ့ အတွက် အဆင့်မြင့်ပညာကျောင်းများအနေနဲ့ အဲဒီစံကိုတောင်မမီဘဲ များစွာကြိုးပမ်းဆောင်ရွက်ရန်လိုအပ် နေကြောင်းတွေ့ရှိရပါတယ်။ အမျိုးသားအဆင့်မြင့်ပညာ ဖွံ့ဖြိုးရေးကျောင်းကို မကြာမီဖွင့်လှစ်မည်ဖြစ်ကြောင်း အစီရင်ခံစာမှာ ဖော်ပြထားတာတွေ့ရပါတယ်။ ပညာရေးနဲ့ဆိုင်တဲ့ အဆင့်မြင့်အရာရှိကြီးများအတွက် ခေါင်းဆောင်မှု၊ အုပ်ချုပ်မှု၊ စီမံခန့်ခွဲမှု၊ အရည်အသွေး အာမခံမှု၊ သင်ရိုးညွှန်းတမ်းဖွံ့ဖြိုးမှုစတဲ့ ခေါင်းစဉ် များကိုပို့ချသွားမယ်ဆိုတာ သင့်လျော်လှပါတယ်။ ဒါ့အပြင် တက္ကသိုလ်ဆရာများကိုလည်း စတင်အလုပ်ဝင် ခန့်အပ်ကတည်းက သင်ကြားရေးသိပ္ပံ Educational Science အခြေခံတွေကို လေ့ကျင့်သင်ကြားပေး သင့်ပါကြောင်း အကြံပြုပါတယ်။ ယခု စာတမ်းကိုပညာရေးဆိုင်ရာ သုတေသနများကို ဆက်လက် ဆောင်ရွက်သင့်ကြောင်းနဲ့ တွေ့ရှိချက်များကို ပညာရေးကို ဦးဆောင်နေတဲ့ ကော်မရှင်က ပြုစုတဲ့ စာတမ်း အဆင့်အတန်းနဲ့ လျော်ညီစွာ သုတေသနပုံစံကျ စံနမူနာပြု စီစဉ်ရေးသားသင့်ကြောင်း အကြံပြုတင်ပြ ပါတယ်။ ဆွေးနွေးရန် သတ်မှတ်ချိန်ပြည့်သဖြင့် မိုက်ပိတ်သွားပါသည်။</speech>
<speech type="speaker">ဦးကျော်တုတ်၊ မန္တလေးတိုင်းဒေသကြီး၊ မဲဆန္ဒနယ်အမှတ်(၇) ဆွေးနွေးဖို့ဖြစ်ပါတယ်။</speech>
<speech><mp id="1293">ဦးကျော်တုတ် (မဲဆန္ဒနယ်အမှတ်-၇၊ မန္တလေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယက၊ ပြည်ထောင်စုဝန်ကြီးနှင့် ပြည်ထောင်စုလွှတ်တော် ကိုယ်စားလှယ်များ အားလုံး ကိုယ်စိတ်ကျန်းမာ ချမ်းသာပါစေကြောင်း ဆုတောင်းဂါရဝပြု နှုတ်ခွန်းဆက်သအပ်ပါတယ်။ ကျွန်တော်ကတော့ မန္တလေးတိုင်းဒေသကြီး၊ မဲဆန္ဒနယ်အမှတ်(၇)မှ အမျိုးသားလွှတ်တော်ကိုယ်စားလှယ် ဦးကျော်တုတ် ဖြစ်ပါတယ်။ အမျိုးသားပညာရေးမူဝါဒကော်မရှင် NEPC ၏ ဒုတိယ ၆ လတာကာလ အတွင်းလုပ်ငန်းဆောင်ရွက်ခဲ့မှု အစီရင်ခံစာကို ထောက်ခံအကြံပြု ဆွေးနွေးသွားမှာ ဖြစ်ပါတယ်။ နာယကကြီးခင်ဗျား။ အမျိုးသားပညာရေး ဥပဒေအခန်း(၄) ပုဒ်မ ၆အရ အမျိုးသားပညာရေး ရည်မှန်းချက်များနှင့် ပညာရေးဆိုင်ရာမူဝါဒများ ချမှတ်ပေးခြင်း၊ ကျောင်းများဖွင့်လှစ်ခြင်း၊ ဖွင့်လှစ်ခွင့် ရပ်ဆိုင်းခြင်းနှင့် ပိတ်သိမ်းခြင်းဆိုင်ရာ မူဝါဒများချမှတ်ခြင်း၊ ပညာရေးဆိုင်ရာမူဝါဒများ၊ စီမံကိန်းများ၊ အကောင်အထည်ဖော်မှုအပေါ် အကဲဖြတ်သုံးသပ်အကြံပြုခြင်းစတဲ့ (၉)ရပ်သော တာဝန်နှင့် လုပ်ပိုင်ခွင့်များ ရှိရာ NEPC သည် ယခုအခါပြည်ထောင်စုလွှတ်တော်သို့ ဒုတိယ(၆)လ အစီရင်ခံစာ တင်ပြနိုင်ခဲ့ပြီဖြစ်ပါတယ်။ ကော်မရှင်အနေနဲ့ ပညာရေးနှင့်ဆိုင်တဲ့ ဥပဒေမူကြမ်း(၉)ရပ်ကို လေ့လာသုံးသပ်အကြံပြုခြင်းနှင့် ပညာရေးဆိုင်ရာမူဝါဒ လမ်းညွှန်(၄)ရပ်လို့ ရေးသားပြုစုကာ ပညာရေးဝန်ကြီးဌာနသို့ ပေးပို့ထားတယ်လို့ သိရှိရပါတယ်။ ၎င်းဆောင်ရွက်ချက်များသည် ပညာရေးအခွင့်အလမ်းများတိုးမြှင့်ခြင်းနှင့်အရည်အသွေး တိုးတက်ရေးတို့အတွက် ပြုပြင်ပြောင်းလဲမှု လုပ်ငန်းစဉ်များကို အားပေးအားမြှောက် တွန်းအားပေးရာ ရောက်တယ်လို့ ယုံကြည်ပါတယ်။ ဥပဒေမူကြမ်း(၉)ခုမှာ ဖော်ပြထားတဲ့ ရည်မှန်းချက်များ၊ လုပ်ငန်းများ နှင့်မူဝါဒများဟာ နိုင်ငံတော်ကချမှတ်ထားတဲ့ လူမှုစီးပွားဖွံ့ဖြိုးရေးမူဝါဒများနှင့် ကိုက်ညီခြင်း ရှိ မရှိ လေ့လာသုံးသပ်အကြံပြုချက်များ ဝန်ကြီးဌာနသို့ ပြန်လည်ပေးပို့ထားပြီး ဖြစ်တယ်လို့သိရှိရပါတယ်။ အမျိုးသားပညာရေးမဟာဗျူဟာ စီမံကိန်းချမှတ်ကာ ပညာရေးမြှင့်တင်ပြုပြင် ပြောင်းလဲနေသော ယခှုာ ဥပဒေမူကြမ်းများကို လိုအပ်ချက်အမီ တစ်ပြေးညီ အတည်ပြုပြဋ္ဌာန်းနိုင်ဖို့ ဥပဒေပြုတာဝန်ရှိသူများရော ဝန်ကြီးဌာနအနေနဲ့ပါ တွန်းတွန်းတိုက်တိုက် လုံ့လစိုက်ခဲ့ကြောင်း လေးစားစွာ အကြံပြုအပ်ပါတယ်။ ၂၀၁၁ ခုနှစ်က အတည်ပြုပြဋ္ဌာန်းခဲ့တဲ့ ကိုယ်ပိုင်ကျောင်း မှတ်ပုံတင်ဥပဒေနဲ့အညီ ပေါ်ပေါက်လာသော ကိုယ်ပိုင်ကျောင်းအရေအတွက် ၆၀၀ ခန့်နဲ့ ကိုယ်ပိုင်ကျောင်းတက်ကျောင်းသား အရေအတွက် ၁ သိန်းခွဲနီးပါးခန့် ရှိပါတယ်။ ကိုယ်ပိုင်ကျောင်းသင် ဆရာဦးရေ ၈,၃၀၀ ကျော်ရှိကာ အလုပ်အကိုင်အခွင့်အလမ်းတိုးတက်ခြင်း အကျိုးကျေးဇူးများရရှိတာမှန်ပေမယ့် ဆရာများ၏ ပညာရေး သဘောတရား၊ ပညာရေးစိတ်ပညာအပါအဝင် ဆရာ့အရည်အသွေးပြည့်ဝမှုရှိမရှိ ၅ နှစ်တာကာလအတွင်း နှစ်စဉ်နှစ်စဉ်ပေါ်ပေါက်နေတဲ့ ကိုယ်ပိုင်ကျောင်း ၁၀၀ ၀န်းကျင်တို့သည် ရည်မှန်းချက်များနှင့်အညီ ပညာရေးဆိုင်ရာမူဝါဒများ အကောင်အထည်ဖော်မှုရှိ မရှိ၊ အကဲဖြတ်သုံးသပ်အကြံပြုခြင်း တာဝန်ကို NEPC အနေနဲ့ နှစ်စဉ်ပြုလုပ်သင့်ကြောင်း လေးစားစွာအကြံပြုအပ်ပါတယ်။ ပညာရေးကဏ္ဍအသီးသီးမှာ အကောင်အထည်ဖော် ဆောင်ရွက်လျက်ရှိတဲ့ ပညာရေးရည်မှန်းချက်များ၊ ပညာရေးမူဝါဒများကို လက်ရှိအခြေအနေမှာ လက်တွေ့ကျကျ မျှော်မှန်းနိုင်တဲ့ ရည်မှန်းချက်များ၊ မူဝါဒများဖြစ်စေရန် မူဝါဒအသစ်များ ချမှတ်ပေးခဲ့သည်ဟု အစီရင်ခံစာမှာပါရှိရာ၊ ကျောင်းအဆင့် ၄၁၂ ကျောင်းသာ မူဝါဒနှင့်ကိုက်ညီပြီး ၄,၆၈ရ ကျောင်းသည် မူဝါဒဖြေလျှော့ အဆင့်တိုးပေးခဲ့တယ်လို့ သိရရှိပါတယ်။ ရေပတ်လည်ဝိုင်း မြစ်လည်ကျွန်းများမှ ကျောင်းများ၊ ရေခြား/တောတောင်ခြား လမ်းပန်း ဆက်သွယ်ရေးခက်ခဲသော ကျောင်းများကို မူဝါဒဖြေလျှော့ အဆင့်တိုးပေးခြင်းသည်ပင်လျှင် လက်ခံ နိုင်ဖွယ် မူဝါဒဖြစ်ပါတယ်။ ရေမခြားတောတောင်မခြား၊ လမ်းပန်းဆက်သွယ်ရေး ခက်ခဲမှုကလည်း မကွာခြားပဲ ကိုယ့်ထက်ကျောင်းသားဦးရေ နည်းသောကျောင်းက မနှစ်ကကျောင်းအဆင့်တိုးရရှိပြီး၊ ၎င်းကျောင်း ထက် ကျောင်းသားဦးရေများသော်လည်း ကျောင်းအဆင့်တိုးစံသတ်မှတ်ချက်ဖြစ်သော အလယ်တန်း အဆင့်နှင့် ကျောင်းသား ၂၀၀ ကျော် ၂၄၀ ရှိမှ ကျောင်းအဆင့်တိုးရရှိမည်ဟူသော မူဝါဒအတိအကျနှင့် ကိုက်ညီမှုမရှိ၍ ယခုနှစ်မှာ ကျောင်းအဆင့်တိုးမရရှိခဲ့ဘူးဆိုရင် အငြင်းပွားမေးခွန်း ထုတ်စရာများနှင့် ကြုံတွေ့မည်ဖြစ်ကာ ထုတ်ပြန်ထားသောမူဝါဒများ၊ ဖြေလျှော့သော အခြေအနေများ တိတိကျကျ ပွင့်ပွင့် လင်းလင်းရှိရန် လိုအပ်ကြောင်း လေးစားစွာ အကြံပြု အပ်ပါတယ်။ ရည်မှန်းချက်အောင်မြင်သော၊ အရည်အသွေးပြည့်ဝသော ပညာရေးဖြစ်ရန် အရည်အသွေးပြည့်ဝသော ဆရာကောင်းများ များစွာလိုအပ်ပါတယ်။ အခြေခံပညာကဏ္ဍမှာ ၆၀,၀၀၀ ကျော်သော ဆရာ ဆရာမ လိုအပ်ချက်များကို နေ့စားလပေး မူလတန်းပြဆရာများ ခန့်ပေးခြင်းဖြင့် ဖြည့်ဆည်းနိုင်သလောက် ဖြည့်ဆည်းပေးခဲ့တယ်လို့ သိရှိရပါတယ်။ ဆရာအတတ်ပညာပြည့်ဝသော ဆရာအဖြစ် လက်မှတ်များ ရရှိရန် ဆရာအဖြစ်သင်စာပေးစာယူ သင်တန်းများဖွင့်လှစ်ကာ ကာလတို သင်ကြားပို့ချနေတဲ့ စာသင်ခန်းမှာ ဆရာ ဆရာမ ၄၀၀ ကျော်ကို သင်ကြားပို့ချပေးနေခြင်းမျိုး မြင်တွေ့ခဲ့ရ၍ အရည်အသွေးပြည့်ဝသော ဆရာမဖြစ်နိုင်သလို၊ အရည်အသွေးပြည့်ဝသော ပညာရေးနှင့်အလှမ်းဝေး းမည်ဖြစ်ပါတယ်။ ဒီမိုကရေစီနိုင်ငံသားတို့ လိုအပ်သောအသိပညာ သဘောထားခံယူချက် ဖွံ့ဖြိုးတိုးတက်အောင် လေ့ကျင့် ပြုစုပျိုးထောင်ပေးရာမှာ အခြေခံပညာကျောင်းများ ဖြစ်ပါတယ်။ အရည်အချင်းပြည့်ဝသော အခြေခံ ပညာဖြစ်ရန်၊ ဆရာ ဆရာမ အတတ်ပညာပြည့်ဝစေရန် စနစ်တကျပြုစုပျိုးထောင်ပေးနိုင်သော ဆရာအတတ် ပညာသင်တန်းများ၊ တက္ကသိုလ်များ၊ ကောလိပ်များ များစွာပေါ်ထွန်းရေးသည် လွန်စွာအရေးကြီးကြောင်း NEPC အစီရင်ခံစာ တင်ပြချက်အားအလေးအနက် ထောက်ခံကြောင်း ဆွေးနွေးရင်း နိဂုံးချုပ်အပ် ပါတယ်။ အားလုံးကို ကျေးဇူးတင်ပါတယ်ခင်ဗျား။</speech>
<speech type="speaker">ဒေါက်တာလှမိုး အောင်မြေသာစံမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1476">ဒေါက်တာလှမိုး(အောင်မြေသာစံမဲဆန္ဒနယ်၊ မန္တလေးတိုင်းဒေသကြီး)</mp>လေးစားအပ် ပါသော ပြည်ထောင်စုလွှတ်တော် နာယကကြီးနဲ့တကွ ကြွရောက်လာသူများအားလုံး မင်္ဂလာအပေါင်းနဲ့ ပြည့်စုံကြပါစေ။ ကျွန်တော်ကတော့ အောင်မြေသာစံမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါက်တာလှမိုးဖြစ်ပါတယ်။ ကျွန်တော်က အပိုင်း(၂) ပိုင်းခွဲပြီး ဆွေးနွေးပါ့မယ်။ နာယကကြီးခင်ဗျား။ ပထမဦးဆုံးအပိုင်းကတော့ ဂုဏ်ပြုချီးကျူးလိုခြင်းဖြစ်ပါတယ်။ ကော်မရှင်မှာ ပါဝင်ထမ်းဆောင်နေကြတဲ့ ဆရာကြီး၊ ဆရာမကြီးအများစုဟာ ပညာရေးခေတ်အဆက်ဆက်မှာ အကြီးအကဲ တာဝန်များထမ်းဆောင်ပြီး အငြိမ်းစားယူချိန်မှာတောင်မှ အသက်အရွယ်ကြီးမြင့်စေကာမူ၊ ကျန်းမာရေး အားနည်းစေကာမူ ပညာရေးတိုးတက်စေရေးဆိုတဲ့ စိတ်တစ်ခုတည်းနဲ့ဆောင်ရွက်နိုင်သမျှ ဆောင်ရွက်ပြီး အစီရင်ခံစာတင်နိုင်ခြင်းအတွက် ဂုဏ်ပြုချီးကျူးလိုပါတယ်။ နာယကကြီးခင်ဗျား။ ဒုတိယပိုင်းကတော့ အစီရင်ခံစာကို ဆွေးနွေးအကြံပြုခြင်းဖြစ်ပါတယ်။ အ ကယ် S.Sခင် ပညာရေးအခြေခံကျောင်းများ ဖွင့်လှစ်ခြင်း၊ အဆင့်တိုးခြင်း၊ အဆင့်လျှော့ခြင်း၊ ပိတ်သိမ်းခြင်းဆိုတဲ့ မူဝါဒ ၂ ခုကို အခြေခံပညာရေးဥပဒေမပြဋ္ဌာန်းရသေးတာတောင် ရေးဆွဲနိုင်ခဲ့ကြောင်း ဖော်ပြထားပေမယ့် ကိုယ်ပိုင်ကျောင်း ဥပဒေပြဋ္ဌာန်းပြီးတာတောင်မှ ပုဂ္ဂလိကပညာရေးဥပဒေ မပြဋ္ဌာန်းရသေးလို့ဆိုတဲ့ အကြောင်း ပြချက်နဲ့ ကိုယ်ပိုင်ကျောင်းတွေနဲ့ ပတ်သက်ပြီး ဖွင့်လှစ်ခြင်း၊ အဆင့်တိုးခြင်း၊ အဆင့်လျှော့ခြင်း၊ ပိတ်သိမ်းခြင်း မူဝါဒမဆွဲနိုင်ခဲ့ပါဘူး။ တစ်ဆက်တည်းဆောင်ရွက်ရန် အကြံပြုပါတယ်။ အခြေခံပညာ ကဏ္ဍမှာပဲ အခြေခံပညာအဆင့် မူလတန်းကျောင်းသားများရဲ့ တတ်မြောက်မှု စစ်ဆေးအကဲဖြတ်ခြင်း ဆိုင်ရာအညွှန်းဘောင်ဟာ ပညာရေးအတွက် အလွန်အရေးကြီးပါတယ်။ ဒီအညွှန်းဘောင်ကို အမျိုးသား ပညာရေးမဟာဗျူဟာ ၂၀၁၆-၂၀၂၁ မှာ စတင်ရေးဆွဲတဲ့ ၂၀၁၄ လောက်ကတည်းက ဒီဆရာကြီး၊ ဆရာမကြီးများက ရေးဆွဲခဲ့တာပါ။ အခု အပြီးသတ်နိုင်ခြင်းဖြစ်ပါတယ်။ နာယကကြီးခင်ဗျား။ ပညာရေးတိုးတက်မှုအတွက် အခြေခံအကျဆုံး ပြုပြင်ပြောင်းလဲရမှာ ကတော့ အသက် ၃ နှစ်နဲ့ ၈ နှစ်အတွင်းဖြစ်ပါတယ်။ ပညာရေးဝန်ကြီးဌာနက အသက် ၅ နှစ်အရွယ်က စတင်တာဝန်ယူပြီး KG+12 ပညာရေးအစီအစဉ်ကို ကောင်းမွန်မှန်ကန်စွာ စတင်အကောင်အထည်ဖော် ဆောင်ရွက်နိုင်ပေမယ့် အသက် ၃ နှစ်နဲ့ ၄ နှစ်အရွယ် မူကြိုပညာရေးနဲ့ပတ်သက်ပြီး သင်ကြားမှု၊ သင်ယူမှု၊ တတ်မြောက်မှုစစ်ဆေးရေးဆိုင်ရာ အညွှန်းဘောင်နဲ့ မူဝါဒတွေ ယနေ့ျမှတ်နိုင်သေး ပါဘူး။ KG+12 ပညာရေးအစီအစဉ်ကောင်းကို အထောက်အပံ့ဖြစ်စေမယ့် မူကြို ပညာရေးဆိုင်ရာမူဝါဒ ကိုလည်း သက်ဆိုင်ရာဝန်ကြီးဌာနနဲ့ ပူးပေါင်းပြီး အမြန်ဆုံးရေးဆွဲဖို့ အကြံပြုပါတယ်။ ၂၀၁၈-၂၀၁၉ ပညာသင်နှစ်မှာ စတင်မယ့် Grade-2 သင်ရိုးညွှန်းတမ်းကိုလည်း အကောင်းဆုံး ရေးဆွဲတည်းဖြတ် အကြံပြုနိုင်ခဲ့တယ်လို့ဖော်ပြထားပါတယ်။ ၂၀၁၈-၂၀၁၉ ပညာသင်နှစ်နောက်ပိုင်းမှာ တစ်နှစ်ကို မူလတန်းကတစ်တန်း၊ အလယ်တန်းကတစ်တန်း၊ အထက်တန်းကတစ်တန်း၊ သုံးတန်း သုံးတန်းစီ သင်ရိုးညွှန်းတမ်းပြောင်းမှာဖြစ်တဲ့အတွက် သင်ရိုးညွှန်းတမ်းကော်မတီအနေနဲ့ ယခုထက်ပိုမို အားစိုက်ဆောင်ရွက်မှသာလျှင် ာဖြစ်ပါတယ်။ ်တော်လေးကို နည်းနေပါတယ်။ နာယကကြီးခင်ဗျာ။ အဆင့်မြင့်ပညာရေးကဏ္ဍမှာလည်း ICT နဲ့ပတ်သက်တဲ့မူဝါဒကတစ်ခု ရေးဆွဲနိုင်ခဲ့ပြီး အဆင့်မြင့်ပညာရေးကျောင်းများရဲ့ လက်ရှိယေဘုယျဘက်စုံအခြေအနေကို ပဏာမအဆင့် ခြုံငုံလေ့လာသုံးသပ်ခြင်းအတွက် နယ်ပယ် ၆ ခုသတ်မှတ်ပြီး သုတေသနဆောင်ရွက်ခဲ့တယ်လို့ ဖော်ပြ ထားပါတယ်။ မူဝါဒတစ်ခု၊ သုတေသနတစ်ခုပါ။ အဆင့်မြင့်ပညာကဏ္ဍမှာ။ အစီရင်ခံစာအရ အဆင့်မြင့် ပညာရေးတက္ကသိုလ်တွေမှာ သုတေသနနယ်ပယ်မှာ အလွန်အားနည်းတယ်။ သင်ကြားရေးမှာအတော် အားနည်းတယ်။ ဆရာ ဆရာမများနဲ့ပတ်သက်တဲ့ အကြောင်းအရာမှာလည်း အားနည်းတယ်။ ကျောင်းသား၊ ကျောင်းသူများနဲ့ပတ်သက်ပြီးတော့လည်း အတော်အားနည်းတယ်။ စီမံခန့်ခွဲမှုနဲ့ပတ်သက်ပြီးတော့လည်း အလွန်အားနည်းတယ်လို့ အစီရင်ခံစာမှာ ခြုံငုံသုံးသပ်ဖော်ပြထားချက်အရဆိုရင် ကျွန်တော်တို့ ယနေ့်မြင့်ပညာရေးကဏ္ဍဟာ ချုံးချုံးကျအခြေအနေရောက်နေပြီလို့ပဲ ကျွန်တော်တို့ သုံးသပ်ရမှာပါ ။ ဒီအခြေအနေကို အမြန်ဆုံးကျော်လွှားနိုင်ဖို့အတွက် ကော်မရှင်အနေနဲ့ သုတေသနနဲ့ပတ်သက်တဲ့ မူဝါဒတွေ၊ သင်ကြားရေးနဲ့ ပတ်သက်တဲ့ မူဝါဒတွေ၊ ဆရာ ဆရာမများနဲ့ပတ်သက်သော အရည်အသွေး တိုးမြှင့်ရေး၊ ဆန်းစစ် အကဲဖြတ်ခြင်းနှင့် ရာထူးတိုးအပြောင်းအရွှေ့မူဝါဒတွေ၊ စီမံခန့်ခွဲမှုနဲ့ပတ်သက်တဲ့ မူဝါဒတွေ၊ ကိုယ်ပိုင်စီမံ ခန့်ခွဲဖို့ရာ တက္ကသိုလ်ပဋိညာဉ်တွေကို အမြန်ဆုံးရေးဆွဲနိုင်မှသာလျှင် ည့်မတ်နိုင် မယ်ဆိုတာ အကြံပြုပါတယ်။ အထူးသဖြင့် ပညာရေးရဲ့ အဓိကဖြစ်တဲ့ ပညာရေးဝန်ထမ်းများရဲ့ ရာထူး အတိုးအရွှေ၊ အပြောင်းအရွှေ့၊ မူဝါဒခိုင်ခိုင်မာမာ မရေးဆွဲနိုင်သမျှ ပညာရေးတိုးတက်မှုအတွက် အဟန့်အတား ဖြစ်နေဦးမှာ သေချာပါတယ်။ ဒါကြောင့်မို့လို့ အမြန်ဆုံးရေးဆွဲဖို့ တိုက်တွန်းအပ်ပါတယ်။ နာယကကြီးခင်ဗျား။ ပညာရေးရဲ့ Mother Law လို့ခေါ်တဲ့ အမျိုးသားပညာရေးဥပဒေရဲ့ ဆက်စပ် ဥပဒေ ၄ ခုပြဋ္ဌာန်းဖို့ရှိတဲ့နေရာမှာ ပညာရေးဝန်ကြီးဌာနကို အဆင့်မြင့်ပညာရေးဥပဒေနဲ့ ပုဂ္ဂလိက ပညာရေးဥပဒေကိုသာ ကော်မရှင်က သုံးသပ်အကြံပြု ပေးပို့နိုင်ခဲ့တယ်လို့ဖော်ပြထားပါတယ်။ ဒါ့အပြင် အလွန်အရေးကြီးတဲ့ အခြေခံပညာရေးဥပဒေနဲ့ အသက်မွေးပညာဥပဒေကိုတော့ ကော်မရှင်အနေနဲ့ သုံးသပ်အကြံပြု မဆောင်ရွက်နိုင်ခဲ့ခြင်းအတွက် အမြန်ဆုံးအလေးထားဆောင်ရွက်ဖို့ အကြံပြုတင်ပြ ပါတယ်။ နာယကကြီးခင်ဗျား။ အစီရင်ခံစာရဲ့ သုံးသပ်အကြံပြုချက် ၂ ချက်ကတော့ အလွန်စိတ်ဝင်စား စရာ ကောင်းပါတယ်။ ကော်မရှင်နဲ့ ကော်မရှင်ကဖွဲ့စည်းထားတဲ့ ကော်မတီများရဲ့ တာဝန်နဲ့ လုပ်ပိုင်ခွင့်ကို တိကျစွာဆောင်ရွက်နိုင်စေရန်အတွက် ကော်မရှင်နဲ့ပတ်သက်တဲ့ဥပဒေ၊ နည်းဥပဒေပြဋ္ဌာန်းပေးဖို့ အကြံပြု ထားခြင်းပါ။ ကျွန်တော့အနေနဲ့ ရိုးရှင်းစွာမြင်တာကတော့ အမျိုးသားပညာရေးမူဝါဒကော်မရှင် စတင် ဖွဲ့စည်းစဉ်ကတည်းက ကော်မရှင်ရဲ့ တာဝန်၊ လုပ်ပိုင်ခွင့်တွေကို အချက် ၉ ချက်၊ ကော်မရှင်က ဖွဲ့စည်း ထားတဲ့ သင်ရိုးညွှန်းတမ်းကော်မတီရဲ့ တာဝန်က ၁၀ ချက်၊ လုပ်ပိုင်ခွင့်က ၆ ချက်၊ အရည်အသွေး အကဲဖြတ်ကော်မတီနဲ့ပတ်သက်ပြီး လုပ်ငန်းတာဝန် ၁၂ ရပ်ကို ရှင်းရှင်းလင်းလင်း ဖော်ပြထားပြီးဖြစ်လို့ သတ်မှတ်တာဝန်နဲ့လုပ်ပိုင်ခွင့်အတွင်းမှာပဲ ရည်ရွယ်ချက်ကို အောင်မြင်စွာ အကောင်အထည်ဖော်နိုင် ပါတယ်။ ဥပဒေ၊ နည်းဥပဒေရေးဆွဲရန် မလိုအပ်ဘူးလို့ ကျွန်တော့အနေနဲ့တော့ မြင်ပါတယ်။ နောက်အမျိုးသားပညာရေးမူဝါဒကော်မရှင်ရဲ့ အဓိကတာဝန်ဟာ ပညာရေးစနစ်နဲ့စီမံကိန်းများကို အကဲဖြတ်သုံးသပ်အကြံပြုခြင်းနဲ့ ပညာရေးဆိုင်ရာ မူဝါဒတွေကို ရေးဆွဲရေးပဲဖြစ်ပါတယ်။ သတ်မှတ် ထားတဲ့ တာဝန်နဲ့ လုပ်ပိုင်ခွင့်ကို ပြည့်စုံအောင် အကောင်အထည်ဖော်နိုင်ခြင်းရှိ မရှိ၊ ပြန်လည် သုံးသပ်ရန်နဲ့ လိုအပ်ပြီးလက်တွေ့အကောင်အထည်ဖော်မယ့် ပညာရေးဝန်ကြီးဌာနနဲ့အပြိုင် လုပ်ပိုင်ခွင့် ရှိစရာ မလိုဘူးလို့ မြင်ပါတယ်။ ပူးပေါင်းဆောင်ရွက်အကြံပြုရန်သာဖြစ်ပါတယ်။ ကော်မရှင်ရဲ့ နောက် အကြံပြုချက်တစ်ချက်ကတော့ အမျိုးသားပညာရေးမူဝါဒကော်မရှင်ရဲ့ အသုံးစရိတ်များကို ပညာရေး ဝန်ကြီးဌာနမှတစ်ဆင့် ကျခံစေခြင်းမဟုတ်ဘဲ သီးခြားရန်ပုံငွေဖြင့် ခွဲဝေသတ်မှတ်ပေးဖို့ပါ။ ဒီအချက် ကလည်းစဉ်းစားစရာဖြစ်ပါတယ်။ မူဝါဒကော်မရှင်ဟာ ဘဏ္ဍာငွေသီးသန့်ခွဲဝေချထား အသုံးပြုခွင့်ပေးရန် အမျိုးသားပညာရေးဥပဒေက ခွင့်ပြုမထားပါဘူး။ သတ်မှတ်ထားခြင်းကလည်း အမျိုးသားပညာရေး ဥပဒေအရ သီးခြားလွတ်လပ်သောအဖွဲ့ သတ်မှတ်ထားခြင်းကလည်း တာဝန်နဲ့ လုပ်ပိုင်ခွင့်သာလျှင်ဖြစ်ပါတယ်။ အခြားကော်မရှင်များဖြစ်တဲ့ လူ့အခွင့်အရေးကော်မရှင်၊ အဂတိလိုက်စားမှု တိုက်ဖျက်ရေးကော်မရှင် တွေကလည်း ဝန်ကြီးဌာနတစ်ခုရဲ့ ဘဏ္ဍာငွေကသာလျှင် ခွဲဝေကျခံသုံးစွဲခြင်းဖြစ်ပါတယ်။ နောက်ဆုံးအချက်အနေနဲ့ အမျိုးသားပညာရေးဥပဒေအရ ဖွဲ့စည်းထားတဲ့ အမျိုးသားပညာရေး မူဝါဒ ကော်မရှင်ဟာ ဥပဒေပြဋ္ဌာန်းချက် ၅၈(ခ) မှာ ဖော်ပြထားတဲ့ ပညာရေးစနစ်များ၊ စီမံကိန်းများ အကဲဖြတ်ခြင်း၊ အကြံပြုခြင်း၊ မူဝါဒတွေ ရေးဆွဲရာမှာ ပညာရေးနဲ့သက်ဆိုင်သော ဆရာ၊ ဆရာမများ၊ ကျောင်းသား၊ ကျောင်းသူများ၊ မိဘများထံမှ အကြံဉာဏ်များ ရယူပူးပေါင်းညှိနှိုင်းဆောင်ရွက်ရမယ်လို့ ဖော်ပြသည့်အတွက် ကော်မရှင်က ရေးဆွဲ။</speech>
<speech type="speaker">ဦးဥက္ကာမင်း မဲဆန္ဒနယ်အမှတ်(၈) ဆွေးနွေးဖို့ဖြစ်ပါတယ်။</speech>
<speech><mp id="1260">ဦးဥက္ကာမင်း(မဲဆန္ဒနယ်အမှတ်-၈၊ တနင်္သာရီတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော်တစ်ရပ်လုံးကို မင်္ဂလာပါဆို ပြီးတော့ နှုတ်ခွန်းဆက်ပါတယ်။ ကျွန်တော်ကတော့ အမျိုးသားပညာရေးမူဝါဒကော်မရှင် အစီရင်ခံစာနဲ့ ပတ်သက်ပြီးတော့ နောက်ဆုံးပိတ် အိတ်နဲ့လွယ် ပြောကြားမယ့် အမျိုးသားလွှတ်တော်ကိုယ်စားလှယ် ဦးဥက္ကာမင်း ဖြစ်ပါတယ်။ နာယကကြီးခင်ဗျာ။ ပညာဆိုတဲ့ဟာက မည်သို့မည်မျှ အရေးကြီးကြောင်းကို ရှေ့ကကိုယ်စားလှယ် ကြီးတွေလည်း အများကြီး ပြောသွားပြီးဖြစ်ပါတယ်။ ကျွန်တော့တစ်ဦးတည်း အမြင်အရ ပညာရေးဖြင့် ခေတ်မီဖွံ့ဖြိုးတိုးတက်သော နိုင်ငံတော်ကြီးတည်ဆောက်အံ့ ဆိုတဲ့ဟာက ကျွန်တော်တို့ ငယ်ငယ် ကတည်းက ကျောင်းတွေမှာ မြင်လာရတဲ့ ကျောင်းထဲကိုစဝင်တဲ့ ဆိုင်းဘုတ်တွေကို မြင်လာရ ပါတယ်။ ကျွန်တော်တို့ရဲ့ ဒီဆောင်ပုဒ်အားဖြင့်တော့ အရမ်းကိုကောင်းမွန်ပါတယ်။ တိုင်းပြည်တစ်ခုကို တည်ဆောက်တဲ့ နေရာမှာ ပညာရေးဟာ အရမ်းကိုအရေးကြီးပါတယ်။ ပညာဖြင့်လည်း နိုင်ငံတော်ကြီးကို တည်ဆောက် သင့်ပါတယ်။ အဲဒီတော့ အမျိုးသားပညာရေးမူဝါဒကော်မရှင်ရဲ့ မူဝါဒချမှတ်တဲ့လုပ်ငန်းစဉ် တွေဟာ ကျွန်တော်တို့ အနာဂတ်နိုင်ငံတော်အတွက် မူဝါဒတွေချမှတ်နေတယ်ဆိုပြီးတော့ပဲ ကျွန်တော့အနေနဲ့ သတ်မှတ်ချင်ပါတယ်။ အဲဒီတော့ ကျွန်တော်တို့ ပညာရေးဖြင့် ခေတ်မီဖွံ့ဖြိုးတိုးတက်သော နိုင်ငံတော်ကြီးတစ်ခု တည်ဆောက်မယ်ဆိုရင် ဘယ်လိုပညာရေးနဲ့တည်ဆောက်မှာလဲ။ ကျွန်တော်တို့ ကျက်တဲ့ပညာရေးလား၊ တွေးခေါ်မြော်မြင်တတ်တဲ့ ပညာရေးနဲ့တည်ဆောက်မလား ဆိုတာ ကျွန်တော်တို့ စဉ်းစားရပါတယ်။ အဲဒီတော့ ကျွန်တော့ရဲ့ ဖြတ်သန်းမှုအရဆိုရင် ကျွန်တော်တို့သည် ကျက်စာပညာရေး၊ ကြက်တူရွေး ပညာရေးမှာ ဖြတ်သန်းလာခဲ့တာ ဖြစ်တဲ့အတွက် ကျွန်တော်မှတ်မိပါသေးတယ်။ ငယ်ငယ်တုန်းကဆိုရင် magicossaisos ao sposos osapoozaaj My name is Mg Mg. My father name is U Ba. My mother name is Daw Mya. . mals cossos:(0920) Geolosesli sòcomspong သွားမေးပါတယ်။ ဆရာမ ကျွန်တော့နာမည်ရေးလို့မရဘူးလား။ ကျွန်တော့အဖေနာမည်ရေးလို့ မရဘူးလား ဆိုတော့ နင်ကဘယ်လောက်တတ်နေလို့လဲဆိုတဲ့ စကားတွေပဲ ပြန်ပြီးတော့ ကျွန်တော်တို့ ရရှိခဲ့ပါတယ်။ ဒါဟာ ကျွန်တော်တို့ရဲ့ ပညာရေးစနစ်ကို မီးမောင်းထိုးပြနေခြင်း ဖြစ်ပါတယ်။ အဲဒီတော့ အမျိုးသားပညာရေးမူဝါဒကော်မရှင်ရဲ့ အစီရင်ခံစာကို ကျွန်တော် ကဏ္ဍနှစ်ခုကိုသာ ဆွေးနွေးသွားမှာ ဖြစ်ပါတယ်။ ကျွန်တော့ရဲ့ ဆွေးနွေးတင်ပြမှုကို Power Point ဖြင့်တင်ပြခွင့်ပြုပါရန် လေးစားစွာ ခွင့်တောင်းခံအပ်ပါတယ်။ ဆရာအတတ်သင်ပညာရေးကဏ္ဍမှာဆိုရင် ကျွန်တော်ဝေးလံ ခေါင်သီတဲ့နေရာတွေကို ဆိုလိုခြင်းဖြစ်ပါတယ်။ မူလတန်းပြ ဆရာ ဆရာမတွေကို ၎င်းတို့နေထိုင်တဲ့ မြို့နယ်အတွင်းတွေသာ ဦးစားပေးခန့်ထားပေးဖို့ တောင်းဆိုရခြင်းဖြစ်ပါတယ်။ ဘာဖြစ်လို့လဲဆိုတော့ အရမ်းဝေးကွာတဲ့ ကျွန်တော်တို့မြို့ပေါ် တစ်ခုတည်းကို မကြည့်ဘဲနဲ့ အရမ်းဝေးလံတဲ့ ခေါင်သီတဲ့ဒေသ တွေမှာရှိတဲ့ ဆရာ ဆရာမတွေဟာ တစ်မြို့တစ်မြို့ ကိုကူးပြီးတော့ တာဝန်ထမ်းဆောင်ဖို့ဆိုတာ လွယ်ကူတဲ့ ကိစ္စမဟုတ်ပါဘူး။ အဲဒီအတွက်လည်း ကျွန်တော် အကြံပြုချင်ပါတယ်။ နောက်တစ်ခုက ကျွန်တော်တို့ ကျေးလက်ဒေသနဲ့ ဝေးလံခေါင်သီတဲ့ ဒေသမှာ တာဝန်ထမ်းဆောင် နေတဲ့ ဆရာ ဆရာမများနေထိုင်ဖို့အတွက် ဝန်ထမ်းအိမ်ရာတွေကိုလည်း လုံခြုံစွာဖြင့်အမြန်ဆုံး လျာထား ဆောက်လုပ်ပေးဖို့အတွက် ကျွန်တော့အနေနဲ့ အကြံပြုလိုပါတယ်။ ကျွန်တော်တို့ နယ်တွေမှာဆိုရင် ဆရာမ လေးတွေဆိုတာ အခုမှ ကျောင်းပြီးမှလာရတဲ့ ဆရာမလေးတွေဖြစ်ပါတယ်။ အဲဒီတော့ တာဝန်ကျရာ ရွာကိုသွားတော့ တံခါးပေါက်က မရှိဘူး။ ဝန်ထမ်းအိမ်ရာမှာ။ နံရံကလည်းမရှိဘူး။ အဲဒီတော့ ဘာဖြစ်လာလဲ ဆိုတော့ ဆရာ ဆရာမတွေက စောစောစီးစီး အိမ်ထောင်ကျပြီးတော့ ကျောင်းကနေပြီးတော့ စာမသင် နိုင်ဘဲနဲ့ အပြင်ဘက်ကို ရောက်သွားတဲ့ဟာတွေလည်း ရှိပါတယ်။ နောက်တစ်ခုက ကျွန်တော်တို့ ဆရာ ဆရာမတွေ ရာထူးတိုးပြောင်းရွှေ့ကိစ္စကို နွေရာသီကျောင်းပိတ်တဲ့ ကာလအတွင်းမှာသာ အပြီးအစီး ဆောင်ရွက်ဖို့လိုပါတယ်။ ကျောင်းဖွင့်တဲ့ကာလမှာ ဆောင်ရွက်နေတာလည်း ဆရာ ဆရာမ ပြောင်းရွှေ့ နေရင်းနဲ့ပဲ လစ်လပ်လိုက် ကျွန်တော်တို့က ပြန်ဖြည့်လိုက် ဒီနေရာမှာ ကျွန်တော်တို့ ကျောင်းမှာ စာသင်ရ ခက်ခဲနိုင်ပါတယ်။ Next Slide ပြပေးပါ။ နောက်တစ်ခုကအဆင့်မြင့်ပညာရေးကဏ္ဍပါ။ အဆင့်မြင့်ပညာရေးကဏ္ဍမှာ ကျွန်တော် အဓိက ပြောချင်တာကတော့ အဝေးသင်တက္ကသိုလ်ပထမနှစ် မြန်မာစာ ပြဋ္ဌာန်းစာအုပ်ပါ ကဗျာ၊ စကားပြေ တွေဟာ စာလုံးပေါင်း မှားယွင်းနေတာတွေရှိတယ်။ မူလစာသားတွေကို ပြန်လည်ပြင်ဆင်ထားတာ ရှိတယ်။ ဖြည့်စွက်ထားတာတွေရှိပါတယ်။ အဲဒါတွေကို ပညာရှင်တွေက သေသေချာချာ စိစစ်ပြီးတော့ မူလစာသားအတိုင်း ပြန်လည်ပြီးတော့ ပြဋ္ဌာန်းပေးဖို့ ကျွန်တော့အနေနဲ့ အကြံပြုလိုပါတယ်။ ရည်ညွှန်း ကိုးကားချက်ကို ကျွန်တော် နောက် Slide မှာပြပါမယ်။ အဲဒီကိုးကားချက်တွေကို ကျွန်တော်တို့ ပထမနှစ် မြန်မာစာ စာကိုသာပြောပေမယ့်လည်း ကျန်တဲ့ အတန်းပညာ အဆင့်ဆင့်မှာလည်း အဲဒီလိုတွေ ရှိကောင်း ရှိနေလိမ့်မယ်။ အဲဒီအတွက်လည်း ပြန်လည် ပြီးတော့ သုံးသပ်ဖို့၊ စိစစ်ပေးဖို့ ကျွန်တော် အကြံပြုလိုပါတယ်။ ပြီးတော့ ကျွန်တော်တို့ အခြေခံပညာရေးကဏ္ဍ စာမျက်နှာ ၂၆ အပိုဒ် ၆ မှာ တတိယတန်း ဖတ်စာအုပ်မှာပါတဲ့ အောင်ဆန်းဇာနည်ကဗျာရဲ့ မူရင်းရေးသားသူနဲ့ ပတ်သက်ပြီးတော့ အငြင်းပွားမှု ဖြစ်နေတဲ့ တစ်ခုမှာ ဝန်ကြီးဌာနကနေပြီးတော့ ကော်မရှင်သို့ အကြံပြုချက်တောင်းခံရာ၌ ကော်မရှင်ရဲ့ အကြံပြုချက်အား မှန်ကန်တယ်။ တရားနည်းလမ်းကျတယ်ဆိုပြီးတော့ ကျွန်တော့အနေနဲ့ ယူဆမိ ပါတယ်။ Next Slide ပြပေးပါ။ အဲဒီတော့ ဒါကတော့ အားလုံးသိပြီးသားဖြစ်ပါတယ်။ ဆရာဇော်ဂျီရဲ့ ၁၉၆၃ ခုနှစ်မှာရေးခဲ့တဲ့ ရှေးခေတ်ပုဂံပြည် ကဗျာလေးဖြစ်ပါတယ်။ လက်ရှိပထမနှစ် သင်ရိုးညွှန်းတမ်းမှာ ပါပါတယ်။ အဲဒီတော့ စာလုံးမှားနေတဲ့ဟာတွေကို ကျွန်တော် မင်နီနဲ့ရေးပြထားပါတယ်။ အဲဒါကတော့ ကျွန်တော်တို့ မှားတဲ့ နေရာမှာ သာမန်မှားတာလား၊ တမင်တကာမှားတာလား၊ သာမန်ဖြစ်တာလား တမင်တကာ ထည့်သွင်း ရေးထားသလား ဒါကိုတော့ ကျွန်တော်တို့ ဖတ်ရှုလေ့လာကြည့်သင့်ပါတယ်။ Next Slide ပြပေးပါ။ သတ်ချက်အရမို့လို့ ကျွန်တော် အကုန်လုံးမဖတ်ပြတော့ပါဘူး။ ဒီထဲမှာ အရေးကြီးတဲ့ဟာ ကျွန်တော်တို့ တစ်ကြောင်းလုံးမှားနေတဲ့ဟာ ရှိပါတယ်။ မူရင်းကဗျာမှာ ရဲစစ်တပ်အစုံစုံ သထုံနဲ့ပဲခူး၊ အခုလက်ရှိကဗျာမှာ ရဲစစ်တပ် ခြံအရံ၊ မြန်မာ့နယ်တရိုး ရန်ထိုထိုကို၊ ရန်လိုလျှင်ချိုးခဲ့၍ ရန်အလျှိုလျှို ကို၊ မာန်ပိုလို့ချိုးခဲ့၍ ဆိုတဲ့ဟာလေးတွေ ဒါကျွန်တော်နမူနာပြောထားခြင်း ဖြစ်ပါတယ်။ Next Slide ပြပေးပါ။ အဲဒီတော့ နောက်ထပ်မှားနေတဲ့ဟာက ကျွန်တော်တို့ မူရင်းကဗျာမှာ စစ်သားကြီးလုံးလုံး၊ စစ်ဗိုလ်ကြီးရှုံးလောက်ရဲ့ ဆိုပြီးတော့ ကျွန်တော်တို့ ပါပါတယ်။ ပြန်ပြင်ထားတဲ့ ကဗျာမှာ လက်ရှိရှိနေတဲ့ ကဗျာမှာကတော့ စစ်သားကြီးလုံးလုံး ဗိုလ်မှူးကြီးရှုံးလောက်ရဲ့ ဆိုတဲ့ဟာမှာ ရာထူးတောင်တက်သွား ပါသေးတယ်။ Next Slide ပြပေးပါ။ ဒီမှာလည်းကျွန်တော်တို့ ပုဂံသွေးမို့တို့ မြန်မာ့သွေးမို့တို့ ဆိုတဲ့ဟာတွေ ကျွန်တော်တို့တွေ့ရပါတယ်။ ပြင်ဆင်ထားတဲ့ဟာတွေ ကျန်တဲ့ဟာတွေ ကတော့ စာလုံးပေါင်းမှားတဲ့ဟာနဲ့ ကာရံနဘေ မှားတဲ့ဟာတွေ ဖြစ်ပါတယ်။ Next Slide ပြပေးပါ။ ဒါလည်းကျွန်တော်တို့ လယ်တွင်းသား၊ ပြည်တော်သား၊ ဆင်းရဲသား၊ ကုန်သည်သား ကျွန်တော်တို့ ပြောင်းလဲထားတဲ့ဟာလေးဖြစ်ပါတယ်။ Next Slide ပြပေးပါ။ ဒီနောက်ဆုံးအပိုဒ်မှာတော့ အမှားတွေ အများကြီးတွေ့ရပါတယ်။ နိဂုံးချုပ်အားဖြင့် ပြောရမယ်ဆိုရင် အမျိုးသားပညာရေးမူဝါဒကော်မရှင်ရဲ့ အစီရင်ခံစာဟာ တစ်နှစ်ထက်တစ်နှစ်၊ နှစ်ဝက်ထက်နှစ်ဝက် ပိုမိုကောင်းမွန်လာသော်လည်းပဲ မူဝါဒတွေကို ချမှတ်တဲ့ နေရာမှာ ကျွန်တော်တို့မြန်မာနိုင်ငံရဲ့ ပညာရေး၊ အနာဂတ်ပညာရေးဟာ ချောက်ထဲကျဖို့ လက်နှစ်လုံးပဲ လိုပါတော့တယ်။ အဲဒါကို ကျွန်တော်တို့ အမြန်ဆုံးကယ်တင်ပြီးတော့ မူဝါဒကျည်ဆံတွေ ပစ်တဲ့နေရာ မှာလည်း အရှိကိုအရှိအတိုင်း၊ အမှန်ကိုအမှန်အတိုင်း တည့်တည့်ပစ်ဖို့ လိုအပ်တယ်ဆိုတဲ့အကြောင်း ထောက်ပြရင်းနဲ့ပဲ နိဂုံးချုပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များ ခင်ဗျား။ အမျိုးသားပညာရေးမူဝါဒကော်မရှင်ရဲ့ ဒုတိယ (၆) လပတ်တာ ကာလအတွင်းလုပ်ငန်း ဆောင်ရွက်ခဲ့မှု အစီရင်ခံစာ(၂၀၁ရ ခုနှစ်၊ ဧပြီလမှ အောက်တိုဘာလထိ) နဲ့စပ်လျဉ်းပြီး လွှတ်တော်ကိုယ်စားလှယ်များရဲ့ ဆွေးနွေးချက်များအပေါ် သက်ဆိုင်ရာ ကော်မရှင်နဲ့ ပညာရေးဝန်ကြီးဌာနတို့က ပြန်လည်ရှင်းလင်း ဆွေးနွေးခြင်းနဲ့ လွှတ်တော်က မှတ်တမ်းတင်ခြင်းအစီအစဉ်တို့ကို ၂၁-၁၁-၂၀၁ရ ရက်တွင် ကျင်းပပြုလုပ်မယ့် ပြည်ထောင်စုလွှတ်တော် အစည်းအဝေးမှာ ဆောင်ရွက်ရန်လျာထားပါကြောင်း ကြေညာပါတယ်။</speech>
</report>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး အဋ္ဌမနေ့ ရပ်နားကြောင်းနှင့် နဝမနေ့ ကျင်းပမည့် နေ့ရက်နှင့်ကြေညာခြင်း ။</title>
<speech type="speaker">အစီအစဉ်(၁၇) ဖြစ်ပါတယ်။ လွှတ်တော်ကိုယ်စားလှယ်များ ခင်ဗျား။ ဆဋ္ဌမပုံမှန် အစည်းအဝေး အဋ္ဌမနေ့ အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် ဆဋ္ဌမပုံမှန်အစည်းအဝေးရဲ့ နဝမနေ့ကို ၂၀၁ရ ခုနှစ်၊ နိုဝင်ဘာလ ၂၁ ရက် (အင်္ဂါနေ့)နံနက် ၁၀ နာရီကျင်းပပြုလုပ်မည်ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">ပြည်ထောင်စုလွှတ်တော် ကိုယ်စားလှယ်များအားလုံး ထွက်ခွာနိုင် ပါပြီခင်ဗျား။ဒုတိယအကြိမ် ပြည်ထောင်စုလွှတ်တော် ဆဋ္ဌမပုံမှန်အစည်းအဝေး အဋ္ဌမနေ့ အစည်းအဝေးကို </speech>
</postface>
</transcript>
</doc>
