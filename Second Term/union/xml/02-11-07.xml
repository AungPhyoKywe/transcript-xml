<doc>
<docinfo>
<docno>02-11-07.xml</docno>
<pdf>02-11-07.pdf</pdf>
<term value="02">ဒုတိယအကြိမ်</term>
<session value="11" />
<sittingday value="07" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက်ပုံမှန်အစည်းအဝေး သတ္တမနေ့မှတ်တမ်း</title>
<date>၁၃၈၀ ပြည့်နှစ်၊ တပို့တွဲလဆန်း ရ ရက် (၂၀၁၉ ခုနှစ်၊ ဖေဖော်ဝါရီလ ၁၁ ရက်)(တနင်္လာနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် (၁၁)ကြိမ်မြောက်ပုံမှန်အစည်းအဝေး သတ္တမနေ့ကို နံနက် ၁၀:ဝဝ နာရီင်ကျင်းပ ပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် ပြည်သူ့လွှတ်တော် ဥက္ကဋ္ဌ ဦးတီခွန်မြတ်က ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက်ပုံမှန်အစည်းအဝေးရဲ့ သတ္တမနေ့အစီအစဉ် စတင်ပါတော့မယ်။ ယနေ့အစည်းအဝေးကို ရန်ကုန်တက္ကသိုလ် ဥပဒေပညာဌာနမှ ဆရာ၊ ဆရာမများနှင့် ကျောင်းသား၊ ကျောင်းသူ ၁၀၉ ဦး လာရောက်လေ့လာလျက်ရှိကြောင်း တင်ပြအပ်ပါတယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါခင်ဗျား။</speech>
<speech type="mc">အားလုံး ထိုင်နိုင်ကြပါပြီခင်ဗျား။ ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း ၊</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ ဒုတိယ အကြိမ် ပြည်ထောင်စုလွှတ်တော် (၁၁)ကြိမ်မြောက် ပုံမှန်အစည်းအဝေး သတ္တမနေ့မှာ ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်ထောင်စု လွှတ်တော် ကိုယ်စားလှယ်ဦးရေ စုစုပေါင်း ၆၅ရ ဦး ရှိပြီး ဒီကနေ့ အစည်းအဝေးကို ၅၁၀ ဦး တက်ရောက် ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၇၇.၆၂ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ) တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် (၁၁)ကြိမ်မြောက်ပုံမှန်အစည်းအဝေး သတ္တမနေ့အစီအစဉ် ကြေညာခြင်း</title>
<speech type="speaker">အစီအစဉ်(၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက် ပုံမှန်အစည်းအဝေး သတ္တမနေ့အစီအစဉ်ကို လွှတ်တော်ကိုယ်စားလှယ် များထံ ဖြန့်ဝေထားတဲ့အတိုင်း ဆက်လက်ဆောင်ရွက်သွားပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များအတွက် ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ လွှတ်တော်ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1368">ဒေါ်နန်းထွေးသူ(အဖွဲ့ဝင်၊ ကိုယ်စားလှယ်များစိစစ်ရေးကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယကကြီးရှင်။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက် ပုံမှန်အစည်းအဝေး သတ္တမနေ့ ၁၁-၂-၂၀၁၉ ရက်နေ့မှာ အစည်းအဝေးသို့ တက်ရောက်နိုင်ခြင်း မရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ကိုယ်စား ကယားပြည်နယ် ဖားဆောင်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ်၊ ပြည်ထောင်စုလွှတ်တော်ကိုယ်စားလှယ်များ စိစစ်ရေးကော်မတီအဖွဲ့ဝင် ဖြစ်သူ ကျွန်မ ဒေါ်နန်းထွေးသူက ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက် နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များကတော့- ဦးအာမိုးဆီ ခေါင်လန်ဖူး၊ - ဦးချင်းဖေလင်း မံစီ၊ - ဦးဝင်းနိုင် မိုးကောင်း၊ - ဦးဝင်းအောင် မိုးမောက်၊ - ဦးဇာနည်မင်း ရွှေကူ၊ - ဦးလဂန်ဇယ်ဂျုံး ဝိုင်းမော်၊ - ဦးမျိုးဇော်အောင် ကောလင်း၊ - ဦးဝင်းမြင့်အောင် ဒီပဲယင်း၊ - ဒေါက်တာမင်းသိန်း - ဦးသက်နောင် လဟယ်၊ ဦးသန်းထွန်းမြင့် ကလေးဝ၊ - ဒေါ်ချိုချိုဝင်း မော်လိုက်၊ - ဒေါ်ခင်စန်းလှိုင် ကျွန်းစု၊ ကော့သောင်း၊ တနင်္သာရီ၊ - ဒေါ်တင်တင်ရီ - ဦးခင်ဇော် - ဦးအောင်ကျော်ဟိန်း - ဦးအုန်းခင် - ဦးစိုးပိုင် - ဦးအောင်စိုး - ဦးဉာဏ်ထွန်း - ဦးဘုန်းမြင့်အောင် - ဒေါ်မြခွာညိုဦး - ဒေါ်နီနီဒွန်း - ဦးခင်မောင်သန်း - ဒေါက်တာမြင့်သိန်း - ဦးဇော်ဝင်း - ဦးဇော်မင်း - ဦးပိုက်ကို - ဦးမင်းသိန်း - ဦးစိုးမြင့်(ခ) ဦးစိုးလွင် - ဦးရွှေကို - ဦးသန်းစိုး - ဦးလှဌေးဝင်း - ဦးမင်းသိန်း - ဒေါက်တာလှမိုး - ဦးစစ်အေး - ဦးကျော်တင့် - ဦးနိုင်ထူးအောင် - ဦးကျော်စိုးလင်း - ဦးစောကျော်ဝင်းမောင် - ဦးစောထွန်း မြိတ်၊ သရက်ချောင်း၊ ဇီးကုန်း၊ ဒိုက်ဦး၊ ရွှေတောင်၊ ပေါက်ခေါင်း၊ တောင်ငူ၊ ညောင်လေးပင်၊ ထန်းတပင်၊ အုတ်ဖို၊ ပခုက္ကူ၊ တောင်တွင်းကြီး၊ ကျောက်ပန်းတောင်း၊ သာစည်၊ ဇေယျာသီရိ၊ ငါန်းဇွန်၊ အောင်မြေသာစံ၊ တောင်သာ၊ တပ်ကုန်း၊ နွားထိုးကြီး၊ ပြည်ကြီးတံခွန်၊ ကျိုက်မရော၊ - ဦးအောင်ကြည်သိန်း - ဒေါ်မာမာခိုင် - ဒေါ်နီနီမေမြင့် - ဦးဦးလှစော - ဦးစစ်နိုင် ဦးကျော်ဆွေဝင်း(ခ) ဦးအာလူး - ဒေါက်တာသန်းဝင်း - ဦးစိုးသူရထွန်း - ဦးမြစိန် - သူရဦးသက်ဆွေ - ဒေါ်စုစုလွင် - ဒေါက်တာခင်မောင်မောင် - ဦးအောင်ဝင်း - ဦးဝင်းမင်း - ဦးနေမျိုးထက် - ဒေါက်တာစောနိုင် ဦးသိန်းတန် - ဦးလွင်ကိုလတ် - ဦးအောင်လှိုင်ဝင်း - ဦးဉာဏ်လင်း - ဦးအောင်ကျော်ကျော်ဦး - ဦးထွန်းထွန်းဟိန် - ဒေါက်တာစိုင်းမောက်ခမ်း - ဦးစိုင်းကျော်မိုး - ဦးတင်အေး - ဦးလူတယ်ဟုန်(ခ) ဦးအောင်ရွှေ - ဒေါက်တာဒေါ်သန်းငွေ - ဦးဝင်းထူး ချောင်းဆုံ၊ သထုံ၊ တောင်ကုတ်၊ မြောက်ဦး၊ မင်းပြား၊ ကော့မှူး၊ မြောက်ဥက္ကလာပ၊ ကွမ်းခြံကုန်း၊ ဒဂုံမြို့သစ်(ဆိပ်ကမ်း)၊ ကိုကိုးကျွန်း၊ သုံးခွ၊ ဒဂုံမြို့သစ်(မြောက်ပိုင်း)၊ မှော်ဘီ၊ လှိုင်သာယာ၊ ကျောက်တံတား၊ တောင်ဥက္ကလာပ၊ လှည်းကူး၊ သန်လျင်၊ မင်္ဂလာဒုံ၊ ရွှေပြည်သာ၊ နောင်ချို၊ လားရှိုး၊ မိုင်းပန်၊ မက်မန်း၊ လောက်ကိုင်၊ တောင်ကြီး၊ နမ့်ဆန်၊ ဟိုပုန်း၊ ကလော၊ နမ့်ခမ်း၊ ကျောင်းကုန်း၊ ဇလွန်၊ ဖျာပုံ၊ ကချင်-၁၂၊ ကချင်-၁၊ ကချင်-၈၊ ကချင်-၃၊ ကချင်-၇၊ - ဦးစိုင်းသီဟကျော် - ဒေါ်နန်းခင်စော - ဦးခွန်အောင်ကျော် - ဒေါ်ပြုံးကေသီနိုင် - ဦးထွန်းကျော် - ဦးသိန်းထွန်း - ဦးအောင်မင်း - ဦးဝင်းထွဋ် - ဦးနိုင်ကိုကို - ဦးဂျေယာဂူ - ဒေါက်တာခင်မကြီး - ဦးဇယ်ခေါင် - ဦးဝင်းဇော် - ဦးကျော်သန်း - ဦးစိုးသိန်း - ဦးစိုင်းသာစိန် ဦးရှေးရယ်ရှုမောင် - ဦးစိုင်းပန်ဖ - ဒေါ်နန်းနီနီအေး - ဦးစောချစ်ဦး - ဒေါ်နော်ခရစ္စထွန်း(ခ) ဒေါက်တာအာကာမိုး - ဦးစောဘီစံသိန်းမြင့် - ဦးစိုင်းသန်းနိုင် - ဦးမာန်လောမောင်း - ဦးဇော်မင်း - ဦးကိုကိုနိုင် - ဦးဇော်ဟိန်း - ဦးအောင်ဝင်း ကယား -၁၀ ကယား-၂။ ကယား-၁၂၊ ကရင်-၆၊ ကရင်-၃၊ ကရင်-၇၊ ကရင်-၉၊ ကရင်-၅၊ ချင်း-၈၊ စစ်ကိုင်း -၆၊ စစ်ကိုင်း-၈၊ တနင်္သာရီ-၇၊ တနင်္သာရီ-၁၊ တနင်္သာရီ-၅၊ တနင်္သာရီ-၉၊ တနင်္သာရီ-၁၁၊ တနင်္သာရီ-၆၊ တနင်္သာရီ-၈၊ ပဲခူး-၁၁၊ ပဲခူး-၆၊ ပဲခူး-၁၊ ပဲခူး-၁၂၊ - ဒေါက်တာလင်းဝေဖြိုးလတ် - ဦးကင်းရှိန် - ဒေါက်တာခင်မောင်ဝင်း - ဦးတင်ဝေ - ဦးဥက္ကာမင်း - ဒေါက်တာဝင်းမြင့် - ဦးမင်းဦး - ဒေါက်တာစန်းမောင်မောင် - ဦးအောင်သိန်း - ဒေါ်ရွှေရွှေစိန်လတ် - ဒေါက်တာမိုးမြင့်အောင် - ဒေါ်စန်းစန်းမြင့် - ဦးဝင်းမြင့် - ဦးမြမင်းဆွေ - ဦးကျော်ဆွေ - ဦးတင်အောင်ထွန်း - ဦးအောင်ကြည်ညွန့် - ဦးဝင်းမောင် - ဦးခင်ဇော်ဦး - ဦးလင်းတင်ဌေး - ဦးမျိုးဝင်း - ဒေါက်တာဇော်လင်းထွဋ် - ဦးဖေတင် - ဦးကျော်သိန်း - ဦးမြင့်နိုင် ဦးကျော်သန်း - ဒေါ်ထုမေ - ဦးရဲမြင့်စိုး - ဒေါ်နော်လှလှစိုး မကွေး-၈၊ မကွေး-၉၊ မကွေး-၁၁၊ မကွေး-၄၊ မကွေး-၆၊ မွန်-၃။ မွန်-၆၊ ရခိုင်-၇၊ ရခိုင်-၅၊ ရခိုင်-၁၀၊ ရခိုင်-၁၁၊ ရန်ကုန်-၇၊ ရန်ကုန်-၁၁၊ - ဒေါက်တာမောင်မောင် ရန်ကုန်-၆၊ - ဦးကျော်ထွေး ရန်ကုန်-၈၊ - ဦးဌေးဦး ရန်ကုန်-၂၊ - ဦးညီစိန် ရှမ်း-၅၊ - ဦးစိုင်းထွန်းအောင် ရှမ်း-၂၊ - ဦးဇော်မင်းလတ်(ခ) ဦးကိုလတ် ရှမ်း-၁၊ - ဒေါက်တာပြည့်ဖြိုး ဧရာဝတီ-၇၊ - ဦးမန်းထွန်းကြိုင် ဧရာဝတီ-၆၊ - ဦးမန်းတိုးရွှေ ဧရာဝတီ-၉၊ - ဦးကြည်ဝင်း ဧရာဝတီ-၁၂ နှင့် - ဒုတိယဗိုလ်မှူးကြီးဇာနည်အောင် တပ်မတော် တို့ဖြစ်ပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၁၀ ဦးရှိပြီး ယနေ့ခွင့်ပန်ကြားသူ ၁၃ရ ဦး ဖြစ်တဲ့အတွက် စုစုပေါင်း ခွင့်ပန်ကြားသူ ၁၄ရ ဦးဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ခွင့်ပန်ကြားတဲ့ ပြည်ထောင်စုလွှတ်တော်ကိုယ်စားလှယ် ၁၃ရ ဦးအား ခွင့်အဖြစ် သတ်မှတ်ခွင့်ပြုပေးနိုင်ပါရန် လေးစားစွာ တင်ပြအပ်ပါတယ်ရှင်။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက် ပုံမှန်အစည်းအဝေး သတ္တမနေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅ရ ဦး၊ ယခင်က ခွင့်ပြုထားသူ ၁၀ ဦး၊ ယနေ့ခွင့်ပန်ကြား၍ ခွင့်ပြုထားသူ ၁၃ရ ဦးဖြစ်တဲ့အတွက် ခွင့်ပြုထားသူ စုစုပေါင်း ၁၄ရ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Order">
<title>ပြည်ထောင်စုလွှတ်တော်က အတည်ပြုသည်ဟု မှတ်ယူရမည့် တီထွင်မှုမူပိုင်ခွင့် ဥပဒေကြမ်းကို လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ တီထွင်မှု မူပိုင်ခွင့်ဥပဒေကြမ်းကို အမျိုးသားလွှတ်တော်မှာ စတင်တင်သွင်းဆွေးနွေးခဲ့ပြီး လွှတ်တော်နှစ်ရပ် သဘော တူညီတဲ့ ဥပဒေကြမ်းအဖြစ် ၇-၂-၂၀၁၉ ရက်မှာ ပြည်ထောင်စုလွှတ်တော်သို့ ပေးပို့ထားပါတယ်။ တီထွင်မှုမူပိုင်ခွင့်ဥပဒေကြမ်းကို နိုင်ငံတော်သမ္မတ လက်မှတ်ရေးထိုးထုတ်ပြန်နိုင်ဖို့အတွက် ၈-၂-၂၀၁၉ ရက်တွင် ပေးပို့ထားပါကြောင်းနဲ့ ပြည်ထောင်စုလွှတ်တော်ဆိုင်ရာ နည်းဥပဒေ ၈၁ အရ ပြည်ထောင်စု လွှတ်တော်က အတည်ပြုသည်ဟုမှတ်ယူ၍ မှတ်တမ်းတင်ကြောင်း ကြေညာပါတယ်။</speech>
</section>
<section value="Motion">
<motion>
<title>နိုင်ငံတော်သမ္မတထံမှ ပေးပို့ထားသော အခြေပြစာချုပ်ငယ်(၂)၏ အတည်ပြု စာချွန်လွှာအား အာဆီယံ အတွင်းရေးမှူးချုပ်ရုံးသို့ ပေးပို့ရန်ကိစ္စနှင့် စပ်လျဉ်း၍ စီမံကိန်းနှင့်ဘဏ္ဍာရေး ဝန်ကြီးဌာနက လွှတ်တော်သို့ ရှင်းလင်းတင်ပြခြင်း ။</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အခြေပြ စာချုပ်ငယ်(၂)၏ အတည်ပြုစာချွန်လွှာအား အာဆီယံအတွင်းရေးမှူးချုပ်ရုံးသို့ ပေးပို့ရန်ကိစ္စနဲ့စပ်လျဉ်းပြီး ပြည်ထောင်စုလွှတ်တော်ရဲ့ အတည်ပြုချက်ရယူနိုင်ရန် နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၄-၂-၂၀၁၉ ရက်စွဲပါစာအမှတ်၊ ၃(၁)/ ၁/သမ္မတရုံးဖြင့် ပေးပို့ထား ပါတယ်။ အဆိုပါကိစ္စနဲ့စပ်လျဉ်းပြီး စီမံကိန်းနှင့်ဘဏ္ဍာရေးဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယက၊ အမျိုးသားလွှတ်တော် ဥက္ကဋ္ဌနှင့် လွှတ်တော်ကိုယ်စားလှယ်များ၊ ဖိတ်ကြားထားသော ပြည်ထောင်စုအဆင့် အဖွဲ့အစည်းဝင်ပုဂ္ဂိုလ်များ ဧည့်သည်တော်များအားလုံး ကိုယ်စိတ် နှစ်ဖြာ ကျန်းမာချမ်းသာပြီး မင်္ဂလာအပေါင်းနှင့် ပြည့်စုံကြပါစေရန် နှုတ်ခွန်းဆက်သ ဂါရဝပြုအပ်ပါတယ် ခင်ဗျာ။ ကျွန်တော်ကတော့ စီမံကိန်းနှင့် ဘဏ္ဍာရေးဝန်ကြီးဌာန၊ ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ကျွန်တော့အနေဖြင့် ဖြတ်သန်းကုန်စည်များ လွယ်ကူချောမွေ့စေရေး အာဆီယံမူဘောင်သဘော oppoqjod (ASEAN Framework Agreement on the Facilitation of Goods in Transit- AFAFGIT) sac@uosqulocu$()(Protocol-2) səsasolosalecos (Instrument of Ratification)of 32538w အတွင်းရေးမှူးချုပ်ရုံးသို့ ပေးပို့ရန်ကိစ္စနှင့်စပ်လျဉ်းပြီး ရှင်းလင်းတင်ပြမှာဖြစ်ပါတယ်။ လေးစားအပ်ပါသော နာယကကြီးခင်ဗျား။ အာဆီယံအဖွဲ့ဝင်နိုင်ငံအားလုံးက ဖြတ်သန်းကုန်စည်များ လွယ်ကူချောမွေ့စေရေး အာဆီယံမူဘောင်သဘောတူညီချက်ကို ဗီယက်နမ်နိုင်ငံ၊ ဟနွိုင်းမြို့တွင် ၁၉၉၈ ခုနှစ်၊ ဒီဇင်ဘာလ ၁၆ ရက်နေ့က သဘောတူလက်မှတ် ရေးထိုးခဲ့ကြပါတယ်။ အဆိုပါသဘောတူညီချက်မှာ အခြေပြစာချုပ်ငယ် (၉)ခု ပါဝင်ပါတယ်။ ယင်းတို့အနက် စီမံကိန်းနှင့် ဘဏ္ဍာရေးဝန်ကြီးဌာန၊ အကောက်ခွန် ဦးစီးဌာနမှ အခြေပြစာချုပ်ငယ်(၂) ဖြစ်တဲ့ နယ်စပ်စခန်းများ သတ်မှတ်ခြင်းနှင့် အခြေပြစာချုပ်ငယ်(၇) အာဆီယံ အကောက်ခွန်ဖြတ်သန်းကုန်သွယ်မှုစနစ်တို့ကို တာဝန်ယူဆောင်ရွက်လျက်ရှိပါတယ်။ မြန်မာနိုင်ငံအနေဖြင့် အခြေပြစာချုပ်ငယ်(၇)အတွက် Instrument of Ratification ကို ၂၀၁၆ ခုနှစ် ဇူလိုင်လ ၂၂ ရက်နေ့မှာ လက်မှတ် ရေးထိုးခဲ့ပြီး အာဆီယံအတွင်းရေးမှူးချုပ်ရုံးသို့ ပေးပို့ခဲ့ပြီးဖြစ်ပါတယ်။ ပေးပို့ခဲ့ပြီးဖြစ်တဲ့ စာချုပ်ငယ်(၇)ကို အကောင်အထည်ဖော် ဆောင်ရွက်နိုင်ရေးအတွက် ယခုအခြေပြစာချုပ်ငယ်(၂) နယ်စပ်အကောက်ခွန် စခန်းရုံးများ ဖွင့်လှစ်နိုင်ရေးအတွက် ဆက်လက်ဆောင်ရွက်ရခြင်း ဖြစ်ပါတယ်။ လေးစားအပ်ပါသော နာယကကြီးနှင့် လွှတ်တော်ကိုယ်စားလှယ်ကြီးများခင်ဗျာ။ အခြေပြစာချုပ်ငယ်(၂) နယ်စပ်အကောက်ခွန်စခန်းရုံးများသတ်မှတ်ခြင်း (Designation of Frontier Posts)သည် အဓိကအားဖြင့် အာဆီယံ တောင်-မြောက်စင်္ကြလမ်းကြောင်းဖြစ်သော စင်္ကာပူ၊ မလေးရှား၊ ထိုင်းနှင့် လာအိုနိုင်ငံများအပေါ် အခြေပြုပြီး ကုန်းလမ်းမှတစ်ဆင့် ကြားခံနိုင်ငံတို့ကိုဖြတ်သန်း၍ ကုန်သွယ်မှုလွယ်ကူချောမွေ့စွာ ဆောင်ရွက် နိုင်ကြစေရန် ရည်ရွယ်ပါတယ်။ အကောက်ခွန်နယ်စပ်စခန်းရုံးများအဖြစ် မြန်မာနိုင်ငံမှာ မြဝတီနှင့် တာချီလိတ် နယ်စပ်စခန်း (၂)ခုကို သတ်မှတ်ထားပြီးဖြစ်ပါတယ်။ စာချုပ်တွင် Article (၄)ခု ပါဝင်ပါတယ်။ Article(1) Scope of Application, Article(2) Designation of Frontier Posts, Article(3) Institutional Arrangements, Article(4) Final Provisions of looulosusil အခြေပြစာချုပ်ငယ်(၂)ကို အာဆီယံအဖွဲ့ဝင်နိုင်ငံများမှ ဘဏ္ဍာရေးဝန်ကြီးများက ၂၀၁၈ ခုနှစ်၊ မေလ ၄ ရက်နေ့မှာ လက်မှတ်ရေးထိုးခဲ့ကြပြီးဖြစ်ရာ စာချုပ်အသက်ဝင်နိုင်ရေးအတွက် အဖွဲ့ဝင်နိုင်ငံ အသီးသီးမှ အတည်ပြု စာချွန်လွှာကို နိုင်ငံခြားရေးဝန်ကြီးဌာန၊ ပြည်ထောင်စုဝန်ကြီးက လက်မှတ်ရေးထိုး၍ အာဆီယံအတွင်းရေးမှူးချုပ်ရုံးသို့ ပေးပို့ရမှာဖြစ်ပါတယ်။ အဆိုပါစာချုပ်အား သက်ဆိုင်ရာဝန်ကြီးဌာန များနှင့် ပြည်ထောင်စုရှေ့နေချုပ်ရုံးတို့၏ သဘောထားမှတ်ချက်များရယူပြီး ပြည်ထောင်စုအစိုးရအဖွဲ့ အစည်းအဝေးအမှတ်စဉ်(၂၂/၂၀၁၈)သို့ တင်ပြခဲ့ပြီး ပြည်ထောင်စုအစိုးရအဖွဲ့ကလည်း သဘောတူအတည်ပြုပြီး ဖြစ်ပါတယ်။ သို့ဖြစ်ပါ၍ ဖြတ်သန်းကုန်စည်များ လွယ်ကူချောမွေ့စေရေး အာဆီယံမူဘောင်သဘောတူညီချက်၏ အခြေပြစာချုပ်ငယ်(၂)အတွက် အတည်ပြု စာချွန်လွှာကို အာဆီယံအတွင်းရေးမှူးချုပ်ရုံးသို့ ပေးပို့နိုင်ရေး အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၆၁ ပုဒ်မခွဲ(က) ၏ နောက်ဆက်တွဲဇယား(၁) အမှတ်စဉ် (၈) ပါ ပြဌာန်းချက်အရ ပြည်ထောင်စုလွှတ်တော်က အတည်ပြုပေးနိုင်ပါရန် နာယကကြီးမှတစ်ဆင့် လေးစားစွာ တင်ပြအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<title>အထက်ပါကိစ္စနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ ပေးပို့စာမိတ္တူကို လွှတ်တော်ကိုယ်စားလှယ်များထံ ကြိုတင်ဖြန့်ဝေထားပါတယ်။ ပေးပို့စာမိတ္တူကို နောက်ဆက်တွဲဖြင့် ဖော်ပြထားပါသည်။ အထက်ပါကိစ္စနဲ့စပ်လျဉ်းပြီး ဆက်လက်ကျင်းပမယ့် ပြည်ထောင်စုလွှတ်တော် အစည်းအဝေး၌ ဆွေးနွေး ဆုံးဖြတ်ရန် လျာထားပါတယ်။ ဒါကြောင့် ဆွေးနွေးလိုတဲ့ လွှတ်တော်ကိုယ်စားလှယ်ရှိပါက ၁၃-၂-၂၀၁၉ ရက်(ဗုဒ္ဓဟူးနေ့) ညနေ ၄ နာရီ နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်း ကြေညာပါတယ်။</speech>
</motion>
</section>
<section value="Report">
<report>
<title>ပြည်ထောင်စုအစိုးရအဖွဲ့မှ ပေးပို့သော ၂၀၁၈ ခုနှစ်၊ ဧပြီလမှ စက်တင်ဘာလ အထိ ၆လပတ် အခွန်ကောက်ခံရရှိမှု အခြေအနေနှင့်စပ်လျဉ်း၍ ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ(၂/၂၀၁၉) အပါအဝင် လွှတ်တော်ကိုယ်စားလှယ်များ၏ ဆွေးနွေးချက်များအပေါ် ပြည်ထောင်စုအဆင့်အဖွဲ့အစည်းဝင်များက ပြန်လည်ရှင်းလင်းဆွေးနွေးခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု အစိုးရအဖွဲ့မှပေးပို့တဲ့ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လပတ် အခွန်ကောက်ခံရရှိမှုအခြေအနေ အစီရင်ခံစာနဲ့ ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင် ခံစာတို့အပေါ် လွှတ်တော်ကိုယ်စားလှယ်များက ဆွေးနွေးခြင်းအစီအစဉ်ကို ပြီးခဲ့တဲ့ ပြည်ထောင်စုလွှတ်တော် အစည်းအဝေးမှာ ဆောင်ရွက်ခဲ့ပြီးဖြစ်ပါတယ်။ ယခု ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ အပါအဝင် လွှတ်တော်ကိုယ်စားလှယ်များရဲ့ ဆွေးနွေးချက်များအပေါ် သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက ပြန်လည်ရှင်းလင်း ဆွေးနွေးခြင်းအစီအစဉ်ကို ဆောင်ရွက်သွားမှာဖြစ်ပါတယ်။ ဦးစွာ ပြည်ထောင်စုအစိုးရအဖွဲ့ရုံးဝန်ကြီးဌာန ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="33">ဦးတင်မြင့်(ဒုတိယဝန်ကြီး၊ ပြည်ထောင်စုအစိုးရအဖွဲ့ရုံးဝန်ကြီး)</agency>အားလုံးပဲမင်္ဂလာပါ ခင်ဗျာ။ လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကိုယ်စားလှယ် ကြီးများအားလုံး ကိုယ်စိတ်နှစ်ဖြာ ချမ်းသာပါစေကြောင်း ဦးစွာဆုတောင်းမေတ္တာပို့သအပ်ပါတယ်။ ကျွန်တော် ကတော့ ပြည်ထောင်စုအစိုးရအဖွဲ့ရုံးဝန်ကြီးဌာန ဒုတိယဝန်ကြီး ဦးတင်မြင့် ဖြစ်ပါတယ်ခင်ဗျာ။ ကျွန်တော့အား ရှင်းလင်းတင်ပြခွင့်ပြုပါရန်နှင့် ကျွန်တော့ရဲ့ ရှင်းလင်းတင်ပြမှုမှာ Power Point ဖြင့် ရှင်းလင်းတင်ပြခွင့်ပြုဖို့ လေးစားစွာဖြင့် ပန်ကြားအပ်ပါတယ်ခင်ဗျာ။ ဦးစွာ ကျွန်တော်တို့ ယစ်မျိုးလိုင်စင်တချို့ လျော့နည်းမှုနဲ့ပတ်သက်ပြီး မတိုင်ခင်မှာ ယစ်မျိုးစီမံ ခန့်ခွဲမှုနဲ့ ပတ်သက်ပြီးတော့ ကျွန်တော်တို့ တည်ဆဲဥပဒေများနဲ့အညီ ဖော်ပြတဲ့အတိုင်း ဆောင်ရွက်လျက် ရှိပါတယ်။ အထွေထွေအုပ်ချုပ်ရေးဦးစီးဌာနအနေနဲ့ 1917 မြန်မာနိုင်ငံယစ်မျိုးအက်ဥပဒေ (Burma Excise Act) အရလည်းကောင်း ၁၉၂၈ မြန်မာနိုင်ငံယစ်မျိုးနည်းဥပဒေများ ၁၉၂၉ မြန်မာနိုင်ငံယစ်မျိုးအမိန့်ဆင့် ဆိုချက်များ၊ မြန်မာနိုင်ငံယစ်မျိုးအက်ဥပဒကို ပြင်ဆင်တဲ့ဥပဒေပါဝင်တဲ့ စီမံခန့်ခွဲဆောင်ရွက်လျက်ရှိကြောင်း ဦးစွာပထမ တင်ပြအပ်ပါတယ်။ ဆက်လက်ပြီး Next အခွန်ကောက်ခံမှုနဲ့ ပတ်သက်ပြီးတော့မှ ကျင့်သုံးဆောင်ရွက်လျက်ရှိတဲ့ ဥပဒေ၊ နည်းဥပဒေများကိုလည်း ဆက်လက်တင်ပြခွင့်ပြုပါခင်ဗျာ။ ကျွန်တော်တို့ ဒီဖော်ပြပါအတိုင်း (1917 Burma Excise Act) မြန်မာနိုင်ငံယစ်မျိုးဥပဒေ (The Myanmar Excise Rules)၊ နောက် ၁၈၇၆ မြေနဲ့ အခွန်အက်ဥပဒေ၊ ၁၈၈၀ ခုနှစ် ခရိုင်ခိုင်ကြေးအက်ဥပဒေ(The District Cesses Act, 1880) ဖြစ်ပါတယ် ခင်ဗျာ။ နောက် တစ်ခါ 1889 အထက်မြန်မာနိုင်ငံ မြေနဲ့အခွန်စည်းမျဉ်းဥပဒေ။ Slide 4 ဟုတ်ကဲ့။ ၁၈၉၀ ခုနှစ်၊ အခွန်တော်အရကောက်ခံမှုအက်ဥပဒေနဲ့ ၁၈၉၈ ခုနှစ် အောက်မြန်မာနိုင်ငံမြို့နယ်နှင့် ကျေးရွာမြေများ အက်ဥပဒေ၊ ၂၀၁ရ ရေခွန်နဲ့ တာတမံခွန်ဥပဒေဆိုပြီးတော့ ကျွန်တော်တို့ အခွန်ရရှိရေးအတွက်ကို တည်ဆဲ ဥပဒေများနဲ့ ဆောင်ရွက်လျက်ရှိကြောင်း တင်ပြအပ်ပါတယ်။ အဲဒီထဲမှာ ယစ်မျိုး အရက်၊ ဘီယာ၊ ဝိုင်အပါအဝင် ယစ်မျိုးဆိုတဲ့ Excise နဲ့ ပတ်သက်ပြီးတော့ မူဝါဒများ ချမှတ်ထားပါတယ်ခင်ဗျ။ ၁၉၂၉ ခုနှစ်၊ မြန်မာနိုင်ငံ ယစ်မျိုးအမိန့်ဆင့်ဆိုချက်(၁)မှာ ယစ်မျိုး မူဝါဒ ၃ ရပ်နဲ့အခြေခံမူ ၄ ရပ် ချမှတ်ထားကြောင်းတင်ပြအပ်ပါတယ်။ ယစ်မျိုးမူဝါဒအနေနဲ့ အရက် သောက်စားခြင်း အလေ့အထပြန့်ပွားခြင်းကို အားပေးခြင်းမရှိစေရန်၊ အရက်ဖြန့်ဖြူးရောင်းချရာတွင် တရားမဝင်ထုတ်လုပ်မှုမရှိစေဘဲ အရက်များအပေါ်တွင် အခွန်ကြီးမြင့်နိုင်သမျှ ကြီးမြင့်ကောက်ခံရန်၊ မူးယစ် စေတတ်သော အရက်ကိုရောင်းချခြင်းမှ အခွန်ငွေရရှိစေရန်အလို့ငှာသာမဟုတ်ဘဲ ၎င်းကိုသောက်စား သုံးစွဲခြင်း ခေါင်းပါးစေရန် ရည်ရွယ်ပြီးတော့ အရက်ရောင်းချခြင်းကို အခွန်စည်းကြပ်ကောက်ခံတယ်လို့ အမြဲနှလုံးသွင်းရန်ဆိုပြီးတော့မှ ယစ်မျိုးမူဝါဒချမှတ်ပြီးတော့ ဆောင်ရွက်လျက်ရှိကြောင်းတင်ပြအပ်ပါတယ်။ နောက်ယစ်မျိုးအခြေခံမူဆိုပြီးတော့လည်း Excise Principle ဒီယစ်မျိုးနဲ့ပတ်သက်တဲ့ သဘော တရားကို ချမှတ်ထားပါတယ်ခင်ဗျ။ ဒါကတော့ ပေါင်းဖိုနဲ့ချက်တဲ့ Outstill System ကို ဖြစ်နိုင် သမျှ ဖျက်သိမ်းစေရန်၊ ဗဟိုအရက်ချက်စက်ရုံတည်ထောင်ခြင်းလုပ်ငန်း Central Distillery System ကို တစ်ဖြည်းဖြည်းအားပေးသွားရန်၊ ပြည်တွင်းဖြစ်အရက် Country Liquor အပေါ်မှာ အခွန်ကြီးမြင့်နိုင် သမျှ ကြီးမြင့်ကောက်ခံရန်၊ သို့ရာတွင် ပြည်ပမှ တင်သွင်းလာသောအရက် Imported Liquor များထက် အခွန်နှုန်းမများစေရန်၊ ခွင့်ပြု ယစ်မျိုးဆိုင်အရေအတွက်ကို ကန့်သတ်ထားရန်ဆိုပြီးတော့ Excise Principle ရှိကြောင်းတင်ပြအပ်ပါတယ်။ ယစ်မျိုးလိုင်စင် ခွင့်ပြုချထားမှုနဲ့ အခွန်ကောက်ခံမှု အခြေအနေကို ဆက်လက်ပြီးတင်ပြခွင့်ပြုပါ။ ကန့်သတ်ထားခြင်း၊ ပြည်သူများ၏ ကျန်းမာရေးနဲ့ ကိုယ်ကျင့်တရားကောင်းမွန်စေရေး၊ ရာဇဝတ်မှုများ လျော့နည်းစေရေးတို့အတွက် ကြပ်မတ်ဆောင်ရွက်သွားရန် ပြည်ထောင်စုအစိုးရအဖွဲ့ရုံးရဲ့ လမ်းညွှန်ထား ရှိခြင်းတို့ကြောင့် ယစ်မျိုးအစီအစဉ်များကို နှစ်စဉ်လျှော့ချရန်အတွက် ပြည်ထဲရေးဝန်ကြီးဌာန ယခု အစိုးရ အဖွဲ့ရုံးဝန်ကြီးဌာနတို့မှ ကျွန်တော်တို့ညွှန်ကြားချက်များ ထုတ်ပြီးတော့မှ ၂၀၁၃-၂၀၁၄ ဘဏ္ဍာရေးနှစ်မှ စပြီးတော့မှ ယစ်မျိုးလိုင်စင်များ တစ်နှစ်ထက်တစ်နှစ် လျှော့ချခွင့်ပြုလျက်ရှိကြောင်း တင်ပြအပ်ပါတယ်။ အထွေထွေအုပ်ချုပ်ရေးဦးစီးဌာန (ရုံးချုပ်)အနေနဲ့ ဘဏ္ဍာရေးနှစ်အလိုက် နှစ်စဉ်ယစ်မျိုး အစီအစဉ် များကို အတည်ပြု၍ သက်ဆိုင်ရာတိုင်းဒေသကြီး/ ပြည်နယ်မှတစ်ဆင့် ခရိုင်အထွေထွေအုပ်ချုပ်ရေးဦးစီး ဌာနသို့ချထားပေးပြီး သက်ဆိုင်ရာခရိုင်ထွေ/အုပ်မှတစ်ဆင့် ယစ်မျိုးလိုင်စင်များကို ယစ်မျိုးလိုင်စင်ကတ်များ ထုတ်ပေးလျက်ရှိပါတယ်။ သက်ဆိုင်ရာမြို့နယ် အထွေထွေအုပ်ချုပ်ရေးဦးစီးဌာနများမှ ယစ်မျိုးခွန်ကောက်ခံ ရာတွင် လိုင်စင်ချထားပေးတဲ့ လိုင်စင်(C)များကိုယ်တိုင်ဘဏ်သို့ ငွေသွင်းချလံဖြင့် တိုက်ရိုက်ပေးသွင်းစေ ပါတယ်။ ဒါကတော့ ကျွန်တော်တို့ လာဘ်ပေးလာဘ်ယူမှု အဂတိတရားမဖြစ်ဖို့အတွက်ကို ကြိုတင် ကာကွယ်ပြီးတော့ ရုံးချုပ်အနေနဲ့ စီမံဆောင်ရွက်ထားခြင်းဖြစ်ကြောင်း တင်ပြအပ်ပါတယ်။ ၂၀၀၈ ခုနှစ်၊ ပြည်ထောင်စုသမ္မတမြန်မာနိုင်ငံတော်ဖွဲ့စည်းပုံအခြေခံဥပဒေပုဒ်မ ၁၈၈ ဇယား(၂) အရ ယစ်မျိုးခွန်နဲ့ မြေယာခွန်မှာ တိုင်းဒေသကြီး၊ ပြည်နယ်ဥပဒေပြုစာရင်းမှာ ပါဝင်ပါတယ်။ သက်ဆိုင်ရာ တိုင်းဒေသကြီး၊ ပြည်နယ်လွှတ်တော်များမှ ယစ်မျိုးခွန် ကောက်ခံခြင်းဥပဒေ၊ မြေယာခွန်ကောက်ခံခြင်း ဥပဒေများကိုလည်း သတ်မှတ်ပြီးတော့ ပြဋ္ဌာန်းလျက်ရှိပါကြောင်း တင်ပြအပ်ပါတယ်ခင်ဗျာ။ ဖွဲ့စည်းပုံ အခြေခံဥပဒေပုဒ်မ ၂၅၄ ဇယား(၅) အရ ယင်းအခွန်အခများကို သက်ဆိုင်ရာအထွေထွေအုပ်ချုပ်ရေး ဦးစီးဌာနများမှကောက်ခံ၍ သက်ဆိုင်ရာတိုင်းဒေသကြီး/ ပြည်နယ်ဘဏ္ဍာရန်ပုံငွေစာရင်းသို့ ပေးသွင်း လျက်ရှိကြောင်း တင်ပြအပ်ပါတယ်။ ပြည်ထောင်စုနယ်မြေဖြစ်တဲ့ နေပြည်တော်ကောင်စီတစ်ခုကိုသာ ရုံးချုပ်ကနေပြီးတော့မှ ယစ်မျိုးခွန်နှုန်းထားများ ပြည်ထောင်စုဝန်ကြီးဌာနက အမိန့်ကြော်ငြာစာ သတ်မှတ် ပြဋ္ဌာန်းပြီးတော့ ကောက်ခံရရှိရေးကို ပြည်ထောင်စုဘဏ္ဍာကို ပေးသွင်းလျက်ရှိပါကြောင်း တင်ပြအပ် ပါတယ်။ အထွေထွေအုပ်ချုပ်ရေးဦးစီးဌာနမှ ယစ်မျိုးခွန်ကောက်ခံရာတွင် လိုင်စင်ခတစ်မျိုးတည်းကိုသာ ဘဏ္ဍာရေးနှစ်အလိုက် ကောက်ခံပြီးတော့ ထုတ်လုပ်မှုအပေါ်မှာကောက်ခံတဲ့ ကုန်စည်နဲ့ ဝန်ဆောင်မှုခွန်ကို ပြည်တွင်းအခွန်များဦးစီးဌာနမှ အထူးကုန်စည်ခွန်နှင့် ကုန်သွယ်လုပ်ငန်းခွန်အဖြစ် ကောက်ခံလျက် ရှိကြောင်း တင်ပြအပ်ပါတယ်။ ဆက်လက်ပြီး ကျွန်တော်တို့ ဘဏ္ဍာရေးနှစ်အလိုက် ယစ်မျိုးလိုင်စင်ခွင့်ပြုချထားမှု ဖြစ်ပါတယ်။ mişcos osEldo. Excise Policy, Excise Principle op:3əms: googwooll: Yoan Goypal ရမယ်ဆိုတဲ့ မူဝါဒအရ ကျွန်တော် နှစ်စဉ် ယစ်မျိုးလိုင်စင်များ လျှော့ချခဲ့ပါတယ်။ ဒါကြောင့် ၂၀၁၂-၂၀၁၃ ကစပြီးတော့ ယစ်မျိုးလိုင်စင်ပေါင်း ၄၁,၂၉၃ ရှိရာကနေပြီးတော့မှ ဒီနေ့ ၂၀၁၈-၂၀၁၉ မှာ ၄၁,၁၃၅ ရှိပါတော့တယ်။ အဲဒီတော့ ကျွန်တော်တို့ ယစ်မျိုးလိုင်စင် လျှော့ချခွင့်ပြုတာတော့ (-)၁၅၈ ဖြစ်ကြောင်း တင်ပြအပ်ပါတယ်။ ဆက်လက်ပြီး ယစ်မျိုးလိုင်စင်ခွန်များ တိုးမြှင့်ကောက်ခံရေးနဲ့ စိစစ်ကြပ်မတ်ရေးအဖွဲ့ဆိုပြီးတော့ (Task Force)ဖွဲ့စည်းထားကြောင်းလည်း တင်ပြအပ်ပါတယ်။ ယစ်မျိုးဆိုင်ရာ စီမံခန့်ခွဲမှုများတွင် နိုင်ငံတော် အတွက် ရသင့်ရထိုက်တဲ့အခွန်များ အပြည့်အဝရရှိစေရန်၊ လိုင်စင်မဲ့(Without Licence) ဆောင်ရွက်မှု များကိုလည်း ဥပဒေနှင့်အညီ စနစ်တကျအရေးယူရေးအတွက် ယစ်မျိုးလိုင်စင်ခွန်များ တိုးမြှင့်ကောက်ခံရေး နှင့် စိစစ်ကြပ်မတ်ရေးအဖွဲ့ (Task Force)များကို ယခင်ပြည်ထဲရေးဝန်ကြီးဌာနရဲ့ ၂၀၀၄ ဧပြီလ ၂၀ ရက် နေ့စွဲပါစာနဲ့ ၂၀၁၁ ခုနှစ်၊ နိုဝင်ဘာလ ၁၁ ရက်နေ့ ရက်စွဲပါစာတို့နဲ့ ဗဟိုအဆင့်၊ တိုင်းဒေသကြီး၊ ပြည်နယ် အဆင့်၊ ခရိုင်အဆင့်နဲ့ မြို့နယ်အဆင့်များကို ဖော်ပြပါအတိုင်း ဖွဲ့စည်းထားရှိပါတယ်ခင်ဗျာ။ ဗဟိုအဆင့် မှာဆိုရင် ညွှန်ကြားရေးမှူးချုပ်၊ အထွေထွေအုပ်ချုပ်ရေးဦးစီးဌာန ဥက္ကဋ္ဌ ဖြစ်ပြီးတော့ ဒု-ရဲချုပ်၊ စသုံးလုံး၊ နောက်အခွန်ဦးစီးဌာနအပါအဝင် ကျွန်တော်တို့ ဖွဲ့စည်းထားပါတယ်။ နောက်ကျွန်တော်တို့ တိုင်းဒေသကြီး/ ပြည်နယ်အဆင့်မှာလည်း အထွေထွေအုပ်ချုပ်ရေးဦးစီးဌာန ဥက္ကဋ္ဌ ဖြစ်ပြီးတော့မှ မြန်မာနိုင်ငံရဲတပ်ဖွဲ့၊ စသုံးလုံး၊ စည်ပင်သာယာရေး၊ ကျန်းမာရေး၊ အထွေထွေ အုပ်ချုပ်ရေးနဲ့ မြန်မာနိုင်ငံရဲတပ်ဖွဲ့ တွဲဖက်အတွင်းရေးမှူးနဲ့ ဒါကျွန်တော်တို့ ဖွဲ့စည်းပြီးတော့ ကြပ်မတ် ဆောင်ရွက်လျက်ရှိပါတယ်။ ခရိုင်အဆင့်နဲ့ မြို့နယ်အဆင့်များမှာလည်း တင်ပြပါအတိုင်း ခရိုင်အုပ်ချုပ် ရေးမှူးက ဥက္ကဋ္ဌ၊ မြန်မာနိုင်ငံရဲတပ်ဖွဲ့၊ စည်ပင်၊ ကျန်းမာရေး၊ အခွန်စသည်ဖြင့် ဆက်စပ်ဌာနများ ဖွဲ့စည်းပြီးတော့မှ ဆောင်ရွက်လျက်ရှိကြောင်း တင်ပြအပ်ပါတယ်။ ဆက်လက်ပြီး ယစ်မျိုးဆိုင်ရာ ဖမ်းဆီးအရေးယူ ဆောင်ရွက်မှုများကို တင်ပြခွင့်ပြုပါ။ ယစ်မျိုး ဆိုင်ရာ စီမံခန့်ခွဲမှုလုပ်ငန်းမှာ (၁) လိုင်စင်ချထားရေးနှင့် လိုင်စင်ခွန်ကောက်ခံရေး၊ (၂) တားဆီးနှိမ်နင်းရေး ဟူ၍ အပိုင်း(၂)ပိုင်းရှိရာမှာ ယစ်မျိုးစီမံခန့်ခွဲခြင်း၊ လိုင်စင်ခွင့်ပြုခြင်း၊ စည်းကမ်းပျက်လိုင်စင်များ ပိတ်သိမ်းခြင်း၊ ယစ်မျိုးခွန်ကောက်ခံခြင်းကို အထွေထွေအုပ်ချုပ်ရေးဦးစီးဌာနမှ တာဝန်ယူဆောင်ရွက်လျက် ရှိပါကြောင်း တင်ပြအပ်ပါတယ်။ ယစ်မျိုးသက်ဝင်ပစ္စည်းများကို လိုင်စင်ခွင့်ပြုချက်မရှိဘဲ ရောင်းဝယ်၊ ဖြန့်ဖြူး၊ ထုတ်လုပ်ခြင်းနဲ့ ပတ်သက်ပြီးတော့ ဖမ်းဆီးအရေးယူခြင်းကို မြန်မာနိုင်ငံရဲတပ်ဖွဲ့မှလည်းကောင်း၊ ပြစ်ဒဏ်ချမှတ်ခြင်းကိုတော့ တရားရုံးအဆင့်ဆင့်မှလည်းကောင်း တာဝန်ယူဆောင်ရွက်ပါကြောင်း တင်ပြ အပ်ပါတယ်။ ဆက်လက်ပြီး အရေးယူဆောင်ရွက်မှုအပိုင်း တင်ပြခွင့်ပြုပါ။ ၂၀၁၈ ခုနှစ်၊ မေလမှ ဒီဇင်ဘာလ အထိ တရားမဝင်ယစ်မျိုးလုပ်ကိုင်သူများကို အရေးယူဆောင်ရွက်မှုဖြစ်ပါတယ်။ မေလမှ ဒီဇင်ဘာလ အထိ စုစုပေါင်းကွင်းဆင်းခြင်း အကြိမ်အရေအတွက်ကတော့ (၇၂၅၁)ကြိမ်၊ ဖမ်းဆီးတဲ့အမှုကတော့ ၂,၀၆ရ ဖြစ်ပြီးတော့ အမျိုးသား ၁,၄၉ရ ဦး၊ အမျိုးသမီး ၅၅၈ ဦး၊ စုစုပေါင်း ၂,၀၅၅ ကို ကျွန်တော်တို့ ဖမ်းဆီးအရေးယူ တရားစွဲဆိုခဲ့ပါကြောင်း တင်ပြအပ်ပါတယ်။ ဆက်လက်ပြီး ၂၀၁၈ ခုနှစ်၊ မေလမှ ဒီဇင်ဘာလအထိ ယစ်မျိုးလိုင်စင် စည်းကမ်းဖောက်ဖျက်သဖြင့် အရေးယူဆောင်ရွက်ခြင်း ဖြစ်ပါတယ်။ ခုနက ကျွန်တော်တင်ပြထားသော ယစ်မျိုးလိုင်စင်မရှိဘဲနဲ့ Without Licence အရေးယူခြင်းဖြစ်ပါတယ်။ အခု ဇယားပါတင်ပြချက်ကတော့ ယစ်မျိုးလိုင်စင်ရှိသော်ငြားလည်း ယစ်မျိုးလိုင်စင်စည်းကမ်းနဲ့ မညီဘဲနဲ့ ဆောင်ရွက်တဲ့ဟာတွေကိုလည်း ကျွန်တော်တို့ အထွေထွေအုပ်ချုပ်ရေးဦးစီးဌာန၊ မြန်မာနိုင်ငံရဲတပ်ဖွဲ့၊ စသုံးလုံးနဲ့ ပူးပေါင်းပြီးတော့ ကျွန်တော်တို့ အရေးယူမှုတင်ပြခြင်းဖြစ်ပါတယ်။ ဒါကလည်းကျွန်တော်တို့ မေလမှ ဒီဇင်ဘာလအထိ စုစုပေါင်းကွင်းဆင်း အကြိမ်အရေအတွက် (၆၆၀၀) ရှိပြီးတော့မှ ဖမ်းဆီး အရေးယူမှုက ၁၅၉ မှုဖြစ်ပါတယ်။ အမျိုးသား ၁၃၈ဦး၊ အမျိုးသမီး ၂၄ ဦး၊ စုစုပေါင်း ၁၆၂ ဦး ကိုလည်း ကျွန်တော်တို့ဒီ ယစ်မျိုးလိုင်စင်ရှိသော်ငြားလည်း စည်းကမ်းဖောက်ဖျက်တဲ့အတွက်ကြောင့် အရေးယူ ဆောင်ရွက်ခဲ့ကြောင်း တင်ပြအပ်ပါတယ်။ ဆက်လက်ပြီး တင်ပြလိုတာကတော့ အရက်ချက်စက်ရုံများ ကြီးကြပ်ဆောင်ရွက်ခြင်းဖြစ်ပါတယ်။ ဒီနေ့ကျွန်တော်တို့ မြန်မာနိုင်ငံမှာ အရက်ချက်စက်ရုံများကိုလည်း ဥပဒေနဲ့အညီ ခွင့်ပြုလျက်ရှိပါတယ်။ ခွင့်ပြုတဲ့အခါမှာ ကြီးကြပ်ဆောင်ရွက်မှုအပိုင်း တင်ပြခြင်းဖြစ်ပါတယ်။ အရက်ချက်စက်ရုံများ တည်နေရာ ပြောင်းရွှေ့ခွင့်နဲ့ပတ်သက်ပြီး ၂၀၁၀ ခုနှစ်၊ ပြည်ထောင်စုအစိုးရအဖွဲ့၊ နိုင်ငံတော်ဝန်ကြီးချုပ်မှ “အရက်ချက် စက်ရုံများ နေရာပြောင်းရွှေ့ခြင်း၊ တိုးချဲ့ခြင်းခွင့်မပြု” ဆိုပြီးတော့မှ လမ်းညွှန်ချက်ဖြစ်တဲ့အတွက်ကြောင့် မူအဖြစ် လိုက်နာဆောင်ရွက်ပြီးတော့ အထွေထွေအုပ်ချုပ်ရေးဦးစီးဌာန (ရုံးချုပ်)မှ တိုင်းဒေသကြီး/ ပြည်နယ်များကို ညွှန်ကြားခဲ့ပါတယ်။ ၎င်းအပြင် အရက်ချက်စက်ရုံများမှ ရေဆိုးစနစ်ကြောင့် ပတ်ဝန်းကျင်ထိခိုက်တယ်။ Flow Meter မတပ်လို့ အခွန်နဲ့ပတ်သက်ပြီး ရှောင်လွှဲတယ်ဆိုပြီးတော့ တိုင်ကြားမှုများအပေါ်မှာ နိုင်ငံတော်သမ္မတရုံးရဲ့ ညွှန်ကြားချက်အရ ရေဆိုးသန့်စင်စနစ် (Waste Water Treatment System) တပ်ဆင်ရေး၊ Flow Meter တပ်ဆင်ပြီး အခွန်ကောက်ခံရေးကိစ္စနဲ့ပတ်သက်ပြီး ပြည်ထဲရေးဝန်ကြီးဌာန၊ အမြဲတမ်းအတွင်းဝန်မှ ဦးဆောင်ပြုလုပ်ခဲ့ပြီး အစည်းအဝေးဆုံးဖြတ်ချက်များနဲ့ ဆောင်ရွက်မယ့် အစီအမံများကို နိုင်ငံတော် သမ္မတရုံးနဲ့ ပြည်ထောင်စုအစိုးရအဖွဲ့ရုံးသို့ တင်ပြခဲ့ရာမှာ အရက်ချက်စက်ရုံများကို ရေဆိုးသန့်စင်စနစ် (၁)နှစ်အတွင်း ပြီးစီးအောင် တပ်ဆင်ဆောင်ရွက်ရန်နှင့် ဆောင်ရွက်နိုင်ခြင်းမရှိတဲ့ စက်ရုံများကို တည်ဆဲ ဥပဒေအရ အရေးယူဆောင်ရွက်ဖို့ ပြည်ထောင်စုအစိုးရအဖွဲ့မှ ညွှန်ကြားခဲ့ပါတယ်။ အရက်ချက်စက်ရုံများ ရေဆိုးစွန့်ပစ်စနစ် (Waste Water Treatment System) တပ်ဆင်မှုနှင့် စွန့်ပစ်အရည်အသွေးအား စ်ပြေးညီ တိုင်းတာစောင့်ကြပ် ကြည့်ရှုတဲ့စနစ် (Real Time Waste Water Online Monitoring System) တပ်ဆင်မှုအခြေအနေအား ကြီးကြပ်ရန်အတွက် ဦးစီးကော်မတီကို ပြည်ထဲရေးဝန်ကြီးဌာန၊ အမြဲတမ်းအတွင်းဝန်မှ ဦးဆောင်ပြီး ပတ်ဝန်းကျင်ထိန်းသိမ်းရေးဦးစီးဌာန၊ စက်မှုပူးပေါင်းဆောင်ရွက်ရေးဦးစီးဌာနနဲ့ ပြည်တွင်းအခွန်များဦးစီးဌာနတို့ ပါဝင်တဲ့အဖွဲ့နဲ့ ၂၀၁၈ ခုနှစ်၊ ဖေဖော်ဝါရီလ ၂၂ ရက်ကစပြီးတော့ ဖွဲ့စည်းဆောင်ရွက်ခဲ့ပါတယ်။ ယင်းစနစ်များ ဆောင်ရွက်ထားရှိမှုအခြေအနေကို စစ်ဆေးရန်အတွက် ကွင်းဆင်းစစ်ဆေးရေး ကော်မတီကို သက်ဆိုင်ရာခရိုင်အထွေထွေအုပ်ရေးဦးစီးဌာန အုပ်ချုပ်ရေးမှူးမှ ဦးဆောင်ပြီးတော့ တင်ပြပါ ဌာနများပူးပေါင်းပြီးတော့မှ ဆောင်ရွက်ဖို့အတွက်ကိုလည်း ၂၀၁၈ ခုနှစ်၊ ဇန်နဝါရီလ ၁၅ ရက်က အစိုးရအဖွဲ့ရုံး ဝန်ကြီးဌာနမှ ညွှန်ကြားထားရှိကြောင်းတင်ပြပါတယ်။ အဆိုပါညွှန်ကြားချက်များမှာ အရက်ချက်စက်ရုံ များ၌ ရေဆိုးသန့်စင်စနစ် (Waste Water Treatment System)နဲ့ စွန့်ပစ်အရည်အသွေးအား ် တစ်ပြေးညီ တိုင်းတာစောင့်ကြပ်ကြည့်ရှုတဲ့ (Real Time Waste Water Online Monitoring System) အကောင်အထည်ဖော်ရမယ့် Action Plan ကို ခရိုင်အုပ်ချုပ်ရေးမှူးထံ တင်ပြစေပြီးတော့မှ ထုတ်လုပ်မှု စွမ်းအားရဲ့ ၅၀ ရာခိုင်နှုန်းကို စမ်းသပ်ထုတ်လုပ်ခွင့်ပြုသွားဖို့ Action Plan အပေါ်မှာ ဆောင်ရွက်နေမှု အခြေအနေကို ကွင်းဆင်းစစ်ဆေးရေးကော်မတီမှ လစဉ်စစ်ဆေးရန်၊ လစဉ်တိုးတက်ခြင်းမရှိသော စက်ရုံများ လည်ပတ်ခွင့်ရပ်စဲထားရန်၊ အဆိုပါ System များကို ၂၀၁၉၊ ဇန်နဝါရီ ၃၀ ရက် နောက်ဆုံးထားပြီးတော့ လုပ်ငန်းဆောင်ရွက်ပြီးစီးခြင်းမရှိတဲ့ စက်ရုံများကို လိုင်စင်အပြီးပိတ်သိမ်းဖို့ရန်ဆိုပြီးတော့ ညွှန်ကြားထား ရှိခဲ့ပါတယ်။ ကွင်းဆင်းစစ်ဆေးရေးကော်မတီများရဲ့ စစ်ဆေးတင်ပြချက်များအရ နေပြည်တော်၊ တိုင်းဒေသကြီး/ ပြည်နယ်များ၌ ခွင့်ပြုထားသည့် D-1 လိုင်စင် (၇၀)ခုကို ရေဆိုးသန့်စင်စနစ်တပ်ဆင်ထားတဲ့ သန့်စင် စက်ရုံ(၂၀)ခု၊ တပ်ဆင်ဆောင်ရွက်ဆဲစက်ရုံ (၁၅)ခုနဲ့ တပ်ဆင်မှုမရှိတဲ့ စက်ရုံ (၃၅)ခုရှိကြောင်း တင်ပြ အပ်ပါတယ်ခင်ဗျာ။ ဒီနေရာမှာ ကျွန်တော်တို့ နာယကကြီးနှင့်တကွ လွှတ်တော်ကိုယ်စားလှယ်ကြီးများကို လေးစားစွာ တင်ပြလိုတာကတော့ ကျွန်တော်တို့ ညွှန်ကြားချက်ရှိသော်ငြားလည်း အချို့သော အရက်ချက်စက်ရုံ လုပ်ငန်းရှင်များဟာ နည်းပညာ၊ ငွေကြေး၊ မြေနေရာ အခက်အခဲများရှိတဲ့အတွက်ကြောင့် D-1 လိုင်စင် (အရက်ချက်စက်ရုံ ပိုင်ဆိုင်ခွင့်နှင့် ချက်လုပ်ခွင့်လိုင်စင်)ကနေပြီးတော့မှ D-2 လိုင်စင်ဆိုတဲ့ (အရက်ချက် စက်ရုံပိုင်ဆိုင်ခွင့်သာရှိပြီးတော့ ချက်လုပ်ခွင့်မရှိတဲ့လိုင်စင်)သို့ လိုင်စင်အမျိုးအစားပြောင်းလဲခွင့်ပြုဖို့ တင်ပြလာမှု (၁၉)ခုရှိရာမှာ ဦးစီးကော်မတီ အစည်းအဝေးတင်ပြပြီးတော့ ပတ်ဝန်းကျင်ထိန်းသိမ်းရေး ဦးစီးဌာန၊ စက်မှုပူးပေါင်းဆောင်ရွက်ရေးဦးစီးဌာန၊ ပြည်တွင်းအခွန်များဦးစီးဌာနနဲ့ အစားအသောက်နှင့် ဆေးဝါးကွပ်ကဲရေးဦးစီးဌာနများရဲ့ သဘောထားမှတ်ချက်များ တောင်းခံပြီး ဆောင်ရွက်ထားရှိပါတယ်။ ဒါကြောင့်လည်း အခွန်ငွေလျော့နည်းသွားတဲ့ ကိစ္စထဲမှာ ကျွန်တော်တို့ ခုနက အရက်ချက် စက်ရုံကြီး များရဲ့ လုပ်ငန်းရှင်များရဲ့ နည်းပညာ၊ ငွေကြေး၊ မြေနေရာအခက်အခဲများကြောင့် စက်ရုံအချို့ မလည်ပတ် နိုင်တဲ့ အပေါ်မူတည်ပြီးတော့လည်း အခွန်ငွေလျော့နည်းရခြင်း တစ်ချက်ဖြစ်ပါကြောင်းလည်း လေးစား စွာဖြင့် ရှင်းလင်းတင်ပြအပ်ပါတယ်။ ၎င်းအပြင် ဟိုတယ်၊ တည်းခိုရိပ်သာများမှာ ယစ်မျိုးလိုင်စင် ခွင့်ပြုဖို့ ဆောင်ရွက်မှု အခြေအနေ ဖြစ်ပါတယ်ခင်ဗျ။ ဒါလေးကတော့ တစ်ဘက်မှာ ကျွန်တော်တို့ ဟိုတယ်/ခရီးဝန်ကြီးဌာနကနေပြီးတော့မှ ညှိနှိုင်းချက်အရ ကျွန်တော်တို့ Tourism Promotion အတွက် ဟိုတယ်၊ မိုတယ်များမှာ ယစ်မျိုးလိုင်စင် ခွင့်ပြုဖို့ အကြိမ်ကြိမ်တင်ပြ ဆောင်ရွက်လျက်ရှိပါတယ်။ သို့သော်လည်း ဒီ ၂၀၁၃ ပြည်ထောင်စုအစိုးရ အဖွဲ့ရုံးက ယစ်မျိုးလိုင်စင်အရေအတွက် ကန့်သတ်ထားရှိရန် ညွှန်ကြားချက်အရလည်းကောင်း၊ ပြည်ထောင်စု လွှတ်တော် အစည်းအဝေးများမှာ လွှတ်တော်ကိုယ်စားလှယ်များရဲ့ ယစ်မျိုးလုပ်ငန်းများအား စိစစ်ကြပ်မတ်ရန် မေးမြန်းချက်များအပေါ်မှာ ဖြေကြားကတိပြုချက်များအရလည်းကောင်း၊ ယစ်မျိုးလိုင်စင်များကို နှစ်စဉ် အရေအတွက် လျှော့ချခွင့်ပြုလျက်ရှိတဲ့အတွက်ကြောင့် ဟိုတယ်၊ တည်းခိုရိပ်သာများမှာ ယစ်မျိုးလိုင်စင် ရရှိရေး ခက်ခဲလျက်ရှိပါတယ်။ ပြောင်းလဲလာတဲ့ စီးပွားရေးလုပ်ကိုင်ဆောင်ရွက်မှု အခြေအနေများအရ ဖွံ့ဖြိုးတိုးတက်လာတဲ့ ဟိုတယ်၊ တည်းခိုရိပ်သာများအတွက် ယစ်မျိုးလိုင်စင်များ ခွင့်ပြုပေးမည်ဆိုရင် နိုင်ငံခြားသား ကမ္ဘာလှည့်ခရီးသည်များအား တရားဝင်ရောင်းချခွင့် ရရှိမည်ဖြစ်ပြီးတော့ အခွန်ငွေများလည်း ပိုမိုရရှိနိုင်မည်ဖြစ်ပါ၍ ခရီးသွားလုပ်ငန်းဖွံ့ဖြိုးတိုးတက်ရေးအတွက် အထူးကိစ္စတစ်ရပ်အနေဖြင့် ယစ်မျိုး လိုင်စင်ခွင့်ပြုပေးရန် ဟိုတယ်နှင့် ခရီးသွားလာရေးဝန်ကြီးဌာနမှ ညှိနှိုင်းလာမှုအရ ပြည်ထောင်စုအစိုးရ အဖွဲ့သို့ ဖြေလျှော့ခွင့်ပြုပေးနိုင်ရေး တင်ပြခဲ့ပါကြောင်း လွှတ်တော်ကိုယ်စားလှယ်ကြီးများကို ရှင်းလင်း တင်ပြအပ်ပါတယ်။ ပြည်ပမှ အရက်၊ ဘီယာတင်သွင်းခြင်းနဲ့ ဟိုတယ်၊ တည်းခိုရိပ်သာများတွင် ယစ်မျိုးလိုင်စင် ခွင့်ပြုပေးရန် ကိစ္စများနှင့်စပ်လျဉ်းပြီး စီးပွားရေးနှင့် ကူးသန်းရောင်းဝယ်ရေး ဝန်ကြီးဌာနက Focal အဖြစ် ဆောင်ရွက်ရန်၊ သက်ဆိုင်ရာဝန်ကြီးဌာနများနှင့် ညှိနှိုင်းဆွေးနွေးပြီး ဖွဲ့စည်းမယ့် ကော်မတီလျာထားမှု ဆောင်ရွက်မည့် အစီအမံများနဲ့အတူ ပြန်လည်တင်ပြရန် နိုင်ငံတော်သမ္မတရုံးမှ ၂၅-၉-၂၀၁၈ ရက်စွဲဖြင့် ညွှန်ကြားလာမှုအပေါ် ကော်မတီဖွဲ့စည်းနိုင်ရေးနှင့် စီမံချက်ရေးဆွဲဆောင်ရွက်နိုင်ရေးကို ကျွန်တော်တို့ စီးပွားရေးနှင့် ကူးသန်းရောင်းဝယ်ရေးဝန်ကြီးဌာနမှာ ပြုလုပ်ပြီးတော့ နိုင်ငံတော်သမ္မတရုံးသို့ တင်ပြ လမ်းညွှန်မှုခံယူထားပါကြောင်း တင်ပြအပ်ပါတယ်ခင်ဗျာ။ ဆက်လက်ပြီး ဓာတ်သတ္တု လိုင်စင်ခွင့်ပြုထားမှု ကြီးကြပ်မှုအခြေအနေဖြစ်ပါတယ်။ အထွေထွေ အုပ်ချုပ်ရေးဦးစီးဌာနအနေနဲ့ တွင်းထွက်ပစ္စည်းစက်မှုကုန်ကြမ်းအဆင့် အလှဆင်ကျောက်အဆင့် ပါဝင်ခြင်း မရှိတဲ့ ဓာတ်သတ္တုပစ္စည်းများ ထုတ်လုပ်ခွင့်ကိုလည်း ၁၈၇၆ ခုနှစ်၊ မြေနှင့် အခွန်အက်ဥပဒေပုဒ်မ ၃၈(က)၊ ၁၈၈၉ ခုနှစ်၊ အထက်မြန်မာနိုင်ငံမြေနှင့် အခွန်စည်းမျဉ်းဥပဒေ ၃၁(၁)၊ (၂)နဲ့ ၁၈၉၈ ခုနှစ်၊ အောက်မြန်မာ နိုင်ငံ မြို့နှင့်ကျေးရွာမြေများအက်ဥပဒေပုဒ်မ ၂၃(က)တို့အရ သက်ဆိုင်ရာ ခရိုင်အထွေထွေအုပ်ချုပ်ရေး ဦးစီးဌာန အုပ်ချုပ်ရေးမှူးများမှ လျှောက်ထားလာမှုများအား စိစစ်ပြီးတော့ သက်ဆိုင်ရာတိုင်းဒေသကြီး/ ပြည်နယ်အစိုးရထံ တင်ပြပြီး အတည်ပြုချက်များရယူ ခွင့်ပြုချထားပေးလျက်ရှိကြောင်း လေးစားစွာ တင်ပြအပ်ပါတယ်။ လွှတ်တော်ကိုယ်စားလှယ်ကြီးများခင်ဗျာ။ ဓာတ်သတ္တုထုတ်လုပ်ခွင့်လိုင်စင်များ ခွင့်ပြုပေးရာမှာ ထုတ်လုပ်ခွင့်ရရှိတဲ့ လုပ်ငန်းရှင်များအနေနဲ့ ဥပဒေ၊ နည်းဥပဒေ၊ ညွှန်ကြားချက်များနှင့် လိုင်စင် စည်းကမ်းချက်များ တိကျစွာ လိုက်နာစေရေး၊ သဘာဝပတ်ဝန်းကျင် ထိခိုက်ပျက်စီးမှုမရှိစေရေး၊ မြစ်၊ ချောင်းများရဲ့ ရေလမ်းကြောင်း ထိခိုက်ပျက်စီးမှုမရှိစေရေး၊ မြစ်ကမ်းပါးနံရံများ ပြိုကျမှုမဖြစ်ပေါ်စေရေး၊ တရားမဝင်ထုတ်လုပ်မှု မရှိစေရေးအတွက် သက်ဆိုင်ရာဌာနများနှင့် ညှိနှိုင်းပေါင်းစပ်ပြီး ကွင်းဆင်း စစ်ဆေးရေးအဖွဲ့များနှင့် ရှောင်တခင်စစ်ဆေးခြင်း၊ ပုံမှန်စစ်ဆေးခြင်းများ ဆောင်ရွက်သွားရန်နှင့် တရား မဝင် ထုတ်လုပ်မှုများကိုလည်း ထိရောက်စွာ အရေးယူဆောင်ရွက်သွားရန် နေပြည်တော်၊ တိုင်းဒေသကြီး/ ပြည်နယ်များကိုလည်း ၂၀၁၈ ခုနှစ်၊ ဇွန်လ ၂၂ ရက်နေ့က ညွှန်ကြားထားရှိပါကြောင်း တင်ပြအပ်ပါတယ်။ ဓာတ်သတ္တုထုတ်လုပ်ခွင့်လိုင်စင်နဲ့ ပတ်သက်ပြီးတော့မှ ခွင့်ပြုထုတ်ပေးရာမှာလည်း ဥပဒေ၊ လုပ်ထုံး လုပ်နည်းများ၊ ညွှန်ကြားချက်များအား တိကျစွာလိုက်နာဆောင်ရွက်ဖို့၊ ဆက်စပ်ဌာနများ သဘောထား မှတ်ချက်၊ ကန့်ကွက်ရန်မရှိကြောင်း ထောက်ခံချက်များ ရယူဆောင်ရွက်သွားရန်၊ လုပ်ထုံးလုပ်နည်း များနဲ့မညီတဲ့ လုပ်ငန်းများအား လိုင်စင်ထုတ်ပေးခြင်းမပြုရန်၊ တရားမဝင်ဆောင်ရွက်ခြင်းများ မပြု လုပ်ရန်နှင့် မမှန်မကန်ပြုလုပ်ကြောင်း စစ်ဆေးတွေ့ရှိပါက သက်ဆိုင်ရာဝန်ထမ်းများအား ဝန်ထမ်းစည်းမျဉ်း စည်းကမ်းများနှင့်အညီ အရေးယူဆောင်ရွက်မည်ဖြစ်ကြောင်းကိုလည်း ၂၁-၉-၂၀၁၈ ရက်စွဲပါစာဖြင့် ညွှန်ကြား ထားရှိပြီးဖြစ်ပါကြောင်း တင်ပြအပ်ပါသည်။ လွှတ်တော်ကိုယ်စားလှယ်ကြီးများခင်ဗျာ။ ယခုတင်ပြတာကတော့ ကျွန်တော်တို့ ၂၀၁၈ ခုနှစ်၊ ဧပြီလမှ စက်တင်ဘာလ (၆)လ Mini Budge မှာ ကျွန်တော်တို့ ဘဏ္ဍာရေးနှစ်အထိ ပြည်ထောင်စုနယ်မြေ ဖြစ်တဲ့ နေပြည်တော်မှာ အခွန် ၄ မျိုး ကောက်ခံရရှိမှု အခြေအနေဖြစ်ပါတယ်။ ကျွန်တော်တို့ အထွေထွေ အုပ်ချုပ်ရေး ဦးစီးဌာနအနေနဲ့ ယစ်မျိုးခွန်၊ မြေခွန်အရပ်ရပ်၊ တာတမံခွန်၊ ဓာတ်သတ္တုခွန် ဒါတွေကို ကောက်ခံရတဲ့အခါမှာ ဖော်ပြပါဇယားအတိုင်း ၂၀၁၃-၂၀၁၄ ကနေပြီးတော့မှ ၂၀၁၈ ခုနှစ်၊ ဧပြီလမှ စက်တင်ဘာလအထိ တင်ပြခြင်းဖြစ်ပါတယ်။ အဲဒီတော့ ဒီ ၂၀၁၃-၂၀၁၄ မှာဆိုရင် ကျွန်တော်တို့ သတ်မှတ် ရာခိုင်နှုန်းအခွန်ဟာ ၁၀၀ ရာခိုင်နှုန်း ပြည့်မီကျော်လွန်ကြောင်း တင်ပြအပ်ပါတယ်။ ၂၀၁၄-၂၀၁၅ မှာ လည်း ၁၀၀ ရာခိုင်နှုန်း ကျော်ပါတယ်။ ၂၀၁၅-၂၀၁၆ မှာလည်း ဖော်ပြပါအတိုင်း ၁၀၀ ရာခိုင်နှုန်း ကျော် ပါတယ်ခင်ဗျာ။ ၂၀၁၆-၂၀၁ရ မှာလည်း ၁၀၀ ရာခိုင်နှုန်း ကျော်ပါတယ်။ ၂၀၁၇-၂၀၁၈ မှာလည်း ၁၂၇.၇၃ ဖြစ်ပါတယ်။ အခု လွှတ်တော်ကိုယ်စားလှယ်ကြီးများတင်ပြတဲ့ ဆွေးနွေးချက်အရ ၂၀၁၈ ခုနှစ်၊ ဧပြီလမှ စက်တင်ဘာလအထိမှာတော့ ကျွန်တော်တို့ ခုနကတင်ပြပါအတိုင်း ဒီနေပြည်တော်မှာ အခွန် ၄ မျိုး ကောက်ခံရရှိမှုအထဲမှာ ကျန်တဲ့လိုင်စင်များဟာ ပြည့်မီသော်လည်း ကျွန်တော်တို့ အထူးသဖြင့် ယစ်မျိုးလိုင်စင် ဖြစ်ပါတယ်။ ယစ်မျိုးခွန်နဲ့ပတ်သက်ပြီးတော့ လျော့နည်းပါတယ်။ ကျွန်တော့်ရှေ့မှာ ရှင်းလင်းတင်ပြပါ အတိုင်း Mini Budge မှာ အချို့ လိုင်စင်များဟာ အရစ်ကျသွင်းရတဲ့အတွက်ကြောင့် သတ်မှတ်တဲ့ကာလ အတွင်းမှာ ယခင်က ကျွန်တော်တို့ တစ်နှစ်မှာ (၄)ကြိမ် ခွဲသွင်းရတဲ့အစား ကျွန်တော်တို့က လိုင်စင်သမား တွေ လုပ်ကိုင်ရလွယ်အောင် (၄)ကြိမ်ခွဲသွင်းတာကို အခု Mini Budge ဖြစ်တဲ့အတွက်ကြောင့် သူတို့ ပေးသွင်းမှုဟာ တစ်ချက်က မပြည့်မီခြင်းသာဖြစ်ပါတယ်။ ဆက်လက်ပြီးတော့ ကောက်ခံတဲ့အခါမှာလည်း ယခင်တင်ပြပါနှစ်များလိုပဲ ကျွန်တော်တို့ ၁၀၀ ရာခိုင်နှုန်း ပြည့်မီကျော်လွန်သွားမှာဖြစ်ကြောင်း တင်ပြအပ်ပါတယ်။ ယခု ၂၀၁၈ ဧပြီလမှ စက်တင်ဘာလအထိ ၉၀.၃၆ ရရှိခြင်းသည် ဒါ Mini Budge မှာ သူတို့ လျာထားချက်နဲ့ပတ်သက်ပြီးတော့ အနည်းငယ်လွဲမှားမှု ရှိခြင်း၊ တင်ပြပါအတိုင်း အချို့သောလိုင်စင်သမားများဟာ အရစ်ကျသွင်းနေတာဖြစ်ပြီးတော့မှ သတ်မှတ်တဲ့ ကာလမှာ ကျွန်တော်တို့ ပေးသွင်းဖို့နောက်ကျခြင်းများကြောင့် ဖြစ်ပါကြောင်းနဲ့ ဆက်လက်ပြီးတော့မှ အခွန်ပြည့်မီကျော်လွန်ရေးအတွက်ကို ကျွန်တော်တို့ ကြိုးပမ်းဆောင်ရွက်သွားမှာဖြစ်ပါကြောင်း ရှင်းလင်း တင်ပြအပ်ပါတယ်။ လွှတ်တော်ကိုယ်စားလှယ်ကြီးများခင်ဗျာ။ ပြည်ထောင်စုနယ်မြေဖြစ်တဲ့ နေပြည်တော်မှာ ၂၀၁၈ ခုနှစ်၊ ဧပြီလမှ စက်တင်ဘာလအထိ သာမန်ရငွေစာရင်းမှ အခွန်အကောက်လျာထားချက် ၆၄၄.၀၈၂ သန်း ဖြစ်ပြီးတော့ စက်တင်ဘာလအထိ အမှန်ရငွေမှာ ၆၁၃.၃၃ရ သန်းဖြစ်တဲ့အတွက်ကြောင့် ၅၀.၇၄၅ သန်း လျော့နည်းတာဖြစ်ပါတယ်။ လျာထားချက်ပြည့်မီစွာ အကောင်အထည်ဖော် ဆောင်ရွက်နိုင်ခြင်းမရှိတဲ့ မြို့နယ်များဖြစ်တဲ့ တပ်ကုန်းမြို့နယ်နဲ့ ပုဗ္ဗသီရိမြို့နယ် အထွေထွေအုပ်ချုပ်ရေးဦးစီးဌာနမှ အုပ်ချုပ်ရေးမှူး၊ သက်ဆိုင်ရာ တာဝန်ခံဒုတိယဦးစီးမှူးများနဲ့ စာရေးဝန်ထမ်းများကို ကျွန်တော်တို့ DE ဖွဲ့ပြီးတော့မှ သတိပေးလက်မှတ်ရေးထိုးစေခဲ့ပြီး နောက်နောင် ထပ်မံမဖြစ်ပွားစေရေးအတွက် နေပြည်တော် အထွေထွေ အုပ်ချုပ်ရေးဦးစီးဌာန၊ အုပ်ချုပ်ရေးမှူး၏ လမ်းညွှန်ချက်နဲ့ သက်ဆိုင်ရာ ခရိုင်အုပ်ချုပ်ရေးမှူးများမှ အနီးကပ်ကြီးကြပ် ဆောင်ရွက်သွားမည်ဖြစ်ပါကြောင်း လေးစားစွာဖြင့် ရှင်းလင်းတင်ပြအပ်ပါတယ်။ ဆက်လက်ပြီး အခွန်အကောက်ပြည့်မီရေးနဲ့ တိုးတက်ရရှိ ကြီးကြပ်ဆောင်ရွက်မှုအခြေအနေ ဖြစ်ပါတယ်။ ၂၀၁၆-၂၀၁ရ ဘဏ္ဍာနှစ်အတွင်းမှာ အခွန်အကောက်ရငွေများအား အပြည့်အဝရရှိနိုင်ရန်၊ သတ်မှတ်ထားတဲ့ (၃)လပတ်၊ (၆)လပတ် လျာထားချက်များအတိုင်း အခွန်(၄)မျိုး လျာထားချက် ပြည့်မီ ကျော်လွန်စွာရရှိနိုင်ရေး တွန်းအားပေးဆောင်ရွက်သွားရန်နှင့် ရငွေများတိုးတက်ရရှိအောင် အစဉ်တစိုက် ကြီးကြပ်ဆောင်ရွက်ရန်အတွက် နေပြည်တော်၊ တိုင်းဒေသကြီး/ ပြည်နယ် အထွေထွေအုပ်ချုပ်ရေးဦးစီး ဌာနများသို့ ၁၅-၉-၂၀၁ရ ရက်စွဲပါစာဖြင့် လည်းကောင်း၊ ၂၀၁၈ ခုနှစ်၊ ဧပြီလမှ စက်တင်ဘာလအထိ ဘဏ္ဍာရေးနှစ်ကာလအတွင်း မိမိတို့ဌာနမှ ကောက်ခံလျက်ရှိသည့် အခွန်(၄)မျိုး လျာထားချက်များအား ပြည့်မီကျော်လွန်စွာရရှိနိုင်ရေး၊ ရငွေများတိုးတက်ရရှိအောင် အစဉ်တစိုက် ကြီးကြပ်ဆောင်ရွက်ရန်အတွက် ၁၃-၈-၂၀၁၈ ရက်စွဲပါ စာဖြင့်လည်းကောင်း ညွှန်ကြားထားရှိပါကြောင်း တင်ပြအပ်ပါတယ်။ တိုင်းဒေသကြီး/ ပြည်နယ် ၊နေပြည်တော် ထွေ/အုပ်များအနေနဲ့ အခွန်ခန့်မှန်းခြေစာရင်း ရေးဆွဲရာမှာ လျာထားချက်စာရင်းနဲ့ အခွန်ကောက်ခံရငွေ အနီးစပ်ဆုံးဖြစ်စေရေးအတွက် မိမိတို့ရဲ့ ကောက်ခံနိုင်စွမ်း အားအပေါ်မှာ အခြေပြုတော့လည်းကောင်း၊ ယခင်ဘဏ္ဍာရေးနှစ် အမှန်ရငွေစာရင်းများအပေါ်မှာ အခြေ ခံ၍လည်းကောင်း ခန့်မှန်းရေးဆွဲရန်နှင့် အမှန်ကောက်ခံနိုင်မည့် ပမာဏထက် များစွာလျော့နည်း သို့မဟုတ် ပိုမိုခန့်မှန်းရေးဆွဲခြင်းများမဖြစ်စေရေး ဂရုပြုဆောင်ရွက်သွားရန်ကိုလည်း ၂၀၁၈ခုနှစ်၊ ဒီဇင်ဘာလ ၂၈ ရက် နေ့မှာ နေပြည်တော်၊ တိုင်းဒေသကြီး၊ ပြည်နယ် အထွေထွေအုပ်ချုပ်ရေးဦးစီးဌာနများကို ညွှန်ကြားထား ရှိပါကြောင်း လေးစားစွာ တင်ပြအပ်ပါတယ်။ အခွန်အကောက်ရငွေများ တိုးတက်ရရှိရေးအတွက် တိုင်းဒေသကြီး/ ပြည်နယ် ဥပဒေပြု စာရင်းမှာ ပါဝင်တဲ့ ယစ်မျိုးခွန်နှင့် မြေယာခွန်များအား ဒေသနှင့်ကိုက်ညီဆီလျော်တဲ့ နှုန်းထားများနဲ့ နှစ်စဉ်တိုးမြှင့် သတ်မှတ်ပြဋ္ဌာန်းနိုင်ရေးအတွက် သက်ဆိုင်ရာ တိုင်းဒေသကြီး/ ပြည်နယ်အစိုးရအဖွဲ့မှတစ်ဆင့် တိုင်းဒေသကြီး/ ပြည်နယ်လွှတ်တော်သို့ တင်ပြဆောင်ရွက်သွားရန်နှင့် အဆိုပါသတ်မှတ်နှုန်းထားများအတိုင်း လျာထားချက် ပြည့်မီအောင်ကောက်ခံနိုင်ရေး ကြပ်မတ်ဆောင်ရွက်ရန် တိုင်းဒေသကြီး၊ ပြည်နယ်အထွေထွေအုပ်ချုပ်ရေး ဦးစီးဌာနများကိုလည်း ၂၀၁၉ ခုနှစ်၊ ဖေဖော်ဝါရီလ ၄ ရက်နေ့မှာ ထပ်မံညွှန်ကြားထားရှိပါကြောင်း တင်ပြ အပ်ပါတယ်။ ဆက်လက်ပြီးတော့ ကျွန်တော်တို့ အကြံပြုသုံးသပ် တင်ပြလိုပါတယ်ခင်ဗျာ။ လွှတ်တော်ကိုယ်စားလှယ် ကြီးများခင်ဗျာ။ အခွန်အကောက်ပြည့်မီကျော်လွန်စွာ ရရှိရန်နှင့် တိုးတက်ရရှိရေးအတွက် အောက်ပါ အတိုင်း ဆောင်ရွက်သင့်ပါကြောင်း လေးစားစွာဖြင့် တင်ပြအပ်ပါသည်။ ယစ်မျိုးလိုင်စင်အရေအတွက် ကန့်သတ်ထားခြင်းကို ဖြေလျှော့ပေးပြီးတော့မှ ဟိုတယ်/မိုတယ်များနဲ့ အခြားလိုင်စင်အသစ်များ ချထား ပေးခြင်းဖြင့် တရားမဝင် ယစ်မျိုးလိုင်စင် လျော့နည်းပပျောက်ပြီးတော့ အခွန်အကောက်များ တိုးတက် ရရှိစေနိုင်ကြောင်း တင်ပြအပ်ပါတယ်။ တရားမဝင် ယစ်မျိုးသယ်ဆောင် ဖြန့်ဖြူးရောင်းချမှုများအား သက်ဆိုင်ရာ အထွေထွေအုပ်ချုပ်ရေး ဦးစီးဌာန၊ မြန်မာနိုင်ငံရဲတပ်ဖွဲ့၊ ကုန်သွယ်ရေးဦးစီးဌာန၊ ကျန်းမာရေးဦးစီးဌာန၊ ပြည်တွင်းအခွန်များ ဦးစီးဌာနများနှင့် ပူးပေါင်းပြီးတော့ တားဆီးနှိမ်နင်းရေးကို ပိုမိုတိုးမြှင့်ဆောင်ရွက်ခြင်းဖြင့် တရားမဝင် ယစ်မျိုးဆိုင်ရာများ ပပျောက်စေနိုင်ပါကြောင်း တင်ပြအပ်ပါတယ်။ တိုင်းဒေသကြီး/ ပြည်နယ်လွှတ်တော်များအနေဖြင့် ယစ်မျိုးခွန်နှင့် မြေယာခွန်များကို ဒေသနှင့် သင့်လျော်ကိုက်ညီတဲ့ နှုန်းထားများ တိုးမြှင့်သတ်မှတ်ပြီးတော့မှ နှစ်စဉ် ဥပဒေပြဋ္ဌာန်းသတ်မှတ်ပြီး အခွန်ငွေများကိုကောက်ခံခြင်းဖြင့် အခွန်အကောက်များ တိုးတက်ရရှိစေနိုင်ပါကြောင်း တင်ပြအပ်ပါတယ်</speech>
<speech type="speaker">ဆက်လက်ပြီး သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီး ဌာန ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="26">ဒေါက်တာရဲမြင့်ဆွေ(ဒုတိယဝန်ကြီး၊ သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီး ဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အမျိုးသားလွှတ်တော် ဥက္ကဋ္ဌကြီး၊ လွှတ်တော်ကိုယ်စားလှယ်များခင်ဗျား၊ မင်္ဂလာပါလို့ ပထမဦးစွာ နှုတ်ခွန်းဆက်သအပ်ပါတယ်။ ကျွန်တော်ကတော့ သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီးဌာနက ဒုတိယဝန်ကြီး ရဲမြင့်ဆွေ ဖြစ်ပါတယ်။ ပထမဦးစွာ သစ်တောကဏ္ဍမှ ၂၀၁၈ခုနှစ်၊ (၆)လပတ် အခွန်ကောက်ခံရရှိမှု အခြေအနေနှင့်စပ်လျဉ်းပြီး ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာအား ဆွေးနွေးထားခြင်းများအပေါ် ရှင်းလင်းတင်ပြမှာ ဖြစ်ပါတယ်။ Power Point အသုံးပြုခွင့်ပြုပါရန် လေးစားစွာ တင်ပြအပ်ပါတယ်ခင်ဗျာ။ သစ်တောဦးစီးဌာန၏ တနင်္သာရီတိုင်းဒေသကြီးအတွင်း အိမ်မွေးငှက်သိုက်ထုတ်လုပ်ရန် ဖန်တီး ငှက်အိမ်များ၊ ငှက်သိုက်ထုတ်လုပ်မှုနှင့် အခွန်ငွေပေးသွင်းမှု အခြေအနေများကို ဖော်ပြပါအတိုင်း တင်ပြ အပ်ပါတယ်ခင်ဗျာ။ အိမ်မွေးငှက်သိုက်လုပ်ငန်းဟာ အရင်းအနှီးအတော်အတန်မြှုပ်နှံ ဆောင်ရွက်ရသည့် လုပ်ငန်းတစ်ခုဖြစ်သော်လည်း ပြန်လည်ရရှိသည့်ဝင်ငွေမှာ နည်းပါးကြောင်းတွေ့ရှိရ၍ လုပ်ငန်းစနစ်တကျ ဆောင်ရွက်နိုင်မှု ရှိ မရှိ နှင့် ထွက်ရှိမှုစာရင်းများ မှန်ကန်အောင် စိစစ်ဆောင်ရွက်သွားမည်ဖြစ်ပါတယ်။ သဘာဝငှက်သိုက်ကျွန်းများအား လေလံစနစ်ဖြင့် ငှက်သိုက်စုသိမ်းခြင်းမှ ရရှိသည့်အခွန်နှင့် အိမ်မွေးငှက်သိုက်လုပ်ငန်းမှ ရရှိသည့်အခွန်သည် အဆပေါင်းများစွာကွာဟနေသဖြင့် အခွန်ငွေပိုမိုရရှိရန် အိမ်မွေးငှက်သိုက်လုပ်ငန်းတိုးချဲ့ခြင်းထက် သဘာဝငှက်သိုက်ကျွန်းများအပေါ် ထိခိုက်မှုမရှိစေသည့် အိမ်မွေး ငှက်သိုက်လုပ်ငန်းဖြစ်စေရေးအတွက် ကြီးကြပ်ဆောင်ရွက်ခြင်းက တနင်္သာရီတိုင်းဒေသကြီးအတွက် အဓိက အခွန်ဝင်ငွေ ရေရှည်တည်တံ့စေမည်ဖြစ်ပါကြောင်း တင်ပြအပ်ပါတယ်။ ဆက်လက်ပြီးတော့မှ တနင်္သာရီတိုင်းဒေသကြီး မဲဆန္ဒနယ်အမှတ်(၉) အမျိုးသားလွှတ်တော် ကိုယ်စားလှယ် ဦးကင်းရှိန်မှ သုံးသပ်အကြံပြုချက်အပေါ် ရှင်းလင်းတင်ပြပါ့မယ်ခင်ဗျာ။ မြန်မာ့သစ်လုပ်ငန်း သည် ဝန်ကြီးဌာန၏ လမ်းညွှန်ချက်နှင့်အညီ သစ်ထုတ်ခြင်း၊ သစ်ခွဲစိတ်ခြင်း၊ သစ်အချောထည်ပစ္စည်း များထုတ်လုပ်ခြင်း၊ သစ်နှင့် သစ်အချောထည်ပစ္စည်းများ ပြည်တွင်းဖြန့်ဖြူးရောင်းချခြင်းနှင့် ပြည်ပ တင်ပို့ရောင်းချခြင်းဖြင့် နိုင်ငံတော်အတွက် ပြည်တွင်းဝင်ငွေနှင့် ပြည်ပဝင်ငွေ ရှာဖွေပေးနေသည့် နိုင်ငံတော် စီးပွားရေးအဖွဲ့အစည်းဖြစ်ပါတယ်။ အခြေခံဖြစ်တဲ့ ကျွန်း၊ သစ်မာ၊ သစ်လုံးများ ထုတ်လုပ်၍ ပြည်တွင်း ရောင်းဌာန၊ ပြည်ပရောင်းဌာနနှင့် သစ်အခြေခံဌာနများသို့ လွှဲအပ်ပေးခြင်းလုပ်ငန်းအား သစ်ထုတ်ရေးဌာနမှ ဆောင်ရွက်လျက်ရှိပါတယ်။ ဝန်ကြီးဌာနသည် သစ်တောဧရိယာများ၏ သစ်ထုတ်ခြင်းကို မြန်မာ့သစ်လုပ်ငန်း တစ်ဦးတည်း ကိုသာ ထုတ်လုပ်ခွင့်ပြုထားပါတယ်။ ရေရှည်သစ်တောစီမံအုပ်ချုပ်မှုစီမံကိန်းအရ သစ်တောဦးစီးဌာန၏ နှစ်စဉ်ထုတ်လုပ်ခွင့် ခွင့်ပြုပမာဏ (AAC-Annual Allowable Cut)မှာ ကျွန်းသစ် ၁၉၂၁၀ ပင်၊ ကုဗတန် အားဖြင့် ၂၃,၀၅၂ တန်၊ သစ်မာ ၅၉၂,၃၃၀ ပင်၊ ကုဗတန်အားဖြင့် ၈၂၉.၂၆၂ တန်ဖြစ်ပါတယ်။ နိုင်ငံတော်၏ နိုင်ငံခြားဝင်ငွေလိုအပ်ချက်အရ နှစ်စဉ်သတ်မှတ်ချက် AAC ထက် ကျော်လွန်ပြီးတော့မှ ကျွန်းသစ်များ ထုတ်လုပ်ခဲ့ရခြင်းများရှိခဲ့သော်လည်း ၂၀၁၂-၂၀၁၃ ခုနှစ်မှစ၍ သစ်ထုတ်လုပ်မှုများ တဖြည်းဖြည်းလျှော့ချ ထုတ်လုပ်ခဲ့ရာ ၂၀၁၆-၂၀၁ရ ခုနှစ်အတွင်း တစ်နိုင်ငံလုံးအတိုင်းအတာဖြင့် သစ်ထုတ်လုပ်ငန်းအား (၁)နှစ် ရပ်ဆိုင်းခဲ့ပြီး ပဲခူးရိုးမဒေသကြီးအား ကျွန်းနှင့် သစ်မာထုတ်လုပ်ခြင်းကို (၁၀)နှစ်တာကာလ ရပ်ဆိုင်းထားခဲ့ ပါတယ်။ ၎င်းအပြင် မွန်၊ ကရင်နှင့် ကယားပြည်နယ်တို့တွင် လုံခြုံရေးအခြေအနေများကြောင့် ဌာန အင်အားဖြင့်ဆောင်ရွက်ရန် အခက်အခဲရှိပါသဖြင့် သစ်ထုတ်လုပ်ခြင်းကို မဆောင်ရွက်တော့ပါကြောင်း တင်ပြအပ်ပါတယ်။ တနင်္သာရီတိုင်းဒေသကြီး၊ မြိတ်သစ်ထုတ်ရေးဒေသတွင် ၂၀၁၇-၂၀၁၈ ခုနှစ် သစ်ထုတ်ရာသီမှာ တနင်္သာရီမြို့နယ် ပဝ-ဖိုးမဲကြိုးပြင်နှင့် ထားဝယ်မြို့နယ် နွားလဘို့ကြိုးဝိုင်းသစ်ကွက်များတွင် AAC ဘောင် အတွင်းမှ လျာထားထုတ်လုပ်ခဲ့ရာ သစ်မာ ၇.၂ရရ တန် ထုတ်လုပ်ထွက်ရှိခဲ့ပါတယ်။ ၂၀၁၈-၂၀၁၉ ဘဏ္ဍာနှစ် မှာလည်း သစ်မာနှစ်စဉ်တောထွက် AAC မှာ ထားဝယ်ခရိုင်၌ သစ်မာ ၉,၁၅၀ ပင်၊ မြိတ်ခရိုင်၌ ၃၃,၁၁၀ ပင်၊ ကော့သောင်းခရိုင်၌ ၁၅,၂၇၀ ပင်၊ စုစုပေါင်း ၅၇,၅၃၀ ပင် ဖြစ်ပါတယ်။ ၂၀၁၈-၂၀၁၉ ခုနှစ် သစ်ထုတ်ရေး ရာသီမှာလည်း မြိတ်ခရိုင်၊ တနင်္သာရီမြို့နယ် ပဝ-ဖိုးမဲကြိုးပြင်သစ်ကွက်များမှာ AAC ဘောင်အတွင်းမှ သစ်မာတန်ချိန် ၁၀,၀၀၀ ထုတ်လုပ်ရန် လျာထားခဲ့သော်လည်း သစ်မာတန်ချိန် ၇,၀၀၀ သာ ထုတ်လုပ် ဆောင်ရွက်သွားမည်ဖြစ်ပါတယ်။ ၂၀၁၅-၂၀၁၆ ခုနှစ်မှစတင်ပြီးတော့မှ ပင်ထောင်မှတ်ရိုက်တဲ့ ပုံမှန်သစ်ထုတ်ရေးစနစ်ကို ပြောင်းလဲ ကျင့်သုံးလာပါသဖြင့် လုံခြုံရေးအခြေအနေအရ သစ်ထုတ်ရေးဒေသများ၏ မြို့နယ်အချို့မှာ သစ်ထုတ်လုပ် ခြင်းများကိုဆောင်ရွက်ခြင်း မရှိတော့ပါကြောင်းနှင့် နောင်တစ်ချိန်တွင် လိုအပ်ချက်ရှိလာပါက သစ်တောဦးစီး ဌာန၏ နှစ်စဉ်တောထွက်(AAC)ဘောင်အတွင်း ထုတ်လုပ်နိုင်ရန် ကွင်းဆင်းစစ်ဆေး၍ စီမံချက်ရေးဆွဲ ဆောင်ရွက်သွားမည် ဖြစ်ပါကြောင်းကိုလည်း ရှင်လင်းဖြေကြားအပ်ပါတယ်။ ဆက်လက်ပြီးတော့မှ တရားမဝင် သစ်ခိုးယူထုတ်လုပ်မှု လျော့နည်းပပျောက်စေရေးအတွက် သစ်တောဦးစီးဌာနမှ ဆောင်ရွက်လျက်ရှိတဲ့ နည်းလမ်းများကို Power Point မှာ ဖော်ပြထားတဲ့အတိုင်း တင်ပြအပ်ပါတယ်။ သစ်တောဦးစီးဌာန၊ မြို့နယ်၊ ခရိုင်အစီအစဉ်ဖြင့် ပုံမှန်၊ ရှောင်တခင် ရှာဖွေဖော်ထုတ် ဖမ်းဆီးခြင်း၊ တိုင်းဒေသကြီး၊ ပြည်နယ်အလိုက် လစဉ်စစ်ကြောင်းပုံစံဖြင့် တရားမဝင် သစ်များကိုရှာဖွေဖော်ထုတ် ဖမ်းဆီးခြင်း၊ သတင်းရရှိမှုအပေါ် သစ်တောဦးစီးဌာန၊ ညွှန်ကြားရေးမှူးချုပ်ရုံးမှ ကွင်းဆင်းစစ်ဆေး ဖမ်းဆီးခြင်း၊ အဓိကမြစ်ကြောင်းကြီးများဖြစ်တဲ့ ချင်းတွင်းနှင့် ဧရာဝတီမြစ်ကြောင်း တစ်လျှောက်မှာ စိုးမိုးရေးစစ်ကြောင်းအသွင်ဖြင့် ရှာဖွေဖမ်းဆီးခြင်း၊ တပ်မတော်တပ်ရင်းတပ်ဖွဲ့များနှင့် အခြားဆက်စပ်ဌာန အဖွဲ့ အစည်းများနှင့်ပူးပေါင်း၍ ဖမ်းဆီးခြင်း၊ တိုင်းဒေသကြီး၊ ပြည်နယ်(၈)ခု၊ ခရိုင်(၁၉)ခု တွင် သစ်တောလုံခြုံရေးရဲတပ်ဖွဲ့ဝင်များနှင့် ပူးပေါင်းဖမ်းဆီးခြင်း၊ ၂၀၁ရ ခုနှစ်၊ စက်တင်ဘာလမှစတင်၍ ပြည်သူပူးပေါင်းပါဝင်မှုဖြင့် လူထုအခြေပြု စောင့်ကြပ်ကြည့်ရှု သတင်းပို့စနစ်ဖြင့် သတင်းရယူဖမ်းဆီးခြင်း တို့အပြင် ပွင့်လင်းရာသီမှာ တရားမဝင်သစ်များ ပိုမိုခိုးထုတ်ယူခြင်းလုပ်နိုင်သဖြင့် ပွင့်လင်းရာသီ တရား မဝင်သစ်နှင့် သစ်တောထွက်ပစ္စည်း ရှာဖွေဖော်ထုတ်ဖမ်းဆီးရေးစီမံချက်ဖြင့် အကောင်အထည်ဖော် ဆောင်ရွက်ခြင်းများဖြစ်ပါကြောင်း တင်ပြအပ်ပါတယ်ခင်ဗျာ။ ဆက်လက်ပြီးတော့မှ တရားမဝင်သစ်ခိုးထုတ်ယူမှု လျော့နည်းပပျောက်စေရေးအတွက် ပညာပေး စည်းရုံးခြင်းအနေနဲ့ အောက်ပါအတိုင်း Power Point မှာ ဖော်ပြထားတဲ့အတိုင်း အကောင်အထည်ဖော် ဆောင်ရွက်လျက်ရှိကြောင်း တင်ပြအပ်ပါတယ်။ တရားမဝင်သစ်နှင့် သစ်တောထွက်ပစ္စည်းများ ဖမ်းဆီး ရမိပါက အရေးယူဆောင်ရွက်နိုင်သည့် ဥပဒေ၊ နည်းဥပဒေများ၊ ညွှန်ကြားချက်များအား ဒေသခံပြည်သူများ နားလည်သိရှိစေရေးအတွက် ပညာပေးဟောပြောပွဲများကို ပြည်နယ်နှင့် တိုင်းဒေသကြီးအလိုက် မြို့နယ် များတွင်တစ်လလျှင် (၂)ကြိမ် စည်းရုံးဟောပြောခြင်းများ ဆောင်ရွက်လျက်ရှိပါတယ်။ ထို့အပြင် သက်ဆိုင်ရာ တိုင်းစစ်ဌာနချုပ်များ၏ ကွပ်ကဲမှုအောက်ရှိ နယ်မြေခံတပ်ရင်း၊ တပ်ဖွဲ့များ၏ ကူညီမှုဖြင့် ပူးပေါင်းဆောင်ရွက်ခြင်းများလည်း ရှိပါတယ်။ နောက်ကျွန်တော်တို့ တရားမဝင်သစ်နှင့် ပတ်သက်ပြီး သတင်းပေးတိုင်ကြားနိုင်သည့် Hot Line ဖုန်းနံပါတ်တွေကို လူမှုကွန်ရက်စာမျက်နှာတွေမှာ၊ သတင်းမီဒီယာများတွေမှာ ထည့်သွင်းခြင်း၊ ဖမ်းဆီးရမိမှုနှင့် အရေးယူမှုများအား ပြည်သူများသိရှိစေရန် သတင်းဖော်ပြခြင်းတို့ကို အကောင်အထည်ဖော်ဆောင်ရွက်လျက်ရှိကြောင်း တင်ပြအပ်ပါတယ်။ ပြည်ထောင်စုလွှတ်တော် နာယကကြီးခင်ဗျာ။ ဒါတွေကတော့ ကျွန်တော်တို့ တရားမဝင် သစ်နှင့် စက်ယာဉ် ယန္တရား ဖမ်းဆီးမှုတွေကို တင်ပြခြင်းဖြစ်ပါတယ်။ အားလုံးကို ကျေးဇူးတင်ပါတယ် ခင်ဗျာ။</speech>
<speech type="speaker">စီမံကိန်းနှင့် ဘဏ္ဍာရေးဝန်ကြီးဌာန ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယက၊ အမျိုးသားလွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များ၊ ပြည်ထောင်စုအဆင့်အဖွဲ့အစည်းဝင်များ၊ ဧည့်သည်တော်များ အားလုံးမင်္ဂလာပါ။ ကျွန်တော်ကတော့ စီမံကိန်းနှင့်ဘဏ္ဍာရေးဝန်ကြီးဌာနက ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ပြည်ထောင်စုဝန်ကြီး ဌာန၊ အဖွဲ့အစည်း ၉ ခုရဲ့ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လပတ် အခွန်ကောက်ခံရရှိမှု အခြေအနေနှင့် စပ်လျဉ်းပြီး ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထား မှတ်ချက် အစီရင်ခံစာ (၂/၂၀၁၉) ပါ အချက်များနှင့် လွှတ်တော်ကိုယ်စားလှယ်များ၏ ဆွေးနွေးချက်များ အပေါ်မှာ ပြန်လည်ရှင်းလင်း တင်ပြသွားမှာဖြစ်ပါတယ်။ Power Point အသုံးပြု ခွင့်ပြုပါရန် ပန်ကြား အပ်ပါတယ်ခင်ဗျာ။ လေးစားအပ်ပါသော နာယကကြီးခင်ဗျား။ ပထမဦးစွာ ပူးပေါင်းကော်မတီရဲ့ အစီရင်ခံစာပါ သဘောထားမှတ်ချက်များနှင့် လွှတ်တော်ကိုယ်စားလှယ်များရဲ့ ဆွေးနွေးချက်များသည် နိုင်ငံတော်၏ အခွန်အရပ်ရပ်တိုးတက်ကောက်ခံရရှိစေရန်အတွက် အပြုသဘောဆောင်သော အကြံပြုချက်များဖြစ်ပါ၍ အလေးထားသုံးသပ်ပြီးတော့ လိုအပ်ချက်များကို ဖြည့်ဆည်းဆောင်ရွက်သွားမည်ဖြစ်ပါကြောင်း တင်ပြ အပ်ပါတယ်။ အစီရင်ခံစာရဲ့ အပိုဒ် ၁၂ နှင့် အပိုဒ် ၂၄ တို့အရ ၂၀၁၈ ခုနှစ်၊ ၆ လ အခွန်အကောက် လျာထားချက်နှင့် အခွန်ကောက်ခံရရှိမှုတို့ကို ၂၀၁၇-၂၀၁၈ ဘဏ္ဍာရေးနှစ်၊ အခွန်အကောက်ခံရရှိမှုနှင့် နှိုင်းယှဉ်လေ့လာပါက ပြည်တွင်းထွက်ကုန်နှင့် ပြည်သူပြည်သားများ၏သုံးစွဲမှုအပေါ် ကောက်ခံတဲ့အခွန် အကောက်၊ ဝင်ငွေနှင့် ပိုင်ဆိုင်မှုအပေါ်မှာ ကောက်ခံတဲ့အခွန်အကောက် ခေါင်းစဉ်များမှာ ၂၀၁၈ ခုနှစ်၊ ၆ လ အတွက် ရည်မှန်းချက်ထက်ကျော်လွန်၍ ပိုမိုကောက်ခံရရှိနိုင်ခဲ့ခြင်းသည် မူလကပင် လျာထားချက်ကို လျှော့ချထားခြင်းကြောင့် ဖြစ်နိုင်ကြောင်း၊ အခွန်ရငွေ လျာထားချက်များရေးဆွဲရာတွင် ယခင်ဘဏ္ဍာရေး နှစ်များရဲ့ အမှန်ကောက်ခံရရှိမှုနှင့် ပကတိ ဖြစ်ပေါ်နေတဲ့ အခြေအနေများကို အခြေခံပြီးတော့ ထား သတ်မှတ်သင့်ကြောင်း သဘောထားမှတ်ချက်နှင့်စပ်လျဉ်း၍ ဘဏ္ဍာရေးနှစ် အကူးအပြောင်းကာလဖြစ်သည့် ၂၀၁၈ ခုနှစ်၊ ၆ လ အတွက် ဘတ်ဂျက်တွင် ငွေလုံးငွေရင်း အသုံးစရိတ်များ လျှော့ချခဲ့ခြင်း၊ ၂၀၁၈ ခုနှစ်၊ ပြည်ထောင်စုရဲ့ အခွန်အကောက်ဥပဒေမှာ အထူးကုန်စည်ခွန်ကျသင့်တဲ့ ကုန်စည်အချို့ကို အခွန်နှုန်းလျှော့ပေါ့ သတ်မှတ်ပေးခဲ့ခြင်း၊ ကုန်သွယ်လုပ်ငန်းခွန်မကျသင့်စေရမည့်ကုန်စည်နှင့် ဝန်ဆောင်မှုအမျိုးအစား အသစ်များ ဖြည့်စွက်ခွင့်ပြုခဲ့ခြင်း စသည့်အခြေအနေများကို ထောက်ရှု၍ ၂၀၁၈ ခုနှစ်၊ ၆ လ ဘဏ္ဍာရေးနှစ်ရဲ့ မူလ ခန့်မှန်းခြေ အခွန်အကောက်ရငွေလျာထားချက်ကို ၂၀၁၇-၂၀၁၈ ဘဏ္ဍာရေးနှစ်၊ ပထမ ၆ လ အမှန် ကောက်ခံရရှိမှုထက် လျော့နည်းလျာထားခဲ့ခြင်းဖြစ်သည်ကို တင်ပြအပ်ပါတယ်။ ထို့အပြင် အခွန်အကောက်ရငွေအပေါ်တွင် နိုင်ငံ့စီးပွားရေးတိုးတက်ကောင်းမွန်သည့်အခြေအနေ၊ ကမ္ဘာ့နိုင်ငံရေး၊ စီးပွားရေးအခြေအနေများကလည်း သက်ရောက်မှုရှိသဖြင့် တစ်ခါတစ်ရံ ခန့်မှန်းသည်ထက် ပိုမိုကောက်ခံရရှိသည်များရှိသကဲ့သို့ တစ်ခါတစ်ရံမှာ လျာထားချက် မပြည့်မီတဲ့အခါများလည်း ရှိပါတယ်။ စီမံကိန်းနှင့်ဘဏ္ဍာရေးဝန်ကြီးဌာနအနေဖြင့် အခွန်အရပ်ရပ်ကောက်ခံရန် လျာထားချက်ကို အနည်းဆုံး ကောက်ခံရမယ့် လျာထားချက်အဖြစ်နဲ့ သတ်မှတ်ပေးပြီးတော့ ရသင့်ရထိုက်တဲ့ အခွန်ငွေများကို လွတ်ကင်းမှု မရှိစေဘဲ အပြည့်အဝကောက်ခံနိုင်ရန် ကြိုးပမ်းဆောင်ရွက်သွားမှာဖြစ်ပါတယ်။ နာယကကြီးခင်ဗျား။ အစီရင်ခံစာ အပိုဒ် ၂၀ နှင့် အပိုဒ် ၂၅ ပါ အခွန်နှုန်းထားများ ပြင်ဆင် သတ်မှတ်ရာတွင် ကုန်ကျစရိတ်နှင့် အကျိုးကျေးဇူး နှိုင်းယှဉ်လေ့လာသုံးသပ်မှု (Cost and Benefit Analysis)ကို စနစ်တကျပြုလုပ်ပြီးမှသာ ဆောင်ရွက်သင့်ကြောင်း သဘောထားမှတ်ချက်နှင့်စပ်လျဉ်း၍ အထူးကုန်စည်ခွန်နှုန်းထားများ သတ်မှတ်ရာမှာ နှစ်စဉ်စီးပွားရေးဖွံ့ဖြိုးတိုးတက်မှုအခြေအနေနဲ့ ငွေကြေး ဖောင်းပွမှုနှုန်းများကိုအခြေခံပြီးတော့ တိုးမြှင့်သတ်မှတ်ဆောင်ရွက်လျက်ရှိပါတယ်။ သို့ရာတွင် သက်ဆိုင်ရာ စီးပွားရေးလုပ်ငန်းရှင်အသိုင်းအဝိုင်း၊ အခွန်ထမ်းပြည်သူများရဲ့ တင်ပြချက်များအရ လွှတ်တော်တွင်း အစည်းအဝေးများမှာ ဆွေးနွေးသုံးသပ်မှုများအရ အထူးကုန်စည်ခွန်နှုန်းအချို့ကိုလည်း ပြင်ဆင်ပေးခဲ့ရ ခြင်းများ ရှိပါတယ်။ နောင်ပြင်ဆင်သတ်မှတ်မှုများမှာ ကုန်ကျစရိတ်နဲ့ ရရှိနိုင်မယ့် အကျိုးကျေးဇူးကို နှိုင်းယှဉ်သုံးသပ်ပြီးတော့ ဆောင်ရွက်သွားမှာဖြစ်ပါတယ်။ အစီရင်ခံစာ အပိုဒ် ၂၂ နှင့် အပိုဒ် ၂ရ ပါ ၂၀၁၆-၂၀၁ရ ဘဏ္ဍာရေးနှစ်၊ ကုန်သွယ်လုပ်ငန်းခွန်နှင့် အထူးကုန်စည်ခွန်ဟူ၍ ၂ မျိုး ခွဲခြားပြဋ္ဌာန်း ကောက်ခံတဲ့ ီးတော့ ယင်းအခွန် နှစ်ရပ်ပေါင်း ကောက်ခံရရှိငွေသည် ဝင်ငွေခွန်ကောက်ခံရရှိငွေထက် ပိုမိုရရှိလာပြီဖြစ်သော်လည်းပဲ ယခုထက် ပိုမိုပြီးတော့ အခွန်အခြေတိုးချဲ့၍ တိုးတက်ကောက်ခံရရှိရေး အလေးထားဆောင်ရွက်သင့်ပါကြောင်း၊ အခွန်အမှတ်တံဆိပ် ကပ်နှိပ်အခွန်ထမ်းဆောင်စေလျက်ရှိတဲ့ လုပ်ငန်းများအပေါ် ပိုမိုထိရောက်စွာ ကြပ်မတ်ဆောင်ရွက်ခြင်း၊ ကျန်လုပ်ငန်းများတွင်လည်း တိုးချဲ့ ဆောင်ရွက်နိုင်ရေး စီစဉ်ဆောင်ရွက်ခြင်း၊ အခွန်ထမ်းဆောင်နေသည့် ပြည်သူများကို ထိုက်သင့်တဲ့ ချီးမြှောက်မှုများ စီစဉ်ဆောင်ရွက်ပေးခြင်းတို့ကို ဆောင်ရွက်သွားရန် သဘောထား မှတ်ချက်နှင့်စပ်လျဉ်း၍ ဆောင်ရွက်လျက်ရှိတဲ့ အခြေအနေများကို တင်ပြလိုပါတယ် ။ ကုန်သွယ်လုပ်ငန်းခွန်ကို အခွန်အခြေတိုးချဲ့ပြီးတော့ ဥပဒေပြဋ္ဌာန်းချက်များနှင့်အညီ ကောက်ခံ အစီအစဉ်နဲ့ လိုက်နာမှုမရှိတဲ့ အခွန်ထမ်းများအပေါ်မှာ ဒဏ်ကြေးငွေတပ်ရိုက်ခြင်း၊ သတင်းပေးတိုင်ကြား သူများကို ဆုငွေချီးမြှင့်ခြင်းများကို အကောင်အထည်ဖော်ဆောင်ရွက်လျက် ရှိပြီးတော့လည်း ဆက်လက် ဆောင်ရွက်သွားမှာဖြစ်ပါတယ်။ အခွန်အမှတ်တံဆိပ်ကပ်နှိပ်စေမယ့် လုပ်ငန်းများကိုလည်း တစ်နှစ်ထက် တစ်နှစ် ပိုမိုတိုးချဲ့ဆောင်ရွက်သွားမည်ဖြစ်ပါတယ်။ အစီရင်ခံစာအပိုဒ် ၂၃ ပါအခွန်ကောက်ခံမှု အထောက်အကူပြုအဖွဲ့များ ဖွဲ့စည်းဆောင်ရွက်ခြင်း ကိစ္စနှင့်ပတ်သက်၍ ၂၀၁၄ ပြည်ထောင်စုရဲ့ အခွန်အကောက်ဥပဒေ ပုဒ်မ ၁၀ ပါ ပြဋ္ဌာန်းချက်နဲ့အညီ ၁၃-၂-၂၀၁၅ ရက်နေ့မှာ ကျင်းပခဲ့တဲ့ ပြည်ထောင်စုအစိုးရအဖွဲ့ အစည်းအဝေးအမှတ်စဉ်(၄/၂၀၁၅)၏ သဘောတူညီချက်ဖြင့် ပြည်ထောင်စု၏ အခွန်ဘဏ္ဍာငွေ တိုးတက်ရရှိရေး အထောက်အကူပြု ဦးစီးကော်မတီ၊ တိုင်းဒေသကြီး/ပြည်နယ်၊ မြို့နယ်၊ ကျေးရွာနှင့် ရပ်ကွက်အဆင့် အခွန်ဘဏ္ဍာငွေတိုးတက်ရရှိရေး အထောက်အကူပြု အဖွဲ့များကို ယခင်ဘဏ္ဍာရေးဝန်ကြီးဌာန၏ ၉-၃-၂၀၁၅ ရက်စွဲပါ အမိန့်ကြော်ငြာစာ (၆၂၈/၂၀၁၅)ဖြင့် ထုတ်ပြန်ဖွဲ့စည်းပေးခဲ့ပါတယ်။ ဦးစီးကော်မတီရဲ့ ယခုဘဏ္ဍာရေးနှစ်အတွက် ပထမ အကြိမ် ညှိနှိုင်းအစည်းအဝေးကို ပြည်ထောင်စုဝန်ကြီးဦးဆောင်ပြီးတော့ ၁၈-၁-၂၀၁၉ ရက်နေ့မှာ ကျင်းပ ပြုလုပ်ခဲ့ပါတယ်။ အဆိုပါအစည်းအဝေးက ခေတ်စနစ်အခြေအနေနှင့် ကိုက်ညီစေရန် အဆင့်ဆင့်သော အထောက်အကူပြု အဖွဲ့များကို ပြင်ဆင်ဖွဲ့စည်းရန် အတည်ပြုခဲ့ပြီး ပြည်ထောင်စုအစိုးရအဖွဲ့သို့ ဆက်လက် တင်ပြဆောင်ရွက်လျက် ရှိပါတယ်။ နာယကကြီးခင်ဗျား။ ဆက်လက်ပြီး အစီရင်ခံစာ အပိုဒ် ၂၆ ပါပြည်သူများအနေနဲ့ အခွန်အကောက် ဆိုင်ရာ မှန်ကန်တဲ့ သတင်းအချက်အလက်တွေ ရရှိပြီးတော့ အခွန်ဆိုင်ရာလိုက်နာမှု အားကောင်းလာစေရေး အတွက် အခွန်ပညာပေးလုပ်ငန်းများကို ပိုမိုထိရောက်အောင် တိုးချဲ့ ဆောင်ရွက်ရာမှာ အိုင်တီနည်းပညာ အသုံးပြုဖို့ကိစ္စနှင့်စပ်လျဉ်းပြီး ယခုအခါမှာ ထိရောက်တဲ့ အခွန်စီမံခန့်ခွဲမှုစနစ်ကို အထောက်အပံ့ပြု ပေး နိုင်ဖို့ နည်းပညာသုံးစနစ်တစ်ခုဖြစ်တဲ့ Integrated Tax Administration System ကို တပ်ဆင် အသုံးပြုနိုင်ရန် ကမ္ဘာ့ဘဏ်အကူအညီဖြင့် နိုင်ငံတကာကုမ္ပဏီများကို ဖိတ်ခေါ်ယှဉ်ပြိုင်စေပြီး အပြီးသတ် ရွေးချယ်ထားပြီးဖြစ်သဖြင့် လုပ်ငန်းဆောင်ရွက်ချိန် ၁၈ လခန့်တာ ကာလအတွင်း ကြိုးပမ်းဖော်ဆောင် သွားမည်ဖြစ်ပါကြောင်း တင်ပြအပ်ပါတယ်။ ထို့အပြင် ပြည်တွင်းအခွန်များဦးစီးဌာန၏ Website ကိုလည်း အဆင့်မြှင့်တင်ပြီး အခွန်ဆိုင်ရာသတင်းအချက်အလက်များကို ပြည်သူများအလွယ်တကူ ရရှိနိုင်စေရန် ဆောင်ရွက်လျက် ရှိပါတယ်။ အစီရင်ခံစာ အပိုဒ် ၂၈ အရ ပြည်ထောင်စုလွှတ်တော်ကို ပုံမှန်တင်ပြရမယ့် အခွန်ဆိုင်ရာ အစီရင်ခံစာများမှာ အခွန်ထမ်းပြည်သူများနှင့်ပတ်သက်တဲ့ အချက်အလက်များကိုပါ ထည့်သွင်းဖော်ပြပေးဖို့ဆိုတဲ့ သဘောထားမှတ်ချက်နှင့် စပ်လျဉ်းပြီး နောင်အစီရင်ခံစာများမှာ ထည့်သွင်း ဖော်ပြနိုင်ရန် ဆောင်ရွက်သွားမှာဖြစ်ပါတယ်။ နာယကကြီးနှင့် လွှတ်တော်ကိုယ်စားလှယ်များခင်ဗျာ။ ဆက်လက်ပြီး လွှတ်တော်ကိုယ်စားလှယ်ကြီး များရဲ့ ဆွေးနွေးချက်များအပေါ်မှာ ပြန်လည်ရှင်းလင်း တင်ပြပါမယ်။ အချို့သော ဆွေးနွေးချက်များဟာ ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာအပေါ်မှာ ပြန်လည်ရှင်းလင်း ဆွေးနွေးမှုများမှာ ပါဝင် ခဲ့ပြီးဖြစ်ပါတယ်။ နာယကကြီးခင်ဗျာ။ အခွန်ကြွေးကျန်များ ကောက်ခံမှုနှင့်စပ်လျဉ်းပြီးတော့ ၁-၄-၂၀၁၈ ရက်နေ့မှာ ရှိတဲ့ ပြည်တွင်းအခွန်များ ဦးစီးဌာနရဲ့ ကောက်ခံရန်အခွန် စုစုပေါင်းကြွေးကျန်ဟာ ကျပ် ဘီလီယံ ၁၁၄.၁၅၆ ဖြစ်ပါတယ်။ ပြည်တွင်းအခွန်များဦးစီးဌာနက ကောက်ခံပေးရမယ့် အခွန် ၅ မျိုးအတွက် ၆ လစာ ကောက်ခံရန် လျာထားချက်ဟာ ကျပ်ဘီလီယံ ၂,၀၅၄.၉၃၈ ဖြစ်၍ အခွန်ကြွေးကျန်ပါဝင်မှု ရာခိုင်နှုန်းဟာ ၅.၅ ရာခိုင်နှုန်း ပါဝင်ခဲ့ပါတယ်။ ယခု ၂၀၁၈-၂၀၁၉ ဘဏ္ဍာရေးနှစ် တစ်နှစ်လုံးအတွက် မူလလျာထား ချက်သည် ကျပ်ဘီလီယံ ၆,၀၅၆.၅၃၂ ဖြစ်သဖြင့် အခွန်ကြွေးကျန်ပါဝင်မှုရာခိုင်နှုန်းမှာ လျာထားချက်၏ ၁.၈၈ ရာခိုင်နှုန်းခန့်သာ ဖြစ်ပါကြောင်း တင်ပြအပ်ပါတယ်။ အဆိုပါ အခွန်ကြွေးကျန်များကို အခွန်မပြေ ကျန်ငွေများ အပြည့်အဝကောက်ခံ ရရှိရေးနည်းလမ်းများနှင့်အညီ ဘဏ္ဍာရေး နှစ်တိုင်းနှစ်တိုင်း ကြိုးပမ်း ဆောင်ရွက်သွားမှာဖြစ်ပါတယ်။ ယခုလို အခွန်ကြွေးကျန်များ ပေါ်ပေါက်ရခြင်းဟာ အခွန်ကောက်ခံခြင်းရဲ့ သဘောသဘာဝအရ စည်းကြပ်နှစ်ကုန်ဆုံးချိန်အထိကို ပေးသွင်းခြင်းမပြုနိုင်သေးတဲ့ အခွန်ငွေများကို နောက်ဘဏ္ဍာရေးနှစ် မှာ အခွန်ကြွေးကျန်စာရင်းကို တင်သွင်းရတဲ့အတွက်ကြောင့် အခွန်ကြွေးကျန်များဟာ ပေါ်ပေါက်ရခြင်းသို့ဖြစ်တဲ့အတွက်ကြောင့် နှစ်စဉ်လိုလိုပဲ အခွန်ကြွေးကျန်များဟာ ပေါ်ပေါက်နေမှာဖြစ်ပါတယ်။ ဝင်ငွေနှစ်အတွင်းမှာ လုပ်ငန်းကနေ မြတ်စွန်းငွေရရှိခဲ့သော်လည်းပဲ စည်းကြပ်မှုဆောင်ရွက်တဲ့လုပ်ငန်းအရှုံးပေါ်ပေါက်နေခြင်းကြောင့် ပေးနိုင်စွမ်းမရှိတော့ခြင်း၊ ဥပမာအားဖြင့် ပဲလုပ်ငန်းရှင်များ၊ သဘာဝဘေးအန္တရာယ်ကြောင့် လုပ်ငန်းများပျက်စီးသွားတဲ့ လုပ်ငန်းရှင်အချို့ရဲ့ အခွန်ကြွေးကျန်များ နှစ်စဉ်လိုလို ကျန်ရှိနေခြင်း စသဖြင့် ဖြစ်ပါတယ်။ နိုင်ငံတော် အစိုးရအနေနဲ့လည်း အခွန်ကြွေးကျန်များ အပါအဝင် ဌာနဆိုင်ရာအသီးသီးမှာ ဖြစ်ပေါ်နေတဲ့ ကြွေးကျန်များကောက်ခံရေးများကို နည်းလမ်း ၅ သွယ် ချမှတ်ပြီး ဆောင်ရွက်စေလျက်ရှိပါတယ်။ အဆိုပါနည်းလမ်းများကတော့ (၁) ငွေသား၊ ပစ္စည်းတို့ဖြင့် အရ ကောက်ခံခြင်း၊ (၂) Paper Transation နည်းဖြင့်ဆောင်ရွက်ခြင်း၊ (၃) ဘဏ္ဍာရေးစည်းမျဉ်းနှင့်အညီ စာရင်းမှပယ်ဖျက်ခြင်း၊ (၄) တရားစွဲဆိုရန် စီစဉ်ဆဲ၊ တရားစွဲဆိုဆဲနှင့် တရားရုံးအမိန့်ချမှတ်ပြီးနောက် စာရင်းရှင်းလင်း ပယ်ဖျက်ခြင်းနဲ့ (၅) အခြားနည်းလမ်းဖြင့် ရှင်းလင်းခြင်းတို့ဖြစ်ပါတယ်၊ အခွန်ကြွေးကျန်များ ကောက်ခံရရှိရေးအတွက် လက်တွေ့ဆောင်ရွက်ရာမှာ အခွန်ထမ်းဖြစ်သူ အနေဖြင့် ပေးဆောင်နိုင်စွမ်းရှိပါလျက်နဲ့ ပေးသွင်းမှုမရှိတဲ့ အခွန်ကြွေးကျန်၊ အခြေအနေအရ ပေးဆောင် နိုင်စွမ်းရှိသလောက်ကို အရစ်ကျပေးဆောင်နေဆဲဖြစ်တဲ့ အခွန်ကြွေးကျန်၊ အကြောင်းအမျိုးမျိုးကြောင့် လုံးဝကောက်ခံလို့မရနိုင်တော့တဲ့ အခွန်ကြွေးကျန်ဆိုပြီးတော့ အပိုင်း (၃)ပိုင်း ခွဲခြားတွေ့ရှိရပါတယ်။ အခွန်ကြွေးကျန်များ လျော့နည်းရေးအတွက် ဆောင်ရွက်ရာမှာ အခွန်ကြွေးပေးသွင်းဖို့ နှိုးဆော်စာပေးပို့ခြင်း၊ ကွင်းဆင်းပြီးတော့ကောက်ခံခြင်း၊ အရစ်ကျပေးသွင်းစေခြင်း၊ နေ့စဉ်ထုတ်သတင်းစာများမှာ ထည့်သွင်း ကြေညာခြင်း၊ အရကောက်ခံမှု အမှုတွဲ ဖွင့်လှစ်ဆောင်ရွက်ခြင်း၊ လုံးဝကောက်ခံမရနိုင်တော့တဲ့၊ ခိုင်မာတဲ့ အကြောင်းပြချက်ရှိတဲ့ အခွန်ကြွေးကျန်များကို အကျိုးအကြောင်းဖော်ပြပြီးတော့ ပြည်ထောင်စုအစိုးရ အဖွဲ့ကို တင်ပြပြီးစာရင်းမှပယ်ဖျက်ခြင်းများကို လုပ်ထုံးလုပ်နည်းများနှင့်အညီ ဆောင်ရွက်လျက်ရှိပါတယ်။ အခွန်ကြွေးကျန်များ ကောက်ခံမှုနှင့်စပ်လျဉ်းပြီး လွှတ်တော်မှာ မေးမြန်းခြင်းများနှင့်စပ်လျဉ်း၍လည်း အခါအားလျော်စွာ ရှင်းလင်းတင်ပြခဲ့ပါတယ်။ နှစ်စဉ်တင်ပြမယ့် အစီရင်ခံစာများမှာလည်းပဲ ကြွေးကျန် ကောက်ခံရရှိမှု အခြေအနေများကို ထည့်သွင်းတင်ပြသွားမှာဖြစ်ပါကြောင်း တင်ပြအပ်ပါတယ်။ ယခုအခါမှာ အခွန်ဆိုင်ရာ စီမံအုပ်ချုပ်မှုဥပဒေကို လွှတ်တော်မှာလည်း ဆွေးနွေးနေပြီဖြစ်ရာ အဆိုပါ ဥပဒေမှာ အခွန်ထမ်းသည် အခွန်ကိုသတ်မှတ်ရက်အတွင်း ပေးဆောင်ရန် ပျက်ကွက်လျှင် ၁၀ ရာခိုင်နှုန်း ဒဏ်တပ်ရိုက်မည့်အပြင် အဆိုပါအခွန်ကြွေးအပေါ်မှာ အတိုးပါပေးသွင်းရမည်ဆိုတဲ့ ပြဋ္ဌာန်းချက်ကို အခွန် ကြွေးကျန်များ လျော့နည်းကျဆင်းစေရန် ရည်ရွယ်ပြီးတော့ ထည့်သွင်းထားပါကြောင်း တင်ပြအပ်ပါတယ်။ လေးစားအပ်ပါသော နာယကကြီးနှင့် လွှတ်တော်ကိုယ်စားလှယ်များခင်ဗျာ။ ဆက်လက်ပြီး အောင်ဘာလေ ထီနဲ့ပတ်သက်တဲ့ အကြံပြုဆွေးနွေးချက်များအပေါ်မှာ ရှင်းလင်းတင်ပြလိုပါတယ်။ လစဉ် လဆန်း ၁ ရက် နေ့တိုင်း ထီဖွင့်ပွဲကျင်းပပြီးနောက် မိဘပြည်သူများအနေဖြင့် ထီပေါက်သည်ကို သိရှိစေရန်အတွက် ထီပေါက်စဉ် များကို နိုင်ငံပိုင်သတင်းစာများမှာ ဖော်ပြပေးခြင်း၊ ပြည်တွင်းအခွန်များဦးစီးဌာနရဲ့ Website မှာ ဖော်ပြခြင်း၊ ဌာနကထုတ်ဝေလျက်ရှိတဲ့ Revenue Journal မှာ ထည့်သွင်းဖော်ပြခြင်းများအပြင်ကို ထီပေါက်စဉ်များကိုလည်း အခွန်ရုံးအသီးသီးမှာ အခမဲ့ဖြန့်ဝေပေးခြင်းတို့ဖြင့် ဆောင်ရွက်လျက်ရှိပါတယ်။ ထီဆိုင်ကြီးများ၊ ရေဒီယိုများ၊ မီဒီယာများကလည်း ထီပေါက်စဉ်များကို ကြေညာပေးပါတယ်။ ထီပေါက်စဉ် များကို ပြည်သူများအနေနဲ့ လွယ်လင့်တကူသိရှိနိုင်ရေးအတွက် လူမှုကွန်ရက် Facebook များမှ တစ်ဆင့် အသိပေးနိုင်ရေးကိုလည်း တိုးချဲ့ ဆောင်ရွက်သွားမှာဖြစ်ပါတယ်။ ထီလုပ်ငန်းရှင်များကို ထီဆိုင် အသီးသီးတွင် ကံစမ်းကြသူများရဲ့ အမည်၊ လိပ်စာ၊ ဖုန်းနံပါတ်များကို စနစ်တကျ မှတ်တမ်းတင်ထားရှိ ပြီးတော့ ထီဆုမဲပေါက်သူကို မပျက်မကွက် အကြောင်းကြားပေးဖို့၊ ထီဆုမဲပေါက်သူများကို မြင်သာအောင် ကြေညာပေးဖို့ကိုလည်း ညွှန်ကြားထားရှိပါတယ်။ လာရောက်ထုတ်ယူခြင်းမပြုတဲ့ ဘဏ္ဍာသိမ်းဆုမဲများကို ဆုအဖြစ် ပြန်လည်ထုတ်ပေးရေးနှင့် စပ်လျဉ်းပြီး နိုင်ငံတကာထီစနစ်များကိုလေ့လာတဲ့အခါမှာ ထပ်မံဖွင့်လှစ်မယ့် ထီဖွင့်ပွဲများမှာ ဆုမဲအဖြစ်နဲ့ ခွဲဝေပေးတဲ့ အလေ့အထမရှိတာကို လေ့လာတွေ့ရှိရပါတယ်။ သို့ပါသော်လည်း ပြည်သူများ မျှော်လင့် ယုံကြည်ချက်များ ပိုမိုတိုးပွားစေပြီးတော့ ဆုမဲအရေအတွက် များပြားလာစေဖို့အလို့ငှာ ဘဏ္ဍာသိမ်း ထီဆုငွေများအနက်က ထိုက်သင့်တဲ့အချိုးအစားကို ထီဆုမဲအဖြစ်နဲ့ ပြန်လည်ခွဲဝေပေးနိုင်ရန် စီမံ ဆောင်ရွက် လျက်ရှိပါကြောင်း တင်ပြအပ်ပါတယ်။ ထီလက်မှတ်လက်ခံဖြတ်ပိုင်း ပြန်လည်ပေးအပ်မယ့် ကိစ္စနှင့်စပ်လျဉ်းပြီးတော့ အောင်ဘာလေထီ လက်ခံဖြတ်ပိုင်းဖြင့် ဆောင်ရွက်ခြင်းကို ကျွန်တော်တို့ ၂ ကျပ်တန် ထီလက်မှတ်စနစ်မှာ စတင်ဆောင်ရွက် ခဲ့ဖူးပါတယ်။ ထိုစဉ်က အနယ်နယ်အရပ်ရပ်က ပေးပို့တဲ့လက်ခံဖြတ်ပိုင်းများ စောင့်ဆိုင်းရခြင်းကြောင့် ၂ လ တစ်ကြိမ်၊ ၃ လတစ်ကြိမ်သာ ထီဖွင့်ပွဲဆောင်ရွက်နိုင်ခဲ့ပါတယ်။ ၂ ကျပ်တန် ထီစနစ်မှာ အများဆုံးအက္ခရာ ၁၀ လုံး၊ ထီစာအုပ် ၈၁၈,၁၈၀ အုပ်၊ ထီလက်မှတ် စောင်ရေ ၈.၉ သန်းကျော်သာ ရောင်းချခဲ့ရခြင်းဖြစ်သော် လည်းပဲ လက်ရှိအခြေအနေမှာ အက္ခရာ ၅၂ လုံး၊ ထီစာအုပ်ပေါင်း ၄,၂၅၄,၅၃၆ အုပ်၊ ထီလက်မှတ် စောင်ရေအားဖြင့် ၄၆ သန်းကျော် ရောင်းချနေရခြင်းဖြစ်သဖြင့် အောင်ဘာလေထီ လက်ခံဖြတ်ပိုင်းနဲ့ ဆောင်ရွက်ရန်မှာ အခက်အခဲရှိပါတယ်။ ၂ ကျပ်တန် ထီစနစ်မှာ လက်ခံဖြတ်ပိုင်းများ ပြန်လည်မရောက်ရှိ သဖြင့် ထီပေါက်စဉ်ဂဏန်းများ ကြေညာချိန်မှာ ဖြတ်ပိုင်းပြန်မလာလို့ ကြေညာခဲ့ရတဲ့ သာဓကများ များစွာ ရှိခဲ့ပါတယ်။ ယခုကဲ့သို့ ထီလက်မှတ်စောင်ရေ ၄၆ သန်းကျော် ရောင်းချနေရချိန်မှာ ဖြတ်ပိုင်းများ ပြန်လည်မရောက်ရှိမှုဟာလည်း ပိုမိုပြီးတော့များပြားနိုင်ပါတယ်။ ပြန်လည်ပေးပို့ရတဲ့ ကုန်ကျစရိတ်၊ ဖြတ်ပိုင်းမှာ(Seal) တံဆိပ်ရိုက်နှိပ်ရတဲ့စရိတ် စသည်ဖြင့် စရိတ် များလည်း ထပ်မံကုန်ကျမှာ ဖြစ်ပါတယ်။ အောင်ဘာလေသိန်းဆုဌာနခွဲအနေဖြင့်လည်း အောင်ဘာလေထီ ရောင်းချခြင်းကို လက်ကားစနစ်ဖြင့်သာ ရောင်းချခြင်းဖြစ်ပြီး လက်ကားရောင်းချသူက လက်လီရောင်းချ သူများထံသို့ တစ်ဆင့်ရောင်းချစေပြီး ယင်းကနေပြီးတော့မှ အနယ်နယ်အရပ်ရပ်မှာရှိတဲ့ ထီကံစမ်းသူများ ထံသို့ ရောင်းချခြင်းဖြစ်သည့်အတွက် လက်ခံဖြတ်ပိုင်းပုံစံဖြင့် ဆောင်ရွက်ရန် အခက်အခဲရှိပါကြောင်း တင်ပြအပ်ပါတယ်။ နာယကကြီးခင်ဗျာ။ အောင်ဘာလေထီလက်မှတ်များကို မြန်မာစာအရေးအသား မှန်ကန်မှုရှိစေဖို့၊ ရေးထုံးမှန်ကန်မှုရှိစေဖို့၊ ထီလက်မှတ်များ စာရွက်သားကောင်းကောင်းနဲ့ ထုတ်ဝေဖို့နဲ့ စပ်လျဉ်းပြီး အောင်ဘာလေထီလက်မှတ်မှာ အက္ခရာနှင့်ဂဏန်း ၆ လုံး ရိုက်နှိပ်ဖော်ပြရာမှာ အက္ခရာ ၃၃ လုံးနှင့် ဂဏန်း ၁၀ လုံးကို အက္ခရာများမှာ """"ထ"""" ကဲ့သို့ရေးသားရတဲ့ တင်ပြပါ အက္ခရာ ၁၁ လုံးရှိပါတယ်။ သုည ကဲ့သို့ ရေးသားရတဲ့ အက္ခရာ ၁၂ လုံးရှိပါတယ်။ မသမာသူများကနေပြီးတော့ ထီလက်မှတ်အတုပြုလုပ် နိုင်မှု မရှိစေဖို့အတွက် သီးခြားဒီဇိုင်းဖော်ပြီးတော့ ပုံနှိပ်ထားရခြင်းဖြစ်ပါတယ်။ သွင်ပြင်သဏ္ဍာန် ထူးခြားတဲ့ """"ဈ၊ ည"""" စတဲ့ အက္ခရာ ၁၀ လုံးကတော့ ၎င်းတို့ရဲ့ သွင်ပြင်သဏ္ဌာန် ထူးခြားမှုများကြောင့် အလွယ်တကူ ပြုပြင်လို့မရနိုင်ပါဘူး။ ဂဏန်း ၁၀ လုံး ရေးသားရာမှာလည်းပဲ """"၁"""" နှင့် """"ဝ"""" တို့ကို အရွယ်အစား ခွဲခြားထားခြင်းဖြင့်လည်းကောင်း၊ """"၂""""နှင့်""""၅"""" တို့ကို အောက်ခြေချင်း ခွဲခြားထားခြင်းဖြင့်လည်းကောင်း စသည်ဖြင့် ဂဏန်းတစ်ခုကနေတစ်ခုကို အလွယ်တကူ ပြုပြင်လို့ မရ နိုင်အောင်၊ လုံခြုံမှု ပိုမိုရရှိစေအောင် သီးသန့်ဒီဇိုင်းဖော်ပြီးတော့မှ ကျွန်တော်တို့ ပုံနှိပ်ရခြင်းဖြစ်ပါကြောင်း တင်ပြအပ်ပါတယ်။ ထီလက်မှတ် စက္ကူ အရောင်နဲ့ပတ်သက်လို့လည်း အခြားစက္ကူများဖြင့်မတူဘဲနဲ့ ကွဲပြားခြားနားတဲ့ အရောင်ရှိပြီးတော့ ဈေးကွက်အတွင်းမှာ အလွယ်တကူဝယ်ယူရရှိနိုင်မယ့် အမျိုးအစားမဟုတ်စေဖို့နဲ့ လွယ်ကူစွာ ဆုတ်ပြဲနိုင်ခြင်းမရှိစေရန်လည်း ဆောင်ရွက်ထားရှိပါတယ်။ ထီလက်မှတ်တစ်စောင်ချင်းစီမှာ သာမန်မျက်စိနဲ့ မြင်နိုင်တဲ့ မှင်နဲ့အမှတ်အသား၊ သာမန်မျက်စိနဲ့မမြင်နိုင်တဲ့ မှင်နဲ့ ရေစာအမှတ်တံဆိပ် များကို အလွယ်တကူ ပြုပြင်တုပ၍မရနိုင်အောင် Security Printing Method များဖြင့် စက်ရုံသို့ အပ်နှံ၍ ပုံနှိပ်ထားခြင်းဖြစ်ပါကြောင်း တင်ပြအပ်ပါတယ်။ နာယကကြီးခင်ဗျာ။ တံဆိပ်ခေါင်းခွန်နဲ့ပတ်သက်ပြီး တံဆိပ်ခေါင်းခွန် ထမ်းဆောင်ခြင်းကြောင့် ပြည်သူများ ရရှိခံစားနိုင်မယ့် အခွင့်အရေးများကို ပိုမိုသိရှိစေဖို့ အသိပညာပေးမှုအဖြစ်နဲ့ မြို့နယ်အခွန်ဦးစီး ဌာနမှူးရုံးများမှ အခွန်ပညာပေး ရှင်းလင်းဆွေးနွေးမှုများမှာ ရှင်းလင်းဆွေးနွေးခြင်းများ၊ ပြည်တွင်း အခွန်များဦးစီးဌာနရဲ့ Website မှာ လွှင့်တင်ခြင်းများကိုလည်း ဆောင်ရွက်လျက်ရှိပါတယ်။ ဒါ့အပြင် တံဆိပ်ခေါင်းများကို လွတ်လပ်စွာ ဝယ်ယူနိုင်ဖို့အတွက် လိုင်စင်ရ တံဆိပ်ခေါင်းရောင်းချသူ ၃၅၃ ဦး တိုးမြှင့်ခန့်ထားပြီးတော့ ပြည်သူများ လွတ်လပ်စွာဝယ်ယူနိုင်စေရန် စီမံဆောင်ရွက်ပေးလျက်ရှိပါတယ်။ အခွန်ဆိုင်ရာ နည်းဥပဒေပြင်ဆင်မှုများ၊ ဥပဒေထုတ်ပြန်မှုများ၊ အခွန်အများဆုံးထမ်းဆောင်သူ စာရင်းများကို ထုတ်ပြန်ကြေညာခြင်းများကို ပြည်တွင်းအခွန်များ Website မှာ လွှင့်တင်ခြင်း၊ မြို့နယ် အလိုက်အခွန်အများဆုံး ထမ်းဆောင်သူ ၅၀ ဦးကို သက်ဆိုင်ရာ မြို့နယ်အခွန်ဦးစီးဌာနမှူးရုံး ကြော်ငြာ သင်ပုန်းမှာ ကြော်ငြာပေးခြင်း၊ မြို့နယ် ထွေအုပ်ရုံးများနဲ့ ခရိုင် ထွေအုပ်ရုံးများ၊ ရပ်ကွက်/ကျေးရွာ အုပ်ချုပ်ရေးမှူးရုံးများမှာ ကြော်ငြာသင်ပုန်းမှာ ကပ်နှိပ်ပြီး ကြော်ငြာပေးခြင်းတို့ဖြင့် အခွန်တိမ်းရှောင် သူများ မကျန်ရှိစေရေးအတွက် သွယ်ဝိုက်ပြီးတော့ အခွန်ပညာပေးလုပ်ငန်းများအဖြစ် ဆောင်ရွက်လျက် နောက်နှစ်များမှာ မြို့နယ်အခွန်ရုံးများမှာ အခွန်ထမ်း ၅၀ ဦးထက် ပိုမိုပြီးတော့ ကြေညာနိုင်ဖို့ စီစဉ်ဆောင်ရွက်သွားမှာ ဖြစ်ပါတယ်။ လေးစားအပ်ပါသော နာယကကြီးနှင့် လွှတ်တော်ကိုယ်စားလှယ်များခင်ဗျာ။ နိဂုံးချုပ်အားဖြင့် ရေရှည်မှာ အခွန်အကောက်ရငွေဖြင့် ရပ်တည်နိုင်သော အစိုးရဖြစ်အောင် ကျွန်တော်တို့ ကြိုးပမ်း ဆောင်ရွက် သွားမှာဖြစ်ပြီး အခွန်စနစ်ပြုပြင်ပြောင်းလဲရေးကို အစီအမံများချမှတ် ဆောင်ရွက်နေပါတယ်။ အခွန် ထမ်းဆောင်ရတဲ့အခွန်ထမ်းပြည်သူများအနေနဲ့လည်း အခွန်ဝန်ထုပ်ဝန်ပိုးမဖြစ်စေရေးနှင့် အခွန်ဆိုင်ရာ လိုက်နာဆောင်ရွက်မှု ရှင်းလင်းလွယ်ကူစေရေးတို့ကို ပိုမိုတိုးမြှင့်ဆောင်ရွက်သွားမှာဖြစ်ပါကြောင်း တင်ပြရင်း ကျွန်တော်၏ တင်ပြဆွေးနွေးမှုကို နိဂုံးချုပ်ပါတယ်။ အားလုံးကိုကျေးဇူးတင်ပါတယ်။</speech>
<title>အထက်ပါအစီရင်ခံစာ(၂/၂၀၁၉)ကို လွှတ်တော်က သဘောတူလက်ခံရန် ပြည်သူ့ငွေစာရင်းပူးပေါင်း ကော်မတီက အဆိုတင်သွင်းခြင်းနှင့် လွှတ်တော်၏ အတည်ပြုချက်ရယူခြင်း</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်သူ့ ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ(၂/၂၀၁၉)ကို လွှတ်တော်က သဘောတူလက်ခံရန် အဆိုတင်သွင်းဖို့ ဖြစ်ပါတယ်။ ဒေါက်တာစိုင်းဆိုင်ကျောက်ဆမ်(တွဲဖက်အတွင်းရေးမှူး၊ ပြည်သူ့ငွေစာရင်းပူးပေါင်းကော်မတီ)။ လေးစားအပ်ပါသော ပြည်ထောင်စုလွှတ်တော် နာယက၊ အမျိုးသားလွှတ်တော်ဥက္ကဋ္ဌနှင့် လွှတ်တော် ကိုယ်စားလှယ်များ၊ ဖိတ်ကြားထားတဲ့ ပြည်ထောင်စုအဆင့် အဖွဲ့အစည်းဝင်များခင်ဗျား။ တော့ ပြည်သူ့ငွေစာရင်းပူးပေါင်းကော်မတီ တွဲဖက်အတွင်းရေးမှူး၊ ရှမ်းပြည်နယ် မဲဆန္ဒနယ်အမှတ်(၆)မှ အမျိုးသားလွှတ်တော်ကိုယ်စားလှယ် ဒေါက်တာစိုင်းဆိုင်ကျောက်ဆမ် ဖြစ်ပါတယ်။ ကျွန်တော့အနေနဲ့ ပြည်သူ့ငွေစာရင်းပူးပေါင်းကော်မတီ ဥက္ကဋ္ဌရဲ့ တာဝန်ပေးချက်အရ အဆိုတင်သွင်းမှာဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ ပြည်ထောင်စုအစိုးရအဖွဲ့မှ ပေးပို့လာတဲ့ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ ပြည်ထောင်စုဝန်ကြီးဌာန အဖွဲ့အစည်းများရဲ့ အခွန်ရငွေစာရင်းများနှင့် စပ်လျဉ်း၍ ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ အမှတ်စဉ်(၂/၂၀၁၉)ကို ပြည်ထောင်စုလွှတ်တော်က သဘောတူ လက်ခံပေးပါရန် ပြည်ထောင်စုလွှတ်တော်ဆိုင်ရာ နည်းဥပဒေ ၁၀၄ နည်းဥပဒေခွဲ(င)နဲ့အညီ အဆိုတင်သွင်း အပ်ပါတယ်ခင်ဗျာ။ ကျေးဇူးတင်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ လွှတ်တော်ရဲ့ သဘောထားရယူ ပါ့မယ်။ ပြည်သူ့ငွေစာရင်းပူးပေါင်းကော်မတီရဲ့ အဆိုကို လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် ပြည်သူ့ငွေစာရင်းပူးပေါင်းကော်မတီရဲ့ လေ့လာ တွေ့ရှိချက်နှင့် သဘောထားမှတ်ချက်အစီရင်ခံစာ (၂/၂၀၁၉)ကို လွှတ်တော်က သဘောတူအတည်ပြု ကြောင်းနဲ့ ပြည်ထောင်စုအစိုးရအဖွဲ့က ပေးပို့တဲ့ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လပတ် အခွန်ကောက်ခံရရှိမှုအခြေအနေ အစီရင်ခံစာကို လွှတ်တော်က မှတ်တမ်းတင်ကြောင်း ကြေညာပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ အစည်းအဝေးကို ၃၀ မိနစ်ခန့် ခေတ္တ ရပ်နားမှာဖြစ်ပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျာ။</speech>
<speech type="mc">အစည်းအဝေးကို ၁၁ နာရီ ၄၅ မိနစ် ပြန်လည်စတင် ပါ့မယ်။ အားလုံး ထွက်ခွာနိုင်ကြပါပြီခင်ဗျာ။</speech>
</report>
<report>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များခင်ဗျား။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<title>ပြည်ထောင်စုစာရင်းစစ်ချုပ်ရုံးမှ ပေးပို့သော ၂၀၁၇-၂၀၁၈ ဘဏ္ဍာရေးနှစ် ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေစာရင်းများနှင့်စပ်လျဉ်းသည့် စစ်ဆေးတွေ့ရှိချက်အပေါ် ပြည်သူ့ငွေစာရင်းပူးပေါင်း ကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ(၃/၂၀၁၉)နှင့် စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ အစီအစဉ်(၁၀)ကို ဆက်လက်ဆောင်ရွက် သွားမှာဖြစ်ပါတယ်။ ၂၀၁၇-၂၀၁၈ ဘဏ္ဍာရေးနှစ် ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေစာရင်း များနဲ့ စပ်လျဉ်းပြီး ၆-၂-၂၀၁၉ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က လွှတ်တော်သို့ ရှင်းလင်းတင်ပြခြင်းနဲ့ ပြည်သူ့ငွေ စာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ ဖတ်ကြားတင်သွင်း ခြင်းတို့ကို ဆောင်ရွက်ခဲ့ပြီးဖြစ်ပါတယ်။ အထက်ပါကိစ္စနဲ့စပ်လျဉ်းပြီး လွှတ်တော်ကိုယ်စားလှယ် ၂၁ ဦးက ဆွေးနွေးဖို့ အမည်စာရင်းပေးပို့ ထားပါတယ်။ ကိုယ်စားလှယ်တစ်ဦးချင်းအနေနဲ့ သတ်မှတ်ချိန် ၆ မိနစ်အတွင်း ဆွေးနွေးဖို့ဖြစ်ပါတယ်။ ပထမဦးစွာ ဦးဝှေ့တင်း ချင်းပြည်နယ်မဲဆန္ဒနယ်အမှတ်(၁၁) စတင်ဆွေးနွေးဖို့ဖြစ်ပါတယ်။</speech>
<speech><mp id="1239">ဦးတင်း(မဲဆန္ဒနယ်အမှတ်-၁၁၊ ချင်းပြည်နယ်)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ လွှတ်တော်တစ်ရပ်လုံး မင်္ဂလာပါလို့ နှုတ်ခွန်းဆက်သပါတယ်။ ကျွန်တော် ကတော့ ချင်းပြည်နယ်မဲဆန္ဒနယ်အမှတ်(၁၁)မှ အမျိုးသားလွှတ်တော်ကိုယ်စားလှယ် ဦးဝှေ့တင်းဖြစ်ပါတယ်။ ဒီကနေ့ ပြည်ထောင်စုလက်တော်မှာ ပြည်ထောင်စုစာရင်းစစ်ချုပ်မှု ပေးပို့သော ၂၀၁၇-၂၀၁၈ ဘဏ္ဍာရေးနှစ် ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေစာရင်းများနဲ့ စပ်လျဉ်းသည့် စစ်ဆေးတွေ့ရှိချက်အပေါ် ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ(၃/၂၀၁၉)နှင့် စပ်လျဉ်း၍ အကြံပြုဆွေးနွေးထောက်ပြသွားမှာ ဖြစ်ပါတယ်။ လေးစားရပါသော ပြည်ထောင်စုလွှတ်တော်နာယကကြီးခင်ဗျား။ ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေသည် ကျွန်တော်တို့ ဖွံ့ဖြိုးဆဲမြန်မာနိုင်ငံအတွက်တော့ အလွန်အကျိုးဖြစ်ထွန်းနေတယ် ဆိုတာ အကြွင်းမဲ့ယုံကြည်ပါတယ်။ အထူးသဖြင့် ဖွံ့ဖြိုးမှုနိမ့်ကျသည့် တိုင်းရင်းသားနယ်မြေဒေသတွေမှာ အလုပ်ပိုဖြစ်သလို ပြည်သူအတွက်လည်း အသုံးတည့်ပြီး ကိုယ်စားလှယ်များနဲ့ မဲဆန္ဒရှင်ပြည်သူများအကြား လည်း မျက်နှာအသာရစေသည်မှာ လက်တွေ့အနေအထားပင်ဖြစ်ပါတယ်။ ၂၀၀၈ ဖွဲ့စည်းပုံအခြေခံဥပဒေ ပုဒ်မ ၂၂(ဂ)တွင် “တိုးတက်ဖွံ့ဖြိုးမှုနည်းပါးနေသည့် တိုင်းရင်းသားများ၏ ပညာရေး၊ ကျန်းမာရေး၊ စီးပွားရေး၊ လမ်းပန်းဆက်သွယ်ရေး စသည်တို့ပါဝင်သော လူမှုစီးပွားရေး တိုးတက်ဖွံ့ဖြိုးရေးအတွက် ကူညီဆောင်ရွက် မည်”ဟု ရေးသားဖော်ပြထားပြီးလည်း ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ အစီရင်ခံစာ၏ အပိုဒ် ၁၀(က)တွင် ဖွံ့ဖြိုးရေးရန်ပုံငွေများ ထောက်ပံ့ပေးမှုမှာ မြို့နယ်တစ်ခုလျှင် ကျပ်သန်း ၁၀၀ နှုန်းဖြင့် ပုံသေထောက်ပံ့ပေးမှု ဖြစ်ခြင်းကိစ္စနှင့်စပ်လျဉ်း၍ ဆွေးနွေးလိုပါတယ်။ တစ်မြို့နယ်ကို သန်း ၁၀၀ နှုန်း ထောက်ပံ့သည့်ကိစ္စမှာ တိုင်းဒေသကြီးနှင့်ပြည်နယ်များရှိ မြို့နယ်တစ်ခုနှင့်တစ်ခု ဖွံ့ဖြိုးတိုးတက်မှုမှာ ဘယ်လိုမှ မတူညီနိုင်သည့် အတွက် ရန်ပုံငွေစီမံခန့်ခွဲတဲ့နေရာမှာ မျှတစွာခွဲဝေပေးဖို့ လိုအပ်ပါကြောင်း အကြံပြု တင်ပြလိုပါတယ်။ အထူးသဖြင့် ဝေးလံခေါင်သီသောဒေသ၊ လမ်းပန်းဆက်သွယ်ရေး ခက်ခဲသောဒေသ၊ လျှပ်စစ်မီးမရရှိသေး သောဒေသ၊ ဖုန်းလိုင်းမရရှိသေးသောဒေသ၊ သောက်သုံးရေရှားပါးသောဒေသ၊ ပညာရေးအားနည်းသော ဒေသ စသည့်ဒေသတွေမှာ အခု ကျွန်တော်တို့ ဝိုင်းဝန်းဆွေးနွေးနေကြသော ပြည်ထောင်စုလွှတ်တော် ရန်ပုံငွေကို ယခင်ကထက် ပိုမိုချပေးသင့်ပါကြောင်း တင်ပြအပ်ပါတယ်။ လွှတ်တော်ရန်ပုံငွေကို အသုံးပြုတဲ့နေရာမှာ ဦးစားပေးအဆင့်အလိုက် သတ်မှတ်ထားသော လုပ်ငန်း များရှိပါတယ်။ တချို့တိုးတက်ဖွံ့ဖြိုးနေသော မြို့ကြီးပြကြီးတွေမှာ သောက်သုံးရေနဲ့ ရေရရှိရေးလုပ်ငန်း၊ ကျေးလက်လမ်းတံတားများ ပြုပြင်ခြင်း၊ တည်ဆောက်ခြင်းလုပ်ငန်းများ စသည့်လုပ်ငန်းများတွင် အသုံး မပြုဘဲ အခြားလုပ်ငန်းများတွင်သာ ဆောင်ရွက်စေခြင်းကိုကြည့်ခြင်းအားဖြင့် လွှတ်တော်ရန်ပုံငွေ ထောက်ပံ့ ကူညီခြင်း၏ ရည်ရွယ်ချက်နဲ့ လွဲချော်နေပြီဆိုတာ သုံးသပ်လို့ရပါတယ်။ အများပြည်သူအတွက် တိုက်ရိုက် အကျိုးမရှိသည့်လုပ်ငန်းများခေါင်းစဉ်၊ အစီရင်ခံစာအပိုဒ် ၂၈ ဇယားအမှတ်စဉ်(၅)တွင် ရန်ကုန်တိုင်း ဒေသကြီး၊ ဗိုလ်တထောင်မြို့တွင် ကျပ်သန်း ၁၉.၇၂၀ ဖြင့် CCTV အလုံး ၁၀၀ တပ်ဆင်ခြင်းမှာ နောက်ဖေး လမ်းကြားများတွင် တပ်ဆင်ခြင်းဖြစ်ပြီး အမှိုက်များပစ်ခြင်းအား ဟန့်တားနိုင်မှု မရှိသည့်အပြင် အထပ်မြင့် တိုက်များမှ အမှိုက်များပစ်ချ၍ ကင်မရာများပျက်စီးခြင်း၊ လုံခြုံရေးကိုလည်း အကျိုးထိရောက်မှု မရှိကြောင်း အစီရင်ခံစာမှာ ဖော်ပြတွေ့ရှိခြင်းကို ကြည့်ခြင်းအားဖြင့် မြို့ကြီးပြကြီးတွေမှာ လွှတ်တော် ရန်ပုံငွေဟာ အကျိုးမဖြစ်စေဘူးဆိုတာ ထင်ရှားပေါ်လွင်စေပါတယ်။ သို့အတွက်ကြောင့်မို့ ဖွံ့ဖြိုးမှုနိမ့်ကျ လျက်ရှိသော မြို့ရွာဒေသတွေမှာ ယခင်ကထက် ထောက်ပံ့ငွေ တိုးမြှင့်ပေးဖို့ လွှတ်တော်ရန်ပုံငွေ စီမံခန့်ခွဲ သော သက်ဆိုင်ရာလူကြီးမင်းများ စဉ်းစားသင့်ပြီဆိုတာ မီးမောင်းထိုးပြလိုပါတယ်။ လွှတ်တော်နာယကကြီးခင်ဗျား။ ကျွန်တော့ကို Power Point တင်ပြခွင့်ပြုပါရန် ခွင့်တောင်းခံ အပ်ပါတယ်ခင်ဗျာ။ ဒါကတော့ ကျွန်တော်တို့ ပကတိအခြေအနေ ၂၀၁၇-၂၀၁၈ ဘဏ္ဍာရေးနှစ် ပလက်ဝ မြို့နယ် အထက်ဘလိုင်ကျေးရွာ ကျေးရွာတွင်း တံတားဖြစ်ပါတယ်။ ဒါကတော့ ကျွန်တော်တို့ ပလက်ဝမြို့နယ် ခအုံဝကျေးရွာနှင့် ဗဲဒင်ကျေးရွာအကြားမှာ ဆက်သွယ် ထားတဲ့ ကျွန်တော်တို့ လွှတ်တော်ရန်ပုံငွေနဲ့ ဆောက်လုပ်ထားတဲ့ တံတားဖြစ်ပါတယ်။ ဒါကတော့ လက်ရှိ ၂၀၁၇-၂၀၁၈ ဘတ်ဂျက်မှာ ကျွန်တော်တို့ ပလက်ဝမြို့နယ် နှမဒါကျေးရွာမှာ ပညာရေးဝန်ထမ်းနေအိမ် တည်ဆောက်ပြီးစီးခြင်းဖြစ်ပါတယ်။ ဒါကတော့ ကျွန်တော်တို့ ပလက်ဝမြို့နယ် ဝက္ကူတောင်ကျေးရွာမှာ ပညာရေးဝန်ထမ်းနေအိမ် ပြီးစီးမှုအခြေအနေကို ကျွန်တော်တင်ပြခြင်းဖြစ်ပါတယ်။ ဒါကတော့ လက်ရှိ အနေအထားအရ ကျွန်တော်တို့ ပလက်ဝမြို့နယ်မှာ ဖွံ့ဖြိုးရေးရန်ပုံငွေဖြင့် ကျွန်တော်တို့ ပေါက်တူး၊ ပေါက်ပြားဖြင့် ကျွန်တော်တို့ ဖောက်လုပ်ထားတာဖြစ်ပါတယ်။ ဒီဘက်ကတော့ ကျွန်တော်တို့ ဘူဒိုစာနဲ့ ဖောက်လုပ်တာဖြစ်ပါတယ်။ ဒါကတော့ ကျွန်တော်တို့ လွှတ်တော်ရန်ပုံငွေနဲ့ ဆောက်လုပ်ရန် ကျန်သေးတဲ့ တံတားတစ်စင်းဖြစ်ပါတယ်။ ဒါကတော့ လက်ရှိကျွန်တော်တို့ ပလက်ဝမှာ ကြုံတွေ့နေရတဲ့ဟာ ဖြစ်ပါတယ်။ ဒီလှေခါးထစ်ဖြင့် တက်လာတာက ကျွန်တော်တို့ ပြည်သူ့ဝန်ထမ်းဖြစ်ပါတယ်။ ကျန်းမာရေးဆရာမတွေ ဖြစ်ပါတယ်။ ဆိုတော့ ဟိုဘက်မှာလည်း ပုံကြီးက ကျန်းမာရေးဝန်ဆောင်မှုကို ကျေးရွာဒေသတွေက စေတနာနဲ့ ကျွန်တော်တို့ ထမ်းပြီးတော့ ခက်ခဲကြမ်းတမ်းသောလမ်းကို ဖြတ်သန်းသွားလာပုံဖြစ်ပါတယ်။ ဒါကတော့ ကျွန်တော်တို့ ပလက်ဝမြို့နယ်နဲ့ မိုင် ၅၀ ၀ေးတဲ့ခရီးကို ကိုယ်ဝန်ဆောင်မိခင်ကို ပခုံးပေါ် ထမ်းပြီးတော့ သွားလာလှုပ်ရှားနေတာ ဖြစ်ပါတယ်။ ကိုယ်ဝန်ဆောင်တစ်ယောက်ဖျားနာပြီဆိုရင် ထမ်းဖို့ အတွက် လူ ၁၀ လောက်ကို ကျွန်တော်တို့ အကူအညီယူပြီးတော့ စေတနာနဲ့ ကျွန်တော်တို့ ပံ့ပိုးရခြင်း ဖြစ်ပါတယ်။ ဒါကတော့ လက်ရှိမဆောက်ပြနိုင်သေးတဲ့ ကျေးရွာက ကိုယ်ထူကိုယ်ထ ဆောက်လုပ်ထားသော ပညာရေးဝန်ထမ်းနေအိမ် ဖြစ်ပါတယ်။ ဒါကတော့ ကျွန်တော်တို့ ဖြတ်သန်းနေရတဲ့ အနေအထားဖြစ်ပါတယ်။ ပြုပြင်ဖို့ တံတားလည်း သိန်း ၅၀ နဲ့ ဘယ်လိုမှ မလောက်နိုင်ဘူး။ ကျွန်တော်တို့ အဲဒါကြောင့်မို့လို့ ထားခဲ့ရတာ ဖြစ်ပါတယ်။ လက်ရှိကျွန်တော်တို့ ပလက်ဝမြို့နယ် အခြေခံပညာမူလတန်းကျောင်း(ခွဲ) ဘောင်ကုန်းကျေးရွာက ကျောင်းဆောင်အဆောက်အအုံကလေး ဖြစ်ပါတယ်။ ကျေးဇူးတင်ပါတယ်။ ပြည်ထောင်စုလွှတ်တော် ကိုယ်စားလှယ်များအားလုံး မြင်ခဲ့သည့်အတိုင်း အထက်တင်ပြပါပုံများ သည် ကျွန်တော့မဲဆန္ဒနယ်ဖြစ်သော ချင်းပြည်နယ် ပလက်ဝမြို့နယ်အတွင်းရှိ ကျေးရွာများတွင် လွှတ်တော် ရန်ပုံငွေဖြင့် တည်ဆောက်ပြီးစီးမှုနှင့် တည်ဆောက်ပေးရန် လိုအပ်နေသေးသော အခြေအနေကို တင်ပြ နှိုင်းယှဉ်ခြင်းသာ ဖြစ်ပါတယ်။ ကျွန်တော်တို့ ပလက်ဝမြို့နယ်တွင် အုပ်စုပေါင်း (၉၆) အုပ်စုနှင့် ကျေးရွာ ပေါင်း (၃၈၇)ရွာ ရှိပါတယ်။ လွှတ်တော်ရန်ပုံငွေကိစ္စ စီမံခန့်ခွဲတဲ့အခါမှာ ကျေးရွာတိုင်းလိုလို လိုအပ်ချက် တွေ ပြည့်နှက်နေသည့်အတွက် တော်တော်ခေါင်းစားခဲ့ရပါတယ်။ တစ်ရွာနဲ့တစ်ရွာ စကားအချေအတင် ဖြစ်တာမျိုးတွေ မိမိအနေဖြင့်ကြုံဖူးပါတယ်။ ဟိုဘက်ရွာလည်းလို၊ ဒီဘက်ရွာလည်းလို ဖြစ်ပါတယ်။ ဆိုတော့ ပြည်ထောင်စုလွှတ်တော်ရန်ပုံငွေဟာ ကျွန်တော်တို့အတွက်တော့ ကျေးရွာအတွက် ထိရောက်မှု ရှိပြီး ဖွံ့ဖြိုးမှုနိမ့်ကျသည့် ချင်းပြည်နယ်၊ ရခိုင်ပြည်နယ်၊ နာဂတောင်တန်းဒေသ၊ ကချင်ခေါင်လန်ဖူးဒေသ စသည့်ဒေသမျိုးတွေမှာ ဦးစားပေးအနေဖြင့် ရန်ပုံငွေများကို တိုးမြှင့်ပေးပြီး မျှတမှုကို အခြေခံလျက် သက်ဆိုင်ရာလူကြီးမင်းများ ဆောင်ရွက်ပေးပါလို့ တောင်းဆိုရင်း အစီရင်ခံစာ(၃/၂၀၁၉)ကို ဆွေးနွေးအပ် ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးနန်မွန်ထင် မချမ်းဘောမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1362">ဦးနန်မွန်ထင်(မချမ်းဘောမဲဆန္ဒနယ်၊ ကချင်ပြည်နယ်)</mp>ရိုသေလေးစားအပ်ပါသော ပြည်ထောင်စုလွှတ်တော် နာယကကြီးနဲ့ ပြည်ထောင်စုဝန်ကြီးများ၊ ပြည်ထောင်စုလွှတ်တော် ကိုယ်စားလှယ် များအားလုံး မင်္ဂလာအပေါင်းနဲ့ ပြည့်စုံပါစေကြောင်း ဦးစွာဂါဝရပြု နှုတ်ခွန်းဆက်သအပ်ပါတယ်။ ကျွန်တော် ကတော့ ကချင်ပြည်နယ်၊ မချမ်းဘောမဲဆန္ဒနယ်မှ ပြည်ထောင်စုလွှတ်တော် ကိုယ်စားလှယ် ဦးနန်မွန်ထင် ဖြစ်ပါတယ်။ နာယကကြီးခင်ဗျာ။ ကျွန်တော့အနေနဲ့ ၂၀၁၇-၂၀၁၈ ဘဏ္ဍာရေးနှစ် ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေစာရင်းများနဲ့ပတ်သက်တဲ့ စစ်ဆေးတွေ့ရှိချက်များအပေါ် ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာ(၃/၂၀၁၉)နဲ့ပတ်သက်၍ အကြံပြုဆွေးနွေးလို ပါတယ်။ နာယကကြီးခင်ဗျာ။ ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာမှာ ဖွံ့ဖြိုးတိုးတက်မှု နောက်ကျသော ပြည်နယ်၊ တိုင်း၊ မြို့နယ်များသည် ယခုထက်ပို၍ ရန်ပုံငွေတိုးမြှင့် ချထားပေးပြီးဖြစ်ကြောင်း အကြံပြုထားတာကို တွေ့ရှိရပါတယ်။ ဒီအကြုံပြုချက်ကို ကျွန်တော့အနေနဲ့ အလေးအနက် ထောက်ခံကြောင်း ပြောကြားလိုပါတယ်။ ပြည်ထောင်စုဖွံ့ဖြိုးရေးရန်ပုံငွေဟာ ယခင်အစိုးရလက်ထက်က ဥပဒေပြဋ္ဌာန်းပြီး ချမှတ်ထားတဲ့ စီမံချက်တစ်ခုဖြစ်ပါတယ်။ ရည်ရွယ်ချက်ကတော့ မြို့နဲ့ ကျေးလက်ဒေသအားလုံး တစ်ပြေးညီ ဖွံ့ဖြိုးလာစေရန်၊ ပြည်သူရဲ့လိုအပ်ချက်ကို ဖြည့်ဆည်းပေးရန်၊ ကျေးလက်ဒေသများ လျင်မြန်စွာဖွံ့ဖြိုး တိုးတက်လာစေရန်၊ ရန်ပုံငွေကို ဥပဒေနဲ့အညီဆောင်ရွက်တတ်တဲ့ အလေ့အကျင့်ကောင်းများရရှိစေရန် ဆိုပြီးတော့မှ စည်းမျဉ်းမှာ ဖော်ပြထားတာ တွေ့ရှိရပါတယ်။ ဒါကြောင့် နာယကကြီးခင်ဗျာ။ ဒီနေရာမှာ အကြံပြုချင်တာက ဖွံ့ဖြိုးတိုးတက်မှုဆိုတဲ့နေရာမှာ ကျွန်တော်တို့နိုင်ငံမှာ တစ်နေရာနဲ့တစ်နေရာ လုံးဝမတူကြောင်း တွေ့ရှိရပါတယ်။ ဥပမာ ရန်ကုန်-မန္တလေးနဲ့ ကျွန်တော်တို့တောင်ပေါ်ဒေသ ဥပမာ ပူတာအိုခရိုင်၊ ဆွမ်ပရာဘွမ်၊ ပူတာအို၊ မချမ်းဘော၊ နောင်မွန်း၊ ခေါင်လန်ဖူးဒေသဆိုတာ ရန်ကုန်-မန္တလေးနဲ့ လုံးဝမတူကြောင်းသိရှိရတယ်။ ယခုအထိ ကျွန်တော်တို့ဒေသဟာ လမ်းပန်းဆက်သွယ်ရေး၊ လမ်းတံတားများ အလွန်ခက်ခဲလျက်ရှိပါတယ်။ အဲဒါကြောင့် ရည်ရွယ်ချက်နဲ့ ကိုက်ညီအောင် ဖွံ့ဖြိုးရေးရန်ပုံငွေကို မြို့နယ်၊ တိုင်းတွေ တစ်ပြေးညီမဟုတ်ဘဲ ဖွံ့ဖြိုးမှုနောက်အကျဆုံး ဒေသကို ဦးစားပေးပြီးမှ တိုးမြှင့်ပေးသင့်ကြောင်း အကြံပြု ဆွေးနွေးလိုပါတယ်။ နာယကကြီးခင်ဗျာ။ နောက်တစ်ချက် ဆွေးနွေးချင်တာက ဥပဒေမှာ လုပ်ငန်းတစ်ခုလျှင် သိန်း၅၀ ထက်မပိုရဆိုတဲ့ ကိစ္စဖြစ်ပါတယ်။ အဲဒီလိုဖြစ်တဲ့အခါမှာ လုပ်ငန်းဆောင်ရွက်ရာမှာ ကျွန်တော်တို့ဆီမှာ အခက်အခဲများစွာတွေ့ရှိကြောင်း သိရှိရပါတယ်။ ဥပမာ-တောင်ပေါ်ဒေသမှာ ရွာချင်းဆက်လမ်း၊ တံတားကြီး၊ တံတားငယ်များစွာရှိတဲ့အနက် အဲဒီဟာတွေကို ပြင်ဆင်မယ်ဆိုရင် သိန်း၅၀နဲ့ မည်သို့မျှမလုံလောက် ကြောင်း သိရှိရတယ်။ အဲဒါကြောင့် ရန်ပုံငွေ ကန့်သတ်ချက်မထားဘဲ လုပ်ငန်းအပေါ်မူတည်၍ ရန်ပုံငွေကို ခွင့်ပြုသင့်ကြောင် အကြံပြု ဆွေးနွေးလိုပါတယ်။ ကျောင်းဆရာ၊ ဆရာမများ နေအိမ်များဆောက်တဲ့အခါမှာ ဥပမာ-သိန်း၅၀ဖြင့် လုံလောက်မှုမရှိကြောင်း၊ နောက်တစ်ချက်တင်ပြလိုတာကတော့ သိန်း ၅၀၊ ၂၀၊ ၁၀ စတဲ့လုပ်ငန်းတွေ ဒီလိုအသေးအမွှားလုပ်ငန်းတွေအတွက် တွက်ချက်မှု Estimate တင်ပြရခြင်းမှာ လည်းဘဲ အမှန်တကယ် စည်းမျဉ်းစည်းကမ်းအတိုင်း လိုအပ်မှု ရှိ မရှိ သိရှိလိုပါတယ်။ နောက်တစ်ချက်က ဝင်ငွေခွန် ၂ ရာခိုင်နှုန်း ဖြတ်တောက်ပြီး ဆောင်ရွက်ရတဲ့ကိစ္စကိုလည်း တိကျသော စည်းမျဉ်းဥပဒေနဲ့ တစ်ပြေးညီ ညွှန်ကြားပေးသင့်ကြောင်း အကြံပြု ဆွေးနွေးလိုပါတယ်။ နာယကကြီးခင်ဗျာ။ နိဂုံးအနေဖြင့် တင်ပြလိုတာကတော့ ပြည်ထောင်စုလွှတ်တော် ဖွံ့ဖြိုးရေးရန်ပုံငွေ လုပ်ငန်းဟာ ယခင်အစိုးရသက်တမ်းနဲ့ စီမံချက်ချမှတ်ဆောင်ရွက်ခဲ့ရာ ယခုအခါမှာ သက်တမ်းအားဖြင့် ၄ နှစ် ကျော်ရှိလာပြီဖြစ်ပါတယ်။ ဒီကျွန်တော်တို့ မဖွံ့ဖြိုးမတိုးတက်တဲ့ဒေသအတွက် များစွာအကျိုးပြု ကြောင်း ထောက်ခံလိုပါတယ်။ အစီရင်ခံစာအပေါ်တွင် လုပ်ငန်းဆောင်ရွက်ရာ၌ မြို့နယ်၊ ဒေသအလိုက် အားနည်းချက်များဖြင့် တွေ့ရှိရတယ်။ ဒီလိုလုပ်ငန်းဆောင်ရွက်ရာတွင် အားနည်းချက်၊ ချို့ယွင်းချက်၊ ဟာကွက်များရှိလာလို့ရှိရင် သက်ဆိုင်ရာမှ အမိန့်ညွှန်ကြားချက်ဖြင့် မှန်မှန်ညွှန်ကြားပေးသင့်ကြောင်း အကြံပြု ဆွေးနွေးရင်း နိဂုံးချုပ်အပ်ပါတယ်။</speech>
<speech type="speaker">ဦးခင်ချို၊ လှိုင်းဘွဲမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1371">ဦးခင်ချို (လှိုင်းဘွဲမဲဆန္ဒနယ်၊ ကရင်ပြည်နယ်)</mp>အားလုံးမင်္ဂလာပါ။ ကျွန်တော်ကတော့ ကရင်ပြည်နယ်၊ လှိုင်းဘွဲမဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးခင်ချို ဖြစ်ပါတယ်။ ကျွန်တော် ဆွေးနွေးတင်ပြမှာက ၂၀၁၇-၂၀၁၈ လွှတ်တော်ဖွံ့ဖြိုးရေးရန်ပုံငွေနဲ့ ဆောင်ရွက်တဲ့လုပ်ငန်းများနဲ့ စာရင်းများ အပေါ် စာရင်းစစ်ချုပ်ရုံးရဲ့ စစ်ဆေးတွေ့ရှိချက် အစီရင်ခံစာအပေါ်မှာ JPAC ရဲ့ (၃/၂၀၁၉)အစီရင်ခံစာနဲ့ ပတ်သက်ပြီး ဆွေးနွေးတင်ပြမှာဖြစ်ပါတယ်။ ခွင့်ပြုရန်ပုံငွေအနေနဲ့ ပြည်နယ်နှင့် တိုင်းဒေသကြီးများမှာ ၃၂၂ မြို့နယ်အတွက် ကျပ်သန်း ၃၂,၂၀၀ နဲ့ နေပြည်တော် ၈ မြို့နယ်အတွက် သန်း ၈၀၀၊ ပေါင်းကျပ်သန်း ၃၃,၀၀၀ ကို နေပြည်တော်မပါ ငွေလွှဲခနုတ်ပြီးတဲ့ ကျပ်သန်း ၃၂,၄၉၉.၉၉၈၊ ပြည်နယ်နှင့် တိုင်းဒေသကြီးနဲ့ နေပြည်တော်ကောင်စီကို လွှဲပေးတဲ့အထဲမှာ ထန်တလန်၊ စစ်ကိုင်း၊ ဝန်းသိုနဲ့ သန်လျင်တို့ရဲ့ ဘဏ်လက်ကျန် ငွေကျပ် ၈,၀၀၀ ကလွဲပြီး ကျန်ငွေကျပ်သန်း ၃၀.၈၈၄ ကို ငွေတိုက်ဦးစီးဌာနကို လွှဲပေးပြီးကြောင်းနဲ့ အပိုဒ် ၄ ဇယားပါ ပိုငွေကျပ်သန်း ၅၀၀.၀၂ က ရွေးကောက်ပွဲမလုပ်နိုင်တဲ့ ရှမ်းပြည်နယ်က မြို့နယ် ၅ မြို့နယ်နဲ့ ကြံခင်းကနေ ပိုငွေအတွက်ဖြစ်ကြောင်း သိရတဲ့အတွက် ရှမ်းက ၅ မြို့နယ်ကို မူလဘတ်ဂျက် လျာထားကတည်းက ထည့်သွင်းတွက်ချက် လျာထားဖို့မသင့်ဘဲ ချန်ထားမယ်ဆိုရင် အခြားလိုအပ်တဲ့ ဖွံ့ဖြိုးရေးလုပ်ငန်း တစ်ခုခုမှာ သုံးစွဲနိုင်မှာဖြစ်တယ်လို့ ယူဆပါတယ်။ နောက်ဆက်တွဲဇယား(ခ)က ရေရရှိရေးလုပ်ငန်း၊ လမ်းတံတားလုပ်ငန်း နောက် အခြားလုပ်ငန်းနဲ့ အထွေထွေကုန်ကျစရိတ် စုစုပေါင်းက ကျပ်သန်း ၃၂,၂၆၉.၁၀၆ သုံးစွဲကုန်ကျကြောင်း သိရပါတယ်။ ဒီနေရာမှာ အပိုဒ် ၄ ပါဇယားအရ ကျပ်သန်း ၃၂,၄၉၉.၉၉၈ ကျန်ပြီးတော့ အပိုဒ် ၆ ပါ ပိုလျှံတဲ့ကျပ်သန်း ၃၀.၈၉၂ ရှိလို့ သုံးငွေက ၃၂,၄၆၉.၁၀၆ ဖြစ်ပေမယ့် နောက်ဆက်တွဲဇယား(ခ)ပါ သုံးငွေပေါင်းဟာ ကျပ်သန်း ၃၂,၂၆၉.၁၀၆ ဖြစ်လို့ လုပ်ငန်းကသုံးလိုက်တဲ့ ပိုငွေကျပ်သန်း ၂၀၀ ဟာ နန်းယွန်းနဲ့ ကိုကိုးကျွန်းက မြို့နယ်များအတွက် ကျန်နေတာတွေ့ရလို့ ဒါကိုလည်း အမြန်ဆုံးစစ်ဆေးဖို့ လိုမှာဖြစ်ပါတယ်။ နာယကကြီးခင်ဗျား။ စာရင်းစစ်ချုပ်ရုံးရဲ့ တွေ့ရှိချက်တွေအရ အစီရင်ခံစာအပိုဒ် ၃၀ မှာပါတဲ့ ငွေစာရင်း စာအုပ်များနဲ့ အထောက်အထားများ မပြည့်စုံမှု၊ ဆောင်ရွက်ခွင့်ပြုထားတဲ့ လုပ်ငန်းများနဲ့ အမှန်လုပ်ငန်းတွေ မတူညီဘဲကွဲလွဲနေမှု၊ Estimate များ မရှိမှု၊ ၂ ရာခိုင်နှုန်း Withholding Tax အခွန်ငွေနုတ်ယူမပေးမှု၊ လုပ်ငန်းအမှန်မပြီးဘဲ အပြီးပြထားမှု၊ လုပ်ငန်းပုံစံအတိုင်းအတာ ကွဲလွဲနေမှု၊ ပိုထုတ်ငွေတွေ ဖြစ်ပေါ် နေမှု၊ သတ်မှတ်ချက်ကျပ် ၅,၀၀၀ ထက်ကို လက်ဝယ်ပမာဏအများအပြား ကြာရှည်ထားရှိမှု၊ ငွေပေးချေတဲ့ အခါမှာ ချက်လက်မှတ်မသုံးစွဲမှု၊ ကွင်းဆင်းစစ်ဆေးမှုနဲ့ ပုံသေပစ္စည်းမှတ်တမ်းများ မထားရှိမှု၊ လုပ်ငန်း ဆိုင်းဘုတ်တွေမထားမှု၊ ခွင့်ပြုချက်မရှိဘဲနဲ့ လုပ်ငန်းများ နေရာပြောင်းလဲဆောင်ရွက်မှု၊ သဘာဝဘေးကြောင့် ပျက်စီးမှုများ၊ အများပြည်သူများအတွက် တိုက်ရိုက်အကျိုးမပြုနိုင်တဲ့ လုပ်ငန်းများဆောင်ရွက်ထားမှုနဲ့ ကျွမ်းကျင် ပညာရှင်တွေ အကူအညီပါဝင်မှုမရှိတဲ့ စတဲ့လိုအပ်ချက်၊ အားနည်းချက်တွေကို တင်ပြထား ကြောင်း တွေ့ရပါတယ်။ ဒါတွေက ကျွန်တော့အတွေ့အကြုံအရ ယခင်စာရင်းစစ်ချုပ်ရုံးမှာ တာဝန်ထမ်းစဉ် တွေ့ရတဲ့ တွေ့နေကျ လိုအပ်ချက်၊ အားနည်းချက်တွေ ဖြစ်ပါတယ်။ ဒီနေရာမှာ JPAC ရဲ့ အစီရင်ခံစာ အပိုဒ် ၄၀၊ ၄၁၊ ၄၂ မှာ ဖော်ပြထားသလို အကြံပြုသုံးသပ်ချက်တွေကို ပေါ့ပေါ့ပါးပါးလေး မဖော်ပြဘဲနဲ့ ဒီအမှားတွေကို၊ လိုအပ်ချက်တွေကို နောင်မဖြစ်ပေါ်အောင် ဘယ်လိုနည်းလမ်းတွေနဲ့ ဆောင်ရွက်သင့် တယ်လို့ လိုအပ်ချက်တစ်ခုချင်းအလိုက် အကြံဉာဏ်ပေးသင့်တယ်လို့ အကြံပြုချင်ပါတယ်။ အစီရင်ခံစာအပိုဒ် ၁၁၊ ၁၂ အရ ငွေစာရင်းပုံစံ ၆ မျိုးမှာ ပြည်နယ်နှင့် တိုင်း ရ ခုရှိ မြို့နယ် ၈ ခုက ၆ မျိုးလုံး၊ ပြည်နယ်၊ တိုင်း ၃ ခုနဲ့ မြို့နယ် ၃ ခုက ပုံစံ ၅ မျိုး၊ ပြည်နယ်၊ တိုင်း ၅ ခုမှာရှိတဲ့ မြို့နယ် ၅ ခုက ပုံစံ ၄ မျိုး၊ တိုင်း ၁ ခုမှာရှိတဲ့ မြို့နယ် ၂ ခုက ပုံစံ ၃ မျိုး၊ ပြည်နယ်၊ တိုင်း ၄ ခုနဲ့ နေပြည်တော်ရှိ မြို့နယ် ၆ ခုက ပုံစံ ၂ မျိုး၊ ပြည်နယ်၊ တိုင်းအစုံရှိတဲ့ မြို့နယ် ၃ရ ခုက ပုံစံ ၁ မျိုး မထားရှိကြတာနဲ့ပတ်သက်လို့ လွှတ်တော် ဆိုင်ရာရန်ပုံငွေသုံးစွဲရာမှာ သတ်မှတ်ပုံစံရေးသွင်းထိန်းသိမ်းဖို့ ညွှန်ကြားထားပြီးဖြစ်တဲ့အတွက်ကြောင့် လိုက်နာဆောင်ရွက်ဖို့လိုမှာ ဖြစ်ပါတယ်။ သက်ဆိုင်ရာဒေသနဲ့ လုပ်ငန်းတစ်ခုချင်းအတွက် တင်ပြတဲ့အဆိုပြုချက် လက်ခံတဲ့အခါမှာ တွက်ချက်ရမယ့် စံနှုန်း၊ ဒေသကသတ်မှတ်တဲ့ အတည်ပြုထားတဲ့ ဈေးနှုန်းထက်မပိုတဲ့ တွက်ချက်မှုတွေနဲ့ Estimate များ၊ ပြုလုပ်ရမယ့်လုပ်ငန်းများ၊ ဓာတ်ပုံအထောက်အထားတွေ လိုအပ်မှာ ဖြစ်ပြီးတော့ Estimate ဆိုတဲ့နေရာမှာလည်းပဲ BP လို့ခေါ်တဲ့ ဒီဇိုင်းပုံစံတွေ၊ BQ လို့ခေါ်တဲ့ လုပ်ငန်း ကုန်ကျတန်ဖိုး၊ လုပ်ငန်းစံနှုန်းတွက်ချက်မှုတွေကို Engineer လက်မှတ်ရေးထိုး အတည်ပြုထားချက်တွေနဲ့ လိုအပ်မှာဖြစ်ပါတယ်။ လုပ်ငန်းဆောင်ရွက်ဖို့ ငွေထုတ်ပေးတဲ့အခါမှာ လုပ်ငန်းတစ်ခုချင်းအလိုက် ချက်လက်မှတ်ထုတ်ပေး ဖို့မှာ အခက်အခဲရှိနိုင်တဲ့အတွက်ကြောင့် အမှန်ဆောင်ရွက်နိုင်တဲ့ အခြေအနေရှိတဲ့လုပ်ငန်းတွေကို စုပေါင်း ပြီးတော့ ပထမအရစ်အဖြစ် ပစ္စည်းဝယ်ယူနိုင်ဖို့အတွက် ထုတ်ပေးခြင်းဖြင့် အခွန် ၂ ရာခိုင်နှုန်းကို ချန်လှပ်ပြီး ကျန်တဲ့ငွေကို ဘဏ်ကနေထုတ်ယူပေးချေပြီးတော့ ဖြတ်တောက်ရငွေ ၂ ရာခိုင်နှုန်း၊ မျဉ်းသားချက်နဲ့ သက်ဆိုင်ရာဦးစီးဌာနကို ပေးချေခြင်းဖြင့် အခွန်ငွေကျန်ရှိမှု ပြဿနာပြေလည်နိုင်မှာ ဖြစ်ပါတယ်။ ဒီအခွန် ငွေက တကယ်လက်တွေ့မှာ ဥပဒေနဲ့အညီ ကြိုတင်ခွန်သဘော ကောက်ယူတာဖြစ်ပေမယ့် အမှန်တကယ် လက်တွေ့ လုပ်နေသူတွေအတွက်ကို ဝန်ထုပ်ဝန်ပိုးဖြစ်နေတဲ့အတွက်ကြောင့် လွှတ်တော်ဆိုင်ရာ ဥပဒေ အရဖြစ်စေ၊ အခွန်ဆိုင်ရာ ဥပဒေအရဖြစ်စေ ဒေသဖွံ့ဖြိုးရေးလုပ်ငန်းများအတွက် အခွန်ကင်းလွတ်ခွင့် အမိန့် ထုတ်ပြန်သင့်တယ်လို့ အကြံပြုလိုပါတယ်။ ဘဏ်ထုတ်ငွေမှာ အကြောင်းအမျိုးမျိုးကြောင့် ငွေမထုတ်ပေးနိုင်သေးရင် သက်ဆိုင်ရာ ဘဏ်မှာ ရှိတဲ့ ငွေထုတ်စာရင်းကို ပြန်လည်ပေးသွင်းဖို့ လိုမှာဖြစ်ပါတယ်။ အစီရင်ခံစာအပိုဒ် ၂၅(က)ပါဇယားအရ မံစီ၊ မိုးမောက်၊ အောင်မြေသာစံတို့ဟာ ငွေပမာဏသိန်းရာချီပြီးတော့ လက်ဝယ်ကိုင်ဆောင်မှုဖြစ်နေ ပြီးတော့ သာယာဝတီက ၆ လလောက် လက်ဝယ်ကိုင်ထားတာဖြစ်လို့ ဒါဟာယာယီအလွဲသုံးစားဖြစ်နေလို့ ဒါမျိုးမဖြစ်နိုင်အောင် ရှောင်ကျဉ်ဖို့လိုမှာဖြစ်ပြီးတော့ အမှန်ပေးချေဖို့မလိုဘဲနဲ့ ငွေထုတ်ယူမထားဖို့လို ပါတယ်။ ဆောင်ရွက်ရမယ့်လုပ်ငန်းတွေကို အကြောင်းအမျိုးမျိုးကြောင့် လုပ်ငန်းအမျိုးအစား၊ အရွယ်အစား၊ လုပ်ငန်းပုံစံ၊ လုပ်ငန်းနေရာ ပြောင်းလဲဆောင်ရွက်မယ်ဆိုရင် ခွင့်ပြုချက်ရပြီးမှ ဆောင်ရွက်ဖို့လိုပါတယ်။ ခွင့်ပြုချက်မရှိဘဲနဲ့ ဆောင်ရွက်တာဟာ အလွဲသုံးစားပြုတာနဲ့ အတူတူပဲဖြစ်လို့ ဆောင်ရွက်တဲ့လူတွေမှာ တာဝန်ရှိမှာဖြစ်ပါတယ်။ နောက်ဆက်တွဲဇယား(ဂ)မှာပါတဲ့ လုပ်ငန်းတွေကို လေ့လာကြည့်တဲ့အခါမှာ လုပ်ငန်းပုံစံတူပြီးတော့ ပမာဏကွာတာ၊ လုပ်ငန်းပုံစံအမျိုးအစား လုံးဝမတူတာနဲ့ တစ်စိတ်တစ်ပိုင်းမတူတာတွေ တွေ့ရလို့ မူလ တင်ပြတဲ့ Estimate မှာပါတဲ့ တန်ဖိုးနဲ့ ဘယ်လိုမှမတူညီနိုင်တဲ့အတွက် စာရင်းစစ်ချုပ်ရုံးအနေနဲ့ ဒီကွာခြား လိုငွေတွေ ဖြစ်ပေါ်မှုတွေ တွက်ချက်ဖော်ထုတ်ဖို့လိုမယ်လို့ အကြံပြုလိုပါတယ်။ ဥပမာအနေနဲ့ မင်းလှ၊ ငါန်းဇွန်၊ မြောက်ဦး၊ ကျောက်ဖြူတို့မှာ မူလလျာထားချက်ပုံစံနဲ့ လုံးဝမတူတဲ့လုပ်ငန်းတွေ ဆောင်ရွက်တာ တွေ့ရပါတယ်။ သဘာဝဘေးကြောင့် ပြည်နယ်နဲ့တိုင်း ၁၀ ခုမှာ လုပ်ငန်းတန်ဖိုး ကျပ်သန်း ၁၈၃.၀၂ နဲ့ ပတ်သက်လို့ မူလအဆိုပြု တင်ပြတဲ့းပဲ စိစစ်ပြီးတော့၊ ဖြုတ်ပယ်ပြီးတော့ ပြင်ဆင်ဖို့လိုမှာ ဖြစ်ပါတယ်။ ဥပမာ ရေကြီးနစ်မြုပ်တဲ့နေရာမှာ မြေသားလမ်းပြုလုပ်မှု၊ အုတ်ခြံစည်းရိုးကာရံမှု၊ သစ်သား တံတားပြုလုပ်မှုတွေ စတာအစား ကွန်ကရစ်လမ်း၊ သံဇကာ၊ ခြံစည်းရိုး။ ဆွေးနွေးရန် သတ်မှတ်ချိန်ပြည့်သဖြင့် မိုက်ပိတ်သွားပါသည်။</speech>
<speech type="speaker">ဦးလားလ်မင်းထန် ချင်းပြည်နယ်မဲဆန္ဒနယ်အမှတ်(၁၀) ဆွေးနွေးဖို့ဖြစ်ပါတယ်။</speech>
<speech><mp id="1238">ဦးလားလ်မင်းထန်(မဲဆန္ဒနယ်အမှတ်-၁၀၊ ချင်းပြည်နယ်)</mp>လေးစားအပ်ပါသော လွှတ်တော် နာယကကြီးနဲ့တကွ လွှတ်တော်တစ်ရပ်လုံးကို မင်္ဂလာပါလို့ ရှေးဦးစွာ နှုတ်ခွန်းဆက်သပါတယ်။ ကျွန်တော် ကတော့ ချင်းပြည်နယ် မဲဆန္ဒနယ်အမှတ်(၁၀)မှ အမျိုးသားလွှတ်တော်ကိုယ်စားလှယ် ဦးလားလ်မင်းထန် ဖြစ်ပါတယ်။ နာယကကြီးခင်ဗျာ။ ကျွန်တော့ရဲ့ တင်ပြချက်ကို Power Point သုံးစွဲခွင့်ပြုရန် တင်ပြ အပ်ပါတယ်ခင်ဗျာ။ လေးစားအပ်ပါသော နာယကကြီးခင်ဗျာ။ ပြည်သူ့ငွေစာရင်းပူးပေါင်းကော်မတီရဲ့ ပြည်ထောင်စု စာရင်းစစ်ချုပ် ၂၀၁၇-၂၀၁၈ ဘဏ္ဍာရေးနှစ်တွင် ပြည်ထောင်စုလွှတ်တော်ဆိုင်ရာဖွံ့ဖြိုးရေး ရန်ပုံငွေစာရင်း များနဲ့စပ်လျဉ်းသည့် စစ်ဆေးတွေ့ရှိချက် အစီရင်ခံစာ(၃/၂၀၁၉)ကို ထောက်ခံအကြံပြု ဆွေးနွေးသွားမှာ ဖြစ်ပါတယ်။ ပြည်ထောင်စုစာရင်းစစ်ချုပ်ရဲ့ အကြံပြုချက် နိဂုံးအပိုင်းမှာ မြို့နယ်တစ်ခုနဲ့တစ်ခု လူဦးရေ အကျယ် အဝန်း၊ ဖွံ့ဖြိုးတိုးတက်မှု၊ လမ်းပန်းဆက်သွယ်ရေး၊ စီးပွားရေးအလားအလာရှိမှု၊ ရာသီဥတု၊ သဘာဝ ဘေးအန္တရာယ် မတူညီနိုင်သည့်အတွက် မြို့နယ်တစ်ခုလျှင် ကျပ်သိန်း ၁,၀၀၀ ခွင့်ပြုခြင်းအား ဖွံ့ဖြိုးမှု နည်းပါးသည့်ဒေသများတွင် အမှန်တကယ် အမြန်ဦးစားပေးဆောင်ရွက်သင့်သည့် လုပ်ငန်းအမျိုးအစား၊ ဆောင်ရွက်နိုင်သည့် အတိုင်းအတာအပေါ်အခြေခံ၍ သင့်မြတ်သည့် အထောက်အပံ့ငွေပမာဏ ခွဲဝေသုံးစွဲ ခွင့်ပြုလျှင် ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေဥပဒေပါ ရည်ရွယ်ချက်များဖြစ်သည့် ကျေးလက် ဒေသများ လျင်မြန်စွာ ဖွံ့ဖြိုးတိုးတက်လာစေရေးကို အကောင်အထည်ဖော်ဆောင်ရွက်မှုအား ပိုမိုကောင်းမယ် spodussoš saciquoso coz.iqoss@dulosufu Next Sliden အဲဒီတော့ ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေဥပဒေထဲမှာ အခန်း(၂)၊ ရည်ရွယ်ချက် ပုဒ်မ ၃(က)ထဲမှာ ကျေးလက်ဒေသများ လျင်မြန်စွာဖွံ့ဖြိုးတိုးတက်လာစေရေး အထောက်အကူဖြစ်စေရန် ဆိုပြီး ဖော်ပြထားတာကို တွေ့ရပါတယ်။ နောက်ပုဒ်မ ၇(က)မှာလည်း ဖွံ့ဖြိုးရေးရန်ပုံငွေကို မြို့နယ် အရွယ်အစားနဲ့ ဖွံ့ဖြိုးမှုအလိုက် စိစစ်ခွင့်ပြုခြင်းထဲမှာ ပါရှိနေတာကို တွေ့ရပါတယ်။ Next Slide Please။ အဲဒီတော့ ဒီဥပဒေနဲ့အညီ ဖွံ့ဖြိုးတိုးတက်မှုနောက်ကျတဲ့ဒေသတွေကို ပိုပြီးတော့မှပေးရင်လည်း ဒါဟာ ဥပဒေနဲ့ မဆန့်ကျင်ပါဘူးဆိုတာကို ပြောကြားလိုတာဖြစ်ပါတယ်။ ဒီအခု ကျွန်တော် Slide မှာ ဖော်ပြထားတာကတော့ ၂၀၁၆-၂၀၁ရ ဘဏ္ဍာရေးနှစ်မှာ ပြည်ထောင်စုလွှတ်တော် ဖွံ့ဖြိုးရေးရန်ပုံငွေဖြင့် ဆောက်လုပ်ထားတဲ့ ကျွန်တော့မဲဆန္ဒနယ်ဖြစ်သော မတူပီမြို့နယ်က ကြိုးတံတားလေးတွေ ဖြစ်ပါတယ်။ Next Slidell ဒီဟာကျတော့ ဖွံ့ဖြိုးရေးရန်ပုံငွေမလုံလောက်လို့ ဒေသခံပြည်သူတွေက တောင်းဆိုပေမယ့်လည်း ကျွန်တော်တို့ မလုပ်ပေးနိုင်တဲ့ တံတားတွေဖြစ်ပါတယ်။ ဒေသခံပြည်သူများက ဝါးသစ်လုံးများဖြင့် ဆောက်လုပ် ထားတဲ့ မြင်ကွင်းဖြစ်ပါတယ်။ ဘယ်ဘက်ခြမ်းကတော့ ကျောင်းသားလေးတွေ တစ်ရွာနဲ့တစ်ရွာ ကျောင်းတက် နေတဲ့ မြင်ကွင်းဖြစ်ပါတယ်။ ညာဘက်ခြမ်းကတော့ ခရီးသွားတဲ့ ဒေသခံပြည်သူတွေဖြစ်ပါတယ်။ ဒီနေရာမှာ လွှတ်တော်ဖွံ့ဖြိုးရေးရန်ပုံငွေဖြင့် ဆောက်လုပ်ပေးမယ်ဆိုပါက ပြည်သူအတွက် အကျိုးအများကြီးရှိမှာကို osElgoslodulosofii Next Slidenဒီဟာကလည်း လမ်းတွေပြိုလို့ ဆိုင်ကယ်တွေကို ခက်ခက်ခဲခဲနဲ့ ခရီးသွားပြည်သူတွေက ဒီလို မပြီးမှ၊ ထမ်းပြီးမှ သွားနေရတာဖြစ်ပါတယ်။ ဒီဟာကလည်း တံတားလေးတွေ ဆောက်ပေး လိုက်ရင်တော့ ဒီလိုဆိုင်ကယ်ကို ရေကြီးထဲမှာ တွန်းစရာမလိုပါဘူး။ မသွားနိုင်တဲ့နေရာ ဒီလိုမျိုး ထမ်းတယ် ဆိုတာကလည်း ဆိုင်ကယ်ကို လူကမစီးဘဲနဲ့ ဆိုင်ကယ်က လူကိုစီးသလို ဖြစ်သွားပါတယ်။ Next Slider ဒီဟာကျတော့ ပြည်နယ်ရဲ့ လမ်းမကြီးဖြစ်သော ဟားခါး-မတူပီလမ်းပေါ်မှာ ၂၀၁ရ တုန်းက ကျွန်တော်တို့ ကိုယ်တိုင်ကြုံတွေ့ရတဲ့ အခက်အခဲဖြစ်ပါတယ်။ ဒီပုံကိုကြည့်ခြင်းအားဖြင့် ချင်းပြည်နယ်မှာ လမ်းပန်းဆက်သွယ်ရေးလိုအပ်ချက်တွေ အများကြီးရှိသေးတယ်ဆိုတာကို ပေါ်လွင်စေပါတယ်။ ဘာလို့လဲ ဆိုတော့ ဒီဟာက ဆောက်လုပ်ရေးလမ်းဦးစီးဌာနက လုပ်တဲ့နေရာမှာတောင်မှ ဒီလိုအခက်အခဲရှိတယ်။ အဲဒီတော့ ကျေးရွာချင်းဆက်လမ်းတွေဟာ လွှတ်တော်ရန်ပုံငွေနဲ့ မလုပ်ပေးဘူးဆိုလို့ရှိရင်တော့ တော်တော်လေး အခက်အခဲတွေ့နေတာကို မြင်နေရပါတယ်။ အဲဒါကြောင့်မို့လို့ ခုနက ဥပဒေအတိုင်း တိုးပေးသင့်ရင်လည်း မခက်ပါဘူးဆိုတဲ့ဟာကို ကျွန်တော် ထောက်ပြချင်တာဖြစ်ပါတယ်။ ဒီဟာကတော့ ကျွန်တော့မဲဆန္ဒနယ်ဖြစ်သော မတူပီမြို့နယ်၊ အ.လ.က(ခွဲ) ဝေလူးကျေးရွာ ဝန်ထမ်း အိမ်ရာ ဖြစ်ပါတယ်။ ဒေသခံပြည်သူတွေက ကိုယ်ထူကိုယ်ထနဲ့ ဆောက်လုပ်ထားတဲ့ ထရံကာ၊ သက်ငယ် မိုးအိမ်ဖြစ်ပါတယ်။ ဒီဟာကိုလည်း ရွာတိုင်းလိုလိုက ကျွန်တော်တို့ဆီမှာ လွှတ်တော်ရန်ပုံငွေဖြင့် လုပ်ပေး ပါလို့ လာတင်ပြပါတယ်။ ဒါပေမယ့် လွှတ်တော်ရန်ပုံငွေက နည်းပါးနေတဲ့အတွက် ဒီလိုဟာမျိုးကိုလည်း ကျွန်တော်တို့ ထောက်ပံ့ပေးဖို့ဟာ အင်မတန်မှခက်ခဲပါတယ်။ အနာဂတ်မျိုးဆက်သစ်လေးတွေကို မွေးထုတ် ပေးတဲ့အခုနက Power Point ထဲမှာ ပြတဲ့ဟာမျိုးကလို လုံလုံခြုံခြုံလေးနဲ့ တည်ဆောက်ပေး နိုင်ရင်တော့ အင်မတန်မှ ကောင်းမှာဖြစ်ပါတယ်။ ဒါကြောင့်မို့လို့ ကျွန်တော်နိဂုံးချုပ်အနေနဲ့ ပြောကြားလိုတာကတော့ ကျေးလက်ဒေသနဲ့ မြို့ပြဒေသရှိ ဖွံ့ဖြိုးတိုးတက်မှုကွာဟနေခြင်းကို ကုစားနိုင်ရန်အတွက် ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေ ဥပဒေနဲ့အညီ ဖွံ့ဖြိုးတိုးတက်မှုနည်းပါးသောဒေသများတွင် ကျပ်သိန်း ၁,၀၀၀ အစား ဥပဒေနဲ့အညီ ဒီထက်ပိုမို တိုးပေးရင်တော့ အင်မတန်မှ သင့်လျော်မယ်ဆိုတာကို ကျွန်တော် ဆွေးနွေးရင်းနဲ့ နိဂုံးချုပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဒေါ်ချိုချို အုတ်တွင်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1438">ဒေါ်ချိုချို (အုတ်တွင်းမဲဆန္ဒနယ်၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ အားလုံးမင်္ဂလာပါရှင်။ ကျွန်မကတော့ ပဲခူးတိုင်းဒေသကြီး၊ အုတ်တွင်း မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်ချိုချို ဖြစ်ပါတယ်။ ပြည်ထောင်စုစာရင်းစစ်ချုပ်ရုံးမှ ပေးပို့သော ၂၀၁၇-၂၀၁၈ ဘဏ္ဍာရေးနှစ် ပြည်ထောင်စုလွှတ်တော် ဆိုင်ရာ ဖွံ့ဖြိုးရေးရန်ပုံငွေစာရင်းများနှင့်စပ်လျဉ်းသည့် စစ်ဆေးတွေ့ရှိချက် အစီရင်ခံစာတွင် ဖွံ့ဖြိုး တိုးတက်မှုနှောင့်နှေးသော၊ နယ်ပယ်ဒေသကျယ်ဝန်းသော ဒေသများတွင် လိုအပ်ချက်အရ ပြည်ထောင်စု လွှတ်တော်ဆိုင်ရာ ဖွံ့ဖြိုးရေးရန်ပုံငွေသိန်း ၁,၀၀၀ အစား ပိုမိုပေးရန်အကြံပြုချက်ကို ထောက်ခံဆွေးနွေး သွားမှာဖြစ်ပါတယ်။ နာယကကြီးရှင်။ ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေကို ကျေးလက်လမ်းနှင့် တံတားများ ပြုပြင်ခြင်းနှင့် တည်ဆောက်ခြင်းလုပ်ငန်းများအတွက် ရန်ပုံငွေအများဆုံး သုံးစွဲရခြင်းမှာ အမှန်တကယ်ပင် ဒေသခံပြည်သူများရဲ့ လိုအပ်ချက်ကြောင့်ဖြစ်ပါတယ်။ ရန်ပုံငွေကို သုံးစွဲရာမှာလည်း ပြည်သူ့လွှတ်တော် ကိုယ်စားလှယ်များမှ မြို့နယ်ဖွံ့ဖြိုးရေးလုပ်ငန်း အကောင်အထည်ဖော်ရေးအဖွဲ့တွင် တာဝန်ယူမှုနှင့် တာဝန်ခံမှုအပြည့်ဖြင့် ဥက္ကဋ္ဌအဖြစ်ဆောင်ရွက်ပြီး သက်ဆိုင်ရာ ဌာနဆိုင်ရာများမှ တာဝန် ရှိသူများနှင့် ပူးပေါင်းကာ သက်ဆိုင်ရာဒေသရှိ ဒေသခံပြည်သူများလက်ဝယ်သို့ ငွေကြေးအပ်နှံပြီး အကောင် အထည်ဖော်ဆောင်ရွက်ကြခြင်း ဖြစ်ပါတယ်။ ဒေသတွင်းဦးစားပေးဆောင်ရွက်သင့်တဲ့ ဖွံ့ဖြိုးရေးလုပ်ငန်းများကို ရွေးချယ်သတ်မှတ်ပြီး သက်ဆိုင်ရာ ဌာနများမှလည်း လိုအပ်သည်များကို ဆောင်ရွက်ပေးသလို ဒေသခံပြည်သူများမှလည်း တတ်နိုင်သမျှ လူအား၊ ငွေအားများ ပူးပေါင်းပါဝင်မှုများဖြင့် ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေဥပဒေ၊ ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေသုံးစွဲရာတွင် လိုက်နာဆောင်ရွက်ရမယ့် ဘဏ္ဍာရေး လုပ်ထုံးလုပ်နည်း၊ ဖွံ့ဖြိုးရေးရန်ပုံငွေထိန်းသိမ်းခြင်းနှင့် သုံးစွဲခြင်းဆိုင်ရာ လုပ်ထုံးလုပ်နည်းများနှင့်အညီ ဆောင်ရွက်ကြခြင်းကြောင့် ပြည်သူတို့အတွက် တိုက်ရိုက်အကျိုးပြုနိုင်ခဲ့ပါတယ်။ ဖွံ့ဖြိုးရေးလုပ်ငန်းများကို ဆောင်ရွက်ရာမှာလည်း ကုန်ကျသလောက် တန်ရာတန်ကြေး ပြန်လည် ရရှိနိုင်ရေးကတော့ တင်ဒါအောင်ကုမ္ပဏီများ၊ ဌာနများမှ တာဝန်ယူဆောင်ရွက်ကြတဲ့ တည်ဆောက်ရေး လုပ်ငန်းများနှင့် နှိုင်းယှဉ်ပါက ငွေကြေးကုန်ကျမှုအချိုး များစွာသက်သာမှုရှိပြီး စံချိန်စံညွှန်းပြည့်မီပြီး လုပ်ငန်းအရည်အသွေးများမှာလည်း ကောင်းမွန်ကြောင်း မြေပြင်ပကတိအနေအထားအရ ဖော်ပြနိုင်ပါတယ်။ နာယကကြီးရှင်။ ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေသိန်း ၁,၀၀၀ မှာ ဒေသဖွံ့ဖြိုးရေး လုပ်ငန်းများအတွက် များစွာအထောက်အကူပြုသလို ဒေသဖွံ့ဖြိုးရေးများ များစွာလိုအပ်မှုရှိပြီး နယ်ပယ်ဒေသ ကျယ်ဂန်းကွဲမြို့နယ်များတွင်တော့ ဖွံ့ဖြိုးရေးရန်ပုံငွေ သိန်း ၃၀ ကို ခွဲဝေသုံးစွဲရာမှာ လိုအပ်မှုများ များကူ ရှိနေပြီး အခက်အခဲများလည်း များစွာရှိနေဆဲဖြစ်ပါတယ်။ ကျွန်မရဲ့ မဲဆန္ဒနယ်ဖြစ်တဲ့ အုတ်တွင်းမြို့နယ် ဟာဆိုရင် အကျယ်အဝန်းဧရိယာ စတုရန်းမိုင်ပေါင်း ၅၃၄.၆၈ ရှိဦး လူဦးရေမှာ ၁ သိန်း ရ သောင်းကျော် ရှိပါတယ်။ မြို့ပေါ် ၁၁ ရပ်ကွက်မပါ ကျေးရွာအုပ်စုပေါင်း ၄၀ ရှိပြီး ကျေးရွာပေါင်း ၂၂၅ ရွာရှိကာ ကျေးရွာ တိုင်းမှာ ဒေသဖွံ့ဖြိုးရေးအတွက်လမ်းများ၊ တံတားများ များစွာလိုအပ်နေဆဲဖြစ်သောကြောင့် ဖြစ်ပါတယ်။နာယကကြီးရှင့်။ Power Point အသုံးပြုခွင့်ပြုပါရှင်။ ဒါကတော့ အုတ်တွင်းမြို့နယ်မှာ ပြည်ထောင်စုလွှတ်တော်ဆိုင်ရာ ရန်ပုံငွေ သိန်း ၁,၀၀၀ ဖြင့် သက်ဆိုင်ရာ ဘဏ္ဍာအလိုက် လုပ်ငန်းများတည်ဆောက်မှု ဖြစ်ပါတယ်။ ၂၀၁၆-၂၀၁ရ ဘဏ္ဍာရေးနှစ် မှာတော့ ပြည်ထောင်စုလွှတ်တော်ဆိုင်ရာ ရန်ပုံငွေထဲမှ ခွင့်ပြုငွေ ၃၅ သိန်းနှင့် ပြည်သူထည့်ဝင်ငွေ ၇,၈၅၅,၀၀၀ နှင့် စုစုပေါင်း ကုန်ကျငွေ ၁၀,၃၅၅,၀၀၀ ဖြင့် တည်ဆောက်ထားသော ကံကလေးကျေးရွာ အုပ်စုမှ ရွှေပေါက်ကံတံတား ဖြစ်ပါတယ်။ တံတားအမျိုးအစားကတော့ အုတ်ခုံခံသံကူကွန်ကရစ်ဖြစ်ပြီး အမြင့် ၁၂ ပေ၊ အရှည် ၃၀ ပေ၊ အကျယ် ၁၃ ပေ ဖြစ်ပါတယ်။ ၂၀၁၇-၂၀၁၈ ဘဏ္ဍာရေးနှစ်တွင် ခွင့်ပြုငွေ ၄၀ သိန်း၊ ပြည်သူ့ထည့်ဝင်ငွေ ၈,၄၄၃,၆၀၀ စုစုပေါင်း ကုန်ကျငွေ ၁၂,၄၄၃,၆၀၀ ကျပ်နှင့် တည်ဆောက်ထားသော ကံကလေးကျေးရွာအုပ်စုမှ ကန်သာယာတံတား ဖြစ်ပါတယ်။ တံတားအရှည်မှာတော့ ၃၂ ပေ၊ အကျယ် ၁၅ ပေ၊ အမြင့် ၂၀ ပေ အုတ်ခုံခံသံကူကွန်ကရစ် အဆိုပါတံတား ၂ ခုလုံးမှာ ခွင့်ပြုငွေနှင့် ပြည်သူ့ထည့်ဝင်ငွေ ၂ ရပ်ပေါင်းဖြင့် တည်ဆောက်ခဲ့ရာမှ ပေါ်ထွက် လာတဲ့ အရည်အသွေး၊ စံချိန်စံညွှန်းပြည့်မီတဲ့ တံတားများဖြစ်ကြပြီး ကုန်ကျသလောက် တန်ရာတန်ကြေး 10cco310SSS ထည့်ဝင်ငွေ ဒီလောက်မများပေမယ့် ဒေသခံပြည်သူတွေရဲ့ စုပေါင်းအင်အားဖြင့် ပြည်သူအတွက် တိုက်ရိုက် အကျိုးပြုနိုင်ခဲ့ပါတယ်။ နိဂုံးချုပ်အားဖြင့် မြို့နယ်ဧရိယာကျယ်ဝန်းပြီး ဖွံ့ဖြိုးမှုနိမ့်ကျနေတဲ့ ဒေသတွေမှာ ပြည်ထောင်စု လွှတ်တော်ရန်ပုံငွေ သိန်း ၁,၀၀၀ ဟာ ဒေသခံပြည်သူတွေအတွက် တိုက်ရိုက်အကျိုးပြုသလို ဒေသအတွက် အမှန်တကယ်လိုအပ်တဲ့ တည်ဆောက်ရေးလုပ်ငန်းများကို အကောင်အထည်ဖော်တာဖြစ်တဲ့အတွက်ကြောင့် သိန်း ၁,၀၀၀ ထက်ပိုမိုပြီး ခွင့်ပြုပေးပါက ဒေသဖွံ့ဖြိုးရေးလုပ်ငန်းတွေကို ပိုမိုဆောင်ရွက်နိုင်မှာဖြစ်တဲ့ အတွက် ပြည်ထောင်စုလွှတ်တော်ရန်ပုံငွေကို ထပ်မံပြီးတိုးချဲ့ ခွင့်ပြုပေးပါရန်လိုအပ်ကြောင်း ထောက်ခံ အကြံပြု ဆွေးနွေးလိုက်ရပါတယ်။ ကျေးဇူးတင်ပါတယ်ရှင်။</speech>
<speech type="speaker">ဦးညွန့်ဝင်း ကန်ပက်လက်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="2247">ဦးညွန့်ဝင်း(ကန်ပက်လက်မဲဆန္ဒနယ်၊ ချင်းပြည်နယ်)</mp>လေးစားရပါသော ပြည်ထောင်စု လွှတ်တော် နာယကကြီးနဲ့တကွ ပြည်ထောင်စုလွှတ်တော် ကိုယ်စားလှယ်များအားလုံး မင်္ဂလာပါလို့ နှုတ်ခွန်း ဆက်သအပ်ပါတယ်။ ကျွန်တော်ကတော့ ချင်းပြည်နယ် ကန်ပက်လက်မဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဦးညွန့်ဝင်း ဖြစ်ပါတယ်။ ကျွန်တော့အနေနဲ့ ချင်းပြည်နယ်အတွင်း ပြည်ထောင်စုလွှတ်တော် ရန်ပုံငွေ ခွဲဝေအသုံးပြုမှုအပေါ် သုံးသပ်ဆွေးနွေးလိုပါတယ်။ အစီရင်ခံစာပါ အပိုဒ် ၃၁ အပိုဒ်ခွဲ(ဃ)မှာ ချင်းပြည်နယ်စာရင်းစစ်ချုပ်ရဲ့ သဘောထားမှတ်ချက် ဖြစ်တဲ့ ဖွံ့ဖြိုးရေးနဲ့ဆောင်ရွက်တဲ့ လုပ်ငန်းတွေဟာ ချင်းပြည်နယ် ပြည်သူလူထုအတွက် များစွာအကျိုးရှိပြီး ထိုက်သင့်တဲ့ဖွံ့ဖြိုးတိုးတက်မှုများကို ရရှိလာတယ်ဆိုတာ လက်တွေ့အမှန်တကယ် ဖြစ်ပါတယ်။ ကျွန်တော်တို့ ချင်းပြည်နယ်မှာ အဖက်ဖက်က ဖွံ့ဖြိုးတိုးတက်မှုနောက်ကျတဲ့ ပြည်နယ်ဖြစ်တယ်ဆိုတာ အားလုံးအသိ ဖြစ်ပါတယ်။ လမ်းပန်းဆက်သွယ်ရေး၊ ပြည်နယ်ကျန်းမာရေး၊ ပညာရေး စတဲ့အရေးကြီးလိုအပ်ချက်တွေ များစွာရှိနေတဲ့ ပြည်နယ်ဖြစ်တာနဲ့အညီ ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေဟာ ကျွန်တော်တို့ ချင်းတိုင်းရင်းသားလူထုအတွက် အရေးပေါ်လိုအပ်ချက်တွေ ဖြေရှင်းဆောင်ရွက် ပံ့ပိုးပေးတဲ့နေရာမှာ လည်းပဲ များစွာအကျိုးပြုပေးတာကို တွေ့ရမှာဖြစ်ပါတယ်။ ပြည်နယ်နဲ့ တိုင်းအလိုက် ဆောင်ရွက်ပေးတဲ့ လုပ်ငန်းတွေအပေါ် သုံးသပ်ချက်အပိုဒ် ၁၀ အပိုဒ်ခွဲ (ဂ)ပါချင်းပြည်နယ်မှာ ကျေးလက်လမ်း၊ တံတား ပြုပြင်တည်ဆောက်ပေးခြင်းလုပ်ငန်းအတွက် ၃၀.၂၉ ရာခိုင်နှုန်းနဲ့ တစ်နိုင်ငံလုံးမှာ အနည်းဆုံးအသုံးပြုထားတာ တွေ့ရမှာဖြစ်ပါတယ်။ ဘာဖြစ်လို့ အနည်းဆုံး အသုံးပြုရတာလဲဆိုရင် ကျွန်တော်တို့ ချင်းပြည်နယ်မှာ လမ်းတံတားပြုပြင်တည်ဆောက်ရေးလုပ်ငန်းဟာ လိုအပ်ချက်အများဆုံး ဖြစ်သော်လည်းပဲ ရန်ပုံငွေပမာဏအရ ခွဲဝေရတာဖြစ်တဲ့အတွက် လမ်းတံတား တည်ဆောက်ရေး ပြုပြင်ရေးလုပ်ငန်းတွေမှာ ခွဲဝေအသုံးပြုမှု ရာခိုင်နှုန်း နည်းပါးရတာဖြစ်ပါတယ်။ ချင်းပြည်နယ်ရဲ့ လိုအပ်ချက်အရ လမ်း၊ တံတားလုပ်ငန်းများဟာ ပြုပြင်ရန်လိုအပ်ချက်မျိုးမဟုတ်ဘဲ အသစ် ဖောက်လုပ်ရန်၊ အသစ်တည်ဆောက်ရန်သာ အဓိကလိုအပ်နေတာ ဖြစ်ပါတယ်။ ခွင့်ပြုရန်ပုံငွေဟာ လမ်းတံတားလုပ်ငန်းတွေမှာ ဦးစားပေးခွဲဝေမယ်ဆိုရင် ဒေသတွင်းမြို့နယ် တွင်းမှာရှိတဲ့ မဲဆန္ဒရှင်ပြည်သူလူထုအားလုံးကို ဖြန့်ကျက်အကျိုးပြုနိုင်မှာ မဟုတ်ပါဘူး။ ဒါကြောင့် ဒေသတွင်းကျေးရွာအသီးသီးကနေ ရန်ပုံငွေတွေ တင်ပြတောင်းခံလာတဲ့အပေါ် ချိန်ထိုးပြီး ခွဲဝေပေးရတာ ဖြစ်ပါတယ်။ အစီရင်ခံစာပါအပိုဒ် ၁၀ အပိုဒ်ခွဲ(င)အရ ပြည်နယ်မှာ ပညာရေး၊ ကျန်းမာရေးလုပ်ငန်းများ အတွက် ရန်ပုံငွေအသုံးပြုမှု ၄၈.၁၀ ရာခိုင်နှုန်း အများဆုံးအသုံးပြုထားကြောင်း ဖော်ပြထားပါတယ်။ ချင်းပြည်နယ်မှာ လိုအပ်ချက်များစွာရှိတဲ့ထဲက မဲဆန္ဒရှင်ပြည်သူလူထုရဲ့ အမှန်တကယ်လိုအပ်ချက်အဖြစ် တင်ပြတောင်းခံလာပြီး လွှတ်တော်ကိုယ်စားလှယ်များကိုယ်တိုင် ကွင်းဆင်းလေ့လာတွေ့ရှိချက်ပေါ် အခြေခံကာ မဖြစ်မနေ ပံ့ပိုးပေးခဲ့ရတာကိုလည်းပဲ တွေ့ရမှာဖြစ်ပါတယ်။ ချင်းပြည်နယ်အတွင်း လမ်းပန်း ဆက်သွယ်ရေးခက်ခဲတဲ့ ကျေးလက်ဒေသများမှာ တာဝန်ထမ်းဆောင်ကြရတဲ့ ပညာရေး၊ ကျန်းမာရေး ဝန်ထမ်းတွေအတွက် ဝန်ထမ်းနေအိမ်လိုအပ်ချက်အရ ကျေးရွာပြည်သူလူထုက တင်ပြတောင်းခံလာတဲ့ အတွက် ခွင့်ပြုပေးရတာလည်းဖြစ်ပါတယ်။ နေ့စဉ်ဦးစားပေးပြီး ခွဲဝေချထားပေးပေမယ့်လည်း ဒေသတွင်း လိုအပ်ချက်တွေကတော့ လုံလောက်ပြည့်စုံနိုင်တယ်လို့ မရှိခဲ့ပါဘူး။ Power Point သုံးစွဲခွင့်ပြုပါခင်ဗျာ။ ဒါကတော့ ကျွန်တော်တို့ ချင်းပြည်နယ်မှာ တာဝန်ထမ်းဆောင်တဲ့ ဝန်ထမ်းတွေရဲ့ နေအိမ် ဖြစ်ပါတယ်။ ဒါကတော့ ကျေးရွာတစ်ရွာရဲ့ စာသင်ကျောင်းတစ်ခု ဖြစ်ပါတယ်။ ဒါကတော့ ကျေးရွာလူထုကနေပြီးတော့မှ မိမိကိုယ်ထူကိုယ်ထစနစ်နဲ့ ဝန်ထမ်းတွေအတွက် နေအိမ်တည်ဆောက်ပေးတဲ့ ဟာတွေဖြစ်ပါတယ်။ ဒါကတော့ ကျွန်တော်တို့ ချင်းပြည်နယ်၊ ကန်ပက်လက်မြို့နယ်အတွင်းမှာ ရှိတဲ့ ကျေးရွာတစ်ရွာရဲ့ ကျောင်းသား၊ ကျောင်းသူတွေ စာသင်ခုံမရှိဘဲနဲ့ စာသင်ကြရတဲ့ ဒုက္ခဖြစ်ပါတယ်။ ဒါကလည်းပဲ စာသင်ခုံမလုံလောက်တဲ့ ကျေးရွာတစ်ရွာရဲ့ မှတ်တမ်းဓာတ်ပုံဖြစ်ပါတယ်။ ဒါကတော့ ကျွန်တော်တို့ ၂၀၁၇-၂၀၁၈ ဘဏ္ဍာရေးနှစ်အတွင်း ရန်ပုံငွေနဲ့ပံ့ပိုးပေးခဲ့တဲ့ ဝန်ထမ်း အိမ်ရာဖြစ်ပါတယ်။ ဒါကလည်းပဲ ကျွန်တော်တို့ ပံ့ပိုးပေးခဲ့တဲ့ ဝန်ထမ်းအိမ်ရာဖြစ်ပါတယ်။ ဒါကတော့ ကျွန်တော်တို့ ကျေးရွာတစ်ရွာရဲ့ လယ်သွယ်ရေမြောင်းအတွက် ရေပိုက်ထောက်ပံ့ပေးခဲ့မှု အခြေအနေဖြစ်ပါတယ်။ ဒါကတော့ လယ်သွယ်ရေမြောင်းကို ကျွန်တော်တို့ ပံ့ပိုးပေးလိုက်တဲ့အတွက် ကျေးရွာလူထုအတွက် အကျိုးပြု ဖြစ်ထွန်းစေတဲ့ လယ်ကွက်တွေ ဖြစ်ပါတယ်။ ဒါကတော့ ၂၀၁၇-၂၀၁၈ ဘဏ္ဍာရေးနှစ်အတွင်း ခွင့်ပြုရန်ပုံငွေနဲ့ ကျွန်တော်တို့ တည်ဆောက်ခဲ့တဲ့ တံတား ဖြစ်ပါတယ်။ ရန်ပုံငွေအရ ၄၅ သိန်းချထားပေးတာ ဖြစ်ပေမယ့် တကယ်တမ်း ကုန်ကျတဲ့စရိတ်ကို လူထုရဲ့ပူးပေါင်းပါဝင်မှုနဲ့ အကောင်အထည်ဖော်ဆောင်ရွက်ခဲ့ရတဲ့ လုပ်ငန်းပဲ ဖြစ်ပါတယ်။ လေးစားအပ်ပါသော နာယကကြီးနဲ့တကွ ပြည်ထောင်စုလွှတ်တော် ကိုယ်စားလှယ်များခင်ဗျာ။ ကော်မတီကို အကြံပြုလိုတာကတော့ ချင်းပြည်နယ်ရဲ့ ဒေသလိုအပ်ချက်အပေါ်အခြေခံပြီး ရန်ပုံငွေခွဲဝေ အသုံးပြုရတာဖြစ်တဲ့အတွက် လုပ်ငန်းပြောင်းလဲစေတာမျိုးမပြုလုပ်ဘဲ တင်ပြတောင်းခံချက်အတိုင်း စိစစ် ခွင့်ပြုပေးနိုင်ဖို့ အကြံပြုလိုပါတယ်။ ပြည်ထောင်စုစာရင်းစစ်ချုပ်ရဲ့ တင်ပြဆွေးနွေးချက်ပါ ဝေးလံခေါင်သီပြီး ဖွံ့ဖြိုးမှုနောက်ကျတဲ့ တိုင်းရင်းသားဒေသတွေအတွက် အမှန်တကယ် လိုအပ်ချက်တွေကို စိစစ်ပြီး ဦးစားပေး အစီအစဉ်အနေနဲ့ ပြည်ထောင်စုလွှတ်တော်ရန်ပုံငွေ ခွဲဝေချထားပေးသင့်ကြောင်း အကြံပြုခဲ့ပါတယ်။ ပြည်သူ့ငွေစာရင်းပူးပေါင်းကော်မတီအနေနဲ့ စာရင်းစစ်ချုပ်ရဲ့ အကြံပြုချက်အတိုင်း တိုင်းရင်းသား ဒေသတွေကို လက်တွေ့ကွင်းဆင်းစိစစ်ပြီး ဝေးလံခက်ခဲပြီး ဖွံ့ဖြိုးမှုနောက်ကျတဲ့ တိုင်းရင်းသားဒေသတွေ အတွက် အမှန်တကယ် လိုအပ်ချက်တွေကို ဖြည့်ဆည်းပေးနိုင်ဖို့ လက်ရှိခွဲဝေထားတဲ့ ရန်ပုံငွေနဲ့ လုံလောက်မှု ရှိ မရှိ စိစစ်ဆောင်ရွက်သင့်ပါတယ်။ အမှန်တကယ်လိုအပ်တဲ့ တိုင်းရင်းသားဒေသတွေအတွက် ပြည်ထောင်စု လွှတ်တော်ရန်ပုံငွေ တိုးမြှင့်ချထားပေးနိုင်ရေး ကြိုးပမ်းဆောင်ရွက်သင့်ပါကြောင်း အကြံပြုလိုပါတယ်။ ဒါမှသာ ဖွံ့ဖြိုးတိုးတက်မှုနောက်ကျတဲ့ တိုင်းရင်းသားဒေသတွေရဲ့ လတ်တလော ဖြေရှင်းဆောင်ရွက် ရမယ့် လိုအပ်ချက်တွေကို ဖြည့်ဆည်းပေးရာမှာ ပြည်ထောင်စုလွှတ်တော် ဖွံ့ဖြိုးရေးရန်ပုံငွေအနေနဲ့ ပြည့်ပြည့်ဝဝ အကျိုးရှိရှိ အသုံးချနိုင်မှာပဲဖြစ်ပါတယ်လို့ အကြံပြုရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးကံမြင့် သရက်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1464">ဦးကံမြင့်(သရက်မဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့် အားလုံးပဲမင်္ဂလာပါ။ ကျွန်တော်ကတော့ မကွေးတိုင်းဒေသကြီး သရက်မြို့ နယ်မှ ပြည်သူ့လွှတ်တော်ကိုယ်စားလှယ် ဦးကံမြင့် ဖြစ်ပါတယ်။ ကျွန်တော့အနေနဲ့ ပြည်သူ့ငွေစာရင်း ပူးပေါင်းကော်မတီရဲ့ ၂၀၁၇-၂၀၁၈ ဘဏ္ဍာရေးနှစ်အတွက် လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာအမှတ်စဉ်(၃/၂၀၁၉)အား အပြုသဘော ကောက်နုတ်ဝေဖန် ဆွေးနွေးသွားမှာ ဖြစ်ပါတယ်။ နာယကကြီးခင်ဗျာ။ ၂၀၁၇-၂၀၁၈ ဘဏ္ဍာရေးနှစ်မှာ ဒေသဖွံ့ဖြိုးရေးလုပ်ငန်းများ ဆောင်ရွက်ရန် ပြည်ထောင်စုဘဏ္ဍာရန်ပုံငွေမှ ထောက်ပံ့မှုမှ တိုင်းဒေသကြီး၊ ပြည်နယ် ၁၄ ခုရှိပြီး တစ်မြို့နယ်လျှင် ကျပ်သန်း ၁၀၀ ဖြင့် မြို့နယ် ၃၂၂ ခုအတွက် ကျပ်သန်း ၃၂,၂၀၀ ဖြင့် ပြည်ထောင်စုနယ်မြေ နေပြည်တော် ကောင်စီသို့ ကျပ်သန်း ၈၀၀ ဖြစ်ပါတယ်။ ၂၀၁၇-၂၀၁၈ ဘဏ္ဍာရေးနှစ်အတွင်း ရန်ပုံငွေခွင့်ပြုမှု၊ တိုင်း ဒေသကြီး၊ ပြည်နယ်များသို့ လွှဲပို့မှုနှင့် ပိုလျှံငွေ ပြန်လည်အပ်နှံမှုတို့ကိုလည်း ဖော်ပြလိုပါတယ်။ ပြန်လည် အပ်နှံမှုကျပ်သန်း ၅၀၀ မှာ ရှမ်းပြည်နယ်တွင် ရွေးကောက်ပွဲကျင်းပနိုင်ခြင်းမရှိတဲ့ မိုင်းလား၊ မိုင်းမော၊ ပန်ဝိုင်း၊ ပန်ဆန်း၊ နားဖန်းမြို့နယ်များတွင် ကျပ်သန်း ၅၀၀၊ ဧရာဝတီတိုင်းဒေသကြီး ကြံခင်းမြို့နယ် အဆိုပြုထောက်ခံငွေမှာ ကျပ်သန်း ၉၉.၉၉၈ ဖြစ်လို့ ပိုလျှံငွေကျပ်သန်း ၀.၀ဝ၂ ဖြစ်ပါတယ်။ တိုင်းဒေသကြီး၊ ပြည်နယ်များသို့ ထောက်ပံ့ငွေပိုလျှံမှုနှင့် သုံးစွဲမှုနှင့် ပိုလျှံငွေဖြစ်ပေါ်မှု အခြေအနေ ကိုလည်း အောက်ပါအတိုင်း ဖော်ပြအပ်ပါတယ်။ ဖော်ပြပါမသုံးစွဲသဖြင့် ပိုလျှံငွေကျပ်သန်း ၃၀.၈၉၂ မှာ သက်ဆိုင်ရာ မြို့နယ်များရှိ ဘဏ်စာရင်း လက်ကျန်များ ဖြစ်ပါတယ်။ နှစ်အတွင်း တိုင်းဒေသကြီး၊ ပြည်နယ် ၁၄ ခု၊ မြို့နယ် ၃၁ရ ခုနှင့် ပြည်ထောင်စုနယ်မြေ နေပြည်တော်မှ မြို့နယ် ၈ ခု၊ စုစုပေါင်း ၃၂၅ခုတွင် ဆောင်ရွက်တဲ့လုပ်ငန်းတွေကို ယခင်နှစ်နှင့်လည်း နှိုင်းယှဉ်ဖော်ပြအပ် ပါတယ်။ ၂၀၁၆-၂၀၁ရ နှစ်မှာ လုပ်ငန်းပေါင်း ၁၂,၀၅ရ ခုအတွက် ကျပ် ၃၂,၄၃၁.၅၈၃ သန်း ကျခံဆောင်ရွက် ခဲ့ပြီး ၂၀၁၇-၂၀၁၈ မှာ လုပ်ငန်းပေါင်း ၁၁,၃၀၉ ခုအတွက် ကျပ် ၃၂,၄၆၁.၁၀၆ သန်း ကျခံဆောင်ရွက်ခဲ့ရာ ၂ နှစ်စလုံးအတွက် ကျေးလက်လမ်းများ၊ တံတားများ ပြုပြင်တည်ဆောက်ခြင်းအတွက် ရန်ပုံငွေ ၆၄ ရာခိုင်နှုန်း၊ ၇၀ ရာခိုင်နှုန်းကျော် သုံးစွဲခဲ့ပါတယ်။ အစီရင်ခံသည့်နှစ်မှာ ယခင်နှစ်ထက် သောက်သုံးရေနှင့် ရေရရှိရေး၌ လုပ်ငန်းအရေအတွက် တန်ဖိုးလျော့နည်းခဲ့ပြီး ကျေးလက်လမ်းများ၊ တံတားများ တည်ဆောက်ခြင်းမှာ ယခင်နှစ်ထက် လုပ်ငန်းအရေအတွက်တန်ဖိုး တိုးတက်ကြောင်းတွေ့ရပါတယ်။ နာယကကြီးခင်ဗျာ။ ဖွံ့ဖြိုးရေးလုပ်ငန်းများဆောင်ရွက်ရာမှာ ဆောင်ရွက်ခွင့်တင်ပြသည့် လုပ်ငန်း နှင့် အမှန်ဆောင်ရွက်မှု ကွဲလွဲနေတာကိုလည်း ဖော်ပြလိုပါတယ်။ စီမံကိန်းပဲဖြစ်ဖြစ်၊ လုပ်ငန်းပဲဖြစ်ဖြစ် မူလ စီမံကိန်းဆောင်ရွက်ချက်များနှင့် သွေဖည်မသွားအောင် တိကျစွာဆောင်ရွက်ဖို့ ပြည်ထောင်စုလွှတ်တော် ဖွံ့ဖြိုးရေးလုပ်ငန်းဗဟိုကော်မတီမှ ကြပ်မတ်ဆောင်ရွက်သင့်ကြောင်း အကြံပြုလိုပါတယ်။ ၂ ရာခိုင်နှုန်း အခွန်နုတ်ယူပေးသွင်းမှုမရှိခြင်းကိုလည်း ဖော်ပြချင်ပါတယ်။ ၂ ရာခိုင်နှုန်း အခွန် နုတ်ယူ ပေးသွင်းခြင်း မရှိခြင်းဟာ သက်ဆိုင်ရာအခွန်ဦးစီးဌာနသို့ သတင်းစာရင်းပေးပို့ရန်နှင့် နောင်တွင် ညွှန်ကြားချက်အတိုင်း ဆောင်ရွက်ဖို့လိုအပ်ပါတယ်။ မျက်မြင်စစ်ဆေးချိန်တွင် လုပ်ငန်းမပြီးသေးသော မြို့နယ်များမှာ စစ်ကိုင်းတိုင်းဒေသကြီးတွင် ၃ ခု၊ ရခိုင်ပြည်နယ်တွင် ၃ ခု၊ ရန်ကုန်တိုင်းဒေသကြီးတွင် ၂ ခု၊ နေပြည်တော်ကောင်စီ ၁ ခု၊ စုစုပေါင်း ၉ ခု ဖြစ်ပါတယ်။ လုပ်ငန်းပြီးစီးကြောင်း အစီရင်ခံစာအတိုင်း ဆောင်ရွက်ရန် အလေးထားကြီးကြပ် ဆောင်ရွက်ဖို့လိုပါတယ်။ လုပ်ငန်းပြီးစီးကြောင်း အစီရင်ခံစာပါလုပ်ငန်းအတိုင်းအတာပမာဏနှင့် မျက်မြင်စစ်ဆေးရာမှာတွေ့ရှိတဲ့ လုပ်ငန်း အတိုင်းအတာပမာဏတွေလည်း ကွဲလွဲနေတာကိုတွေ့ရပါတယ်။ မူလခန့်မှန်းထားတဲ့ လုပ်ငန်းအတိုင်း အတာ ပမာဏအတိုင်း မဆောင်ရွက်နိုင်ခြင်းကြောင့် ဖွံ့ဖြိုးရေးလုပ်ငန်းများအား အရည်အသွေးစံချိန် စံညွှန်းများ ပြည့်မီမှုမရှိနိုင်ပါဘူး။ ဒါကြောင့် သက်ဆိုင်ရာမှ ပြန်လည်စိစစ်သင့်ပါကြောင်း တိုက်တွန်းလို ပါတယ်။ ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေသုံးစွဲရာမှာ လိုက်နာရမယ့် ဘဏ္ဍာရေးလုပ်ထုံး လုပ်နည်း အပိုဒ် ၁၀ အရ ငွေထုတ်သူအရာရှိဟာ နေ့စဉ်စာရင်းပိတ်ချိန်တွင် ၎င်း၏လက်ဝယ်၌ ကျန်ရှိရမည့် ကျပ် ၅,၀၀၀ ထက် ပိုမိုကိုင်ဆောင်ထားမှုကိုလည်း အောက်ပါအတိုင်း ဖော်ပြလိုပါတယ်။ ဒီလိုလက်ဝယ် ကျန်ရှိမယ့်ငွေထက် ပိုမိုကိုင်ဆောင်ထားမှုကိုလည်း အစီရင်ခံစာမှာ သုံးသပ်အကြံပြုထားတာ မတွေ့ရပါဘူး။ ဒီလိုငွေရေးကြေးရေးကိစ္စမှာ မှားယွင်းမှာကို လွန်စွာစိုးရိမ်မိပါတယ်။ လက်ဝယ်ကိုင်ဆောင်ထားမှုဟာ wsu83acja:09:(Temporary Misprovation) 9 33cga:09:9 (Misprovation) 206sdilli og သက်ရောက်သွားမှာဖြစ်လို့ သက်ဆိုင်ရာများသို့ အသိပေးညွှန်ကြားပေးဖို့လိုပါတယ်။ အထွေထွေအနေနဲ့ ကတော့ ဆွေးနွေးလိုတာကတော့ အစီရင်ခံစာများဟာ အစီအစဉ်ကျနမှု၊ စာလုံးများ၊ စာပိုဒ်များ ကျစ်လျစ်မှု ဖတ်ရှုသူမှ လွယ်လင့်တကူ သဘောပေါက်နားလည်စေသော စာတိုချုပ်မှု၊ ရှေ့နောက်အချိတ်ဆက်မိမှု၊ တစ်နည်း အားဖြင့် ရှေ့မှာစစ်ဆေးတွေ့ရှိချက် Audit Finding အပေါ် နောက်ပိုင်းတွေမှာ သုံးသပ်အကြံပြုချက်၊ Comment များ ရေးသားအစီရင်ခံသင့်ကြောင်း အပြုသဘောဖြင့်ဆွေးနွေးရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဒေါက်တာသန်းဝင်း မန္တလေးတိုင်းဒေသကြီး မဲဆန္ဒနယ်အမှတ်(၁) ဆွေးနွေးဖို့ဖြစ်ပါတယ်။</speech>
<speech><mp id="1287">ဒေါက်တာသန်းဝင်း(မဲဆန္ဒနယ်အမှတ်-၁၊ မန္တလေးတိုင်းဒေသကြီး)</mp>လေးစားအပ်ပါသော ယ်ကောင်စသတ်တော်တကယ်ကောင်စကင်းစင်ပြီးတက လက်တော်ပယ်ကလယ်စား အားလုံး မင်္ဂလာပါခင်ဗျာ။ ကျွန်တော်ကတော့ မန္တလေးတိုင်းဒေသကြီး မဲဆန္ဒနယ်အမှတ်(၁)က အမျိုးသား လွှတ်တော်ကိုယ်စားလှယ် ဒေါက်တာသန်းဝင်း ဖြစ်ပါတယ်။ ပြည်ထောင်စုလွှတ်တော်ဆိုင်ရာ ဖွံ့ဖြိုးရေး ရန်ပုံငွေဥပဒေကို ၂၀၁၄ မတ်လက ပြဋ္ဌာန်းခဲ့ပြီး ယခု ဒုတိယအကြိမ် ပြည်ထောင်စုလွှတ်တော်မှာ အကောင် အထည်ဖော်ဆောင်ရွက်နေတာ (၃) ကြိမ် ရှိပြီဖြစ်ပါတယ်။ ၂၀၁၇-၂၀၁၈ ခုနှစ်အတွက် အစီရင်ခံစာပေါ်မူတည်ပြီး လွှတ်တော်ကိုယ်စားလှယ်များ ဆောင်ရွက် သင့်သည်များကို အတွေ့အကြုံဖလှယ် ဆွေးနွေးလိုပါတယ်။ ပြည်ထောင်စုလွှတ်တော်ဆိုင်ရာ ဖွံ့ဖြိုးရေး ရန်ပုံငွေနဲ့ မြို့နယ်ရဲ့ဖွံ့ဖြိုးရေးလုပ်ငန်းတွေ ဆောင်ရွက်ကြရာမှာ အဓိကတာဝန်ခံရတဲ့ ကျွန်တော်တို့ ပြည်ထောင်စု လွှတ်တော် ကိုယ်စားလှယ်များအနေနဲ့ ဖြစ်နိုင်သမျှ အနီးကပ်ကြီးကြပ် ဆောင်ရွက်သင့်တယ်လို့ မြင်ပါတယ်။ မြို့နယ်အတွင်း ဆောင်ရွက်သင့်သည့်လုပ်ငန်း စတင်ရွေးချယ်သတ်မှတ်ရာမှာ မကျေနပ်မှု၊ သဘောကွဲလွဲမှုတွေ ကြုံတွေ့တတ်ပါတယ်။ စတင်ရွေးချယ် စဉ်းစားကတည်းက ရပ်ရွာပြည်သူလူထုသဘောဆန္ဒ၊ ရပ်ကွက်နှင့် မြို့နယ်အုပ်ချုပ်ရေးအဖွဲ့တွေရဲ့ အမြင်မှတ်ချက်၊ ပြည်သူများကို အကျိုးပြု သက်ဆိုင်မှု ရှိ မရှိကို အလေးထား ကြရပါမယ်။ မြေပြင်မှာ လက်တွေ့ အကောင်အထည်ဖော်နိုင်ခြင်း ရှိ မရှိ ဥပမာ- လမ်းခင်းရာမှာ ကျူးကျော် ထားတဲ့ အပိုင်းတွေကို ခြံစည်းရိုးတွေကို ဖယ် မဖယ် ကြိုတင်စဉ်းစား စီစဉ်အသိပေးထားဖို့ လိုပါတယ်။ မဟုတ်ပါက လုပ်ငန်းစတင်မှ ဆောင်ရွက်မရနိုင်ဘဲ လုပ်ငန်းပြောင်းရတာတွေလည်း ကြုံတွေ့ကြရပါတယ်။ ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေ နည်းဥပဒေမှာ မြို့နယ်လုပ်ငန်းကော်မတီ ဥက္ကဋ္ဌ ပြည်ထောင်စု လွှတ်တော်ကိုယ်စားလှယ်ရဲ့ ဆုံးဖြတ်ချက်သည် နောက်ဆုံးအတည်ဖြစ်သည် ဆိုတာကိုလည်း ကော်မတီဝင် များကို အသိပေးထားရန် လိုအပ်ပါတယ်။ အားလုံးဆွေးနွေး ရွေးချယ်ပြီးမှ သဘောမတူမှု၊ မကျေနပ်မှု တွေကို တိုင်ကြား၊ ပြဿနာရှာမှုများ ရှိတတ်လို့ဖြစ်ပါတယ်။ လုပ်ငန်းခန့်မှန်းခြေငွေစာရင်း တင်ပြရာမှာ အမှန်ကုန်ကျတဲ့ငွေနဲ့ အနီးစပ်ဆုံးဖြစ်ရန် ကျွမ်းကျင်သူများနဲ့ စတင်ဆောင်ရွက်ခြင်းဖြင့် ပိုငွေ၊ လိုငွေများ မဖြစ်စေရန် ရှောင်ရှားနိုင်ပါမယ်။ ဒေသဆိုင်ရာ ဈေးနှုန်း၊ စံနှုန်းများကိုလည်း ကိုယ်စားလှယ်များက စိစစ်ကြီးကြပ်သင့်ပါတယ်။ လုပ်ငန်းဆောင်ရွက်နေစဉ်တစ်လျှောက်မှာ လွှတ်တော်ကိုယ်စားလှယ်များ အတတ်နိုင်ဆုံးကြီးကြပ်ရန် လိုအပ်သလို ဆိုင်ရာ ရပ်ကွက်၊ ကျေးရွာရှိ လုပ်ငန်းကော်မတီများ၊ ပြည်သူများကလည်း ပါဝင်စောင့်ကြည့် ကြီးကြပ်ရန်၊ တစ်ဦး၊ တစ်စု၊ တစ်ဖွဲ့ကိုသာ လုံးဝလွှဲထားခြင်းမရှိရန် ကျွန်တော်တို့ လွှတ်တော်ကိုယ်စားလှယ် များက သတိပြုသင့်ပါတယ်။ သဘာဝဘေးဒဏ်မိုးကြီးမှု၊ ရေလွှမ်းမှုများကြောင့် ပျက်စီးဆုံးရှုံးမှုများ အစီရင်ခံစာမှာဖော်ပြထားတာကြောင့် သုံးစွဲနိုင်သော ရန်ပုံငွေခွင့်ပြုသမျှနဲ့ ဥပမာ- လမ်းအရှည်ပိုရတဲ့ မြေလမ်းအစား လမ်းအရှည်တိုသော်လည်း ပိုမိုခိုင်ခန့်တဲ့ ကျောက်လမ်း၊ ကွန်ကရစ်လမ်းကို ဆောင်ရွက်ကာ နောက်နှစ်တွေမှာ နောက်ထပ်ဆက်လက် ဖြည့်စွက်လုပ်ဆောင်သင့်တယ်လို့ ဆွေးနွေးလိုပါတယ်။ လုပ်ငန်းတော်တော်များများမှာ ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရံပုံငွေအပြင် ပြည်သူလူထုက နောက်ထပ်ထည့်ဝင် လှူဒါန်းကြတာ၊ ဆောင်ရွက်ကြတာ ရှိပါတယ်။ အဆိုပါထည့်ဝင်ငွေ များကိုလည်း စာရင်းစစ်ရန် မသက်ဆိုင်သော်လည်း ပြည်သူများပူးပေါင်းပါဝင်ခဲ့သော ငွေပမာဏ၊ လုပ်ငန်းပမာဏတို့ကို ဖော်ပြမှတ်တမ်းတင်ထားသင့်ပါတယ်။ ဆောင်ရွက်ပြီးသော လုပ်ငန်းများကို ရေရှည် ဆက်လက်ထိန်းသိမ်းစောင့်ရှောက်ရန် လွှဲပြောင်းပေးဖို့အတွက်၊ သက်ဆိုင်ရာဌာနများက တရားဝင်လက်ခံရန် အတွက် အထက်အဖွဲ့အစည်းများက ညွှန်ကြားပေးထားဖို့ လိုအပ်မယ်ဖြစ်ပါတယ်။ ယနေ့ အများစုဆွေးနွေး သွားတဲ့ တစ်မြို့နယ်ကို ခွင့်ပြု ငွေသိန်း ၁,၀၀၀ ထက်လိုအပ်တဲ့ဒေသတွေမှာ ပိုမိုပြီးတော့ ခွင့်ပြုသင့်တယ် ဆိုတာကို ထောက်ခံပါတယ်။ ဒါပေမယ့် အဲဒါမျိုးပေးတဲ့ော့ စိစစ်ရွေးချယ်ရာမှာတော့ စနစ် တကျစိစစ်နိုင်မယ်လို့လည်း မျှော်လင့်ပါတယ်။ ဒါ့အပြင် လုပ်ငန်းတစ်ခုကို သိန်း ၅၀ ထက် ပိုပြီးတော့ သုံးစွဲခွင့်မပြုခြင်းကိုလည်းပဲ ဥပမာသိန်း ၁၀၀ ခန့်အထိ ခွင့်ပြုသင့်တယ်လို့ ကျွန်တော်မြင်ပါတယ်။ ဒီလိုမှသာ ခုနကကိုယ်စားလှယ်များ တင်ပြသွားတဲ့ တချို့လုပ်ငန်းများဟာ သိန်း ၅၀ ထက် ပိုတဲ့ပမာဏရှိသော်လည်း ဆောင်ရွက်နိုင်မှာ ဖြစ်ပါတယ်။ ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေနဲ့ ပြည်သူလိုအပ်တဲ့လုပ်ငန်းတွေကို ဖြည့်ဆည်းဆောင်ရွက် ခြင်းအားဖြင့် ရုပ်ဝတ္ထုလိုအပ်ချက်တွေကို ဖြည့်ဆည်းပေးနိုင်တဲ့အပြင် ပြည်သူလူထုက ပူးပေါင်းဆောင်ရွက် ရန်ပုံငွေထည့်ဝင်ခြင်းဟာ အားလုံးပူးပေါင်းဆောင်ရွက် အောင်မြင်ခြင်းကိုပြသနိုင်တဲ့ အကျိုးပါရရှိတာမို့ ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေနဲ့ လုပ်ငန်းများအကောင်အထည်ဖော်ခြင်းကို လွှတ်တော် ကိုယ်စားလှယ်များ အလေးထား ဆက်လက်ဆောင်ရွက်ကြရမယ်ဖြစ်ကြောင်း ဆွေးနွေးလိုပါတယ်။ ကျေးဇူး တင်ပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ နေ့လယ်စာ သုံးဆောင်နိုင်ရန်အတွက် တစ်နာရီခန့် ခေတ္တရပ်နားမှာဖြစ်ပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျာ။</speech>
<speech type="mc">အားလုံးထွက်ခွာနိုင်ကြပါပြီခင်ဗျာ။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များခင်ဗျာ။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<speech type="speaker">ဒေါက်တာကြည်မို့မို့လွင် စဉ့်ကိုင်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1489">ဒေါက်တာကြည်မို့မို့လွင်(စဉ့်ကိုင်မဲဆန္ဒနယ်၊ မန္တလေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်များ ပြည်ထောင်စုအဆင့်ဝန်ကြီးများနှင့် ဧည့်သည်တော်များအားလုံး ကံကောင်းခြင်းများစွာ ပိုင်ဆိုင်နိုင်ပါစေ။ ကျွန်မကတော့ စဉ့်ကိုင်မဲဆန္ဒနယ်မှ ပြည်ထောင်စုလွှတ်တော်ကိုယ်စားလှယ်ရဲ့ ဒေါက်တာကြည်မို့မို့လွင် ဖြစ်ပါတယ်။ ကျွန်မအနေနဲ့ ပြည်ထောင်စု စာရင်းစစ်ချုပ်ရဲ့ ၂၀၁၇-၂၀၁၈ ဘဏ္ဍာရေးနှစ်၊ ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေစာရင်းများ နှင့်စပ်လျဉ်းသည့် စစ်ဆေးတွေ့ရှိချက် အစီရင်ခံစာအပေါ် ပြည်သူ့ငွေစာရင်းပူးပေါင်းကော်မတီ၏ လေ့လာ တွေ့ရှိချက်နှင့် သဘောထားမှတ်ချက် အစီရင်ခံစာအမှတ်စဉ်(၃/၂၀၁၉)နှင့် ပတ်သက်ပြီးတော့ ထောက်ခံ လေးစားအပ်ပါသော နာယကကြီးရှင့်။ ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေဖြင့် ဒေသဖွံ့ဖြိုးရေးလုပ်ငန်းများဆောင်ရွက်ရန် ပြည်ထောင်စုဘဏ္ဍာရန်ပုံငွေမှ တိုင်းဒေသကြီး၊ ပြည်နယ် ၁၄ ခုရှိ မြို့နယ် ၃၂၂ ခုနှင့် ပြည်ထောင်စုနယ်မြေ နေပြည်တော်မြို့မှ မြို့နယ် ၈ ခုတို့အတွက် တစ်မြို့နယ်လျှင် ကျပ်သန်း ၁၀၀ နှုန်းဖြင့် စုစုပေါင်းငွေကျပ် ၃၃ ဘီလီယံ ခွင့်ပြုပေးလျက်ရှိပါတယ်။ ထိုကဲ့သို့ ခွင့်ပြုပေးခဲ့ သော်လည်း ရွေးကောက်ပွဲကျင်းပနိုင်ခြင်းမရှိသည့် မြို့နယ် ၅ ခုမှာ လုပ်ငန်းဆောင်ရွက်နိုင်ခြင်းမရှိဘဲ ပြန်လည်အပ်နှံနေကြောင်း သိရှိရပါတယ်။ သို့ဖြစ်ပါ၍ အစီရင်ခံစာ၏ အပိုဒ် ၃၉ အပိုဒ်ခွဲ(က) ရွေးကောက်ပွဲကျင်းပနိုင်ခြင်း မရှိသည့်မြို့နယ် များအတွက် နှစ်စဉ်ခွင့်ပြုရန်ပုံငွေ တင်ပြတောင်းခံပြီး ပြန်လည်အပ်နှံထားကြောင်း တွေ့ရှိရပါသဖြင့် ခွင့်ပြု ရန်ပုံငွေ တင်ပြတောင်းခံမှုကို ပြန်လည်စိစစ်သင့်ကြောင်း ပြည်ထောင်စုစာရင်းစစ်ချုပ်၏ အကြံပြုချက်မှာ သင့်လျော်တယ်လို့ ယူဆမိပါတယ်။ ၎င်းမြို့နယ်များတွင် ရွေးကောက်ပွဲကျင်းပနိုင်ပြီး သက်ဆိုင်ရာလွှတ်တော် ကိုယ်စားလှယ်များရှိမှသာ ဖွံ့ဖြိုးရေးလုပ်ငန်းများကို ဆောင်ရွက်နိုင်မည်ဖြစ်သဖြင့် ယင်း ရန်ပုံငွေခွင့်ပြုချထားပေးသင့်ကြောင်း အကြံပြုအပ်ပါတယ်။ နာယကကြီးရှင့်။ အစီရင်ခံစာရဲ့ အပိုဒ် ၁၀ အပိုဒ်ခွဲ(က)မှာ ဖွံ့ဖြိုးရေးရန်ပုံငွေများ ထောက်ပံ့ပေးမှုမှာ မြို့နယ်တစ်ခုလျှင် ကျပ်သန်း ၁၀၀ နှုန်းဖြင့် ပုံသေထောက်ပံ့မှုဖြစ်ခြင်းဆိုတဲ့ သုံးသပ်တွေ့ရှိချက်ကို အကြံပြု ဆွေးနွေးရမယ်ဆိုရင် ရန်ကုန်မြို့တော်စည်ပင်၊ မန္တလေးမြို့တော်စည်ပင် စတဲ့စည်ပင်ဧရိယာအတွင်းရှိ မြို့နယ်တချို့မှာ စည်ပင်ရဲ့ လုပ်ငန်းနိုင်နင်းမှု၊ လွှမ်းခြုံပေးနိုင်မှုတို့ကြောင့်မို့လို့ လွှတ်တော်ဖွံ့ဖြိုးရေးရန်ပုံငွေ သုံးစွဲနိုင်ဖို့ သင့်လျော်တဲ့လုပ်ငန်းကို ခေါင်းစားအောင် စဉ်းစားနေကြရပါတယ်။ ဒါပေမယ့် ရွာပေါင်း ၂၀၀ ကျော်၊ ၃၀၀ ကျော်ရှိတဲ့ မြို့နယ်များမှာတော့ ကျေးရွာများရဲ့ လိုအပ်ချက်တွေ များပြားလွန်းတာကြောင့် ဝိုင်းဝန်းတောင်းဆိုကြတဲ့ ကျေးရွာတွေရဲ့ လုပ်ငန်းအရေအတွက် ရာဂဏန်းထဲ ကနေပြီးတော့ ဦးစားပေးလုပ်ငန်း ၂၀၊ ၃၀ လောက်ကိုပဲ ရွေးချယ်ပေးနိုင်မှာဖြစ်လို့ ကျန်လုပ်ငန်းတွေကို စိတ်မကောင်းစွာနဲ့ပဲ ချန်ထားခဲ့ရပါတယ်။ ရွာပေါင်း ၃၀၀ ကျော်လောက်ရှိတဲ့ မြို့နယ်တွေမှာဆိုရင် ရွာအားလုံးလွှမ်းခြုံနိုင်ဖို့ ၁၀ နှစ်လောက် ကြာမှာဖြစ်ပါတယ်။ အဲဒီလို လိုအပ်ချက်အနည်း အများမတူညီတဲ့ မြို့နယ်တွေကို သန်း ၁၀၀ စီ ပုံသေထောက်ပံ့နေခြင်းကို ပြန်လည်သုံးသပ်သင့်ပါကြောင်းနှင့် Equality ကနေ Equity ဖြစ်ဖို့ ပြန်လည်စဉ်စား ပြင်ဆင်ပေးသင့်ပါကြောင်း အကြံပြုတင်ပြအပ်ပါတယ်။ လေးစားရပါသော နာယကကြီးရှင့်။ အစီရင်ခံစာထဲမှာ ငွေစာရင်းစာအုပ်များထားရှိမှုနှင့် ပတ်သက် ပြီးတော့ တချို့မြို့နယ်တွေမှာ အားနည်းချက်များရှိနေကြောင်း ဖော်ပြထားပါတယ်။ ပြည်ထောင်စုလွှတ်တော် ဖွံ့ဖြိုးရေးရံပုံငွေဥပဒေအရ လုပ်ငန်းဆိုင်ရာ အချက်အလက်များမှတ်တမ်း၊ အထောက်အထားများ၊ စာရင်း ဇယားများပြုစုခြင်းနှင့် ထိန်းသိမ်းခြင်းကို မြို့နယ်အထွေအထွေအုပ်ချုပ်ရေးဦးစီးဌာနက တာဝန်ယူဆောင်ရွက် ပေးရတာ ဖြစ်ပါတယ်။ ဌာနအနေနဲ့လည်း ယခု ဒုတိယအကြိမ် လွှတ်တော်သက်တမ်းရောက်မှသာ ယခုလို အပြည့်အဝ တာဝန်ယူဆောင်ရွက်ခွင့်ရတာ ဖြစ်တဲ့အတွက် လုပ်ငန်းကျွမ်းကျင်မှုလိုအပ်ချက်ကြောင့် ယခုလို အားနည်းချက်များ ဖြစ်ပေါ်နေတာလို့ သုံးသပ်မိပါတယ်။ အစီရင်ခံစာရဲ့ အပိုဒ် ၃၃ အပိုဒ်ခွဲ(က)မှာဆိုရင် လုပ်ငန်းများ အရည်အသွေးပြည့်မီရေးအတွက် လုပ်ငန်း ကျွမ်းကျင်မှုရှိသည့် ဆက်စပ်ဌာနများ၏ အကူအညီရယူဆောင်ရွက်ရန် သဘောထားမှတ်ချက်ပေးထားတဲ့ အပေါ် ဆွေးနွေးရမယ်ဆိုရင် တချို့ဌာနတွေကတော့ ရပ်ကွက်၊ ကျေးရွာလုပ်ငန်းအကောင်အထည်ဖော်ရေး ကော်မတီတွေရဲ့ လုပ်ငန်းဆောင်ရွက်မှုတွေမှာ စိတ်ပါလက်ပါ ကူညီဆောင်ရွက်ပေးကြသော်လည်း ဌာန တချို့ကတော့ ၎င်းတို့ကိုယ်တိုင် ငွေကြေးကိုလက်ဝယ်ကိုင်မသုံးရခြင်း၊ လုပ်ငန်းတစ်ခုကို သိန်း ၅၀ အောက်သာ လုပ်ဆောင်ရတဲ့ လုပ်ငန်းငယ်များ ဖြစ်နေခြင်းတို့ကြောင့်မို့လို့ စိတ်အားထက်သန်မှုမရှိဘဲနဲ့ ပူးပေါင်း ဆောင်ရွက်မှု အားနည်းနေတာကို တွေ့ရှိရပါတယ်။ ဒါ့အပြင် ဖွံ့ဖြိုးရေးရန်ပုံငွေထိန်းသိမ်းခြင်းနဲ့ သုံးစွဲခြင်းဆိုင်ရာ လုပ်ထုံးလုပ်နည်းများအရ လုပ်ငန်း တစ်ခုကို သိန်း ၅၀ ထက်ပိုလွန်ပြီးတော့ ခွင့်ပြုလို့မရပါဘူး။ ဒေသရဲ့ အရေးပေါ်လိုအပ်ချက်ကြောင့် မဖြစ်မနေ ဆောင်ရွက်ပေးရတဲ့အခါမှာ သိန်း ၅၀ ဆိုတဲ့ ကန့်သတ်ချက်ကြောင့်မို့လို့ သက်ဆိုင်ရာဒေသအတွက် ကာလတို ပြေလည်သွားပေမယ့်လည်း အရည်အသွေးပိုင်း အားနည်းချက်များ ဖြစ်ပေါ်နေရတယ်လို့ သုံးသပ်မိ ပါတယ်။ ဒါကြောင့် ဒေသအတွက် အရေးပေါ်လိုအပ်ချက်လည်း ဖြစ်မယ်။ သိန်း ၅၀ ထက်လည်းပိုနိုင်မယ့် လုပ်ငန်းတွေကို သီးခြားအစီရင်ခံစာနဲ့ တင်ပြလာပါက ခွင့်ပြုနိုင်ရန်အတွက် လုပ်ထုံးလုပ်နည်းများကို ပြန်လည်သုံးသပ်သင့်ပါတယ်။ လေးစားရပါသော နာယကကြီးရှင့်။ အစီရင်ခံစာရဲ့ အပိုဒ် ၂၈ မှာ ဖွံ့ဖြိုးရေးရန်ပုံငွေနဲ့ ဆောင်ရွက်တဲ့ လုပ်ငန်းတချို့ဟာ အများပြည်သူအတွက် တိုက်ရိုက်အကျိုးမပြုကြောင်း ဝေဖန်သုံးသပ်ထားတာ တွေ့ရှိ ရပါတယ်။ လူအသုံးပြုမှုနည်းတဲ့ လမ်းသွယ်တွေကို လမ်းခင်ပြုပြင်ပေးထားတဲ့ကိစ္စလည်း ပါဝင်နေပါတယ်။ ဒီမိုကရေစီစနစ်မှာ လူအများအတွက် အကျိုးရှိတာကို လုပ်ဆောင်ပေးရမှာဖြစ်သလို လူနည်းစုကိုလည်း ပစ်ပယ်ထားလို့ မရပါဘူး။ လူသုံးများတဲ့ လမ်းတွေကို သက်ဆိုင်ရာဌာနတွေက ပြုပြင်ပေးလေ့ရှိပြီးတော့ အသုံးပြုမှု နည်းတဲ့ လမ်းတွေကတော့ ချန်ထားခြင်းခံရလေ့ရှိပါတယ်။ ဒီလိုနဲ့ လမ်းသွယ်တချို့ဟာ တစ်ဖြည်းဖြည်းပျက်စီး လာပြီးတော့ လမ်းဘေးဝဲယာကနေအိမ်တချို့ရဲ့ ကျူးကျော်မှုတွေကြောင့်မို့လို့ လမ်းပျောက်သွားတဲ့အထိ ဖြစ်နိုင်တာကိုလည်း ထည့်သွင်းစဉ်းစားပေးရမှာဖြစ်ပါတယ်။ ဒါကြောင့် ဒီလိုလူသုံးနည်းတဲ့ လမ်းသွယ်များ ခင်းကျင်းလုပ်ငန်းကို အများပြည်သူအတွက် တိုက်ရိုက်အကျိုးမပြုဘူးလို့ မယူဆဘဲနဲ့ ဆောင်ရွက်ပေး သင့်တဲ့ လုပ်ငန်းများအဖြစ်သာ မှတ်ယူသင့်ပါကြောင်းအကြံပြုရင်း ပြည်သူ့ ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာအမှတ်စဉ်(၃/၂၀၁၉)ကို ထောက်ခံအကြံပြု ဆွေးနွေးအပ်ပါတယ်။ အားလုံးကို ကျေးဇူးတင်ပါတယ်ရှင်။</speech>
<speech type="speaker">ဒေါ်ခင်သန်းနု မင်းတုန်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1466">ဒေါ်ခင်သန်းနု(မင်းတုန်းမဲဆန္ဒနယ်၊ မကွေးတိုင်းဒေသကြီး)</mp>လေးစားရပါသော ပြည်ထောင်စု လွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များအားလုံးပဲ မင်္ဂလာပါရှင်။ ကျွန်မကတော့ မကွေးတိုင်းဒေသကြီး၊ မင်းတုန်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်ခင်သန်းနု ဖြစ်ပါတယ်။ နာယကကြီးရှင်။ ၂၀၁၇-၂၀၁၈ ဘဏ္ဍာရေးနှစ် ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေ စာရင်းများနှင့်စပ်လျဉ်းပြီး စစ်ဆေးတွေ့ရှိချက် အစီရင်ခံစာအပေါ် မိမိမြို့နယ်ရဲ့ အတွေ့အကြုံများနှင့် ဆက်စပ်၍ အကြံပြု ဆွေးနွေးသွားမှာ ဖြစ်ပါတယ်။ Power Point irasco:olosul Next Slide ဖွံ့ဖြိုးရေးရန်ပုံငွေဥပဒေ အခန်း(၄) ပုဒ်မ ၇(ဃ)မှာ ဖွံ့ဖြိုးရေးရန်ပုံငွေကို မြို့နယ်အရွယ်အစားနှင့် ဖွံ့ဖြိုးမှုအလိုက် စိစစ်ခွင့်ပြုခြင်းလို့ ပါထားပါတယ်။ ဒါကြောင့် မြို့နယ်များရဲ့ လူဦးရေ၊ နယ်မြေ အကျယ်အဝန်း၊ ဖွံ့ဖြိုးတိုးတက်မှုတို့ကိုကြည့်ပြီး တစ်မြို့နယ်နဲ့တစ်မြို့နယ် မတူညီနိုင်တဲ့အတွက် ဖွံ့ဖြိုးရေး နည်းသော ဒေသများကို ဖွံ့ဖြိုးရေးရန်ပုံငွေ တစ်မြို့နယ်တွင် အနည်းဆုံးကျပ်သန်း ၂၀၀ အထိ တိုးမြှင့်ထားပေးရန် အကြံပြု ဆွေးနွေးရပါတယ်။ ပြီးနောက် ရန်ကုန်မြို့နှင့် မန္တလေးစည်ပင်နယ်နိမိတ်အတွင်းရှိ မြို့နယ်များ၊ အထူးသဖြင့် မြို့လယ်ခေါင်မြို့နယ်များသို့ ဖွံ့ဖြိုးရေး ရန်ပုံငွေ ပေးသင့် မပေးသင့်ကို စဉ်းစားသင့်ပါတယ်။ Next Slide 1 ပြည်ထောင်စုစာရင်းစစ်ချုပ်ရဲ့ သဘောထားမှတ်ချက်အရ လုပ်ငန်းတစ်ခုလျင် ကျပ်သိန်း ၅၀ ခွင့်ပြု ပေးမည့်အစား မြေပြင်အခြေအနေအရ လိုအပ်သည့်လုပ်ငန်းပမာဏနှင့် လျော်ညီသည့်တန်ဖိုးများ ခွင့်ပြု ပေးသင့်ပါကြောင်း သုံးသပ်ထားတာ တွေ့ရပါတယ်။ အမှန်တကယ် လက်တွေ့မြေပြင်အခြေအနေမှာ သိန်း ၅၀ နဲ့ ဆောင်ရွက်လို့မရတဲ့ လုပ်ငန်းတွေရှိပါတယ်။ ပြည်သူပူးပေါင်းပါဝင်ရမှာဖြစ်ပေမယ့် အချို့လုပ်ငန်း များမှာ ပြည်သူများအတွက် ဝန်ထုပ်ဝန်ပိုးကြီး ဖြစ်နေပါတယ်။ ဒါကြောင့် သိန်း ၅၀ ထက်ပိုသော လုပ်ငန်း များရှိပါက သိန်း ၁၀၀ ထက်မကျော်သောခွင့်ပြုငွေကို ခွင့်ပြုပေးရန် အကြံပြုဆွေးနွေးရပါတယ်။ ပြောင်းခြင်း၊ သုံးစွဲငွေပြောင်းခြင်းနှင့် ဆောင်ရွက်ဆဲလုပ်ငန်းများ အတိုင်းအတာကွာဟခြင်းရှိပါက လုပ်ငန်း ပြီးစီးကြောင်း အစီရင်ခံစာတင်သည်အထိခွင့်ပြုရန် အကြံပြု ဆွေးနွေးလိုက်ရပါတယ်။ ပြည်ထောင်စုဖွံ့ဖြိုးရေးရန်ပုံငွေဖြင့် ဆောင်ရွက်သည့် လုပ်ငန်းများကို Estimate တောင်းခြင်းနှင့် နိုင်ငံတော်အခွန် ၂ ရာခိုင်နှုန်းဆောင်ခြင်းကိစ္စနဲ့ပတ်သက်ပြီး ဆွေးနွေးသွားမှာဖြစ်ပါတယ်။ ဖွံ့ဖြိုးရေးရန်ပုံငွေ လုပ်တဲ့နေရာမှာ ပြည်သူကလုပ်တာဖြစ်ပြီး Estimate ကိုတော့ ဌာနကဆွဲတာဖြစ်ပါတယ်။ အဲဒါကြောင့် အဆင်မပြေတဲ့ဟာတွေလည်း ရှိပါတယ်။ လုပ်ငန်းများရွေးချယ်ပြီး ခွင့်ပြုမိန့်တင်သည့်အခါ Estimate နဲ့တကွ တင်ခိုင်းခြင်းကို ကျပ်သိန်း ၂၀ အောက် လုပ်ငန်းများအား Estimate မတောင်းရန် အကြံပြု ဆွေးနွေး အပ်ပါတယ်။ နောက် ဖွံ့ဖြိုးရေးရန်ပုံငွေကျပ်သန်း ၁၀၀ လုပ်ငန်းမှာ နိုင်ငံတော်သို့ အခွန်အဖြစ် ၂ ရာခိုင်နှုန်း ပေးချေရခြင်းအပေါ် မြို့နယ်အသီးသီးမှ ပုံစံအမျိုးမျိုးနဲ့ ဆောင်ရွက်နေတာ တွေ့ရပါတယ်။ တကယ်တော့ ပြည်သူတွေကို ခွဲဝေချထားပေးတဲ့ ရန်ပုံငွေထဲက အခွန်ဆောင်ရမှာမဟုတ်ပါဘူး။ ကျပ် ၅ သိန်းနှင့်အထက် အခုနှစ်ဆိုရင် ကျပ် ၁၀ သိန်းနှင့်အထက် ဝယ်ယူမှသာ အခွန်ဆောင်ရမှာဖြစ်ပါတယ်။ ဒါကို ကျွန်မတို့ ရှင်းပြသော်လည်း နားလည်မှုအားနည်းတဲ့ ပြည်သူများအတွက် အခက်တွေ့စေပါတယ်။ ဒါကြောင့် အခွန် ၂ ရာခိုင်နှုန်းကို ကင်းလွတ်ခွင့်ပြုရန် အကြံပြု ဆွေးနွေးရပါတယ်။ ဖွံ့ဖြိုးရေးရန်ပုံငွေဥပဒေ အခန်း(၅) ပုဒ်မ ၈ အရ မြို့နယ်ဖွံ့ဖြိုးရေးလုပ်ငန်း အကောင်အထည်ဖော်ရေး အဖွဲ့ ဖွဲ့စည်းခြင်းနှင့် လုပ်ငန်းတာဝန်များပဲ ဖြစ်ပါတယ်။ ဖွံ့ဖြိုးရေးလုပ်ငန်း အကောင်အထည်ဖော်ရေး အဖွဲ့မှာ သက်ဆိုင်ရာလွှတ်တော်ကိုယ်စားလှယ်က ဥက္ကဋ္ဌအဖြစ် တာဝန်ယူဆောင်ရွက်ပြီးတော့ ဌာနဆိုင်ရာ ၅ ဦးနဲ့ အနည်းဆုံး ၆ ဦး ဖွဲ့စည်းထားပါတယ်။ အဲဒီတော့ ရွေးကောက်ပွဲမကျင်းပနိုင်တဲ့ မြို့နယ်တွေမှာ 090fosfofofos „OmnOffennomsromanefinance ဒါကြောင့် ရွေးကောက်ပွဲမကျင်းပနိုင်တဲ့ ၅ မြို့နယ်မှ နှစ်စဉ်ခွင့်ပြုရန်ပုံငွေ လျာထားပြီး ပြန်လည် အပ်နှံခြင်း ကိစ္စကို စဉ်းစားသင့်ပါတယ်။ မြို့နယ် ၅ မြို့နယ်အတွက် ၃ နှစ်ဆိုပါက ၁၅ မြို့နယ်စာ ဆုံးရှုံးနစ်နာတဲ့အတွက် ဖွံ့ဖြိုးမှုအလွန်နောက်ကျသော မြို့နယ်များအား ထပ်ဆောင်းပေးသင့်ပါတယ်။ ဖွံ့ဖြိုးရေးရန်ပုံငွေဥပဒေ အခန်း(၇) ပုဒ်မ ၁၂ (က) သောက်သုံးရေရရှိရေးလုပ်ငန်းများ (ခ) ကျေးလက်လမ်းများ၊ တံတားများ ပြုပြင် ဆောက်လုပ်ခြင်းလုပ်ငန်းများ (ဂ) ပြည်သူလူထုအမှန်တကယ် လိုအပ်သော အခြားလုပ်ငန်းများလို့ ပါရှိထားပါတယ်။ (က)နဲ့ (ခ)ဟာ ပြဿနာမရှိပေမယ့် (ဂ)မှာ ပြဿနာရှိပါတယ်။ ပြည်သူလူထု အမှန်တကယ် လိုအပ်သော အခြားလုပ်ငန်းများဆိုတာ ဥပဒေထဲမှာ ပါထားသော်လည်းပဲ အခြားလုပ်ငန်းများဆိုတာ ဥပမာ ပညာရေး၊ ကျန်းမာရေး၊ မီးလင်းရေးလုပ်ငန်းများ၊ ကျေးရွာစာကြည့်တိုက်၊ အားကစားကွင်းနဲ့ အဆောက် အဦများတို့ဟာ အခြားလုပ်ငန်းတွေဖြစ်ပါတယ်။ အဲဒီလိုအခြားလုပ်ငန်းတွေ လုပ်တဲ့အခါမှာ လုပ်ငန်းတစ်ခုကို အစီရင်ခံစာတစ်ရွက် ပေးနေရပါတယ်။ အကယ်၍ လုပ်ငန်း ၁၀ ခု ဆိုရင် အစီရင်ခံစာ ၁၀ ရွက်ပေးနေရ ပါတယ်။ ဒါကြောင့် အခြားလုပ်ငန်းများ လုပ်တဲ့ အခါမှာ အစီရင်ခံစာပေးရခြင်းကို ပယ်ဖျက်ပေးရန် အကြံပြု ဆွေးနွေးလိုက်ရပါတယ်။ နောက် ပြည်ထောင်စုစာရင်းစစ်ချုပ်နဲ့ ပြည်သူ့ငွေစာရင်းပူးပေါင်းကော်မတီတို့ရဲ့ အစီရင်ခံစာပါ သုံးသပ်ချက်နဲ့ သဘောထားမှတ်ချက်များအရ ဆောင်ရွက်ပြီးလုပ်ငန်းများ ပျက်စီးမှုမရှိစေရေးနှင့် ရေရှည် တည့်တံ့ခိုင်မြဲရေးအတွက် ပြင်ဆင်ထိန်းသိမ်းရေးလုပ်ငန်းများ ဆောင်ရွက်ခြင်းလုပ်ငန်းအလိုက် သက်ဆိုင်ရာ ဌာန၊အဖွဲ့အစည်းများ လွှဲပြောင်းအပ်နှံရန်နဲ့ ဆောင်ရွက်ပြီးလုပ်ငန်းများ သဘာဝဘေးဒဏ်ကြောင့် ပျက်စီး သွားပါက ဆက်လက်ဆောင်ရွက်ရန် လိုအပ်သည့်လုပ်ငန်းများ ပြန်လည်ပြုပြင်ရန် ပြည်ထောင်စုလွှတ်တော်ရုံး ဗဟိုကော်မတီသို့ အမြန်ဆုံးတင်ပြရန်ဆိုတဲ့ သုံးသပ်ချက်ကို ထောက်ခံပါတယ်။ နိဂုံးချုပ်အနေဖြင့် မြို့နယ်တစ်ခုနဲ့တစ်ခု လူဦးရေ၊ နယ်မြေအကျယ်အဝန်း၊ ဖွံ့ဖြိုးတိုးတက်မှု၊ လမ်းပမ်းဆက်သွယ်ရေး၊ စီးပွားရေးအလားအလာရှိမှု၊ ရာသီဥတု သဘာဝဘေးအန္တရာယ်ခံစားရမှုများ မတူညီနိုင်တဲ့အတွက် ကျပ်သန်း ၁၀၀ ခွင့်ပြုပေးခြင်းအား ဖွံ့ဖြိုးမှုနည်းပါးတဲ့ဒေသများတွင် လုပ်ငန်း အမျိုးအစား ဆောင်ရွက်နိုင်သည့် လုပ်ငန်းအပေါ်အခြေခံ၍ သင့်လျော်သည့် ထောက်ပံ့ငွေပမာဏတိုး၍ သုံးစွဲခွင့်ပြုမည်ဆိုပါက ဖွံ့ဖြိုးမှုနောက်ကျသည့်ဒေသများ ဖွံ့ဖြိုးမှုပိုမိုကောင်းလာမည်ဖြစ်ပါကြောင်း အစီရင် ခံစာအပေါ် ဆွေးနွေးလိုက်ရပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဒေါ်မိကွန်ချမ်း ပေါင်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1515">ဒေါ်မိကွန်ချမ်း(ပေါင်မဲဆန္ဒနယ်၊ မွန်ပြည်နယ်)</mp>အားလုံးမင်္ဂလာပါ။ လေးစားအပ်ပါသော ပြည်ထောင်စုလွှတ်တော် နာယကကြီးရှင်။ ၂၀၁၇-၂၀၁၈ ဘဏ္ဍာရေးနှစ် ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေစာရင်းများနှင့်စပ်လျဉ်းပြီး စစ်ဆေးတွေ့ရှိချက် အစီရင်ခံစာအပေါ် လေ့လာတွေ့ရှိချက် နှင့် သဘောထားမှတ်ချက် အစီရင်ခံစာ(၃/၂၀၁၉)အပေါ် အကြံပြု ဆွေးနွေးမှာ ဖြစ်ပါတယ်။ ပြည်ထောင်စု လွှတ်တော်ဆိုင်ရာ ဖွံ့ဖြိုးရေးရန်ပုံငွေဖြင့် ဒေသဖွံ့ဖြိုးရေးလုပ်ငန်းများ ဆောင်ရွက်ခွင့်ရတဲ့ မြို့နယ်ပေါင်း ၃၃၀ ထဲမှာ ၃၂၅ မြို့နယ်ဟာ လုပ်ငန်းဆောင်ရွက်လျက်ရှိပါတယ်။ တိုင်းနဲ့ ပြည်နယ်အလိုက် စည်ပင် နယ်နိမိတ်များတဲ့ မြို့နယ်တွေရှိသလို ကျေးရွာကျယ်ပြန့်များပြားတဲ့ မြို့နယ်တွေလည်းရှိပါတယ်။ တစ်မြို့ နယ်နဲ့ တစ်မြို့နယ် မတူညီပေမယ့်လည်း ရရှိတဲ့ဘတ်ဂျက်ကတော့ တူညီနေပါတယ်။ ကျေးရွာများတဲ့ မြို့နယ် တွေအတွက် လုပ်ငန်းရွေးချယ်ရာမှာတော့ အခက်အခဲအများကြီး ကြုံတွေ့ရပါတယ်ရှင်။ ကျွန်မတို့မြို့နယ် တွေမှာဆိုရင် လယ်ယာမြေစိုက်ပျိုးအားထားရတဲ့အတွက် ကုန်ထုတ်လမ်းတွေ များစွာလိုအပ်နေပါတယ်။ ပင်လယ်ကမ်းခြေနဲ့ထိစပ်နေတဲ့ ကျေးရွာတွေဖြစ်တဲ့အတွက်လည်း ရေချို ရရှိရန်ခက်ခဲရပါတယ်။ ရေတွင်း ရေကန်တွေ တူးဖော်ရာမှာလည်း ငွေကုန်ကြေးကျပိုမိုများပြားတာ တွေ့ရှိရတယ်။ ရရှိတဲ့ ဘတ်ဂျက်ငွေတွေ အပေါ်မှာ လျာထားရတဲ့အတွက် လုပ်ငန်းတွေဟာ အခက်ခဲများစွာဖြစ်ရပါတယ်။ ပြည်သူများရဲ့ ထည့်ဝင်ငွေနဲ့ ဆက်လက်လုပ်ဆောင်ရတဲ့အတွက်ကြောင့် လုပ်ငန်းကိုပြီးစီးအောင် ဆောင်ရွက်ခဲ့ရပါတယ်။ လေးစားအပ်ပါသော နာယကကြီးရှင်။ ပြည်သူတွေအနေနဲ့လည်း ဘတ်ဂျက်တောင်းခံတဲ့နေရာမှာ အခြားသော ပြည်ထောင်စုဘတ်ဂျက်၊ ပြည်နယ်ဘတ်ဂျက်များထက်ကို ယခု ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေဖြင့်ချပေးတဲ့ ဘတ်ဂျက်သည် အလျင်လိုတဲ့လုပ်ငန်းတွေအတွက်က အလျင်အမြန် ဆောင်ရွက် ခွင့်ရတဲ့အတွက် ပြည်သူများ ကျေနပ်အားရတယ်လို့လည်း ကြားသိရပါတယ်။ ရရှိတဲ့ ဘတ်ဂျက်ငွေ နည်းပေမယ့်လည်း လုပ်ငန်းကတော့ သိသာထင်ရှား ထင်သာရှိပြီး ပြည်သူများမှ ကော်မတီဖွဲ့ပြီး လုပ်ထုံး လုပ်နည်းနှင့်အညီ ကိုယ်တိုင်ကိုယ်ကျ ဆောင်ရွက်ရတဲ့အတွက် အလေအလွင့်နည်းပါးတာကိုလည်း တွေ့ရတယ်။ လုပ်ငန်းကျွမ်းကျင်မှုမှာ အားနည်းပေမယ့်လည်း စိတ်စေတနာအမှန်နဲ့ လုပ်ဆောင်ပေးနေတာတွေလည်း တွေ့ရပါတယ်ရှင်။ မိုးများတဲ့ဒေသတွေမှာတော့ သဘာဝဘေးဒဏ် ပိုမိုခံရပါတယ်။ ရွာချင်းဆက်လမ်းတွေ ကုန်ထုတ်လမ်းဖောက်လုပ်ရာမှာလည်း လယ်မြေဖြစ်တဲ့အတွက် မြေသားမခိုင်မာခြင်း၊ ကျောက်ရောမြေ တွေခင်းရာမှာလည်း သတ်မှတ်ထားတဲ့ဘတ်ဂျက်အတွင်းမှာ ပေအရှည်များစွာ လုံလောက်မှုမရှိတဲ့ အတွက်ကြောင့်မို့၊ နောက်တစ်ခါ နေ့စဉ်ရက်ဆက် မိုးရွာသွန်းတဲ့အတွက်ကြောင့်မို့ လုပ်ငန်းကို ပြီးစီး အောင်ဆောင်ရွက်လုပ်ခဲ့ပေမယ့်လည်း တကယ့်မြေပြင်ကို စိစစ်တဲ့အခါမှာ ကွဲလွဲမှုတွေ အနည်းအများ ရှိပါတယ်။ လုပ်ငန်းစိစစ်တဲ့နေရာမှာလည်း လုပ်ငန်းပြီးစီးခြင်း ချက်ချင်းစိစစ်သင့်ပါတယ်လို့ အကြံပြုလို ပါတယ်။ သဘာဝဘေးဒဏ်ကြောင့် ပျက်စီးသွားတဲ့လုပ်ငန်းများအား နောက်ထပ်တစ်ကြိမ် ပြန်လည် ပြီးတော့ ပြင်ဆင်ခွင့်ပြုသင့်ကြောင်းကိုလည်း အကြံပြုလိုပါတယ်။ ပြည်ထောင်စုဆိုင်ရာဖွံ့ဖြိုးရေးရန်ပုံငွေ ဥပဒေအခန်း၄ ပုဒ်မ၇(က)အရ ဗဟိုကော်မတီအနေနဲ့ ဖွံ့ဖြိုးရေးရန်ပုံငွေဖြင့် ဆောင်ရွက်ရမည့် လုပ်ငန်းများနှင့်စပ်လျဉ်း၍ မူဝါဒများကို ချမှတ်ဆောင်ရွက်ခွင့် ရှိပါတယ်။ ဒါကတော့ လိုအပ်တဲ့မူဝါဒ၊ လိုအပ်ချက်ရှိတဲ့မူဝါဒတွေကို ပြင်ဆင်သင့်ပါတယ်။ ဗဟိုကော်မတီ အနေနဲ့လည်း ဖွံ့ဖြိုးရေးရန်ပုံငွေကို မြို့နယ်အရွယ်အစားနှင့် ဖွံ့ဖြိုးမှုအလိုက် စိစစ်ခွင့် ခွင့်ပြုမှုရှိပါတယ်။ အချို့မြို့နယ်တွေမှာဆိုရင် စည်ပင်နယ်နိမိတ်များတဲ့အတွက်ကြောင့် ဘတ်ဂျက်အပြည့်အဝ ပိုလျှံနေ ပါတယ်။ နှစ်စဉ်နှစ်တိုင်း ပြန်လည်အပ်နှံနေတာလည်း တွေ့ရသလို နှစ်စဉ်နှစ်တိုင်းလည်း ခွင့်ပြုနေတာလည်း တွေ့ရပါတယ်။ မလိုအပ်တဲ့နေရာတွေကို ထပ်တလဲလဲချပေးမယ့်အစား ကျယ်ပြန့်တဲ့ ကျေးရွာတွေကို၊ ဖွံ့ဖြိုးမှုအားနည်းတဲ့ မြို့နယ်တွေကို ဘတ်ဂျက်ပိုမိုပေးသင့်ကြောင်း အကြံပြုလိုပါတယ်။ နိဂုံးချုပ်အနေနဲ့ နိုင်ငံတော်ဘတ်ဂျက်ကို အလေအလွင့်မရှိအောင် စနစ်တကျစီစဉ်ပေးတဲ့၊ စိစစ် ပေးတဲ့ ပြည်ထောင်စုစာရင်းစစ်ချုပ်အဖွဲ့ကိုလည်း ကျေးဇူးတင်သလို ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေလိုမျိုး အသေးစိတ်ဥပဒေနှင့်အညီ စိစစ်ပေးသလိုမျိုးကိုလည်း ကျွန်မတို့နိုင်ငံတော် ဆောင်ရွက်တဲ့ ပြည်ထောင်စုဘတ်ဂျက်၊ ပြည်နယ်ဘတ်ဂျက်တွေ လုပ်ဆောင်တဲ့ လမ်းတံတား၊ အဆောက် အဦများကိုလည်း ဤကဲ့သို့ စေ့စေ့စပ်စပ် စိစစ်ပေးစေခြင်းဖြင့် နိုင်ငံတော်ရဲ့ ဘတ်ဂျက်ကို အလေအလွင့် နည်းပါးသွားမည်ဖြစ်ကြောင်း ဆွေးနွေးရင်းနဲ့ အကြံပြုအပ်ပါတယ်။ ကျေးဇူးတင်ပါတယ်။</speech>
<speech type="speaker">ဦးကျော်တုတ် မန္တလေးတိုင်းဒေသကြီး မဲဆန္ဒနယ်အမှတ်(၇) ဆွေးနွေးဖို့ဖြစ်ပါတယ်။</speech>
<speech><mp id="1293">ဦးကျော်တုတ်(မဲဆန္ဒနယ်အမှတ်-၇၊ မန္တလေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်ထောင်စုစာရင်းစစ်ချုပ်နဲ့တကွ လွှတ်တော်ကိုယ်စားလှယ်များ အားလုံး ကိုယ်စိတ်နှစ်ဖြာ ကျန်းမာချမ်းသာပါစေကြောင်း ဆုတောင်းဂါရဝပြု နှုတ်ခွန်းဆက်သအပ်ပါတယ်။ ကက်တင် ဘယ်ကမက်(၁)က ဘက်တော်သိတယ် ဦးကျော်တုတ် ဖြစ်ပါတယ်။ ပြည်သူ့ငွေစာရင်းပူးပေါင်းကော်မတီ၏ အစီရင်ခံစာ(၃/၂၀၁၉)ကို အကြံပြုဆွေးနွေး သွားမှာ ဖြစ်ပါတယ်။ အစီရင်ခံစာပါ အပိုဒ် ၅ မှာ ရွေးကောက်ပွဲကျင်းပနိုင်ခြင်းမရှိတဲ့ မြို့နယ်များအတွက် နှစ်စဉ် ခွင့်ပြုရန်ပုံငွေ တင်ပြတောင်းခံပြီး ပြန်လည်အပ်နှံထားကြောင်း တွေ့ရှိရပါသဖြင့် ခွင့်ပြုရန်ပုံငွေ တင်ပြ တောင်းခံမှုကို ပြန်လည်စိစစ်သင့်ပါတယ်လို့ ဆိုပါတယ်။ ပြည်ထောင်စုလွှတ်တော်ဆိုင်ရာ ဖွံ့ဖြိုးရေး ရန်ပုံငွေဥပဒေပုဒ်မ ၂(က)အရ ဖွံ့ဖြိုးရေးလုပ်ငန်းဆိုသည်မှာ မြို့နယ်ကိုအခြေခံ၍ ခွဲဝေသတ်မှတ်တဲ့ ပြည်ထောင်စုရဲ့ ထောက်ပံ့ငွေဖြင့် လွှတ်တော်ကိုယ်စားလှယ်က အကောင်အထည်ဖော်ဆောင်ရွက်သည့် ဖွံ့ဖြိုးရေးလုပ်ငန်းကို ဆိုလိုသည်လို့ပါရှိရာ ရွေးကောက်ပွဲကျင်းပနိုင်ခြင်းမရှိတဲ့၊ လွှတ်တော်ကိုယ်စားလှယ် မရှိတဲ့ မြို့နယ်များအတွက် ဤဥပဒေအရ ရန်ပုံငွေတင်ပြတောင်းခံခွင့်မပြုသင့်ကြောင်း အကြံပြုအပ် ပါတယ်။ အစီရင်ခံစာပါ အပိုဒ် ၁၄ မှာ ဖွံ့ဖြိုးရေးရန်ပုံငွေ ထည့်သွင်းခြင်းနဲ့ သုံးစွဲခြင်းဆိုင်ရာ လုပ်ထုံး လုပ်နည်းများအပိုဒ် ၅ အရ ဒေသတွင်း ဦးစားပေးဆောင်ရွက်သင့်သည့် လုပ်ငန်းများကို ကွင်းဆင်း ကြည့်ရှုသင့်သူကကြည့်ရှု၊ ကုန်ကျစရိတ်တွက်ချက်၊ မြို့နယ်ဖွံ့ဖြိုးရေးလုပ်ငန်း အကောင်အထည်ဖော်ရေး အဖွဲ့ အစည်းအဝေးဆုံးဖြတ်၊ အတည်ပြုချက်ဖြင့် အဆင့်ဆင့်ဆောင်ရွက်တင်ပြပြီး ခွင့်ပြုသောလုပ်ငန်းတွေ ကွဲလွဲ၊ ဗဟိုကော်မတီသို့ ထပ်မံကွဲလွဲချက်ရယူခြင်းမရှိဘဲ ဆောင်ရွက်သည့်လုပ်ငန်းပေါင်း ၄၉ ခုရှိတယ်လို့ တွေ့ရှိရပါတယ်။ လုံးဝမဖြစ်သင့်သော အပြုအမူဖြစ်ပါတယ်။ မူလတင်ပြသည့်လုပ်ငန်း ဆောင်ရွက်ရန် မဖြစ်နိုင်တော့၍ ပြောင်းလဲဆောင်ရွက်လိုပါက ထပ်မံခွင့်ပြုချက် တောင်းယူဆောင်ရွက်သင့်ကြောင်း ထပ်လောင်းအကြံပြုအပ်ပါတယ်။ ဖွံ့ဖြိုးရေးရန်ပုံငွေပုဒ်မ ၁၂ အရ ပြည်သူများလိုအပ်ချက်ဖြစ်တဲ့ ရေ၊ လမ်း အမှန်တကယ် လိုအပ်မှုကို ပြည်သူပါဝင်ပူးပေါင်းဆောင်ရွက်ရန် လျာထားတင်ပြခဲ့ပြီး တကယ့်လက်တွေ့မှာ ဆောင်ရွက်ခြင်းမရှိ၊ ဒါပေမယ့် အစီရင်ခံစာပုံစံ(၃) ဖြင့် လုပ်ငန်းပြီးစီးကြောင်း တင်ပြထားသောလုပ်ငန်းပေါင်း ၉ ခု ရှိတယ်လို့ ဖော်ပြထားပါတယ်။ ဆောင်ရွက်မပြီးစီးသေးဘဲ ပြီးစီးကြောင်းအစီရင်ခံစာ တင်ပြခြင်းသည် လုံးဝမဖြစ် သင့်သော အပြုအမူဖြစ်ပါတယ်။ ကွင်းဆင်းကြည့်ရှုပြီး ဒေသန္တရအခြေအနေအရ ဆောင်ရွက်၍မရသေးလျှင် မရသေးကြောင်း ပကတိအမှန် တင်ပြအစီရင်ခံသင့်ကြောင်း အကြံပြုအပ်ပါတယ်။ အစီရင်ခံစာအပိုဒ် ၂၁ မှာ လုပ်ငန်းပြီးစီးကြောင်း အစီရင်ခံစာပုံစံ ၃ မှာ လုပ်ငန်းအတိုင်းအတာပမာဏနှင့် လက်တွေ့အတိုင်း အတာပမာဏတို့ ကွဲလွဲနေတဲ့လုပ်ငန်းပေါင်း ၁၆ ခု ရှိတယ်လို့ဆိုပါတယ်။ မြေပြင်ပကတိ အမှန်တကယ် ဆောင်ရွက်သည့် အတိုင်းအတာပမာဏကိုသာ တင်ပြရန်အကြံပြုချက်သည် လေးစားလိုက်နာဖွယ် အကြံ ပြုချက်ဖြစ်ကြောင်း ထပ်လောင်းပြောကြားလိုပါတယ်။ အစီအရင်ခံစာအပိုဒ် ၃၉ မှာ လုပ်ငန်းဆောင်ရွက်ရာမှာ ခန့်မှန်းခြေစာရင်းရေးဆွဲရန် လိုအပ်သည့် လုပ်ငန်းများအား ရေးဆွဲပြီးမှသာဆောင်ရွက်သင့်ကြောင်း ပြည်ထောင်စုစာရင်းစစ်ချုပ်က အကြံပြုထားရာ ခန့်မှန်းခြေစာရင်းမရေးဆွဲဘဲ ဆောင်ရွက်ထားခြင်းတွေ့ရှိလို့သာ ဒီလိုအကြံပြုချက်မျိုး ပေးထားခြင်းဖြစ်မယ်လို့ တွေးမိပါတယ်။ ခန့်မှန်းခြေစာရင်းမရေးဆွဲဘဲ ကုန်ကျသုံးစွဲသည့်ပမာဏ မည်သို့တောင်းခံပါသလဲ။ ခန့်မှန်းခြေ စာရင်းမရေးဆွဲဘဲ ဘယ်လိုဆောင်ရွက် ဖော်ဆောင်ပါသလဲ စဉ်းစားစရာဖြစ်ပါတယ်။ ဒါကြောင့် ခန့်မှန်းခြေစာရင်းရေးဆွဲပြီးမှသာ ဆောင်ရွက်ရမည်ဖြစ်ကြောင်း အကြံပြုချက်ဟာ မဖြစ်မနေ လိုက်နာ ဆောင်ရွက်ရမည်ဖြစ်ကြောင်း ထောက်ခံပြောကြားလိပါတယ်။ ပြန်လည်ပေးသင်းဖြစ်ပေါ်မှ မရှိစေ အတွက် ဒေသဈေးနှုန်းမှန်ကန်စွာ ရေးဆွဲကြီးကြပ် ဆောင်ရွက်သင့်ကြောင်းလို့ အကြံပြုထားပါတယ်။ ကျွန်တော်တို့မြို့နယ်ရဲ့ ဒေသဖွံ့ဖြိုးရေးလုပ်ငန်းအများစုဟာ ဖွံ့ဖြိုးရေးရန်ပုံငွေအပြင် ကျေးရွာလူထုထည့်ဝင်ငွေ အဖြစ် ဆောင်ရွက်ကြတဲ့ လုပ်ငန်းများဖြစ်ကြတဲ့အတွက် ဆောင်ရွက်ပြီး ပိုလျှံပြန်လည်ပေးသွင်းငွေ ဖြစ်ပေါ်မှု မရှိကြောင်း ပြောကြားလိုပါတယ်။ နောက်တစ်ချက်အနေနဲ့ ဆက်လက်ဆောင်ရွက်ရန် လိုအပ်သည့်လုပ်ငန်း၊ ပြန်လည်ပြုပြင်ရန် လိုအပ် သည့်လုပ်ငန်းနှင့်စပ်လျဉ်း၍ ဆောင်ရွက်မည့်အစီအစဉ်ကို ဖွံ့ဖြိုးရေးဗဟိုကော်မတီသို့ တင်ပြဆောင်ရွက် သင့်ကြောင်း အကြံပြုတာဟာ လက်တွေ့ဒေသဖြစ်စဉ်များအတွက် အလွန်ပဲသင့်လျော်သော အကြံပြုချက် ဖြစ်ပါတယ်။ လုပ်ငန်းတစ်ခုကို နှစ်ကြိမ်ဆက်တိုက်ထပ်ပြီး ရန်ပုံငွေသုံးစွဲရန် တင်ပြခြင်းမသင့်ဟု ထင်မြင် ခဲ့ရာ ယခုအကြံပြုချက်ဟာ လက်တွေ့မှာလိုအပ်သော အကြံပြုချက်ဖြစ်ကြောင်း ထောက်ခံပြောကြားလို ပါတယ်။ မြို့နယ်ပေါင်း ၃၂၅ မြို့နယ်မှာ လုပ်ငန်းပေါင်း ၁၁,၃၀၉ ခု ဆောင်ရွက်နိုင်ခဲ့တဲ့အတွက် ရည်ရွယ် ချက်များ အောင်မြင်ပေါက်မြောက်ခဲ့သည် ဆိုသော်လည်းပဲ မှန်းဆကာကွယ်၍မရသော၊ သဘာဝဘေးဒဏ် ပျက်စီးသွားသော လုပ်ငန်းပေါင်း ၆ရ ခု၊ လုပ်ငန်းကျွမ်းကျင်သူဖြင့် ဆောင်ရွက်မှုမပြု၍ ပျက်စီးတဲ့ လုပ်ငန်းများ၊ အများပြည်သူအတွက် တိုက်ရိုက်အကျိုးမရှိတဲ့ လုပ်ငန်းများ စသည်တို့ဖြစ်ပေါ်မှု နည်းနိုင် သမျှနည်းအောင် ဆောင်ရွက်ပြီးတော့ လုပ်ငန်းများအား စနစ်တကျ ထိန်းသိမ်းနိုင်ရေး စီမံဆောင်ရွက်ရန် လိုအပ်ပါကြောင်း ထပ်လောင်းအကြံပြုရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးစိုင်းထွန်းစိန် မိုင်းပျဉ်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="463">ဦးစိုင်းထွန်းစိန်(မိုင်းပျဉ်းမဲဆန္ဒနယ်၊ ရှမ်းပြည်နယ်)</mp>ရိုသေလေးစားအပ်ပါသော ပြည်ထောင်စုလွှတ်တော် နာယကနဲ့ ပြည်ထောင်စုလွှတ်တော် ကိုယ်စားလှယ်များ၊ ဧည့်သည်တော်များအားလုံး မင်္ဂလာပါလို့ ကြိုဆိုနှုတ်ခွန်းဆက် ဂါဝရပြုအပ်ပါတယ်။ ကျွန်တော်ကတော့ ရှမ်းပြည်နယ်အရှေ့ပိုင်း မိုင်းပျဉ်းမဲဆန္ဒနယ်မှ ပြည်ထောင်စုလွှတ်တော်ကိုယ်စားလှယ် ဦးစိုင်းထွန်းစိန် ဖြစ်ပါတယ်။ ယနေ့ ပြည်သူ့ ငွေစာရင်းပူးပေါင်းကော်မတီရဲ့ ၂၀၁၇-၂၀၁၈ ဘဏ္ဍာရေးနှစ် ပြည်ထောင်စုစာရင်းစစ်ချုပ်ရဲ့ ပြည်ထောင်စု လွှတ်တော်ဆိုင်ရာ ဖွံ့ဖြိုးရေးရန်ပုံငွေစာရင်းများနဲ့စပ်လျဉ်းတဲ့ တွေ့ရှိချက်အစီရင်ခံစာအပေါ် အကြံပြု ဆွေးနွေး သုံးသပ်တင်ပြသွားမှာ ဖြစ်ပါတယ်။ နာယကကြီးခင်ဗျာ။ ပြည်သူ့ငွေစာရင်းရဲ့ သဘောထားမှတ်ချက်အစီရင်ခံစာမှာ အပိုဒ် ၁ မှ အပိုဒ် ၄၃ အထိ ဖော်ပြအစီရင်ခံတဲ့ အကြောင်းအရာ အချက်အလက်များဟာ ရည်ရွယ်ချက်မှာ ပါရှိပြီးတဲ့အတိုင်း မိမိတို့မဲဆန္ဒနယ်ရှိ ပြည်သူများရဲ့ လိုအပ်ချက်များကို ဖြည့်ဆည်းပေးနိုင်ပြီး ကျေးလက်ဒေသများအားလုံး လျင်လျင်မြန်မြန်နဲ့ ဖွံ့ဖြိုးတိုးတက်ရေးအတွက် များစွာအထောက်အကူပြုပါကြောင်း တင်ပြလိုပါတယ်။ အစီရင်ခံစာမှာပါတဲ့ အားနည်းချက်၊ အားသာချက်များကို ပြည်သူ့ငွေစာရင်းပူးပေါင်းကော်မတီက တင်ပြ တဲ့အပြင် အချို့မြို့နယ်များရဲ့ လိုအပ်ချက်များကို ဖော်ပြတင်ပြနိုင်ခဲ့လို့ လိုအပ်တဲ့မြို့နယ်များက ရှောင်ရန်၊ ဆောင်ရန်အချက်များကို ကြိုတင်စီစဉ်သိရှိပြီးတော့ ပိုမိုကောင်းမွန်တဲ့ နည်းလမ်းများကို ကျင့်သုံးအကောင် အထည်ဖော်ဆောင်နိုင်တော့မှာ ဖြစ်ပါတယ်။ ဆက်လက်ပြီး တင်ပြလိုတာကတော့ အစီရင်ခံစာ အပိုဒ်(၅)မှာပါရှိတဲ့ ခွင့်ပြုရန်ပုံငွေမှ ပြန်လည် အပ်နှံထားတဲ့ ကျပ်သန်း ၅၀၀ မှာ ရွေးကောက်ပွဲကျင်းပနိုင်ခြင်းမရှိတဲ့ ရှမ်းပြည်နယ်အတွင်းမှာဖြစ်တဲ့ မိုင်းလား၊ မိုင်းမော၊ ပန်ဝိုင်၊ ပန်ဆန်း၊ နားဖန်းစတဲ့ မြို့နယ်များအတွက် ခွဲဝေပေးထားတဲ့ ရန်ပုံငွေများ ပါဝင်တယ်လို့ သိရှိရပါတယ်။ ရွေးကောက်ပွဲလည်း မကျင်းပနိုင်ဘူး။ လွှတ်တော်ကိုယ်စာလှယ်လည်းမရှိတဲ့ အဲဒီမြို့နယ်တွေကို နဂိုမူလကတည်းက ခွဲဝေချထားမှုမပေးခြင်းဖြင့် ငွေပို့၊ ငွေလွှဲ၊ ငွေသွင်းရတဲ့ကိစ္စ၊ များမြောင်လှတဲ့ ငွေစာရင်းကိစ္စရပ်များကို ရှောင်လွှဲနိုင်မှာဖြစ်ပါတယ်။ ဒါကြောင့် ခွင့်ပြုရန်ပုံငွေများ တင်ပြတောင်းခံမှုကို ပြန်လည်စိစစ်ရန်သင့်ပါကြောင်း ဆွေးနွေးအကြံပြုအပ်ပါတယ်။ ဒုတိယအချက်အနေနဲ့ အစီရင်ခံစာ အပိုဒ် ၂၅ အပိုဒ်ခွဲ(င)မှာ လုပ်ငန်းဆိုင်းဘုတ် စိုက်ထူမထားခြင်း ဆိုတဲ့ အစီရင်ခံစာကို ဆွေးနွေးလိုပါတယ်။ မည်သည့်လုပ်ငန်းရပ်များမဆို လုပ်ငန်းတစ်ခု ဆောင်ရွက် ပြီးစီးတိုင်း ရာသက်ပန်မှတ်တမ်းဖြစ်ဖို့ လိုအပ်ပါတယ်။ လုပ်ငန်းများဆောင်ရွက်ပြီးစီးပါက ဆောင်ရွက်ခဲ့တဲ့ မှတ်တမ်းနဲ့ ရန်ပုံငွေသုံးစွဲမှုစာရင်းဇယားကို အများပြည်သူတို့ ရှင်းလင်းစွာသိရှိနိုင်ရန်အတွက် အမှတ်အသား ဆိုင်းဘုတ်များနဲ့ ပြသထားရမှာဖြစ်ပါတယ်။ ဒါပေမယ့် အမှတ်အသား ဆိုင်းဘုတ်တွေကို တချို့မြို့နယ်က သွပ်ပြား၊ သစ်သားဘောင်ကွတ်နဲ့ လုပ်ထားသလို တချို့က အုတ်ကွန်ကရစ်နဲ့ စာလုံးဖော်ခြင်း၊ တချို့ကျတော့ ဗွီနိုင်းဆိုင်းဘုတ်နဲ့လုပ်တာဟာ တစ်ပြေးညီမဟုတ်တဲ့အတွက် တိကျရှင်းလင်းတဲ့ ဆိုင်းဘုတ်ဖြစ်စေရန် အသုံးပြုရမယ့်ပစ္စည်းများ၊ ဆိုင်းဘုတ်တစ်ခုရဲ့ အလျား၊ အနံ၊ အမြင့်၊ စာလုံးအရွယ်အစားတို့ကို ညွှန်ကြားပြီး တိကျသတ်မှတ်တဲ့ ဆိုင်းဘုတ်ကောင်းတစ်ခုဖြစ်စေရန် လိုအပ်ပါကြောင်း တင်ပြ ဆွေးနွေးလိုပါတယ်။ ဆက်လက်ပြီး ပြည်ထောင်စုစာရင်းစစ်ချုပ်ရဲ့ အစီရင်ခံစာနဲ့ ငွေစာရင်းပူးပေါင်းကော်မတီရဲ့ အစီရင် ခံစာအရ အောက်ပါအချက်တစ်ခုကို ထည့်သွင်းရန်သင့်ပါကြောင်း ဖော်ပြတင်ပြလိုပါတယ်။ ဒါကတော့ လုပ်ငန်းများအတွက် ရန်ပုံငွေများခွဲဝေပေးရာမှာ ခွဲဝေချမှတ်ပေးထားတဲ့ ရန်ပုံငွေများနဲ့ လုံလောက်မှုမရှိတဲ့ အတွက် ပြည်သူများရဲ့ ပူးပေါင်းပါဝင်ထည့်ဝင်ငွေများနဲ့ ဆောင်ရွက်ခဲ့ရပါတယ်။ အဲဒီလိုပူးပေါင်းဆောင်ရွက် ခဲ့တဲ့ လုပ်ငန်းအမျိုးအစားအရေအတွက်နဲ့ လုပ်ငန်းတန်ဖိုး အသေးစိတ်စာရင်းကို ပြည်နယ်နဲ့ တိုင်းဒေသကြီး အလိုက်၊ မြို့နယ်အလိုက် ဖော်ပြထည့်သွင်းပေးရန်သင့်ပါကြောင်း အချက်တစ်ချက်အနေနဲ့ အကြံပြုဆွေးနွေး လိုပါတယ်။ နိဂုံးချုပ်တင်ပြလိုတာကတော့ ပြည်ထောင်စုလွှတ်တော်သို့တင်ပြတဲ့ ၂၀၁၇-၂၀၁၈ ဘဏ္ဍာနှစ် ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေစာရင်းနဲ့ စပ်လျဉ်းတဲ့အစီရင်ခံစာဟာ ပြည်သူ့ငွေစာရင်း ပူးပေါင်း ကော်မတီရဲ့ ိုးပမ်း အားထုတ်ဆောင်ရွက်ချက်များနဲ့ ထွက်ပေါ်လာတဲ့ အစီရင်ခံစာကောင်း တစ်ခုဖြစ်ပါတယ်။ အစီရင်ခံစာမှာပါရှိတဲ့ အချက်အလက်များမှာလည်း ပြည်သူများအတွက် အရေးပါတဲ့ ဖွံ့ဖြိုးရေးလုပ်ငန်းဆိုင်ရာ အစီရင်ခံစာကောင်းတစ်ခုဖြစ်ပြီး ယခုနှစ်ရဲ့ အစီရင်ခံစာပါ အားနည်းချက်၊ အားသာချက်များကို အပြန်ပြန် အလှန်လှန် သုံးသပ်ဖတ်ရှုပြီးတော့ နောင်လာမယ့် အစီရင်ခံစာများကိုလည်း ဒီထက်ပိုမိုကောင်းမွန်တဲ့ အစီရင်ခံစာဖြစ်ဖို့ ဖွံ့ဖြိုးရေးလုပ်ငန်းရပ်များကို လက်တွေ့တွေ့ကျကျ ပေါင်းစပ် ဆောင်ရွက်သွားရန်ဖြစ်ပါကြောင်းတင်ပြရင်း နိဂုံးချုပ်အပ်ပါတယ်။ ကျေးဇူးတင်ပါတယ်ခင်ဗျာ။</speech>
<speech type="speaker">ဦးရန်လင်း ကျိုက်လတ်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1621">ဦးရန်လင်း(ကျိုက်လတ်မဲဆန္ဒနယ်၊ ဧရာဝတီတိုင်းဒေသကြီး)</mp>လေးစားအပ်ပါသော ပြည်ထောင်စုလွတ်တော် နာယကကြီးနဲတုက ကြရောက်လာသူအားလုံးကို မင်္ဂလာပါလို ဦးစာဂါရဝပြု နှုတ်ခွန်းဆက်ပါတယ်။ ကျွန်တော်ကတော့ ဧရာဝတီတိုင်းဒေသကြီး၊ ကျိုက်လတ်မဲဆန္ဒနယ်က ပြည်သူ့ လွှတ်တော်ကိုယ်စားလှယ် ဦးရန်လင်းဖြစ်ပါတယ်။ ယနေ့ ပြည်ထောင်စုဖွံ့ဖြိုးရေးရန်ပုံငွေနဲ့ ပတ်သက် ပြီးတော့မှ စာရင်းစစ်ချုပ်ရုံးနဲ့ ငွေစာရင်းပူးပေါင်းကော်မတီရဲ့ အစီရင်ခံစာနဲ့ပတ်သက်ပြီးတော့မှ အချို့သော အကြံပေးချက်များကို တင်ပြလိုပါတယ်။ ဒီနေရာမှာ ရန်ပုံငွေခွဲဝေသုံးစွဲမှုနဲ့ပတ်သက်လို့ ကိုယ်စားလှယ် တော်တော်များများက ပြောဆိုသွားခဲ့ပြီးဖြစ်တဲ့အတွက် ဒီကိစ္စကို အကျယ်တဝင့် မပြောတော့ပါဘူး။ ဒီမှာရွေးကောက်ပွဲမရှိတဲ့ဒေသက မြို့နယ် ၅ မြို့နယ်က ရန်ပုံငွေတွေ၊ နောက် ပိုလျှံတဲ့ဒေသက ရန်ပုံငွေတွေ၊ နောက် ရန်ကုန်၊ မန္တလေးလို စည်ပင်သာယာနယ်နိမိတ် မြို့နယ်အလယ်ခေါင်က နေရာတွေမှာ တန်းတူညီတူ သိန်း ၁,၀၀၀ ပေးထားတာတွေ ဒီဟာတွေကို ပြန်လည်ဆန်းစစ်ပြီးတော့မှ ရန်ပုံငွေခွဲဝေမှုကို ပြန်လည်ပြီး သုံးသပ်စေကြောင်း အကြံပြုတင်ပြလိုပါတယ်။ အထူးသဖြင့် ကျွန်တော်တို့ ဝန်ထမ်းများမှာ ဝေးလံဒေသများမှာရှိတဲ့ ဝန်ထမ်းများကို လခ ၂ ဆပေးထားသလိုပဲ ဖွံ့ဖြိုးမှုနည်းတဲ့ဒေသများကို ရွေးချယ် သတ်မှတ်ပြီးတော့၊ ဖွံ့ဖြိုးရေးရန်ပုံငွေကို ဒီထက်ပိုပြီးတော့ အခြားနေရာများထက် ပိုပြီးပေးနိုင်မယ်ဆိုရင် ပိုမိုထိရောက်မယ်လို့လည်း အကြံပြုတင်ပြလိုပါတယ်။ နောက် ကိုယ်စားလှယ်တော်ကြီးများ ဆွေးနွေးသွားကြတဲ့အထဲမှာ သိန်း ၅၀ ထက်ပိုတဲ့ စီမံကိန်း များအတွက် ပိုက်ဆံပိုမိုသုံးစွဲလိုကြောင်း တင်ပြထားတာတွေရှိပါတယ်။ ကျွန်တော့မြို့နယ်မှာ ကျေးရွာ ပေါင်း ၅၀၀ နီးပါး ရှိပါတယ်။ ဒီရွာများကို ခွဲဝေသုံးစွဲပေးရတဲ့အတွက် ၅၀ ထက်ပိုပြီး တစ်ရွာ၊ တစ်ရွာကို မပေးနိုင်ပါဘူး။ တစ်ခါနောက်တစ်ခုက ဒီလုပ်ငန်းများဟာ တင်ဒါခေါ်ပြီးလုပ်တဲ့ ကျွမ်းကျင်တဲ့ အဖွဲ့အစည်း များက လုပ်ဆောင်တာမဟုတ်တဲ့အတွက် သိန်း ၅၀ ထက်ပိုပြီးတော့ သိန်း ၁၀၀၊ ၂၀၀ စတဲ့လုပ်ငန်းကြီး များကို ရွာသူ၊ ရွာသားများကိုယ်တိုင် လုပ်ဆောင်ဖို့အတွက်တော့ စဉ်းစားစရာ၊ အရည်အသွေးကအစ စဉ်းစား စရာဖြစ်တယ်လို့ ယူဆပါတယ်။ ကျွန်တော့အနေနဲ့တော့ သိန်း ၅၀ ထက် အခုလက်ရှိအတိုင်းပဲထားတာ ပိုပြီးသင့်လျော်မယ်လို့ မြင်ပါတယ်။ နောက်အစီရင်ခံစာထဲမှာ ဧရာဝတီတိုင်းဟာ လမ်းတွေ၊ တံတားတွေ တည်ဆောက်မှုအများဆုံး ၉၁.၁၃ ရာခိုင်နှုန်းလို့ ဖော်ပြထားတာတွေ့ပါတယ်။ ဒါဟာ အင်မတန်လျော်ကန်တဲ့ တွေ့ရှိချက်ဖြစ်ပါတယ်။ ဧရာဝတီတိုင်းဟာ ယခင်က ရေလမ်းကိုပဲ အားကိုးရတဲ့နေရာဖြစ်ပါတယ်။ ယခုအခါမှာ ဆိုင်ကယ်တွေ၊ ထော်လာဂျီတွေပေါ်လာတဲ့အခါမှာ လျင်လျင်မြန်မြန် သွားလာဖို့လမ်းတွေလိုပါတယ်။ များပြားလှတဲ့ မြစ်ချောင်း များကိုဖြတ်ကျော်ဖို့ တံတားတွေလိုပါတယ်။ အဲဒါကြောင့်မို့လို့ ဧရာဝတီတိုင်းဟာ ရှေ့ဆက်လက်ပြီးတော့ လမ်းတွေ၊ တံတားတွေတည်ဆောက်မှုမှာ အများဆုံးဖြစ်နေပါဦးမယ်ဆိုတာကို ပြောကြားလိုပါတယ်။ နောက်တစ်ခုကတော့ ဖွံ့ဖြိုးမှုနည်းတဲ့ဒေသတွေမှာ အများစုကတော့ ၂ ဆပေးပါ။ ပိုပေးပါလို့ ပြောကြပါတယ်။ ဒါပေမယ့် အဲဒီဒေသတွေမှာ လုပ်နိုင်ကိုင်နိုင်တဲ့စွမ်းရည်၊ ရပ်သူ/ရပ်သားများရဲ့ Community Strength ရပ်ရွာဒေသရဲ့ အားထုတ်ကြိုးပမ်းမှုကိုလည်းပဲ ထည့်ပြီးတွက်ချက်သင့်ပါကြောင်းလည်း ကျွန်တော် တင်ပြလိုပါတယ်။ နိဂုံးချုပ်အနေနဲ့ လက်ရှိ သိန်း ၁,၀၀၀ ကို သိန်း ၅၀ ထက်ပိုပြီးများ ပေးမယ်လို့စိတ်ကူးရင် သိန်း ၁၀၀ ထက်မပိုသော လုပ်ငန်း ၂ ခုလောက်ကလွဲရင် ကျန်တဲ့ဟာများကို အခုလိုပဲ သိန်း ၅၀ မှာထားပြီး တော့မှ ဆောင်ရွက်သင့်ကြောင်း အကြံပြုလိုပါတယ်။ အားလုံးကိုခြုံပြီးပြောရရင် စာရင်းစစ်ချုပ်နဲ့ ငွေစာရင်း ပူးပေါင်းတို့ရဲ့ အစီရင်ခံစာဟာ ဖွံ့ဖြိုးရေးရန်ပုံငွေရဲ့ တိုးတက်မှုကို ထင်ဟပ်ပြသဖော်ဆောင်တဲ့ အစီရင်ခံစာ ဖြစ်တယ်ဆိုတာ ထောက်ခံကြောင်းပြောကြားရင်းနဲ့ နိဂုံးချုပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးဘိုကြီး ချောက်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1455">ဦးဘိုကြီး(ချောက်မဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ ပြည်ထောင်စုလွှတ်တော် အစည်းအဝေးကိုတက်ရောက်လာတဲ့သူ အားလုံး မင်္ဂလာပါလို့ ဂါရဝပြုနှုတ်ခွန်းဆက်သအပ်ပါတယ်။ ကျွန်တော်ကတော့ မကွေးတိုင်းဒေသကြီး၊ ချောက် မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဘိုကြီး ဖြစ်ပါတယ်။ ပြည်ထောင်စုစာရင်းစစ်ချုပ်ရုံးက ပေးပို့လာတဲ့ ၂၀၁၇-၂၀၁၈ ပြည်ထောင်စုလွှတ်တော်ရဲ့ ဖွံ့ဖြိုးရေးလုပ်ငန်းစာရင်းစစ်ချက်အပေါ်မှာ ငွေစာရင်း ပူးပေါင်းကော်မတီရဲ့ သဘောထားမှတ်ချက်(၃/၂၀၁၉)ကို ကျွန်တော် အကြံပြုတင်ပြသွားမှာဖြစ်ပါတယ်။ Power Point ခွင့်ပြုရန် တင်ပြပါတယ်။ ပထမအချက်အနေနဲ့ကတော့ Nexti ကျွန်တော်တို့ ရန်ပုံငွေခွင့်ပြုငွေကို လွှဲပို့ရုံနဲ့ပြန်ပို့တဲ့ဟာတွေ အကြောင်း တင်ပြလိုပါတယ်။ အဲဒီမှာ ဘာပါလဲဆိုတော့ စာရင်းစစ်ချုပ်ရဲ့ Report ဟာ ဒီပိုက်ဆံတွေကိုတဲ့ စီမံကိန်းနဲ့ ဘဏ္ဍာရေးဝန်ကြီးဌာနက ငွေတိုက်ဦးစီးဌာနကနေပြီးတော့ ဖွံ့ဖြိုးရေးလုပ်ငန်းဗဟိုကော်မတီရဲ့ စိစစ်ခွင့်ပြုထားတဲ့အတိုင်း သူတို့က လွှဲပေးတယ်လို့ပါရှိပါတယ်။ ဒီဟာကိုကြည့်လို့ရှိရင် ပိုလျှံငွေ ပြန်အပ်တာ ကျွန်တော်တို့ သန်းပေါင်း ၅၀၀.၀၀၂ ဖြစ်ပါတယ်။ တကယ်တော့ ဒီပိုက်ဆံဟာ ဒီလိုပြန်အပ်တော့ တခြားတကယ်သုံးရမယ့်နေရာမှာ မသုံးရဘူးဖြစ်သွားပါတယ်။ ထို့အတူ ကျွန်တော်တို့ ဘာတွေ့ရသလဲဆိုတော့ ၂၀၁၇-၂၀၁၈ ပြည်ထောင်စုလွှတ်တော်မှာတင်ထားတဲ့နော် ဒီအစိုးရဌာနတွေရဲ့ အပ်ငွေစုစုပေါင်းက ဘယ်လောက် လဲလို့ပြောရင် သန်းပေါင်း ၂၀၆,၀၀၀ ကျော်ပါတယ်။ ကျွန်တော် တင်ပြချင်တာက ဒီမှာ အသေးစိတ်ဖော်ပြသလို ပြည်ထောင်စုစာရင်းစစ်ချုပ် Report တက်လာတဲ့ အခါမှာ အဲဒီလိုပြန်အပ်ငွေတွေကို အသေးစိတ်ဖော်ပြစေလိုပါတယ်။ နောက်ဒီမှာ အကြံပြုချက်ပါ ထားတာက ရွေးကောက်ပွဲကျင်းပနိုင်ခြင်းမရှိတဲ့ မြို့နယ်များအတွက် နှစ်စဉ်ခွင့်ပြုရန်ပုံငွေ တင်ပြတောင်းခံပြီး ပြန်လည် အပ်နှံထားကြောင်း တွေ့ရှိရပါသဖြင့် ခွင့်ပြု ရန်ပုံငွေတင်ပြတောင်းခံမှုကို ပြန်လည်စိစစ်သင့် ပါတယ်လို့ ရေးထားပါတယ်။ ဒါတော်တော်ကျယ်ဝန်းတဲ့ စကားပါ။ ဒီလိုစိစစ်တဲ့အခါမှာ အားနည်းချက်တွေ ပေါ်လာမယ်။ ဒါတွေကို နောက်အဲဒီလိုမဖြစ်အောင်တော့ ဆောင်ရွက်သင့်တယ်လို့ ယူဆပါတယ်။ နောက်တစ်ခုကတော့ ကျွန်တော့အနေနဲ့ ဒီ ၂ ရာခိုင်နှုန်း ငွေနုတ်ယူမှုတွေနဲ့ပတ်သက်ပြီး တင်ပြလို ပါတယ်။ နံပါတ်(၁) အချက်က ဒီ ၂ ရာခိုင်နှုန်း အခွန်မဆောင်တာတွေ တွေ့ရှိနေရတယ်။ ဒါတွေကတော့ မဖြစ်သင့်ပါဘူး။ ဆောင်သင့်တဲ့ အခွန်ကိုဆောင်ပါ။ ဒါမှ ပြည်သူ့ဘဏ္ဍာတွေရလာရင် ပြည်သူရဲ့ အသုံး စရိတ်သုံးလို့ရပါမယ်။ နောက်တစ်ချက်က ဒီ ၂ ရာခိုင်နှုန်းကို ကျွန်တော်တို့ လုပ်ငန်းတွေကိုပေးလိုက်တာနဲ့ ဖြတ်ပြီးတော့ အခွန်ရုံးကိုဆောင်တယ်လို့ပါတယ်။ ဒါဟာတကယ်တော့ အခွန်ရုံးကငြိမ်ပြီးတော့ မယူ သင့်ဘူး။ ဒီပိုက်ဆံဟုတ်ဟုတ် မဟုတ်ဟုတ် သူစစ်ရမှာပေါ့။ စစ်ပြီးပြန်ပေးသင့်၊ ပြန်ညှိသင့်တာပေါ့။ ဒါမှသာလျှင် ကျွန်တော်တို့ရဲ့ အလကားပေးလိုက်တဲ့ပိုက်ဆံတွေက ကျွန်တော်တို့ ပြည်သူတွေအတွက် ပိုအကျိုးရှိမှာ ဖြစ်ပါတယ်။ နောက်တစ်ချက်ပြောပြချင်တာက ဒီမှာ ၂ ချက်ရှိပါတယ်။ တစ်ခုကတော့ စီမံ/ဘဏ္ဍာရဲ့ ညွှန်ကြားချက်ကဘာလဲဆိုတော့ ပိုက်ဆံပေးတဲ့အခါမှာ တစ်ခါတည်း ဖြတ်ထားပါလို့ပါပါတယ်။ ဒါဟာ လက်တွေ့မှာမလွယ်ပါဘူးခင်ဗျာ။ ကျွန်တော်တို့နယ်တွေမှာ ကျေးရွာသူ၊ ကျေးရွာသားက ဘောက်ချာမပြောနဲ့ ပစ္စည်းဝယ်တာတောင် ဒီလိုလုပ်တတ်တာမဟုတ်ဘူး။ ဒီလိုဖြတ်ဖို့ ဆိုတာ နည်းနည်းခဲယဉ်းပါတယ်။ ဒုတိယအချက်ဖြစ်တဲ့ အခွန်ဦးစီးဌာနကို သတင်းစာရင်းပေးပို့ရန် လိုအပ် တယ်ဆိုတဲ့အချက်ဟာ သိပ်ကောင်းပါတယ်။ ဘယ်လိုပဲဆိုနေ ကျွန်တော်တို့ ဒီဘောက်ချာတွေပြီးလို့ရှိရင် လုပ်ငန်းတွေအပ်တဲ့အခါမှာ တင်ရပါတယ်။ ဒီကျွန်တော်တို့အဖွဲ့ကို တင်တဲ့အခါကျတော့ အဲဒီမှာ ပြေစာတွေ ပါပါတယ်။ အဲဒီပြေစာတွေကို မိတ္တူဆွဲပြီးတော့ ကျွန်တော်တို့ ဒီအဖွဲ့ကနေပြီးတော့မှ အခွန်ရုံးကို တရားဝင် စာနဲ့ပို့လိုက်လို့ရှိရင် အခွန်ရုံးက သူ့ဟာသူ အခွန်ကောက်မှာဖြစ်ပါတယ်။ ဒါကတော့ ကျွန်တော်တို့ ပြည်သူ တွေအတွက် လွယ်ကူတဲ့အလုပ်လို့ တင်ပြလိုပါတယ်။ နောက်တစ်ချက်ကတော့ ဒီစာရင်းစစ်ကနေပြီးတော့မှ စစ်တဲ့အခါမှာ ကျွန်တော်တို့က အချက် ၁၈ ချက် ဖော်ပြထားတယ်။ အားနည်းချက်တွေ။ အဲဒီ ၁၈ ချက်မှာမှ အရေးကြီးတဲ့ ၅ ချက်ကို တင်ပြလိုပါတယ်။ နံပါတ်(၁) အချက်ကတော့ ကျွန်တော်တို့ ဒီလုပ်ငန်းတွေပြီးတာပြတယ်။ တကယ်ကျတော့မပြီးဘူး။ ဒါလည်း မဖြစ်သင့်ပါဘူး။ နောက်ပြီးတော့ စာရင်းစစ်တဲ့အခါမှာ ပိုက်ဆံတွေမှားပြီး ပေးတာတွေရှိတယ်။ ဒါတွေ ပြန်သွင်းရတယ်။ ဒါလည်းမဖြစ်သင့်ပါဘူး။ နောက် ရုံးဆောင်ငွေက ကျွန်တော်တို့က ကျပ် ၅,၀၀၀ ပဲ ထားရတာ၊ ဒါပိုပြီးတော့ ကိုင်ထားတယ်။ ဒါတွေဟာလည်း အန္တရာယ်ရှိပါတယ်။ ဒါလည်းမဖြစ်သင့် ပါဘူး။ နောက်တစ်ချက်ကတော့ ကျွန်တော်တို့ ဒီအကျိုးမပြုတဲ့ ပြည်သူကိုအကျိုးမပြုတဲ့ လုပ်ငန်းတွေ အများကြီးဖြစ်တယ်။ အားလုံးပဲ ရှေ့ကကိုယ်စားလှယ်ကြီး တင်ပြသွားပါတယ်။ အဓိကမြို့ကြီးပြကြီးတွေ မှာဖြစ်နေပါတယ်။ တိုက်ရိုက်အကျိုးမပြုတဲ့ လုပ်ငန်းတွေ ဒါလည်းစဉ်းစားရပါမယ်။ နောက်တစ်ချက်က ဒီကျွမ်းကျင်တဲ့ဆောင်ရွက်မှုမရှိလို့ ပျက်စီးသွားတယ်ဆိုတာပါလာတယ်။ ဒါကတော့ ကျွန်တော်တင်ပြချင်တာ ဗဟိုအဖွဲ့ ကနေပြီးမှ သက်ဆိုင်ရာမြို့နယ်ရဲ့ ဌာနဆိုင်ရာတွေ ညှိနှိုင်းပြီးတော့ သူတို့ဝင်ရောက်ပြီးတော့ ဒီလုပ်ငန်းတွေလုပ်စေချင်တယ်။ ကျွန်တော်တို့ ပြောလို့မရပါဘူး။ ဒါကဗဟိုအဖွဲ့နဲ့ သက်ဆိုင်ရာဌာနနဲ့ ညှိပြီးတော့ လုပ်စေချင်တယ်။ နောက်တစ်ချက်တင်ပြချင်တာက သိပ်ကောင်းပါတယ်။ ပြည်ထောင်စုစာရင်းစစ်ချုပ်ကို ကျေးဇူး တင်ပါတယ်။ ကျွန်တော်တို့ လွှတ်တော်ကိုယ်စားလှယ်ရဲ့ အားနည်းချို့ယွင်းချက်တွေတွေ့တာ ထောက်ပြ တာကျေးဇူးတင်တယ်။ ကျွန်တော်တို့လည်း အန္တရာယ်ကင်းတယ်။ တိုင်းပြည်ရဲ့ သုံးငွေတွေလည်း ထိရောက် ပါတယ်။ ထို့အတူ ခုနကတင်ပြသွားသလိုပဲ ၂၀၁၇-၂၀၁၈ ကျွန်တော်တို့ ဌာနဆိုင်ရာတွေရဲ့ အစိုးရဌာန တွေရဲ့ Report က မတက်သေးပါဘူး။ အဲဒီမှာလည်း ကျွန်တော်တို့ ဟောဒီ လွှတ်တော်ကိုယ်စားလှယ် တွေအတိုင်း အသေးစိတ် ကျွန်တော်တို့က ထည့်စေချင်ပါတယ်။ ကျွန်တော်တင်ပြလိုတာက အခု အသေးစိတ် ပါပါတယ်။ ဒါမှသာလျှင် ကျွန်တော်တို့ရဲ့ သုံးငွေတွေက သိပ်မှန်ကန်လာမှာ ဖြစ်ပါတယ်။ နောက်တစ်ချက်ကတော့ ကျွန်တော်တို့ ကိုယ်စားလှယ်တွေဆိုတာက ရပ်ကွက်၊ ကျေးရွာ၊ မြို့နယ်၊ တိုင်း၊ ပြည်နယ်တွေမှာ ပြည်သူတွေရဲ့ ဘောင်အတွင်းကကိစ္စတွေကူညီရမယ်။ ဘောင်အတွင်းမဟုတ်ဘူး ဆိုတာတွေကို ရှင်းပြရတယ်။ ဘယ်လောက်အလုပ်များပါသလဲ။ ထို့အတူ ပြည်ထောင်စုအဆင့်ဆိုတာ ပိုဆိုးပါတယ်။ အခုဆို ဆွေးနွေးပွဲတွေရှိတယ်။ ဘတ်ဂျက်တွေစစ်ဆေးရတယ်။ စာရင်းစစ်အစီရင်ခံစာတွေ စစ်ဆေးရတယ်။ ဥပဒေတွေပြဋ္ဌာန်းရတယ်။ ကျွန်တော်တင်ပြချင်တာက ကျွန်တော်တို့ ကိုယ်စားလှယ်တွေက တော်တော်အလုပ်များတယ်။ အဲ့ဒီတော့ သက်ဆိုင်ရာ အတွင်းရေးမှူးတွေရှိပါတယ်။ အဲဒါကဌာနဆိုင်ရာ ဝန်ထမ်းတွေဖြစ်ပါတယ်။ အဲဒီဝန်ထမ်းတွေကို ကျွန်တော်တို့က ဗဟိုအဖွဲ့ကနေပြီးတော့မှ ကြီးကြပ်ပြီးတော့မှ သူတို့ကို ဒီလို ဒီလို မှန်အောင်လုပ်ဆိုတာ ပြောစေချင်ပါတယ်။ နောက်ဆုံးအချက်ကတော့ စာရင်းစစ်ကလည်း တင်ပြထားပါတယ်။ ဒါတွေကို ကျွန်တော်တို့ ဗဟိုအဖွဲ့ ကနေပြီးတော့ ကြိုးစားပြီးတော့ စိစစ်လုပ်မယ်ပြောတယ်။ ထို့အတူ ကျွန်တော်တို့ရဲ့ ကိုယ်စားလှယ်တွေ ခေါ်ပြီးတော့ ဒီအဖွဲ့ကနေပြီးတော့ ကျွန်တော်တို့ကို ခေါ်ယူဆွေးနွေးပြီးတော့ ကူညီပေးမယ်ဆိုရင် ဒီအမှား တွေဟာ နောက်မတွေ့ပါဘူးလို့ ပြောကြားရင်းနိဂုံးချုပ်ပါတယ်။ အားလုံးကို ကျေးဇူးတင်ပါတယ်ခင်ဗျာ။</speech>
<speech type="speaker">ဦးဉာဏ်ဟိန်း သံဖြူဇရပ်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1511">ဦးဉာဏ်ဟိန်း(သံဖြူဇရပ်မဲဆန္ဒနယ်၊ မွန်ပြည်နယ်)</mp>လေးစားအပ်ပါသော ပြည်ထောင်စု လွှတ်တော် နာယကကြီးနဲ့တကွ အစည်းအဝေးခန်းမအတွင်းမှာရှိကြတဲ့ ဂုဏ်သရေရှိ ပုဂ္ဂိုလ်များအားလုံး မင်္ဂလာပါ။ ကျွန်တော်ကတော့ မွန်ပြည်နယ်၊ သံဖြူဇရပ်မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးဉာဏ်ဟိန်း ဖြစ်ပါတယ်။ လေးစားအပ်ပါသော နာယကကြီးခင်ဗျာ။ ပြည်သူ့ငွေစာရင်းပူးပေါင်းကော်မတီ၏ အစီရင်ခံစာ (၃/၂၀၁၉)ရဲ့ နောက်ဆက်တွဲဇယား(ဂ)ရဲ့ စာမျက်နှာ ၂၊ နံပါတ် ၁၀ မှာဖော်ပြထားတဲ့ သံဖြူဇရပ်မြို့နယ် ဖွံ့ဖြိုးရေးလုပ်ငန်း ၂ ခုကို ကျွန်တော် ရှင်းလင်းဆွေးနွေးမှာ ဖြစ်ပါတယ်။ ပုံစံ(၁)နဲ့ ကျွန်တော်တို့မူလ ပေးပို့ထားတဲ့ လျာထားလမ်းက ၁၈၀ ပေ x ၁၂ ပေ x ၉ လက်မ ဖြစ်ပြီးတော့ လက်တွေ့မှာ ၁၇၃ ပေ x ၁၄ ပေx ၉ လက်မဖြစ်တယ်လို့ ဖော်ပြထားတာတွေ့ရပါတယ်။ ချပေးလိုက်တဲ့ငွေဟာ မူလ ၁၂ ပေအကျယ် လမ်း အတွက်ပဲ ဖြစ်ပါတယ်။ သူ့လမ်းကြီးက နဂိုမူလ ၁၄ ပေဖောက်လာပြီးတော့ အဲဒီမှာ ခါးတစ်ခဲ့တဲ့နေရာလေး ကိုပဲ ၁၂ ပေဖောက်မယ်ဆိုလည်း အဆင်မပြေပါဘူး။ ဒါကြောင့် ရပ်/ကျေး၊ ရပ်ကွက်က ရပ်မိရပ်ဖတွေ မြင်ကြတဲ့အတိုင်းပဲ ကျွန်တော် ၁၄ ပေ ဖောက်ခွင့်ပေးလိုက်တာ ဖြစ်ပါတယ်။ နာယကကြီးခင်ဗျာ။ ၁၂ ပေလမ်းအကျယ်အတွက် ကုဗပေ တွက်ကြည့်ရင် ၁,၆၂၀ ပဲရှိပါတယ်။ ကျွန်တော်တို့ လက်တွေ့ကျကျဖောက်လိုက်တဲ့ ကုဗပေဟာ ၁၇၉၁.၅ ကုဗပေ ဖြစ်ပါတယ်။ ပိုသွားတာ ကုဗပေ ပိုလာတာဖြစ်တဲ့အတွက်ကြောင့် မူလချပေးလိုက်တဲ့ငွေ ၄.၅ သန်းနှင့် မလုံလောက်တော့ဘဲနဲ့ ကော်မတီက ဖြည့်စွက်၊ အိတ်စိုက် ဆောက်ပေးတယ်ဆိုတာကိုတော့ သိစေချင်ပါတယ်။ ဒီဖော်ပြချက်က ဘာကြောင့် ကျွန်တော် ဒီမှာဆွေးနွေးရလဲဆိုရင် ပရဟိတစိတ်နဲ့ ကိုယ့်အလုပ်တွေပစ်ပြီးတော့လုပ်ပေးတဲ့ ဒီဖွံ့ဖြိုးရေး အကောင်အထည်ဖော်မှုကော်မတီတွေကို ဒီအစီရင်ခံစာကြောင့် အများပြည်သူ အထင်မှားသွားမှာ စိုးရိမ်လို့ ရှင်းပြခြင်းဖြစ်ပါတယ်။ နောက် ကိုးနဝင်းမူလွန်ကျောင်း ခြံစည်းရိုးကိစ္စမှာလည်းပဲ စည်ပင်အင်ဂျင်နီယာက ရိုးရိုးမြေပြင် ပေါ်မှာ တိုင်စိုက်ပြီးတော့ သံစူးကြိုးကာထားတာကို တွက်ပေးလိုက်တာဖြစ်ပါတယ်။ ဒါပေမယ့် တကယ့် လက်တွေ့ အကောင်အထည်ဖော်တဲ့နေရာမှာတော့ ဘာဖြစ်လဲဆိုရင် တစ်ခြမ်းက ရေတအားစီးနေတဲ့အတွက်ကြောင့် မိုးမကုန်ခင်ပြန်ပျက်သွားမယ့် အနေအထားရှိပါတယ်။ ဒါကြောင့် ကျွန်တော်တို့ အုတ်ဖိနပ်မစီလို့မဖြစ်ပါဘူး။ ဒါ့အပြင်ချပေးတဲ့ငွေ ၃.၆ သန်းနဲ့ မလောက်ပါဘူးဆိုပြီးတော့ သူတို့ကျွန်တော့ဆီ တင်ပြပါတယ်။ အဲဒီဟာ တွေကို ဒီကျွန်တော်တို့ ထွေ/အုပ်ကတာဝန်ရှိတဲ့ အရာရှိလေးကလည်း ဘာပြောလဲဆိုရင် စည်ပင်ကဆွဲပေးတဲ့ BQ အတိုင်းပဲ လုပ်ရမယ်လို့ပြောနေတယ်။ အဲဒီအတိုင်းတော့ ဘယ်လိုမှလုပ်လို့မရတဲ့အတွက် ပြန်အပ် ပါရစေလို့ ကျွန်တော့ဆီ ဖုန်းဆက်ပါတယ်။ ကိုယ့်မြို့ရပ်ရွာ ဖွံ့ဖြိုးရေးအတွက်ကို ငါတို့အနစ်နာခံလုပ်ရတဲ့ ကိစ္စပဲ သူငယ်ချင်း မင်းတို့နောက်မဆုတ်လိုက်ပါနဲ့ လိုရင်ငါလည်းဝိုင်းစိုက်ပေးမယ်။ မင်းတို့လည်း ကော်မတီဝင်တွေ နည်းနည်းပါးပါးတော့စိုက်ပြီးတော့ လုပ်လိုက်ကြတာပေါ့ဆိုပြီးတော့မှ ကျွန်တော် မေတ္တာရပ်ခံပြီးတော့ လုပ်ခိုင်းလိုက်တဲ့အတွက်ကြောင့် အကောင်အထည်ပေါ်လာတာဖြစ်ပါတယ်။ အောက်ခြေကို အုတ်ဖိနပ်စီ ပြီးတော့မှ ခြံကာရတာဖြစ်တဲ့အတွက်ကြောင့် မူလသတ်မှတ်ပြီးတဲ့ ၃.၆ သန်းမက ကုန်တယ်ဆိုတာကို ကြိုက်တဲ့တွက်ချက်ကြည့်နိုင်ပါတယ်။ ဒါကိုလည်းပဲ ရပ်ကွက်နေပြည်သူလူထုကနေပြီးတော့ ကော်မတီတွေအပေါ်မှာ အထင်မမှားဖို့အတွက်ကို ကျွန်တော် ပြန်လည်ရှင်းလင်းရခြင်း ဖြစ်ပါတယ်။ နာယကကြီးခင်ဗျာ။ ဖွံ့ဖြိုးရေးရန်ပုံငွေဥပဒေရဲ့ ရည်ရွယ်ချက်ကိုက ပြည်သူလူထုလုပ်ငန်းတွေကို ကိုယ်တိုင်အကောင်အထည်ဖော်တတ်စေလိုတဲ့ စေတနာတစ်ချက်ပါတာကို ကျွန်တော်တို့ မေ့လိုက်လို့မရပါဘူး။ ဒါကြောင့် သူတို့စိတ်ကြိုက်လုပ်ဖို့အတွက်နဲ့ စာရင်းသေသေချာချာလုပ်ထားဖို့ အတွက်လောက်ပဲ ကျွန်တော် ပြောခဲ့ရပါတယ်။ စာရင်းရုံးအနေနဲ့က Yellow Book ကြီးနဲ့စစ်လို့ရှိရင် ဒီငွေတွေဟာ လိုငွေလား၊ ကိုယ်စိုက် လုပ်လိုက်လားဆိုတာ သူတို့းစစ်လို့ရပါတယ်။ အစီရင်ခံစာ အကြံပြုချက်အတိုင်း ပုံစံ ၅ ထားဖို့နဲ့ လုပ်ငန်းပြောင်းအစီရင်ခံမှုကို ကျွန်တော်တို့ လာမယ့်နှစ်ကစပြီးတော့ အထူးပဲ လေးစားလိုက်နာမှာ ဖြစ်ပါတယ်။ စာရင်းစစ်ရုံးကလည်း နောင်အစီရင်ခံရာမှာတော့ဖြင့် သတ်မှတ်ချပေးငွေကို လျှော့သုံးခြင်း ရှိ မရှိပါ မှတ်ချက်ပြု ဖော်ပြပေးဖို့ ကျွန်တော် တောင်းဆိုလိုပါတယ်။ ဥပဒေအရ ငွေစာရင်းကို ထွေအုပ်က လုပ်ပေးရပါတယ်။ စည်ပင်ကျေးလက်ဌာနက လုပ်ငန်းပုံစံ ကုန်ကျစရိတ်တွေ တွက်ပေးရပါတယ်။ ကျွန်တော်တို့ကတော့ ပေါင်းစပ်ညှိနှိုင်းပဲ လုပ်ရပါတယ်။ ကျွန်တော်တို့ သမ္မတကြီး ပြည်သူ့လွှတ်တော် ဥက္ကဋ္ဌဘဝက အုပ်ချုပ်ရေးအာဏာကို မကျူးကျော်မိစေဖို့ အထပ်ထပ် သတိပေးထားတာ ဖြစ်တဲ့အတွက်ကြောင့် ကျွန်တော် ညွှန်ကြားချက်ထုတ်လို့မရပါဘူး။ ဥပဒေနဲ့အညီ ပေါင်းစပ် ညှိနှိုင်းဖို့ပဲ လုပ်နိုင်ပါတယ်။ တကယ်လို့များ ကျွန်တော်တို့ကို နိုင်ငံတော်က ပြည်ထောင်စုကိုယ်စားလှယ်များရဲ့ ဂုဏ်နဲ့အညီ ဝန်ထမ်းခန့်ပေးနိုင်မယ်ဆိုပါက ကျွန်တော်တို့ ကိုယ်စားလှယ်များသည် ယခုထက် ကောင်းမွန် ပြည့်စုံတဲ့ အကောင်အထည်ဖော်မှုမျိုးကို ပေးနိုင်မှာဖြစ်ကြောင်းလည်း တင်ပြလိုပါတယ်။ နာယကကြီးခင်ဗျာ။ မြို့နယ်စာရင်းရုံးက ယခင်နှစ်နှစ်ကနဲ့မတူဘဲ အထူးစိတ်ဝင်စားပြီးတော့ အလုပ်တာဝန် ကြိုးစားလာတာတွေ့ရလို့ ဝမ်းမြောက်စွာဖြင့် လက်ခံကြိုဆိုပါတယ်။ ဌာနဆိုင်ရာအသီးသီးက ယိုဖိတ်မှုတွေကိုလည်း အခုလိုကြိုးစားရင် တားနိုင်တော့မှာမို့လို့ ဖြစ်ပါတယ်။ ကျွန်တော့ရဲ့ ကျေးလက် ကော်မတီဝင်များဟာ စာပေဗဟုသုတအားနည်းတာမို့ ထွေ/အုပ်အရာရှိကလေးကတော့ ပြောပါတယ်။ သူတို့ စာရင်းဇယား မထားသိုပေးနိုင်ပါဘူးတဲ့။ ခိုင်းလို့လည်း မလုပ်ပေးနိုင်ကြဘူးပေါ့နော်။ ဒါကြောင့် အဲဒါလေးကိုလည်းပဲ အဆင်ပြေအောင်ဆိုပြီးတော့မှ ကျွန်တော်တို့ ပြည်သူ့လွှတ်တော် လွှတ်တော်အတွေ့ အကြုံ ရှင်းလင်းပွဲနဲ့ လူထုနာကြားပွဲတွေမှာ စာရင်းရုံးကလည်းပဲ အခြားဌာနများနည်းတူ လိုက်ပါပြီးတော့ ရှင်းလင်းပို့ချပေးဖို့အတွက် စာရင်းစစ်ချုပ်ကြီးမှ မြို့နယ်စာရင်းဦးစီးများကိုညွှန်ကြားပေးဖို့အတွက် နာယကကြီးမှတစ်ဆင့် တင်ပြရင်းနဲ့ နိဂုံးချုပ်အပ်ပါတယ်။ အားလုံး ကိုယ်စိတ်နှစ်ဖြာ ကျန်းမာချမ်းသာ တော်မူနိုင်ကြပါစေ။</speech>
<speech type="speaker">ဒေါက်တာကျော်ငွေ မကွေးတိုင်းဒေသကြီး မဲဆန္ဒနယ်အမှတ်(၁၀) ဆွေးနွေးဖို့ဖြစ်ပါတယ်။</speech>
<speech><mp id="1284">ဒေါက်တာကျော်ငွေ(မဲဆန္ဒနယ်အမှတ်-၁၀၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ စာရင်းစစ်ချုပ်နဲ့ ကျွန်တော်တို့ကိုယ်စားလှယ်များ အားလုံး မင်္ဂလာပါခင်ဗျာ။ ကျွန်တော်ကတော့ မကွေးတိုင်းဒေသကြီးအမှတ်(၁၀) ရဲ့ အမျိုးသားလွှတ်တော်ကိုယ်စားလှယ် ဒေါက်တာကျော်ငွေဖြစ်ပါတယ်။ ကျွန်တော်ကလည်းပဲ ၂၀၁၇-၂၀၁၈ ဘဏ္ဍာရေးနှစ် ပြည်ထောင်စုလွှတ်တော် ဆိုင်ရာ ဖွံ့ဖြိုးရေးရန်ပုံငွေနဲ့ပတ်သက်တဲ့ စာရင်းစစ်ချုပ်ရဲ့ တွေ့ရှိချက်အပေါ်မှာ ပြည်သူ့ငွေစာရင်းပူးပေါင်း ကော်မတီရဲ့ သုံးသပ်ချက်(၃/၂၀၁၉) ကို ဆက်လက်ဆွေးနွေးပေးမှာ ဖြစ်ပါတယ်။ ကျွန်တော်တို့ ဒီလုပ်ငန်းကို လုပ်လာတာက ၂၀၁၄ ကဆိုတော့ ၄ နှစ်ရှိခဲ့ပါပြီ။ ဒီအစီရင်ခံစာတင်နဲ့ နှစ်ဆိုရင်။ တိုင်းနဲ့ပြည်နယ် ၁၄ ခုမှာရှိတဲ့ မြို့နယ်ပေါင်း ၃၂၂ မြို့နယ်၊ နေပြည်တော်ကောင်စီ ၈ မြို့နယ် ပေါင်း ၃၃၀ အတွက် နှစ်စဉ်ကျပ်သန်းပေါင်း ၃၃,၀၀၀ ကို ထုတ်ပြီးတော့ လုပ်နေတဲ့ စီမံကိန်းကြီးလည်း ဖြစ်ပါတယ်။ အဲဒီမှာ ရှမ်းပြည်နယ်မှာရှိတဲ့ ရွေးကောက်ခံ ရွေးကောက်ပွဲမကျင်းပနိုင်တဲ့ ၅ မြို့နယ်က ပြန်ပြန်ပြီးတော့ အပ်ရတယ်လို့ ပါရှိပါတယ်။ စောစောက မိုင်းပျဉ်းမြို့နယ်က ကိုယ်စားလှယ်ကြီး ဦးစိုင်းထွန်းစိန်တင်ပြသလိုပဲ ကျွန်တော်လည်းပဲ အဲဒီကိစ္စကို မူလကတည်းက ဒီရွေးကောက်ပွဲမလုပ်တဲ့ မြို့နယ်တွေအတွက် တောင်းခံတဲ့ တောင်းခံခြင်းမပြုရန် ပြန်လည်စိစစ်သင့်ကြောင်း ထောက်ခံအပ်ပါတယ်။ အသုံးပြုခဲ့တဲ့ လုပ်ငန်းတွေမှာ ၂၀၁၇-၂၀၁၈ မှာဆိုလို့ရှိရင် ကျွန်တော်တို့ ၃၂၃ မြို့နယ်မှာ လုပ်ငန်းပေါင်း ၁၁,၂၅၃ ခုရှိပြီးတော့ အဲဒီထဲက ကျေးလက်လမ်းတံတားပြုပြင်တဲ့လုပ်ငန်းတွေမှာ များစွာတွေ့ရတာကိုလည်း ဝမ်းသာစရာပါ။ ကြိုဆိုပါတယ်။ အရင်နှစ်က ၆၄.၄ ရာခိုင်နှုန်းကနေပြီးမှ ယခုနှစ်မှာ ၇၀.၁ရ ရာခိုင်နှုန်းထိ တိုးတက်လာတဲ့အတွက်လည်း ဒါဟာကြိုဆိုပါတယ်။ အခြားလုပ်ငန်းများဆိုတဲ့ခေါင်းစဉ်အောက်မှာ ကျွန်တော်တို့ ချင်းပြည်နယ်မှာ ပညာရေး၊ ကျန်းမာရေး၊ လျှပ်စစ်ဆိုပြီးတော့ ပါရှိနေပါတယ်။ အဲဒါက ကျန်းမာရေးဌာနတို့၊ ပညာရေးဌာနတို့မှာ သက်ဆိုင်ရာ ဝန်ကြီး ဌာနကနေပြီးတော့လုပ်မယ့် စီမံကိန်းတွေကပဲ လုပ်လိမ့်မယ်ဆိုပြီးတော့ ကျွန်တော်တို့ ညွှန်ကြားချက် ရှိတယ်ဆိုပြီးတော့ ရေစကြိုမြို့နယ်မှာတော့ ကျန်းမာရေးကိစ္စတို့၊ ပညာရေးကိစ္စတို့ဆိုရင် ကျွန်တော်တို့ ပယ်ထားတာများပါတယ်။ ဒီတော့ ဒီမူကို ၂ မျိုးမထားဘဲနဲ့ အခြားလုပ်ငန်းများဆိုတဲ့ လုပ်ငန်းတွေကို သေသေချာချာ သတ်သတ်မှတ်မှတ် ကျွန်တော်တို့ ပြန်လည်ထုတ်ပေးဖို့ တောင်းဆိုလိုပါတယ်။ အပိုဒ် ၁၁ မှာပါတဲ့ ဖွံ့ဖြိုးရေးရန်ပုံငွေ ၃၀၀ မှာ လိုက်နာရမယ့် ဘဏ္ဍာရေးလုပ်ထုံးလုပ်နည်း အပိုဒ် ၁၆ အရ မြို့နယ်ဖွံ့ဖြိုးရေးအဖွဲ့များအနေနဲ့ ငွေစာရင်းဆိုင်ရာစာအုပ် ၆ မျိုးရှိရမယ်လို့ ပါပါတယ်။ အဲဒါမှာ ပုံစံ ၆ မျိုး၊ ပုံစံ-၁ က ရငွေသုံးငွေစာရင်းပုံစံ၊ ပုံစံ- ၂ က ပြေစာနဲ့ချက်လက်မှတ် မှတ်ပုံတင် စာအုပ်ပုံစံ၊ ပုံစံ၃ မှာတော့ ကြိုထုတ်ပေးငွေစာရင်းစာအုပ်၊ ပုံစံ-၄ က ကြိုထုတ်ပေးငွေနဲ့ အသုံးစာရင်း၊ ပုံစံ-၅ က ပစ္စည်းစာရင်း၊ ပုံစံ-၆ က လုပ်ငန်းတစ်ခုစီရဲ့ စာရင်းချုပ်စသည်ဖြင့် ပုံစံ ၆ မျိုးထားရမယ် လို့ပြောတာမှာ ကျွန်တော်တို့ တိုင်းနဲ့ပြည်နယ်အသီးသီးမှာရှိတဲ့ ၉ မြို့နယ်မှာ ၆ မျိုးလုံးမရှိဘူးလို့ ဖော်ပြထား တာ ဝမ်းနည်းစွာ တွေ့ရပါတယ်။ အဲဒီမှာ ၅ မျိုးမရှိတာက ၃ မြို့နယ်၊ ၄ မျိုးမရှိတာက ၅ မြို့နယ်၊ ၃ မျိုး မရှိတာ ၂ မြို့နယ်၊ ၂ မျိုးမရှိတာ ၆ မြို့နယ်နဲ့ တစ်မျိုးမရှိတာ ၃ရ မြို့နယ်တောင်ရှိတယ်လို့ တင်ပြထား ပါတယ်။ အဲဒီ ၃ရ မြို့နယ်မှာဆိုရင် ပုံစံ-၅ ဖြစ်တဲ့ ပစ္စည်းစာရင်းထားသိုခြင်းမရှိတာ မြို့နယ် ၂၀ တောင် တွေ့ရပါတယ်။ ပုံစံ-၁ ရငွေသုံးငွေစာရင်းမရှိတာက ၁၂ မြို့နယ်ရှိတဲ့အတွက် အဲဒီကိစ္စတွေကို ကျွန်တော်တို့ ဒါကိုယ်စားလှယ်တော်ကြီးတွေ ကြီးကြပ်ပြီးတော့ မြို့နယ်တွေမှာ မြို့နယ်ဖွံ့ဖြိုးရေးလုပ်ငန်း အကောင်အထည် ဖော်ရေးအဖွဲ့တွေမှာ ကျွန်တော်တို့ ပြည်ထောင်စုအဆင့် ကိုယ်စားလှယ်တွေက ဥက္ကဋ္ဌ သို့မဟုတ် ဒုဥက္ကဋ္ဌနဲ့ တိုင်းနဲ့ပြည်နယ် ကိုယ်စားလှယ်တွေပါပြီးတော့ လုပ်နေရတာဆိုတော့ ကျွန်တော်တို့ တတွေရဲ့ လုပ်ထုံးလုပ်နည်း မမှန်တာ၊ ပေါ့ဆတာဆိုတာ ပေါ်လွင်နေပါတယ်။ အဲဒါမျိုးကို မဖြစ်သင့်ပါဘူး။ စောစောကကိုယ်စားလှယ်ကြီးများ ချို့တဲ့တဲ့မြို့နယ်တွေမှာ ပိုပြီးတော့ ရန်ပုံငွေသုံးစွဲဖို့ တောင်းခံ ကြတယ်။ အဲဒီနေရာမှာ ကျွန်တော်တင်ပြချင်တာက ကျွန်တော့အနေနဲ့ တောင်းဆိုချင်တာက ဒီတစ်နှစ်တာ အတွင်း လုပ်တဲ့စီမံကိန်းလုပ်ငန်းကို ပုံစံတကျလုပ်နိုင်တဲ့ မြို့နယ်တွေဆိုရင်ဆက်ပြီးတော့ပေးမယ်။ သို့မဟုတ် တိုးချဲ့ ပေးမယ်။ ပုံစံတကျမလုပ်နိုင်ဘူး၊ အခုလိုစာရင်းထားရာမှာ မထားဘူး၊ စာရင်း ၆ မျိုး ရှိရာမှာ ၆ မျိုးလုံးတောင် မထားဘူးဆိုတဲ့ မြို့နယ်မျိုးကို ဘဏ္ဍာငွေလျှော့ချပြီးတော့ ပြစ်ဒဏ်ပေးတာမျိုး ဒါပြန်လည်သုံးသပ်သင့်တဲ့အကြောင်း ကျွန်တော် လေးလေးစားစား တင်ပြလိုပါတယ်။ ဒါမှ ဆုပေး၊ ဒဏ်ပေး ပုံစံနဲ့ ကျွန်တော်တို့တွေကလည်း မှန်မှန်ကန်ကန်လုပ်လာကြမှာဖြစ်ပါတယ်။ အဲဒီတော့ ဆောင်ရွက်ခွင့်တင်ပြချက်နဲ့ အမှန်လုပ်ဆောင်တာတွေနဲ့လွဲတဲ့ဟာတွေကလည်းရှိတယ် ဆိုတာလည်း တွေ့ရတယ်။ ဒီပြီးခဲ့တဲ့နှစ်မှာ ၃၀.၈၉၂ သန်းက အလုပ်မဖြစ်လို့ ပြန်ပေးရတယ်လို့လည်း သိရပါတယ်။ အပိုဒ် ၁၆ မှာ လုပ်ငန်းခန့်မှန်းခြေစာရင်း ရေးဆွဲမှုမရှိခြင်းကိုလည်းပဲ တင်ပြထားပါတယ်။ ဒါကြောင့်မို့ လုပ်ငန်းအမှန်ကုန်ကျငွေထက် ပိုမိုတောင်းခံလို့ ၈.၁၅၁ သန်းက ပြန်ပို့ရတယ်လို့လည်း ဆိုထားပါတယ်။ အဲဒီမှာ ကယားပြည်နယ် ၂ မြို့နယ်၊ ရန်ကုန်တိုင်းကြီးက ၈ မြို့နယ်တောင် ရှိတယ်ဆိုတာ ဝမ်းနည်းစွာတွေ့ရပါတယ်။ အဲဒါတွေကို သေချာကြီးကြပ်ပြီးတော့ ဆောင်ရွက်သင့်ကြောင်း တင်ပြလိုပါတယ်။ နိဂုံးချုပ်အနေနဲ့ ကျွန်တော်တို့တတွေဟာ ဒီ ၄ နှစ်တာကာလအတွင်းမှာ လုပ်ငန်းလုပ်လာတာ အရှိန်လည်းရလာပါပြီ။ ဒီလုပ်ငန်းရဲ့ မူလရည်ရွယ်ချက်တွေလည်း မပျောက်အောင်၊ ကျွန်တော်တို့တွေ ပြည်သူနဲ့ထိတွေ့မှုပိုလာစေခြင်း၊ ပြည်သူကို စည်းရုံးရေးလက်နက်အနေနဲ့သုံးလို့ရခြင်း၊ စည်းရုံးရေး ပိုမို ကောင်းမွန်ခြင်း၊ မြို့ရောနယ်ပါတိုးတက်မှုများစေခြင်း စတဲ့ကောင်းတဲ့ ရည်ရွယ်ချက်တွေကြောင့် ကျွန်တော် တို့ဟာ ဒီပြည်ထောင်စုအဆင့်ကိုယ်စားလှယ်တော်များက ကြီးကြပ်ပြီးတော့ ဆက်လက်ပြီးတော့ တစ်ယောက်နဲ့ တစ်ယောက် စည်းစည်းလုံးလုံးညီညီညွတ်ညွတ်နဲ့ ဝန်ထမ်းတွေအပေါ်မှာ ဦးဆောင်ပြီးတော့ လုပ်ကိုင်သွားမယ် ဆိုလို့ရှိရင် အောင်မြင်နိုင်တဲ့အကြောင်း ပြောကြားရင်း နိဂုံးချုပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးအောင်သိုက် ဆိပ်ဖြူမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1472">ဦးအောင်သိုက်(ဆိပ်ဖြူမဲဆန္ဒနယ်၊ မကွေးတိုင်းဒေသကြီး)</mp>လေးစားရပါသော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါ။ ကျွန်တော်ကတော့ မကွေးတိုင်း ဒေသကြီး၊ ဆိပ်ဖြူမဲဆန္ဒနယ်မြေမှ ပြည်သူ့လွှတ်တော်ကိုယ်စားလှယ် ဦးအောင်သိုက် ဖြစ်ပါတယ်။ ပြည်ထောင်စုစာရင်းစစ်ချုပ်၏ ၂၀၁၇-၂၀၁၈ ဘဏ္ဍာရေးနှစ် ပြည်ထောင်စုလွှတ်တော်ဆိုင်ရာ ဖွံ့ဖြိုးရေး ရန်ပုံငွေစာရင်းများနှင့် စပ်လျဉ်းသည့် စစ်ဆေးတွေ့ရှိချက် အစီရင်ခံစာအပေါ် ပြည်သူ့ငွေစာရင်းပူးပေါင်း ကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ အမှတ်စဉ်(၃/၂၀၁၉)အား ထောက်ခံ အကြံပြု ဆွေးနွေးသွားမှာ ဖြစ်ပါတယ်။ ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေဖြင့် လုပ်ငန်းများ အကောင်အထည်ဖော် ဆောင်ရွက်ခြင်း၏ ရည်ရွယ်ချက်များကို သိပြီးသားဖြစ်ပေမယ့် ထပ်မံပြီးတော့ ကျွန်တော် တင်ပြမှာဖြစ်ပါတယ်။ (က) ပြည်ထောင်စုသမ္မတမြန်မာနိုင်ငံတော်အတွင်း မြို့နယ်အားလုံးနှင့် ကျေးလက် ဒေသမကျန် နှစ်စဉ်ဖွံ့ဖြိုးတိုးတက်လာစေရန် ဆောင်ရွက်နိုင်ရေးအတွက် ပြည်ထောင်စုလွှတ်တော် ဆိုင်ရာ ဖွံ့ဖြိုးရေးရန်ပုံငွေကို နှစ်စဉ် ပြည်ထောင်စု၏ ဘဏ္ဍာငွေအရအသုံးဆိုင်ရာ ခန့်မှန်းခြေစာရင်းတို့ကို ရေးဆွဲရာတွင် ပါဝင်လာစေရန်၊ နံပါတ်(ခ) မဲဆန္ဒနယ်မြေရှိ ပြည်သူများ၏ လိုအပ်ချက်ကို ဖြည့်ဆည်းပေး နိုင်ရန်၊ (ဂ) ပြည်သူများ၏ လိုအပ်ချက်ကို ဖြည့်ဆည်းရာတွင် အဓိက ဆောင်ရွက်ရမည့် လုပ်ငန်းငယ်များကို အုပ်ချုပ်ရေးဆိုင်ရာ အဖွဲ့အစည်းများက အကောင်အထည်ဖော် ဆောင်ရွက်ပေးနိုင်ရန်၊ (ဃ) ကျေးလက် ဒေသများ လျင်မြန်စွာ ဖွံ့ဖြိုးတိုးတက်လာစေရေးအတွက် အထောက်အကူဖြစ်စေရန်၊ (င) မြို့နယ်အလိုက် သုံးစွဲရန်ခွင့်ပြုထားသော ထောက်ပံ့ငွေဖြင့် ဖွံ့ဖြိုးရေးလုပ်ငန်းများကို ဥပဒေနှင့်အညီ စနစ်တကျ ဆောင်ရွက်သည့် အလေ့အကျင့်များ ရရှိစေရန်တို့ ဖြစ်ပါတယ်။ အထက်ပါရည်ရွယ်ချက်များကို ပြည်သူလူထုအနေနဲ့ နိုင်ငံတော်၏ စေတနာကို တန်ဖိုးထား၊ အသွားအပြန် စနစ်တကျ အကောင်အထည်ဖော် ဆောင်ရွက်ရန် လိုအပ်လှပါတယ်။ ပြည်ထောင်စုလွှတ်တော် ဖွံ့ဖြိုးရေးရန်ပုံငွေဖြင့် လုပ်ငန်းများ အကောင်အထည်ဖော်လာခဲ့သည်မှာ ၄ နှစ်တာ ကြာမြင့်ခဲ့ပြီး ဒေသ ဆိုင်ရာလုပ်ငန်းများ ဆောင်ရွက်ရာတွင် တစ်နှစ်ထက်တစ်နှစ် ဥပဒေပါ ရည်မှန်းချက်များနှင့်အညီ အနီးစပ်ဆုံး ဆောင်ရွက်နိုင်ခဲ့ပြီး ပြည်သူများ၏လိုအပ်ချက်ကိုလည်း အနီးစပ်ဆုံး အကျိုးသက်ရောက်မှုရှိကြောင်း တွေ့ရှိရသည်ကို လေ့လာဆန်းစစ်ချက်အရ သိရှိရပါတယ်။ ဝမ်းမြောက်ပါတယ်။ ပြည်ထောင်စုလွှတ်တော် ဆိုင်ရာ ဖွံ့ဖြိုးရေးရန်ပုံငွေဖြင့် လုပ်ငန်းများ အကောင်အထည်ဖော် ဆောင်ရွက်ရာတွင် လွှတ်တော် ကိုယ်စားလှယ်များအနေဖြင့် ကြီးကြပ်ဆောင်ရွက်သွားရန် လိုအပ်ကြောင်း သဘောထားမှတ်ချက်အပေါ် အထူးအလေးထား ဂရုပြု ဆောင်ရွက်ရန် တာဝန်ရှိပါတယ်။ နိုင်ငံတော်အတွင်းရှိ ပြည်သူများကလည်း အကျိုးရှိစေရန် ဆောင်ရွက်ရမည့် တာဝန်များကို လွှတ်တော်ကိုယ်စားလှယ်များအနေဖြင့် ကြိုးစားဆောင်ရွက်ဖို့ လိုအပ်ပါတယ်။ တိုင်းဒေသကြီး/ ပြည်နယ်ရှိ မြို့နယ်များ၌ ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေများ သုံးစွဲရာတွင် လိုက်နာရမည့် ဘဏ္ဍာရေးလုပ်ထုံးလုပ်နည်း အပိုဒ် ၁၆ အရ မြို့နယ်ဖွံ့ဖြိုးရေးလုပ်ငန်းများ အကောင်အထည်ဖော်ရေးအဖွဲ့အနေဖြင့် ငွေစာရင်းပိုင်းဆိုင်ရာ ထားရှိရမည့် ငွေစာရင်းစာအုပ်များမှာ (က) ရငွေသုံးငွေ စာရင်းပုံစံ-၁၊ (ခ) ငွေရပြေစာနှင့် ချက်လက်မှတ်များ မှတ်ပုံတင်စာအုပ်ပုံစံ-၂၊ (ဂ) ကြိုတင် ထုတ်ငွေစာရင်းစာအုပ်ပုံစံ-၃၊ (ဃ) ကြိုတင်ထုတ်ပေးငွေ အသုံးစရိတ်ရှင်းတမ်း စာအုပ်ပုံစံ-၄၊ (င) ပစ္စည်း စာရင်းစာအုပ်ပုံစံ-၅၊ (စ) မြို့နယ်ဖွံ့ဖြိုးရေးလုပ်ငန်း တစ်ခုစီအတွက် စာရင်းချုပ်ပုံစံ-၆ များ မပျက်မကွက် ထားရှိရန် အထူးအရေးကြီးပါတယ်။ (သို့မှသာ လုပ်ငန်းများဆောင်ရွက်ရာတွင် ဘဏ္ဍာငွေလေလွင့်ဆုံးရှုံးမှုများ နည်းပါးသွားမှာ ဖြစ်ပါတယ်။ မြို့နယ်ဖွံ့ဖြိုးရေးလုပ်ငန်းများ အကောင်အထည်ဖော်ရေးအဖွဲ့သည် ဒေသတွင်း ဦးစားပေး ဆောင်ရွက်သင့် သည့် ဖွံ့ဖြိုးရေးလုပ်ငန်းများကို ရွေးချယ်သတ်မှတ်ပြီး ရန်ပုံငွေသုံးစွဲပုံကို အဆိုပြု ပုံစံ-၁ ဖြင့် ဖွံ့ဖြိုးရေး ဗဟိုလုပ်ငန်းကော်မတီသို့ တင်ပြခွင့်ပြုချက်ရယူပြီးမှ ဆောင်ရွက်ရမည်ဖြစ်သော်လည်း အချို့မြို့နယ် များတွင် လုပ်ငန်းအမှန် အကောင်အထည်ဖော်ရာ၌ ခွင့်ပြုချက်ရယူထားသည့် လုပ်ငန်းများနှင့် ကွဲလွဲပြီး ဆောင်ရွက်ထားသော်လည်း ထပ်မံခွင့်ပြုချက်ရယူထားခြင်းမရှိကြောင်း ဖော်ပြထားချက်အပေါ် အထူး သတိပေးရန် လိုအပ်လာပါတယ်။ သို့မှသာ စည်းကမ်းလိုက်နာမှု ကောင်းမွန်လာမည်ဖြစ်ပြီး ဖွံ့ဖြိုးရေးလုပ်ငန်းများ ဆောင်ရွက် ရာတွင် လုပ်ငန်းကျွမ်းကျင်သူများနှင့် ဆောင်ရွက်ခြင်းမရှိဘဲ လုပ်ကိုင်ဆောင်ရွက်ခြင်းကြောင့် င်မီ ပျက်စီးယိုယွင်းမှုများ ဖြစ်လာနိုင်သောကြောင့် ကျွမ်းကျင်သူများ၏ အကူအညီကို ရယူ ဆောင်ရွက်ရန် အထူးအရေးကြီးလှပါတယ်။ သက်ဆိုင်ရာတာဝန်ရှိသူများကလည်း လေးစားလိုက်နာဖို့ အထူးလိုအပ်လှပါတယ်။ နောက်ထပ် အလေးဂရုပြုရမည့်အချက်များမှာ စီမံကိန်းနှင့်ဘဏ္ဍာရေးဝန်ကြီး ဌာန ပြည်ထောင်စုဝန်ကြီး၏ ညွှန်ကြားချက်များအတိုင်း လိုက်နာဆောင်ရွက်မှုမရှိသည့် ပြည်နယ်/တိုင်း အပေါ် ထိထိရောက်ရောက် အရေးယူသင့်ပါတယ်။ သို့မှသာ နိုင်ငံတော်အတွက် အခွန်ဘဏ္ဍာများလည်း ပိုမိုတိုးတက် ရရှိမှာဖြစ်ပါတယ်။ နိဂုံးချုပ်အနေဖြင့် ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေဖြင့် ဆောင်ရွက်ခဲ့တဲ့ အတွက် လွှတ်တော်အတွေ့အကြုံ ရှင်းလင်းပွဲများ ပြုလုပ်တဲ့အခါမှာ ကျေးရွာလူထုမှ တောင်းဆိုချက်များ ရေးသွင်းရာမှာဆို A4 စာမျက်နှာအပြည့် သူတို့တောင်းဆိုခဲ့ကြပါတယ်။ ကျွန်တော်တို့ ပထမဆင်းခဲ့ တုန်းက။ ဒါပေမယ့်လို့ ယခုအခါမှာ ဒီတောင်းဆိုချက်များဟာဆိုရင် နည်းလာတာကို တွေ့ရပါတယ်။ ဒါဟာ A4 ကို မပြည့်တော့ပါဘူး။ ဒါဟာ ပြည်ထောင်စုဖွံ့ဖြိုးရေးရန်ပုံငွေဖြင့် ဆောင်ရွက်ခဲ့တဲ့အတွက် ကျေးရွာများ အတော်အသင့် ပြည့်စုံနေတယ်လို့ ယူဆနိုင်ပါတယ်။ ကျေးရွာလုပ်ငန်းလိုအပ်ချက်များ ရာနှုန်းပြည့်ဖြစ်စေရန် ဖွံ့ဖြိုးရေးရန်ပုံငွေ ကျပ်သန်း ၂၀၀ သတ်မှတ်ပေးနိုင်ပါရန် တောင်းခံတင်ပြအပ် ပါတယ်။ ကိုယ်စားလှယ်များအနေဖြင့်လည်း ပြည်သူလူထု၏ လိုအပ်ချက်များကို အမှန်အကန် ဆောင်ရွက် နိုင်ရေးအတွက် အဖက်ဖက်မှ ဝိုင်းဝန်းကြိုးပမ်းဆောင်ရွက်ကြရန် အကြံပြုထောက်ခံ ဆွေးနွေးလိုက်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးဝင်းဝင်း မင်းဘူးမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1459">ဦးဝင်းဝင်း(မင်းဘူးမဲဆန္ဒနယ်၊ မကွေးတိုင်းဒေသကြီး)</mp>လေးစားရပါသော ပြည်ထောင်စု လွှတ်တော် နာယကကြီးနဲ့တကွ ပြည်ထောင်စုလွှတ်တော် ကိုယ်စားလှယ်များအားလုံး မင်္ဂလာအပေါင်းနဲ့ ပြည့်စုံကြပါစေလို့ ရှေးဦးပဏာမ မေတ္တာများပို့သအပ်ပါတယ်။ ကျွန်တော်ကတော့ မကွေးတိုင်းဒေသကြီး မင်းဘူးမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဝင်းဝင်း ဖြစ်ပါတယ်။ လေးစားရပါသော ပြည်ထောင်စုလွှတ်တော် နာယကကြီးခင်ဗျား။ ပြည်ထောင်စုစာရင်းစစ်ချုပ်ရုံးမှ ပေးပို့တဲ့ ၂၀၁၇-၂၀၁၈ ဘဏ္ဍာရေးနှစ် ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေစာရင်းများနဲ့ စပ်လျဉ်းသည့် စစ်ဆေးတွေ့ရှိချက်အပေါ် ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ (၃/၂၀၁၉)နှင့်စပ်လျဉ်း၍ ဆွေးနွေးသွားမှာဖြစ်ပါတယ်။ နာယကကြီးခင်ဗျား။ အစီရင်ခံစာ တစ်ခုလုံးကို ခြုံငုံသုံးသပ်လေ့လာကြည့်တဲ့အခါမှာ အသေးစိတ် ဖော်ပြထားပြီး ကဏ္ဍအလိုက် အကြံပြုချက်များတွေ့ရတဲ့အတွက် ကောင်းမွန်သော အစီရင်ခံစာအဖြစ် ထောက်ခံအပ်ပါတယ်။ အစီရင်ခံစာရဲ့ အပိုဒ် ၅ မှာဆိုလို့ရှိရင် ရွေးကောက်ပွဲကျင်းပနိုင်ခြင်းမရှိတဲ့ မြို့နယ်များအတွက် နှစ်စဉ်ခွင့်ပြုရန်ပုံငွေ တင်ပြတောင်းခံပြီး ပြန်လည်အပ်နှံထားကြောင်း တွေ့ရှိရသဖြင့် ခွင့်ပြုရန်ပုံငွေ တင်ပြတောင်းခံမှုကို ပြန်လည်စိစစ်သင့်ပါသည်ဟု အကြံပြုချက်မှာ သင့်လျော်လှပါတယ်။ ရွေးကောက်ပွဲ မကျင်းပနိုင်ဘဲနဲ့ ကျွန်တော်တို့ ဘယ်လိုပဲ ကော်မတီတွေဖွဲ့မလဲ။ ဘယ်သူတွေက တာဝန် ယူပြီးတော့ ကြီးကြပ်ဆောင်ရွက်မလဲ။ အဲဒီလိုမြို့နယ်တွေအတွက်ဆိုလို့ရှိရင် အခြားနည်းနဲ့သာ ဖွံ့ဖြိုးအောင် ဆောင်ရွက်ပေးသင့်ကြောင်း ထပ်မံအကြံပြု တိုက်တွန်းအပ်ပါတယ်။ ပြည်ထောင်စုလွှတ်တော် ဖွံ့ဖြိုးရေး ရန်ပုံငွေဆိုတာ ရွေးကောက်ခံလွှတ်တော်ကိုယ်စားလှယ်တွေက မိမိမဲဆန္ဒနယ်မှာရှိတဲ့ ပြည်သူများရဲ့လိုအပ်ချက် တွေကို ဖြည့်ဆည်းနိုင်ရန်အတွက် ကိုယ်စားလှယ်တွေက ဦးဆောင်ပြီးတော့ ကြီးကြပ်ဆောင်ရွက်ပေး ရတာဖြစ်ပါတယ်။ အဲဒါကို ပြည်ထောင်စုလွှတ်တော် ဖွံ့ဖြိုးရေးရန်ပုံငွေ ဥပဒေအခန်း(၂)၊ အပိုဒ် ၃ အပိုဒ်ခွဲ (ခ) မှာ တရားဝင် ပြဋ္ဌာန်းပြီးလည်းဖြစ်ပါတယ်ခင်ဗျား။ နောက်အစီရင်ခံစာရဲ့ အပိုဒ် ၁၃ မှာဆိုလို့ရှိရင် ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေ သုံးစွဲရာမှာ လိုက်နာဆောင်ရွက်ရမယ့် ဘဏ္ဍာရေးလုပ်ထုံးလုပ်နည်း အပိုဒ် ၁၆ ပါ ညွှန်ကြားချက်နဲ့အညီ လိုက်နာဆောင်ရွက်စေရေး ကြီးကြပ်ဆောင်ရွက်သင့်ပါတယ်လို့ အကြံပြုထားတာ တွေ့ရပါတယ်။ အဲဒီလိုပဲ ကျွန်တော်တို့ သတိထားရမှာက ဖွံ့ဖြိုးရေးရန်ပုံငွေ ဥပဒေပါအပိုဒ် ၁၆ ကိုလည်း သတိထားဖို့ လိုအပ် ပါတယ်။ ဒီဥပဒေအပိုဒ် ၁၆ မှာတော့ ဘယ်လိုဆိုထားသလဲဆိုလို့ရှိရင် ဖွံ့ဖြိုးရေးလုပ်ငန်းများ ဆောင်ရွက် တဲ့အခါမှာ အောက်ပါလုပ်ငန်းများကို လုပ်ကိုင်ခြင်းမပြုရလို့ တားမြစ်ထားတာ ပါရှိပါတယ်။ ဒါတွေကတော့ (က)မှာဆိုလို့ရှိရင် အမျိုးသားစီမံကိန်းနှင့် တိုင်းဒေသကြီး သို့မဟုတ် ပြည်နယ် ဒေသန္တရစီမံကိန်းများ၊ (ခ)မှာဆိုလို့ရှိရင် အစိုးရဌာန၊ အစိုးရအဖွဲ့ အစည်းများ၏ တာဝန်နှင့် လုပ်ပိုင်ခွင့်ကို ထိခိုက်စေသော လုပ်ငန်းများ ဒါတွေကို မလုပ်ရဘူးလို့ တားမြစ်ထားတာ ဖြစ်ပါတယ်။ ကျွန်တော့မဲဆန္ဒနယ်မှာဆိုလို့ရှိရင် အမျိုးသားလွှတ်တော်ကိုယ်စားလှယ်က ကျွန်တော်နဲ့ပေါင်းစပ် ညှိနှိုင်းပြီးတော့ ဆောင်ရွက်ရမယ်လို့ အကြံပြုတဲ့အခါမှာ ထုံးမကြီးကျေးရွာမှ ပြောင်းရွှေ့လာတဲ့ရွာအသစ်နဲ့ ရွာအတည်တကျ မဖြစ်သေးတဲ့ ခြင်ထောင်၊ ကျွဲချကျေးရွာကို လမ်းခင်းပေးချင်ပါတယ်လို့ တင်ပြလာတဲ့ အတွက် မနည်းဘဲကျွန်တော်တို့ ဖြေရှင်းခဲ့ရပါတယ်။ ဒါကိုကော်မတီအဖွဲ့နဲ့ အတူဆုံးဖြတ်ပြီးတော့ ဒါဟာ ဆောင်ရွက်၍ မရသေးတဲ့၊ တရားဝင်ခွင့်ပြုချက်မရသေးတဲ့ ရွာတွေဖြစ်တဲ့အတွက် နောက်နှစ်မှပဲ လုပ်မယ် ဆိုပြီးတော့ ကျွန်တော်တို့ ဆုံးဖြတ်ခဲ့ခြင်းဖြစ်ပါတယ်။ ဒါဟာအမှန်တကယ် သတိထားပြီးတော့ လုပ်ဆောင် ရမယ့်အချက်တွေပဲ ဖြစ်ပါတယ်။ အဲဒီအပြင် လုပ်ထုံးလုပ်နည်းနဲ့ ညီညွတ်မှုမရှိတဲ့ အားနည်းတဲ့ တိုင်း ဒေသကြီးနဲ့ ပြည်နယ်တွေ၊ မြို့နယ်များကိုလည်း တိတိကျကျ ဖော်ပြထားတာ တွေ့ရှိရတဲ့အတွက် နောက် နှစ်တွေမှာလည်း ပိုမိုအလေးထားပြီးတော့ လိုက်နာဆောင်ရွက်နိုင်ကြမှာ ဖြစ်ပါတယ်။ အစီရင်ခံစာရဲ့ အပိုဒ် ၃၀ မှာဆိုလို့ရှိရင် စစ်ကိုင်းတိုင်းဒေသကြီး၊ ဖောင်းပြင်မြို့နယ် ယားပင်းကျေးရွာ၊ ယားပင်းချောင်း သစ်သား တံတားမှာဆိုလို့ရှိရင် ကျွန်တော်တို့ ၂ လကျော်ကျော်ကာလအတွင်းမှာပဲ ပျက်စီးသွားတယ်လို့ တွေ့ရ ပါတယ်။ ဒါဟာဆိုလို့ရှိရင် အမှန်တကယ်ဆိုလို့ရှိရင် ဒီအတိုင်းသာ မှန်တယ်ဆိုလို့ရှိရင် ပညာရှင်တွေ၊ ကျွမ်းကျင်တဲ့သူတွေရဲ့ အကြံဉာဏ်တွေ ယူသင့်တယ်လို့လည်း အကြံပြုထားတာ တွေ့ရပါတယ်။ ဒါဟာ ဘာကို ထောက်ပြထားတာလဲဆိုလို့ရှိရင် ဘာပဲလုပ်လုပ် ပညာရပ်ဆိုင်ရာကျွမ်းကျင်သူများနဲ့ ပေါင်းစပ်ညှိနှိုင်း Sofors0$.$... တိုင်းနဲ့ ပြည်နယ် စာရင်းစစ်ချုပ်များရဲ့ အစီရင်ခံစာ အစီရင်ခံချက်ထဲမှာဆိုလို့ရှိရင် ကျွန်တော်တို့ မကွေးတိုင်းအနေနဲ့ ပြည်သူများရဲ့ လိုအပ်ချက်များကို ဥပဒေနဲ့အညီ သက်ဆိုင်ရာ မြို့နယ်များမှာရှိတဲ့ ပြည်သူတွေရဲ့ အကျိုးအတွက် အကျိုးသက်ရောက်မှုရှိအောင် ဆောင်ရွက်နိုင်ကြောင်း ဖော်ပြထားတာ တွေ့ရတဲ့အတွက် ဒေသခံမဲဆန္ဒရှင်ပြည်သူများရဲ့ ကိုယ်စား ဝမ်းသာပီတိဖြစ်မိပါတယ်။ နာယကကြီးခင်ဗျာ။ ပြည်သူ့ငွေစာရင်းပူးပေါင်းကော်မတီရဲ့ သုံးသပ်ချက်နဲ့ သဘောထားမှတ်ချက် အပိုဒ် ၄၂ မှာဆိုလို့ရှိရင် လွှတ်တော်ကိုယ်စားလှယ်တွေအနေနဲ့ အစီရင်ခံစာရဲ့ အပိုဒ် ၃၃ အပိုဒ်ခွဲ (က)၊ (ခ)၊ (ဂ) နဲ့ (ဃ) တို့အပေါ် အလေးထား လိုက်နာဆောင်ရွက်သွားရန် ကြီးကြပ်ဆောင်ရွက်ဖို့ သဘောထား မှတ်ချက်ပြုထားတာလည်း တွေ့ရပါတယ်။ ကျွန်တော်တို့ လွှတ်တော်ကိုယ်စားလှယ်တွေအနေနဲ့ကလည်း အဲဒီလို ပြဋ္ဌာန်းချက်တွေနဲ့အညီ ဆောင်ရွက်သွားမှာဖြစ်သလို ဖွံ့ဖြိုးရေးလုပ်ငန်း ဗဟိုကော်မတီအနေနဲ့ ကလည်း ကျွန်တော်တို့ စောစောက လွှတ်တော်ကိုယ်စားလှယ်ကြီးများ ဆွေးနွေးသွားတဲ့အတိုင်း ပြည်ထောင်စု လွှတ်တော်ဆိုင်ရာ ဖွံ့ဖြိုးရေးရန်ပုံငွေ ဥပဒေပုဒ်မ ၂၀ အရ အပ်နှင်းထားတဲ့ လုပ်ပိုင်ခွင့်ကို ကျင့်သုံးပြီးတော့ လုပ်ထုံးလုပ်နည်း အခန်း (၄) အပိုဒ် ၅ အပိုဒ်ခွဲ (ဈ)ကို လုပ်ငန်းတစ်ခုလျင် ကျပ်သိန်း ၅၀ ထက်မပိုသော လုပ်ငန်းကိုသာ စိစစ်ဆောင်ရွက်ခြင်းဆိုတာကို ကျပ်သိန်း ၅၀ မဟုတ်ဘဲနဲ့ ကျပ်သိန်း ၁၀၀ ထက်မပိုသော လုပ်ငန်းလို့ ပြင်ဆင်လိုက်မယ်ဆိုလို့ရှိရင် ၅၀ အောက်လုပ်ငန်းတွေကို လုပ်နိုင်မှာဖြစ်သလို အရေးကြီး လိုအပ်ချက်အရ ကျပ်သိန်း ၁၀၀ လောက်ချထားပေးမှ ဆောင်ရွက်လို့ရမယ့် လုပ်ငန်းတွေကိုလည်း ဆောင်ရွက်ပေးသွားနိုင်မှာဖြစ်ပါတယ်။ ဒါကြောင့် နိဂုံးချုပ်အနေနဲ့ ထပ်မံတိုက်တွန်းမှာကြားချင်တာက အဲဒီလုပ်ထုံးလုပ်နည်းအရ အဲဒီ ဥပဒေရဲ့ ပြဋ္ဌာန်းချက်အရ အပ်နှင်းထားတဲ့ လုပ်ပိုင်ခွင့်ကို အသုံးပြုပြီးတော့ မြို့နယ်ဖွံ့ဖြိုးရေး မြို့နယ် အလိုက်ချပေးတဲ့ ရန်ပုံငွေတွေကို ကျပ်သန်း ၁၀၀ ထက် ပိုမိုတိုးပေးသင့်ပါကြောင်း အကြံပြုရင်း နိဂုံးချုပ် အပ်ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ် ဆွေးနွေးတဲ့မိမိတို့ အဖွင့်မှာ ပုဂ္ဂလိက ပုဂ္ဂလဓိဋ္ဌာန် စွပ်စွဲတဲ့ဟာတွေ ပါပါတယ်။ နောင်ကျရင် အဲဒီကိစ္စမျိုးကို ရှောင်ရှားဖို့ လိုအပ်မှာဖြစ်ပါတယ်။ သတိပေးပါတယ်။</speech>
<speech type="speaker">ဦးစိုးဝင်း ရခိုင်ပြည်နယ်မဲဆန္ဒနယ်အမှတ်(၁၂)ဆွေးနွေးဖို့ဖြစ်ပါတယ်။</speech>
<speech><mp id="1317">ဦးစိုးဝင်း(မဲဆန္ဒနယ်အမှတ်-၁၂၊ ရခိုင်ပြည်နယ်)</mp>ပြည်ထောင်စုလွှတ်တော် နာယကကြီးနှင့် တကွ အားလုံးမင်္ဂလာပါလို့ နှုတ်ခွန်းဆက်သ ဂါရဝပြုပါတယ်။ ကျွန်တော်ကတော့ ရခိုင်ပြည်နယ်မဲဆန္ဒနယ် အမှတ် (၁၂) က အမျိုးသားလွှတ်တော်ကိုယ်စားလှယ် ဦးစိုးဝင်းဖြစ်ပါတယ်။ အဲဒီတော့ ဒီနေ့ ကျွန်တော်တို့ ၂၀၁၇-၂၀၁၈ ဘဏ္ဍာရေးနှစ် ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေစာရင်းများနှင့် စပ်လျဉ်း ပြီးတော့ ပြည်သူ့ငွေစာရင်းပူးပေါင်းကော်မတီရဲ့ သဘောထားမှတ်ချက် အစီရင်ခံစာ(၃/၂၀၁၉)နဲ့ ပတ်သက်ပြီးတော့ ကျွန်တော်ဆွေးနွေးသွားမှာ ဖြစ်ပါတယ်။ ဆွေးနွေးတဲ့အခါမှာတော့ ကျွန်တော့ မဲဆန္ဒနယ်က အတွေ့အကြုံတွေကို အခြေခံပြီးတော့ ကျွန်တော် အကြံပြုဆွေးနွေးသွားမှာ ဖြစ်ပါတယ်။ အဲဒီတော့ ဒီ အစီရင်ခံစာနှင့် ပတ်သက်လို့ရှိရင် ဦးစွာပြောရလို့ရှိရင် ဒီရဲ့ လုပ်ငန်းဖော်ဆောင်မှုနဲ့ ပတ်သက်ရင် ရှေ့ကကိုယ်စားလှယ်တွေ ဆွေးနွေးသွားသလိုပဲ ဒီပြည်ထောင်စုလွှတ်တော်ရန်ပုံငွေဟာ အများကြီး ထိရောက်မှုရှိပါတယ်။ ကျွန်တော်တို့ ၁၀၀၀ ဆိုပေမယ့် ၁၂၀၀၊ ၁၃၀၀ ဆိုသလိုပဲ အကျိုးရလဒ်တွေရ တကယ်ပဲ အက ကတg Se တင် ပြီးတော့ စိတ်ကြိုက်ဆောင်ရွက်ရတာဖြစ်လို့ သူတို့စိတ်ကျေနပ်မှုတွေလည်း ရပါတယ်။ ဒါကြောင့် ဒီလုပ်ငန်းဖော်ဆောင်မှုကတော့ အင်မတန်ကောင်းပါတယ်လို့ ဒါတစ်ချက် ဆွေးနွေးချင်ပါတယ်။ ပြီးတော့ စာရင်းစစ်ချုပ်ရဲ့ အစီရင်ခံစာနဲ့ပတ်သတ်လို့ စာရင်းစစ်ချုပ်အစီရင်ခံစာက ကောင်းမွန် ပါတယ်။ ပြည့်စုံပါတယ်လို့လည်း တစ်ချက်ပြောလိုပါတယ်။ သို့သော်လည်းပဲ ပြည့်စုံတယ်ဆိုတဲ့နေရာမှာ ဒီရဲ့ လုပ်ငန်းဖော်ဆောင်မှုတွေနဲ့ ပတ်သက်ရင်တော့ အားနည်းချက်တွေနဲ့ ပတ်သက်ပြီးတော့ ထောက်ပြ ထားတာတွေ ရှိပါတယ်။ လုပ်ငန်းပြီးစီးတာတွေ၊ နောက်ပြီးတော့ လုပ်ငန်းပြောင်းလဲခွင့် မတင် ဘဲနဲ့ လုပ်ငန်းတွေကို ပြောင်းလဲပြီးတော့ ဆောင်ရွက်တာတွေ ဒါအသေးစိတ်တော့ သူတင်ပြထားတာ။ အဲဒီတော့ ဒီနေရာမှာ ကျွန်တော်က ကျွန်တော့မြို့နယ်က အတွေ့အကြုံလေးကို ကျွန်တော်ဦးစွာ ပြောပြချင် ပါတယ်။ ကျွန်တော်တို့ ၂၀၁ရ ခုနှစ် ရန်ပုံငွေနဲ့ ပတ်သက်လို့ဆိုရင် ကျွန်တော်တို့ တောင်ကုတ်မြို့နယ်နဲ့ ပတ်သက်လို့ စာရင်းစစ်ချုပ်အစီရင်ခံစာမှာ လုပ်ငန်းပြောင်းလဲပြီးတော့ လုပ်ငန်းပြောင်းလဲခွင့်မတင်ဘဲ လုပ်ငန်းတစ်ခု ဆောင်ရွက်ခဲ့တယ်ဆိုတာ ၁ ခုရှိပါတယ်။ စာရင်းစစ်ချုပ် အစီရင်ခံစာထဲမှာ ပါပါတယ်။ အဲဒီတော့ ဒီနေရာနဲ့ပတ်သက်လို့ ကျွန်တော်ပြောရလို့ရှိရင် ကျွန်တော်ဒီနေရာကို ကိုယ်တိုင်မရောက်ခဲ့ ပါဘူး။ ကိုယ်တိုင်မရောက်ခဲ့ဘူးဆိုတာ ်းလို့ ကျန်တဲ့နေရာတွေကိုတော့ ရောက်သင့်သလောက် ရောက်ပါတယ်။ ကျွန်တော်က ဂွ၊ သံတွဲ၊ တောင်ကုတ်မဲဆန္ဒနယ် ၃ခုကို ကိုယ်စားပြုရပါတယ်။ ကျွန်တော် ဂွမှာလည်းဘဲ ကျွန်တော်ဒီ ပြည်ထောင်စုလွှတ်တော် ရန်ပုံငွေနဲ့ပတ်သက်ရင် ဒုတိယဥက္ကဋ္ဌ တာဝန်ယူရ ပါတယ်။ သံတွဲမှာလည်း ကျွန်တော် တာဝန်ရှိပါတယ်။ တောင်ကုတ်မှာတော့ ကျွန်တော် ဥက္ကဋ္ဌတာဝန် ယူထားတာရှိပါတယ်။ ဆိုတော့ မဲဆန္ဒနယ်များတဲ့ နည်းတူကျွန်တော်မျှပြီးတော့ ဝင်ရတာရှိတယ်။ တောင်ကုတ်မြို့ နယ်က အဓိကဖြစ်လို့ တောင်ကုတ်မြို့နယ်ကို ဝင်တဲ့အခါမှာ ဒီရဲ့ အစီရင်ခံစာမှာပါတဲ့ ကျွန်တော်တို့ ဒီ လုပ်ငန်းပြောင်းတစ်ခုနဲ့ ပတ်သက်လို့တော့ အဲဒီနေရာကို ကျွန်တော်မရောက်ခဲ့နိုင်ဘူး။ အဲဒါ ဆားပြင်း ကျေးရွာချောင်းကူးတံတား ပေ ၁၈၀ အရှည်ရှိတဲ့ ချောင်းကူးတံတား သစ်သားတံတား ဖြစ်ပါတယ်။ ခလယ် မှာတော့ သူက ပေ ၈၀ လောက် ညွတ်ပြီးတော့ တိုင်တွေလည်း ပြင်ဖို့လိုတယ်။ လဲဖို့လိုတယ်ဆိုတဲ့ အတွက်ကြောင့် ကျွန်တော်တို့ ဒီငွေကြေးတွေကို ခန့်ခွဲတဲ့အခါမှာ ဒီနေရာကိုတော့ ကျွန်တော်တို့ ကိုယ်စားလှယ်တွေရော ကျွန်တော်တို့မြို့နယ်က ဌာနဆိုင်ရာတွေရော ပူးပေါင်းပြီးတော့ ဒီနေရာကို ကျွန်တော်တို့ ငွေချပေးလိုက်ပါတယ်။ ဒီနေရာ လိုအပ်တဲ့ နေရာလည်းဖြစ်တယ်လို့ ဆိုတဲ့အခါမှာ အဲဒါနဲ့ ပတ်သက်လို့ သူတို့ဟာ နောက်ပိုင်းမှ သိလိုက်ရတာ ၂၀၁၇-၂၀၁၈ ရန်ပုံငွေကျတဲ့ ရခိုင်ပြည်နယ်အစိုးရ အဖွဲ့ရဲ့ ငွေလုံးငွေရင်းနဲ့ သူတို့ ၂၀၁၇-၂၀၁၈ မှာဆိုရင် ပတ်ကားတံတားကချပေးဖို့ အစီအစဉ်ရှိပြီး ဖြစ်တယ် ဆိုတာကို နောက်မှသိရတယ်။ အဲဒီတော့ သူတို့ဒေသခံတွေက ဘာဖြစ်လည်းဆိုတော့ တို့ ဒီရထားတဲ့ ငွေကြေးလေးကိုတော့ ဒီတံတားမှာ အခု ၂၀၁ရ မှာ သုံးလိုက်လို့ရှိရင် ခန့်ခွဲတဲ့ငွေကုန်သွားမယ်။ သို့သော် ၂၀၁၈ ခုနှစ်ကျလို့ရှိရင် ပတ်ကားတံတားအဖြစ်နဲ့ တစ်နှစ်ပဲသုံးပြီတော့ ကျွန်တော်တို့က ပြန်ဖျက်ရမယ့် အခြေအနေကိုရောက်သွားတယ်။ အဲဒါဆိုရင်တော့ အဆင်မပြေဘူး။ အဲဒီမှာပဲ သူတို့ ဆားပြင်း မူလတန်း ကျောင်းမှာ ရေထိန်းနံရံ လိုအပ်နေတာရှိတယ်။ သူတို့တင်ကတည်းက အုပ်စုတွေက သူတို့လိုအပ်ချက် တွေကို တင်တာတွေရှိပါတယ်။ ရေရရှိရေးတင်တယ်။ နောက်ပြီးတော့ မီးလိုချင်တာတွေတင်တယ်။ ဒီဘောက်စ်ကာဘာတွေ၊ တံတားလိုတာတွေ တင်တယ်။ ၃၊ ၄ ခုလောက်စီတင်တယ်။ ကျွန်တော်တို့က အခြေအနေအရ တစ်အုပ်စုကို အနည်းဆုံး တစ်ခု၊ တစ်ခု မနှစ်ကရပြီးသား နေရာတွေကို ချန်ခဲ့ပြီးတော့ နောက်မရသေးတဲ့ နေရာတွေကို နေရာစုံရအောင်ဆိုပြီးတော့ ကျွန်တော်တို့က မျှပြီးခန့်ခွဲသွားတာ ဖြစ်တယ်။ အဲဒီမှာ မူလတန်းကျောင်းအတွက်လည်း သူတို့ကတင်တာရှိတယ်။ နောက်ပြီးတဲ့အခါမှာ ဒီတံတား အတွက်လည်း တင်တာရှိတယ်။ အဲဒီတော့ တံတားမှာက ၂၀၁၇-၂၀၁၈ မှာ ရခိုင်ပြည်နယ်အစိုးရအဖွဲ့ရဲ့ ငွေလုံးငွေရင်းနဲ့ ပတ်ကား တံတား သုံးစွဲမယ်ဆိုတဲ့အခါကျတော့ ဒီငွေကို သူတို့က ပြန်မပေးချင်ဘူး။ မပေးချင်ဘဲနဲ့ သူတို့မှာ တကယ်လည်း လိုအပ်နေတာဖြစ်တယ်။ ဆားပြင်ကျေးရွာ မူလတန်းကျောင်းဘေးရဲ့ ရေထိန်းနံရံအဖြစ် သုံးလိုက်တာပေါ့လေ။ ဆိုချင်တာကတော့ ဒါတကယ်လို့ သုံးမယ်ဆိုလို့ရှိရင် လုပ်ငန်းပြောင်းတင်ရမှာ ဖြစ်တယ်။ သို့သော် အခဲတွေနဲ့ ဖြစ်လို့ဆိုပြီးတော့ အုပ်ချုပ်ရေးမှူးကလည်း ဒါကို နောက်ပိုင်း အစီရင်ခံစာတင်ပေးပါလို့။ ဒါတစ်ချက်ပေါ့။ ဒါကတော့ အစီရင်ခံစာထဲမှာ လုပ်ငန်းပြောင်းလဲမှု မရှိဘဲနဲ့ လုပ်တယ်ဆိုပြီးတော့ ပါသွားတာပေါ့။ သို့သော် ဒီလိုလုပ်တဲ့နေရာမှာတော့ အခြေအနေ အကြပ်အတည်း ဖြစ်တယ်။ လုပ်တဲ့နေရာမှာလည်း တကယ့်လိုအပ်ချက်နေရာကို အကျိုးထိရောက်စွာနဲ့ အသုံးပြုခဲ့ရတာ ကိုလည်း ကျွန်တော်တို့ တွေ့ရတယ်လို့။ ဒါပေမယ့် အဓိက ကျွန်တော် ပြောချင်တာက အဲဒီမှာကျွန်တော် အဲဒီရက်ပိုင်းမှာပဲ တောင်ကုတ်မြို့နယ် တောင်ရွာကျေးရွာအုပ်စု ကျွန်တော်တို့ မြို့နယ်အုပ်ချုပ်ရေးမှူး တွေရော၊ စာရင်းစစ်အဖွဲ့ တွေရော လုပ်ငန်းတွေကို စိစစ်ဖို့ဆိုပြီးတော့ ကျွန်တော်တို့ ဆင်းတဲ့ရက်ပဲ။ သူမြို့နယ်စာရင်းစစ်ကလည်း အစီရင်ခံရမှာက ၁၁ ရက်နေ့မှာခံရမယ်။ ကျွန်တော်တို့က (၇)ရက်မှာ ဆင်းတယ်။ ဆင်းတဲ့အခါကျတော့မှ တောင်ရွာအုပ်စု၊ တောင်ရွာမှာ ရေပြွန် ၆ ခု အစားသူတို့က ဘာပဲ လုပ်ထားလဲဆိုတော့ကာ ရေမြောင်းတွေ ရွာဦးဟိုဘက်ထိပ် ဒီဘက်ထိပ်လုပ်ထားတယ်။ ရွာလယ်မှာတော့ သူတို့ ၂ ခုလုပ်စရာရှိသေးတယ်။ ကျွန်တော်ကပြောတယ် ဟာ အုပ်ချုပ်ရေးမှူး ဘယ်လိုဟာလည်း ဒီမှာ စာရင်းစစ်ဖို့လာတော့ ခင်ဗျားဟာ ပြီးလည်းမပြီးသေးဘူး။ ဒီလိုဖြစ်နေပြီ။ ဆွေးနွေးရန် ်သွားပါသဖြင့် မိုက်ပိတ်သွားပါသည်။</speech>
<speech type="speaker">ဦးထွန်းဝေ ဖောင်းပြင်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1413">ဦးထွန်းဝေ(ဖောင်းပြင်မဲဆန္ဒနယ်၊ စစ်ကိုင်းတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးကိုမင်္ဂလာပါလို့ နှုတ်ခွန်းဆက်သ ဂါရဝပြု အပ် ပါတယ်ခင်ဗျာ။ ကျွန်တော်ကတော့ စစ်ကိုင်းတိုင်းဒေသကြီး၊ ဖောင်းပြင်မဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဦးထွန်းဝေ ဖြစ်ပါတယ်။ ကျွန်တော့အနေနဲ့ ပြည်ထောင်စုစာရင်းစစ်ချုပ်ရဲ့ ၂၀၁၇-၂၀၁၈ ဘဏ္ဍာရေးနှစ်၊ ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေစာရင်းများနှင့်စပ်လျဉ်းသည့် စစ်ဆေး တွေ့ရှိချက်နှင့် အစီရင်ခံစာအပေါ် ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထား မှတ်ချက်အစီရင်ခံစာ(၃/၂၀၁၉)ကို ဆွေးနွေးမှာဖြစ်ပါတယ်။ ပြည်ထောင်စုလွှတ်တော် နာယကကြီးခင်ဗျာ။ ပြည်ထောင်စုလွှတ်တော် ရန်ပုံငွေနဲ့ ဒေသဖွံ့ဖြိုးရေး လုပ်ငန်းများ ဆောင်ရွက်မှုနှင့်စပ်လျဉ်းပြီး ပြည်ထောင်စုစာရင်းစစ်ချုပ်ရဲ့ လေ့လာဆန်းစစ်မှုများမှာ အလွန် စေ့စပ်သေချာပြီး ရှုထောင့်ပေါင်းစုံမှ သုံးသပ်တင်ပြထားတာကို တွေ့ရတဲ့အတွက် ကြိုဆိုပါကြောင်း ဦးစွာ ပြောကြားလိုပါတယ်ခင်ဗျာ။ အစီရင်ခံစာရဲ့ အပိုဒ် ၃၁ မှာ တိုင်းဒေသကြီးနဲ့ ပြည်နယ်စာရင်းစစ်ချုပ် များရဲ့ သဘောထားမှတ်ချက်ထဲမှ ကောက်နုတ်တင်ပြ အစီရင်ခံရမယ်ဆိုလို့ရှိရင်ဖြင့် စစ်ကိုင်းတိုင်းဒေသကြီး စာရင်းစစ်ချုပ်မှ ခန့်မှန်းခြေငွေစာရင်းအရ ဆောင်ရွက်ရမည့် ပမာဏအတိုင်းအတာထက် လျော့နည်း ဆောင်ရွက်ခြင်းများအတွက် ဗဟိုကော်မတီသို့တင်ပြရန်၊ ဆောင်ရွက်ပြီးသည့်လုပ်ငန်းမှ သဘာဝဘေး ဆောင်ရွက်ခွင့်ရရှိရေးတင်ပြတောင်းခံရန်၊ လုပ်ငန်းလိုအပ်ချက် ပြည့်မီမှုမရှိ၍ ပျက်စီးခဲ့သောလုပ်ငန်း များနှင့်စပ်လျဉ်း၍ နောင်တွင်ကျွမ်းကျင်သူများ၏ အကြံဉာဏ်ရယူဆောင်ရွက်ရန်၊ ရန်ပုံငွေနှင့် ဆောင်ရွက် မည့် လုပ်ငန်းပမာဏ ချင့်ချိန်ဆောင်ရွက်ရန် လိုအပ်ခြင်းမှအပ ဒေသခံပြည်သူလူထု၏ လိုအပ်ချက်များ အပေါ် အကျိုးသက်ရောက်မှုရှိကြောင်း သုံးသပ်တင်ပြထားတာကို ကျွန်တော့အနေနဲ့ လက်ခံပါတယ်။ ကျွန်တော့အနေနဲ့ ပြန်လည်ပြီးမှ ရှင်းလင်းပြောကြားလိုတဲ့အချက်ကတော့ အပိုဒ် ၃၀ မှာ လုပ်ငန်း ကျွမ်းကျင်သူဖြင့် ဆောင်ရွက်မှုမရှိ၍ ပျက်စီးသွားသည့်လုပ်ငန်းများဆိုတဲ့ ခေါင်းစဉ်နဲ့ဖော်ပြထားတဲ့ စစ်ကိုင်းတိုင်းဒေသကြီး၊ ဖောင်းပြင်မြို့နယ် ရှားပင်းချောင်းကူးသစ်သားတံတား ပျက်စီးရခြင်းအကြောင်း ဖြစ်ပါတယ်။ အလျား ၅၀ ပေ၊ အနံ ၁၂ ပေ၊ အမြင့် ၂ရ ပေ ရှိတဲ့ ယားပင်း ချောင်ကူးသစ်သားတံတားကို ၂၀၁၁-၂၀၁၂ ခုနှစ်က ကျေးရွာ လူထုနဲ့ စေတနာရှင်များ ထည့်ဝင်လှူဒါန်းငွေ ကျပ်သိန်း ၁၀၀ နဲ့ ရာဇမုနိစာသင်တိုက် စာချဆရာတော် ဦးဣန္ဒာစက္က က ဦးစီးပြီး ဆောက်လုပ်ခဲ့ပါတယ်။ ၂၀၁၃-၂၀၁၄ မှာ မြို့နယ် စည်ပင်သာယာရေးကော်မတီရဲ့ ရန်ပုံငွေ ၃,၉၄၀,၀၀၀ ကျပ်နဲ့ ထပ်မံဆောင်ရွက်ခဲ့တယ်လို့ သိရပါတယ်။ ၂၀၁၇-၂၀၁၈ ဘဏ္ဍာနှစ်မှာတော့ တံတားရဲ့ ချဉ်းကပ်လမ်း ၂ ဖက်စလုံး ရေတိုက်စား ခံရခြင်းကြောင့် အကြီးစားပြင်ဆင်ရန် ပြည်ထောင်စုလွှတ်တော် ရန်ပုံငွေမှ ငွေကျပ် ၄.၀၄ သန်းကို ခွင့်ပြု ခဲ့ပါတယ်။ ယားပင်းချောင်းဟာ ၂ရ လောက်နက်တဲ့ ချောင်းစောက်တစ်ခုဖြစ်ပြီး တံတားတည်ဆောက် ထားတဲ့နေရာဟာ ချင်းတွင်းမြစ်နဲ့နီးကပ်တဲ့အတွက် မြစ်ရေအတက်အကျမှာလည်း တိုက်စားခံရသလို တံတားရဲ့ ဝန်းကျင်တစ်ခုလုံးဟာလည်း နုန်းတင်မြေနုတွေ ဖြစ်နေတဲ့အတွက် မြေသားသိပ်သည်းခိုင်မာမှု မရှိခြင်းဟာ အဓိကအားနည်းချက်ဖြစ်ပါတယ်။ တံတားပြုပြင်ခြင်းလုပ်ငန်းကို ၂၀၁၈ မတ်လ ၁၈ ရက် နေ့မှာ ပြီးစီးခဲ့ပါတယ်။ လုပ်ငန်းပြီးစီးလို့ ၂ လကျော်အကြာ မေလ ၂၉ ရက်နေ့မှာ မိုးရေချိန်လက်မ ၄.၈၅ လက်မ၊ မေလ ၃၀ ရက်နေ့မှာ ၇.၀၁ လက်မ၊ နှစ်ရက်ဆက်တိုက် နေရာကွက်ပြီးမိုးကြီးခဲ့တဲ့အတွက် တံတားရဲ့ တိုင်ခြေများအားလုံးကို ရေတိုက်စားပြီး ချောင်းထဲကို လည်ကျသွားခဲ့ပါတယ်။ နာယကကြီးခင်ဗျာ။ Power Point နဲ့ တင်ပြခွင့်ပြုရန် မေတ္တာရပ်ခံပါတယ်။ ဒါကတံတား မဆောက်လုပ်မီပုံ ဖြစ်ပါတယ်။ ဒါလည်းတံတားမဆောက်လုပ်မီပုံဖြစ်ပါတယ်။ ဒါကတံတားဆောက်လုပ်ပြီးပုံ ဖြစ်ပါတယ်။ ဒါလည်း တံတားဆောက်လုပ်ပြီးပုံကို ပြထားတာဖြစ်ပါတယ်။ ဒါကတော့ တံတားဆောက်လုပ်ပြီးလို့ သွားရောက်စစ်ဆေးနေကြတဲ့ပုံဖြစ်ပါတယ်။ ဒါကတံတားဟာ ချောင်းကမ်း ၂ ခုစလုံး ကမ်းစပ်ကို နှစ်ခုစလုံးပြိုကျပြီးမှ လည်ကျသွားတဲ့ပုံ ဖြစ်ပါတယ်။ 310028:Sofĉ:clò. Nextu Soolu Next ဒါတံတားပျက်စီးသွားရတဲ့ပုံ ဖြစ်ပါတယ်။ အချုပ်အားဖြင့်ဆိုရရင်တော့ ယားပင်းချောင်းကူးသစ်သားတံတားဟာ ရှိသမျှငွေကြေးအင်အား အနည်းငယ်မျှနဲ့ အကောင်းဆုံးဖြစ်အောင် ဆောက်လုပ်ခဲ့ရတဲ့အတွက် လုပ်ငန်းအရည်အသွေးလိုအပ်ချက်တွေ၊ နည်းပညာဆိုင်ရာ အားနည်းချက်တွေ ရှိကောင်းရှိမှာဖြစ်ပါတယ်။ သို့သော်လည်း ၂၀၁၇-၂၀၁၈ ခုနှစ်၊ ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေ ၄.၀၄ သန်းနဲ့ ဒီတံတားကို တည်ဆောက်ခဲ့ခြင်းမဟုတ် ပါကြောင်း၊ ပြည်သူ့ထံကရရှိတဲ့ ပြည်သူ့ဘဏ္ဍာငွေကြေးကို ပြည်သူလူထုအတွက်ဆောင်ရွက်ရာမှာ လေလွင့်မှုမရှိစေရေးအတွက် ထိန်းကျောင်းပေးပါသော ပြည်ထောင်စုစာရင်းစစ်ချုပ်နဲ့ တိုင်းဒေသကြီးနဲ့ ပြည်နယ်စာရင်းစစ်ချုပ်များရဲ့ စစ်ဆေးဝေဖန် အကြံပြုချက်များကို ထောက်ခံသလို ပြည်သူ့ငွေစာရင်း ပူးပေါင်းကော်မတီရဲ့ သဘောထားမှတ်ချက်များကိုလည်း ထောက်ခံပါကြောင်း။ အကြံပြုတင်ပြလိုတာ ကတော့ ပြည်ထောင်စုလွှတ်တော်ရန်ပုံငွေ သုံးစွဲခွင့်ကို ကျွန်တော့မြို့နယ်မှာ ခွင့်ပြုမိန့် အမှတ်(၁၀၀/၂၀၁၉) နဲ့ ၂၀၁၉ ဇန်နဝါရီလ ၃ ရက်နေ့က ခွင့်ပြုခဲ့ပါတယ်။ ဒါပေမယ့် ဖောင်းပြင် စီးပွားရေးဘဏ်ကို ရောက်တဲ့ ရက်ဟာ ဇန်နဝါရီ ၂၉ ရက်မှ ရောက်ပါတယ်။ ရက်ပေါင်း ၂၆ ရက်လောက် ကြာပါတယ်။ မြန်မာ့စီးပွားရေး ဘဏ်အချင်းချင်း ပြည်တွင်းမှာ ချိတ်ဆက်ဆောင်ရွက်မှုဟာ ကြန့်ကြာလွန်းနေတာကိုတော့ သွက်လက် မြန်ဆန်အောင် ဆောင်ရွက်ပေးစေလိုပါကြောင်းနဲ့ ပြည်ထောင်စုလွှတ်တော် ဖွံ့ဖြိုးရေးရန်ပုံငွေကို မြို့နယ် တစ်ခုရဲ့ အကျယ်အဝန်း၊ မြို့နယ်ရဲ့ လူမှုစီးပွားဘဝ တိုးတက်ဖွံ့ဖြိုးမှုအခြေအနေ စသည်တို့ပေါ်မှာ မူတည် ပြီးမှ ပိုမိုခွဲဝေသုံးစွဲစေသင့်ပါကြောင်း အကြံပြုပြောကြားရင်းနဲ့ နိဂုံးချုပ်အပ်ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ လွှတ်တော်ကိုယ်စားလှယ်များရဲ့ ဆွေးနွေးခြင်းအစီအစဉ် ပြီးဆုံးပါပြီ။ အထက်ပါ အစီရင်ခံစာနဲ့စပ်လျဉ်းပြီး သက်ဆိုင်ရာ ပြည်ထောင်စုအဆင့်ဌာန၊ အဖွဲ့အစည်း များက ပြန်လည်ရှင်းလင်းရန်ရှိက ရှင်းလင်းခြင်းနဲ့ လွှတ်တော်က မှတ်တမ်းတင်အတည်ပြုခြင်း အစီအစဉ် တို့ကို အစည်းအဝေး အဋ္ဌမနေ့မှာ ဆက်လက်ဆောင်ရွက်သွားရန် လျာထားပါကြောင်း ကြေညာပါတယ်။</speech>
</report>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး သတ္တမနေ့ ရပ်နားကြောင်းနှင့် အဋ္ဌမနေ့ ကျင်းပမည့် နေ့ရက်နှင့်ကြေညာခြင်း</title>
<speech type="speaker">အစီအစဉ်(၁၁) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ (၁၁)ကြိမ် မြောက် ပုံမှန်အစည်းအဝေး သတ္တမနေ့ အစီအစဉ်ကို ရပ်နားပါမယ်။ အစည်းအဝေး အဋ္ဌမနေ့ ကျင်းပပြုလုပ်မည့်နေ့ရက်ကို ထပ်မံအသိပေးမည်ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက်ပုံမှန်အစည်းအဝေး သတ္တမနေ့ အစည်းအဝေးကို မွန်းလွဲ ၁၄:၄၅ နာရီတွင် ရပ်နားပါသည်။</speech>
</postface>
</transcript>
</doc>
