<doc>
<docinfo>
<docno>02-01-26.xml</docno>
<pdf>02-01-26.pdf</pdf>
<term value='02'>ဒုတိယအကြိမ်</term>
<session value='01' />
<sittingday value='26' />
<legislature value='union'>ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး (၂၆)ရက်မြောက်နေ့မှတ်တမ်း</title>
<date>၁၃၇၈ ခုနှစ်၊ နယုန်လဆန်း ၁ ရက် (၂၀၁၆ ခုနှစ်၊ ဇွန်လ ၆ ရက်)(တနင်္လာနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် ပထမပုံမှန်အစည်းအဝေး (၂၆)ရက်မြောက်နေ့ကို နံနက် ၁၀:ဝဝ နာရီင်ကျင်းပ ပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type='mc'>လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေးရဲ့ (၂၆)ရက်မြောက်နေ့ အစီအစဉ်စတင်ပါတော့မယ်။ ပြည်ထောင်စုလွှတ်တော် ကိုယ်စားလှယ်များခင်ဗျာ။ ယနေ့အစည်းအဝေးသို့ တိုင်းဒေသကြီး၊ ပြည်နယ် လွှတ်တော်များမှ ဥက္ကဋ္ဌ၊ ဒုဥက္ကဋ္ဌများ၊ ကော်မတီဥက္ကဋ္ဌ၊ အတွင်းရေးမှူးများ ၁၃၅ ဦး အပါအဝင် ၁၆၂ ဦး ဧည့်သည်တော်အဖြစ် လာရောက်လေ့လာလျက်ရှိကြောင်း လေးစားစွာဖြင့်တင်ပြအပ်ပါတယ်ခင်ဗျာ။ ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type='speaker'>အားလုံးမင်္ဂလာပါ။</speech>
<speech type='mc'>အားလုံးထိုင်နိုင်ကြပါပြီ ခင်ဗျား။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type='speaker'>ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး (၂၆)ရက်မြောက်နေ့မှာ ပြည်ထောင်စု လွှတ်တော်ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စုလွှတ်တော် ကိုယ်စားလှယ်ဦးရေ စုစုပေါင်း ၆၄ရ ဦးရှိပြီး ဒီကနေ့ အစည်းအဝေးကို ၅၉၈ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၉၂.၄၃ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာဥပဒေ ပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် (၂၆)ရက်မြောက်နေ့ အစည်းအဝေး အစီအစဉ်ကြေညာခြင်း</title>
<speech type='speaker'>ပြည်ထောင်စုလွှတ်တော် ကိုယ်စားလှယ်များခင်ဗျာ။ ပထမပုံမှန်အစည်းအဝေး (၂၆) ရက်မြောက်နေ့ကို လွှတ်တော်ကိုယ်စားလှယ်များထံ ဖြန့်ဝေထားတဲ့ အစီအစဉ်အတိုင်း ဆက်လက် ဆောင်ရွက်ပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များ ခွင့်ပန်ကြားခြင်းနှင့် အစည်းအဝေးတက်ရောက်မှု အခြေအနေကို မှတ်တမ်းတင်ခြင်း</title>
<speech type='speaker'>အစီအစဉ်(၄)ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ လွှတ်တော်ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id='852'>ဦးမင်းဦး(အတွင်းရေးမှူး၊ ကိုယ်စားလှယ်စိစစ်ရေးကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စု လွှတ်တော် ပထမပုံမှန်အစည်းအဝေး (၂၆)ရက်မြောက်နေ့ ၆-၆-၂၀၁၆ ရက်နေ့မှာ အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား ပဲခူးတိုင်းဒေသကြီး မဲဆန္ဒနယ်အမှတ်(၆)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များ စိစစ်ရေးကော်မတီ အတွင်းရေးမှူးဖြစ်သူ ကျွန်တော် ဦးမင်းဦးက ပန်ကြားသွားမှာ ဖြစ်ပါတယ်။ ယနေ့အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော်ကိုယ်စားလှယ်များမှာ - - ဦးအာမိုးဆီ ခေါင်လန်ဖူး၊ - ဦးမိုးရွှေ ပူတာအို၊ - ဦးအေးမောင် ဘောလခဲ၊ - ဦးပါထန်း မတူပီ၊ - ဦးဌေးငွေ မြောင်၊ - ဒေါ်ချိုချိုဝင်း မော်လိုက်၊ - ဦးဉာဏ်ထွန်း ဇီးကုန်း၊ - ဦးမင်းသိန်း တောင်တွင်းကြီး၊ - ဦးစိုးမြင့်(ခ) ဦးအောင်ဇော်မြင့် အမရပူရ၊ - ဦးကျော်စိုးလင်း ပြည်ကြီးတံခွန်၊ - ဦးမြင့်လွင် ပုဇွန်တောင်၊ ဗဟန်း၊ သုံးခွ၊ ကွန်ဟိန်း၊ နမ္မတူ၊ မိုင်းဆတ်၊ သီပေါ၊ - ဦးထွန်းမြင့် - ဒေါ်စုစုလွင် - ဦးစိုင်းထွန်းအောင် - ဦးစိုင်းမောင်ပွင့် - ဦးစိုင်းဦးခမ်း - ဦးစိုင်းဖိုးမြတ် - ဦးစိုင်းမွန်း - ဦးစိုင်းစန်သိန်း - ဒေါ်နန်းခင်စော - ဒေါ်နန်းခမ်းအေး - ဦးစိုင်းခတ္တိယ - ဦးစိုင်းသန့်ဇင် - ဦးစိန်ဝင်း - ဦးစိုင်းဘသိန်း - ဗိုလ်ချုပ်တောက်ထွန်း - ဗိုလ်မှူးချုပ်တင်စန်းနိုင် - ဗိုလ်မှူးကြီးအောင်သီဟ - ဗိုလ်မှူးစိုင်းအိုက်လှ - ဗိုလ်မှူးထင်အောင်ကျော် - ဦးဂျေယာဂူ - ဦးနောင်နဂျတန် - ဦးသိန်းလွင် - ဦးကျော်သန်း - ဦးစောချစ်ဦး - ဦးဇော်မင်း - ဦးရဲထွဋ် - ဦးဝင်းအောင် - ဦးတင်ဝေ လင်းခေး၊ တပ်မတော်သား၊ တပ်မတော်သား၊ တပ်မတော်သား၊ တပ်မတော်သား၊ တပ်မတော်သား၊ ကချင်-၁၊ ကချင်-၄၊ ကချင်-၁၀၊ ကယား-၈၊ ကရင်-၃၊ စစ်ကိုင်း-၆၊ စစ်ကိုင်း-၅၊ စစ်ကိုင်း-၃၊ တနင်္သာရီ-၆၊ - ဦးခင်အောင်မြင့် မန္တလေး-၈၊ - ဦးရဲမြင့်စိုး ရန်ကုန်-၇၊ - ဦးစိုင်းထွန်းအောင် - ဦးစိုင်းအုန်းကျော် ရှမ်း-၄၊ - ဗိုလ်မှူးချုပ်ကျော်ကျော်စိုး တပ်မတော်သား နဲ့ - ဗိုလ်မှူးချုပ်သက်ထွန်းအောင် တပ်မတော်သား တို့ဖြစ်ကြပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၄ ဦးရှိပြီး ယနေ့ ခွင့်ပန်ကြားသူ ၄၅ ဦး ဖြစ်တဲ့အတွက် စုစုပေါင်းခွင့်ပန်ကြားသူ ၄၉ ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနဲ့ ယနေ့ ခွင့်ပန်ကြားသူ ပြည်ထောင်စုလွှတ်တော်ကိုယ်စားလှယ် ၄၅ ဦးအား ခွင့်အဖြစ် သတ်မှတ်ခွင့်ပြုပေးနိုင်ပါရန် လေးစားစွာ ပန်ကြားတင်ပြအပ်ပါတယ်ခင်ဗျား။</speech>
<speech type='speaker'>ခွင့်ပန်ကြားသူ အားလုံးကိုခွင့်ပြုပါတယ်။</speech>
<speech type='speaker'>ပြည်ထောင်စုလွှတ်တော် ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး (၂၆) ရက်မြောက်နေ့ကို တက်ရောက်ခွင့်ရှိတဲ့ လွှတ်တော် ကိုယ်စားလှယ် ၆၄ရ ဦး၊ ယခင်က ခွင့်ပြုထားသူ ၄ ဦး၊ ယနေ့ခွင့်ပန်ကြား၍ ခွင့်ပြုထားသူ ၄၅ ဦး ဖြစ်တဲ့ အတွက် ခွင့်ပြုထားသူ စုစုပေါင်း ၄၉ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type='speaker'>ပြည်ထောင်စုလွှတ်တော်က သဘောတူတဲ့အတွက် လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို ပြည်ထောင်စုလွှတ်တော်ဆိုင်ရာ နည်းဥပဒေ ၄ နည်းဥပဒေခွဲ(ခ) အရ အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value = 'Order'>
<title>နိုင်ငံတော်သမ္မတ ဦးထင်ကျော် ဦးဆောင်သော မြန်မာကိုယ်စားလှယ်အဖွဲ့ လာအိုပြည်သူ့ဒီမိုကရက်တစ် သမ္မတနိုင်ငံသို့ သွားရောက်ခဲ့သည့် ချစ်ကြည်ရေး ခရီးစဉ်မှတ်တမ်း သဝဏ်လွှာကို တင်ပြခြင်းနှင့် လွှတ်တော်က မှတ်တမ်းတင်ခြင်း၊</title>
<speech type='speaker'>အစီအစဉ် (၅) ဖြစ်ပါတယ်။ ပြည်ထောင်စုလွှတ်တော်ကိုယ်စားလှယ်များ ခင်ဗျား။ ပြည်ထောင်စုသမ္မတမြန်မာနိုင်ငံတော်၊ နိုင်ငံတော်သမ္မတ ဦးထင်ကျော် ဦးဆောင်တဲ့ မြန်မာ့ ကိုယ်စားလှယ်အဖွဲ့ဟာ လာအိုပြည်သူ့ဒီမိုကရက်တစ် သမ္မတနိုင်ငံ သမ္မတ မစ္စတာ ဘွန်ညံဗိုရာချစ် (Mr. Bounahang Vorachith) ရဲ့ ဖိတ်ကြားချက်အရ ၆-၅-၂၀၁၆ ရက်တွင် ချစ်ကြည်ရေးခရီးသွားရောက်ခဲ့ ပါတယ်။ အဆိုပါခရီးစဉ်နဲ့စပ်လျဉ်းပြီး နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံး၏ ၃-၆-၂၀၁၆ ရက်စွဲပါ စာအမှတ်၊ ၁၀၇(၁)/၁/သမ္မတရုံးဖြင့် သဝဏ်လွှာပေးပို့ ထားပြီး ယင်းသဝဏ်လွှာမိတ္တူကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ အထက်ပါ နိုင်ငံတော်သမ္မတရဲ့ ချစ်ကြည်ရေးခရီးစဉ်ကို ပြည်ထောင်စုလွှတ်တော်က မှတ်တမ်း တင်ကြောင်း ကြေညာပါတယ်။</speech>
<title>ပြည်ထောင်စုလွှတ်တော်က အတည်ပြုသည်ဟု မှတ်ယူရမည့် ဥပဒေကြမ်းများ ကို လွှတ်တော်က မှတ်တမ်းတင်ခြင်း</title>
<speech type='speaker'>အစီအစဉ် (၆) ဖြစ်ပါတယ်။ ပြည်ထောင်စုလွှတ်တော်ကိုယ်စားလှယ်များ ခင်ဗျား။ ပြည်သူ့လွှတ်တော်နဲ့ အမျိုးသားလွှတ်တော်တို့က အတည်ပြုပြီးဖြစ်တဲ့ ပြည်သူ့လွှတ်တော် ရွေးကောက်ပွဲဥပဒေကို စတုတ္ထအကြိမ် ပြင်ဆင်သည့် ဥပဒေကြမ်း""""၊ """"အမျိုးသားလွှတ်တော်ရွေးကောက်ပွဲ ဥပဒေကို စတုတ္ထအကြိမ်ပြင်ဆင်သည့် ဥပဒေကြမ်း"""" နဲ့ """"တိုင်းဒေသကြီးလွှတ်တော် သို့မဟုတ် ပြည်နယ် လွှတ်တော် ရွေးကောက်ပွဲဥပဒေကို စတုတ္ထအကြိမ် ပြင်ဆင်သည့် ဥပဒေကြမ်း""""တို့ကို ပြည်ထောင်စု လွှတ်တော်ဆိုင်ရာ နည်းဥပဒေ ၈၁ အရ ပြည်ထောင်စုလွှတ်တော်က အတည်ပြုသည်ဟု မှတ်ယူ၍ မှတ်တမ်းတင်ကြောင်း ကြေညာပါတယ်။</speech>
</section>
<section value = 'Motion'>	
<motion>
<title>နိုင်ငံတော်သမ္မတထံမှ ပေးပို့သော အာဆီယံ၏ ကင်းလွတ်ခွင့်များနှင့် အခွင့်အရေးများဆိုင်ရာ သဘောတူစာချုပ်သို့ မြန်မာနိုင်ငံမှ အတည်ပြုဝင်ရောက်ရန် ကိစ္စနှင့်စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း</title>
<speech type='speaker'>အစီအစဉ်(၇) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များ ခင်ဗျား။ နိုင်ငံတော်သမ္မတထံမှ သဝဏ်လွှာပေးပို့ထားတဲ့ အာဆီယံ၏ ကင်းလွတ်ခွင့်များနှင့် အခွင့်အရေး များဆိုင်ရာ သဘောတူစာချုပ်သို့ မြန်မာနိုင်ငံမှအတည်ပြုဝင်ရောက်ရန်ကိစ္စနဲ့စပ်လျဉ်းပြီး ၃၁-၅-၂၀၁၆ ရက် က ကျင်းပပြုလုပ်ခဲ့တဲ့ ပြည်ထောင်စုလွှတ်တော် ပထမပုံမှန်အစည်းအဝေး (၂၅)ရက်မြောက်နေ့မှာ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က လွှတ်တော်သို့ ရှင်းလင်းတင်ပြခဲ့ပြီးဖြစ်ပါတယ်။ ယင်းကိစ္စနဲ့စပ်လျဉ်းပြီး ဆွေးနွေးလိုတဲ့ လွှတ်တော်ကိုယ်စားလှယ် ၃ ဦး အမည်စာရင်းတင်သွင်း ထားပါတယ်။ ဦးစွာ ဦးမျိုးဇော်အောင်၊ ကောလင်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id='343'>ဦးမျိုးဇော်အောင်(ကောလင်းမဲဆန္ဒနယ်၊ စစ်ကိုင်းတိုင်းဒေသကြီး)</mp>လေးစားအပ် ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုဝန်ကြီးများ၊ ပြည်ထောင်စုလွှတ်တော် ကိုယ်စားလှယ်များအားလုံး မင်္ဂလာပါခင်ဗျား။ ကျွန်တော်ကတော့ ကောလင်းမဲဆန္ဒနယ်က ပြည်သူ့လွှတ်တော် ကိုယ်စားလှယ် ဦးမျိုးဇော်အောင် ဖြစ်ပါတယ်။ ကျွန်တော့အနေနဲ့နိုင်ငံတကာစာချုပ်စာတမ်းများသဘောတူချက်များကို မြန်မာနိုင်ငံကဝင်ရောက် သဘောတူတဲ့အခါမြန်မာပြည်သူတွေအနေနဲ့ ပွင့်လင်းမြင်သာစွာ သိအပ်တယ်လို့ယူဆတဲ့အတွက် ယခုလို ဝင်ရောက် ဆွေးနွေးခြင်းဖြစ်ပါတယ်။ ယခုအာဆီယံကင်းလွတ်ခွင့်နှင့် အခွင့်အရေးများဆိုင်ရာ သဘောတူ osallS Agreement on the Privileges and Immunities of ASEAN Cşoseaċm အတည်ပြုဖို့ဖြစ်လာတာနဲ့ပတ်သက်ပြီး ကျွန်တော့အနေနဲ့ လေ့လာတွေ့ရှိရတဲ့အချက် ၃ ချက်ကို မူတည်ပြီး အားပေးထောက်ခံဆွေးနွေးသွားမှာ ဖြစ်ပါတယ်။ ပထမအချက်အနေနဲ့ ဒီသဘောတူစာချုပ်ကိုအတည်ပြုခြင်းဟာ အာဆီယံပူးပေါင်းဆောင်ရွက်ခြင်း၊ ASEAN Integration ကိုပိုမိုအားပေးရာရောက်တဲ့အတွက် အမြန်အတည်ပြုသင့်တယ်လို့ မြင်ပါတယ်။ ဒုတိယကမ္ဘာစစ်နောက်ပိုင်း ကမ္ဘာ့နိုင်ငံရေးရေစီးကြောင်းပြောင်းလာပြီး ကမ္ဘာ့ငြိမ်းချမ်းရေးတည်ဆောက် ရာမှာ၌ နိုင်ငံများစီးပွားရေးဖွံ့ဖြိုးတိုးတက်အောင်ဆောင်ရွက်ရာမှာ နိုင်ငံတကာအစိုးရအဖွဲ့အစည်းတွေရဲ့ အခန်းကဏ္ဍတွေဟာ အရမ်းအရေးပါလာပါတယ်။ အာဆီယံ အဖွဲ့ကို ၁၉၆ရ ခုနှစ်မှာ စင်ကာပူ၊ အင်ဒိုနီးရှား၊ မလေးရှား၊ ဖိလစ်ပိုင်နဲ့ ထိုင်းနိုင်ငံတို့က စတင်ဖွဲ့စည်းခဲ့ပြီး မြန်မာနိုင်ငံဟာ အာဆီယံကို ၁၉၉ရ ခုနှစ်မှာ ဝင်ရောက်ခဲ့ပါတယ်။ မြန်မာနိုင်ငံအတွက် အာဆီယံဟာ အနီးကပ်ဆုံးနဲ့ အရေးကြီးဆုံး အဖွဲ့အစည်းတစ်ခုဖြစ်တာကြောင့် အာဆီယံအဖွဲ့အင်အား တောင့်တင်းဖို့ အားပေးရမှာဖြစ်ပါတယ်။ ဒီလို အားပေးနိုင်ဖို့ အာဆီယံ အတွင်းရေးမှူးချုပ်နဲ့ အာဆီယံဝန်ထမ်းများ၊ အာဆီယံအဖွဲ့ဝင်နိုင်ငံများက စေလွှတ်ထားတဲ့ သံတမန်များနဲ့ ပညာရှင်များကို အာဆီယံ အဖွဲ့ဝင်နိုင်ငံများက ကောင်းမွန်စွာ ဆက်ဆံ ဖို့လိုပါတယ်။ ကျွန်တော့အနေနဲ့ နိုင်ငံတကာပညာရှင်များနဲ့ အာဆီယံတိုးတက်ရေးကိစ္စ ဆွေးနွေးဖြစ်တိုင်းမှာ ပညာရှင်တွေဆွေးနွေးတာ ကျွန်တော်ကြားသိရပါတယ်။ ဘာလဲဆိုတဲ့အခါကျတော့ အာဆီယံ အတွင်းရေးမှူးချုပ် ဟာ သင့်တော်သောအနေအထားလောက်ကောင်းမွန်စွာ ဆက်ဆံမခံရဘူးလို့ ဖြစ်ပါတယ်။ အာဆီယံကို တိုးတက်စေချင်ရင် အာဆီယံအဖွဲ့ဝင် ဝန်ထမ်းများကို အသိအမှတ်ပြု ကောင်းမွန်စွာဆက်ဆံဖို့လို ပါတယ်။ ယနေို့င်ငံတော်အတိုင်ပင်ခံပုဂ္ဂိုလ်ရဲ့ လမ်းညွှန်ချက်နဲ့ နိုင်ငံတော် သမ္မတအသစ်ရဲ့ ဦးဆောင်မှုနဲ့ မြန်မာနိုင်ငံဟာ နိုင်ငံတကာရှေ့မျက်နှာစာမှာ ခြေလှမ်းပေါင်းများစွာ လှမ်းရမည့်ပါတယ်။ ယခင်က ကမ္ဘာ့နိုင်ငံရေးသီအိုရီအရ နိုင်ငံတစ်နိုင်ငံတိုးတက်ဖို့ တစ်နိုင်ငံက ပျက်စီးပေးရတယ် ဆိုတဲ့ သီအိုရီနဲ့ နိုင်ငံတွေဟာ သူတို့စီးပွားရေးဖွံ့ဖြိုးတိုးတက်ဖို့ရာအတွက်ကို တခြားနိုင်ငံတွေအပေါ်မှာ ဂုတ်သွေးစုပ်အမြတ်ထုတ်ကြပါတယ်။ ဒါပေမဲ့ ဒီဖက်ခေတ်နောက်ပိုင်းမှာ နိုင်ငံတွေတိုးတက်ဖို့ဟာ ပူးပေါင်း ဆောင်ရွက်မှ ဖြစ်နိုင်မယ်လို့ ယူဆလာတဲ့အတွက်ကြောင့်မို့လို့ ပိုပြီးတော့မှ ပူးပေါင်းဆောင်ရွက်ရေးကို အားပေးလာကြတာတွေ့ရပါတယ်။ အာဆီယံရဲ့ ပင်မရည်ရွယ်ချက်တစ်ခုဖြစ်တဲ့ အာဆီယံလူမှုအသိုင်းအဝိုင်း တည်ဆောက်ရေးဟာ မြန်မာနိုင်ငံအနေနဲ့လည်း အရမ်းအရေးကြီးပါတယ်။ အာဆီယံအနေနဲ့စုစည်းတဲ့ အခါမှာ လူဦးရေသန်း ၆၀၀ နီးပါးဖြစ်သွားတဲ့အတွက် ဥရောပသမဂ္ဂမှာရှိတဲ့ လူဦးရေထက်ပင်များ ပြီးတော့မှ ကမ္ဘာမှာ တတိယအင်အားကြီးအဖွဲ့အစည်းဖြစ်လာပါတယ်။ အဲဒီတော့ ဒီလိုမျိုး ပူးပေါင်း ဆောင်ရွက်ခြင်းအားဖြင့် အာဆီယံအဖွဲ့ရဲ့ အခြေအနေကို မြှင့်တင်ခြင်းဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ ဒုတိယအချက်အနေနဲ့ကတော့ စာချုပ်ပါ ကင်းလွတ်ခွင့်များဟာ မဖြစ်မနေပေးအပ်သင့်တဲ့ ကင်းလွတ်ခွင့်တွေဖြစ်တဲ့အတွက်ကြောင့်မို့လို့ အတည်ပြုသင့်ခြင်းဖြစ်ပါတယ်။ ဒီကင်းလွတ်ခွင့်တွေဟာ အိမ်ရှင်နိုင်ငံက တာဝန်ယူရမှာရှိသလို သက်ဆိုင်ရာ အဖွဲ့ဝင်နိုင်ငံတွေကလည်းလိုအပ်တဲ့ဥပဒေ၊ နည်းဥပဒေတွေပြဋ္ဌာန်းပြီးတော့မှ အာဆီယံအတွင်းရေးမှူးချုပ် အပါအဝင် သတ်မှတ်ထားတဲ့ အာဆီယံဝန်ထမ်းတွေ အဖွဲ့ဝင်နိုင်ငံတွေကစေလွှတ် ထားတဲ့ သံတမန်တွေ ဒီကင်းလွတ်ခွင့်နဲ့ အခွင့်အရေးတွေကို ခံစားရမှာဖြစ်ပါတယ်။ အခွန်ငွေတွေကို စနစ်တကျအသုံးပြုပြီး လစာပေးအပ်ခြင်း၊ သက်ဆိုင်ရာရုံးပစ္စည်းတွေ ဝယ်ယူခြင်းတွေကို ဆောင်ရွက်တဲ့ အပေါ်မှာ အခွန်ပြန် ကောက်တာဟာ မဖြစ်သင့်သလို သက်ဆိုင်ရာအာဆီယံ အရာရှိများရဲ့ အိတ်တွေ၊ ပစ္စည်းတွေကိုရှာဖွေ တာဟာလည်း မဖြစ်သင့်တဲ့ကိစ္စဖြစ်ပါတယ်။ ဒီကင်းလွတ်ခွင့်နဲ့ အခွင့်အရေးတွေကို ပုဂ္ဂိုလ်ရေးအကျိုး တွေကို ပြန်ရုပ်သိမ်းနိုင်အောင်လည်းပဲ စီမံထားတာတွေ့ရပါတယ်။ ဒါကြောင့် ဒီကင်းလွတ်ခွင့်ကို အတည်ပြု သင့်တာဖြစ်ပါတယ်။ ပြည်ထောင်စုလွှတ်တော် နာယကကြီးခင်ဗျား။ နောက်ဆုံးအချက်အနေနဲ့ ကျွန်တော်တင်ပြ ချင်တာ ကတော့ ဒီသဘောတူစာချုပ်ဟာ အာဆီယံဖြစ်တည်မှုရဲ့ အစိတ်အပိုင်းတစ်ရပ်ဖြစ်လို့ သူ့ရဲ့အနှစ်သာရ အရကိုပဲ အတည်ပြုသင့်တာ ဖြစ်ပါတယ်။ အာဆီယံကိုဝင်မည်ဆိုလို့ရှိရင် ASEAN Charter အရ ဒီသဘော တူညီချက်ကို ကျွန်တော်တို့ သဘောတူ ပေးသင့်တာဖြစ်ပါတယ်။ သဘောတူညီချက်မှာ အာဆီယံ အဖွဲ့ဝင် နိုင်ငံတိုင်းက အတည်ပြုရမယ်လို့ ဖော်ပြထားပြီးတော့ ဒီလိုအတည်ပြုတဲ့အခါမှာလည်းပဲ မိမိနိုင်ငံရဲ့ လုပ်ထုံးလုပ်နည်းနဲ့အညီပဲ အတည်ပြု ရမယ်လို့ပြဋ္ဌာန်းထားတာဖြစ်ပါတယ်။ အာဆီယံကို Intergovernmental Organization အဖြစ်နဲ့ ဂုဏ်သိက္ခာရှိပြီးတော့မှ အာဆီယံရဲ့ ရည်ရွယ်ချက်များကို ထိထိရောက်ရောက် အကောင်အထည်ဖော်ဖို့ဆိုရင် အာဆီယံဟာအစိုးရတစ်ရပ်အနေနဲ့ အခွင့်အရေးရှိနေရမှာ ဖြစ်ပါတယ်။ အာဆီယံကို Superanational Organization အဖြစ် အိမ်မက်မက်နေသူတွေ လက်တွေ့အားဖြင့် စောနေသေးတယ်လို့ ပြောရမှာဖြစ်ပါတယ်။ ဒါပေမယ့်လည်းပဲ အာဆီယံဒေသတွင်း ဟန်ချက်ညီတဲ့ ဥပဒေပြု မှုတွေ စီးပွားရေး၊ နိုင်ငံရေးပူးပေါင်းဆောင်ရွက်မှုတွေကို စနစ်တကျဖြစ်စေဖို့ဆိုရင် အာဆီယံဟာ စာချုပ်ချုပ် ဆိုနိုင်သော အခွင့်အရေးရှိတဲ့ အဖွဲ့အစည်းတစ်ခုဖြစ်မြောက်ရေးဟာ မဖြစ်မနေလိုအပ်ပါတယ်။ ဒီသဘောတူ စာချုပ်ကို ၂၀၀၉ ခုနှစ်မှာ ထိုင်းနိုင်ငံ၊ ချာအမ်းမှာ ကျွန်တော်တို့ မြန်မာနိုင်ငံအပါအဝင် အာဆီယံအဖွဲ့ဝင် နိုင်ငံတွေရဲ့ နိုင်ငံခြားရေးဝန်ကြီးတွေအားလုံး လက်မှတ်ရေးထိုးခဲ့ကြတာဖြစ်ပါတယ်။ ဒါပေမယ့်လည်းပဲ မြန်မာ၊ မလေးရှားနဲ့ လာအိုနိုင်ငံတို့က လုပ်ထုံးလုပ်နည်းနဲ့အညီ အတည်ပြုပေးဖို့ လိုအပ်နေသေးတာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ နိဂုံးချုပ်အနေနဲ့ ပြောရမယ်ဆိုရင် အာဆီယံ ကင်းလွတ်ခွင့်နဲ့ အခွင့်အရေးများဆိုင်ရာ သဘောတူစာချုပ်ဟာ အာဆီယံရဲ့ ဂုဏ်ကိုမြှင့်တင်ခြင်း၊ အဖွဲ့ဝင် နိုင်ငံတွေရဲ့ ဂုဏ်ကို မြှင့်တင်ခြင်းတို့ဖြစ်ပြီး ဒီမိုကရေစီပြုပြင်ပြောင်းလဲရေးဆောင်ရွက်နေတဲ့ မြန်မာနိုင်ငံ အနေနဲ့လည်း ကမ္ဘာ့လူမှုအသိုင်းအဝိုင်းအလယ်မှာ ရှေ့တန်းကတာဝန်ယူဆောင်ရွက်နေတာကို ပြသဖို့ အတွက် အတည်ပြုဖို့ဖြစ်ပါကြောင်း ထောက်ခံပြောကြားအပ်ပါတယ်။ အားလုံးကို ကျေးဇူး တင်ပါတယ်ခင်ဗျား။</speech>
<speech type='speaker'>ဦးဇာနည်မင်း၊ ရွှေကူမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id='240'>ဦးဇာနည်မင်း(ရွှေကူမဲဆန္ဒနယ်၊ ကချင်ပြည်နယ်)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ တက်ရောက်လာသူများအားလုံးကို မင်္ဂလာပါလို့ဦးစွာ နှုတ်ခွန်းဆက်သ လိုပါတယ်။ လေးစားအပ်ပါသော လွှတ်တော်ဥက္ကဋ္ဌကြီးခင်ဗျာ။ ကျွန်တော်ကတော့ ရွှေကူမဲဆန္ဒနယ် ပြည်ထောင်စုလွှတ်တော်ကိုယ်စားလှယ် ဦးဇာနည်မင်းဖြစ်ပါတယ်။ ကျွန်တော်ကတော့ နိုင်ငံတော်သမ္မတ ထံမှ ပေးပို့လာသော အာဆီယံ၏ ကင်းလွတ်ခွင့်နှင့် အခွင့်အရေးများဆိုင်ရာ သဘောတူစာချုပ်ကို မြန်မာနိုင်ငံမှ အတည်ပြု ဝင်ရောက်နိုင်ရန်ကိစ္စနှင့်စပ်လျဉ်း၍ လွှတ်တော်၏ အတည်ပြုချက်ရယူနိုင်ရန် ထောက်ခံဆွေးနွေးသွားမှာဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ အာဆီယံ၏ ကင်းလွတ်ခွင့်နှင့် အခွင့်အရေးများဆိုင်ရာ သဘောတူစာချုပ်ကို လေ့လာရာတွင် အခန်း (၁၃)ခန်းပါရှိသည်ကို တွေ့ရှိရမှာ .ကင်မ၏ အကင် ageopsag sao : International Governmental Organization os asalyo 2063cmpê:329 ရပ်တည်မှုကို အပ်နှင်းဖော်ပြချက်အား အသိအမှတ်ပြုထားကြောင်းကို တွေ့ရှိရမှာဖြစ်ပါတယ်။ တစ်ဆက် တည်းမှာ အာဆီယံ၏ ပဋိညာဉ်စာတမ်း၏ အပိုဒ် ၁၇၊ အပိုဒ် ၁၈၊ အပိုဒ် ၁၉ အနေဖြင့် အာဆီယံအဖွဲ့ဝင် နိုင်ငံများ၏နယ်နိမိတ်များတွင် အာဆီယံ၏ရည်ရွယ်ချက်များကို ပြီးမြောက်အောင်မြင်စွာ ဆောင်ရွက်နိုင်ဖို့ အတွက်လည်းကောင်း၊ အာဆီယံအတွင်းရေးမှူးချုပ်နှင့် အာဆီယံ အတွင်းရေးမှူးချုပ်ဝန်ထမ်းများကို ၎င်းတို့၏ တာဝန်များအား လွတ်လပ်စွာ ဆောင်ရွက်ပေးနိုင်ရန် လည်းကောင်း၊ အာဆီယံ အဖွဲ့ဝင် နိုင်ငံ များ၏ တာဝန်ပေးအပ်ထားသည့် အရာရှိများအား ၎င်းတို့၏တာဝန်များကို ထမ်းဆောင်ရန်လည်းကောင်း ကင်းလွတ်ခွင့်နှင့် အခွင့်အရေးများ အသီးသီးကို အပ်နှင်းထားသည်ကို အသိအမှတ်ပြုနိုင်ရန်စာချုပ်ပါ အခန်း (၁)၊ အခန်း (၂)၊ အခန်း(၃) တွင် ဖော်ပြထားသည်ကို တွေ့ရှိရမှာဖြစ်ပါတယ်။ ယင်းစာချုပ်တွင် အာဆီယံလုပ်ငန်းများကို ဖော်ဆောင်နိုင်ရန် အာဆီယံပင်မအဖွဲ့ အစည်းဖြစ်တဲ့ အခန်း (၄) တွင် အာဆီယံ အတွင်းရေးမှူးချုပ်နှင့် အာဆီယံ အတွင်းရေးမှူးချုပ်ဝန်ထမ်းများ၊ အခန်း (၅) တွင် အာဆီယံအတွက် တာဝန်ထမ်းဆောင်သည့် ကျွမ်းကျင်သူများ၊ အခန်း (၆)တွင် အမြဲတမ်း ကိုယ်စားလှယ်အဖွဲ့ရုံး၊ အခန်း (၇)တွင် အမြဲတမ်းကိုယ်စားလှယ်များနှင့် အာဆီယံ တာဝန်ထမ်းဆောင် နေသော အရာရှိများ၊ အခန်း (၈) တွင် အမြဲတမ်းကိုယ်စားလှယ်အဖွဲ့ရုံး တာဝန်ထမ်းဆောင်နေသည့် ဝန်ထမ်းများ၊ အခန်း(၉)တွင် အဖွဲ့ဝင်နိုင်ငံများမှ အရာထမ်းများကို ကင်းလွတ်ခွင့်နှင့် အခွင့်အရေး များကို လိုက်နာကျင့်သုံးရန် ထည့်သွင်းဖော်ပြထားသည်ကို တွေ့ရှိရမှာဖြစ်ပါတယ်။ လေးစားအပ်ပါသော ပြည်ထောင်စုနာယကကြီးခင်ဗျာ။ အာဆီယံအသင်းကြီးကို ၁၉၆ရ သြဂုတ်လ ၈ ရက် တည်ထောင်ခဲ့ပြီး၊ ၁၉၉ရ ဇွန် ၂၃ တွင် မြန်မာနိုင်ငံသည် အာဆီယံအသင်းကြီးသို့ တရားဝင်အဖွဲ့ နိုင်ငံတစ်နိုင်ငံ ဖြစ်လာခဲ့ပါတယ်။ အာဆီယံ အဖွဲ့ဝင်နိုင်ငံများတွင် လူဦးရေဟာ သန်း ၆၀၀ ၀န်းကျင် ခန့်ရှိပြီး ဧရိယာအကျယ်အဝန်းမှာ ၁.၇၂ စတုရန်းမိုင်ရှိကြောင်းကိုလည်း တွေ့ရပါတယ်။ အာဆီယံ 330:(08:el caosq One Vision, One Indentity ,One Community peo:qodim တစ်ခုတည်း၊ ကိုယ်ပိုင်ဟန်ပန်တစ်ခုတည်း၊ အသိုက်အဝန်းတစ်ခုတည်း ဖြစ်လာဖို့အတွက် အသင်းဝင်နိုင်ငံများ 323:00:01. Social Development, Economic Development, Culture Development of ရေရှည်စဉ်ဆက်မပြတ် ဖွံ့ဖြိုးတိုးတက်စေဖို့အတွက် အာဆီယံအဖွဲ့ဝင်နိုင်ငံများက ချမှတ်ဆောင်ရွက်ခြင်း ကို ကြည့်ခြင်းအားဖြင့် Unity and Diversity မတူကွဲပြားတာကို အခြေခံပြီး အတူတကွ နေထိုင်ရေးနှင့် ဒေသဆိုင်ရာ ငြိမ်းချမ်းလုံခြုံရေးတို့ကို ပူးပေါင်းဆောင်ရွက်သွားမည် ဖြစ်ကြောင်းကိုလည်း အာဆီယံ ကြေညာစာတမ်းတွင် ဖော်ပြထားသည်ကိုလည်း တွေ့ရှိရတာ ဖြစ်ပါတယ်။ ယင်းဖော်ပြချက်တို့ကို ပူးပေါင်းလိုက်နာဆောင်ရွက်စေရန် အာဆီယံသည် အစိုးရအချင်းချင်း ဖွဲ့စည်းထားသည့် အဖွဲ့အစည်းတစ်ခုဖြစ်ပြီး မှန်ကန်စွာ တရားစီရင်ရန်နှင့် စည်းမျဉ်းစည်းကမ်းများကို လေးစားလိုက်နာရန်၊ ကင်းလွတ်ခွင့်နှင့် အခွင့်အရေးများကို ခံစားခွင့်အသုံးပြုခွင့်ပြုထားသူမှ အလွဲသုံးမှု တို့ကို ကာကွယ်ရန်အတွက် ်းတွင် ပူးပေါင်းဆောင်ရွက်ရန် တာဝန်ရှိသည်ဟု လည်းကောင်း၊ ဤသဘောတူစာချုပ်အရ ကင်းလွတ်ခွင့်နှင့်အခွင့်အရေးများကို ပေးအပ်ထားသည့် ခန့်အပ်ခြင်းခံရသူ သို့မဟုတ် ခန့်အပ်ထားသူများအနေဖြင့် သက်ဆိုင်ရာနိုင်ငံများသို့ ရောက်ရှိနေစဉ်မှာ ယင်းစာချုပ် ကင်းလွတ်ခွင့် အခွင့်အရေးနှင့်လျော်ညီစွာ ယင်းနိုင်ငံ၏ ဥပဒေလုပ်ထုံးလုပ်နည်းများကို လေးစား လိုက်နာရန် တာဝန်ရှိမှု၊ သက်ဆိုင်ရာနိုင်ငံများမှ တာဝန်ယူရမည်ဟု သဘောတူစာချုပ်ရဲ့ အခန်း (၁၀) မှာ ဖော်ပြထားသလိုပဲ လေ့လာတွေ့ရှိရပါတယ်။ ယနေ့ တိုးတက်ပြောင်းလဲလာမှုကြောင့် ကမ္ဘာကြီးဟာ ရွာကြီးသဖွယ်ဖြစ်လာပြီးမှ နိုင်ငံအချင်းချင်း စီးပွားရေး၊ လူမှုရေး၊ ကျန်းမာရေး၊ လုံခြုံရေး၊ မူးယစ်ဆေးဝါးတိုက်ဖျက်ရေး၊ လူကုန်ကူးမှု စသည်တို့ကို ဆက်သွယ်ပူးပေါင်းဆောင်ရွက်လာတာကို တွေ့ရှိရမှာ ဖြစ်ပါတယ်။ ကမ္ဘာကြီးရွာပြုမှုကြောင့် ၊ ဖြစ်လာ တာကြောင့် စီးပွားရေးဈေးကွက်သော်လည်းကောင်း၊ နိုင်ငံအချင်းချင်း ဆက်သွယ်ရာတွင် လျင်မြန် ချောမွေ့အောင် နိုင်ငံပေါင်းအုပ်စုဖွဲ့၍ လုပ်ကိုင်ဆောင်ရွက်လာကြတာကို တွေ့ရှိရမှာ ဖြစ်ပါတယ်။ ပမာအားဖြင့် ဆိုလို့ရှိရင် အနောက်နိုင်ငံမှာ ၂၈ နိုင်ငံအဖြစ် ပေါင်းစည်းထားသော EU အဖွဲ့မျိုးကဲ့သို့ လည်းကောင်း၊ G 11, G 20 ကဲ့သို့ အဖွဲ့မျိုးလည်းကောင်း၊ (၅) နိုင်ငံ ဘရာဇီး၊ ရုရှား၊ အိန္ဒိယ၊ တရုတ်၊ တောင်အာဖရိက (၅) နိုင်ငံ ဖွဲ့စည်းထားသော BRICS ကဲ့သို့သော နိုင်ငံအဖွဲ့များသို့ လည်းကောင်း စီးပွားရေး၊ လူမှုရေးများကို ပူးပေါင်းဆောင်ရွက်လုပ်ကိုင်လာတာကို တွေ့ရှိရမှာ ဖြစ်ပါတယ်။ ထိုကဲ့သို့သော ပူးပေါင်းလုပ်ဆောင်ရာမှာ အကောင်အထည်ဖော်ချောမွေ့စေဖို့အတွက် အဖွဲ့ဝင်နိုင်ငံ အချင်းချင်း သဘောတူစာချုပ်ကို အဖွဲ့ဝင်နိုင်ငံအားလုံးက သဘောတူ လက်မှတ်ရေးထိုးကြ ရမှာ ဖြစ်ပါတယ်။ ဤစာချုပ်ကို အဖွဲ့ဝင်နိုင်ငံများအားလုံးက ပြည်တွင်းလုပ်ထုံးလုပ်နည်းများနှင့်အညီ အတည်ပြု ဆောင်ရွက်ပေးရမှာ ဖြစ်ပါတယ်။ သို့ဖြစ်ပါသောကြောင့် လေးစားအပ်ပါသော ပြည်ထောင်စုလွှတ်တော် နာယကကြီး ခင်ဗျာ။ နိုင်ငံတော်သမ္မတထံမှ ပေးပို့လာသော အာဆီယံ၏ ကင်းလွတ်ခွင့်နှင့် အခွင့်အရေးဆိုင်ရာ သဘောတူ စာချုပ်ကို မြန်မာနိုင်ငံမှ အတည်ပြုပေးနိုင်ရန် ယင်းစာချုပ်ပါ အခန်း (၁၃) ၊ ပုဒ်မ ၁၊ ပုဒ်မ ၂၊ ပုဒ်မ ၃၊ ပုဒ်မ ၄ အရ အဖွဲ့ဝင်နိုင်ငံများအနေဖြင့် အတည်ပြုလက်မှတ်ရေးထိုးနိုင်ရေးကို ပြည်ထောင်စုလွှတ်တော် နာယကကြီးမှတစ်ဆင့် လွှတ်တော်မှ အတည်ပြုပေးနိုင်ပါရန် လေးစားစွာ ဆွေးနွေးတင်ပြရင်း နိဂုံးချုပ် အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type='speaker'>ဒေါက်တာဒေါ်ရွှေပုံ ပဲခူးမဲဆန္ဒနယ်မှ ဆွေးနွေးဖို့ဖြစ်ပါတယ်။</speech>
<speech><mp id='202'>ဒေါက်တာဒေါ်ရွှေပုံ(ပဲခူးမဲဆန္ဒနယ်၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော်နာယကကြီးနှင့်တကွ ပြည်ထောင်စုလွှတ်တော်ကိုယ်စားလှယ်များ၊ ပြည်ထောင်စု ဝန်ကြီးများ၊ ဧည့်သည်တော်များအားလုံး မင်္ဂလာပါလို့ နှုတ်ခွန်းဆက်သလိုက်ပါတယ်။ ကျွန်မကတော့ ပဲခူးတိုင်းဒေသကြီး၊ ပဲခူးမဲဆန္ဒနယ် ပြည်သူ့လွှတ်တော်ကိုယ်စားလှယ် ဒေါက်တာဒေါ်ရွှေပုံ ဖြစ်ပါတယ်။ နိုင်ငံတော်သမ္မတထံမှ ပေးပို့တဲ့ အာဆီယံရဲ့ ကင်းလွတ်ခွင့်နှင့် အခွင့်အရေးများဆိုင်ရာ သဘောတူ စာချုပ်ကို မြန်မာနိုင်ငံမှ အတည်ပြု ဝင်ရောက်ရန်ကိစ္စနှင့်စပ်လျဉ်းပြီး ထောက်ခံဆွေးနွေးသွားမှာ ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော်နာယကကြီးရှင်။ အာဆီယံကို ၁၉၆ရ ခုနှစ်၊ သြဂုတ်လ ၈ ရက်နေ့တွင် ထိုင်းနိုင်ငံ ဘန်ကောက်မြို့မှာ အင်ဒိုနီးရှား၊ မလေးရှား၊ ဖိလစ်ပိုင်၊ စင်ကာပူနှင့် ထိုင်းနိုင်ငံ တို့က Declaration of Asian လက်မှတ်ရေးထိုးစတင်ထည်ထောင်ခဲ့ပြီး မြန်မာနိုင်ငံက ၁၉၉ရ ခုနှစ် တွင်ဝင်ရောက်ခဲ့ပါတယ်။ အခုအဖွဲ့ဝင်နိုင်ငံ ၁၀ နိုင်ငံရှိပြီး အရှေ့တီမောနိုင်ငံလည်း ဝင်ရောက်လာဖို့ ရှိပါတယ်။ ၂၀၀ရ ခုနှစ်၊ နိုဝင်ဘာလ ၂၀ ရက်နေ့မှာ စင်ကာပူနိုင်ငံတွင် အာဆီယံ များ၏ စီးပွားလူမှုတိုးတက်ရေး၊ ဒေသဆိုင်ရာ တည်ငြိမ်အေးချမ်းလုံခြုံရေး၊ အကျိုးတူကိစ္စရပ်များတွင် ပူးပေါင်းဆောင်ရွက်ညှိနှိုင်းကူညီမှုများ တိုးတက်လာစေရေး၊ နည်းပညာ၊ သုတေသနနှင့် စီမံခန့်ခွဲရေး များမှာ ဒေသတွင်းနိုင်ငံအချင်းချင်း ကူညီဆောင်ရွက်နိုင်ရေး၊ စိုက်ပျိုး၊ စီးပွား၊ ကုန်သွယ်၊ သယ်ဆောင် ဆက်သွယ်မှုများ မြင့်မားပြီး လူထုများ၏ လူနေမှုအဆင့် မြင့်မားလာစေရေး၊ အရှေ့တောင်အာရှဒေသ အကြောင်း လေ့လာမှုပညာရပ်များ ကျယ်ပြန့်အားကောင်းလာစေရေး၊ မိမိတို့အဖွဲ့အစည်းနှင့် ရည်ရွယ်ချက် တူသော အခြားဒေသဆိုင်ရာ အဖွဲ့အစည်းများ နိုင်ငံတကာ အစုအဖွဲ့များနှင့် ပိုမိုပူးပေါင်းဆောင်ရွက်ရေး စတဲ့ ရည်ရွယ်ချက်ကောင်းများကို ဒေသတွင်းနိုင်ငံများအချင်းချင်း ပူးပေါင်းဆောင်ရွက်နိုင်တဲ့ အခွင့်အလမ်း ကောင်းကို ရရှိခဲ့ပါတယ်။ မြန်မာနိုင်ငံအနေနဲ့ အာဆီယံ အဖွဲ့ဝင်နိုင်ငံအဖြစ် ပူးပေါင်းဆောင်ရွက်မှုရဲ့ ရလဒ်ကောင်းများ ရရှိခဲ့တဲ့ သာဓကများစွာရှိပါတယ်။ အဲဒီအထဲက တစ်ခုကို ဖော်ပြရမယ်ဆိုရင် ၂၀၀၈ ခုနှစ်၊ မြန်မာ နိုင်ငံမှာ နာဂစ်ဆိုင်ကလုန်းမုန်တိုင်း တိုက်ခတ်ဖျက်ဆီးခံခဲ့ရပြီး ပြန်လည်ကယ်ဆယ်ထူထောင်ရေး လုပ်ငန်းများကို ကုလသမဂ္ဂ၊ အာဆီယံနှင့် မြန်မာနိုင်ငံသုံးပွင့်ဆိုင် Tripatite Core Group ဖြင့် စီမံ ဆောင်ရွက်နိုင်ခဲ့တဲ့အတွက် အတိုင်းအတာတစ်ခုအထိ အခက်အခဲများကို ကျော်လွှားအောင်မြင် ခဲ့တဲ့ ဖြစ်စဉ်ပဲ ဖြစ်ပါတယ်။ မြန်မာနိုင်ငံဟာ အာဆီယံအဖွဲ့ဝင်နိုင်ငံအဖြစ် အာဆီယံ၏ ရည်ရွယ်ချက်များကို အကောင်အထည် ဖော်တဲ့ လုပ်ငန်းစဉ်များမှာ တက်ကြွစွာ ပါဝင်ဆောင်ရွက်ခြင်းဟာ အနာဂတ်မြန်မာနိုင်ငံအကျိုးစီးပွားကို ဆောင်ရွက်ရာရောက်သလို ဒေသတွင်းနိုင်ငံအချင်းချင်း ပူးပေါင်းဆောင်ရွက်မှုနှင့် ချစ်ကြည်ရင်းနှီးမှုကို ဖော်ဆောင်ရာလည်းရောက်ပါတယ်။ ဒါ့ကြောင့် မြန်မာနိုင်ငံအနေနဲ့ အာဆီယံအဖွဲ့ကို ပူးပေါင်းကူညီ ဆောင်ရွက်နိုင်မှုများ မြင့်မားကျယ်ပြန့်လာရေးအတွက်လည်း ကြိုးစားဆောင်ရွက်သင့်ပါတယ်။ လေးစားရပါသော နာယကကြီးရှင်။ အာဆီယံ အဖွဲ့ကြီးအနေနဲ့ ၎င်းရဲ့ လုပ်ငန်းကိစ္စရပ်များကို အောင်မြင်ချောမောစွာ လည်ပတ်နိုင်ရန်အတွက် လိုအပ်တဲ့ အာဆီယံ၏ ကင်းလွတ်ခွင့်နှင့် အခွင့်အရေး များဆိုင်ရာ သဘောတူစာချုပ်ကို ၂၀၀၉ ခုနှစ်၊ အောက်တိုဘာလ ၂၅ ရက်နေ့တွင် ထိုင်းနိုင်ငံမှာ လက်မှတ်ရေးထိုးခဲ့ပါတယ်။ အာဆီယံ၏ ကင်းလွတ်ခွင့်နှင့် အခွင့်အရေးများဆိုင်ရာ သဘောတူစာချုပ်ဟာ အာဆီယံ ယန္တရားအတွင်းမှာ တာဝန်ထမ်းဆောင်နေတဲ့ အာဆီယံအတွင်းရေးမှူးချုပ်မှစလို့ အမြဲတမ်း ကိုယ်စားလှယ်များ၊ အာဆီယံတာဝန်ထမ်းဆောင်တဲ့ အရာရှိများ၊ ကျွမ်းကျင်သူပညာရှင်များ၊ ဝန်ထမ်းများ၊ အဖွဲ့ဝင်နိုင်ငံများမှ အရာထမ်းများအနေဖြင့် ပေးအပ်ထားသော တာဝန်ဝတ္တရားများကို လွတ်လပ်မြန်ဆန် အဆင်ပြေစွာ ဆောင်ရွက်နိုင်ရန်အတွက် လိုအပ်တဲ့ အစီအမံ တစ်ခုအဖြစ် လေ့လာတွေ့ရှိရပါတယ်။ ဒီသဘောတူစာချုပ်ကို မြန်မာနိုင်ငံမှ အတည်ပြုဝင်ရောက်ခြင်းဖြင့် မိမိနိုင်ငံမှ ခန့်အပ်ထားသော အာဆီယံအတွက် တာဝန်ထမ်းဆောင်မည့် ကျွမ်းကျင်သူပညာရှင်များ၊ အမြဲတမ်းကိုယ်စားလှယ်အဖွဲ့ရုံး နှင့် အမြဲတမ်းကိုယ်စားလှယ်များ၊ ဝန်ထမ်းများ၊ အာဆီယံကိုယ်စားပြု ဆောင်ရွက်မည့် အရာရှိ များဟာ မိမိအဆင့်အတန်းကို လိုက်၍ ရရှိမယ့်အခွင့်အရေးကို တခြားအာဆီယံအဖွဲ့ဝင်နိုင်ငံများ နည်းတူ ရရှိနိုင်မှာ ဖြစ်ပါတယ်။ လေးစားအပ်ပါသော နာယကကြီးရှင်။ ဒါ့အပြင် မိမိနိုင်ငံမှ အာဆီယံအတွက် တာဝန်ထမ်းဆောင် သူများဟာ တရားဝင်သယ်ဆောင်တင်သွင်းမှု၊ တင်ပို့မှုနှင့် ပတ်သက်၍ သွင်းကုန်ခွန် ကင်းလွတ်ခွင့်၊ ကက်တင်သည် တကယ် အ လုံခြုံမှုနှင့် အကာအကွယ်များကိုလည်း တန်းတူအခွင့်အရေးရရှိမှာ ဖြစ်ပါတယ်။ အမျိုးသား ဒီမိုကရေစီ အဖွဲ့ချုပ်ရဲ့ ရွေးကောက်ပွဲကြေညာစာတမ်းပါ နိုင်ငံခြားရေးမူဝါဒမှာ နိုင်ငံအချင်းချင်းကြား အကျိုးတူ စီးပွားရေးလုပ်ငန်းများ ဖော်ထုတ်၍ ပူးပေါင်းဆောင်ရွက်ကြမည်။ အထူးသဖြင့် အာဆီယံကဲ့သို့သော ဒေသဆိုင်ရာအဖွဲ့အစည်းများ၊ စီမံကိန်းများတွင်ဒေသ၏အကျိုးကိုဦးတည်၍ လက်တွဲဆောင်ရွက်မည်ဟု ဖော်ပြထားပါတယ်။ လေးစားအပ်ပါသော နာယကကြီးရှင်။ နိဂုံးချုပ်အနေနဲ့ အာဆီယံ၏ ကင်းလွတ်ခွင့်နှင့် အခွင့်အရေး များဆိုင်ရာ သဘောတူစာချုပ်ကို အတည်ပြု ဝင်ရောက်ခြင်းအားဖြင့် နိုင်ငံတော်အတွက် ဘဏ္ဍာငွေ သက်သာစေခြင်း၊ တန်းတူ အခွင့်အရေးများရရှိပြီး လုပ်ငန်းများ မြန်ဆန်ထိရောက်စွာ အကောင်အထည် ဖော်နိုင်ခြင်း၊ မိမိတို့နိုင်ငံ၏ အာဆီယံအမြဲတမ်းကိုယ်စားလှယ်များ၊ သံတမန်အဖွဲ့ဝင်များ၊ ကျွမ်းကျင် သူများ၊ ဝန်ထမ်းများအနေဖြင့် ဥပဒေ၏အကာအကွယ်ကို ပိုမိုရရှိခြင်းစတဲ့ အကျိုးကျေးဇူးများ ရရှိလာမှာ ဖြစ်တဲ့အတွက် မြန်မာနိုင်ငံမှ အတည်ပြု ဝင်ရောက်နိုင်ရေးအတွက် ပြည်ထောင်စုလွှတ်တော်မှ အတည်ပြု ပေးနိုင်ပါရန် ထောက်ခံတင်ပြအပ်ပါတယ်ရှင်။ အားလုံးကို ကျေးဇူးတင်ပါတယ်။</speech>
<title>အထက်ပါကိစ္စနှင့်စပ်လျဉ်း၍ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က ပြန်လည်ရှင်းလင်း ဆွေးနွေးရန်ရှိက ရှင်းလင်းဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type='speaker'>အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များ ဆွေးနွေးလို့ ပြီးပါပြီ။ လွှတ်တော်ကိုယ်စားလှယ်များရဲ့ ဆွေးနွေးချက်များအပေါ် သက်ဆိုင်ရာပြည်ထောင်စုအဆင့် အဖွဲ့အစည်းဝင်က ပြန်လည်ရှင်းလင်းရန်ရှိက ရှင်းလင်းဆွေးနွေးဖို့ဖြစ်ပါတယ်။</speech>
<speech><agency id='19'>ဦးကျော်တင်(ဒုတိယဝန်ကြီး၊ နိုင်ငံခြားရေးဝန်ကြီးဌာန)</agency>လေးစားအပ်ပါတဲ့ ပြည်ထောင်စုလွှတ်တော်နာယကကြီးခင်ဗျား။ ကျွန်တော် ဒီအာဆီယံရဲ့ ကင်းလွတ်ခွင့်နဲ့ အခွင့်အရေး ဆိုင်ရာသဘောတူစာချုပ်နဲ့ပတ်သက်ပြီးတော့ ကျွန်တော့အရှေ့မှာ ဆွေးနွေးတင်ပြသွားကြတဲ့ လွှတ်တော် ကိုယ်စားလှယ်(၃) ဦး အနေနဲ့ ဒီစာချုပ်ကို အတည်ပြု ရေးမှာ ထောက်ခံပြောကြားသွားကြတဲ့အတွက် ကျွန်တော့အနေနဲ့ အထူးပဲဝမ်းသာအားရမိပါတယ်။ နောက်ပြီးလွှတ်တော်ကိုယ်စားလှယ်များအနေနဲ့ လည်း ဒီစာချုပ်နဲ့ပတ်သက်ပြီးတော့ ထဲထဲဝင်ဝင် နက်နက်နဲနဲလေ့လာထားပြီးတော့ ကျွန်တော်တို့ရဲ့ အာဆီယံနဲ့ပူးပေါင်းဆောင်ရွက်ရေးကိစ္စမှာ အရေးပါတဲ့အကြောင်းကို အလေးထားပြောကြားသွားခဲ့တာ ကို တွေ့ရှိရပါတယ်။ လွှတ်တော်ကိုယ်စားလှယ်(၃) ဦးဆွေးနွေးပြောကြားသွားတာနဲ့ ပတ်သက်ပြီးတော့ မေးမြန်းချက်များလည်း မပါရှိတဲ့အတွက် ကျွန်တော့အနေနဲ့ အထူးရှင်းလင်းပြောကြားဖို့ရန် မရှိပါဘူး။ ဒါပေမယ့် ကျွန်တော်တို့အနေနဲ့ ဒီကိစ္စနဲ့ပတ်သက်ပြီးတော့ ဒီစာချုပ်မှာပါဝင် ဝင်ရောက်ခြင်းအားဖြင့် အာဆီယံအဖွဲ့ကြီးရဲ့ လုပ်ငန်းဆောင်တာများကို တာဝန်ထမ်းဆောင်ရာမှာရော၊ နောက်ပြီးတော့ ဂျာကာတာ မြို့မှာရှိတဲ့ အာဆီယံဆိုင်ရာမြန်မာများအမြဲတမ်းကိုယ်စားလှယ်အဖွဲ့ရုံးနဲ့ ဝန်ထမ်းများအနေဖြင့် လည်းကောင်း တာဝန်ထမ်းဆောင်ရာမှာ ကျွန်တော်တို့အနေနဲ့ ပိုမိုထိထိရောက်ရောက် သွက်သွက်လက်လက် ထမ်းဆောင်ခွင့် ရရှိလာမှာဖြစ်ပါတယ်။ နောက်ပြီးတော့ ကျွန်တော်တို့ ဒီလိုစာချုပ်ကို အတည်ပြု လက်မှတ်ထိုးလိုက်ခြင်းအားဖြင့် မြန်မာ နိုင်ငံဟာ အာဆီယံအဖွဲ့ဝင်နိုင်ငံတစ်နိုင်ငံအနေနဲ့ တာဝန်သိတဲ့နိုင်ငံတစ်နိုင်ငံအဖြစ်ကို ကျွန်တော်တို့ ဖော်ညွှန်းဖော်ပြနိုင်ခြင်းလည်းဖြစ်ပါတယ်။ ဒါကြောင့်မို့လို့ ကျွန်တော်တို့ဒီသဘောတူစာချုပ်ကို လက်မှတ် ရေးထိုးခြင်းဟာ ကျွန်တော့အနေနဲ့ နောက်တစ်ခု တင်ပြချင်တာကတော့ အဖွဲ့ဝင်နိုင်ငံများကနေ ခန့်အပ် ထားတဲ့ အမြဲတမ်းကိုယ်စားလှယ်တွေ၊ နောက်ပြီးတော့ အာဆီယံအတွင်းရေးမှူးချုပ်ရုံးမှာ တာဝန်ထမ်း ဆောင်နေကြတဲ့ အရာရှိတွေ၊ အမှုထမ်းတွေ၊ ကျွမ်းကျင်သူတွေအနေနဲ့ ဒီအခွင့်အရေးတွေ ကင်းလွတ် ခွင့်တွေဟာ မိမိတို့ရဲ့ တာဝန်ထမ်းဆောင်ရာမှာ အထောက်အကူပြုစေရန်အတွက်သာ ပံ့ပိုးပေးခြင်းသာ ဖြစ်ပြီးတော့ မိမိရဲ့ ကိုယ်ကျိုးအတွက် သုံးစွဲမှုမျိုးတွေ မပြုဖို့အတွက် အဲဒါမျိုး ဟန့်တားဖို့အတွက်လည်း ကန့်သတ်ထားချက်တွေ ပါရှိပါတယ်။ ဒီလိုဟာမျိုးတွေ ကိုယ်ကျိုးအတွက်သုံးစွဲဖူးတာမျိုးတွေ ဖြစ်လာလို့ ရှိရင်လည်း ကျွန်တော်တို့ ပြန်လည်ရုပ်သိမ်းနိုင်တဲ့အနေအထား အဲဒီလိုအခွင့်အလမ်းအနေနဲ့ ပတ်သက် ပြီးတော့ စာချုပ်မှာရှင်းလင်းစွာဖော်ပြထားပြီးဖြစ်ပါတယ်။ ဒါကြောင့်မို့လို့ ဒီစာချုပ်ကို ပါဝင်လက်မှတ် ရေးထိုးထားခဲ့ပြီးဖြစ်တဲ့အတွက် ပြည်ထောင်စုလွှတ်တော်ကနေ အတည်ပြုပေးဖို့အတွက် ကျွန်တော့ အနေနဲ့ ထပ်လောင်းမေတ္တာရပ်ခံတင်ပြလိုပါတယ်။ ဒီပြည်ထောင်စုလွှတ်တော်ကနေ အတည်ပြုလိုက် မယ်ဆိုလို့ရှိရင် ကျွန်တော်တို့နိုင်ငံခြားရေးဝန်ကြီးဌာနအနေနဲ့ ဒီစာချုပ်ပါလုပ်ထုံးလုပ်နည်းများနဲ့အညီ ကျွန်တော်တို့အနေနဲ့ ဒီအာဆီယံအတွင်းရေးမှူးချုပ်ရုံးကို Instrument of Ratification လို့ခေါ်တဲ့ အတည်ပြုစာချွန်လွှာပေးပို့ရေးလည်း ဆက်လက်ဆောင်ရွက်သွားခွင့်ရရှိမှာဖြစ်ပါတယ်။ ဒါကြောင့်မို့လို့ ဒီစာချုပ်ကို အတည်ပြုပေးရေးအတွက် နာယကကြီးအား ဒီပြည်ထောင်စုလွှတ်တော်ကို အနူးအညွတ် ပန်ကြားထောက်ခံတင်ပြအပ်ပါတယ်ခင်ဗျား။ အားလုံးကျေးဇူးတင်ပါတယ်။</speech>
<speech type='speaker'>ပြည်ထောင်စုလွှတ်တော်ကိုယ်စားလှယ်များခင်ဗျား၊ လွှတ်တော်ရဲ့ အဆုံး အဖြတ်ရယူပါမယ်။ အာဆီယံ၏ ကင်းလွတ်ခွင့်နှင့် အခွင့်အရေးများဆိုင်ရာ သဘောတူစာချုပ်သို့ မြန်မာနိုင်ငံမှ အတည်ပြုဝင်ရောက်ရန်ကိစ္စနှင့်စပ်လျဉ်း၍ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type='speaker'>သဘောမတူသူရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type='speaker'>သဘောမတူသူမရှိတဲ့အတွက် အာဆီယံ၏ ကင်းလွတ်ခွင့်နှင့် အခွင့်အရေး များဆိုင်ရာ သဘောတူစာချုပ်သို့ မြန်မာနိုင်ငံမှ အတည်ပြု ဝင်ရောက်ရန်ကိစ္စနှင့်စပ်လျဉ်း၍ လွှတ်တော် က သဘောတူကြောင်း ကြေညာပါတယ်။</speech>
</motion>
</section>
</discussion>
<postface>
<title>ပြည်ထောင်စုလွှတ်တော် နာယက က အစည်းအဝေး(၂၆)ရက်မြောက်နေ့ အစီအစဉ်ပြီးဆုံးကြောင်းနှင့် ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး ပြီးမြောက်ကြောင်း ကြေညာခြင်း</title>
<speech type='speaker'>အစီအစဉ် (၉)ဖြစ်ပါတယ်။ ပြည်ထောင်စုလွှတ်တော်ကိုယ်စားလှယ်များ ခင်ဗျား။ ဒုတိယအကြိမ် ပြည်ထောင်စုလွှတ်တော် ပထမပုံမှန် အစည်းအဝေး(၂၆)ရက်မြောက်နေ့ ကျင်းပပြီးစီးပြီဖြစ်ပါတယ်။ ၂၀၁၆ ခုနှစ်၊ ဇွန်လ ၆ ရက် (၁၃၇၈ ခုနှစ်၊ နယုန်လဆန်း ၁ ရက်)(တနင်္လာနေ့)တွင် ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေးအောင်မြင်စွာ ပြီးမြောက်ကြောင်း ကြေညာပါတယ်။</speech>
<speech type='mc'>ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type='mc'>အားလုံးထွက်ခွာနိုင်ကြပါပြီ ခင်ဗျား။ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး (၂၆)ရက်မြောက်နေ့ နှင့် ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေးကို နံနက် ၁၀: ၅၅ နာရီ ရပ်နားပါသည်။</speech>
</postface>
</transcript>
</doc>