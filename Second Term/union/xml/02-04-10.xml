<doc>
<docinfo>
<docno>02-04-10.xml</docno>
<pdf>02-04-10.pdf</pdf>
<term value="02">ဒုတိယအကြိမ်</term>
<session value="04" />
<sittingday value="10" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေး ဒသမနေ့မှတ်တမ်း</title>
<date value='27-02-2017'>၁၃၇၈ ခုနှစ်၊ တပေါင်းလဆန်း ၂ ရက် (၂၀၁ရ ခုနှစ်၊ ဖေဖော်ဝါရီလ ၂ရ ရက်)(တနင်္လာနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် စတုတ္ထပုံမှန်အစည်းအဝေး ဒသမနေ့ကို နံနက် ၁၀:ဝဝ နာရီင်ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေးရဲ့ ဒသမနေ့ အစီအစဉ် စတင်ပါတော့မယ်။ ဒီကနေ့ အစည်းအဝေးသို့ ရန်ကုန်တက္ကသိုလ်မှ ဆရာ၊ ဆရာမများနှင့် ကျောင်းသား၊ ကျောင်းသူ ၁၆၂ ဦး၊ မန္တလေး တက္ကသိုလ် နိုင်ငံတကာဆက်ဆံရေးပညာဌာနမှ ဆရာ၊ ဆရာမများနှင့် ကျောင်းသား၊ ကျောင်းသူ ၅၅ ဦး အပါအဝင် ပြည်သူလူထု၂၉၄ ဦး လာရောက်လေ့လာလျက်ရှိပါတယ်။ ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါ။</speech>
<speech type="mc">အားလုံးထိုင်နိုင်ကြပါပြီ ခင်ဗျား။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေး ဒသမနေ့မှာ ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စု လွှတ်တော်ကိုယ်စားလှယ်ဦးရေ စုစုပေါင်း ၆၄ရ ဦးရှိပြီး ဒီကနေ့ အစည်းအဝေးကို ၅၄၄ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၈၂.၀၈ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့ အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် ဒသမနေ့ အစည်းအဝေး အစီအစဉ်ကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျာ။ ဒုတိယအကြိမ် ပြည်ထောင်စု လွှတ်တော် စတုတ္ထပုံမှန်အစည်းအဝေး ဒသမနေ့အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေ ထားတဲ့အတိုင်း ဆက်လက်ဆောင်ရွက်ပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များ ခွင့်ပန်ကြားခြင်းနှင့် အစည်းအဝေးတက်ရောက်မှု အခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄)ဖြစ်ပါတယ်။ လွှတ်တော်ကိုယ်စားလှယ်များခင်ဗျာ။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော်ကိုယ်စားလှယ်များအတွက် ပြည်ထောင်စု လွှတ်တော် ကိုယ်စားလှယ်များစိစစ်ရေးကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1157">ဦးမင်းဦး(အတွင်းရေးမှူး၊ ကိုယ်စားလှယ်များစိစစ်ရေးကော်မတီ)</mp>လေးစားအပ်ပါတဲ့ ပြည်ထောင်စုလွှတ်တော် နာယကကြီးခင်ဗျား။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စု လွှတ်တော် စတုတ္ထပုံမှန်အစည်းအဝေး ဒသမနေ့ ၂၇-၂-၂၀၁ရ ရက်နေ့မှာ အစည်းအဝေးသို့ တက်ရောက် နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား ပဲခူးတိုင်းဒေသကြီး မဲဆန္ဒနယ် အမှတ်(၆)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီ အတွင်းရေးမှူးဖြစ်သူ ကျွန်တော် ဦးမင်းဦးက ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော်ကိုယ်စားလှယ်များမှာ - - ဦးဂျီဖုန်ဆားရ် နောင်မွန်း၊ - ဦးစောတင်ဝင်း ကြာအင်းဆိပ်ကြီး၊ - ဦးကျင့်ရှင်းထန် တီးတိန်၊ ဦးစိန်အောင် ပလက်ဝ၊ - ဦးပါထန်း - ဦးနေလင်းအောင် မင်းတပ်၊ - ဦးမျိုးဇော်အောင် ကောလင်း၊ - ဦးဌေးငွေ မြောင်၊ - ဦးအောင်စိုး ယင်းမာပင်၊ - ဦးအောင်စိုး သရက်ချောင်း၊ - ဦးဉာဏ်ထွန်း ဇီးကုန်း၊ - ဦးသန်းညွန့် ဒိုက်ဦး၊ ပေါက်ခေါင်း၊ - ဦးဘုန်းမြင့်အောင် - ဒေါ်နီနီဒွန်း - ဒေါက်တာဒေါ်ရွှေပုံ - ဒေါက်တာခင်စိုးစိုးကြည် - ဦးစောသလေးစော - ဦးဇော်ဝင်း - ဦးခင်မောင်သန်း - ဦးမင်းသိန်း - ဦးကျော်အောင်လွင် - ဦးသောင်းအေး - ဦးလှဌေးဝင်း - ဦးဖြိုးဇေယျာသော်(ခ) ဇေယျာသော် - ဒေါက်တာလင်းလင်းကျော် - ဦးစစ်နိုင် - ဦးဦးလှစော - ဒေါ်ခင်စောဝေ - ဦးဇော်ဝင်း - ဦးကျော်မြင့် - ဒေါက်တာခင်မောင်မောင် - သူရဦးသက်ဆွေ - ဒေါက်တာဝေဖြိုးအောင် - ဒေါ်စုစုလွင် - ဦးစိုင်းကျော်မိုး - ဦးစိုင်းထွန်းစိန် - ဒေါ်နန်းခမ်းအေး - ဦးခွန်သန်းထူး - ဦးလူတယ်ဟုန်(ခ) ဦးအောင်ရွှေ - ဦးအောင်မြင့်ရှိန် ရွှေကျင်၊ တန်းတပင်၊ တောင်ငူ၊ တောင်တွင်းကြီး၊ စေတုတ္တရာ၊ ပျော်ဘွယ်၊ ဇေယျာသီရိ၊ ဇမ္ဗူသီရိ၊ မြစ်သား၊ မင်းပြား၊ မြောက်ဦး၊ ရသေ့တောင်၊ ကြည့်မြင်တိုင်၊ တိုက်ကြီး၊ ဒဂုံမြို့သစ်(မြောက်ပိုင်း)၊ ကိုကိုးကျွန်း၊ သာကေတ၊ သုံးခွ၊ မိုင်းပန်၊ မိုင်းပျဉ်း၊ နမ္မတူ၊ ဆီဆိုင်၊ လောက်ကိုင်၊ မဘိမ်း၊ - ဦးထွန်းအောင်(ခ) ဦးထွန်းထွန်းဟိန် - ဦးရွှေလှကြိုင် - ဦးစိန်ဝင်း - ဒေါက်တာစံရွှေဝင်း - ဒုတိယဗိုလ်မှူးကြီးသန်းလှိုင်ဝင်း - ဗိုလ်မှူးတင်အောင်ဝင်း - ဗိုလ်မှူးမြတ်သိန်း - ဗိုလ်မှူးဟန်စိုးထွဋ် - ဗိုလ်မှူးမိုးမြင့်အောင် - ဗိုလ်မှူးထင်လင်းဦး - ဦးဂျေယောဂူ - ဒေါ်ရှီလာနန်တောင်(ခ) အမ်နန်တောင် - ဦးနောင်နဂျတန် - ဒေါက်တာဒေါ်ခင်မကြီး - ဦးရှေးရယ်ရှုမောင် - ဦးစောစိန်ထွန်း - ဦးစိုးသိန်း - ဦးစောဘီစံသိန်းမြင့် - ဒေါ်နန်းမိုးမိုးထွေး ဦးဗွန်ဟေး - ဦးလှဦး - ဦးကိုကိုနိုင် - ဦးမင်းနိုင် - ဦးဥက္ကာမင်း - ဒေါက်တာခင်မောင်ဝင်း - ဦးစိုးသိန်း(ခ) ဦးမောင်စိုး - ဒေါ်ရွှေရွှေစိန်လတ် - ဒေါက်တာတင်တင်ဝင်း - ဒေါက်တာမိုးမြင့်အောင် နောင်ချို၊ ကန်ကြီးထောင့်၊ မအူပင်၊ ရေကြည်၊ တပ်မတော်သား၊ တပ်မတော်သား၊ တပ်မတော်သား၊ တပ်မတော်သား၊ တပ်မတော်သား၊ တပ်မတော်သား၊ ကချင်-၁၊ ကချင်-၂၊ ကချင်-၄၊ ကချင်-၈၊ ကယား-၂၊ ကယား-၄) ကယား-၉၊ ကရင်-၉၊ ကရင်-၄၊ ချင်း-၁၊ စစ်ကိုင်း-၄၊ စစ်ကိုင်း -၈၊ စစ်ကိုင်း-၁၂၊ တနင်္သာရီ-၈၊ တနင်္သာရီ-၁၁၊ တနင်္သာရီ-၁၀၊ ပဲခူး-၃။ ပဲခူး-၅၊ ပဲခူး-၂။ - ဦးခင်ဝင်း - ဦးအောင်ကြည်ညွန့် မကွေး-၄၊ - ဦးလှဆန်း မကွေး-၁) - ဒေါက်တာဦးကြွယ်ကြွယ် မန္တလေး-၆၊ - ဒေါ်သီရိရတနာ မွန်-၁၂၊ - ဦးစိုးသီဟ(ခ) မောင်တူး မွန်-၁၀၊ ဦးမောင်ကျော်ဇံ ရခိုင်-၉၊ - ဦးမြင့်နိုင် - ဦးကျော်သန်း ရခိုင်-၁၀၊ - ဦးကျော်ထွေး ရန်ကုန်-၈၊ - ဦးခွန်သိန်းဖေ ရှမ်း-၉၊ - ဦးစိုင်းစံအောင် ရှမ်း-၁၂၊ - ဦးစိုင်းဝမ်းလှိုင်းခမ်း - ဦးဇော်မင်းလတ်(ခ) ဦးကိုလတ် - ဦးကျော်နီနိုင် ရှမ်း -၁၁၊ - ဦးစခင်ဇော်လင်း ဧရာဝတီ-၂၊ - ဒေါ်မေသန်းနွဲ့ ဧရာဝတီ-၁၁၊ - ဦးကြည်ဝင်း ဧရာဝတီ-၁၂၊ - ဒေါ်အိအိပြုံး ဧရာဝတီ-၈၊ - ဗိုလ်မှူးချုပ်ကျော်ကျော်စိုး တပ်မတော်သား၊ - ဗိုလ်မှူးချုပ်သက်ထွန်းအောင် တပ်မတော်သား၊ - ဗိုလ်မှူးနေမျိုးကျော် တပ်မတော်သား၊ - ဗိုလ်မှူးမောင်မောင်ငြိမ်း တပ်မတော်သား၊ - ဗိုလ်မှူးဇဝန တပ်မတော်သား နှင့် - ဗိုလ်မှူးဇော်ထွန်း တပ်မတော်သား တို့ဖြစ်ကြပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၈ ဦး ရှိပြီး၊ ယနေ့ ခွင့်ပန်ကြားသူ ၉၅ ဦးဖြစ်တဲ့အတွက် စုစုပေါင်းခွင့်ပန်ကြားသူ ၁၀၃ ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနဲ့ ယနေ့ခွင့်ပန်ကြားသူ ပြည်ထောင်စုလွှတ်တော်ကိုယ်စားလှယ် ၉၅ ဦးအား ခွင့်အဖြစ် သတ်မှတ်ခွင့်ပြု ပေးနိုင်ပါရန် လေးစားစွာ တင်ပြပန်ကြားအပ်ပါတယ်ခင်ဗျား။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေး ဒသမနေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၄ရ ဦး၊ ယခင်က ခွင့်ပြုထားသူ ၈ ဦး၊ ယနေ့ခွင့်ပန်ကြား၍ ခွင့်ပြုထားသူ ၉၅ ဦး ဖြစ်တဲ့အတွက် ခွင့်ပြုထားသူ စုစုပေါင်း ၁၀၃ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို ပြည်ထောင်စုလွှတ်တော်ဆိုင်ရာ နည်းဥပဒေ ၄ နည်းဥပဒေခွဲ (ခ) အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်း တင်ကြောင်း ကြေညာပါတယ်။</speech>
</preface>
<discussion>
<section value="Committee">
<title>အာဆီယံပါလီမန်များ ညီလာခံဆိုင်ရာပူးပေါင်းကော်မတီနှင့် နိုင်ငံတကာ ပါလီမန်များအဖွဲ့ဆိုင်ရာ ပူးပေါင်းကော်မတီတို့ သက်တမ်းတိုးမြှင့်ခြင်း နှင့်စပ်လျဉ်း၍ လွှတ်တော်သို့ တင်ပြခြင်းနှင့် သဘောတူညီချက်ရယူခြင်း</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု လွှတ်တော် အာဆီယံပါလီမန်များ ညီလာခံဆိုင်ရာပူးပေါင်းကော်မတီ (Joint Committee on ASEAN Inter-Parliamentary Assembly)ą. {@cosmol.soap:3əgao@opy:cule:emávos (Joint Committee on Inter-Parliamentary Union) တို့ကို ၁-၃-၂၀၁၆ ရက်က ကျင်းပပြုလုပ်တဲ့ ပြည်ထောင်စု လွှတ်တော် ပထမပုံမှန်အစည်းအဝေး ဆဋ္ဌမနေ့မှာ လွှတ်တော်ရဲ့ သဘောတူညီချက်ရယူပြီး သက်တမ်း တစ်နှစ် သတ်မှတ်ဖွဲ့စည်းခဲ့တဲ့အတွက် ၂၈-၂-၂၀၁ရ ရက်မှာ သက်တမ်းကုန်ဆုံးမှာ ဖြစ်ပါတယ်။ ဒါ့ကြောင့် အာဆီယံပါလီမန်များညီလာခံဆိုင်ရာ ပူးပေါင်းကော်မတီနဲ့ နိုင်ငံတကာပါလီမန်များ အဖွဲ့ဆိုင်ရာပူးပေါင်းကော်မတီတို့ရဲ့ သက်တမ်းကို ၂၈-၂-၂၀၁၈ ရက်ထိ နောက်ထပ်တစ်နှစ် တိုးမြှင့်နိုင်ဖို့ အတွက် လွှတ်တော်ရဲ့ သဘောထား ရယူဆောင်ရွက်လိုပါတယ်။ အဆိုပါကော်မတီများအတွက် နောက်ထပ်သက်တမ်းတစ်နှစ် တိုးမြှင့်ခြင်းကို လွှတ်တော်က သဘောတူ ပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အာဆီယံပါလီမန်များ ညီလာခံဆိုင်ရာပူးပေါင်း ကော်မတီနဲ့ နိုင်ငံတကာပါလီမန်များအဖွဲ့ဆိုင်ရာ ပူးပေါင်းကော်မတီတို့ရဲ့ သက်တမ်းတစ်နှစ် တိုးမြှင့်ခြင်းကို လွှတ်တော်က အတည်ပြုကြောင်း ကြေညာပါတယ်။</speech>
<title>ပြည်ထောင်စုလွှတ်တော် ဥပဒေရေးရာနှင့်အထူးကိစ္စရပ်များ လေ့လာဆန်းစစ် သုံးသပ်ရေးကော်မရှင် သက်တမ်းတိုးမြှင့်ခြင်း၊ အဖွဲ့ဝင်တစ်ဦးနုတ်ထွက် ခွင့်ပြုခြင်း၊ အစားထိုးခန့်အပ်ခြင်းတို့နှင့်စပ်လျဉ်း၍ လွှတ်တော်သို့ တင်ပြခြင်း နှင့် သဘောတူညီချက်ရယူခြင်း</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု သဘောတူချက်ဖြင့် ၁-၃-၂၀၁၆ ရက်မှာ စတင်ဖွဲ့စည်းခဲ့ပြီး လက်ရှိမှာ အဖွဲ့ဝင် ၃၈ ဦးဖြင့် လုပ်ငန်းတာဝန်များ ဆောင်ရွက်လျက်ရှိပါတယ်။ ကော်မရှင်စတင်ဖွဲ့စည်းစဉ်က သက်တမ်းတစ်နှစ် သတ်မှတ်ထားတဲ့အတွက် ၂၈-၂-၂၀၁ရ ရက်မှာ တစ်နှစ်ပြည့်မြောက်ပြီ ဖြစ်ပါတယ်။ တစ်ဆက်တည်းမှာပဲ ကော်မရှင်အဖွဲ့ဝင်များအနက်မှ အဖွဲ့ဝင် ဦးကျင်ဖေ (မွန်ပြည်နယ်လွှတ်တော် ဥက္ကဋ္ဌ ဟောင်း)အား ၎င်းရဲ့ ဆန္ဒအလျောက် နုတ်ထွက်ခွင့်ပြုပါရန်နဲ့ ဦးရဲမြင့် (မကွေးတိုင်းဒေသကြီးလွှတ်တော် ဥက္ကဋ္ဌ ဟောင်း)အား ကော်မရှင် အဖွဲ့ဝင်အဖြစ် ခန့်အပ်တာဝန် ပေးလိုကြောင်း ပြည်ထောင်စုလွှတ်တော်သို့ တင်ပြလိုပါတယ်။ ကော်မရှင်သက်တမ်းတိုးမြှင့်ခြင်း၊ အဖွဲ့ဝင်တစ်ဦး နုတ်ထွက်ခွင့်ပြုခြင်းနဲ့ အစားထိုးခန့်အပ်ခြင်း အမိန့်ကြော်ငြာစာ(မူကြမ်း)နဲ့ ဦးရဲမြင့် (မကွေးတိုင်းဒေသကြီး၊ လွှတ်တော်ဥက္ကဋ္ဌဟောင်း)ရဲ့ ကိုယ်ရေးအကျဉ်း မိတ္တူ နဲ့အတူ လွှတ်တော်ကိုယ်စားလှယ်များထံ ဖြန့်ဝေထားပါတယ်။</speech>
<speech type="speaker">အဆိုပါကိစ္စနဲ့စပ်လျဉ်းပြီး လွှတ်တော်ရဲ့ သဘောထား ရယူဆောင်ရွက်ပါမယ်။ လွှတ်တော်ကိုယ်စားလှယ်များခင်ဗျာ။ ဥပဒေရေးရာနှင့် အထူးကိစ္စရပ်များ လေ့လာဆန်းစစ် သုံးသပ်ရေးကော်မရှင်ကို နောက်ထပ် သက်တမ်းတစ်နှစ် တိုးမြှင့်ခြင်း၊ အဖွဲ့ဝင်တစ်ဦး နုတ်ထွက်ခွင့်ပြုခြင်း၊ အဖွဲ့ဝင်တစ်ဦး အစားထိုးခန့်အပ်ခြင်းတို့နဲ့ စပ်လျဉ်းပြီး လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။</speech>
<speech><mp id="000">ဗိုလ်ချုပ်မောင်မောင်(တပ်မတော်သားလွှတ်တော်ကိုယ်စားလှယ်)</mp>လေးစားအပ်တဲ့ နာယကကြီးခင်ဗျာ။ ကျွန်တော်ကတော့ တပ်မတော်သားကိုယ်စားလှယ် ဗိုလ်မှူးချုပ်မောင်မောင် ဖြစ်ပါတယ်။ ကျွန်တော်တို့ ပြည်ထောင်စုလွှတ်တော်မှာ ဥပဒေရေးရာနဲ့ အထူးကိစ္စရပ်များ လေ့လာဆန်းစစ်သုံးသပ်ရေး ကော်မရှင် သက်တမ်းတိုး ထပ်မံဖွဲ့စည်းခြင်းကို ကန့်ကွက်ကြောင်းတင်ပြအပ်ပါတယ်။ ကျွန်တော်တို့ ပြည်ထောင်စု လွှတ်တော် ဥပဒေရေးရာနဲ့ အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင်ကို ၂၀၁၆ ခုနှစ် မတ်လ ၁ ရက်နေ့မှာ အမိန့်ကြော်ငြာစာအမှတ်(၃၀/၂၀၁၆)နဲ့ ဖွဲ့စည်းခဲ့ပါတယ်။ ဒီအမိန့်စာမှာ ဒီကော်မရှင်ကို ပြည်ထောင်စုလွှတ်တော်ဆိုင်ရာ ဥပဒေပုဒ်မ ၇(ခ)၊ ၇(ဂ)နဲ့ နည်းဥပဒေ ၁၀၅ တို့အရ ဖွဲ့စည်းကြောင်း တင်ပြခဲ့ ပါတယ်။ ပြည်ထောင်စုလွှတ်တော်မှာ ကော်မရှင်ဖွဲ့စည်းခြင်းကို ဖွဲ့စည်းပုံအခြေခံဥပဒေမှာ လုံးဝပြဋ္ဌာန်း ထားခြင်းမရှိပါဘူး။ ဖွဲ့စည်းပုံအခြေခံဥပဒေပုဒ်မ ၁၁၈ ပုဒ်မခွဲ(က)အရ ပြည်သူ့လွှတ်တော်မှာ ကော်မရှင် ဖွဲ့စည်းခွင့်ပြုထားပြီးတော့ ဖွဲ့စည်းပုံအခြေခံဥပဒေ ပုဒ်မ ၁၅၁ အရ အမျိုးသားလွှတ်တော်မှာလည်း ကော်မရှင် ဖွဲ့စည်းခြင်းကို ပုဒ်မ ၁၁၈ ပါအတိုင်း ဆောင်ရွက်ဖို့ ပြဋ္ဌာန်းထားရှိပါတယ်။ ဒါကြောင့် ကောင်မရှင်ဖွဲ့စည်းမှုကို ပြည်သူ့လွှတ်တော်နှင့် အမျိုးသားလွှတ်တော်တို့မှာ ဖွဲ့စည်း နိုင်ဖို့အတွက် ဖွဲ့စည်းပုံအခြေခံဥပဒေဟာ အာဏာအပ်နှင်းထားရှိပါတယ်။ ပြည်ထောင်စုလွှတ်တော်မှာ ကော်မရှင်ဖွဲ့စည်းခြင်းကို ဖွဲ့စည်းပုံအခြေခံဥပဒေက ပြည်ထောင်စုလွှတ်တော်ကို အာဏာအပ်နှင်းထားခြင်း မရှိပါဘူး။ ဒါ့အတွက် ပြည်ထောင်စုလွှတ်တော်က ကော်မရှင်ကို ပြည်ထောင်စုလွှတ်တော်မှာ ဖွဲ့စည်း နိုင်ခြင်းမရှိကြောင်း တင်ပြပါတယ်ခင်ဗျ။ နောက်ပြီး ပြည်သူ့လွှတ်တော်နှင့် အမျိုးသားလွှတ်တော်မှာ ကော်မရှင်ဖွဲ့စည်းခြင်းဟာလည်း ဒီလွှတ်တော်ရဲ့ သက်ဆိုင်ရာကော်မတီတွေက ပေးပို့တဲ့အကြောင်းအရာ ကိစ္စများမှအပ ကျန်အကြောင်းအရာတွေကို လေ့လာဖို့အတွက် ဖွဲ့စည်းခြင်းသာဖြစ်ပါတယ်။ ဒီလိုဖွဲ့စည်း ဆောင်ရွက်ခြင်းဟာလည်း လွှတ်တော်ကော်မတီများကဲ့သို့ အမြဲတမ်း ဆောင်ရွက်ရန်မဟုတ်ဘဲနဲ့ ယာယီ သဘော ဆောင်ရွက်ခြင်းသာဖြစ်ပါတယ်။ ပြည်ထောင်စုလွှတ်တော်ကဖွဲ့စည်းတဲ့ ဥပဒေရေးရာနှင့်အထူးကိစ္စရပ်များလေ့လာဆန်းစစ် သုံးသပ်ရေးကော်မရှင်က လက်ရှိဆောင်ရွက်နေတဲ့ ကိစ္စတွေကြည့်မယ်ဆိုရင် ဥပဒေတွေရုပ်သိမ်းဖို့၊ ပြင်ဆင်ဖို့၊ ရုပ်သိမ်းအသစ်ပြန်လည်ရေးဆွဲခြင်းကိစ္စတွေကိုသာ ဆောင်ရွက်နေကြောင်းတွေ့ရပါတယ်။ ဒီကိစ္စတွေဟာ ပြည်သူ့လွှတ်တော်နဲ့ အမျိုးသားလွှတ်တော်မှာ ဖွဲ့စည်းပုံအခြေခံဥပဒေနဲ့အညီ ကော်မရှင်တွေကနေပြီးတော့ ဖွဲ့စည်းဆောင်ရွက်နေတဲ့ကိစ္စတွေ ဖြစ်ပါတယ်။ ပြည်ထောင်စုလွှတ်တော် ဥပဒေရေးရာနှင့်အထူးကိစ္စရပ်များ လေ့လာဆန်းစစ် သုံးသပ်ရေးကော်မရှင်ဖွဲ့စည်းရာမှာ ပြည်ထောင်စုလွှတ်တော်ဆိုင်ရာ ဥပဒေပုဒ်မ ၇(ခ)၊ ၇(ဂ)တို့နဲ့ ပြည်ထောင်စုလွှတ်တော်ဆိုင်ရာ နည်းဥပဒေပုဒ်မ ၁၁၅ တို့အရ ဖွဲ့စည်းကြောင်း ဖော်ပြထားပါတယ်။ ၇(ခ)ကတော့ ဒါပြည်ထောင်စုလွှတ်တော်ကော်မရှင် ဖွဲ့စည်းနိုင်ကြောင်း ဖြည့်စွက်ပြဋ္ဌာန်းထားတာ ရှိပါတယ်။ ၇(ဂ)ကတော့ ဒါ လွှတ်တော်ကိုယ်စားလှယ်ရော၊ လွှတ်တော်ကိုယ်စားလှယ် မဟုတ်သူတွေရော ဖွဲ့စည်း နိုင်ကြောင်းဖော်ပြထားတာဖြစ်ပါတယ်။ ဒီလိုပြည်ထောင်စုလွှတ်တော် ဥပဒေရေးရာနှင့်အထူးကိစ္စရပ်များ လေ့လာဆန်းစစ်သုံးသပ်ရေး ကော်မရှင်ကို ဖွဲ့စည်းတဲ့အခါမှာ ဒီပြည်ထောင်စုလွှတ်တော်ဆိုင်ရာဥပဒေကို ပြင်ဆင်သည့်ဥပဒေ ၂၀၁၄ ခုနှစ်၊ ပြည်ထောင်စုလွှတ်တော်အမှတ် ၂ နဲ့ ပြဋ္ဌာန်းထားတဲ့အတွက် ဖွဲ့စည်းပုံအခြေခံဥပဒေနဲ့ ညီညွတ်ခြင်း ရှိ မရှိ ကိုလည်း နိုင်ငံတော်ဖွဲ့စည်းပုံအခြေခံဥပဒေဆိုင်ရာခုံရုံးရဲ့ စိစစ်သဘောထား ချမှတ်ပေးဖို့ ကျွန်တော်တို့ တပ်မတော်သားလွှတ်တော်ကိုယ်စားလှယ် ၅၀ ဦးကနေပြီးတော့ ကျွန်တော် ဦးဆောင်ပြီးတော့ လက်မှတ် ထိုးပြီးတော့ ဖေဖော်ဝါရီလ ၂၂ ရက်နေ့မှာ ခုံရုံးကို တင်သွင်းထားပြီး ဖြစ်ပါတယ်ခင်ဗျ။ ဒါကြောင့်မို့လို့ ပြည်ထောင်စုလွှတ်တော်ကပြဋ္ဌာန်းတဲ့ ဥပဒေတစ်ရပ်ဟာ ဖွဲ့စည်းပုံအခြေခံဥပဒေနဲ့ ညီညွတ်ခြင်းရှိ မရှိ နိုင်ငံတော်ဖွဲ့စည်းပုံအခြေခံဥပဒေဆိုင်ရာခုံရုံးကနေပြီးတော့ စိစစ်သဘောထားချမှတ်ခြင်း မပြုသေးမီ အဆိုပါဥပဒေကို သုံးစွဲခြင်း၊ အဆိုပါဥပဒေအရ ကော်မရှင်ဖွဲ့စည်းခြင်း၊ ထပ်မံသက်တမ်းတိုးခြင်းများကို မပြုလုပ်သင့်ကြောင်း တင်ပြပါတယ်။ ဒါကြောင့်မို့လို့ ပြည်ထောင်စုလွှတ်တော်ဟာ ပြည်ထောင်စု လွှတ်တော်ဆိုင်ရာဥပဒေပုဒ်မ ၇(ခ)၊ ၇(ဂ) တို့ကို ကိုးစားပြီးတော့ ပြည်ထောင်စုလွှတ်တော် ဥပဒေ ရေးရာနှင့်အထူးကိစ္စရပ်များ လေ့လာဆန်းစစ် သုံးသပ်ရေးကော်မရှင် ဖွဲ့စည်းခြင်း၊ သက်တမ်းတိုးခြင်းကို ကန့်ကွက်ပါကြောင်း တင်ပြပါတယ်။</speech>
<speech type="speaker">ကိုယ်စားလှယ်များခင်ဗျာ။ အထက်ပါကိစ္စနဲ့ ပတ်သက်ပြီး သဘောမတူသူ ကန့်ကွက်တဲ့သူရှိတဲ့အတွက် စက်ခလုတ်အသုံးပြု၍ ဆန္ဒပြုတဲ့နည်းလမ်းနဲ့ လွှတ်တော်ရဲ့ ဆန္ဒရယူ ဆောင်ရွက်မှာ ဖြစ်ပါတယ်။ ထောက်ခံဆန္ဒမဲများပါက အဆိုအတိုင်းအတည်ပြု ဆောင်ရွက်မှာဖြစ်ပြီး ကန့်ကွက် ဆန္ဒမဲများပါက အတည်မပြုကြောင်း ကြေညာမှာ ဖြစ်ပါတယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type="speaker">ထောက်ခံမဲ (၃၃၃)မဲ၊ ကန့်ကွက်မဲ (၁၈၉)မဲ၊ ကြားနေမဲ (၆)မဲ ဖြစ်ပါတယ်။</speech>
<speech type="speaker">ထောက်ခံဆန္ဒမဲများတဲ့အတွက် အထူးကိစ္စရပ်များ လေ့လာဆန်းစစ် သုံးသပ်ရေးကော်မရှင်ကို သက်တမ်းတစ်နှစ် တိုးမြှင့်ခြင်း၊ အဖွဲ့ဝင်တစ်ဦး နုတ်ထွက်ခြင်း၊ အဖွဲ့ဝင်တစ်ဦး အစားထိုးခန့်အပ်ခြင်းကို လွှတ်တော်က အတည်ပြုကြောင်း ကြေညာပါတယ်။</speech>
</section>
<section value="Bill">
<bill>
<title>၂၀၁၇-၂၀၁၈ ဘဏ္ဍာနှစ်အမျိုးသားစီမံကိန်းဥပဒေကြမ်း၏ မူနှင့်အခြေခံ သဘောအပါအဝင် စီမံကိန်း လုပ်ငန်းများနှင့်စပ်လျဉ်း၍ လွှတ်တော်ကိုယ်စားလှယ်များက ဆက်လက်ဆွေးနွေးခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၇-၂၀၁၈ ဘဏ္ဍာနှစ် အမျိုးသားစီမံကိန်းဥပဒေကြမ်းရဲ့ မူနှင့် အခြေခံသဘောအပါအဝင် စီမံကိန်းလုပ်ငန်းများနဲ့ စပ်လျဉ်းပြီး လွှတ်တော်ကိုယ်စားလှယ် ၉ ဦးရဲ့ ဆွေးနွေးခြင်းအစီအစဉ်ကို ၂၄-၂-၂၀၁ရ ရက်မှာ ကျင်းပ ပြုလုပ်တဲ့ ပြည်ထောင်စုလွှတ်တော်အစည်းအဝေးမှာ ဆောင်ရွက်ခဲ့ပြီး ဖြစ်ပါတယ်။ ယခု ဆွေးနွေးရန်ကျန်ရှိတဲ့ လွှတ်တော်ကိုယ်စားလှယ် ၂၀ ဦးရဲ့ ဆွေးနွေးခြင်းအစီအစဉ်ကို ဆက်လက်ဆောင်ရွက်မှာဖြစ်ပြီး လွှတ်တော်ကိုယ်စားလှယ် တစ်ဦးချင်းအနေနဲ့ သတ်မှတ်ချိန် ၆ မိနစ်အတွင်း ဆွေးနွေးဖို့ဖြစ်ပါတယ်။ ဦးစွာ ဦးတင်ထွန်းနိုင် ဆိပ်ကြီးခနောင်တိုမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1554">ဦးတင်ထွန်းနိုင်(ဆိပ်ကြီးခနောင်တိုမဲဆန္ဒနယ်၊ ရန်ကုန်တိုင်းဒေသကြီး)</mp>လေးစားရပါတဲ့ ပြည်ထောင်စုလွှတ်တော် နာယကကြီး၊ ပြည်သူ့လွှတ်တော်ဥက္ကဋ္ဌကြီးနှင့် အားလုံးမင်္ဂလာပါ။ ကျွန်တော် ကတော့ ရန်ကုန်တိုင်းဒေသကြီး၊ ဆိပ်ကြီးခနောင်တိုမြို့နယ် ပြည်သူ့လွှတ်တော်ကိုယ်စားလှယ် ဦးတင်ထွန်းနိုင် ဖြစ်ပါတယ်။ နာယကကြီးခင်ဗျာ။ ဒီကနေ့ ကျွန်တော့ရဲ့ ဆွေးနွေးမှုကို Power Point နဲ့ တင်ပြ ဆွေးနွေး ခွင့်ပြုပါခင်ဗျာ။ လေးစားအပ်တဲ့ နာယကကြီးခင်ဗျာ။ ကျွန်တော့အနေနဲ့ ဒီကနေ့မှာ ၂၀၁၇-၂၀၁၈ ဘဏ္ဍာနှစ် အမျိုးသားစီမံကိန်းဥပဒေမူကြမ်း နောက်ဆက်တွဲ(၂) စာမျက်နှာ ၁၄၀ မှာပါတဲ့ ဆည်မြောင်းစနစ်ဖွံ့ဖြိုးရေး စီမံကိန်းလျာထားချက် ခန့်မှန်းဘတ်ဂျက် ၉၆.၃၄၁ ဘီလီယံကို ပြည်ထောင်စုလွှတ်တော်ဆိုင်ရာ နည်း ဥပဒေပုဒ်မ ၉၀(ခ)အရ ငြင်းပယ်ကြောင်းအဆိုကို တင်သွင်းသွားမှာဖြစ်ပါတယ်ခင်ဗျာ။ ကျွန်တော့အနေနဲ့ နည်းဥပဒေ ပုဒ်မ ၉၀(ခ) နဲ့အညီ စောစောကတင်ပြခဲ့တဲ့ စီမံကိန်းကို ငြင်းပယ် ရခြင်းအကြောင်းရင်း ၃ ရပ် ရှိပါတယ်။ အဲဒါတွေကတော့ နံပါတ်(၁)အနေနဲ့ကတော့ ဒီစီမံကိန်းက ဘဏ္ဍာရေးစည်းမျဉ်းစည်းကမ်းများနဲ့ ကိုက်ညီမှု ရှိ မရှိ ကျွန်တော်တို့ ပြန်လည်စိစစ်ရန် လိုအပ်နေပါတယ်။ ဒုတိယအချက်အနေနဲ့ကတော့ ဤစီမံကိန်းနဲ့ပတ်သက်တဲ့ ချေးငွေဆိုင်ရာ အတိုင်ပင်ခံစရိတ်ကို ကျွန်တော်တို့ ပြန်လည်စိစစ်ရန် လိုအပ်ပါတယ်။ တတိယအချက်အနေနဲ့ကတော့ ကျွန်တော်တို့ နိုင်ငံတော်က ချမှတ်ထားတဲ့ ပုဂ္ဂလိကကဏ္ဍမြှင့်တင်ရေးမူဝါဒနဲ့ ကျွန်တော်တို့ ကိုက်ညီမှုရှိ မရှိကို ပြန်လည်သုံးသပ်ရန် လိုအပ်နေတဲ့အတွက်မို့လို့ ဒီစီမံကိန်းကို ကျွန်တော့အနေနဲ့ ငြင်းပယ်ရန် အဆိုတင်သွင်းရခြင်းဖြစ်ပါတယ်။ ဦးစွာပထမအနေနဲ့ ဒီချေးငွေရဲ့ သမိုင်းကြောင်းကို အနည်းငယ် ပြည်ထောင်စုလွှတ်တော်သို့ တင်ပြ ဆွေးနွေးလိုပါတယ်။ ဒီချေးငွေကို ၂၀၁၁ ခုနှစ် မေလမှာ သွားရောက်ခဲ့တဲ့ ယခင်နိုင်ငံတော်သမ္မတရဲ့ အိန္ဒိယ ခရီးစဉ်မှာ Exim Bank of India ကနေ ဒေါ်လာသန်း ၅၀၀ ချေးယူဖို့ သဘောတူခဲ့တာ ဖြစ်ပါတယ်။ အဲဒီသန်း ၅၀၀ ထဲက သန်း ၂၀၀ ကို စီမံကိန်းစုစုပေါင်း ၃၄ ခုအတွက် ချေးယူခဲ့ခြင်း ဖြစ်ပါတယ်။ ဒါပေမယ့် ဒီစီမံကိန်း ၃၄ ခုကို မြန်မာနိုင်ငံဘက်က ကြိုတင်ပြီးတော့ လုပ်ငန်းတွေ လုပ်ဆောင်ထားခဲ့တဲ့အတွက်မို့လို့ ဒီချေးငွေကို အိန္ဒိယ Exim Bank ဘက်က ဆိုင်းငံ့ခဲ့တာဖြစ်ပါတယ်။ ဒါကတော့ ကျွန်တော်တို့ India Exim Bank ဘက်ကနေပြီးတော့ Line of Credit ကို ၁၉၈ ဘီလီယံ ကို မြန်မာ MFTB ကို စီမံကိန်းစုစုပေါင်း ၁၈ ခုအတွက် Irrigation Projects ၁၈ ခုအတွက် ချေးခဲ့တဲ့ ခစာကို သတင်းထတ်ပြန်ထားတာဖြစ်ပါတယ်။ Next Slide အဲဒီတော့ ဒီချေးငွေဟာ တကယ်ဆိုလို့ရှိရင် ပထမတုန်းက စီမံကိန်း ၃၄ ခု အဲဒီ ကနေပြီးတော့ စီမံကိန်းနောက်ထပ် ၁၈ ဆီပြောင်းသွားပါတယ်။ အခုခါကျလို့ရှိရင် ဒီစီမံကိန်း ၁၈ ခုကနေ ပြီးတော့ နောက်ဆုံးအနေနဲ့ ကျွန်တော်တင်ပြထားတဲ့ စီမံကိန်း လျာထားချက်မှာကျတော့ ထွန်စက်အစီး ပေါင်း ၃၄၀၀ ၀ယ်ယူရန်ဆိုပြီး ခေါင်းစဉ်အမျိုးမျိုး ပြောင်းသွားတာကိုတွေ့ရပါတယ်။ ဒါတွေကို ကျွန်တော်တို့ အနေနဲ့ တကယ့် ပြည်ထောင်စုလွှတ်တော်ဆိုင်ရာ ပြည်သူ့ ကြွေးမြီစီမံခန့်ခွဲရေးဥပဒေ စတာတွေနဲ့ညီညွတ်မှုရှိ မရှိကို ကျွန်တော်တို့ ပြန်လည်သုံးသပ် ဆန်းစစ်ဖို့ လိုပါတယ်။ ဒုတိယအချက်အနေနဲ့ကတော့ ချေးငွေဆိုင်ရာ အတိုင်ပင်ခံစရိတ်ကို ကျွန်တော်တို့ ပြန်လည်စိစစ်ရန် လိုအပ်နေပါတယ်။ ချေးငွေအကြောင်းကို ပြောရမယ် ဆိုရင် အတိုးနှုန်းက ၁.၇၅ ဖြစ်ပါတယ်။ ကျန်တဲ့ အထွေထွေစီမံခန့်ခွဲမှုစရိတ်က ၀.၇၅ ရာခိုင်နှုန်းဖြစ်ပါတယ်။ ဆိုင်းငံ့ ၅ နှစ်နဲ့ ပြန်ဆပ် ၁၀ နှစ်ဖြစ်ပါတယ်။ ဒါပေမယ့် အတိုင်ပင်ခံစရိတ်ကတော့ ၁၀ ရာခိုင်နှုန်း ဖြစ်ပြီးတော့ ပြည်ထောင်စုလွှတ်တော်က ခွင့်ပြုပေးခဲ့တဲ့ ချေးငွေသမိုင်းကြောင်းမှာ အတိုင်ပင်ခံစရိတ် အမြင့်ဆုံးဖြစ်နေတာကို တွေ့ရပါတယ်။ လက်ရှိမှာလည်း ဒီချေးငွေကို ရဲနွယ်နဲ့ ကွန်းချောင်းဆိုတဲ့ ဆည်ရေသောက်စီမံကိန်းနှစ်ခုအတွက် ကျပ်ငွေ ရရ ဘီလီယံခန့် သုံးမှာဖြစ်ပါတယ်။ ကျန်ချေးငွေကိုတော့ ကျွန်တော်တို့ ၉၆ ဘီလီယံကျော် ဆည်မြောင်းစနစ်ဖွံ့ဖြိုးရေး ခေါင်းစဉ်တပ်ပြီးတော့ လယ်ထွန်စက်ပေါင်း ၃၄၀၀ ၀ယ်ယူမှာဖြစ်ပါတယ်။ ဒါကတော့ ကျွန်တော်တို့ နှစ်နှစ်တာလျာထားတဲ့ ချေးငွေနဲ့ပတ်သက်ပြီးတော့ ဆောင်ရွက်မယ့် ရဲနွယ်နဲ့ ကွန်းချောင်းစီမံကိန်းနှစ်ခုအတွက် ဖြစ်ပါတယ်။ ဒါကတော့ လယ်ထွန်စက်ပေါင်း ၃၄၀၀ ous pous Exim Bank o m .$8:cos? mals cossos Line of Credit 60:005:09 Date coso ထားတဲ့ စီမံကိန်းလျာထားချက်ဖြစ်ပါတယ်။ ဒါကတော့ ကျွန်တော်တို့ ချေးငွေကိုအသုံးချပြီးတော့ အသုံးပြုမယ့် ဒီချေးငွေနဲ့ ပတ်သက်ပြီးတော့ အသုံးပြုမယ့် Sector တွေကို ကျွန်တော် ခွဲပြထားတာဖြစ်ပါတယ်။ အဲဒီမှာ ဆည်မြောင်းစနစ်ဖွံ့ဖြိုးရေးသည် ၄၀ ရာခိုင်နှုန်းပဲ သုံးပြီးတော့ ထွန်စက်၊ လယ်ယာသုံးစက်ကိရိယာ ပစ္စည်းတွေဝယ်တာသည် ၅၀ ရာခိုင်နှုန်းဖြစ်နေတာကို တွေ့ရပါတယ်။ အဲဒီတော့ ကျွန်တော့အနေနဲ့ ပြောလိုတာက ထွန်စက်ဝယ်တာ အတိုင်ပင်ခံစရိတ် ပေးစရာလိုမယ် မထင်ပါဘူး။ နောက်တစ်ချက်က ကျွန်တော်တို့ ပြန်လည်စိစစ်ရမှာ မူလလျာထားစီမံကိန်း ၃၄ ခုကနေ ၁၈ ခု ပြောင်းသွားတယ်။ ပြောင်းလဲ လျာထားတဲ့ စီမံကိန်း ၁၈ ခုကနေပြီးတော့ ရဲနွယ်၊ ကွန်းချောင်းစီမံကိန်း ၂ ခုပ် ဆောင်ရွက်ပြီး ကျန်ချေးငွေကို ဆည်မြောင်းစနစ်ဖွံ့ဖြိုးရေးခေါင်းစဉ်တပ်ပြီး ထွန်စက် ၃၄၀၀ ၀ယ်ဖို့လျာထားတယ်။ ခေါင်းစဉ် အမျိုးမျိုး ပြောင်းလဲသုံးစွဲ ထားခဲ့ခြင်းတွေ ရှိခဲ့ပေမယ့်လို့ အစိုးရအဖွဲ့ကနေတစ်ဆင့် ကျွန်တော်တို့ ပြည်ထောင်စုလွှတ်တော်ကို ဒီချေးငွေနဲ့ပတ်သက်ပြီး တင်ပြခဲ့ခြင်း မရှိခဲ့တာကို တွေ့ရ ပါတယ်။ ဒါကြောင့် မို့လို့ ကျွန်တော်တို့ ဒီချေးငွေကို ပြန်လည်သုံးသပ်ပြီးတော့မှ ခွင့်ပြုသင့်တယ်ဆိုရင် ခွင့်ပြုဖို့လိုအပ်ပါတယ်။ ဒါကြောင့်မို့လို့ ကျွန်တော့အနေနဲ့ ဒီချေးငွေကို ငြင်းပယ်ကြောင်းအဆို ပြည်ထောင်စု လွှတ်တော်ကို တင်သွင်း လိုပါတယ်။ ဒါကတော့ ကျွန်တော်တို့ ဈေးကွက်စီးပွားရေးစနစ်နဲ့ ပုဂ္ဂလိကကဏ္ဍကို မြှင့်တင်မယ်ဆိုပြီးတော့ ကကလက်က မခက်တယ်။ လက်မောင်း လယ်စက်စက် ရောင်းနေတဲ့ ပုဂ္ဂလိကကုမ္ပဏီတွေ များစွာရှိပါတယ်။ အဲဒီအထဲက ကုမ္ပဏီတွေဟာ တောင်သူလယ်သမား 6038 DSC0z. jos aos 8:cos? Hire Purchase a 8:60s? 306ulê:op:05 Installment . ရောင်းနေတာတွေ ရှိပါတယ်။ ဒီလိုရောင်းနေတဲ့ ပုဂ္ဂလိကကဏ္ဍကို ဒီလို အတိုင်ပင်ခံစရိတ် မြင့်မားလှတဲ့ အပြင် ဘဏ္ဍာရေးစည်းမျဉ်းစည်းကမ်းနဲ့ ကိုက်ညီမှု ရှိ မရှိ ပြန်လည်စိစစ်ဖို့လိုတဲ့ ဒီလိုချေးငွေနဲ့ ဒီစီမံကိန်း လျာထားဆောင်ရွက်တဲ့ကိစ္စကို အစိုးရကဝင်ရောက်ဆောင်ရွက်သလိုဖြစ်နေတာဟာ ကျွန်တော်တို့ ပုဂ္ဂလိကကဏ္ဍ မြှင့်တင်ရေးဆိုတဲ့ မူဝါဒနဲ့လည်း ကိုက်ညီမှု မရှိဘူးလို့ သုံးသပ်ရပါတယ်။ ဒါကြောင့်မို့လို့ ကျွန်တော့အနေနဲ့ ဒီစီမံကိန်းကို ပြန်လည်ဆန်းစစ် သုံးသပ်ပြီးမှသာလျှင်၊ ဘဏ္ဍာရေးစည်းမျဉ်းစည်းကမ်းများနဲ့လည်း ညီမှ သာလျှင် ခွင့်ပြုသင့်ကြောင်း တင်ပြရင်း။ ဆွေးနွေးရန် သတ်မှတ်ချိန်ပြည့်သဖြင့် မိုက်ပိတ်သွားသည်။</speech>
<speech type="speaker">ဦးရန်လင်း ကျိုက်လတ်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1621">ဦးရန်လင်း(ကျိုက်လတ်မဲဆန္ဒနယ်၊ ဧရာဝတီတိုင်းဒေသကြီး)</mp>လေးစားအပ်ပါတဲ့ ပြည်ထောင်စုလွှတ်တော် နာယကကြီးနှင့်တကွ၊ ပြည်ထောင်စုအဆင့်ဝင် ပြည်ထောင်စုဝန်ကြီးများ၊ ပြည်ထောင်စုလွှတ်တော် ကိုယ်စားလှယ်များနှင့် ကြွရောက်လေ့လာသူများအားလုံးကို မင်္ဂလာပါလို့ ဂါရဝပြုနှုတ်ဆက်ပါတယ်။ ကျွန်တော်ကတော့ ဧရာဝတီတိုင်းဒေသကြီး၊ ကျိုက်လတ်မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးရန်လင်းဖြစ်ပါတယ်။ ဒီနေ့ ဆွေးနွေးပွဲမှာ ရန်ပုံငွေဖြတ်တောက်ခြင်း တစ်ခုနဲ့ အကြံပေးချက် (၃) ခုကို တင်ပြသွားမှာ ဖြစ်ပါတယ်။ လယ်ယာစိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနရဲ့ သမဝါယမဦးစီးဌာနမှာ ကျွန်တော်တို့ စာမျက်နှာ ၁ (ခ)ကနေ စာမျက်နှာ ၁၆၄ မှာ ဆောက်လုပ်ရေးလုပ်ငန်းနှစ်ခု ဖော်ပြထားပါတယ်။ တစ်ခုက ဘွဲ့နှင်းသဘင်ဆောက်မှာဖြစ်ပြီးတော့ တစ်ခုက ကျောင်းသားကျောင်းသူများ၊ ဆရာဆရာမများနှင့် ဝန်ထမ်း များရဲ့ နေအိမ်ဆောက်လုပ်ခြင်း၊ ရာသီဥတုကြောင့်ပျက်စီးသွားတဲ့ လမ်းများကိုပြင်ခြင်း၊ ခြံစည်းရိုးခတ်ခြင်း၊ ဝန်ထမ်းအိမ်ရာဆောက်ခြင်းများ လုပ်ငန်းနှစ်ခု တွေ့ပါတယ်။ အဲဒီတော့ ပထမလုပ်ငန်းဖြစ်တဲ့ ဘွဲ့နှင်းသဘင်လုပ်ငန်းကို မပြောခင်မှာ နောက်လုပ်ငန်းဟာ အခု လက်ရှိတက်နေတဲ့ ကျောင်းသားကျောင်းသူများ၊ ဆရာဆရာမများ၊ ဝန်ထမ်းများရဲ့ စိတ်လုံခြုံမှု၊ ရုပ်လုံခြုံမှု အတွက် အသုံးကျတာမို့လို့ ဒီငွေဟာခွင့်ပြုသင့်ပေမယ်လို့ ဘွဲ့နှင်းသဘင်ဆောက်ခြင်းကို ပြန်လည်သုံးသပ်ဖို့ လိုပါတယ်။ ဘွဲ့နှင်းသဘင်ကို မနှစ်ကအထိ ဘတ်ဂျက်နှစ်ခါ ပေးခဲ့ပြီးဖြစ်ပါတယ်။ အခုလည်းပဲ ပေးတဲ့ ပိုက်ဆံနဲ့ လောက်အောင်၊ ပြီးအောင် ဆောက်နိုင်မှာ မဟုတ်သေးပါဘူး။ အခု နောက်ထပ် ဒီမှာ ကျပ်ငွေ သန်း ၂,၀၀၀ လောက် လိုသေးတယ်လို့ပြောပါတယ်။ အခုပေးတဲ့ပိုက်ဆံ ၃၆၂.၂၉၂ သန်းကို ဒီနှစ်မှာ ဘတ်ဂျက်လိုငွေပြနေတဲ့မပေးသေးဘဲနဲ့ ဆိုင်းငံ့ထားပြီးတော့ လာမယ့်နှစ်မှာ လုံးကန်၊ ခဲကနဲ မြန်မြန်ပြီးအောင် ဆောက်ပေးမယ်ဆိုရင် ပိုပြီးတော့ သဘာဝကျမယ်လို့ ယူဆပါတယ်။ ဒါ့ကြောင့်မို့လို့ ပြည်ထောင်စုလွှတ်တော် နည်းဥပဒေ ၉၀(ခ)အရ ဒီပိုက်ဆံကို ဖြတ်တောက်သင့်ပါကြောင်း ပြောကြား လိုပါတယ်။ နောက်ထပ် အကြံပြုချက် ၃ ခု ကျွန်တော် တင်ပြလိုပါတယ်။ တစ်ခုက ဝန်ကြီးဌာနတွေက ပစ္စည်း များဝယ်ယူခြင်း ကိစ္စဖြစ်ပါတယ်။ ဝန်ကြီးဌာနများမှာရှိတဲ့ ဦးစီးဌာနများဟာ ကွန်ပျူတာများ၊ ရုံးသုံးပရိ ဘောဂများ၊ ပရင်တာများ၊ မိတ္တူကူးစက်များကို ဝယ်ကြပါတယ်။ ဝန်ကြီးဌာနတွေမှာ ဝန်ကြီးရုံးရှိပါတယ်။ ဝန်ကြီးရုံးဟာ မိမိရဲ့ ဦးစီးဌာနများကို ခေါ်ယူပြီးတော့ မိမိဆီမှာရှိတဲ့ ဌာနမှာရှိတဲ့၊ ကွန်ပျူတာတွေ ဘယ်လောက်ရှိနေသလဲ၊ ဘယ်လောက်ပျက်နေပြီလဲ၊ ဘယ်နှစ်လုံးဝယ်မှာလဲ စသဖြင့် ခေါ်ယူညှိနှိုင်း ပြီးတော့မှ တစ်ညီတည်း တစ်မျိုးတစ်စားတည်းကို ဝယ်ယူဖို့သင့်ပါတယ်။ ကျွန်တော်တို့ အခုတွေ့ရတဲ့ဝန်ကြီးဌာနတစ်ခုတည်းအောက်က ဦးစီးဌာနတွေဟာ တစ်ယောက်က တန်ဖိုးကြီးတဲ့ ကွန်ပျူတာကိုသုံးမယ်၊ တစ်ယောက်ကတန်ဖိုးကြီးတဲ့ ပရင်တာကိုသုံးမယ်၊ တချို့က ခြိုးခြံချွေတာပြီးတော့ တန်ဖိုးနည်းတဲ့ဟာကို သုံးပါတယ်။ အဲဒီကိစ္စတွေကို ဝန်ကြီးဌာနမှာ ကတည်းက တစ်ခါတည်း ညှိခဲ့မယ်ဆိုရင် ကျွန်တော်တို့အတွက် စိစစ်ရတာအဆင်ပြေမယ်လို့ အဲဒါကြောင့် ညှိခဲ့ပါလို့ ကျွန်တော် အကြံပြုလိုပါတယ်။ နောက်တစ်ခုက စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနရဲ့ မူဝါဒတွေထဲမှာ အခု လက်ရှိအားဖြင့် ကျွန်တော်တို့ ပြည်သူပြည်သားတွေ ခံစားနေရတဲ့ ဘေးကင်းသော အစားအစာ ထုတ်လုပ်ရေးအတွက် အခြေခံအဆောက်အအုံတွေ ဆောက်မယ်လို့သာ ပါပါတယ်။ တကယ်တမ်း အဓိက လိုအပ်တာက တောင်သူလယ်သမားများ၊ မွေးမြူရေးသမားများအနေနဲ့ ဘေးကင်းတဲ့ လယ်ယာ၊ သား၊ ငါး ထုတ်ကုန်တွေကို ထုတ်လုပ်နိုင်အောင် အနီးကပ်ပြုစုပျိုးထောင်ဖို့၊ အထောက်အကူပေးဖို့ လိုတယ်လို့ ယူဆပါတယ်။ အဲဒီမူကို ထည့်သွင်းရေးဆွဲသင့်ပါကြောင်း အကြံပြုလိုပါတယ်။ ဒါမှသာ ကျွန်တော်တို့ လူမျိုး တစ်မျိုးလုံးရဲ့ အာဟာရပြည့်ဝမယ်၊ ကျန်းမာကြံ့ခိုင်မယ်၊ ယနေ့အဘက်ဘက်မှာ ဆုံးရှုံးနေတဲ့ အားကစား မှာလည်း ပြန်လည်ပြီး ဦးမော့လာမယ်လို့ ယူဆပါတယ်။ ထို့အတူ ပိုလျှံနေတဲ့ ပစ္စည်းတွေကိုလည်း ကျွန်တော်တို့ နိုင်ငံခြား Export အနေနဲ့ ပို့နိုင်မှာဖြစ်ပါတယ်။ နောက်တစ်ချက်က စက်မှုလယ်ယာကိစ္စ ဖြစ်ပါတယ်။ ထွန်စက်များဝယ်တာ သဘောကျပါတယ်။ ဘာလိုအပ်သလဲလို့ ကျွန်တော်ထောက်ပြရရင် ဒီထွန်စက်တွေကိုပြင်ဖို့အတွက် စက်ပြင်သင်တန်းလေးများ ဖွင့်ပေးနိုင်ဖို့ လိုပါတယ်။ အဲဒီစက်ပြင်သင်တန်းအပြင် အပိုပစ္စည်းတွေ အလွယ်တကူရအောင်လည်း လုပ်ပေးနိုင်ဖို့ လိုအပ်ပါတယ်။ အခုလောလောဆယ် ရွာတွေအတော်များများမှာ ထွန်စက်တွေဟာ ဝယ်ပြီးတော့ ဒီအတိုင်းပစ်ထားတာ ရှိပါတယ်။ အပိုပစ္စည်းမရှိလို့၊ မပြင်တတ်လို့ပါ။ ဒါကြောင့်မို့လို့ ဒီကဏ္ဍတွေကိုလည်းပဲ ဝန်ကြီးဌာနအနေနဲ့ ဦးစားပေး ဆောင်ရွက်ဖို့သင့်ပါတယ်။ နောက်တစ်ခုက စီမံကိန်းများကိစ္စ ဖြစ်ပါတယ်။ စီမံကိန်းများကို ဆွဲတဲ့အခါမှာ ကျွန်တော်တို့ လွှတ်တော်ကို ဝန်ကြီးဌာနက ရေးဆွဲပြီးတော့မှ အစိုးရအဖွဲ့က အတည်ပြုတဲ့အခါမှာ လွှတ်တော်က အတည်ပြုဖို့ ရောက်လာပါတယ်။ ကျွန်တော်တို့ဆီမှာ မြို့နယ်တိုင်းရဲ့ အခြေအနေနဲ့ ထိတွေ့နေတဲ့ ပြည်သူ့ လွှတ်တော်ကိုယ်စားလှယ်တွေ၊ အမျိုးသားလွှတ်တော်ကိုယ်စားလှယ်တွေ ရှိပါတယ်။ ကိုယ့်မြို့နယ်ရဲ့ ဒေသ အကြောင်းအရာကို ဂဃနဏ သေသေချာချာသိတာက အောက်ခြေနဲ့ ထိတွေ့တဲ့လူတွေ ဖြစ်ပါတယ်။ စီမံကိန်းများရေးဆွဲတဲ့အခါမှာ ဒီလူတွေရဲ့ အကြံဉာဏ်၊ ပူးပေါင်းဆောင်ရွက်မှုကို ယူသင့်တယ်လို့ထင်ပါတယ်။ အဲဒီတော့ အစိုးရဌာနက၊ ဝန်ကြီးဌာနက ဆွဲပြီးတော့ အစိုးရဌာနကလာတဲ့ စီမံကိန်းအစား လွှတ်တော် ကိုယ်စားလှယ်များနဲ့ ပူးပေါင်းဆောင်ရွက်တဲ့ စီမံကိန်းများကို လွှတ်တော်က အတည်ပြုပေးရင် ပိုမို ပြီးတော့ ပွင့်လင်းမြင်သာမယ်လို့ထင်ပါတယ်။ အဲဒါကြောင့်မို့လို့ စီမံကိန်းများရေးဆွဲရာမှာ လွှတ်တော် ကိုယ်စားလှယ်များရဲ့ အခန်းကဏ္ဍကို တစ်နည်းနည်းနဲ့ ရှာကြံပေးသင့်ပါကြောင်း အကြံပြုရင်းနိဂုံးချုပ် ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးစိုင်းဘသိန်း လင်းခေးမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1577">ဦးစိုင်းဘသိန်း(လင်းခေးမဲဆန္ဒနယ်၊ ရှမ်းပြည်နယ်)</mp>လေးစားအပ်တဲ့ ပြည်ထောင်စု လွှတ်တော် နာယကကြီးနှင့်တကွ လွှတ်တော်ကိုယ်စားလှယ်များ၊ သက်ဆိုင်ရာဝန်ကြီးများနဲ့ ဧည့်သည် တော်များအားလုံး မင်္ဂလာပါခင်ဗျား။ ကျွန်တော်ကတော့ ရှမ်းပြည်နယ်၊ လင်းခေးမြို့နယ် ပြည်သူ့ လွှတ်တော်ကိုယ်စားလှယ် ဦးစိုင်းဘသိန်း ဖြစ်ပါတယ်။ ကျွန်တော့အနေနဲ့ ၂၀၁၇-၂၀၁၈ ဘဏ္ဍာရေးနှစ်၊ အမျိုးသားစီမံကိန်းဥပဒေကြမ်း နောက်ဆက်တွဲ-၂ မှာပါတဲ့ နိုင်ငံပိုင်အခန်း ဆောက်ရွက်မယ့်လုပ်ငန်း စီမံကိန်းများနဲ့ ရင်းနှီးမြှုပ်နှံမှုလျာထားချက်နဲ့ စပ်လျဉ်းတဲ့ ပြင်ဆင်ချက်၊ အကြံပြုချက်ဇယားမှာ စာမျက်နှာ ၁ရ အမှတ်စဉ် ၁၄ ပါ စိစစ်ပူးပေါင်းရေးအဖွဲ့ ၉ ရဲ့ ပြင်ဆင်ရန် အကြံပြုချက်ကို ဆွေးနွေးသွားမှ ဖြစ်ပါတယ်။ မူလဥပဒေကြမ်းရဲ့ စာမျက်နှာ ၃၁၈ အမှတ်စဉ် ၂၊ ၁၊ ၃၊ ၂၅ မှာ ကျန်းမာရေးနဲ့ အားကစားဝန်ကြီး ဌာနရဲ့ မူလပြဋ္ဌာန်းချက် ရှမ်းပြည်နယ်၊ တောင်ကြီးဝန်ထမ်းအိမ်ရာနဲ့ ဆက်စပ်လုပ်ငန်းများ၌ ပါဝင်သော လင်းခေးမြို့နယ် လွိုင်ဆေကျေးရွာ ကျန်းမာရေးဌာနခွဲ အဆောက်အဦနဲ့ ဝန်ထမ်းအိမ်ရာ ဆောက်လုပ်ခြင်း စီမံကိန်းလုပ်ငန်းဟာ ဖြတ်တောက်ရန် ပြင်ဆင်အကြံပြုချက်ကို ပြန်လည်ပြင်ဆင်ပေးပါရန်အတွက် ဆွေးနွေးသွားမှာ ဖြစ်ပါတယ်။ နာယကကြီးခင်ဗျား။ ရှမ်းပြည်နယ်တောင်ပိုင်း လင်းခေးမြို့နယ် ဝမ်ဟတ်ကျေးရွာအုပ်စု၊ မရှိုင်းမွန်းကျေးရွာမှာ ဟိုတုန်းကတည်းက စော်ဘွားများ အုပ်ချုပ်စဉ်ကာလကနေစပြီးတော့ ဒေသခံများ ရောင်းဝယ်ဖောက်ကားရာမှာ ဝမ်ဟတ်ဈေးဆိုတာ လူသူစည်ကားတဲ့အရပ်တစ်ခု ဖြစ်ခဲ့ပါတယ်။ ၁၉၇၆ ခုနှစ်၊ ဝမ်ဟတ်ဈေးပတ်ဝန်းကျင်ကို ဖြတ်လေးဖြတ်စီမံချက်အရ ကျေးရွာများတွေမှာ အတင်းအဓမ္မ မိမိဆန္ဒမပါဘဲနဲ့ စုစည်းရွှေ့ပြောင်းခြင်းကို ခံခဲ့ရပါတယ်။ အဲဒီနေရာမှာ ရွာပေါင်း ၆ ရွာတို့ တည်ရှိပြီးတော့ စုစုပေါင်းအိမ်ခြေ ၂၄၉၊ လူဦးရေအားဖြင့် ၁၄၉ရ ယောက် ရှိနေပါတယ်။ အဲဒီထဲမှာ နိုင်ငံတော်အသိအမှတ် ပြုတဲ့ ပရဟိတမိဘမဲ့ ဘုန်းတော်ကြီးကျောင်း ၁ ကျောင်း အပါအဝင် ဘုန်းကြီးကျောင်း ၄ ကျောင်း၊ အခြေခံပညာမူလတန်းကျောင်း ၃ ကျောင်း ရှိပါတယ်။ ယခုအခါမှာ ကျေးလက်ကျန်းမာရေး ဆရာမ ၁ ဦး ခန့်ထားပြီးဖြစ်ပေမယ့် အဆောက်အဦနဲ့ ဝန်ထမ်းအိမ်ရာမရှိပါ။ ဆရာမအနေနဲ့ ဘယ်လိုနေထိုင် စားသောက်ပြီး ဘယ်လိုတာဝန်ထမ်းဆောင်တယ်ဆိုတာကို တွေးကြည့်တာနဲ့ သိနိုင်ပါတယ်။ လင်းခေး မြို့နယ်ဟာဖြင့် ခေတ်အဆက်ဆက်မှာအစိုးရများကနေ ဟိုတုန်းက နယ်မြေမငြိမ်းချမ်းလို့ဆိုပြီး ဦးစားပေး အဆင့်နိမ့်ကျခြင်း အဲ့တာတွေရှိခဲ့လို့ ဒေသဖွံ့ဖြိုးမှု နောက်ကျခဲ့ရပါတယ်။ ပတ်ဝန်းကျင်မြို့နယ်များနဲ့ အဆင့်ညီနိုင်ဖို့ဆိုရင် အတော်ကလေးကို ဆောင်ရွက်ပေးဖို့လိုအပ်နေတာကို တွေ့နေရပါတယ်။ ဒေသခံများဟာ မိမိတို့ရဲ့ လိုအပ်ချက် ကျန်းမာရေးစောင့်ရှောက်မှုအတွက် လိုအပ်ချက်ကို ဒေသ ရပ်မိရပ်ဖများနဲ့ ဒေသဆိုင်ရာ အောက်ခြေက အုပ်ချုပ်တဲ့ ဝန်ကြီးဌာနများနဲ့ ညှိနှိုင်းပြီး ၂၀၁၄ မှာ ကျေးလက်ကျန်းမာရေး ဌာနခွဲအဆောက်အဦးရရှိဖို့ တင်ပြခဲ့တာကို တွေ့ရှိရပါတယ်။ ဒါကို အဆင့်ဆင့် တင်လာပြီးမှ အခု ကျွန်တော်တို့ ပြည်ထောင်စုလွှတ်တော်ကို စီမံကိန်းမှာထဲတင်ပြတာပါလာခဲ့ တာကို တွေ့မြင်နေရပါတယ်။ ဒီကိစ္စကို ကျွန်တော်တို့ ပြည်ထောင်စုလွှတ်တော် ဥပဒေကြမ်းပူးပေါင်း ကော်မတီ ကနေမှ ပြင်ဆင်ဖြတ်တောက်ရန် လျာထားတာကို တွေ့နေရတဲ့အတွက် ကျွန်တော့အနေနဲ့ အဲဒီလို ပြင်ဆင် ဖြတ်တောက်ရန် လျာထားတဲ့ကိစ္စကို ပြည်သူ့မျှော်လင့်ချက် လွှတ်တော်မှဖော်ဆောင်ရွက်ဆိုတဲ့ ကြွေးကြော်သံ အတိုင်းဖြစ်စေရအောင် တကယ်လို့ ဖြတ်တောက်မယ်ဆိုရင်တော့ မဖြစ်တော့ပါဘူးခင်ဗျား။ ဖြစ်စေရအောင် အတွက် ပြန်လည်ပြင်ဆင်ပေးပါရန် အလေးအနက် ဆွေးနွေးတင်ပြအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<speech type="speaker">ဦးအောင်မင်း ဇလွန်မဲဆန္ဒနယ်(ပြည်သူ့ငွေစာရင်းပူးပေါင်းကော်မတီ) ဆွေးနွေးဖို့ဖြစ်ပါတယ်။</speech>
<speech><mp id="1606">ဦးအောင်မင်း(ဇလွန်မဲဆန္ဒနယ်၊ ဧရာဝတီတိုင်းဒေသကြီး၊ ပြည်သူ့ငွေစာရင်းပူးပေါင်း ကော်မတီ)</mp>ပြည်ထောင်စုလွှတ်တော် နာယက၊ ပြည်သူ့လွှတ်တော် ဥက္ကဋ္ဌ ပြည်ထောင်စု အဆင့်အဖွဲ့ အစည်းဝင်များ၊ ပြည်ထောင်စုလွှတ်တော်ကိုယ်စားလှယ်များနှင့် ဧည့်သည်တော်များအားလုံးကို လေးစားစွာဂါရဝပြုပါတယ်။ ကျွန်တော်ကတော့ ဇလွန်မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးအောင်မင်းဖြစ်ပြီး ပြည်သူ့ငွေစာရင်းပူးပေါင်းကော်မတီ၏ တာဝန်ပေးအပ်ချက်အရ နိုင်ငံခြားရေးဝန်ကြီး ဌာန၏ ၂၀၁၇-၂၀၁၈ ဘဏ္ဍာရေးနှစ်၊ အမျိုးသားစီမံကိန်းဥပဒေကြမ်း နောက်ဆက်တွဲ ၂ (က)ပါ နိုင်ငံပိုင်အခန်းဆောင်ရွက်မည့် စီမံကိန်းများနှင့်ပတ်သက်၍ ပြင်ဆင်ချက်ဇယားကို အဆိုပြုတင်ပြ သွားမှာဖြစ်ပါတယ်။ နာယကကြီးခင်ဗျား။ မူလဥပဒေကြမ်း၏ စာမျက်နှာ ၁၃၊ နိုင်ငံခြားရေးဝန်ကြီးဌာန၊ နိုင်ငံခြား ရေးရာဦးစီးဌာနများ၊ အမှတ်စဉ် ၂-၁-၁-၃ နိုင်ငံခြားရေးဝန်ကြီးဌာန၊ နေပြည်တော်ရှိ နှစ်ထပ်ရုံးအဆောက်အဦ မီးလိုင်းများပြုပြင်ခြင်းအတွက် တောင်းခံငွေ ၅၄ သန်းမှ ကျပ်သန်း ၂၀ လျှော့၍ ခွင့်ပြုရန် အဆိုပြု တင်ပြအပ်ပါတယ်။ စာမျက်နှာ ၁၄၊ အမှတ်စဉ် ၂-၁-၂-၁ မြန်မာထိုင်းနယ်နိမိတ် ပြန်လည်တိုင်းတာသည့် ရှမ်းပြည်နယ်၊ ကယားပြည်နယ်၊ ကရင်ပြည်နယ်၊ မွန်ပြည်နယ်နှင့် တနင်္သာရီတိုင်းဒေသ များတွင် ဦးစားပေး၍ နယ်နိမိတ်မှတ်တိုင်စိုက်ထူရန်အတွက် တောင်းခံငွေကျပ်သန်း ၄၀၀ အနက် ကျပ် သန်း ၁၀၀ လျော့၍ ခွင့်ပြုရန် အဆိုပြု တင်ပြအပ်ပါတယ်။ အမှတ်စဉ် ၂-၁-၂-၂ မြန်မာတရုတ်နယ်နိမိတ် မှတ်တိုင်နှင့်ပတ်သက်၍ ကချင်ပြည်နယ်၊ ရှမ်းပြည်နယ် နှင့်တရုတ်တွင်နှစ်ဖက်ဒေသခံများမှအငြင်းပွားလျက်ရှိသည့်နေရာများနှင့် တတိယအကြိမ် ပူးတွဲစစ်ဆေးရာ၌ လိုအပ်သည့်နေရာများတွင် ဦးစားပေးစိုက်ထူရန် လျာထားခြင်းအတွက် တောင်းခံငွေ ကျပ်သန်း ၂၀၀ အနက် ကျပ်သန်း ၁၀၀ လျှော့၍ ခွင့်ပြုရန်အဆိုပြုတင်ပြအပ်ပါတယ်။ အမှတ်စဉ် ၂-၁-၂-၃ မြန်မာ-အိန္ဒိယ နယ်နိမိတ် မှတ်တိုင်နှင့်ပတ်သက်၍ ချင်းပြည်နယ်နှင့် စစ်ကိုင်းတိုင်းဒေသကြီး နယ်နိမိတ် အငြင်းပွား လျက်ရှိသည့်နေရာများတွင် ဆောင်ရွက်ရန်အတွက် ကျပ်သန်း ၂၇၀ တောင်းခံသည့်အနက် ကျပ်သန်း ၇၀ လျှော့၍ခွင့်ပြုရန် အဆိုပြုတင်ပြအပ်ပါတယ်။ စာမျက်နှာ ၁ရ အမှတ်စဉ်(၃၁) ဖိလစ်ပိုင်နိုင်ငံ ဆိုင်ရာ မြန်မာသံရုံးတွင် Internet Website တပ်ဆင်ခြင်းအတွက် ကျပ် ၂.၂၁၅ သန်း တောင်းခံခြင်းကို ကျပ် ၀.၆ သန်း လျှော့၍ခွင့်ပြုရန် အဆိုပြု တင်ပြအပ်ပါတယ်။ အမှတ်စဉ်(၃၂) ဘရာဇီးနိုင်ငံဆိုင်ရာ မြန်မာနိုင်ငံသံရုံးတွင် Internet Website တင်ဆင်ခြင်းအတွက် ကျပ် ၀.၈၅ သန်း တောင်းခံခြင်းကို ကျပ် ၀.၄ သန်း လျော့၍ ခွင့်ပြုရန် အဆိုပြု တင်ပြအပ်ပါတယ်။ ကျေးဇူးတင်ပါတယ် ခင်ဗျား။</speech>
<speech type="speaker">ဦးစိုင်းသန့်ဇင် သီပေါမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="148">ဦးစိုင်းသန့်ဇင်(သီပေါမဲဆန္ဒနယ်၊ ရှမ်းပြည်နယ်)</mp>မင်္ဂလာပါခင်ဗျာ။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ စာမျက်နှာ ၂၉၁ မျက်နှာရှိတဲ့ ၂၀၁၇-၂၀၁၈ ဘဏ္ဍာနှစ် အမျိုးသားစီမံကိန်းဥပဒေကြမ်းရဲ့ မူနဲ့ အခြေခံသဘောနဲ့ စပ်လျဉ်းပြီး တိုင်းရင်းသားများနဲ့ ဆက်စပ်နေတဲ့ အကြောင်းအချက်အချို့ ကိုပဲ သီပေါမဲဆန္ဒနယ် ပြည်သူ့လွှတ်တော်ကိုယ်စားလှယ် ကျွန်တော် စိုင်းသန့်ဇင်က ဆွေးနွေးမှာ ဖြစ်ပါတယ်။ လွတ်လပ်ရေးရပြီးကတည်းက အခြေအနေအရပ်ရပ်ကြောင့် ဖွံ့ဖြိုးရေးတိုးတက်မှု အရာရာမှာ နောက်ကျခဲ့ရပြီး မိမိတို့ရဲ့ တိုင်းရင်းသားဆိုင်ရာ မွေးရာပါအခွင့်အရေးတွေကိုလည်း များစွာ လက်လွတ်ဆုံးရှုံးခဲ့ရမှုကို နိုင်ငံတော်အစိုးရအနေနဲ့ ဖွဲ့စည်းပုံအခြေခံဥပဒေနဲ့အညီ ပိုမိုအလေးထား ကူညီ ဆောင်ရွက်ပေးစေလိုတဲ့အတွက်ကြောင့် ဆွေးနွေးရခြင်း ဖြစ်ပါတယ်။ နာယကကြီးခင်ဗျာ။ နိုင်ငံတော်အစိုးရအသစ်သည် နိုင်ငံတော်စီးပွားရေးမူဝါဒ မျှော်မှန်းချက်၊ နိုင်ငံတော်ရဲ့ ရည်မှန်းချက်များနဲ့ နိုင်ငံတော်ရဲ့ စီးပွားရေးမူဝါဒ ၁၂ ရပ်တို့ကို ချမှတ်ဆောင်ရွက်လျက် ရှိပါတယ်။ နိုင်ငံတော်ရဲ့ စီးပွားရေးမူဝါဒမျှော်မှန်းချက်မှာ ပြည်သူကိုဗဟိုပြု၍ အားလုံးပါဝင်နိုင်သော စဉ်ဆက်မပြတ် တိုးတက်မှုရရှိစေရန် ရည်ရွယ်ပြီး အမျိုးသားပြန်လည်သင့်မြတ်ရေး အထောက်အကူရရှိ စေရန် မျှော်မှန်းထားပါတယ်။ နိုင်ငံတော်၏ ရည်မှန်းချက်ထဲမှာလည်း အမျိုးသားပြန်လည်သင့်မြတ်ရေး ဘက်ညီမျှတစွာ ဖွံ့ဖြိုးတိုးတက်ရေး၊ အဖက်ဖက်မှ စွမ်းရည်ပြည့်ဝသော လူငယ်မျိုးဆက်သစ်များ ပေါ်ပေါက် လာရေးစတဲ့ အချက်တွေပါရှိပါတယ်။ ဖွဲ့စည်းပုံအခြေခံဥပဒေ အခန်း (၁) နိုင်ငံတော်အခြေခံမူများအခန်း ပုဒ်မ ၃ မှာ နိုင်ငံတော်သည် တိုင်းရင်းသားလူမျိုးပေါင်းစုံတို့ စုပေါင်းနေထိုင်ကြသော နိုင်ငံဖြစ်သည်။ ပုဒ်မ ၂၂(က)မှာ နိုင်ငံတော်သည် တိုင်းရင်းသားများ၏ စကား၊ စာပေ၊ အနုပညာ၊ ယဉ်ကျေးမှု တို့ကို ဖွံ့ဖြိုးတိုးတက်စေရန် ကူညီဆောင်ရွက်မည်လို့ ပြဋ္ဌာန်းထားပါတယ်။ စစ်မှန်တဲ့ ဖက်ဒရယ် ပြည်ထောင်စုဒီမိုကရေစီနိုင်ငံတော်ကြီးကို တည်ဆောက်ဖို့ရာမှာ ဒီပြည်ထောင်စုကြီးမှာ နှစ်ပေါင်းများစွာ အတူတကွ မှီတင်းနေထိုင်လာခဲ့ကြတဲ့ တိုင်းရင်းသားများရဲ့ ပူးပေါင်းပါဝင်နိုင်စွမ်းက အထူးအရေးပါလှပါတယ်။ တိုင်းရင်းသားများနည်းမှန်လမ်းမှန် ဖွံ့ဖြိုးတိုးတက်ဖို့ ဆိုတာမှာလည်း တိုင်းရင်းသားများရဲ့ ကိုယ်ပိုင်ဘာသာစကား၊ စာပေ၊ ယဉ်ကျေးမှု၊ ဓလေ့ထုံးစံနဲ့ ကိုယ်ပိုင် သဏ္ဌာန်များ မှန်မှန်ကန်ကန်ဖွံ့ဖြိုးတိုးတက်လာနိုင်စေဖို့ နိုင်ငံတော်က ကူညီဆောင်ရွက်ပေးရမယ့် တာဝန် ရှိတဲ့အတိုင်း ကူညီဆောင်ရွက်ပေးနိုင်ဖို့ ဆွေးနွေးရခြင်းဖြစ်ပါတယ်။ နိုင်ငံတော်ရဲ့ ဖွံ့ဖြိုးတိုးတက်ဖို့ဆိုတာ ပြည်ထောင်စုမြန်မာနိုင်ငံသားများဖြစ်တဲ့ တိုင်းရင်းသားများအားလုံးက အချိုးညီညီ ဖွံ့ဖြိုးတိုးတက်နိုင်ဖို့ ဖြစ်ပါတယ်။ နာယကကြီးခင်ဗျာ။ ပြန်ကြားရေးဝန်ကြီးဌာန၏ ရည်မှန်းချက်ခေါင်းစဉ်အောက်မှာ(က)မှ(ရ) အထိ ၁ရ ပိုဒ် ရှိပါတယ်။ အဲဒီထဲက စာမျက်နှာ ၄၂ အပိုဒ်(ဏ)မှာ မြန်မာစာပေဖွံ့ဖြိုးတိုးတက်ရေးဆိုတဲ့ နေရာမှာ မြန်မာစာပေ၊ တိုင်းရင်းသားစာပေ ဖွံ့ဖြိုးတိုးတက်ရေးအတွက်ဆိုပြီးတော့ မြန်မာစာပေရဲ့ နောက်မှာ တိုင်းရင်းသားစာပေကို ထပ်မံဖြည့်စွက်လိုပါတယ်။ စာမျက်နှာ ၄၄ အပိုဒ်(မ)နဲ့ နောက်ဆုံးမှာ သက်ဆိုင်ရာအစိုးရအဖွဲ့များနဲ့ ပူးပေါင်းဆောင်ရွက်ရန်ဆိုတဲ့နေရာမှာ သက်ဆိုင်ရာအစိုးရအဖွဲ့များရဲ့ နောက်မှာ သက်ဆိုင်ရာတိုင်းရင်းသား စာပေပညာရှင်အဖွဲ့များနဲ့ ပူးပေါင်းဆောင်ရွက်ရန် ဆိုပြီးတော့ သက်ဆိုင်ရာ တိုင်းရင်းသားစာပေ ပညာရှင်အဖွဲ့များဆိုတဲ့ စကားရပ်ကို ဖြည့်စွက်လိုပါတယ်။ တိုင်းရင်းသား စာပေများကို ပုံနှိပ်ထုတ်ဝေနိုင်ရေးအတွက် ဝမ်းသာအားရဖြစ်နေကြသော်လည်းပဲ တိုင်းရင်းသားတိုင်းမှာ သူတို့လေးစားကြည်ညိုတဲ့ အနှစ်နှစ်အလလ ကာလကြာရှည်စွာ စာပေလုပ်ငန်းများကို သင်ကြားပို့ချ လုပ်ကိုင်နေကြတဲ့ ပညာရှင်များအသီးသီးရှိကြပါတယ်။ အဲဒီ တိုင်းရင်းသားစာပေပညာရှင်များနဲ့ ပူးပေါင်း ဆောင်ရွက်ရန် လိုအပ်မှာဖြစ်ပါတယ်။ သာသနာရေးနဲ့ ယဉ်ကျေးမှုဝန်ကြီးဌာန ရည်မှန်းချက်ခေါင်းစဉ်အောက်မှာ (က)မှ (၃)အထိ ၁၃ ပိုဒ် ရှိပါတယ်။ စာမျက်နှာ ၅၅ အပိုဒ်(ဋ)မှာ တိုင်းရင်းသားများရဲ့ ရိုးရာယဉ်ကျေးမှု ဓလေ့စရိုက် လက္ခဏာများ မှတ်တမ်းတင်သုတေသနပြု ရန် ဆိုတဲ့နောက်မှာ အပိုဒ်ထဲမှာ တိုင်းရင်းသားများရဲ့ ရိုးရာယဉ်ကျေးမှုဓလေ့ စရိုက်လက္ခဏာများ မပျောက်ပျက်စေရေးအတွက်ဆိုတဲ့ စကားရပ်နဲ့ မှတ်တမ်းတင်သုတေသနပြု ရန် ဆိုတဲ့နောက်မှာ တိုင်းရင်းသားများရဲ့ ယဉ်ကျေးမှုဓလေ့စရိုက် လက္ခဏာများတိုးတက်ဖွံ့ဖြိုးစေရန်အတွက် ဆိုပြီး ဆောင်ရွက်ဆိုတဲ့ စကားရပ်ကိုထပ်မံ ဖြည့်စွက်လိုပါတယ်။ ဖွဲ့စည်းပုံအခြေခံဥပဒေပုဒ်မ ၂၂ နဲ့အညီ တင်ပြခြင်းဖြစ်ပါတယ်။ စိုက်ပျိုးရေး၊ မွေးမြူရေးနဲ့ ဆည်မြောင်းဝန်ကြီးဌာန လုပ်ငန်းစဉ်ခေါင်းစဉ်အောက်မှာရှိတဲ့ ခေါင်းစဉ်ခွဲ(က) မြေယာအသုံးချမှုနဲ့ စီမံခန့်ခွဲမှုဆိုင်ရာလုပ်ငန်းစဉ်အောက်မှာ အပိုဒ် ၁၂ ပိုဒ်ရှိပါတယ်။ အဲဒီအထဲက စာမျက်နှာ ၆၈ အပိုဒ် ၂ မှာ မြေလွတ်၊ မြေလပ်နှင့် မြေရိုင်းများကို လယ်ယာမြေသစ်များ၊ မွေးမြူရေးဇုန်များအဖြစ် ဖော်ထုတ်လုပ်ကိုင်နိုင်ရေးဆိုတဲ့ စကားရပ်နောက်မှာ ဒေသခံပြည်သူများရဲ့ သဘောဆန္ဒနဲ့အညီဆိုတဲ့ စကားရပ်ကို ထပ်မံဖြည့်စွက်လိုပါတယ်။ ဘာဖြစ်လို့လဲဆိုတော့ ဒါတွေလုပ်ကိုင်တဲ့ နေရာမှာ ပြဿနာများစွာရှိတဲ့အတွက်ကြောင့်မို့လို့ ဒေသခံပြည်သူများရဲ့ သဘောဆန္ဒမပါရင် မဖြစ်တဲ့ အတွက်ကြောင့်မို့လို့ ဖြစ်ပါတယ်။ နောက်တစ်ခါ မွေးမြူရေးဇုန်များကို လက်တွေ့အကျိုးရှိစွာ အသုံးချ နိုင်ရေးအတွက်ဆိုတဲ့နောက်မှာ ဥပဒေနဲ့အညီဆိုတဲ့ စကားရပ်ကိုထပ်မံ ဖြည့်စွက်ပြီး ဥပဒေနဲ့အညီ ဦးစားပေး ဆောင်ရွက်မယ်ဆိုတဲ့ စကားရပ်ကို ပြင်ဆင်ပေးဖို့ဖြစ်ပါတယ်။ စာမျက်နှာ ၆၉ အပိုဒ် ၆ မှာ ပြဋ္ဌာန်းထားတဲ့ အပိုဒ်ရဲ့ အရှေ့ဆုံးမှာ ငြိမ်းချမ်းလုံခြုံမှုမရှိသော တိုင်းရင်းသားဒေသများမှအပဆိုတဲ့ စကားရပ်ကို ထပ်မံ ဖြည့်စွက်လိုပါတယ်။ စစ်ဘေးဒဏ်ခံနေရဲ့ ဒေသတွေမှာ ဒေသခံပြည်သူများ မိမိတို့ရဲ့ နေရပ်ဒေသကိုပါ စွန့်ခွာတိမ်းရှောင်နေရမှုအပေါ် အခွင့်ကောင်းယူနိုင်မယ့်သူများ မပေါ်ထွက်နိုင်စေရေးအတွက် ဖြစ်ပါတယ်။ ပညာရေးဝန်ကြီးဌာနလုပ်ငန်းစဉ် ခေါင်းစဉ်အောက်က ခေါင်းစဉ်ခွဲ(ဈ) မြန်မာနိုင်ငံတိုင်းရင်းသား ဘာသာစကားဆိုင်ရာ လုပ်ငန်းစဉ်များအောက်မှာ အပိုဒ် ၆ ပိုဒ် ရှိပါတယ်။ စာမျက်နှာ ၁၇၈ အပိုဒ် ၁ မှာ နောက်ဆုံးမှာ မြန်မာတိုင်းရင်းသား၊ အင်္ဂလိပ်အွန်လိုင်း အဘိဓာန်များဆိုတဲ့ စကားရပ်ကို ထပ်မံ ဖြည့်စွက်လိုပါတယ်။ နောက်တစ်ခါ အပိုဒ် ၃ မှာ တိုင်းရင်းသားဘာသာစကားဆိုတဲ့နောက်မှာ စာပေဆိုတဲ့ စကားရပ်ကို ထပ်မံဖြည့်စွက်လိုပါတယ်။ နောက်တစ်ခါ အပိုဒ် ၄ ရဲ့ နောက်ဆုံးမှာ ရုပ်သံရိုက်ကူး ထုတ်လွှင့်ခြင်းတို့ကို သက်ဆိုင်ရာ ပြည်နယ်အစိုးရများ၊ သက်ဆိုင်ရာတိုင်းရင်းသားပညာရှင်အဖွဲ့များနဲ့ ပူးပေါင်းဆောင်ရွက်မည် ဆိုတဲ့စကားရပ်ကို ထပ်မံဖြည့်စွက်လိုပါတယ်။ နောက်တစ်ခါ အပိုဒ် ၅ ကွန်ပျူတာသုံး မြန်မာစာစံစနစ်ဆိုတဲ့ ယူနစ်ကုတ်ဆိုတဲ့ စကားရပ်ထဲမှာ ကွန်ပျူတာသုံးတိုင်းရင်းသား အပါအဝင် မြန်မာစာ စံစနစ် ယူနီကုတ်ကို ဆိုပြီးတော့ တိုင်းရင်းသားအပါအဝင်ဆိုတဲ့ စကားရပ်ကို ထပ်မံဖြည့်စွက်လိုပါတယ်။ မြန်မာစာရေးထုံးများ၊ တိုင်းရင်းသားစာ ရေးထုံးများဆိုတဲ့ စကားရပ်ကိုလည်း ထပ်မံဖြည့်စွက်လိုပါတယ်။ ပြည်ထောင်စုသမ္မတ မြန်မာနိုင်ငံတော်ဆိုတာနဲ့အညီ တိုင်းရင်းသား စာပေများ ဖွံ့ဖြိုးတိုးတက်စေရေးအတွက် မြန်မာစာစံစနစ်ကို တွဲလျက်ဖြစ်တဲ့ တိုင်းရင်းသားစာစနစ်ကို ကျွဲကူးရေပါဆိုသလို သုံးစွဲနိုင်ရေးအတွက် ဖြစ်တယ်ဆိုတဲ့အကြောင်း။ ဆွေးနွေးရန် သတ်မှတ်ချိန်ပြည့်သဖြင့် မိုက်ပိတ်သွားပါသည်။</speech>
<speech type="speaker">ဒေါက်တာအောင်ခင် ပြင်ဦးလွင်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1483">ဒေါက်တာအောင်ခင်(ပြင်ဦးလွင်မဲဆန္ဒနယ်၊ မန္တလေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့် ပြည်သူ့လွှတ်တော် ဥက္ကဋ္ဌကြီး အပါအဝင် တက်ရောက်သူအားလုံး မင်္ဂလာပါလို့ ကျွန်တော် နှုတ်ခွန်းဆက်လိုပါတယ်။ ကျွန်တော်ကတော့ ပြင်ဦးလွင်မဲဆန္ဒနယ် ပြည်သူ့ လွှတ်တော်ကိုယ်စားလှယ် ဒေါက်တာအောင်ခင် ဖြစ်ပါတယ်။ ကျွန်တော်ကတော့ ဒီဥပဒေကြမ်းရဲ့ မူသဘောတရားကိုပဲ ကျွန်တော် ဆွေးနွေးမှာဖြစ်ပါတယ်။ အဲဒီတော့ ကျွန်တော်တို့ ဒီဘတ်ဂျက်ကိစ္စနဲ့ ပြောမယ် ဆိုရင် ကျွန်တော်တို့ စီမံကိန်းတစ်ခုလုပ်ပြီဆိုလို့ရှိရင် ကျွန်တော်တို့က အခုဘတ်ဂျက်ဆိုတာမှာ ကျွန်တော် တွေ့ရတာကတော့ ငွေကြေးချပေးတာပေါ့။ အဲဒီတော့ ငွေကြေးချပေးတာတော့ ဘာရလဲဆိုတော့ ပစ္စည်းရတာပေါ့ ကျွန်တော်တို့က Money Material။ သို့သော် ကျွန်တော်က စီမံကိန်းတစ်ခုလုပ်မယ် အလုပ်တစ်ခုလုပ်မယ်ဆိုရင် Man ဆိုတာ လိုတာပေါ့။ Man ဆိုတဲ့နေရာမှာ ကျွန်တော်တို့ ဖြစ်နေတာက လွှတ်တော်ထဲမှာလည်း ဒီလိုပါပဲ။ ဘယ်နေရာ မှာတော့ ဆေးရုံမှာ ဆရာဝန်လိုနေတယ်။ သူနာပြုလိုနေတယ်။ ဘယ်နေရာမှာတော့ ဆရာ၊ ဆရာမ မလုံလောက်ဘူး။ ထို့နည်းတူစွာပဲ ကျွန်တော်တို့က ဒီနေ့ဆုံးရှုံးသွားတဲ့ သစ်တောတွေကြည့်မယ်ဆိုလို့ရှိရင်လည်း သစ်တောဝန်ထမ်းတွေရဲ့ ထိန်းသိမ်းမှုအားနည်းတယ်။ ဘာဖြစ်လို့လဲ ဝန်ထမ်းနည်းတယ်။ ထို့နည်းတူ စွာပဲ ရာဇဝတ်မှု ဥပဒေစိုးမိုးရေးမှာလည်း ဒီလိုပဲ။ တရားဥပဒေစိုးမိုးမှုဆိုရင်လည်း ကျွန်တော်တို့ လေ့လာ သလောက်ဆိုရင် ရဲတပ်ဖွဲ့သည်အင်အားနည်းတယ်။ ဒါတွေကို ကျွန်တော်တို့က ဒီနေရာမှာ ဘယ်လောက် လူ့စွမ်းအားအရင်းအမြစ်တွေသုံးမလဲ။ ကျွန်တော်တို့ ဒါတွေ ပွင့်လင်းမြင်သာဖို့ လိုပါတယ်။ အနည်းဆုံး ဥပမာ ကျွန်တော်တို့ ပြီးခဲ့တဲ့ RE တုန်းကဆိုရင် ကျန်းမာရေးဝန်ကြီးဌာနက ကျန်းမာရေးနဲ့ အားကစား ဝန်ကြီးဌာနက တင်ပြသွားပါတယ်။ ဆရာဝန်ဘယ်လောက်ခန့်မယ်။ သားဖွားဆရာမ ဘယ်လောက်ခန့်မယ်။ ဆိုတော့ ကျွန်တော်တို့က ကျွန်တော်တို့လိုနေတဲ့အင်အားနဲ့၊ နယ်တွေမှာလိုတဲ့အင်အားနဲ့ အော်တို့ ဆရာဝန် တွေတော့ရောက်လာမှာပဲ စတဲ့မျှော်လင့်ချက်တွေ ကျွန်တော်တို့ရပါတယ်။ အခုကကျတော့ ကျွန်တော်တို့က ဒီနှစ်ဘယ်လောက်များ ခန့်မလဲမသိဘူး။ မွေးထုတ်တာတော့ ဘယ်လောက်မွေးထုတ်မလဲ။ မွေးထုတ်တာတော့ ဘာလို့ တက္ကသိုလ်တွေ၊ တက္ကသိုလ်တွေ ကျောင်းတွေ ကျွန်တော်တွေ့ပါတယ်။ ဘတ်ဂျက်တွေလည်း ကျွန်တော်တွေ့ပါတယ်။ အဲဒီအခါကျတော့ ဒီကျောင်းတွေကနေ ကျွန်တော်တို့က ဘယ်လောက်မွေးထုတ်မလဲ။ တဖက်က Producer ပေါ့။ တဖက်က User User ဘက် က ကျွန်တော်တို့က အဲဒီ User တွေကို ဘယ်သူတွေကသုံးမှာလဲ။ ပြည်သူလူထုကသုံးမှာ အဲဒီတော့ ပြည်သူလူထုကသုံးမှာသည် ကျွန်တော်တို့က ဘယ်လောက် ဝန်ထမ်းအင်အား အထူးသဖြင့်တော့ ဝန်ဆောင်မှုပေးတဲ့ ဝန်ထမ်းတွေ ဘယ်လောက်များခန့်မလဲ။ ဒါလေး တွေလည်း ကျွန်တော်တို့ ပွင့်လင်းမြင်သာမှုလိုပါတယ်။ ဘာဖြစ်လို့ ကျွန်တော်ပြောရလဲဆိုလို့ရှိရင် အမျိုးသား ဖွံ့ဖြိုးတိုးတက်ရေး စီမံကိန်းဖြစ်သော လူသားအရင်းအမြစ်များ ဖွံ့ဖြိုးရေးစီမံကိန်းအတွက် ရင်းနှီးမြှုပ်နှံမှု ကိုလည်း အလေးထားဆောင်ရွက်ရန်လို့ ဥပဒေကြမ်းရဲ့ အခန်း ၃(ဂ) မှာဆိုထားပါတယ်။ အဲဒီတော့ အဲဒီလိုမျိုး ကျွန်တော်တို့က လူသားအရင်းအမြစ်တွေကို တစ်ဖက်ကတော့မွေးထုတ်မယ်။ မွေးထုတ်တော့ ကျွန်တော်တို့ ပြည်သူတွေကို ဘယ်လောက်ချပေးမလဲ။ ဒီနှစ်ဘယ်လောက်များခန့်မလဲ။ ဘာဖြစ်လို့လဲ ဆိုလို့ရှိရင် ဒါတွေကလည်း ဘတ်ဂျက်မှာပါပါတယ်။ သာမန်အသုံးစရိတ်က လစာနဲ့ခရီးစရိတ် စသည်ဖြင့် ဒါတွေကျွန်တော်တွေ့ပါတယ်။ အဲဒီအခါကျတော့ ဒါဝန်ကြီးဌာနလည်းပါပါတယ်။ အဲဒီတော့ ဘတ်ဂျက်ကို ကျွန်တော်တို့က ပွင့်လင်းမြင်သာမှု ရှိဖို့လိုတယ်ဆိုတာကို ကျွန်တော် ပြောလိုပါတယ်။ ဒါကလည်း ကျွန်တော်တို့ အစိုးရရဲ့ ရသုံးမှန်းခြေစာရင်းကို အများပြည်သူများသိရှိရန် အချက် အလက်များပေးခြင်းနှင့် ဆုံးဖြတ်ချက်ချရာတွင် ပြည်သူလူထုအား ပါဝင်ခွင့်ပေးခြင်းတို့က မူဝါဒဆိုင်ရာ အကျိုးရလဒ်များကို တိုးတက်ကောင်းမွန်စေနိုင်ပါတယ်။ ကျွန်တော်တို့ ၂၀၁၂ ခုနှစ်တုန်းက International Budget Patnership အဖွဲ့ရဲ့ နိုင်ငံ ၁၀၀ ကျော် Open Budget Sarvey လုပ်ပါတယ်။ လုပ်တဲ့အခါ ကျတော့ သူကဘာလုပ်လဲဆိုတော့ စံနှုန်း ၃ ချက်ရှိတယ်။ ပွင့်လင်းမြင်သာမှုရရှိတဲ့ ရသုံးခန့်မှန်းခြေ ငွေစာရင်း Budget၊ ပြည်သူလူထုပါဝင်ခွင့်ရတဲ့ ရသုံးခန့်မှန်းခြေငွေစာရင်း Budget ကို ကြီးကြပ်ကြပ်မတ် ကြည့်ရှုမှု၊ ဆန်းစစ်မှု စတဲ့ ဒါတွေကို ကျွန်တော်တို့ ကြည့်ရမှာ။ ခုနတုန်းက ကျွန်တော်တို့ ရှေ့ကတင်ပြ သွားတာလည်းရှိပါတယ်။ ကျွန်တော်တို့က ဒါတွေကို ပြန်ပြီးတော့ Research လုပ်ရမယ်။ ပြန်ပြီးတော့ Review လုပ်ရမယ်။ ဒါမှသာလျှင် ကျွန်တော်တို့ ချပေးလိုက်တဲ့ မနှစ်ကချပေးလိုက်တယ်။ တမြန်နှစ်က ချပေးလိုက်တယ်။ ရည်မှန်းချက်တွေက ကျွန်တော်တို့ မလိုအပ်တဲ့ နေရာပါနေသလား။ ဥပမာ ကျွန်တော်တို့ ကြည့်မယ်ဆိုလိုရှိရင် ပရိဘောဂတွေဝယ်တယ်။ ပရိဘောဂတွေဝယ်တယ်ဆိုတော့ ပရိဘောဂဝယ်တာ သည် ဥပမာ ဒီပရိဘောဂဘယ်လောက်သုံးမလဲ။ ဒါလေးတွေ ကျွန်တော်တို့ ကြည့်ဖို့လိုပါတယ်။ အဲဒီတော့ ၂၀၁၂ ခုနှစ်မှာ မြန်မာနိုင်ငံသည် အမှတ် ၁၀၀ ပေးရာမှာ ပြည်သူလူထုကို သိခွင့်မပေးခဲ့တဲ့အတွက် သုညပဲ ရရှိခဲ့တယ်။ ကမ္ဘောဒီးယား၊ ထိုင်းနဲ့ ဗီယက်နမ်တို့က အားလုံးရဲ့ လုပ်ဆောင်ချက်က မြန်မာနိုင်ငံထက် သာတယ်ဆိုတာ တွေ့ရတယ်။ အဲဒါကြောင့်မို့လို့ Budget ကို ပွင့်လင်းမြင်သာမှုရဲ့ ကောင်းကျိုးတွေဟာ ဘာရမလဲ။ ပြည်သူလူထုရဲ့ ပူးပေါင်းပါဝင်မှုနှုန်း အားကောင်းလာမှာ ဖြစ်ပါတယ်။ နိုင်ငံသားအားလုံး အခွန်ဝင်ငွေတွေ ထည့်တဲ့နှုန်းမြှင့်တက်လာမှာ ဖြစ်ပါတယ်။ အကျင့်ပျက် ချစားမှုနှုန်း လျော့ကျလာမှာဖြစ်ပါတယ်။ ဒီမိုကရေစီစနစ်အား ပိုကောင်းလာမှာ ဖြစ်ပါတယ်။ ဒါကြောင့်မို့လို့ ကျွန်တော် ပြောချင်တာကတော့ Budget ကို ပွင့်လင်းမြင်သာမှုရှိအောင် ကျွန်တော်တို့ မြို့နယ်တွေမှာလည်း ရှိပါတယ်။ ကျွန်တော် လွှတ်တော်ကိုယ်စားလှယ်ရှိတယ်။ ဒါနဲ့ ပွင့်ပွင့်လင်းလင်း ညှိနှိုင်းပြီးတော့ ချခဲ့ရင် ကျွန်တော်တို့ ဒီနေရာမှာလုပ်တဲ့နေရာမှာ အခက်အခဲအားနည်းသွားမယ်လို့၊ နည်းသွားမယ်လို့ ကျွန်တော် cocosul Gopododams Inflation ol . Inflation aộoss eşoog zis cossos susice ထိန်းမလဲဆိုတာ စဉ်းစားဖို့လိုပါတယ်။ ဥပမာဆိုကြပါစို့။ ကျွန်တော်တို့ဟာ လူတစ်ယောက်ဝင်ငွေသည် ၁.၅ သန်းရှိတယ်။ လာမယ့်နှစ်မှာ ၁.ရ သန်းဆိုပေမယ့် ၁၀ Percent နဲ့ Inflation ရှိရင် သူသည် ၁.ရ သန်းနီးနီးလောက် ဖြစ်နေမှာပါ။ အဲဒါကြောင့်မို့လို့ သူရဲ့ ဝင်ငွေသည် တိုးတယ်လို့မရပါဘူး။ ဒါကြောင့် Inflation ကို ကျွန်တော် ထိန်းတဲ့ နည်းတွေ စဉ်းစားဖို့လိုပါတယ်။ နောက်တစ်ခုကတော့ သွင်းကုန်တန်ဖိုး သွင်းကုန်တန်ဖိုးနဲ့ ပို့ကုန်တန်ဖိုး ကလည်း ဒါ Balance ဖြစ်ဖို့လိုပါတယ်။ အခုကျွန်တော်တို့က သွင်းကုန်တန်ဖိုးဟာများနေတဲ့အတွက် ဒါကျွန်တော်တို့ လိုငွေတွေပြနေတာ ဖြစ်ပါတယ်။ လိုငွေတွေ ကျွန်တော်တို့ ဘယ်လိုပြင်ဆင်ကြမလဲ။ ဘယ်လိုနေရာမှာ တာမလဲဆိုတာ ဒါစဉ်းစားဖို့လိုပါတယ်။ ဆွေးနွေးရန် သတ်မှတ်ချိန်ပြည့်သဖြင့် မိုက်ပိတ်သွားပါသည်။</speech>
<speech type="speaker">ဆက်လက်ပြီး ဦးခင်မောင်သီ လွိုင်လင်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="428">ဦးခင်မောင်သီ(လွိုင်လင်မဲဆန္ဒနယ်၊ ရှမ်းပြည်နယ်)</mp>ကြွရောက်လာသူများအားလုံး ကိုယ်စိတ်နှစ်ဖြာ ကျန်းမာချမ်းသာပါစေကြောင်း ဆုတောင်းမေတ္တာပို့သရင်းနဲ့ နှုတ်ခွန်းဆက်သအပ်ပါတယ်။ ကျွန်တော်ကတော့ လွိုင်လင်မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးခင်မောင်သီ ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ ၂၀၁၇-၂၀၁၈ ဘဏ္ဍာနှစ်၊ အမျိုးသားစီမံကိန်းဥပဒေနဲ့စပ်လျဉ်းပြီးတော့ အခန်း(၂) စီမံကိန်းရည်မှန်းချက်များ စာမျက်နှာ ၂ အမှတ်စဉ် ၄ အပိုဒ်ခွဲ(က)မှာ စုစုပေါင်းပြည်တွင်းထုတ်လုပ်မှုနှင့် ဝန်ဆောင်မှုတန်ဖိုး GDP ကို ပုံမှန် ဈေးနှုန်းအရ ရ ရာခိုင်နှုန်းတိုးတက်ရန် လျာထားကြောင်းတွေ့ရပါတယ်။ အပိုဒ်ခွဲ(ခ)မှာ ပုံမှန်ဈေးနှုန်းအရ လယ်ယာကဏ္ဍတွင် ၄.၂ ရာခိုင်နှုန်း တိုးတက်ရန်ဖော်ပြထားရာ ရည်မှန်းချက်များ ပြည့်မီနိုင်ရန်အတွက် မြန်မာ့ရေမြေသဘာဝနှင့် ကိုက်ညီပြီး အရည်အသွေးကောင်းမွန်တဲ့ လယ်ယာသုံးစက်ကိရိယာများ ပိုမိုသုံးစွဲနိုင်ရေးအတွက် စီစဉ်ဆောင်ရွက်ပေးသင့်ပါကြောင်း ဆွေးနွေးတင်ပြ အပ်ပါတယ်။ ပို့ဆောင်ရေးနဲ့ ဆက်သွယ်ရေးဝန်ကြီးဌာန မူဝါဒနှင့် ရည်မှန်းချက်များ၊ ကုန်းလမ်းနှင့်ရထားပို့ဆောင်ရေး ကဏ္ဍ စာမျက်နှာ ၉ရ အပိုဒ်(၂) မော်တော်ယာဉ်များဖြင့် စီးပွားရေးအလို့ငှာ သယ်ယူပို့ဆောင်သော လုပ်ငန်း များ၊ စနစ်တကျရှိစေရေးနှင့် စပ်လျဉ်း၍လည်းကောင်း၊ ယာဉ်အန္တရာယ်၊ လမ်းအန္တရာယ်ကင်းရှင်းရေး အတွက် သက်ဆိုင်သူအားလုံးနှင့်ပူးတွဲ၍ တိုးမြှင့်ဆောင်ရွက်သွားရေးနှင့် စပ်လျဉ်း၍လည်းကောင်း၊ စာမျက်နှာ ၉၉ အပိုဒ် ၁၊ အပိုဒ်ခွဲ(၂)၊ အပိုဒ်ခွဲ(၃) တို့နှင့်စပ်လျဉ်း၍ မဲဆန္ဒရှင် မော်တော်ယာဉ်မောင်းများနဲ့ မော်တော်ယာဉ်ပိုင်ရှင်များရဲ့ တင်ပြချက်များမှာ မော်တော်ယာဉ်များ မတော်တဆဖြစ်မှုများတွင် တစ်ဖက် မော်တော်ယာဉ်များမှ လိုင်စင်မဲ့၊ လိုင်စင်မရှိခြင်းကြောင့် လိုင်စင်မဲ့ယာဉ်များထားခဲ့ပြီးတော့ တိမ်းရှောင်မှုများ ရှိခဲ့ပါကြောင်း တင်ပြလာပါတယ်။ လိုင်စင်ရှိတဲ့ မော်တော်ယာဉ်များရဲ့ နစ်နာမှုများ ဖြစ်ပေါ်ခဲ့ရပါကြောင်း တင်ပြပါတယ်။ သို့ပါ၍ မော်တော်ယာဉ်များ သွားလာရာလမ်းမပေါ်တွင်ရှိတဲ့ လှုပ်ရှားသွားလာလျက်ရှိတဲ့ မော်တော်ယာဉ်များကို ယခင်ာလက မော်တော်ယာဉ်လိုင်စင်များ စိစစ်ထုတ်ပေးခဲ့တာ ရှိခဲ့ပါတယ်။ လိုင်စင်မရှိတဲ့မော်တော်ယာဉ်များကို လိုင်စင်များရရှိနိုင်အောင် လျှော့ပေါ့စဉ်းစားပြီးတော့မှ ဆောင်ရွက်ပေးနိုင်ပါရန် တင်ပြအပ်ပါတယ်။ နောင်အခါမှာလည်း လိုင်စင်မဲ့ယာဉ်များ ထပ်မံဝင်ရောက်မှု မရှိစေရန်အတွက် ဆောင်ရွက်သင့်ပါကြောင်း ဆွေးနွေးတင်ပြအပ်ပါတယ်။ မော်တော်ယာဉ် ယာဉ်အို၊ ယာဉ်ဟောင်းအပ်နှံခြင်း အစီအစဉ်များနဲ့ နိုင်ငံရပ်ခြားမှ မော်တော်ယာဉ်များ တင်သွင်းခြင်းကိစ္စများ ကိုလည်း မူဝါဒ၊ ရည်ရွယ်ချက်၊ လုပ်ငန်းစဉ်များမှာ ထည့်သွင်းသင့်ပါကြောင်း ဆွေးနွေးတင်ပြအပ် ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ အစည်းအဝေးကို မိနစ် (၂၀)ခန့် ခေတ္တ ရပ်နားပါမယ်။</speech>
<speech type="mc">။ ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျာ။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<speech type="speaker">ဦးရဲထွဋ် စစ်ကိုင်းတိုင်းဒေသကြီး မဲဆန္ဒနယ်အမှတ်(၅) ဆက်လက်ဆွေးနွေးဖို့ဖြစ်ပါတယ်။</speech>
<speech><mp id="1245">ဦးရဲထွဋ်(မဲဆန္ဒနယ်အမှတ်-၅၊ စစ်ကိုင်းတိုင်းဒေသကြီး)</mp>လေးစားအပ်ပါသော နာယကကြီးနဲ့တကွ အားလုံးမင်္ဂလာအပေါင်းနဲ့ ပြည့်စုံကြပါစေလို့ နှုတ်ခွန်းဆက်ဂါရဝပြုလိုက်ရပါတယ်။ ကျွန်တော်ကတော့ စစ်ကိုင်းတိုင်းဒေသကြီး မဲဆန္ဒနယ်အမှတ်(၅)မှ အမျိုးသားလွှတ်တော်ကိုယ်စားလှယ် ဦးရဲထွဋ် ဖြစ်ပါတယ်။ နာယကကြီးခင်ဗျား။ ၂၀၁၇-၂၀၁၈ ဘဏ္ဍာနှစ် အမျိုးသားစီမံကိန်းရည်မှန်းချက်မှာ စုစုပေါင်း ပြည်တွင်းထုတ်လုပ်မှုနဲ့ ဝန်ဆောင်မှုတန်ဖိုး GDP ကို ပုံမှန်ဈေးနှုန်းအရ ၇.၀ ရာခိုင်နှုန်း တိုးတက်ဖို့ ရည်မှန်းထားတာ တွေ့ရပါတယ်။ နောက်ပြီးတော့ မြန်မာနိုင်ငံရဲ့ စီးပွားရေးမျှော်မှန်းချက်တွေထဲမှာ အမျိုးသားဘက်စုံဖွံ့ဖြိုးတိုးတက်မှုစီမံကိန်း (၂၀၁၁-၂၀၃၀)ကို ရေးဆွဲရာမှာ ကမ္ဘာ့အသိုက်အဝန်းသို့ ဝင်ဆံ့ လာမည့် ခေတ်မီဖွံ့ဖြိုးတိုးတက်သော စက်မှုနိုင်ငံတော်သစ်ဆီသို့ဆိုတဲ့ ဦးတည်ချက်ကို ချမှတ်ထားတာ တွေ့ရပါတယ်။ အဲဒီဦးတည်ချက်က အလွန်ပဲကောင်းပါတယ်။ ဒါပေမယ့် အစီရင်ခံစာ တစ်နေရာမှာတော့ စက်မှုကဏ္ဍတိုးတက်ဖို့ ရည်မှန်းတဲ့ အကြောင်းရင်းတစ်ခုအဖြစ် နိုင်ငံခြားရင်းနှီးမြှုပ်နှံမှုတွေ ဝင်ရောက် လာမယ်လို့ မျှော်မှန်းထားတယ်လို့ ကျွန်တော်တို့ ဖော်ပြထားတာတွေ့ရပါတယ်။ တကယ်တော့ ယနေ့ နိုင်ငံခြားရင်းနှီးမြှုပ်နှံမှုတွေဟာ ကျွန်တော်တို့ ဟုတ်တိပတ်တိ ဝင်လာတာမတွေ့ရသေးပါဘူး။ အဲဒီတော့ ကျွန်တော်တို့ စက်မှုနိုင်ငံတော်သစ်ကြီး တည်ဆောက်ဖို့ ရည်ရွယ်တာလည်း ကောင်း ပါတယ်။ သို့သော် လောလောဆယ်မှာ ကျွန်တော်တို့နိုင်ငံ အမြဲတမ်းအားထားရတဲ့ လယ်ယာကဏ္ဍ၊ သစ်တောကဏ္ဍ၊ သတ္တုနှင့် တွင်းထွက်ပစ္စည်းကဏ္ဍ၊ သားငါးကဏ္ဍ စတဲ့ကဏ္ဍတွေကို နေရာမှန် ရောက်အောင် ဖွံ့ဖြိုးတိုးတက်အောင် အရေးတကြီး ဆောင်ရွက်ဖို့လိုတယ်လို့ ကျွန်တော့အနေနဲ့ မြင်ပါတယ်။ အဲဒီလိုဆောင်ရွက်ရာမှာ လယ်ယာကဏ္ဍတိုးတက်ဖို့အတွက် သိမ်းဆည်းခံလယ်ယာမြေတွေကို လယ်သမား တွေလက်ကို အမြန်ဆုံးပြန်ပေးဖို့ လိုပါတယ်။ လယ်ယာကုန်ထုတ်လုပ်မှုတွေ တိုးတက်ဖို့လည်း နိုင်ငံတော်က အထောက်အကူပစ္စည်းတွေ၊ ငွေကြေးတွေ၊ ချေးငွေတွေ အများဆုံးပေးဖို့လိုပါတယ်။ ထိထိရောက်ရောက် ကူညီဖို့လိုပါတယ်။ အလားတူပဲ သတ္တုကဏ္ဍဆိုရင်လည်း သတ္တုထွက်ရှိသလောက် နိုင်ငံတော်က အကျိုးခံစားခွင့် ရှိအောင် စီမံဆောင်ရွက်ဖို့လိုပါတယ်။ ဘာကြောင့်လဲဆိုတော့ ကျွန်တော်တို့ သတ္တုတွေကို ကြေးနီကစပြီးတော့ တခြားသတ္တုတွေအားလုံး တွင်းထွက်ပစ္စည်းတွေ၊ ကျောက်စိမ်းတွေ ဒါတွေကို နိုင်ငံတော်က အကျိုးရှိရှိ ခံစားခွင့်ရအောင် လုပ်ဖို့လိုပါတယ်။ ဒီနေ့သစ်တောကဏ္ဍနဲ့ သတ္တုကဏ္ဍကို ကြည့်မယ်ဆိုရင် ကျွန်တော်တို့ ရန်ကုန်မြို့တစ်ဝိုက်နဲ့ တခြားမွန်ပြည်နယ်မှာ မနေ့တစ်နေ့ကပဲ သတင်းစာတွေထဲမှာပါတယ်။ သစ်တွေ၊ သစ်ခိုးထုတ်တာတွေကို ဖမ်းဆီးရမိတယ်လို့ပါတယ်။ သို့သော် အဲဒီဖမ်းဆီးရမိတဲ့ သစ်တွေဟာ အကင်းပဲ ရှိပါသေးတယ်။ ကျွန်တော်တို့ နယ်စပ်ကနေပြီး တစ်ဖက်နိုင်ငံကို ခိုးထုတ်နေတဲ့ သစ်တွေဟာ အမြောက် အမြားဖြစ်ပါတယ်။ အဲဒါတွေကို တာဆီးနိုင်ဖို့လိုပါတယ်။ အဲဒါတွေကို တားဆီးနိုင်ရင် ကျွန်တော်တို့နိုင်ငံရဲ့ နိုင်ငံခြားဝင်ငွေတွေ အများကြီးတိုးလာပါမယ်။ စီးပွားရေးကို မြှင့်တင်နိုင်ပါမယ်။ ကျောက်စိမ်းလည်း အလားတူပါပဲ။ ဈေးမှန်နဲ့မရဘဲနဲ့ တစ်ဖက်နိုင်ငံမှာဆိုရင် ဂိုထောင်ကြီးတွေနဲ့ ကျွန်တော်တို့ ကျောက်စိမ်း တွေက အောက်ဈေးနဲ့သွားပြီး ရောင်းနေရတဲ့ အခြေအနေကို ကျွန်တော်တို့ တားဆီးဖို့လိုပါတယ်။ အဲဒီတော့ ဒီနေရာမှာ နာယကကြီးခင်ဗျား။ ကျွန်တော် လူကြီးတွေကို ပုံပြောတာတော့ မဟုတ်ပါဘူး။ ပုံပြင်လေးတစ်ခုတော့ ပြောချင်ပါတယ်။ ဘာကြောင့်လဲဆိုတော့ တစ်ခါတုန်းက ရွာတစ်ရွာမှာ ကျွန်တော်တို့ မာဖီးယားဂိုဏ်းလို လူဆိုးဂိုဏ်းကြီးတစ်ဂိုဏ်းက အုပ်ချုပ်နေတယ်။ အုပ်ချုပ်နေတော့ အဲဒီရွာသားတွေက ဆင်းရဲငတ်ပြတ်ပြီးတော့ ဒုက္ခအမျိုးမျိုးကို ခံစားကြရပါတယ်။ အဲဒီလို ခံစားရတဲ့အတွက် ကယ်တင်ရှင်ကို မျှော်ခဲ့ပါတယ်။ အဲဒီလို မျှော်နေတုန်းမှာပဲ အဲဒီရွာသားတွေထဲမှာ တိမ်ကြားမင်းခေါင် မကြာခင်ပေါ်လာ ပြီးတော့ ငါတို့ကိုကယ်တော့မယ်ဆိုတဲ့ သတင်းကြီးထွက်လာပါတယ်။ ထွက်လာတော့ ရွာသူရွာသားတွေက အမြဲတမ်းမိုးပေါ်ကိုပဲ မော့ကြည့်နေတယ်။ တိမ်ကြားမင်းခေါင်က နတ်ရထားကြီးစီးပြီး လာမှာလား။ နတ်မြင်းပျံကြီးစီးပြီး လာမှာလားဆိုတဲ့ အားကိုးမျှော်လင့်ချက်နဲ့ ကြည့်နေပါတယ်။ သို့သော် ရက်တွေ၊ လတွေကုန်တဲ့အခါမှာ တစ်နေ့ကျတော့ ငှက်ပျောတောထဲက လူတစ်ယောက် ကုတ်ချောင်းကုတ်ချောင်းနဲ့ ထွက်လာပါတယ်။ အဲဒီလူက ငါတိမ်ကြားမင်းခေါင်ပဲကွလို့ ပြောတဲ့အခါမှာ ရွာသားတွေ စိတ်ဓာတ်ကျကြရပါတယ်။ အဲဒီတော့ လက်ရှိဖြစ်နေတာက ကျွန်တော်တို့က အမြန်ဆုံး စက်မှု နိုင်ငံတော်သစ်ကြီးဆီကို မရောက်ခင်မှာ ကျွန်တော်တို့ ကုန်ဈေးနှုန်းကြီးမြင့်တာတွေ၊ ဆင်းရဲမွဲတေတာတွေ၊ အလုပ်လက်မဲ့ဖြစ်နေတာတွေ လုံခြုံမှုကင်းမဲ့နေတာတွေ အဲဒါတွေကိုတော့ ကျွန်တော်တို့ အားလုံးက ထိထိရောက်ရောက်နဲ့ တာဝန်ရှိသူတွေအားလုံးဟာ လုပ်ဖို့လိုပါလိမ့်မယ်။ အဲဒီလို လုပ်မှသာလျှင် နိုင်ငံတော်က ပြည်သူတွေအားလုံးကလည်း အဲဒီလို မျှော်လင့်နေကြပါတယ်။ အားကိုးနေပါတယ်။ အဲဒါတွေကို ထိထိရောက်ရောက်လုပ်မှသာ ယနေ့ပြည်သူတွေ ရင်ဆိုင်ခံစားနေရတဲ့ ဆင်းရဲဒုက္ခတွေကို တာဝန်ရှိသူတွေအနေနဲ့ ရဲရဲဝံ့ဝံ့နဲ့ ထိထိရောက်ရောက် ဖြေရှင်းပေးမှသာ ကျွန်တော်တို့နိုင်ငံရဲ့ အနာဂတ်ဟာ တောက်ပြောင်တဲ့၊ သာယာဝပြောတဲ့ စက်မှုနိုင်ငံတော်သစ်ကြီးဆီကို ရောက်ရှိမယ်ဆိုတာကို ပြောရင်းနဲ့ နိဂုံးချုပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးမျိုးဝင်း မွန်ပြည်နယ်မဲဆန္ဒနယ်အမှတ်(၈) ဆွေးနွေးဖို့ဖြစ်ပါတယ်။</speech>
<speech><mp id="1304">ဦးမျိုးဝင်း (မဲဆန္ဒနယ်အမှတ်-၈၊မွန်ပြည်နယ်)</mp>အားလုံးကိုမင်္ဂလာပါလို့ နှုတ်ခွန်း ဆက်သအပ်ပါတယ်။ ကျွန်တော်ကတော့ မွန်ပြည်နယ်၊ မဲဆန္ဒနယ်အမှတ်(၈)က အမျိုးသားလွှတ်တော် ကိုယ်စားလှယ် ဦးမျိုးဝင်း ဖြစ်ပါတယ်။ ပါဝါပွိုင့်သုံးစွဲခွင့်ပြုပါရန် နာယကကြီးအား လေးစားစွာ ခွင့်တောင်းခံအပ်ပါတယ်။ နာယကကြီးခင်ဗျား။ ပထမဦးစွာ ဂျီဒီပီညွှန်းကိန်းများနဲ့ပတ်သက်ပြီး ခြုံငုံ ဆွေးနွေးလိုပါတယ်။ ဒီပုံက မြန်မာနိုင်ငံရဲ့ ဂျီဒီပီနှစ်စဉ်တိုးတက်နေမှုကို ကျပ်ထရီလီယံနဲ့ ပြထားတာဖြစ်ပါတယ်။ ဒါကတော့ခုနက ကိန်းဂဏန်းတွေကို Graph နဲ့ပြထားတာဖြစ်ပါတယ်။ ဒီအစီရင်ခံစာအရ တိုးတက်နေပါတယ်။ ဒါကို နှစ်အလိုက် ဒေါ်လာပေါက်ဈေးနဲ့ ပြောင်းတွက်ကြည့်ထားတဲ့ပုံပါ။ ဒီအခါမှာ အညွှန်းကိန်း တွေက ခုနကလို မတက်တော့ပါဘူး။ ကျပ်ငွေနဲ့တွက်ရင် ၅၈ ရာခိုင်နှုန်းကျော် တိုးတက်သွားပေမယ့် ဒေါ်လာ ပေါက်ဈေးနဲ့ တွက်တဲ့အခါကျတော့ ၁ ရာခိုင်နှုန်းအောက်ပဲ ရှိပါတယ်။ ဒါ က Graph နဲ့ နှိုင်းယှဉ်ပြထားတဲ့ပုံ ဖြစ်ပါတယ်။ ၂၀၁၂-၂၀၁၃ လောက်ကအခြေအနေပါပဲ။ ဒီကာလအတွင်း တက်သွားတာက ပြည်တွင်း/ ပြည်ပကြွေးမြီများပဲဖြစ်ပါတယ်။ ဂျီဒီပီဟာ Inflation အပေါ်ယံ အချိုးကနေပါတယ်။ ဒီမီကတက်ပြီး ပြည်သကကပ်နေတာမျိုး မဖြစ်သင့်ပါတယ်။ ခေတ်အဆက်ဆက် ဒီအစီရင်ခံစာတွေကြောင့်ပဲ အချမ်းသာဆုံးကနေ အဆင်းရဲဆုံးနိုင်ငံအဖြစ် ဗုန်းဗုန်းလဲခဲ့ရတာပါ။ ငွေလဲနှုန်းကို အရှိကိုအရှိအတိုင်း တင်ပြထားတဲ့အစီရင်ခံစာနဲ့မှ အခြေအနေမှန်ကို သုံးသပ်နိုင်မှာဖြစ်ပါတယ်။ အစီရင်ခံစာက ငွေလဲနှုန်းတွက်ချက်ပုံနဲ့ပတ်သတ်ပြီး နားမလည်တာရှိပါတယ်။ ကျွန်တော်ကိုယ်စားလှယ်ဖြစ်ခါစ ဇွန်လလောက် မအူမလည်နဲ့ ဘတ်ဂျက်စစ်ရပါတယ်။ အဲဒီပ ဒေါ်လာပေါက်ဈေးက ၁၁၇၀ ၊ ၁၁၈၀ အဲဒီလောက်ပဲရှိပါတယ်။ ဒါပေမယ့် အဲဒီနှစ် BE မှာ ၁၂၈၅ ကျပ်နဲ့ တွက်ပါတယ်။ ဘာဖြစ်လို့ ဈေးပိုတွက်ပါလိမ့်လို့ စဉ်းစားမိပါတယ်။ တစ်ခါ နိုဝင်ဘာလအလယ်မှာ RE စစ်ပါတယ်။ အဲဒီအခါ ဒေါ်လာဈေးက ၁,၂၈၅ ဖြစ်နေပါပြီ။ ဒါပေမယ့် အဲဒီအခါကျတော့ ၁၁၈၅ ကျပ်နဲ့ ချတွက်ပြန်ပါတယ်။ ဟာဘယ်လိုကြီးလဲဆိုပြီးတော့ ဖြစ်မိပါတယ်။ အခုပေါက်ဈေးက ၁၃၆၀၊ BE မှာက ၁၁၈၅ နဲ့ ဈေးငြိမ်နေတုန်းပါ။ ကျွန်တော် မတွေးတတ်သေးပါဘူး။ လေးစားရပါသော နာယကကြီးခင်ဗျား။ ဂျီဒီပီကို အဓိကမောင်းနှင်နေတဲ့ ကဏ္ဍကြီး ၃ ရပ်ကို ဆက်ဆွေးနွေးပါ့မယ်။ လာမယ့်ဘဏ္ဍာနှစ်မှာ ကဏ္ဍတစ်ရပ်ချင်းစီမှာပါဝင်တဲ့ အချိုးအစားကိုပြထားပါတယ်။ ဒီပုံကတော့ ၂၀၁၂-၂၀၁၃ ကဏ္ဍအလိုက် တစ်နှစ်ချင်း ဂျီဒီပီမှာပါဝင်မှုနှုန်းကို ပြထားတာပါ။ ဒီပုံအရ လယ်ယာကဏ္ဍကြီးက ကျနေပြီး ကျန်ကဏ္ဍနှစ်ခုက တက်နေပါတယ်။ တစ်ခါ ကဏ္ဍကြီး ၃ ခုရဲ့ ထုတ်လုပ်မှုတန်ဖိုးတွေကို Graph ဆွဲကြည့်လိုက်တဲ့အခါမှာ ၃ ခု စလုံးဟာတက်နေပါတယ်။ ဒါပေမယ့် ဒီကိန်းတွေကို ဒေါ်လာပေါက်ဈေးနဲ့ တွက်လိုက်တဲ့အခါမှာတော့ ကဏ္ဍ ၃ ခုစလုံးဟာ အကျဘက်ကို ဦးတည်နေပါတယ်။ တိုတိုသုံးသပ်ရရင် ဂျီဒီပီကကျနေပြီး ငွေဖောင်းပွမှု ကြောင့်သာ ကိန်းဂဏန်းတွေတက် နေခြင်းဖြစ်ကြောင်း သုံးသပ်ရပါတယ်။ ဒါကြောင့် ဆောင်ရွက်ထားတဲ့ စီမံကိန်းတစ်ခုခြင်းကို အသေးစိတ် ပြန်လည်လေ့လာဖို့လိုအပ်လျက်ရှိပြီး အရှိကိုအရှိအတိုင်း သုံးသပ်မှသာ ဆက်လုပ်သင့်၊ ရပ်နားထားသင့်၊ ဖက်စပ်လုပ်သင့်၊ ဖျက်သိမ်းသင့်ဆိုတာပေါ်ထွက်လာပြီး နိုင်ငံဘဏ္ဍာ ယိုဖိတ်မှုကို လျှော့ချနိုင်မှာ ဖြစ်ပါတယ်။ နစ်နဲ့ ကဏ္ဍစုံကို ပြောရတာဆိုတော့ ကျွန်တော်လည်း မီတာ ၁၀၀ ကို ၈ စက္ကန့်နဲ့ ပန်းဝင်အောင်ပြေးနေရသလို ဖြစ်နေပါတယ်။ နာယကကြီးခင်ဗျား။ ကဏ္ဍကြီး ၃ ရပ်ထဲက ကိုယ့်နိုင်ငံ အခြေအနေနဲ့ ကိုက်ညီသည့် အရင်းအနှီး နည်းနည်းနဲ့ တွင်း ပြည်သူအများစုအကျိုးရှိနိုင်မယ့် စီးပွားရေးဘက်ကို ကျွန်တော်တို့ ဦးတည်သင့်ကြောင်း ဆွေးနွေးချင်ပါသေးတယ်။ လယ်ယာကဏ္ဍကြီးဟာဆိုရင် လက်ရှိထွက်ကုန်တွေ ထွက်နေပါတယ်။ မြန်မာနိုင်ငံလူအများစုနဲ့ လည်းဆက်စပ်နေပါတယ်။ ထွက်ကုန်တွေ မြန်မြန်ထွက်ဖို့ရှိတဲ့အတွက် ရှိသင့်တဲ့ကဏ္ဍလို့ ထင်ပါတယ်။ ဒီကဏ္ဍကြီးဟာ ရာသီဥတုအပေါ်မှီခိုနေရပါတယ်။ ဈေးကွက် မတည်ငြိမ်ဘူး။ ဆည်မြောင်းတွေ၊ တာတမံတွေ ဆောက်ခဲ့ပြီး ဘာမှလည်း တိုးတက်မလာခဲ့ဘူးဆိုပြီး တချို့တွေက အားမပေးလိုကြပါဘူး။ တဝက်လောက်ပဲ မှန်ပါတယ်။ ဘာလို့လဲဆိုရင် အဲဒီဆည်မြောင်းဖောက်၊ တာတမံဆောက်တဲ့ တဝက်လောက်က ဆီးသီးဗန်း မှောက်သွားတာကို စဉ်းစားခဲ့ဖို့လိုပါတယ်။ အိမ်နီးချင်းထိုင်းနိုင်ငံဆိုရင် ၂၀၁၅ မှာ လယ်ယာသားငါးကဏ္ဍက ထွက်ကုန်တွေကို ခေတ်မီ နည်းစနစ်တွေနဲ့ အေးခဲအခြောက်ခံပြီး အမေရိကန်ဒေါ်လာ ၂၆ ဘီလီယံကျော် တင်ပို့နိုင်ခဲ့တာကို တွေ့ရ ပါတယ်။ ကျွန်တော်တို့က ဘာလို့ ဒီလို မဖြစ်နိုင်ဖြစ်နေရတာလဲ။ တွေးကြည့်ဖို့ပါ။ စက်မှုကဏ္ဍမှာ ဆိုရင်လည်း စွမ်းအင်လည်းသိပ်မလို လူများများအလုပ်ရတဲ့ အထည်ချုပ်လုပ်ငန်း မျိုးတွေ၊ အိမ်တွင်းနဲ့ SME များကို အားပေးတဲ့စီမံကိန်းမျိုးတွေ ကိုယ့်စီက လှပတဲ့သဘာဝတောတောင်နဲ့ ရှေးဟောင်းလက်ရာ တွေကို သေချာထိန်းသိမ်းပြီး Tourism လုပ်ငန်းတွေဖွံ့ဖြိုးလာအောင် အရင်ရင်းနှီး မြှုပ်နှံသင့်ပါတယ်။ ဒီလုပ်ငန်းတွေက တစ်နိုင်ငံလုံးမှာ လူအများကြီးနဲ့ ဆက်စပ်နေတဲ့လုပ်ငန်းတွေ ဖြစ်ပါတယ်။ ဒါပေမယ့် လာမယ့် ဘဏ္ဍာနှစ်မှာ Tourism အတွက် ဒေါ်လာ ၇၅,၀၀၀ လောက်ပဲ ရင်းနှီးမြှုပ်နှံဖို့ လျာထားတာကို တွေ့ရပါတယ်။ အချို့ကြတော့ တရုတ်ပြည်ဟာ ဈေးပေါတဲ့လူသုံးကုန်တွေ ထုတ်လုပ်ပြီး တိုးတက်သွားတာကိုအားကျကြပါတယ်။ တရုတ်ပြည်မှာ စက်မှုဖွံ့ဖြိုးအောင် လုပ်သွားတာက နိုင်ငံပိုင်နဲ့ထက် ပုဂ္ဂလိက SME တွေကို အရင်အားပေးပြီး တိုးတက်သွားအောင်လုပ်သွားတာပါ။ သူများကိုအားကျပြီး ကိုယ့်အခြေအနေကိုယ် မချိန်ဆဘဲ သူများမော်တော်ကားထုတ်ရင် ငါလည်းမော်တော်ကားထုတ်မယ်ဆိုတဲ့ ခါချင်ကောင်မာန်မျိုးနဲ့ ကြိုးစားခဲ့ကြလို့ အမောဆို့ခဲ့ကြရပေါင်းလည်းများပါပြီ။ နိဂုံးချုပ်အနေနဲ့ တင်ပြရရင် ကျွန်တော်တို့နိုင်ငံအနေနဲ့ မိမိနိုင်ငံသားများ အခြေခံခိုင်ခိုင်နဲ့ ခါးလှရင် ဝမ်းဝအောင် အရင်လုပ်ပြီးမှ ကိုယ့်ရှေ့ကလူတွေကို အမီလိုက်ဖို့ နောက်တစ်ဆင့် ကြိုးစားသင့်ပါတယ်။ အောက်ခြေမခိုင်ရင် နောက်ပြန်လန်ကျတတ်တယ်ဆိုတဲ့စကားကို သတိမူပြီး မှန်ကန်တဲ့စီမံကိန်းများနဲ့ အမိမြန်မာနိုင်ငံကြီး တိုးတက်လာပါစေကြောင်း ဆုတောင်းရင်းနိဂုံးချုပ်အပ်ပါတယ်။ အားလုံးကျေးဇူး တင်ပါတယ်။</speech>
<speech type="speaker">ဒေါ်နန်းနီနီအေး ကရင်ပြည်နယ် မဲဆန္ဒနယ်အမှတ်(၆) ဆွေးနွေးဖို့ဖြစ်ပါတယ်။</speech>
<speech><mp id="30">ဒေါ်နန်းနီနီအေး(မဲဆန္ဒနယ်အမှတ်-၆၊ ကရင်ပြည်နယ်)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်များ အားလုံးမင်္ဂလာပါရှင်။ ကျွန်မ ကတော့ ကရင်ပြည်နယ် မဲဆန္ဒနယ်အမှတ်(၆) မှ အမျိုးသားလွှတ်တော်ကိုယ်စားလှယ် ဒေါ်နန်းနီနီအေး ဖြစ်ပါတယ်။ လေးစားအပ်ပါသော နာယကကြီးရှင်။ ၂၀၁၇-၂၀၁၈ ဘဏ္ဍာနှစ်ရဲ့ အမျိုးသားစီမံကိန်း ဥပဒေကြမ်း အပေါ် ဥပဒေကြမ်းပူးပေါင်းကော်မတီရဲ့ အကြံပြုတင်ပြချက်အပိုဒ် ၄၀(ဋ)မှာ ရင်းနှီးမြှုပ်နှံမှုနှင့် GDP အချိုးကို ၂၀၁၆-၂၀၁ရ ဘဏ္ဍာနှစ် ရည်မှန်းချက်မှာ ၃၆ ရာခိုင်နှုန်းရရှိရန်လျာထားခဲ့သော်လည်း ဘဏ္ဍာနှစ်အကုန်ခန့်မှန်းခြေကိန်းဂဏန်းများအရ ၃၂.၉၃ ရာခိုင်နှုန်းသာရှိခဲ့ပါတယ်။ ၂၀၁၇-၂၀၁၈ ဘဏ္ဍာနှစ်အတွက် လျာထားချက်မှာတော့ ယမန်နှစ်ထက်လျော့နည်းတဲ့ ၃၀.၆ ရာခိုင်နှုန်းသာ လျော့နည်း ကျဆင်းသွားကြောင်း လေ့လာတွေ့ရှိ သုံးသပ်ဖော်ပြထားတာကို တွေ့ရှိရပါတယ်။ မြန်မာနိုင်ငံကဲ့သို့ ဖွံ့ဖြိုးဆဲနိုင်ငံများရဲ့ နိုင်ငံဖွံ့ဖြိုးတိုးတက်အောင်ဆောင်ရွက်တဲ့နေရာမှာ နိုင်ငံရဲ့ ရင်းနှီးမြှုပ်နှံမှုနဲ့ GDP အချိုးဟာ တိုက်ရိုက်အချိုးကျပြီး ရင်းနှီးမြှုပ်နှံမှုများလေလေ GDP တိုးတက် လေဖြစ်ပါတယ်။ တစ်ဖက်မှာလည်း ၂၀၁၆-၂၀၁ရ ဘဏ္ဍာနှစ်ရဲ့ ရင်းနှီးမြှုပ်နှံမှုနှင့် ဝင်ရောက်လာမှုစာရင်းကို ယခင့် ယခင်နှစ်များနှင့် နှိုင်းယှဉ်ကြည့်မယ်ဆိုရင် ၂၀၁၆-၂၀၁ရ ဘဏ္ဍာနှစ်ရဲ့ ရင်းနှီးမြှုပ်နှံမှုပမာဏဟာ ၃ ပုံ ၂ ပုံခန့်ပဲ ရရှိခဲ့တာကို လေ့လာတွေ့ရှိရပါတယ်။ ဒါကြောင့် ဒီအချက်တွေကို ပြန်ပြီးတော့ လေ့လာ တွက်ချက်ကြည့်မယ်ဆိုရင် နိုင်ငံတော်ကရင်းနှီးမြှုပ်နှံမှုပမာဏ GDP အချိုးကျဆင်းခြင်းနဲ့ FDI ပမာဏ ကျဆင်းခြင်းတို့ရဲ့ ပေါင်းစပ်မှုအချိုးရလဒ်အဖြစ် GDP ကျဆင်းမှုကိုဖြစ်ပေါ်စေခြင်း၊ GDP မျှော်မှန်းချက် ကိုမရောက်ခြင်း၊ နည်းပါးခြင်း၊ နိမ့်ကျခြင်းကို ကြုံတွေ့စေနိုင်ပါတယ်။ ဒီအချက်တွေအပေါ်အခြေခံပြီး နိုင်ငံတော်ရဲ့ GDP နိမ့်ကျ ကျဆင်းမှုဟာ နိုင်ငံစီးပွားရေး ကျဆင်းတဲ့အတွက် ပြည်သူများအပေါ်ဆိုးကျိုးသက်ရောက်မှုဖြစ်စေပါတယ်။ ဒါကြောင့် မည်သည့် အတွက်ကြောင့် ရင်းနှီးမြှုပ်နှံမှုအချိုး ကျဆင်းသွားရခြင်းကို ရှင်းလင်းပေးနိုင်ဖို့ ဆွေးနွေးတင်ပြလိုပါ တယ်ရှင်။ ဆက်လက်ပြီး ၂၀၁၇-၂၀၁၈ ဘဏ္ဍာနှစ် အမျိုးသားစီမံကိန်းဥပဒေမူကြမ်းရဲ့ ပုဒ်မ ၄(ခ)ရဲ့ ၆ နဲ့ ရ မှာ စက်မှုလက်မှုကဏ္ဍကို ၁၁ ရာခိုင်နှုန်းတိုးတက်ရန်နှင့် လျှပ်စစ်ဓာတ်အားကဏ္ဍကို ၄.၈ ရာခိုင်နှုန်း တိုးတက်ရန် ရည်မှန်းထားတာကိုတွေ့ရတဲ့အတွက် အချိုးမညီဘူးလို့ ဆိုရမှာဖြစ်ပါတယ်။ စက်မှုလက်မှု ကဏ္ဍ ဖွံ့ဖြိုးတိုးတက်မှုအတွက် ရည်မှန်းချက်ရာခိုင်နှုန်းအတိုင်း ပြည့်မီအောင် အကောင်အထည်ဖော် ဆောင်ရွက်နိုင်ဖို့အတွက်ဆိုရင်တော့ လျှပ်စစ်ကဏ္ဍကိုလည်း ပိုမိုတိုးတက်ထုတ်လုပ်ဖို့ လိုအပ်မှာဖြစ်ပါတယ်။ လျှပ်စစ်ကဏ္ဍတိုးတက်မှု ရည်မှန်းလျာထားချက်နည်းနေရင် ရင်းနှီးမြှုပ်နှံမှု၊ ကုန်သွယ်မှုနှင့် စက်မှုလက်မှု ကဏ္ဍတိုးတက်ရည်မှန်းချက် လျာထားချက်ကို ပြည့်မီမှာမဟုတ်ပါဘူး။ ဒါ့ကြောင့် စက်မှုလက်မှုကဏ္ဍဖွံ့ဖြိုးတိုးတက်မှုဟာ လျှပ်စစ်ကဏ္ဍရဲ့ တိုးတက်ရည်မှန်းထားတဲ့ အပေါ်မှာ အခြေတည်ပြီးမှမျှခြေရှိတဲ့ သိပ်ကွာခြားမှုမရှိဘဲ ရည်မှန်းချက် ရာခိုင်နှုန်းဖြစ်ဖို့ လိုအပ်မှာ ဖြစ်ကြောင်း အကြံပြုဆွေးနွေးလိုပါတယ်ရှင်။ ဆက်လက်ပြီး ၂၀၁၇-၂၀၁၈ ဘဏ္ဍာနှစ် အမျိုးသားစီမံကိန်း ဥပဒေမူကြမ်းရဲ့ အခန်း(၂) ပုဒ်မ ၄(ဆ)မှာဖော်ပြထားတဲ့ ၂၀၁၇-၂၀၁၈ ဘဏ္ဍာနှစ်မှာ ပြည်ပပို့ကုန်အနေနဲ့ ကျပ် ၁၆,၅၉၀ ဘီလီယံ တင်ပို့ဖို့ လျာထားတာကိုတွေ့ရပါတယ်။ ပြည်ပသွင်းကုန်အနေနဲ့ကတော့ ကျပ် ၁၇,၇၇၅ ဘီလီယံ တင်သွင်းဖို့လျာထားတာကို တွေ့ရတဲ့အတွက် ကုန်သွယ်ရေးလိုငွေပြမှုဟာ ကျပ် ၁,၁၈၅ ဘီလီယံ ဖြစ်ပေါ်မယ်လို့ရည်မှန်းထားတာကိုတွေ့ရပါတယ်။ ဒါကြောင့် ၂၀၁၆-၂၀၁ရ ဘဏ္ဍာနှစ်ရဲ့ နှစ်ကုန် ခန့်မှန်းခြေနဲ့ နှိုင်းယှဉ်မယ်ဆိုရင် ပြည်ပပို့ကုန်အနေနဲ့ ကျပ် ၂,၇၉၂.၆၅၅ ဘီလီယံ တင်ပို့ဖို့ ပိုမိုလျာထား တာကိုတွေ့ရပါတယ်။ သွင်းကုန်အနေနဲ့ကတော့ ၂၀၁၆-၂၀၁ရ ဘဏ္ဍာနှစ် နှစ်ကုန်ခန့်မှန်းခြေနှင့် နှိုင်းယှဉ်မယ်ဆိုရင် ကျပ် ၇၁,၄၅၅.၅ ဘီလီယံ လျှော့ချတင်သွင်းရန် လျာထားတာကိုတွေ့ရပါတယ်။ ဒါကြောင့်သွင်းကုန် လျှော့ချတင်သွင်းရန် ရည်မှန်းထားလိုက်တဲ့အတွက် ကုန်သွယ်မှုလိုငွေပြမှုဟာလည်း လျော့ကျသွားတာကို တွေ့ရပါတယ်။ ပြည်ပပို့ကုန်ကို ၂၀၁၆-၂၀၁ရ ဘဏ္ဍာနှစ်ကုန် ခန့်မှန်းခြေထက် ပိုမိုတင်သွင်းမယ်လို့ လျာထားတဲ့ ပြည်ပပို့ကုန်ရဲ့ စုစုပေါင်းပို့ကုန်ပမာဏရဲ့ ကဏ္ဍအလိုက်တင်ပို့နိုင်မှု ရာခိုင်နှုန်းအနည်းအများ ပေါ်မူတည်ပြီး ရင်းနှီးမြှုပ်နှံမှုကိုလည်း ကဏ္ဍအလိုက် ညီညွတ်မျှတစွာ လျာထားရေးဆွဲသွားရမှာဖြစ်ပါတယ်။ ဒီလိုရေးဆွဲသွားရမှာဖြစ်တဲ့အတွက် အများဆုံးပြည်ပကိုတင်ပို့တဲ့ ပို့ကုန်ပစ္စည်းတွေဖြစ်တဲ့ စွမ်းအင်၊ လယ်ယာ၊ သတ္တုနှင့် တွင်းတွက်ပစ္စည်း၊ သား/ငါး၊ သစ်တော၊ စက်မှုလက်မှုကဏ္ဍတွေမှာ လျာထားတဲ့ တိုးတက်မှုနှုန်းရာခိုင်နှုန်းတွေနဲ့ လိုက်လျောညီထွေမှုမရှိဘဲ လျော့နည်းနေတာကိုတွေ့ရကြောင်း ဆွေးနွေး လိုပါတယ်။ ဆက်လက်ပြီး ဥပဒေကြမ်းရဲ့ အခန်း(၂) ပုဒ်မ ၄(စ)မှာ တင်ပြထားတဲ့ ပိုင်ဆိုင်မှုအခန်းကဏ္ဍနှင့် ပတ်သက်လို့ စုစုပေါင်းရင်းနှီးမြှုပ်နှံမှုမှာ နိုင်ငံပိုင်အခန်းကိုလျှော့ပြီး ပုဂ္ဂလိကပိုင်အခန်းကဏ္ဍကို ၂၀၁၆-၂၀၁ရ ဘဏ္ဍာနှစ် နှစ်ကုန်ခန့်မှန်းခြေထက် ကျပ် ၁,၂၅၂.၄၅၁ ဘီလီယံ ပိုမိုရင်းနှီးမြှုပ်နှံပြီးတော့ ၇၇.၄၈ ရာခိုင်နှုန်း အထိ တိုးမြှင့်ခန့်မှန်းထားတာကို တွေ့ရတဲ့အတွက် များစွာကြိုဆိုပါတယ်။ ဒါကြောင့် ပုဂ္ဂလိကရင်းနှီးမြှုပ်နှံမှုကို ပိုမိုတိုးမြှင့်ခန့်မှန်းထားတဲ့အတွက် အဓိက အမှန်တကယ် မရှိမဖြစ်သွင်းကုန် များဖြစ်တဲ့ ရင်းနှီးမြှုပ်နှံမှုကုန်ပစ္စည်းများ၊ လုပ်ငန်းသုံးကုန်ပစ္စည်းများအတွက် မှာယူတင်သွင်းရမယ့် ကုန်ပစ္စည်းများဟာ ကုန်သွယ်မှုလိုငွေကို လျှော့ချလျာထားတာဖြစ်တဲ့အတွက် သွင်းကုန်ဝင်ရောက်မှု ဟာလည်း လျှော့သွားနိုင်ပါတယ်။ ဒါကြောင့် တရားမဝင်ပို့ကုန် သွင်းကုန်ဝင်ရောက်လာခြင်း၊ ငွေကြေး မတည်ငြိမ်ခြင်း၊ ရင်းနှီးမြှုပ်နှံမှုငွေများ၊ ပရောဂျက်များရဲ့ လုပ်ငန်းအကောင်အထည်ဖော်မှုများ တုံ့ဆိုင်သွားနိုင်ခြင်းများ ဖြစ်ပေါ်စေနိုင်တဲ့အတွက် စီးပွားရေးကဏ္ဍနှင့် ရင်းနှီးမြှုပ်နှံမှုပမာဏတွေမှာ စီမံကိန်းရည်မှန်းချက် ပြည့်မြောက်စေရန်အတွက် စနစ်တကျ စီမံဆောင်ရွက်ထားရှိဖို့ လိုအပ်မှာ ဖြစ်ကြောင်း ဆွေးနွေးလိုပါတယ်။ နိဂုံးချုပ်အနေနဲ့ ဆွေးနွေးတင်ပြလိုတာကတော့ နိုင်ငံခြားငွေလဲလှယ်နှုန်းကို ယနေ့ကာလမှာ ဗဟိုဘဏ်ရဲ့ နေ့စဉ်ဈေးများအရ တစ်ဒေါ်လာကို ၁,၃၆၀ ကျပ် နေ့စဉ်ဖော်ပြလျက်ရှိပါတယ်။ ဒါကြောင့် ၂၀၁၇-၂၀၁၈ ခုနှစ် ဘဏ္ဍာနှစ် အမျိုးသားစီမံကိန်းဥပဒေမူကြမ်းမှာ သွင်းကုန်တန်ဖိုးများ၊ ပို့ကုန် တန်ဖိုးများ ခန့်မှန်းတွက်ချက်ရာမှာ တစ်ဒေါ်လာကို ၁,၁၈၅ ကျပ်နှုန်းနှင့် ပျမ်းမျှခန့်မှန်းတွက်ထားတာကို တွေ့ရပါတယ်။ တွက်ချက်မှုတန်ဖိုး တစ်ဒေါ်လာကို ၁၇၅ ကျပ်ကွာခြားနေမှုကြောင့် ပို့ကုန်သွင်းကုန် တန်ဖိုးများနှင့် ယင်းနှင့်ဆက်စပ်တဲ့ ရင်းနှီးမြှုပ်နှံမှုတန်ဖိုးများ။ ဆွေးနွေးရန် သတ်မှတ်ချိန်ပြည့်သဖြင့် မိုက်ပိတ်သွားပါသည်။</speech>
<speech type="speaker">ဦးခင်ချို လှိုင်းဘွဲ့မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1371">ဦးခင်ချို (လှိုင်းဘွဲ့မဲဆန္ဒနယ်၊ ကရင်ပြည်နယ်)</mp>အားလုံးမင်္ဂလာပါ။ ကျွန်တော်ကတော့ ကရင်ပြည်နယ်၊ လှိုင်းဘွဲ့မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးခင်ချို ဖြစ်ပါတယ်။ ကျွန်တော် ဆွေးနွေးမယ့် အကြောင်းအရာကတော့ ၂၀၁၇-၂၀၁၈ ဘဏ္ဍာနှစ် အမျိုးသားစီမံကိန်းဥပဒေပါ အချက်အလက် များနဲ့ ပတ်သက်လို့ လွှမ်းခြုံစိစစ် ဆွေးနွေးတင်ပြမှာဖြစ်ပါတယ်။ ရငွေသုံးငွေနဲ့ GDP အခြေအနေကို ၂၀၁၅-၂၀၁၆ ရှေ့ပြေးအမှန်စာရင်းနဲ့ ၂၀၁၆-၂၀၁ရ Supplementary Grant(SG). Joon-jooo Budject Estimate BE Gozo sac@sac$GOCOS ကြည့်မယ်ဆိုလို့ရှိရင် ၂၀၁၇-၂၀၁၈ ရငွေလျာထားချက်ကို ၂၀၁၆-၂၀၁ရ ရဲ့ BE နဲ့ SG နှစ်မျိုးလုံးထက် လျှော့ပြီးတော့ လျာထားတာတွေ့ရပြီးတော့၊ သုံးငွေကိုတော့ (SG) ထက်လျှော့ပြီးတော့ လျာထားတာတွေ့ရ ပါတယ်။ သုံးငွေကို ဝင်ငွေလျာထားချက်ရဲ့ ၁၂၅ ရာခိုင်နှုန်း လျာထားတဲ့အတွက် ဝင်ငွေထက် ၂၅ ရာခိုင်နှုန်း ပိုသုံးမယ့် သဘောဖြစ်ပါတယ်။ GDP အနေနဲ့ ၂၀၁၆-၂၀၁ရ (SG)မှာ ၂၀၁၅-၂၀၁၆ ရှေ့ပြေးအမှန်ထက် ၁၃ ရာခိုင်နှုန်းပိုလျာထားခဲ့ပေမယ့် ၂၀၁၇-၂၀၁၈ မှာ ၂၀၁၆-၂၀၁ရ (SG)ရဲ့ ၁၃ ရာခိုင်နှုန်း ပိုပြီးလျာထား တာတွေ့ရပါတယ်။ GDP နဲ့ပတ်သက်လို့ ၂၀၁၇-၂၀၁၈ မှာ Production Sector (ထုတ်လုပ်မှုကဏ္ဍ) အတွက် ၅၉.ရ ရာခိုင်နှုန်း၊ Trading Sector (ကုန်သွယ်မှုကဏ္ဍ)မှာ ၂၁ ရာခိုင်နှုန်းနဲ့ Overhead Sector (ဝန်ဆောင်မှုကဏ္ဍ)မှာ ၁၉.၃ ရာခိုင်နှုန်း လျာထားတာတွေ့ရပါတယ်။ လက်ရှိနှစ်ထက်ကို ကဏ္ဍအလိုက် တိုးတက်မှုလျာထားမှု ရာခိုင်နှုန်းအနေနဲ့ နိုင်ငံရဲ့ အဓိကအားထား ရတဲ့ လယ်ယာကဏ္ဍမှာ ၄.၂ ရာခိုင်နှုန်းနဲ့ သားငါးကဏ္ဍမှာ ၃.၄ ရာခိုင်နှုန်းအဖြစ်နဲ့ အနည်းဆုံးလျာထား ပြီးတော့ သစ်တောကဏ္ဍကတော့ ၃၄.၁ ရာခိုင်နှုန်းထက် အများဆုံးစွမ်းအင်က ၃.၉ ရာခိုင်နှုန်း၊ သတ္တုနဲ့ တွင်းထွက်က ၆.၃ ရာခိုင်နှုန်း၊ စက်မှုလက်မှုက ၁၁ ရာခိုင်နှုန်း၊ လျှပ်စစ်က ၄.၈ ရာခိုင်နှုန်း၊ ဆောက်လုပ်ရေး က ၆.၂ ရာခိုင်နှုန်း၊ ပို့ဆောင်ရေးက ရ ရာခိုင်နှုန်း၊ ဆက်သွယ်ရေးက ၄.၆ ရာခိုင်နှုန်း၊ ငွေရေးကြေးရေးက ၁၁.၅ ရာခိုင်နှုန်း၊ လူမှုစီမံက ၄.၅ ရာခိုင်နှုန်း၊ ငှားရမ်းခနဲ့ အခြားက ၁၂ ရာခိုင်နှုန်းနဲ့ ကုန်သွယ်မှုက ရ ရာခိုင်နှုန်း အသီးသီးလျာထားတာ တွေ့ရတဲ့အတွက်ကြောင့် အများဆုံးလျာထားရတဲ့ သစ်တော ကဏ္ဍအနေနဲ့ သစ်ထုတ်လုပ်မှု ရပ်ဆိုင်းထားမယ့် အခြေအနေရှိမှ ဖြစ်တဲ့အတွက် လျာထားချက်အတိုင်း အမှန်ရရှိနိုင်မယ့် အနေအထား ရှိ မရှိ ရှင်းပြသင့်တယ်လို့ အကြံပြုချင်ပါတယ်။ နိုင်ငံက အဓိက အားထား ရတဲ့ လယ်ယာနဲ့ သား၊ ငါးကဏ္ဍထုတ်လုပ်မှု ရာခိုင်နှုန်း အနည်းဆုံးဖြစ်နေတာ တွေ့ရတဲ့အတွက် နိုင်ငံရဲ့ အခြေခံလူတန်းစား အားထားနေရတဲ့ ဒီကဏ္ဍနှစ်ခု ဖွံ့ဖြိုးတိုးတက်မှုရှိမှ တိုင်းပြည်ဖွံ့ဖြိုးတိုးတက်မှာဖြစ်တဲ့ အတွက်ကြောင့် ကဏ္ဍတစ်ခုချင်းအလိုက် လျာထားချက်ထက် အမှန်အခြေအနေ ဖွံ့ဖြိုးတိုးတက်လာဖို့ အစီအမံများ ရေးဆွဲချမှတ်အကောင်အထည်ဖော်ဆောင်ရွက်နိုင်ရေး နည်းလမ်းရှာဖွေ ဆောင်ရွက်သင့်ကြောင်း အကြံပြုချင်ပါတယ်။ အခွန်ရငွေများနဲ့ ပတ်သက်လို့ ၂၀၁၇-၂၀၁၈ ရဲ့ လျာထားချက်တွေထဲမှာ သွင်းကုန်လိုင်စင်ခများ၊ မော်တော်ယာဉ်နှင့် ယာဉ်မောင်းလိုင်စင်ခများ၊ သစ်တောများမှ ပစ္စည်းထုတ်လုပ်မှုများနဲ့ ရေနံနဲ့ သဘာဝ ဓာတ်ငွေ့ထုတ်လုပ်မှုများမှ ရငွေလျာထားချက်တွေဟာ ၂၀၁၆-၂၀၁ရ BE SG နှစ်မျိုးလုံးထက် အများကြီး လျော့နည်းလျာထားတာ တွေ့ရလို့အကြောင်းရင်း ရှင်းလင်းချပြသင့်တယ်လို့ ယူဆရပါတယ်။ ပြီးတော့ ၂၀၁၇-၂၀၁၈ ဘဏ္ဍာနှစ်ရဲ့ ရငွေလျာထားချက်က ကျပ်ဘီလီယံ ၁၆,၇၆၈ လို့ ဖော်ပြထားတဲ့ အတွက်ကြောင့် အခွန်အမျိုးအစားတစ်ခုချင်းအလိုက် လျာထားရငွေစုစုပေါင်း ကျပ်ဘီလီယံ ၆,၄၈၁.၀၀၉ ဖြစ်နေတဲ့အတွက် ကွာခြားတဲ့ ကျပ်ဘီလီယံ တစ်သောင်းကျော်ကို ကြွေးမြီနဲ့ အခြားရငွေထဲက ဘယ်လောက်စီ ရဖို့လျာထားကြောင်း စာရင်းရှင်းလင်းဖော်ပြသင့်တယ်လို့ ။ နောက်ပြီးတော့ အမှန်ရနိုင်မှု အခြေအနေ ရှိ မရှိ ရှင်းပြသင့်ကြောင်း အကြံပြုချင်ပါတယ်။ ၂၀၁၇-၂၀၁၈ ရငွေများနဲ့ အသုံးစရိတ် လျာထားချက်အရ ဝင်ငွေထက်ပိုတဲ့ အသုံးစရိတ် ကျပ်ဘီလီယံ ၄,၁၂၈ နဲ့ ပတ်သက်လို့ ဗဟိုဘဏ်က ထုတ်ယူသုံးစွဲမယ့်ပမာဏနဲ့ ချေးငွေစသည်ဖြင့် ဖြည့်ဆည်းဆောင်ရွက်မယ့်အခြေအနေ၊ တစ်မျိုးချင်းရဲ့ လျာထားမှုအခြေအနေကို ရှင်းလင်းချပြသင့်တယ်လို့ ယူဆပါတယ်။ ကြွေးမြီများနဲ့ ပတ်သက်လို့ ၃၁-၁၂၂၀၁၆ ရက်နေ့မှာရှိတဲ့ နိုင်ငံခြားပေးရမယ့်ချေးငွေ အမေရိကန်ဒေါ်လာ၈၉၈၉.၈၇၉ သန်းကျော် ရှိတာ တွေ့ရပြီးတော့ တရုတ်နိုင်ငံကိုပေးရမယ့်အကြွေးက သန်း ၄,၀၀၀ နီးပါးလောက် အများဆုံးဖြစ်နေတာကို တွေ့ရပါတယ်။ ၂၀၁၁-၂၀၁၂ ကနေ ၃၀-၁၁-၂၀၁၆ ထိ ပြည်တွင်း၊ ပြည်ပကြွေးမြီနဲ့ GDP ရာခိုင်နှုန်း နှိုင်းယှဉ်ချက်ဇယား ၃၁-၁၂-၂၀၁၆ ရက်နေ့မှာ ပြည်တွင်းရဲ့ ကြွေးမြီက ကျပ်ဘီလီယံ ၁၆,၃၃၄ နဲ့ ပြည်ပကြွေးမြီက ကျပ်ဘီလီယံ ၁၀,၆၅၃ ရှိကြောင်းနဲ့ ကြွေးမြီပေါင်းက GDP ရဲ့ ၃၃.၂ရာခိုင်နှုန်းရှိတာ တွေ့ရလို့ ဒီကြွေးမြီတွေက ရရန်ရှိတဲ့ကြွေးမြီ(asset)လား၊ ပေးရန်ရှိတဲ့ ကြွေးမြီ (Liability)လားဆိုတာ ရှင်းပြသင့်ပါတယ်။ နောက်ဆုံးအနေနဲ့ နိုင်ငံပိုင်စီးပွားရေး အဖွဲ့အစည်းများနဲ့ပတ်သက်လို့ ၂၀၁၇-၂၀၁၈ သာမန် စာရင်းရငွေ၊ သုံးငွေလျာထားချက်များနဲ့ပတ်သက်လို့ လျှပ်စစ်ဓာတ်အားထုတ်လုပ်ရေးလုပ်ငန်း၊ အမှတ်(၁) အကြီးအစားစက်မှုလုပ်ငန်း၊ ပြည်တွင်းရေကြောင်းပို့ဆောင်ရေးလုပ်ငန်းနဲ့ ဝင်ငွေထက်ပိုတဲ့ တစ်နည်း အားဖြင့် အရှုံးဖြစ်ပေါ်နေမှုလျာထားမှုများဟာ တစ်နှစ်ထက်တစ်နှစ် အရှုံးဖြစ်ပေါ်မှု တစ်ဖြည်းဖြည်း နည်းလာအောင် လျာထားသင့်ပေမယ့် ၂၀၁၆-၂၀၁ရ SG ထက် အရှုံးပိုပြီးတော့ လျာထားတာတွေ့ရ ပါတယ်။ အမှတ်(၁) အကြီးစားစက်မှုလုပ်ငန်းဆိုရင် ၂၀၁၆-၂၀၁ရ ဝင်ငွေရဲ့ ၄၄ ရာခိုင်နှုန်းနဲ့ SG အရှုံးရဲ့ ၂ ဆ ကျော်ကျော်လောက် လျာထားရတဲ့အကြောင်းအရင်း ရှင်းပြသင့်ကြောင်း တင်ပြရင်းနဲ့ နိဂုံးချုပ်အပ် ပါတယ်။ အားလုံး ကျေးဇူးတင်ပါတယ်။</speech>
<speech type="speaker">ဦးသန်းစိုးအောင် ပျဉ်းမနားမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="344">ဦးသန်းစိုးအောင်(ပျဉ်းမနားမဲဆန္ဒနယ်၊ မန္တလေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်သူ့လွှတ်တော် ဥက္ကဋ္ဌနှင့် ပြည်ထောင်စုဝန်ကြီးများ၊ ပြည်ထောင်စု လွှတ်တော် ကိုယ်စားလှယ်များအားလုံး မင်္ဂလာပါခင်ဗျာ။ ကျွန်တော်ကတော့ ပျဉ်းမနားမဲဆန္ဒနယ်မှ ပြည်သူ့ လွှတ်တော် ကိုယ်စားလှယ် ဦးသန်းစိုးအောင် ဖြစ်ပါတယ်။ ၂၀၁၇-၂၀၁၈ ဘဏ္ဍာနှစ်၊ အမျိုးသားစီမံကိန်း ဥပဒေကြမ်းအပေါ် မူနှင့် သဘောထားမှတ်ချက်ကို ထောက်ခံဆွေးနွေးသွားမှာ ဖြစ်ပါတယ်။ ပထမအနေနဲ့ ၂၀၁၇-၂၀၁၈ ဘဏ္ဍာနှစ်၊ အမျိုးသားစီမံကိန်းဥပဒေကြမ်း နိဒါန်းတွင်ပါရှိသော နိုင်ငံတော်၏ လူမှုစီးပွားရေးနယ်ပယ် အသီးသီးဖွံ့ဖြိုးတိုးတက်ရေးနှင့် ပြည်သူကိုဗဟိုပြု အားလုံးပါဝင် နိုင်သော စဉ်ဆက်မပြတ် တိုးတက်မှုရရှိရန် ရည်ရွယ်ချမှတ်ထားသော နိုင်ငံတော်၏ စီးပွားရေး မူဝါဒနှင့် အညီ အကောင်အထည်ဖော်ရန်ဟူသောမူအား ကြိုဆိုထောက်ခံပါကြောင်း ပြောကြားလိုပါတယ်။ ဒုတိယ ကတော့ ဥပဒေကြမ်းပူးပေါင်းကော်မတီ၏ အကြံပြုချက်(င)တွင် ပါရှိသော ပြည်ထောင်စုဘဏ္ဍာ ရန်ပုံငွေ၊ ပြင်ပမှဆောင်ရွက်နေသော အရှုံးပေါ်နေသည့် မြန်မာ့အမျိုးသားလေကြောင်း၊ ပြည်တွင်းရေကြောင်း ပို့ဆောင်ရေးနှင့် မြန်မာ့သင်္ဘောကျင်းလုပ်ငန်းတို့အတွက် လုပ်ငန်းရင်းနှီးမှုများကို ပြန်လည်ဆန်းစစ် သင့်ပါကြောင်း တင်ပြမှုကို ထောက်ခံအပ်ပါတယ်။ သက်ဆိုင်ရာရေးရာကော်မတီများကို သေချာစွာလေ့လာဆန်းစစ်ပေးရန်နှင့် အဘယ်ကြောင့် အရှုံးပေါ်နေခြင်းကို တိတိကျကျအဖြေရှာရန် လိုအပ်လျက်ရှိပါကြောင်း အကြံပြုအပ်ပါတယ်။ တတိယ အချက်ကတော့ ဝန်ကြီးဌာနများရဲ့ ဆောက်လုပ်ရေးအသုံးစရိတ်အပိုင်းမှာ ဝန်ကြီးဌာနအချို့ဟာ မိမိတို့ Gaosegndous Gaoso 02869:98cậzeil Design, Drawing, Estimate oulos 39630sossa ဘယ်နှစ်လုံးဆောက်မယ်၊ ဘယ်လောက်ကုန်ကျမယ်ဆိုတာပဲ တွေ့ရှိရပါတယ်။ ဥပမာ- နေပြည်တော်ကောင်စီ ရန်ပုံငွေဖြင့် ဝန်ထမ်းအိမ်ရာ ၄၃ လုံး တည်ဆောက်မယ်။ ကုန်ကျငွေခန့်မှန်း ၁၆၉၆၃ ဘီလီယံကျော်ကုန်မယ်။ ဒါပဲ ပါပါတယ်ခင်ဗျာ။ ဝန်ထမ်းဘယ်နှစ်ဦးနေမယ်။ ဘယ်နှစ်ထပ်ဆောက်မယ်။ ဘယ်လိုနေရာမှာ တည်ဆောက်မယ်ဆိုတာ မပါပါဘူး။ ဝန်ကြီးဌာန၏ ဆောက်လုပ်ရေးအသုံးစရိတ်များကို ဒေသတူ၊ လုပ်ငန်းတူ ဖြစ်ပါက PAE ဈေးနှုန်း တူရမည်ဟု သတ်မှတ်လို့မရနိုင်ပါဘူး။ အရပ်ဘက် အဆောက်အဦ တည်ဆောက်နေတာ မဟုတ်ပါဘူး။ အစိုးရလုပ်ငန်း ဆောင်ရွက်နေခြင်း ဖြစ်တဲ့အတွက် ဥပဒေ၊နည်းဥပဒေ လုပ်ထုံးလုပ်နည်းအတိုင်း ဆောင်ရွက်ရပါမယ်။ တိကျရပါမယ်။ ပိုစားလိုစိုက် လုပ်လို့မရပါဘူး။ ဈေးဆစ်လို့ မရပါဘူး။ Estim၅te တကယ် ယ်. အာ. တကယ် လုပ်ထုံးလုပ်နည်းအတိုင်း တည်ဆောက်ရမယ့် Design, Drawing များကိုရေးဆွဲပြီး အဆောက်အဦတွင် အမှန်တကယ် အသုံးပြုမယ့်ပစ္စည်းများကို ဒေသပေါက်ဈေးများနဲ့ Estimate တွက်ချက်ကာ ဝန်ကြီးဌာန များမှ တာဝန်ခံအင်ဂျင်နီယာ ကိုယ်တိုင်လိုက်ပါပြီး ပြည်ထောင်စုလွှတ်တော် ပူးပေါင်းကော်မတီကို တင်ပြ သင့်ပါတယ်။ ဒီအဆောက်အဦရဲ့ Design, Drawing, Estimate ကို အစိုးရဝန်ကြီးဌာနမှ တာဝန်ခံရမှာ ဖြစ်ပါတယ်။ ပူးပေါင်းအဖွဲ့များကစိစစ်တဲ့အခါ မိမိသာ မှန်မှန်ကန်ကန် ဆောင်ရွက်ထားခဲ့လျှင် ရန်ပုံငွေ ဖြတ်တောက်မှု မပြုသင့်ပါဘူးလို့ ငြင်းနိုင်ရပါမယ်။ ဘတ်ဂျက်မလုံလောက်လျှင် တည်ဆောက်မယ့် အဆောက်အဦအရေအတွက်ကို လျှော့ဆောက်ပါမည်ဟု အကြံပြုသင့်ပါတယ်။ မိမိတို့ရဲ့ အင်ဂျင်နီယာပညာရပ်ရဲ့ ဂုဏ်သိက္ခာကို တန်ဖိုးထားသင့်ပါတယ်။ ပူးပေါင်းကော်မတီများမှလည်း တင်ပြလာတဲ့ Estimate ကို လေ့လာတွက်ချက်ပြီး အပိုအလိုရှိသည်ဟု ယုံကြည်လျှင် သင့်တော်သလိုမဖြတ်ဘဲ လုံးဝတည်ဆောက်ခွင့် မပြုသင့်ကြောင်း ပြည်ထောင်စုလွှတ်တော် ဥပဒေ၊ နည်းဥပဒေအတိုင်း အစီရင်ခံသင့်ပါတယ်ဟု အကြံပြု အပ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ နောက်ဆုံးမေတ္တာရပ်ခံချင် တာကတော့ နေပြည်တော် ပြည်ထောင်စုနယ်မြေ၏ ဘတ်ဂျက်ကိစ္စပါ။ ကိုယ်စားလှယ်တော်ကြီးများအနေဖြင့် နေပြည်တော်ဆိုရင် ပြည့်စုံနေပြီဆိုတဲ့ အသိနဲ့ ရှိနေကြတာနားလည်ပါတယ်။ ကိုယ်စားလှယ်တော်ကြီးများ သိနေတဲ့ ခန့်ညားတဲ့လွှတ်တော်ကြီး၊ အစိုးရရုံးများ၊ ကွန်ကရစ်လမ်းကျယ်ကြီးများ၊ လင်းထိန်နေတဲ့လမ်းမီးများ၊ ပန်းအလှဆင်မှုများဟာ ပြီးပြည့်စုံပြီလို့ ယူဆလို့ရပါတယ်။ တကယ်တော့ ကိုယ်စားလှယ်တော်ကြီးများ သွားလာနေတဲ့နေရာဟာ တစ်မြို့နယ်စာ ကွက်ကွက်လေးသာ ပြည့်စုံနေတာပါ။ ကျွန်တော်တို့ နေပြည်တော် ဟာ မြို့နယ် ၈ မြို့နယ်၊ ကျေးရွာပေါင်း ၇၈၀ ရွာနဲ့ ဖွဲ့စည်းထားတဲ့ နေပြည်တော်ပါ။ ပျဉ်းမနား၊ လယ်ဝေး၊ တပ်ကုန်း၊ ဥတ္တရ၊ ပုဗ္ဗ၊ ဒက္ခိဏ၊ ဇေယျာသီရိဆိုတဲ့ မြို့နယ်တွေမှာ တည်ရှိနေတဲ့ ကျေးရွာတွေမှာဆို အခုထိ ကားလမ်းမပေါက်သေးတဲ့ ရွာများ၊ လျှပ်စစ်မီးမရသေးတဲ့ ကျေးလက်နေပြည်သူများစွာ ရှိပါသေးတယ် ခင်ဗျာ။ နေပြည်တော် တောင်ပေါ်ဒေသတွင် နေထိုင်နေကြတဲ့ ကယန်းလူမျိုးများ၊ ကရင်လူမျိုးများရဲ့ ကျေးရွာတွေဟာဆိုရင် တခြားပြည်နယ်ဒေသ တိုင်းရင်းသားနှင့်မခြား ဖွံ့ဖြိုးမှုနောက်ကျဆဲပါ။ ယခင်ကဆိုလျှင် နေပြည်တော်ကောင်စီဘတ်ဂျက်ကို ဘီလီယံ ၇၀ နဲ့ ၈၀ ကြား သုံးစွဲခဲ့ပေမယ့် အခုအစိုးရသစ်လက်ထက်မှာ နေပြည်တော်ကောင်စီ ဥက္ကဋ္ဌကြီး ဦးဆောင်ကာ နေပြည်တော်လွှတ်တော် ကိုယ်စားလှယ်များနှင့် တိုင်ပင်ပြီး ၈ ဘီလီယံခန့်သာ စီစီစစ်စစ်သုံးစွဲရန် လျာထားခဲ့သော ဘတ်ဂျက်များကို နေပြည်တော် တောင်ပေါ်ဒေသတွင် နေထိုင်ကြသော တိုင်းရင်းသားများနှင့် ကျေးလက်နေ ပြည်သူများကို တခြားပြည်နယ်များရဲ့ တိုင်းရင်းသား များနှင့် တန်းတူထားပြီး ဖွံ့ဖြိုးတိုးတက်ခွင့်ပြုပါရန် မေတ္တာရပ်ခံရင်း အကြံပြုတင်ပြကာ နိဂုံးချုပ်အပ် ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">နော်လှလှစိုး ရန်ကုန်တိုင်းဒေသကြီး မဲဆန္ဒနယ်အမှတ်(၁၀) ဆွေးနွေးဖို့ဖြစ်ပါတယ်။</speech>
<speech><mp id="1326">နော်လှလှစိုး (မဲဆန္ဒနယ်အမှတ်-၁၀၊ ရန်ကုန်တိုင်းဒေသကြီး)</mp>လေးစားရပါသော ပြည်ထောင်စုလွှတ်တော် နာယကနှင့် လွှတ်တော်ကိုယ်စားလှယ်များ၊ ပြည်ထောင်စုဝန်ကြီးများ၊ ဧည့်သည်တော်များ မင်္ဂလာပါ။ ကျွန်မကတော့ ရန်ကုန်တိုင်းဒေသကြီး မဲဆန္ဒနယ်အမှတ်(၁၀) အမျိုးသား လွှတ်တော်ကိုယ်စားလှယ် နော်လှလှစိုး ဖြစ်ပါတယ်။ ပူးပေါင်းရေးအဖွဲ့(၁)ရဲ့ အတွင်းရေးမှူးလည်း ဖြစ်ပါတယ်။ နာယကကြီးရှင်။ ကျွန်မအနေနဲ့ ၂၀၁၇-၂၀၁၈ ဘဏ္ဍာနှစ် အမျိုးသားစီမံကိန်းဥပဒေကြမ်းနဲ့ ပတ်သက်ပြီး ဥပဒေကြမ်းပူးပေါင်းကော်မတီရဲ့ အကြံပြုချက်များထဲမှ အချက် (၃)ချက်ကို ထောက်ခံ ဆွေးနွေးသွားမှာ ဖြစ်ပါတယ်။ Power Point သုံးခွင့် ပြုပါရှင်။ နာယကကြီးရှင်။ ပထမဆုံးအနေနဲ့ ဥပဒေကြမ်းပူးပေါင်းကော်မတီရဲ့ အကြံပြု တင်ပြချက် အမှတ်စဉ်(ဆ)မှာ ဖော်ပြထားတဲ့ PAE ၏ ဈေးနှုန်းများကို ဒေသ၊ လုပ်ငန်းတူဖြစ်ပါက တူညီအောင် ညှိနှိုင်းပေးပါရန်ဆိုတဲ့ အကြံပြုတင်ပြချက်ကို ထောက်ခံသွားမှာ ဖြစ်ပါတယ်။ ကျွန်မအနေနဲ့ ကျွန်မရဲ့ ပူးပေါင်းစိစစ်ရေးအဖွဲ့မှာ တွေ့ရှိရချက်လေးတစ်ခုကို ဥပမာပေးချင်ပါတယ်။ ပြည်ထောင်စုစာရင်းစစ်ချုပ်ရုံးရဲ့ တည်ဆောက်မှုလုပ်ငန်းထဲမှာ ဒီ ဝန်ထမ်းအိမ်ရာဆောက်လုပ်မှုမှာဆိုလို့ရှိရင် 1 sq/ft ကို PAE Rate ၊ ၂၈,၀၀၀ နှုန်းနဲ့ တွက်ချက်တောင်းခံထားပါတယ်။ နောက်ပြီးတော့ ဒီရုံးအဆောက်အအုံဆောက်လုပ်ရန် အတွက်ကိုတော့ 1 sq/ft ကို PAE Rate ၃၀,၀၀၀ ကျပ်နဲ့ တွက်ချက် တောင်းခံထားပါတယ်။ ဒေသတူ၊ လုပ်ငန်းတူဖြစ်ပေမယ့်လည်း တွက်ချက်တာမတူတာကို တွေ့ရပါတယ်။ အခြားပူးပေါင်း စိစစ်ရေးအဖွဲ့တွေကလည်း တွေ့ရှိထားတာ ဖြစ်တဲ့အတွက်ကြောင့် နောက်နောင်ကို PAE တွက်ချက်တဲ့ အခါမှာ ဒေသတူ၊ လုပ်ငန်းတူဖြစ်ပါက ဈေးနှုန်းများ တူညီအောင် ညှိနှိုင်းသတ်မှတ်ရန် လိုအပ်ကြောင်းကို ထောက်ခံဆွေးနွေးလိုပါတယ်။ နာယကကြီးရှင်။ ဒုတိယအချက်အနေနဲ့ အမှတ်စဉ်(ည) ဝန်ကြီးဌာနရဲ့ ရင်းနှီးမြှုပ်နှံမှု လျာထား ချက်တွေကို ဖော်ပြတဲ့အခါမှာ အသုံးစရိတ်တစ်ခုချင်းစီအတွက် အချက်အလက်များကို တိကျပြည့်စုံစွာ ဖော်ပြခြင်းမရှိတဲ့အတွက်ကြောင့် လာမယ့်နှစ်တွေမှာတော့ ပြည့်စုံစွာ ဖော်ပြသင့်ကြောင်းဆိုတာကိုလည်း ထောက်ခံဆွေးနွေးသွားမှာ ဖြစ်ပါတယ်။ နာယကကြီးရှင်။ နေပြည်တော်စည်ပင်သာယာရေးကော်မတီရဲ့ ဆောင်ရွက်မယ့် မြေယာရှုခင်း လုပ်ငန်းများကို ကုမ္ပဏီ (၈)ခုအား လုပ်ခွင့်ပေးထားတယ်ဆိုတာကို သိရပါတယ်။ နှစ်ပေါင်းများစွာလည်း လုပ်ကိုင်ဆောင်ရွက်နေပါတယ်။ ဒါပေမယ့် လုပ်ငန်းကန်ထရိုက်စာချုပ်များ မရှိတာကို စိစစ်တွေ့ရှိရပါတယ်။ တစ်လချင်းစီသာ ငွေရှင်းပေးတဲ့စနစ်ကို သုံးတယ်လို့ သိရပါတယ်။ တင်ထားတဲ့ ဘတ်ဂျက်ပမာဏဟာ စုစုပေါင်း ၃,၄၀၃.ရရ သန်း ဖြစ်ပါတယ်။ ဒီလောက်များတဲ့ငွေပမာဏကို ကန်ထရိုက်စာချုပ်များနဲ့လည်း စနစ်တကျ လုပ်ဆောင်ထားတာမတွေ့ရဘူး။ အဲဒီအတွက်ကြောင့် ကုမ္ပဏီများနဲ့ ကန်ထရိုက် ဆောင်ရွက် တဲ့အခါမှာ ပွင့်လင်းမြင်သာမှုရှိအောင် တင်ဒါခေါ်ယူသင့်ကြောင်းကိုလည်း အကြံပြုလိုပါတယ်။ ကျွန်မတို့ စိစစ်ပူးပေါင်းရေးအဖွဲ့များအနေနဲ့ အချက်အလက်များ ပြည့်စုံစွာရရှိမှသာလျှင် တကယ်လိုအပ်တဲ့ လုပ်ငန်း တွေကို ပိုမိုဖြတ်တောက်ခြင်းမှ ရှောင်ရှားနိုင်မှာဖြစ်ပါတယ်။ နာယကကြီးရှင်။ အမှတ်စဉ်(၁) ဖော်ပြထားတဲ့ ကျွန်မတို့ရဲ့ ဒီစီမံကိန်းတွေကို တင်ပြတဲ့အခါမှာ ဒီ အချက် (၁၂)ချက် ပါဝင်သင့်တယ်ဆိုတဲ့ဟာကိုလည်း ထောက်ခံဆွေးနွေးသွားမှာ ဖြစ်ပါတယ်။ စီမံကိန်း အမည်၊ တန်ဖိုး၊ တည်ဆောက်မှု၊ ကာလ၊ ဘဏ္ဍာရေး၊ ရည်ရွယ်ချက် စသည်ဖြင့်ပေါ့နော်၊ အားလုံး (၁၂) ချက် ရှိပါတယ်။ အဲဒီမှာ ကျွန်မက ဘာဖြစ်လို့ ဒီလိုမျိုး အချက်အလက်စုံလင်စွာ လိုအပ်တယ်ဆိုတာကို ဥပမာ များနဲ့ တင်ပြသွားမှာ ဖြစ်ပါတယ်။ နေပြည်တော် စည်ပင်သာယာရေးကော်မတီလုပ်ငန်းထဲမှာ သပြေကုန်းဈေးရှိ ပျံကျဈေးရုံဟောင်း များ ဖျက်သိမ်း၊ အသစ်ဆောက်လုပ်ခြင်းလုပ်ငန်းကို ကျပ်သန်း ၃၉၅.၉၈၆ သန်းနဲ့ တင်ပြထားပါတယ်။ ဒီစီမံကိန်းဟာ တင်ပြဆဲဖြစ်ပါတယ်။ စိစစ်ပူးပေါင်းကော်မတီ(၁)ကလည်း စိစစ်ဆဲပဲဖြစ်ပါတယ်။ ဆောက်လုပ်မှုကလည်း တော်တော်ပြီးစီးပြီဖြစ်တယ်ဆိုတာကို ဒီဓာတ်ပုံမှတ်တမ်းများအရ တွေ့ရှိနိုင်ပါတယ်။ တင်ဒါခေါ်ယူခဲ့တာကိုလည်း သက်ဆိုင်ရာ လွှတ်တော်ကိုယ်စားလှယ်များကလည်း သိရှိခြင်း မရှိခဲ့ပါဘူး။ ဒါကြောင့် လုပ်ငန်းများကို ဆောင်ရွက်တဲ့အခါမှာ ဒီဖော်ပြထားတဲ့ (၁၂)ချက်နဲ့ ပြည့်စုံစွာ တင်ပြမှသာလျှင် ကျွန်မတို့ သေချာစိစစ်လို့ရမှာ ဖြစ်ပါတယ်။ နောက်တစ်ခုကတော့ ကျွန်မရဲ့ မဲဆန္ဒနယ်မြေမှာ ဖြစ်ပါတယ်။ ကျောင်းတည်ဆောက်မှုဟာ လုပ်ငန်း ၇၀ ရာခိုင်နှုန်းပြီးစီးကြောင်း အစီရင်ခံစာတင်သွင်းထားပါတယ်။ ဒါပေမယ့်လည်း သွားရောက်စိစစ်တဲ့အခါမှာ တိုင်ထောင်မှုလုပ်ငန်းများတောင်မှ မပြီးစီးသေးတာကို တွေ့ရပါတယ်။ ဒါတွေဟာ ဥပမာတွေသာ ဖြစ်ပါတယ်။ မြန်မာနိုင်ငံအနှံ့ လုပ်ကိုင်နေတဲ့ စီမံကိန်းများဟာ ကြိုတင်အကောင်အထည်ဖော်နေခြင်း၊ မပြီးစီးသေးဘဲနဲ့ ပြီးစီးကြောင်းအစီရင်ခံစာများ တင်ပြနေခြင်းများဟာ ဌာနဆိုင်ရာအဆင့်ဆင့်ရဲ့ ကြီးကြပ်မှု အားနည်း နေတယ်ဆိုတာကို တွေ့ရပါတယ်။ နာယကကြီးရှင်။ အမျိုးသားစီမံကိန်းများဟာ ပထမဆုံး သက်ဆိုင်ရာဝန်ကြီးဌာန၊ ဒုတိယအနေနဲ့ စီမံကိန်းနဲ့ ဘဏ္ဍာရေးဝန်ကြီးဌာန၊ အဆင့်(၃)ကတော့ ဘဏ္ဍာရေးကော်မရှင်၊ ပြီးမှသာ နောက်ဆုံးအနေနဲ့ ပြည်ထောင်စုလွှတ်တော်ကို ရောက်ရှိလာခြင်းဖြစ်ပါတယ်။ အဆင့်တိုင်းမှာ စိစစ်ကြပ်မတ်နိုင်ကာမှ အမှား နည်းမှာဖြစ်ပါတယ်။ နိုင်ငံတော်ရဲ့ ဘဏ္ဍာယိုပေါက်တွေကိုလည်း ပိတ်နိုင်မှာဖြစ်ပါတယ်။ နောက်ဆုံး အနေနဲ့တော့ အမျိုးသားစီမံကိန်းများဟာ ပြည်သူများမှ အဆိုပြုထားတဲ့စီမံကိန်းများပဲ ဖြစ်သင့်ပါတယ်။ စီမံကိန်းရေးဆွဲခြင်းတွေမှာ ပြည်သူတွေတင်မြှောက်ထားတဲ့ ပြည်သူ့လွှတ်တော်ကိုယ်စားလှယ်၊ အမျိုးသား လွှတ်တော်ကိုယ်စားလှယ်၊ တိုင်းဒေသကြီးလွှတ်တော်ကိုယ်စားလှယ်တွေ ပါဝင်သင့်ပါတယ်။ စီမံကိန်း ဖော်ဆောင်တဲ့အခါမှာလည်း လွှတ်တော်ကိုယ်စားလှယ်တွေ၊ ဥပမာအားဖြင့် တင်ဒါ ခေါ်ယူတဲ့အခါမှာလည်း တိုင်ပင်သင့်တဲ့ပုဂ္ဂိုလ်များဖြစ်တဲ့အတွက်ကြောင့် ပူးပေါင်းဆောင်ရွက်မှုကို ကြုဆိုရမှာဖြစ်ကြောင်း တိုက်တွန်း ရင်းနဲ့ နိဂုံးချုပ်လိုက်ပါတယ်။ ကျေးဇူးတင်ပါတယ်။ ဦးကျော်ကျော် ရခိုင်ပြည်နယ် မဲဆန္ဒနယ်အမှတ်(၄)ဆွေးနွေးဖို့ဖြစ်ပါတယ်။</speech>
<speech><mp id="122">ဦးကျော်ကျော် (မဲဆန္ဒနယ်အမှတ်-၄၊ ရခိုင်ပြည်နယ်)</mp>အားလုံးကို မင်္ဂလာပါလို့ နှုတ်ခွန်း ဆက်သ ဂါရဝပြုအပ်ပါတယ်။ ကျွန်တော်ကတော့ ရခိုင်ပြည်နယ် မဲဆန္ဒနယ်အမှတ်(၄)မှ အမျိုးသားလွှတ်တော် ကိုယ်စားလှယ် ဦးကျော်ကျော်ဖြစ်ပါတယ်။ လေးစားအပ်ပါသော နာယကကြီးခင်ဗျာ။ ကျွန်တော်ဆွေးနွေးမယ့် အကြောင်းအရာက ၂၀၁၇-၂၀၁၈ ဘဏ္ဍာနှစ် အမျိုးသားစီမံကိန်းရေးဆွဲရာမှာ လုပ်ဆောင်နေဆဲဖြစ်တဲ့ မြောက်ဦးလေဆိပ်ဖွံ့ဖြိုးရေးလုပ်ငန်းကို ချန်လှပ်ထားခဲ့တာဟာ ပို့ဆောင်ရေးနဲ့ ဆက်သွယ်ရေးဝန်ကြီးဌာနရဲ့ လေကြောင်းမူဝါဒ၊ ရည်မှန်းချက်နဲ့ ညီညွတ်မှုမရှိသဖြင့် ပြန်လည်စိစစ်ပေးသင့်ပါကြောင်း ဆွေးနွေးသွားမှာ ဖြစ်ပါတယ်။ နာယကကြီးခင်ဗျာ။ ၂၀၁၇-၂၀၁၈ ဘဏ္ဍာနှစ်အတွက် ပို့ဆောင်ရေးနဲ့ ဆက်သွယ်ရေးဝန်ကြီး ဌာနရဲ့ လေကြောင်းမူဝါဒမှာ လေကြောင်းပို့ဆောင်ရေးကဏ္ဍများ ဖွံ့ဖြိုးတိုးတက်လာစေရေးဆိုပြီး ပါရှိပါတယ်။ ဒါ့အပြင် လေကြောင်းပို့ဆောင်ရေး ရည်မှန်းချက် စာပိုဒ်ငယ် အမှတ်စဉ်(၆)မှာလည်း လေယာဉ်ကွင်းများ တိုးချဲ့ တည်ဆောက်ခြင်းလုပ်ငန်းများအတွက် ရင်းနှီးမြှုပ်နှံမှုများ ပြုလုပ်သွားရန် ဆိုပြီးတော့ ပါရှိတာကို တွေ့ရမှာဖြစ်ပါတယ်။ ဒီလေကြောင်းနဲ့ပတ်သက်လို့ မူဝါဒလည်းကောင်းပါတယ်။ ရည်မှန်းချက်လည်း ပြည့်ဝပါတယ်။ ဒါပေမယ့် လုပ်ငန်းစဉ်ကျတော့ တစ်မျိုးဖြစ်သွားပါတယ်။ လွဲချော်နေတယ်လို့ ဆိုရပါမယ်။ အကြောင်းကတော့ ၂၀၁၅-၂၀၁၆ ဘဏ္ဍာနှစ်မှာ ချပေးခဲ့တဲ့ သန်း ၂၀၀ နဲ့စတင်အကောင်အထည်ဖော် ဆောင်ရွက်နေတဲ့၊ ဆောင်ရွက်နေဆဲဖြစ်တဲ့ မြောက်ဦးလေဆိပ် ဖွံ့ဖြိုးရေးလုပ်ငန်းစဉ်ကို ယခု ၂၀၁၇-၂၀၁၈ ဘဏ္ဍာနှစ်မှာ ချန်လှပ်ထားခဲ့တာတွေ့ရပါတယ်။ ယခင် ၂၀၁၆-၂၀၁ရ ဘဏ္ဍာနှစ်မှလည်း ချန်ထားခဲ့တာ တွေ့ရပါတယ်။ ဒီလိုလုပ်ငန်းရပ်ထားရင် ကျွန်တော်တို့ဒေသက မိုးများတဲ့ဒေသဖြစ်လို့ နဂိုလုပ်ထားတဲ့လုပ်ငန်းတွေ ပျက်စီးသွားနိုင်ပါတယ်။ ကျွန်တော်တို့ဒေသကိုမှရွေးပြီး ချန်လှပ်ထားခဲ့တာဟာ ဒေသခွဲခြားဆက်ဆံမှုသဘော သက်ရောက်နေပါတယ် လို့ ပြည်သူတွေက အဲဒီလိုခံစားနေကြပါတယ်။ စီမံကိန်းဘဏ္ဍာငွေရပ်ထားတာဟာ ဘာကြောင့်လဲ။ စီမံကိန်းကို ဖျက်သိမ်းဖို့ ပြင်ဆင်နေတာများလား။ ပွင့်လင်းမြင်သာမှုရှိဖို့လိုပါတယ်။ တကယ်တော့ ဒီစီမံကိန်းကို ရပ်ထားဖို့မသင့်ပါဘူး။ ရပ်ထားရင်လည်း မူနဲ့မကိုက်ပါဘူး။ နိုင်ငံရဲ့ စီးပွားရေးမူဝါဒနဲ့လည်း ကိုက်ညီမှု မရှိပါဘူး။ ရည်မှန်းချက်နဲ့လည်း ဝေးသွားပါမယ်။ လုပ်ငန်းစဉ်ချမှတ်မှုဟာ ပြည့်စုံမှုမရှိနိုင်ပါဘူး။ ဝန်ကြီး ဌာနဟာ မိမိတို့ရေးဆွဲထားတဲ့ မူဝါဒကို မိမိတို့ကိုယ်တိုင် လိုက်နာဖို့လည်း လိုအပ်ပါတယ်။ ဒါကြောင့် စီမံကိန်းဘဏ္ဍာငွေကို ၂၀၁၇-၂၀၁၈ ဘဏ္ဍာနှစ်မှာ ဆက်လက်ထည့်သွင်းပေးသင့်ပါကြောင်း ပြောကြားလို ပါတယ်။ စီမံကိန်းရဲ့ အကြောင်းခံကို အနည်းငယ်တင်ပြပေးပါမယ်။ ကျွန်တော်တို့ဒေသဟာ ဖွံ့ဖြိုးမှုနိမ့်ကျပြီး အလုပ်အကိုင် ရှားပါးနေတဲ့ ဒေသဖြစ်ပါတယ်။ သို့သော်လည်း ဒေသရဲ့ အားသာချက်တစ်ခုဖြစ်တဲ့ သမိုင်းဝင် ရှေးဟောင်းယဉ်ကျေးမှုအမွေအနှစ် အဆောက်အဦများကို အမှီပြုပြီးတော့ ကမ္ဘာလှည့်ခရီးသွားလုပ်ငန်းကို အစဉ်တိုးမြှင့်ပြီး လုပ်ဆောင်နိုင်ပါတယ်။ မီးခိုးမထွက်တဲ့စက်ရုံလို့ တင်စားပြောဆိုနေကြတဲ့ ခရီးသွား လုပ်ငန်းတိုးချဲ့ ဖို့အတွက် လေဆိပ်တစ်ခု မလွဲမသွေလိုအပ်နေပါတယ်။ နမူနာပြောရရင် ပုဂံလေဆိပ်လို၊ ငပလီလေဆိပ်လို သဘောပါပဲ။ ဒါကြောင့် ပြီးခဲ့တဲ့လွှတ်တော်မှာ မေးခွန်းမေးပြီး တင်ပြတောင်းဆိုခဲ့လို့ ဟိုတယ်နဲ့ ခရီးသွားလာရေးလုပ်ငန်းဝန်ကြီးဌာန ဒုတိယဝန်ကြီးကိုယ်တိုင် ကျွန်တော်တို့ မြောက်ဦးကို လာရောက်ပြီးတော့ ကြည့်ရှုလေ့လာခဲ့ပါတယ်။ ပို့ဆောင်ဆက်သွယ်ရေးဝန်ကြီးဌာနနဲ့ ညှိနှိုင်းပြီးတော့မှ ခွင့်ပြုပေးခဲ့တဲ့ စီမံကိန်းတစ်ရပ်ဖြစ်ပါတယ်။ ဒါကြောင့် မြောက်ဦးလေဆိပ်စီမံကိန်းကို ရပ်ဆိုင်းထားတဲ့ ဒေသရဲ့ ဖွံ့ဖြိုးမှုကို ကြိုတင်ပိတ်ပင်ထားရာ ရောက်နေပြီလား။ အဲဒါကြောင့် ပြန်လည်ပြီးတော့မှ စိစစ်ပေး သင့်ပါကြောင်း ဆွေးနွေးရင်း နိဂုံးချုပ်အပ်ပါတယ်။</speech>
<speech type="speaker">ဦးအုန်းလွင် ညောင်တုန်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1617">ဦးအုန်းလွင်(ညောင်တုန်းမဲဆန္ဒနယ်၊ ဧရာဝတီတိုင်းဒေသကြီး)</mp>ပြည်ထောင်စုလွှတ်တော် နာယကကြီးနဲ့ ပြည်ထောင်စုလွှတ်တော် ကိုယ်စားလှယ်များအားလုံး လေးစားစွာ ဂါရဝပြုနှုတ်ခွန်း ဆက်သအပ်ပါတယ်။ ကျွန်တော်ကတော့ ဧရာဝတီတိုင်းဒေသကြီး ညောင်တုန်းမြို့နယ် ပြည်သူ့လွှတ်တော် ကိုယ်စားလှယ် ဦးအုန်းလွင် ဖြစ်ပါတယ်။ အခု ကျွန်တော်ဆွေးနွေးမယ့် အကြောင်းအရာကတော့ ၂၀၁၇-၂၀၁၈ ဘဏ္ဍာနှစ်အမျိုးသားစီမံကိန်း ဥပဒေမူကြမ်းရဲ့ မူနဲ့အခြေခံသဘောပါဝင်နေသော စီမံကိန်းများအနက်မှ သံမဏိစက်ရုံနှစ်ခုအကြောင်းကို ဆွေးနွေးလိုခြင်းဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ ၂၀၁၇-၂၀၁၈ ဘဏ္ဍာနှစ် အမျိုးသားစီမံကိန်းဥပဒေမူကြမ်းမှာ ကဏ္ဍကြီးများအလိုက် စုစုပေါင်း ပြည်တွင်းထုတ်လုပ်မှုနဲ့ ဝန်ဆောင်မှု တန်ဖိုးရည်မှန်းချက် ဖော်ပြဇယားမှာ စက်မှုလက်မှုကဏ္ဍ၌ ၁၅,၁၆၁.၆၂၄၁ ဘီလီယံ ပါဝင်မှုအချိုး ၂၃.၈ ရာခိုင်နှုန်း၊ တိုးတက်မှု ၁၁.၀ ရာခိုင်နှုန်းဖော်ပြပါရှိရာ အဲဒီလျာထားချက်ထဲမှာ သံမဏိစက်ရုံ ၂ ခုရဲ့ ထုတ်လုပ်မှုများတိုးတက်ရန် လျာထားပါသည်ဟု ဖော်ပြထားပါတယ်။ အမှတ်(၁)သံမဏိစက်ရုံ (မြင်းခြံ)နဲ့ အမှတ်(၂) သံမဏိစက်ရုံ(ပင်းပက်)တို့ရဲ့ တိုးတက်မှုလျာထားချက်များကို ဘယ်လိုစိစစ်တွက်ချက် ထည့်သွင်း ထားသည်ကို အလေးအနက် ပြန်လည်စဉ်းစားစေလိုပါတယ်။ စီမံကိန်းများ၌ အမျိုးသားဘက်စုံဖွံ့ဖြိုးတိုးတက်ရေး အနှစ် ၂၀ နှစ်ရှည်စီမံကိန်း၊ ကာလတို ၅ နှစ် စီမံကိန်းများကို အဆိုပါစီမံကိန်းများကို နှစ်စဉ်အကောင်အထည်ဖော်မယ့် နှစ်ရှည်စီမံကိန်းများ ပါဝင် သည်ဟု ဆိုသော်ငြားလည်း ယင်းစီမံကိန်းစက်ရုံ ၂ ခုရဲ့ တိုးတက်ရန်လျာထားမှုမှာ ၂၀၁၇-၂၀၁၈ ဘဏ္ဍာရေးနှစ်အတွက်သာ ဖော်ပြထားသည်ကို တွေ့ရှိရပါတယ်။ ဒီနေရာမှာ သံမဏိစက်ရုံ ၂ ခုဟာ ၂၀၁၇-၂၀၁၈ အမျိုးသားစီမံကိန်းဥပဒေမူကြမ်းရှိ စက်မှုကဏ္ဍကြီးတွင် ဖွံ့ဖြိုးတိုးတက်အောင် ထား နိုင်ခြင်း ရှိ မရှိကို ပြန်လည် သုံးသပ်စေလိုပါတယ်။ ပထမပိုင်းအနေဖြင့် အမှတ်(၂) သံမဏိစက်ရုံ(ပင်းပက်)ကို ၂၀၀၄ ခုနှစ် ရုရှားဖက်ဒရေးရှင်းနိုင်ငံ TPE ကုမ္ပဏီနဲ့ ယူရို ၁၃၇.၅၀ သန်းဖြင့် စာချုပ်ချုပ်ဆိုပြီး စတင်ဆောင်ရွက်ခဲ့ရာ ယခုဆိုရင်တော့ ၉၆ ရာခိုင်နှုန်း ပြီးစီးနေပြီဖြစ်ပါတယ်။ စက်ရုံ ၉၆ ရာခိုင်နှုန်း ပြီးစီးပေမယ့် အမျိုးသားစီမံကိန်းဥပဒေမူကြမ်းမှာ စက်မှု ကဏ္ဍဖွံ့ဖြိုးတိုးတက်လောက်အောင် လျာထားလောက်တဲ့ အခြေအနေမရှိသည်ကို တွေ့ရပါတယ်။ စက်ရုံ တစ်ခုလုံးပြီးစီးသည်ပဲထား၊ စက်ရုံကထွက်လာမယ့် Pig Iron သံစိမ်းတွေထွက်လာအောင် တိုက်ရိုက် ကုန်ကြမ်းများဖြစ်တဲ့ ထုံး ၀.၂၉ တန်၊ ဒိုလိုမိုက် ၀.၃၆ တန်၊ သဲ ၀.၀၅ တန်နဲ့ အဓိက ကျောက်မီးသွေး ၂ တန်ခွဲ လိုပါတယ်။ အဓိက လိုအပ်ချက် ကျောက်မီးသွေးကိုတော့ သံမဏိစက်ရုံမှ မိုင် ၁၅၀ ကျော်ဝေးသော ကျေးသီးမြို့မှ ဝမ်ဟုပ် ကျောက်မီးသွေးမိုင်းကရရှိမှ စက်ရုံလည်ပတ်လို့ရမှာဖြစ်သလို လည်ပတ်စဉ်အတွင်း လျှပ်စစ်ဓာတ်အား ပြတ်တောက်မှုမရှိရန်လည်း လိုအပ်ပါတယ်။ သံမဏိစက်ရုံရဲ့ နည်းစဉ်အရ လည်ပတ်နေစဉ်အတွင်း လျှပ်စစ်ဓာတ်အား ပြတ်တောက်ပါက ၅၀ ရာခိုင်နှုန်းဆုံးရှုံးမှာ ဖြစ်ပါတယ်။ ဒါတွေဟာ စက်ရုံပြီးစီးသည့်တိုင် စက်ရုံလည်ပတ်ဖို့ အခက်အခဲတွေ ဖြစ်ပါတယ်။ ထုတ်လုပ်မှုနည်းစဉ်မှာလည်း ရုရှားရဲ့ ဓာတ်ခွဲခန်းမှာသာ စမ်းသပ်အောင်မြင်ထားတဲ့ Romelt Process ကို အသုံးပြုထားတဲ့အတွက် ဒီနည်းနဲ့ လက်တွေ့လည်ပတ်ပြီဆိုရင် ဘယ်လိုအခက်အခဲတွေ ထွက်လာဦးမလဲဆိုတာ မှန်းဆလို့မရပါဘူး။ တစ်ခါ အားလုံးအဆင်ပြေ ချောချောမွေ့မွေ့ ဖြစ်လာပြီပဲထား၊ ဒီ နည်းစဉ်ဟာ ရေရှည်မှာ Commercial ကိုက်တဲ့ Process ဖြစ် မဖြစ်ဆိုတာလည်း ဆန်းစစ်ဖို့လိုပါတယ်။ ပင်းပက်က၊ Pig Iron သံစိမ်းတုံးလေးတွေကို မြင်းခြံသံမဏိစက်ရုံကိုဆက်ပို့ မြင်းခြံကနေပြီးတော့ Steel Billet နဲ့ Steel Slab တွေကို အောင်အောင်မြင်မြင် ထုတ်လုပ်နိုင်ရင်တောင်မှ ထုတ်လုပ်မှုတန်ဖိုးဟာ အဲဒီတုန်းက ကာလပေါက်ဈေး တစ်တန်ကို ဒေါ်လာ ၅၀၀ ကျနေ ပါတယ်။ အဲဒီဒီဈေးကွက် ပေါက်ဈေးနဲ့ဆိုရင် တရုတ်ပြည်က သံမဏိဈေးနှုန်းဟာ ဒီအရောက်ကို တစ်တန်ကို ဒေါ်လာ ၄၀၀ ပဲ ကျပါတယ်။ ဒါဆိုရင် တရုတ်ပြည်က သံမဏိ ထုတ်လုပ်တဲ့နည်းစဉ်နဲ့ ကျွန်တော်တို့ဆီက သံမဏိစက်ရုံတွေ ထုတ်လုပ်တဲ့နည်းစဉ် ဘာတွေကွာနေလဲဆိုတဲ့ Processing ကို စိစစ်ဖို့လိုပါတယ်။ ဒါ့ကြောင့်လက်ရှိ အခြေအနေမှာ စက်ရုံကမပြီးသေး စက်ရုံပြီးတာတောင် ထုတ်လုပ်မှုနည်းစဉ်အရ မရေရာတဲ့အတွက် ဘာကြောင့်အမျိုးသားစီမံကိန်းဥပဒေမူကြမ်းမှာ တိုးတက်ဖို့လျာထားသလဲဆိုတာကို စိစစ်ဖို့လိုပါတယ်။ ဒုတိယအချက်အနေနဲ့ အမှတ်(၁)သံမဏိစက်ရုံ(မြင်းခြံ)ဖြစ်ပါတယ်။ မြင်းခြံသံမဏိစက်ရုံ စီမံကိန်းကို ၂၀၀၅ ခု မေလ ၁၆ ရက်နေ့မှာ အီတလီနိုင်ငံ Danieli ကုမ္ပဏီနဲ့စာချုပ်ချုပ်ဆိုပြီး စတင်ခဲ့ပါတယ်။ စာချုပ် တန်ဖိုးက ယူရို ၁၂၈.၅ သန်းရှိပြီး ပင်းပက်က ထွက်ရှိလာမယ့် Pig Iron သံစိမ်းတုံးတွေကို ကုန်ကြမ်း salgo saémoos:(: caso 869:98c:cool: Steel Billet d. Steel Slab Gozo goos တန်ချိန် ၂ သိန်း ထုတ်လုပ်ဖို့ ဒီဇိုင်းလုပ်ထားတာ ဖြစ်ပါတယ်။ ဒါပေမယ့် ပင်းပက်က ကုန်ကြမ်းမရသေးတဲ့ အတွက် သံတိုသံစ Scrap အတုံးထုပ်တွေ ပြည်ပကမှာယူပြီး ပြည်တွင်းမှ သက်တမ်းလွန် မော်တော်ကား ၆၄၂၈၂ စီးကရတဲ့ သံတိုသံစတွေကို အသုံးပြု နေရပါတယ်။ အဆင့်မြင့်သံမဏိစက်ရုံ သံမဏိတွေကို oposcose api 920 vue: opquus Phase -2 3889:38:1 Aluzinc sae:03:1 Governizing Aluzinc လိုင်းတွေ ထုတ်လုပ်မယ့် ယူရို ၄၅ သန်း ကုန်ကျမယ့် Phase-2A မီးရထားသံလမ်းနဲ့ သံမဏိ ပိုက်များ အစရှိတဲ့သံမဏိပစ္စည်းများ ထုတ်လုပ်မယ့် ယူရို ၅၀၂ သန်း ကုန်ကျမယ့် Phase-3 စီမံကိန်းကလည်း ဆောင်ရွက်နိုင်ခြင်း မရှိသေးပါဘူး။ စက်ရုံပြီးတာ မပြီးတာအသာထား၊ ပင်းပက်ကမရရင် မြင်းခြံ သံမဏိစက်ရုံလည်း Commercial ကိုက်ညီအောင် လည်ပတ်လို့မရဘူး။ လည်ဖို့ဆိုတာ မဖြစ်နိုင်ပါဘူး။ ဒါပေမယ့် ဒီစက်ရုံနှစ်ခုပေါင်း ယူရို ၁,၃၈၃ သန်း ကုန်ကျခံသုံးစွဲပြီးဖြစ်ပါတယ်။ ဒီထဲမှာ ပြည်တွင်း သုံးစွဲငွေ မပါဝင်သေးပါဘူး။ ဒီပြည်ပချေးငွေကိုတော့ တရုတ်ပြည်က China Development Bank ကနေပြီးတော့ အတိုးနှုန်း ၄.၅ နဲ့ ၅ ရာခိုင်နှုန်းဖြင့် ချေးယူထားတာဖြစ်ပြီး ၂၀၁၇-၂၀၁၈ ဘဏ္ဍာရေးနှစ် မှာလည်း အတိုးအရင်းပေါင်း ၁၀၁.၉၁ သန်း ယူရို ပေးဆပ်ရန်ရှိနေပါတယ်။ ချေးငွေပေးဆပ်ရမှုကာလ မှာလည်း ၂၀၃၂ နိုဝင်ဘာလအထိ ဖြစ်ပါတယ်။ ယခုလို စက်ရုံကလည်း ဘယ်နေ့ပြီးမှန်းမသိ၊ ဆက်လက် ဆောင်ရွက်ရန် ဘတ်ဂျက်ကလည်း မလုံလောက်၊ ဘတ်ဂျက်လုံလောက်သည့်တိုင် စက်မှုဝန်ကြီးဌာနအား တစ်ခုတည်းနဲ့ အပြီးအပြတ် ဆောင်ရွက်နိုင်ခြင်းလည်း မရှိပါဘူး။ လက်ရှိယူထားတဲ့ အကြွေးတွေကလည်း နှစ်စဉ်ပြန်ဆပ်နေရတဲ့အပြင် စက်ရုံပြီးလို့ထွက်လာမယ့် ကုန်ချောပစ္စည်းတွေရဲ့ တန်ဖိုးကလည်း ဈေးကွက် ပေါက်ဈေးနဲ့ ယှဉ်နိုင် မယှဉ်နိုင်ဆိုတာ မသေချာမရေရာတဲ့မှော၊ ၂၀၁၇-၂၀၁၈ ဘဏ္ဍာနှစ် အတွက် အမျိုးသားစီမံကိန်းဥပဒေမူကြမ်းမှာ ဒီစက်ရုံနှစ်ခုရဲ့ ထုတ်လုပ်မှု၊ လျာထားမှု၊ ရေးဆွဲမှုကို ပြဋ္ဌာန်းသင့် မသင့် ပြန်လည်စဉ်းစားသင့်ကြောင်း ဆွေးနွေးတင်ပြအပ်ပါတယ်။ အားလုံးကို ကျေးဇူးတင် ပါတယ်။</speech>
<speech type="speaker">ဦးဝင်းထွဋ် ဖျာပုံမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1619">ဦးဝင်းထွဋ်(ဖျာပုံမဲဆန္ဒနယ်၊ ဧရာဝတီတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စုဝန်ကြီးများ၊ ဧည့်သည်တော်များ အားလုံးမင်္ဂလာပါ။ ကျွန်တော်ကတော့ ဖျာပုံမြို့နယ် ပြည်သူ့လွှတ်တော်ကိုယ်စားလှယ် ဦးဝင်းထွဋ် ဖြစ်ပါတယ်။ ကျွန်တော့အနေနဲ့ ၂၀၁၇-၂၀၁၈ ဘဏ္ဍာနှစ်၊ အမျိုးသားစီမံကိန်းဥပဒေမူကြမ်း နောက်ဆက်တွဲ(၁)ပါ စက်မှုဝန်ကြီးဌာနရဲ့ မူဝါဒ၊ ရည်မှန်းချက်၊ လုပ်ငန်းစဉ်များအပေါ်တွင် မူနဲ့အခြေခံ သဘောအချက်(၂) ချက် စီမံကိန်းလုပ်ငန်းများအပေါ်တွင် အချက်(၁)ချက် ဆွေးနွေးသွားမှာ ဖြစ်ပါတယ်။ စက်မှုဝန်ကြီးဌာနရဲ့ မူဝါဒ (၄)ချက်အနက် အပိုဒ်(က)တွင် စိုက်ပျိုးရေး၊ မွေးမြူရေးနှင့် စက်မှု ကဏ္ဍများ ဘက်ညီဖွံ့ဖြိုးတိုးတက်ရေးအတွက် လယ်ယာအခြေခံစက်မှုလုပ်ငန်းများ၊ လယ်ယာထုတ်ကုန် တန်ဖိုးမြှင့် ထုတ်လုပ်သည့်လုပ်ငန်းများနှင့် စားသောက်ကုန်လုပ်ငန်းများ ကျယ်ကျယ်ပြန့်ပြန့် တိုးတက် စေရေး၊ အသေးစားနှင့် အလတ်စား စီးပွားရေးလုပ်ငန်းများကို တွန်းအားပေးဆောင်ရွက်ပြီး အကြီးစား စက်မှုလုပ်ငန်းများအား ဆက်လက်ထူထောင်ခြင်းဖြင့် သွင်းကုန်အစားထိုးထုတ်ကုန်နှင့် ပြည်ပပို့ထုတ်ကုန်များ တိုးမြှင့်လာစေရေး ဖြစ်ပါတယ်။ ယနေ့နိုင်ငံတော်မှာ ဈေးကွက်စီးပွားရေးစနစ်ကို ကျင့်သုံးနေပြီးတော့ နိုင်ငံပိုင်စီးပွားရေးလုပ်ငန်း များရဲ့ အခန်းကဏ္ဍကို လျှော့ချလျက် ပုဂ္ဂလိကရင်းနှီးမြှုပ်နှံမှုများကို အထူးအားပေးဆောင်ရွက်လျက် ရှိပါတယ်။ တည်ရှိပြီးနိုင်ငံပိုင်စက်ရုံများ ဆောင်ရွက်ဆဲစီမံကိန်းများမှာ အရှုံးပေါ်လျက် အနာဂတ်ဝေဝါး နေပြီးတော့ နိုင်ငံတော်အပေါ် ဝန်ထုတ်ဝန်ပိုးကြီးလေးစွာပိနေရာ ၎င်းတို့ရှင်သန်ရေးအတွက် ဖြစ်နိုင်ရာ နည်းလမ်းများကိုလည်း ရှာဖွေဆောင်ရွက်နေရချိန်လည်းဖြစ်ပါတယ်။ ထို့အပြင် ယနေ့စီးပွားရေး ထွန်းသစ်စ နိုင်ငံများဟာ သွင်းကုန်အစားထိုးထုတ်လုပ်သည့် မူဝါဒအစား ပို့ကုန်ဦးစားပေးထုတ်လုပ်သည့် မူဝါဒကို ပြောင်းလဲကျင့်သုံးခြင်းဖြင့် စီးပွားရေးဖွံ့ဖြိုးတိုးတက်လာတာကို တွေ့ရမှာဖြစ်ပါတယ်။ သို့ပါ၍ အကြီးစား စက်မှုလုပ်ငန်းများအား ဆက်လက်ထူထောင်ခြင်းနှင့် သွင်းကုန်အစားထိုး ထုတ်ကုန်တိုးမြှင့်ရန် မူဝါဒကို ပြန်လည်သုံးသပ်သင့်ပါကြောင်း အကြံပြု အပ်ပါတယ်။ ဒုတိယအနေနဲ့ မူဝါဒရည်မှန်းချက်လုပ်ငန်းစဉ်အားလုံးတွင် ဖော်ပြထားတဲ့အချက်မှာ နိုင်ငံပိုင် စက်ရုံများ အောင်မြင်မှုရရှိရေးနှင့် ပုဂ္ဂလိကအခန်းကဏ္ဍများ၊ အစိုးရနှင့် ပုဂ္ဂလိကပူးပေါင်းဆောင်ရွက်မှုကဏ္ဍများ ပိုမိုမြှင့်တင်ရေးအတွက် နည်းပညာနှင့် အတတ်ပညာ ရင်းနှီးမြှုပ်နှံမှုများဖိတ်ခေါ်၍ ပူးပေါင်းဆောင်ရွက်ရေး ဖြစ်ပါတယ်။ အဆိုပါလုပ်ငန်းစဉ်တွင် စက်ရုံ၊ အလုပ်ရုံလုပ်ငန်းများကို ပုဂ္ဂလိကနှင့် ပူးပေါင်းဆောင်ရွက် ခြင်း၊ အကျိုးတူဖက်စပ်ငှားရမ်းအစီအစဉ်များနဲ့ Corporatization ပုံစံပြောင်းလဲခြင်းများ ပါဝင်ပါတယ်။ လက်ရှိဆောင်ရွက်မှုများကို လေ့လာကြည့်မယ်ဆိုလို့ရှိရင် အကျိုးတူ ဆောင်ရွက်မှုအနည်းငယ်နဲ့ ပုဂ္ဂလိကသို့ နှစ်ရှည်ငှားရမ်းခြင်းအများစုကိုသာ တွေ့ရပါတယ်။ နှစ် ၃၀ ငှားရမ်းထားပြီး တော့ ၅ နှစ် နှစ်ကြိမ် သက်တမ်း တိုးခွင့်ပြုထားပါတယ်။ စက်ရုံအချို့မှာ ထုတ်လုပ်မှုလုံးဝရပ်ဆိုင်းသွားပြီး ဝန်ထမ်းရေးရာပဋိပက္ခများ ပေါ်ပေါက်နေတာကိုလည်းတွေ့ရမှာ ဖြစ်ပါတယ်။ နိုင်ငံရဲ့ ကုန်ထုတ်လုပ်မှုများ ကျဆင်းသွားခြင်း၊ ဝန်ထမ်းများရဲ့ လူမှုစီးပွားဘဝမတည်မငြိမ်ဖြစ်လာခြင်း၊ နိုင်ငံတော်ရဲ့ကြီးမားတဲ့ ရင်းနှီးမြှုပ်နှံမှုတွေ အပေါ်မှာ စီမံခန့်ခွဲပိုင်ခွင့် လုံးဝဆုံးရှုံးသွားပြီးတော့ ငှားရမ်းခသာ ရရှိနေခြင်း၊ လတ်တလော ဝန်ထုပ်ဝန်ပိုးကို လျှော့ချနိုင်သလိုရှိသော်လည်း ရင်းနှီးမြှုပ်နှံသူများအနေနဲ့လည်း ပိုင်ဆိုင်မှုပြဿနာများကြောင့် ရေရှည် အတွက် ရင်းနှီးမြှုပ်နှံရန် အခက်အခဲရှိခြင်း စတဲ့အချက်များကို ပြန်လည်သုံးသပ်သင့်ပါတယ်။ Corporatization ပုံစံပြောင်းလဲခြင်း၊ ဈေးကွက်အခြေပြု ပုဂ္ဂလိကပိုင်ပြုလုပ်ရေး (Market Based Privatization) ပုံစံမှာ စဉ်းစားသင့်တဲ့ပုံစံတစ်ခုဖြစ်ပါတယ်။ ဗီယက်နမ်နိုင်ငံရဲ့ နမူနာပုံစံကို အနည်းငယ် တင်ပြလိုပါတယ်။ နိုင်ငံပိုင်စီးပွားရေးလုပ်ငန်းများအား ၂၀၀၂ ခုနှစ်မှ ၂၀၀၆ ခုနှစ်အထိ ပထမလှိုင်း ပုဂ္ဂလိကပိုင်ပြုလုပ်ရေးကို ဆောင်ရွက်ခဲ့ပြီး ၂၀၁၆ မှ ၂၀၂၀ ထိ ဒုတိယလှိုင်း ပုဂ္ဂလိကပိုင်ပြုလုပ်ရေးကို ဆောင်ရွက်နေပါတယ်။ Share Equity များထုတ်၍ ရောင်းချခြင်း၊ ပိုင်ဆိုင်မှုကို ပြန်လည်ဖွဲ့စည်း တည်ဆောက်ခြင်း၊ စီးပွားရေးအဖွဲ့အစည်းရဲ့ စီမံအုပ်ချုပ်မှု (Corporate Governance) အားကောင်း ခိုင်မာစေခြင်း၊ ပွင့်လင်းမြင်သာမှုကို တိုးမြှင့်စေခြင်းစသည့်အချက်များကို ဆောင်ရွက်ပြီးတော့ ကြွေးတင်၍ အင်အားချိနဲ့နေတဲ့ နိုင်ငံပိုင်စီးပွားရေး လုပ်ငန်းအများစုကို ပြောင်းလဲတိုးတက်စေခဲ့ပါတယ်။ ၂၀၁၅ ခုနှစ်တွင် နိုင်ငံခြားတိုက်ရိုက်ရင်းနှီးမြှုပ်နှံမှုရဲ့ ၄၀ ရာခိုင်နှုန်းရရှိတာကို တွေ့ရပြီးတော့ ထုတ်လုပ်မှုနဲ့ဝန်ဆောင်မှုတန်ဖိုး GDP ရဲ့ ၃၀ ရာခိုင်နှုန်းရှိတာကို တွေ့ရပါတယ်။ နိုင်ငံရဲ့ စီးပွားရေးဖွံ့ဖြိုး တိုးတက်မှုကို အားကောင်းစေခဲ့ပြီး နိုင်ငံရေးနဲ့ လူမှုစီးပွားဘဝတည်ငြိမ်မှုကိုလည်း ဖော်ဆောင်ပေးနိုင်ခဲ့ ကြောင်း အကြံပြုတင်ပြအပ်ပါတယ်။ တတိယအချက်အနေနဲ့ စက်မှုဝန်ကြီးဌာနရဲ့ ဆောင်ရွက်ဆဲစီမံကိန်းအချို့ကို အကြံပြုတင်ပြလို ပါတယ်။ စီမံကိန်းတန်ဖိုး ယူရိုငွေ ၁.၂၄၅ ဘီလီယံနဲ့ မြန်မာကျပ်ငွေ ၇၀၀ ဘီလီယံကျော်တန်ဖိုးရှိတဲ့ အမှတ်(၁) သံမဏိစက်ရုံ (မြင်းခြံ) စီမံကိန်း ဖြစ်ပါတယ်။ စီမံကိန်း ၂၀၁၇-၂၀၁၈ လျာထားငွေနဲ့ စီမံကိန်းအပြီး သတ်ရန် လိုအပ်ငွေများကို အခြေပြု စဉ်းစားလျှင် စိန်ခေါ်မှုများစွာရှိနေပါတယ်။ စီးပွားရေးအရ တွက်ခြေ ကိုက်မှုရှိ မရှိ၊ ချေးငွေအတိုးနဲ့ကတိခံကြေးများ၊ နောက်ကျစရိတ်နဲ့ ထပ်ဆောင်းအတိုးငွေများ၊ စက်ပစ္စည်း ကိရိယာများရဲ့ ပျက်စီးဆုံးရှုံးနိုင်ခြေများ၊ အခြားစရိတ်စကများစတဲ့ နိုင်ငံတော်အတွက် များစွာဝန်ပိ ပြီးတော့ ဆုံးရှုံးနိုင်ခြေများရှိကြောင်း တွေ့ရပါတယ်။ သို့ပါ၍ စီမံကိန်းတစ်ခုလုံးကို ပြန်လည်သုံးသပ် ပြီးတော့ ကျွမ်းကျင်သူများပါဝင်တဲ့ ကော်မတီတစ်ရပ်ဖွဲ့စည်းပြီး အမြန်ဆုံး အဖြေရှာသင့်ပါကြောင်း တင်ပြ အပ်ပါတယ်။ ဒုတိယအနေနဲ့ မူလစီမံကိန်းတန်ဖိုး ကျပ်ငွေ ၁၉၈.၁ ဘီလီယံတန်ဖိုးရှိပြီးတော့ ၂၀၁၆-၂၀၁ရ ထိ လုပ်ငန်းပြီးစီးမှုကျပ်ငွေ ၁၆.ရ ဘီလီယံရှိတဲ့ သထုံကောစတစ်ဆိုဒါစက်ရုံစီမံကိန်းအား စက်မှုနယ်မြေ (သထုံ)အဖြစ် ပြောင်းလဲဆောင်ရွက်မည်ဖြစ်ကြောင်း သိရပါတယ်။ ၂၀၁၇-၂၀၁၈ အတွက် ကျပ်ငွေ ၂.၀၄၃ ဘီလီယံ တင်ပြတောင်းခံထားပြီးတော့ ပြောင်းလဲမယ့်စီမံကိန်းရဲ့ ရည်ရွယ်ချက်၊ စီမံကိန်း၏ စီးပွားရေး အရတွက်ခြေကိုက်မှု၊ အသေးစိတ်လုပ်ငန်းရပ်များ၊ စီမံကိန်း၏တန်ဖိုး၊ စီမံကိန်းတည်ဆောက်ရေးကာလ စသည်တို့ပါဝင်သော Master Plan ကို ရေးဆွဲတင်ပြပြီးမှသာ နှစ်အလိုက် လျာထားဆောင်ရွက်သင့်ပါ ကြောင်း အကြံပြု ဆွေးနွေးရင်းနဲ့ နိဂုံးချုပ်အပ်ပါတယ်။ အားလုံးကိုကျေးဇူးတင်ပါတယ်။</speech>
<speech type="speaker">ဦးသန့်ဇင်ထွန်း ဒက္ခိဏသီရိမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1505">ဦးသန့်ဇင်ထွန်း (ဒက္ခိဏသီရိမဲဆန္ဒနယ်၊ မန္တလေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့် ပြည်ထောင်စုအဆင့် အဖွဲ့အစည်းဝင်များအားလုံး မင်္ဂလာပါ။ ကျွန်တော်ကတော့ ဒက္ခိဏသီရိမဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးသန့်ဇန်ထွန်း ဖြစ်ပါတယ်။ လွှတ်တော်နာယကကြီးခင်ဗျား။ စက်မှုဝန်ကြီးဌာန၊ အမှတ်(၁) အကြီးစားစက်မှုလုပ်ငန်းအောက်ရှိ အမှတ်(၁)သံမဏိစက်ရုံ (မြင်းခြံ)နှင့် အမှတ်(၂) သံမဏိစက်ရုံ (ပင်းပက်)စီမံကိန်းလုပ်ငန်းများကို ၂၀၀၅ ခုနှစ်မှာ MEC မှ စတင်အကောင်အထည်ဖော်ခဲ့ပါတယ်။ ၁-၁၀-၂၀၁၂ ရက်နေ့မှာ ပြီးခဲ့တဲ့အစိုးရ လက်ထက်တွင် စက်မှုဝန်ကြီးဌာနက လွှဲပြောင်းရယူခဲ့ပါတယ်။ ပင်းပက်သံမဏိစက်ရုံရဲ့ စီမံကိန်း qoc:18:8:999 en opgege:aß ilo:com? onajoRomelt Process @ Pilot Plant Stage အဆင့်ထိအောင်မြင်ပြီးသော နည်းပညာဖြစ်သော်လည်း စီးပွားဖြစ်အကောင်အထည်ဖော်မှုမှာ ကမ္ဘာပေါ်တွင် ပထမဆုံးစက်ရုံ ဖြစ်ပါတယ်။ မတော်တဆမှု တစ်စုံတစ်ရာဖြစ်ပွားလာပါက တိုင်းပြည်ဘဏ္ဍာငွေနှင့် ပြည်သူတို့၏ အသက်အိုးအိမ်စည်းစိမ်များ ထိခိုက်ဆုံးရှုံးနိုင်ပါသောကြောင့် နည်းပညာရဲ့ ဘေးကင်း လုံခြုံမှုကို ပြည်ထောင်စုအစိုးရအနေနဲ့ စေ့စပ်သေချာစွာ ပြန်လည်ဆန်းစစ်ရန် လိုအပ်ပါတယ်။ ပင်းပက် သံမဏိစက်ရုံ စတင်လည်ပတ်နိုင်ဖို့အတွက် မတူညီသော အရင်းအမြစ်နှစ်ခုမှ လျှပ်စစ်ဓာတ်အား ထောက်ပံ့မှု နှစ်ခု လိုအပ်သော်လည်း လက်ရှိအခြေအနေမှာ တစ်ခုသာရရှိနေပါတယ်။ စက်ရုံအတွက်လိုအပ်တဲ့ ကုန်ကြမ်းတစ်မျိုးဖြစ်တဲ့ ကျောက်မီးသွေးကို ကျေးသီးကျောက်မီးသွေး တွင်းမှ ရရှိရန်လျာထားသော်လည်း နယ်မြေလုံခြုံရေးအရ ယနေ့အထိ ထုတ်လုပ်နိုင်ခြင်းမရှိသေးပါ။ အဆိုပါကိစ္စများအတွက် သက်ဆိုင်ရာဝန်ကြီးဌာနများနှင့် ပြည်နယ်အစိုးရတို့၏ သဘောထားနှင့် ဆောင်ရွက် ပေးနိုင်မှု အခြေအနေတို့ကို သိရှိရန်လိုအပ်ပါတယ်။ သယ်ယူပို့ဆောင်ရေးအနေနဲ့ ကျေးသီးမှ ပင်းပက်သို့ ကျောက်မီးသွေးများ သယ်ဆောင်ခြင်း၊ မြင်းခြံသံမဏိစက်ရုံအတွက် လိုအပ်တဲ့ကုန်ကြမ်းများကို မြင်းခြံသို့ သယ်ယူပို့ဆောင်ခြင်းတို့နှင့်ပတ်သက်၍ သယ်ယူပို့ဆောင်မည့်နည်းလမ်း၊ သယ်ယူပို့ဆောင်စရိတ်၊ စီးပွားရေး တွက်ခြေကိုက်မှု စသည်တို့ကို ပြန်လည်ဆန်းစစ်ရန်လိုအပ်နေပြီး သင့်လျော်ကောင်းမွန်သော နည်းလမ်း များကို ကြိုတင်ပြင်ဆင်ထားရန် လိုအပ်ပါတယ်။ မြင်းခြံသံမဏိစက်ရုံမှာ Phase -1၊ Phase -2၊ Phase2A နှင့် Phase-3 စတဲ့ အဓိကစက်ရုံ ၄ ရုံရှိပြီး ကုန်ကြမ်းနဲ့ ကုန်ချောများထုတ်လုပ်မယ့် စီမံကိန်းလုပ်ငန်း တစ်ခုဖြစ်ပါတယ်။ Phase 1 ရဲ့ စီမံကိန်းလုပ်ငန်း ၁၀၀ ရာခိုင်နှုန်းနဲ့ Phase-2 ရဲ့ စီမံကိန်းလုပ်ငန်းများ ၉၀ ရာခိုင်နှုန်းကျော် ပြီးစီးနေပြီး Phase- 2A နှင့် Phase -3 တို့၏ စီမံကိန်းလုပ်ငန်းပြီးစီးမှု အခြေအနေကို ဖော်ပြနိုင်ခြင်းမရှိသေးပါ။ နိုင်ငံတော်၏ ဘဏ္ဍာငွေမှာ အကန့်အသတ်များရှိနေသဖြင့် နိုင်ငံတော်၏ ဘဏ္ဍာငွေဖြင့် ဆောင်ရွက်ရန် ခက်ခဲမှု ရှိ မရှိ၊ အစိုးရပုဂ္ဂလိက ပူးပေါင်းဆောင်ရွက်ရန် သင့် မသင့်နှင့် အကျိုးစီးပွားဖြစ်ထွန်းမှု ရှိ မရှိ တို့ကို ပြန်လည်ဆန်းစစ်ရန် လိုအပ်နေပါတယ်။ မြင်းခြံသံမဏိစက်ရုံနဲ့ ပင်းပက်သံမဏိစက်ရုံတို့ရဲ့ စီမံကိန်း လုပ်ငန်းတွေ အကုန်လုံးပြီးစီးပါက မြင်းခြံသံမဏိစက်ရုံအတွက် လိုအပ်တဲ့ကုန်ကြမ်း ၅၀ ရာခိုင်နှုန်းကိုသာ ပင်းပက်သံမဏိစက်ရုံမှ ရရှိမှာဖြစ်ပြီးတော့ ကျန် ၅၀ ရာခိုင်နှုန်းကို မည်သို့ရရှိအောင် ဆောင်ရွက်မည်ကို မသိရသေးပါ။ ဧရာဝတီမြစ် ရေလမ်းကြောင်းကောင်းမွန်ရေးသည်လည်း မြင်းခြံသံမဏိစက်ရုံစီမံကိန်း အတွက် အရေးပါသည်ဟု ယူဆရပါတယ်။ လေးစားအပ်ပါသော နာယကကြီးခင်ဗျား။ နိုင်ငံတော်ဘဏ္ဍာငွေမှာ အကန့်အသတ်များရှိနေ သဖြင့် ပြည်သူအတွက် အမှန်တကယ်အကျိုးရှိ၍ လိုအပ်သည့်စီမံကိန်းများကို ဦးစားပေးစီမံကိန်းများ အဖြစ် နိုင်ငံတော်ဘဏ္ဍာငွေအဖြစ် ဆောင်ရွက်မည်။ ရင်းနှီးမြှုပ်နှံမှုပမာဏကြီးမား၍ ပြည်သူအတွက် အကျိုးရှိသော်လည်း နိုင်ငံတော်ဘဏ္ဍာငွေဖြင့် ဆောင်ရွက်ရန်ခက်ခဲသည့် စီမံကိန်းကြီးများကို အစိုးရ၊ ပုဂ္ဂလိက ပူးပေါင်းဆောင်ရွက်သည့် နည်းလမ်းများဖြင့် ဆောင်ရွက်မည်။ စီမံကိန်းများအကောင်အထည် ဖော်ဆောင်ရွက်ရာတွင် စီမံကိန်းများအား လေ့လာဆန်းစစ်၍ နိုင်ငံတော်နှင့် နိုင်ငံသားများ အကျိုးစီးပွား အတွက် အမှန်တကယ် အကျိုးဖြစ်ထွန်းစေမည့် စီမံကိန်းများအား ဆက်လက်အကောင်အထည်ဖော်ရန်၊ သို့ရာတွင် အကျိုးစီးပွားဖြစ်ထွန်းမှုမရှိသော စီမံကိန်းများအား ငြင်းပယ်ခြင်း၊ ဆိုင်းငံ့ခြင်း၊ လျှော့၍ ခွင့်ပြုခြင်းများ ဆောင်ရွက်ရန်ဟု ဥပဒေကြမ်းမှာ ဖော်ပြထားပါတယ်။ ဖော်ပြပါ မြင်းခြံသံမဏိစက်ရုံနဲ့ ပင်းပက်သံမဏိစက်ရုံ စီမံကိန်းလုပ်ငန်းများတွင် နည်းပညာ၏ ဘေးကင်းလုံခြုံမှု၊ ရင်းနှီးမြှုပ်နှံမှုပမာဏကြီးမားခြင်း၊ အကန့်အသတ်ရှိနေသော နိုင်ငံတော်၏ဘဏ္ဍာငွေ၊ လျှပ်စစ်ဓာတ်အား၊ ကုန်ကြမ်းလိုအပ်ချက်၊ ထုတ်ကုန်ဈေးကွက်၊ စီးပွားရေးတွက်ခြေကိုက်မှု၊ သယ်ယူပို့ ဆောင်ရေး၊ ဒေသတွင်းငြိမ်းချမ်းရေး စသည့်စိန်ခေါ်မှုများစွာ ရှိနေပါသောကြောင့် စီမံကိန်းလုပ်ငန်းများကို ဆိုင်းငံ့ထားပါရန်နှင့် စက်မှုဝန်ကြီးဌာနတစ်ခုတည်းကဆောင်ရွက်သော အမျိုးသားစီမံကိန်းအဖြစ်မဟုတ်ဘဲ ပါဝင်သင့်သော ဝန်ကြီးဌာနများ ပူပေါင်းပါဝင်သည့် အမျိုးသားစီမံကိန်းအဖြစ် ခိုင်မာတိကျသော မူဝါဒ၊ စီမံကိန်းလုပ်ငန်းစဉ်နှင့် စီမံချက်များ စနစ်တကျ ပြန်လည်ချမှတ်သင့်ပါကြောင်း အကြံပြုအပ်ပါတယ်။ သို့ဖြစ်ပါသောကြောင့် စက်မှုဝန်ကြီးဌာန၊ အမှတ်(၁) အကြီးစားစက်မှုလုပ်ငန်း၊ အမှတ်(၁) သံမဏိစက်ရုံ (မြင်းခြံ)နှင့် အမှတ်(၂)သံမဏိစက်ရုံ (ပင်းပက်)တို့၏ဆောက်လုပ်ရေးအသုံးစရိတ်၊ စက်နှင့် စက်ပစ္စည်း အသုံးစရိတ်နှင့် အခြားစရိတ်တို့ကို ငြင်းပယ်ဖြတ်တောက်သင့်ပါကြောင်း အဆိုပြုတင်ပြအပ်ပါတယ်။ လေးစားအပ်ပါသော နာယကကြီးခင်ဗျား။ ပို့ဆောင်ရေးနှင့် ဆက်သွယ်ရေးဝန်ကြီးဌာနအနေနဲ့ ဂျပန်နှင့် ကိုးရီးယားနိုင်ငံအပါအဝင် ပြည်ပနိုင်ငံတို့ရဲ့ အစိုးရများနှင့် နားလည်မှုစာချွန်လွှာ လက်မှတ် ရေးထိုး၍သော်လည်းကောင်း၊ အဆိုပါနိုင်ငံများ၏ စက်မှုစီးပွားရေးလုပ်ငန်းရှင်များနှင့် မြန်မာနိုင်ငံမှ စက်မှု စီးပွားရေးလုပ်ငန်းရှင်များ နားလည်မှုစာချွန်လွှာ လက်မှတ်ရေးထိုးနိုင်ရန် အကူအညီပေး၍လည်းကောင်း၊ နည်းပညာ၊ အတတ်ပညာနှင့် ရင်းနှီးမြှုပ်နှံမှုများဖိတ်ခေါ်၍ မြန်မာ့သင်္ဘောကျင်းလုပ်ငန်း ဖွံ့ဖြိုးတိုးတက် ရန်နှင့် နိုင်ငံတကာသင်္ဘောလိုင်းများတွင် မြန်မာသင်္ဘောသားများ အလုပ်အကိုင်အခွင့်အလမ်းများ ပိုမို ရရှိရေးကို ဆောင်ရွက်ပေးပါရန် အကြံပြုအပ်ပါတယ်။ လိုအပ်သော သက်မွေးပညာသင်တန်းကျောင်းများ ကိုလည်း သင်္ဘောကျင်းများတွင် တိုးချဲ့ဖွင့်လှစ်သင့်ပါကြောင်း အကြံပြု အပ်ပါတယ်။ လေးစားအပ်ပါသော နာယကကြီးခင်ဗျား။ ်အသတ်ကြောင့် နေပြည်တော်ကောင်စီ အနေနဲ့ အခြားမြို့နယ်များကဲ့သို့ ဒက္ခိဏသီရိမြို့နယ်အတွင်းရှိ မီးမလင်းသေးသော ကျေးရွာများ မီးလင်း နိုင်ရေးအတွက် ဆောင်ရွက်ပေးပါရန် အကြံပြု တိုက်တွန်းရင်း နိဂုံးချုပ်အပ်ပါတယ်။ ကျေးဇူးတင်ပါတယ် ခင်ဗျား။</speech>
<speech type="speaker">ဦးအောင်ကျော်ကျော်ဦး လှိုင်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1563">ဦးအောင်ကျော်ကျော်ဦး(လှိုင်မဲဆန္ဒနယ်၊ ရန်ကုန်တိုင်းဒေသကြီး)</mp>အားလုံးပဲမင်္ဂလာပါ။ ကျွန်တော် လှိုင်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးအောင်ကျော်ကျော်ဦး ဖြစ်ပါတယ်။ အမျိုးသားစီမံကိန်းဥပဒေကြမ်း အခန်း(၁)၊ အပိုဒ် ၃ (က)နဲ့ အခန်း(၃) အထွေထွေ ရင်းနှီးမြှုပ်နှံမှု လျာထားချက် များထဲမှ စက်မှုဝန်ကြီးဌာန စက်ရုံလေးရုံအကြောင်းကို ဆွေးနွေးတင်ပြသွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ အမျိုးသားစီမံကိန်းဥပဒေကြမ်းရဲ့ အခန်း(၁)၊ အပိုဒ် ၃ (က)မှာ အမျိုးသားစီမံကိန်းများကဏ္ဍမှာ အရေးကြီးတဲ့၊ မပါမဖြစ်တဲ့ လျှပ်စစ်ဓာတ်အားဖွံ့ဖြိုးတိုးတက်ရေး စီမံကိန်းနဲ့ ဘဏ်နှင့် ငွေကြေးစနစ်ဖွံ့ဖြိုးတိုးတက်ရေးစီမံကိန်းကဏ္ဍနှစ်ခု မပါခဲ့ပါဘူး။ ကျန်ခဲ့ပါတယ်။ ဒီဟာကျွန်တော်တို့ မေးခွန်းထောက်စရာရှိပါတယ်။ ဘာကြောင့် မရှိမဖြစ် အရေးပါတဲ့၊ မပါမဖြစ် အရေး ပါတဲ့ ဒီကဏ္ဍနှစ်ခုကို ထပ်မံဖြည့်စွက်လိုပါတယ်။ ဘယ်စီမံကိန်းပဲလုပ်လုပ် ကျွန်တော်တို့ လျှပ်စစ် စွမ်းအားနဲ့ ရင်းနှီးမြှုပ်နှံမှုတွေလုပ်ဖို့၊ ကုန်သွယ်မှုတွေလုပ်ဖို့အတွက်၊ ဘဏ်နဲ့ငွေကြေးစနစ်တွေ ဖွံ့ဖြိုး တိုးတက်ဖို့အတွက် မဖြစ်မနေလိုအပ်ပါတယ်။ ဒါကြောင့်ဒီအပိုဒ်မှာ ကျွန်တော် လျှပ်စစ်စွမ်းအား ဖွံ့ဖြိုး တိုးတက်ရေးစီမံကိန်းနဲ့ ဘဏ်နှင့် ငွေကြေးစနစ်ဖွံ့ဖြိုးတိုးတက်ရေးစီမံကိန်းဆိုတဲ့ စကားရပ်နှစ်ခု ဖြည့်စွက်တင်ပြလိုပါတယ်။ အခန်း(၃) အထွေထွေအခန်းမှာ ကျွန်တော်တို့ အပိုဒ် ၅ ကနေပြီးတော့ အပိုဒ် ၁၃ အထိ အပိုဒ် ၈ ပိုဒ် ပါပါတယ်။ အဲဒီမှာ စီမံကိန်းတွေ ဘယ်လိုချမှတ်မယ်ဆိုတဲ့ မူဝါဒတွေပဲပါပါတယ်။ စီမံကိန်းတွေ ဘယ်လို အကောင်အထည်ဖော်ရမယ်ဆိုတာ မပါဝင်ဘူးဖြစ်နေပါတယ်။ စီမံကိန်းတွေကို ဆောင်ရွက်တဲ့နေရာမှာ ဥပဒေ၊ နည်းဥပဒေ၊ အမိန့်၊ ညွှန်ကြားချက်များနဲ့သာ ဆောင်ရွက်ရမယ်လို့ပါပါတယ်။ ဒါကြောင့် ဒီမှာ ကျွန်တော် စီမံကိန်းတွေကို အကောင်အထည်ဖော်တဲ့မူဝါဒ အပိုဒ်တစ်ပိုဒ် ထပ်မံဖြည့်စွက်လိုပါတယ်။ သက်ဆိုင်ရာဌာန အဖွဲ့အစည်းများသည် စီမံကိန်းများအကောင်အထည်ဖော် ဆောင်ရွက်ရာတွင် သတ်မှတ် ထားတဲ့ စံချိန်စံညွှန်းအရည်အသွေး ပြည့်မီခြင်းရှိ မရှိ၊ ဈေးနှုန်းများ မှန်ကန်မှုရှိ မရှိ၊ သတ်မှတ်ကာလ အတွင်း ပြီးစီးမှုရှိ မရှိ၊ စီမံကိန်းရည်မှန်းချက်များ ပေါက်ရောက်မှုရှိ မရှိ စစ်ဆေးရမည်၊ သုံးသပ်ရမည်။ အကြံပြု ရမည်၊ ပြည်ထောင်စုအစိုးရသို့ တင်ပြရမည်ဆိုတဲ့ အပိုဒ်တစ်ပိုဒ် ထပ်မံဖြည့်စွက်လိုပါတယ်။ နောက်အမျိုးသားစီမံကိန်းဥပဒေကြမ်း ရင်းနှီးမြှုပ်နှံမှုလျာထားချက်ထဲက စက်ရုံလေးရုံအကြောင်းကို ဆွေးနွေးမှာဖြစ်ပါတယ်။ ပထမစက်ရုံကတော့ ကျွန်တော်တို့ အမှတ်(၂) သံမဏိစက်ရုံ(ပင်းပက်) ဖြစ်ပါတယ်။ ၂၀၀၄ ခုနှစ်မှာ ကျွန်တော်တို့ China CD ဘဏ်ရဲ့ အတိုးနှုန်း 4.525% နဲ့ ကျွန်တော်တို့ ချေးပြီးတော့ စက်ရုံကို MEC ကစပြီးတော့ တည်ခဲ့တာဖြစ်ပါတယ်။ အရင်းကြေကာလက ကျွန်တော်တို့ ၁၀ နှစ်နဲ့ ၂ လဖြစ်ပါတယ်။ ဒါကြောင့်မို့လို့ MEC ကနေပြီးတော့ စီမံကိန်းဖော်ဆောင်ပြီး ၈ နှစ်အကြာ ၂၀၁၂ ခုနှစ်မှာ ကျွန်တော်တို့ စက်မှုဝန်ကြီးဌာနကို လွှဲပြောင်းခဲ့ပါတယ်။ အရင်းကြေကာလ ၁၀ နှစ်နဲ့ ၂ လဖြစ်ပေမယ့် အခုစက်ရုံတောင် တည်လို့မပြီးသေးပါဘူး။ အရင်းကြေဖို့နေနေသာသာ။ အဲဒီတော့ ဒီစက်ရုံမှာ ကျွန်တော်တို့ စိန်ခေါ်မှုတွေအများကြီး ရှိပါတယ်။ ပထမစိန်ခေါ်မှုကတော့ ကျွန်တော်တို့ ထုတ်လုပ်တဲ့နည်းစဉ် ဖြစ်ပါတယ်။ ထုတ်လုပ်တဲ့နည်းပညာက Romelt Process ဖြစ်ပါတယ်။ ပုံမှန် ကျွန်တော်တို့ D.R.I စနစ်နဲ့ ဆောင်ရွက်လို့ရှိရင် Hematite က ဒီသံသတ္တုရတဲ့ Hematite က ၂၅ နှစ်စာပဲရှိပါတယ်။ ဒါကြောင့် Romelt နည်းစဉ်ကို အသုံးပြုရတာကို တွေ့ရပါတယ်။ ဒီ Romelt နည်းစဉ်ဟာ ကမ္ဘာပေါ်မှာ ကျွန်တော်တို့ ဘယ်နိုင်ငံမှ စီးပွားဖြစ် ထုတ်လုပ်တာ မရှိပါဘူး။ မူရင်းရုရှား နိုင်ငံမှာတောင် စီးပွားဖြစ်ထုတ်လုပ်တာမရှိပါဘူး။ ဒါကျွန်တော်တို့ မြန်မာပြည်မှာ ပထမဆုံး ဖြစ်ပါတယ်။ ဒါကြောင့် နည်းပညာဟာ တကယ်အောင်မြင်တယ်၊ မအောင်မြင်ဘူး၊ ဘယ်လိုအခက်အခဲတွေ ရှိမယ် ဆိုတာ သေချာပေါက်ကျွန်တော်တို့ မပြောနိုင်ပါဘူး။ ဒုတိယ တစ်ချက်ကတော့ ကျွန်တော်တို့ ကျောက်မီးသွေး ဖြစ်ပါတယ်။ စက်ရုံစီမံကိန်း စတင်ဆောင်ရွက်စဉ်က ကျောက်မီးသွေးကို ကျေးသီးကနေရယူမယ်လို့ ရေးဆွဲထားတာဖြစ်ပါတယ်။ ဒါပေမယ့် ကျေးသီးကနေ ခုထိ ကျွန်တော်တို့ ကျောက်မီးသွေး ထုတ်လုပ် နိုင်ခြင်းမရှိပါဘူး။ နောက်မြန်မာပြည်မှာလည်း ကျွန်တော်တို့ အရည်အသွေးမြင့်တဲ့ ကျောက်မီးသွေးတွေ ထုတ်လုပ်ဖို့ မိုင်းတွေမရှိပါဘူး။ အဲဒီတော့ ကျွန်တော်တို့ ပြည်ပကနေပြီးတော့ တင်သွင်းရမှာဖြစ်ပါတယ်။ ကျွန်တော်တို့ အင်ဒိုနီးရှားကနေ တင်သွင်းလို့ရှိရင် ကျောက်မီးသွေးတစ်တန်ကို ၉၀ ရှိပါတယ်။ ကျွန်တော်တို့ ပင်းပက် အရောက်ဆိုရင် ဒေါ်လာ ၁၂၀ လောက်ကျမှာပါ။ ဒါကြောင့် ထုတ်လုပ်တဲ့အခါမှာ ကျွန်တော်တို့ ဘယ်လိုမှ ကျွန်တော်တို့ ထုတ်လုပ်မှုစရိတ်မြင့်တက်တဲ့အတွက် စီးပွားဖြစ်တွက်ခြေကိုက်မှု ရှိမှာမဟုတ်ပါဘူး။ အကျိုးဖြစ်ထွန်းမှု မရှိနိုင်ပါဘူး။ 8:com? malecossos, Romelt Process q: oegs Hematite $. Limonite på: ဆရယ်၊ ကျောက်မီးသွေး ရှစ်ဆရယ် ကျွန်တော်တို့ ရောရမှာဖြစ်ပါတယ်။ အဲဒီတော့ ကျောက်မီးသွေးက အမြောက်အမြားလိုမှာပါ။ သူက တစ်နှစ်ကို Pig Iron နှစ်သိန်းလောက် ထုတ်မယ်လို့ ရည်မှန်းထား တဲ့အတွက် ကျောက်မီးသွေး တန်ချိန်ပေါင်းများစွာ ကျွန်တော်တို့ လိုအပ်မှာဖြစ်ပါတယ်။ နောက်ပြီးတော့ သဘာဝပတ်ဝန်းကျင် ထိခိုက်မယ့်အန္တရာယ်လည်း ကျွန်တော်တို့ ထည့်တွက်ဖို့လိုပါသေးတယ်။ နောက်တစ်ချက်ကတော့ ဒီ Electrical Power Source ပါ ။ ကျွန်တော်တို့ မူလစီမံကိန်းတုန်းက ကျွန်တော်တို့ Power Source က ၃ source ရှိရမယ်။ ၃ နေရာ ရှိရမယ်။ အဲဒီတော့ တစ်နေရာက ကျိုင်းတောင်းရေအားလျှပ်စစ်ပါ။ နောက်တစ်နေရာက ကျွန်တော်တို့ National Grid က ဖြစ်ပါတယ်။ နောက်တစ်နေရာကတော့ စက်ရုံကိုယ်ပိုင် Generator ဖြစ်ပါတယ်။ အဲဒီတော့ ကျွန်တော်တို့ ကျိုင်းတောင်းက ရေအားလျှပ်စစ်က အခုဆိုရင် လျှပ်စစ်မပေးနိုင်တော့ပါဘူး။ အဲဒီတော့ National Grid တစ်ခုပဲ ကျွန်တော်တို့ Power Source ရှိပါတယ်။ လျှပ်စစ်မီးပျက်တာနဲ့ စက်ရုံဟာ ၉၀ ရာခိုင်နှုန်း စက်တွေအားလုံး ပျက်စီး သွားမှာဖြစ်ပါတယ်။ ဒါကြောင့်မို့လို့ Power Source ရရှိဖို့ကလည်း ကျွန်တော်တို့ မသေချာပါဘူး။ လုံးဝ မဖြစ်နိုင်တဲ့အခြေအနေရှိပါတယ်။ နောက်တစ်ခုကတော့ ကျွန်တော်တို့ Arsenic ပါ ။ ဒီ သံသတ္တုရိုင်းတွေ Good Hematite cozi Limonite Gozes malecossos odopododos pos podporoos:od စံချိန်စံညွှန်းထက် ကျွန်တော်တို့ အများကြီး Arsenic တွေ အများကြီး ပိုပါနေတယ်။ 1.7 တောင် ပါပါတယ်။ အဲဒီ Arsenic တွေ ဘယ်လို ဖယ်ထုတ်မလဲဆိုတာ ကျွန်တော်တို့စက်ရုံမှာ စီမံကိန်းမရှိပါဘူး။ နည်းစဉ်လည်း မရှိပါဘူး။ အဲဒါလည်း ကျွန်တော်တို့ အကြီးမားဆုံးပြဿနာပါ ။ ကျွန်တော်တို့ Pig Iron နဲ့ ထုတ်မယ် ဆိုရင်တောင် ဒီ Pig Iron တွေက Arsenic တွေအများကြီးပါတဲ့အတွက် ကျွန်တော်တို့ ဘယ်လိုမှ အသုံးပြုလို့မရပါဘူး။ ဒါကြောင့် ပြည်သူ့ဘဏ္ဍာငွေတွေအများကြီး သုံးဖြုန်းပြီးတော့ အကုန်အကျခံ လုပ်ပြီးတော့ အလဟဿဆုံးရှုံးတဲ့ အနေအထားရှိပါတယ်။ ဒါကြောင့် ဒီစက်ရုံစီမံကိန်းကို ဆက်လုပ်သင့် မလုပ်သင့် ဆိုတာ အားလုံးစဉ်းစားနိုင်ပါတယ်။ ကျွန်တော်တို့အနေနဲ့ ဒီစီမံကိန်းပြည်သူ့ဘဏ္ဍာငွေ အလဟဿမဖြစ်ဖို့ ဒါကို ရပ်ဆိုင်းသင့်ပါတယ်။ နောက်တစ်ခုကတော့ မြင်းခြံပါ။ ဒီလိုပါပဲ ကုန်ကြမ်းမရှိပါဘူး။ နောက် Steel Billet 6ozi Steel Slab oposoula qe mozoq:iznis 63T6s joon pou condò ရှိပါတယ်။ ဒါကြောင့် စက်ရုံစီမံကိန်း လေးခုဖြစ်တဲ့ သာပေါင်းရော၊ စက်မှုနယ်မြေ ကော့စတစ်ဆိုတာရော အားလုံး စီမံကိန်းလေးခုလုံးကို ရပ်ဆိုင်းသင့်ပါတယ်။ ကျွန်တော်တို့ ဘတ်ဂျက်ငွေ၊ ပြည်သူ့ဘဏ္ဍာငွေ အလဟဿ မကုန်အောင်လို့ ထပ်မံပြီးတော့။ ဆွေးနွေးရန် သတ်မှတ်ချိန်ပြည့်သဖြင့် မိုက်ပိတ်သွားပါသည်။</speech>
<speech type="speaker">ဦးအေးမင်းအောင် ပေါင်းတည်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1443">ဦးအေးမင်းအောင် (ပေါင်းတည်မဲဆန္ဒနယ်၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်သူ့လွှတ်တော် ဥက္ကဋ္ဌနှင့်တကွ ပြည်ထောင်စုဝန်ကြီးများ၊ ပြည်ထောင်စုလွှတ်တော်ကိုယ်စားလှယ်များ၊ ဧည့်သည်တော်များအားလုံး မင်္ဂလာပါလို့ နှုတ်ခွန်းဆက်သ ကျွန်တော်ကတော့ ပဲခူးတိုင်းဒေသကြီး၊ ပေါင်းတည်မဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဦးအေးမင်းအောင်(ခေါ်) ဦးမင်းမင်း ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီး ခင်ဗျား။ ၂၀၁၇-၂၀၁၈ ဘဏ္ဍာနှစ် အမျိုးသားစီမံကိန်းဥပဒေကြမ်း နောက်ဆက်တွဲအခန်း ၂ ပါ နိုင်ငံပိုင်အခန်းဆောင်ရွက်မယ့် လုပ်ငန်း စီမံကိန်းများနဲ့ပတ်သက်၍ စက်မှုဝန်ကြီးဌာနမှဆောင်ရွက်သော လုပ်ငန်းများမှ အမှတ် (၁) သံမဏိစက်ရုံ Phase-2 2A စက်မှုဆိုင်ရာ အဆောက်အဦအတွက် တင်ပြတောင်းခံထားသော ဘတ်ဂျက်အား ဖြတ်တောက်ရန် တင်ပြဆွေးနွေးသွားမှာဖြစ်ပါတယ်။ ကျွန်တော့ရဲ့ ရှေ့မှာလည်း လွှတ်တော်ကိုယ်စားလှယ် တော်တော်များများ မြင်းခြံစက်ရုံနဲ့ပတ်သတ်ပြီး ဆွေးနွေးပြီးပြီဖြစ်ပါတယ်။ ဒီ ၂၀၁၇-၂၀၁၈ ဘဏ္ဍာနှစ်မှာ တင်ပြတောင်းခံထားတဲ့ မြင်းခြံစက်ရုံရဲ့ ဘတ်ဂျက်ငွေက သန်း ပေါင်း ၁၄,၁၀၈.၄၉၂ သန်းဖြစ်ပါတယ်။ ဒီမြင်းခြံစက်ရုံ တကယ်စာချုပ်စချုပ်ဆိုတာက မြန်မာ့စီးပွားရေး ဦးပိုင် MEC ကနေပြီးတော့ တရုတ်နိုင်ငံရဲ့ CDB ဘဏ်က ချေးငွေနဲ့ အီတလီ Daniel ကုမ္ပဏီနဲ့ ၂၀-၁၁-၂၀၁၄ မှာ စတင် စာချုပ်ပြီးတော့ ဒီ ၂၀၀၅ ခုနှစ်မှာ စတင်လည်ပတ်ခဲ့တာပါ။ အတိုးနှုန်းက ၄.၅ ရာခိုင်နှုန်းကနေပြီး ၅ ရာခိုင်နှုန်းအထိရှိပါတယ်။ ဒီစက်ရုံကို ၂၀၁၀ မှာစတင်ပြီးတော့ လည်ပတ်ပြီးတော့ မြင်းခြံသံမဏိစက်ရုံကနေထုတ်လုပ်နိုင်တဲ့ Steel Billet နဲ့ Steel Slab တွေကို တစ်နှစ်မှာ တန်ချိန် ၂ သိန်း ကနေပြီးတော့ ၅ သိန်းအထိ ထုတ်လုပ်နိုင်ပါတယ်။ ဒီ Steel Billet နဲ့ Steel Slab တွေကို ထုတ်လုပ် ရာမှာ အဓိကလည်ပတ်တာက အရည်ကျို ကားတွေကို ကုန်ကြမ်းအဖြစ်အခြေခံပြီး ထုတ်လုပ်တာဖြစ်ပါတယ်။ သို့သော် ထုတ်လုပ်မှုစရိတ် မြင့်မားတဲ့အတွက် စီးပွားရေးအရတွက်ခြေမကိုက်ပါဘူး။ ၂၀၁၀ မှာ ဆိုရင် တန်ချိန် ၁၀,၀၀၀ ကျော်ပဲ ထုတ်နိုင်ပါတယ်။ ၂၀၁၁ မှာဆိုရင် တန်ချိန် ၂၀,၀၀၀ ကျော်ထုတ်နိုင် ပါတယ်။ ဒီ၂၀၁၂ မှာဆိုရင် တန်ချိန် ၃၀,၀၀၀ ကျော်ထုတ်နိုင်ပါတယ်။ ဒါကြောင့် နောက်ပိုင်းမှာ ကုန်ချော ထုတ်လုပ်ဖို့အတွက် တိုးချဲ့ စီမံကိန်းတွေဖြစ်တဲ့ ဒီ Phase-2 ကို ၂၀၁၀ မှာ Phase-2A နဲ့ Phase-3 ကို ၂၀၁၁ မှာ အီတလီနိုင်ငံ ခုနက Danieli ကုမ္ပဏီနဲ့ပဲ ထပ်မံစာချုပ်ချုပ်ဆိုခဲ့ပါတယ်။ ဒီထုတ်လုပ်မှုစရိတ် မြင့်မားပြီးတော့ စီးပွားရေးအရ တွက်ချေမကိုက်ဘူး။ အကျိုးအမြတ်မရှိဘူး။ ရင်းနှီးမြှုပ်နှံမှုငွေပမာဏ ကြီးမားတဲ့အတွက် ဒီ MEC ကနေပြီးတော့ စက်မှုဝန်ကြီးဌာနကို ၁-၁၀-၂၀၁၂ မှာ လွှဲပြောင်းပေးခဲ့ ပါတယ်။ ခုနကရှေ့မှာ ပြောခဲ့ပါတယ်။ အရင်းကျေကာလကို ၁၀ နှစ်နဲ့ ၂ လလို့ သတ်မှတ်ထားပေမယ့် အခု စာချုပ်ချုပ်ဆိုတဲ့ ြီး အခိုရင် နှစ်ပေါင်း ၁၃ နှစ်ကြာမြင့်ပြီဖြစ်ပါတယ်။ ဒီ နိုင်ငံတော်ကနေပြီး ၂၀၁၂ ကနေပြီး ၂၀၁၆ ခုနှစ်အထိ စက်ရုံကို သုံးစွဲဖို့ပေးခဲ့တဲ့ငွေဟာ ဘီလီယံ ၁,၂၁၆ ဘီလီယံ၊ ကျပ်သန်းပေါင်း ၁,၂၁၆,၅၇၉.၀၈၅ သန်း သုံးစွဲပြီးဖြစ်ပါတယ်။ ဒီ ၂၀၁၇-၂၀၁၈ ဘဏ္ဍာနှစ်မှာ တင်ပြတောင်းခံထားတဲ့ ဘတ်ဂျက်ငွေကတော့ ခုနက သန်းပေါင်း ၁၄,၁၀၈.၄၉၂ သန်းဖြစ်ပါတယ်။ ဒီနောက်ထပ် စက်ရုံတွေပြီးဖို့ ထပ်ပြီးနိုင်ငံတော်က ထည့်ဝင်ငွေတွေလိုအပ်တဲ့ငွေက သန်းပေါင်း ဘီလီယံ ဆိုရင် ၃၅၄ ဘီလီယံ၊ သန်းပေါင်း ၃၅၄,၀၅၀.၄၃ သန်း ထပ်မံပေးဖို့လိုအပ်သေးပါတယ်။ saacum scope: Phase-l as (8:18: Phase-2 gs Hot Strip Mill 6oz Cold Mill Complex GozmCOS: 30a savolo:600:0lop: $ Phase-2A . Phase 3 maad:(0:8: နေရပြီးတော့ မည်သည့်ကာလမှာပြီးဆုံးမှာကိုလည်း ကျွန်တော်တို့ အတိအကျမသိပါဘူး။ ဒီစက်ရုံပြီးစီး တဲ့အခါမှာလည်း ဒီစီမံကိန်းက မျှော်မှန်းထားတဲ့ အရှေ့ကပြောခဲ့တဲ့ ပင်းပက်သံမဏိစက်ရုံကနေပြီးတော့ Swód: Pig Iron 6038. OBLåe: Hematite Iron Ore sozuss nicowąpolop:ll Soado ကနေတကယ်လို့များ ကုန်ကြမ်းကို ထုတ်လုပ်တင်သွင်းမယ်ဆိုရင်လည်း ထုတ်လုပ်မှုစရိတ်က မြင့်မား ပြီးတော့ ဒီရန်ကုန်ဆိပ်ကမ်းကနေ မြင်းခြံကိုသယ်ဖို့ စရိတ်တွေကလည်းရှိလာမှာဖြစ်ပါတယ်။ ဒါကြောင့် ဒီမြင်းခြံစက်ရုံမှာ Steel Billet နဲ့ ထုတ်လုပ်မှုတန်ဖိုးဟာ အခုလက်ရှိမှာဆိုရင်လည်း ၁ တန် ကို ၅၈၂,၀၀၀ ကျပ်ဖြစ်ပါတယ်။ အခုလက်ရှိ ပေါက်ဈေးကမ္ဘာ့ဈေးကွက်ပေါက်ဈေးမှာဆိုရင် ဒီရိုးရိုး Steel Billet ဟာဆိုရင် အနည်းဆုံး ခုနက ဒေါ်လာ ၂၈၅ ဒေါ်လာ၊ မြန်မာငွေနဲ့တွက်ရင် ၃၇၀,၀၀၀ ကျော်ရှိပြီးတော့ ဒီကမ္ဘာ့အကောင်းဆုံး Hight Quality Steel Billet တွေကဆိုရင် ဒေါ်လာ ၄၀၀ မြန်မာငွေနဲ့ဆိုရင် ၅၂၀,၀၀၀ ကျော်လောက်ရှိပါတယ်။ ဒါကြောင့် စက်ရုံတည်ဆောက်ပြီးရင်လည်းပဲ စီးပွားရေးအရတွက်ခြေမကိုက်ဘူး။ အကျိုးအမြတ်မရရှိနိုင်ပါဘူးခင်ဗျ။ လေးစားအပ်ပါသော နာယကကြီးခင်ဗျာ။ အမျိုးသားစီမံကိန်းဥပဒေကြမ်းအပိုဒ် ၃ အခန်း(၆) မှာ စီမံကိန်းများအကောင်အထည်ဖော်ရာမှာ စီမံကိန်းများအား လေ့လာဆန်းစစ်၍ နိုင်ငံတော်နှင့် နိုင်ငံသားများအကျိုးစီးပွားအတွက် အမှန်တကယ် အကျိုးဖြစ်ထွန်းစေမည့် စီမံကိန်းများအား ဆက်လက်အကောင်အထည်ဖော်ရန် သို့ရာတွင် အကျိုးစီးပွားဖြစ်ထွန်းမှုမရှိသော စီမံကိန်းများအား ငြင်းပယ်ခြင်း၊ ဆိုင်းငံ့ခြင်း၊ လျှော့၍ခွင့်ပြု ခြင်းများ ဆောင်ရွက်ရမှာဖြစ်ပါတယ်။ ဒါကြောင့်မို့လို့ ဒီစီမံကိန်းကို ဆိုင်းငံ့ထားပြီး ဘတ်ဂျက်ငွေကို ဖြတ်တောက်သင့်ပါကြောင်း တင်ပြအပ်ပါတယ်ခင်ဗျား။ အားလုံးကိုကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ လွှတ်တော်ကိုယ်စားလှယ်များရဲ့ ဆွေးနွေးခြင်းအစီအစဉ် ပြီးဆုံးပါပြီ။ ၂၀၁၇-၂၀၁၈ ဘဏ္ဍာနှစ်၊ အမျိုးသားစီမံကိန်းဥပဒေကြမ်းရဲ့ နောက်ဆက်တွဲ ၂(က)ပါ စီမံကိန်း လုပ်ငန်းများနဲ့စပ်လျဉ်းပြီး လွှတ်တော်ကိုယ်စားလှယ်များရဲ့ ဆွေးနွေးချက်များမှာ အချို့စီမံကိန်း လုပ်ငန်းများကို ငြင်းပယ်ရန်၊ လျှော့၍ခွင့်ပြုရန် အဆိုများ ပါဝင်နေတဲ့အတွက် လိုအပ်ပါက ပူးပေါင်း ကော်မတီနှစ်ရပ်၊ သက်ဆိုင်ရာ ပြည်ထောင်စုအဆင့်အဖွဲ့အစည်းများနဲ့ ပြင်ဆင်ချက်အဆို တင်သွင်း ဆွေးနွေးထားတဲ့ လွှတ်တော်ကိုယ်စားလှယ်များ တွေ့ဆုံဆွေးနွေးပြီး ပိုမိုကောင်းမွန်တဲ့ ပြင်ဆင်ချက် များရရှိပါက အဆုံးအဖြတ်ရယူရာမှာ တစ်ပါတည်း တင်ပြအတည်ပြုနိုင်အောင် ညှိနှိုင်းဆောင်ရွက်ကြဖို့ ဖြစ်ပါတယ်။ အဆိုပါ ဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်းကော်မတီရဲ့ အစီရင်ခံစာမှာပါတဲ့ မူသဘောအကြံပြုချက်များနဲ့ လွှတ်တော်ကိုယ်စားလှယ်များရဲ့ မူနဲ့အခြေခံသဘော ဆွေးနွေးချက်များ အပေါ် သက်ဆိုင်ရာ ပြည်ထောင်စုအဆင့် အဖွဲ့ အစည်းဝင်များက ပြန်လည်ရှင်းလင်းဆွေးနွေးခြင်းအစီအစဉ်ကို လာမယ့် ၁-၃-၂၀၁ရ ရက် (ဗုဒ္ဓဟူးနေ့)မှာ ဆက်လက်ဆောင်ရွက်သွားမှာဖြစ်ကြောင်းနဲ့ စီမံကိန်းလုပ်ငန်းများအပေါ် အတည်ပြုခြင်း၊ ငြင်းပယ်ခြင်း၊ လျှော့၍ခွင့်ပြုခြင်းများနဲ့ စပ်လျဉ်းပြီး အဆိုတင်သွင်းခြင်း၊ သက်ဆိုင်ရာပြည်ထောင်စုအဆင့်အဖွဲ့အစည်းများက ပြန်လည်ရှင်းလင်းဆွေးနွေးခြင်း၊ လွှတ်တော်ရဲ့ အဆုံးအဖြတ်ရယူခြင်းတို့ကို ၆-၃-၂၀၁ရ ရက် (တနင်္လာနေ့)မှာ ဆက်လက်ဆောင်ရွက်ရန်</speech>
</bill>
</section>
<section value="Motion">
<motion>
<title>နိုင်ငံတော်သမ္မတထံမှ ပေးပို့ထားသော မြန်မာ့မီးရထား ဒီဇယ်စက်ခေါင်းစက်ရုံ (ရွာထောင်) တိုးတက် ကောင်းမွန်ရေး စီမံကိန်းဆောင်ရွက်ရန်အတွက် ဂျာမနီ နိုင်ငံ KfW Development Bank ထံမှ ယူရို ၅ | သန်း ချေးယူရန်ကိစ္စနှင့် စပ်လျဉ်း၍ ပြည်ထောင်စုအဆင့်အဖွဲ့အစည်းဝင်များက ပြန်လည် ရှင်းလင်း ဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မြန်မာ့ မီးရထားဒီဇယ်စက်ခေါင်းစက်ရုံ (ရွာထောင်) တိုးတက်ကောင်းမွန်ရေးစီမံကိန်းဆောင်ရွက်ရန်အတွက် ဂျာမနီနိုင်ငံ KfW Development Bank ထံမှ ယူရို ၅ သန်း ချေးယူရန် ကိစ္စနဲ့စပ်လျဉ်းပြီး လွှတ်တော် ကိုယ်စားလှယ်များရဲ့ ဆွေးနွေးခြင်းကို ၂၄-၂-၂၀၁ရ ရက်တွင် ကျင်းပပြုလုပ်တဲ့ ပြည်ထောင်စုလွှတ်တော် ပုံမှန်အစည်းအဝေးမှာ ဆောင်ရွက်ခဲ့ပြီး ဖြစ်ပါတယ်။ ယခု လွှတ်တော်ကိုယ်စားလှယ်များရဲ့ ဆွေးနွေးချက် အပေါ် သက်ဆိုင်ရာပြည်ထောင်စုအဆင့် အဖွဲ့အစည်းဝင်များက ပြန်လည်ရှင်းလင်းဆွေးနွေးဖို့ဖြစ်ပါတယ်။</speech>
<speech type="speaker">ဦးစွာ ပို့ဆောင်ရေးနှင့် ဆက်သွယ်ရေးဝန်ကြီးဌာန ရှင်းလင်းဆွေးနွေးဖို့ဖြစ်ပါတယ်။</speech>
<speech><agency id="31">ဦးကျော်မျိုး(ဒုတိယဝန်ကြီး၊ ပို့ဆောင်ရေးနှင့် ဆက်သွယ်ရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယကကြီးနှင့်တကွ ပြည်သူ့လွှတ်တော် ဥက္ကဋ္ဌကြီး၊ လွှတ်တော် ကိုယ်စားလှယ်တော်ကြီးများအားလုံး၊ ဒုတိယဝန်ကြီးများနဲ့ နိုင်ငံတော်အဆင့် နေပြည်တော်ကောင်စီဝင် နှင့်ဧည့်သည်တော်များအားလုံး မင်္ဂလာအပေါင်းနှင့် ပြည့်စုံကြပါစေကြောင်း ဦးစွာနှုတ်ခွန်းဆက်သအပ် ပါတယ်။ ပြည်ထောင်စုလွှတ်တော်သို့ နိုင်ငံတော်သမ္မတထံမှ ပေးပို့ထားသော မြန်မာ့မီးရထား ဒီဇယ် စက်ခေါင်းစက်ရုံ (ရွာထောင်) တိုးတက်ကောင်းမွန်ရေးစီမံကိန်း ဆောင်ရွက်ရန်အတွက် ဂျာမနီနိုင်ငံ KfW Development Bank ထံမှ ယူရို ၅ သန်း ချေးယူရန်ကိစ္စနှင့် ပတ်သက်၍ ဒုတိယအကြိမ်ပြည်ထောင်စုလွှတ်တော် စတုတ္ထပုံမှန်အစည်းအဝေး နဝမနေ့တွင် လွှတ်တော်ကိုယ်စားလှယ်တော်ကြီးများ၏ ဆွေးနွေးချက်များအပေါ် ပို့ဆောင်ရေးနှင့် ဆက်သွယ်ရေးဝန်ကြီးဌာန၊ ဒုတိယဝန်ကြီး ကျွန်တော် ဦးကျော်မျိုးမှ ပြန်လည်ရှင်းလင်း ဆွေးနွေးမှာဖြစ်ပါတယ်။ အဆိုပါချေးငွေရယူရေးကိစ္စအပေါ် ရန်ကုန်တိုင်းဒေသကြီး၊ မဲဆန္ဒနယ်အမှတ်(၁၂) အမျိုးသား လွှတ်တော်ကိုယ်စားလှယ် ဦးကျော်နိုင်၊ တပ်မတော်သား အမျိုးသားလွှတ်တော်ကိုယ်စားလှယ် ဗိုလ်မှူးကြီး မြင့်ဆွေ၊ မိုးညှင်းမဲဆန္ဒနယ် ပြည်သူ့လွှတ်တော်ကိုယ်စားလှယ် ဒေါ်စန်းစန်းအိနဲ့ လှိုင်းဘွဲ့မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးခင်ချို အသီးသီးတို့က ထောက်ခံဆွေးနွေးသွားတဲ့အတွက် အထူးပင် ကျေးဇူးတင်ရှိကြောင်း ဦးစွာပြောကြားလိုပါတယ်။ ပထမအနေနဲ့ ရန်ကုန်တိုင်းဒေသကြီး မဲဆန္ဒနယ်အမှတ် (၁၂) မှ အမျိုးသားလွှတ်တော်ကိုယ်စားလှယ် ဦးကျော်နိုင်က ဆွေးနွေးခဲ့ရမှာ ရထားစက်မှုသင်တန်းကျောင်း (ရွာထောင်)အတွက် သင်ထောက်ကူ ပစ္စည်းများဝယ်ယူရန်ကိစ္စနှင့် ပတ်သက်ပြီး ဆရာဖြစ် လေ့ကျင်သင်ကြားပေးရေး၊ နောင်မျိုးဆက်သစ် ကျွမ်းကျင်ဝန်ထမ်းများ မွေးထုတ်ပေးရေးနဲ့ တက္ကသိုလ်၊ ကောလိပ်များမှ ကျောင်းသား/ကျောင်းသူများ ကိုလည်း လုပ်ငန်းခွင်လေ့လာနိုင်ရန် အခွင့်အလမ်းများဖန်တီးပေးရေးတို့ကို အကြံပြု ဆွေးနွေးခဲ့ပါတယ်။ မြန်မာ့မီးရထား ဒီဇယ်စက်ခေါင်စက်ရုံ (ရွာထောင်)ကို ၁၉၇၅ ခုနှစ်တွင် တည်ထောင်ခဲ့ပြီးနောက် ရထားစက်မှုသင်တန်းကျောင်း(ရွာထောင်)ကို စက်မှုဝန်ကြီးဌာနလက်အောက်ရှိ စက်မှုသင်တန်းကျောင်း (ဆင်တဲ)နည်းတူ ဂျာမနီနိုင်ငံအစိုးရ၏ နည်းပညာပူးပေါင်းဆောင်ရွက်ရေး အေဂျင်စီ GIZ အကူအညီဖြင့် ပူးတွဲတည်ဆောက်ခဲ့ပြီး ၁၉၈၁ ခုနှစ်မှာ စတင်ဖွင့်လှစ်ခဲ့ပါတယ်။ သင်တန်းကျောင်းမှာ ကျွန်တော်တို့ သင်တန်း ၈ မျိုး ဖွင့်လှစ် သင်ကြားပေးလျက်ရှိပြီးတော့ ၁၉၈၁ ခုနှစ်ကနေ ယခုင်တန်းသား ၅.၆၃၁ ဦး လေ့ကျင့်သင်ကြားပေးနိုင်ခဲ့ပြီး ဖြစ်ပါတယ်။ ယခုလက်ရှိမှာ မြန်မာ့မီးရထားမှာ အသုံးပြု နေသော ဒီဇယ်စက်ခေါင်းများ၏ နည်းပညာများမှာ ပိုမိုတိုးတက်ခေတ်မီလာတဲ့အတွက် ဝန်ထမ်းများကို ခေတ်မီနည်းပညာများ လေ့ကျင်သင်ကြားပေးရန် လိုအပ်လျက်ရှိပါတယ်။ ဆောင်ရွက်ရန်အတွက် ယခု KfW Development Bank ချေးငွေယူရို ၅ သန်းအနက် ရထား စက်မှုသင်တန်းကျောင်း(ရွာထောင်) အဆင့်မြှင့်တင်ရန်အတွက် ယူရို ၀.၂၅ သန်းသာ ရရှိတဲ့အတွက် မလုံလောက်သေးသဖြင့် ဂျာမနီနိုင်ငံအစိုးရရဲ့ အထောက်အပံ့ Grant ဖြင့် သင်ထောက်ကူပစ္စည်း ယူရို ၂ သန်းခန့် ဖြည့်ဆည်းထောက်ပံ့ပေးရေးအတွက် စတင်အဆိုပြု ဆွေးနွေးလျက်ရှိပါတယ်။ လက်ရှိတွင်သင်တန်းကျောင်းမှာ ဆရာဖြစ်သင်တန်းရယ်လို့မရှိဘဲနဲ့ သင်တန်းဆရာများကို စက်မှုဝန်ကြီးဌာနရဲ့ စက်မှုသင်တန်းကျောင်း(ဆင်တဲ) နဲ့ ဗဟိုပို့ဆောင်ရေးနှင့် ဆက်သွယ်ရေးသင်တန်းကျောင်း (မိတ္ထီလာ)တို့မှာ လေ့ကျင့်သင်ကြားလျက်ရှိပါတယ်။ ခုနပြောခဲ့တဲ့ ဂျာမနီနိုင်ငံ အထောက်အပံ့ ထပ်ရရှိ ခဲ့မယ်ဆိုရင်တော့ ဆရာဖြစ်သင်တန်းများကိုပါ ဖွင့်လှစ်နိုင်ဖို့ လိုအပ်လာပါက ညှိနှိုင်းတိုင်ပင်သွားမှာဖြစ်ပါတယ်။ သို့ရာတွင် ကျွန်တော်တို့အနေနဲ့က ဒီသင်တန်းကျောင်းက အဓိကအားဖြင့် ကျွန်တော်တို့က Skil Vocal ခုနက လွှတ်တော်ကိုယ်စားလှယ်တော်ကြီး တင်ပြသလို အလုပ်သမားတွေကို ကျွန်တော်တို့က သင်ကြားပေးတဲ့အတွက်ကို ဆရာအဖြစ်သင်ဖို့အတွက်ကတော့ သက်ဆိုင်ရာ ကျွမ်းကျင်သူများနဲ့ တိုင်ပင် ညှိနှိုင်းရမှာဖြစ်ပါတယ်။ လွှတ်တော်ကိုယ်စားလှယ်ကြီး ဆွေးနွေးခဲ့သလို လက်ရှိမှာ နည်းပညာ တက္ကသိုလ်များမှ ကျောင်သား/ကျောင်းသူများ အတွက် Industiral Attachment Program ဖြင့် စက်ရုံတွင် စာတွေ့နှင့် လက်တွေ့လေ့လာခြင်း အစီအစဉ်များကို နှစ်စဉ်ဆောင်ရွက်ပေးလျက်ရှိပြီး စီမံကိန်းအကောင် အထည်ဖော်ဆောင်ရွက်ပြီးစီးပါက တိုးမြှင့်ဆောင်ရွက်သွားမှာဖြစ်ကြောင်း တင်ပြအပ်ပါတယ်။ ဒုတိယအနေနဲ့ တပ်မတော်သား အမျိုးသားလွှတ်တော်ကိုယ်စားလှယ် ဗိုလ်မှူးကြီးမြင့်ဆွေက ဆွေးနွေးခဲ့ရာမှာ ရထားသယ်ယူပို့ဆောင်ရေးလုပ်ငန်းဟာ နိုင်ငံဖွံ့ဖြိုးတိုးတက်ရေးအတွက် အရေးကြီးတဲ့ အခန်းကဏ္ဍမှ ပါဝင်တဲ့အတွက် ခေတ်မီရထားပို့ဆောင်ရေးစနစ်တွေနဲ့ ပေါင်းစပ်ဖို့ လိုအပ်ကြောင်း အကြံပြုဆွေးနွေးခဲ့ပါတယ်။ မြန်မာ့မီးရထားအနေနဲ့ ရထားပို့ဆောင်ရေးစနစ် ခေတ်မီလာစေရေးအတွက် ဆောင်ရွက်လျက် ရှိတဲ့ စီမံကိန်းများကို တင်ပြခွင့်ပြုပါ။ (၁) အနေနဲ့ ဂျပန်နိုင်ငံ JICA ODA ချေးငွေနဲ့ ရန်ကုန်-မန္တလေး ရထားလမ်း အဆင့်မြှင့်တင်ရေးစီမံကိန်း ဆောင်ရွက်လျက်ရှိပါတယ်။ (၂) အနေနဲ့ ဂျပန်နိုင်ငံ JICA ODA ချေးငွေနဲ့ပဲ ရန်ကုန်မြို့ပတ်ရထားလမ်း အဆင့်မြှင့်တင်ရေးစီမံကိန်းကိုလည်း ဆောင်ရွက်လျက် ရှိပါတယ်။ (၃) အနေနဲ့ ကိုရီးယားနိုင်ငံ ချေးငွေနဲ့ မန္တလေး-မြစ်ကြီးနား လမ်းပိုင်းနဲ့ အခြားလမ်းပိုင်း အသီးသီးမှာ လူစီးလေအိတ်ရထားတွဲ (၁၀၀) ဝယ်ယူခြင်းစီမံကိန်းကို ဆောင်ရွက်လျက်ရှိပါတယ်။ (၄) အနေနဲ့ ကိုရီးယားနိုင်ငံချေးငွေနဲ့ပဲ မန္တလေး-မြစ်ကြီးနား ရထားလမ်းမှာ မတော်တဆမှုနဲ့ ပြေးဆွဲချိန် လျှော့ချရေးအတွက် အဆင့်မြှင့်တင်ခြင်းစီမံကိန်း ဆောင်ရွက်သွားမှာဖြစ်ပါတယ်။ (၅)အနေနဲ့ အိန္ဒိယ နိုင်ငံ ချေးငွေနဲ့ မြန်မာ့မီးရထားအတွက် စက်ခေါင်း (၁၈)ခေါင်း၊ စက်ခေါင်းနဲ့ တွဲအရန်ပစ္စည်းများနဲ့ စက်ရုံများအတွက် စက်ပစ္စည်းများ ဝယ်ယူခြင်းစီမံကိန်းကိုလည်း ဆောင်ရွက်လျက်ရှိပါတယ်။ (၆) အနေနဲ့ တရုတ်နိုင်ငံချေးငွေနဲ့ စက်ခေါင်းသစ် တည်ဆောက်ရေးစက်ရုံ (နေပြည်တော်)နဲ့ လူစီးတွဲသစ် တည်ဆောက်ရေးစက်ရုံ (မြစ်ငယ်) စက်ရုံ (၂) ရုံ တည်ဆောက်ပြီး စက်ခေါင်းနဲ့တွဲများကို ပြည်တွင်းမှာ တည်ဆောက်ထုတ်လုပ်သွားမှာ ဖြစ်ပါတယ်။ နောက်ဆုံးအနေနဲ့ တရုတ်နိုင်ငံ အတိုးမဲ့ချေးငွေနဲ့ ရထား လမ်းပိုင်းများတွင် လေအိတ်ရထားတွဲများ တိုးချဲ့ပြေးဆွဲနိုင်ရန်အတွက် လူစီးတွဲများဝယ်ယူခြင်း စီမံကိန်းကို ဆောင်ရွက်လျက်ရှိပါတယ်။ တတိယအနေနဲ့ မိုးညှင်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်စန်းစန်းအိ က ဆွေးနွေးခဲ့ရာမှာ မြန်မာ့မီးရထားမှာ အခြားစက်ခေါင်းအမျိုးအစားများလည်း ရှိတဲ့အတွက် ဒီဇယ်စက်ခေါင်း စက်ရုံ (ရွာထောင်) အနေနဲ့ အဲဒီစက်ခေါင်းတွေကိုလည်း ပြင်ဆင်နိုင်ခြင်း ရှိ မရှိ၊ အသုံးပြု၍မရသော စက်ခေါင်းများပြားနေကြောင်း၊ Over Load ဖြစ်ပြီး ရထားလမ်းချော်မှု မဖြစ်ပွားစေရေး ဆောင်ရွက် သွားဖို့ လိုကြောင်းနဲ့ ရထားပို့ဆောင်ရေးလုပ်ငန်း ဖွံ့ဖြိုးရေးအတွက် နိုင်ငံတကာမှချေးငွေများ ရယူ ဆောင်ရွက်နေတဲ့အတွက် စီးတဲ့ရေဆည်တဲ့ကန်သင်းဖြစ်ရန် လိုအပ်ကြောင်း ဆွေးနွေးခဲ့ပါတယ်။ မြန်မာ့မီးရထားမှာ ဒီဇယ်လျှပ်စစ်စက်ခေါင်းနှင့် ဒီဇယ်ဟိုက်ဒြာလစ်စက်ခေါင်း ၂ မျိုး သုံးစွဲလျက် ရှိပါတယ်။ စက်ခေါင်းစက်ရုံ (အင်းစိန်) မှာကတော့ ဒီဇယ်လျှပ်စစ်စက်ခေါင်းများပြင်ဆင်ပြီး ဒီဇယ်စက်ခေါင်း စက်ရုံ (ရွာထောင်)မှာ ဒီဇယ်ဟိုက်ဒြာလစ်စက်ခေါင်များကို Specialized အနေနဲ့ ပြင်ဆင်လျက်ရှိ ပါတယ်။ ယခုအခါမှာ ဒီဇယ်စက်ခေါင်းစက်ရုံ (ရွာထောင်)၌ ဒီဇယ်ဟိုက်ဒြာလစ်စက်ခေါင်းများ သာမက ဘဲနဲ့ ဒီဇယ်လျှပ်စစ်စက်ခေါင်းများကိုလည်း DEM များလည်းပြုပြင်ပေးလျက်ရှိပါတယ်။ ပြင်ဆင်နိုင်တဲ့ Capacity အတွေ့အကြုံနဲ့နည်းပညာတွေလည်းရှိပါတယ်။ သင်တန်းကျောင်းကလည်း အားဖြည့်ပေး ပါတယ်။ ဝန်ထမ်းများကိုလည်း နှစ်စဉ်နိုင်ငံခြားကို စေလွှတ်၍ လေ့ကျင့်သင်ကြားပေးနိုင်ခဲ့ပါတယ်။ ဒီဇယ်စက်ခေါင်းစက်ရုံ (ရွာထောင်)အနေနဲ့ တစ်နှစ်လျှင် စက်ခေါင်း ၉၀ ခန့် ပြုပြင်ပေးနိုင်ပါတယ်ခင်ဗျာ။ မြန်မာ့မီးရထားမှာ အသုံးမပြုနိုင်တဲ့ စက်ခေါင်းများတဲ့ ပတ်သက်ပြီးတော့ လက်ရှိ စက်ခေါင်း ၃၂၈ ခေါင်းရှိတဲ့အနက် ၂၄၄ ခေါင်းပြေးဆွဲနေပြီး ၁၃၈ ခေါင်းက ပြုပြင်ရန် ရပ်ဆိုင်းထားရပါတယ်။ ရပ်ဆိုင်းထားရတဲ့ အကြောင်းရင်းကို ရှင်းပြလိုပါတယ်။ နေ့စဉ်ရထားပြေးဆွဲဖို့အတွက် စက်ခေါင်း ၁၈ရ ခေါင်းအသုံးပြုရပြီး အဆိုပါစက်ခေါင်းများအတွက် အရန်အဖြစ် စက်ခေါင်း ၂၅ ခေါင်းခန့်ထားရှိပြီးတော့ ရပ်နားပြီး Servicing လုပ်ရတဲ့ စက်ခေါင်း ၃၂ ခေါင်း ထားရှိရပါတယ်။ စက်ရုံကြီးတွေမှာ ပြုပြင်ရန်ရှိတဲ့ စက်ခေါင်း ၁၀၁ ခေါင်းရှိနေပြီး အသုံးပြု၍ မရနိုင်တော့လို့ လုပ်ထုံးလုပ်နည်းနဲ့အညီ စာရင်းမှပယ်ဖျက် ရမယ့် စက်ခေါင်း ၃ရ ခေါင်းရှိနေပါတယ်။ တကယ်တမ်း ဒီဇယ်အင်ဂျင်ရဲ့ သက်တမ်းက ၁၅ နှစ်သာ သတ်မှတ်ထားပြီး ၁၅ နှစ် ပြည့်တာနဲ့ အင်ဂျင်အသစ်လဲပြီး စွမ်းအင်မြှင့်တင်ပေးရမှာ ဖြစ်ပေမယ့် မြန်မာ့မီးရထားက ဝန်ထမ်းတွေရဲ့ ကြိုးစား အားထုတ်မှုကြောင့် ယခုလို သက်တမ်းကျော်လွန်နေတဲ့ စက်ခေါင်းတွေကို စိတ်ချစွာ အသုံးပြု နေနိုင်ခြင်း ဖြစ်ကြောင်း တင်ပြအပ်ပါတယ်။ Over Load ဖြစ်ပြီး ရထားလမ်းချော်မှုမဖြစ်အောင်လည်း မြန်မာ့မီးရထားမှာ ပြဋ္ဌာန်းထားရှိခဲ့ပြီးဖြစ်တဲ့ လုပ်ငန်းလမ်းညွှန်ချက်များ၊ လုပ်ထုံးလုပ်နည်းများအတိုင်း ကုန်များတင်ဆောင်ရန် အမြဲမပြတ် စစ်ဆေးကြပ်မတ် ဆောင်ရွက်လျက်ရှိပါတယ်။ နိုင်ငံတကာမှ ချေးငွေများကို ရယူသုံးစွဲတဲ့နေရာမှာ အလေအလွင့်မရှိစေရန် သက်ဆိုင်ရာနိုင်ငံ၏ ငွေချေးအဖွဲ့ အစည်းများ၏ လုပ်ထုံးလုပ်နည်းလမ်းညွှန်ချက်များနှင့်အညီ မြန်မာ့မီးရထားအနေနဲ့ စနစ် တကျသုံးစွဲရေးကော်မတီများ ဖွဲ့စည်း၍ စိစစ်ဆောင်ရွက်လျက်ရှိပါတယ်။ မြန်မာ့မီးရထားအနေနဲ့ ဝန်ကြီး ဌာနကိုအပြင် သက်ဆိုင်ရာငွေကြေး အဖွဲ့အစည်းများသို့ ငွေကြေးစာချုပ်ပါ စည်းကမ်းသတ်မှတ်ချက်များ နှင့်အညီ ပုံမှန်အစီရင်ခံ တင်ပြအပ်ပါတယ်ခင်ဗျာ။ ကျွန်တော်တို့က ဒီငွေကြေးစာချုပ်တွေမှာဆိုရင် ကျွန်တော်တို့က Monitoring နဲ့ Evaluation ၂ ပိုင်း ဖြစ်ပါတယ်။ Monitoring 3 က တော့ နှစ်စဉ် ကာလအတွင်းမှာ ပုံမှန်အစီရင်ခံ ဆောင်ရွက်မှုတွေကို အစီရင်ခံ တင်ပြရပြီး ဒီ Evaluation အပိုင်း ကတော့ ကျွန်တော်တို့ Project Cycle ပြီးသွားတဲ့အခါမှာ ဒီငွေကြေးအဖွဲ့ကနေပြီးတော့ ဒီစီမံကိန်းကို Evaluation လုပ်ခြင်း ဖြစ်ပါတယ်ခင်ဗျာ။ နောက်ဆုံးအနေနဲ့ လှိုင်းဘွဲ့ မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးခင်ချို က ဆွေးနွေး ခဲ့ရာမှာ မိုးညှင်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်စန်းစန်းအိ ဆွေးနွေးခဲ့တဲ့နည်းတူ ချေးငွေများကို အကျိုးရှိထိရောက်စွာ သုံးစွဲနိုင်ဖို့နဲ့ တာဝန်ယူမှု၊ တာဝန်ခံမှုရှိရှိ စနစ်တကျ သုံးစွဲဖို့ အကြံပြုခဲ့ပါတယ်။ ကျွန်တော်တို့အခု ချေးယူမယ့် KfW Development Bank ချေးငွေကို အကျိုးရှိ ထိရောက်စွာ အသုံးချနိုင်ရေးအတွက် ချေးငွေ Guide Line သတ်မှတ်ချက်များပါရှိပါတယ်။ အဆိုပါ Guide Line များအတိုင်း ချေးငွေကိုစနစ်တကျအသုံးချနိုင်ရန်အတွက် အတိုင်ပင်ခံပုဂ္ဂိုလ်များ ငှားရမ်း ရေးကို တင်ဒါခေါ်ယူဆောင်ရွက်လျှက်ရှိပါတယ်။ အတိုင်ပင်ခံပုဂ္ဂိုလ်များနှင့် တိုင်ပင်၍ နိုင်ငံတကာတင်ဒါ စနစ်နဲ့ ်ငွေ လေလွင့်မှုမရှိစေရေး ကြီးကြပ်ကွပ်ကဲသွားမှာ ဖြစ်ပါကြောင်း တင်ပြအပ်ပါတယ်။ သို့ဖြစ်ပါ၍ နိုင်ငံတော်သမ္မတထံမှ ပေးပို့ထားသော မြန်မာ့မီးရထား ဒီဇယ်စက်ခေါင်းစက်ရုံ (ရွာထောင်) တိုးတက်ကောင်းမွန်ရေးစီမံကိန်း ဆောင်ရွက်ရန်အတွက် ဂျာမနီနိုင်ငံ KfW Development Bank ထံမှ ယူရို ၅ သန်း ချေးယူရန်ကိုစ္စနှင့် ပတ်သက်၍ ပြည်ထောင်စုလွှတ်တော်မှ သဘောတူ အတည်ပြု ပေးနိုင်ပါရန် လေးစားစွာ တင်ပြအပ်ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး စီမံကိန်းနှင့် ဘဏ္ဍာရေးဝန်ကြီးဌာန ရှင်းလင်းရန်ရှိက ရှင်းလင်းဆွေးနွေးဖို့ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့်ဘဏ္ဍာရေးဝန်ကြီးဌာန)</agency>လေးစားအပ် ပါသော နာယကကြီး၊ လွှတ်တော်ကိုယ်စားလှယ်များ ခင်ဗျား။ ကျွန်တော်ကတော့ စီမံကိန်းနှင့်ဘဏ္ဍာရေး ဝန်ကြီးဌာန ဒုတိယဝန်ကြီး ဦးမောင်မောင်ဝင်းဖြစ်ပါတယ်။ ကျွန်တော့အနေနဲ့ ဂျာမနီနိုင်ငံ KfW Development Bank ထံမှ ချေးငွေ ယူရို ၅ သန်းနှင့် ဆောင်ရွက်မယ့် ဒီဇယ်စက်ခေါင်းစက်ရုံ စီမံကိန်းအတွက်ကို ပို့ဆောင်ရေးနှင့် ဆက်သွယ်ရေးဝန်ကြီးဌာနက ကျွန်တော်တို့ လုပ်ငန်းပိုင်းဆိုင်ရာများ ပြည့်စုံစွာ ရှင်းလင်း ဆွေးနွေးတင်ပြပြီးဖြစ်ပါသဖြင့် အထူးထပ်မံ ရှင်းလင်းဆွေးနွေးတင်ပြရန်တော့ မရှိပါ။ သို့ရာတွင် ကရင်ပြည်နယ် လှိုင်းဘွဲ့မဲဆန္ဒနယ်မှ လွှတ်တော်ကိုယ်စားလှယ် ဦးခင်ချို တွက်ချက်တင်ပြဆွေးနွေးခဲ့တဲ့ ချေးငွေအတွက် ကုန်ကျစရိတ်များနှင့် စပ်လျဉ်း၍ အနည်းငယ်ပြန်လည်ရှင်းလင်းတင်ပြလိုပါတယ်။ တစ်ဆက်တည်းမှာပဲ နိုင်ငံတကာချေးငွေများရဲ့ ကုန်ကျစရိတ်များနှင့်ပတ်သက်ပြီးတော့လည်း လွှတ်တော် ကိုယ်စားလှယ်ကြီးများအားလုံး ရှင်းလင်းစွာသိရှိနိုင်စေရန် တင်ပြလိုပါတယ်။ ပထမဦးဆုံးကုန်ကျစရိတ်ကတော့ အတိုးဖြစ်ပါတယ်။ အတိုး Interest ဆိုတာဟာ ကျွန်တော်တို့ ချေးငွေထုတ်ပြီးတဲ့ပမာဏ၊ ဒါမှမဟုတ်ချေးငွေလက်ကျန်ပမာဏအပေါ်မှာ ကျွန်တော်တို့ရာခိုင်နှုန်းတစ်ခုနဲ့ နဲ့ယူတာရှိသလို တချို့ ချေးငွေများကတော့ နှုန်းရှင် (Flexible Rate)နဲ့ယူတာတွေရှိပါတယ်။ ဥပမာ malecossos. LYPO Plus oSYPO Plus opa oss i Flexible Rate copysclosul cours တစ်ခုက ကျွန်တော်တို့ ကတိခံကြေးကိစ္စပါ။ ကတိခံကြေး Commitment Fee ဆိုတာကတော့ ကျွန်တော်တို့ ချေးငွေထုတ်ဖို့ သတ်မှတ်ထားတဲ့ ကာလအတွင်းမှာ ချေးငွေထုတ်ယူနိုင်ခြင်းမရှိလို့ရှိရင် ကျွန်တော်တို့ ပေးဖို့သတ်မှတ်ထားတဲ့ ရာခိုင်နှုန်းဖြစ်ပါတယ်။ ဒီ Commitment Fee ဟာ ချေးငွေ အားလုံးထုတ်ယူ သုံးစွဲသတ်မှတ်ချိန်အတွင်းမှာ ထုတ်ယူသုံးစွဲခဲ့တယ်ဆိုလို့ရှိရင် ဒီကတိခံကြေးကို ပေးစရာမလိုပါဘူး။ ချေးငွေယူပါ့မယ်လို့ကတိပြုပြီးမှ ကျွန်တော်တို့ မယူဖြစ်တဲ့အခါမှာပေးရမယ့် စရိတ်မျိုး ဖြစ်ပါတယ်။ ဒါကြောင့်မို့လို့သူ့ကိုတော့ အတိုးနှုန်းနှင့်ပေါင်းပြီးတော့ တွက်စရာမလိုပါဘူးခင်ဗျား။ နောက်တစ်ခုက ကျွန်တော်တို့ စီမံခန့်ခွဲမှုစရိတ်ဖြစ်ပါတယ်။ Management Fees ဖြစ်ပါတယ်။ ဒီချေးငွေပမာဏအပေါ်မှာ ရာခိုင်နှုန်းတစ်ခုနှင့်တွက်ပြီးတော့ တစ်ကြိမ်တည်းပေးရမယ့် စရိတ်မျိုးဖြစ်ပါတယ်။ ဥပမာ ချေးငွေဟာ အမေရိကန်ဒေါ်လာ သန်း ၁၀၀ ဆိုရင် အကယ်၍ Management Fees ၁ ရာခိုင်နှုန်းပေးရမယ်ဆိုရင် ကျွန်တော်တို့ ၁ သန်း ပေးရမှာဖြစ်ပါတယ်။ ဒါ ကိုလည်း ကျွန်တော်တို့က နှစ်အလိုက် အရင်းအတိုးတွေဆပ်သလို ဆပ်နေရတာမျိုးမဟုတ်ဘဲနဲ့ ချေးငွေစထုတ်တဲ့တစ်ကြိမ်တည်း maiscosso corpodmologulosusil 6$ɔndosdą nascossos Gaos@goda (Service charges) ဆိုတာရှိပါတယ်။ အဲဒါကတော့ ကျွန်တော်တို့အတိုးတို့၊ ကတိခံကြေးတို့၊ စီမံခန့်ခွဲမှုစရိတ်တို့၊ အခြားသော ဝန်ဆောင်မှုစရိတ်တွေအကုန်လုံးကို ပေါင်းပြီးတော့ခေါ်တဲ့ စရိတ်မျိုးဖြစ်ပါတယ်။ တချို့အဖွဲ့အစည်း တွေမှာ စီမံခန့်ခွဲမှုစရိတ် (Management Fees) အစားကို ဒီ Service charges ပဲ ကောက်တာရှိပါတယ်။ ကျွန်တော်တို့ ကမ္ဘာ့ဘဏ်ချေးငွေတွေဆိုလို့ရှိရင် သူက အတိုးလို့တောင်မသုံးပါဘူး။ သူက အတိုးမဲ့ ချေးငွေလို့သုံးပြီးတော့မှ Service charges ကိုလည်း ၀.၇၅ ကောက်တဲ့ သဘောမျိုးဖြစ်ပါတယ်။ နောက် Gay:scopos apačiomco (Availability Period) spoopos (Disbursement Period) aposs ကတော့ ကျွန်တော်တို့ ချေးငွေ project တွေအတွက်ကို နှစ်ရှည်ချေးငွေတွေဖြစ်တဲ့အတွက်ကြောင့် ဘယ်နှစ် ကနေ ဘယ်နှစ်အတွင်းမှာ ချေးငွေကို အပြီးထုတ်ဖို့ ကျွန်တော်တို့ သတ်မှတ်ထားတာတွေရှိပါတယ်။ အဲဒီတော့ ဒီကာလအတွင်းမှာ ထုတ်ပါဆိုတဲ့ နှစ်ဦးနှစ်ဖက်သဘောတူညီချက်နှင့် ကျွန်တော်တို့ လုပ်ရပါတယ်။ ဒါအပေါ်မှာ စီမံကိန်း အကြီးအသေးပေါ်မှာမူတည်ပြီးတော့မှ နှစ်တိုနှစ်ရှည် ဒါကျွန်တော်တို့ သတ်မှတ်ကြ ပါတယ်။ နောက်ဆိုင်းငံ့ကာလ(Grace Period) ဆိုတာကတော့ ကျွန်တော်တို့ ချေးငွေစာချုပ် အသက်ဝင်တဲ့ နေကစပြီးတော့မှ ပထမဦးဆုံးအကြိမ်အရင်းပြန်ပြီးတော့ ဆပ်ရမယ့်နေ့အထိ သတ်မှတ် ထားတဲ့ကာလ ဖြစ်ပါတယ်။ ဒီကာလအတွင်းမှာတော့ ကျွန်တော်တို့ အရင်းမပေးရပါဘူး။ အတိုးပဲ ကျွန်တော်တို့ ပေးရပါမယ်။ များသောအားဖြင့်တော့ တစ်နှစ်ကို နှစ်ကြိမ်နှုန်း အတိုးပေးဖို့သတ်မှတ်ကြပါတယ်။ ပြန်ဆပ်ကာလ (Repayment Period) ဆိုတာကတော့ အရင်းပြန်လည်ပေးဆပ်ရမည့် ကာလ ဖြစ်နေပါပြီ။ အဲဒီကာလအတွင်းမှာတော့ အရင်းငွေနှင့် ကျသင့်တဲ့အတိုးငွေတွေကို ပေါင်းပေါင်းပြီး ကျွန်တော်တို့ပေးရပါတယ်။ အဲဒါကိုလည်းပဲ ကျွန်တော်တို့တစ်နှစ်ကို နှစ်ကြိမ်နှုန်းဖြင့် များသောအားဖြင့် ပေးရပါတယ်။ နောက်ချေးငွေသက်တမ်း (Maturity) ဆိုတာကတော့ ဆိုင်းငံ့ကာလရော ပြန်ဆပ်ကာလရော ပေါင်းထားတဲ့ကာလကြီးဖြစ်ပါတယ်။ နောက် ကျွန်တော်တို့ နောက်ကျအတိုး(Delayed Interest)ဆိုတာရှိပါတယ်။ ဒါကတော့ ကျွန်တော်တို့ ငွေချေးယူတဲ့သူကနေ ချေးငွေပေးသူကို အရင်း သို့မဟုတ် အတိုးကို ို့ရှိရင် ကျွန်တော်တို့ ပေးချေဖို့ ောက်သောနေ့ရက်မှာ မပေးချေနိုင်ခဲ့လို့ရှိရင် အဆိုပါစေ့ရောက်သည့် နေ့ကစပြီးတော့ အမှန် တကယ်ပေးနိုင်တဲ့နေ့ ကြားကာလအပေါ်မှာ ထပ်ပြီးပေးချေရမယ့် အတိုးကိုသတ်မှတ်ထားတာ ဖြစ်ပါတယ်။ ဒါကြောင့်မို့လို့ သူ့ကို Late fee တို့၊ Panelity fee တို့၊ Default rate fee တို့ စသည်ဖြင့် ကျွန်တော်တို့လည်း ခေါ်ကြပါသည်။ လေးစားအပ်ပါသော နာယကကြီးခင်ဗျား။ ယခုရယူမည့် KfW ချေးငွေကတော့ ကျွန်တော်တို့ ဆိုင်းငံ့ကာလ ၁၀နှစ်၊ ပြန်ဆပ်ကာလ ၃၀ နှစ်၊ ချေးငွေသက်တမ်းမှာ နှစ် ၄၀ ဖြစ်ပါတယ်။ ပြန်ဆပ် ကာလကနှစ် ၃၀ ဖြစ်တဲ့အတွက်ကြောင့် တစ်နှစ်လျှင် အရင်း ယူရို ၀.၁၆ရ သန်းပေးရမှာ ဖြစ်ပြီးတော့ အတိုးအနေနဲ့ တစ်နှစ်ကို ယူရို ၀.၀၃ရ သန်း ပေးရမှာဖြစ်ပါတယ်။ ဒါ့ကြောင့် ပြန်ဆပ်ကာလ ရောက်ပြီဆိုရင်တော့ အကြမ်းအားဖြင့် တစ်နှစ်ကို ယူရို ၀.၂၀၄ သန်းလောက်၊ မြန်မာငွေနှင့်ဆိုလျှင် ၂၉၂ သန်းလောက်ပေးရမှာဖြစ်ပါတယ်။ အရင်းဆပ်ပြီးတဲ့ အခြေအနေပေါ်မှာ မူတည်ပြီးတော့ ကျသင့်တဲ့အတိုး ဟာလည်း လျော့လျော့သွားမှာ ဖြစ်ပါတယ်။ လွှတ်တော်ကိုယ်စားလှယ်ကြီးများ ဆွေးနွေးကြသလို စီမံကိန်းအကောင်အထည်ဖော်မှုတွေကို စောင့်ကြည့်သုံးသပ်ဖို့တို့၊ စီမံကိန်းကို အစီရင်ခံတင်ပြဖို့တို့၊ ချေးငွေများကိုအလေအလွင့်အယိုအဖိတ် မရှိစေပဲ စနစ်တကျသုံးစွဲဖို့၊ ချေးငွေနှင့်ဝယ်ယူတဲ့ပစ္စည်းတွေ တန်ရာတန်ဖိုးဖြစ်စေဖို့ဆိုတဲ့ အချက်တွေကို ချေးငွေသုံးစွဲသည့်ဌာနတွေက အထူးအလေးထားပြီးတော့ ဆောင်ရွက်ရမှာ ဖြစ်ပါတယ်။ စီမံကိန်းနှင့် ဘဏ္ဍာရေးဝန်ကြီးဌာနအနေနဲ့ကတော့ ချေးငွေစာချုပ်ချုပ်ဆိုဖို့၊ နှစ်ဦးနှစ်ဖက် ညှိနှိုင်းကြတဲ့အခါမှာ မိမိ နိုင်ငံအတွက်ကို နစ်နာမှုမရှိစေဖို့ အသေးစိတ်စိစစ်ပြီးတော့ ညှိနှိုင်းဆောင်ရွက်ပေးလျက်ရှိပါကြောင်း တင်ပြရင်း နိဂုံးချုပ်အပ်ပါတယ်။ အားလုံးကိုကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များ ခင်ဗျား။ သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက ပြန်လည်ရှင်းလင်း ဆွေးနွေးလို့ ပြီးပါပြီ။ အထက်ပါ ချေးယူငွေနဲ့ စပ်လျဉ်းပြီး လွှတ်တော်ရဲ့ အဆုံးအဖြတ်ရယူခြင်းကို စက်ခလုတ်အသုံးပြု၍ ဆန္ဒပြုတဲ့နည်းလမ်းနဲ့ ဆောင်ရွက်ပါ့မယ်။ ထောက်ခံဆန္ဒမဲများရင် ခွင့်ပြုကြောင်း အတည်ပြုပြီး ကန့်ကွက်ဆန္ဒမဲများရင် ခွင့်မပြုကြောင်း ကြေညာမှာဖြစ်ပါတယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type="speaker">ထောက်ခံမဲ (၅၀၆)မဲ၊ ကန့်ကွက်မဲ(၆)မဲ၊ ကြားနေမဲ (၆)မဲ ဖြစ်ပါတယ်။</speech>
<speech type="speaker">ထောက်ခံဆန္ဒမဲများတဲ့အတွက် မြန်မာ့မီးရထား ဒီဇယ်စက်ခေါင်းစက်ရုံ (ရွာထောင်) တိုးတက်ကောင်းမွန်ရေး စီမံကိန်းဆောင်ရွက်ရန်အတွက် ဂျာမနီနိုင်ငံ KfW Development Bank ထံမှ ယူရို ၅ သန်း ချေးယူရန်ကိစ္စကို လွှတ်တော်က သဘောတူကြောင်း အတည်ပြုကြေညာပါတယ်။</speech>
</motion>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး ဒသမနေ့ ရပ်နားကြောင်းနှင့် (၁၁)ရက်မြောက်နေ့ ကျင်းပမည့် နေ့ရက်နှင့်ကြေညာခြင်း</title>
<speech type="speaker">အစီအစဉ်(၉)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ယနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် တတိယပုံမှန်အစည်းအဝေး ဒသမနေ့ အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် စတုတ္ထပုံမှန် အစည်းအဝေးရဲ့ (၁၁)ရက်မြောက်နေ့ကို ၂၀၁ရ ခုနှစ်၊ မတ်လ ၁ ရက်(ဗုဒ္ဓဟူးနေ့)နံနက် ၁၀ နာရီ ကျင်းပပြုလုပ်မည်ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေး ဒသမနေ့အစည်းအဝေးကို မွန်းလွဲ ၁၂:၅၅ နာရီ ရပ်နားပါသည်။</speech>
</postface>
</transcript>
</doc>
