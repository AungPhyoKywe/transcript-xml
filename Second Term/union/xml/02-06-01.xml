<doc>
<docinfo>
<docno>02-06-01.xml</docno>
<pdf>02-06-01.pdf</pdf>
<term value="02">ဒုတိယအကြိမ်</term>
<session value="06" />
<sittingday value="01" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ဆဋ္ဌမပုံမှန်အစည်းအဝေး ပထမနေ့မှတ်တမ်း</title>
<date>၁၃၇၉ ခုနှစ်၊ သီတင်းကျွတ်လပြည့်ကျော် ၁၂ ရက် (၂၀၁ရ ခုနှစ်၊ အောက်တိုဘာလ ၁ရ ရက်)(အင်္ဂါနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် ဆဋ္ဌမပုံမှန်အစည်းအဝေး ပထမနေ့ကို မွန်းလွဲ ၁၃:၃၀ နာရီင်ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ဒုတိယညွှန်ကြားရေးမှူးချုပ် ဒေါ်သီသီနွယ်က ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များရှင့်။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ဆဋ္ဌမ ပုံမှန်အစည်းအဝေးရဲ့ ပထမနေ့ အစီအစဉ် စတင်ပါတော့မယ်။ ဒီနေ့စတင်ကျင်းပမယ့် ဆဋ္ဌမပုံမှန်အစည်းအဝေး ပထမနေ့မှာ အခမ်းအနားမှူးအဖြစ် ပြည်ထောင်စု လွှတ်တော်ရုံး ဒုတိယညွှန်ကြားရေးမှူးချုပ် ကျွန်မ ဒေါ်သီသီနွယ်က ဆောင်ရွက်သွားမှာဖြစ်ပါတယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီရှင့်။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါ။</speech>
<speech type="mc">အားလုံး ထိုင်နိုင်ကြပါပြီရှင့်။ ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း ၊</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် ဆဋ္ဌမပုံမှန်အစည်းအဝေး ပထမနေ့မှာ ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စု လွှတ်တော် ကိုယ်စားလှယ်ဦးရေ စုစုပေါင်း ၆၅၉ ဦး ရှိပြီး ဒီကနေ့အစည်းအဝေးကို ၅၇၉ ဦး တက်ရောက် ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေစုစုပေါင်းရဲ့ ၈၇.၈၆ ရာခိုင်နှုန်းရှိပြီး ထက်ဝက်ကျော် တက်ရောက်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၁၉ နဲ့ နည်းဥပဒေ ၁၂ နည်းဥပဒေခွဲ(ခ) တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် ပထမနေ့ အစည်းအဝေး အစီအစဉ်ကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျာ။ ဒုတိယအကြိမ် ပြည်ထောင်စုလွှတ်တော် ဆဋ္ဌမပုံမှန်အစည်းအဝေး ပထမနေ့ အစီအစဉ်ကို လွှတ်တော်ကိုယ်စားလှယ် များထံ ဖြန့်ဝေထားတဲ့အတိုင်း ဆက်လက်ဆောင်ရွက်ပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များ ခွင့်ပန်ကြားခြင်းနှင့် အစည်းအဝေးတက်ရောက်မှု အခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1249">ဦးမောင်မောင်လတ်(အတွင်းရေးမှူး၊ ကိုယ်စားလှယ်များစိစစ်ရေးကော်မတီ)</mp>လေးစား အပ်ပါသော ပြည်ထောင်စုလွှတ်တော် နာယကကြီးခင်ဗျာ။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စု လွှတ်တော် ဆဋ္ဌမပုံမှန်အစည်းအဝေး ပထမနေ့ ၁၇-၁၀-၂၀၁ရ ရက်နေ့မှာ အစည်းအဝေးသို့ တက်ရောက် နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား စစ်ကိုင်းတိုင်းဒေသကြီး မဲဆန္ဒနယ်အမှတ်(၉)မှ အမျိုးသားလွှတ်တော် ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များ စိစစ်ရေးကော်မတီ အတွင်းရေးမှူးဖြစ်သူ ကျွန်တော် ဦးမောင်မောင်လတ်က ခွင့်ပန်ကြားသွားမှာ ဖြစ်ပါတယ်။ ယနေ့အစည်းအဝေးသို့ တက်ရောက်နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များမှာ - - ဦးချင်းဖေလင်း - ဦးမိုးရွှေ ပူတာအို၊ - ဒေါ်စန်းစန်းအိ မိုးညှင်း၊ - ဦးသန်းလင်းလင်း - ဦးစံခင် ကန်ပက်လက်၊ - ဦးခင်မောင်သိန်း စစ်ကိုင်း၊ - ဦးမျိုးညွန့် ဟုမ္မလင်း၊ - ဦးခင်ဇော် ကော့သောင်း၊ - ဦးအောင်သိုက် ဆိပ်ဖြူ၊ - ဦးမင်းသိန်း တောင်တွင်းကြီး၊ - ဦးစော ညောင်ဦး၊ - ဦးလှထွန်းအောင် ဦးလှဌေးဝင်း - ဦးသန်းစိုးအောင် - ဒေါ်ခင်စောဝေ - ဦးဦးလှစော - ဦးမောင်သိန်းခိုင် - ဒေါက်တာသန်းဝင်း - ဦးနေကျော် ဦးမြင့်လွင် - ဦးထွန်းမြင့် - ဒေါက်တာစောနိုင် - ဦးတီခွန်မြတ် - ဦးစိုင်းအောင်ကျော် - ဦးစိုင်းထွန်းအောင် - ဒေါ်နန်းခင်စော - ဦးဝင်းမြင့်ဦး(ခ) ဦးနေမျိုး - ဦးစိုင်းမောင်ပွင့်(ခ) ဦးအောင်ပွင့် - ဒေါ်နန်းခမ်းအေး - ဦးဌေးလွင်(ခ) ဦးဒီလုံး - ဦးခွန်မောင်သောင်း - ဦးစိုင်းစန်သိန်း - ဦးစိုင်းဆိုင်မိုင်း - ဦးစိုင်းခတ္တိယ - ဦးစိုင်းထွန်းစိန် - ဦးလင်းဇော်ထွန်း - ဦးစိုင်းဆမ် - ဦးစိုင်းဝင်းအေး(ခ) စိုင်းထွန်းအေး - ဦးခင်မောင်မြင့် ဇေယျာသီရိ၊ ပျဉ်းမနား၊ ရသေ့တောင်၊ မြောက်ဦး၊ စစ်တွေ၊ မြောက်ဥက္ကလာပ၊ ဒဂုံမြို့သစ်(အရှေ့ပိုင်း)၊ ပုဇွန်တောင်၊ ဗဟန်း၊ တောင်ဥက္ကလာပ၊ ကွတ်ခိုင်၊ ကျေးသီး၊ ကျောက်မဲ၊ ကွန်ဟိန်း၊ ညောင်ရွှေ၊ တန့်ယန်း၊ နမ္မတူ၊ နမ့်စန်၊ ပင်လောင်း၊ မိုးနဲ၊ မိုင်းကိုင်၊ မိုင်းဆတ်၊ မိုင်းပြင်း၊ မိုင်းဖြတ်၊ မိုင်းယန်း၊ မိုင်းရှူး၊ ရပ်စောက်၊ - ဦးစိုင်းဘသိန်း ဦးစိုင်းသန့်ဇင် - ဦးခွန်အောင်ကျော် - ဒေါ်ပြုံးကေသီနိုင် - ဦးစိုင်းသီဟကျော် - ဦးဇော်သိန်း - ဒုတိယဗိုလ်မှူးကြီးမိုးကျော် - ဒုတိယဗိုလ်မှူးကြီးမောင်ဘို - ဒုတိယဗိုလ်မှူးကြီးစိုင်းအိုက်လှ - ဗိုလ်မှူးလွင်မောင်စိုး - ဦးဂျေယော - ဦးယောနာ - ဦးအောင်ကျော်စိုး - ဒေါ်လွီဇာ - ဒေါ်ကျိန်ငိုက်မန် - ဦးကျော်သောင်း - ဦးအောင်မျိုး - ဦးဝင်းအောင် - ဦးကိုကိုနိုင် - ဦးသက်နိုင်စိုး - ဦးဥက္ကာမင်း - ဒေါက်တာမိုးမြင့်အောင် - ဦးအောင်သိန်း - ဦးအောင်ကြည်ညွန့် - ဦးမြမင်းဆွေ - ဦးကျော်တုတ် - ဦးစိုးဝင်း - ဦးကျော်သန်း လင်းခေး၊ သီပေါ။ ဟိုပုန်း၊ ကလော၊ မိုင်းရယ်၊ ဝါးခယ်မ၊ တပ်မတော်၊ တပ်မတော်၊ တပ်မတော်၊ တပ်မတော်၊ ကချင်-၁၊ ကချင်-၅၊ ကယား-၇၊ ကယား -၆၊ ချင်း-၇၊ စစ်ကိုင်း -၁၊ စစ်ကိုင်း-၂၊ စစ်ကိုင်း-၃။ စစ်ကိုင်း-၈၊ တနင်္သာရီ-၂၊ တနင်္သာရီ-၈၊ ပဲခူး-၂။ ပဲခူး-၁၂၊ မကွေး-၄၊ မကွေး-၉၊ မန္တလေး-၇၊ ရခိုင်-၁၂၊ - ဦးကျော်သိန်း ရခိုင်-၇၊ - ဦးကျော်ကျော် ရခိုင်-၄၊ - ဦးဘမျိုးသိန်း ရန်ကုန်-၅၊ - နော်လှလှစိုး ရန်ကုန်-၁၀၊ - ဦးဌေးဦး ရန်ကုန်-၂၊ - ဦးရဲမြင့်စိုး ရန်ကုန်-၇၊ - ဦးစိုင်းဝမ်းလှိုင်းခမ်း ရှမ်း-၃၊ - ဦးညီစိန် ရှမ်း-၅၊ ဦးစိုင်းလုံစံခတ် ရှမ်း-၇၊ - ဦးခွန်သိန်းဖေ - ဗိုလ်မှူးကြီးလှဝင်းအောင် တပ်မတော်၊ - ဗိုလ်မှူးကြီးအုန်းချို တပ်မတော် နှင့် - ဗိုလ်မှူးမင်းအောင်ဖြိုး တပ်မတော် တို့ဖြစ်ကြပါတယ်။ ယနေ့ ခွင့်ပန်ကြားသူ ၈၀ ဦး ဖြစ်ပြီး ခွင့်မဲ့ပျက်ကွက်သူ မရှိပါကြောင်းနဲ့ ယနေ့ ခွင့်ပန်ကြားသူ ပြည်ထောင်စုလွှတ်တော် ကိုယ်စားလှယ် ၈၀ ဦးအား ခွင့်အဖြစ် သတ်မှတ်ခွင့်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျာ။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော် ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် ဆဋ္ဌမပုံမှန်အစည်းအဝေး ပထမနေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅၉ ဦး ယနေ့ ခွင့်ပန် ကြား၍ ခွင့်ပြုထားသူ ၈၀ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေး တက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Order">
<title>ပြည်ထောင်စုလွှတ်တော် နာယက က နှုတ်ခွန်းဆက်စကားပြောကြားခြင်း</title>
<speech type="speaker">အစီအစဉ်(၅) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များ ခင်ဗျား။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် ဆဋ္ဌမပုံမှန်အစည်းအဝေးကို တက်ရောက်လာကြတဲ့ လွှတ်တော်ကိုယ်စားလှယ်များအားလုံး ကိုယ်၏ကျန်းမာခြင်း၊ စိတ်၏ချမ်းသာခြင်း နှစ်ဖြာသောသုခနဲ့ ပြည့်စုံကြပါစေလို့ မေတ္တာနဲ့ နှုတ်ခွန်းဆက်သလိုက်ပါတယ်။ ယခုကျင်းပမယ့် ဆဋ္ဌမပုံမှန်အစည်းအဝေး ကာလအတွင်းမှာ ၂၀၁၇-၂၀၁၈ ခု၊ ဘဏ္ဍာရေးနှစ် ပြည်ထောင်စု၏ နောက်ထပ်ဘဏ္ဍာငွေခွဲဝေသုံးစွဲရေးဥပဒေကြမ်း စိစစ်အတည်ပြုနိုင်ရေးကို အဓိကထား ဆောင်ရွက်သွားမှာဖြစ်ပါတယ်။ ဒါ့အပြင် နိုင်ငံတော်သမ္မတထံမှပေးပို့ထားတဲ့ နိုင်ငံတော်ရဲ့ ဘဏ္ဍာရေးမူဝါဒ ဆိုင်ရာကိစ္စရပ်ဖြစ်တဲ့ ဘဏ္ဍာရေးနှစ် ပြောင်းလဲပြင်ဆင်သတ်မှတ်သည့်ကိစ္စ၊ ၂၀၁၇-၂၀၁၈ ခု၊ ဘဏ္ဍာရေးနှစ် ပြည်ထောင်စုအစိုးရအပ်ငွေစာရင်း၏ လိုငွေအား ဖြည့်ဆည်းရန်အတွက် မြန်မာနိုင်ငံတော်ဗဟိုဘဏ်မှ ချေးငွေရယူရန်ကိစ္စအပါအဝင် မြန်မာနိုင်ငံမှ ပါဝင်လက်မှတ်ရေးထိုးရန် သဘောတူစာချုပ် နှစ်ခုတို့ကိုလည်း လွှတ်တော်ရဲ့ အဆုံးအဖြတ် ရယူဆောင်ရွက်သွားမှာ ဖြစ်ပါတယ်။ ဆက်လက်ပြီး ပဉ္စမပုံမှန်အစည်းအဝေးမှာ ဆောင်ရွက်ရန်ကျန်ရှိခဲ့တဲ့ မြန်မာနိုင်ငံရင်းနှီးမြှုပ်နှံမှုကော်မရှင်ရဲ့ ၂၀၁၆ ခုနှစ်၊ ဧပြီလ ၁ ရက်မှ ၂၀၁ရ ခုနှစ်၊ မတ်လ ၃၁ ရက်အထိ ဆောင်ရွက်ခဲ့သော လုပ်ငန်းဆောင်ရွက်မှုအစီရင်ခံစာနဲ့စပ်လျဉ်းပြီး ဆွေးနွေးခြင်းကိစ္စရပ်အပါအဝင် လွှတ်တော်အသီးသီးမှာ ဆောင်ရွက်ဆဲဥပဒေကြမ်းများကိုလည်း ဦးစားပေးအလိုက် ဆောင်ရွက်သွားမှာ ဖြစ်ပါတယ်။ ဒါ့ကြောင့် လွှတ်တော်ကိုယ်စားလှယ်များအနေနဲ့ ယခုအစည်းအဝေးမှာ ပိုမိုများပြားတဲ့ အလုပ် တာဝန်များကို ောင်မြင်စွာ ပြီးမြောက်နိုင်ဖို့အတွက် အားလုံးက ညီညီညွတ်ညွတ်နဲ့ ပူးပေါင်း ပါဝင်ဖို့လိုအပ်ကြောင်း ပြောကြားလိုပါတယ်။ နိုင်ငံတော်မှာ ပြောင်းလဲနေတဲ့ ခေတ်စနစ်နဲ့အညီ ပါတီစုံဒီမိုကရေစီစနစ်နဲ့ ဈေးကွက်စီးပွားရေး စနစ်ကို ပိုမိုခိုင်မာတိုးတက်စေရန်နဲ့ ငြိမ်းချမ်းသာယာပြီး ခေတ်မီဖွံ့ဖြိုးတိုးတက်သော ဒီမိုကရေစီ နိုင်ငံတော်သစ် ဖြစ်ပေါ်လာစေရေးတို့အတွက် ဥပဒေပြုရေး၊ အုပ်ချုပ်ရေးနဲ့ တရားစီရင်ရေးကဏ္ဍအလိုက် အကောင်အထည်ဖော် လုပ်ဆောင်နေကြရာမှာလည်း မိမိတို့ရဲ့အခန်းကဏ္ဍအလိုက် ပူးပေါင်းပါဝင်ဆောင်ရွက် ကြဖို့လိုအပ်မှာဖြစ်ပါတယ်။ ဒီလိုဆောင်ရွက်ကြရာမှာ ပြည်ထောင်စုလွှတ်တော်ဟာ ပြည်သူ့ကိုယ်စားလှယ် များဖြင့်ဖွဲ့စည်းထားသော၊ ပြည်သူအားလုံးကိုကိုယ်စားပြုသော အဖွဲ့အစည်းဖြစ်တာနဲ့အညီ ပြည်သူများအပေါ် ထားရှိရမည့် ကတိသစ္စာများအတိုင်း အမြဲတမ်းမဖောက်မပြန် အလေးထား ဆောင်ရွက်ပေးကြရမည်ကို ပြည်ထောင်စုလွှတ်တော် ကိုယ်စားလှယ်များအားလုံး ခံယူထားကြရမှာဖြစ်ပါတယ်။ အလားတူ တိုင်းရင်းသားစည်းလုံးညီညွတ်ရေး၊ အမျိုးသားပြန်လည်သင့်မြတ်ရေးနဲ့ ငြိမ်းချမ်းမှု ရရှိရေးတို့ဟာလည်း မဖြစ်မနေဆောင်ရွက်ကြရမယ့် အမျိုးသားရေးတာဝန်ဖြစ်တဲ့အတွက် ပြည်သူ့ ကိုယ်စားလှယ်များအနေနဲ့ ဆက်လက် ဆောင်ရွက်ကြရမယ့် လုပ်ငန်းတိုင်းမှာ ဒီအကြောင်းအရာများကို အလေးထားစဉ်းစားပြီး အရှိန်အဟုန်ဖြင့် တိုးမြှင့်ဆောင်ရွက်နိုင်ကြပါစေလို့ တိုက်တွန်းပြောကြားလို ပါတယ်။ ပြည်ထောင်စုလွှတ်တော်ကိုယ်စားလှယ်များခင်ဗျား။ ၂၀၁၇-၂၀၁၈ ခု၊ ဘဏ္ဍာရေးနှစ် မြို့နယ် အလိုက် ဖွံ့ဖြိုးရေးလုပ်ငန်းများ ဆောင်ရွက်နိုင်ဖို့အတွက် ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေ သုံးစွဲခွင့် အဆိုပြုချက်ပုံစံ(၁)များကို ၂၀၁ရ ခုနှစ်၊ စက်တင်ဘာလ ၃၀ ရက်နေ့ နောက်ဆုံးထားပေးပို့ကြဖို့ ကိုယ်စားလှယ်များထံ အသိပေးဖြန့်ဝေထားပြီး ဖြစ်ပါတယ်။ ယနေ့၂၄ မြို့နယ်မှ ပုံစံ(၁)များ တင်ပြခဲ့ကြပြီး တောင်ကုတ်မြို့နယ်တစ်ခုသာ ကျန်ရှိတဲ့ အတွက် အမြန်ဆုံးတင်ပြဖို့ မှာကြားလိုပါတယ်။ ဒါ့အပြင် မြို့နယ်အလိုက် ဒေသဖွံ့ဖြိုးရေးလုပ်ငန်းများကို လက်ရှိဘဏ္ဍာနှစ်အတွင်း ပြည်ထောင်စုလွှတ်တော်က အတည်ပြု ထုတ်ပြန်ထားတဲ့ ဥပဒေ၊ လုပ်ထုံး လုပ်နည်းများနဲ့အညီ ီးစီးအောင် အလေးထား ဆောင်ရွက်ကြဖို့နဲ့ ပြီးခဲ့တဲ့ဘဏ္ဍာနှစ်အတွင်းက ပြည်ထောင်စုလွှတ်တော်ဆိုင်ရာ ဖွံ့ဖြိုးရေးလုပ်ငန်းများအပေါ် ပြည်ထောင်စုစာရင်းစစ်ချုပ်ရုံး၏ စစ်ဆေး တွေ့ရှိချက်အစီရင်ခံစာပါ အကြံပြုချက်များကိုလည်း ဂရုပြုဆောင်ရွက်ကြဖို့ တိုက်တွန်းမှာကြားလိုပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ ပြည်ထောင်စုသမ္မတမြန်မာနိုင်ငံတော်နဲ့ နိုင်ငံသူ၊ နိုင်ငံသားအားလုံး ငြိမ်းချမ်းသာယာဝပြောပြီး ခေတ်မီဖွံ့ဖြိုးတိုးတက်တဲ့ ဒီမိုကရေစီ နိုင်ငံတော် သစ်ဆီသို့ အောင်မြင်စွာရောက်ရှိအောင် ချီတက်ကြတဲ့နေရာမှာ ပြည်ထောင်စုလွှတ်တော် ကိုယ်စားလှယ် များရဲ့ အမြော်အမြင်ရှိမှုနဲ့ ဇွဲလုံ့လ၊ ဝီရိယရှိမှု၊ ပြည်သူလူထုအပေါ် တာဝန်ကျေပွန်မှုတွေကို သမိုင်းမှာ မှတ်ကျောက်တင်ခံနိုင်ဖို့အတွက် ဖွဲ့စည်းပုံအခြေခံဥပဒေပါ သတ်မှတ်ပြဋ္ဌာန်းထားချက်များနဲ့အညီ လွှတ်တော်ရဲ့ အဓိကတာဝန်ဖြစ်တဲ့ ဥပဒေပြုရေးအပြင် လွှတ်တော်ဆိုင်ရာ လုပ်ငန်းများကို ဦးစားပေးအလိုက် ဆောင်ရွက် သွားနိုင်ကြပါစေကြောင်း ဆုမွန်ကောင်းတောင်းရင်း ကြိုဆိုနှုတ်ခွန်းဆက်သလိုက်ပါတယ်။</speech>
<title>ပြည်ထောင်စုလွှတ်တော် ကိုယ်စားလှယ်များ၏ (၃၈)ကြိမ်မြောက် အာဆီယံပါလီမန်များ အထွေထွေ ညီလာခံသို့ တက်ရောက်ခဲ့သည့်ခရီးစဉ်ကို တင်ပြခြင်းနှင့် လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယ အကြိမ် ပြည်ထောင်စုလွှတ်တော် ဆဋ္ဌမပုံမှန်အစည်းအဝေး မတိုင်မီကာလအတွင်း ပြည်သူ့လွှတ်တော် ဒုတိယဥက္ကဋ္ဌ ဦးတီခွန်မြတ် ခေါင်းဆောင်ပြီး အဖွဲ့ဝင် ၁ရ ဦးပါဝင်တဲ့ ကိုယ်စားလှယ်အဖွဲ့သည် ဖိလစ်ပိုင်နိုင်ငံ comboioscoss age, seawollosap: picos(ASEAN Inter - Parliamentary AssemblyAIPA) 2BE BSąjså: ușoocus sonsoqos() (H.E.PANTALEON D. ALVAREZ) e ဖိတ်ကြားချက်အရ ဖိလစ်ပိုင်နိုင်ငံ၊ မနီလာမြို့မှာ ကျင်းပပြုလုပ်တဲ့ (၃၈)ကြိမ်မြောက် အာဆီယံပါလီမန်များ အထွေထွေညီလာခံ(38th AIPA General Assembly) သို့ တက်ရောက်ရန် ၁၄-၉-၂၀၁ရ ရက်မှ ၂၀-၉-၂၀၁ရ ရက်ထိ သွားရောက်ခဲ့တဲ့ခရီးစဉ်ကို လွှတ်တော်က မှတ်တမ်းတင်ကြောင်း ကြေညာပါတယ်။</speech>
<title>နိုင်ငံတော်သမ္မတထံမှ ပေးပို့ထားသော လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေးဝန်ကြီးဌာန ဒုတိယဝန်ကြီး ခန့်အပ်တာဝန်ပေးခြင်းကို တင်ပြခြင်းနှင့် လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ လူမှု ဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေးဝန်ကြီးဌာန ဒုတိယဝန်ကြီးအဖြစ် ဦးစိုးအောင်အား ခန့်အပ်တာဝန်ပေးခြင်းနဲ့စပ်လျဉ်းပြီး နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၂၇-၉-၂၀၁ရ ရက်စွဲပါစာအမှတ်၊ ၁၀၇(၁)/၈/သမ္မတရုံးဖြင့် ပေးပို့ထားပါတယ်။ အထက်ပါဒုတိယဝန်ကြီး ခန့်အပ်တာဝန်ပေးခြင်းကို ပြည်ထောင်စုလွှတ်တော် ဆိုင်ရာဥပဒေပုဒ်မ ၂၁ ပုဒ်မခွဲ(ခ)အရ လွှတ်တော်က မှတ်တမ်းတင်ကြောင်း ကြေညာပါတယ်။ နိုင်ငံတော်သမ္မတရုံးမှ ပေးပို့သော ကယားပြည်နယ်၊ ရန်ကုန်တိုင်းဒေသကြီး နှင့် ရှမ်းပြည်နယ်တို့အတွင်း ကျေးရွာ၊ ကျေးရွာအုပ်စု၊ ရပ်ကွက်များနှင့် မြို့များ အမည်ပြောင်းလဲ ပြင်ဆင်ဖွဲ့စည်းခြင်း၊ တိုးချဲ့ခြင်းနှင့် ပယ်ဖျက်ခြင်းတို့ကို တင်ပြခြင်းနှင့် လွှတ်တော်က မှတ်တမ်းတင်ခြင်း၊</speech>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ကယား ပြည်နယ်၊ ရန်ကုန်တိုင်းဒေသကြီးနဲ့ ရှမ်းပြည်နယ်တို့အတွင်းရှိ ကျေးရွာ၊ ကျေးရွာအုပ်စု၊ ရပ်ကွက်များနဲ့ မြို့များ အမည်ပြောင်းလဲပြင်ဆင်ဖွဲ့စည်းခြင်း၊ တိုးချဲ့ခြင်း၊ ပယ်ဖျက်ခြင်းတို့နဲ့စပ်လျဉ်းပြီး ပြည်ထောင်စု လွှတ်တော်မှာ မှတ်တမ်းတင်နိုင်ဖို့အတွက် နိုင်ငံတော်သမ္မတရုံးရဲ့ ၁၂-၉-၂၀၁ရ ရက်စွဲပါစာအမှတ်၊ ၅၀၈(၈၃) ၁၂/သမ္မတရုံးဖြင့် ပေးပို့ထားပြီး ယင်းစာမိတ္တူ ကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ နောက်ဆက်တွဲဖြင့် ဖော်ပြထားပါသည်။ အဆိုပါတိုးချဲ့ပြင်ဆင်ဖွဲ့စည်းခြင်းများကို တင်ပြပါမယ်- ကယားပြည်နယ်၊ လွိုင်ကော်ခရိုင်၊ လွိုင်ကော်မြို့နယ်တွင် မြို့တစ်မြို့နဲ့ ရပ်ကွက် ၃ ရပ်ကွက် တိုးချဲ့ ပြင်ဆင်ဖွဲ့စည်းခြင်း၊ ကျေးရွာတစ်ရွာ ပယ်ဖျက်ပြီး ကျေးရွာအုပ်စု တစ်အုပ်စု အမည်ပြောင်းလဲ ပြင်ဆင်ဖွဲ့စည်းခြင်း၊ ဒီမောဆိုမြို့နယ်တွင် မြို့တစ်မြို့၊ ရပ်ကွက် ၄ ရပ်ကွက်နဲ့ ကျေးရွာ ၁၅ ရွာ တိုးချဲ့ဖွဲ့စည်းခြင်း၊ ကျေးရွာအုပ်စု ၃ အုပ်စု ဧရိယာပြင်ဆင်ဖွဲ့စည်းခြင်း၊ ကျေးရွာ ရ ရွာ အမည် ပြောင်းလဲ ပြင်ဆင်ဖွဲ့စည်းပြီး ကျေးရွာအုပ်စု တစ်အုပ်စုနဲ့ ကျေးရွာ ရ ရွာ ပယ်ဖျက်ခြင်း၊ - ရန်ကုန်တိုင်းဒေသကြီးအတွင်း ရပ်ကွက်တစ်ရပ်ကွက် ဧရိယာပြင်ဆင်ဖွဲ့စည်းခြင်း၊ ကျေးရွာအုပ်စု ၂ အုပ်စုနဲ့ ကျေးရွာ ၁ရ ရွာ တိုးချဲ့ဖွဲ့စည်းခြင်း၊ ကျေးရွာ ၂ ရွာ ဧရိယာ ပြင်ဆင်ဖွဲ့စည်းခြင်း၊ - ရှမ်းပြည်နယ်၊ မိုင်းဆတ်မြို့နယ်တွင် ရပ်ကွက် ၃ ရပ်ကွက်နဲ့ ကျေးရွာ ၁ရရ ရွာ တိုးချဲ့ ဖွဲ့စည်းခြင်း၊ ကျေးရွာအုပ်စု ၃ အုပ်စု ဧရိယာပြင်ဆင်ဖွဲ့စည်းခြင်း၊ ကျေးရွာအုပ်စု တစ်အုပ်စုနဲ့ ကျေးရွာ ၃၀၆ ရွာ ပယ်ဖျက်ခြင်း၊ ကျေးရွာအုပ်စု တစ်အုပ်စုနဲ့ ကျေးရွာ ၁၄ ရွာ အမည်ပြောင်းလဲ ပြင်ဆင်ဖွဲ့စည်းခြင်းနဲ့ ရှမ်းပြည်နယ်၊ ကျိုင်းတုံခရိုင်၊ မိုင်းခတ်မြို့နယ်တွင် ကျေးရွာ ၄၅ ရွာ တိုးချဲ့ဖွဲ့စည်းခြင်း၊ ကျေးရွာအုပ်စု တစ်အုပ်စုအမည်ပြောင်းလဲ ပြင်ဆင်ဖွဲ့စည်းခြင်း၊ ကျေးရွာ ၁၂၀ ရွာ ပယ်ဖျက် ခြင်းနဲ့ လားရှိုးခရိုင်၊ ကွမ်းလုံမြို့နယ်တွင် ကျေးရွာ ၅ ရွာ တိုးချဲ့ဖွဲ့စည်းခြင်း တို့ဖြစ်ပါတယ်။ အထက်ပါ ကျေးရွာ၊ ကျေးရွာအုပ်စု၊ ရပ်ကွက်များနဲ့ မြို့များ အမည်ပြောင်းလဲပြင်ဆင် ဖွဲ့စည်းခြင်း၊ တိုးချဲ့ခြင်းနဲ့ ပယ်ဖျက်ခြင်းတို့ကို ပြည်ထောင်စုလွှတ်တော်ဆိုင်ရာ ဥပဒေပုဒ်မ ၅၈ အရ လွှတ်တော်က မှတ်တမ်းတင်ကြောင်း ကြေညာပါတယ်။</speech>
</section>
<section value="Committee">
<title>ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင်တွင် အဖွဲ့ဝင် ခန့်အပ်တာဝန်ပေးခြင်းကို တင်ပြခြင်းနှင့် လွှတ်တော်၏ သဘောတူညီချက်ရယူခြင်း</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု လွှတ်တော် ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင်ကို လွှတ်တော်ရဲ့ သဘောတူညီချက်ဖြင့် ၁-၃-၂၀၁၆ ရက်တွင် စတင်ဖွဲ့စည်းခဲ့ပြီး လက်ရှိမှာ အဖွဲ့ဝင် ၃၈ ဦးဖြင့် လုပ်ငန်းတာဝန် များ ဆောင်ရွက်လျက်ရှိပါတယ်။ ပြည်ထောင်စုလွှတ်တော် ဥပဒေရေးရာနှင့်အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင် တွင် ဦးတင်အောင်ချို၊ လက်ထောက်ဌာနေကိုယ်စားလှယ်(ငြိမ်း) ကုလသမဂ္ဂဖွံ့ဖြိုးမှုအစီအစဉ် (UNDP) အား အဖွဲ့ဝင်အဖြစ် ခန့်အပ်ခြင်းကို ပြည်ထောင်စုလွှတ်တော်ရုံးရဲ့ ၂-၁၀-၂၀၁ရ ရက်စွဲပါ အမိန့်ကြော်ငြာစာ အမှတ်(၇၂/၂၀၁၇)ဖြင့် ထုတ်ပြန်ခဲ့ပြီးဖြစ်ပါတယ်။ အထက်ပါ ပြည်ထောင်စုလွှတ်တော် ဥပဒေရေးရာနှင့်အထူးကိစ္စရပ်များ လေ့လာဆန်းစစ်သုံးသပ်ရေး ကော်မရှင်တွင် အဖွဲ့ဝင် ခန့်အပ်တာဝန်ပေးခြင်းနဲ့စပ်လျဉ်းပြီး လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင်တွင် အဖွဲ့ဝင်ခန့်အပ်တာဝန်ပေးခြင်းကို လွှတ်တော်က အတည်ပြုကြောင်း ကြေညာပါတယ်။</speech>
</section>
<section value="Bill">
<bill>
<title>၂၀၁၇-၂၀၁၈ ခု၊ ဘဏ္ဍာရေးနှစ်အတွက် ဖြည့်စွက်ခွင့်ပြုငွေစာရင်း၊ ပြုပြင်ပြီးရသုံးခန့်မှန်းခြေငွေစာရင်းနှင့် ပြည်ထောင်စု၏ နောက်ထပ်ဘဏ္ဍာငွေခွဲဝေသုံးစွဲရေး ဥပဒေကြမ်းနှင့်စပ်လျဉ်း၍ ပြည်ထောင်စုအစိုးရအဖွဲ့ ကိုယ်စား စီမံကိန်းနှင့် ဘဏ္ဍာရေးဝန်ကြီးဌာနက လွှတ်တော်သို့ တင်သွင်းခြင်း</title>
<speech type="speaker">အစီအစဉ်(၁၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၇-၂၀၁၈ ခု၊ ဘဏ္ဍာရေးနှစ်အတွက် ဖြည့်စွက်ခွင့်ပြု ငွေစာရင်း၊ ပြုပြင်ပြီးရသုံးခန့်မှန်းခြေငွေစာရင်းနဲ့ ပြည်ထောင်စု၏ နောက်ထပ်ဘဏ္ဍာငွေခွဲဝေသုံးစွဲရေးဥပဒေကြမ်းကို အတည်ပြု ပြဋ္ဌာန်းနိုင်ဖို့အတွက် ပြည်ထောင်စုအစိုးရအဖွဲ့ရုံးမှ ၉-၁၀-၂၀၁ရ ရက်စွဲပါစာအမှတ်၊ ၁/၃၀၅(၅-ပထစ)/အဖရ(၂၀၁၇)ဖြင့် ပေးပို့ထားပါတယ်။ အထက်ပါဥပဒေကြမ်းနဲ့ စပ်လျဉ်းပြီး ပြည်ထောင်စုလွှတ်တော်ဆိုင်ရာ နည်းဥပဒေ ၉၂ နည်းဥပဒေခွဲ(က) နဲ့အညီ ပြည်ထောင်စုအစိုးရအဖွဲ့ကိုယ်စား သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က ပြည်ထောင်စု လွှတ်တော်သို့ တင်သွင်းဖို့ ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့်ဘဏ္ဍာရေးဝန်ကြီးဌာန)</agency>လေးစားအပ် ပါသောပြည်ထောင်စုလွှတ်တော် နာယက၊ ပြည်သူ့လွှတ်တော် ဥက္ကဋ္ဌနှင့် လွှတ်တော်ကိုယ်စားလှယ်များ၊ ဖိတ်ကြားထားသော ဧည့်သည်တော်များ၊ ပြည်ထောင်စုအဆင့် အဖွဲ့အစည်းဝင်များအားလုံး မင်္ဂလာအပေါင်းနှင့် ပြည့်စုံကြပါစေရန် ဆုမွန်ကောင်းတောင်းရင်း ဂါရဝပြု နှုတ်ခွန်းဆက်သအပ်ပါတယ်။ ယနေ့ကျင်းပပြုလုပ် သည့် ဒုတိယအကြိမ် ပြည်ထောင်စုလွှတ်တော် ဆဋ္ဌမပုံမှန်အစည်းအဝေး ပထမနေ့တွင် ပြည်ထောင်စုအစိုးရ အဖွဲ့ ကိုယ်စား ကျွန်တော် စီမံကိန်းနှင့် ဘဏ္ဍာရေးဝန်ကြီးဌာန ဒုတိယဝန်ကြီး ဦးမောင်မောင်ဝင်းက ၂၀၁၇-၂၀၁၈ ခု၊ ဘဏ္ဍာရေးနှစ် ပြည်ထောင်စု၏ ဖြည့်စွက်ခွင့်ပြုငွေစာရင်းနှင့် ပြည်ထောင်စု၏ နောက်ထပ် ဘဏ္ဍာငွေ ခွဲဝေသုံးစွဲရေးဥပဒေကြမ်းတို့ကို ရှင်းလင်းတင်ပြမှာဖြစ်ပါတယ်။ စီမံကိန်းနှင့် ဘဏ္ဍာရေးဝန်ကြီး ဌာန ပြည်ထောင်စုဝန်ကြီးသည် တာဝန်ဖြင့် ပြည်ပသို့ သွားရောက်နေရပါသဖြင့် ကျွန်တော်မှ ရှင်းလင်း တင်ပြရခြင်းဖြစ်ပါတယ်။ Power Point အသုံးပြု တင်ပြခွင့်ပြုပါရန် ပန်ကြားအပ်ပါတယ်။ လေးစားအပ်ပါသော နာယကကြီးခင်ဗျား။ လွှတ်တော်ကိုယ်စားလှယ်ကြီးများထံ ၂၀၁၇-၂၀၁၈ ခု၊ ဘဏ္ဍာရေးနှစ် ဖြည့်စွက်ခွင့်ပြုငွေစာရင်း၊ ၂၀၁၇-၂၀၁၈ ခု၊ ဘဏ္ဍာရေးနှစ် ပြည်ထောင်စု၏ ပြုပြင်ပြီး အရအသုံးခန့်မှန်းခြေငွေစာရင်း၊ ၂၀၁၇-၂၀၁၈ ခု၊ ဘဏ္ဍာရေးနှစ် ပြည်ထောင်စု၏ နောက်ထပ်ဘဏ္ဍာငွေ ခွဲဝေသုံးစွဲရေးဥပဒေကြမ်းနှင့် ဘဏ္ဍာရေးကော်မရှင်၏ ထောက်ခံတင်ပြချက်တို့ကို ကြိုတင်ဖြန့်ဝေထားပြီး ဖြစ်ပါတယ်။ ဖွဲ့စည်းပုံအခြေခံဥပဒေပုဒ်မ ၂၃၀ ပုဒ်မခွဲ(ဂ) ပုဒ်မခွဲငယ်(၁)မှာ ဘဏ္ဍာရေးကော်မရှင်သည် “ပြည်ထောင်စု နယ်မြေအသုံးစရိတ်များပါရှိသော ပြည်ထောင်စု၏ အရအသုံးခန့်မှန်းခြေငွေစာရင်း၊ တိုင်းဒေသကြီး သို့မဟုတ် ပြည်နယ်များအတွက် ပြည်ထောင်စုဘဏ္ဍာရန်ပုံငွေမှ ဘဏ္ဍာငွေများကို သင့်လျော်သလို ဖြည့်ဆည်းပေးခြင်း၊ အထူးကိစ္စတစ်ရပ်အနေဖြင့် ထောက်ပံ့ခြင်း၊ ချေးငွေများခွင့်ပြု ခြင်း အပါအဝင် ပြည်ထောင်စု၏ ဘဏ္ဍာငွေ အရအသုံးဆိုင်ရာဥပဒေကြမ်း သို့မဟုတ် နောက်ထပ် ဘဏ္ဍာငွေခွဲဝေသုံးစွဲရေး ဥပဒေကြမ်းကို ပြည်ထောင်စု လွှတ်တော်သို့ ထောက်ခံတင်ပြရမည်”ဟု ပြဋ္ဌာန်းထားပါတယ်။ တစ်ဖန် ဖွဲ့စည်းပုံအခြေခံဥပဒေပုဒ်မ ၁၀၃ ပုဒ်မခွဲ(င)တွင် “ပြည်ထောင်စုလွှတ်တော်က သက်ဆိုင်ရာ ဘဏ္ဍာရေးနှစ်အတွက် ပြဋ္ဌာန်းထားသည့် ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေပါ လျာထားသော ရငွေများနှင့် ခွင့်ပြုထားသော သုံးငွေ များအပြင် နောက်ထပ်ရငွေများ လျာထားရန်နှင့် သုံးငွေများခွင့်ပြုရန် လိုအပ်သည့်အခါ နောက်ထပ် ဘဏ္ဍာငွေခွဲဝေသုံးစွဲရေးဥပဒေကို အထက်ပါနည်းလမ်းများအတိုင်း ပြဋ္ဌာန်းဆောင်ရွက်ရမည်”ဟု ပြဋ္ဌာန်း ထားပါတယ်။ အထက်ပါပြဋ္ဌာန်းချက်များနှင့်အညီ ၂၀၁၇-၂၀၁၈ ခု၊ ဘဏ္ဍာရေးနှစ် ပြည်ထောင်စု၏ နောက်ထပ် ဘဏ္ဍာငွေခွဲဝေသုံးစွဲရေးဥပဒေကြမ်းကို ဘဏ္ဍာရေးကော်မရှင်၏ ထောက်ခံချက်ဖြင့် ပြည်ထောင်စုအစိုးရ အဖွဲ့က ပြည်ထောင်စုလွှတ်တော်သို့ တင်ပြအပ်ပါတယ်။ နိုင်ရန် ကျွန်တော်တို့ကကြီးခင်ဗျား။ ၂၀၁၅ အစည်းများရဲ့ ဖြည့်စွက်သိမ်းဆောင်ရွက် နာယကကြီးခင်ဗျား။ ပထမဦးစွာ ဖြည့်စွက်ခွင့်ပြု ငွေ(SG)နှင့် ပြုပြင်ပြီးအရအသုံးခန့်မှန်းခြေ ငွေစာရင်း (RE) တို့အကြောင်းကို ရှင်းလင်းတင်ပြလိုပါတယ်။ ဖြည့်စွက်ခွင့်ပြုငွေ (Supplementary Grant- SG) ဆိုသည်မှာ အသုံးစရိတ်တစ်ခုအတွက် မူလခွဲဝေချထားငွေဖြင့် မလုံလောက်၍ဖြစ်စေ၊ အခြား ငွေစာရင်းခေါင်းစဉ်တစ်ခုခုမှ လွှဲပြောင်းသုံးစွဲရန် ပိုလျှံငွေလုံးဝမရှိ၍ သို့မဟုတ် အသုံးစရိတ်အသစ်တစ်ခု အတွက် မူလခွဲဝေချထားငွေ လုံးဝမရှိ၍ဖြစ်စေ၊ နောက်ထပ်ဘဏ္ဍာငွေခွဲဝေသုံးစွဲရေးဥပဒေဖြင့် ထပ်မံခွင့်ပြု wosposcu:22 ap:cccdulosci Goet:ad.co:c@ogosne: (Revised Estimates-RE) ဆိုသည်မှာ လက်ရှိဘဏ္ဍာရေးနှစ်အတွင်း အသုံးစရိတ်ပိုင်းတွင် မူလခွင့်ပြု ငွေအပြင် ဖြည့်စွက်ခွင့်ပြုငွေ ထပ်မံရရှိခြင်းကြောင့်ဖြစ်စေ၊ မူလခွင့်ပြုရန်ပုံငွေများကို အမှန်တကယ်သုံးစွဲရာ၌ မသုံးစွဲဖြစ်သည့်အတွက် သုံးငွေလျော့နည်းခြင်းကြောင့်ဖြစ်စေ၊ ဘဏ္ဍာငွေအရအသုံးဆိုင်ရာဥပဒေနှင့် ဘဏ္ဍာရေးစည်းမျဉ်းတို့နဲ့ အညီ ရန်ပုံငွေလွှဲပြောင်းသုံးစွဲခြင်း၊ ပိုလျှံငွေပြန်လည် အပ်နှံခြင်းတို့ကြောင့်ဖြစ်စေ၊ ရငွေအပိုင်းတွင်လည်း မူလ လျာထားငွေထက် ပိုမိုရရှိခြင်းကြောင့်ဖြစ်စေ၊ လျော့နည်းရရှိခြင်းကြောင့်ဖြစ်စေ ပြောင်းလဲသွားသည့် အရအသုံး အခြေအနေများအရ ပြုပြင်ရေးဆွဲရတဲ့ ခန့်မှန်းခြေစာရင်းဖြစ်ပါတယ်။ ၂၀၁၇-၂၀၁၈ ခု၊ ဘဏ္ဍာရေးနှစ်အတွက် ထပ်မံသတ်မှတ်ပေးမယ့် ဖြည့်စွက်ခွင့်ပြုငွေ တင်ပြခြင်း နဲ့အတူ ပြုပြင်ပြီးခန့်မှန်းခြေငွေစာရင်း(RE)ကိုလည်းပဲ မူလခန့်မှန်းခြေငွေစာရင်း(BE)နှင့် နှိုင်းယှဉ် သုံးသပ်နိုင်ရန် ကျွန်တော်တို့ ရေးဆွဲတင်ပြထားပါတယ်။ လေးစားအပ်ပါသော နာယကကြီးခင်ဗျား။ ၂၀၁၇-၂၀၁၈ ခု၊ ဘဏ္ဍာရေးနှစ်အတွက် ပြည်ထောင်စု ဌာန၊ အဖွဲ့အစည်းများနဲ့ တိုင်းဒေသကြီး/ ပြည်နယ်ဌာန၊ အဖွဲ့အစည်းများရဲ့ ဖြည့်စွက်ခွင့်ပြုငွေ တောင်းခံမှု များကို စိစစ်ရာမှာ ဘတ်ဂျက်လိုငွေနှင့် ဂျီဒီပီအချိုးကို ၅ ရာခိုင်နှုန်းထက်မပိုစေရန် ထိန်းသိမ်းဆောင်ရွက် ရေးကို အခြေခံလျက် စိစစ်ခဲ့ပါတယ်။ ဖြည့်စွက်ခွင့်ပြုငွေတောင်းခံတဲ့ အသုံးစရိတ်များနှင့်ပတ်သက်၍ နောက်နှစ် မူလခန့်မှန်းခြေငွေစာရင်း(BE)၌ ဆောင်ရွက်နိုင်သည်များကို နောက်နှစ် (BE)မှသာ တောင်းခံရန်၊ ဖြည့်စွက်ခွင့်ပြုငွေများကို ပြည်ထောင်စုလွှတ်တော်မှ အတည်ပြုမှသာ သုံးစွဲရမည်ဖြစ်သဖြင့် သုံးစွဲရန် ၄ လ ခန့်သာ ကျန်ရှိသည့်း ပြီးပြတ်အောင်သုံးစွဲနိုင်မည့် ကိစ္စများကိုသာ တောင်းခံရန်၊ ဆောင်ရွက်ဆဲ စီမံကိန်းများနှင့် မဖြစ်မနေ ဆောင်ရွက်ရမည့်ကိစ္စများကိုသာ ဦးစားပေးတောင်းခံရန်တို့ကို ကြိုတင် သတ်မှတ်ပေးခဲ့ပါတယ်။ ဖြည့်စွက်ခွင့်ပြုငွေတောင်းခံမှုများအနက် မဖြစ်မနေပေးချေရန်ဖြစ်ပြီး နိုင်ငံတော် အတွက်လည်း ဝင်ငွေရရှိမည့် အသုံးစရိတ်များဖြစ်သော ကုန်သွယ်လုပ်ငန်းခွန်၊ ဝင်ငွေခွန်၊ နိုင်ငံတော်သို့ ထည့်ဝင်ငွေများကို တောင်းခံသည့်အတိုင်း ခွင့်ပြုခဲ့ပါတယ်။ ပြည်ပအကူအညီရငွေနှင့် ပြည်ပချေးငွေများ ထပ်မံရရှိလာခြင်းကြောင့် လိုအပ်လာတဲ့ အသုံးစရိတ်၊ အမှန်တကယ် ထပ်မံလိုအပ်လာတဲ့ လစာ၊ စရိတ်၊ ပင်စင်၊ အတိုးပေးငွေ၊ နိုင်ငံခြားငွေလဲလှယ်နှုန်း ပြောင်းလဲမှုအရ ထပ်မံလိုအပ်သည့်ငွေနှင့် ပြည်ထောင်စု အစိုးရအဖွဲ့က ဖြည့်စွက်ခွင့်ပြုငွေအဖြစ် တောင်းခံရန်ခွင့်ပြုထားသော အသုံးစရိတ်များကိုလည်းပဲ စိစစ်ပြီးမှ လိုအပ်သည့်အတိုင်းသာ ခွင့်ပြုခဲ့ပါတယ်။ များကို စိစစ်ရာမှာ စိစစ်ခဲ့ပါတယ်။ ဖြည့်စွက်သည်များကို နောက်နှစ် * ခွင့်ပြုခဲ့သော ကုန်သွယ်လုပ်နေပေးချေရန်ကို နာယကကြီးခင်ဗျား။ ပြည်ထောင်စုရဲ့ ဖြည့်စွက်ခွင့်ပြု ငွေတောင်းခံမှု အခြေအနေများကို တင်ပြ ပါမယ်။ ဗဟိုအဖွဲ့အစည်းများက ၀.၆၆၉ ဘီလီယံ တောင်းခံပါတယ်။ ဝန်ကြီးဌာနများက ၂,၄၁၈.၃၂၆ ဘီလီယံ ဖြစ်ပါတယ်။ မြန်မာနိုင်ငံတော်ဗဟိုဘဏ် ၅၆.၅၇၉ ဖြစ်ပါတယ်။ တပ်မြို့စည်ပင်သာယာရေးအဖွဲ့များ ၀.၀၅၀၊ နေပြည်တော်ကောင်စီ ၉.၆၈၄၊ နေပြည်တော်စည်ပင်သာယာရေးကော်မတီ ၄.၃၁၆၊ ပြည်ထောင်စု ဘဏ္ဍာရန်ပုံငွေအစီအစဉ်၏ ပြင်ပမှဆောင်ရွက်သော နိုင်ငံတော်ပိုင်စီးပွားရေးအဖွဲ့အစည်းများ၊ ပို့ဆောင်ရေး နှင့်ဆက်သွယ်ရေးဝန်ကြီးဌာနမှ ၂၈.၉၂ရ ဘီလီယံနဲ့ ရန်ကုန်လျှပ်စစ်ဓာတ်အားပေးရေးကော်ပိုရေးရှင်း ၂၂.၇၃၃၊ ပြည်ထောင်စုဘဏ္ဍာရန်ပုံငွေ အစီအစဉ်ပြင်ပမှဆောင်ရွက်သော ဝန်ကြီးဌာနနှင့် ဦးစီးဌာနများမှ လူမှုဖူလုံရေးအဖွဲ့အနေနဲ့ ၃.၄၅၃၊ စုစုပေါင်း ၂,၅၄၄.၇၃ရ ဘီလီယံ တောင်းခံပါကြောင်း တင်ပြအပ်ပါတယ်။ ဖြည့်စွက်ခွင့်ပြုငွေတောင်းခံတဲ့ အကြောင်းအရာနဲ့ အသုံးစရိတ် အမျိုးအစားများမှာ အောက်ပါအတိုင်း ဖြစ်ပါတယ်။ နိုင်ငံတော်သို့ ရငွေအဖြစ်နဲ့ပေးသွင်းရန် တောင်းခံသည့်ငွေများ၊ ဝင်ငွေခွန်၊ ကုန်သွယ် လုပ်ငန်းခွန်၊ နိုင်ငံတော်သို့ထည့်ဝင်ငွေများ စုစုပေါင်း ၄၄၇.၆၀၈ ဘီလီယံ ဖြစ်ပါတယ်။ ဒီငွေများဟာ နိုင်ငံတော်ကို ရငွေအဖြစ်နဲ့ ဝင်ရောက်မှာဖြစ်တဲ့ငွေများ ဖြစ်ပါတယ်။ ပြည်ပအကူအညီရငွေ၊ ချေးငွေများ ထပ်မံရရှိတဲ့ အတွက် အရ၊ အသုံး နှစ်ဖက်စလုံးမှာဖော်ပြပြီးတော့ တောင်းခံထားတဲ့အသုံးစရိတ်ကတော့ ၂၅၂,၀၀၉ ဘီလီယံ ဖြစ်ပါတယ်။ သာမန်အသုံးစရိတ်များထဲမှာ ကျန်ရှိတဲ့ကာလအတွက် အမှန်တကယ် ထပ်မံလိုအပ်လာတဲ့ လစာစရိတ်ချီးမြှင့်ငွေ၊ ပင်စင်ပေးရန်ငွေ၊ အတိုးပေးငွေ၊ ပြည်ထောင်စုမှ တိုင်းဒေသကြီးနဲ့ ပြည်နယ်များကို ခွဲဝေပေးရမယ့် အခွန်ဝေစုများဟာ စုစုပေါင်း ၄၇၂.၂၂၆ ဘီလီယံရှိပါတယ်။ ဒီအသုံးစရိတ် များဟာလည်း ကျန်ရှိတဲ့ကာလအတွင်းမှာ အမှန်တကယ် ထပ်မံလိုအပ်တဲ့ အသုံးစရိတ်များဖြစ်ကြောင်း စိစစ်တွေ့ရှိရ ပါတယ်။ နောက်ဘဏ္ဍာရေးနှစ်အတွင်း မဖြစ်မနေဆောင်ရွက်ရမယ့် ဦးစားပေး လုပ်ငန်းအသုံးစရိတ်များ ထဲက လုပ်ငန်းပြီးစီးမှု အခြေအနေအပေါ်မူတည်ပြီးတော့မှ ဘဏ္ဍာရေးနှစ်မကုန်မီ ပေးချေရမယ့် အသုံးစရိတ် များအဖြစ်နဲ့ ၁,၃၇၂.၈၉၄ ဘီလီယံဖြစ်ပါတယ်။ ဒီငွေများကိုလည်း ဌာနတစ်ခုချင်းရဲ့ တင်ပြချက်များ အပေါ်မှာ စိစစ်ပြီးခွင့်ပြုထားပါတယ်။ ဒီထဲမှာ ကျွန်တော်တို့ နိုင်ငံခြားငွေလဲလှယ်နှုန်း ပြောင်းလဲမှုအရ ထပ်မံလိုအပ်တဲ့ငွေကတော့ ၈၂၁.၈၄၀ ဘီလီယံအထိ ပါဝင်ကြောင်းတင်ပြအပ်ပါတယ်။ နာယကကြီးခင်ဗျာ။ ရငွေအပိုင်းမှာ ပြည်ထောင်စုရဲ့အခွန်အကောက်ရငွေဟာ မူလခန့်မှန်းခြေမှာ ကျပ် ၆,၄၈၁.၀၀၉ ဘီလီယံ ဖြစ်ပြီးတော့ ပြုပြင်ပြီးခန့်မှန်းခြေမှာ ၇,၅၄၆.၀၃၀ ဘီလီယံ လျာထားခဲ့တဲ့ အတွက်ကြောင့် ကျပ် ၁,၀၆၅.၀၂၁ ဘီလီယံသို့ တိုးမြင့်လာပါတယ်။ အခွန်အကောက်ရငွေနဲ့ ဂျီဒီပီအချိုးကို တင်ပြရင် မူလခန့်မှန်းခြေအရ ၇.၁၀ ရာခိုင်နှုန်း ဖြစ်ပြီးတော့ ပြုပြင်ပြီးခန့်မှန်းခြေအရ ၈.၂၆ ရာခိုင်နှုန်း ဖြစ်ကြောင်း တင်ပြအပ်ပါတယ်။ ဖြည့်စွက်ခွင့်ပြုငွေတောင်းခံမှုအပါအဝင် ၂၀၁၇-၂၀၁၈ ခု၊ ဘဏ္ဍာရေးနှစ်အတွက် ပြည်ထောင်စု၏ ပြုပြင်ပြီးခန့်မှန်းခြေငွေစာရင်းကို ရေးဆွဲတဲ့အခါမှာ အောက်ပါအတိုင်း ရရှိပါတယ်။ စုစုပေါင်းရငွေ ဘီလီယံ ၁၈,၈၃၄.၉၃၂၊ စုစုပေါင်းသုံးငွေ ၂၂,၈၃၀.၇၂၇၊ လိုငွေ ၃,၉၉၅.၇၉၅ ဘီလီယံဖြစ်ပါတယ်။ ဂျီဒီပီတန်ဖိုးဟာ ၉၁,၃၁၉.၄၃၃ ဘီလီယံ မပြောင်းလဲဘဲနဲ့ ဖြစ်တဲ့အတွက်ကြောင့် လိုငွေနဲ့ဂျီဒီပီအချိုး ၄.၃၈ ရာခိုင်နှုန်း ဖြစ်ကြောင်း တင်ပြအပ်ပါတယ်။ ဆက်လက်ပြီး တိုင်းဒေသကြီးနဲ့ ပြည်နယ်များရဲ့ ဖြည့်စွက်ခွင့်ပြုငွေတောင်းခံမှုများကို တင်ပြပါမယ်။ တိုင်းဒေသကြီးနှင့် ပြည်နယ်များရဲ့ ဖြည့်စွက်ခွင့်ပြုငွေ တင်ပြတောင်းခံမှုအခြေအနေမှာ သာမန်အသုံးစရိတ် ၄၁.၀၉၁ ဘီလီယံ၊ ငွေလုံးငွေရင်းအသုံးစရိတ် ၂၁၉.၉၉၄ ဘီလီယံ၊ ကြွေးမြီအသုံးစရိတ် ၀.၇၀၀ ဘီလီယံ၊ စုစုပေါင်း ၂၆၁.၇၈၅ ဘီလီယံ ဖြစ်ပါတယ်။ ဖြည့်စွက်ခွင့်ပြု ငွေများကို စိစစ်ပြီးတဲ့နောက် ဖြစ်ပေါ်လာတဲ့ တိုင်းဒေသကြီးနဲ့ ပြည်နယ်များရဲ့ ၂၀၁၇-၂၀၁၈ ခု၊ ဘဏ္ဍာရေးနှစ် ပြုပြင်ပြီးရငွေ၊ သုံးငွေစာရင်းချုပ် အခြေအနေကတော့ စုစုပေါင်းရငွေ ၉၈၇.၉၂၁ ဘီလီယံ ဖြစ်ပြီး စုစုပေါင်းသုံးငွေ ၂,၇၁၀.၈၄၅ ဘီလီယံ ဖြစ်ပါတယ်။ လိုငွေ ၁,၇၂၂.၉၂၄ ဘီလီယံ ဖြစ်ပါတယ်။ တိုင်းဒေသကြီး/ပြည်နယ်များရဲ့ ၂၀၁၇-၂၀၁၈ ခု၊ ဘဏ္ဍာရေးနှစ် မူလခန့်မှန်းခြေမှာ လိုငွေကျပ် ၁,၇၀၇.၅၈၀ ဘီလီယံ ပေါ်ပေါက်ခဲ့သည့်အတွက် ပြည်ထောင်စုကထောက်ပံ့ငွေ ၁,၇၀၇.၅၈၀ ဘီလီယံကို BE မှာ လျာထားခဲ့ပါတယ်။ ၂၀၁၇-၂၀၁၈ ခု၊ ဘဏ္ဍာရေးနှစ် ပြုပြင်ပြီးခန့်မှန်းခြေမှာ လိုငွေဟာ ၁,၇၂၂.၉၂၄ ဘီလီယံ ဖြစ်ပေါ်လာတဲ့အတွက်ကြောင့် ပြည်ထောင်စုက ထောက်ပံ့ငွေကိုလည်းပဲ ၁,၇၂၂.၉၂၄ ဘီလီယံသို့ တိုးမြှင့် လျာထားရမှာဖြစ်ပါတယ်။ ပြုပြင်ပြီးလျာထားချက်အရ ၁,၇၂၂.၉၂၄ ဘီလီယံ ထောက်ပံ့ရန်ဖြစ်တဲ့အတွက် ကြောင့် မူလလျာထားချက်ထက် ထောက်ပံ့ငွေအပြင်ကို ကျပ် ၁၅.၃၄၄ ဘီလီယံကို ကျွန်တော်တို့ ထပ်မံ ထောက်ပံ့ပေးဖို့ လျာထားပါကြောင်း တင်ပြအပ်ပါတယ်။ ပြည်ထောင်စုက တိုင်းဒေသကြီး/ ပြည်နယ်များသို့ ထောက်ပံ့ပေးငွေ အပါအဝင် ပြည်ထောင်စုရဲ့ မူလခန့်မှန်းခြေငွေစာရင်းနှင့် ပြုပြင်ပြီးခန့်မှန်းခြေငွေစာရင်းတို့ရဲ့ အရအသုံးနှိုင်းယှဉ်ချက်ဟာ အောက်ပါ အတိုင်းဖြစ်ပါတယ်။ စုစုပေါင်းရငွေ မူလခန့်မှန်းခြေမှာ ၁၆,၆၀၄.၅၉ရ ဖြစ်ပြီးတော့ ပြုပြင်ပြီးခန့်မှန်းခြေမှာ ၁၈,၈၃၄.၉၃၂၊ ရငွေအနေနဲ့ ကျွန်တော်တို့ ၂.၂၃၀.၃၃၅ ပိုမိုလာပါတယ်။ စုစုပေါင်းသုံးငွေဟာလည်းပဲ မူလခန့်မှန်းခြေမှာ ၂၀,၅၉၄.၁၆၅ ဘီလီယံ ဖြစ်ပြီးတော့၊ ပြုပြင်ပြီးခန့်မှန်းခြေမှာ ၂၂,၈၃၀.၇၂ရ ဖြစ်ပါတယ်။ သုံးငွေမှာလည်းပဲ မူလခန့်မှန်းခြေထက် ၂.၂၃၆.၅၆၂ ဘီလီယံ ပိုမိုလာပါတယ်။ လိုငွေအနေနဲ့ မူလခန့်မှန်းခြေမှာ ၃,၉၈၉.၅၆၈ ဘီလီယံ ဖြစ်ပြီး၊ ပြုပြင်ပြီးခန့်မှန်းခြေမှာ ၃,၉၉၅.၇၉၅ ဘီလီယံ ဖြစ်တဲ့အတွက်ကြောင့် မူလခန့်မှန်းခြေထက် လိုငွေ ၆.၂၂ရ ဘီလီယံ ပိုမိုလာပါကြောင်း တင်ပြအပ်ပါတယ်။ ဂျီဒီပီတန်ဖိုး ဘီလီယံ ၉၁,၃၁၉.၄၃၃ မပြောင်းလဲဘဲနဲ့ ဖြစ်ပြီးတော့ လိုငွေနဲ့ ဂျီဒီပီအချိုးဟာ မူလခန့်မှန်းခြေမှာ ၄.၃ရ ရာခိုင်နှုန်း၊ ပြုပြင်ပြီး ခန့်မှန်းခြေမှာ ၄.၃၈ ရာခိုင်နှုန်း ဖြစ်ပါတယ်။ သို့ဖြစ်ပါ၍ ပြည်ထောင်စုရဲ့ လိုငွေဟာ မူလခန့်မှန်းခြေငွေစာရင်းမှာ ကျပ် ၃,၉၈၉.၅၆၈ ဘီလီယံ ဖြစ်ပြီး၊ ဖြည့်စွက်ခွင့်ပြုငွေမှာ တောင်းခံမှု ကျပ် ၂,၅၄၄.၇၃ရ ဘီလီယံအပါအဝင် ရငွေနှင့် သုံးငွေများ ပြောင်းလဲမှုအခြေအနေများအရ ပြုပြင်ပြီးခန့်မှန်းခြေငွေစာရင်းမှာ လိုငွေဟာ ၃,၉၉၅.၇၉၅ ဘီလီယံ ဖြစ်ပါတယ်။ ထပ်မံလိုအပ်ငွေအနေနဲ့ ကျပ် ၆.၂၂ရ ဘီလီယံ ဖြစ်ပါတယ်။ လေးစားအပ်ပါသော နာယကကြီးခင်ဗျား။ ဆက်လက်ပြီး ၂၀၁၇-၂၀၁၈ ခု၊ ဘဏ္ဍာရေးနှစ် ပြည်ထောင်စုရဲ့ နောက်ထပ်ဘဏ္ဍာငွေခွဲဝေသုံးစွဲရေးဥပဒေကြမ်းနဲ့စပ်လျဉ်းပြီး တင်ပြပါမယ်။ ဥပဒေကြမ်း မှာတော့ အခန်း(၃) ခန်း ပါဝင်ပါတယ်။ အခန်း(၁) အမည်နှင့် အကျိုးသက်ရောက်သည့် ကာလဖြစ်ပါတယ်။ အခန်း(၂) နောက်ထပ်အသုံးစရိတ်များကို ခွင့်ပြုလျာထားပေးခြင်းနှင့် စီမံခန့်ခွဲခြင်းဖြစ်ပြီး၊ အခန်း(၃) ငွေချေးယူခြင်းဖြစ်ပါတယ်။ ဥပဒေကြမ်းမှာပါဝင်တဲ့ နောက်ဆက်တွဲဇယား(၁) မှ (၉) အထိ ဌာန၊ အဖွဲ့အစည်း အလိုက် နောက်ထပ်ခွင့်ပြုတဲ့သုံးငွေများကို ဖော်ပြထားပါတယ်။ ဖြည့်စွက်ခွင့်ပြုငွေစာရင်းမှာ ပြည်ပချေးယူ ရငွေကျပ် ၂၀၇.၂၉ရ ဘီလီယံ ထပ်မံတိုးလာတဲ့အတွက် ၂၀၁ရ ခုနှစ်၊ ပြည်ထောင်စုရဲ့ ဘဏ္ဍာငွေအရအသုံး ဆိုင်ရာဥပဒေမှာ ပြဋ္ဌာန်းထားတဲ့ ပြည်ထောင်စုအစိုးရအဖွဲ့က ချေးယူနိုင်တဲ့ငွေ ကျပ်သန်းပေါင်း ငါးဆယ့် နှစ်သိန်းအပြင် ၂၀၁၇-၂၀၁၈ ခု၊ ဘဏ္ဍာရေးနှစ် ပြည်ထောင်စုရဲ့ နောက်ထပ်ဘဏ္ဍာငွေ ခွဲဝေသုံးစွဲရေး ဥပဒေကြမ်းမှာ ကျပ်သန်း နှစ်သိန်း ထပ်မံတိုးမြှင့်လျာထားပါကြောင်း တင်ပြအပ်ပါတယ်။ ဥပဒေကြမ်း အပေါ်မှာ ပြည်ထောင်စုရှေ့နေချုပ်ရုံးရဲ့ သဘောထားမှတ်ချက်ကိုလည်းပဲ ပူးတွဲတင်ပြထားပါတယ်။ ပြည်ထောင်စုနဲ့ တိုင်းဒေသကြီး/ ပြည်နယ်များ၏ ဖြည့်စွက်ခွင့်ပြုငွေတောင်းခံမှုများကို ၁၂-၉-၂၀၁ရ ရက်နေ့ကနေပြီးတော့ ၁၈-၉-၂၀၁ရ ရက်နေ့အထိ စီမံကိန်းနှင့် ဘဏ္ဍာရေးဝန်ကြီးဌာနက ဦးစွာစိစစ် ခဲ့ပါတယ်။ ပြည်ထောင်စုအတွက် ဒုတိယသမ္မတ(၁)က ၂၁-၉-၂၀၁ရ ရက်နေ့မှာ စိစစ်ခဲ့ပါတယ်။ တိုင်း ဒေသကြီး/ ပြည်နယ်များအတွက် ဒုတိယသမ္မတ(၂)က ၂၇-၉-၂၀၁ရ ရက်နေ့မှာ ထပ်မံစိစစ်ခဲ့ပါတယ်။ ပြီးနောက်ဘဏ္ဍာရေးကော်မရှင်သို့ တင်ပြခဲ့ပါတယ်။ ဘဏ္ဍာရေးကော်မရှင်က ၂-၁၀-၂၀၁ရ ရက်နေ့မှာ ထောက်ခံတင်ပြပါတယ်။ ပြည်ထောင်စုအစိုးရအဖွဲ့က ၁၂-၁၀-၂၀၁ရ ရက်နေ့တွင် သဘောတူအတည်ပြု ခဲ့ပါတယ်။ ပြည်ထောင်စုရဲ့ ဖြည့်စွက်ခွင့်ပြုငွေတောင်းခံမှုနှင့် နောက်ထပ်ဘဏ္ဍာငွေ ခွဲဝေသုံးစွဲရေးဥပဒေကြမ်း အပေါ်မှာ ဘဏ္ဍာရေးကော်မရှင်၏ ထောက်ခံချက်ကိုလည်း ပူးတွဲတင်ပြထားပါတယ်။ လေးစားအပ်ပါသော နာယကကြီးခင်ဗျား။ သို့ဖြစ်ပါ၍ ဘဏ္ဍာရေးကော်မရှင်၏ ထောက်ခံချက်ဖြင့် ပြည်ထောင်စုအစိုးရအဖွဲ့က ပေးပို့တင်ပြထားသော ၂၀၁၇-၂၀၁၈ ခု၊ ဘဏ္ဍာရေးနှစ်အတွက် ပြည်ထောင်စု၏ ဖြည့်စွက်ခွင့်ပြုငွေစာရင်းနှင့် ၂၀၁၇-၂၀၁၈ ခု၊ ဘဏ္ဍာရေးနှစ် ပြည်ထောင်စု၏ နောက်ထပ်ဘဏ္ဍာငွေခွဲဝေ သုံးစွဲရေး ဥပဒေကြမ်းတို့အပေါ် ပြည်ထောင်စုလွှတ်တော်က ဆွေးနွေးသုံးသပ်ပြီး အတည်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျာ။ အားလုံးကို ကျေးဇူးတင်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုပါဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်းကော်မတီက ဥပဒေဆိုင်ရာသုံးသပ်ချက် အစီရင်ခံစာနဲ့ ပြည်သူ့ငွေစာရင်းပူးပေါင်း ကော်မတီက ငွေကြေးဆိုင်ရာသုံးသပ်ချက် အစီရင်ခံစာများ တင်သွင်းကြရမှာဖြစ်ပါတယ်။ အဲဒီအစီရင် ခံစာများပြုစုရာမှာ အထောက်အကူပြုနိုင်ဖို့အတွက် ၂၀၁၇-၂၀၁၈ ခု၊ ဘဏ္ဍာရေးနှစ် နောက်ထပ် ဘဏ္ဍာငွေ ခွဲဝေသုံးစွဲရေးဥပဒေကြမ်းပါ ပြည်ထောင်စုအဆင့် ဌာန၊ အဖွဲ့အစည်းများရဲ့ ရငွေသုံးငွေများနဲ့စပ်လျဉ်းပြီး လေ့လာစိစစ်တင်ပြနိုင်ဖို့ စိစစ်ရေးပူးပေါင်းအဖွဲ့များကို ပြည်ထောင်စုလွှတ်တော်ရုံးရဲ့ ၁၁-၁-၂၀၁ရ ရက်စွဲပါ အမိန့်ကြော်ငြာစာအမှတ်(၅/၂၀၁၇)ဖြင့် ဖွဲ့စည်းထားခဲ့ပြီး ဖြစ်ပါတယ်။ အဆိုပါ စိစစ်ရေးပူးပေါင်းအဖွဲ့ ၁ရ ဖွဲ့အနေနဲ့ သက်ဆိုင်ရာ ပြည်ထောင်စုအဆင့် ဌာန၊ အဖွဲ့အစည်း များအလိုက် စိစစ်လေ့လာတွေ့ရှိချက်များကို ၂၄-၁၀-၂၀၁ရ ရက်ထက် နောက်မကျစေဘဲ ဥပဒေကြမ်း ပူးပေါင်းကော်မတီနဲ့ ပြည်သူ့ငွေစာရင်းပူးပေါင်းကော်မတီများသို့ ပေးပို့ကြရမှာဖြစ်ပါတယ်။ ဒါကြောင့် ပူးပေါင်းကော်မတီနှစ်ရပ်အနေနဲ့ ပြည်ထောင်စုလွှတ်တော်ဆိုင်ရာ ဥပဒေ၊ နည်းဥပဒေ များနဲ့အညီ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာများကို ၃၁-၁၀-၂၀၁ရ ရက်ထက် နောက်မကျစေဘဲ လွှတ်တော်သို့ တင်သွင်းနိုင်ရေးအတွက် အကြောင်းကြား ပေးပို့ထားပါကြောင်းနဲ့ ယင်း ဥပဒေကြမ်းနဲ့စပ်လျဉ်းတဲ့ အသေးစိတ်စာရင်းများကိုလည်း လွှတ်တော်ကိုယ်စားလှယ် တစ်ဦးချင်းလေ့လာ နိုင်ဖို့အတွက် သက်ဆိုင်ရာ လွှတ်တော်ရုံးအသီးသီးမှတစ်ဆင့် ကြိုတင်ပေးဖို့ ဖြန့်ဝေထားပြီး ဖြစ်ပါကြောင်း အသိပေးအပ်ပါတယ်။ နိုင်ငံတော်သမ္မတထံမှ ပေးပို့ထားသော မြန်မာနိုင်ငံ၏ ဘဏ္ဍာရေးနှစ် ပြောင်းလဲပြင်ဆင်သတ်မှတ်သည့် ကိစ္စနှင့်စပ်လျဉ်း၍ ပြည်ထောင်စုအစိုးရအဖွဲ့ကိုယ်စား စီမံကိန်းနှင့် ဘဏ္ဍာရေးဝန်ကြီးဌာနက လွှတ်တော်သို့ ရှင်းလင်းတင်ပြခြင်း ။</speech>
<speech type="speaker">အစီအစဉ်(၁၁) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မြန်မာ နိုင်ငံရဲ့ လက်ရှိကျင့်သုံးနေသော ဘဏ္ဍာရေးနှစ်ဖြစ်တဲ့ ဧပြီလ ၁ ရက်မှ မတ်လ ၃၁ ရက်ထိ (အစား) အောက်တိုဘာလ ၁ ရက်မှ စက်တင်ဘာလ ၃၀ ရက်ထိ ပြောင်းလဲပြင်ဆင်သတ်မှတ်မှုကို ၂၀၁၈-၂၀၁၉ ဘဏ္ဍာရေးနှစ်မှ စတင်ဆောင်ရွက်မည်ဖြစ်ကြောင်း နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၂၉-၉-၂၀၁ရ ရက်စွဲပါစာအမှတ်၊ ၃(၁)/၁/သမ္မတရုံးဖြင့် ပေးပို့ထား ပါတယ်။ အဆိုပါကိစ္စနဲ့စပ်လျဉ်းပြီး ပြည်ထောင်စုအစိုးရအဖွဲ့ ကိုယ်စား သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က လွှတ်တော်သို့ ရှင်းလင်းတင်ပြဖို့ ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့်ဘဏ္ဍာရေးဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော် နာယက၊ ပြည်သူ့လွှတ်တော်ဥက္ကဋ္ဌနှင့် လွှတ်တော်ကိုယ်စားလှယ်များ၊ ဖိတ်ကြားထားသော ဧည့်သည်တော်များအားလုံး မင်္ဂလာအပေါင်းနှင့် ပြည့်စုံကြပါစေဟု ဆုမွန်ကောင်း တောင်းရင်း ဂါရဝပြုနှုတ်ခွန်းဆက်သအပ်ပါတယ်။ ယနေ့ကျင်းပပြုလုပ်သော ဒုတိယအကြိမ် ပြည်ထောင်စု လွှတ်တော် ဆဋ္ဌမပုံမှန်အစည်းအဝေး ပထမနေ့တွင် မြန်မာနိုင်ငံ၏ ဘဏ္ဍာရေးနှစ် ပြောင်းလဲပြင်ဆင် သတ်မှတ်ရန်ကိစ္စနှင့်စပ်လျဉ်း၍ ပြည်ထောင်စုအစိုးရအဖွဲ့ကိုယ်စား ကျွန်တော် စီမံကိန်းနှင့် ဘဏ္ဍာရေး ဝန်ကြီးဌာန၊ ဒုတိယဝန်ကြီး ဦးမောင်မောင်ဝင်းက ရှင်းလင်းတင်ပြမှာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ မြန်မာနိုင်ငံ၏ ဘဏ္ဍာရေးနှစ်အဖြစ် အောက်တိုဘာလ ၁ ရက်နေ့မှ စက်တင်ဘာလ ၃၀ ရက်နေ့အထိ ပြောင်းလဲပြင်ဆင်သတ်မှတ်မှုကို ၂၀၁၈-၂၀၁၉ ခု၊ ဘဏ္ဍာရေး နှစ်မှစတင်၍ ဆောင်ရွက်မည်ဖြစ်ကြောင်း ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေ ပုဒ်မ ၂၁၀ နှင့် ပြည်ထောင်စုအစိုးရအဖွဲ့ဥပဒေပုဒ်မ ၃၈ ပါ ပြဋ္ဌာန်းချက်တို့နှင့်အညီ နိုင်ငံတော်သမ္မတက ပြည်ထောင်စုလွှတ်တော်သို့ ၂၉-၉-၂၀၁ရ ရက်နေ့တွင် သဝဏ်လွှာပေးပို့ခဲ့ပါတယ်။ ဘဏ္ဍာရေးနှစ် ပြောင်းလဲသတ်မှတ်ရန် ကိစ္စနှင့်စပ်လျဉ်းပြီး ၇-၁၂-၂၀၁၆ ရက်နေ့တွင် ကျင်းပသော ဒုတိယအကြိမ် ပြည်ထောင်စု လွှတ်တော် တတိယပုံမှန်အစည်းအဝေး ဆဋ္ဌမနေ့တွင် မွန်ပြည်နယ်မှ လွှတ်တော်ကိုယ်စားလှယ် ဦးမျိုးဝင်းက အကြံပြု ဆွေးနွေးတင်ပြခဲ့ပါတယ်။ လွှတ်တော်ကိုယ်စားလှယ် ဦးမျိုးဝင်းရဲ့ အကြံပြုချက်အရ ဘတ်ဂျက် အစပိုင်းမှာ ဝန်ကြီးဌာနများရဲ့ ငွေလုံးငွေရင်းအသုံးစရိတ်ဖြင့် လုပ်ငန်းအကောင်အထည်ဖော်မှု ရာခိုင်နှုန်း နည်းပါးခြင်း၊ ဘတ်ဂျက်စတင်သည့်သင်္ကြန်ရုံးပိတ်ရက်နှင့် ကပ်နေသည့်အပြင် မေလတွင် မုတ်သုန်လေစတင်ဝင်ရောက်ချိန်ဖြစ်၍ ဆောက်လုပ်ရေးလုပ်ငန်းများတွင် မိုးကြောင့်လေလွင့်ဆုံးရှုံးမှုနှင့် ကျသည်နှင့်တစ်ပြိုင်နက် လုပ်ငန်းများကို ချက်ချင်းလုပ်နိုင်ခြင်း၊ ရက်ရှည်ပိတ်ရက်မရှိခြင်း၊ ရာသီဥတု လည်း ကောင်းမွန်ခြင်းများကြောင့် မြန်မာနိုင်ငံနှင့် အင်မတန်ဆီလျော်သော ဘတ်ဂျက်နှစ်ဖြစ်ပါကြောင်း၊ လုပ်ငန်းရည်မှန်းချက်များကို အကုန်ပြီးစီးနိုင်မည် ဖြစ်တဲ့အတွက်ကြောင့် မြန်မာနိုင်ငံ၏ ဘတ်ဂျက်နှစ်ကို အောက်တိုဘာလ ၁ ရက်နေ့မှ စက်တင်ဘာလ ၃၀ ရက်နေ့အထိ ပြန်လည်သတ်မှတ်သင့်ပါကြောင်း အကြံပြု ဆွေးနွေးခဲ့ခြင်းဖြစ်ပါတယ်။ နာယကကြီးခင်ဗျား။ ဘဏ္ဍာရေးနှစ် ပြောင်းလဲပြင်ဆင်သတ်မှတ်နိုင်ရေးကိစ္စနှင့်စပ်လျဉ်းပြီး ၇-၇-၂၀၁ရ ရက်နေ့မှာ ကျင်းပခဲ့တဲ့(၂/၂၀၁၇) ကြိမ်မြောက်ဘဏ္ဍာရေးကော်မရှင် အစည်းအဝေးမှာလည်း ဆွေးနွေးခဲ့ ပါတယ်။ စီမံကိန်းနှင့် ဘဏ္ဍာရေးဝန်ကြီးဌာနအနေဖြင့် ဝန်ကြီးဌာနအောက်ရှိ ဌာန၊ အဖွဲ့အစည်းများနှင့် ၁၀-၇-၂၀၁၇၊ ၁၅-၇-၂၀၁ရ နှင့် ၂၅-၇-၂၀၁ရ ရက်နေ့တွေမှာ ဆွေးနွေးခဲ့ပါတယ်။ ဗဟိုအဖွဲ့အစည်းများ၊ ပြည်ထောင်စုဝန်ကြီးဌာနများအားလုံးနှင့် ၁၇-၇-၂၀၁ရ ရက်နေ့မှာ ညှိနှိုင်းဆွေးနွေးသုံးသပ်မှုများ ပြုလုပ် ခဲ့ပါတယ်။ အဆိုပါ အစည်းအဝေးများကနေပြီးတော့ ဘဏ္ဍာရေးနှစ် ပြောင်းလဲပြင်ဆင် သတ်မှတ်ခြင်း နှင့်ပတ်သက်ပြီး ပြည်ထောင်စုအဆင့် ဌာန၊ အဖွဲ့အစည်းများရဲ့ သဘောထားမှတ်ချက်များ ပေးပို့ဖို့နှင့် စုစည်းသုံးသပ်နိုင်မှုအတွက် Task Force အဖွဲ့ ဖွဲ့စည်းဆောင်ရွက်ရန် ဆုံးဖြတ်ခဲ့ပါတယ်။ Task Force အတွက်ကို ရသုံးမှန်းခြေငွေစာရင်းဦးစီးဌာနက Focal အဖြစ် တာဝန်ယူဆောင်ရွက်ရန် ဆုံးဖြတ်ခဲ့ပြီး ၁၆-၈-၂၀၁ရ ရက်နေ့မှာ စီမံကိန်းနှင့် ဘဏ္ဍာရေးဝန်ကြီးဌာနလက်အောက်ရှိ ဌာန၊ အဖွဲ့အစည်းများမှ အဖွဲ့ဝင် ၁၀ ဦးဖြင့် Task Force ဖွဲ့စည်းပြီး ဆောင်ရွက်ခဲ့ပါတယ်။ နိုင်ငံတစ်နိုင်ငံ၏ ဘဏ္ဍာရေးနှစ် သတ်မှတ်ရာတွင် ယင်းနိုင်ငံ၏ စီးပွားရေးရည်မှန်းချက်၊ ငွေကြေးမူဝါဒ၊ ဘဏ္ဍာရေးမူဝါဒတို့ကို ချမှတ် ဆောင်ရွက်တဲ့နေရာမှာ ချမှတ်သည့်ရည်မှန်းချက်အတိုင်း ထမြောက်အောင်မြင်စေရန် အဓိကထားပြီးတော့ သတ်မှတ်ကြခြင်းဖြစ်ပါတယ်။ ထို့အပြင် နိုင်ငံ၏ ရာသီဥတုအခြေအနေ၊ အစိုးရကဏ္ဍ၊ ပုဂ္ဂလိကကဏ္ဍ၊ နှစ်ချုပ်ဘဏ္ဍာရေးငွေစာရင်းများနှင့် နှစ်ချုပ်ကုန်ထုတ်လုပ်မှုဆိုင်ရာ စာရင်းများရေးဆွဲမှုတို့နှင့်လည်း လိုက်လျောညီထွေဖြစ်စေရန် သတ်မှတ်ကြပါတယ်။ ဘဏ္ဍာရေးနှစ် (Fiscal Year) တစ်နည်းအားဖြင့် ဘတ်ဂျက်နှစ် (Budget Year)ဟူသည် တစ်နှစ်တာ သို့မဟုတ် ၁၂ လကာလအတွက် အစိုးရ၏ဘဏ္ဍာငွေ အရအသုံးကိစ္စများ လျာထားအကောင်အထည်ဖော်ဆောင်ရွက်ရန် တ်မှတ်ချက် ဖြစ်ပါတယ်။ ဘဏ္ဍာရေးနှစ်သတ်မှတ်မှုနှင့်စပ်လျဉ်း၍ အခြားနိုင်ငံများအား လေ့လာသည့်အခါ ကမ္ဘာပေါ်ရှိ နိုင်ငံ ၂၂ရ နိုင်ငံတို့မှာ ကာလသတ်မှတ်မှုများကို အဓိကအားဖြင့် ၄ မျိုး ခွဲခြားတွေ့ရှိရပါတယ်။ ၎င်းတို့မှာ ဇန်နဝါရီလ ၁ ရက်နေ့မှ ဒီဇင်ဘာလ ၃၁ ရက်နေ့အထိ ပြက္ခဒိန်နှစ်အတိုင်း သတ်မှတ်သည့်နိုင်ငံကတော့ ၁၅၆ နိုင်ငံ ဧပြီလ ၁ ရက်နေ့မှ မတ်လ ၃၁ ရက်နေ့အထိ သတ်မှတ်တဲ့နိုင်ငံ ၃၃ နိုင်ငံ ရှိပါတယ်။ ဇူလိုင်လ ၁ ရက်နေ့မှ ဇွန်လ ၃၀ ရက်နေ့အထိ သတ်မှတ်တဲ့နိုင်ငံ ၂၀ နိုင်ငံ ရှိပါတယ်။ အောက်တိုဘာလ ၁ ရက်နေ့မှ စက်တင်ဘာလ ၃၀ ရက်နေ့အထိ သတ်မှတ်တဲ့နိုင်ငံ ၁၂ နိုင်ငံဖြစ်ပါတယ်။ ယင်းတို့အနက် အာဆီယံနိုင်ငံများနှင့် အိမ်နီးချင်းနိုင်ငံအချို့တို့ရဲ့ ဘဏ္ဍာရေးနှစ်သတ်မှတ်မှုကို အောက်ပါအတိုင်း ကောက်နုတ်တင်ပြအပ်ပါတယ်။ ဘရူနိုင်းနိုင်ငံ၊ မြန်မာနိုင်ငံ၊ စင်္ကာပူနိုင်ငံ၊ အိန္ဒိယနိုင်ငံ၊ ဂျပန်နိုင်ငံတို့ကတော့ ဧပြီလ ၁ ရက်နေ့ကနေ မတ်လ ၃၁ ရက်နေ့အထိ သတ်မှတ်ထားပါတယ်။ ကမ္ဘောဒီးယားနိုင်ငံ၊ အင်ဒိုနီးရှားနိုင်ငံ၊ ဗီယက်နမ်နိုင်ငံ၊ မလေးရှားနိုင်ငံ၊ ဖိလစ်ပိုင်နိုင်ငံများက ဇန်နဝါရီလ ၁ ရက်နေ့မှ ဒီဇင်ဘာလ ၃၁ ရက်နေ့အထိ ပြက္ခဒိန်နှစ် အတိုင်း သတ်မှတ်ပါတယ်။ သြစတြေးလျနိုင်ငံ၊ ဘင်္ဂလားဒေ့ရှ်နိုင်ငံ၊ ဘူတန်နိုင်ငံ၊ အီဂျစ်နိုင်ငံ၊ ပါကစ္စတန် နိုင်ငံတို့ကတော့ ဇူလိုင်လ ၁ ရက်နေ့မှ ဇွန်လ ၃၀ ရက်နေ့အထိ သတ်မှတ်ပါတယ်။ ဟေတီနိုင်ငံ၊ လာအိုနိုင်ငံ၊ မာရှယ်ကျွန်းစုများနိုင်ငံ၊ ထိုင်းနိုင်ငံ၊ အမေရိကန်နိုင်ငံ စတဲ့နိုင်ငံများကတော့ အောက်တိုဘာလ ၁ ရက်နေ့မှ စက်တင်ဘာလ ၃၀ ရက်နေ့အထိ သတ်မှတ်ကြောင်းတွေ့ရပါတယ်။ လေးစားအပ်ပါသော နာယကကြီးခင်ဗျား။ မြန်မာနိုင်ငံရဲ့ ဘဏ္ဍာရေးနှစ်သတ်မှတ်ခဲ့တဲ့ သမိုင်း ကြောင်းကို လေ့လာရာမှာ ဒုတိယကမ္ဘာစစ်မတိုင်မီက ဘဏ္ဍာရေးနှစ်ဟာ ဧပြီလ ၁ ရက်နေ့မှ မတ်လ ၃၁ ရက် နေ့အထိဖြစ်ကြောင်း၊ ဒုတိယကမ္ဘာစစ်ပြီးနောက် မြန်မာနိုင်ငံကို ဗြိတိသျှတို့ပြန်လည်အုပ်ချုပ်သည့် ၁၉၄၅ ခုနှစ်မှ ပြည်ထောင်စုမြန်မာနိုင်ငံလွတ်လပ်ရေးရရှိသည့် ဘဏ္ဍာရေးနှစ်ကို အောက်တိုဘာလ ၁ ရက်နေ့မှ စက်တင်ဘာလ ၃၀ ရက်နေ့အထိဟု ပြောင်းလဲသတ်မှတ်ခဲ့ကြောင်း၊ လွတ်လပ်ရေးရရှိပြီးသည့် လည်း ၁၉၇၃ ခုနှစ်အထိ အောက်တိုဘာလ ၁ ရက်နေ့မှ စက်တင်ဘာလ ၃၀ ရက်နေ့အထိကိုသာ ဘဏ္ဍာရေးနှစ်အဖြစ် ဆက်လက်သတ်မှတ်ခဲ့ကြောင်း တွေ့ရှိရပါတယ်။ ၁၉၇၄ ခုနှစ်၊ ပြည်သူ့လွှတ်တော် ကာလမှာ ဘဏ္ဍာရေးနှစ်ကို ဧပြီလ ၁ ရက်နေ့မှ မတ်လ ၃၁ ရက်နေ့အထိ ပြန်လည်ပြင်ဆင် သတ်မှတ် ခဲ့ကြောင်းကို တွေ့ရှိရပါတယ်။ ၁၉၇၄ ခုနှစ်မှာ ဘဏ္ဍာရေးနှစ်ကို ပြန်လည်ပြင်ဆင်သတ်မှတ်ခဲ့စဉ်က အဓိကအားဖြင့် မြန်မာနိုင်ငံ သည် လယ်ယာစိုက်ပျိုးရေးကို အဓိကထားဆောင်ရွက်သည့် နိုင်ငံဖြစ်ခြင်းကြောင့် လယ်ယာစိုက်ပျိုးရေး လုပ်ငန်းများမစတင်မီ တောင်သူလယ်သမားများအား စိုက်ပျိုးစရိတ်ထုတ်ချေးပေးနိုင်ရေး၊ မြန်မာနိုင်ငံ၏ ဘဏ္ဍာရေးနှစ်ကို မြန်မာသက္ကရာဇ်နှင့် ညီညွတ်စေရေးတို့အတွက်ဖြစ်သည်ဟု သိရှိရပါတယ်။ ၁၉၇၄ ခုနှစ်၊ ဧပြီလ ၁ ရက်နေ့မှ စတင်ကျင့်သုံးခဲ့ရာမှာ ယနေ့အထိ ဖြစ်ပါတယ်။ လက်ရှိကျင့်သုံးနေတဲ့ ဘဏ္ဍာရေးနှစ်ရဲ့ အားနည်းချက်များဟာ ဘဏ္ဍာရေးနှစ်မှာ ဧပြီလ ၁ ရက်နေ့မှစတင်တဲ့အတွက်ကြောင့် တည်ဆောက်ရေး လုပ်ငန်းများကို မိုးရာသီကာလကျော်လွန်မှသာ လုပ်ငန်းများစတင်နိုင်တဲ့အတွက်ကြောင့် လုပ်ငန်းများ ဆောင်ရွက်ချိန်အားဖြင့် နည်းပါးခြင်း၊ ပြည်ပချေးငွေ၊ ပြည်ပအကူအညီရငွေများရယူရာမှာ ပေးအပ်တဲ့ နိုင်ငံ/အဖွဲ့အစည်းရဲ့ ဘဏ္ဍာရေးနှစ်နှင့်မကိုက်ညီတဲ့အခါမှာ ညှိနှိုင်းရခြင်း၊ အထွေထွေရွေးကောက်ပွဲ ကျင်းပပြုလုပ်သည့်နှစ်မှာ နောင်အစိုးရအတွက်ဘတ်ဂျက်ကို လက်ရှိအစိုးရက ရေးဆွဲပေးရခြင်းတို့ ဖြစ်ပါတယ်။ နာယကကြီးခင်ဗျား။ ဘဏ္ဍာရေးနှစ်ကို အောက်တိုဘာလ ၁ ရက်နေ့မှ စက်တင်ဘာလ ၃၀ ရက်နေ့ အထိ ပြင်ဆင်သတ်မှတ်ပါက ရရှိမယ့်အားသာချက်များကတော့ တည်ဆောက်ရေး၊ ဝယ်ယူရေး စတဲ့ လုပ်ငန်းတွေမှာ တစ်ဆက်တည်း ၈ လခန့် ပွင့်လင်းရာသီရရှိနိုင်ခြင်း၊ ဘဏ္ဍာရေးနှစ်စတင်ချိန်နှင့် နှစ်သစ်ကူး ရုံးပိတ်ရက်များ တိုက်ဆိုင်နေမှုမရှိတော့ခြင်း၊ ပွင့်လင်းရာသီအစမှာ လုပ်ငန်းများအရှိန်အဟုန်မြှင့် ဆောင်ရွက် နိုင်ပြီး ဘတ်ဂျက်ကုန်ဆုံးခါနီး မိုးရာသီမှာ လုပ်ငန်းများအပြီးသတ်ဆောင်ရွက်နိုင်ခြင်း၊ ၃ လပတ်အလိုက် ဘဏ္ဍာငွေသုံးစွဲမှုများ ပိုမိုညီညွတ်မျှတလာနိုင်ခြင်း စသည်တို့ဖြစ်ပါတယ်။ အားနည်းချက်များအနေနဲ့ကတော့ ၂၀၁၅ ခုနှစ် ပြည်ထောင်စုလွှတ်တော်ဥပဒေအမှတ် ၄၂ နဲ့ အတည်ပြု ပြဋ္ဌာန်းထားတဲ့ ပြည်ထောင်စုရဲ့ ဘဏ္ဍာငွေအရအသုံးရေးဆွဲတင်ပြခြင်းဆိုင်ရာ ဥပဒေမှာပါတဲ့ ဘတ်ဂျက်ရေးဆွဲတင်ပြရမယ့် များနဲ့ မကိုက်ညီတော့တဲ့အတွက်ကြောင့် ဒီဥပဒေကို ပြင်ဆင်ဖို့လိုအပ်ပါတယ်။ ပြည်ပအကူအညီချေးငွေ များအတွက် မိမိဘဏ္ဍာရေးနှစ်နဲ့ မကိုက်ညီတဲ့နိုင်ငံအဖွဲ့အစည်းရှိခဲ့ရင် ှိုင်းရမှာဖြစ်ပါတယ်။ အထွေထွေ ရွေးကောက်ပွဲ ကျင်းပတဲ့နှစ်မှာတော့ လက်ရှိအစိုးရက ရေးဆွဲပြီးတော့ အကောင်အထည်ဖော် ဆောင်ရွက် နေတဲ့ဘတ်ဂျက်ဟာ အစိုးရအသစ်ကို တာဝန်လွှဲပြောင်းပေးချိန်မှာ အကောင်အထည်ဖော် ဆောင်ရွက်ချိန် အားဖြင့် ၆ လသာ ရှိသေးခြင်းတို့ဖြစ်ပါတယ်။ ဘဏ္ဍာရေးနှစ်ပြောင်းလဲဖို့ လွှတ်တော်ကိုယ်စားလှယ်အချို့က ဆွေးနွေးအကြံပြုချက်၊ ဘဏ္ဍာရေးကော်မရှင်(၂/၂၀၁၇) အစည်းအဝေး ဆုံးဖြတ်ချက်၊ ဗဟိုအဖွဲ့အစည်းများနဲ့ ပြည်ထောင်စုဝန်ကြီးဌာနများရဲ့ သဘောထားမှတ်ချက်တို့အရ ဘဏ္ဍာရေးနှစ် သတ်မှတ်မှုကို အောက်တိုဘာလ ၁ ရက်နေ့မှ စက်တင်ဘာလ ၃၀ ရက်နေ့အထိဟု ပြင်ဆင်သတ်မှတ်သင့်ပါကြောင်း ပြည်ထောင်စုအစိုးရအဖွဲ့ စီးပွားရေးရာကော်မတီနဲ့ ပြည်ထောင်စုအစိုးရအဖွဲ့သို့ တင်ပြခဲ့ရာမှာ ၇-၉-၂၀၁ရ ရက်နေ့မှာ ကျင်းပပြုလုပ်တဲ့ ပြည်ထောင်စုအစိုးရအဖွဲ့ အစည်းအဝေးအမှတ်စဉ်(၁၇/၂၀၁၇)မှ လက်ရှိကျင့်သုံးလျက်ရှိသည့် ဘဏ္ဍာရေးနှစ် ဖြစ်သော ဧပြီလ ၁ ရက်မှ မတ်လ ၃၁ ရက်နေ့အထိအစား အောက်တိုဘာလ ၁ ရက်နေ့မှ စက်တင်ဘာလ ၃၀ ရက်နေ့အထိကို ၂၀၁၈-၂၀၁၉ ခုနှစ် ဘဏ္ဍာရေးနှစ်မှစတင်၍ ပြောင်းလဲပြင်ဆင်သတ်မှတ်ရန် သဘောတူ အတည်ပြုခဲ့ပါကြောင်း တင်ပြအပ်ပါတယ်။ လေးစားအပ်ပါသော နာယကကြီးခင်ဗျာ။ သို့ဖြစ်ပါ၍ မြန်မာနိုင်ငံ၏ ဘဏ္ဍာရေးနှစ်ကို လက်ရှိ သတ်မှတ်ထားသည့် ဧပြီလ ၁ ရက်မှ မတ်လ ၃၁ ရက်နေ့အထိအစား အောက်တိုဘာလ ၁ ရက်နေ့မှ စက်တင်ဘာလ ၃၀ ရက်အထိဟု ပြင်ဆင်သတ်မှတ်ရန်ကိစ္စကို ပြည်ထောင်စုလွှတ်တော်မှ အတည်ပြုလက်ခံ ပေးပါရန်နှင့် အတည်ပြုပါက ၂၀၁၈-၂၀၁၉ ခု ဘဏ္ဍာရေးနှစ်မှစတင်၍ ဆောင်ရွက်မည်ဖြစ်ပါကြောင်း ရှင်းလင်းတင်ပြအပ်ပါတယ်။ အားလုံးကျေးဇူးတင်ပါတယ်။</speech>
<title>အထက်ပါကိစ္စနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်း တင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၁၂) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ ပေးပို့စာမိတ္တူကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ သဝဏ်လွှာကို နောက်ဆက်တွဲဖြင့် ဖော်ပြထားပါသည်။ အထက်ပါကိစ္စနဲ့စပ်လျဉ်းပြီး လွှတ်တော်ကော်မတီတစ်ရပ်ရပ်ကို ကိုယ်စားပြု၍ဖြစ်စေ၊ တစ်ဦးချင်း အနေနဲ့ဖြစ်စေ ဆွေးနွေးလိုတဲ့ လွှတ်တော်ကိုယ်စားလှယ်ရှိပါက ၂၀-၁၀-၂၀၁ရ ရက် (သောကြာနေ့) မွန်းလွဲ တစ်နာရီ(၁၃၀၀နာရီ) နောက်ဆုံးထား၍ ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်း တင်သွင်းနိုင်ကြောင်း ကြေညာပါတယ်။</speech>
</bill>
</section>
<section value="Motion">
<motion>
<title>နိုင်ငံတော်သမ္မတထံမှ ပေးပို့ထားသော ၂၀၁၇-၂၀၁၈ ခု၊ ဘဏ္ဍာရေးနှစ် ပြည်ထောင်စုအစိုးရအပ်ငွေ စာရင်း၏ လိုငွေအား ဖြည့်ဆည်းရန်အတွက် မြန်မာနိုင်ငံတော်ဗဟိုဘဏ်မှ ချေးငွေရယူရန်ကိစ္စ နှင့်စပ်လျဉ်း၍ သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက လွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၁၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၇-၂၀၁၈ ခု၊ ဘဏ္ဍာရေးနှစ် ပြည်ထောင်စုအစိုးရအပ်ငွေစာရင်းရဲ့ လိုငွေကိုဖြည့်ဆည်းရန်အတွက် မြန်မာနိုင်ငံတော်ဗဟိုဘဏ်မှ ချေးငွေရယူရန် ကိစ္စနဲ့စပ်လျဉ်းပြီး နိုင်ငံတော်သမ္မတထံမှ ပြည်ထောင်စု လွှတ်တော် နာယကထံသို့ နိုင်ငံတော်သမ္မတရုံးရဲ့ ၂၉-၉-၂၀၁ရ ရက်စွဲပါစာအမှတ်၊ ၃(၂)/၁/သမ္မတရုံးဖြင့် ပေးပို့ထားပါတယ်။ ယင်းကိစ္စနဲ့စပ်လျဉ်းပြီး သက်ဆိုင်ရာပြည်ထောင်စုအဆင့် အဖွဲ့အစည်းဝင်များက လွှတ်တော်သို့ ရှင်းလင်းတင်ပြမှာ ဖြစ်ပါတယ်။ ဦးစွာ စီမံကိန်းနှင့် ဘဏ္ဍာရေးဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့်ဘဏ္ဍာရေးဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်သူ့လွှတ်တော် ဥက္ကဋ္ဌ၊ လွှတ်တော် ကိုယ်စားလှယ်ကြီးများအားလုံး၊ ပြည်ထောင်စုအဆင့် အဖွဲ့အစည်းဝင်များအားလုံး၊ ဧည့်သည်တော်များ အားလုံး မင်္ဂလာအပေါင်းနှင့် ပြည့်စုံကြပါစေ။ ကျွန်တော်ကတော့ စီမံကိန်းနှင့် ဘဏ္ဍာရေးဝန်ကြီးဌာန၊ ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ကျွန်တော့အနေဖြင့် နိုင်ငံတော်သမ္မတထံမှ ပေးပို့ထားသည့် ၂၀၁၇-၂၀၁၈ ခု ဘဏ္ဍာရေးနှစ်၊ ပြည်ထောင်စု အစိုးရအပ်ငွေစာရင်း၏ လိုငွေအားဖြည့်ဆည်းရာတွင် မြန်မာနိုင်ငံတော်ဗဟိုဘဏ်မှ ချေးငွေရယူရန်ကိစ္စနှင့် စပ်လျဉ်း၍ စီမံကိန်းနှင့် ဘဏ္ဍာရေးဝန်ကြီးဌာနကိုယ်စား ရှင်းလင်းတင်ပြမှာ ဖြစ်ပါတယ်။ နာယကကြီးခင်ဗျား။ နှစ်စဉ်ပြည်ထောင်စုရဲ့အရအသုံး ခန့်မှန်းခြေငွေစာရင်းမှာ လိုငွေဖြစ်ပေါ်တဲ့ အခါမှာ အဆိုပါလိုငွေကိုဖြည့်ဆည်းနိုင်ဖို့ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေမှာ ပြည်ထောင်စု အစိုးရအဖွဲ့က ပြည်တွင်းပြည်ပမှ ငွေချေးယူနိုင်သည့်ပမာဏကို သတ်မှတ်ဖော်ပြပါတယ်။ ၂၀၁၇-၂၀၁၈ ခု၊ ဘဏ္ဍာရေးနှစ် ဘဏ္ဍာငွေအရအသုံးဆိုင်ရာဥပဒေပုဒ်မ ၁၂ အရ ၂၀၁ရ ခုနှစ်၊ ဧပြီလ ၁ ရက်နေ့မှ ၂၀၁၈ ခုနှစ်၊ မတ်လ ၃၁ ရက်နေ့တွင်ကုန်ဆုံးသည့် ဘဏ္ဍာရေးနှစ်အတွင်း ဤအခန်းအရ ငွေချေးစာချုပ်များ ချုပ်ဆို ပြီးနောက် အမှန်တကယ်ချေးယူရရှိသည့် ငွေစုစုပေါင်းသည် ကျပ်သန်းပေါင်း ငါးဆယ့်နှစ်သိန်းထက်မပို စေရဟု သတ်မှတ်ထားပါတယ်။ နာယကကြီးခင်ဗျား။ အစိုးရ၏ငွေချေးယူခြင်းနှင့်စပ်လျဉ်း၍ ဥပဒေပြဋ္ဌာန်းချက်အချို့ကို ကောက်နုတ် တင်ပြလိုပါတယ်။ ၂၀၁၇-၂၀၁၈ ခု၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေ ပုဒ်မ ၆ ဖြစ်ပါတယ်။ ပြည်ထောင်စုအစိုးရအဖွဲ့သည် လုပ်ငန်းစီမံချက်များအတွက်ဖြစ်စေ၊ ပြည်ထောင်စု၏ အရအသုံးခန့်မှန်းခြေ ငွေစာရင်းပါ အသုံးစရိတ်များအတွက်ဖြစ်စေ၊ ပြည်ထောင်စုကတာဝန်ယူရသော ချေးငွေစာချုပ်များ သို့မဟုတ် အာမခံစာချုပ်များ ထုတ်ပေးခြင်းအားဖြင့်လည်းကောင်း၊ အခြားနည်းလမ်းများဖြင့်လည်းကောင်း ပြည်တွင်းမှ ဖြစ်စေ၊ ပြည်ပမှဖြစ်စေ ပြည်ထောင်စုလွှတ်တော်၏ အတည်ပြုချက်ဖြင့် ငွေချေးယူနိုင်သည်။ ထိုသို့ချေးငွေ ရယူသည့်အခါ သင့်သည်ထင်မြင်သည့် အတိုးနှုန်းများ သတ်မှတ်နိုင်သည်။ ပြန်ဆပ်ရန်၊ ပြန်ရွေးရန် သို့မဟုတ် အခြားနည်းစီမံရန် စည်းကမ်းချက်များကိုလည်း ပြုလုပ်နိုင်သည်။ သို့ရာတွင် မြန်မာနိုင်ငံတော် ဗဟိုဘဏ်မှ ငွေချေးယူခြင်းအတွက် အတိုးနှုန်းနှင့် လိုအပ်သောစည်းကမ်းချက်များကို မြန်မာနိုင်ငံတော် ဗဟိုဘဏ်နှင့်ညှိနှိုင်းပြီးမှ သတ်မှတ်နိုင်သည်ဟု ပြဋ္ဌာန်းထားပါတယ်။ ထို့အပြင် ပုဒ်မ ၁၀ ပုဒ်မခွဲ(က)တွင် ပြည်ထောင်စုအစိုးရအဖွဲ့သည် ဤအခန်းပါကိစ္စရပ်များ အားလုံးကိုဖြစ်စေ၊ အချို့ ကိုဖြစ်စေ ဆောင်ရွက်နိုင်ရန် စီမံကိန်းနှင့် ဘဏ္ဍာရေးဝန်ကြီးဌာန၊ ပြည်ထောင်စုဝန်ကြီးအား လုပ်ပိုင်ခွင့်အပ်နှင်းနိုင်သည်ဟုလည်း ပြဋ္ဌာန်း ထားပါသည်။ ပုဒ်မ ၁၀ ပုဒ်မခွဲ(ခ)တွင် စီမံကိန်းနှင့် ဘဏ္ဍာရေးဝန်ကြီးဌာန ပြည်ထောင်စုဝန်ကြီးသည် ဤအခန်းပါ ငွေချေးယူသောကိစ္စများအတွက် နိုင်ငံတော်ကိုယ်စား အာမခံချက်ပေးနိုင်သည်ဟုလည်း ပြဋ္ဌာန်း ထားပါတယ်။ တစ်ဖန် ပြည်သူ့ကြွေးမြီစီမံခန့်ခွဲမှု ဥပဒေပုဒ်မ ၃ တွင် အစိုးရအဖွဲ့သည် နိုင်ငံတော်ကိုယ်စား ပြည်ထောင်စုလွှတ်တော်၏ အတည်ပြုချက်ဖြင့် အောက်ပါကိစ္စရပ်များအတွက် ပြည်တွင်း သို့မဟုတ် ပြည်ပမှ ငွေချေးယူနိုင်သည်။ (က) နိုင်ငံတော်၏ ရသုံးခန့်မှန်းခြေငွေစာရင်းလိုငွေကို ဖြည့်ဆည်းရန်၊ စီမံကိန်းနှင့် ရင်းနှီး မြှုပ်နှံမှုများအတွက် ရန်ပုံငွေဖြည့်ဆည်းရန်ဟု ပြဋ္ဌာန်းထားပါတယ်။ ပုဒ်မ ၅ တွင် ဝန်ကြီးသည် ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေ၏ ငွေချေးယူခြင်းအခန်းပါ ပြဋ္ဌာန်းချက်များနှင့်အညီ ချေးငွေစာချုပ်များ ချုပ်ဆိုခြင်း၊ အစိုးရချေးငွေသက်သေခံလက်မှတ်များ ထုတ်ဝေရောင်းချခြင်း သို့မဟုတ် အခြားသော ချေးငွေ ဆိုင်ရာ သဘောတူညီချက်များတွင် ပါဝင်ဆောင်ရွက်ခြင်းနှင့် အစိုးရအာမခံစာချုပ်များ ထုတ်ပေးခြင်းဖြင့် ပြည်တွင်းမှဖြစ်စေ၊ ပြည်ပမှဖြစ်စေ၊ ပြည်တွင်းငွေကြေးဖြင့်သော်လည်းကောင်း၊ နိုင်ငံခြားငွေကြေးဖြင့်သော် လည်းကောင်း ငွေချေးယူခြင်းကို ဆောင်ရွက်နိုင်သည်။ ထိုသို့ချေးယူခြင်းသည် ပြည်ထောင်စု၏ ဘဏ္ဍာငွေ အရအသုံးဆိုင်ရာဥပဒေပါ ရည်ရွယ်ချက်များနှင့် ကန့်သတ်ချက်များနှင့်အညီဖြစ်ရမည်ဟု ပြဋ္ဌာန်းထား ပါတယ်။ ပုဒ်မ ၆ မှာလည်းပဲ အစိုးရအဖွဲ့သည် ဤအခန်းပါကိစ္စရပ်များ အားလုံးကိုဖြစ်စေ၊ အချို့ကိုဖြစ်စေ ဆောင်ရွက်နိုင်ရန် ဝန်ကြီးအား လုပ်ပိုင်ခွင့်အာဏာအပ်နှင်းနိုင်သည်။ ဝန်ကြီးသည် ဤအခန်းပါကိစ္စရပ်များ အားလုံးကိုဖြစ်စေ၊ အချို့ကိုဖြစ်စေ ဆောင်ရွက်ရာတွင် နိုင်ငံတော်ကိုယ်စား အာမခံချက်ပေးနိုင်သည်ဟု ပြဋ္ဌာန်းထားပါတယ်။ သို့ဖြစ်ပါ၍ ပြည်ထောင်စုအစိုးရအဖွဲ့၏ ငွေချေးယူမှုနှင့်ပတ်သက်ပြီး အထက်ပါဥပဒေ ပြဋ္ဌာန်းချက်များနှင့်အညီ ဆောင်ရွက်လျက်ရှိပါကြောင်း တင်ပြအပ်ပါတယ်။ အစိုးရက ပြည်တွင်းက ငွေချေးယူရာမှာ အဓိကအားဖြင့် ဘတ်ဂျက်လိုငွေအတွက် ဖြစ်သော်လည်း ဘတ်ဂျက်လိုငွေအတိုင်း အတိအကျ ကျွန်တော်တို့ ငွေချေးယူရခြင်းမျိုးမဟုတ်ဘဲနဲ့ မြန်မာနိုင်ငံတော် ဗဟို ဘဏ်မှာဖွင့်ထားတဲ့ ပြည်ထောင်စုအစိုးရရဲ့ အပ်ငွေစာရင်းတွင် ဖြစ်ပေါ်လာသည့် လိုငွေအပေါ်မှာ ် တပြေးညီ ဖြည့်တင်းနိုင်ဖို့အတွက် ချေးယူခြင်းဖြစ်ပါတယ်။ ယင်းသို့ ဖြည့်ဆည်းရတဲ့နေရာမှာ အစိုးရ scopos condoos (Government Treasury Bill)ąc 33:965o odosqlls (Government Treasury Bond) ap: oposcoopé:q 8:cos? Gagaoa:O:Osclosušili saộ:96copis conspos (Treasury Bill) များကို ကာလတိုအဖြစ်နဲ့သတ်မှတ်ပြီးတော့ (၃) လ၊ (၆)လ၊ (၁) နှစ် သက်တမ်းများဖြင့် ကျွန်တော်တို့ ထုတ်ဝေပါတယ်။ အစိုးရငွေတိုက်စာချုပ် (Treasury Bond)တွေကိုတော့ ကာလရှည်အဖြစ် သတ်မှတ် ပြီးတော့(၂) နှစ်၊ (၃) နှစ်နဲ့ (၅)နှစ် သက်တမ်းများဖြင့် ထုတ်ဝေထားပါတယ်။ လေးစားအပ်ပါသော နာယကကြီးခင်ဗျား။ Treasury Bill များကို ၂၀၁၅ ခုနှစ်မတိုင်မီက မြန်မာ နိုင်ငံတော်ဗဟိုဘဏ်ကသာ အဓိကဝယ်ယူရင်းနှီးခဲ့ပါတယ်။ ထိုးရငွေတိုက်လက်မှတ်များ ဈေးပြိုင်စနစ်နဲ့ ရောင်းချနိုင်မှုမရှိသေးပါဘူး။ အတိုးနှုန်းဟာလည်း ၄ ရာခိုင်နှုန်းသာ သတ်မှတ်ထားတဲ့ အတွက်ကြောင့် ဆွဲဆောင်မှုနည်းပါးခြင်းဖြစ်ပါတယ်။ မြန်မာနိုင်ငံတော်ဗဟိုဘဏ်ကသာ အဓိကဝယ်ယူ ရင်းနှီးခဲ့ပါတယ်။ ယင်းသို့ မြန်မာနိုင်ငံတော်ဗဟိုဘဏ်ထံက ငွေချေးယူရမှုမျိုးကို လျှော့ချနိုင်ဖို့အတွက် ၂၀၁၅ ခုနှစ်၊ ဇန်နဝါရီလကစပြီးတော့ ငွေတိုက်လက်မှတ်များကို ရက်သတ္တ ၂ ပတ်လျှင် တစ်ကြိမ်နှုန်းနဲ့ လေလံစနစ်နဲ့ ကျွန်တော်တို့ စတင်ရောင်းချခဲ့ပါတယ်။ အတိုးနှုန်းကိုလည်းပဲ သတ်မှတ်ခြင်းမပြုတော့ဘဲနဲ့ ဈေးကွက်ပေါက်တဲ့အတိုးနှုန်းအတိုင်းပဲ တိုးမြှင့်ပေးခဲ့ပါတယ်။ အလားတူ အစိုးရငွေတိုက်စာချုပ်များကို လည်းပဲ ဈေးပြိုင်စနစ်ဖြင့် ရောင်းချခြင်းကိုလည်း ၂၀၁၆ ခုနှစ်၊ စက်တင်ဘာလကစပြီးတော့ တစ်လကို တစ်ကြိမ် ပုံမှန် ကျွန်တော်တို့ ဆောင်ရွက်လျက်ရှိပါတယ်။ လေးစားအပ်ပါသော နာယကကြီးခင်ဗျား။ ၂၀၁၇-၂၀၁၈ ခု၊ ဘဏ္ဍာရေးနှစ်မှာ ပြည်တွင်းကနေ ငွေချေးယူခြင်းအားဖြင့် လိုငွေဖြည့်ဆည်းဖို့ကို အောက်ပါအတိုင်း လျာထားပါတယ်။ ဥပဒေမှာပါတဲ့ ချေးယူနိုင်တဲ့ပမာဏ ၅,၂၀၀ ဘီလီယံဖြစ်ပါတယ်။ ပြည်ပကနေချေးယူဖို့လျာထားချက်က ၁,၇၅၄ ဘီလီယံ ဖြစ်ပါတယ်။ ဒါကြောင့်မို့လို့ ပြည်တွင်းကချေးယူဖို့ လျာထားချက်သည် ၃,၄၄၆ ဘီလီယံဖြစ်ပါတယ်။ အထက်ဖော်ပြပါ ပြည်တွင်းကချေးယူဖို့ ၃,၄၄၆ ဘီလီယံကို အခြေခံပြီးတော့မှ ပြည်ထောင်စုအစိုးရ အပ်ငွေစာရင်း၏လိုငွေကို ဖြည့်ဆည်းတဲ့အခါမှာ ငွေတိုက်စာချုပ်များ ရောင်းချခြင်းကို ၄၀ ရာခိုင်နှုန်း၊ ငွေတိုက်လက်မှတ်များ ရောင်းချခြင်းကို ၃၀ ရာခိုင်နှုန်းနဲ့ မြန်မာနိုင်ငံတော်ဗဟိုဘဏ်ထံက ချေးယူဖို့ ၃၀ ရာခိုင်နှုန်း သတ်မှတ်ပြီးတော့ လျာထားခဲ့ပါတယ်။ သို့ဖြစ်တဲ့အတွက်ကြောင့် ၂၀၁၇-၂၀၁၈ ခု၊ ဘဏ္ဍာရေး နှစ်မှာ မြန်မာနိုင်ငံတော်ဗဟိုဘဏ်ထံမှ ချေးယူဖို့အတွက် ပြည်တွင်းမှချေးယူနိုင်တဲ့ပမာဏရဲ့ ၃၀ ရာခိုင်နှုန်း ဖြစ်တဲ့ ကျပ် ၁,၂၀၀ ဘီလီယံကို လျာထားရခြင်းဖြစ်ကြောင်း တင်ပြအပ်ပါတယ်။ အစိုးရငွေတိုက်စာချုပ် နှင့် ငွေတိုက်လက်မှတ်များ ဈေးပြိုင်စနစ်နဲ့ ရောင်းချခြင်းကိုလည်းပဲ လစဉ် ဆက်လက်ဆောင်ရွက်လျက် ရှိပါတယ်။ သို့ရာတွင်အဓိကရင်းနှီးမြှုပ်နှံမယ့် ဘဏ်များအနေနဲ့ ၎င်းတို့ရဲ့ ငွေဖြစ်လွယ်မှုအခြေအနေပေါ် မူတည်ပြီးတော့မှ လေလံဝင်ရောက်ခြင်းဖြစ်တဲ့အတွက်ကြောင့် ကျွန်တော်တို့ရဲ့ လျာထားချက်များဟာ လည်းပဲ တစ်ခါတစ်ရံမှာ အပြောင်းအလဲရှိနိုင်ပါတယ်။ သို့ပါသော်လည်းပဲ ပြည်ထောင်စုအစိုးရအဖွဲ့အနေနဲ့ ကတော့ မြန်မာနိုင်ငံတော်ဗဟိုဘဏ်ထံက ငွေချေးယူရမှုကို အတတ်နိုင်ဆုံး လျှော့ချနိုင်ဖို့ကို ဆက်လက် ကြိုးပမ်း ဆောင်ရွက်သွားမှာဖြစ်ပါတယ်။ လေးစားအပ်ပါသော နာယကကြီးခင်ဗျား။ ပြည်ပချေးယူရငွေ ကျပ် ၁,၇၅၄ ဘီလီယံဟာလည်းပဲ ၂၀၁၇-၂၀၁၈ ဘဏ္ဍာရေးနှစ် အရအသုံးခန့်မှန်းခြေငွေစာရင်းအရ လျာထားငွေဖြစ်ပြီးတော့ ဘဏ္ဍာရေး နှစ်အတွင်းမှာ အမှန်တကယ်ရရှိမှုအပေါ်မှာ မူတည်ပြီးတော့ ပြည်ပချေးငွေရရှိမှုဟာလည်းပဲ ပြောင်းလဲမှု ရှိနိုင်ပါတယ်။ အဲဒီလိုပြောင်းလဲတဲ့အခါမှာလည်းပဲ ပြည်တွင်းချေးငွေဟာ အထိုက်အလျောက် လိုက်ပါ ပြောင်းလဲမှု ရှိမှာဖြစ်ပါတယ်။ ၎င်းအပြင် ၂၀၁ရ ခုနှစ်၊ နောက်ထပ်ဘဏ္ဍာငွေ ခွဲဝေသုံးစွဲရေးဥပဒေကြမ်းကို အတည်ပြုတဲ့အခါမှာ လိုငွေတိုးလာပါကလည်းပဲ ပြည်တွင်းချေးယူမှု အပြောင်းအလဲရှိနိုင်ပါကြောင်း တင်ပြအပ်ပါတယ်။ စီမံကိန်းနှင့် ဘဏ္ဍာရေးဝန်ကြီးဌာနအနေနဲ့ အစိုးရ၏ပြည်တွင်း၊ ပြည်ပကြွေးမြီ လက်ကျန် အခြေအနေများကို ပြည်သူ့ကြွေးမြီစီမံခန့်ခွဲမှု ဥပဒေပုဒ်မ ၃ရ နှင့်အညီ ပုံမှန်အစီရင်ခံ တင်ပြသွားမှာ ဖြစ်ပါတယ်။ သို့ဖြစ်ပါ၍ ၂၀၁၇-၂၀၁၈ ခု၊ ဘဏ္ဍာရေးနှစ်အတွက် မြန်မာနိုင်ငံတော်ဗဟိုဘဏ်က အစိုးရငွေတိုက် လက်မှတ်များ ဝယ်ယူခြင်းဖြင့် ပြည်ထောင်စုအစိုးရသို့ ချေးငွေထုတ်ချေးရန် တင်ပြသော ကျပ် ၁,၂၀၀ ဘီလီယံ လျာထားမှုကို အတည်ပြုပေးနိုင်ပါရန် လေးစားစွာ တင်ပြအပ်ပါတယ်။ အားလုံး ကျေးဇူးတင်ပါတယ်။</speech>
<speech type="speaker">ဆက်လက်ပြီး မြန်မာနိုင်ငံတော်ဗဟိုဘဏ်က ရှင်းလင်းတင်ပြဖို့ ဖြစ်ပါတယ်။</speech>
<speech><agency id="36">ဦးစိုးသိန်း (ဒုတိယဥက္ကဋ္ဌ၊ မြန်မာနိုင်ငံတော်ဗဟိုဘဏ်)</agency>လေးစားအပ်ပါသော ပြည်ထောင်စု လွှတ်တော် နာယကကြီးနဲ့ လွှတ်တော်ကိုယ်စားလှယ်များအားလုံး ကိုယ်စိတ်နှစ်ဖြာ ကျန်းမာချမ်းသာပြီး မင်္ဂလာအပေါင်းနှင့် ပြည့်စုံပါစေကြောင်း ဆုမွန်ကောင်းတောင်းရင်း နှုတ်ခွန်းဆက်သအပ်ပါတယ်။ ကျွန်တော်ကတော့ မြန်မာနိုင်ငံတော်ဗဟိုဘဏ် ဒုတိယဥက္ကဋ္ဌ ဦးစိုးသိန်း ဖြစ်ပါတယ်။ ကျွန်တော့အနေနဲ့ ယနေ့ရှင်းလင်း တင်ပြဆွေးနွေးလိုတဲ့ အကြောင်းရင်းကတော့ ၂၀၁၇-၁၈ ဘဏ္ဍာရေးနှစ် ပြည်ထောင်စု အစိုးရအပ်ငွေစာရင်း၏ လိုငွေကိုဖြည့်ဆည်းရာမှာ ပြည်ထောင်စုအစိုးရအဖွဲ့က မြန်မာနိုင်ငံတော်ဗဟိုဘဏ်က ချေးငွေရယူရန်ကိစ္စဖြစ်ပါတယ်။ ၂၀၁၇-၁၈ ဘဏ္ဍာရေးနှစ် ပြည်ထောင်စုအစိုးရအပ်ငွေစာရင်းရဲ့ လိုငွေကို ဖြည့်ဆည်းရန်အတွက် မြန်မာနိုင်ငံတော်ဗဟိုဘဏ်မှ ချေးငွေရယူရန်ကိစ္စကို ပြည်ထောင်စုလွှတ်တော်တွင် ခွင့်ပြုချက်ရရှိနိုင်ရေးအတွက် နိုင်ငံတော်သမ္မတမှ ပြည်ထောင်စုလွှတ်တော် နာယကထံသို့ ၂၉-၉-၂၀၁ရ ရက်စွဲဖြင့် သဝဏ်လွှာပေးပို့ထားပြီးဖြစ်ပါတယ်။ ပြည်ထောင်စုလွှတ်တော်မှာ အတည်ပြုပြီး ဖြစ်တဲ့ ၂၀၁ရ ခုနှစ်၊ ပြည်ထောင်စု၏ဘဏ္ဍာငွေအရအသုံးဆိုင်ရာ ဥပဒေအခန်း(၂) အပိုဒ် ၆ မှာ ပြည်ထောင်စုအစိုးရ အဖွဲ့သည် လုပ်ငန်းစီမံချက်များအတွက်ဖြစ်စေ၊ ပြည်ထောင်စု၏ အရအသုံးခန့်မှန်းခြေငွေစာရင်းပါ အသုံး စရိတ်များအတွက်ဖြစ်စေ ပြည်ထောင်စုက တာဝန်ယူရသော ချေးငွေစာချုပ်များ သို့မဟုတ် အာမခံ စာချုပ် များထုတ်ပေးခြင်းဖြည့်လည်းကောင်း၊ အခြားနည်းလမ်းများဖြင့်လည်းကောင်း၊ ပြည်တွင်းမှဖြစ်စေ၊ ပြည်ပ မှဖြစ်စေ၊ ပြည်ထောင်စုလွှတ်တော်၏အတည်ပြုချက်ဖြင့် ငွေချေးယူနိုင်သည်။ ထိုသို့ ငွေချေးယူသည့်အခါ သင့်သည်ထင်သည့် အတိုးနှုန်းများကိုသတ်မှတ်နိုင်ပြီး၊ ပြန်ဆပ်ရန်၊ ပြန်ရွေးရန် သို့မဟုတ် အခြားနည်း စီမံရန်စည်းကမ်းချက်များကိုလည်း ပြုလုပ်နိုင်သည်။ သို့ရာတွင် မြန်မာနိုင်ငံတော်ဗဟိုဘဏ်မှ ချေးငွေ ရယူခြင်းအတွက်အတိုးနှုန်းနှင့် လိုအပ်သော စည်းကမ်းချက်များကို မြန်မာနိုင်ငံတော်ဗဟိုဘဏ်နှင့် ညှိနှိုင်း ပြီးမှ သတ်မှတ်နိုင်သည်ဟု ပြဋ္ဌာန်းထားပါတယ်။ ယင်းဥပဒေအပိုဒ် ၁၂ ကလည်း ၂၀၁ရ ခုနှစ်၊ ဧပြီလ ၁ ရက်နေ့မှ ၂၀၁၈ ခုနှစ်၊ မတ်လ ၃၁ ရက်နေ့ အထိ ကုန်ဆုံးတဲ့ ဘဏ္ဍာရေးနှစ်အတွင်းမှာ ဤအခန်းအရ ချေးငွေများ စာချုပ်ချုပ်ဆိုပြီး အမှန်တကယ် ချေးယူရရှိသည့် ငွေစုစုပေါင်းသည် ကျပ် ၅,၂၀၀ ဘီလီယံထက်မပိုစေရလို့ ပြဋ္ဌာန်းထားပါတယ်။ စီမံကိန်းနှင့် ဘဏ္ဍာရေးဝန်ကြီးဌာနဟာ အထက်ပါပြဋ္ဌာန်းချက်များအရ ပြည်တွင်းမှငွေချေးယူရန် လျာထားသည့်ပမာဏ ကျပ် ၃,၄၄၆ ဘီလီယံအနက် ကျပ် ၁,၂၀၀ ဘီလီယံကို မြန်မာနိုင်ငံတော်ဗဟိုဘဏ်မှ ငွေချေးယူရန် လျာထားပါကြောင်းနှင့် ၂၀၁ရ ခုနှစ်၊ နောက်ထပ်ဘဏ္ဍာငွေ အရအသုံးဆိုင်ရာဥပဒေကြမ်း တင်သွင်းသည့်အခါမှာ ယင်းသို့ မြန်မာနိုင်ငံတော်ဗဟိုဘဏ်မှ ချေးယူရန်လျာထားသည့်ငွေသည် အပြောင်း အလဲရှိနိုင်ပါကြောင်းကို မြန်မာနိုင်ငံတော်ဗဟိုဘဏ်ကို ညှိနှိုင်းအကြောင်းကြားထားပါတယ်။ မြန်မာနိုင်ငံတော် ဗဟိုဘဏ်ဥပဒေအခန်း (၁၄)၊ အပိုဒ် ၉၁ တွင် ဗဟိုဘဏ်သည် ပြည်ထောင်စုလွှတ်တော်၏ ခွင့်ပြုချက်ဖြင့် အစိုးရအဖွဲ့သို့ ချေးငွေထုတ်ချေးနိုင်သည်။ ထိုသို့ထုတ်ချေးရာတွင် အောက်ပါအတိုင်းဆောင်ရွက်ရမည်ဟု ဖော်ပြပါရှိပါတယ်။ (က) ချေးငွေအတွက် စည်းကမ်းချက်များကို ဝန်ကြီးဌာနနှင့် ဗဟိုဘဏ်တို့ အခါအား လျော်စွာ ညှိနှိုင်းသတ်မှတ်ရမည်။ (ခ) ချေးငွေများကိုအတိုးပေးသော လွှဲပြောင်းနိုင်ခွင့်ရှိသည့် အများဆုံး သက်တမ်း ၉၂ ရက်သာရှိသော အစိုးရငွေချေးသက်သေခံ လက်မှတ်များဖြင့် ဝန်ကြီးဌာနက အာမခံရမည်လို့ ဖော်ပြထားပါတယ်။ အဲဒီလို ချေးယူရာမှာ အစိုးရငွေတိုက်စာချုပ်များကို လေလံစနစ်ဖြင့် ထုတ်ဝေ ရောင်းချခြင်းနဲ့ အစိုးရငွေတိုက်လက်မှတ်များကို လေလံစနစ်ဖြင့် ထုတ်ဝေရောင်းချခြင်းများဖြင့် ပြည်ထောင်စု အစိုးရအပ်ငွေစာရင်းရဲ့ လိုငွေကိုဖြည့်ဆည်းပြီးနောက် လိုငွေပေါ်ပေါက်မှသာ မြန်မာနိုင်ငံတော်ဗဟိုဘဏ်မှ ချေးငွေဖြင့် နောက်ဆုံးဖြည့်ဆည်းပေးမှာ ဖြစ်ပါတယ်။ ၂၀၁၇-၂၀၁၈ ဘဏ္ဍာရေးနှစ်မှာ ဖြစ်ပေါ်လာမယ့် ပြည်ထောင်စုအစိုးရအပ်ငွေစာရင်း၏ လိုငွေကို မြန်မာနိုင်ငံတော်ဗဟိုဘဏ်မှ ချေးငွေဖြင့်ဖြည့်ဆည်းခြင်းအား လျှော့ချနိုင်ရန် ရည်ရွယ်ပြီး ပြည်သူသို့ အစိုးရငွေတိုက်စာချုပ်များ၊ အစိုးရငွေတိုက်လက်မှတ်များကို လေလံစနစ်ဖြင့် ဈေးကွက်ဈေးနှုန်းအရ ပိုမို ထုတ်ဝေရောင်းချရန် ရည်မှန်းထားပါတယ်။ ပြည်ထောင်စုလွှတ်တော် နာယကကြီးနှင့် ပြည်ထောင်စုလွှတ်တော် ကိုယ်စားလှယ်များခင်ဗျား။ သို့ဖြစ်ပါ၍ ပြည်ထောင်စုအစိုးရ၏ ၂၀၁၇-၂၀၁၈ ဘဏ္ဍာရေးနှစ်တွင် ဖြစ်ပေါ်လာမယ့် ပြည်ထောင်စု အစိုးရအပ်ငွေစာရင်း၏လိုငွေအနက် ကျပ် ၁,၂၀၀ ဘီလီယံကို မြန်မာနိုင်ငံတော်ဗဟိုဘဏ်က အစိုးရ ငွေတိုက်လက်မှတ်များ ဝယ်ယူခြင်းဖြင့် ဖြည့်ဆည်းပေးမည်ဖြစ်ရာ မြန်မာနိုင်ငံတော်ဗဟိုဘဏ် ဥပဒေ ပုဒ်မ ၉၁ ပါပြဋ္ဌာန်းချက်များနှင့်အညီ ပြည်ထောင်စုလွှတ်တော်၏ ခွင့်ပြုချက်ရယူပေးပါရန် လေးစားစွာ ဖြင့် တင်ပြအပ်ပါတယ်ခင်ဗျား။ ကျေးဇူးတင်ပါတယ်ခင်ဗျား။</speech>
<title>အထက်ပါကိစ္စနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်း တင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၁၂) ဖြစ်ပါတယ်။</speech>
<speech type="speaker">အစီအစဉ်(၁၄) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ ပေးပို့စာမိတ္တူကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ သဝဏ်လွှာကို နောက်ဆက်တွဲဖြင့် ဖော်ပြထားပါသည်။ အထက်ပါကိစ္စနဲ့စပ်လျဉ်းပြီး ဆွေးနွေးလိုတဲ့ လွှတ်တော်ကိုယ်စားလှယ်များရှိပါက ၂၀-၁၀-၂၀၁ရ ရက် (သောကြာနေ့) မွန်းလွဲ တစ်နာရီ (၁၃၀၀နာရီ) နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်း အသိပေးကြေညာပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ အစည်းအဝေးကို မိနစ် ၃၀ ခန့် ခေတ္တ ရပ်နားပါမယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီရှင်။ အခမ်းအနားမှူး။ အားလုံး ထွက်ခွာနိုင်ကြပါပြီရှင်။</speech>
</motion>
<motion>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များရှင်။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီရှင်။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံးထိုင်နိုင်ကြပါပြီရှင်။</speech>
<title>နိုင်ငံတော်သမ္မတထံမှပေးပို့ထားသော ပြစ်မှုဆိုင်ရာကိစ္စရပ်များ၌ ဥပဒေပိုင်းအပြန်အလှန်အကူအညီပေးမှုဆိုင်ရာ ဘင်းမ်စတက်ကွန်ဗင်းရှင်းကို မြန်မာနိုင်ငံမှ လက်မှတ်ရေးထိုးပါဝင်ရန်ကိစ္စနှင့်စပ်လျဉ်း၍ ပြည်ထဲရေးဝန်ကြီးဌာနက လွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၁၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ ပြစ်မှုဆိုင်ရာကိစ္စရပ်များ၌ ဥပဒေပိုင်း အပြန်အလှန် အကူအညီပေးမှုဆိုင်ရာ ဘင်းမ်စတက် ကွန်ဗင်းရှင်းကို မြန်မာနိုင်ငံမှ လက်မှတ်ရေးထိုးပါဝင်ရန်ကိစ္စနဲ့စပ်လျဉ်းပြီး ပြည်ထောင်စုလွှတ်တော်ရဲ့ အတည်ပြုချက် ရယူပေးနိုင်ဖို့ နိုင်ငံတော်သမ္မတရုံးရဲ့ ၂ - ၁၀-၂၀၁ရ ရက်စွဲပါစာအမှတ်၊ ၃(၁)/၁/ သမ္မတရုံးဖြင့် ပြည်ထောင်စုလွှတ်တော် နာယကထံသို့ ပေးပို့ထားပါတယ်။ ယင်းကိစ္စနဲ့စပ်လျဉ်းပြီး သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က လွှတ်တော်သို့ ရှင်းလင်း တင်ပြဖို့ ဖြစ်ပါတယ်။</speech>
<speech><agency id="21">ဗိုလ်ချုပ်အောင်စိုး(ဒုတိယဝန်ကြီး၊ ပြည်ထဲရေးဝန်ကြီးဌာန)</agency>လေးစားအပ်ပါသော ပြည်ထောင်စု လွှတ်တော်နာယက၊ ပြည်သူ့လွှတ်တော်ဥက္ကဋ္ဌနှင့် ပြည်ထောင်စုလွှတ်တော်ကိုယ်စားလှယ်များ၊ ဧည့်သည်တော်များ အားလုံး မင်္ဂလာအပေါင်းနှင့်ပြည့်စုံပါစေလို့ ဦးစွာ နှုတ်ခွန်းဆက်သ ဂါရဝပြု အပ်ပါတယ်။ ကျွန်တော်ကတော့ ပြည်ထဲရေးဝန်ကြီးဌာနမှ ဒုတိယဝန်ကြီး ဗိုလ်ချုပ်အောင်စိုး ဖြစ်ပါတယ်။ နိုင်ငံတော်သမ္မတထံမှ ပေးပို့ ထားသော ပြစ်မှုဆိုင်ရာကိစ္စရပ်များနှင့် ဥပဒေအပိုင်း အပြန်အလှန် ကူညီပေးမှုဆိုင်ရာ ဘင်းမ်စတက် ကွန်ဗင်းရှင်းကို မြန်မာနိုင်ငံမှ လတ်မှတ်ရေးထိုးပါဝင်ရန်ကိစ္စနှင့် စပ်လျဉ်းပြီး ပြည်ထောင်စုလွှတ်တော်သို့ ရှင်းလင်းတင်ပြသွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ ဘင်္ဂလားပင်လယ်အော် ကဏ္ဍစုံနည်းပညာနှင့် စီးပွားရေး ပူးပေါင်းဆောင်ရွက်မှုအဖွဲ့ ဘင်းမ်စတက်ကို ၁၉၉ရခုနှစ်၊ ဇွန်လ ၆ ရက်နေ့ ဘင်္ဂလားဒေ့ရှ်၊ အိန္ဒိယ၊ သီရိလင်္ကာနိုင်ငံနဲ့ ထိုင်းနိုင်ငံတို့က စီးပွားရေးကဏ္ဍ၌ ပူးပေါင်းဆောင်ရွက်ရန် ၄ နိုင်ငံဖြင့် စတင် ဖွဲ့စည်းခဲ့ပါတယ်။ ၁၉၉ရ ခုနှစ်၊ ဒီဇင်ဘာလ ၂၂ ရက်နေ့မှာ မြန်မာနိုင်ငံ၊ ၂၀၀၄ ခုနှစ်မှာ နီပေါနိုင်ငံနဲ့ ဘူတန်နိုင်ငံတို့က အဖွဲ့ဝင်အဖြစ် ပါဝင်လာခဲ့ပါတယ်။ ဘင်းမ်စတက်အဖွဲ့ဝင် ရ နိုင်ငံဟာ လုပ်ငန်းနယ်ပယ် ၁၄ ရပ်အထိ တိုးချဲ့ ပူးပေါင်း ဆောင်ရွက်လျက်ရှိပါတယ်။ ဘင်းမ်စတက်ဟာ ၂၀၀၅ ခုနှစ် နောက်ပိုင်းမှာ ဒေသတွင်းလုံခြုံရေးကို ခြိမ်းခြောက်လာတဲ့ နိုင်ငံဖြတ်ကျော်မှုခင်းများမှာ အကြမ်းဖက်မှု၊ မူးယစ်ဆေးဝါးမှု၊ လူကုန်ကူးမှု၊ ငွေကြေးခဝါချမှု တားဆီးနှိမ်နင်းရေးလုပ်ငန်းများကို ထိရောက်စွာပူးပေါင်းဆောင်ရွက်နိုင်ဖို့ အတွက်လည်း ဥပဒေအရအပြန်အလှန်အကူအညီပေးရေး ဘင်းမ်စတက်ကွန်ဗင်းရှင်းကို ရေးဆွဲပြီး အဖွဲ့ဝင် နိုင်ငံများရဲ့ သဘောတူညီချက်နဲ့ လက်မှတ်ရေးထိုးထုတ်ပြန်ရန် တိုက်တွန်းနှိုးဆော် ဆောင်ရွက်လျက် ရှိပါတယ်။ ဘင်းမ်စတက်ရဲ့ Mutual Legal Assistance ဟာ အဖွဲ့ဝင်နိုင်ငံများအပေါ် ဥပဒေအရ စည်းနှောင်မှုမရှိဘဲ နိုင်ငံဖြတ်ကျော်မှုခင်းများ တားဆီးနှိမ်နင်းရေးနယ်ပယ်မှာ အဖွဲ့ဝင်နိုင်ငံများအကြား အကျိုးသက်ရောက်မှုရှိသော ပူးပေါင်းဆောင်ရွက်မှုကို ပြသနိုင်မှာဖြစ်ပါတယ်။ နီပေါနိုင်ငံ၊ ခတ္တမန္ဒူမြို့မှာ ၂၀၁ရ ခုနှစ်၊ သြဂုတ်လ ၁၀ ရက်မှ ၁၁ ရက်ထိ ကျင်းပပြုလုပ်ခဲ့တဲ့ ၁၅ ကြိမ်မြောက် ဘင်းမ်စတက် နိုင်ငံခြားရေးဝန်ကြီးများ အစည်းအဝေးမှာ ထုတ်ပြန်ကြေညာချက် ထုတ်ပြန်ခဲ့ပါတယ်။ ဒီ (၁၈)ကြိမ်မြောက် ဘင်းမ်စတက်အဆင့်မြင့်အရာရှိကြီးများ အစည်းအဝေးရဲ့ အစီရင်ခံစာမှာ မြန်မာ၊ ဘူတန်၊ ဘင်္ဂလားဒေ့ရှ်၊ şcolę. oçe: Eco 326$ è. BIMSTEC Convention on Mutual Legal Assistance in Criminal Matters ကို အပြီးသတ်လက်မှတ်ရေးထိုးနိုင်ဖို့အတွက် ပြည်တွင်းလုပ်ထုံးလုပ်နည်းများ အမြန်ဆုံး ဆောင်ရွက်သွားရန်ကိုလည်း ထည့်သွင်းဆွေးနွေး ဆုံးဖြတ်ခဲ့ကြပါတယ်။ ဘင်းမ်စတက်ကွန်ဗင်းရှင်းမှာ အပိုဒ် ၂၅ ပိုဒ်ပါရှိပြီး အကြမ်းဖက်မှုနှင့်ဆက်စပ်သည့် ပြစ်မှုကျူးလွန်မှုများ၊ နိုင်ငံဖြတ်ကျော် အုပ်စုဖွဲ့ ပြစ်မှုများ၊ မူးယစ်ဆေးဝါးရောင်းဝယ်ဖောက်ကားမှု၊ ငွေကြေးခဝါချမှုနှင့် အင်တာနက်နည်းပညာသုံး ကျူးလွန်တဲ့ ပြစ်မှုများအပါအဝင် ပြစ်မှုကျူးလွန်သူတွေကို တားဆီးကာကွယ်ခြင်း၊ စုံစမ်းစစ်ဆေးခြင်းနဲ့ တရားစွဲဆိုခြင်း တို့မှာ ပူးပေါင်းဆောင်ရွက်ကြခြင်းဖြင့် ပြစ်မှုများကို တိုက်ဖျက်ရာမှာ အဖွဲ့ဝင်နိုင်ငံအချင်းချင်း ပူးပေါင်း ပါဝင်ဆောင်ရွက်မှု အကျယ်ပြန့်ဆုံး အတိုင်းအတာအထိ တိုးချဲ့နိုင်ရေး ရည်ရွယ်ရေးဆွဲထားခြင်း ဖြစ်ပါတယ်။ မြန်မာနိုင်ငံအနေနဲ့ ပြစ်မှုဆိုင်ရာကိစ္စရပ်များမှာ နိုင်ငံအချင်းချင်း အကူအညီပေးရေးဥပဒေနဲ့ နည်းဥပဒေ တို့ကို ၂၀၀၄ ခုနှစ်မှာ ပြဋ္ဌာန်းထားရှိပြီး ဗဟိုအာဏာပိုင်အဖွဲ့ကိုလည်း ဖွဲ့စည်းပြီး လုပ်ငန်းစဉ်များ အကောင်အထည်ဖော် ဆောင်ရွက်လျက်ရှိပါတယ်။ ဒါ့အပြင် အာဆီယံနိုင်ငံများအကြား ပြစ်မှုဆိုင်ရာကိစ္စရပ် များမှာ နိုင်ငံအချင်းချင်း အကူအညီပေးရေး သဘောတူစာချုပ် AMLT မှာ ပါဝင်လက်မှတ်ရေးထိုးပြီးဖြစ်ခြင်း၊ မြန်မာနိုင်ငံက အိမ်ရှင်အဖြစ် လက်ခံကျင်းပခဲ့တဲ့ (၃)ကြိမ်မြောက် ဘင်းမ်စ်တက်ညီလာခံမှာ နိုင်ငံတော် သမ္မတက အဖွဲ့ဝင်နိုင်ငံများအား တိုက်တွန်းထားခဲ့ခြင်းတို့ကြောင့် မြန်မာနိုင်ငံက ဦးဆောင်ကဏ္ဍမှာ ပါဝင် ဆောင်ရွက်ရန် လိုအပ်လျက်ရှိကြောင်းလည်း တွေ့ရှိရပါတယ်။ အဆိုပါကွန်ဗင်းရှင်းဟာ မြန်မာနိုင်ငံရဲ့ တည်ဆဲဥပဒေများနှင့် ဆန့်ကျင်မှုမရှိတဲ့အပြင် အကောင် အထည်ဖော်ပူးပေါင်းဆောင်ရွက်မယ့် ပြည်ထောင်စုရှေ့နေချုပ်ရုံး၊ နိုင်ငံခြားရေးဝန်ကြီးဌာန၊ ကာကွယ်ရေး ဝန်ကြီးဌာနများရဲ့ သဘောထားမှာလည်း မြန်မာနိုင်ငံဘက်မှ ပါဝင်လက်မှတ်ရေးထိုးနိုင်ရေးအတွက် ကန့်ကွက်ရန်မရှိကြောင်းလည်း သဘောထားမှတ်ချက် ပြန်ကြားခဲ့ပါတယ်။ ကွန်ဗင်းရှင်းအပေါ် မြန်မာ နိုင်ငံအနေနဲ့ ပါဝင်လက်မှတ်ရေးထိုး ဆောင်ရွက်ခွင့်ပြုနိုင်ပါရန် လုံခြုံ ရေး၊ တည်ငြိမ်အေးချမ်းရေးနဲ့ တရား ဥပဒေစိုးမိုးရေးကော်မတီ၊ နိုင်ငံတော်သမ္မတရုံးနဲ့ ပြည်ထောင်စုအစိုးရအဖွဲ့ အစည်းအဝေးတို့ကလည်း ခွင့်ပြုချက်များ ရရှိခဲ့ပြီးဖြစ်ပါတယ်။ မြန်မာနိုင်ငံအနေနဲ့ ယင်းကွန်ဗင်းရှင်းမှာ အတည်ပြု လက်မှတ်ထိုးခြင်းဖြင့် အကြမ်းဖက်မှုအပါအဝင် နိုင်ငံဖြတ်ကျော်မှုခင်းများ တာဆီးနှိမ်နင်းရေးကဏ္ဍ၊ ဒေသတွင်းဖွံ့ဖြိုးတိုးတက်မှု လုပ်ငန်းစဉ်များမှာ ပူးပေါင်းပါဝင် ဆွေးနွေးနိုင်မှုကဏ္ဍနဲ့ ဒေသတွင်းနိုင်ငံများ ပူးပေါင်းဆောင်ရွက်မှု တိုးမြှင့်ခြင်းကဏ္ဍတို့အပေါ် ပိုမိုပေါ်လွင်စွာ ဖော်ပြနိုင်မှာဖြစ်ပါတယ်။ ဘင်းမ်စတက်အဖွဲ့အစည်းဟာ အာရှပစိဖိတ်ဒေသတွင်းနိုင်ငံများရဲ့ ကုန်သွယ်မှု၊ ရင်ဆိုင်ဖြေရှင်းနေရတဲ့ မူးယစ်ဆေးဝါးပြဿနာ၊ နယ်စပ်ဖြတ်ကျော်မှု မှုခင်းပြစ်မှုများတားဆီးနှိမ်နင်းရေးနှင့် တရားဥပဒေစိုးမိုးရေး တို့မှာ ဘင်းမ်စတက်အဖွဲ့အစည်းရဲ့ ပူးပေါင်းဆောင်ရွက်မှုဟာ အရေးပါတဲ့ အစိတ်အပိုင်းတစ်ခု ဖြစ်ပါတယ်။ မြန်မာနိုင်ငံဟာ ဘင်းမ်စတက်ကွန်ဗင်းရှင်းပါ တာဝန်ဝတ္တရားများနဲ့အညီ ပူးပေါင်းဆောင်ရွက်လျက် ရှိတဲ့အပြင် ကြိုတင်ဆောင်ရွက်ရမယ့် မိမိတို့ ပြည်တွင်းဥပဒေများကိုလည်းပြဋ္ဌာန်းပြီး ပူးပေါင်းဆောင်ရွက် qoqogaozo BIMSTEC Convention on Mutual Legal Assistance in Criminal Matters ကို လက်မှတ်ရေးထိုးနိုင်ရေးအတွက် အသင့်ဖြစ်နေပြီဖြစ်ပါတယ်။ သို့ပါ၍ ဘင်းမ်စတက်ကွန်ဗင်းရှင်းကို မြန်မာနိုင်ငံမှ လက်မှတ်ရေးထိုးနိုင်ရေးအတွက် ပြည်ထောင်စု လွှတ်တော်မှ အတည်ပြုချက်ရရှိပါက သံတမန်လမ်းကြောင်းမှတစ်ဆင့် ဘင်းမ်စတက် အတွင်းရေးမှူးချုပ် ရုံးသို့ ပေးပို့သွားမည်ဖြစ်ပါကြောင်းနှင့် ပြည်ထောင်စုလွှတ်တော်၏ အတည်ပြုချက်ရရှိနိုင်ရေးအတွက် ပြည်ထောင်စုလွှတ်တော် နာယကကြီးမှတစ်ဆင့် လေးစားစွာ တင်ပြအပ်ပါတယ်။ အားလုံးကို ကျေးဇူး တင်ပါတယ်။ အထက်ပါကိစ္စနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်း လွှတ်တော်ကိုယ်စားလှယ်များခင်ဗျား။</speech>
<speech type="speaker">အစီအစဉ်(၁၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ ပေးပို့စာအပါအဝင် သဘောတူစာချုပ်မိတ္တူကို လွှတ်တော်ကိုယ်စားလှယ်များထံ ဖြန့်ဝေထား ပါတယ်။ စာချုပ်မိတ္တူကို နောက်ဆက်တွဲဖြင့် ဖော်ပြထားပါသည်။ အထက်ပါကိစ္စနဲ့စပ်လျဉ်းပြီး ဆွေးနွေးလိုတဲ့ လွှတ်တော်ကိုယ်စားလှယ်များ ရှိပါက ၂၀-၁၀-၂၀၁ရ ရက်(သောကြာနေ့) မွန်းလွဲ တစ်နာရီ(၁၃၀၀နာရီ) နောက်ဆုံးထားပြီး ပြည်ထောင်စုလွှတ်တော်ရုံး ညွန်ကြားရေးမှူးချုပ်ထံ အမည်စာရင်း တင်သွင်းနိုင်ကြောင်းကြေညာပါတယ်။</speech>
</motion>
<motion>
<title>နိုင်ငံတော်သမ္မတထံမှ ပေးပို့ထားသော အာဆီယံဘက်စုံရင်းနှီးမြှုပ်နှံမှု သဘောတူစာချုပ်ကို ပြင်ဆင်သည့် တတိယအခြေပြစာချုပ်တွင် မြန်မာနိုင်ငံမှ လက်မှတ်ရေးထိုးပါဝင်ရန်ကိစ္စနှင့်စပ်လျဉ်း၍ စီမံကိန်းနှင့်ဘဏ္ဍာရေးဝန်ကြီးဌာနက လွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ် (၁၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော်သမ္မတထံမှ အာဆီယံဘက်စုံရင်းနှီးမြှုပ်နှံမှု သဘောတူစာချုပ်ကို ပြင်ဆင်သည့် တတိယအခြေပြ စာချုပ်တွင် မြန်မာနိုင်ငံမှ လက်မှတ်ရေးထိုးပါဝင်ရန် ကိစ္စနဲ့စပ်လျဉ်းပြီး ပြည်ထောင်စုလွှတ်တော်ရဲ့ အတည်ပြုချက် ရယူပေးနိုင်ဖို့ နိုင်ငံတော်သမ္မတရုံးရဲ့ ၂-၁၀-၂၀၁ရ ရက်စွဲပါစာအမှတ်၊ ၃(၂)/ ၁သမ္မတရုံးဖြင့် ပြည်ထောင်စုလွှတ်တော် နာယကထံသို့ ပေးပို့ထားပါတယ်။ ယင်းကိစ္စနဲ့ စပ်လျဉ်းပြီး သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က လွှတ်တော်သို့ ရှင်းလင်းတင်ပြဖို့ ဖြစ်ပါတယ်။</speech>
<speech><agency id="27">ဦးဆက်အောင် (ဒုတိယဝန်ကြီး၊ စီမံကိန်းနှင့်ဘဏ္ဍာရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယက၊ ပြည်သူ့လွှတ်တော်ဥက္ကဋ္ဌကြီးနှင့်တကွ လွှတ်တော်ကိုယ်စားလှယ်များ အားလုံးမင်္ဂလာပါခင်ဗျား။ ရှင်းလင်းတင်ပြရမယ့်အချက်ကတော့ အာဆီယံဘက်စုံရင်းနှီးမြှုပ်နှံမှု သဘောတူ OSQILS (ASEAN Comprehensive Investment Agreement) 320 326mmod336$$. (ACIA) ခေါ်တဲ့ စာချုပ်ကို တတိယအကြိမ် ပြင်ဆင်ဖို့လို့အတွက် ဖြစ်ပါတယ်။ တတိယအကြိမ် ပြင်ဆင်ဖို့အတွက် ချုပ်ဆို ရမယ့် တတိယအခြေပြစာချုပ်ကို မြန်မာနိုင်ငံအနေနဲ့ ပါဝင်လက်မှတ်ရေးထိုးဖို့ကိစ္စနှင့် ပတ်သက် confenfonsraws အာဆီယံဘက်စုံရင်းနှီးမြှုပ်နှံမှု သဘောတူစာချုပ်(ACIA)ကို ထိုင်းနိုင်ငံ၊ ဟွာဟင်းမြို့မှာ ၂၆-၂-၂၀၀၉ မှာကျင်းပခဲ့တဲ့ (၁၄) ကြိမ်မြောက် အာဆီယံထိပ်သီးအစည်းအဝေးမှာ အာဆီယံစီးပွားရေးဝန်ကြီးများ လက်မှတ်ရေးထိုးခဲ့ပြီးဖြစ်ပါတယ်။ အဲဒီ ACIA စာချုပ်ဟာ ၂၉-၃-၂၀၁၂ မှာ စာချုပ်အာဏာ အသက်ဝင် ခဲ့ပြီးဖြစ်ပါတယ်။ ၎င်း ACIA စာချုပ်ကို ၂၆-၈-၂၀၁၄ မှာ ပထမအကြိမ် ပြင်ဆင်ခဲ့ပါတယ်။ အဲဒီပထမအကြိမ် GEəołomosquée vousəc@losqué (First Protocol to Amend the ASEAN Comprehensive Investment Agreement)လို့ ခေါ်ဆိုပါတယ်။ အဲဒီပထမအခြေပြစာချုပ်ကို ၂၆-၈-၂၀၁၄ ခုနှစ် နေပြည်တော်မှာ ကျင်းပခဲ့တဲ့ (၁၇) ကြိမ်မြောက် အာဆီယံဝန်ကြီးများအစည်းအဝေးမှာ လက်မှတ်ရေးထိုးခဲ့ပြီး အဖွဲ့ဝင်နိုင်ငံ အသီးသီးက အတည်ပြုခဲ့ပြီးဖြစ်ပါတယ်။ ထို့နောက် ဒုတိယအကြိမ်ပြင်ဆင်တဲ့စာချုပ်ကိုလည်း ဒုတိယ 3əcbbosqulo (Second Protocol to Amend the ASEAN Comprehensive Investment Agreement) အနေနဲ့ ချုပ်ဆိုခဲ့ရာမှာ မြန်မာနိုင်ငံက ၂၀၁၆ ခုနှစ်၊ စက်တင်ဘာလ ၆ ရက်နေ့ကနေ ၈ ရက် နေ့အထိ လာအိုနိုင်ငံမှာကျင်းပခဲ့တဲ့ (ASEAN Summit) မှာ လက်မှတ်ရေးထိုးခဲ့ပြီးဖြစ်ပါတယ်။ ယခုအခါ ၎င်း ACIA စာချုပ်ကို တတိယအကြိမ် ပြင်ဆင်တဲ့စာချုပ်ကို တတိယအခြေပြစာချုပ် (Third Protocol to Amend the ASEAN Comprehensive Investment Agreement) 326$ $. ချုပ်ဆိုရန်ဖြစ်ပါတယ်။ ၎င်းတတိယအကြိမ်ပြင်ဆင်ချက်မှာ ထိုင်းနိုင်ငံနဲ့ပိုမိုပြီးတော့ ပတ်သက်တဲ့အပိုင်း ဖြစ်ပါတယ်။ ၎င်းစာချုပ်မှာ နိဒါန်းပိုင်းနဲ့ အပိုဒ် ၂ ပိုဒ်ပါဝင်ပါတယ်။ ပထမအပိုဒ်မှာကတော့ ခွင့်မပြု နိုင်သော ရင်းနှီးမြှုပ်နှံမှုစာရင်းများခေါင်းစဉ်မှာ ဖော်ပြထားတဲ့ ထိုင်းနိုင်ငံနဲ့ပတ်သက်တဲ့ အပိုဒ် နံပါတ် ၈ ကို ပယ်ဖျက်ရန်ဖြစ်ပါတယ်။ ၎င်းပယ်ဖျက်မယ့်အပိုဒ် ၈ မှာဖော်ပြထားချက်မှာ အောက်ပါအတိုင်း ဖြစ်ပါတယ်။ ထိုင်းနိုင်ငံ၏ Foreign Business Act B.E. 2542 (1999) အရ အဖွဲ့ဝင်နိုင်ငံများရှိ နိုင်ငံသားများမှ ပိုင်ဆိုင်ခြင်း သို့မဟုတ် ထိန်းချုပ်ခြင်းမရှိသည့် အဖွဲ့ဝင်နိုင်ငံ တစ်နိုင်ငံ၏ ဥပဒေအရ ဖွဲ့စည်းထားသည့် အဖွဲ့အစည်းတစ်ရပ်ရပ် သို့မဟုတ် လူပုဂ္ဂိုလ်ဖြစ်သော အခြားအဖွဲ့ဝင်နိုင်ငံများမှ ရင်းနှီးမြှုပ်နှံသူနှင့် ၎င်း ရင်းနှီးမြှုပ်နှံမှုများအပေါ် ဤသဘောတူစာချုပ်ပါ မည်သည့်အချက်ကမျှ သက်ရောက်ခြင်းမရှိစေရ။ ဤပြဋ္ဌာန်းချက်အား အာဆီယံရင်းနှီးမြှုပ်နှံမှု ဒေသဆိုင်ရာကောင်စီမှ နှစ်စဉ်ပြန်လည်သုံးသပ်ရမည်လို့ ဖော်ပြထားတဲ့ ထိုင်းနိုင်ငံနဲ့ပတ်သက်တဲ့အချက်ကို ပယ်ဖျက်ရန်ပဲဖြစ်ပါတယ်။ သဘောကတော့ အာဆီယံ နိုင်ငံတစ်ခုမှာတည်ထောင်ထားတဲ့ Company အနေနဲ့ အခြားအာဆီယံနိုင်ငံတစ်ခုမှာ ရင်းနှီးမြှုပ်နှံမယ် ဆိုလို့ရှိရင် အာဆီယံဘက်စုံ ရင်းနှီးမြှုပ်နှံမှု သဘောတူညီချက်စာချုပ် (ACIA) အရ National Treatment နောက် Most-Favoured-Nation ကဲ့သို့ ခံစားခွင့်များကို ရရှိမှာဖြစ်ပါတယ်။ ဥပမာ-စင်ကာပူနိုင်ငံမှာ တည်ထောင်ထားတဲ့ ကုမ္ပဏီတစ်ခုဟာ ထိုင်းနိုင်ငံမှာ လာရောက်ပြီးတော့ ရင်းနှီးမြှုပ်နှံမယ်ဆိုလို့ရှိရင် ထိုင်းနိုင်ငံအနေနဲ့ အဲဒီစင်ကာပူကုမ္ပဏီကို ACIA မှာပါတဲ့ ခံစားခွင့်များကို ပေးရမှာဖြစ်ပါတယ်။ သို့ပေမယ့် အဲဒီအပိုဒ်မှာ ဖော်ပြထားချက်အရ အဲဒီစင်ကာပူကုမ္ပဏီက စင်ကာပူနိုင်ငံသား ပိုင်ဆိုင်ထိန်းချုပ်တဲ့ကုမ္ပဏီ မဟုတ်လို့ရှိရင်၊ ဒါမှမဟုတ် အဲဒီကုမ္ပဏီဟာအဖွဲ့ဝင်နိုင်ငံသားများရဲ့ နိုင်ငံသားပိုင်ဆိုင်ထိန်းချုပ်တဲ့ ကုမ္ပဏီ မဟုတ်လို့ရှိရင် ACIA မှာဖော်ပြထားတဲ့အချက်တွေ ခံစားချက်များနဲ့ အကျုံးဝင်ခြင်းမရှိဆိုတဲ့ အပိုဒ်ကို ပယ်ဖျက်မှာဖြစ်ပါတယ်။ ဒုတိယအပိုဒ်မှာတော့ အခုပြင်ဆင်ချက်စာချုပ်ဟာ (ACIA) စာချုပ်၏အစိတ်အပိုင်းတစ်ခုဖြစ်ကြောင်း၊ ၎င်းတတိယအကြိမ် ပြင်ဆင်သည့်စာချုပ်အသက်ဝင်ရေးအတွက် အာဆီယံအဖွဲ့ဝင်နိုင်ငံ အားလုံးကနေ ပြီးတော့ ၎င်းတို့ရဲ့ သက်ဆိုင်ရာ ပြည်တွင်းလုပ်ထုံးလုပ်နည်းများ ပြီးစီးပြီဖြစ်ကြောင်းနှင့် အာဆီယံအဖွဲ့ဝင် နိုင်ငံအားလုံးမှ အတည်ပြုကြောင်း အကြောင်းကြားစာကိုပေးပို့ပြီး အာဆီယံအတွင်းရေးမှူးချုပ်မှ အတည် ပြုကြောင်း စာတင်သွင်းသည့် သို့မဟုတ် လက်ခံရရှိသည့်နေ့မှစ၍ အတည်ဖြစ်မည်ဖြစ်ကြောင်း ဆိုပြီးတော့ ပါရှိထားပါတယ်။ သို့ပါ၍ မြန်မာနိုင်ငံအနေနှင့် အခြားအာဆီယံအဖွဲ့ဝင်နိုင်ငံများနှင့်အတူ လိုက်ပါဆောင်ရွက်နိုင်ရေး အတွက် အာဆီယံဘက်စုံရင်းနှီးမြှုပ်နှံမှု သဘောတူညီမှုစာချုပ်(ACIA)ကို တတိယအကြိမ် ပြင်ဆင်တဲ့ တတိယအခြေပြစာချုပ်ကို လက်မှတ်ရေးထိုးနိုင်ပါရန် လေးစားစွာ ရှင်းလင်းတင်ပြအပ်ပါတယ်ခင်ဗျာ။ အထက်ပါကိစ္စနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်း နိုင်ငံတော် သမ္မတထံမှ ပေးပို့စာမိတ္တူကို လွှတ်တော်ကိုယ်စားလှယ်များထံ ဖြန့်ဝေထားပါတယ်။</speech>
<speech type="speaker">အစီအစဉ်(၁၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ ပေးပို့စာအပါအဝင် သဘောတူစာချုပ်မိတ္တူ ကို လွှတ်တော်ကိုယ်စားလှယ်များထံ ဖြန့်ဝေထား ပါတယ်။ စာချုပ်မိတ္တူကို နောက်ဆက်တွဲဖြင့် ဖော်ပြထားပါသည်။ အထက်ပါကိစ္စနဲ့စပ်လျဉ်းပြီး ဆွေးနွေးလိုတဲ့ လွှတ်တော်ကိုယ်စားလှယ်များရှိပါက ၂၀-၁၀-၂၀၁ရ ရက် (သောကြာနေ့) မွန်းလွဲ တစ်နာရီ (၁၃၀၀နာရီ) နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်း တင်သွင်းနိုင်ကြောင်းကြေညာပါတယ်။</speech>
</motion>
</section>
<section value="Report">
<report>
<title>၂၀၁၅-၂၀၁၆ ဘဏ္ဍာနှစ် ငွေကြေးမူဝါဒအကောင်အထည်ဖော် ဆောင်ရွက်ချက်အစီရင်ခံစာနှင့် ငွေရေးကြေးရေးစနစ်တည်ငြိမ်မှု အခြေအနေအစီရင်ခံစာတို့နှင့် စပ်လျဉ်း၍ မြန်မာနိုင်ငံတော်ဗဟိုဘဏ်က လွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၁၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၅-၂၀၁၆ ဘဏ္ဍာနှစ်၊ ငွေကြေးမူဝါဒအကောင်အထည်ဖော်ဆောင်ရွက်ချက်အစီရင်ခံစာနှင့် ငွေရေးကြေးရေး စနစ်တည်ငြိမ်မှုအခြေအနေ အစီရင်ခံစာတို့နဲ့ စပ်လျဉ်းပြီး မြန်မာနိုင်ငံတော်ဗဟိုဘဏ်မှ ၁၀-၁၀-၂၀၁ရ ရက်စွဲပါစာအမှတ်၊ မဗဘ-၁/၁၀၂ (ငွေကြေးမူဝါဒ) (၃၆၆/၂၀၁၇)ဖြင့် ပြည်ထောင်စုလွှတ်တော်သို့ ပေးပို့ ထားပါတယ်။ အထက်ပါအစီရင်ခံစာများနဲ့စပ်လျဉ်းပြီး သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က လွှတ်တော်သို့ ရှင်းလင်းတင်ပြဖို့ ဖြစ်ပါတယ်။</speech>
<speech><agency id="36">ဦးစိုးသိန်း(ဒုတိယဥက္ကဋ္ဌ၊ မြန်မာနိုင်ငံတော်ဗဟိုဘဏ်)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော် ကိုယ်စားလှယ်များအားလုံး ကိုယ်စိတ်နှစ်ဖြာ ကျန်းမာ၊ ချမ်းသာပြီး မင်္ဂလာအပေါင်းနှင့် ပြည့်စုံပါစေကြောင်း ဆုမွန်ကောင်းတောင်းရင်း နှုတ်ခွန်းဆက်သအပ်ပါတယ်။ ကျွန်တော်ကတော့ မြန်မာနိုင်ငံတော်ဗဟိုဘဏ်၊ ဒုတိယဥက္ကဋ္ဌ ဦးစိုးသိန်းဖြစ်ပါတယ်။ အခု Presentation ကို Power Point လေးတွေနဲ့တွဲပြီး ပြခွင့်ပြုပါ။ ကျွန်တော့အနေနဲ့ မြန်မာနိုင်ငံတော်ဗဟိုဘဏ်ရဲ့ ၂၀၁၅-၂၀၁၆ ဘဏ္ဍာရေးနှစ် ငွေကြေးမူဝါဒ အကောင်အထည်ဖော် ဆောင်ရွက်ချက်များကို အစီရင်ခံတင်ပြသွားမှာ ဖြစ်ပါတယ်။ မြန်မာနိုင်ငံတော် ဗဟိုဘဏ်ဥပဒေအခန်း(၅) တာဝန်ခံမှုနှင့် သတင်းအချက်အလက်ထုတ်ပြန်မှုပါ ပြဋ္ဌာန်းချက်အရ ဗဟိုဘဏ် သည် ငွေကြေးမူဝါဒနှင့် ငွေရေးကြေးရေး တည်ငြိမ်ရေးဆိုင်ရာဖြစ်ပေါ်တိုးတက်မှု သတင်းအချက်အလက် များကို အများပြည်သူများသိရှိစေရန် အစိုးရနှင့်ပြည်ထောင်စုလွှတ်တော်သို့ တင်ပြခြင်းဖြစ်ပါတယ်။ မြန်မာနိုင်ငံတော်ဗဟိုဘဏ်သည် မြန်မာနိုင်ငံတော်ဗဟိုဘဏ် ဥပဒေ အခန်း ၆၊ ပုဒ်မ ၄၀(က)အရ ငွေကြေးမူဝါဒကို ချမှတ်အကောင်အထည်ဖော် ဆောင်ရွက်လျက်ရှိပါတယ်။ မြန်မာနိုင်ငံတော်ဗဟိုဘဏ်၏ ငွေကြေးမူဝါဒရည်မှန်းချက်မှာ ပြည်တွင်းဈေးနှုန်း တည်ငြိမ်မှုရရှိစေရန်နဲ့ အဲဒီတည်ငြိမ်မှုကို ထိန်းသိမ်း ထားရန်ဖြစ်ပါတယ်။ မြန်မာနိုင်ငံတော်ဗဟိုဘဏ်သည် စီးပွားရေးစနစ်တွင် သင့်လျော်သော ငွေကြေး ပမာဏ ရှိနေစေရန်နှင့် ဈေးနှုန်းတည်ငြိမ်မှုရှိစေသည့် စီးပွားရေးတိုးတက်မှုကိုရရှိစေရန်၊ သီးသန့်ငွေကြေး ပမာဏကို ဦးတည်သတ်မှတ်ထားရှိတဲ့ ငွေကြေးမူဝါဒမူဘောင် (Reserve Money Targeting Monetary Policy Framework)og algo caosegndcqua goloso8.11 မြန်မာနိုင်ငံတော်ဗဟိုဘဏ်၏ ငွေရေးငွေကြေးတည်ငြိမ်ရေး ငွေကြေးမူဝါဒအကောင်အထည်ဖော် ဆောင်ရွက်ချက်များကို အခန်း(၄)ခန်းဖြင့် တင်ပြအစီရင်ခံသွားမှာ ဖြစ်ပါတယ်။ အဲဒီအထဲက အဓိကအချက် များကို ကောက်နုတ်တင်ပြသွားမှာ ဖြစ်ပါတယ်။ မြန်မာနိုင်ငံ၏ စီးပွားရေးတိုးတက်မှုအခြေအနေဟာ ၂၀၁၄၂၀၁၅ ခုနှစ်မှာ ၈ ရာခိုင်နှုန်းနဲ့ ၂၀၁၅-၂၀၁၆ ဘဏ္ဍာရေးနှစ်မှာ ရ ရာခိုင်နှုန်းရှိပါတယ်။ အဲဒါကြောင့် ၂၀၁၅-၂၀၁၆ ဘဏ္ဍာနှစ်မှာ စီးပွားရေးတိုးတက်မှုနှုန်းဟာ ၂၀၁၄-၂၀၁၅ ဘဏ္ဍာရေးနှစ်နဲ့ နှိုင်းယှဉ်ရင် အနည်းငယ်ကျဆင်းခဲ့ပါတယ်။ အကြောင်းကတော့ ၂၀၁၅ ခုနှစ်၊ သြဂုတ်လမှာ ရေကြီးရေလျှံမှု သဘာဝဘေးအန္တရာယ် ဖြစ်ပေါ်ခဲ့တဲ့အတွက်ကြောင့်မို့လို့ စိုက်ပျိုးမြေများနဲ့ ငါးမွေးမြူရေးကန်များ ပျက်စီး မှုနဲ့ လမ်းပန်းဆက်သွယ်မှု ပြတ်တောက်ခြင်းများကြောင့် အဓိကအားဖြင့် လယ်ယာကဏ္ဍ ကုန်ထုတ်လုပ်မှု ကျဆင်းခဲ့ပါတယ်။ အခြားကဏ္ဍကြီးများဖြစ်တဲ့ စက်မှုကဏ္ဍ၊ ဝန်ဆောင်မှုကဏ္ဍတို့မှာလည်း ထုတ်လုပ်မှု များကျဆင်းခဲ့ခြင်းကြောင့် ယခင်နှစ်ကထက် ဂျီဒီပီတိုးတက်မှုနှုန်း လျော့နည်းခဲ့ခြင်းဖြစ်ပါတယ်။ အိမ်နီးချင်း နိုင်ငံများဖြစ်တဲ့ ကမ္ဘောဒီးယား၊ လာအိုနှင့် ဗီယက်နမ် နိုင်ငံတို့ရဲ့ စီးပွားရေးတိုးတက်မှုနှုန်းများ ဖြစ်တဲ့ ပုံမှာဖော်ပြထားတဲ့ ၇.၀ ရာခိုင်နှုန်း၊ ၇.၅ ရာခိုင်နှုန်း၊ ၆.၁ ရာခိုင်နှုန်းရှိတဲ့ အခြေအနေနဲ့ နှိုင်းယှဉ်ကြည့်ရင် မြန်မာနိုင်ငံရဲ့ စီးပွားရေးတိုးတက်မှုနှုန်းဟာ ၇.၀ ရာခိုင်နှုန်း ဖြစ်တဲ့အတွက်ကြောင့် သိသာစွာ ကွာဟမှု မရှိကြောင်း တွေ့ရှိရပါတယ်။ မြန်မာနိုင်ငံရဲ့ ငွေကြေးဖောင်းပွမှုအခြေအနေဟာ ၂၀၁၅-၂၀၁၆ ဘဏ္ဍာနှစ်မှာ အခြေခံနှစ် ၂၀၁၂ နဲ့ တွက်ချက်ထားတဲ့ နှစ်အလိုက်ငွေကြေးဖောင်းပွမှုနှုန်း ၈.၃၉ ရာခိုင်နှုန်းနဲ့ ပျမ်းမျှငွေကြေးဖောင်းပွမှုနှုန်း ၉.၉၉ ရာခိုင်နှုန်း အသီးသီးဖြစ်တဲ့အတွက်ကြောင့် ၂၀၁၄-၂၀၁၅ ဘဏ္ဍာရေးနှစ်ရဲ့ နှစ်အလိုက် ငွေကြေး ဖောင်းပွမှုနှုန်း ၆.၁၁ ရာခိုင်နှုန်းနဲ့ ပျမ်းမျှငွေကြေးဖောင်းပွမှုနှုန်း ၅.၁ ရာခိုင်နှုန်းနှင့် နှိုင်းယှဉ်လျှင် မြင့်တက် လာတာကို တွေ့ရှိရပါတယ်။ အခြားအိမ်နီးချင်းနိုင်ငံ အာဆီယံနိုင်ငံများနှင့် နှိုင်းယှဉ်ပါက မြန်မာနိုင်ငံရဲ့ ငွေကြေးဖောင်းပွမှုနှုန်း မြင့်မားတယ်လို့ ကျွန်တော်တို့ဆိုနိုင်ပါတယ်။ နှစ်အလိုက်ငွေကြေးဖောင်းပွမှုနှုန်းဆိုသည်မှာ ဖော်ပြပါဘဏ္ဍာရေးနှစ် မတ်လရဲ့ စားသုံးသူ ဈေးဆနှုန်းကိန်းနဲ့ ယခင်ဘဏ္ဍာရေးနှစ် မတ်လရဲ့ စားသုံးသူဈေးဆနှုန်းကိန်းတို့ကို နှိုင်းယှဉ်ဖော်ပြထားတဲ့ ငွေကြေးဖောင်းပွမှုနှုန်းကို ဆိုလိုပါတယ်။ ပျမ်းမျှငွေကြေးဖောင်းပွမှုနှုန်းမှာ ဖော်ပြပါဘဏ္ဍာရေးနှစ် တစ်နှစ် လုံးရဲ့ ပျမ်းမျှ၊ စားသုံးသူ၊ ဈေးဆနှုန်းကိန်းနဲ့ ယခင်ဘဏ္ဍာရေးနှစ် တစ်နှစ်လုံးရဲ့ပျမ်းမျှ၊ စားသုံးသူ၊ ဈေးဆနှုန်းကိန်းတို့ကို နှိုင်းယှဉ်ဖော်ပြတဲ့ ငွေကြေးဖောင်းပွမှုနှုန်း ဖြစ်ပါတယ်။ မြန်မာနိုင်ငံတော်ဗဟိုဘဏ်ဟာ ၂၀၁၅-၂၀၁၆ ဘဏ္ဍာရေးနှစ်မှာ စီးပွားရေးတိုးတက်မှုနှုန်း ရည်မှန်းချက် ၈.၅ ရာခိုင်နှုန်းကို ငွေကြေးဖောင်းပွမှုနှုန်း ၈ ရာခိုင်နှုန်းဘောင်အတွင်းလောက်နဲ့ ရရှိစေနိုင်တယ်ဆိုတဲ့ မျှော်မှန်းချက်ကို ထားပြီးတော့ စုစုပေါင်းငွေကြေးပမာဏတိုးတက်မှုနှုန်း ရည်မှန်းချက်ကို ၂၅ ရာခိုင်နှုန်းလို့ သတ်မှတ်ထားခဲ့ပါတယ်။ ၂၀၁၅-၂၀၁၆ ခုနှစ် မတ်လကုန်မှာ စုစုပေါင်းငွေကြေးပမာဏတိုးတက်မှုနှုန်းဟာ ၂၆ ရာခိုင်နှုန်းရှိတဲ့အတွက်ကြောင့် ရည်မှန်းချက်နဲ့ သိပ်ကွာခြားမှုမရှိဘဲအနည်းငယ်ပဲ ကျော်လွန်ခဲ့ပါတယ်။ ၂၀၁၅-၂၀၁၆ ဘဏ္ဍာရေးနှစ် သီးသန့်ငွေကြေးပမာဏတိုးတက်နှုန်း (ရည်မှန်းချက်)ကို ၁၅ ရာခိုင်နှုန်း သတ်မှတ်ခဲ့ပါတယ်။ ဒါပေမယ့် တကယ့်အခြေအနေမှာ ၂၀၁၅-၂၀၁၆ ဘဏ္ဍာရေးနှစ် မတ်လကုန်မှာ သီးသန့် ငွေကြေးပမာဏတိုးတက်မှုနှုန်းဟာ ၂၃ ရာခိုင်နှုန်း ရှိခဲ့တဲ့အတွက်ကြောင့် ရည်မှန်းချက်ထက် ကျော်လွန်ခဲ့ ပါတယ်။ ၂၀၁၅-၂၀၁၆ ဘဏ္ဍာရေးနှစ်မှာ ရေကြီးရေလျှံသဘာဝ ဘေးအန္တရာယ်ကြောင့်ပျက်စီးခဲ့တဲ့ စိုက်ပျိုးမြေများ ပြန်လည်တည်ထောင်မှု၊ ကား၊ ရထားလမ်းများနှင့် တံတားများ ပြန်လည်ပြုပြင် တည်ဆောက် ရန်အတွက် အသုံးစရိတ်များ ပိုမိုသုံးစွဲခဲ့ရခြင်း၊ ၂၀၁၅-၂၀၁၆ ဘဏ္ဍာရေးနှစ်အတွင်းမှာ မြင့်မားလာတဲ့ အစိုးရအသုံးစရိတ်အတွက် ဘတ်ဂျက်လိုငွေဖြည့်ဆည်းရာမှာ အစိုးရငွေတိုက်စာချုပ်ရောင်းချမှုကို Manual စနစ်ကနေပြီးတော့ လေလံစနစ်၊ Electronic စနစ်ကို ကူးပြောင်းဖို့အတွက် ၃၀-၁၁-၂၀၁၅ ရက်ကနေ ပြီးတော့ ၁၉-၉-၂၀၁၆ ရက်နေ့အထိ စာချုပ်အရောင်းများ ခေတ္တရပ်ဆိုင်းထားခဲ့ရပါတယ်။ အဲဒါကြောင့်မို့လို့ ဘတ်ဂျက်လိုငွေဖြည့်ဆည်းမှုကို အစိုးရငွေတိုက်လက်မှတ်များ ဈေးပြိုင်လေလံ တစ်ခုတည်းဖြင့် ဖြည့်ဆည်းခဲ့ရတာကြောင့် ဗဟိုဘဏ်မှ ဘတ်ဂျက်လိုငွေဖြည့်ဆည်းမှုဟာ အစိုးရရဲ့ အမှန် ပြည်တွင်းမှ ချေးယူငွေရဲ့ ၉၁.၆ ရာခိုင်နှုန်းအထိရှိခဲ့ပါတယ်။ အဲဒီလို ဗဟိုဘဏ်ရဲ့ဘတ်ဂျက်လိုငွေ ဖြည့်ဆည်းမှု များပြားခဲ့ခြင်းကြောင့် စီးပွားရေးစနစ်မှပိုလျှံ ငွေကြေးများကို ငွေကြေးမူဝါဒနည်းလမ်းတစ်ခုဖြစ်တဲ့ အပ်ငွေ လေလံခေါ်ယူခြင်းဖြင့် ပမာဏတိုးမြှင့် နုတ်သိမ်းခဲ့သော်လည်း စုစုပေါင်းငွေကြေးပမာဏနှင့် သီးသန့် ငွေကြေးပမာဏ တိုးတက်မှုနှုန်းများဟာ ရည်မှန်းချက်ထက်ကျော်လွန်ခဲ့ပြီး ငွေဖောင်းပွမှုနှုန်းကလည်း ပိုပြီးမြင့်မားခဲ့တာဖြစ်ပါတယ်။ စီးပွားရေးစနစ်အတွင်းမှာ သင့်လျော်တဲ့ ငွေကြေးပမာဏရှိစေဖို့ ဘဏ်များလက်ဝယ်ရှိ ပိုလျှံငွေကြေး များကို အတိုးပေးပြီးတော့ အပ်ငွေလေလံစနစ်(Deposit Auction)ဖြင့် နုတ်သိမ်းခြင်းကို ၁၇-၉-၂၀၁၂ ရက်နေ့မှစတင်ပြီး ဆောင်ရွက်ခဲ့ပါတယ်။ ၂၀၁၅-၂၀၁၆ ဘဏ္ဍာနှစ်အတွက် ပိုလျှံငွေကြေးများအား နုတ်သိမ်းဖို့ လို့အတွက် အပ်ငွေလေလံစုစုပေါင်း (၂၃)ကြိမ် ခေါ်ယူခဲ့ပြီး တစ်ကြိမ်လျှင်ပျမ်းမျှ ၂၄ရ ဘီလီယံအား စီးပွားရေးစနစ်အတွင်းမှ နုတ်သိမ်းခဲ့ပါတယ်။ နိုင်ငံတော်၏ဘတ်ဂျက်လိုငွေကို မြန်မာနိုင်ငံတော်ဗဟိုဘဏ်က ဖြည့်ဆည်းပေးရခြင်းကို လျှော့ချနိုင်ဖို့အတွက် အစိုးရငွေတိုက်လက်မှတ်များကို ဈေးပြိုင်စနစ်ဖြင့် ရောင်းချ ခြင်း(Treasury Bill Auction)ကို ဆောင်ရွက်ခဲ့ရာမှာ ၂၀၁၅-၂၀၁၆ ဘဏ္ဍာရေးနှစ်အတွင်း အစိုးရငွေတိုက် လက်မှတ် ဈေးပြိုင်လေလံ (၂၂)ကြိမ် ပြုလုပ်ခဲ့ပြီး စုစုပေါင်းကျပ် ၁,၂၂၅ ဘီလီယံ ရောင်းချခဲ့ပါတယ်။ ၂၀၁၅-၂၀၁၆ ဘဏ္ဍာရေးနှစ်မှာ ဗဟိုဘဏ် လျှော့နှုန်းက ၁၀ ရာခိုင်နှုန်းဖြစ်ပြီးတော့ အပ်ငွေပေါ် ပေးရမယ့် အနိမ့်ဆုံးအတိုးနှုန်းက ၈ ရာခိုင်နှုန်းနဲ့ ဘဏ်များကပေးတဲ့ ချေးငွေအပေါ်မှာ သို့မဟုတ် စာရင်း ပိုထုတ်ငွေများအပေါ်မှာ တောင်းခံနိုင်တဲ့ အမြင့်ဆုံးအတိုးနှုန်းကို ၁၃ ရာခိုင်နှုန်းလို့ သတ်မှတ်ထားရှိ ပါတယ်။ အပ်ငွေလေလံအတိုးနှုန်း၊ အစိုးရငွေချေးသက်သေခံလက်မှတ်များ ဈေးပြိုင်စနစ်၏ အတိုးနှုန်း တို့ကို ဈေးကွက်ကို ထင်ဟပ်စေမယ့်အတိုးနှုန်းများဖြစ်စေဖို့ အတိုးနှုန်းဆိုင်ရာဖြေလျော့မှုများ ခွင့်ပြုခဲ့ ပါတယ်။ ၂၀၁၅-၂၀၁၆ ဘဏ္ဍာနှစ်မှစပြီး အနည်းဆုံးသီးသန့်ငွေလိုအပ်ချက်ကို အများပြည်သူအပ်နှံငွေ စုစုပေါင်း၏ ၅ ရာခိုင်နှုန်းထားရှိဖို့ မြန်မာနိုင်ငံတော်ဗဟိုဘဏ်ရှိ စာရင်းရှင်အပ်ငွေတစ်မျိုးတည်းဖြင့်သာ ထားရှိရန် သတ်မှတ်ခဲ့ပါတယ်။ မြန်မာနိုင်ငံတော်ဗဟိုဘဏ်အနေနဲ့ နောင်ငွေကြေးဈေးကွက်နဲ့ အရင်းအနှီး ဈေးကွက်များ ဖွံ့ဖြိုးလာပါက အပ်ငွေချေးငွေ ဈေးပြိုင်ခေါ်ယူခြင်းနည်းလမ်းများအပြင် အခြားသွယ်ဝိုက် ငွေကြေးမူဝါဒနည်းလမ်းများဖြစ်တဲ့ အစိုးရငွေချေးသက်သေခံလက်မှတ်များကို ဈေးကွက်အတွင်းမှာ ဝယ်ခြင်း၊ ရောင်းခြင်းနဲ့ လိုအပ်ပါက ဗဟိုဘဏ်မှငွေချေးသက်သေခံ လက်မှတ်များထုတ်ဝေခြင်းစတဲ့ လွတ်လပ်သော ဈေးကွက်ဆိုင်ရာလုပ်ဆောင်ချက်များ ဆောင်ရွက်ရန်အစီအစဉ်များကို ရေးဆွဲထားပါတယ်။ နိုင်ငံခြားငွေပေးငွေစာရင်းရှင်းတမ်း အခြေအနေကိုကြည့်လို့ရှိရင် ၂၀၁၅-၂၀၁၆ ဘဏ္ဍာရေးနှစ်မှာ ပို့ကုန်ထက် သွင်းကုန်ပမာဏ ပိုမိုများပြားခြင်းနဲ့ အသားတင်ဝန်ဆောင်မှုလိုငွေ ဖြစ်ပေါ်ခဲ့ခြင်းများကြောင့် သာမန်စာရင်းရဲ့လိုငွေမှာ အမေရိကန်ဒေါ်လာ ၃,၃၀၅ သန်း ဖြစ်ပေါ်ခဲ့ပါတယ်။ ဒါ့အပြင် နိုင်ငံခြားတိုက်ရိုက် ရင်းနှီးမြှုပ်နှံမှုတွင် ခွင့်ပြုပမာဏများပြားသော်လည်း မျှော်မှန်းသလောက် အမှန်စီးဝင်မှုမရှိကြောင်း တွေ့ရှိရပါတယ်။ နိုင်ငံခြားသုံးငွေ သီးသန့်ငွေပမာဏဟာ ၂၀၁၆ ခုနှစ်၊ မတ်လကုန်မှာ စုစုပေါင်းအနေနဲ့ သွင်းကုန်၏ ၅.၆ လစာရှိပြီး၊ နိုင်ငံပိုင်အနေနဲ့ သွင်းကုန်၏ ၂.၈ လစာ ရှိပါတယ်။ မြန်မာနိုင်ငံတော်ဗဟိုဘဏ်ဟာ ဈေးကွက်တွင် နိုင်ငံခြားသုံးငွေစီးဆင်းမှု လွယ်ကူချောမွေ့စေရန်နှင့် နိုင်ငံခြားငွေလဲလှယ်နှုန်း အတက်အကျမြင့်မားခြင်းအား ရှောင်ရှားနိုင်ရန်အတွက် နိုင်ငံခြားသုံးငွေ ဈေးပြိုင်လေလံ (FX Auction) ကို ဆောင်ရွက်လျက်ရှိပါတယ်။ ဘဏ်အချင်းချင်း နိုင်ငံခြားငွေရောင်း/ ဝယ်မှုကို ဖွံ့ဖြိုးတိုးတက်လာစေရန်အတွက် ရန်ကုန်နိုင်ငံခြားငွေဈေးကွက်ကို ၂၀၁၃ ခုနှစ်မှာ တည်ထောင် ခဲ့ပါတယ်။ ၂၀၁၅-၂၀၁၆ ဘဏ္ဍာနှစ်အတွင်း အမေရိကန်ဒေါ်လာနဲ့ မြန်မာကျပ်ငွေရဲ့ ဈေးကွက်အတွင်း လဲလှယ်နှုန်းမှာ အမေရိကန် တစ်ဒေါ်လာလျှင် အနိမ့်ဆုံး ကျပ် ၁,၀၇၅ ကျပ်နှင့် အမြင့်ဆုံး ၁,၃၁၁ ကျပ် ရှိခဲ့ပါတယ်။ ငွေလဲလှယ်နှုန်းများရဲ့ နေ့စဉ်ပြောင်းလဲမှုနှုန်းမှာ အမြင့်ဆုံး ၂.၉ ရာခိုင်နှုန်းအထိ ရှိခဲ့သော် လည်း အများအားဖြင့် ၁ ရာခိုင်နှုန်းအတွင်းသာ ပြောင်းလဲခဲ့ပါတယ်။ အမေရိကန်ဒေါ်လာ အားကောင်းခိုင်မာလာခြင်းကြောင့် အခြားနိုင်ငံများရဲ့ ငွေကြေးများနည်းတူ မြန်မာကျပ်ငွေတန်ဖိုးဟာ ၂၀၁၅-၂၀၁၆ ဘဏ္ဍာရေးနှစ်မှာ ၁၁ ရာခိုင်နှုန်း တန်ဖိုးကျဆင်းခဲ့ပါတယ်။ နိုင်ငံ၏ ကုန်သွယ်မှု လိုငွေမြင့်မားလာသည်နှင့်အမျှ အမေရိကန်ဒေါ်လာ လိုအပ်ချက်များပြားလာခြင်း ဟာလည်း မြန်မာကျပ်ငွေတန်ဖိုးကျဆင်းရခြင်း၏ အဓိကအကြောင်းအရပ်တစ်ခု ဖြစ်ပါတယ်။ နိုင်ငံတော်၏ ဘတ်ဂျက်လိုငွေ တစ်စိတ်တစ်ပိုင်းကို မြန်မာနိုင်ငံတော်ဗဟိုဘဏ်မှ ချေးယူဖြည့်တင်းနေရခြင်းကလည်း အရေးကြီးတဲ့ အခြားအကြောင်းတစ်ရပ်ဖြစ်ပါတယ်။ ယခုငွေရေးကြေးရေးစနစ် တည်ငြိမ်မှုအခြေအနေ အစီရင်ခံစာအား ဆက်လက်တင်ပြသွားမှာ ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးနှင့် ပြည်ထောင်စုလွှတ်တော် ကိုယ်စားလှယ်များခင်ဗျား။ ငွေရေးကြေးရေးစနစ်တည်ငြိမ်ရေးအတွက် ဗဟိုဘဏ်ရဲ့ အဓိက ရည်မှန်းချက် တစ်ခုဖြစ်ပါတယ်။ ငွေရေးကြေးရေးစနစ်တည်ငြိမ်စေရန်အတွက် ဗဟိုဘဏ်ဟာ ငွေရေးကြေးရေးအဖွဲ့ အစည်းများအား စည်းမျဉ်းများချမှတ်ပြီး ကြပ်မတ်ကွပ်ကဲခြင်းနဲ့ ကြီးကြပ်စစ်ဆေးခြင်းများကို ဆောင်ရွက် လျက်ရှိပါတယ်။ ကြီးကြပ်စစ်ဆေးရေးအဖွဲ့ရဲ့ အဓိကရည်ရွယ်ချက်မှာ ဘဏ်လုပ်ငန်း တောင့်တင်းခိုင်မာ စေဖို့၊ ဘဏ်များ၏ လုပ်ငန်းဆောင်ရွက်မှုများနဲ့ ၎င်းတို့ရဲ့ ငွေရေးကြေးရေးအခြေအနေကို ကြီးကြပ်ရန် ဖြစ်ပါတယ်။ လိုအပ်တဲ့ အရေးယူဆောင်ရွက်မှုများကို ုလုပ်နိုင်ခြင်းဖြင့် ဆုံးရှုံးနိုင်ခြေများကို ဖော်ထုတ်ရန်၊ ဆုံးရှုံးနိုင်ခြေများကို အနည်းဆုံးအခြေအနေသို့ လျှော့ချရန်တို့ ဖြစ်ပါတယ်။ ငွေရေးကြေးရေးအဖွဲ့ အစည်းများကို ကြီးကြပ်စစ်ဆေးရာမှာ စောင့်ကြည့်ကြီးကြပ် စစ်ဆေးခြင်း (Off-site Monitoring)$. m:20:03:080dco:E: (On-site Examination) pas:cod: နှစ်သွယ်ဖြင့် စစ်ဆေးဆောင်ရွက်ပါတယ်။ စောင့်ကြည့်ကြီးကြပ်စစ်ဆေးခြင်း (Off-site Monitoring) ဆိုသည်မှာ မြန်မာနိုင်ငံတော်ဗဟိုဘဏ်ဥပဒေပုဒ်မ ၇၁ ပါ ပြဋ္ဌာန်းချက်အရ ဘဏ်များက မြန်မာနိုင်ငံတော် ဗဟိုဘဏ်၊ ဘဏ်လုပ်ငန်းကြီးကြပ်စစ်ဆေးရေးဌာနသို့ပေးပို့တဲ့ နေ့စဉ်ဘဏ္ဍာရေး အစီရင်ခံစာများ၊ အပတ်စဉ်ဘဏ္ဍာရေး အစီရင်ခံစာများ၊ လစဉ်ဘဏ္ဍာရေး အစီရင်ခံစာများ၊ (၃)လတစ်ကြိမ် ဘဏ္ဍာရေး အစီရင်ခံစာများ၊ နှစ်စဉ်အစီရင်ခံစာများကို ဗဟိုဘဏ်က ကြီးကြပ်စစ်ဆေးခြင်းပါတယ်။ ကွင်းဆင်းကြီးကြပ်စစ်ဆေးခြင်း (On-site Examination) ဆိုသည်မှာ ဘဏ်များအား ကွင်းဆင်း ကြီးကြပ်စစ်ဆေးမှုပြုခြင်းဖြစ်ပါတယ်။ အဲဒီလို စစ်ဆေးရာမှာ ဘဏ်များ၏ ရရန်ပိုင်ခွင့်များ (Assets)၊ ပေးရန်တာဝန်များ (Liabilities) နဲ့ပတ်သက်တဲ့ စာရင်းများအား စစ်ဆေးပါတယ်။ ဒါ့အပြင် နိုင်ငံခြား သုံးငွေလုပ်ငန်းများ ဆောင်ရွက်ခြင်းနဲ့ပတ်သက်ပြီး နိုင်ငံခြားသုံးငွေစီမံခန့်ခွဲမှုဥပဒေများ၊ စည်းမျဉ်းများ၊ ညွှန်ကြားချက်များနှင့်အညီ လိုက်နာဆောင်ရွက်မှုရှိ မရှိ၊ နေ့စဉ် ထိန်းသိမ်းထားရှိရမည့် နိုင်ငံခြားသုံးငွေ လက်ကျန်အခြေအနေကို သတ်မှတ်ထားတဲ့ ရာခိုင်နှုန်းအတွင်း ထားရှိခြင်းရှိ မရှိ၊ ငွေလွှဲများနှင့် ရင်းနှီး မြှုပ်နှံမှုများအား ပြည်တွင်းပြည်ပသို့ လွှဲပြောင်းခြင်းနဲ့ပတ်သက်၍ နိုင်ငံခြားသုံးငွေစီမံခန့်ခွဲမှု စည်းမျဉ်း များနှင့်အညီ လိုက်နာဆောင်ရွက်မှုရှိ မရှိနဲ့ ဘဏ်များရဲ့ ဘဏ်လုပ်ငန်းဝန်ဆောင်မှုနဲ့ ပတ်သက်ပြီး ငွေကြေး ခဝါချမှုတိုက်ဖျက်ရေးနဲ့ အကြမ်းဖက်သမားများအား ငွေကြေးထောက်ပံ့မှုတိုက်ဖျက်ရေး (AML/ CFT) စည်းမျဉ်းများနှင့်အညီ လိုက်နာဆောင်ရွက်ခြင်းရှိ မရှိတို့ကို ကြီးကြပ်စစ်ဆေးပါတယ်။ ၂၀၁၅-၂၀၁၆ ဘဏ္ဍာရေးနှစ်ကုန်မှာ မြန်မာနိုင်ငံရဲ့ ငွေရေးကြေးရေးကဏ္ဍမှာ နိုင်ငံပိုင်ဘဏ် (၄) ဘဏ်၊ ပုဂ္ဂလိကဘဏ် (၂၄)ဘဏ်၊ နိုင်ငံခြားဘဏ်ခွဲ (၉)ဘဏ်၊ ငွေရေးကြေးရေးကုမ္ပဏီ (၁၃)ခု၊ နိုင်ငံခြား ငွေရေးကြေးရေးကုမ္ပဏီ ကိုယ်စားလှယ် ရုံးခွဲ (၁)ခု၊ နိုင်ငံခြားဘဏ်ကိုယ်စားလှယ်ရုံးခွဲ (၄၃)ခု၊ Money Changer လုပ်ငန်း (၃၁၇) ခု၊ အာမခံကုမ္ပဏီ (၁၂)ခုနဲ့ အသေးစားငွေရေးကြေးရေးလုပ်ငန်း (၁၆၇)ခု ရှိပါတယ်။ အာမခံကုမ္ပဏီနဲ့ အသေးစားငွေရေးကြေးရေးလုပ်ငန်းများကို စီမံကိန်းနဲ့ ဘဏ္ဍာရေးဝန်ကြီးဌာန၊ ငွေရေးကြေးရေးကြပ်မတ်ကွပ်ကဲရေးအဖွဲ့က ကြပ်မတ်ကွပ်ကဲခြင်းပြုပါတယ်။ ကျန်ရှိတဲ့ ငွေရေးကြေးရေး အဖွဲ့အစည်းများဟာ မြန်မာနိုင်ငံတော်ဗဟိုဘဏ်ရဲ့ ကြီးကြပ်ကွပ်ကဲမှုအောက်မှာ ရှိပါတယ်။ ၂၀၁၅-၂၀၁၆ ဘဏ္ဍာရေးနှစ်အတွင်း ဘဏ်နှင့် ငွေရေးကြေးရေးကုမ္ပဏီများရဲ့ လုပ်ငန်းဆောင်ရွက်ချက်များကို ခြုံကြည့်ရင် တိုးတက်ကောင်းမွန်မှုရှိပါကြောင်း တွေ့ရှိရပါတယ်။ ဘဏ်များရဲ့ ၂၀၁၄-၂၀၁၅ နဲ့ ၂၀၁၅-၂၀၁၆ ဘဏ္ဍာရေး ဆိုင်ရာ ကိန်းဂဏန်းအခြေအနေများကို ဇယား(၁)မှာ နှိုင်းယှဉ်ဖော်ပြထားပါတယ်။ အဆိုပါကိန်းဂဏန်း အချက်အလက်များအရ ဘဏ်များရဲ့ စုစုပေါင်းရပိုင်ခွင့်၊ ချေးငွေ၊ အပ်ငွေ၊ မတည်ရင်းနှီးငွေ၊ ငွေဖြစ်လွယ်သော ရရန်ပိုင်ခွင့်၊ စုစုပေါင်းဝင်ငွေတို့မှာ တိုးတက်မှုများရှိလာပြီး အခြား တစ်ဖက်မှာ စုစုပေါင်းအသုံးစရိတ်ကလည်း တိုးတက်လာကြောင်း တွေ့ရပါတယ်။ အသုံးစရိတ်တိုးတက်မှုက ဝင်ငွေတိုးတက်မှုထက်များတာကြောင့် အသားတင်အမြတ် လျော့နည်းသွားတာကိုလည်း တွေ့ရှိရပါတယ်။ ၂၀၁၅-၂၀၁၆ ဘဏ္ဍာရေးနှစ်မှာ နိုင်ငံခြားဘဏ်ခွဲ (၉)ခုကို ဖွင့်လှစ်ခွင့်ပြုခဲ့ရာ ၎င်းတို့အနေနဲ့ မတည် ရင်းနှီးငွေများ ထည့်ဝင်ရခြင်းနှင့် ပြည်တွင်းပုဂ္ဂလိကပိုင်ဘဏ်များမှ ရင်းနှီးငွေများပိုမိုထည့်ဝင်လာခြင်း များကြောင့် ယခင်နှစ်နဲ့ နှိုင်းယှဉ်ရင် မတည်ရင်းနှီးငွေဟာ ၁၆၀ ရာခိုင်နှုန်းထိ သိသာစွာ တိုးတက်လာခဲ့ ပါတယ်။ ဘဏ်များရဲ့ ၂၀၁၄-၂၀၁၅ နဲ့ ၂၀၁၅-၂၀၁၆ ဘဏ္ဍာရေးဆိုင်ရာ ငွေရေးကြေးရေး အချိုးဇယား များကို ဇယား(၂)မှာ နှိုင်းယှဉ်တင်ပြထားပါတယ်။ အဆိုပါအချိုးများအနက် ငွေကြေးလွယ်ကူမှုအချိုး၊ ချေးငွေနှင့် အပ်ငွေအချိုး၊ စုစုပေါင်းချေးငွေနှင့် စုစုပေါင်းရပိုင်ခွင့်အချိုး၊ မတည်ရင်းနှီးငွေ လုံလောက်မှု အချိုးများ တိုးတက်လာကြောင်းတွေ့ရပြီး အဲဒီလို တိုးတက်လာခြင်းဟာ ဘဏ်များအတွက် ကောင်းမွန် သောလက္ခဏာများဖြစ်ပါတယ်။ ပုံသေရရန်ပိုင်ခွင့်နှင့် စုစုပေါင်းရပိုင်ခွင့်အချိုး တိုးတက်ခြင်း၊ ရင်းနှီးမြှုပ်နှံမှု အပေါ် ပြန်ရချက် (ROE)နှင့် ရရန်ပိုင်ခွင့်များအပေါ် ပြန်ရချက် (ROA) တို့ ကျဆင်းသွားခြင်းများမှာ ဘဏ်များအနေနှင့် မြတ်စွန်းနိုင်မှု လျော့ကျလာသည့် လက္ခဏာများ ဖြစ်ပါတယ်။ ရင်းနှီးမြှုပ်နှံမှုအပေါ် ပြန်ရချက် (Return on Investment Equity) ဆိုသည်မှာ စုစုပေါင်း ဝင်ငွေထဲက စုစုပေါင်းအသုံးစရိတ်ကိုနုတ်၍ ရရှိတဲ့အသားတင်ဝင်ငွေကို ရင်းနှီးငွေနဲ့ အချိုးချထားခြင်း ဖြစ်ပါတယ်။ ရင်းနှီးမြှုပ်နှံမှုအပေါ်ပြန်ရချက် (ROE) ၁၇.၀၅ ရာခိုင်နှုန်း ကျဆင်းခဲ့ရခြင်းနဲ့ ပတ်သက်လို့ စိစစ်တွေ့ရှိရတဲ့အချက်မှာ ပုဂ္ဂလိကပိုင်ဘဏ်များရဲ့ ရင်းနှီးငွေထည့်ဝင်မှုများ သိသာစွာ တိုးမြင့်လာခြင်းမှာ အကြောင်းတစ်ရပ် ဖြစ်ပါတယ်။ ဘဏ်များရဲ့ ရေရှည်ဖွံ့ဖြိုးတိုးတက်မှုအတွက် ရင်းနှီးငွေတောင့်တင်း ခိုင်မာမှုဟာ များစွာအရေးကြီးပါတယ်။ ဒါကြောင့် ပုဂ္ဂလိကဘဏ်များအနေနှင့် သတ်မှတ်ထားတဲ့ စည်းမျဉ်းစည်းကမ်းများအရ ရင်းနှီးငွေပိုမိုထည့်ဝင်ကြဖို့လိုအပ်ပါတယ်။ ထည့်ဝင်လာကြတဲ့အတွက်ကြောင့် ဒီရင်းနှီးငွေတွေ အဆမတန်တိုးတက်လာတာဖြစ်ပါတယ်။ နိုင်ငံခြားဘဏ် ဘဏ်ခွဲများအနေနဲ့လည်း အဆောက်အဦငှားရမ်းခစရိတ်များ၊ ဝန်ထမ်းလစာနှင့် Hardware, Software ogodąp:cmệ Qc:copiuosą sanonico:od saozodemse လုပ်ငန်းစတင်တဲ့ ပထမနှစ်မှာ အရှုံးနှင့်ရင်ဆိုင်ကြရတာ တွေ့ရပါတယ်။ ရရန်ပိုင်ခွင့်များအပေါ်ပြန်ရချက် (ROA) ဆိုတာက စုစုပေါင်းဝင်ငွေထဲက စုစုပေါင်းအသုံးစရိတ်ကို နုတ်၍ရတဲ့ အသားတင်ဝင်ငွေကို မိမိတို့ စုစုပေါင်းရပိုင်ခွင့်နဲ့ အချိုးချထားခြင်းဖြစ်ပါတယ်။ ROA ၀.၂၈ ရာခိုင်နှုန်း ကျဆင်းရခြင်းမှာ ဘဏ်များရဲ့ စုစုပေါင်းရပိုင်ခွင့်များမှာ ချေးငွေများ အများဆုံးပါဝင်ပြီး ချေးငွေများအပေါ် ကောက်ခံနိုင်တဲ့ အတိုးနှုန်းကို ဗဟိုဘဏ်က သတ်မှတ်ပေးခဲ့တာကြောင့်လည်းကောင်း၊ ပုဂ္ဂလိကပိုင်ဘဏ်များအတွင်း ငွေလွှဲခများကို အပြိုင်အဆိုင်လျှော့ချကြတဲ့အတွက် ငွေလွှဲခဝင်ငွေများ ကျဆင်းသွားခြင်းများနဲ့ အခြားတစ်ဖက်မှာ အသုံး စရိတ်များ တိုးမြှင့်လာမှုများကြောင့် ဖြစ်ပါတယ်။ ချေးငွေအရင်းအတိုးပေးဆပ်ရန် ပျက်ကွက်မှုအချိုးဟာ ၀.၇၃ ရာခိုင်နှုန်း မြင့်တက်လာကြောင်း တွေ့ရှိရပါတယ်။ ချေးငွေဆုံးရှုံးနိုင်ခြေ လျော့နည်းလာစေရန် မြန်မာနိုင်ငံတော်ဗဟိုဘဏ်အနေနဲ့ ဘဏ်များ၏ ချေးငွေမူဝါဒနှင့် လုပ်ထုံးလုပ်နည်းများကို တိုးတက်ကောင်းမွန်လာစေရန် ကြီးကြပ်ဆောင်ရွက်မှုများကို တိုးမြှင့်ဆောင်ရွက်လျက်ရှိပါတယ်။ မြန်မာနိုင်ငံတော်ဗဟိုဘဏ်ဥပဒေအရ ဗဟိုဘဏ်ဟာ ငွေရေးကြေးရေး အဖွဲ့အစည်းများအား ကြပ်မတ်ကွပ်ကဲခြင်းကို ဆောင်ရွက်လျက်ရှိရာမှာ ဘဏ်များအပြင် ငွေရေးကြေးရေး ကုမ္ပဏီများကိုလည်း ကြီးကြပ်စစ်ဆေးလျက်ရှိပါတယ်။ ငွေရေးကြေးရေးကုမ္ပဏီများဟာ အများပြည်သူ ထံမှ အပ်ငွေများကို လက်ခံဆောင်ရွက်ခြင်းမပြုရပါဘူး။ ရင်းနှီးငွေထုတ်ယူခြင်းနှင့် ချေးငွေများ ရယူခြင်းဖြင့် မိမိလုပ်ငန်းကိုဆောင်ရွက်ရန်ဖြစ်ပါတယ်။ အဲဒီလိုနည်းလမ်းများအရ စုစည်းရရှိတဲ့ ရန်ပုံငွေ များနှင့် မိမိရဲ့ ဖောက်သည်များကို ကုန်ပစ္စည်းဝယ်ယူနိုင်ရန်လည်းကောင်း၊ ဝန်ဆောင်မှုများအတွက် သုံးစွဲနိုင်ရန်လည်းကောင်း ချေးငွေများထုတ်ချေးခြင်းကို ဆောင်ရွက်ကြပါတယ်။ ငွေရေးကြေးရေးကုမ္ပဏီ များမှ ၂၀၁၅-၂၀၁၆ ဘဏ္ဍာနှစ်ကုန်အထိ ချေးငွေထုတ်ချေးမှု စုစုပေါင်းမှာ ၂၇.၃၅ ဘီလီယံရှိပြီး၊ စုစုပေါင်းရပိုင်ခွင့်မှာ ကျပ် ၄၅.၃၁ ဘီလီယံရှိတာကို တွေ့ရှိရပါတယ်။ အထက်ပါအခြေအနေများအရ ၂၀၁၅-၂၀၁၆ ဘဏ္ဍာရေးနှစ်အတွက် ငွေရေးကြေးရေး တည်ငြိမ်မှု ရှိခဲ့ကြောင်း တင်ပြအပ်ပါတယ်။ အမှန်တော့ ဒီ ၂၀၁၅-၂၀၁၆ ဆိုတာ လက်ရှိဘဏ္ဍာရေးနှစ်က ၂၀၁၇-၂၀၁၈ ဖြစ်တဲ့အတွက်ကြောင့် တော်တော်လေးအလှမ်းကွာနေပါတယ်။ ဒါကြောင့်မို့လို့ ဒီဥစ္စာကို ကျဉ်းမြောင်း သွားအောင် ၂၀၁၆-၂၀၁ရ ဘဏ္ဍာရေးနှစ်အတွက် ငွေကြေးမူဝါဒအကောင်အထည်ဖော် ဆောင်ရွက်ချက်နဲ့ ငွေရေးကြေးရေးတည်ငြိမ်မှု အစီရင်ခံစာများကိုလည်း လက်ရှိဘဏ္ဍာရေးနှစ် မကုန်ဆုံးခင် ထပ်မံတင်ပြ သွားဖို့ စီစဉ်ဆောင်ရွက်လျက်ရှိပါကြောင်း တင်ပြအပ်ပါတယ်။ အားလုံးကို ကျေးဇူးတင်ပါတယ်ခင်ဗျား။</speech>
<title>အထက်ပါကိစ္စနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ် ရှိပါက အမည်စာရင်း တင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၂၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မြန်မာ နိုင်ငံတော်ဗဟိုဘဏ်မှ ပေးပို့ထားသော ၂၀၁၅-၂၀၁၆ ဘဏ္ဍာနှစ် ငွေကြေးမူဝါဒအကောင်အထည်ဖော် ဆောင်ရွက်ချက်အစီရင်ခံစာနဲ့ ငွေရေးကြေးရေးစနစ်တည်ငြိမ်မှုအခြေအနေ အစီရင်ခံစာ စာအုပ်များကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ အထက်ပါကိစ္စနဲ့စပ်လျဉ်းပြီး ဆွေးနွေးလိုတဲ့ လွှတ်တော်ကိုယ်စားလှယ်များရှိပါက ၂၀-၁၀-၂၀၁ရ ရက် (သောကြာနေ့) မွန်းလွဲ တစ်နာရီ(၁၃၀၀နာရီ) နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်း တင်သွင်းနိုင်ကြောင်း ကြေညာပါတယ်။</speech>
</report>
<report>
<title>မြန်မာနိုင်ငံရင်းနှီးမြှုပ်နှံမှုကော်မရှင်၏ ၂၀၁၆ ခုနှစ်၊ ဧပြီလ ၁ ရက်မှ ၂၀၁ရ ခုနှစ်၊ မတ်လ ၃၁ ရက်အထိ ဆောင်ရွက်ခဲ့သော လုပ်ငန်းဆောင်ရွက်မှု အစီရင်ခံစာနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ် ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ် (၂၁) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မြန်မာ နိုင်ငံရင်းနှီးမြှုပ်နှံမှုကော်မရှင်ရဲ့ ၂၀၁၆ ခုနှစ်၊ ဧပြီလ ၁ ရက်မှ ၂၀၁ရ ခုနှစ်၊ မတ်လ ၃၁ ရက်အထိ လုပ်ငန်း ဆောင်ရွက်မှု အစီရင်ခံစာနဲ့စပ်လျဉ်းပြီး ၃၁-၈-၂၀၁ရ ရက်မှာ ကျင်းပပြုလုပ်တဲ့ ဒုတိယအကြိမ် ပြည်ထောင်စု လွှတ်တော် ပဉ္စမပုံမှန်အစည်းအဝေး (၂၁)ရက်မြောက်နေ့၌ သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က လွှတ်တော်သို့ ရှင်းလင်းတင်ပြခြင်း အစီအစဉ်ကို ဆောင်ရွက်ခဲ့ပြီးဖြစ်ပါတယ်။ ယင်းကိစ္စနဲ့စပ်လျဉ်းပြီး ဆွေးနွေးလိုတဲ့ လွှတ်တော်ကိုယ်စားလှယ်များရှိပါက ၂၀-၁၀-၂၀၁ရ ရက် (သောကြာနေ့) မွန်းလွဲ တစ်နာရီ (၁၃၀၀ နာရီ) နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်း တင်သွင်းနိုင်ကြောင်းကြေညာပါတယ်။</speech>
</report>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး ပထမနေ့ ရပ်နားကြောင်းနှင့် ဒုတိယနေ့ ကျင်းပမည့် နေ့ရက်နှင့် ြေညာခြင်း</title>
<speech type="speaker">အစီအစဉ်(၂၂) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ယနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် ဆဋ္ဌမပုံမှန်အစည်းအဝေး ပထမနေ့ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် ဆဋ္ဌမပုံမှန်အစည်းအဝေးရဲ့ ဒုတိယနေ့ကို ၂၀၁ရ ခုနှစ်၊ အောက်တိုဘာလ ၂၃ ရက်(တနင်္လာနေ့) နံနက် ၁၀ နာရီ ကျင်းပပြုလုပ်မည်ဖြစ်ကြောင်းနှင့် ယနေ့အတွက် အစည်းအဝေး ပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီရှင့်။</speech>
<speech type="mc">ပြည်ထောင်စုလွှတ်တော် ကိုယ်စားလှယ်များအားလုံး ထွက်ခွာနိုင် ပါပြီရှင့်။ ဒုတိယအကြိမ် ပြည်ထောင်စုလွှတ်တော် ဆဋ္ဌမပုံမှန်အစည်းအဝေး ပထမနေ့ အစည်းအဝေးကို ညနေ ၁၅:၃၅ နာရီတွင် ရပ်နားပါသည်။</speech>
</postface>
</transcript>
</doc>
