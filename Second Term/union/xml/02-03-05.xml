<doc>
<docinfo>
<docno>02-03-05.xml</docno>
<pdf>02-03-05.pdf</pdf>
<term value="02">ဒုတိယအကြိမ်</term>
<session value="03" />
<sittingday value="05" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် တတိယပုံမှန်အစည်းအဝေး ပဉ္စမနေ့မှတ်တမ်း</title>
<date value='30-11-2016'>၁၃၇၈ ခုနှစ်၊ နတ်တော်လဆန်း ၁ ရက် (၂၀၁၆ ခုနှစ်၊ နိုဝင်ဘာလ ၃၀ ရက်)(ဗုဒ္ဓဟူးနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် တတိယပုံမှန်အစည်းအဝေး ပဉ္စမနေ့ နံနက် ၁၀:ဝဝ နာရီင်ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် တတိယပုံမှန်အစည်းအဝေးရဲ့ ပဉ္စမနေ့အစီအစဉ် စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျာ။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါ။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ ဒုတိယအကြိမ် ပြည်ထောင်စုလွှတ်တော် တတိယပုံမှန်အစည်းအဝေး ပဉ္စမနေ့မှာ ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စု လွှတ်တော်ကိုယ်စားလှယ်ဦးရေ စုစုပေါင်း ၆၄ရ ဦးရှိပြီး ဒီကနေ့အစည်းအဝေးကို ၆၀၈ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေစုစုပေါင်းရဲ့ ၉၃.၉ရ ရာခိုင်နှုန်းရှိပြီး သုံးပုံတစ်ပုံထက်ကျော်လွန်တဲ့ အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)တို့အရ အစည်းအဝေး အထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် ပဉ္စမနေ့ အစည်းအဝေး အစီအစဉ်ကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျာ။ ဒုတိယအကြိမ် ပြည်ထောင်စု လွှတ်တော် တတိယပုံမှန်အစည်းအဝေး ပဉ္စမနေ့အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေ ထားတဲ့အတိုင်း ဆက်လက်ဆောင်ရွက်ပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များ ခွင့်ပန်ကြားခြင်းနှင့် အစည်းအဝေးတက်ရောက်မှု အခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1157">ဦးမင်းဦး(အတွင်းရေးမှူး၊ ကိုယ်စားလှယ်များစိစစ်ရေးကော်မတီ)</mp>လေးစားအပ်ပါတဲ့ ပြည်ထောင်စုလွှတ်တော် နာယကကြီးခင်ဗျား။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် တတိယပုံမှန်အစည်းအဝေး ပဉ္စမနေ့ ၃၀-၁၁-၂၀၁၆ ရက်နေ့မှာ အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ကိုယ်စား ပဲခူးတိုင်းဒေသကြီးမဲဆန္ဒနယ်အမှတ်(၆)မှ အမျိုးသား လွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီ အတွင်းရေးမှူး ဖြစ်သူ ကျွန်တော် ဦးမင်းဦးက ခွင့်ပန်ကြားသွားမှာ ဖြစ်ပါတယ်။ ယနေ့အစည်းအဝေးသို့ တက်ရောက်နိုင်ခြင်း မရှိတဲ့ ပြည်ထောင်စုလွှတ်တော်ကိုယ်စားလှယ်များမှာ - - ဦးမောင်မြင့် မင်းကင်း၊ - ဦးအောင်ကျော်ဟိန်း တနင်္သာရီ၊ ဦးအောင်စိုး သရက်ချောင်း၊ - ဦးဉာဏ်ထွန်း ဇီးကုန်း၊ - ဦးဘုန်းမြင့်အောင် ဒိုက်ဦး၊ - ဦးလှဌေးဝင်း ဇေယျာသီရိ၊ - ဒေါက်တာလှမိုး အောင်မြေသာစံ၊ - ဦးရည်မွန်(ခ) မောင်တင်သစ် ပုဗ္ဗသီရိ၊ - ဦးမြင့်လွင် တွံတေး၊ - ဒေါ်စုစုလွင် သုံးခွ၊ - ဦးနေမျိုးထွန်း ထန်းတပင်၊ - ဦးလီကျိန်းဖူ(ခ) ဦးမြင့်ဆွေ ကုန်းကြမ်း၊ - ဒေါ်နန်းခင်စော ကွန်ဟိန်း၊ - ဦးခွန်အောင်ကျော် - ဦးစိုင်းထွန်းစိန် မိုင်းပျဉ်း၊ - ဦးစိုင်းဖိုးမြတ် - ဦးလင်းဇော်ထွန်း မိုင်းဖြတ်၊ - ဒေါက်တာစိုင်းမောက်ခမ်း လားရှိုး၊ - ဦးအောင်စိုးမင်း ရွာငံ၊ - ဦးစိုင်းဆိုင်မိုင်း မိုင်းကိုင်၊ - ဒေါက်တာစံရွှေဝင်း - ဒေါ်သန္တာ အိမ်မဲ၊ - ဗိုလ်မှူးစိန်ထွန်း တပ်မတော်သား၊ - ဦးစောမှာဖောင်ကွာ ကရင်-၁၂၊ - ဦးဝှေ့တင်း ချင်း -၁၁၊ - ဦးဇော်မင်း စစ်ကိုင်း-၆၊ - ဦးတင်ဝေ တနင်္သာရီ-၆၊ - ဒေါက်တာမြသောင်း - ဦးဝင်းကြိုင် ပဲခူး-၁၀၊ - ဒေါက်တာဇော်လင်းထွဋ် မွန်-၉၊ - ဦးအေးမင်းဟန် - ဦးကျော်သန်း ရခိုင်-၁၀၊ - ဒေါက်တာမြတ်ဉာဏစိုး ရန်ကုန်-၃၊ - ဒေါက်တာဌေးကြွယ် ရန်ကုန်-၁၊ - ဒေါ်နော်လှလှစိုး ရန်ကုန်-၁၀၊ - ဦးကျော်နီနိုင် ရှမ်း-၁၁ နဲ့ - ဒေါ်မေသန်းနွဲ့ ဧရာဝတီ-၁၁ တို့ဖြစ်ကြပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၂ ဦး ရှိပြီး၊ ယနေ့ ခွင့်ပန်ကြားသူ ၃ရ ဦးဖြစ်တဲ့အတွက် စုစုပေါင်းခွင့်ပန်ကြားသူ ၃၉ ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနဲ့ ယနေ့ခွင့်ပန်ကြားသူ ပြည်ထောင်စုလွှတ်တော်ကိုယ်စားလှယ် ၃ရ ဦးအား ခွင့်အဖြစ် သတ်မှတ် ခွင့်ပြုပေးနိုင်ပါရန် ပြည်ထောင်စုလွှတ်တော် နာယကကြီးအား လေးစားစွာ တင်ပြပန်ကြားအပ်ပါတယ်ခင်ဗျား။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် တတိယပုံမှန်အစည်းအဝေး ပဉ္စမနေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၄ရ ဦး၊ ယခင်က ခွင့်ပြုထားသူ ၂ ဦး၊ ယနေ့ခွင့်ပန်ကြား၍ ခွင့်ပြုထားသူ ၃ရ ဦး ဖြစ်တဲ့အတွက် ခွင့်ပြုထားသူ စုစုပေါင်း ၃၉ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို ပြည်ထောင်စုလွှတ်တော်ဆိုင်ရာ နည်းဥပဒေ ၄ နည်းဥပဒေခွဲ(ခ) အရ အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Committee">
<title>ပြည်ထောင်စုလွှတ်တော် ဥပဒေကြမ်းပူးပေါင်းကော်မတီတွင် တွဲဖက်အတွင်းရေးမှူးနှင့် အဖွဲ့ဝင်များ ပြောင်းလဲတာဝန်ပေးအပ်ခြင်းနှင့် စပ်လျဉ်း၍ လွှတ်တော်၏ သဘောတူညီချက်ရယူခြင်း</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု လွှတ်တော် ဥပဒေကြမ်းပူးပေါင်းကော်မတီကို အဖွဲ့ဝင် ၁၅ ဦး ဖြင့် ၁၀-၂-၂၀၁၆ ရက်တွင် ကျင်းပပြုလုပ်တဲ့ ပြည်ထောင်စုလွှတ်တော်အစည်းအဝေး တတိယနေ့မှာ လွှတ်တော်ရဲ့ သဘောတူညီချက်ရယူ၍ အတည်ပြု ဖွဲ့စည်းခဲ့ပြီး ဖြစ်ပါတယ်။ အဆိုပါ ဖွဲ့စည်းထားတဲ့ ဥပဒေကြမ်းပူးပေါင်းကော်မတီ အဖွဲ့ဝင်များအနက်မှ ဦးကျော်စိုးလင်း ပြည်ကြီးတံခွန်မဲဆန္ဒနယ် ပြည်သူ့လွှတ်တော်ကိုယ်စားလှယ်အား တွဲဖက်အတွင်းရေးမှူး အဖြစ်လည်းကောင်း၊ ယခင် တွဲဖက်အတွင်းရေးမှူး ဦးစတီဖန် ကျိုင်းတုံမဲဆန္ဒနယ် ပြည်သူ့လွှတ်တော် ကိုယ်စားလှယ်အား အဖွဲ့ဝင်အဖြစ်လည်းကောင်း၊ ဦးဉာဏ်လင်း ရွှေပြည်သာမဲဆန္ဒနယ် ပြည်သူ့လွှတ်တော်ကိုယ်စားလှယ် အစား ဦးနေမျိုးထွန်း ထန်းတပင်မဲဆန္ဒနယ် ပြည်သူ့လွှတ်တော် ကိုယ်စားလှယ်အားအဖွဲ့ဝင် အဖြစ်လည်းကောင်း ပြောင်းလဲတာဝန်ပေးအပ်ထားပါတယ်။ အဆိုပါ ဥပဒေကြမ်းပူးပေါင်းကော်မတီမှာ တွဲဖက်အတွင်းရေးမှူးနှင့် အဖွဲ့ဝင်များ ပြောင်းလဲ တာဝန်ပေးအပ်ခြင်းကို လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် ပြည်ထောင်စုလွှတ်တော် ဥပဒေကြမ်းပူးပေါင်း ကော်မတီမှာ တွဲဖက်အတွင်းရေးမှူးနှင့် အဖွဲ့ဝင်များ ပြောင်းလဲတာဝန်ပေးအပ်ခြင်းကို လွှတ်တော်က အတည်ပြုကြောင်း ကြေညာပါတယ်။</speech>
</section>
<section value="Bill">
<bill>
<title>၂၀၁၆-၂၀၁ရ ခု၊ ဘဏ္ဍာရေးနှစ် ပြည်ထောင်စု၏ နောက်ထပ်ဘဏ္ဍာငွေခွဲဝေသုံးစွဲရေး ဥပဒေကြမ်း နှင့်စပ်လျဉ်း၍ ဥပဒေဆိုင်ရာ သုံးသပ်ချက်အစီရင်ခံစာနှင့် ငွေကြေးဆိုင်ရာသုံးသပ်ချက် အစီရင်ခံစာများကို ပူးပေါင်းကော်မတီများက လွှတ်တော်သို့ ဖတ်ကြားတင်ပြခြင်း</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၆၂၀၁ရ ခု၊ ဘဏ္ဍာရေးနှစ် ပြည်ထောင်စု၏ နောက်ထပ်ဘဏ္ဍာငွေ ခွဲဝေသုံးစွဲရေး ဥပဒေကြမ်းနဲ့စပ်လျဉ်းပြီး ပြည်ထောင်စုအစိုးရအဖွဲ့ ကိုယ်စား သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က ၁၆-၁၁-၂၀၁၆ ရက်တွင် ကျင်းပပြုလုပ်တဲ့ ပြည်ထောင်စုလွှတ်တော် တတိယပုံမှန်အစည်းအဝေး ပထမနေ့မှာ လွှတ်တော်သို့ တင်သွင်းခဲ့ပြီး ဖြစ်ပါတယ်။ အထက်ပါ ဥပဒေကြမ်းအပေါ် ဥပဒေကြမ်းပူးပေါင်းကော်မတီနဲ့ ပြည်သူ့ငွေစာရင်းပူးပေါင်း ကော်မတီတို့ရဲ့ လေ့လာသုံးသပ်ချက် အစီရင်ခံစာများကို ပြည်ထောင်စုလွှတ်တော်ဆိုင်ရာ နည်းဥပဒေ ၈၆၊ နည်းဥပဒေခွဲ(ခ)နဲ့ ပြည်ထောင်စု၏ ဘဏ္ဍာငွေအရအသုံး ရေးဆွဲတင်ပြခြင်းဆိုင်ရာ ဥပဒေပုဒ်မ ရ ပုဒ်မခွဲ(က)၊ (ခ)တို့နဲ့အညီ လွှတ်တော်သို့ ဖတ်ကြားတင်ပြမှာ ဖြစ်ပါတယ်။ ဦးစွာ ဥပဒေကြမ်းပူးပေါင်းကော်မတီက ဥပဒေဆိုင်ရာသုံးသပ်ချက် အစီရင်ခံစာကို ဖတ်ကြား တင်ပြဖို့ ဖိတ်ခေါ်ပါတယ်။</speech>
<speech><mp id="1480">ဦးကျော်စိုးလင်း(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>လေးစားရ ပါသော ပြည်ထောင်စုလွှတ်တော် နာယကကြီးနှင့်တကွ၊ ပြည်ထောင်စုလွှတ်တော် ကိုယ်စားလှယ်များနှင့် ပြည်ထောင်စုဝန်ကြီးများ၊ ကြွရောက်လာကြတဲ့ ဧည့်သည်တော်များအားလုံး မင်္ဂလာအပေါင်းနှင့် ပြည့်စုံ ပါစေကြောင်း ဦးစွာ နှုတ်ခွန်းဆက်သပါတယ်။ ကျွန်တော်ကတော့ မန္တလေးတိုင်းဒေသကြီး၊ ပြည်ကြီးတံခွန် မဲဆန္ဒနယ်က ပြည်ထောင်စုလွှတ်တော်ကိုယ်စားလှယ် ဦးကျော်စိုးလင်း ဖြစ်ပါတယ်။ ဥပဒေကြမ်းရဲ့ တာဝန်ပေးချက်အရ ကျွန်တော် ၂၀၁၆-၂၀၁ရ ဘဏ္ဍာရေးနှစ်၊ ပြည်ထောင်စု၏နောက်ထပ် ဘဏ္ဍာငွေ ခွဲဝေသုံးစွဲရေးဥပဒေကြမ်းအပေါ် ဥပဒေကြမ်းပူးပေါင်းကော်မတီ၏ ဥပဒေဆိုင်ရာသုံးသပ်ချက် အစီရင်ခံစာ ကို ပြည်ထောင်စုလွှတ်တော်ဆိုင်ရာ နည်းဥပဒေ ၉၉ နှင့်အညီ ကျွန်တော် ဖတ်ကြားအစီရင်ခံ တင်ပြမှာ ဖြစ်ပါတယ်။ ပြည်ထောင်စုအစိုးရအဖွဲ့က ၂၀၁၆-၂၀၁ရ ခု၊ ဘဏ္ဍာရေးနှစ်အတွက် ဖြည့်စွက်ခွင့်ပြုငွေစာရင်း၊ ပြုပြင်ပြီးရသုံးခန့်မှန်းခြေငွေစာရင်းနှင့် ၂၀၁၆-၂၀၁ရ ဘဏ္ဍာရေးနှစ် ပြည်ထောင်စု၏ နောက်ထပ် ဘဏ္ဍာငွေ ခွဲဝေသုံးစွဲရေးဥပဒေကြမ်းတို့ကို အတည်ပြုပြဋ္ဌာန်းနိုင်ရန် ဘဏ္ဍာရေးကော်မရှင်၏ ထောက်ခံချက်နှင့်အတူ ပြည်ထောင်စုလွှတ်တော်သို့ တင်သွင်းလာပါတယ်။ ပြည်ထောင်စု၏ ဘဏ္ဍာငွေအရအသုံးရေးဆွဲတင်ပြခြင်းဆိုင်ရာ ဥပဒေ ပုဒ်မ ၆ အရ ပြည်ထောင်စု လွှတ်တော်ကိုယ်စားလှယ်များထံ ဖြန့်ဝေထားသော အဆိုပါဥပဒေကြမ်းနှင့် စပ်လျဉ်း၍ လွှတ်တော်အလိုက် ကော်မတီများအနေဖြင့် လေ့လာတွေ့ရှိချက်နှင့်အကြံပြုချက်များ ပေးပို့လာပါက ဥပဒေကြမ်းပူးပေါင်း ကော်မတီနှင့် ပြည်သူ့ငွေစာရင်းပူးပေါင်းကော်မတီသို့ နှစ်စဉ် နိုဝင်ဘာလ ရ ရက်နေ့မတိုင်မီ တင်ပြရန် ဖြစ်ပါတယ်။ ၁၅-၇-၂၀၁၅ ရက်တွင် ပြည်ထောင်စုလွှတ်တော် ဥပဒေအမှတ် (၄၂/၂၀၁၅) ဖြင့် ထုတ်ပြန်ခဲ့သော ပြည်ထောင်စု၏ ဘဏ္ဍာငွေအရအသုံးရေးဆွဲတင်ပြခြင်းဆိုင်ရာ ဥပဒေပုဒ်မ ရ ပုဒ်မခွဲ(ခ)တွင် “ပြည်ထောင်စု လွှတ်တော်၏ ဥပဒေကြမ်းပူးပေါင်းကော်မတီသည် ပြည်ထောင်စုအစိုးရအဖွဲ့က တင်ပြသော နောက်ထပ် ဘဏ္ဍာငွေခွဲဝေသုံးစွဲရေးဥပဒေကြမ်းကို စိစစ်ပြီး ဥပဒေဆိုင်ရာသုံးသပ်ချက်ကို လက်ရှိ ဘဏ္ဍာရေးနှစ် နိုဝင်ဘာလ ၁၅ ရက်နေ့မတိုင်မီ ပြည်ထောင်စုလွှတ်တော်သို့ တင်ပြရမည်။ ”ဟု ပြဋ္ဌာန်းထားပါတယ်။ ဒါကြောင့်မို့လို့ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီသည် ပြည်ထောင်စုအစိုးရ အဖွဲ့က တင်သွင်းလာသော ၂၀၁၆-၂၀၁ရ ခု၊ ဘဏ္ဍာရေးနှစ် ပြည်ထောင်စု၏ နောက်ထပ်ဘဏ္ဍာငွေ ခွဲဝေသုံးစွဲရေးဥပဒေကြမ်းနှင့်စပ်လျဉ်း၍ ဥပဒေဆိုင်ရာသုံးသပ်ချက်ကို ပြည်ထောင်စုလွှတ်တော်သို့ တင်ပြ နိုင်ရေးအတွက် ၂၈- ၁၁-၂၀၁၆ ရက်နေ့တွင် ညှိနှိုင်းအစည်းအဝေးကျင်းပ၍ ဥပဒေကြမ်းအပေါ် လေ့လာစိစစ် ခဲ့ကြပါတယ်။ ၂၀၁၆-၂၀၁ရ ခု၊ ဘဏ္ဍာရေးနှစ် ပြည်ထောင်စု၏ နောက်ထပ်ဘဏ္ဍာငွေ ခွဲဝေသုံးစွဲရေးဥပဒေကြမ်း တွင် အခန်း (၂)ခန်းနှင့် ပုဒ်မ ၃ ခုပါရှိပြီး နောက်ဆက်တွဲဇယား (၉) ခုဖြင့် သုံးငွေများကို ဖော်ပြထား ပါတယ်။ ယင်းသုံးငွေများနှင့်စပ်လျဉ်း၍ ပြည်သူ့ငွေစာရင်းပူးပေါင်းကော်မတီသည် ပြည်ထောင်စု၏ ဘဏ္ဍာငွေအရအသုံးရေးဆွဲတင်ပြခြင်းဆိုင်ရာ ဥပဒေ ပုဒ်မ ရ ပုဒ်မခွဲ(က) အရ လေ့လာစိစစ်ပြီး ငွေကြေး ဆိုင်ရာသုံးသပ်ချက်ကို ပြည်ထောင်စုလွှတ်တော်သို့ တင်ပြရမည်ဖြစ်ပါတယ်။ ပြည်သူ့ငွေစာရင်းပူးပေါင်း ကော်မတီ၏ တင်ပြချက်အရ အောက်ပါအချက် (၃)ချက်ကို လေ့လာတွေ့ရှိရပါတယ် (က) ၂၀၁၆ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေ ပုဒ်မ ၄ ပုဒ်မခွဲ(ခ)၊ ပုဒ်မခွဲ(ဂ)၊ ပုဒ်မ ၁၈ ပုဒ်မခွဲ(က)၊ ပုဒ်မ ၂၂ ပုဒ်မခွဲ(ခ)၊ ပုဒ်မခွဲ(ဂ)၊ ပုဒ်မ ၂၆ ပုဒ်မခွဲ(က)၊ ပုဒ်မ ၃၀ ပုဒ်မခွဲ(က)၊ ပုဒ်မ ၃၄၊ ပုဒ်မ ၃ရ ပုဒ်မခွဲ(က)၊ ပုဒ်မခွဲ(ခ)၊ ပုဒ်မ ၄၁ တို့အရ ပြည်ထောင်စုအဆင့်ဌာန၊ အဖွဲ့ အစည်းများ၏ နောက်ထပ်အသုံးစရိတ်လိုငွေ ကျပ် ၁,၀၄၂.၃၉၆ ဘီလီယံအား ခွင့်ပြုပေးရန်၊ ၂၀၁၆ ခုနှစ်၊ ပြည်ထောင်စု၏ဘဏ္ဍာငွေအရအသုံးဆိုင်ရာဥပဒေ ပုဒ်မ ၃ ပုဒ်မခွဲ(ဃ)၊ ပုဒ်မ ၄ ပုဒ်မခွဲ(ဂ) တို့အရ အထက်ပါ ဖြည့်စွက်တောင်းခံမှုတွင် ပါဝင်သော ပြည်ပအကူ အညီရငွေ၊ ချေးငွေတို့ဖြင့် ဆက်နွယ်ထားသည့် အသုံးစရိတ် ကျပ် ၂၇၈.၅၁၂ ဘီလီယံအား ခွင့်ပြု ပေးရန်၊ (ဂ) ဖွဲ့စည်းပုံအခြေခံဥပဒေ ပုဒ်မ ၂၃၀ ပုဒ်မခွဲ(ဂ) ပုဒ်မခွဲငယ်(၁) အရ တိုင်းဒေသကြီး/ ပြည်နယ် အဆင့်ဌာန၊ အဖွဲ့အစည်းများ၏လိုငွေကို မူလ ကျပ် ၁,၆၈၈.၂၁၉ ဘီလီယံမှ ကျပ် ၁,၇၀၆.၁၄၉ ဘီလီယံသို့ ပြုပြင်လျာထားပြီးဖြစ်၍ ထပ်မံလိုအပ်သည့် ကျပ် ၁၇.၉၃၀ ဘီလီယံကို ပြည်ထောင်စုဘဏ္ဍာရန်ပုံငွေမှ ထောက်ပံ့ပေးရန်အတွက် ခွင့်ပြုပေးရန်။ ၂၀၁၆-၂၀၁ရ ဘဏ္ဍာရေးနှစ် ပြည်ထောင်စု၏ နောက်ထပ်ဘဏ္ဍာငွေခွဲဝေသုံးစွဲရေး ဥပဒေကြမ်း အခန်း(၁) အမည်နှင့် အကျိုးသက်ရောက်သည့်ကာလကို ပုဒ်မ ၁ တွင် လည်းကောင်း၊ အခန်း(၂) နောက်ထပ်အသုံးစရိတ်များကို ခွင့်ပြုလျာထားပေးခြင်းနှင့် စီမံခန့်ခွဲခြင်းကို ပုဒ်မ ၂ တွင် လည်းကောင်း၊ ပုဒ်မ ၂ ပါ တာဝန်ပေးအပ်ခြင်းခံရသည့် ပုဂ္ဂိုလ်အသီးသီးသည် ၎င်းတို့အား တာဝန်ပေးအပ်သည့် သုံးငွေကို စီမံခန့်ခွဲရန် မိမိတို့လက်အောက်ရှိ လုပ်ငန်းဆိုင်ရာ ပုဂ္ဂိုလ်အသီးသီးအား လွှဲအပ်ဆောင်ရွက်နိုင်ကြောင်း ပြဋ္ဌာန်းချက်ကို ပုဒ်မ ၃ တွင်လည်းကောင်း ပြဋ္ဌာန်းထားသည်ကို တွေ့ရှိရပါသည်။ ပြည်ထောင်စုလွှတ်တော်၊ ဥပဒေကြမ်းပူးပေါင်းကော်မတီသည် ၂၀၁၆-၂၀၁ရ ခု၊ ဘဏ္ဍာရေးနှစ် ပြည်ထောင်စု၏ နောက်ထပ်ဘဏ္ဍာငွေခွဲဝေသုံးစွဲရေး ဥပဒေကြမ်းအပေါ်တွင် ပြင်ဆင်ဖြည့်စွက်ရန် မရှိ ပါကြောင်း ပြည်ထောင်စုလွှတ်တော်ဆိုင်ရာ နည်းဥပဒေ ၉၉ နှင့်အညီ ဖတ်ကြားအစီရင်ခံတင်ပြရင်း ထောက်ခံ တင်ပြအပ်ပါတယ်။</speech>
<speech type="speaker">ဆက်လက်ပြီး ပြည်သူ့ငွေစာရင်းပူးပေါင်းကော်မတီက ငွေကြေးဆိုင်ရာ သုံးသပ်ချက် အစီရင်ခံစာ(၅/၂၀၁၆)ကို ဖတ်ကြားတင်ပြဖို့ ဖိတ်ခေါ်ပါတယ်။</speech>
<speech><mp id="1606">ဦးအောင်မင်း (ဒုတိယဥက္ကဋ္ဌ-၂ ၊ ပြည်သူ့ငွေစာရင်းပူးပေါင်းကော်မတီ)</mp>ပြည်ထောင်စု လွှတ်တော် နာယက၊ ပြည်သူ့လွှတ်တော် ဥက္ကဋ္ဌ၊ ပြည်ထောင်စုအဆင့် အဖွဲ့အစည်းဝင်များ၊ ပြည်ထောင်စု လွှတ်တော်ကိုယ်စားလှယ်များနဲ့ ဧည့်သည်တော်များအားလုံးကို လေးစားစွာ ဂါရဝပြုပါတယ်။ ကျွန်တော် ကတော့ ဇလွန်မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးအောင်မင်းဖြစ်ပြီး ပြည်သူ့ငွေစာရင်း ပူးပေါင်းကော်မတီရဲ့ တာဝန်ပေးအပ်ချက်အရ ၂၀၁၆-၂၀၁ရ ခု၊ ဘဏ္ဍာရေးနှစ် ပြည်ထောင်စု၏ နောက်ထပ် ဘဏ္ဍာငွေခွဲဝေသုံးစွဲရေးဥပဒေကြမ်းအပေါ် ငွေကြေးဆိုင်ရာသုံးသပ်ချက် အစီရင်ခံစာကို ဖတ်ကြားတင်သွင်းမှာ ဖြစ်ပါတယ်။ နာယကကြီးခင်ဗျာ။ အစီရင်ခံစာကို ကြိုတင်ဖြန့်ဝေထားပြီးဖြစ်တဲ့အတွက် အဓိကအချက်များ ကိုသာ ကောက်နုတ်တင်ပြခွင့်ပြုပါရန်နှင့် Power Point အသုံးပြုခွင့်ပြုပါရန် လေးစားစွာ ပန်ကြား အပ်ပါတယ်။ ၂၀၁၆-၂၀၁ရ ခု၊ ဘဏ္ဍာရေးနှစ်အတွက် ပြည်ထောင်စုရဲ့ နောက်ထပ်ဘဏ္ဍာငွေ ခွဲဝေ သုံးစွဲခွင့်ပြုရန် တောင်းခံငွေသည် စုစုပေါင်း ကျပ် ၁,၃၅၄.၆၁၄ ဘီလီယံ ဖြစ်ပြီးတော့ သာမန်သုံးငွေ ၆၀၇.၃၈၆ ဘီလီယံ၊ ငွေလုံးငွေရင်းသုံးငွေ ၅၅၃.၇၂၆ ဘီလီယံ၊ ကြွေးမြီအသုံးစရိတ် ၄၆.၈၆၀ ဘီလီယံ၊ လုပ်ငန်းသုံးရင်းနှီးငွေ ၁၄၆.၆၄၂ ဘီလီယံ၊ စုစုပေါင်း ၁,၃၅၄.၆၁၄ ဘီလီယံ ဖြစ်ပါတယ်။ အဲဒီ ၁,၃၅၄.၆၁၄ ဘီလီယံမှာ တိုင်းဒေသကြီးနဲ့ ပြည်နယ်သို့ ထောက်ပံ့ငွေ ၁၇.၉၃ ဘီလီယံ အပါအဝင်ပဲဖြစ်ပါတယ်။ လုပ်ငန်းအလိုက် တောင်းခံငွေတွေကို ခွဲခြားတင်ပြရမယ်ဆိုရင် နိုင်ငံတော်သို့ ရငွေအဖြစ်ပေးသွင်းရန် တောင်းခံငွေသည် ဝင်ငွေခွန်၊ ကုန်သွယ်လုပ်ငန်းခွန်၊ နိုင်ငံတော်ထည့်ဝင်ငွေ စသည်ဖြင့် ၃၁၁.၆၆ရ ဘီလီယံ ဖြစ်ပြီး ပြည်ပအကူအညီ ရငွေ၊ ချေးငွေတို့အတွက် တောင်းခံခြင်းဟာ ၂၇၉.၃၅၂ ဘီလီယံ၊ ဒီအသုံးစရိတ် ကတော့ ရငွေ၊ ပေးငွေ နှစ်ဖက်စာရင်းရေးသွင်းခြင်း ဖြစ်ပါတယ်။ သာမန်အသုံးစရိတ်များအတွက် လစာ စရိတ်၊ ချီးမြှင့်ငွေ၊ ပင်စင်အတိုးပေးငွေ စသည်ဖြင့် ထပ်မံတောင်းခံငွေဟာ ၁၀၀.၁၇၈ ဘီလီယံဖြစ်ပြီး ဘဏ္ဍာရေးနှစ်အတွင်း ဆောင်ရွက်ရမယ့် ဦးစားပေးလုပ်ငန်းများအတွက် တောင်းခံငွေ ၆၆၃.၄၁ရ ဘီလီယံ ဖြစ်ပါတယ်။ ဒီအသုံးစရိတ်များဟာ လုပ်ငန်းပြီးစီးမှုအခြေအနေအရ ဘဏ္ဍာရေးနှစ်မကုန်မီပေးချေရမယ့် အသုံးစရိတ်များ ဖြစ်ပါတယ်။ ပြည်ထောင်စုအစိုးရရဲ့ ဖြည့်စွက်တောင်းခံငွေ အပါအဝင် ပြည်ထောင်စု၏ ၂၀၁၆-၂၀၁ရ ခု၊ ဘဏ္ဍာရေးနှစ် ပြုပြင်ပြီး ခန့်မှန်းခြေငွေစာရင်း ဖြစ်ပါတယ်။ ရငွေသည် မူလခန့်မှန်းခြေစာရင်းထက် ကျပ် ၁၇၄ ဘီလီယံတိုးတက်ရရှိမယ်လို့ ခန့်မှန်းထားပြီး သုံးငွေ တိုးတက်ခန့်မှန်းချက်ဟာ မူလခန့်မှန်းခြေ ထက် ကျပ် ၉၁၁ ဘီလီယံ ပိုမိုလာတဲ့အတွက် စုစုပေါင်းလိုငွေပမာဏဟာ ၄,၀၂၅ ဘီလီယံထိ တိုးတက် လာကြောင်း တွေ့ရှိရမှာဖြစ်ပါတယ်။ လက်ရှိ နိုင်ငံတော်၏ Macro စီးပွားရေးအခြေအနေအရ စုစုပေါင်း ၈၁,၀၆၄ ဘီလီယံသို့ လျော့နည်းသွားနိုင်တယ်လို့ ပြုပြင်ခန့်မှန်းခဲ့တဲ့အတွက် ဘတ်ဂျက်လိုငွေနဲ့ GDP အချိုးဟာ မူလ ၃.၉၁ ရာခိုင်နှုန်းကနေပြီးမှ ၄.၉ရ ရာခိုင်နှုန်းသို့ တိုးတက်သွားမှာဖြစ်ပါကြောင်း တင်ပြလာပါတယ်။ တိုင်းဒေသကြီး/ ပြည်နယ်များရဲ့ ပြုပြင်ပြီး ခန့်မှန်းခြေငွေစာရင်းအရ ရငွေမှာ ကျပ် ၂၄၀.၀၈ ဘီလီယံ တိုးတက်ရရှိရန် မျှော်မှန်းထားပြီး သုံးငွေမှာ ကျပ် ၂၅၈.၀၁ ဘီလီယံ တိုးတက်သုံးစွဲမှာ ဖြစ်ပါတဲ့အတွက် ထပ်မံလိုအပ်ငွေ ကျပ် ၁၇.၉၃၀ ဘီလီယံ ဖြစ်ပါတယ်။ တိုင်းဒေသကြီး/ပြည်နယ်များရဲ့ စိစစ်ပြီး ဖြည့်စွက် ခွင့်ပြုငွေတောင်းခံမှုမှာ ကျပ် ၂၅၇.၂၇၄ ဘီလီယံ ဖြစ်သော်လည်း အခွန်အကောက်ရငွေများမှ အခွန် ဝေစုလွှဲပြောင်းပေးခြင်း ကျပ် ၂၂၅.၈၇၂ ဘီလီယံ၊ တိုင်းဒေသကြီး/ပြည်နယ်များရဲ့ ရငွေတိုးတက်မှု ကျပ် ၁၄.၂၀ ဘီလီယံဖြစ်တဲ့အတွက် အသားတင်ထပ်မံလိုအပ်ငွေ ကျပ် ၁၇.၉၃၀ ဘီလီယံပဲ ဖြစ်ပါတယ်။ ဒါ ကြောင့် တိုင်းဒေသကြီး/ပြည်နယ်များသို့ ထပ်မံထောက်ပံ့ပေးရမယ့် အသားတင်လိုငွေ ကျပ် ၁၇.၉၃၀ ဘီလီယံနဲ့ အခွန်ဝေစုလွှဲပြောင်းပေးငွေ ကျပ် ၂၂၅.၈ရ ဘီလီယံဟာ ပြည်ထောင်စုရဲ့ ဖြည့်စွက်တောင်းခံငွေ ကျပ် ၁,၃၅၄.၆၁၄ ဘီလီယံမှာ ပါဝင်ပြီး ဖြစ်ပါကြောင်း တင်ပြအပ်ပါတယ်။ ၂၀၁၆-၂၀၁ရ ဘဏ္ဍာရေးနှစ် ပြုပြင်ပြီး ခန့်မှန်းခြေငွေစာရင်းအရ ဘတ်ဂျက်လိုငွေနဲ့ GDP အချိုးဟာ ၄.၉ရ ရာခိုင်နှုန်းနဲ့ဖြစ်ကြောင်း ပြည်ထောင်စုအစိုးရက တင်ပြလာပါတယ်။ ပြည်ထောင်စုအစိုးရအနေဖြင့် နိုင်ငံတော်ရဲ့ ရငွေသုံးငွေ ခန့်မှန်းခြေစာရင်းများ ရေးဆွဲတဲ့နေရာမှာ ငွေသားရငွေ၊ သုံးငွေကို အခြေခံတဲ့ Accounting Method စနစ်ဖြင့် တွက်ချက်ရရှိတဲ့ လိုငွေအချိုးဖြစ်ပါတယ်။ နှိုင်းယှဉ်တင်ပြထားတဲ့ Analytical Method ကတော့ အပြည်ပြည်ဆိုင်ရာ ငွေကြေးရန်ပုံငွေအဖွဲ့ IMF က ထုတ်ပြန်ထားတဲ့ Government finance statistics manual 3əq osos quodcoce. GDP 3əqil: ozdąmoros pas ချေးငွေဆိုင်ရာ ရငွေ၊ ပေးငွေများကို ထည့်သွင်းစဉ်းစားခြင်းမပြုဘဲ တွက်ချက်ထားခြင်းဖြစ်ပြီး ဒီနည်းအရ ဘတ်ဂျက်လိုငွေနဲ့ GDP အချိုးဟာ ၅.၉၆ ရာခိုင်နှုန်းဖြစ်တာကို တွေ့ရှိရမှာဖြစ်ပါတယ်။ ပွင့်လင်း မြင်သာသော ဘတ်ဂျက် ဖြစ်စေရေးအတွက် အခုလို တွက်ချက်နည်းနှစ်မျိုးနဲ့ တွက်ချက်ပြီး နှိုင်းယှဉ်တင်ပြ ထားခြင်းပဲ ဖြစ်ပါတယ်။ နာယကကြီးခင်ဗျာ။ ၂၀၁၆-၂၀၁ရ ခုနှစ် ဖြည့်စွက်ခွင့်ပြုငွေ တောင်းခံမှုအရ ပြုပြုင်ပြီးခန့်မှန်းခြေ ငွေစာရင်းများနဲ့ပတ်သက်ပြီးတော့ ပြည်သူ့ငွေစာရင်းပူးပေါင်းကော်မတီရဲ့ သုံးသပ်တွေ့ရှိချက်များကို ဆက်လက်တင်ပြသွားမှာ ဖြစ်ပါတယ်။ ၂၀၁၆-၂၀၁ရ ခု ဘဏ္ဍာရေးနှစ် ရသုံးခန့်မှန်းခြေငွေစာရင်းအပေါ်မှာ ပထမ ၆ လပတ် အကောင်အထည်ဖော်နိုင်မှု အခြေအနေဇယားပဲ ဖြစ်ပါတယ်။ ဒီဇယားကို ကြည့်မယ် ဆိုရင် ရငွေမှာ ပြုပြင်ပြီးခန့်မှန်းခြေရဲ့ ၃၆.၅ ရာခိုင်နှုန်းနဲ့ သုံးငွေမှာ ၃၁.၆ ရာခိုင်နှုန်းပဲ ဆောင်ရွက် နိုင်သေးတာ တွေ့ရှိရမှာဖြစ်ပါတယ်။ ဒါကြောင့် ကျန်ရှိတဲ့ ၆ လမှာ ရည်မှန်းချက်ပြည့်မီရေး ကြိုးပမ်း ဆောင်ရွက်ရမှာဖြစ်ပါတယ်။ ဒီလိုဆောင်ရွက်တဲ့နေရာမှာ ရငွေရည်မှန်းချက်များ ပြည့်မီအောင် ကြိုးပမ်း ဆောင်ရွက်ရေးနဲ့ပတ်သက်လို့ အထူးတင်ပြလိုခြင်းမရှိပေမယ့် သုံးငွေရည်မှန်းချက်များပြည့်မီရေး ကြိုးစား ဆောင်ရွက်တဲ့နေရာမှာ တည်ဆဲဘဏ္ဍာရေး စည်းမျဉ်းစည်းကမ်းများနဲ့အညီ စနစ်တကျ ကြီးကြပ်စိစစ် အကောင်အထည်ဖော် ဆောင်ရွက်သွားနိုင်ရေးဟာ အထူးပဲအရေးကြီးပါတယ်။ ဒီလိုမဟုတ်ဘဲ ဘတ်ဂျက် ခွင့်ပြုချက် ရရှိပြီးသားဖြစ်လို့ သုံးငွေရည်မှန်းချက် ပြည့်မီရေးကို တွန်းအားပေးဆောင်ရွက်ကြမယ်ဆိုရင် နိုင်ငံတော်အတွက် ကုန်ကျငွေနဲ့ ထိုက်တန်တဲ့ Value for the money ဖြစ်တဲ့ အရည်အသွေး၊ စံချိန်စံညွှန်း ပြည့်မီတဲ့ရလဒ်တွေ ရရှိနိုင်မှာမဟုတ်ပါဘူး။ အထူးသဖြင့် နိုင်ငံအနှံ့ တိုင်းဒေသကြီး ပြည်နယ်များပါမကျန် ဆောင်ရွက်နေတဲ့ ဆောက်လုပ်ရေးလုပ်ငန်းများမှာ အထူးဂရုပြု စိစစ်ကြပ်မတ်ပြီးတော့ နည်းမှန်၊ လမ်းမှန် ဖြင့်သာ သုံးစွဲဆောင်ရွက်စေဖို့ သုံးသပ်တင်ပြရခြင်းပဲ ဖြစ်ပါတယ်။ ဒါကြောင့် ပြည်သူ့ငွေစာရင်းပူးပေါင်းကော်မတီအနေနဲ့ ပြည်သူ့ဘဏ္ဍာငွေများသုံးစွဲရာတွင် လက်ရှိ ဘဏ္ဍာရေးနှစ်အတွင်း အမှန်တကယ်ဆောင်ရွက်နိုင်မယ့် လုပ်ငန်းတွေအတွက် သုံးစွဲကုန်ကျမယ့်ငွေကိုသာ ချန်လှပ်ပြီးတော့ ကျန်တဲ့သုံးငွေတွေကို ပြန်လည်အပ်နှံဖို့နဲ့ လုပ်ငန်းအရှိန်အဟုန်မပျက် ဆက်လက်ဆောင်ရွက် သွားနိုင်ရန် ၂၀၁၇-၂၀၁၈ မူလခန့်မှန်းခြေစာရင်းမှာ ခွင့်ပြုချက်ပြန်လည်ရရှိရေး ညှိနှိုင်းဆောင်ရွက်သွား သင့်ကြောင်း သုံးသပ်တင်ပြရခြင်းပဲဖြစ်ပါတယ်။ အထူးသဖြင့် အခု နိုဝင်ဘာလအထိ တင်ဒါစိစစ်ရွေးချယ်ရေး လုပ်ငန်းတွေ မပြီးပြတ်သေးတဲ့ တည်ဆောက်ရေးလုပ်ငန်းတွေအနေနဲ့ ဒီသုံးသပ်ချက်အပေါ်မှာ အလေးထား စဉ်းစားဆောင်ရွက်ဖို့ တင်ပြလိုခြင်းဖြစ်ပါတယ်။ ပကတိအခြေအနေအရ သုံးငွေရည်မှန်းချက်မပြည့်မီနိုင်လို့ ပိုလျှံလာမယ့်ပိုငွေတွေ ပြန်လည်အပ်နှံခြင်းနဲ့ လာမယ့်နှစ်မှာ ပြန်လည်ရရှိရေး တင်ပြတောင်းခံ ဆောင်ရွက် ခြင်းဟာ တည်ဆဲဘဏ္ဍာရေးစည်းမျဉ်းစည်းကမ်းများနဲ့လည်းကိုက်ညီပြီး မှန်ကန်တဲ့ လုပ်ငန်းတစ်ရပ် ဖြစ်ပါတယ်။ ပြည်သူများကိုယ်စား ပြည်သူ့ဘဏ္ဍာငွေများကို စီမံခန့်ခွဲသုံးစွဲကြရသော ပြည်သူ့ဝန်ထမ်းများ အနေနဲ့ သာမန်ဉာဏ်အမြော်အမြင်ရှိသူ တစ်ဦးသည် မိမိကိုယ်ပိုင်ငွေကို ချင့်ချိန်သုံးစွဲဘိသကဲ့သို့ ပြည်သူ့ ဘဏ္ဍာငွေများကိုလည်း ချင့်ချိန်သုံးစွဲဆောင်ရွက်ခြင်းဟာ နိုင်ငံတော်က ကျင့်သုံးနေတဲ့ အခြေခံဘဏ္ဍာရေး ကျင့်စဉ်ကြီးကိုလည်း လိုက်နာကျင့်သုံးခြင်းဖြစ်ပါကြောင်း သုံးသပ်တင်ပြလိုခြင်းပဲ ဖြစ်ပါတယ်။ ဒီနေရာမှာ ဘတ်ဂျက်ပြန်လည်အပ်နှံခြင်းကို Budget Surrender လုပ်တယ်လို့ သုံးနှုန်းကြပါတယ်။ အဲဒီတော့ ဒီနေရာမှာသုံးတဲ့ Surrender ဟာ ကျွန်တော်တို့အများနားလည်ကြသလို လက်မြှောက်အရှုံးပေး ခြင်းမဟုတ်ပါဘူး။ နိုင်ငံနဲ့ပြည်သူ့အကျိုးစီးပွားအတွက် ရဲဝံ့မှန်ကန်ပြီးတော့ သတ္တိရှိတဲ့ လုပ်ငန်းရပ်တစ်ခု ဖြစ်ပါတယ်။ နာယကကြီးခင်ဗျာ။ သုံးသပ်တွေ့ရှိချက် ၃ ကတော့ ပြည်ပကပစ္စည်း မှာကြားဝယ်ယူတဲ့ ကန်ထရိုက် စာချုပ်တွေအတွက် ငွေလွှဲစာချုပ်သက်တမ်းတိုးမြှင့် ကုန်ကျတဲ့စရိတ်တွေနဲ့ ပတ်သက်ပါတယ်။ ဌာနတစ်ခုရဲ့ တောင်းခံငွေတွေကို စိစစ်တဲ့အခါမှာ ငွေလွှဲစာတမ်းသက်တမ်းတိုးဖို့ သုံးမယ့်ငွေ ကျပ်သန်းရာနဲ့ချီပြီး တောင်းခံတာကို တွေ့ရှိရပါတယ်။ ဘဏ်တွေရဲ့ လုပ်ထုံးလုပ်နည်းအရ LC တစ်စောင် ဖွင့်လှစ်တဲ့ ကုန်ကျ စရိတ်ဟာ အနည်းဆုံး US$ ၅၀ ကနေပြီး အများဆုံး US$ ၁၅၀၀ သာ ဖြစ်ပေမယ့် ဒီ LC သက်တမ်းကို တိုးမြှင့်တဲ့အခါမှာတော့ LC Value LC တန်ဖိုးရဲ့ လေးပိုင်းတစ်ပိုင်း ရာခိုင်နှုန်းကို ကျခံပေးချေရပါတယ်။ ကျွန်တော်တို့လေ့လာခဲ့တဲ့ စီမံကိန်းတစ်ခုရဲ့ ငွေလွှဲစာတမ်းရဲ့ မူလတန်ဖိုးဟာ US$ ၉၁ သန်း ဖြစ်ပါတယ်။ အဲဒီ LC ကိုပဲ ၂၀၁၄ ခုနှစ်၊ ဇူလိုင်လကနေပြီးမှ ၂၀၁၅ ခုနှစ်၊ ဒီဇင်ဘာလအထိ ၁၈ လ အတွင်းမှာ သက်တမ်း တိုးခဲ့ရတဲ့ ကုန်ကျစရိတ်ဟာ US$ ၁.၃ သန်းကျော် ရှိနေတာကို တွေ့ရှိရပါတယ်။ ဒီကုန်ကျစရိတ်ဟာ ဘဏ်တွေ ကနေတစ်ဆင့် နိုင်ငံတော်ဝင်ငွေအဖြစ် ပြန်လည်ရရှိတယ်ဆိုပေမယ့် ပြည်သူတွေဘက်ကကြည့်ရင်တော့ နိုင်ငံတော်အတွက် ဘာကုန်ပစ္စည်း၊ ဘာဝန်ဆောင်မှုမှ၊ ဘာရလဒ်မှမခံစားရဘဲ ကုန်သွားတဲ့ Transaction Cost တစ်ခုသာဖြစ်ကြောင်း တွေ့ရှိရပါတယ်။ ဒါကြောင့် LC ဖွင့်လှစ်တဲ့နေရာမှာ အခြေခံကျတဲ့ သွင်းကုန် လိုင်စင်သက်တမ်းကို ကန်ထရိုက်စာချုပ်ပါ ပစ္စည်းပေးသွင်းမှုသက်တမ်း (Delivery Period)နဲ့ ချိန်ကိုက် ဆောင်ရွက်ဖို့နဲ့ ပစ္စည်းများရဲ့ သဘာဝအရ Delivery Period တစ်နှစ်ထက် ပိုမိုကြာမြင့်တဲ့ ကိစ္စရပ်တွေမှာ ဆိုရင်လည်း သက်ဆိုင်ရာ ဘဏ္ဍာရေးနှစ်အလိုက် အမှန်တကယ် ရောက်ရှိပေးသွင်းနိုင်မယ့် ပမာဏအတွက် ကိုသာလျှင် ခွဲခြားပြီးတော့ ငွေလွှဲစာတမ်း ဖွင့်လှစ်ဆောင်ရွက်ခြင်းအားဖြင့် ဒီမလိုလားအပ်တဲ့ Transaction Cost တွေ လျော့နည်းကျဆင်းသွားမှာ ဖြစ်ပါတယ်။ ဒါကြောင့် အခုလို တွေ့ရှိသုံးသပ်တင်ပြရခြင်း ဖြစ်ပါတယ်။ သုံးသပ်တွေ့ရှိချက် ၄ အနေနဲ့ ရန်ကုန်-မန္တလေးအမြန်လမ်းမကြီးမှာ ယာဉ်စည်းကမ်းထိန်းသိမ်းရေးနဲ့ ဘေးအန္တရာယ်ကင်းရှင်းရေးအတွက် ဆောက်လုပ်ရေးဝန်ကြီးဌာနအနေနဲ့ ခရီးသည်တင်ယာဉ်များတွင် Telematic စနစ်ကို တပ်ဆင်သုံးစွဲဖို့ ပြည်ထောင်စုဘဏ္ဍာရန်ပုံငွေက ကျပ်သန်း ၃၀၀ ကျော် အကုန်အကျခံ ဆောင်ရွက်ပေးနေရကြောင်း တောင်းခံလာပါတယ်။ ဒါကို ပြည်သူများသို့ ပွင့်လင်းမြင်သာစွာ အသိပေးနိုင်ဖို့ ထည့်သွင်းသုံးသပ် တင်ပြခြင်းပဲဖြစ်ပါတယ်။ ဒီအသုံးစရိတ်နဲ့ ပတ်သက်လို့ ရေရှည်မှာ Telematic စနစ်ရဲ့ အားသာချက်၊ အားနည်းချက်များကို လေ့လာသုံးသပ်ပြီး ထိရောက်အကျိုးရှိလို့ ဆက်လက်သုံးစွဲသွားမယ် ဆိုရင်တော့ Control Station အတွက် ကုန်ကျစရိတ်တွေကိုသာလျှင် ပြည်ထောင်စုဘဏ္ဍာရန်ပုံငွေက ကျခံသုံးစွဲသင့်ပြီး ယာဉ်တွေမှာတပ်ဆင်ရမယ့် ပစ္စည်းကိရိယာအတွက် ကုန်ကျစရိတ်တွေကိုတော့ သက်ဆိုင်ရာ ယာဉ်တစ်စီးချင်းအလိုက်သာ ကျခံသင့်ကြောင်း သုံးသပ်ရရှိတဲ့အတွက် ပြန်လည်သုံးသပ်ရန် လိုအပ်မည် ဖြစ်ပါကြောင်း ဖြည့်စွက်တင်ပြအပ်ပါတယ်။ လေစားအပ်ပါသော နာယကကြီးနဲ့ ပြည်သူ့လွှတ်တော် ဥက္ကဋ္ဌကြီးတို့ခင်ဗျာ။ ပြည်သူ့ငွေစာရင်း ပူးပေါင်းကော်မတီရဲ့ သဘောထားမှတ်ချက်များကို ဆက်လက်တင်ပြသွားမှာ ဖြစ်ပါတယ်။ ၂၀၁၆-၂၀၁ရ ခု၊ ဘဏ္ဍာရေးနှစ်အတွက် ဖြည့်စွက်တောင်းခံငွေများသည် နိုင်ငံတော်သို့ပေးသွင်းရမည့် အခွန်ငွေတွေ၊ ထည့်ဝင်ငွေများဖြစ်ခြင်း၊ ပြည်ပအကူအညီရငွေ ချေးယူငွေများအတွက် တောင်းခံတဲ့အသုံးစရိတ်တွေဖြစ်ခြင်းနဲ့ ဝန်ထမ်းလစာစရိတ် စသည့်ဝန်ထမ်းတွေရဲ့ အကျိုးခံစားခွင့်များ၊ ဘဏ္ဍာရေးနှစ်အတွင်းမှာ ဦးစားပေး ဆောင်ရွက်ရန် လိုအပ်သည့်လုပ်ငန်းများအတွက် နှစ်မကုန်မီပေးချေရမည့် အသုံးစရိတ်များဖြစ်ကြောင်း စိစစ်တွေ့ရှိရတဲ့အတွက် (က) ပြည်ထောင်စုအဆင့်ဌာန၊ အဖွဲ့အစည်းများ၏ နောက်ထပ်အသုံးစရိတ်လိုငွေ ကျပ် ၁,၀၄၂-၃၉၆ ဘီလီယံအား ခွင့်ပြုပေးပါရန်၊ (ခ) ပြည်ပအကူအညီရငွေ၊ ချေးငွေတို့ဖြင့် ဆက်နွယ်ထားသည့် အသုံးစရိတ်ကျပ် ၂၇၈.၅၁၂ ဘီလီယံအား ခွင့်ပြုပေးပါရန်နှင့် (ဂ) တိုင်းဒေသကြီး/ပြည်နယ်၊ ဌာန၊ အဖွဲ့အစည်းများအတွက် ထပ်မံလိုအပ်သည့် ကျပ် ၁၇.၉၃၀ ဘီလီယံကို ပြည်ထောင်စုဘဏ္ဍာရန်ပုံငွေမှ ထောက်ပံ့ပေးနိုင်ရေး ခွင့်ပြုပေးနိုင်ပါရန် ထောက်ခံတင်ပြအပ်ပါတယ်။ နိုင်ငံတော်သမ္မတ၏ မိန့်ခွန်းကောက်နုတ်ချက် ဖြစ်ပါတယ်။ အောက်တိုဘာလ ၃၁ ရက်နေ့မှာ ပြုလုပ်ခဲ့တဲ့ ဘဏ္ဍာရေးကော်မရှင်ရဲ့ (၂/၂၀၁၆) ကြိမ်မြောက် အစည်းအဝေးမှာ မိန့်ကြားခဲ့တဲ့ နိုင်ငံတော် သမ္မတကြီးရဲ့ ပြည်သူ့ဘဏ္ဍာငွေတွေ သုံးစွဲတဲ့နေရာမှာ လိုက်နာရမယ့် မူဝါဒလမ်းညွှန်ချက်၊ ကောက်နုတ် ချက်တွေပဲ ဖြစ်ပါတယ်။ (က) နိုင်ငံတော်၏ ဘဏ္ဍာငွေများကို သုံးစွဲရာတွင် စိစိစစ်စစ် အကျိုးရှိရှိသုံးစွဲရန်၊ (ခ) သုံးစွဲမှုများနှင့်ပတ်သက်၍ ပွင့်လင်းမြင်သာမှုမြှင့်တင်ပြီး စောင့်ကြည့်မှုခံယူနိုင်ရန်၊ (ဂ) နိုင်ငံ့စီးပွားရေးကို အကျိုးပြုနိုင်သည့် စီမံကိန်းဘတ်ဂျက်များဖြစ်စေရန်၊ အစိုးရဌာနဆိုင်ရာများက တာဝန်ယူမှု၊ တာဝန်ခံမှု၊ တာဝန်သိမှု အပြည့်အဝရှိရန်၊ ပြည်သူ့ဘဏ္ဍာငွေများကို ကိုင်တွယ်သုံးစွဲရာတွင် ပြည်သူ့အကျိုးအတွက် စနစ်တကျရှိရန်၊ ပြည်သူ့ဘဏ္ဍာငွေများသုံးစွဲကြရာတွင် ချမှတ်ထားသည့် ဥပဒေ၊ နည်းဥပဒေများ၊ ဘဏ္ဍာရေး စည်းမျဉ်း၊ စည်းကမ်းများနှင့်အညီ တိကျစွာသုံးစွဲရန်လို့ မူဝါဒ၊ လမ်းညွှန်ချက် မိန့်ကြားခဲ့ပါတယ်။ ဒီမူဝါဒ လမ်းညွှန်ချက်ဖြစ်တဲ့အတွက် အစိုးရဌာနဆိုင်ရာ အဆင့်ဆင့်သော ပြည်သူ့ဝန်ထမ်းများက လိုက်နာ ကျင့်သုံးဖို့ လိုအပ်တဲ့အတွက် နိုင်ငံတော်သမ္မတရဲ့ မူဝါဒမိန့်ကြားချက်ကို သမ္မတရဲ့ အမိန့်ညွှန်ကြားချက် အဖြစ် ထုတ်ပြန်ညွှန်ကြားပေးဖို့ ပြည်သူ့ငွေစာရင်းပူးပေါင်းကော်မတီက ထောက်ခံတင်ပြအပ်ပါတယ်။ ဒီနေရာမှာ ပြည်သူတွေကတော့ စောင့်ကြည့်ဖို့အဆင်သင့်ရှိနေကြပါပြီ။ ပြည်သူတွေ သတင်း မီဒီယာတွေနဲ့ ကျွန်တော်တို့လို ဥပဒေပြု ပြည်ထောင်စုလွှတ်တော် ကိုယ်စားလှယ်များကလည်း စောင့်ကြည့် နေကြမှာပါ။ ဒီလိုစောင့်ကြည့်တဲ့နေရာမှာ နည်းလမ်းတကျဖြစ်ဖို့ မှန်ကန်သော စောင့်ကြည့်ထိန်းကျောင်းမှု ဖြစ်စေရေးအတွက် ပြည်ထောင်စုအစိုးရအပါအဝင် တိုင်းဒေသကြီး ပြည်နယ်များရဲ့အစိုးရများ၊ ပြည်ထောင်စု လွှတ်တော်ကိုယ်စားလှယ်များအနေနဲ့ ပြည်သူများကို အသိပညာပေးမှုတွေကိုလည်း ကျယ်ကျယ်ပြန့်ပြန့် ပြုလုပ်သွားကြရမှာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ ဘတ်ဂျက်လိုငွေနဲ့ အမှန်ဖြည့်ဆည်းမှုအခြေအနေကို ဖြည့်စွက်တင်ပြထားခြင်း ဖြစ်ပါတယ်။ ဒီကနေ့ ကျွန်တော်တို့နိုင်ငံရဲ့ Micro Economic အခြေအနေအရ ငွေကြေးဖောင်းပွမှု မြင့်တက်နေခြင်းသည် ဘတ်ဂျက်လိုငွေမှတစ်ဆင့် ဗဟိုဘဏ်ရဲ့ လိုငွေဖြည့်ဆည်းပေး နေရခြင်းဟာလည်း အကြောင်းရင်းတစ်ခုဖြစ်တယ်ဆိုတာ ငြင်းကွယ်လို့မရပါဘူး။ ဒါပေမယ့် ပြည်ထောင်စု အစိုးရအဖွဲ့အနေနဲ့ အသုံးစရိတ်တွေကို စနစ်တကျ စိစစ်သုံးစွဲမယ်ဆိုရင် လိုငွေဖြည့်ဆည်းမှု တစ်နည်း အားဖြင့် ဗဟိုဘဏ်ရဲ့ ဖြည့်ဆည်းပေးမှုကို ထိန်းထိန်းသိမ်းသိမ်း ဆောင်ရွက်နိုင်တယ်ဆိုတာ သိစေလိုတဲ့ အတွက် ဒီဇယားကို တင်ပြခြင်းဖြစ်ပါတယ်။ တင်ပြထားတဲ့ဇယားရဲ့ ၂၀၁၂-၂၀၁၃ နဲ့ ၂၀၁၄-၂၀၁၅ မှာဆိုလို့ ရှိရင် ဘတ်ဂျက်အရလိုငွေထက် လျော့ပြီးတော့ဖြည့်ဆည်းပေးနေရတာ၊ ပေးခဲ့ရတာကို တွေ့ရှိမှာဖြစ်ပါတယ်။ အဓိကဘတ်ဂျက်လိုငွေဟာ ဒီဇယားရဲ့ဘတ်ဂျက်လိုငွေဟာ ရသုံးမှန်းခြေငွေစာရင်းပါ ရငွေသုံးငွေခြားနားချက်ပဲ ဖြစ်ပါတယ်။ အမှန်တကယ် လိုငွေဖြည့်ဆည်းမှုကတော့ ဗဟိုဘဏ်မှာထားရှိတဲ့ ပြည်ထောင်စုအစိုးရရဲ့ အပ်ငွေစာရင်းရဲ့ လိုငွေမှာ လိုငွေဖြစ်တဲ့အခါတိုင်း ဗဟိုဘဏ်ကနေပြီးမှ ဖြည့်ဆည်းပေးရတဲ့ငွေပမာဏ ဖြစ်ပါတယ်။ အဲဒီတော့ ဒီ ၂၀၁၆-၂၀၁ရ ခုနှစ်ဟာ ထူးခြားတဲ့နှစ်ပါ။ ခုနက ကျွန်တော် ရည်ညွှန်းခဲ့တဲ့ နိုင်ငံတော် သမ္မတကြီးရဲ့ ဘဏ္ဍာရေးကော်မရှင် (၂/၂၀၁၆) အစည်းအဝေးမှာလည်း နိုင်ငံတော်သမ္မတကြီးက ဒီနှစ်ဟာ ထူးခြားတဲ့နှစ်ပါ။ ဘတ်ဂျက်အတွက် ပြင်ဆင်ချက်ဥပဒေထုတ်ပြန်တာကို စောင့်ဆိုင်းသုံးစွဲရတဲ့အတွက် ကျွန်တော်တို့နိုင်ငံရဲ့ စီးပွားရေးမှာ ထိခိုက်မှုတချို့ ရှိခဲ့တယ်လို့လည်း တင်ပြခဲ့ပြီးဖြစ်ပါတယ်။ ကျေးဇူးပြုပြီး ကျွန်တော့ကို Slide-7 ကို ပြန်ပြပေးပါခင်ဗျာ။ ဒါဒီဇယားကို ပြန်ပြပေးခြင်းအားဖြင့် ပြုပြင်ပြီး ခန့်မှန်းခြေ စာရင်းအရ သုံးငွေခွင့်ပြုချက် စုစုပေါင်း ကျပ် ၂၁,၁၇၈ ဘီလီယံ ဒါကို ၆ လအတွင်းမှာ သုံးစွဲပြီးတဲ့ငွေဟာ ၆.၉၁၄ ဘီလီယံဖြစ်တဲ့အတွက် ကျန်တဲ့ ၆ လမှာ သုံးမယ့်ငွေဟာ ဘီလီယံ ၁၄,၀၀၀ ရှိပါတယ်။ ဒီကာလ မှာဘဲ ရငွေခန့်မှန်းချက်ကတော့ ပြုပြင်ပြီးခန့်မှန်းခြေ ၁၇,၁၅၂ ဘီလီယံကနေပြီး ၆ လ ရရှိပြီးတဲ့ ၆,၂၆၂ ဘီလီယံကို ခုနှိမ်မယ်ဆိုလို့ရှိရင် ရနိုင်တဲ့ငွေဟာ ၁၀,၈၉၀ ဘီလီယံပဲ ဖြစ်ပါတယ်။ ဒါရငွေလျာထားချက်ပဲ ဖြစ်ပါတယ်။ အဲဒီရငွေတွေအားလုံးကို အပြည့်အဝရတယ်ပဲထားဦး။ သုံးငွေတွေကို စိစစ်ထိန်းချုပ်မှုမရှိဘဲနဲ့ မကုန် ကုန်အောင်သုံးကြမယ်ဆိုလို့ရှိရင် ဒီနှစ်အတွက်လိုငွေဟာ ကျပ်ဘီလီယံ ၃,၀၀၀ ကျော် ထပ်ဖြစ်လာ ပြီးတော့ ဗဟိုဘဏ်ကလည်း လိုငွေတွေဖြည့်ဆည်းပေးရမှာဖြစ်တဲ့အတွက် ကျွန်တော်တို့နိုင်ငံရဲ့ စီးပွားရေးကို ဘယ်လိုထိခိုက်သွားနိုင်မယ်ဆိုတာ အထူးတင်ပြဖို့မလိုတော့ပါဘူး။ ဒါကြောင့် ပြည်သူ့ငွေစာရင်းပူးပေါင်း ကော်မတီအနေဖြင့် ၂၀၁၆-၂၀၁ရ ခုနှစ်အတွက် သုံးငွေများကို နိုင်ငံတော်သမ္မတရဲ့ မူဝါဒ၊ လမ်းညွှန်ချက်နှင့် အညီ စိစိစစ်စစ် အကျိုးရှိရှိသုံးစွဲဖို့နဲ့ ပကတိအခြေအနေအရရော၊ Technical အရပါ ဘယ်လိုမှ ဒီနှစ်အတွင်း ပြီးစီးနိုင်မည်မဟုတ်တဲ့ လုပ်ငန်းတွေအတွက် သုံးငွေတွေကိုတော့ ရဲရဲဝံ့ဝံ့ မှန်မှန်ကန်ကန် သုံးသပ်ပြီး ြန်လည်အပ်နှံသွားကြဖို့နဲ့ ၂၀၁၇-၂၀၁၈ ဘဏ္ဍာရေးနှစ်မှာ ပြန်လည်လျာထားနိုင်ရေး သုံးသပ်ဆောင်ရွက် လေးစားအပ်ပါသော နာယကကြီးခင်ဗျား။ ပြည်သူ့ငွေစာရင်းပူးပေါင်းကော်မတီရဲ့ ငွေကြေးဆိုင်ရာ သုံးသပ်ချက် အစီရင်ခံစာကို ပြည်ထောင်စုလွှတ်တော်မှ စဉ်းစားဆွေးနွေးနိုင်ပါရန် လေးစားစွာ တင်ပြ အပ်ပါတယ်။ တင်သွင်းအပ်ပါတယ်။ ကျေးဇူးတင်ပါတယ်။ အစီရင်ခံစာအပြည့်အစုံကို နောက်ဆက်တွဲဖြင့် ဖော်ပြထားပါသည်။</speech>
<title>အထက်ပါ ဥပဒေကြမ်း၏ မူနှင့်အခြေခံသဘောများ၊ ရငွေသုံးငွေများနှင့် စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်း တင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ ဥပဒေကြမ်းအပေါ် ဥပဒေကြမ်းပူးပေါင်းကော်မတီ၏ ဥပဒေဆိုင်ရာသုံးသပ်ချက် အစီရင်ခံစာနဲ့ ပြည်သူ့ ငွေစာရင်းပူးပေါင်းကော်မတီ၏ ငွေကြေးဆိုင်ရာသုံးသပ်ချက် အစီရင်ခံစာမိတ္တူများကို လွှတ်တော်ကိုယ်စားလှယ် များထံ ဖြန့်ဝေပေးထားပါတယ်။ ဒီဥပဒေကြမ်းအတွက် မူနဲ့အခြေခံသဘော ဆွေးနွေးခြင်းနဲ့ ရငွေသုံးငွေများ ဆွေးနွေးခြင်းတို့ကို သီးခြားစီဆောင်ရွက်မှာမဟုတ်ဘဲ ဥပဒေပိုင်းဆိုင်ရာ ဆွေးနွေးပြင်ဆင်ချက်နဲ့၊ ရငွေသုံးငွေပိုင်းဆိုင်ရာ ဆွေးနွေးပြင်ဆင်ချက်များကို တစ်ဆက်တစ်စပ်တည်း ဆွေးနွေးဆောင်ရွက်မှာ ဖြစ်ပါတယ်။ လွှတ်တော်ကိုယ်စားလှယ်များ တစ်ဦးချင်းအနေနဲ့လည်း ပြည်ထောင်စုအစိုးရအဖွဲ့က ပေးပို့ထားတဲ့ ရငွေသုံးငွေစာရင်းအပါအဝင် ဥပဒေကြမ်းနဲ့ ပူးပေါင်းကော်မတီနှစ်ခုက တင်ပြထားတဲ့ အစီရင်ခံစာပါ အကြောင်းအရာများကို ယှဉ်တွဲလေ့လာပြီး မူသဘောဆွေးနွေးခြင်း၊ ပြင်ဆင်ချက်အဆို တင်သွင်းဆွေးနွေးခြင်းများ ပြုလုပ်ဆောင်ရွက်နိုင်ပါတယ်။ ဒါကြောင့် ပြည်ထောင်စုလွှတ်တော်ဆိုင်ရာ နည်းဥပဒေ ၈၈၊ ၈၉၊ ၉၀ တို့နဲ့အညီ စိစစ်ရေး ပူးပေါင်းအဖွဲ့အနေဖြင့် ဖြစ်စေ၊ တစ်ဦးချင်းဖြစ်စေ ဆွေးနွေးလိုတဲ့ လွှတ်တော်ကိုယ်စားလှယ်များရှိပါက ဆွေးနွေးလိုတဲ့ဌာန၊ အဖွဲ့ အစည်းကို ဖော်ပြပါ။ မူသဘောဆွေးနွေးလိုတာဆိုရင် အကြောင်းအရာ အကျဉ်းချုပ်နဲ့ ပြင်ဆင်ချက်အဆို တင်သွင်းဆွေးနွေးလိုတာဆိုရင် ပြင်ဆင်ချက်ကို တိကျစွာဖော်ပြပါ။ ဒီအချက်အလက်တွေ ရေးသားဖော်ပြပြီး လွှတ်တော်ကိုယ်စားလှယ်ကိုယ်တိုင် လက်မှတ်ရေးထိုး ထားတဲ့ အကြောင်းကြားစာကို ၅-၁၂-၂၀၁၆ ရက်(တနင်္လာနေ့) မွန်းလွဲတစ်နာရီ(၁၃၀၀နာရီ) နောက်ဆုံး ထားပြီး ပြည်ထောင်စုလွှတ်တော်ရုံး ညွန်ကြားရေးမှူးချုပ်ထံ အမည်စာရင်း ပေးပို့နိုင်ကြောင်း အသိပေး ပါတယ်။</speech>
</bill>
<bill>
<title>အမျိုးသားမြေအသုံးချမှုမူဝါဒ (National Land Use Policy)နှင့်စပ်လျဉ်း၍ ပြည်ထောင်စုလွှတ်တော် ဥပဒေရေးရာနှင့်အထူးကိစ္စရပ်များ လေ့လာဆန်းစစ် သုံးသပ်ရေးကော်မရှင်၏ လေ့လာတွေ့ရှိချက်နှင့် သုံးသပ်အကြံပြုချက် အစီရင်ခံစာကို လွှတ်တော်သို့ ရှင်းလင်းတင်ပြခြင်းနှင့် လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အမျိုးသား မြေအသုံးချမှုမူဝါဒ(National Land Use Policy) နဲ့စပ်လျဉ်းပြီး ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင်ရဲ့ လေ့လာတွေ့ရှိချက်နှင့် သုံးသပ်အကြံပြုချက် အစီရင်ခံစာကို ပြည်ထောင်စလတ်တော်သို့ ၂၀၁၆ ခုနှစ်၊ နိုဝင်ဘာလ ၁၀ ရက်မှာ ပေးပိတင်ပြထားပါတယ်။ အထက်ပါကိစ္စနဲ့စပ်လျဉ်းပြီး ဥပဒေရေးရာနှင့်အထူးကိစ္စရပ်များ လေ့လာဆန်းစစ်သုံးသပ်ရေး ကော်မရှင်က လွှတ်တော်သို့ ရှင်းလင်းတင်ပြဖို့ ဖိတ်ခေါ်ပါတယ်။</speech>
<speech><mp id="1287">ဒေါက်တာသန်းဝင်း(ဒုတိယဥက္ကဋ္ဌ-၂၊ ဥပဒေရေးရာနှင့် အထူးကိစ္စရပ်များ လေ့လာဆန်းစစ် သုံးသပ်ရေးကော်မရှင်)</mp>လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်သူ့ လွှတ်တော် ဥက္ကဋ္ဌကြီး၊ ပြည်ထောင်စုအဆင့် အဖွဲ့အစည်းဝင်များနဲ့ ပြည်ထောင်စုလွှတ်တော် ကိုယ်စားလှယ် များခင်ဗျာ။ ကျွန်တော်က မန္တလေးတိုင်းဒေသကြီး မဲဆန္ဒနယ်အမှတ်(၁) အမျိုးသားလွှတ်တော်ကိုယ်စားလှယ် ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင်၊ ဒုတိယဥက္ကဋ္ဌ(၂) ဒေါက်တာသန်းဝင်း ဖြစ်ပါတယ်။ အမျိုးသားမြေဥပဒေပြဋ္ဌာန်းရေးအတွက် အမျိုးသား မြေအသုံးချမှုမူဝါဒ (National Land Use Policy) နဲ့စပ်လျဉ်း၍ ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များ လေ့လာဆန်းစစ် သုံးသပ်ရေးကော်မရှင်ရဲ့ လေ့လာတွေ့ရှိချက်နဲ့ သုံးသပ်အကြံပြုချက် အစီရင်ခံစာကို ရှင်းလင်းတင်ပြခွင့်ပြုပါခင်ဗျာ။ လေးစားအပ်ပါသော နာယကကြီးခင်ဗျာ။ မြေပိုင်ဆိုင်မှု၊ မြေသယံဇာတအသုံးချမှုနှင့် မြေစီမံခန့်ခွဲမှု တို့နှင့်စပ်လျဉ်း၍ ကမ္ဘာအဝှမ်းတွင် ပဋိပက္ခများ ဖြစ်ပွားနေသကဲ့သို့ မြန်မာနိုင်ငံတွင်လည်း မြေနှင့် ပတ်သက်၍ ပြဿနာများဖြစ်ပေါ်ပြီး အငြင်းပွားဖွယ်ဖြစ်စဉ် ဖြစ်ရပ်များစွာရှိနေပါသည်။ ၎င်းတို့ကို ထိရောက် ကောင်းမွန်စွာ ဖြေရှင်းနိုင်မည့်နည်းလမ်းမှာ ကောင်းမွန်မျှတသည့် “အမျိုးသားမြေအသုံးချမှုမူဝါဒ”နှင့် “အမျိုးသားမြေဥပဒေ” ပေါ်ပေါက်ရေး ဖြစ်ပါသည်။ ဖွဲ့စည်းပုံအခြေခံဥပဒေ ပုဒ်မ ၃ရ တွင် နိုင်ငံတော်သည် မြေအားလုံး၊ မြေပေါ်မြေအောက် သယံဇာတ ပစ္စည်းအားလုံး၏ ပင်ရင်းပိုင်ရှင်ဖြစ်သည်ဟုလည်းကောင်း၊ နိုင်ငံပိုင်သယံဇာတပစ္စည်းများအား စီးပွားရေး အင်အားစုများက ထုတ်ယူသုံးစွဲခြင်းကို ကွပ်ကဲကြီးကြပ်နိုင်ရန် ဥပဒေပြဋ္ဌာန်းရမည်ဟုလည်းကောင်း၊ နိုင်ငံသားများအား ပစ္စည်းပိုင်ဆိုင်ခွင့်၊ အမွေဆက်ခံခွင့်၊ ကိုယ်ပိုင်လုပ်ကိုင်ခွင့်တို့ကို ဥပဒေပြဋ္ဌာန်းချက်နှင့် အညီ ခွင့်ပြုရမည်ဟုလည်းကောင်း ပြဋ္ဌာန်းထားပါသည်။ ၎င်းပြဋ္ဌာန်းချက်အရ နိုင်ငံတော်၏ မြေသယံဇာတကို စဉ်ဆက်မပြတ် စီမံခန့်ခွဲအသုံးပြုနိုင်ရေးအတွက်“အမျိုးသားမြေဥပဒေ” ပြဋ္ဌာန်းရန်လိုအပ်ပါသည်။ ၎င်းဥပဒေ ပြဋ္ဌာန်းရာတွင် အခြေခံနိုင်ရန် ခိုင်မာတိကျသော “အမျိုးသားမြေအသုံးချမှုမူဝါဒ” ကို ဆောလျင်စွာ ရေးဆွဲ ချမှတ်ရန် လိုအပ်လျက်ရှိပါသည်။ မြေသယံဇာတသည် နိုင်ငံအတွက်အရေးပါသည့်အလျောက် မြေကိစ္စရပ်များနှင့်ပတ်သက်ပြီး ဌာန၊ အဖွဲ့အစည်း၊ ပြည်သူများအတွင်း ပြဿနာများစွာ ဖြစ်ပေါ်လေ့ရှိသဖြင့် ခိုင်မာတိကျသော “မူဝါဒ” ချမှတ်နိုင်ရန် လိုအပ်ပါသည်။ အမျိုးသားမြေအရင်းအမြစ်စီမံခန့်ခွဲရေးဗဟိုကော်မတီက ပြည်ထောင်စု အစိုးရအဖွဲ့၏ အတည်ပြုချက်ဖြင့် “အမျိုးသားမြေအသုံးချမှုမူဝါဒ” ကို ၂၀၁၆ ခုနှစ်၊ ဇန်နဝါရီလတွင် ထုတ်ပြန် ခဲ့ပါသည်။ ၎င်းမူဝါဒကို ပြည်ထောင်စုလွှတ်တော်ဥပဒေရေးရာနှင့် အထူးကိစ္စရပ်များလေ့လာဆန်းစစ် သုံးသပ်ရေးကော်မရှင်က အကြိမ်ကြိမ် လေ့လာဆန်းစစ်ပြီး သုံးသပ်အကြံပြုတင်ပြခြင်း ဖြစ်ပါသည်။ ဇန်နဝါရီလက ထုတ်ပြန်သည့် အမျိုးသားမြေအသုံးချမှုမူဝါဒတွင် နိဒါန်းနှင့် အပိုင်း (၁၃) ပိုင်း ပါဝင်ပြီး သက်ဆိုင်သည့် ဌာန၊ ပြည်တွင်းပြည်ပအဖွဲ့အစည်းများ၊ ကျေးလက်ပြည်သူများ ပါဝင်ရေးဆွဲသည် ဆိုသော်လည်း မြန်မာနိုင်ငံတွင် လက်ရှိကျင့်သုံးဆောင်ရွက်နေသည့် အခြေအနေများနှင့် ကိုက်ညီဆီလျော်မှု မရှိဘဲ နိုင်ငံတကာစံနှုန်းနှင့် လုပ်ထုံးလုပ်နည်းများကို အဓိကအခြေခံကာ ရေးဆွဲထားသည်ကို တွေ့ရှိရ ပါသည်။ ၎င်းမူဝါဒကို လေ့လာဆန်းစစ်ရာတွင် ထည့်သွင်းရန် မသင့်လျော်သော မသက်ဆိုင်သည့် အချက်များနှင့် ၎င်းမူဝါဒတွင် နိုင်ငံတော်၏ မြေအားလုံး၊ မြေသယံဇာတ အသုံးချမှုနှင့် မြေစီမံခန့်ခွဲမှုကို လွှမ်းခြုံနိုင်မှုမရှိ သဖြင့် ဖြည့်စွက်ဖော်ပြရန် လိုအပ်သည့်အချက်များကို အောက်ပါအတိုင်း သုံးသပ်တွေ့ရှိရပါသည်။ နာယကကြီးခင်ဗျား။ ထည့်သွင်းရန် မသင့်လျော်သော မသက်ဆိုင်သည့်အချက်များမှာ မြေအသုံးချမှု မူဝါဒအပိုင်း(၂)တွင် မြေနှင့်သက်ဆိုင်သည့် သတင်းအချက်အလက်စနစ်များကို စီမံခန့်ခွဲရန်အတွက် အဖွဲ့ အစည်းတစ်ခုတည်ထောင်ရန် ဖော်ပြထားပါသည်။ အမျိုးသားမြေအသုံးချမှုကောင်စီနှင့် မြေအသုံးချမှု ကော်မတီအဆင့်ဆင့် ဖွဲ့စည်းထားပြီးဖြစ်၍ သီးခြားအဖွဲ့အစည်းတစ်ခု ထပ်မံဖွဲ့စည်းရန် မလိုအပ်ပါ။ အပိုင်း(၆)တွင် မြေနှင့်သက်ဆိုင်သည့် အငြင်းပွားမှုများကို အထူးတရားရုံးများ တည်ထောင်ပြီး အနုညာတ ခုံသမာဓိနည်းဖြင့် ဖြေရှင်းရန် ဖော်ပြထားပါသည်။ မြေအသုံးပြုခွင့်နှင့် လုပ်ပိုင်ခွင့်ကို သက်ဆိုင်ရာဌာန၊ အဖွဲ့အစည်းက စီမံခန့်ခွဲဖြေရှင်းပြီး မြေပိုင်ဆိုင်ခွင့်နှင့် အမွေဆက်ခံခွင့်ကို တရားရုံးများက ဖြေရှင်း ဆောင်ရွက်လျက်ရှိရာ ထိုသို့ထည့်သွင်းဖော်ပြရန် မလိုအပ်ပါ။ အပိုင်း(၈)တွင် တိုင်းရင်းသားလူမျိုးများ၏ မြေအသုံးချမှု အခွင့်အရေးများဟူ၍ သီးခြားဖော်ပြ ထားပါသည်။ နိုင်ငံတစ်ဝန်း မြေအမျိုးအစားများအလိုက် မြေပိုင်ဆိုင်မှုနှင့် မြေအသုံးချမှု နည်းလမ်း အမျိုးမျိုးအတွက် မြေနှင့်သက်ဆိုင်ရာ ဥပဒေများ(မြေနှင့်အခွန်ဥပဒေ၊ မြို့နှင့်ကျေးရွာမြေများဥပဒေ၊ မြေလွတ်၊ မြေလပ်နှင့် မြေရိုင်းများစီမံခန့်ခွဲရေးဥပဒေ၊ လယ်ယာမြေဥပဒေ၊ သစ်တောဥပဒေ စသည်)နှင့်အညီ ဒေသအလိုက်ဓလေ့ထုံးတမ်းများကိုပါ အလေးထား၍ သက်ဆိုင်ရာဌာန၊ အဖွဲ့အစည်းများက နည်းလမ်း တကျ စီမံဆောင်ရွက်လျက်ရှိပါသည်။ သို့ဖြစ်ပါ၍ မြေအသုံးချမှုမူဝါဒတွင် တိုင်းရင်းသားလူမျိုးများ၏ မြေအသုံးချမှုအခွင့်အရေးကို သီးခြားခေါင်းစဉ်တစ်ခုဖြင့် ထည့်သွင်းဖော်ပြရန် မလိုအပ်ပါ။ ထို့အတူ တိုင်းရင်းသားလူမျိုးများ၏ မြေအသုံးချမှုအခွင့်အရေးတွင် ရိုးရာဓလေ့အရ အလှည့်ကျ အနားပေးတောင်ယာ (ရွှေ့ပြောင်းတောင်ယာ)များကို မှတ်ပုံတင်ရန် ဖော်ပြထားပါသည်။ ရွှေ့ပြောင်း တောင်ယာလုပ်ကိုင်မှုသည် သဘာဝပတ်ဝန်းကျင်ကို ထိခိုက်ပျက်စီးသောကြောင့် ကုန်းမြင့်လယ်ယာ၊ လှေကားထစ်လယ်ယာ၊ သီးနှံသစ်တော ရောနှောစိုက်ခင်း စသည့် ခေတ်မီနည်းစနစ်များဖြင့် အစားထိုး ဆောင်ရွက်လျက်ရှိပါသည်။ တိုင်းရင်းသားတို့၏ ဓလေ့အရ စိုက်ပျိုးလုပ်ကိုင်မှုကို အခြားမြေအသုံးချမှု များကြောင့် ထိခိုက်ပျက်စီးမှုမရှိရန် တည်ဆဲမြေယာဥပဒေများက အကာအကွယ်ပေးထားပြီး ဖြစ်ပါသည်။ သို့ဖြစ်၍ သဘာဝပတ်ဝန်းကျင်ကို ထိခိုက်ပျက်စီးပြီး လုပ်ကွက်တည်ငြိမ်မှုမရှိသော ရွှေ့ပြောင်းတောင်ယာ လုပ်ကိုင်မှုကို တရားဝင်အသိအမှတ်ပြု မှတ်ပုံတင်နိုင်ရေးအတွက် မူဝါဒတွင် ထည့်သွင်းဖော်ပြရန် မသင့်ပါ။ အပိုင်း(၉)တွင် အမျိုးသား၊ အမျိုးသမီးများ၏ တန်းတူညီမျှ အခွင့်အရေးများဆိုင်ရာတို့ကို ဖော်ပြ ထားပါသည်။ အခြေခံမူများ အပိုဒ် ၈(က)တွင် အမျိုးသမီးများ၏ မြေလုပ်ပိုင်ခွင့်ကို ဒေသခံအဖွဲ့အစည်း များက အသိအမှတ်ပြုထားသည့်အပေါ် ဥပဒေအရအသိအမှတ်ပြုပြီး အကာအကွယ်ပေးရန်ဟူ၍ ဖော်ပြ ထားပါသည်။ မြေနှင့်သက်ဆိုင်သည့် ဥပဒေများအပါအဝင် တည်ဆဲဥပဒေများတွင် အမျိုးသား၊ အမျိုးသမီး ခွဲခြားမှုမရှိဘဲ တန်းတူအခွင့်အရေးပေးထားပါသည်။ တိုင်းရင်းသားဒေသများ၌ ၎င်းတို့၏ ရိုးရာဓလေ့ ထုံးတမ်းအစဉ်အလာများနှင့်အညီ အသိအမှတ်ပြု လိုက်နာဆောင်ရွက်လျက်ရှိကြပါသည်။ မြေအသုံးချမှု မူဝါဒတွင် အမျိုးသားနှင့် အမျိုးသမီးတန်းတူညီမျှအခွင့်အရေးကို သီးခြားထည့်သွင်းဖော်ပြထားခြင်းနှင့် စပ်လျဉ်း၍ ဒေသခံအဖွဲ့အစည်းများက အသိအမှတ်ပြုထားသော တိုင်းရင်းသားဓလေ့ထုံးတမ်း အစဉ်အလာ များကို ကျော်လွန်ပြီးပြဋ္ဌာန်းပါက တိုင်းရင်းသားများမလိုက်နာနိုင်လျှင် တိုင်းရင်းသား စည်းလုံးညီညွတ်ရေး ကို ထိခိုက်လာနိုင်သဖြင့် လက်ရှိအခြေအနေတွင် ထည့်သွင်းဖော်ပြရန် မသင့်ပါ။ (အပိုင်း (၁၃)တွင် ဤမူဝါဒကို အနည်းဆုံး ငါးနှစ်တစ်ကြိမ် ပြန်လည်သုံးသပ်ခြင်းနှင့် ပြင်ဆင်ခြင်း ဆောင်ရွက်ရမည်ဟု ဖော်ပြထားပါသည်။ ယခုမူဝါဒကို လမ်းညွှန်အဖြစ် အခြေခံပြီး အမျိုးသားမြေဥပဒေ ရေးဆွဲမည်ဖြစ်ရာ မူဝါဒကို ငါးနှစ်တစ်ကြိမ် ပြင်ဆင်နေမည်ဆိုပါက မူဝါဒကို ပြင်ဆင်မှုပြုလုပ်တိုင်း ဥပဒေကိုလည်း လိုက်ပါပြင်ဆင်နေရမည်ဖြစ်ပါသည်။ ပြောင်းလဲသည့် အခြေအနေပေါ်မူတည်ပြီး မည်သည့် မူဝါဒ၊ မည်သည့်ဥပဒေကိုမဆို ပြင်ဆင်ရမည်ဖြစ်သော်လည်း နှစ်ကာလအတိအကျ သတ်မှတ်ဖော်ပြခြင်းကို ပြန်လည်သုံးသပ်သင့်ပါသည်။ နာယကကြီးခင်ဗျာ။ ဖြည့်စွက်ဖော်ပြရန် လိုအပ်သည့်အချက်များကို ဆက်လက်တင်ပြပါမယ်။ အပိုင်း(၁)တွင်ပါရှိသော ရည်ရွယ်ချက်၊ လမ်းညွှန်မူများနှင့် အခြေခံမူများတွင် ဖွဲ့စည်းပုံအခြေခံဥပဒေပါ ပြဋ္ဌာန်းချက်များနှင့်အညီ အောက်ပါအချက်များကို ထပ်မံဖြည့်စွက်ဖော်ပြသင့်ပါသည်။ (က) နိုင်ငံ၏ မြေသယံဇာတများကို နိုင်ငံတော်နှင့် နိုင်ငံသားတို့၏ အကျိုးစီးပွားရေရှည်ဖွံ့ဖြိုးတိုးတက်ရေးအတွက် ထိရောက် အကျိုးရှိစွာ အသုံးချရန်၊ (ခ) မြေပိုင်ဆိုင်ခွင့်၊ အသုံးချခွင့်နှင့် လုပ်ပိုင်ခွင့်များကို နိုင်ငံသားတိုင်း ဥပဒေနှင့် အညီ ခိုင်မာစွာရရှိရန်၊ (ဂ) နိုင်ငံတော်ဘက်စုံဖွံ့ဖြိုးတိုးတက်ရေးအတွက် နိုင်ငံပိုင်မြေသယံဇာတ အရင်းအမြစ်များအား စီးပွားရေးအင်အားစုများက ထုတ်ယူသုံးစွဲခြင်းကို ဥပဒေနှင့်အညီ စီမံခန့်ခွဲ ကြီးကြပ်ရန်၊ (ဃ) နိုင်ငံ၏ပိုင်နက်နယ်မြေ ဆုံးရှုံးမှုမရှိရန်၊ ကျူးကျော်ဝင်ရောက် အခြေချနေထိုင်မှု မရှိရန်နှင့် သဘာဝပတ်ဝန်းကျင်နှင့် မြေသယံဇာတအရင်းအမြစ်များ ပျက်စီးပျောက်ဆုံးမှုမရှိရန်၊ (င) နိုင်ငံတော်သည် နိုင်ငံတော်အတွင်းရှိ မြေအားလုံး၏ပင်ရင်းပိုင်ရှင်ဖြစ်ရာ နိုင်ငံတော်နှင့် နိုင်ငံသားများ၏ အကျိုးစီးပွား အတွက် လိုအပ်လျှင် နိုင်ငံတော်သည် မြေကိုသိမ်းဆည်းပြီး စီမံခန့်ခွဲရန်။ အပိုင်း (၂) တွင်ပါရှိသော အမျိုးသားမြေအသုံးချမှုကောင်စီ ဖွဲ့စည်းခြင်းတွင် လုပ်ငန်းတာဝန် သတ်မှတ်ရာ၌ အခြေခံရမည့်အချက်များ ဖြည့်စွက်ဖော်ပြရန်နှင့် မြေအသုံးချမှုကော်မတီအဆင့်ဆင့်၏ လုပ်ငန်းတာဝန်များ သတ်မှတ်ရာတွင် တည်ဆဲဥပဒေများအရ ဖွဲ့စည်းထားသည့် အဖွဲ့အသီးသီး၏ လုပ်ငန်း တာဝန်များနှင့် ညီညွတ်မှုရှိစေရန် သုံးသပ်ဆောင်ရွက်သင့်ပါသည်။ (၃)။ အပိုင်း (၂) နှင့် အပိုင်း (၃) တို့တွင် ပါရှိသော မြေအသုံးချမှု စီမံခန့်ခွဲခြင်း၊ စီမံကိန်းရေးဆွဲခြင်းနှင့် မြေအသုံးချမှုပြောင်းလဲခြင်းတွင် အောက်ပါ အချက်များကို ထပ်မံဖြည့်စွက်ဖော်ပြသင့်ပါသည်။ (က) မြေအသုံးချမှုဆိုင်ရာ ကဏ္ဍအားလုံးနှင့် မြေစီမံခန့်ခွဲမှု ဆိုင်ရာ လုပ်ငန်းစဉ်များ ဘက်စုံလွှမ်းခြုံပါဝင်ရန်၊ (ခ) မြို့ပြနှင့်ကျေးလက် အချိုးညီဖွံ့ဖြိုးတိုးတက်ရေးအတွက် မြို့ရွာပတ်ဝန်းကျင်နှင့် လူမှုစီးပွားဘက်စုံဖွံ့ဖြိုးတိုးတက်ရေးစီမံကိန်း (Comprehensive Development Plan, Spatial Plan)ကို အဆင့်ဆင့်ရေးဆွဲ အကောင်အထည်ဖော်ဆောင်ရွက်ရန်၊ (ဂ) ရာသီဥတုဖောက်ပြန်မှု နှင့် သဘာဝဘေးအန္တရာယ် ရေကြီးရေလျှံခြင်း၊ တောင်ပြိုခြင်း၊ ရေစားကမ်းပြိုခြင်းနှင့် မြေသယံဇာတများ ပျက်စီးဆုံးရှုံးခြင်း၊ မိုးခေါင်ခြင်း၊ ပင်လယ်ရေငန် ဖုံးလွှမ်းခြင်းတို့ကြောင့် မြေဆီလွှာပြောင်းလဲပျက်စီးခြင်း အပါအဝင် မြေသယံဇာတအရင်းအမြစ် ပြောင်းလဲပျက်စီးဆုံးရှုံးမှု အခြေအနေဆိုင်ရာအချက်များပါရှိရန်။ အပိုင်း (၄) နှင့် အပိုင်း (၅) တို့ပါရှိသော အစိုးရက စီမံခန့်ခွဲပိုင်ခွင့်ရှိသော မြေများကို လုပ်ပိုင်ခွင့် ပြုခြင်း၊ ငှားရမ်းခြင်း၊ မြေသိမ်းဆည်းခြင်း၊ ပြန်လည်နေရာချထားခြင်း၊ လျော်ကြေးပေးခြင်း၊ ပြန်လည် ထူထောင်ခြင်းနှင့် ပြန်လည်အစားထိုးဖြည့်ဆည်းပေးခြင်းဆိုင်ရာ လုပ်ထုံးလုပ်နည်းများတွင် နိုင်ငံတော်၏ စီးပွားရေးဖွံ့ဖြိုးတိုးတက်ရေး၊ နိုင်ငံသားများ အလုပ်အကိုင် အခွင့်အလမ်းများပိုမိုရရှိရေးနှင့် လူမှုစီးပွား ဖွံ့ဖြိုးတိုးတက်ရေးတို့အတွက် ပြည်တွင်းပြည်ပ ရင်းနှီးမြှုပ်နှံသူများအား နိုင်ငံတော်၏ မြေသယံဇာတကို ဥပဒေနှင့်အညီ အသုံးချခွင့်ပြုရေးနှင့် စပ်လျဉ်းသည့်အချက်များ ဖြည့်စွက်ထည့်သွင်းသင့်ပါသည်။ အပိုင်း (၆) တွင်ပါရှိသော မြေနှင့် သက်ဆိုင်သည့် အငြင်းပွားမှုများ ဖြေရှင်းဆုံးဖြတ်ခြင်းနှင့် အယူခံဝင်ခြင်းတွင် တောင်သူလယ်သမားများနှင့် သက်ဆိုင်သည့် လယ်ယာမြေလုပ်ပိုင်ခွင့် အငြင်းပွားမှု များကိုသာ ဖော်ပြထားသဖြင့် မြေအသုံးချမှု ကဏ္ဍအားလုံးနှင့် အကျုံးဝင်သက်ဆိုင်အောင် လမ်း၊ တံတား၊ အထူးစီးပွားရေးဇုန်၊ သတ္တုတူးဖော်ရေး၊ ဆည်တမံစီမံကိန်း စသည့်မြေအသုံးချရာမှ ပေါ်ပေါက်လာနိုင်သည့် အငြင်းပွားမှုပြဿနာများ ဖြေရှင်းဆောင်ရွက်နိုင်ရေးတို့ကိုပါ ဖြည့်စွက်ထည့်သွင်းသင့်ပါသည်။ အသုံးအနှုန်းနှင့် ဥပဒေရေးထုံး ညီညွတ်မှန်ကန်အောင် အောက်ပါတို့ကို ဖြည့်စွက်ပြင်ဆင် သင့်ပါသည်။ (က) အပိုင်း (၁) ၏ ရည်ရွယ်ချက်၊ လမ်းညွှန်မူနှင့် အခြေခံမူများတွင် ဖော်ပြပါရှိရမည့် အချက်များ ရောထွေးနေခြင်းနှင့် အကြောင်းအရာအလိုက် အစီအစဉ်တကျ မရှိသဖြင့် ပြင်ဆင်ဖော်ပြရန်။ (ခ) အပိုင်း (၂) ၏ အမျိုးသားမြေအသုံးချမှုကောင်စီဖွဲ့စည်းရာတွင် တိုင်းဒေသကြီးနှင့် ပြည်နယ်ဝန်ကြီးချုပ် များသာမကနေပြည်တော်ကောင်စီဥက္ကဋ္ဌကိုလည်း အဖွဲ့ဝင်အဖြစ်ထည့်သွင်းရန်နှင့် ပြည်ထောင်စုနယ်မြေ (နေပြည်တော်ကောင်စီ) အစား ပြည်ထောင်စုနယ်မြေ (နေပြည်တော်)ဟု ပြင်ဆင်ရန်။ (ဂ) အပိုင်း (၈)၊ အပိုင်း(၉) နှင့် အပိုင်း (၁၀) တို့တွင် ဖော်ပြထားသော အမျိုးသားမြေယာဥပဒေသစ် အစား အမျိုးသား မြေဥပဒေ ဟု ပြင်ဆင်ဖော်ပြရန်။ ဇန်နဝါရီလက ထုတ်ပြန်သည့် အမျိုးသားမြေအသုံးချမှုမူဝါဒတွင် လယ်ယာမြေနှင့် စပ်ဆိုင်သည့် အချက်များကိုသာ အဓိကဖော်ပြထားခြင်းကြောင့် နိုင်ငံတော်၏ မြေအားလုံး၊ မြေသယံဇာတ အရင်းအမြစ်များ အသုံးချမှုနှင့် မြေစီမံခန့်ခွဲမှုတို့ကို လွှမ်းခြုံနိုင်မှုမရှိကြောင်း တွေ့ရှိရပါသည်။ ရွာမြေ၊ စားကျက်မြေ၊ သာသနာမြေ၊ လူနေအိမ်ရာမြေ၊ စီးပွားရေးလုပ်ငန်း အသုံးပြု မြေ၊ တပ်မြေ၊ ယဉ်ကျေးမှုနယ်မြေ၊ စက်ရုံ၊ ရုံး၊ ဌာနမြေ၊ စက်မှုဇုန်၊ အထူးစီးပွားရေးဇုန်မြေ စသည်တို့အပါအဝင် စီမံကိန်းလုပ်ငန်းများအတွက် မြေအသုံးချမှု၊ မြေစီမံခန့်ခွဲမှုတို့နှင့်စပ်လျဉ်း၍ ပြည့်စုံစွာ ထည့်သွင်းဖော်ပြရန် လိုအပ်ပါသည်။ မြေအားလုံး၏ ပင်ရင်းပိုင်ရှင်ဖြစ်သော နိုင်ငံတော်အနေဖြင့် နိုင်ငံတော်နှင့် နိုင်ငံသားများ၏ အကျိုးစီးပွားအတွက် လိုအပ်လျှင် မြေကိုသိမ်းဆည်းပြီး စီမံခန့်ခွဲပိုင်ခွင့်ကိုလည်း မူဝါဒတွင် ထည့်သွင်းရန် လိုအပ်ပါသည်။ လယ်ယာမြေအား အခြားနည်းအသုံးပြုခွင့် ပြောင်းလဲရယူခြင်း၊ မြေကို လက်ဝါးကြီးအုပ် ရယူထားခြင်းတို့ကြောင့် မြေဈေးနှုန်းများ အဆမတန်မြင့်တက်ပြီး ပြည်တွင်းပြည်ပ ရင်းနှီးမြှုပ်နှံသူများ အခက်အခဲကြုံတွေ့နေရသဖြင့် ပြည်ထောင်စု သို့မဟုတ် တိုင်းဒေသကြီးနှင့် ပြည်နယ်အစိုးရအဖွဲ့က သတ်မှတ် သည့် နှုန်းထားဖြင့် မြေသိမ်းဆည်း လျော်ကြေးပေးကာ ထိရောက်အကျိုးရှိစွာ စီမံခန့်ခွဲအသုံးချရန် လိုအပ် ပါသည်။ နာယကကြီးခင်ဗျာ။ မျက်မှောက်ကာလတွင် မြေအသုံးချမှုနှင့် မြေစီမံခန့်ခွဲမှုဆိုင်ရာကိစ္စရပ်များကို စနစ်တကျ မှန်ကန်စွာ စီမံဆောင်ရွက်နိုင်ရေးအတွက် အမျိုးသားမြေအသုံးချမှုမူဝါဒနှင့် အမျိုးသား မြေဥပဒေတို့ကို ရေးဆွဲဆောင်ရွက်ရန် အရေးတကြီးလိုအပ်လျက်ရှိပါသည်။ အမျိုးသားမြေအသုံးချမှု မူဝါဒတွင် နိုင်ငံတော်၏မြေအားလုံးလွှမ်းခြုံအကျုံးဝင်ပြီး ရေရှည်တည်တံ့၍ လက်တွေ့ကျသော လုပ်ငန်းစဉ် များကို ရေးဆွဲချမှတ်နိုင်မှသာ ၎င်းမူဝါဒကိုအခြေခံပြီး နိုင်ငံတော်နှင့် နိုင်ငံသားများ၏ အကျိုးစီးပွား အတွက် အမျိုးသားမြေဥပဒေကို ရေးဆွဲပြဋ္ဌာန်းနိုင်မည်ဖြစ်ပါသည်။ သို့ဖြစ်ပါ၍ အမျိုးသားမြေအသုံးချမှု မူဝါဒကို သက်ဆိုင်သည့် လွှတ်တော်အဖွဲ့ အစည်းများ၊ ပြည်ထောင်စုအဆင့် သက်ဆိုင်ရာဌာန၊ အဖွဲ့ အစည်းများ၊ ပညာရှင်များ၊ စိတ်ပါဝင်စားသူ ပြည်သူများပါဝင်သော ကော်မတီတစ်ရပ်ဖွဲ့စည်းကာ တ်မှတ်၍ ဆောလျင်စွာ ပြန်လည်စိစစ်ရေးဆွဲဆောင်ရွက်ရန် လိုအပ်ကြောင်း တင်ပြအပ်ပါသည်။ ဥပဒေရေးရာနှင့်အထူးကိစ္စရပ်များလေ့လာဆန်းစစ်သုံးသပ်ရေးကော်မရှင်။ ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အမျိုးသားမြေအသုံးချမှုမူဝါဒ (National Land Use Policy) နဲ့စပ်လျဉ်းပြီး လေ့လာတွေ့ရှိချက်နှင့် သုံးသပ်အကြံပြုချက် အစီရင်ခံစာ မိတ္တူကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ အထက်ပါကိစ္စနဲ့စပ်လျဉ်းပြီး ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင်ရဲ့ တင်ပြချက်ကို လွှတ်တော်က မှတ်တမ်းတင်ကြောင်းနဲ့ တင်ပြပါ အမျိုးသားမြေအသုံးချမှုမူဝါဒ (National Land Use Policy) နဲ့စပ်လျဉ်းပြီး သုံးသပ်ဆောင်ရွက်နိုင်ရန် အတွက် ပြည်ထောင်စုအစိုးရအဖွဲ့သို့ ပေးပို့သွားမည်ဖြစ်ကြောင်း ကြေညာပါတယ်။</speech>
</bill>
</section>
<section value="Committee">
<title>ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များ လေ့လာဆန်းစစ် သုံးသပ်ရေး ကော်မရှင် အဖွဲ့ဝင်ပြောင်းလဲတာဝန်ပေးအပ်ခြင်းနှင့် ကော်မရှင်၏ တာဝန်နှင့် လုပ်ပိုင်ခွင့်များ ပြင်ဆင် သတ်မှတ်ခြင်းတို့နှင့် စပ်လျဉ်း၍ လွှတ်တော်၏ သဘောတူညီချက်ရယူခြင်း</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု လွှတ်တော်ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင်ကို ၁-၃-၂၀၁၆ ရက် နေ့တွင် ကျင်းပပြုလုပ်တဲ့ ပြည်ထောင်စုလွှတ်တော် အစည်းအဝေး ဆဋ္ဌမနေ့မှာ လွှတ်တော်ရဲ့ သဘော တူညီချက်ရယူပြီး အဖွဲ့ဝင် ၃၅ ဦးဖြင့် စတင်ဖွဲ့စည်းခဲ့ပါတယ်။ အဆိုပါကော်မရှင်ကို ၅-၄-၂၀၁၆ ရက်တွင် အဖွဲ့ဝင် ၄ ဦး အစားထိုး ဖွဲ့စည်းခြင်းတစ်ကြိမ်၊ ၃- ၅- ၂၀၁၆ ရက်တွင် အဖွဲ့ဝင်တစ်ဦး နုတ်ထွက်ခြင်းတစ်ကြိမ်၊ ၉-၅-၂၀၁၆ ရက်တွင် အဖွဲ့ဝင် ၅ ဦး ခန့်အပ်ခြင်းတစ်ကြိမ်၊ ၁၈-၅-၂၀၁၆ ရက်တွင် အဖွဲ့ဝင်တစ်ဦး နုတ်ထွက်ခြင်းတစ်ကြိမ်၊ ၈-၇-၂၀၁၆ ရက်တွင် အဖွဲ့ဝင်တစ်ဦး နုတ်ထွက်ခြင်းတစ်ကြိမ် ပြင်ဆင်ခဲ့ပါတယ်။ ယခုအခါ ပြည်ထောင်စုလွှတ်တော် ဥပဒေရေးရာနှင့်အထူးကိစ္စရပ်များ လေ့လာဆန်းစစ်သုံးသပ်ရေး ကော်မရှင်မှာ ဒုတိယဥက္ကဋ္ဌ(၁)အဖြစ် ဒေါက်တာအောင်ခင် ပြင်ဦးလွင်မဲဆန္ဒနယ် ပြည်သူ့လွှတ်တော် ကိုယ်စားလှယ်အား ဖြည့်စွက်၍လည်းကောင်း၊ ယခင် ဒုတိယဥက္ကဋ္ဌ(၁) တာဝန်ထမ်းဆောင်ခဲ့တဲ့ ဦးကိုကိုနိုင် အား အဖွဲ့ဝင်အဖြစ် ပြင်ဆင်၍လည်းကောင်း တာဝန်ပေးအပ်ခြင်းနဲ့ ကော်မရှင်ရဲ့ တာဝန်နှင့် လုပ်ပိုင်ခွင့် များကို လက်ရှိဆောင်ရွက်လျက်ရှိတဲ့ လုပ်ငန်းတာဝန်နဲ့အညီ ပြင်ဆင်သတ်မှတ်မယ့် အမိန့်ကြော်ငြာစာ (မူကြမ်း)ကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ အဆိုပါကော်မရှင်မှာ ဒုတိယဥက္ကဋ္ဌ(၁)နှင့် အဖွဲ့ဝင်တစ်ဦး ပြောင်းလဲတာဝန် ပေးအပ်ခြင်းနဲ့ ကော်မရှင်ရဲ့ တာဝန်နှင့်လုပ်ပိုင်ခွင့်များ ပြင်ဆင်သတ်မှတ်ခြင်းတို့ကို လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင်မှာ ဒုတိယဥက္ကဋ္ဌ(၁)နှင့် အဖွဲ့ဝင်တစ်ဦး ပြောင်းလဲတာဝန် ပေးအပ်ခြင်းနဲ့ ကော်မရှင်ရဲ့ တာဝန်နှင့် လုပ်ပိုင်ခွင့်များ ပြင်ဆင်သတ်မှတ်ခြင်းတို့ကို လက်ထက်က အကယ်ဝင်း ကလပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ အစည်းအဝေးကို မိနစ် ၃၀ ခန့် ခေတ္တရပ်နားပါမယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။</speech>
</section>
<section value="Motion">
<motion>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ အစည်းအဝေး ပြန်လည်စတင်ပါတော့မယ်။ ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>နိုင်ငံတော်သမ္မတထံမှ ပေးပို့ထားသော ပို့ဆောင်ရေးနှင့်ဆက်သွယ်ရေးဝန်ကြီးဌာနအတွက် တွံတေးတူးမြောင်း ဖွံ့ဖြိုးတိုးတက်ရေးစီမံကိန်းဆောင်ရွက်ရန် ကိုရီးယားသမ္မတနိုင်ငံ စီးပွားရေးဖွံ့ဖြိုးမှု ပူးပေါင်း ဆောင်ရွက်ရေးရန်ပုံငွေမှ ချေးငွေရယူရန်ကိစ္စနှင့်စပ်လျဉ်း၍ သက်ဆိုင်ရာ ပြည်ထောင်စု အဆင့်အဖွဲ့အစည်းဝင်များက ပြန်လည်ရှင်းလင်း ဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း၊</title>
<speech type="speaker">အစီအစဉ်(၁၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ သဝဏ်လွှာပေးပို့ထားတဲ့ ပို့ဆောင်ရေးနှင့် ဆက်သွယ်ရေးဝန်ကြီးဌာနအတွက် တွံတေးတူးမြောင်း ဖွံ့ဖြိုးတိုးတက်ရေးစီမံကိန်းဆောင်ရွက်ရန် ကိုရီးယားသမ္မတနိုင်ငံ စီးပွားရေးဖွံ့ဖြိုးမှု ပူးပေါင်းဆောင်ရွက်ရေး ရန်ပုံငွေမှ အမေရိကန်ဒေါ်လာ ၆၁.၃ သန်း ချေးယူရေးနဲ့စပ်လျဉ်းပြီး လွှတ်တော် ကိုယ်စားလှယ်များရဲ့ ဆွေးနွေးခြင်းအစီအစဉ်ကို ၂၂-၁၁-၂၀၁၆ ရက်တွင် ကျင်းပပြုလုပ်တဲ့ ပြည်ထောင်စု လွှတ်တော် တတိယပုံမှန်အစည်းအဝေး စတုတ္ထနေ့မှာ ဆောင်ရွက်ခဲ့ပြီး ဖြစ်ပါတယ်။ (ယခု လွှတ်တော်ကိုယ်စားလှယ်များရဲ့ ဆွေးနွေးချက်များအပေါ် သက်ဆိုင်ရာ ပြည်ထောင်စု အဆင့်အဖွဲ့အစည်းဝင်များက ပြန်လည်ရှင်းလင်း ဆွေးနွေးဖို့ဖြစ်ပါတယ်။ ဦးစွာ ပို့ဆောင်ရေးနှင့် ဆက်သွယ်ရေးဝန်ကြီးဌာနက ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="31">ဦးကျော်မျိုး(ဒုတိယဝန်ကြီး၊ ပို့ဆောင်ရေးနှင့် ဆက်သွယ်ရေးဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကိုယ်စားလှယ်များအားလုံးနဲ့ အထူးဖိတ်ကြားထားတဲ့ ဧည့်သည်တော်များအားလုံး ကိုယ်စိတ်နှစ်ဖြာ ကျန်းမာချမ်းသာ ကြပါစေကြောင်း ဆုမွန်ကောင်းတောင်းအပ်ပါတယ်ခင်ဗျာ။ တွံတေးတူးမြောင်းဖွံ့ဖြိုးတိုးတက်ရေး ဆောင်ရွက်ရန်အတွက် ကိုရီးယားသမ္မတနိုင်ငံစီးပွားရေး ဖွံ့ဖြိုးမှု ပူးပေါင်းဆောင်ရွက်ရေးရန်ပုံငွေ EDCF မှ အမေရိကန်ဒေါ်လာ ၆၁.၃ သန်း ချေးယူမည့်ကိစ္စကို ၂၀၁၆ ခုနှစ်၊ နိုဝင်ဘာလ ၁ရ ရက်နေ့က ကျင်းပတဲ့ ဒုတိယအကြိမ် ပြည်ထောင်စုလွှတ်တော် တတိယပုံမှန် အစည်းအဝေး ဒုတိယနေ့မှာ ပို့ဆောင်ရေးနှင့် ဆက်သွယ်ရေးဝန်ကြီးဌာန ဒုတိယဝန်ကြီး ကျွန်တော် ဦးကျော်မှ ရှင်းလင်းတင်ပြခဲ့ပြီး ဖြစ်ပါတယ်။ တစ်ဖန် အဆိုပါကိစ္စကို ၂၀၁၆ ခုနှစ်၊ နိုဝင်ဘာလ ၂၂ ရက်နေ့မှာ ကျင်းပတဲ့ ဒုတိယအကြိမ် ပြည်ထောင်စုလွှတ်တော် တတိယပုံမှန်အစည်းအဝေး စတုတ္ထနေ့မှာ လှိုင်းဘွဲ့ မဲဆန္ဒနယ် လွှတ်တော်ကိုယ်စားလှယ် ဦးခင်ချို က ထောက်ခံဆွေးနွေးပေးခဲ့တဲ့အတွက် အထူးပင် ကျေးဇူးတင်ရှိပါကြောင်းနှင့် ကိုယ်စားလှယ်ကြီး၏ ဆွေးနွေးအကြံပြုချက်များကို အလေးထားသောအားဖြင့် ကျွန်တော့အနေဖြင့် Power Point ဖြင့် အနည်းငယ် ပြန်လည်ရှင်းလင်း တင်ပြခွင့်ပြုပါရန် တင်ပြအပ် ပါတယ်ခင်ဗျား။ ကျွန်တော်တို့က အတိုင်ပင်ခံအဖွဲ့ရဲ့ စီမံကိန်းဖြစ်မြောက်နိုင်စွမ်းလေ့လာရေး အစီရင်ခံစာအရ ဆိုရင် ကျွန်တော်တို့ လုပ်ငန်းအကောင်အထည်ဖော်ဆောင်ရွက်မယ့် ဖြစ်ပါတယ်။ ပြီးတော့ ကျွန်တော်တို့ ၂၀၁၅ ခုနှစ်မှာ စီမံကိန်းစတင်ရေးဆွဲခဲ့ပါတယ်။ အဲဒီမှာ ချေးငွေရရှိမှုကို ဆောင်ရွက်ခဲ့ ပါတယ်။ နောက် ၂၀၁၆ ခုနှစ်မှာတော့ အကြံပေးဝန်ဆောင်မှုလုပ်ငန်းထဲမှ ကျွန်တော်တို့က အပိုင်း(၂) အတွက် ဖြစ်မြောက်နိုင်စွမ်းလေ့လာခြင်း၊ အပိုင်း(၁)အတွက် အသေးစိတ်ပုံစံရေးဆွဲခြင်း၊ တင်ဒါခေါ်ယူခြင်းတို့ ဆောင်ရွက်ခဲ့ပါတယ်။ ဒီတော့ အတိုင်ပင်ခံအကြံပေးအဖွဲ့ရဲ့ လုပ်ငန်းကတော့ ကျွန်တော်တို့ စီမံကိန်း တစ်လျှောက် အဆိုပါတည်ဆောက်ရေးလုပ်ငန်းကြီးကြပ်ခြင်းကို ဆောင်ရွက်သွားမှာ ဖြစ်ပါတယ်။ တည်ဆောက်ရေးလုပ်ငန်းကို အပိုင်း(၂) ပိုင်းနဲ့ ကျွန်တော်တို့က ဆောင်ရွက်သွားမှာဖြစ်ပါတယ်။ အပိုင်း(၁) မှာတော့ ကမ်းပါးထိန်းသိမ်းခြင်း လုပ်ငန်းဖြစ်ပါတယ်။ နောက်တစ်ခါ ကျွန်တော်တို့ ရေဝဲအတွင်း ကျောက်ကြီးဖြစ်ခြင်းလုပ်ငန်းတို့ ဖြစ်ပါတယ်။ အပိုင်း(၂) အောက်မှာတော့ ကျွန်တော်တို့ ဒီတူးမြောင်း တစ်လျှောက် ရေကြီးရေလျှံမှုကာကွယ်ခြင်း၊ ရေထိန်းကမ်းပတ်တာ တည်ဆောက်ခြင်းတို့ကို ဆောင်ရွက် သွားမှာဖြစ်ပါတယ်။ ကျွန်တော်တို့က တည်ဆောက်ရေးလုပ်ငန်းဆောင်ရွက်မယ့် ကာလက ၆ နှစ် ဖြစ်ပါတယ်။ ၆ နှစ်ဆိုတော့ ကျွန်တော်တို့က ၂၀၁၇-၂၀၁၈ ကနေပြီးတော့ စတင်ဆောင်ရွက်မှာ ဖြစ်ပြီးတော့ ၂၀၂၂-၂၀၂၃ ဘဏ္ဍာရေးနှစ်မှာ ပြီးဆုံးမှာဖြစ်ပါတယ်။ အခုဖော်ပြထားတာ ကျွန်တော်တို့ နှစ်စဉ်ထုတ်ယူမယ့် ချေးငွေ ပမာဏကို ဖော်ပြထားတာရှိပါတယ်။ ပြီးတော့ ကျွန်တော်တို့က ချေးငွေကတော့ ၆ နှစ် ထုတ်ယူသုံးစွဲမှာဖြစ်တဲ့ အတွက် ဒီညာဘက်မှာပါတဲ့ ဝန်ဆောင်စရိတ်ကတော့ ထုတ်ယူတဲ့ချေးငွေတွေ အပေါ်မှာ ၀.၁ ရာခိုင်နှုန်း ပေးချေရမှာဖြစ်တဲ့အတွက် ၆ နှစ်အတွင်းမှာ ကျွန်တော်တို့က နှစ်စဉ်ဝန်ဆောင်စရိတ် ပေးချေရမှာ ဖြစ်ပါတယ်။ နောက်တစ်ခါအတိုးကတော့ ကျွန်တော်တို့က တောက်လျှောက်ထုတ်ယူပြီးတဲ့ ချေးငွေအပေါ်မှာ အတိုးပေးဆပ်ရမှာဖြစ်ပါတယ်။ အဲဒီတော့ စုစုပေါင်းအနေနဲ့ကြည့်မယ်ဆိုရင် အတိုးနဲ့ ဝန်ဆောင်မှုငွေပမာဏ ဒါကကျွန်တော်တို့ရဲ့ ဆိုင်းငံ့ကာလ ၁၅ နှစ်အတွင်းမှာဆိုရင် ကျွန်တော်တို့က ၁၃၅,၉၆၅ ဒေါ်လာ ဖြစ်ပါတယ်ခင်ဗျာ။ ဆိုင်းငံ့ကာလပြီးနောက် ၂၅ နှစ် အရင်းပြန်ဆပ်ကာလမှာဆိုရင် နှစ်စဉ်ပြန်ဆပ်ရမယ့် အရင်းငွေနဲ့ အတိုးကို ကျွန်တော်ဖော်ပြထားပါတယ်။ ဒီဟာကတော့ ကျွန်တော်တို့က ၂၀၃၂-၂၀၃၃ ကနေ စပြီးတော့ အရင်းကိုပြန်ဆပ်ရမှာ ဖြစ်ပါတယ်။ ပြီးတော့ နှစ်စဉ်မှာ အတိုးကိုလည်း ကျွန်တော်တို့က လက်ကျန်ထုတ်ယူပြီးတဲ့ အရင်းငွေအပေါ်မှာ အတိုးပေးဆောင်သွားရမှာဖြစ်ပါတယ်။ ကျွန်တော်တို့က ၂၅ နှစ် ပြီးမြောက်တဲ့စုစုပေါင်းချေးငွေတွေကတော့ ခုနကပြောတဲ့ ၆၁.၃ ပေါ့။ ဒါပေမယ့် အတိုးနဲ့ ဝန်ဆောင်မှုပါ အားလုံးပေါင်းလိုက်ရင် ၆၁.၃၈၃၁၂၂၈ သန်း ဖြစ်ပါတယ်။ အရင်းပြန်ဆပ်ရမှာကတော့ ဒီ ၂၅ နှစ်အတွင်းမှာ နှစ်စဉ်မှာ ၂.၄၅၂ သန်း အမေရိကန်ဒေါ်လာ ပြန်ဆပ်သွားရမှာဖြစ်ပါတယ်။ ချုပ်ပြီးတော့ ပြောရမယ်ဆိုရင် ကျွန်တော်တို့ စုစုပေါင်းစီမံကိန်း ကာလနှစ် ၄၀ အတွင်းမှာ ဝန်ဆောင်စရိတ်က ၆၁,၃၀၀ အမေရိကန်ဒေါ်လာ ဖြစ်ပြီးတော့ ဆိုင်းငံ့ကာလ ၁၅ နှစ်အတွင်းမှာ ပြန်လည်ပေးဆပ်ရမယ့် အတိုးကတော့ ၇၄,၆၆၅။ နောက်တစ်ခါ ဆိုင်းငံ့ကာလပြီးရင် ပြန်ဆပ်ရမယ့်အတိုးက ၈၃၁,၀၂၃။ နှစ် ၄၀ အတွင်းပြန်ဆပ် ရမယ့်အတိုးနဲ့ ဝန်ဆောင်ခစုစုပေါင်း ၂၁,၉၈၈ အမေရိကန်ဒေါ်လာဖြစ်ပါတယ်။ ဆိုင်းငံ့ကာလပြီးနောက် ၂၅ နှစ်မှာ ပြန်ဆပ်ရမယ့်ချေးငွေ၊ အရင်းငွေကတော့ ကျွန်တော်တို့ စာချုပ်ထားတဲ့ အတိုင်းပဲ ၆.၁၃ သန်း အမေရိကန်ဒေါ်လာ ဖြစ်ပါတယ်။ ဒီအတိုးနဲ့ ဝန်ဆောင်ခပါ စုစုပေါင်းအားလုံး ပေါင်းရမယ်ဆိုရင်တော့ ၆.၁၅၁၉၀၈၈ အမေရိကန်ဒေါ်လာသန်း ဖြစ်ပါတယ်ခင်ဗျ။ ပြီးတော့ ကျွန်တော်တို့က သက်ဆိုင်ရာ နယ်ပယ်အသီးသီးမှာ ရေလွှမ်းမိုးမှုကြောင့် ပျက်စီး ဆုံးရှုံးမှုကို ခန့်မှန်းထားတဲ့ဟာဆိုရင် အခြားနယ်ပယ်ကဏ္ဍများ၊ ခုနက ပြည်သူလူထုအပေါ်မှာ သက်ရောက်မှု အတွက် အခြားနယ်ပယ်ကဏ္ဍများ အိမ်တွေ၊ ကျောင်းတွေ အပါအဝင် ကောက်ပဲသီးနှံကဏ္ဍ၊ မွေးမြူရေးကဏ္ဍမှာ ဒါကအတိုင်ပင်ခံက ပြုစုထားတဲ့ ဖြစ်မြောက်နိုင်စွမ်း လေ့လာရေးအစီရင်ခံစာမှာပါတဲ့ အတိုင်းပါပဲ။ ဒီတော့ ကျွန်တော်တို့က လုပ်ငန်းစီမံကိန်းမဆောင်ရွက်ဘူးဆိုရင် ရရှိမယ့်ပျက်စီးဆုံးရှုံးမှု များကို လေ့လာထားချက်ဖြစ်ပါတယ်။ ဒါကခုနကအတိုင်းပဲ အကျိုးကျေးဇူးမှာပြောမယ်ဆိုရင် ခုနကပြောသလို အခြား နယ်ပယ်ကဏ္ဍမှာ ဆိုရင် ဒီဟာက နှစ်စဉ် အကျိုးကျေးဇူး ဆုံးရှုံးမှုကာကွယ်နိုင်မယ့် တန်ဖိုးတွေကို ဖော်ပြထားတာပါပဲခင်ဗျ။ ဒီနေရာမှာဆိုရင် နှစ်စဉ်ကာကွယ်နိုင်မယ့် ပျက်စီးဆုံးရှုံးမှုတန်ဖိုးကတော့ အမေရိကန်ဒေါ်လာ ၁၀ သန်း နီးပါး ရှိပါတယ်ခင်ဗျ။ ဒီဟာက ခုနကပြောသလို ကောက်ပဲသီးနှံကဏ္ဍ၊ မွေးမြူရေးကဏ္ဍ အားလုံးပေါင်း၊ အခြေခံအဆောက်အအုံ အားလုံးပေါင်း ကျွန်တော်တို့ တွက်ချက်ထားတာဖြစ်ပါတယ်။ သို့ဖြစ်ပါ၍ ကျွန်တော်တို့ နိုင်ငံတော်သမ္မတထံ ပေးပို့ထားတဲ့ ပို့ဆောင်ရေးနှင့် ဆက်သွယ်ရေး ဝန်ကြီးဌာနအတွက် တွံတေးတူးမြောင်းဖွံ့ဖြိုးတိုးတက်ရေးစီမံကိန်းဆောင်ရွက်ရန် ကိုရီးယားသမ္မတနိုင်ငံ စီးပွားရေးဖွံ့ဖြိုးတိုးတက်မှု ပူးပေါင်းဆောင်ရွက်ရေးရန်ပုံငွေက အမေရိကန်ဒေါ်လာ ၆၁.၃ သန်း ချေးယူ မည့်ကိစ္စကို ပြည်ထောင်စုလွှတ်တော်က အတည်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျာ။</speech>
<speech type="speaker">ဆက်လက်ပြီး စီမံကိန်းနှင့်ဘဏ္ဍာရေးဝန်ကြီးဌာန ရှင်းလင်းရန်ရှိက ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့်ဘဏ္ဍာရေးဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော် နာယက၊ ပြည်သူ့လွှတ်တော် ဥက္ကဋ္ဌနှင့် ဖိတ်ကြားထားသော ပြည်ထောင်စု အဆင့်ပုဂ္ဂိုလ်များ၊ လွှတ်တော်ကိုယ်စားလှယ်ကြီးများအားလုံး ကိုယ်စိတ်နှစ်ဖြာ ကျန်းမာချမ်းသာကြပါစေရန် ဆုမွန်ကောင်းတောင်းရင်း ဂါရဝပြု နှုတ်ခွန်းဆက်သအပ်ပါတယ်ခင်ဗျား။ ကျွန်တော်ကတော့ စီမံကိန်းနှင့် ဘဏ္ဍာရေးဝန်ကြီးဌာန ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ကျွန်တော့အနေနဲ့ ကိုရီးယားသမ္မတ နိုင်ငံ စီးပွားရေးဖွံ့ဖြိုးမှုပူးပေါင်းဆောင်ရွက်ရေး ရန်ပုံငွေ ချေးငွေဖြင့်ဆောင်ရွက်မည့် တွံတေးတူးမြောင်း ဖွံ့ဖြိုးတိုးတက်ရေးစီမံကိန်းအတွက် ချေးငွေရယူရန်ကိစ္စနှင့်စပ်လျဉ်း၍ ကရင်ပြည်နယ် လှိုင်းဘွဲ့မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးခင်ချိုရဲ့ ဆွေးနွေးမှုအပေါ် ပြန်လည်ရှင်းလင်း ဆွေးနွေးမှာ ဖြစ်ပါတယ်။ လွှတ်တော်ကိုယ်စားလှယ်ကြီးအနေဖြင့် ချေးငွေအပေါ် ပြန်လည်ပေးဆပ်ရမည့် အရင်းအတိုးများနှင့် ဝန်ဆောင်ခတို့ကို အသေးစိတ်တွက်ချက် ဆွေးနွေးတင်ပြသွားတာကို တွေ့ရပါတယ်။ အခုချေးငွေဟာ သက်သာတဲ့ချေးငွေဖြစ်ပြီး ဆိုင်းငံ့ကာလ ၁၅ နှစ်အပါအဝင် စုစုပေါင်းသက်တမ်း နှစ် ၄၀ ရှိသော ဖွံ့ဖြိုးမှု ချေးငွေဖြစ်ပါတယ်။ ဖွံ့ဖြိုးမှုအကူအညီဖြင့် ပေးအပ်သော ချေးငွေဖြစ်သည်နှင့်အညီ ချေးငွေပေးအပ်သော အဖွဲ့အစည်းက ချေးငွေရယူမည့်နိုင်ငံရဲ့ လက်ရှိအခြေအနေ၊ ဖွံ့ဖြိုးမှုအလားအလာ၊ ချေးငွေသုံးစွဲနိုင်သည့် အရည်အချင်း၊ ပြန်လည်ပေးဆပ်နိုင်စွမ်း၊ စီမံကိန်းရဲ့ ဒေသနှင့် ပြည်သူလူထုအပေါ်အကျိုးပြုမှု စသည်တို့ကို အဖက်ဖက်က လေ့လာသုံးသပ်ပြီးမှ ပေးအပ်ခြင်းဖြစ်ပါတယ်။ မိမိတို့နိုင်ငံမှာ လွှတ်တော်သို့ တင်ပြအတည်ပြုချက်ရယူပြီးမှ ချေးယူရခြင်းဖြစ်သကဲ့သို့ ၄င်းတို့ နိုင်ငံမှာလည်း ဤကဲ့သို့ ထုတ်ချေးနိုင်ရန် လွှတ်တော်သို့ တင်ပြအတည်ပြုချက် ရယူရကြောင်း သိရှိရ ပါတယ်။ သို့ဖြစ်ပါ၍ ဤအတိုးနှုန်း သက်သာသောချေးငွေများဟာ လွယ်လင့်တကူရယူနိုင်သည့် ချေးငွေများ မဟုတ်ပါကြောင်း တင်ပြအပ်ပါတယ်။ ချေးငွေအတွက် ဝန်ဆောင်ခ ၀.၁ ရာခိုင်နှုန်းပေးရာမှာ ချေးငွေ ထုတ်ယူတဲ့ အကြိမ်တိုင်းမှာ ထုတ်ယူတဲ့ပမာဏအပေါ်မှာ ၀.၁ ရာခိုင်နှုန်း တွက်ချက်ပေးရမှာ ဖြစ်ပါတယ်။ ချေးငွေကို ၆ နှစ် ၆ ကြိမ်ခွဲ၍ ထုတ်ယူပါက ထုတ်ယူတဲ့အကြိမ်တိုင်းအတွက် ပေးရမှာဖြစ်ပြီး စုစုပေါင်း ကျသင့်မယ့် ဝန်ဆောင်ခမှာတော့ လွှတ်တော်ကိုယ်စားလှယ်ကြီး တွက်ချက်တင်ပြသည့်အတိုင်းပဲ အမေရိကန် ဒေါ်လာ ၀.၀၆၁၃ သန်းသာ ဖြစ်ပါတယ်။ ဆိုင်းငံ့ကာလ ၁၅ နှစ်အတွင်း ထုတ်ယူထားရှိတဲ့ ချေးငွေနဲ့ သက်တမ်းအပေါ်မှာ ကျသင့်တဲ့အတိုးများကို ပေးဆပ်သွားရမှာ ဖြစ်ပါတယ်။ ၄င်းကာလ နောက်ပိုင်း ၂၅ နှစ် မှာတော့ အတိုးကျသင့်ငွေနဲ့ အရင်းငွေမှ အရစ်ကျပေးဆပ်ရမည့် ငွေများကိုပေါင်း၍ တစ်နှစ်လျှင် နှစ်ကြိမ် နှုန်းဖြင့် ပေးဆပ်ရမှာ ဖြစ်ပါတယ်။ ပို့ဆောင်ရေးနှင့် ဆက်သွယ်ရေးဝန်ကြီးဌာနအနေဖြင့် စီမံကိန်းချေးငွေများ ပြန်လည်ပေးဆပ် နိုင်ရေးအတွက် တွံတေးတူးမြောင်းဖွံ့ဖြိုးတိုးတက်မှုမှ ရရှိလာမည့်ရငွေများကို နိုင်ငံတော်သို့ ပေးသွင်းပြီး ချေးငွေပေးဆပ်မှု အစီအစဉ်တိုင်း န်လည်ပေးဆပ်နိုင်ရန် ဘတ်ဂျက်လျာထားဆောင်ရွက်ရမည် ဖြစ်ပါကြောင်း တင်ပြအပ်ပါတယ်။ စီမံကိန်းအကောင်အထည်ဖော်မှုနှင့် ချေးငွေသုံးစွဲမှုများကို ပြည်ထောင်စု အစိုးရအဖွဲ့က စောင့်ကြည့်ကြပ်မတ်သွားမည်ဖြစ်သကဲ့သို့ လွှတ်တော်မှလည်း ဝိုင်းဝန်းစောင့်ကြည့်ကြပ်မတ် ပေးပါရန် တင်ပြရင်း နိဂုံးချုပ်အပ်ပါတယ်။ ကျေးဇူးတင်ပါတယ်ခင်ဗျား။</speech>
<speech type="speaker">လွှတ်တော်ကိုယ်စားလှယ်များ ခင်ဗျား။ သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက ပြန်လည်ရှင်းလင်း ဆွေးနွေးလို့ ပြီးပါပြီ။ အထက်ပါချေးယူငွေနဲ့စပ်လျဉ်းပြီး လွှတ်တော်ရဲ့ အဆုံးအဖြတ်ရယူခြင်းကို စက်ခလုတ် အသုံးပြု၍ ဆန္ဒပြုတဲ့နည်းလမ်းနဲ့ ဆောင်ရွက်မှာဖြစ်ပါတယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင် ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type="speaker">အဆိုကို ထောက်ခံမဲ (၅၆၅)မဲ၊ ကန့်ကွက်မဲ (၃)မဲ၊ ကြားနေမဲ (၈)မဲ ဖြစ်ပါတယ်။ ထောက်ခံဆန္ဒမဲများတဲ့အတွက် ပို့ဆောင်ရေးနှင့် ဆက်သွယ်ရေးဝန်ကြီးဌာနအတွက် တွံတေး တူးမြောင်းဖွံ့ဖြိုးတိုးတက်ရေးစီမံကိန်းဆောင်ရွက်ရန် ကိုရီးယားသမ္မတနိုင်ငံ စီးပွားရေးဖွံ့ဖြိုးမှုပူးပေါင်း ဆောင်ရွက်ရေးရန်ပုံငွေမှ အမေရိကန် ဒေါ်လာ ၆၁.၃ သန်း ချေးယူရန်ကိစ္စကို လွှတ်တော်က အတည်ပြု ကြောင်း ကြေညာပါတယ်။</speech>
</motion>
<motion>
<title>နိုင်ငံတော်သမ္မတထံမှ ပေးပို့ထားသော စီမံကိန်းများအကောင်အထည်ဖော် ဆောင်ရွက်နိုင်ရန်အတွက် ဂျပန်နိုင်ငံအပြည်ပြည်ဆိုင်ရာပူးပေါင်းဆောင်ရွက်ရေး အေဂျင်စီထံမှ ဂျပန်ယန်း ၉၃.၉၇၀ သန်း ချေးယူရန်ကိစ္စနှင့် စပ်လျဉ်း၍ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက လွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၁၁) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ဆောက်လုပ်ရေးဝန်ကြီးဌာန၊ လျှပ်စစ်နှင့် စွမ်းအင် ဝန်ကြီးဌာန၊ ပို့ဆောင်ရေးနှင့် ဆက်သွယ်ရေးဝန်ကြီးဌာနနဲ့ ရန်ကုန်မြို့တော်စည်ပင်သာယာရေးကော်မတီ တို့အတွက် စီမံကိန်းများအကောင်အထည်ဖော်ဆောင်ရွက်ရန် ဂျပန်နိုင်ငံ အပြည်ပြည်ဆိုင်ရာ ပူးပေါင်း ဆောင်ရွက်ရေးအေဂျင်စီထံမှ ဂျပန်ယန်း ၉၃,၉၇၀ သန်း ချေးယူရန်ကိစ္စနဲ့စပ်လျဉ်းပြီး ပြည်ထောင်စု လွှတ်တော်ရဲ့ အတည်ပြုချက်ရယူနိုင်ရန် နိုင်ငံတော်သမ္မတထံမှ ပြည်ထောင်စုလွှတ်တော် နာယက ထံသို့ နိုင်ငံတော်သမ္မတရုံးရဲ့ ၂၂-၁၁-၂၀၁၆ ရက်စွဲပါစာအမှတ်၊ ၃(၁)/၁/သမ္မတရုံးဖြင့် ပေးပို့ထားပါတယ်။ အဆိုပါ ပြည်ပချေးငွေရယူရေးနဲ့စပ်လျဉ်းပြီး သက်ဆိုင်ရာ ပြည်ထောင်စုအဆင့် အဖွဲ့အစည်းဝင် များက လွှတ်တော်သို့ ရှင်းလင်းတင်ပြမှာ ဖြစ်ပါတယ်။</speech>
<speech type="speaker">ဦးစွာ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန ရှင်းလင်းတင်ပြဖို့ ဖြစ်ပါတယ်။</speech>
<speech><agency id="40">ဒေါက်တာအောင်သူ (ပြည်ထောင်စုဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီး ဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့် ပြည်သူ့လွှတ်တော် ဥက္ကဋ္ဌ၊ ပြည်ထောင်စုလွှတ်တော်မှ ကိုယ်စားလှယ်ကြီးများ၊ ပြည်ထောင်စုအစိုးရအဖွဲ့အစည်းဝင် ပုဂ္ဂိုလ်များအားလုံးကို ဦးစွာပထမ မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန ပြည်ထောင်စုဝန်ကြီး ဒေါက်တာအောင်သူပဲ ဖြစ်ပါတယ်။ ဂျပန်အပြည်ပြည်ဆိုင်ရာ ပူးပေါင်းဆောင်ရွက်ရေးအဖွဲ့ JICA ချေးငွေနဲ့ အကောင်အထည်ဖော်ဆောင်ရွက်မယ့် လယ်ယာကဏ္ဍနဲ့ ကျေးလက်ဒေသဖွံ့ဖြိုးရေးစီမံကိန်းဆိုင်ရာ Two Step Loan နဲ့ပတ်သက်ချက်ကို ရှင်းလင်းတင်ပြသွားမှာ ဖြစ်ပါတယ်။ ပါဝါပွိုင့် အသုံးပြုခွင့်ပေးစေချင်ပါတယ်။ ကျွန်တော်တင်ပြမယ့် အစီအစဉ်ကတော့ စီမံကိန်းပေါ်ပေါက်လာပုံမှစပြီး စီမံကိန်းနဲ့ပတ်သက်ပြီး ဆောင်ရွက်ထားရှိမှုအခြေအနေများကို အကျဉ်းချုပ် တင်ပြသွားမှာဖြစ်ပါတယ်။ စီမံကိန်းဖြစ်ပေါ်လာခဲ့ ရတာကတော့ ၂၀၁၃ ခုနှစ်အတွင်းမှာ JICA အဖွဲ့ကနေ တာဝန်ရှိသူများဟာ မြန်မာ့လယ်ယာဖွံ့ဖြိုးရေး Os ad Agriculture and Rural Dvelopment Two Step Loan caj:açoposcą: če တွေ့ဆုံဆွေးနွေးမှုများ စတင်ဆောင်ရွက်ခြင်းကနေ ဖြစ်ပေါ်ခဲ့ပါတယ်။ ဘဏ်ရဲ့ သဘောတူညီချက်ဖြင့် Diawa Institute of Research Ltd., d. Sanyu Consultant Inc of mo$(8: spooledo ကျွန်းပေါ်ဒေသ၊ ပဲခူးတိုင်းအနောက်ပိုင်း၊ ရှမ်းပြည်နယ်တောင်ပိုင်းနဲ့ မြန်မာနိုင်ငံအလယ်ပိုင်း မိုးနည်း ဒေသများမှာရှိတဲ့ မြန်မာ့လယ်ယာဖွံ့ဖြိုးရေးဘဏ်၊ ဘဏ်ခွဲများကို စီမံကိန်းဖြစ်မြောက်နိုင်စွမ်းရှိ မရှိ ကွင်းဆင်းလေ့လာမှုများဖြစ်တဲ့ (Pre-feasibility Study) များကို ဆောင်ရွက်ခဲ့ပြီးဖြစ်ပါတယ်။ ကွင်းဆင်းလေ့လာမှုဆိုင်ရာ တိုးတက်မှုဆိုင်ရာ အစီရင်ခံစာကို ၂၀၁၃ ခုနှစ်၊ စက်တင်ဘာလမှာ ထုတ်ပြန်ခဲ့ပါတယ်။ အဆိုပါချေးငွေစီမံကိန်းဟာ အမျိုးသားစီမံကိန်းမှာ ပါဝင်ခြင်းမရှိတဲ့အတွက် ၂၀၁၃ ခုနှစ်၊ ဒီဇင်ဘာလမှာ စီမံကိန်းဆိုင်ရာချေးငွေကိစ္စကို ဆိုင်းငံ့ထားခဲ့ရပါတယ်။ ၂၀၁၆ ခုနှစ်၊ မေလမှာတော့ ဂျပန်ဘဏ္ဍာရေးဝန်ကြီးဌာန၊ အပြည်ပြည်ဆိုင်ရာဗျူရိုမှ တာဝန်ရှိပုဂ္ဂိုလ်များအနေနဲ့ မြန်မာ့လယ်ယာ ဖွံ့ဖြိုးရေးဘဏ်သို့ လာရောက်လေ့လာခဲ့ပြီး အဆိုပါကာလများအတွင်းမှာ JICA တာဝန်ရှိသူများမှ ချေးငွေ စီမံကိန်းဖြစ်မြောက်နိုင်စွမ်းရှိ မရှိ ကွင်းဆင်းလေ့လာချက်များ ထပ်မံပြုလုပ်နိုင်ရန် ငွေတိုက်ဦးစီးဌာန ညွှန်ကြားရေးမှူးချုပ်ထံမှတစ်ဆင့် မြန်မာ့လယ်ယာဖွံ့ဖြိုးရေးဘဏ်ရဲ့ ခွင့်ပြုချက်ကိုရယူပြီး ကွင်းဆင်း လေ့လာမှုများကို ထပ်မံဆောင်ရွက်ခဲ့ပါတယ်။ ၂၀၁၆ ခုနှစ်၊ ဇူလိုင်လမှာတော့ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနနဲ့ စီမံကိန်းနှင့်ဘဏ္ဍာရေးဝန်ကြီးဌာနတို့မှ တာဝန်ရှိပုဂ္ဂိုလ်များဟာ စီမံကိန်းဆိုင်ရာ ချေးငွေရယူနိုင်ရေးကို ညှိနှိုင်းဆွေးနွေးခဲ့တာပဲဖြစ်ပါတယ်။ ၂၀၁၆ ခုနှစ်၊ စက်တင်ဘာလမှာ ကျင်းပတဲ့ အရှေ့တောင်အာရှနိုင်ငံများအသင်းရဲ့ ထိပ်သီး ဆွေးနွေးပွဲမှာ ဂျပန်နိုင်ငံဝန်ကြီးချုပ်က မြန်မာနိုင်ငံသို့ ဂျပန်ယန်းငွေ ၉၃.၃ရ ဘီလီယံကို ချေးငွေအဖြစ် ပေးအပ်ရန် သဘောတူညီမှုကို ရရှိခဲ့ပါတယ်။ အဆိုပါသဘောတူညီမှုအောက်မှာ မြန်မာ့လယ်ယာဖွံ့ဖြိုးရေး ဘဏ်အနေနဲ့ Two Step Loan အတွက် ဂျပန်ယန်းငွေ ၁၅,၁၃၅ သန်းကို အတိုးနှုန်းသက်သာသော ချေးငွေ အဖြစ်နဲ့ ရရှိမှာဖြစ်ပါတယ်။ စီမံကိန်းရဲ့ ရည်ရွယ်ချက်များကို ဆက်လက်တင်ပြမှာဖြစ်ပါတယ်။ JICA Two Step Loan ချေးငွေထုတ်ပေးရခြင်းရဲ့ရည်ရွယ်ချက်ကတော့ မြန်မာနိုင်ငံမှာရှိတဲ့ လယ်သမားများနဲ့ လယ်ယာစီးပွားရေး လုပ်ငန်းများကို ကာလရှည်ရင်းနှီးမြှုပ်နှံမှုဆိုင်ရာ ချေးငွေများ အလွယ်တကူရရှိစေရန်၊ မြန်မာ့လယ်ယာ ဖွံ့ဖြိုးရေးဘဏ်မှတစ်ဆင့် ချေးငွေများကို ထုတ်ချေးပေးနိုင်တဲ့အတွက် လယ်သမားများနဲ့ လယ်ယာ စီးပွားရေးလုပ်ငန်းရှင်များရဲ့ ကုန်ထုတ်လုပ်မှုစွမ်းအားများ ဖွံ့ဖြိုးတိုးတက်လာစေရန်နဲ့ မြို့ပြနှင့်ကျေးလက် ဒေသ အချိုးညီညီ ဖွံ့ဖြိုးတိုးတက်လာစေရန်ဆိုတဲ့ ရည်ရွယ်ချက်များနဲ့ စီမံကိန်းကိုဆောင်ရွက်ခဲ့ခြင်း စီမံကိန်းအကောင်အထည်ဖော်ဆောင်ရွက်မယ့် ကာလကတော့ ၂၀၁ရ ခုနှစ်၊ ဇွန်လမှစ၍ ၂၀၂၀ ခုနှစ်၊ စက်တင်ဘာလအထိ ဖြစ်ပါတယ်။ စီမံကိန်းဒေသများရွေးချယ်ခြင်းနဲ့ပတ်သက်ပြီး ဆက်လက်တင်ပြမှာ ဖြစ်ပါတယ်။ စီမံကိန်း ပထမနှစ်ဖြစ်တဲ့ ၂၀၁၇-၂၀၁၈ ဘဏ္ဍာရေးနှစ်မှာ နေပြည်တော်၊ ဧရာဝတီတိုင်းဒေသကြီး၊ မန္တလေးတိုင်း ဒေသကြီး၊ ပဲခူးတိုင်းဒေသကြီး အနောက်ခြမ်းတို့မှာ အကောင်အထည်ဖော်ဆောင်ရွက်သွားမှာဖြစ်ပြီး စီမံကိန်းဒုတိယနှစ်ဖြစ်တဲ့ ၂၀၁၈-၂၀၁၉ ဘဏ္ဍာနှစ်မှာ ရန်ကုန်တိုင်းဒေသကြီး၊ မွန်ပြည်နယ်နှင့် ရှမ်းပြည်နယ် တောင်ပိုင်းတို့မှာ ဆက်လက်အကောင်အထည်ဖော် ဆောင်ရွက်သွားမှာ ဖြစ်ပါတယ်။ စီမံကိန်းမှာပါဝင်တဲ့ ချေးငွေလုပ်ငန်းများနဲ့ ချေးငွေကာလများကို တင်ပြမှာဖြစ်ပါတယ်။ အဆိုပါ စီမံကိန်းမှာ လယ်ယာလုပ်ငန်းကိုလုပ်ကိုင်တဲ့ တောင်သူလယ်သမားတစ်ဦးချင်းနဲ့ လယ်ယာကုန်ထုတ်လုပ်မှု လုပ်ငန်းဆောင်ရွက်တဲ့ စီးပွားရေးလုပ်ငန်းများသို့ ချေးငွေထုတ်ချေးပေးမယ့် အစီအစဉ်ပဲဖြစ်ပါတယ်။ ပထမဦးဆုံး ဖော်ပြလိုတာကတော့ တောင်သူလယ်သမားတစ်ဦးချင်းအတွက် ချေးငွေပဲ ဖြစ်ပါတယ်။ လယ်ယာလုပ်ငန်းလုပ်ကိုင်နေတဲ့ လယ်သမားတစ်ဦးချင်းအနေနဲ့ အများဆုံးဧက ၅၀ အထိပိုင်ဆိုင်တဲ့ လယ်သမားများကို ချေးငွေအများဆုံး ကျပ်သန်း ၅၀ အထိ ထုတ်ချေးပေးဖို့ရာ စီစဉ်ဆောင်ရွက်ထားတာ ဖြစ်ပါတယ်။ ဒုတိယဖော်ပြမှာကတော့ လယ်ယာစီးပွားရေးလုပ်ငန်းများအတွက် ချေးငွေများဖြစ်ပါတယ်။ ပထမဦးဆုံး ချေးငွေအမျိုးအစားကတော့ လယ်ယာကုန်ထုတ်လုပ်မှုလုပ်ငန်း Manufacturing Business အတွက် အလုပ်သမားဝန်ထမ်း ၃၀၀ အတွက် ကျပ်သန်းပေါင်း ၁၀၀၀ အထိ ထုတ်ချေးပေးမှာဖြစ်ပြီး q8w9:3əcbsod opoqoscpoca: Good Labour Intensive or Mainly Works for Piece Work Business အလုပ်သမားဝန်ထမ်းအင်အား ၆၀၀ အတွက်တော့ ကျပ်သန်း ၁၀၀၀ အထိထုတ်ချေး ပေးမှာဖြစ်ပါတယ်။ လက္ကာစီးပွားရေးလုပ်ငန်းများဖြစ်ကြတဲ့ Wholesale Business အတွက်ကတော့ အလုပ်သမား ၆၀ ဦးအတွက်ရည်မှန်းပြီး ကျပ်သန်း ၃၀၀ အထိ ထုတ်ချေးမှာဖြစ်ပါတယ်။ လက်လီစီးပွားရေးလုပ်ငန်း ဖြစ်တဲ့ Retail Business အလုပ်သမား ၆၀ အတွက် ကျပ်သန်း ၁၀၀ အထိ ထုတ်ချေးပေးမှာဖြစ်ပြီး ဝန်ဆောင်မှုဆိုင်ရာ စီးပွားရေးလုပ်ငန်း Service Business အတွက်တော့ အလုပ်သမား ၁၀၀ အများဆုံး အတွက် ကျပ်သန်း ၂၀၀ အထိ ထုတ်ချေးပေးမှာပဲ ဖြစ်ပါတယ်။ ချေးငွေကာလကတော့ ညှိနှိုင်း ဆောင်ရွက်ချက်ကို ဆက်လက်တင်ပြသွားမှာပဲ ဖြစ်ပါတယ်။ ချေးငွေကိုရယူဆောင်ရွက်တဲ့နေရာမှာ သဘာဝပတ်ဝန်းကျင်ဆိုင်ရာ ထိန်းသိမ်းဆောင်ရွက်မှုများကိုလည်းပဲ စီစဉ်ဆောင်ရွက်ထားပါတယ်။ ဆောင်ရွက်တဲ့နေရာမှာ မြန်မာ့သဘာဝပတ်ဝန်းကျင်ထိန်းသိမ်းရေးဥပဒေ ၂၀၁၂ နဲ့ JICA ရဲ့ သဘာဝ ပတ်ဝန်းကျင်ဆိုင်ရာ လမ်းညွှန်ချက်တို့နဲ့အညီ ဆောင်ရွက်သွားမှာပဲဖြစ်ပါတယ်။ ဂျပန်ရဲ့ အပြည်ပြည်ဆိုင်ရာ ပူးပေါင်းဆောင်ရွက်ရေး JICA ရဲ့ ချေးငွေပမာဏာနဲ့ အတိုးနှုန်း များကို ဆက်လက်တင်ပြမှာဖြစ်ပါတယ်။ ဂျပန်ရဲ့ အပြည်ပြည်ဆိုင်ရာ ပူးပေါင်းဆောင်ရွက်ရေးချေးငွေဟာ ဂျပန်ယန်းသန်းပေါင်း ၁၅,၁၃၅ ဖြစ်ပြီး၊ အတိုးနှုန်းအနေနဲ့တစ်နှစ်မှာ ၀.၀၁ ရာခိုင်နှုန်းပေးရမှာ ဖြစ်ပါတယ်။ အတိုးအတွက် ဆိုင်းငံ့ကာလအပါအဝင် တစ်နှစ်လျှင် (၂)ကြိမ် ပေးဆပ်ရမှာဖြစ်ပြီး အရင်းပြန်လည်ပေးဆပ် ရမယ့်ကာလမှာ ဆိုင်းငံ့ကာလ ၁၀ နှစ်ပြည့်မြောက်ပြီး နောက်နှစ်မှစပြီး နှစ် ၃၀ ဖြစ်ပါတယ်။ နှစ် ၄၀ ရရှိမှာဖြစ်ပါတယ်။ မြန်မာနိုင်ငံတော်အစိုးရမှ ထည့်ဝင်ရမယ့်ပမာဏအနေနဲ့ တင်ပြရမယ်ဆိုရင် တော့ မြန်မာကျပ်ငွေ ၁၅ ဘီလီယံနဲ့ညီမျှတဲ့ အကြံပေးပညာရှင်များအတွက် ဝန်ဆောင်ခ၊ စီမံခန့်ခွဲစရိတ်၊ ချေးငွေအတွက်အာမခံ၊ ပြည်တွင်းအခွန်အခ၊ ရုံးခန်းအဆောက်အဦနေရာ၊ ခေတ်မီဆက်သွယ်ရေးစနစ်နဲ့ အခြားလုပ်ငန်းလည်ပတ်စရိတ်တို့ကို ပါဝင်ဆောင်ရွက်သွားမှာဖြစ်ပါတယ်။ Inkind အမျိုးအစားပဲ ဖြစ်ပါတယ်။ စီမံကိန်းနှင့်ဘဏ္ဍာရေးဝန်ကြီးဌာနနဲ့ မြန်မာ့လယ်ယာဖွံ့ဖြိုးရေးဘဏ်တို့မှ ထုတ်ချေးမယ့် အတိုးနှုန်း များကို ဆက်လက်တင်ပြမှာ ဖြစ်ပါတယ်။ စီမံကိန်းနဲ့ဘဏ္ဍာရေးဝန်ကြီးဌာနမှ မြန်မာ့လယ်ယာဖွံ့ဖြိုးရေး ဘဏ်သို့ထုတ်ချေးမည့် အတိုးနှုန်းကတော့ တစ်နှစ်လျှင် ၃ ရာခိုင်နှုန်းဖြစ်ပါတယ်။ မြန်မာ့လယ်ယာဖွံ့ဖြိုးရေး ဘဏ်မှ လယ်သမားများကို ထုတ်ချေးမည့်အတိုးနှုန်းကတော့ တစ်နှစ်လျှင် ၈ ရာခိုင်နှုန်း ဖြစ်ပါတယ်။ စီမံကိန်းရဲ့ အကျိုးရလဒ်များကို ဆက်လက်တင်ပြသွားမှာ ဖြစ်ပါတယ်။ စီမံကိန်းကိုဆောင်ရွက် နိုင်ခဲ့ရင် ရရှိလာမယ့် အကျိုးရလဒ်များအနေနဲ့တင်ပြရမယ်ဆိုရင် (က) လယ်သမားများနဲ့ လယ်ယာ စီးပွားရေးလုပ်ငန်းရှင်များ လိုအပ်လျက်ရှိတဲ့ ကာလရှည်ရင်းနှီးမြှုပ်နှံမှု ချေးငွေများထုတ်ချေးပေးနိုင်ခြင်း၊ (ခ) လယ်သမားများနဲ့ လယ်ယာစီးပွားရေးလုပ်ငန်းရှင်များရဲ့ ကုန်ထုတ်လုပ်မှုစွမ်းအားများ ဖွံ့ဖြိုးတိုးတက် စေခြင်း၊ (ဂ) ကျေးလက်ဒေသဖွံ့ဖြိုးရေး၊ အလုပ်အကိုင်အခွင့်အလမ်းများရရှိရေး၊ ဆင်းရဲမှုလျှော့ချရေး၊ စိုးပျိုးရေးကဏ္ဍဖွံ့ဖြိုးတိုးတက်စေမှုများကို ဖြစ်ပေါ်စေခြင်း၊ (ဃ) ခေတ်မီဘဏ်လုပ်ငန်းကဏ္ဍ ပေါ်ထွန်း လာခြင်းနဲ့ စီးပွားရေးတည်ငြိမ်မှုနဲ့ ရေရှည်ဖွံ့ဖြိုးတိုးတက်မှုကို အထောက်အကူဖြစ်စေခြင်း စတဲ့အကျိုး ရလဒ်များကို ရရှိမှာလည်းဖြစ်ပါတယ်။ စီမံကိန်းနဲ့ပတ်သက်၍ လက်ရှိဆောင်ရွက်ထားရှိမှု အခြေအနေကို တင်ပြလိုပါတယ်။ အဆိုပါ စီမံကိန်းကိုအကောင်အထည်ဖော်ဆောင်ရွက်တဲ့နေရာမှာ ၂၀-၇-၂၀၁၆ ရက်နေ့မှာ ကျင်းပပြုလုပ်ခဲ့တဲ့ ပြည်ထောင်စုအစိုးရအဖွဲ့ စီးပွားရေးရာကော်မတီ အစည်းအဝေးအမှတ်စဉ်(၇/၂၀၁၆)ကို တင်ပြခဲ့ပြီး ပြည်ထောင်စုအစိုးရအဖွဲ့ အစည်းအဝေးသို့ ဆက်လက်တင်ပြရန်ညွှန်ကြားချက်အရ ၄-၈-၂၀၁၆ ရက်နေ့မှာ ကျင်းပပြုလုပ်ခဲ့တဲ့ ပြည်ထောင်စုအစိုးရအဖွဲ့ အစည်းအဝေးအမှတ်စဉ် (၉/၂၀၁၆)သို့ တင်ပြခဲ့တဲ့အခါမှာ စီမံကိန်းအကောင်အထည်ဖော်ဆောင်ရွက်ရန် သဘောတူညီခွင့်ပြုချက်ကို ရရှိခဲ့ပြီးဖြစ်ပါတယ်။ သို့ဖြစ်တဲ့အတွက် သမ္မတဦးစီးရုံးရဲ့ ၂၂-၁၁-၂၀၁၆ ရက်စွဲပါစာအမှတ်၊ ၂၂(၁)/၁/သမ္မတရုံးနဲ့ ဒီ စီမံကိန်းကို ပြည်ထောင်စုလွှတ်တော်မှ အတည်ပြုချက်ရယူပေးနိုင်ပါရန် ပေးပို့ခဲ့ပြီး ပြည်ထောင်စုလွှတ်တော်၏ ခွင့်ပြုချက်ရရှိပါက ချေးငွေစာချုပ်လက်မှတ်ရေးထိုးခြင်း အပါအဝင် လုပ်ငန်းစဉ်အဆင့်ဆင့်ကို ဆက်လက် အကောင်အထည်ဖော် ဆောင်ရွက်သွားမှာဖြစ်ပါတယ်။ သို့ဖြစ်တဲ့အတွက် ဂျပန်အပြည်ပြည်ဆိုင်ရာ ပူးပေါင်းဆောင်ရွက်ရေးအဖွဲ့ရဲ့ ထုတ်ချေးငွေ ဂျပန်ယန်း ၁၅,၁၃၅ သန်းနဲ့ လယ်ယာကဏ္ဍနဲ့ ကျေးလက်ဒေသဖွံ့ဖြိုးရေးစီမံကိန်း Two Step Loan ကို ဆောင်ရွက် ခြင်းကို လယ်ယာကဏ္ဍနဲ့ ကျေးလက်ဒေသဖွံ့ဖြိုးရေး၊ အလုပ်အကိုင်ရရှိရေး၊ ဆင်းရဲမှုလျှော့ချရေး၊ ကျေးလက် ဒေသနှင့်မြို့ပြဒေသ အချိုးညီညီဖွံ့ဖြိုးတိုးတက်ရေးနဲ့ ခေတ်မီဘဏ်လုပ်ငန်းဖြင့် နိုင်ငံ၏စီးပွားရေးတည်ငြိမ်မှုနဲ့ ရေရှည်ဖွံ့ဖြိုးတိုးတက်မှုတို့ကို အထောက်အကူဖြစ်စေမှာဖြစ်တဲ့အတွက် စီမံကိန်းကို အကောင်အထည်ဖော် နိုင်ရန်အတွက် ပြည်ထောင်စုလွှတ်တော်မှ အတည်ပြုပေးနိုင်ပါရန် တင်ပြအပ်ပါတယ်။ အားလုံးကို ကျေးဇူး တင်ပါတယ်။</speech>
<speech type="speaker">ဆက်လက်ပြီး ဆောက်လုပ်ရေးဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="23">ဦးခင်မောင်ချို (ပြည်ထောင်စုဝန်ကြီး၊ စက်မှုဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များနှင့် ဖိတ်ကြား ထားသော ဧည့်သည်တော်များအားလုံး မင်္ဂလာအပေါင်းနဲ့ပြည့်စုံကြပါစေလို့ ဆုမွန်ကောင်းတောင်းရင်း ဂါရဝပြု နှုတ်ခွန်းဆက်သအပ်ပါတယ်။ ကျွန်တော်ကတော့ စက်မှုဝန်ကြီးဌာန၊ ပြည်ထောင်စုဝန်ကြီး ဦးခင်မောင်ချို ဖြစ်ပါတယ်။ ဆောက်လုပ်ရေးဝန်ကြီးဌာန၊ ပြည်ထောင်စုဝန်ကြီး ဦးဝင်းခိုင် ပြည်ပခရီးသွားရောက်နေပါ၍ ဆောက်လုပ်ရေးဝန်ကြီးဌာနမှ တာဝန်ယူဆောင်ရွက်မည့် ဆင်းရဲမှုလျှော့ချရေးဆိုင်ရာဒေသတွင်းဖွံ့ဖြိုးမှု စီမံကိန်း (အဆင့်-၂၂) လမ်းတံတားတည်ဆောက်ရေးဆိုင်ရာအတွက် ဂျပန်နိုင်ငံ JICA ODA Loan ရယူ ဆောင်ရွက်ရေးအတွက် ဆောင်ရွက်သွားမည့် အခြေအနေကို ဆောက်လုပ်ရေးဝန်ကြီးဌာန၊ ပြည်ထောင်စု ဝန်ကြီးကိုယ်စား တင်ပြသွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ မြန်မာနိုင်ငံ၏ ကျေးလက်ဒေသများတွင် လူမှုစီးပွား အခြေခံအဆောက်အအုံများ ဖွံ့ဖြိုးတိုးတက်ရေးနှင့် ဆင်းရဲမွဲတေမှုလျှော့ချရေးအတွက် လမ်း၊ တံတားများ ဖွံ့ဖြိုးတိုးတက်စေရန်အတွက် ဆင်းရဲမှုလျှော့ချရေးဆိုင်ရာဒေသတွင်း ဖွံ့ဖြိုးမှုစီမံကိန်း (အဆင့်-၂)အား ဆောင်ရွက်ရခြင်းဖြစ်ပါတယ်။ ဆင်းရဲမှုလျှော့ချရေးဆိုင်ရာဒေသတွင်းဖွံ့ဖြိုးမှုစီမံကိန်း (အဆင့်-၂) ဖြစ်ပေါ် လာရေးအတွက် ၂၀၁၄ ခုနှစ်၊ နိုဝင်ဘာလတွင် ချေးငွေရယူရန် ဆွေးနွေးခဲ့ပါတယ်။ စီမံကိန်းအတွက် Umbrella Minutes of Meetings 399: Górs:qệong369:0$08:99$1 JICA açaondage ဝန်ကြီးဌာနတို့မှ ၂၉-၇-၂၀၁၆ ရက်နေ့တွင် လက်မှတ်ရေးထိုးခဲ့ပါတယ်။ ဆင်းရဲမှုလျှော့ချရေးဆိုင်ရာ ဒေသတွင်း ဖွံ့ဖြိုးမှုစီမံကိန်း (အဆင့်-၂) တွင် ပါဝင်သော စီမံကိန်းများမှ ဆောက်လုပ်ရေးဝန်ကြီးဌာနအနေဖြင့် ဆောင်ရွက်မည့် လုပ်ငန်းများမှာ ကရင်ပြည်နယ်အတွင်း တောင်ငူ-လိပ်သို-ယာဒို-လွိုင်ကော်-ဟိုပုံးလမ်း အတွက် လမ်းချဲ့ခြင်း ၅၅ နေရာ၊ ကတ္တရာလမ်းခင်းခြင်း ၁၀ မိုင်၊ R.C တံတားတည်ဆောက်ခြင်း (၇)စင်း၊ Box Culvert တည်ဆောက်ခြင်း (၁)စင်း၊ ကျောက်စီမြေထိန်းနံရံနှင့် ရေမြောင်းတည်ဆောက်ခြင်း ရ မိုင် ၂ ဖာလုံ၊ Guard Rail တပ်ဆင်ခြင်း ၁၉ မိုင် ၄ ဖာလုံ ဖြစ်ပါတယ်။ စစ်ကိုင်းတိုင်းဒေသကြီးအတွင်း မန္တလေး-တကောင်း-ဗန်းမော်-မြစ်ကြီးနားလမ်း(မြတောင်-သာယာကုန်း အပိုင်း)အတွက် ကတ္တရာလမ်းခင်းခြင်း ၃၃ မိုင် ၁ ဖာလုံ၊ RC တံတားတည်ဆောက်ခြင်း (၆)စင်း ဖြစ်ပါတယ်။ ပဲခူးတိုင်းဒေသကြီးအတွင်း တောင်ငူ-လိပ်သို-ယာဒို-လွိုင်ကော်-ဟိုပုံးလမ်းအတွက် လမ်းချဲ့ခြင်း ၁၀ မိုင် ၄ ဖာလုံ၊ ကတ္တရာလမ်းခင်းခြင်း ၁၀ မိုင် ၄ ဖာလုံတို့ ဖြစ်ပါတယ်။ မကွေးတိုင်းဒေသကြီးအတွင်း ဂန့်ဂေါ-အိုက္ကာလမ်းအတွက်လမ်းချဲ့ခြင်း ၄ မိုင်၊ ကတ္တရာလမ်းခင်းခြင်း ၉ မိုင် ၂ ဖာလုံ၊ R.C တံတား တည်ဆောက်ခြင်း (၁)စင်း၊ Box Culvert တည်ဆောက်ခြင်း (၉)စင်း၊ ကျောက်စီမြေထိန်းနံရံနှင့် ရေမြောင်း တည်ဆောက်ခြင်း ၂ ဖာလုံ ဖြစ်ပါတယ်။ ဧရာဝတီတိုင်းဒေသကြီးအတွင်း ငသိုင်းချောင်း- ဂွလမ်းအတွက် လမ်းချဲ့ခြင်း ၁၂ မိုင် ၃ ဖာလုံ၊ ကတ္တရာလမ်းခင်းခြင်း ၂၀ မိုင် ၂ ဖာလုံ၊ RC တံတားတည်ဆောက်ခြင်း (၁၅)စင်း၊ Box Culvert တည်ဆောက်ခြင်း (၂)စင်း၊ ကျောက်စီမြေထိန်းနံရံနှင့် ရေမြောင်းတည်ဆောက်ခြင်း ၃ မိုင် ၃ ဖာလုံ၊ Guard Rail တပ်ဆင်ခြင်း ၆ မိုင် ၅ ဖာလုံ ဖြစ်ပါတယ်။ ရှမ်းပြည်နယ်အတွင်း တောင်ငူ-လိပ်သို-ယာဒို-လွိုင်ကော်-ဟိုပုံးလမ်းအတွက် လမ်းချဲ့ခြင်း (၁၅)နေရာ၊ ကတ္တရာလမ်းခင်းခြင်း ၂၄ မိုင် ၅ ဖာလုံ၊ R.C တံတားတည်ဆောက်ခြင်း (၅) စင်း၊ Box Culvert တည်ဆောက်ခြင်း (၃၄)စင်း၊ ကျောက်စီမြေထိန်းနံရံနှင့် ရေမြောင်းတည်ဆောက်ခြင်း ၆ မိုင်၊ Guard Rail တပ်ဆင်ခြင်း ၁၀ မိုင် ဖြစ်ကြပါတယ်။ ရှမ်းပြည်နယ်အတွင်း ဟန်မြင့်မိုရ်-မြို့ကြီး-ရွာငံ-အောင်ပန်းလမ်းအတွက် လမ်းချဲ့ခြင်း ၉ မိုင် ၁ ဖာလုံ၊ ကတ္တရာလမ်းခင်းခြင်း ၉ မိုင် ၁ ဖာလုံ၊ Box Culvert တည်ဆောက်ခြင်း (၁၃)စင်း တို့ဖြစ်ကြပါတယ်။ JICA ODA Loan နှင့်ပတ်သက်သော အချက်အလက်များမှာ အောက်ပါအတိုင်း ဖြစ်ပါတယ်။ ချေးငွေပမာဏမှာ ဂျပန်ယန်းသန်းပေါင်း ၁၀,၅၀ရ သန်းဖြစ်ပြီး၊ အတိုနှုန်း ၀.၀၁ ရာခိုင်နှုန်းနဲ့ ပြန်ဆပ် ကာလမှာ ဆိုင်းငံ့ကာလ (၁၀) နှစ်၊ ပြန်ဆပ်ကာလ (၃၀) နှစ်၊ စုစုပေါင်း (၄၀) နှစ် ဖြစ်ပါတယ်။ ချေးငွေ ပေးဆပ်မှု တစ်နှစ်လျှင် (၂) ကြိမ်ဖြစ်ပြီး၊ ခန့်မှန်းစီမံကိန်းကာလမှာ (၅) နှစ် အသီးသီးဖြစ်ကြပါတယ်။ အသေးစိတ်ဒီဇိုင်းပုံစံထုတ်ခြင်း၊ အကြံပေးအဖွဲ့ရွေးချယ်ခြင်းအတွက် ၁ နှစ်ခွဲ၊ တည်ဆောက်ရေးလုပ်ငန်း ကာလ ၃ နှစ်ခွဲနှင့် စုစုပေါင်း ၅ နှစ်ကြာမြင့်မည် ဖြစ်ပါတယ်။ ၂၀၁၇-၂၀၁၈ ဘဏ္ဍာနှစ်မှ စတင်ပြီး ၂၀၂၁-၂၀၂၂ ဘဏ္ဍာနှစ်တွင်းမှာ ပြီးစီးမှာ ဖြစ်ပါတယ်။ ဆင်းရဲမှုလျှော့ချရေးဆိုင်ရာ ဒေသတွင်းဖွံ့ဖြိုးမှုစီမံကိန်း (အဆင့်-၂) တွင်ပါဝင်သော လုပ်ငန်းများအား ဆောင်ရွက်ခြင်းကြောင့် သက်ဆိုင်ရာ တိုင်းဒေသကြီး/ပြည်နယ်ရှိ ပြည်သူများအနေဖြင့် တိုင်းဒေသကြီးနဲ့ ပြည်နယ်အကြား လမ်းပန်းဆက်သွယ်မှု ဖွံ့ဖြိုးတိုးတက်မှုကွာဟမှု လျော့နည်းနိုင်စေခြင်း၊ လူမှုစီးပွား အခြေခံအဆောက်အအုံများ တိုးတက်လာခြင်းကြောင့် လူမှုရေး၊ စီးပွားရေး၊ ပညာရေး၊ ကျန်းမာရေး ထောက်ပံ့မှုများ လွယ်ကူစွာဆောင်ရွက်နိုင်ခြင်း၊ လမ်းပန်းဆက်သွယ်မှုကောင်းမွန်လာခြင်းကြောင့် ဒေသတွင်း ထုတ်ကုန်များ လွယ်ကူလျင်မြန်ချောမွေ့စွာ သယ်ယူပို့ဆောင်နိုင်ခြင်း၊ ခရီးသွားလာချိန် လျော့နည်းကျဆင်း နိုင်ခြင်းစသည့် အကျိုးကျေးဇူးများခံစားရရှိနိုင်မည် ဖြစ်ပါတယ်။ လေးစားအပ်ပါသော နာယကကြီးခင်ဗျား။ ဆင်းရဲမှုလျှော့ချရေးဆိုင်ရာဒေသတွင်း ဖွံ့ဖြိုးမှုစီမံကိန်း (အဆင့်-၂)အား အကောင်အထည်ဖော်ဆောင်ရွက်ခြင်းအားဖြင့် နိုင်ငံတော်၏ လူမှုရေး၊ စီးပွားရေး၊ ပညာရေး၊ ကျန်းမာရေးနှင့် သယ်ယူပို့ဆောင်ရေးကဏ္ဍများအပါအဝင် ကဏ္ဍပေါင်းစုံဖွံ့ဖြိုးတိုးတက်လာနိုင် မည်ဖြစ်ပါသဖြင့် JICA ODA ချေးငွေ ဂျပန်ယန်းငွေ ၁၀,၅၀ရ သန်း ချေးယူဆောင်ရွက်ခြင်းအား ပြည်ထောင်စု လွှတ်တော်မှ ခွင့်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျား။ အားလုံးကို ကျေးဇူးတင်ပါတယ် ခင်ဗျား။</speech>
<speech type="speaker">ပို့ဆောင်ရေးနှင့် ဆက်သွယ်ရေးဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="31">ဦးကျော်မျိုး(ဒုတိယဝန်ကြီး၊ ပို့ဆောင်ရေးနှင့် ဆက်သွယ်ရေးဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော်နာယကကြီးနဲ့ လွှတ်တော်ကိုယ်စားလှယ်ကြီးများခင်ဗျား။ ဂျပန်နိုင်ငံ တရားဝင်ဖွံ့ဖြိုးရေးအကူအညီချေးငွေ (ODA Loan)ဖြင့် အကောင်အထည်ဖော်ဆောင်ရွက်မယ့် ရန်ကုန်မန္တလေး ရထားလမ်းပိုင်း အဆင့်မြှင့်တင်ရေးစီမံကိန်း အဆင့်(၁)၊ အပိုင်း (၂)အတွက် ချေးငွေရယူရေး ဆိုင်ရာကိစ္စကို ပို့ဆောင်ရေးနှင့် ဆက်သွယ်ရေးဝန်ကြီးဌာန ဒုတိယဝန်ကြီး ကျွန်တော် ဦးကျော်မျိုးမှ ရှင်းလင်းတင်ပြပါမယ်ခင်ဗျား။ Power Point အသုံးပြုခွင့်ပြုပါခင်ဗျား။ (ကျွန်တော်တို့ ဒီအကောင်အထည်ဖော်ဆောင်ရွက်မယ့် ဦးစားပေးအဆင့်ကတော့ ကျွန်တော် စီမံကိန်းတစ်ရပ်လုံးကို အဆင့် (၃) ဆင့်နဲ့ ဆောင်ရွက်မှာဖြစ်ပါတယ်။ ပထမလမ်းပိုင်းကတော့ ရန်ကုန် တောင်ငူ၊ တောင်ငူ-ရမည်းသင်း၊ ရမည်းသင်း-မန္တလေး ဆိုပြီး (၃)ပိုင်းခွဲပြီးဆောင်ရွက်မှာဖြစ်ပါတယ်။ ချေးငွေ အနေနဲ့ ၂၀၁၃ ခုနှစ်က ဂျပန်နိုင်ငံက ODA ချေးငွေ ပေးဆပ်ရမယ့် စီမံကိန်းလေးခုမှာ ကျွန်တော်တို့ ရန်ကုန်-မန္တလေးရထားလမ်း အဆင့်မြှင့်တင်ရေးစီမံကိန်း အဆင့်(၁)၊ အပိုင်း(၁)အတွက် ဂျပန်ယန်း ၂၀ ဘီလီယံ ပါဝင်ခဲ့ပြီး ဖြစ်ပါတယ်ခင်ဗျား။ ချေးငွေသဘောတူစာချုပ်ကိုတော့ ကျွန်တော်တို့ ၂၀၁၄ ခုနှစ်၊ ဇန်နဝါရီလ ၃၁ ရက်နေ့မှာ ကျင်းပခဲ့တဲ့ ပထမအကြိမ် ပြည်ထောင်စုလွှတ်တော် နဝမပုံမှန် အစည်းအဝေး အဋ္ဌမနေ့ ခွင့်ပြုချက်အရ ကျွန်တော်တို့ ၂၀၁၄ ခုနှစ်၊ ၉ လပိုင်း ၅ ရက်မှာ လက်မှတ်ရေးထိုးခဲ့ပါတယ်။ ကျွန်တော်တို့ စီမံကိန်းအသေးစိတ် ဒီဇိုင်းရေးဆွဲတာကတော့ JICA ကနေ Grant ထောက်ပံ့ငွေနဲ့ ၂၀၁၄ ခုနှစ်မှ ၂၀၁၆ ခုနှစ် အထိ ဆောင်ရွက်ခဲ့ပြီး ဖြစ်ပါတယ်။ ပြီးတော့ ကျွန်တော်တို့ အတိုင်ပင်ခံကုမ္ပဏီကိုလည်း စာချုပ်ချုပ်ဆို ရွေးချယ် ခဲ့ပါတယ်။ ဒီချေးငွေ အတိုးနှုန်းကတော့ ၀.၀၁ ရာခိုင်နှုန်းဖြစ်ပြီး ပြန်ဆပ်ကာလကတော့ ဆိုင်းငံ့ကာလ ၁၀ နှစ် အပါအဝင် အနှစ် ၄၀ ဖြစ်ပါတယ်။ ကျွန်တော်တို့ ဒီစီမံကိန်းကိုဆောင်ရွက်မှာကတော့ ODA Loan ရဲ့ saisoo e saudosonorod : JUMP @caros malecoss Joint Undertaking for Mutual Partnership နဲ့ နှစ်ဦးနှစ်ဖက် အပြန်အလှန်ပူးပေါင်းဆောင်ရွက်ခြင်းစနစ်နဲ့ ကျွန်တော်တို့က အကောင် အထည်ဖော် ဆောင်ရမှာဖြစ်ပါတယ်။ ဒီ JUMP စနစ်ရဲ့ သဘောသဘာဝကတော့ အဓိက ဒီ အရည်အချင်း Capeod venekecap: Eligible Source Country mcalo:com mais cossom $ Containment လုပ်နိုင်ပါတယ်။ နောက်တစ်ခုက အဓိကက Main Contractor ကတော့ ဂျပန်ကုမ္ပဏီနှင့် မြန်မာကုမ္ပဏီ ပေါင်းစပ်ထားတဲ့ ပူးပေါင်းထားတဲ့ ဖက်စပ်ကုမ္ပဏီ သို့မဟုတ် ဂျပန်ကုမ္ပဏီနဲ့ Main Contractor လုပ်မယ်ဆိုတော့ မြန်မာကုမ္ပဏီကို သူတို့က Sub-contracts ပေးလို့ရပါတယ်။ ဒါမှမဟုတ် ဂျပန်ကုမ္ပဏီရဲ့ ဂျပန်နိုင်ငံအပ အခြားနိုင်ငံမှာရှိတဲ့ လက်အောက်ခံကုမ္ပဏီဆိုလည်း သူတို့က မြန်မာကုမ္ပဏီကို Sub-contracts တွေပေးလို့ရပါတယ်။ ဒီ JUMP စနစ်အကောင်အထည်ဖော် ဆောင်ရွက်ခြင်းအားဖြင့် မိမိနိုင်ငံရဲ့ လုပ်ငန်းရှင်များကိုလည်း အကျိုးကျေးဇူးပြုမှာ ဖြစ်ပါတယ်။ ဆောင်ရွက်မယ့် လုပ်ငန်းအမျိုးအစားတွေဟာ ရထားလမ်းတာဘောင်နဲ့ မြေကြီးလုပ်ငန်းများ ဆောင်ရွက်ခြင်း၊ သံလမ်းအသစ်တွေအစားထိုးလဲလှယ်မယ်။ လက်ရှိတံတားတွေကို အဆင့်မြှင့်တင်ပြီးတော့ လိုအပ်တဲ့နေရာတွေမှာ တံတားအသစ်တွေတည်ဆောက်မှာဖြစ်ပါတယ်။ ထို့အပြင် ကျွန်တော်တို့က ဒီရထား လမ်းတစ်လျှောက် လိုအပ်တဲ့နေရာတွေမှာ ခြံစည်းရိုးကာရံခြင်းနဲ့ ရထားနဲ့ ကားလမ်းကူးတဲ့ နေရာ လည်း Level Crossing တွေ တပ်ဆင်သွားမှာဖြစ်ပါတယ်။ ထို့အပြင် ခေတ်မီအချက်ပြ ဆက်သွယ်ရေး စနစ်သစ်များလည်း တပ်ဆင်မည်ဖြစ်ပါတယ်။ podcaos: DEMU-Diesel Electric Multiple Unit 2003:onicalê:38:0€, Gogoje. ပြေးဆွဲတဲ့ ရထားဆိုင်းတွဲတွေဖြစ်ပါတယ်။ အဲဒါတွေ အသစ်တွေဝယ်ယူမှာဖြစ်ပြီးတော့ ကျွန်တော်တို့ ဒီ DEMU စက်ရုံ၊ အလုပ်ရုံ တည်ဆောက်ခြင်း ဖြစ်ပါတယ်။ မြန်မာ့မီးရထားဘက်ကနေကတော့ လိုအပ်တဲ့ ကိရိယာပစ္စည်းယာဉ်များကို ပံ့ပိုးပေးဖို့ရှိပါတယ်။ စီမံကိန်းအဆင့်(၁) ကုန်ကျစရိတ်က ကျွန်တော်တို့က မူလခန့်မှန်းကုန်ကျစရိတ်က ဂျပန်ယန်း ၆၄.၂၄ရ ဘီလီယံ ဖြစ်ပြီးတော့ ဒါပေမယ့် စီမံကိန်းရဲ့ အသေးစိတ် ဒီဇိုင်းရေးဆွဲပြီးတဲ့နောက်မှာ နောက်လုပ်ငန်းလိုအပ်ချက်ကို ထပ်မံထည့်သွင်းလို့ ဂျပန်ယန်း ၁၁၂.၇၀၉ ဘီလီယံ အထိ တိုးမြင့်လာခဲ့ပါတယ်။ ဒီမှာတော့ ဇယားမှာတော့ နှိုင်းယှဉ်ချက်ပေါ့။ နဂိုမူလခန့်မှန်းချက်နဲ့ ကျွန်တော်တို့ အသေးစိတ် ဒီဇိုင်းပြီးတဲ့အခါကျရင် တိုးမြင့်လာတဲ့ ခြားနားချက်တွေ ဖော်ပြထားပါတယ်။ စုစုပေါင်း ဆိုရင်တော့ ခြားနားချက်က ၄၈.၄၆၂ သန်းလောက်တော့ ကွာခြားသွားပါတယ်။ ဒီလို ကျွန်တော်တို့ ကုန်ကျစရိတ်ပိုပြီးတော့ တိုးမြင့်လာရတဲ့ အဓိကအကြောင်းရင်းကတော့ ကျွန်တော်တို့ ဝင်ရိုး ဝန်ချိန် (Axle Loan) ၁၆ တန်အစား တန် ၂၀ အထိ တိုးမြှင့်သတ်မှတ်ခဲ့ပါတယ်။ နောက်တစ်ခါ တာဘောင်နဲ့ ကျောက်ကြီးခင်းခြင်း လုပ်ငန်းပမာဏ ပိုပြီးတော့များလာတယ်။ နောက်ပြီးတော့ ကျွန်တော်တို့က ဒီ အသေးစိတ်ဒီဇိုင်းထုတ်တဲ့ ဘူတာပလက်ဖောင်းတွေကို အချက်ပြစနစ်တွေ အဆောက် အအုံများအတွက် အဆင့်မြှင့်တင်ရန် လိုအပ်လာတာ တွေ့တဲ့အတွက် အဲဒီလုပ်ငန်းတွေကို ထည့်သွင်းထား ပါတယ်။ ထို့အပြင်ကျွန်တော်တို့က လက်ရှိသံလမ်းက တစ်မီတာကို 37 Kg/m ရှိတဲ့ သံလမ်းတွေအစား တစ်မီတာ 50 Kg/m ရှိတဲ့ သံလမ်းအသစ်တွေနဲ့ ပြောင်းလဲတပ်ဆင်ဖို့ရယ်။ နောက်တစ်ခါ သံလမ်း အသစ်နဲ့ တွဲဖက်အသုံးပြုရမယ့် ကွန်ကရစ် ဇလီဖားတုံးတွေနဲ့ တွဲနှောင်းပစ္စည်းတွေနဲ့ လမ်းလွှဲ လမ်းကူးများ ပြောင်းလဲတပ်ဆင်ခြင်းအတွက် စရိတ်ပိုမိုကုန်ကျလာတာဖြစ်ပါတယ်။ အဲဒီတော့ အချက်ပြနဲ့ဆက်သွယ်ရေး ကျွန်တော်တို့ ၃ရ ဘူတာအထိ လဲလှယ်တပ်ဆင်ရန် ပြင်ဆင်သတ်မှတ်ခဲ့တာ ဖြစ်ပါတယ်။ နောက်တစ်ခါ ကျွန်တော်တို့ Diesel Electric Multiple Unit ၂၁ စီးအစား ၂၄ စီး တိုးမြှင့်ဝယ်ယူဖို့ရယ်။ နောက်တစ်ခါ ခုနက ပြောသလိုပဲ မွမ်းမံပြင်ဆင်ဖို့အတွက် DEMU စက်ရုံတည်ဆောက်ဖို့အတွက် ဖြစ်ပါတယ်ခင်ဗျား။ စီမံကိန်းအဆင့်(၁)၊ အပိုင်း(၂)အတွက် ချေးငွေသတ်မှတ်တဲ့နေရာမှာ ကျွန်တော်တို့ အဆင့်(၁)က ရန်ကုန် တောင်ငူရထားလမ်းပိုင်း အဆင့်မြှင့်တင်ရေးစီမံကိန်း ကုန်ကျစရိတ် ဂျပန်ယန်း ၁၁၂.၇၀၃ ဘီလီယံ၊ ခုနက ပြောသလို ဒီထဲမှာ ဂျပန်အစိုးရရဲ့ ODA Loan ထဲက ၉၁.၂၉၁ ဘီလီယံယန်း ဖြစ်ပါတယ်ခင်ဗျား။ ပထမအကြိမ်ချေးငွေ ဂျပန်ယန်း ၂၀ ဘီလီယံ အဆင့်(၁)၊ အပိုင်း(၁)အတွက် ၂၀ ဘီလီယံကတော့ စီစဉ်ပေးပြီးဖြစ်ပါတယ်။ အခု ကျွန်တော်တို့ တင်ပြတာကတော့ အဆင့်(၁)အပိုင်း(၂) အတွက် ဒုတိယ အကြိမ်ချေးငွေ ဂျပန်ယန်း ၄၀ ဘီလီယံရရှိရေး ဂျပန်နိုင်ငံအစိုးရတို့ အဆိုပြုချက်အပေါ် ဂျပန်နိုင်ငံ အစိုးရကနေပြီးတော့ ဂျပန်ယန်း ၂၅ ဘီလီယံ သတ်မှတ်ပေးခဲ့တာ ဖြစ်ပါတယ်။ ဒါကြောင့်မို့လို့ အခု တင်ပြတဲ့ ချေးငွေပမာဏ ၂၅ ဘီလီယံဖြစ်ပါတယ်ခင်ဗျ။ စီမံကိန်းအမည် ရန်ကုန်-မန္တလေး ရထားလမ်းပိုင်း အဆင့်မြှင့်တင်ရေးစီမံကိန်း အဆင့်(၁)၊ အပိုင်း (၂)ဖြစ်ပါတယ်။ ဒီတော့ ရည်မှန်းချက်ကတော့ ခုနကပြောတဲ့ ယိုယွင်းလျက်ရှိတဲ့ အခြေခံအဆောက်အအုံဆက်စပ်ပစ္စည်းတွေ မွမ်းမံပြင်ဆင်ဖို့ရန်၊ ရထားခုတ်မောင်း နှုန်းကို ရထားသံလမ်းတွေ၊ အချက်ပြစနစ်တွေ မကောင်းတဲ့အတွက် လက်ရှိ ၁ နာရီမှာ ၆၄ ကီလိုမီတာ (တစ်နာရီ ၄၀ မိုင်) ကနေပြီးတော့ ကျွန်တော် တစ်နာရီမှာ မိုင် ၆၂ မိုင်အထိ တိုးမြှင့်ခုတ်မောင်းလာနိုင်မှာ ဖြစ်ပါတယ်။ နောက်တစ်ခါ ရထားလုံခြုံစိတ်ချစွာ သွားလာနိုင်ရေးနဲ့ ကန် တိုးတက်လာစေရေး အတွက် ရည်မှန်းချက်ဖြစ်ပါတယ်ခင်ဗျ။ ဒီတော့ လမ်းပိုင်းကတော့ ရန်ကုန်-တောင်ငူလမ်းပိုင်း ဖြစ်ပါတယ်။ ဒီတော့ ကျွန်တော်တို့က စီမံချက်ကာလကတော့ ၅ နှစ် ဖြစ်ပါတယ်။ ၂၀၁ရ ခုနှစ်ကနေပြီးတော့ ၂၀၂၁ ခုနှစ်အထိဖြစ်ပါတယ်ခင်ဗျ။ Detailed Design လည်း ရှေ့မှာဖော်ပြခဲ့တဲ့အခါကျတော့ ကျွန်တော်တို့ ဆောင်ရွက်ပြီးပါပြီခင်ဗျ။ ကျွန်တော်တို့ ပတ်ဝန်းကျင်နဲ့ လူမှုရေးအကျိုးသက်ရောက်မှု ဆန်းစစ်ချက်များနဲ့ ပတ်သက်လို့ ၂၀၁၄ ခုနှစ် 3əoze: vodos:oqjesanic:bodo porqaos:odąjado co:q8:003:00 Oriental Consultants Co., Ltd $. Royal Tree Services Co.,Ltd of 4:60l:48:com queime-ugcco: 2009:08: တစ်လျှောက် မြို့နယ် ၂၆ မြို့နယ်ကို လေ့လာခဲ့ပါတယ်။ လူမှုရေးအကျိုးသက်ရောက်မှု ဆန်းစစ်ချက်ကို ပဲခူး၊ တောင်ငူ၊ ပျဉ်းမနား၊ သာစည်၊ ကျောက်ဆည်၊ ရန်ကုန်တိုင်းဒေသကြီး လေးထောင့်ကန်၊ ပဲခူးတိုင်း ဒေသကြီး ဘုရားကြီးကျေးရွာ၊ မန္တလေးတိုင်းဒေသကြီး မြစ်ငယ်မြို့တို့မှာ လူထုတွေ့ဆုံ ဆွေးနွေးပွဲများ Stakeholder Meeting တွေ ပြုလုပ်ခဲ့ပြီး ပြည်သူလူထုမှ သဘောတူလက်ခံခဲ့ပါတယ်ခင်ဗျား။ ပြီးတော့ ကျွန်တော်တို့ သက်ဆိုင်ရာပြည်နယ်၊ တိုင်းဒေသကြီးရဲ့ သဘောထားမှတ်ချက်အရ ပတ်ဝန်းကျင်နဲ့ လူမှုရေး အကျိုးသက်ရောက်မှု ဆန်းစစ်ချက်များ ဆောင်ရွက်ခဲ့စဉ်က သက်ဆိုင်ရာ တိုင်းဒေသကြီး၊ အစိုးရမှ တာဝန် ရှိသူများအပြင် သတင်းမီဒီယာများနဲ့ ပြည်သူလူထုများပါ လိုက်ပါဆောင်ရွက်ခဲ့တဲ့အတွက် သူတို့ကလည်း ဒီစီမံကိန်းနဲ့ပတ်သက်ပြီးတော့ အထူးတလည် ကန့်ကွက်ချက်တွေ မရှိပါဘူး။ သယံဇာတနဲ့ သဘာဝပတ်ဝန်ကျင်ထိန်းသိမ်းရေးဝန်ကြီးဌာနရဲ့ သဘောထားမှတ်ချက်အနေနဲ့ စီမံကိန်းရဲ့ ပတ်ဝန်ကျင်နှင့် လူမှုရေးအကျိုးသက်ရောက်မှုဆန်းစစ်ချက် အစီရင်ခံစာတင်ပြချက်အပေါ်မှာ အဆိုပါ ဝန်ကြီးဌာနကနေပြီးတော့၂၀၁၄ ခုနှစ်၊ အောက်တိုဘာလ ၂၈ ရက်နေ့မှာ သီးခြားသဘောထား မှတ်ချက်ပေးရန်မရှိကြောင်း ပြန်လည်အကြောင်းကြားခဲ့ပါတယ်ခင်ဗျား။ ကျွန်တော်တို့ သတ်မှတ်သည့် အကျိုးခံစားခွင့်ရရှိသူများဆိုတာကတော့ ဒီစီမံကိန်းကို ဆောင်ရွက် ခြင်းအားဖြင့် ဒီ ရန်ကုန်- မန္တလေး ရထားလမ်းတစ်လျှောက်ရှိ ပြည်နယ်နှင့် တိုင်းဒေသကြီး အတွင်းရှိ ခရီးသည်နှင့် ကုန်စည်ပို့ဆောင်သူများ တွင်းသွားလာပို့ဆောင်နိုင်ခြင်း၊ မြန်မာ့မီးရထား ဝင်ငွေတိုးတက်လာမည်ဖြစ်ခြင်း၊ အဓိကအားဖြင့်ကတော့ ဒီရထားလမ်းပိုင်းမှာ ခရီးသွားပြည်သူများရဲ့ ဘေးကင်းလုံခြုံရေးမြှင့်တင်နိုင်ခြင်းတို့ ဖြစ်ပါတယ်။ ကျွန်တော်တို့ မျှော်မှန်းထားတာကတော့ ခေတ်မီ DEMU ရထားတွဲဆိုင်းအသစ်တွေနဲ့ ရထားပြေးဆွဲချိန်ကို အသုံးချခြင်းအားဖြင့် ရထားပြေးဆွဲချိန် ၈ နာရီ ထက်မပိုဘဲ ပြေးဆွဲနိုင်မည်ဖြစ်သဖြင့် ကျွန်တော်တို့က လက်ရှိ မြန်မာ့မီးရထားအနေနဲ့ ရင်ဆိုင်နေရတဲ့ ဒီအဝေးပြေးကားလိုင်းတွေနဲ့ ယှဉ်ပြိုင်မှုကို ကျွန်တော်တို့က အတိုင်းအတာတစ်ခုအထိ ကျွန်တော်တို့က ယှဉ်ပြိုင်လာနိုင်မှာ ဖြစ်ပါတယ်ခင်ဗျား။ နောက်တစ်ခါ အဓိက ခရီးသည်၊ ကုန်စည်တွေ ဘေးအန္တရာယ် ကင်းရှင်းစွာ သယ်ယူပို့ဆောင်နိုင်မှာ ဖြစ်ပါတယ်ခင်ဗျ။ ဒီစီမံချက်အရ ဆောင်ရွက်မည့် လုပ်ငန်းတွေကတော့ ခုနပြောတဲ့ ရန်ကုန်-တောင်ငူ ရထားလမ်း ပိုင်းမှာ လိုအပ်တဲ့နေရာမှာ လမ်းအူကြောင်းတွေပြောင်းမယ်။ မြေသားလုပ်ငန်းတွေ ဆောင်ရွက်မယ်။ သံလမ်းတွေခင်းမယ်။ တံတားများ မွမ်းမံပြင်ဆင်ခြင်းလုပ်မယ်။ ခေတ်မီဆက်သွယ်ရေးနဲ့ အချက်ပြ စနစ်များ တပ်ဆင်ပြီးတော့ DEMU တွဲဆိုင်းအသစ်များကို ဝယ်ယူတဲ့အပြင်ကို အဆိုပါတွဲဆိုင်းတွေ ပြင်ဆင်ဖို့အတွက် ကျွန်တော်တို့ Workshop အလုပ်ရုံတည်ထောင်မှာ ဖြစ်ပါတယ်ခင်ဗျ။ ကျွန်တော်တို့ တည်ဆောက်ရေးနဲ့ ပစ္စည်းဝယ်ယူရေးတို့အတွက် တင်ဒါ Package (၈)ခုကို ခေါ်ယူဆောင်ရွက်လျက် ရှိပါတယ်ခင်ဗျ။ သို့ဖြစ်ပါ၍ ကျွန်တော်တို့ ရန်ကုန်-မန္တလေး ရထားလမ်း စီမံကိန်းအဆင့်မြှင့်တင်ရေး စီမံကိန်း အဆင့်(၁)၊ အပိုင်း(၂) အတွက် ဂျပန်အစိုးရမှပေးအပ်မည့် ODA ချေးငွေ ဂျပန်ယန်း ၂၅ ဘီလီယံ ရယူသုံးစွဲခွင့်ပြုနိုင်ပါရန် ချေးငွေအား အကျိုးရှိစွာ၊ ထိရောက်စွာ အသုံးပြုမည်ဖြစ်ပါကြောင်း လေးစားစွာ တင်ပြအပ်ပါတယ်ခင်ဗျား။</speech>
<speech type="speaker">လျှပ်စစ်နှင့် စွမ်းအင်ဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="17">ဒေါက်တာထွန်းနိုင်(ဒုတိယဝန်ကြီး၊ လျှပ်စစ်နှင့် စွမ်းအင်ဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော်နာယကကြီးနှင့် ပြည်ထောင်စုလွှတ်တော်ကိုယ်စားလှယ်များ၊ ပြည်ထောင်စုအစိုးရ အဖွဲ့ဝင်များအားလုံး မင်္ဂလာအပေါင်းနှင့် ပြည့်စုံပါစေလို့ ဦးစွာပထမ နှုတ်ခွန်းဆက်သအပ်ပါတယ်။ ဂျပန် နိုင်ငံအပြည်ပြည်ဆိုင်ရာ ပူးပေါင်းဆောင်ရွက်ရေးအေဂျင်စီထံမှ ချေးယူမည့်ဂျပန်ယန်း ၉၃.၉ရ ဘီလီယံအနက် စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ဆောက်လုပ်ရေးဝန်ကြီးဌာနနှင့် လျှပ်စစ်နှင့် စွမ်းအင် ဝန်ကြီးဌာန (၃)ခုပေါင်းတို့က ပြည်နယ်နှင့်တိုင်းဒေသကြီးများတွင် ဆင်းရဲမှုလျှော့ချရေး အထောက်အကူ ပြုမည့် အခြေခံအဆောက်အအုံ တည်ဆောက်ရေးနှင့် ပြုပြင်ရေးလုပ်ငန်း စီမံကိန်းအဆင့်(၂) Regional Development Project for Poverty Reduction (Phase-2) အတွက် ဂျပန်ယန်း ၂၃.၉၇၉ ဘီလီယံ ချေးယူ ဆောင်ရွက်မည့် စီမံကိန်းနှင့် မြန်မာနိုင်ငံရှိ အဓိကမြို့ကြီးများတွင် ဓာတ်အားဖြန့်ဖြူးမှုစနစ် တိုးတက် 6m8:9$69:8ás: (Power Distribution System Improvement Porject in Major Cities) အတွက် ဂျပန်ယန်း ၄.၈၅၆ ဘီလီယံ ချေးယူဆောင်ရွက်မည့် စီမံကိန်း ၂ ခု တို့အား ကျွန်တော် လျှပ်စစ်နှင့် စွမ်းအင်ဝန်ကြီးဌာန ဒုတိယဝန်ကြီး ဒေါက်တာထွန်းနိုင်က ရှင်းလင်းတင်ပြသွားမှာ ဖြစ်ပါတယ်။ ၂၀၁၆ ခု ဘဏ္ဍာနှစ်အတွက် ဂျပန်နိုင်ငံအစိုးရမှ ပေးအပ်မည့် ODA Loan Program အရ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ဆောက်လုပ်ရေးဝန်ကြီးဌာနနှင့် လျှပ်စစ်နှင့် စွမ်းအင် ဝန်ကြီးဌာန ၃ ဌာနတို့က ပြည်နယ်နှင့် တိုင်းဒေသကြီးများတွင် ဆင်းရဲမှုလျှော့ချရေး အထောက်အကူ ပြုမည့် အခြေခံအဆောက်အအုံ တည်ဆောက်ရေးနှင့် ပြုပြင်ရေးလုပ်ငန်း စီမံကိန်းအဆင့်(၂)အတွက် ဂျပန်နိုင်ငံ ODA ချေးငွေဖြင့် ဆောင်ရွက်နိုင်ရန် ၂၀၁၆ ခုနှစ်၊ ဇူလိုင်လ ၂၂ ရက်နေ့တွင် ကျင်းပခဲ့သော ပြည်ထောင်စုအစိုးရအဖွဲ့ အစည်းအဝေးအမှတ်စဉ်(၈/၂၀၁၆)မှ သဘောတူခွင့်ပြုချက်အရလည်းကောင်း၊ လျှပ်စစ်နှင့် စွမ်းအင်ဝန်ကြီးဌာနမှ ဆောင်ရွက်မည့် မြန်မာနိုင်ငံရှိ အဓိကမြို့ကြီးများတွင် ဓာတ်အား ဖြန့်ဖြူးရေးစနစ် တိုးတက်ကောင်းမွန်ရေး စီမံကိန်းအတွက် ဂျပန်နိုင်ငံ ODA ချေးငွေ ရယူဆောင်ရွက် နိုင်ရန် ၂၀၁၆ ခုနှစ်၊ သြဂုတ်လ ၄ ရက်နေ့တွင် ကျင်းပခဲ့သော ပြည်ထောင်စုအစိုးရအဖွဲ့ အစည်းအဝေး အမှတ်စဉ်(၉/၂၀၁၆) မှ သဘောတူခွင့်ပြုချက်အရလည်းကောင်း၊ စီမံကိန်းနှင့် ဘဏ္ဍာရေးဝန်ကြီးဌာနမှ တစ်ဆင့် ဂျပန်နိုင်ငံဘက်သို့ ၂၀၁၆ ခုနှစ်၊ သြဂုတ်လ ၂၂ ရက်နေ့တွင် ချေးငွေအဆိုပြုလွှာ ပေးပို့ခဲ့ပါတယ်။ မြန်မာနိုင်ငံဘက်မှ ဂျပန်နိုင်ငံအစိုးရ၏ ODA ချေးငွေဖြင့် အကောင်အထည်ဖော် ဆောင်ရွက်လို ပါကြောင်း အဆိုပြုခဲ့သော စီမံကိန်းများအတွက် စုစုပေါင်း ဂျပန်ယန်း ၉၃.၉ရ ဘီလီယံ ထောက်ပံ့ပေးရန် ၂၀၁၆ ခုနှစ်၊ စက်တင်ဘာလ ရ ရက်နေ့တွင် လာအိုနိုင်ငံ၊ ဗီယန်ကျင်းမြို့၌ ကျင်းပခဲ့သော ထိပ်သီး အစည်းအဝေး ကာလအတွင်း ဂျပန်နိုင်ငံအစိုးရမှ အတည်ပြုဆုံးဖြတ်ခဲ့ပါကြောင်း စီမံကိန်းနှင့် ဘဏ္ဍာရေး ဝန်ကြီးဌာနမှတစ်ဆင့် ၂၀၁၆ ခုနှစ်၊ စက်တင်ဘာလ ၂၁ ရက်နေ့တွင် အကြောင်းပြန်ကြားလာခဲ့ ပါတယ်။ Regional Development Project for Poverty Reduction (Phase-2) Gaoségodine ဝန်ကြီးဌာန ၃ ခုအတွက် ပေးအပ်မည့် ချေးငွေ ဂျပန်ယန်း ၂၃.၉၇၉ သန်းအနက် လျှပ်စစ်နှင့် စွမ်းအင် ဝန်ကြီးဌာနမှ ဆောင်ရွက်မည့် လုပ်ငန်းများအတွက် ဂျပန်ယန်းချေးငွေ ၆,၆၅၀ သန်း ရယူကာ ကချင် ပြည်နယ်၊ ကယားပြည်နယ်၊ ချင်းပြည်နယ်၊ ရှမ်းပြည်နယ်(တောင်ပိုင်း)၊ ရခိုင်ပြည်နယ်၊ မွန်ပြည်နယ်နှင့် စစ်ကိုင်းတိုင်းဒေသကြီး၊ မကွေးတိုင်းဒေသကြီး၊ ပဲခူးတိုင်းဒေသကြီး၊ တနင်္သာရီတိုင်းဒေသကြီး၊ ဧရာဝတီ တိုင်းဒေသကြီးနှင့် မန္တလေးတိုင်းဒေသကြီးတို့တွင် ဆင်းရဲမှုလျှော့ချရေးနှင့် လူမှုစီးပွားဖွံ့ဖြိုးတိုးတက်စေရန် ရည်ရွယ်ချက်ဖြင့် ဓာတ်အားစနစ်မှ ဓာတ်အားမရရှိသေးသော ကျေးရွာများ လျှပ်စစ်ဓာတ်အားရရှိနိုင်စေရန် ရည်ရွယ်ချက်ဖြင့် ချေးငွေရယူ ဆောင်ရွက်သွားလိုတာ ဖြစ်ပါတယ်။ Regional Development Project for Poverty Reduction (Phase-2) Boss:crosą လျှပ်စစ်နှင့် စွမ်းအင်ဝန်ကြီးဌာနသည် တိုင်းဒေသကြီး ၆ ခုနှင့် ပြည်နယ် ၆ ခုတို့တွင် ဒေသဖွံ့ဖြိုးရေး အတွက် လျှပ်စစ်ဓာတ်အား တိုးမြှင့်ဖြန့်ဖြူးပေးနိုင်ရန် ဆောင်ရွက်သည့်အတွက် စုစုပေါင်းအိမ်ထောင်စု ၂၂၇,၃၆၁ ခန့်အား နိုင်ငံတော်ဓာတ်အားစနစ်မှ လျှပ်စစ်ဓာတ်အား တိုးချဲ့ဖြန့်ဖြူးပေးနိုင်သွားမှာ Goulosusin porwróns:Qocas Power Distribution System Imporvement Project in Major Cities စီမံကိန်းမှာ လျှပ်စစ်ဓာတ်အား ဖြန့်ဖြူးရေးလုပ်ငန်း လက်အောက်ရှိ ဧရာဝတီတိုင်းဒေသကြီး ပုသိမ်မြို့၊ ပဲခူးတိုင်းဒေသကြီး ပဲခူးမြို့နှင့် ပြည်မြို့၊ မကွေးတိုင်းဒေသကြီး မကွေးမြို့၊ စစ်ကိုင်းတိုင်းဒေသကြီး မုံရွာမြို့၊ တနင်္သာရီတိုင်းဒေသကြီး ထားဝယ်မြို့၊ ကချင်ပြည်နယ် ဗန်းမော်မြို့၊ ကယားပြည်နယ် လွိုင်ကော်မြို့၊ မွန်ပြည်နယ် မော်လမြိုင်မြို့၊ ရှမ်းပြည်နယ် တောင်ကြီးမြို့၊ စုစုပေါင်း မြို့ကြီး ၁၀ မြို့နှင့် မန္တလေးလျှပ်စစ် ဓာတ်အားပေးရေး ကော်ပိုရေးရှင်းလက်အောက်ရှိ ချမ်းအေးသာစံ၊ ပြည်ကြီးတံခွန်၊ ပုသိမ်ကြီး၊ မဟာအောင်မြေ၊ အမရပူရ၊ အောင်မြေသာစံနှင့် ချမ်းမြသာစည် မြို့နယ် ရ မြို့နယ်တို့တွင် ဓာတ်အားဖြန့်ဖြူးရေးလိုင်းများနှင့် ဓာတ်အားခွဲရုံများ အဆင့်မြှင့်တင်ခြင်းလုပ်ငန်းများကို ဆောင်ရွက်သွားရန် ရည်ရွယ်ထားတာ ဖြစ်ပါတယ်။ ယခုကဲ့သို့ မြန်မာနိုင်ငံရှိ အဓိကမြို့ကြီးများနှင့် မန္တလေးတိုင်းဒေသကြီးရှိ မြို့နယ်များတွင် ဓာတ်အား ဖြန့်ဖြူးမှုစနစ် တိုးတက်ကောင်းမွန်ရေး စီမံကိန်းကိုဆောင်ရွက်ခြင်းဖြင့် ထိုစီမံကိန်းဧရိယာတွင် နေထိုင် ကြသော ပြည်သူအများအတွက် ဓာတ်အားပြတ်တောက်မှုကို လျော့နည်းစေခြင်း၊ ထရန်စဖော်မာများကို တိုးချဲ့တပ်ဆင်ပေးနိုင်သည့်အတွက်ကြောင့် ဝန်အားများ မျှတစွာသုံးစွဲနိုင်ခြင်း၊ ဗို့အားအခြေအနေ တိုးတက် ကောင်းမွန်လာခြင်း၊ စုစုပေါင်း အိမ်ထောင်စု ၁၆၀,၈၉၀ ခန့်အား ဓာတ်အားစနစ်မှ လျှပ်စစ်ဓာတ်အား တိုးချဲ့ဖြန့်ဖြူးပေးသွားနိုင်မှာ ဖြစ်ပါတယ်။ အဆိုပါချေးငွေများနှင့် ဆောင်ရွက်ရာတွင် ဂျပန်နိုင်ငံ ODA ချေးငွေမှာ ဆိုင်းငံ့ကာလ ၁၀ နှစ် ပြန်ဆပ်ရမည့် ကာလ နှစ် ၃၀၊ အတိုးနှုန်း ၀.၀၁ ရာခိုင်နှုန်းဖြစ်သည့် အတွက် အထူးသက်သာသော အတိုးနှုန်းများဖြင့် ဆောင်ရွက်သွားနိုင်မှာ ဖြစ်ပါတယ်။ သို့ဖြစ်ပါ၍ တိုင်းဒေသကြီး ၆ ခုနှင့် ပြည်နယ် ၆ ခုတို့တွင် ဓာတ်အားစနစ်မှ လျှပ်စစ်ဓာတ်အား တိုးချဲ့ဖြန့်ဖြူးပေးနိုင်ရန်အတွက်နှင့် အဓိကမြို့ကြီး ၁၀ မြို့နှင့် မန္တလေးတိုင်းဒေသကြီးအတွင်းရှိ မြို့နယ် ရ မြို့နယ်တို့တွင် ဓာတ်အားဖြန့်ဖြူးရေးလိုင်းနှင့် ဓာတ်အားခွဲရုံများ အဆင့်မြှင့်တင်တည်ဆောက်ခြင်း လုပ်ငန်းများ ဆောင်ရွက်နိုင်ရန် ဂျပန်နိုင်ငံ အပြည်ပြည်ဆိုင်ရာ ပူးပေါင်းဆောင်ရွက်ရေးအေဂျင်စီ (JICA) ထံမှ အထူးသက်သာသော ODA ချေးငွေရယူ၍ အကောင်အထည်ဖော်ဆောင်ရွက်မည့် အစီအစဉ်အား ပြည်ထောင်စုလွှတ်တော်မှ အတည်ပြုပေးနိုင်ပါရန် ထောက်ခံတင်ပြအပ်ပါတယ်။ ကျေးဇူးတင်ရှိပါတယ်ခင်ဗျာ။</speech>
<speech type="speaker">ရန်ကုန်မြို့တော်စည်ပင်သာယာရေးကော်မတီအပါအဝင် စီမံကိန်းနှင့် ဘဏ္ဍာရေး ဝန်ကြီးဌာနက တစ်ပေါင်းတည်း ရှင်းလင်းတင်ပြဖို့ ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့်ဘဏ္ဍာရေးဝန်ကြီးဌာန)</agency>လေးစားအပ်ပါ သော ပြည်ထောင်စုလွှတ်တော် နာယက၊ ပြည်သူ့လွှတ်တော် ဥက္ကဋ္ဌနှင့် လွှတ်တော်ကိုယ်စားလှယ်များ၊ ဖိတ်ကြားထားသော ပြည်ထောင်စုအဆင့် အဖွဲ့အစည်းဝင်များနှင့် ဧည့်သည်တော်များအားလုံး ကိုယ်စိတ် နှစ်ဖြာ ကျန်းမာချမ်းသာကြပါစေရန် ဆုမွန်ကောင်းတောင်းအပ်ပါတယ်။ ကျွန်တော်ကတော့ စီမံကိန်းနှင့် ဘဏ္ဍာရေးဝန်ကြီးဌာန ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ကျွန်တော့အနေဖြင့် အပိုင်းနှစ်ပိုင်းခွဲ၍ တင်ပြပါမယ်။ ပထမတစ်ပိုင်းမှာ ရန်ကုန်မြို့တော် စည်ပင် သာယာရေးကော်မတီအတွက် တင်ပြမှာ ဖြစ်ပြီးတော့ ဒုတိယအပိုင်းက ချေးငွေစီမံကိန်း ၅ ခု စလုံးအတွက် စီမံကိန်းနှင့် ဘဏ္ဍာရေးဝန်ကြီးဌာနကိုယ်စား တင်ပြမှာဖြစ်ပါတယ်။ ပထမဦးစွာ ရန်ကုန်မြို့တော် ရေပေးဝေရေးဖွံ့ဖြိုးတိုးတက်မှု စီမံကိန်းအဆင့် (၂) Greater Yangon Water Supply Improvement Project (Phase 2) saozos que peċsao:20. Gal:69942697:8. ပတ်သက်ပြီး ရန်ကုန်မြို့တော် စည်ပင်သာယာရေးကော်မတီကိုယ်စား လွှတ်တော်သို့ ရှင်းလင်းတင်ပြမှာ ဖြစ်ပါတယ်။ နာယကကြီးခင်ဗျာ။ ရန်ကုန်မြို့တော် စည်ပင်သာယာရေးကော်မတီအနေနဲ့ ဒီစီမံကိန်း အကောင် အထည်ဖော် ဆောင်ရွက်ရခြင်းရဲ့ ရည်ရွယ်ချက်ကို ဦးစွာရှင်းလင်းတင်ပြလိုပါတယ်။ ရန်ကုန်မြို့တော် စည်ပင်သာယာရေးကော်မတီဟာ မြို့တော်နယ်နိမိတ်အတွင်းမှာရှိတဲ့ မြို့နယ်များသို့ လှော်ကား၊ ဂျိုးဖြူ၊ ဖူးကြီးနှင့် ငမိုးရိပ်ရေလှောင်ကန်ကြီးများမှရေကို ပိုက်လိုင်းများဖြင့်လည်းကောင်း၊ ပိုက်လိုင်းရေအားနည်းတဲ့ နေရာများမှာ အဝီစိတွင်းများဖြင့် တူးဖော်၍လည်းကောင်း ပေးဝေလျက်ရှိပါတယ်။ ယခုအခါ ရန်ကုန်မြို့တော်ရဲ့ လူဦးရေတိုးတက်လာတာနဲ့အမျှ ရေသုံးစွဲမှုပမာဏများပြားလာခြင်းကြောင့် မြေအောက်ရေထုတ်ယူသုံးစွဲမှု ပိုမိုများပြားလာပါတယ်။ ဒါကြောင့် မြေအောက်ရေရဲ့ ရေအရည်အသွေးနိမ့်ကျခြင်းနှင့် ရေထွက်နှုန်း လျော့နည်းခြင်းတို့ ဖြစ်ပေါ်လာရာမှာ မြေအောက်ရေနဲ့ အဓိကပေးဝေလျက်ရှိတဲ့ ဇုန်(၉) ဧရိယာဖြစ်တဲ့ လှိုင်သာယာမြို့နယ်နှင့် ဇုန်(၁) ဧရိယာအတွင်းမှာရှိတဲ့ မြို့တွင်းမြို့နယ်များဖြစ်သော ဗိုလ်တထောင်၊ ပုဇွန်တောင်၊ ကျောက်တံတား၊ ပန်းဘဲတန်း၊ မင်္ဂလာတောင်ညွန့်၊ တာမွေ၊ လမ်းမတော်၊ လသာ၊ အလုံ၊ ကြည့်မြင်တိုင်၊ ဒဂုံ၊ ဗဟန်း၊ စမ်းချောင်း၊ ကမာရွတ်၊ ဆိပ်ကမ်းမြို့နယ်များမှာ ရေပြတ်တောက်မှုမရှိစေရေးနဲ့ ရေလုံလောက်စွာ ပေးဝေနိုင်ရေးတို့အတွက် ရန်ကုန်မြို့တော် ရေပေးဝေရေးဖွံ့ဖြိုးတိုးတက်မှုစီမံကိန်းအဆင့်(၂)ကို အကောင်အထည်ဖော်ဆောင်ရွက်ရခြင်း ဖြစ်ပါတယ်။ ဒီစီမံကိန်းမှာ အမှတ်(၅) လမ်းမကြီး၊ မိုင်တိုင်အမှတ် (၁၆)မိုင် (၄)ဖာလုံ၊ ရန်ကုန်တိုင်းဒေသကြီး၊ ထန်းတပင်မြို့နယ်၊ အညာစုကျေးရွာ၊ ကုက္ကိုဝမြစ်အနီးမှာ ရေယူ အဆောက်အအုံ တည်ဆောက်ခြင်း၊ တစ်နေ့လျှင် ရေဂါလန်သန်း ၆၀ ပေးဝေနိုင်မည့် အကြိုအနည်ထိုင် ကန်များ တည်ဆောက်ခြင်း၊ ရေသန့်စင်စက်ရုံ တည်ဆောက်ခြင်း၊ ရေတွန်းစက်ရုံတည်ဆောက်ခြင်းများ ပါဝင်မှာဖြစ်ပါတယ်။ ထို့ပြင် ရန်ကုန်မြို့တွင်းရှိ ကုက္ကိုင်းရေလှောင်ကန်နှင့် ယင်းရေလှောင်ကန်အနီး ရွေးချယ်ထားသော မြေနေရာမှာ တည်ဆောက်မည့် ရေလှောင်ကန် အသစ်သို့ အချင်း ၁၆၀၀ မီလီမီတာနှင့် ၁၄၀၀ မီလီမီတာ ရေပို့ပိုက်လိုင်း ၄၁.၃ ကီလိုမီတာ သွယ်တန်းခြင်း၊ ဇုန် (၉)ဧရိယာ လှိုင်သာယာမြို့နယ်မှာ ရေတွန်းစက်ရုံနှင့် ရေဂါလန် ၁၂.၂ သန်းဆံ့ရေလှောင်ကန် တည်ဆောက်ခြင်း၊ ဇုန် (၁) ဧရိယာ မြို့တွင်းမြို့နယ်များအတွက် ရေဂါလန် ၈.၃ သန်းဆံ့ ရေလှောင်ကန် တည်ဆောက်ခြင်းနှင့် ရေဖြန့်ဝေပိုက် ၄၉၁.ရ ကီလိုမီတာ သွယ်တန်းခြင်း၊ ရေဂါလန် သန်း ၂၀ ဆံ့ ကုက္ကိုင်းရေလှောင်ကန် ပြုပြင်ခြင်းနှင့် ရေကူးရေတွန်းစက်ရုံ ပြုပြင်မွမ်းမံခြင်း၊ နယ်မြေအလိုက် ရေမီတာတပ်ဆင်ထားသည့် DMA စနစ်၊ သတင်းအချက်အလက်ရယူ ထိန်းချုပ်ကြပ်မတ်စေသည့် SCADA စနစ်များ တပ်ဆင်ဆောင်ရွက်သွားမှာ ဖြစ်ပါတယ်။ အဆိုပါစီမံကိန်း အကောင်အထည်ဖော် ဆောင်ရွက်ခြင်းကို ချေးငွေစည်းကမ်းသတ်မှတ်ချက်များနှင့် အညီ နည်းပညာအတိုင်ပင်ခံအဖွဲ့ကို ရွေးချယ်၍ Design ရေးဆွဲပြီး ရန်ကုန်မြို့တော်စည်ပင်သာယာရေး ကော်မတီနှင့် ပူးပေါင်း၍ စီမံကိန်းဆောင်ရွက်မည့် ကန်ထရိုက်တာကို International Tender ခေါ်ယူ၍ ဆောင်ရွက်ရမှာ ဖြစ်ပါတယ်။ မြစ်ရေကိုသန့်စင်၍ ရေပေးရန်ဆောင်ရွက်သော အဆိုပါစီမံကိန်းအား နိုင်ငံ တကာကျွမ်းကျင်ပညာရှင်များရဲ့ နည်းပညာအကူအညီရယူပြီး အကောင်အထည်ဖော်သွားမှာ ဖြစ်ပါတယ်။ စီမံကိန်းဖြစ်နိုင်စွမ်း လေ့လာမှုများအရ လုပ်ငန်းခွဲ (၅)ခုပါဝင်ပြီး လုပ်ငန်းခွဲ (၅)ခုအတွက် ကုန်ကျစရိတ် အမေရိကန်ဒေါ်လာ ၄၃၉.၂၁ သန်း၊ ငွေလဲလှယ်မှု အပြောင်းအလဲများအတွက် အမေရိကန် ဒေါ်လာ ၈၆.၄၅ သန်း၊ Fiscal Contingency အတွက် အမေရိကန်ဒေါ်လာ ၅၂.၅ရ သန်းနှင့် Consulting Service အတွက် အမေရိကန်ဒေါ်လာ ၄၉.၃၃ သန်းတို့အပါအဝင် စီမံကိန်းတစ်ခုလုံးရဲ့ ကုန်ကျစရိတ်ဟာ အမေရိကန်ဒေါ်လာ ၆၂၇.၅၆ သန်း ဖြစ်ပြီး ဂျပန်ယန်းတန်ဖိုး ၆၈.၉၆၈ ဘီလီယံ ဖြစ်ပါတယ်။ ချေးယူရမည့် ငွေကြေးပမာဏများသည့်အတွက် ဂျပန်နိုင်ငံအစိုးရရဲ့ ODA Loan ချေးငွေ လုပ်ထုံးလုပ်နည်းများအရ င်းအခြားအလိုက် ချေးငွေထုတ်ပေးသည့်စနစ်ဖြင့် ဆောင်ရွက်မှာ ဖြစ်ပြီး ယခုပထမအကြိမ်အဖြစ် ချေးငွေဂျပန်ယန်းသန်း ၂၅,၀၀၀ ချေးယူရန်တင်ပြခြင်း ဖြစ်ပါတယ်။ ဤပထမအကြိမ် ချေးငွေအတွက် လာအိုနိုင်ငံ၊ ဗီယန်ကျင်းမြို့မှာ ၇-၉-၂၀၁၆ မှာ ကျင်းပတဲ့ ASEAN SUMMIT အစည်းအဝေးမှာ ကတိကဝတ် ရရှိပြီးဖြစ်ပါတယ်။ အဆိုပါစီမံကိန်းအတွက် ODA Loan ရဲ့ ချေးငွေသက်တမ်းဟာ အနှစ် ၄၀ ဖြစ်ပြီး ဆိုင်းငံ့ကာလ ၁၀ နှစ်၊ ပြန်ဆပ် ၃၀ နှစ်နှင့် အတိုးနှုန်း ၀.၀၁ ရာခိုင်နှုန်းသာ ဖြစ်ပါတယ်။ စီမံကိန်းတည်ဆောက်နေစဉ် ကာလဟာ ဆိုင်းငံ့ကာလဖြစ်ပြီးတော့ စီမံကိန်းပြီးစီးမှသာ ချေးငွေကို နှစ် ၃၀ ကြာ ခွဲဆပ်ရမှာဖြစ်တဲ့ အတွက်ကြောင့် စီမံကိန်းပြီးစီးပါက ပြန်လည်ရရှိမည့် ရေဖိုးရေခများဖြင့် ပေးဆပ်သွားမှာ ဖြစ်ပါတယ်။ ရန်ကုန်မြို့တော် စည်ပင်သာယာရေးကော်မတီက လက်ရှိကောက်ခံလျက်ရှိတဲ့ ရေဖိုးရေခဟာ တစ်ဂါလန်လျှင် ၄၀ ပြား (တစ်ယူနစ် ၈၈ ကျပ်) ခန့်သာရှိပြီး ရေသွယ် အိမ်ထောင်စုများရဲ့ လစဉ်ပျမ်းမျှ ကုန်ကျငွေ ၁,၂၇၈ ကျပ်ဖြစ်တဲ့အတွက် လစဉ် မိသားစုဝင်ငွေ ၇၅,၀၀၀ ကျပ်ရှိသော အိမ်ထောင်စုအတွက် ဝင်ငွေ၏ ၁.ရ ရာခိုင်နှုန်းသာ ဖြစ်ပါတယ်။ ထို့ကြောင့် ကုက္ကိုဝမြစ်ရေ သန့်စင်ပေးရေး စီမံကိန်းချေးငွေကို ပြန်လည်ပေးဆပ်နိုင်ရန်အတွက် ရန်ကုန်မြို့တော်စည်ပင်သာယာရေးကော်မတီမှ လက်ရှိကောက်ခံလျက်ရှိတဲ့ ရေဖိုးရေခနှုန်းထားများကို ၂၀၁၉ ခုနှစ်နဲ့ ၂၀၂၅ ခုနှစ်တို့မှာ (၂) ကြိမ်တိုးမြှင့်ရန် လိုအပ်မှာဖြစ်ပါတယ်။ အိမ်သုံး ရေဖိုးရေခအတွက် ၂၀၁၉ ခုနှစ်မှာ တစ်ဂါလန်လျှင် ၇၀ ပြား (တစ်ယူနစ် ၁၅၄ ကျပ်) သို့ တိုးကောက်ခံရန် လျာထားပြီး အဆိုပါလျာထားငွေမှာ ရေသွယ်အိမ်ထောင်စုများရဲ့ လစဉ်ပျမ်းမျှ ကုန်ကျငွေ၏ ၂,၅၀၀ ကျပ် ဖြစ်တဲ့အတွက် လစဉ်မိသားစုဝင်ငွေ ၇၅,၀၀၀ ကျပ်ရှိသော အိမ်ထောင်စုအတွက် ဝင်ငွေ၏ ၃ ရာခိုင်နှုန်းသာ ဖြစ်ပါတယ်။ နိုင်ငံတကာစံချိန်စံညွှန်းနဲ့ ကိုက်ညီမှုရှိပါကြောင်း တင်ပြအပ်ပါတယ်။ မြန်မာနိုင်ငံ၏ စီးပွားရေး ဖွံ့ဖြိုးတိုးတက်လာသည်နှင့်အညီ မိသားစုဝင်ငွေများ တိုးတက်လာမည်ဖြစ်ရာ ရန်ကုန်မြို့တော်စည်ပင် သာယာရေးကော်မတီမှ ကောက်ခံမည့် ရေဖိုးရေခနှုန်းထားများမှာလည်း ၃ ရာခိုင်နှုန်း ပတ်ဝန်းကျင်တွင် ထားရှိမည်ဖြစ်ပါတယ်။ သို့ဖြစ်ပါ၍ ၂၀၂၅ ခုနှစ်မှာလည်း တစ်ဂါလန်လျှင် ၁.၂၃ ကျပ်(တစ်ယူနစ်လျှင် ၂၇၀ ကျပ်) တိုးမြှင့်ကောက်ခံရန် လျာထားရခြင်းဖြစ်ပါတယ်။ စီမံကိန်းပြီးစီးတဲ့JICA ၏ Master Plan အရ သတ်မှတ်ထားတဲ့ ဧရိယာများဖြစ်တဲ့ ဇုန် (၉) ဧရိယာ လှိုင်သာယာမြို့နယ်၊ ဇုန် (၁) ဧရိယာအတွင်းရှိ မြို့တွင်းမြို့နယ်များသို့ ရေပေးဝေနိုင်မှာ ဖြစ်ပါတယ်။ ရန်ကုန်မြို့နေ ပြည်သူများအား ရေပိုမို ပေးဝေနိုင်မည်ဖြစ်ပြီး ရေဖိုးရေခကို နိုင်ငံတကာမှာ ကောက်ခံလျက်ရှိတဲ့ Progressive Rate ဖြင့်ကောက်ခံမည်ဆိုပါက ရေဖိုးရေခ ပိုမိုရရှိလာပြီး ရန်ကုန်မြို့ အခြားနေရာများ၏ရေပေးစနစ်များကိုလည်း ပိုမိုဖွံ့ဖြိုးအောင် ဆက်လက်ဆောင်ရွက်နိုင်မှာ ဖြစ်ပါတယ်။ စီမံကိန်းပြီးစီးပါက ရန်ကုန်မြို့တော်နယ်နိမိတ်အတွင်းရှိ အထက်ဖော်ပြပါ ဇုန်အလိုက်မြို့နယ်များကို တစ်နေ့လျှင် သန့်စင်ပြီး ရေဂါလန် သန်း ၆၀ ပေးဝေနိုင်မည် ဖြစ်ပါတယ်။ လက်ရှိ ရန်ကုန်မြို့တော်စည်ပင် သာယာရေးကော်မတီ၏ ရေပေးဝေရေးစနစ်ဟာ ဆည်ရေကိုသာ အဓိကပေးဝေနေရာမှ ယခုစီမံကိန်း ဆောင်ရွက်ခြင်းဖြင့် မြစ်ရေအရင်းအမြစ်မှ ရေသန့်စင်ပေးဝေသည့် နည်းပညာများကိုလည်း ရရှိလာမှာ ဖြစ်ပါတယ်။ ရန်ကုန်မြို့တော်စည်ပင်သာယာရေးကော်မတီ နယ်နိမိတ်အတွင်း ရေပိုမိုပေးဝေနိုင်သဖြင့် ပြည်သူများ၏ လူမှုစီးပွားဘဝ မြင့်မားလာစေခြင်း၊ စက်မှုဇုန်များကို လိုအပ်တဲ့ရေပမာဏ အပြည့်အဝ ပေးဝေနိုင်၍ ကုန်ထုတ်လုပ်မှု တိုးတက်လာစေခြင်း၊ အလုပ်အကိုင် အခွင့်အလမ်းများ ပိုမိုရရှိလာစေခြင်း၊ ပြည်သူလူထုတို့၏ အလုပ်အကိုင်အခွင့်အလမ်းများ ပိုမိုရရှိလာမည့်အပြင် ကျန်းမာရေးနှင့် လူနေမှုအဆင့် အတန်းလည်း ပိုမိုမြင့်မားလာမှာ ဖြစ်ပါတယ်။ ယခင် ရေလုံလောက်မှုမရှိ၍ ရေအပြည့်အဝ မပေးနိုင်ခဲ့သော ဇုန်(၉) လှိုင်သာယာမြို့နယ်ကို ရေအပြည့်အဝပေးဝေနိုင်မည့်အပြင် မြေအောက်ရေကို အားဖြည့်ရေအဖြစ် အသုံးပြု နေရသော ဇုန်(၁) ဧရိယာ ရန်ကုန်မြို့တွင်းမြို့နယ်များအား ရေအားဖြည့်နိုင်တဲ့အတွက် မြေအောက်ရေ ထုတ်ယူသုံးစွဲမှု လျှော့ချနိုင်၍ မြေနိမ့်ကျခြင်း၊ မြေအောက်ရေ ညစ်ညမ်းခြင်း၊ ရေငံဝင်ရောက်ခြင်းများ ကိုလည်း ကာကွယ်နိုင်မှာ ဖြစ်ပါတယ်။ စီမံကိန်းရဲ့ အကျိုးကျေးဇူးအနေဖြင့် ရန်ကုန်မြို့ရဲ့ လူဦးရေ(၆) သန်း အနက်မှ နောက်ထပ်လူဦးရေ(၂) သန်းခန့်ကို ရေလုံလောက်စွာရရှိနိုင်တဲ့ တိုက်ရိုက်အကျိုးခံစားရပြီး လက်ရှိ ရေပေးဝေရေးစနစ်အတွင်းမှာရှိတဲ့ အခြားရေသုံးစွဲသူများအတွက်လည်း ရေအားပိုမိုကောင်းမွန်စွာ ပေးဝေ နိုင်မှာ ဖြစ်ပါတယ်။ နာယကကြီးခင်ဗျာ။ ရန်ကုန်မြို့တော်ရေပေးဝေရေးဖွံ့ဖြိုးတိုးတက်မှု စီမံကိန်းအဆင့် (၂) သည် ရန်ကုန်မြို့၏ အနာဂတ် ရေပေးဝေရေးအတွက် မဖြစ်မနေဆောင်ရွက်ရန် လိုအပ်သည့် ရေရှည်စီမံကိန်း ဖြစ်ပါတယ်။ ထို့ကြောင့် အကျိုးကျေးဇူး အလျင်အမြန် ရရှိနိုင်ရန်အတွက် ယခု် စတင် ဆောင်ရွက်ရန် လိုအပ်သော စီမံကိန်းတစ်ခု ဖြစ်ပါတယ်။ အဆိုပါ စီမံကိန်းလုပ်ငန်းတစ်ခုလုံးကို ဂျပန် နိုင်ငံအစိုးရရဲ့ တရားဝင်ဖွံ့ဖြိုးမှုအကူအညီချေးငွေဖြင့် ဆောင်ရွက်ခွင့်ပြုပါရန်နှင့် စီမံကိန်းကုန်ကျစရိတ် အမေရိကန်ဒေါ်လာ ၆၂၇.၅၆ သန်း (ဂျပန်ယန်း ၆၈,၉၆၈ သန်း)အနက်မှ ပထမအဆင့်ချေးငွေ ဂျပန်ယန်း သန်း ၂၅,၀၀၀ အား ချေးယူခွင့်ပြုနိုင်ပါရန် ရန်ကုန်မြို့တော် စည်ပင်သာယာရေးကော်မတီ၏ ကိုယ်စား လေးစားစွာတင်ပြရင်း နိဂုံးချုပ်အပ်ပါတယ်။ ဒုတိယပိုင်းအနေနဲ့ ကျွန်တော် ဒီချေးငွေစီမံကိန်း ၅ ခု အတွက်ကို ကျွန်တော်တို့ စီမံကိန်းနှင့် ဘဏ္ဍာရေးဝန်ကြီးဌာနကိုယ်စား တင်ပြပါ့မယ်။ စုစုပေါင်းချေးငွေ ကျွန်တော်တို့ ဂျပန်ယန်း ၉၃,၉၇၀ သန်း ဖြစ်ပါတယ်။ စီမံကိန်းများကတော့ တင်ပြခဲ့ပြီးတဲ့ စီမံကိန်းများ ဖြစ်ပါတယ်။ ဒီချေးငွေဆိုင်ရာ စည်းကမ်း သတ်မှတ်ချက်များကတော့ တင်ပြတဲ့အတိုင်းပဲ ကျွန်တော်တို့ ဆိုင်းငံ့ ၁၀ နှစ်၊ ပြန်ဆပ် ၃၀ နှစ်၊ စုစုပေါင်း သက်တမ်း ၄၀ နှစ် ဖြစ်ပါတယ်။ ဒီ ကျွန်တော်တို့ ပြည်ထောင်စုရဲ့ ဘဏ္ဍာငွေအရအသုံးဆိုင်ရာဥပဒေပုဒ်မ ၁၀၊ ပြည်သူ့ကြွေးမြီစီမံကိန်း ပုဒ်မ ၃ တို့မှာ ပြည်ထောင်စုအစိုးရအဖွဲ့အနေနဲ့ ပြည်ထောင်စုလွှတ်တော်ရဲ့ အတည်ပြုချက်နဲ့ လုပ်ငန်းစီမံကိန်းများအတွက်ကို ပြည်ထောင်စုအစိုးရဌာနများကို ပြည်ပကချေးယူခွင့် ပြုနိုင်သည်ဟု ပြဌာန်းထားတာနဲ့အညီ ပြည်ထောင်စုလွှတ်တော်သို့ တင်ပြအတည်ပြုချက် ယူရခြင်းဖြစ် olosufli bundancobsąz:cg Concessional Loan qe mundas pagascaraç Non- Concessional Loan သိရှိနိုင်ရန်အတွက် Grant Element တွက်ချက်တဲ့နေရာမှာ ယခု JICA စီမံကိန်း ချေးငွေများမှာ Grant Element ၆၉.၂၁ ရာခိုင်နှုန်း ဖြစ်ပါတယ်။ Grant Element ၃၅ ရာခိုင်နှုန်း အထက်ကျော်လွန်ပါက သက်သာသောချေးငွေဟု ကမ္ဘာ့ဘဏ်ရဲ့ စံနှုန်းသတ်မှတ်ချက်များအရ သတ်မှတ်ပါတယ်။ ထို့ကြောင့် ယခု ချေးငွေများဟာ သက်သာမှုရှိသော ချေးငွေများဖြစ်ပါတယ်။ ၃၀-၉-၂၀၁၆ မှာရှိတဲ့ နိုင်ငံတော်၏ ပြည်ပ ကြွေးမြီနှင့် GDP အချိုးကတော့ ၁၄.၅၆ ရာခိုင်နှုန်း ဖြစ်ပါကြောင်း တင်ပြအပ်ပါတယ်။ နာယကကြီးခင်ဗျာ။ နိုင်ငံတော်ရဲ့ ရငွေဟာ သုံးငွေကို ကာမိခြင်းမရှိတဲ့ အခြေအနေဖြစ်ပါတယ်။ အထူး သဖြင့် စီမံကိန်းဆိုင်ရာ ငွေလုံးငွေရင်း အသုံးစရိတ်များအတွက် နိုင်ငံတော်ဘတ်ဂျက်က လုံလောက်အောင် ဖြည့်ဆည်းပေးနိုင်ခြင်း မရှိပါသဖြင့် အတိုးနှုန်းသက်သာသော ချေးငွေအကူအညီကို စနစ်တကျရယူပြီး စီးပွားရေးဖွံ့ဖြိုးမှုနှုန်းကို မြင့်မားတဲ့အဆင့်မှာ ဆက်လက်ထိန်းထားနိုင်စေရန်နှင့် စဉ်ဆက်မပြတ် ဖွံ့ဖြိုးတိုးတက်စေရန် ဝိုင်းဝန်းကြိုးပမ်းပြီး ချေးငွေများကိုလည်း တာဝန်သိစွာဖြင့် ပြန်လည်ပေးဆပ် နိုင်ရန် ကြိုးပမ်းသင့်ပါတယ်။ သို့ဖြစ်ပါ၍ အထက်ဖော်ပြပါစီမံကိန်းများ ဆောင်ရွက်နိုင်ရေးအတွက် ဂျပန်ယန်း ၉၃,၉၇၀ သန်း ချေးယူနိုင်ရေးကိစ္စအပေါ် ပြည်ထောင်စုလွှတ်တော်မှ သုံးသပ်၍ အတည်ပြု ပေးနိုင်ပါရန်နှင့် စီမံကိန်းများ အကောင်အထည်ဖော်သည့် အခြေအနေကိုလည်း လွှတ်တော်မှ စောင့်ကြည့် ကြပ်မတ်ပေးပါရန် တင်ပြရင်း ကျွန်တော်၏ ဆွေးနွေးမှုကို နိဂုံးချုပ်ပါတယ်။ ကျေးဇူးတင်ပါတယ်။ အထက်ပါကိစ္စနှင့် စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်း တင်သွင်းနိုင်ကြောင်း ကြေညာခြင်း ၊</speech>
<speech type="speaker">အစီအစဉ်(၁၂)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဂျပန်နိုင်ငံ အပြည်ပြည်ဆိုင်ရာ ပူးပေါင်းဆောင်ရွက်ရေး အေဂျင်စီထံမှ ဂျပန်ယန်း ၉၃,၉၇၀ သန်း ချေးယူရန်ကိစ္စနဲ့ စပ်လျဉ်းတဲ့ နိုင်ငံတော်သမ္မတထံမှ ပေးပို့ထားတဲ့ စာမိတ္တူ ကို လွှတ်တော်ကိုယ်စားလှယ်များထံ ဖြန့်ဝေ ထားပါတယ်။ အထက်ပါကိစ္စနှင့် စပ်လျဉ်းပြီး ဆွေးနွေးလိုတဲ့ လွှတ်တော်ကိုယ်စားလှယ်များရှိပါက ၅-၁၂-၂၀၁၆ ရက် (တနင်္လာနေ့) ညနေ ၄ နာရီ (၁၆၀၀ နာရီ) နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်း တင်သွင်းနိုင်ကြောင်း ကြေညာပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">ပြည်ထောင်စုလွှတ်တော်ကိုယ်စားလှယ်များခင်ဗျား။ အစည်းအဝေးကို ၁ နာရီခန့် ခေတ္တရပ်နားပါမယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံးထွက်ခွာနိုင်ကြပါပြီခင်ဗျား။</speech>
</motion>
<motion>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များ ခင်ဗျား။ အစည်းအဝေးပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>နိုင်ငံတော်သမ္မတထံမှ ပေးပို့ထားသော ဘင်းမ်စတက်အဖွဲ့ဝင်နိုင်ငံများအကြား ဓာတ်အားကွန်ရက် အချင်းချင်း ချိတ်ဆက်ကုန်သွယ်နိုင်ရေးဆိုင်ရာ နားလည်မှု စာချွန်လွှာကို မြန်မာနိုင်ငံမှ ပါဝင် လက်မှတ်ရေးထိုးရန်ကိစ္စနှင့် စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၁၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမတထံမှ ပေးပို့ထားတဲ့ ဘင်းမ်စတက်အဖွဲ့ဝင်နိုင်ငံများအကြား ဓာတ်အားကန်ရက်အချင်းချင်း ချိတ်ဆက် ကုန်သွယ်နိုင်ရေးဆိုင်ရာ နားလည်မှုစာချွန်လွှာကို မြန်မာနိုင်ငံမှ ပါဝင်လက်မှတ်ရေးထိုးရန်ကိစ္စနဲ့ စပ်လျဉ်းပြီး ၂၁-၁၁ -၂၀၁၆ ရက်က ကျင်းပပြုလုပ်တဲ့ ပြည်ထောင်စုလွှတ်တော် တတိယပုံမှန် အစည်းအဝေး တတိယနေ့မှာ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က လွှတ်တော်သို့ ရှင်းလင်းတင်ပြခဲ့ပြီး ဖြစ်ပါတယ်။ ယင်းကိစ္စနဲ့စပ်လျဉ်းပြီး ဆွေးနွေးဖို့ အမည်စာရင်းတင်သွင်းထားတဲ့ လွှတ်တော်ကိုယ်စားလှယ် ၄ ဦး ရှိပါတယ်။ လွှတ်တော်ကိုယ်စားလှယ် တစ်ဦးစီအတွက် သတ်မှတ်ချိန် ၈ မိနစ်အတွင်း ဆွေးနွေးကြဖို့ ဖြစ်ပါတယ်။ ဦးစွာ ဦးဇုန်လှယ်ထန်း ချင်းပြည်နယ်မဲဆန္ဒနယ်အမှတ် (၄) ဆွေးနွေးဖို့ဖြစ်ပါတယ်။</speech>
<speech><mp id="38">ဦးဇုန်လှယ်ထန်း(မဲဆန္ဒနယ်အမှတ်-၄၊ ချင်းပြည်နယ်)</mp>လေးစားအပ်တဲ့ နာယကကြီးနဲ့ ပြည်ထောင်စုအစိုးရအဖွဲ့ဝင်များ၊ လွှတ်တော်ကိုယ်စားလှယ်များအားလုံး မင်္ဂလာပါလို့ ဦးစွာ နှုတ်ခွန်း ဆက်သပါတယ်။ ကျွန်တော်ကတော့ ချင်းပြည်နယ်မဲဆန္ဒနယ်အမှတ်(၄)မှ အမျိုးသားလွှတ်တော် ကိုယ်စားလှယ် ဦးဇုန်လှယ်ထန်းဖြစ်ပြီးတော့ နိုင်ငံတော်သမ္မတထံမှ ပေးပို့ထားသော ဘင်းမ်စတက်အဖွဲ့ဝင် နိုင်ငံများအကြား ဓာတ်အားကွန်ရက်အချင်းချင်း ချိတ်ဆက်ကုန်သွယ်နိုင်ရေးဆိုင်ရာ နားလည်မှု စာချွန်လွှာကို မြန်မာနိုင်ငံမှ ပါဝင်လက်မှတ်ရေးထိုးရန်ကိစ္စနဲ့စပ်လျဉ်းပြီးတော့ ထောက်ခံဆွေးနွေးသွားမှာ ဖြစ်ပါတယ်။ နာယကကြီးခင်ဗျား။ ကျွန်တော်တို့ခေတ်ဟာ Globalization ခေတ်ဖြစ်ပါတယ်။ ဒီခေတ်မှာ ကျွန်တော်တို့ Supply Change လုပ်တတ်ဖို့လိုပါတယ်။ ကျွန်တော်တို့ လျှပ်စစ်ဓာတ်အားဖြန့်ဖြူးတဲ့ နေရာမှာမကဘဲနှင့် ကျွန်တော်တို့ ကုန်ပစ္စည်းပိုင်းမှာသော်လည်းကောင်း၊ ကျွန်တော်တို့အခုကမ္ဘာမှာ ဒီခေတ် မှာတော့ Currency World လို့ခေါ်တဲ့ ငွေရေးကြေးရေးပိုင်းဆိုင်ရာမှာလည်း စစ်ပွဲဆင်နွှဲနေကြပါတယ်။ ဒီပိုင်းဆိုင်ရာတွေအားလုံးမှာ ကျွန်တော်တို့က ဝင်မကစားတတ်ရင် ကျွန်တော်တို့က Supply Change ပေါ့နော်။ လျှပ်စစ်ဓာတ်အားပို့လွှတ်တဲ့နေရာမှာသော်လည်းကောင်း၊ ကျွန်တော်တို့က Supply Change မလုပ်တတ်ရင် နောက်ကျကျန်ရစ်ခဲ့မှာဖြစ်ပါတယ်။ ကျွန်တော်တို့ မြန်မာနိုင်ငံမှာရှိတဲ့ မြန်မာနိုင်ငံကျတော့ ဓာတ်အား ထုတ်လုပ်ရန် အရင်းအမြစ်ပေါကြွယ်ဝတဲ့ နိုင်ငံတစ်နိုင်ငံဖြစ်ပါတယ်။ သို့သော်လည်းပဲ လက်ရှိ ကျွန်တော်တို့ နိုင်ငံအခြေအနေမှာတော့ တစ်နိုင်ငံလုံး ရာသီမရွေး လုံလောက်စွာ လျှပ်စစ်ဓာတ်အား ထုတ်လုပ်ပို့လွှတ် ဖြန့်ဖြူးပေးနိုင်ရန်အတွက်တော့ နှစ်စဉ်ပျမ်းမျှ ၁၅ ရာခိုင်နှုန်း တိုးတက်ထုတ်လုပ်ဖို့ လိုအပ်တယ်လို့ တွက်ချက်ထားရှိပါတယ်။ သို့သော်လည်းပဲ ကျွန်တော်တို့မှာ အရင်းအမြစ် ရှိတဲ့နေရာတွေအားလုံး ထုတ်လုပ် နိုင်မယ်ဆိုရင်တောင်မှ ဓာတ်အားကပိုလာမှာဖြစ်ပြီးတော့ အိမ်နီးနားချင်းနိုင်ငံမှာ ရောင်းချလို့ရမှာ ဖြစ်ပါတယ်။ ကျွန်တော်အလျဉ်းသင့်လို့ ကျွန်တော့မဲဆန္ဒနယ် ချင်းပြည်နယ်ရဲ့ ဓာတ်အားဖြန့်ဖြူးမှုစနစ်ကို တင်ပြ ချင်ပါတယ်။ ကျွန်တော့မဲဆန္ဒနယ်ဖြစ်တဲ့ ချင်းပြည်နယ် ရိခေါဒါရ်မြို့မှာဆိုရင် အခုလက်ရှိမှာ သမ္မတကြီး ပေးပို့တဲ့ ကိစ္စများနဲ့စပ်လျဉ်းပြီးတော့ ကျွန်တော်တို့ လက်တွေ့မှာကျင့်သုံးနေတာ တစ်ခုရှိပါတယ်။ အိန္ဒိယ နိုင်ငံကနေပြီးတော့ ရိခေါဒါရ်မြို့အတွက် လိုအပ်တဲ့ဓာတ်အားကို ဝယ်ယူပြီးတော့ သုံးစွဲနေတဲ့အနေအထား ရှိပါတယ်။ သို့သော်လည်းပဲ အခက်အခဲမျိုးစုံနဲ့ ကျွန်တော်တို့ မြင်တွေ့နေကြပါတယ်။ ဓာတ်အားခဈေး ကြီးမြင့်မှုနဲ့ သူတို့ကြိုက်တဲ့ဖြတ်ပြီးတော့ သူတို့ဖြတ်တဲ့မီးမရရှိတဲ့ အခက်အခဲတွေ အများကြီးကြုံတွေ့နေရပါတယ်။ ကျွန်တော့ အခုမဲဆန္ဒနယ်မှာရှိတဲ့ မဏိပူရမြစ်ဓာတ်အား ထုတ်လုပ်မှု စီမံကိန်းကိုလည်း ကျွန်တော်ဆက်လက်ပြီးတော့ တင်ပြချင်ပါတယ်။ ဒီမဏိပူရမြစ်စီမံကိန်းဟာ အားသာချက် ကတော့ ဘာလဲဆိုတော့ ပြည်သူလူထုက ထောက်ခံကြိုဆိုတယ်။ ပြီးတော့ သဘာဝပျက်စီးမှုလည်း မရှိဘူး။ ဆိုတဲ့ခါကျတော့ ဒီကိစ္စကိုလည်း ကျွန်တော်တို့ အမြန်ဆုံး အကောင်အထည်ဖော်ပေးနိုင်တယ်ဆိုရင် ကျွန်တော်တို့ ဘင်းမ်စတက်မှာ လက်မှတ်ထိုးထားတဲ့ ကိစ္စနဲ့အညီပေါ့။ ကျွန်တော်တို့ အိမ်နီးနားချင်းနိုင်ငံမှာလည်းပိုတဲ့ ဓာတ်အားတွေကို ဖြန့်ဖြူးရောင်းချနိုင်မှာဖြစ်ပါတယ်။ ၃၈၀ မဂ္ဂါဝပ် လောက်ထွက်နိုင်တာဖြစ်ပါတယ်။ ကျွန်တော်တို့ ချင်းပြည်နယ်အတွင်းမှာတော့ လိုအပ်တဲ့ဓာတ်အား နည်းနည်းပဲရှိပါတယ်။ အဲဒါကြောင့် ကျွန်တော်တို့ ပိုလျှံတဲ့ဓာတ်အားတွေကို ကျွန်တော်တို့ အိမ်နီးနားချင်းနိုင်ငံမှာ ဖြန့်ဖြူးနိုင်မှာဖြစ်တဲ့ အတွက်ကြောင့် ဒီမဏိပူရရေအား လျှပ်စစ်ကိုလည်း အမြန်ဆုံးအကောင်အထည်ဖော်ပေးနိုင်ရန် အလျဉ်း သင့်သလို တင်ပြချင်ပါတယ်။ ကျွန်တော်တို့ အခု နိုင်ငံတော်သမ္မတကပေးပို့တဲ့ ဘင်းမ်စတက်အဖွဲ့ဝင် နိုင်ငံများအကြား ဓာတ်အားကွန်ရက်အချင်းချင်း ချိတ်ဆက်ကုန်သွယ်နိုင်ရေး နားလည်မှုစာချွန်လွှာကို မြန်မာနိုင်ငံမှ ပါဝင်လက်မှတ်ရေးထိုးရန်ကိစ္စအား ကောင်းမွန်တဲ့ ဆောင်ရွက်ချက်ဖြစ်ကြောင်း ကျွန်တော် ထောက်ခံတင်ပြရင်းနဲ့ ဆွေးနွေးချက်ကို နိဂုံးချုပ်ပါတယ်။ ကျေးဇူးတင်ပါတယ်။</speech>
<speech type="speaker">ဆက်လက်ပြီး ဒေါ်ခင်နှင်းသစ် ပန်းတောင်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1442">ဒေါ်ခင်နှင်းသစ်(ပန်းတောင်းမဲဆန္ဒနယ်၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါရှင်။ ကျွန်မကတော့ ပဲခူးတိုင်းဒေသကြီး ပန်းတောင်းမဲဆန္ဒနယ် ပြည်သူ့လွှတ်တော်ကိုယ်စားလှယ် ဒေါ်ခင်နှင်းသစ် ဖြစ်ပါတယ်။ ကျွန်မအနေနဲ့ ဘင်းမ်စတက်အဖွဲ့ဝင်နိုင်ငံများအကြား ဓာတ်အားကွန်ရက်အချင်းချင်း ချိတ်ဆက်ကုန်သွယ်နိုင်ရေးဆိုင်ရာ နားလည်မှုစာချွန်လွှာကို မြန်မာနိုင်ငံမှ ပါဝင်လက်မှတ်ရေးထိုးရန်ကိစ္စနှင့် စပ်လျဉ်းပြီး ရှင်းလင်းတင်ပြ သွားမှာ ဖြစ်ပါတယ်။ အဆိုပါစာချွန်လွှာမှာ စွမ်းအင်ကဏ္ဍပူးပေါင်းဆောင်ရွက်ရေး အစီအစဉ်အရ အခွင့် အလမ်းနဲ့ စိန်ခေါ်မှုများကို အဖွဲ့ဝင် ရ နိုင်ငံမှ ပူးပေါင်းဖော်ဆောင်မှာ ဖြစ်ပါတယ်။ လျှပ်စစ်နဲ့ စွမ်းအင် ဝန်ကြီးဌာန ပြည်ထောင်စုဝန်ကြီးကလည်း အဆိုပါစာချွန်လွှာရဲ့ ရည်ရွယ်ချက်များကို ပြည်ထောင်စု လွှတ်တော်အတွင်းမှာ ပြည့်ပြည့်စုံစုံ ရှင်းလင်းခဲ့သလို အပြည်ပြည်ဆိုင်ရာ ကွန်ဗင်းရှင်းများ၊ သဘော တူညီချက်များ၊ ဒေသဆိုင်ရာစာချုပ်များနဲ့ သဘောတူညီချက်များဆိုင်ရာကိစ္စရပ်များ လက်မှတ်ရေးထိုးခြင်း မပြုမီ ပြည်ထောင်စုလွှတ်တော်ရဲ့ အတည်ပြုချက်ရယူရန် လိုအပ်ကြောင်းတို့ကိုလည်း ရှင်းလင်းတင်ပြ ခဲ့ပါတယ်။ လေးစားအပ်ပါသော နာယကကြီးရှင်။ အဆိုပါစာချွန်လွှာကို အတည်ပြုနိုင်ရန်အတွက် မြန်မာ နိုင်ငံရဲ့ လက်ရှိစွမ်းအင်ထုတ်လုပ်သုံးစွဲမှုနဲ့ လိုအပ်မှုများ၊ တည်ဆဲဥပဒေ၊ အစိုးရရဲ့ မူဝါဒ၊ လုပ်ငန်းစဉ်၊ ဦးတည်ဆောင်ရွက်ချက်များနဲ့ ကိုက်ညီမှု ရှိ မရှိ ချိန်ထိုးတင်ပြလိုပါတယ်ရှင်။ နာယကကြီးရှင်။ Power Point အသုံးပြုခွင့်ပေးပါရန် တင်ပြအပ်ပါတယ်။ Power Point မှာ တိုင်းပြည်ရဲ့ လျှပ်စစ်ဓာတ်အား လိုအပ်ချက်သုံးစွဲနိုင်မှုကို ဦးစွာဖော်ပြထားပါတယ်။ လျှပ်စစ်နဲ့စွမ်းအင်ဝန်ကြီးဌာနမှ ရေအားလျှပ်စစ် စီမံကိန်း ၅ ခုကို ၂၀၂၀ ခုနှစ်မှာ ပြီးစီးအောင်ဆောင်ရွက်မယ်လို့ ဆိုသော်လည်း ယခု ၂၀၁၆ ခုနှစ်အတွင်း မြန်မာနိုင်ငံရဲ့ လျှပ်စစ်ဓာတ်အားလိုအပ်ချက် ၃၂၃၆ မဂ္ဂါဝပ်ရှိနေပြီး အမှန်ထုတ်လုပ်နိုင်မှုအားမှာ ၂၇၀၀ မဂ္ဂါဝပ်သာရှိရာ လျှပ်စစ်ဓာတ်အားလိုအပ်ချက် ၅၃၆ မဂ္ဂါဝပ်ရှိနေပါတယ်။ ပြည်တွင်းလျှပ်စစ်သုံးစွဲနိုင်မှုမှာလည်း လူဦးရေ ၅၁ သန်း(အိမ်ထောင်စု ၁၀ သန်း)ရှိသည့်အနက် ၂၀၁၀-၂၀၁၁ ဘဏ္ဍာနှစ်တွင် အိမ်ထောင်စု ၂.၂ သန်းသာ လျှပ်စစ်သုံးစွဲနိုင်ခဲ့ပြီး ၂၀၁၅-၂၀၁၆ ခုနှစ်တွင် ၃.ရ သန်း၊ နောင် ၅ နှစ်တာအတွင်း အိမ်ထောင်စု ၁.၄၈ သန်း(လူဦးရေ ၇.၄ သန်း)ကိုသာ တိုးမြှင့် ပေးအပ်နိုင်ခြင်း ဖြစ်သော်လည်း မြန်မာနိုင်ငံတွင် လျှပ်စစ်ဓာတ်အား မရရှိသေးသော အိမ်ထောင်စုပေါင်း ၆.၈ သန်း(လူဦးရေ ၃၄.၆၈ သန်း)ရှိနေဆဲ ဖြစ်ပါတယ်။ Power Point ခေတ္တရပ်နားပေးပါရှင်။ ယခုလည်း လျှပ်စစ်ကို တရုတ်နဲ့ လာအိုနိုင်ငံများမှ ဝယ်ယူရန်စီစဉ်နေခြင်းဖြစ်ကြောင်းလည်း သိရှိရပါတယ်။ နာယကကြီးရှင်။ မြန်မာနိုင်ငံဟာ ဘင်းမ်စတက်အဖွဲ့ဝင်နိုင်ငံဖြစ်ခြင်း၊ အဖွဲ့ဝင်နိုင်ငံများနဲ့ ပူးပေါင်းဆောင်ရွက်မှုများ ရှိခဲ့ခြင်းအပြင် တည်ဆဲ ၂၀၀၈ ဖွဲ့စည်းပုံအခြေခံဥပဒေ ပုဒ်မ ၄၁ ပါ နိုင်ငံခြားရေး မူဝါဒအရလည်းကောင်း၊ လက်ရှိအစိုးရရဲ့ နိုင်ငံခြားရေးနဲ့ပတ်သက်ပြီး ဆောင်ရွက်ရာမှာ နိုင်ငံအချင်းချင်း အကျိုးတူစီးပွားရေးလုပ်ငန်းများ ဖော်ထုတ်၍ ပူးပေါင်းဆောင်ရွက်ကြမည်။ အထူးသဖြင့် ဒေသဆိုင်ရာ အဖွဲ့အစည်းများ၊ စီမံကိန်းများတွင် ဒေသ၏အကျိုးကို ဦးတည်၍ လက်တွဲဆောင်ရွက်မည်ဟု ပါရှိသည့် အတွက်ကြောင့်လည်းကောင်း၊ ဒါ့အပြင် ကျေးလက်နဲ့ မြို့ပြမကျန် လျှပ်စစ်ရရှိရေးကို ဦးတည်မှာဖြစ်ပြီး NEP စီမံကိန်းများကို ဖော်ဆောင်နေခြင်းတို့ကြောင့်လည်းကောင်း၊ ယခုလက်မှတ်ရေးထိုးရမယ့် စာချွန်လွှာပါ ဖော်ဆောင်ချက်များနဲ့ ကိုက်ညီမှုရှိကြောင်း သုံးသပ်တင်ပြလိုပါတယ်။ Power Point ဆက်လက်အသုံးပြုလိုပါတယ်။ ဘင်းမ်စတက်အဖွဲ့ဝင်နိုင်ငံများရဲ့ လျှပ်စစ်ထုတ်လုပ် နိုင်မှုအခြေအနေတွင် အိန္ဒိယနိုင်ငံဟာ တစ်ကမ္ဘာလုံးမှာ လျှပ်စစ်ဓာတ်အားထုတ်လုပ်မှု တတိယအများဆုံး ဖြစ်ပြီး ထိုင်းနိုင်ငံဟာ အာရှတစ်တိုက်လုံးရဲ့ ၁၄ ရာခိုင်နှုန်းသော လျှပ်စစ်ကို ထုတ်လုပ်နိုင်ပါတယ်။ မြန်မာနိုင်ငံအနေနဲ့လည်း စွမ်းအင်ထုတ်လုပ်နိုင်သော အရင်းအမြစ်များဖြစ်သည့် ရေနံ၊ သဘာဝဓာတ်ငွေ့၊ ကျောက်မီးသွေးများပါဝင်သော တွင်းထွက်စွမ်းအင်၊ ရေအားစွမ်းအင်၊ နေရောင်ခြည်စွမ်းအင်၊ လေအား စွမ်းအင်၊ မြေအောက်အပူစွမ်းအင်၊ ဇီဝဓာတ်ငွေ့စွမ်းအင်၊ ဇီဝရေနံစွမ်းအင်တို့ ရှိနေသည့်အတွက် နည်းပညာနဲ့ ပေါင်းစပ်လုပ်ကိုင်နိုင်မယ်ဆိုရင် ပြည်တွင်းလိုအပ်ချက်ကိုသာမက ပိုလျှံသည်အထိ ထုတ်လုပ်နိုင်မှာ ဖြစ်ပါတယ်။ ဒါ့အပြင် ဘင်းမ်စတက်အတွင်းရေးမှူးရဲ့ အကြီးတန်းအဖွဲ့ဝင်မှ ပြောကြားချက်အရ အဖွဲ့ဝင် နိုင်ငံပေါင်း ရ နိုင်ငံဟာ ပေါင်းပြီးတော့လုပ်မယ်ဆိုရင် Hydropower ပေါင်း ၂၆၀၀၀၀ မဂ္ဂါဝပ် ထုတ်လုပ် နိုင်ခြေရှိပြီး အိန္ဒိယမှ ၁၅၀၀၀၀၊ မြန်မာနိုင်ငံမှ ၄၀၀၀၀၊ ဘူတန်နဲ့ နီပေါမှ ၃၀၀၀၀၊ ဘင်္ဂလားဒေ့ရှ်နဲ့ ထိုင်းမှ ၅၀၀၊ သီရိလင်္ကာမှ ၁၀၀၀ မဂ္ဂါဝပ်စီ ထုတ်လုပ်နိုင်ခြေရှိပါတယ်။ ဒါကြောင့် မြန်မာနိုင်ငံဟာ အဖွဲ့ဝင် နိုင်ငံ ရ နိုင်ငံအတွက် ဒုတိယအများဆုံး လျှပ်စစ်ထုတ်လုပ်နိုင်မယ်လို့ အကြီးတန်းအဖွဲ့ဝင် ပြောကြားချက် ထဲမှာ ပါရှိပါတယ်။ ဘင်းမ်စတက်အဖွဲ့ဝင်နိုင်ငံများမှ အဆိုပါစာချွန်လွှာတွင် လက်မှတ်ရေးထိုးပြီး ဆက်လက် ဆောင်ရွက်နိုင်ပါက ဓာတ်အားလိုအပ်မှု၊ ပိုလျှံမှုတို့အပေါ် သက်ဆိုင်ရာအဖွဲ့ဝင်နိုင်ငံများရဲ့ သဘောတူညီမှုနဲ့ အကာအကွယ်များ၊ လုံခြုံမှုများရှိမှာဖြစ်ပြီး ဆုံးရှုံးမှုအနည်းဆုံးနဲ့ ဆောင်ရွက်နိုင်မှာ ဖြစ်ပါတယ်ရှင်။ ဆောင်ရွက်ခြင်းဖြင့် ၂၀၃၀ SDG Goals ရဲ့ အပိုဒ် ရ ဖြစ်တဲ့ လူတိုင်း လက်လှမ်းမီမှုရှိပြီး သန့်ရှင်းသော စွမ်းအင်ရရှိရေးကိုလည်း အထောက်အကူပြုနိုင်မှာ ဖြစ်ပါတယ်။ နာယကကြီးရှင်။ နိုင်ငံတကာကုန်သွယ်မှုရဲ့ ဆိုးကျိုးနဲ့ ကောင်းကျိုးများကိုလည်း သတိချပ်စေရန် တင်ပြလိုပါတယ်။ ဆိုးကျိုးအနေနဲ့ ငွေလဲလှယ်မှု၊ နိုင်ငံရေး၊ ယဉ်ကျေးမှု၊ အကြွေးအမြီစတဲ့ စွန့်စား လုပ်ကိုင်မှုများ ကြုံတွေ့နိုင်သလို ကောင်းကျိုးအနေနဲ့ နိုင်ငံတကာအကျိုးစီးပွားဖွံ့ဖြိုးမှုကို တိုးတက်နိုင်ခြင်း၊ ရင်းနှီးမြှုပ်နှံမှုများကို ဖိတ်ခေါ်ပြီးသားဖြစ်ခြင်း၊ စီးပွားရေးစွန့်စားလုပ်ကိုင်လိုမှု ကျယ်ပြန့်ခြင်း၊ ဈေးကွက် အပြိုင်အဆိုင်ဖြစ်လာခြင်း၊ ငွေလဲလှယ်မှု ကျယ်ကျယ်ပြန့်ပြန့် ဆောင်ရွက်နိုင်ခြင်းတို့ဖြစ်ပါတယ်။ ကောင်းကျိုးများဟာ မြန်မာနိုင်ငံအတွက် လိုအပ်နေမှုများ ဖြစ်နေ၍ အဆိုပါစာချွန်လွှာကို လက်မှတ်ရေးထိုး သင့်တယ်လို့ သုံးသပ်တင်ပြလိုပါတယ်။ လေးစားအပ်ပါသော နာယကကြီးနဲ့တကွ ပြည်ထောင်စုလွှတ်တော်ကိုယ်စားလှယ်များရှင်။ နိဂုံးချုပ် အနေနဲ့ တင်ပြလိုတာကတော့ ဘင်းမ်စတက်အဖွဲ့ဝင်နိုင်ငံများအကြား ဓာတ်အားကွန်ရက်အချင်းချင်း ချိတ်ဆက်ကုန်သွယ်ရေးဆိုင်ရာ နားလည်မှုစာချွန်လွှာကို အထက်ဖော်ပြပါသုံးသပ် တင်ပြချက်များအရ မြန်မာနိုင်ငံအနေနဲ့ ပူးပေါင်းဆောင်ရွက်သင့်တာဖြစ်လို့ အဆိုပါနားလည်မှုစာချွန်လွှာမှာ လက်မှတ်ရေးထိုးရန် ပြည်ထောင်စုလွှတ်တော်မှ အတည်ပြုပေးသင့်ပါကြောင်း ထောက်ခံတင်ပြအပ်ပါတယ်ရှင်။ ကျေးဇူးအများကြီး တင်ပါတယ်။</speech>
<speech type="speaker">ဦးသက်နိုင်ဦး ရေဖြူမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1421">ဦးသက်နိုင်ဦး(ရေဖြူမဲဆန္ဒနယ်၊ တနင်္သာရီတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကိုယ်စားလှယ်များအားလုံး မင်္ဂလာပါခင်ဗျာ။ ကျွန်တော်ကတော့ တနင်္သာရီတိုင်းဒေသကြီး၊ ရေဖြူ မဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဦးသက်နိုင်ဦးဖြစ်ပါတယ်။ နာယကကြီးခင်ဗျာ။ ကျွန်တော့အနေနဲ့ ဘင်းမ်စတက် အဖွဲ့ဝင်နိုင်ငံများအကြား ဓာတ်အား ကွန်ရက်အချင်းချင်း ချိတ်ဆက်ကုန်သွယ်ရေးဆိုင်ရာ နားလည်မှုစာချွန်လွှာကို မြန်မာနိုင်ငံမှ ပါဝင်လက်မှတ် ထိုးရန်ကိစ္စနှင့်ပတ်သက်ပြီး ဆွေးနွေးသွားမှာဖြစ်ပါတယ်။ ဆွေးနွေးတဲ့နေရာမှာလည်း လက်မှတ်ရေးထိုး ခြင်းကြောင့် ရရှိလာမယ့် အကျိုးကျေးဇူးများအပေါ်မျှော်လင့်ပြီး တိုင်းဒေသကြီး အခွင့်အလမ်း အကျိုး စီးပွားနှင့် ဆက်စပ်ကာ ဆွေးနွေးသွားမှာဖြစ်ပါတယ်။ နာယကကြီးခင်ဗျာ။ ကျွန်တော်တို့ တနင်္သာရီတိုင်းဒေသကြီးဟာ မြန်မာနိုင်ငံ တောင်ဘက်အကျဆုံး အပိုင်းမှာ တည်ရှိပြီး ထိုင်းနိုင်ငံနှင့် နယ်နိမိတ်ချင်း ထိစပ်လျှက်ရှိပါတယ်။ တိုင်းဒေသကြီးအတွင်း လျှပ်စစ် ဓာတ်အား သုံးစွဲမှုအခြေအနေမှာလည်း တစ်နိုင်ငံလုံးတွင် လျှပ်စစ်ဓာတ်အားခ တစ်ယူနစ် ဈေးအကြီးဆုံး ပေးနေရပြီး ထားဝယ်ခရိုင်တွင် တစ်ယူနစ်စရိတ် ၃၀၀ ကျပ်၊ မြိတ်ခရိုင်တွင် တစ်ယူနစ်စရိတ် ၃၀၀ ကျပ် ဝန်းကျင်၊ ကော့သောင်းမြို့တွင် တစ်ယူနစ်စရိတ် ၃၀၀ ကျပ်ခန့် ရှိပါတယ်။ ကျေးရွာများတွင် ကျေးရွာ မီးလင်းရေးကော်မတီမှ သတ်မှတ်သော တစ်ယူနစ် ၆၀၀ ကျပ်၊ တချို့ကျေးရွာများတွင် ၇၀၀ ကျပ်ပေး၍ သုံးစွဲနေရပါတယ်။ မြန်မာနိုင်ငံမှထွက်သော သဘာဝဓာတ်ငွေ့ကို ရေဖြူမြို့နယ် ကံပေါက်ကျေးရွာမှ သွယ်ယူပြီး ထိုင်းနိုင်ငံသို့ တင်ပို့ရောင်းချနေသော်လည်း ထိုင်းနိုင်ငံ၏ လျှပ်စစ်တစ်ယူနစ်ဈေးနှုန်းထက်ကြီးမြင့်သော နှုန်းထားဖြင့်သုံးစွဲနေရပါတယ်။ ကျွန်တော်တို့ တိုင်းဒေသကြီးဟာ မဟာဓာတ်အားလိုင်းနှင့်လည်း ဝေးကွာ နေဆဲဖြစ်ပြီး မျှော်သာမျှော် လက်ရှိအနေအထားထိပေါ်လာဖို့မသေချာသေးပါ။ လက်မှတ်ရေးထိုးခြင်းကြောင့် အဖွဲ့ဝင်နိုင်ငံများအကြား လျှပ်စစ်ဓာတ်အားကုန်သွယ်ရာတွင် ဓာတ်အားခ မူဘောင်ပေါ်ထွန်းစေခြင်းနှင့် နိုင်ငံဖြတ်ကျော်စွမ်းအင်ကူးသန်းရောင်းဝယ်ခြင်း မြှင့်တင်ဆောင်ရွက်သွားရန် အစီစဉ်ရှိကြောင်းသိရသဖြင့် မိမိဒေသလိုအပ်ချက်နှင့် ကိုက်ညီကြောင်း တွေ့ရပါတယ်။ နာယကကြီးခင်ဗျာ။ ကျွန်တော်တို့ တနင်္သာရီတိုင်းဒေသကြီးဟာ စာချွန်လွှာအရ ဖော်ဆောင်ပေး ရမယ့် ပြန်လည်ပြည့်ဖြိုးမြဲ စွမ်းအင်စီမံကိန်းများ သို့မဟုတ် နောက်ထပ်စီမံကိန်းအသစ်များ တိုးမြှင့်ဆောင်ရွက် နိုင်ရန်အတွက် လျှပ်စစ်ဓာတ်အား ထုတ်ယူရန် ရေအားအရင်းအမြစ် ပေါကြွယ်ဝသော တိုင်းဒေသကြီး ဖြစ်ပါတယ်။ ရေအားလျှပ်စစ်နဲ့ပတ်သက်ပြီး လေ့လာချက်များအရ တိုင်းဒေသကြီးအတွင်း အနည်းဆုံး မဂ္ဂါဝပ် ၆၅၀ ထုတ်ယူနိုင်ကြောင်း သိရှိရပါတယ်။ လက်ရှိအခြေအနေမှာ ထုတ်ယူသုံးစွဲနိုင်ခြင်း မရှိသော် လည်း တစ်ချိန်ချိန် ထုတ်ယူနိုင်ခဲ့လျှင် တိုင်းဒေသကြီးအတွင်း သုံးစွဲမှုပိုလျှံသည့်အပြင် နိုင်ငံအတွင်း အခြား တိုင်းဒေသကြီး/ ပြည်နယ်များသို့ ဓာတ်အားပေးပို့နိုင်သလို ဘင်းမ်စတက်နိုင်ငံဖြစ်သည့် ထိုင်းနိုင်ငံနှင့် လည်း ဓာတ်အားကွန်ရက်အချင်းချင်း ချိတ်ဆက်ခြင်းဖြင့် ဒေသအတွင်းရရှိသော စွမ်းအင်အရင်းအမြစ်ကို အသုံးချနိုင်မှာ ဖြစ်ပါတယ်။ နာယကကြီးခင်ဗျာ။ လက်ရှိ မြန်မာနိုင်ငံအတွင်းသို့ နိုင်ငံခြားရင်းနှီးမြှုပ်နှံမှုများ အလုံးအရင်းဖြင့် ဝင်လာရန် လိုအပ်သောပါတယ်။ ရင်းနှီးမြှုပ်နှံမှုများ လာရောက်ရန် အဓိက စိန်ခေါ်မှုများထဲတွင် လျှပ်စစ်မီးရရှိရေးဟာ အထူးအရေးကြီးတဲ့ ကဏ္ဍမှာ ပါဝင်ပါတယ်။ ကျွန်တော်တို့ တိုင်းဒေသကြီးအတွင်း ထားဝယ်ခရိုင်၊ ရေဖြူမြို့နယ်တွင်လည်း နိုင်ငံတကာရင်းနှီးမြှုပ်နှံမှုများကို မျှော်လင့် နေသည့် ထားဝယ်အထူးစီးပွားရေးဇုန်စီမံကိန်းအကောင်အထည်ဖော်ရန် လိုလားလျက်ရှိပါတယ်။ ထားဝယ် အထူးစီးပွားရေးဇုန်ဟာ မြန်မာနိုင်ငံ ရှေ့ပြေးစီမံကိန်း ၃ ခုတွင် ပါဝင်နေပြီး စီမံကိန်း ၃ ခုအနက် အကြီးဆုံး စီမံကိန်းဖြစ်ခြင်း၊ ဒေသအတွင်း အလုပ်အကိုင်အခွင့်အလမ်းနှင့် စီးပွားရေးဖွံ့ဖြိုးတိုးတက်မှုတို့အတွက် ဒေသခံများ မျှော်လင့်ချက်ကြီးမားသော စီမံကိန်းတစ်ခုဖြစ်ပါတယ်။ အထူးစီးပွားရေးဇုန်အကောင်အထည် ဖော်ရာတွင် လျှပ်စစ်မီးလုံလောက်စွာ ရရှိရေးဟာ အဓိကလိုအပ်ချက် တစ်ခုဖြစ်ပါတယ်။ အကယ်၍ လျှပ်စစ်မီး ရရှိရေးနှင့်ပတ်သက်ပြီး လိုအပ်ချက်များရှိလျှင်လည်း နားလည်မှုစာချွန်လွှာ လက်မှတ်ရေးထိုးခြင်းကြောင့် နိုင်ငံဖြတ်ကျော်စွမ်းအင်ကူးသန်းရောင်းဝယ်ခြင်း မြှင့်တင်ဆောင်ရွက်နိုင်ပြီး စီးပွားရေးတွက်ခြေကိုက်၍ ယုံကြည်စိတ်ချရသော ဓာတ်အားအပြည့်အဝဖြည့်ဆည်းရေး ရည်ရွယ်ချက်ဖြင့် လုပ်ဆောင်နိုင်မှာဖြစ်ပါတယ်။ နာယကကြီးခင်ဗျာ။ ကျွန်တော်တို့ တိုင်းဒေသကြီး ပြည်သူများ၏မျှော်လင့်ချက် အမြင့်ဆုံးအရာမှာ လျှပ်စစ်မီးဖြစ်သလို လျှပ်စစ်မီးလိုအပ်ချက်ကို နိုင်ငံတော်စီမံချက်များ မဖြည့်ဆည်းနိုင်မီကာလအတွင်း နားလည်မှုစာချွန်လွှာ လက်မှတ်ရေးထိုးခြင်းကြောင့် ရရှိလာမယ့် အကျိုးကျေးဇူးများအပေါ် ဒေသခံများနှင့် အတူ မျှော်လင့်မိပါတယ်။ သို့ဖြစ်ပါ၍ ဘင်းမ်စတက် အဖွဲ့ဝင်နိုင်ငံများအကြား ဓာတ်အားကွန်ရက်အချင်းချင်း ချိတ်ဆက်ကုန်သွယ်နိုင်ရေးဆိုင်ရာ နားလည်မှုစာချွန်လွှာ မြန်မာနိုင်ငံမှ ပါဝင်လက်မှတ်ထိုးရန်ကိစ္စကို ထောက်ခံအပ်ပါတယ်ခင်ဗျာ။ ကျေးဇူးတင်ပါတယ်ခင်ဗျာ။</speech>
<speech type="speaker">ဦးဇော်သိန်း ဝါးခယ်မမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1613">ဦးဇော်သိန်း(ဝါးခယ်မမဲဆန္ဒနယ်၊ ဧရာဝတီတိုင်းဒေသကြီး)</mp>လေးစားအပ်တဲ့ နာယကကြီးနဲ့ ပြည်သူ့လွှတ်တော် ဥက္ကဋ္ဌကြီး၊ လွှတ်တော်ကိုယ်စားလှယ်များ၊ ပြည်ထောင်စုအဆင့်ပုဂ္ဂိုလ်များကို မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်က ဧရာဝတီတိုင်းဒေသကြီး ဝါးခယ်မမဲဆန္ဒနယ်၊ ပြည်သူ့လွှတ်တော်ကိုယ်စားလှယ် ဦးဇော်သိန်းဖြစ်ပါတယ်။ ကျွန်တော်က ဘင်းမ်စတက်အဖွဲ့ဝင်နိုင်ငံများ နားလည်မှုစာချွန်လွှာကို မြန်မာနိုင်ငံမှ ရေးထိုးရန် ထောက်ခံဆွေးနွေးမှာ ဖြစ်ပါတယ်။ နာယကကြီးခင်ဗျာ။ ပိုပြီးပွင့်လင်းမြင်သာလာတဲ့ တစ်နိုင်ငံနဲ့ တစ်နိုင်ငံ ပိုပြီးမှီခိုလာရတဲ့ ၂၁ ရာစုမှာ စီးပွားရေးအရ၊ နိုင်ငံတကာဆက်ဆံရေးအရ၊ စွမ်းအင်လိုအပ်ချက်များအရ ကမ္ဘာတစ်ဝန်းဒေသအလိုက် ပိုမိုပူးပေါင်းဆောင်ရွက်ရန် အခွင့်အလမ်းတွေ ပေါ်ပေါက်လာပါတယ်။ အဲဒီ အဓိကမောင်းနှင်အားကတော့ စစ်ရေးခေတ်ပြီးဆုံးပြီးတော့ တစ်ကမ္ဘာလုံးပေါင်းစည်းလာတဲ့ အခြေအနေချည်းပဲ ဖြစ်ပါတယ်။ ကမ္ဘာ့ ရွာကြီးကို စီးပွားရေး၊ ကုန်သွယ်ရေး ကန့်သတ်မှုတွေ၊ ပိတ်ပင်မှုတွေနဲ့ တည်ဆောက်လို့မဖြစ်ပါဘူး။ စစ်ရေး ခေတ်ကာလ ကုန်ဆုံးသွားခြင်းနဲ့အတူ နယ်စပ်ချင်း၊ နိုင်ငံချင်းထိတွေ့နေတဲ့ ဒေသအလိုက်ပူးပေါင်းဆောင်ရွက်မှု အချင်းချင်း ပွင့်လင်းမြင်သာစွာဆက်ဆံဖို့ အခွင့်အလမ်းတွေအသုံးချပြီး တည်ဆောက်ရမှာ ဖြစ်ပါတယ်။ နောက်အရေးကြီးတဲ့တစ်ချက်ကလည်း တစ်ကမ္ဘာလုံးလွှမ်းခြုံတဲ့ ကုန်သွယ်ရေးစေ့စပ်ဆွေးနွေး por S:caosco WTO pasmod World Trade Organization at 39:$38:20.6oz coad: ပါပါတယ်။ WTO ကို အစားမထိုးနိုင်ပေမယ့် ဒီဒေသအလိုက် စီးပွားရေးအုပ်စုတွေဟာ သက်ဆိုင်ရာ နိုင်ငံတွေကို နောက်ကျမကျန်ခဲ့အောင် စွမ်းဆောင်နိုင်ခဲ့ပါတယ်။ အဲဒီအုပ်စုတွေကတော့ TPP ခေါ်တဲ့ Trans- Pacific Partnership, RCEP, US-EU, FTA, SAARC GƏToo South Asian Association for Regional Cooperation in Southern Asian နဲ့ ဘင်းမ်စတက် တို့ပဲ ဖြစ်ပါတယ်။ ဘင်းမ်စတက်ကတော့ စတင်တည်ထောင်တုန်းကတော့ Bingaladish, India, Srilanka, Thailand နဲ့ ဘင်းမ်စတက်လို့ခေါ်ပါတယ်။ အခုတော့ မြန်မာနဲ့ ဘူတန်တို့ပါလာတော့ ဘင်းမ်စတက်လို့ တွင်တာပဲ ဖြစ်ပါတယ်။ နာမည်က ရည်ညွှန်းသလိုပဲ ဘင်္ဂလားပင်လယ်အော်တစ်ဝိုက်က နိုင်ငံအနေနဲ့ အဓိကထားပြီး ဖွဲ့စည်းပါတယ်။ ပထဝီအရလည်း ပိုပြီးအဓိပ္ပာယ်ရှိပါတယ်။ ASEAN အဖွဲ့လိုမဟုတ်ဘဲ ဆုံးဖြတ်ချက် ချရာမှာလည်း သုံးနိုင်ငံက သဘောတူရင် စီမံကိန်းတွေကို အကောင်အထည်ဖော်နိုင်တဲ့အတွက် တိုးတက် ဖွံ့ဖြိုးမှုလည်း မြန်ဆန်ပါတယ်။ Bingaladish နဲ့ မြန်မာပါဝင်မှုကြောင့် နိုင်ငံကြီးဖြစ်တဲ့ India ရဲ့ လွှမ်းမိုးမှု ကလည်းမရှိဘဲ နိုင်ငံချင်းအလိုက် အရေးပါမှုတူညီစွာ ရှိနေပါတယ်။ နာယကကြီးခင်ဗျာ။ ဘင်းမ်စတက်နိုင်ငံတွေက စီးပွားရေးစိန်ခေါ်မှုတွေကို ဒေသအလိုက် ပူးပေါင်း ဆောင်ရွက်ခြင်းနဲ့ ကျော်လွှားနိုင်မယ်လို့ ယုံကြည်ပါတယ်။ နီပေါနဲ့ ဘူတန်က ကုန်းတွင်းနိုင်ငံတွေ ဖြစ်ပေမယ့် မြန်မာ၊ အိန္ဒိယ အရှေ့မြောက်နိုင်ငံတွေလို တောတောင်ထူထပ်တဲ့အတွက် ရေအားလျှပ်စစ်တွေကို ရေရှည်ထုတ်လုပ်သုံးစွဲနိုင်မှာ ဖြစ်ပါတယ်။ စွမ်းအင်ဆိုင်ရာ ပူးပေါင်းဆောင်ရွက်မှုက ဘင်းမ်စတက်ရဲ့ ဦးစားပေးကဏ္ဍဖြစ်ပါတယ်။ ဒါကလည်းမထူးဆန်းပါဘူး။ ဘာဖြစ်လို့လဲဆိုတော့ အဖွဲ့ဝင်နိုင်ငံ တော်တော် များများဟာ စွမ်းအင်ပြဿနာ ရင်ဆိုင်နေရလို့ပဲ ဖြစ်ပါတယ်။ စွမ်းအင်ပြဿနာ ပေါ်ပေါက်လာရတဲ့ အောင်က ပြင်ပါတယ်။ နိမ့်ကျလို့ဖြစ်ပါတယ်။ နောက်တစ်ချက်က စီးပွားရေးတွေ ပိုမိုမြန်ဆန်လာတဲ့နည်းတူ စွမ်းအင်အခြေခံ အဆောက်အအုံတွေကလည်း ပိုမိုခိုင်ခန့်ကောင်းမွန်ဖို့ လိုအပ်လို့ပဲ ဖြစ်ပါတယ်။ အိန္ဒိယနိုင်ငံရဲ့ စီးပွားရေး အရှိန်အဟုန်ကမြင့်တက်လေ စွမ်းအင်အရင်းအမြစ်ဖူလုံရေးကို ကြိုးပမ်းရလေ ဖြစ်ပါတယ်။ ဘင်္ဂလားဒေ့ရှ် မှာလည်း စီးပွားရေးတိုးတက်မှုနှုန်း ၆ ရာခိုင်နှုန်း ကျော်လာတာနဲ့ တိုင်းပြည်မှာ လျှပ်စစ်မီးပျက်တာတွေ များလာပါတယ်။ နီပေါနိုင်ငံအနှံ့အပြားမှာလည်း လျှပ်စစ်သုံးတာများလာတဲ့အတွက် အစိုးရက ၁၂ နာရီ ကြာ လျှပ်စစ်ကိုဖြတ်တောက်ပြီး ဖြန့်ဖြူးနေရပါတယ်။ အကျိုးဆက်ကတော့ စက်မှုနဲ့ ကုန်သွယ်ရေးလုပ်ငန်း တွေမှာ ဒီဇယ်သုံးမီးစက်တွေ သုံးစွဲကြရပြီး ပတ်ဝန်းကျင်ညစ်ညမ်းမှုတွေ ဖြစ်လာပါတယ်။ လောင်စာဆီကို ပိုပြီးတင်သွင်းရလို့ စရိတ်ပိုမို ကြီးမားလာပါတယ်။ ဒါပေမယ့် ဘင်းမ်စတက်နိုင်ငံတွေဟာ စွမ်းအင်အရင်းအမြစ် ပေါများပါတယ်။ အပြည့်အဝတော့ မထုတ်လုပ်နိုင်သေးပါဘူး။ နီပေါမှာ ရေအားစွမ်းအင်မဂ္ဂါဝပ် ၈၀၀၀၀ ထုတ်လုပ်နိုင်မယ်လို့ ခန့်မှန်း ပါတယ်။ နီပေါက ဟိမဝန္တာတောင်တန်းမှာတည်ရှိတဲ့အတွက် ဖြစ်ပါတယ်။ လက်ရှိမှာတော့ နီပေါက မဂ္ဂါဝပ် ၆၆၀ လောက်ပဲ ထုတ်လုပ်သုံးစွဲနိုင်ပါသေးတယ်။ အဲဒါကြောင့်မို့လို့ နီပေါက အိန္ဒိယကနေ နိုင်ငံရဲ့ လျှပ်စစ်လိုအပ်ချက်ကို ၁ရ ရာခိုင်နှုန်း တင်သွင်းနေရပါတယ်။ နိုင်ငံခြားရင်းနှီးမြှုပ်နှံမှုတွေ ရလာရင်တော့ နီပေါနိုင်ငံမှာ စွမ်းအင်လုံလောက်မှုများလာမှာ ဖြစ်ပါတယ်။ ဘင်္ဂလားဒေ့ရှ်ရဲ့ မြောက်ပိုင်းဒေသတွေမှာ ကျောက်မီးသွေး အမြောက်အမြားရှိပေမယ့် လုပ်ငန်းသုံးစွမ်းအင်ဆီကရတဲ့ ၇၈ ရာခိုင်နှုန်း သဘာဝဓာတ်ငွေ့ မှာပဲ မှီခိုနေရပါတယ်။ ဘင်္ဂလားဒေ့ရှ်ရဲ့ သတင်းတွေအရတော့ ဓာတ်ငွေ့သိုက် 7.3 trillion cubic feet ရှိတယ်လို့ သိရပေမယ့် နေ့စဉ်ထုတ်နိုင်တာက 2000 cubic feet ကျော်ကျော်ပဲ ရှိပြီး တကယ်လိုအပ် တာက 2500 cubic feet ပဲ ဖြစ်ပါတယ်။ ဘင်္ဂလားဒေ့ရှ် စွမ်းအင်ဝန်ကြီးကလည်း နိုင်ငံရဲ့ စီးပွားရေး နှေးကွေးမှုဟာ စွမ်းအင်မလုံလောက်မှုကြောင့်လို့ပဲ ပြောပါတယ်။ မြန်မာနိုင်ငံရဲ့ ရေအားလျှပ်စစ်ကိုတော့ မဂ္ဂါဝပ် ၁၀၀၀၀၀ ခန့်မှန်းရပါတယ်။ အခုအထိတော့ ၃၀၀၀ ကျော်လောက်ပဲ ထုတ်လုပ်နိုင်တယ်လို့ သိရပါတယ်။ မြန်မာနိုင်ငံမှာလည်း 540 billion cubic meter သဘာဝဓာတ်ငွေ့သိုက်တွေရှိတယ်လို့ ခန့်မှန်းကြပါတယ်။ ဒါပေမယ့် ပြည်ပကို ရောင်းချတာများပြီး ပြည်တွင်းသုံးစွဲဖို့ မလုံမလောက်ဖြစ်နေ ရပါ တယ်။ အဲဒါကြောင့်မို့လို့ တချို့ တောင်အာရှနိုင်ငံတွေက လျှပ်စစ် Super grid တွေ ထူထောင်ဖို့ စဉ်းစားလာကြတာ ဖြစ်ပါတယ်။ နာယကကြီးခင်ဗျာ။ ဘင်္ဂလားဒေ့ရှ် ဝန်ကြီးချုပ်ကလည်း ၂၀၁၁ မှာ လျှပ်စစ် Super grid တွေရဲ့ တောင်အာရှနိုင်ငံတွေမှာ စီးပွားရေးအရေးပါမှုဟာ ချက်ချင်းထိရောက်နိုင်ပြီး အလွန်ကြီးမားတယ်လို့ ထောက်ပြခဲ့ပါတယ်။ ဂျပန် Renuable Energy Foundation က အာရှ Power grid ကို အစွမ်းကုန် အသုံးချဖို့ တိုက်တွန်းထားပါတယ်။ အိန္ဒိယအနောက်မြောက်က ရေအားလျှပ်စစ်ကို ဘင်္ဂလားဒေ့ရှ်နဲ့ ဝေမျှ သုံးစွဲနိုင်မှာ ဖြစ်ပါတယ်။ မြန်မာနိုင်ငံရဲ့ ရေအားလျှပ်စစ်တွေမှာလည်း ပိုမိုထုတ်လုပ်ပြီး ပြည်တွင်းမှာ ဖူလုံပြီး ပိုတာကို မိတ်ဆွေနိုင်ငံတွေနဲ့ ဝေမျှသုံးစွဲမှာ ဖြစ်ပါတယ်။ ထိုင်းနဲ့လည်း ပူးပေါင်းပြီး အရှေ့တောင် အာရှမှာ Super Power grid တွေ ထူထောင်သုံးစွဲဖို့ ကြိုးပမ်းရမှာ ဖြစ်ပါတယ်။ အဖွဲ့ကြီးအနေနဲ့လည်း ဘင်းမ်စတက်အနေနဲ့လည်း ကမ္ဘာ့လူဦးရေရဲ့ ၂၁ ရာခိုင်နှုန်း သန်း ၁.၃ တောင် လူနေမှုဘဝကို တိုးတက်အောင် ကြိုးစားရမှာ ဖြစ်ပါတယ်။ ပူးပေါင်းဆောင်ရွက်မှု အလားအလာအလွန်ကောင်းပြီး စွမ်းအင်ပူးပေါင်း ဆောင်ရွက်မှုသာမက ကုန်သွယ်ရေးရင်းနှီးမြှုပ်နှံမှုနဲ့ ရေကြောင်းသွားလာရေးပါ ပူးပေါင်းဆောင်ရွက်ရမှာ ဖြစ်ပါတယ်။ ဘာကြောင့်လဲဆိုတော့ ဘင်းမ်စတက်ရဲ့ အခြေခံသဘောတရားကတော့ အရှေ့အာရှနဲ့ အရှေ့တောင် အာရှ Indo-ASEAN ပူးပေါင်းဆောင်ရွက်ရေးပဲ ဖြစ်ပါတယ်။ အာရှတစ်တိုက်လုံး ပူးပေါင်းဆောင်ရွက်ရေးရဲ့ ပထမခြေလှမ်းပဲ ဖြစ်ပါတယ်။ ဒီအားထုတ်မှုကြောင့် ကုန်းတွင်းပိုင်းအာရှနိုင်ငံတွေပါ ကုန်းတွင်းချိတ်ဆက် နိုင်ငံတွေဖြစ်လာပြီး အခြေခံအဆောက်အအုံတိုးတက်မှု၊ ပို့ဆောင်ရေးချဲ့ထွင်မှုနဲ့ စွမ်းအင်ပူးပေါင်းဆောင်ရွက်မှု ကြောင့် အာရှတစ်တိုက်လုံး ဖွံ့ဖြိုးလာမှာ ဖြစ်ပါတယ်။ ဘင်းမ်စတက်စတင်တည်ထောင်စဉ်ကတည်းက ထိုင်းနိုင်ငံနဲ့ အာဆီယံတို့ရဲ့ အနောက်ကြည့် ပေါ်လစီနဲ့ အိန္ဒိယနဲ့ တောင်အာရှရဲ့ အရှေ့ကြည့်ပေါ်လစီ ၂ ခု အကျိုးတူ ပူးပေါင်း လုပ်ကိုင်ဖို့ ရည်ရွယ်ရင်း ဖြစ်ပါတယ်။ ပူးပေါင်းဆောင်ရွက်ခြင်းက အဖွဲ့ကြီးမှာပါတဲ့ ပြည်သူတို့ရဲ့ တိုးတက်ဖွံ့ဖြိုးမှုက အဖွဲ့ဝင် ခေါင်းဆောင်တွေရဲ့ နိုင်ငံရေးဦးဆောင်မှုက အရေးကြီးတာ ဖြစ်ပါတယ်။ နိုင်ငံခေါင်းဆောင်တွေရဲ့ နိုင်ငံရေး ဦးဆောင်မှုက ဘာကြောင့်အရေးကြီးလဲဆိုတော့ ဘင်းမ်စတက်ရဲ့ စတင်တည်ထောင်သူက Thaksin Shinawatra ဖြစ်ပြီး သူဝန်ကြီးချုပ်ဖြစ်စဉ်က ဒီအဖွဲ့ကြီးကို အထူးဦးစားပေးခဲ့ပါတယ်။ သက်ဆင်ကို စက်တင်ဘာလ ၂၀၀၆ မှာ ဖြုတ်ချလိုက်တဲ့အတွက် ၄ နှစ်လောက်ဆိုင်းငံ့ပြီး ဒုတိယအကြိမ် ဘင်းမ်စတက် ထိပ်သီးအစည်းအဝေးကို ၂၀၀၈ နိုဝင်ဘာမှ ကျင်းပနိုင်တာ ဖြစ်ပါတယ်။ ဘင်းမ်စတက် တိုးတက်ရေးအတွက် UNESCAP m gå:saesaquod sacundoozd. coged. ydos Super grid op: Godcaoscenz အထူးအလေးထားပြီး အကြံပြုထားပါတယ်။ ဒါကြောင့်မို့လို့ ဘင်းမ်စတက်စာချုပ်ကို မြန်မာနိုင်ငံက လက်မှတ်ရေးထိုးရန် အလေးအနက် ထောက်ခံလိုက်ပါတယ်။ အားလုံးကို ကျေးဇူးတင်ပါတယ်။</speech>
<title>အထက်ပါကိစ္စနှင့်စပ်လျဉ်း၍ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က ပြန်လည်ရှင်းလင်းရန် ရှိက ရှင်းလင်းဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type="speaker">လွှတ်တော်ကိုယ်စားလှယ်များ ဆွေးနွေးလို့ပြီးပါပြီ။ လွှတ်တော်ကိုယ်စားလှယ် များရဲ့ ဆွေးနွေးချက်များအပေါ် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က ပြန်လည်ရှင်းလင်း ရန်ရှိက ရှင်းလင်းဆွေးနွေးဖို့ဖြစ်ပါတယ်။</speech>
<speech><agency id="17">ဒေါက်တာထွန်းနိုင်(ဒုတိယဝန်ကြီး၊ လျှပ်စစ်နှင့်စွမ်းအင်ဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယကကြီး၊ ပြည်ထောင်စုလွှတ်တော် ကိုယ်စားလှယ်များနှင့် ပြည်ထောင်စုအစိုးရအဖွဲ့ဝင်များအားလုံး ကိုယ်စိတ်နှစ်ဖြာ ကျန်းမာချမ်းသာကြပါစေကြောင်း ဆုတောင်း မေတ္တာပို့သအပ်ပါတယ်။ ယနေ့ ပြည်ထောင်စုလွှတ်တော်အစည်းအဝေးတွင် ဘင်းမ်စတက်အဖွဲ့ဝင်နိုင်ငံ များအကြား ဓာတ်အားကွန်ရက်အချင်းချင်း ချိတ်ဆက်ကုန်သွယ်နိုင်ရေးဆိုင်ရာ နားလည်မှုစာချွန်လွှာ အား မြန်မာနိုင်ငံက အဖွဲ့ဝင်တစ်နိုင်ငံအဖြစ် ပါဝင်လက်မှတ်ရေးထိုးရေးကိစ္စနဲ့ ပတ်သက်ပြီး လွှတ်တော် ကိုယ်စားလှယ်(၄)ဦးက အချက်အလက်များ အားကောင်းစွာရော ပြည့်ပြည့်စုံစုံနဲ့တော့ ထောက်ခံတင်ပြ ဆွေးနွေးသွားချက်ကိုလည်း မိမိတို့ဝန်ကြီးဌာနအနေဖြင့် အထူးကျေးဇူးတင်ရှိလှပါတယ်။ အဆိုပါ MOU ၏ အဓိကရည်ရွယ်ချက်မှာ အဖွဲ့ဝင်နိုင်ငံများအတွင်း အချင်းချင်းမှာရှိနေတဲ့ စွမ်းအင်အရင်းအမြစ်များကို အကောင်းဆုံးအသုံးချပြီးတော့ တစ်နိုင်ငံနဲ့ တစ်နိုင်ငံအကြားမှာ တစ်နိုင်ငံက ဓာတ်အားလိုအပ်နေတဲ့းတစ်နိုင်ငံက ဓာတ်အားပိုနေတဲ့နိုင်ပါတယ်။ ထိုသို့ဖြစ်တဲ့ ရာသီကာလများမှာ တစ်နိုင်ငံနဲ့တစ်နိုင်ငံ အပြန်အလှန်ကူညီခြင်းအားဖြင့် အဖွဲ့ဝင်နိုင်ငံများအားလုံးရဲ့ လျှပ်စစ်အခက်အခဲပြဿနာကို ဖြေရှင်းဆောင်ရွက်သွားရန် ရည်ရွယ်ကာ ထိုသို့ဆောင်ရွက်သွားနိုင်မယ့် ဓာတ်အားကွန်ရက်အချင်းချင်း ချိတ်ဆက်ရေးဆိုင်ရာ Master Plan ရေးဆွဲပြုစုဖို့ အဓိကရည်ရွယ်ထားတာ ဖြစ်ပါတယ်။ ဒီ MOU ကြောင့်ဖြစ်ပေါ်လာမယ့် Master Plan ဟာ မြန်မာနိုင်ငံအတွက် အနာဂတ် လျှပ်စစ် ဓာတ်အားလိုအပ်ချက်ရေရှည်ကာလတိုအတွက် များစွာအထောက်အကူပြုပြီး ကျွန်တော်တို့ တိုင်းသူ ပြည်သားများအတွက် အကျိုးရှိမယ့် ကိစ္စရပ်တစ်ရပ်ဖြစ်ပါတယ်။ သို့ပါ၍ ဘင်းမ်စတက်အဖွဲ့ဝင် နိုင်ငံများ အကြား ဓာတ်အားကွန်ရက်အချင်းချင်း ချိတ်ဆက်ကုန်သွယ်ရေးဆိုင်ရာ နားလည်မှုစာချွန်လွှာကို မြန်မာ နိုင်ငံမှ ပါဝင်လက်မှတ်ရေးထိုးနိုင်ရေးအတွက် ပြည်ထောင်စုလွှတ်တော်မှ အတည်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျာ။ ကျေးဇူးတင်ရှိပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ လွှတ်တော်ရဲ့ အဆုံးအဖြတ်ရယူ ပါမယ်။ ဘင်းမ်စတက်အဖွဲ့ဝင်နိုင်ငံများအကြား ဓာတ်အားကွန်ရက်အချင်းချင်း ချိတ်ဆက်ကုန်သွယ်နိုင်ရေး ဆိုင်ရာ နားလည်မှုစာချွန်လွှာကို မြန်မာနိုင်ငံမှ ပါဝင်လက်မှတ်ရေးထိုးရန်ကိစ္စနှင့်စပ်လျဉ်း၍ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် ဘင်းမ်စတက်အဖွဲ့ဝင်နိုင်ငံများအကြား ဓာတ်အားကွန်ရက်အချင်းချင်း ချိတ်ဆက်ကုန်သွယ်နိုင်ရေးဆိုင်ရာ နားလည်မှုစာချွန်လွှာကို မြန်မာနိုင်ငံမှ ပါဝင်လက်မှတ် ရေးထိုးရန် ကိစ္စကို လွှတ်တော်က သဘောတူကြောင်း ကြေညာပါတယ်။</speech>
</motion>
</section>
<section value="Report">
<report>
<title>၂၀၁၄-၂၀၁၅ ဘဏ္ဍာနှစ် ငွေကြေးမူဝါဒအကောင်အထည်ဖော် ဆောင်ရွက်ချက် အစီရင်ခံစာနှင့် ငွေရေးကြေးရေးစနစ် တည်ငြိမ်ရေး ဆောင်ရွက်ချက် အစီရင်ခံစာ တို့နှင့်စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ် (၁၅)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၄-၂၀၁၅ ဘဏ္ဍာနှစ်၊ ငွေကြေးမူဝါဒအကောင်အထည်ဖော် ဆောင်ရွက်ချက် အစီရင်ခံစာနှင့် ငွေရေးကြေးရေးစနစ် တည်ငြိမ်ရေးဆောင်ရွက်ချက် အစီရင်ခံစာတို့နဲ့စပ်လျဉ်းပြီး ၂၁-၁၁-၂၀၁၆ ရက်က ကျင်းပပြုလုပ်တဲ့ ပြည်ထောင်စုလွှတ်တော် တတိယပုံမှန်အစည်းအဝေး တတိယနေ့မှာ သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က လွှတ်တော်သို့ ရှင်းလင်းတင်ပြခဲ့ပြီး ဖြစ်ပါတယ်။ ယင်းကိစ္စနဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော်ကိုယ်စားလှယ် ၅ ဦး ရှိပါတယ်။ လွှတ်တော်ကိုယ်စားလှယ် တစ်ဦးစီအတွက် သတ်မှတ်ချိန် ၈ မိနစ်အတွင်း ဆွေးနွေးကြဖို့ ဖြစ်ပါတယ်။ ဦးစွာ ဦးရဲထွဋ် စစ်ကိုင်းတိုင်းဒေသကြီး မဲဆန္ဒနယ်အမှတ်(၅) ဆွေးနွေးဖို့ဖြစ်ပါတယ်။</speech>
<speech><mp id="1245">ဦးရဲထွဋ်(မဲဆန္ဒနယ်အမှတ်-၅၊ စစ်ကိုင်းတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်တော်ကြီးများ၊ ပြည်ထောင်စုအဆင့်ပုဂ္ဂိုလ်များအားလုံး မင်္ဂလာအပေါင်းနှင့် ပြည့်စုံကြပါစေလို့ ဆုမွန်ကောင်းတောင်းရင်း ဂါရဝပြု နှုတ်ခွန်းဆက်သအပ်ပါတယ်။ ကျွန်တော်ကတော့ စစ်ကိုင်းတိုင်းဒေသကြီး မဲဆန္ဒနယ်အမှတ်(၅)မှ အမျိုးသားလွှတ်တော်ကိုယ်စားလှယ် ဦးရဲထွင် ဖြစ်ပါတယ်။ နာယကကြီးခင်ဗျား။ ငွေကြေးမူဝါဒနဲ့ ငွေကြေးစနစ်တို့ မှန်ကန်အားကောင်းရေးဟာ ကျွန်တော် တို့နိုင်ငံရဲ့ ငွေကြေးစနစ် အောင်မြင်ရေးနှင့် ငွေကြေးခိုင်မာရေး၊ စီးပွားရေးဖွံ့ဖြိုးတိုးတက်ရေးတို့အတွက် အလွန်အရေးပါလှပါတယ်။ ယနေ့နိုင်ငံတော်ဗဟိုဘဏ်က ငွေကြေးမူဝါဒချမှတ်ပြီးတော့ ငွေရေး ကြေးရေးစနစ်တည်ငြိမ်ရေးအတွက် ဆောင်ရွက်နေတာကိုတွေ့ရပါတယ်။ နိုင်ငံတော်ဗဟိုဘဏ်က ချမှတ်ထားတဲ့ ငွေကြေးမူဝါဒ ရည်မှန်းချက်တွေကတော့ အကြမ်းဖျင်းအားဖြင့် ကျွန်တော်တွေ့ရတာက (၁) ပြည်တွင်းဈေးနှုန်း တည်ငြိမ်ရေး၊ (၂) ငွေကြေးပမာဏတိုးတက်ရေး၊ (၃) ငွေရေးကြေးရေးစနစ်တည်ငြိမ်ရေး၊ (၄) နိုင်ငံခြား ငွေလဲလှယ်နှုန်း တည်ငြိမ်ရေးနှင့် (၅) ရှင်သန်တဲ့စီးပွားရေးဖွံ့ဖြိုးတိုးတက်မှုရရှိရေး ဆိုတဲ့အချက်တွေ ဖြစ်တာကို တွေ့ရပါတယ်။ နာယကကြီးခင်ဗျား။ ဗဟိုဘဏ်ရဲ့အစီရင်ခံစာ နှစ်ခုနှင့်ပတ်သက်ပြီးတော့ အဓိကအနေနဲ့ ကျွန်တော် ဆွေးနွေးလိုတာက (၁) ငွေကြေးဖောင်းပွမှု၊ (၂) နိုင်ငံခြားသုံးငွေလဲလှယ်နှုန်း တည်ငြိမ်ရေးနှင့် (၃) ငွေကြေး ခဝါချမှုတိုက်ဖျက်ရေး ANNL နှင့် အကြမ်းဖက်မှုကို ငွေကြေးထောက်ပံ့မှုတွေကို တိုက်ဖျက်ရေးဆိုတဲ့ အကြောင်းအရာ ၃ ခု ဖြစ်ပါတယ်။ ငွေကြေးမူဝါဒအကောင်အထည်ဖော် ဆောင်ရွက်ချက် အစီရင်ခံစာရဲ့ စာမျက်နှာ ၁၈ မှာ ၂၀၁၄-၂၀၁၅ ဘဏ္ဍာရေးနှစ်အတွင်း စီပွားရေး၊ လူမှုရေး၊ ပြုပြင်ပြောင်းလဲရေးဆိုင်ရာ ဆောင်ရွက်ချက်တွေကြောင့် ထုတ်လုပ်မှုကဏ္ဍ၊ ဆောက်လုပ်ရေးကဏ္ဍနှင့် ဝန်ဆောင်မှုကဏ္ဍတွေ ထုတ်လုပ်မှု တိုးလာပြီးတော့ တိုင်းပြည်ရဲ့ စီးပွားရေးနဲ့ ငွေရေးကြေးရေး အခြေအနေကောင်းတွေ ရခဲ့တဲ့အတွက် စီးပွားရေး တိုးတက်မှုနှုန်းဟာ ရည်မှန်းချက်အတိုင်း ပြည့်ခဲ့တယ်လို့ ဖော်ပြထားပါတယ်။ သို့ပေမယ့် အောက်တစ်ပိုဒ် မှာတော့ မတ်လငွေကြေးဖောင်းပွမှုအခြေအနေဟာ ပျမ်းမျှငွေကြေးဖောင်းပွမှု ၅.၉ ရာခိုင်နှုန်းနဲ့ နှစ်အလိုက် ငွေကြေးဖောင်းပွမှုနှုန်း ၇.၄ ရာခိုင်နှုန်းရှိတယ်။ ၂၀၁၄ မတ်လမှာ ငွေကြေးဖောင်းပွမှုနှုန်းဟာ ၅.၇၁ ရာခိုင်နှုန်း၊ နှစ်အလိုက်ငွေကြေးဖောင်းပွမှုနှုန်း ၆.၂၆ ရာခိုင်နှုန်းရှိတယ်လို့ ဖော်ပြထားပါတယ်။ ဒါကြောင့်မို့လို့ မတ်လ ငွေကြေးဖောင်းပွမှုနှုန်းဟာ ပိုမိုမြင့်မားလာတယ်လို့ ဖော်ပြထားပါတယ်။ အဲဒီတော့ အပေါ်မှာဖော်ပြထားတဲ့ ကျွန်တော်တို့ စီးပွားရေးတိုးတက်မှုရှိတယ်ဆိုတာနဲ့ ငွေကြေးဖောင်းပွ မှုတွေ ကျွန်တော်တို့နိုင်ငံမှာရှိနေတာဟာ Contradict ဖြစ်နေတယ်လို့ ကျွန်တော်မြင်ပါတယ်။ ဒါ့အပြင် မြန်မာနိုင်ငံရဲ့ ငွေကြေးဖောင်းပွမှုနှုန်းဟာ အခြားနိုင်ငံတွေ၊ အိမ်နီးချင်းအာဆီယံနိုင်ငံတွေနဲ့ နှိုင်းယှဉ်ရင် အင်ဒိုနီးရှားနှင့် ဘင်္ဂလားဒေ့ရှ်ကလွဲရင် အာဆီယံနိုင်ငံတွေထဲမှာ ငွေကြေးဖောင်းပွမှုအမြင့်ဆုံးလို့ ထောက်ပြ ထားပါတယ်။ ငွေကြေးဖောင်းပွမှုတိုက်ဖျက်ရေးအတွက် ဗဟိုဘဏ်ဟာ ဘဏ္ဍာရေးဝန်ကြီးဌာန၊ အမျိုးသား စီမံကိန်းနှင့် စီးပွားရေးဖွံ့ဖြိုးတိုးတက်မှုဝန်ကြီးဌာန၊ စီးပွား/ကူးသန်းဝန်ကြီးဌာနတို့နှင့်အတူ လေ့လာ သုံးသပ်ရေးအဖွဲ့ တစ်ဖွဲ့ကိုလည်း ၄-၈-၂၀၁၄ မှာ ဖွဲ့ထားတယ်လို့ သိရပါတယ်။ အဲဒီတော့ ငွေကြေးဖောင်းပွမှုနှုန်းဟာ ဘယ်လောက်မြင့်တက်နေသလဲဆိုရင် အခု ကျွန်တော် ဆွေးနွေးတဲ့ အစီရင်ခံစာဟာ ၂၀၁၄-၂၀၁၅ ပါ ။ အခု ဒီနေ့ ၂၀၁၆ အောက်တိုဘာလမှာ ငွေကြေးဖောင်းပွမှု နှုန်းဟာ ၈.၂၆ အထိ ရာခိုင်နှုန်းအထိ မြင့်တက်လာတာကိုတွေ့ရပါတယ်။ အဲဒီတော့ ကျွန်တော်တို့ ဒီ ငွေကြေးဖောင်းပွမှု တိုက်ဖျက်ရေးမူဝါဒချမှတ်ရေးဆိုတဲ့ လုပ်ငန်းစဉ်အကောင်အထည်ဖော်တဲ့ လုပ်ငန်းစဉ် တွေရဲ့ အကျိုးသက်ရောက်မှုဟာ ထိရောက်မှုအားနည်းနေသလား။ နှေးကွေးနေသလားလို့ ကျွန်တော် ဒီလိုပဲခံစားမိပါတယ်။ ဘာကြောင့်လဲဆိုတော့ ဒီနေို့ရင် ငွေကြေးဖောင်းပွမှုဟာ အင်မတန်ကို မြင့်မားတဲ့အတွက် ငွေကြေးဖောင်းပွမှုရဲ့ တိုက်ရိုက်အကျိုးသက်ရောက်မှုကတော့ ကုန်ဈေးနှုန်းပဲ။ ငွေကြေး ဖောင်းပွမှုကြောင့် ကုန်ဈေးနှုန်းတွေက တိုက်ရိုက်မြင့်လာတယ်။ မြင့်လာပြီးတော့ ဒီနေ့ဆိုရင် ကျွန်တော်တို့ နိုင်ငံမှာဆိုရင် တောရောမြို့ပါမကျန် ဒီကုန်ဈေးနှုန်းကြီးမြင့်မှုရဲ့ဒဏ်ကိုခံရတယ်။ အလူးအလဲခံနေရတယ်။ အများကြီးကြားရတယ်။ တခြားဆင်းရဲမွဲတေမှုတွေကြောင့် အကျိုးဆက်တွေကတော့ Social Evils ပေါ့လေ။ လူမှုရေးအနိဌာရုံတွေ အများကြီး ကျွန်တော်တို့တွေ့ရတယ်။ အဲဒီတော့ ဒီငွေကြေးဖောင်းပွမှုနဲ့ ပတ်သက်ပြီးတော့ ကျွန်တော်တို့ ဒါလေ့လာနေရုံနဲ့မပြီးပါဘူး။ ဒါတွေကို ကျွန်တော်တို့ ထိရောက်အောင် လုပ်ဖို့ လိုတယ်လို့ ကျွန်တော်ပြောချင်ပါတယ်။ နောက်တစ်ခုကတော့ စာမျက်နှာ ၂၃ မှာ ၂၀၁၅ မတ်လမှာ နိုင်ငံခြားသီးသန့်ငွေဟာ အမေရိကန် ဒေါ်လာ ၅.၄၉ ဘီလီယံရှိပြီးတော့ စုစုပေါင်း နိုင်ငံခြားသီးသန့်ငွေပမာဏဟာ ၁၀.၀၃ ဘီလီယံ ရှိတယ်လို့ သိရပါတယ်။ အဲဒီတော့ နိုင်ငံပိုင်နိုင်ငံခြားသုံးငွေ ကျန်တဲ့ နိုင်ငံခြားသုံးငွေက ၁၀.၀၃ ဘီလီယံထဲမှာ ၅.၄၉ ပဲရှိတယ်။ အဲဒီအထဲမှ ၈ရ ရာခိုင်နှုန်းက ဗဟိုဘဏ်ကကိုင်ထားတယ် ဆိုတော့ ကျန်တဲ့ငွေတွေ ဘယ်ရောက်နေလဲ။ ဘယ်သူတွေကိုင်ထားလဲဆိုတာကို ဒီမှာ ရှင်းရှင်းလင်းလင်းနဲ့ ဖော်ပြဖို့လိုတယ်လို့ ကျွန်တော့အနေနဲ့ပြောချင်ပါတယ်။ ဒေါ်လာဈေးတွေ ဆိုလို့ရှိရင်လည်း တစ်ဒေါ်လာကို ၁,၃၃၈၊ ၁,၄၀၀ နီးပါးအထိ တက်နေတာတွေရှိပါတယ်။ အဲဒီတော့ ဒီ ကျွန်တော်တို့ ဗဟိုဘဏ်အနေနဲ့ ငွေကြေးမူဝါဒတွေကို၊ ငွေကြေးထိန်းသိမ်းဖို့အတွက်ကို ဒီထက်ပိုပြီးတော့ လုပ်သင့်တယ်လို့ ကျွန်တော့အနေနဲ့ ယူဆပါတယ်။ တိုက်လည်းတိုက်တွန်းချင်ပါတယ်။ နောက်တစ်ခုကတော့ ကျွန်တော်တို့ ငွေကြေးခဝါချမှုပါပဲ။ ငွေကြေးခဝါချမှုနဲ့ ပတ်သက်ပြီးတော့ ကျွန်တော်တို့ ငွေရေးကြေးရေးစနစ် တည်ငြိမ်ရေးဆောင်ရွက်ချက်တွေမှာ ပါတာကို တွေ့ရပါတယ်။ AML ခေါ် Anti Money Laundry ကို ကျွန်တော်တို့ ထိထိရောက်ရောက် လုပ်ဖို့လိုပါတယ်။ မနေ့ တစ်နေ့ကပဲ ကျွန်တော်တို့ ဒါအဓိကကတော့ ငွေကြေးတွေကို ဒေါ်လာတွေရော၊ ကျပ်တွေရော ငွေကြေးတွေကို ဘယ်သူတွေ လက်ထဲရောက်နေလဲ။ ကျွန်တော်တို့ လွန်ခဲ့တဲ့ ၂၀၁၄ တုန်းကဆိုလို့ရှိရင် မြန်မာပြည်က ဒေါ်လာ ၁၁ ဘီလီယံ နိုင်ငံခြားဘဏ်မှာအပ်ထားတယ်ဆိုတဲ့ သတင်းတစ်ပုဒ်ကို ကျွန်တော် ဖတ်ရပါတယ်။ ဘယ်သူတွေပိုင်မှန်း တော့ မသိပါဘူး။ အဲဒီတော့ အဲဒီလိုငွေမျိုးတွေ။ နိုင်ငံခြားရောက်နေတဲ့ငွေတွေ ဒါမှမဟုတ် Hoarding လုပ်ထားတဲ့ ငွေတွေ၊ ကျွန်တော်တို့ ငွေကြေးဈေးကွက်ကို ကမောက်ကမဖြစ်အောင်လုပ်နေတဲ့ ကျပ်ငွေနဲ့ ဒေါ်လာတွေကို သိမ်းဆည်းသိုဝှက်ထားတာတွေကို ကျွန်တော်တို့ ပြန်ပြီးတော့ ဖော်ထုတ်ဖို့လိုပါတယ်။ အဲဒီတော့ အခု နောက်ဒီမှာ တရုတ်နိုင်ငံဆိုရင် ဒီမှာသတင်းတစ်ခု ၂၀၁၄ မှာ ကျောက်မျက်ရတနာပြပွဲမှာ ယူရို ၁ ဘီလီယံ ကျော်ရောင်းရတယ်။ ဒါပေမယ့် တရုတ်နိုင်ငံရဲ့ တရားဝင်ကျောက်စိမ်း ဈေးကွက်မှာတော့ ကျပ်သန်းပေါင်း ၁၂၃ ဘီလီယံကျော် ရရှိတယ်ဆိုတဲ့ သတင်းတစ်ပုဒ်ကို ကျွန်တော်ဖတ်ရပါတယ်။ အဲဒီတော့ ကျွန်တော်တို့ နိုင်ငံဟာ အများကြီးဒါမျိုးတွေ နစ်နာပါတယ်။ နောက်တစ်ခုက တရားမဝင်ရောင်းချမှုစာရင်းအရ အမေရိကန် ဒေါ်လာ ၃၁ ဘီလီယံ၊ ၂၀၁၄ မှာတော့ GDP ရဲ့ ၄၈ ဘီလီယံ ရှိနေပါတယ်။ အဲဒါကြောင့်မို့လို့ အဲဒီလို ကျွန်တော်တို့နိုင်ငံ ရသင့်ရထိုက်တဲ့ငွေတွေကိုလည်း ပြင်ပရောက်နေတဲ့ငွေတွေကို Hoarding လုပ်ထားတဲ့ ငွေတွေကိုလည်း ပြန်ရအောင်လုပ်မယ်ဆိုရင် ကျွန်တော်တို့က ငွေကြေးမူဝါဒကို နိုင်ငံရေးနဲ့ စီးပွားရေးနဲ့ ဆက်စပ်ပြီး လုပ်ဖို့လိုတယ်လို့ ကျွန်တော်ပြောရင်း နိဂုံးချုပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး ဒေါက်တာသက်သက်ခိုင် ဒဂုံမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1565">ဒေါက်တာသက်သက်ခိုင် (ဒဂုံမဲဆန္ဒနယ်၊ ရန်ကုန်တိုင်းဒေသကြီး)</mp>လေးစားအပ် ပါသော ပြည်ထောင်စုလွှတ်တော် နာယကကြီး၊ ပြည်ထောင်စုလွှတ်တော်ကိုယ်စားလှယ်များ၊ ကြွရောက် လာကြတဲ့ ပြည်ထောင်စုဝန်ကြီးများ၊ ပြည်ထောင်စုအဆင့်အဖွဲ့အစည်းဝင်များနဲ့ ဧည့်သည်တော်များအားလုံး မင်္ဂလာပါရှင်။ ကျွန်မကတော့ ဒဂုံမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါက်တာသက်သက်ခိုင် ကျွန်မအနေနဲ့ မြန်မာနိုင်ငံတော်ဗဟိုဘဏ်ရဲ့ ၂၀၁၄-၂၀၁၅ ဘဏ္ဍာနှစ်အတွက် ငွေကြေးမူဝါဒ အကောင်အထည်ဖော် ဆောင်ရွက်ချက်အစီရင်ခံစာနှင့် ငွေရေးကြေးရေးစနစ်တည်ငြိမ်ရေး ဆောင်ရွက်ချက် အစီရင်ခံစာ နှစ်စောင်အပေါ်မှာ ဆွေးနွေးသွားမှာ ဖြစ်ပါတယ်။ မြန်မာနိုင်ငံတော်ဗဟိုဘဏ်ရဲ့ ၂၀၁၄-၂၀၁၅ ဘဏ္ဍာနှစ်၊ ငွေကြေးမူဝါဒအကောင်အထည်ဖော် ဆောင်ရွက်ချက် အစီရင်ခံစာမှာ ဖော်ပြချက်အရ မြန်မာနိုင်ငံတော်ဗဟိုဘဏ်ရဲ့ ငွေကြေးမူဝါဒ အကောင် အထည်ဖော်မှုမှာ နိုင်ငံခြားငွေလဲလှယ်နှုန်း တည်ငြိမ်ရေးနဲ့ ငွေကြေးဖောင်းပွမှုလျှော့ချရေး ဆောင်ရွက်နိုင်ဖို့ ဘတ်ဂျက်လိုငွေနဲ့ ကုန်သွယ်မှုလိုငွေလျှော့ချဖို့ လိုအပ်ပါတယ်ရှင်။ ကုန်သွယ်မှုလိုငွေလျှော့ချဖို့၊ ပို့ကုန်တန်ဖိုး တိုးမြှင့်ဖို့ လိုပါတယ်။ ပို့ကုန်တန်ဖိုးတိုးမြှင့်ဖို့ဆိုရင် ပြည်တွင်းထုတ်လုပ်မှုများ မြင့်တက်ဖို့လိုပါတယ်။ ပြည်တွင်းထုတ်လုပ်မှုများ မြင့်တက်ဖို့ဆိုရင် ပြည်တွင်းမှာ တန်ဖိုးမြှင့်အချောထည်ထုတ်လုပ်မှုကွင်းဆက် အားကောင်းဖို့လိုပါတယ်ရှင်။ ထိုနည်းတူပဲ ဘတ်ဂျက်လိုငွေလျှော့ချဖို့ဆိုရင်လည်း အဓိကအခွန်ထမ်းများ ဖြစ်တဲ့ ပုဂ္ဂလိကကဏ္ဍ အားကောင်းဖို့လိုပါတယ်။ အဲဒါကြောင့် မြန်မာနိုင်ငံတော်ဗဟိုဘဏ်ရဲ့ ငွေကြေးမူဝါဒ အကောင်အထည်ဖော်မှုဟာ လွန်စွာနက်နဲကျယ်ပြန့်ပြီး ဘဏ္ဍာရေးမူဝါဒ၊ ကုန်သွယ်ရေးမူဝါဒ၊ စီးပွားရေးမူဝါဒ တွေနဲ့ ဟန်ချက်ညီညီ ပူးပေါင်းဆောင်ရွက်ညှိနှိုင်းရမှာ ဖြစ်ပါတယ်ရှင်။ ၂၀၁၄-၂၀၁၅ ဘဏ္ဍာနှစ်အတွက် မြန်မာနိုင်ငံတော်ဗဟိုဘဏ်မှ ထုတ်ပြန်တဲ့ ငွေရေးကြေးရေးစနစ် တည်ငြိမ်ရေးဆောင်ရွက်ချက် အစီရင်ခံစာမှာ အခန်း ၅ ခန်းပါရှိပြီး မြန်မာနိုင်ငံတော်ဗဟိုဘဏ်ရဲ့ ငွေရေးကြေးရေးစနစ်တည်ငြိမ်ရေး ဆောင်ရွက်ချက်များကို ပြည့်စုံစွာဖော်ပြထားတာကို တွေ့ရှိရပါတယ်။ အစီရင်ခံစာရဲ့ အခန်း ၃ မှာ ဖော်ပြထားတဲ့ ဘဏ်လုပ်ငန်းကဏ္ဍတစ်ခုလုံးရဲ့ ၂၀၁၄-၂၀၁၅ ဘဏ္ဍာနှစ် အတွက် အရေးပါတဲ့ ဘဏ္ဍာရေးဆိုင်ရာ ကိန်းဂဏန်းများနဲ့ ငွေရေးကြေးရေးအချိုးများအပေါ် စိစစ်ချက်များ ထဲမှ တွေ့ရှိချက် နှစ်ချက်ကို ဆွေးနွေးအကြံပြု မေးမြန်းသွားမှာဖြစ်ပါတယ်ရှင်။ နာယကကြီးရှင့် ပါဝါပွိုင့်သုံးခွင့်ပြုပါရှင်။ ပထမအချက်အနေနဲ့ ပါဝါပွိုင့်ဆလိုက် နံပါတ် ၂ မှာ ပြထားတဲ့အတိုင်း ပုဂ္ဂလိကဘဏ်များရဲ့ အပ်ငွေဟာ ၂၀၁၃-၂၀၁၄ ဘဏ္ဍာနှစ်ထက် ၂၀၁၄-၂၀၁၅ ဘဏ္ဍာနှစ်မှာ ၄၀.၆၆ ရာခိုင်နှုန်း တိုးတက်ခဲ့သော်လည်း နိုင်ငံပိုင်ဘဏ်များရဲ့ အပ်ငွေဟာ ၂၀၁၃-၂၀၁၄ ဘဏ္ဍာနှစ်ထက်စာရင် ၂၀၁၄-၂၀၁၅ ဘဏ္ဍာနှစ်မှာ ၆.၅၅ လျော့နည်းခဲ့ပါတယ်။ နိုင်ငံပိုင်ဘဏ်များမှာ အပ်ငွေများလျှော့ချခြင်းဟာ ဘဏ်အသုံးပြုသူ ပြည်သူများဟာ ဘဏ်ရဲ့ ဝန်ဆောင်မှုအရည်အသွေးကို စိတ်ကျေနပ်မှုလျော့နည်းလာလို့ နိုင်ငံတော်ပိုင်ဘဏ်များကို ရွေးချယ်အသုံးပြုသူနည်းလာတာလို့ ယူဆလို့ ရပါတယ်ရှင့်။ အလားတူပဲ ဘဏ်လုပ်ငန်းကဏ္ဍရဲ့ ချေးငွေအခြေအနေကိုကြည့်တဲ့အခါ ပုဂ္ဂလိကဘဏ်များရဲ့ ချေးငွေအခြေအနေဟာ ၂၀၁၃-၂၀၁၄ ဘဏ္ဍာနှစ်ထက် ၂၀၁၄-၂၀၁၅ ဘဏ္ဍာနှစ်မှာ ၄၂.၀၅ ရာခိုင်နှုန်း တိုးတက်ခဲ့ပြီး နိုင်ငံပိုင်ဘဏ်များရဲ့ ချေးငွေဟာ ၁၇.၅ ရာခိုင်နှုန်းသာ တိုးတက်ခဲ့တာကို တွေ့ရှိရပါတယ်။ အထက်ကဆွေးနွေးခဲ့တဲ့ အပ်ငွေနဲ့ ချေးငွေ ဖြစ်ပေါ်ပြောင်းလဲမှုအရ ဘဏ်လုပ်ငန်းကဏ္ဍတစ်ခုလုံးရဲ့ အသားတင်ဝင်ငွေအခြေအနေဟာ ၂၀၁၃-၂၀၁၄ ဘဏ္ဍာနှစ်ထက်စာရင် ၂၀၁၄-၂၀၁၅ ဘဏ္ဍာနှစ်မှာ ပုဂ္ဂလိက ဘဏ်များမှာ အသားတင်ဝင်ငွေ ၁၂.၄၈ ရာခိုင်နှုန်းလျော့နည်းခဲ့ပြီး နိုင်ငံပိုင်ဘဏ်များရဲ့ အသားတင် ဝင်ငွေဟာ ၅၉၂၃ ရာခိုင်နှုန်းအထိ ကျဆင်းခဲ့တာကို လေ့လာတွေ့ရှိရပါတယ်။ ဒီလို နိုင်ငံတော်ပိုင်ဘဏ်များမှာ အပ်ငွေနဲ့ ထုတ်ချေးငွေများ လျော့နည်းလာခြင်းမှာ ဘဏ်ရဲ့ စွမ်းဆောင်ရည်ကို ကျဆင်းစေလို့ အသားတင်ဝင်ငွေများ သိသိသာသာကျဆင်းလာရတာ ဖြစ်ပါတယ်။ ဒီလိုစွမ်းဆောင်ရည်ကျဆင်းတဲ့အတွက်ကြောင့် ဘဏ်အသုံးပြုသူပြည်သူများအကြားမှာလည်း နိုင်ငံပိုင် ဘဏ်များအပေါ်မှာ ယုံကြည်မှုကျဆင်းလာနိုင်ကြောင်း သတိပြုရမှာ ဖြစ်ပါတယ်ရှင်။ နာယကကြီးရှင်။ အထက်ဖော်ပြပါတွေ့ရှိချက်များအရ သုံးသပ်နိုင်တာကတော့ နိုင်ငံပိုင်ဘဏ် များရဲ့ စွမ်းဆောင်ရည်ဟာ ပုဂ္ဂလိကဘဏ်များရဲ့ စွမ်းဆောင်ရည်ထက် လွန်စွာလျော့နည်းနေတာကို မြင်တွေ့ရမှာဖြစ်ပါတယ်။ နိုင်ငံပိုင်ဘဏ်များရဲ့ အပ်ငွေ၊ ထုတ်ချေးငွေနဲ့ အသားတင်အမြတ် ရရှိမှုတွေဟာ Industry Average လို့ခေါ်တဲ့ ဘဏ်လုပ်ငန်းတစ်ခုလုံးရဲ့ ပျမ်းမျှညွှန်းကိန်းတွေနဲ့ ကွာခြားနေတာကို တွေ့ရပါတယ်။ ဒီလိုဖြစ်ရခြင်းရဲ့ အဓိကအကြောင်းကတော့ နိုင်ငံတော်ပိုင်ဘဏ်များ အပါအဝင် နိုင်ငံပိုင် ဘဏ်လုပ်ငန်းများဟာ စီးပွားရေးအရတွက်ခြေကိုက်ဖို့ ဝန်ဆောင်မှု၊ စွမ်းဆောင်ရည်နဲ့ ယှဉ်ပြိုင်နိုင်စွမ်းကို အဓိကထားစရာမလိုလို့ဆိုတာကို တွေ့ရှိရပါတယ်။ ဒါဟာဘာ့ကြောင့်လဲဆိုရင် နိုင်ငံပိုင်လုပ်ငန်းတွေဆိုတာ အရှုံးခံနိုင်တယ်ဆိုတဲ့ ယူဆချက်တစ်ရပ်ကြောင့်လို့ ခန့်မှန်းလို့ရပါတယ်။ အစိုးရတစ်ရပ်ဆိုတာ နိုင်ငံပိုင်လုပ်ငန်း တွေရဲ့ အမြတ်အစွန်းကို အဓိကမှီခိုရတာမဟုတ်ဘဲ အခွန်အခကောက်ခံရရှိငွေ၊ သဘာဝသယံဇာတ ရောင်းချ ရငွေနဲ့ အဆုံးစွန်ဆုံးမှာ ဗဟိုဘဏ်မှ ငွေရိုက်နှိပ်နိုင်မှုတွေကြောင့် ဖြစ်ပါတယ်။ အဲဒါကြောင့် နိုင်ငံတကာ မှာတော့ State Own Enterprises လို့ခေါ်တဲ့ နိုင်ငံတော်ပိုင်ဘဏ်လုပ်ငန်းတွေကို ပုဂ္ဂလိကလုပ်ငန်းများနဲ့ တစ်ပြေးညီမျှတစွာ ပြိုင်ဆိုင်နိုင်တဲ့ Government Link Corporation လို့ခေါ်တဲ့ စီးပွားရေးဆန်ဆန် လည်ပတ်တဲ့ Corporation ကြီးတွေအနေနဲ့ ပြောင်းလဲဖွဲ့စည်းနေကြပြီ ဖြစ်ပါတယ်ရှင့်။ ဒီလိုပြုပြင်ပြောင်းလဲတဲ့အခါမှာသာ မတည်ရင်းနှီးငွေများ မှန်ကန်တဲ့နည်းလမ်းနဲ့ တိုးပွားမှု၊ ဝန်ဆောင်မှု ယှဉ်ပြိုင်နိုင်စွမ်းနဲ့ စွမ်းဆောင်ရည်မြှင့်ဖို့ မိမိတို့အရည်အချင်းမှရတဲ့ အမြတ်ငွေနဲ့ ရေရှည် ရှင်သန်ပြီးအောင်မြင်ဖို့ ကိုယ်တိုင်ကြိုးစားလာကြမှာ ဖြစ်ပါတယ်။ တစ်ချိန်တည်းမှာပဲ ဝန်ထမ်းများကို လည်း စွမ်းဆောင်ရည်ရှိသလောက် အကျိုးခံစားခွင့်ရှိတဲ့စနစ်တစ်ခုကို တည်ထောင်ပေးရမှာ ဖြစ်ပါတယ် နာယကကြီးရှင့်။ ဒုတိယအချက်အနေနဲ့ Power Point နံပါတ် ၃ မှာ ပြထားသလို ဘဏ်လုပ်ငန်း ကဏ္ဍရဲ့ မတည်ရင်းနှီးငွေအခြေအနေဟာ ၂၀၁၃-၂၀၁၄ ဘဏ္ဍာနှစ်ထက်စာရင် ၂၀၁၄-၂၀၁၅ ဘဏ္ဍာနှစ်မှာ ပုဂ္ဂလိကဘဏ်များရဲ့ မတည်ရင်းနှီးငွေဟာ ၁၉.၀၅ ရာခိုင်နှုန်းသာ တိုးတက်ခဲ့သော်လည်း နိုင်ငံပိုင်ဘဏ် များရဲ့ မတည်ရင်းနှီးငွေကတော့ ၆၂၄.၂၂ ရာခိုင်နှုန်းအထိ အဆပေါင်းများစွာ တိုးတက်လာတာကို တွေ့ရှိ ရပါတယ်။ တစ်ချိန်တည်းမှာပဲ ဘဏ်လုပ်ငန်းကဏ္ဍရဲ့ Return On Equity (ROE) လို့ခေါ်တဲ့ ရင်းနှီး မြှုပ်နှံမှုများအပေါ်ပြန်ရချက်ဟာ ၂၀၁၃-၂၀၁၄ ဘဏ္ဍာနှစ်ထက်စာရင် ၂၀၁၄-၂၀၁၅ ဘဏ္ဍာနှစ်မှာ ပုဂ္ဂလိက ဘဏ်များအတွက် ၈.၈ရ ရာခိုင်နှုန်းသာ လျော့ကျခဲ့သော်လည်း နိုင်ငံတော်ပိုင်ဘဏ်များကတော့ ၃၃၃.၅ ရာခိုင်နှုန်းအထိ လျော့ကျခဲ့တာကို တွေ့ရှိရပါတယ်။ အထက်ဖော်ပြပါ ထူးခြားဖြစ်စဉ်များဖြစ်တဲ့ နိုင်ငံတော်ပိုင်ဘဏ်များရဲ့ မတည်ရင်းနှီးငွေဟာ တစ်နှစ်အတွင်း ခြောက်ဆတက်ခြင်းနဲ့ ရင်းနှီးမြှုပ်နှံမှုအပေါ်ပြန်ရချက် ROE ၃၃၅.၅ ရာခိုင်နှုန်းအထိ ကျဆင်းခြင်းများဟာ ဘယ်လိုအကြောင်းများကြောင့် ဖြစ်ပေါ်လာတယ်ဆိုတာကို ရှင်းလင်းစွာ သိရှိလို ပါကြောင်း ပြည်ထောင်စုလွှတ်တော် နာယကကြီးမှတစ်ဆင့် မေးမြန်းအပ်ပါတယ်ရှင့်။ နာယကကြီးရှင့်။ အချုပ်အားဖြင့်ပြောရရင် နိုင်ငံပိုင်ဘဏ်များ ပြုပြင်ပြောင်းလဲရန်လိုအပ်ချက် ရှိတာကလွဲလို့ မြန်မာ့ဘဏ်လုပ်ငန်းကဏ္ဍဟာ မြန်မာနိုင်ငံတော်ဗဟိုဘဏ်ရဲ့ ဦးဆောင်မှုနဲ့ ၄င်းရဲ့ ငွေရေး ကြေးရေးစနစ် တည်ငြိမ်ရေးဆောင်ရွက်ချက်များဟာ နိုင်ငံတကာစံချိန်စံညွှန်းနဲ့ကိုက်ညီတဲ့၊ မှန်ကန်တဲ့ လမ်းကြောင်းပေါ်ကို စတင်ရောက်ရှိနေတာတွေ့ရပါတယ်။ ၂၀၁၃ ခုနှစ်၊ မြန်မာနိုင်ငံတော်ဗဟိုဘဏ် ဥပဒေကို ပြည်ထောင်စုလွှတ်တော်မှာ အတည်ပြုဋ္ဌာန်းပြီးတဲ့နောက် မြန်မာနိုင်ငံတော်ဗဟိုဘဏ်ဟာ သီးခြား လွတ်လပ်တဲ့ အဖွဲ့အစည်းတစ်ခုအဖြစ်ရပ်တည်နေပြီး ဘဏ်လုပ်ငန်းကဏ္ဍကြီးတစ်ခုလုံးကို ကြပ်မတ် ကွပ်ကဲခြင်းနဲ့ ကြီးကြပ်စစ်ဆေးခြင်းအပါအဝင် ငွေရေးကြေးရေးစနစ် တည်ငြိမ်ရေးနဲ့ ငွေကြေးမူဝါဒ အကောင်အထည်ဖော်ခြင်းများကို လမ်းကြောင်းမှန်ပေါ်မှာ စဉ်ဆက်မပြတ် တိုးတက်အောင် ဆောင်ရွက် နေတာကို လေ့လာတွေ့ရှိရကြောင်း ပြောကြားရင်း နိဂုံးချုပ်အပ်ပါတယ်ရှင့်။ အားလုံးကို ကျေးဇူးတင်ပါတယ်။</speech>
<speech type="speaker">ဦးသန်းစိုး(ခ)သန်းစိုး(ဘောဂဗေဒ) ရန်ကုန်တိုင်းဒေသကြီးမဲဆန္ဒနယ် အမှတ်(၄)</speech>
<speech><mp id="1320">ဦးသန်းစိုး(ခ) သန်းစိုး(ဘောဂဗေဒ)မဲဆန္ဒနယ်အမှတ်-၄၊ ရန်ကုန်တိုင်းဒေသကြီး</mp>လေးစားအပ်ပါသော နာယကကြီးနဲ့တကွ အားလုံးမင်္ဂလာပါ။ ကျွန်တော် အစီရင်ခံစာနဲ့ပတ်သက်ပြီးတော့ အပိုင်း (၂)ပိုင်း ဆွေးနွေးသွားပါမယ်။ ပထမပိုင်းကို Power Point ဖြင့် အသုံးပြုခွင့်ပြုပါ။ ဗဟိုဘဏ်ရဲ့ ငွေကြေးမူဝါဒဟာ ပြည်တွင်းဈေးနှုန်းတည်ငြိမ်မှုနဲ့ ထိန်းသိမ်းရန်ဖြစ်ပါတယ်။ အဲဒီတော့ ဗဟိုဘဏ်ရဲ့ နည်းလမ်းတွေဟာ အချက် (၄)ချက်ပေါ်မှာ သုံးစွဲသွားတာကို ကျွန်တော်တွေ့ရပါတယ်။ ဒါပေမယ့် ဒုတိယအချက်ကိုတော့ ဗဟိုဘဏ်ရဲ့ အစီရင်ခံစာထဲမှာဖော်ပြထားတာ မတွေ့ရပါဘူး။ ဒီ (၄)ချက်ကို ကျွန်တော်နောက်မှ သီးခြားရှင်းပြပါမယ်။ နောက်တစ်ခုက ဗဟိုဘဏ်ရဲ့ အစီရင်ခံစာနဲ့ ပတ်သက်ပြီးတော့ ကျွန်တော်တို့ နားလည်ထားတဲ့ဟာကို ဆက်ပြီးတော့ရှင်းပြပါမယ်။ ဗဟိုဘဏ်က ပုဒ်မ ၃၇၊ ၃၈၊ ၃၉ အရဆိုရင် တစ်နှစ်ကိုနှစ်ကြိမ် အနည်းဆုံး အစီရင်ခံရပါတယ်။ ပြီးတော့ ၃ လပတ်အလိုက် ထုတ်ပြန် ကြေညာရပါတယ်ဆိုတဲ့ ဗဟိုဘဏ်ဥပဒေမှာပါပါတယ်။ အဲဒီတော့ ဗဟိုဘဏ်ဥပဒေအရ ကျွန်တော်တို့ နှစ်ချုပ်အစီရင်ခံစာတွေကို ကြည့်လိုက်လို့ရှိရင် ပါလီမန် ခေတ်ကဥပဒေတွေကို ကျွန်တော်တို့ ပြန်လေ့လာလို့ရပါတယ်။ ဒီလိုပါလီမန်ခေတ်က ဥပဒေတွေဟာ ကြည့်လိုက်လို့ရှိရင် ဗဟိုဘဏ်ရဲ့အစီရင်ခံစာက ဘယ်လောက်ထိ စနစ်ကျတယ်ဆိုတာကို ဒီမှာဖော်ပြထားတာ ဖြစ်ပါတယ်။ နောက်တစ်ခေါက်ပြပါဦး။ ဆက်လက်ပြသွားပါ။ နှစ်ချုပ်အစီရင်ခံစာဆိုတာ ဘယ်လိုရေးထားတယ်ဆိုတာ ဒီမှာ အတိအကျ ပါပါတယ်။ ဒါကတော့ ငွေကြေးပမာဏကို ဘယ်လိုပြောထားတယ် ဆိုတာပါပါတယ်။ နောက်တစ်ခု ဒါကတော့ Ratio အရ Graph အရ ရှင်းပြထားပါတယ်။ ဒီဟာကို ကြည့်လိုက် လို့ရှိရင် ကျွန်တော် စီးပွားရေးပညာရှင်တစ်ယောက်အနေနဲ့ ဘာဖြစ်နေတယ်ဆိုတာကို တန်းသိပါတယ်။ နောက်တစ်ခုပြပါဦး။ အဲဒီတော့ ဘဏ်စာရင်းရှင်းတမ်းနဲ့ ပတ်သက်ပြီးတော့ ဒီလိုမျိုးတွေ အချက်တွေကို ထည့်သွင်းဖို့လိုပါတယ်။ နောက်တစ်ခု ထပ်ပြပါဦး။ ငွေကြေးအရ ပိုင်ဆိုင်မှုအချိုးကိုလည်း ဒီလိုပြထားပါတယ်။ ပုဂ္ဂလိက၊ အစိုးရဆိုပြီးတော့ ကဏ္ဍအလိုက်ချေးငွေတွေကို ဒီလိုမျိုးခွဲထားပါတယ်။ အဲဒီတော့ ကဏ္ဍအလိုက် ဒီလိုဇယားတွေနဲ့ ဖော်ပြထားပါတယ်။ ပြည်တွင်းပြည်ပကြွေးမြီတွေကို ဒီလိုဖော်ပြ ထားတာတွေ့ရပါတယ်။ နောက်တစ်ခုထပ်ပြပါ။ သီးသန့်ငွေသားအချိုးအခြေအနေတွေကို ဘယ်လိုဇယား တွေနဲ့၊ ကိန်းဂဏန်းတွေနဲ့ တိတိကျကျပြထားပါတယ်။ ဒီလိုအခြေအနေတွေ၊ ဒီလို Graph တွေနဲ့ပြထားခြင်း အားဖြင့် စီးပွားရေးပညာရှင်တိုင်းက ဒီအချက်ကိုသိလိုက်တာနဲ့ တိုင်းပြည်ရဲ့ Monetary Policy ဘယ်လိုဖြစ်နေတယ်ဆိုတာတန်းသိတယ်။ အဲဒီတော့ အစီရင်ခံစာမှာ နောက်ဆုံးမှာစာရင်းကိုင်ရဲ့ အစီရင်ခံစာ ဆိုတာပါရပါသေးတယ်။ ဒီတော့ ဒီအစီရင်ခံစာမှာ စာရင်းကိုင်ရဲ့ Recommend မတွေ့ရပါဘူး။ နောက်တစ်ချက်။ အဲဒီတော့ ငွေကြေးကိန်းဂဏန်းတွေနဲ့ ပတ်သက်ပြီးတော့မှ ဒီအစီရင်ခံစာ ပြီးလို့ရှိရင် တစ်စုတစ်စည်းတည်းဖော်ပြတာတို့၊ နှိုင်းယှဉ်ဖော်ပြတာတို့၊ ဆက်စပ်ဖော်ပြတာတို့ကို မတွေ့ရဘဲ ကျွန်တော် ငွေကြေးပေါ်လစီ ဘယ်လိုသွားနေလဲဆိုတော့ ခက်ခဲပါတယ်။ ကျွန်တော့အနေနဲ့ Analysis လုပ် ရတာ။ အဲဒီတော့ ကိန်းဂဏန်းတွေထုတ်ပြန်တဲ့အပေါ်မှာ ဒီလိုမျိုးသာ အားနည်းနေမယ်ဆိုရင် ကျပ်ငွေတွေ အပေါ်မှာ ယုံကြည်မှုအားနည်းလာမယ်။ အဲဒီတော့ ကျပ်ငွေကြောင့်ဖြစ်လာတဲ့ ငွေကြေးဖောင်းပွမှုတွေ ဖြစ်လာနိုင်တဲ့အချက်အလက်တွေ အများကြီးရှိပါတယ်။ ဗဟိုဘဏ်ဟာချေးငွေနဲ့ပတ်သက်ပြီးတော့ Project နှစ်ခုလုပ်ထားတယ်ဆိုတာ ကျွန်တော်တို့အားလုံး ကိုယ်စားလှယ်ကြီးတွေလည်း သိထားပြီးသားပါ။ sàscos? Washinton Concensus malecossos 395:00:33closus.nl Washinton Concensus aposs Washinton woonoppBqjodoogy muloja cos? Economics Institution cozma ခိုင်မာအောင်တည်ဆောက်ဖို့လိုပါတယ်။ အဲဒီတော့ ဗဟိုဘဏ်ဟာ စီးပွားရေးဆိုင်ရာ Institution တစ်ခုဖြစ်တဲ့ အတွက် သူဟာအတိအကျ Institution ခိုင်မာအောင် ပြုလုပ်ဖို့အတွက် သူ့မှာအခန်းကဏ္ဍ အရေးတကြီး လိုနေပါတယ်လို့ ကျွန်တော်ဒီနေရာမှာ ဖြည့်စွက်ပြီးတော့ ပြောကြားလိုပါတယ်။ ဒုတိယပိုင်းအနေနဲ့ ကျွန်တော် အစီရင်ခံစာရဲ့ အချက်အချို့ ကိုပဲ ဆက်ပြီးတော့ ပြောသွားပါမယ်။ အဲဒီတော့ အစီရင်ခံစာအရဆိုရင် ငွေကြေးဖောင်းပွမှုနှုန်း အနိမ့်ဆုံးဟာ ၅.၀၄ ကနေပြီးတော့ အမြင့်ဆုံးဟာ ၅.၉ အထိပဲရှိပါတယ်။ နောက်တစ်ခုက ငွေလဲလှယ်နှုန်းဟာ ၂၀၁၄ ခုနှစ်၊ စက်တင်ဘာလ အထိမှာဆိုရင် ၁,၀၀၀ အောက်မှာ ထိန်းထားနိုင်တယ်လို့ ကျွန်တော်တို့တွေ့ရပါတယ်။ အဲဒီတော့ ဒါပေမယ့် ဒီနှစ်ခုစလုံးဟာ အတက်ဘက်ကို ဦးတည်နေပါတယ်။ အဲဒီတော့ နိုင်ငံခြားဒေါ်လာငွေလဲလှယ်နှုန်း တောက်လျှောက် တက်လာတဲ့ အခြေအနေမှာ ဈေးကွက်ထဲမှာရှိတဲ့ ဗဟိုဘဏ်ကနေ ဝင်ရောက်ရောင်းဝယ်နိုင်တဲ့ အမေရိကန် ဒေါ်လာဟာ တစ်ဖြည်းဖြည်း နည်းသွားတာကို အဲဒီစာမျက်နှာ ၃၅ မှာ ကျွန်တော် တွေ့ရပါတယ်။ အဲဒီတော့ ပြောချင်တာက ဒီအချက်တွေက ပေါ်လစီမူဝါဒနဲ့ ပတ်သက်ပြီးလို့ရှိရင် အောင်မြင်တယ်လို့တော့ ဆိုလို့ ရပါတယ်။ ဒါပေမယ့် ဒီအချက်ကို အလေးအနက်ထားဖို့ ကျွန်တော် တိုက်တွန်းပြောကြားလိုပါတယ်။ အဲဒီတော့ မူဝါဒအနေနဲ့ အောင်မြင်မှုကို ရရှိနိုင်ပါတယ်။ သို့သော်ငြားလည်း လုပ်ငန်းပိုင်းဆိုင်ရာ ရည်မှန်းချက်တွေဖြစ်တဲ့ သီးသန့်ငွေကြေးပမာဏနဲ့ ကြားခံရည်မှန်းချက်ဖြစ်တဲ့ စုစုပေါင်း ငွေကြေးပမာဏ တွေနဲ့ ပတ်သက်ပြီးတော့ ရည်မှန်းချက်တွေတော့ အားနည်းတယ်လို့ ကျွန်တော် ယူဆပါတယ်။ အဲဒီအချက်တွေကတော့ ဘာလဲဆိုရင် ဒီသီးသန့်ငွေသားအချိုးမှာဆိုရင် ၈.၈ ကနေပြီးတော့ ၇.၄ ထိ သုံးလပတ်ပမာဏ လစာလျှော့ကျသွားတယ်ဆိုတဲ့ တစ်ချက်၊ နောက်သုံးလပတ်ပမာဏဟာ ၄.၀၊ ၄.၆ ကနေပြီး တော့မှ ၄.၀ ထိ လစာပမာဏ ကျသွားတယ်ဆိုတာကို စာမျက်နှာ ၂၁ မှာ ကျွန်တော် တွေ့ရပါတယ်။ အဲဒီတော့ ဒီအချက်ကိုပြောရလို့ရှိရင် နိုင်ငံခြားသီးသန့်ဝင်ငွေဟာကျသွားတယ်။ သို့သော်ငြားလည်း ငွေကြေး ပမာဏဟာ တက်လာတယ်။ ဥပမာ- ငွေကြေးပမာဏဟာ ဒီဗဟိုဘဏ်ရဲ့ အစီရင်ခံစာထဲမှာ ၁၀ ရာခိုင်နှုန်း ကနေပြီးတော့ ၂၅ ရာခိုင်နှုန်းထိ တက်လာတယ်လို့ ပြောထားတယ်။ ဆိုတော့ သီးသန့်ငွေက ကျသွားတယ်။ Money Supply က တက်လာတယ်ဆိုတော့ ဒါဟာမူဝါဒနဲ့ ဘယ်လိုစဉ်းစားရမလဲပေါ့။ ဒီပြဿနာကို ကျွန်တော်တို့ ဘယ်လိုဖြေရှင်းလဲဆိုတာကိုလည်း ဒါဗဟိုဘဏ်ဘက်က တာဝန်ရှိလူကြီး တွေကို စဉ်းစားဖို့ ကျွန်တော်အကြံဉာဏ်ပေးချင်ပါတယ်။ အဲဒီတော့ ဒုတိယအချက်ကတော့ ဗဟိုဘဏ်ဟာ နည်းလမ်း ၃ ခုနဲ့ လုပ်သွားတယ်ဆိုတာကို ကျွန်တော်ရှင်းပြပါမယ်။ (၁) ကတော့ အတိုးနှုန်းပေါ်လစီပါ။ ကျွန်တော်တို့အတိုးနှုန်းရဲ့Range က ဘောင်ကျဉ်း ပါတယ်။ ၈ နဲ့ ၁၀ ကြားမှာပဲရှိပါတယ်။ အဲဒီတော့ အတိုးနှုန်းကိုထိန်းဖို့ ဘောင်ကျဉ်းတဲ့အတွက် အတိုးနှုန်း ပေါ်လစီဟာ အလုပ်ဖြစ်ပါ့မလား။ ဒါကျွန်တော် စဉ်းစားရပါတယ်။ နောက်ဒုတိယအချက်က သီးသန့်ငွေသား အချိုးပြောင်းလဲမှုပါ။ Result Ratio။ သီးသန့်ငွေသားအချိုးပြောင်းလဲမှုဟာ ၂၀၁၅ ခုနှစ်မှာ ၁၀ ရာခိုင်နှုန်း ကနေပြီးတော့ ၅ ရာခိုင်နှုန်းကို လျှော့ချလိုက်တယ်လို့ ကျွန်တော်ပြောထားပါတယ်။ စာမျက်နှာ ၁၁ မှာ။ အဲဒီတော့ သီးသန့်ငွေသားအဘွားရယ်၊ ငွေကြေးပေါ်လစီရယ်၊ စီးပွားရေးသက်ရောက်မှုတို့ဆိုတာ ကျွန်တော်တို့ စဉ်းစားလို့ရပါတယ်။ နည်းလမ်း(၃) ခုကို။ အဲဒီတော့ သီးသန့်ငွေသားအချိုး တိုးလိုက်လို့ရှိရင် ထုတ်ချေး လိုက်တဲ့ငွေက လျော့သွားမယ်။ အဲဒီတော့ နောက်တစ်ခုက သီးသန့်ငွေသားအချိုး လျှော့ချလိုက်လို့ရှိရင် ဈေးကွက်ကနေ ချေးတဲ့ငွေကများလာမယ်။ အဲဒီတော့ သီးသန့်ငွေသားအချိုးက အဲဒီအတိုင်းပဲ တိုးထားတာ Goodgaozos Money Supply of:ocosop:05:11 Money Supply oğ:confine cose:grosa မဖြစ်နိုင်ဘူးလား၊ ဒါ ကျွန်တော် စဉ်းစားပါတယ်။ ဒီအချက်တွေကို စဉ်းစားပါတယ်။ နာယကကြီးခင်ဗျာ။ ကျွန်တော့်ကို းငယ်လေးတိုးပေးပါခင်ဗျာ။</speech>
<speech type="speaker">သတ်မှတ်ချိန်အတိုင်း ပေးထားပါတယ်၊ အခွင့်အရေးပိုယူလို့ မရပါဘူး။</speech>
<speech><mp id="1320">ဦးသန်းစိုး(ခ) သန်းစိုး(ဘောဂဗေဒ)(မဲဆန္ဒနယ်အမှတ်-၄၊ ရန်ကုန်တိုင်းဒေသကြီး)</mp>အဲဒီတော့ ငွေချေးသက်သေခံလက်မှတ်ပေါ့ ငွေချေးသက်သေခံလက်မှတ်မှာ ဗဟိုဘဏ်က ပြောထား ပါတယ်။ ၃၁ ရာခိုင်နှုန်း ဘတ်ဂျက်လိုငွေကို ဖြည့်ထားတယ်ဆိုတော့ အဲဒါလည်း ကျွန်တော် စဉ်းစားရ ပါတယ်။ ဒီပြီးခဲ့တဲ့ ဗဟိုဘဏ်ဥပဒေမှာဆိုလို့ရှိရင် ဘတ်ဂျက်လိုငွေရဲ့ ၂၀ ရာခိုင်နှုန်းကိုပဲ ထုတ်ရောင်းခွင့် ရှိတယ်ဆိုပြီးတော့ ပြီးခဲ့တဲ့ ဗဟိုဘဏ်ဥပဒေမှာ ကျွန်တော် တွေ့ခဲ့ဖူးပါတယ်။ ဒါကြောင့်မို့ သီးသန့် ငွေကျတာ၊ ငွေပမာဏတက်တာ၊ ငွေချေးသက်သေခံလက်မှတ်ထုတ်ရောင်းတာက ဖောင်းပွမှုကို ဘယ်လောက် ဖြစ်နိုင်မလဲဆိုတာကို ကျွန်တော် စိုးရိမ်ပါတယ်။ နောက်တစ်ခုက နိုင်ငံခြားသီးသန့်ငွေပါ။ နိုင်ငံခြားသီးသန့် ငွေမှာ ဗဟိုဘဏ်ဟာ ၅.၄၉ ရဲ့ ၈ရ ရာခိုင်နှုန်း ပိုင်တယ်လို့ပြောပါတယ်။ စုစုပေါင်း နိုင်ငံခြားသီးသန့်ငွေရဲ့ ၁၀.၀၃ ဘီလီယံရဲ့ ၄.၆၅၇၆ ကိုပဲပိုင်တဲ့အတွက် ကျန်တဲ့ ၅.၂၆ ဟာ ပြင်ပကိုရောက်နေတယ်လို့ ယူဆလို့ ရပါတယ်။ အဲဒီတော့ ဗဟိုဘဏ်မှာရှိတဲ့ နိုင်ငံခြားငွေထက် ပြင်ပကိုရောက်နေတဲ့ငွေက ပိုများနေတယ်လို့ တောင်မှ ထင်ရပါတယ်။ ဒါကြောင့်မို့လို့ ဒီအတွက် ကျွန်တော်တို့က ဘာတွေသက်ရောက်မှုရှိတယ်။ ဘယ်လို အကြပ်အတည်းတွေရှိတယ် ဆိုတာကို ပြောပြဖို့လိုပါတယ်။ နောက်တစ်ခုက ပါဝါပွိုင့်လေးပြပါဦး။ အဲဒီတော့ ကျွန်တော် အများကြီးမရတဲ့ အတွက် အကြံပြုချက်မှာ ဒီအစီရင်ခံစာနဲ့ပတ်သက်ပြီးတော့ သုံးသပ်ခြင်း၊ အားနည်းခြင်း အကန့်အသတ် တွေကို ဖော်ပြပေးဖို့လိုပါတယ်။ နောက်ပြီးတော့ အခုဖြစ်နေတဲ့လက်ငင်းရလဒ်၊ နောက်ဖြစ်လာမယ့် Fiscal Year မှာ ဘယ်လောက်အထိဖြစ်နိုင်မယ်ဆိုတဲ့ သက်ရောက်မှုအခြေအနေ၊ နောက်တစ်ခုက အဲဒီလိုသက်ရောက်မှု အခြေအနေအတွက် နည်းလမ်းတွေ ဘယ်လိုဖြေရှင်းရမယ်ဆိုတဲ့ အချက်တွေကို ဒီမှာဖော်ပြဖို့လိုပါတယ်။ ဆွေးနွေးရန်သတ်မှတ်ချိန်ပြည့်သဖြင့် မိုက်ပိတ်သွားပါသည်။</speech>
<speech type="speaker">နိဂုံးချုပ်လိုက်ပါ။</speech>
<speech type="speaker">ဒေါ်ခင်စန်းလှိုင် ပုလဲမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1162">ဒေါ်ခင်စန်းလှိုင်(ပုလဲမဲဆန္ဒနယ်၊ စစ်ကိုင်းတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါရှင်။ လေးစားအပ်ပါသော နာယကကြီးရှင့်။ ဦးစွာပထမအနေနဲ့ ၂၀၁၄-၂၀၁၅ ဘဏ္ဍာနှစ်အတွက် ငွေကြေးမူဝါဒ အကောင်အထည်ဖော် ဆောင်ရွက်ချက် အစီရင်ခံစာနှင့် ငွေရေးကြေးရေးစနစ် တည်ငြိမ်ရေးဆောင်ရွက်ချက် အစီရင်ခံစာ နှစ်စောင်ကို မြန်မာ နိုင်ငံတော်ဗဟိုဘဏ်က ကျွန်မတို့ ပြည်ထောင်စုလွှတ်တော်ကို မကြာခင်က တင်ပြလာတဲ့အတွက် ကျေးဇူး အထူးတင်ရှိကြောင်းကို ပဏာမအနေနဲ့ ပြောကြားလိုပါတယ်။ ဗဟိုဘဏ်ရဲ့ ဒုတိယဥက္ကဋ္ဌကြီးကနေပြီးတော့မှ ၂၀၁၅-၂၀၁၆ ဘဏ္ဍာနှစ် အစီရင်ခံစာကိုလည်း မကြာခင်မှာ ပြည်ထောင်စုလွှတ်တော်ကို တင်သွင်းသွားမည်ဖြစ်ကြောင်း ကတိပေးပြောကြားခဲ့တဲ့အတွက် လည်း ဝမ်းမြောက်ဝမ်းသာ ကြိုဆိုပါတယ်။ ပြည့်ပြည့်စုံစုံ ရှင်းလင်းတင်ပြထားတဲ့ အချက်အလက်များကိုလည်း ကျွန်မတို့အနေနဲ့ မှတ်သားထားရှိပါတယ်။ သို့သော်လည်း ၂၀၁၃ ခုနှစ်က ပြဋ္ဌာန်းခဲ့တဲ့ မြန်မာနိုင်ငံတော် ဗဟိဘက်ပဒေအခန်း ၅။ တာဝန်ခံမန် သတင်းအချက်အလက်ဆက်ပြန်မ အပိ၌ ခမာ ဗဟိဘဏ်သည် ယင်း၏ ငွေကြေးမူဝါဒနဲ့ ငွေကြေးစနစ်တည်ငြိမ်ရေးမူဝါဒများ ချမှတ်ဆောင်ရွက်မှု ရည်ရွယ်ချက်များကို အကောင်အထည်ဖော်မှုနဲ့ နိုင်ငံတော်ရဲ့ ငွေရေးကြေးရေးအခြေအနေတို့နဲ့ စပ်လျဉ်း၍ အစိုးရအဖွဲ့နဲ့ ပြည်ထောင်စုလွှတ်တော်သို့ တစ်နှစ်လျှင် အနည်းဆုံးနှစ်ကြိမ် အစီရင်ခံတင်ပြရမည်လို့ အတိအလင်း ဖော်ပြထားပါတယ်။ အခုဆိုရင် ၂၀၁၆-၂၀၁ရ ဘဏ္ဍာရေးနှစ် ပထမနှစ်ဝက်ကုန်ဆုံးပြီး ဒုတိယနှစ်ဝက်ထဲကိုပင် ရောက်ရှိနေပြီ ဖြစ်ပါတယ်။ ၎င်းဥပဒေရဲ့ အပိုဒ် ၃၈ မှာ ဆိုလို့ရှိရင်လည်း ဗဟိုဘဏ်ဥက္ကဋ္ဌသည် ငွေကြေး မူဝါဒ၊ ငွေကြေးစနစ်ဆိုင်ရာကိစ္စရပ်များ၊ နိုင်ငံတော်ရဲ့ ငွေရေးကြေးရေးအခြေအနေ သို့မဟုတ် ဗဟိုဘဏ်ရဲ့ ရည်ရွယ်ချက်များ၊ လုပ်ငန်းတာဝန်များနဲ့စပ်လျဉ်းသည့် ကိစ္စရပ်များကို ပြည်ထောင်စုလွှတ်တော်သို့ အခါအားလျော်စွာ အစီရင်ခံတင်ပြရမည်လို့ ဖော်ပြထားပြီးတော့ အပိုဒ် ၃၉ မှာတော့ ဗဟိုဘဏ်ဟာ ငွေကြေးမူဝါဒနဲ့ ငွေရေးကြေးရေး တည်ငြိမ်ရေးဆိုင်ရာ ဖြစ်ပေါ်တိုးတက်မှုသတင်းအချက်အလက်များကို အများပြည်သူသိရှိစေရန် ဒါရိုက်တာအဖွဲ့ရဲ့ ခွင့်ပြုချက်နဲ့ ၃ လပတ်အလိုက် ထုတ်ပြန်ကြေညာရမယ်လို့ ပါရှိပါတယ်။ အထူးသဖြင့် အခုလိုစိန်ခေါ်မှုတွေနဲ့ ပြည့်နှက်နေတဲ့ အစိုးရသစ်တာဝန်ယူရတဲ့ ပထမဦးဆုံး ဘဏ္ဍာရေးနှစ်မှာ ဗဟိုဘဏ်အနေနဲ့ နိုင်ငံရဲ့ ငွေရေးကြေးရေးဈေးကွက်တည်ငြိမ်ရေး၊ ငွေရေးကြေးရေး စနစ် အားကောင်းခိုင်မာစေရေးနှင့်ပတ်သက်ပြီး မိမိတို့ရဲ့ ကြိုးပမ်းဆောင်ရွက်နေမှုတွေကို ဥပဒေပြဋ္ဌာန်း ချက်ပါအတိုင်း စ်ပြေးညီ အစီရင်ခံတင်ပြနိုင်ဖို့ အင်မတန်မှ အရေးကြီးပါတယ်။ ဒါမှသာ ကျွန်မတို့ ပြည်ထောင်စုလွှတ်တော်အနေနဲ့လည်း တာဝန်ယူမှု၊ တာဝန်ခံမှုအပြည့်နဲ့ နိုင်ငံတော်နဲ့ နိုင်ငံသား တို့အကျိုးစီးပွားအတွက် မြန်မာနိုင်ငံတော်ဗဟိုဘဏ်နဲ့အတူ ပူးပေါင်းပါဝင်ဆောင်ရွက်နိုင်မှာ ဖြစ်ပါတယ်။ ဒါကြောင့်မြန်မာနိုင်ငံတော်ဗဟိုဘဏ်အနေနဲ့ ၂၀၁၅-၂၀၁၆ ဘဏ္ဍာနှစ်အစီရင်ခံစာအပြင် ၂၀၁၆-၂၀၁ရ ဘဏ္ဍာနှစ်အတွက် ပထမ ၆ လပတ် အစီရင်ခံစာကိုပါ ဖြစ်နိုင်ရင်တော့ ကျွန်မတို့ ပြည်ထောင်စုလွှတ်တော်ကို မကြာခင်ပူးတွဲတင်ပြပေးပါလို့ အထူးမေတ္တာရပ်ခံ တိုက်တွန်းလိုပါတယ်ရှင်။ လေးစားအပ်ပါသော ပြည်ထောင်စုလွှတ်တော် နာယကကြီးရှင့်။ လောလောဆယ် ကျွန်မတို့ ရရှိ ထားတဲ့ ၂၀၁၄-၂၀၁၅ ဘဏ္ဍာရေးနှစ်အတွက် အစီရင်ခံစာနှစ်ရပ်ရဲ့အပေါ်မှာ လေ့လာဆန်းစစ်ကြည့်ရင်လည်း ဗဟိုဘဏ်အနေနဲ့ ကျွန်မတို့နိုင်ငံရဲ့ ငွေရေးကြေးရေးဈေးကွက်တည်ငြိမ်ရေး၊ ငွေရေးကြေးရေးစနစ် ခိုင်မာ ဖြစ်ထွန်းရေးအတွက် ဆိုင်ရာကဏ္ဍအသီးသီးကို သုံးသပ်အကြံပြု တင်ပြသွားတာကို တွေ့ရပါတယ်။ အသေးစိတ် သုံးသပ်တင်ပြချက်များကို ပါဝါပွိုင့်နဲ့ တင်ပြခွင့်ပြုပါရှင်။ ဒီအထဲကတချို့ကို ကောက်နုတ် ပြီးတော့ တင်ပြရမယ်ဆိုရင် ငွေရေးကြေးရေးစနစ် တည်ငြိမ်ရေးဆောင်ရွက်ချက် အစီရင်ခံစာရဲ့ စာမျက်နှာ ၃ နဲ့ ၄ မှာ ပုဂ္ဂလိကဘဏ်များရဲ့ အစုရှယ်ယာရှင်များအနေနဲ့ ၎င်းတို့ရဲ့ ရင်းနှီးငွေကို အနည်းဆုံးအပ်ငွေ အတိုးနှုန်းနဲ့ အပြိုင်ထည့်ဝင်ရန် လိုအပ်ကြောင်းတွေ့ရပါတယ်ဟုလည်းကောင်း၊ စာမျက်နှာ ၁၁ မှာ ဘဏ်ရဲ့ ဝင်ငွေမြင့်မားမှသာ ဘဏ်ရဲ့ ငွေရေးကြေးရေးအခြေအနေကို ပိုမိုတောင့်တင်းခိုင်မာမှာဖြစ်ပြီး ဘဏ်များရဲ့ ဝင်ငွေကျဆင်းမှုများကို စားရန် လိုပါတယ်ဟုလည်းကောင်း၊ စာမျက်နှာ ၁၄ မှာတော့ ဘဏ်များဟာ အစိုးရငွေတိုက်စာချုပ်များကို ယူထားပြီး ဆုံးရှုံးနိုင်ခြေကို ကာကွယ်ထားကြောင်း တွေ့ရပါတယ်။ တစ်ဘက်မှာလည်း ဘဏ်များအနေနဲ့ စီမံထားတဲ့ချေးငွေများကို ပိုမိုထုတ်ချေးမှသာ တိုင်းပြည်ရဲ့ ထုတ်လုပ်မှုကဏ္ဍ တိုးတက်ရန်အတွက် အထောက်အကူပေးနိုင်မှာ ဖြစ်တဲ့အတွက်ကြောင့် စံမီသော ငွေကြေးများကို၊ ချေးငွေများကို ပိုမိုထုတ်ချေးသင့်ကြောင်း တွေ့ရှိရပါတယ်။ စာမျက်နှာ ၁၆ မှာ ပုဂ္ဂလိက ဘဏ်များရဲ့ ရင်းနှီးမြှုပ်နှံမှုများအပေါ် ပြန်ရချက်ဟာ ၂၀၁၄-၂၀၁၅ ဘဏ္ဍာနှစ်မှာ ၂၂.၆၂ ရာခိုင်နှုန်းရှိပြီး ၂၀၁၃-၂၀၁၄ ဘဏ္ဍာနှစ်မှာတော့ ၃၁.၄၉ ရာခိုင်နှုန်း ရှိတဲ့အတွက်ကြောင့် ယမန်နှစ်အလားတူကာလနဲ့ နှိုင်းယှဉ်ရင် ၈.၈ရ ရာခိုင်နှုန်း လျော့နည်းသွားကြောင်း တွေ့ရတဲ့အတွက်ကြောင့် ပုဂ္ဂလိကဘဏ်များရဲ့ ရင်းနှီးမြှုပ်နှံမှုအပေါ် ပြန်ရချက်ဝင်ငွေ မြင့်မားအောင်ဆောင်ရွက်ရန် လိုအပ်ပါတယ်ဟုလည်းကောင်း၊ စာမျက်နှာ ၁၆ နဲ့ ၁ရ မှာ ပုဂ္ဂလိကဘဏ်များရဲ့ စုစုပေါင်းရရန်ပိုင်ခွင့်မှာ ချေးငွေများဟာ အများဆုံး ပါဝင်ပြီး အရည်အသွေးမှီချေးငွေများကသာ ဆုံးရှုံးမှုနည်းပါးစေပြီး ဝင်ငွေရရှိနိုင်မည် ဖြစ်တဲ့အတွက်ကြောင့် အမြတ် ပြန်ရချက်ကောင်းမွန်ရန် အရည်အသွေးရှိသော ဝင်ငွေရနိုင်သော ရရန်ပိုင်ငွေများကိုသာ ဘဏ်များမှ ရင်းနှီးမြှုပ်နှံသင့်ပါသည်ဟူ၍ လည်းကောင်း၊ စာမျက်နှာ ၁ရ မှာ မြန်မာနိုင်ငံတွင် မြေနဲ့ အဆောက်အဦ အာမခံနှင့် ငွေချေးငွေထုတ်ပေးမှု ရာခိုင်နှုန်းများပြားနေတဲ့အတွက် မြေနဲ့ အဆောက်အဦဈေးနှုန်း ရုတ်တရက် ကျဆင်းသွားပါက ငွေဖြစ်လွယ်မှု အချိုးကျဆင်းသွားပြီး၊ ငွေရေးကြေးရေး အကြပ်အတည်းဖြစ်ပေါ်မှု ဆီကို ဦးတည်သွားနိုင်ပါတယ်။ ယင်းအတွက်ကြောင့်မို့လို့ မြန်မာနိုင်ငံတော်ဗဟိုဘဏ်ဟာ ရပိုင်ခွင့်များ အပေါ်မှာ ဆုံးရှုံးနိုင်ခြေ အလေးပေးကိန်းအသုံးပြု၍ တွက်ချက်တဲ့မတည်ငွေ လုံလောက်မှုညွှန်ကြားချက် အသစ်အား ထုတ်ပြန်ရန်ပြင်ဆင်ထားပါသည်ဟုလည်းကောင်း၊ စာမျက်နှာ ၂၁ မှာ မတည်ရင်းနှီးငွေဟာ ဘဏ်များရဲ့ နေ့စဉ်လုပ်ငန်းတွင် မမျှော်မှန်းနိုင်တဲ့ နေ့စဉ်ဆုံးရှုံးနိုင်မှုများအား ကြားခံထိန်းညှိပေးနိုင်သည့် အတွက် ဘဏ်များရဲ့ အနည်းဆုံးထားရှိရမယ့် သီးသန့်ငွေအား မြှင့်တင်သင့်ပါသည်။ သို့ဖြစ်ရာ မြန်မာ နိုင်ငံတော်ဗဟိုဘဏ်အနေနဲ့ ၎င်းဘဏ်များအား ၄င်းတို့၏ မတည်ရင်းနှီးငွေအား ကျပ် ၂၀ ဘီလီယံသို့ တိုးမြှင့်ထားရှိရန် ညွှန်ကြားချက်အား ၂၀၁၄ ခုနှစ်၊ ဒီဇင်ဘာလ ၃၀ ရက်နေ့မှာ ညွှန်ကြားချက်အမှတ် (၉/၂၀၁၄)နဲ့ ထုတ်ပြန်ခဲ့သည်ဟုလည်းကောင်း ဖော်ပြထားတာကို သိရှိရပါတယ်။ နာယကကြီးရှင်။ ငွေကြေးမူဝါဒ အကောင်အထည်ဖော်ဆောင်ရွက်မှု အစီရင်ခံစာမှာလည်း စာမျက်နှာ ၄၊ စာပိုဒ် ရ မှာ ချေးငွေတိုးတက်မှုနှုန်းအား သင့်တင့်တဲ့အနေအထားရှိရန် ထိန်းကျောင်းခဲ့သည်လို့ ဖော်ပြ ပါရှိတယ်။ ဘယ်လိုထိန်းကျောင်းခဲ့တယ်ဆိုတာ ဖော်ပြထားတာ မတွေ့ရပါဘူး။ ရှင်းလင်းဖော်ပြပေးဖို့ လိုပါတယ်။ စာမျက်နှာ ၁၀ ရဲ့ နောက်ဆုံးစာပိုဒ်မှာတော့ နိုင်ငံခြားသုံးငွေများ ထားရှိအပ်နှံငွေအပေါ်ပေးတဲ့ အတိုးနှုန်းဟာ ဈေးကွက်အားထင်ဟပ်စေတဲ့ အတိုးနှုန်းရရှိစေရန် အတိုးနှုန်းဆိုင်ရာဖြေလျှော့မှုများ ခွင့်ပြုခဲ့တယ်လို့ ဖော်ပြပါရှိပါတယ်။ နိုင်ငံခြားသုံးငွေ ထားရှိအပ်နှံငွေအပေါ် အတိုးပေးမှု ရှိ မရှိနဲ့ ရှိပါက အတိုးနှုန်းကို သိလိုပါတယ်။ စာမျက်နှာ ၁၅။ ဒုတိယစာပိုဒ်မှာ ၂၀၁၄-၂၀၁၅ ဘဏ္ဍာနှစ် မေခရိုစီးပွားရေးအခြေခံအချက်များ အရ တင်းကြပ်သော ငွေကြေးမူဝါဒအား ကျင့်သုံးဆောင်ရွက်ခဲ့တယ်လို့ ဖော်ပြပါရှိပါတယ်။ တင်းကြပ်သော ငွေကြေးမူဝါဒ မည်ကဲ့သို့ကျင့်သုံးခဲ့သည်ဆိုတာကို ရှင်းလင်းတင်ပြပေးစေလိုပါတယ်။ စာမျက်နှာ ၁၅။ စတုတ္ထအပိုဒ်မှာ နိုင်ငံခြားငွေလဲလှယ်နှုန်းများ အတက်အကျ လွန်စွာမြင့်မားခြင်း မရှိစေရန်တို့အတွက် နိုင်ငံခြားငွေဈေးကွက်မှာ လိုအပ်သလို ဝင်ရောက်ထိန်းကျောင်းပေးလျက် ရှိတယ်လို့ ဖော်ပြပါတယ်။ ယခုအခါ ဝင်ရောက်ထိန်းကျောင်းပေးခြင်း ရှိ မရှိနဲ့ ဗဟိုဘဏ်၏ အညွှန်းကိန်းတွေဟာ လက်တွေ့အခြေ အနေနဲ့ မနီးစပ်တာကို ယနေ့ဖြစ်ပေါ်နေတဲ့ ဒေါ်လာဈေးများအရ ကျွန်မတို့ သိရှိနိုင်ပါတယ်။ သို့ပါ၍ လေးစားအပ်ပါသော နာယကကြီးရှင်။ အထက်ဖော်ပြပါ သုံးသပ်အကြံပြုချက် အကောင် အထည်ဖော်ဆောင်ရွက်မှုတွေဟာ ၂၀၁၅-၂၀၁၆ ဘဏ္ဍာနှစ်မှာ မည်ကဲ့သို့ အကျိုးကျေးဇူးများ ဖြစ်ထွန်း ခဲ့ပြီး လက်တွေ့လက်ငင်း မည်ရွေ့မည်မျှ တိုးတက်အောင်မြင်ခဲ့သည်ဆိုတာကို ဗဟိုဘဏ်အနေနဲ့ ရှင်းလင်း ပြောကြားပေးပါရန် မေတ္တာရပ်ခံ တိုက်တွန်းအပ်ပါတယ်။ နိဂုံးချုပ်အားဖြင့် လေးစားအပ်ပါသော နာယကကြီးရှင်။ ဗဟိုဘဏ်ဟာ Regulator အနေနဲ့ ငွေရေးကြေးရေးစနစ်တည်ငြိမ်ရေးနဲ့ ငွေကြေးမူဝါဒ အကောင်အထည်ဖော်ဆောင်ရွက်တဲ့နေရာမှာ မှန်မှန် ကန်ကန် တိုးတက်လာအောင်၊ ပြုပြင်ပြောင်းလဲလာအောင် Regulate လုပ်ဖို့လိုပါတယ်။ ဒါ့အပြင် ဗဟိုဘဏ်ရဲ့ Roll ကို မြှင့်တင်သောအားဖြင့်လည်း၊ တိုးတက်ဖို့ရာအတွက်ကိုလည်း ဆောင်ရွက်ဖို့ လိုပါတယ်။ နိုင်ငံတော်ဘတ်ဂျက်ရဲ့ ရငွေသုံးငွေစာရင်းများ ဖော်ပြတဲ့နေရာမှာ ဗဟိုဘဏ်ဟာ နိုင်ငံတော်ပိုင် စီးပွားရေးအဖွဲ့အစည်းများအောက်ကနေ ဖော်ပြနေတာကို တွေ့ရပါတယ်။ တကယ်တော့ ဗဟိုဘဏ်ဟာ သီးခြားဥပဒေနဲ့ သီးခြားလွတ်လပ်တဲ့ အဖွဲ့အစည်းဖြစ်တဲ့အတွက် ဗဟိုဘဏ်ဥပဒေနဲ့အညီ လွတ်လွတ်လပ်လပ် ရပ်တည်ဆောင်ရွက်နိုင်အောင် ကြိုးစားသင့်ပါကြောင်း အကြံပြုတင်ပြရင်း နိဂုံးချုပ်အပ်ပါတယ်ရှင်။ ကျေးဇူး တင်ပါတယ်။</speech>
<speech type="speaker">ဦးကံမြင့် သရက်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1464">ဦးကံမြင့်(သရက်မဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီး၊ ပြည်သူ့လွှတ်တော် ဥက္ကဋ္ဌကြီးနဲ့ ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စုဝန်ကြီးများ၊ ဧည့်သည်တော်များ စိတ်၏ချမ်းသာခြင်း၊ ကိုယ်၏ကျန်းမာခြင်းနဲ့ ပြည့်စုံကြ ပါစေလို့ မကွေးတိုင်းဒေသကြီး၊ သရက်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ကျွန်တော် ဦးကံမြင့်မှ ဆုတောင်းမေတ္တာ ပို့သအပ်ပါတယ်။ ကျွန်တော် ဗဟိုဘဏ်ရဲ့ ၂၀၁၄-၂၀၁၅ ဘဏ္ဍာနှစ် ငွေကြေးမူဝါဒ အကောင်အထည်ဖော်ဆောင်ရွက်ချက် အစီရင်ခံစာနဲ့ ငွေရေးကြေးရေးစနစ်တည်ငြိမ်ရေး ဆောင်ရွက်ချက်အစီရင်ခံစာ တင်သွင်းသွားတာကို ဖတ်ရတဲ့အတွက် ကျွန်တော်တို့ဟာ အခုလက်တွေ့ ကျွန်တော်တို့နိုင်ငံရဲ့ စီးပွားရေးအခြေအနေနဲ့ ကိုက်ညီမှု လက်တွေ့ထင်ဟပ်မှုမရှိဘူးလို့ သုံးသပ်လို့ရပါတယ်။ ဒါဘာကြောင့် ပြောသလဲဆိုတော့ ကျွန်တော်တို့ ၁၁-၇-၂၀၁၃ နေ့ ဗဟိုဘဏ်ဥပဒေ ဗဟိုဘဏ်ဥပဒေ အခန်း ၅ မှာဗဟိုဘဏ်၏ ပိုင်ဆိုင်မှု၊ ငွေကြေးမူဝါဒ၊ ငွေရေးကြေးရေးစနစ် တည်ငြိမ်ရေးမူဝါဒများ ချမှတ်ဆောင်ရွက်မှု၊ ရည်ရွယ်ချက်များကို အကောင်အထည် ဖော်မှုနဲ့ နိုင်ငံတော်ရဲ့ ငွေရေးကြေးရေးအခြေအနေတို့နှင့် ပတ်သက်၍ အစိုးရအဖွဲ့နှင့် ပြည်ထောင်စု လွှတ်တော်သို့ တစ်နှစ်လျှင် အနည်းဆုံး နှစ်ကြိမ် အစီရင်ခံတင်ပြရပါမယ်။ ဗဟိုဘဏ်ဥက္ကဋ္ဌအနေနဲ့လည်း အထက်ဖော်ပြပါ အချက်အလက်တွေကို ပြည်ထောင်စုလွှတ်တော်သို့ အခါအားလျော်စွာ တင်ပြရမှာ ဖြစ်ပါတယ်။ နောက် ဗဟိုဘဏ်ဒါရိုက်တာအဖွဲ့ရဲ့ ခွင့်ပြုချက်ဖြင့် အများပြည်သူအား သုံးလပတ်အလိုက် ထုတ်ပြန်ကြေညာရမည်လို့ ဥပဒေပြဋ္ဌာန်းထားသော်လည်း အဆိုပါ အစီရင်ခံစာများကို ၂၀၁၃ ခုနှစ်၊ နိုဝင်ဘာ လမှာ နောက်ဆုံးအစီရင်ခံခဲ့ပြီး ယခုတစ်ကြိမ် ၂၀၁၄-၂၀၁၅ အစီရင်ခံစာ၊ နောက် ၂၀၁၅-၂၀၁၆ မှာ ထပ်ပြီးတော့ အစီရင်ခံမယ်လို့ သူတို့ဆိုထားပါတယ်။ အဲဒါကြောင့် ကျွန်တော်တို့ဟာ ဥပဒေ၊ စည်းမျဉ်း၊ စည်းကမ်း၊ ရည်ရွယ်ချက်အတိုင်း လိုက်နာဆောင်ရွက်မှု မရှိဘူးလို့ ဒီလိုပဲသုံးသပ်လို့ ရပါတယ်။ နောက် ဗဟိုဘဏ်ရဲ့ဥပဒေမှာပဲ ဗဟိုဘဏ်ရဲ့ ပြည်တွင်းဈေးနှုန်းတည်ငြိမ်မှုရှိရန်၊ ထိန်းသိမ်းရန် အဓိကရည်မှန်းချက် ထားရှိသော်လည်း အဲဒီရည်မှန်းချက်နဲ့အညီ ငွေကြေးတည်ငြိမ်ရေး၊ ငွေရေးကြေးရေးစနစ် တည်ငြိမ်ရေး၊ ထိရောက်သော ငွေပေးချေမှုနှင့် စာရင်းရှင်းလင်းမှုစနစ် ခိုင်မာတိုးတက်ရေး၊ ရှင်သန်သော စီးပွားရေး ရည်မှန်းချက်၊ ရည်ရွယ်ချက်ထားရှိသော်လည်း အဲဒီရည်မှန်းချက် Objective ရည်ရွယ်ချက်တွေအတိုင်း အမှန်တကယ် ဆောင်ရွက်မှုမရှိကြောင်းလည်း ဆွေးနွေးလိုပါတယ်။ အခုမြန်မာကျပ်ငွေဟာ အမေရိကန်ဒေါ်လာ ၁,၃၅ရ ကျပ်ရှိနေပါပြီ။ မြန်မာကျပ်ငွေ တန်ဖိုးတွေ ကျဆင်းခဲ့မှုတွေ ဖြစ်နေပါတယ်။ အဲဒီတော့ မြန်မာကျပ်ငွေတန်ဖိုးကျဆင်းမှုကတော့ ၂-၄-၂၀၁၂ နေ့က အမေရိကန် တစ်ဒေါ်လာကို ၈၁၈ ကျပ်ဖြစ်ပြီးတော့ ဗဟိုဘဏ်ဥက္ကဋ္ဌသစ် ခန့်အပ်တဲ့နေ့မှာ ၁-၈-၂၀၁၃ ရက်နေ့မှာ အမေရိကန်ဒေါ်လာ ၉၇၅ ကျပ် သတ်မှတ်ခဲ့ပါတယ်။ ၂၀၁၄ ခုနှစ်၊ သြဂုတ်လအထိ မြန်မာ ကျပ်ငွေတန်ဖိုးဟာ တည်ငြိမ်နေခဲ့ပြီး တစ်ဒေါ်လာကို ရည်ညွှန်းငွေလဲနှုန်းဟာ သြဂုတ်လ ၁ ရက်နေ့မှာ ၉၇၂ ကျပ်သာ ရှိနေခဲ့ပြီး တစ်ဖြည်းဖြည်းတက်လာတာ အောက်တိုဘာလ ၂ရ ရက်နေ့မှာ ကျပ် ၁၀၀၀ ထိ ဖြစ်လာခဲ့ပါတယ်။ နောက် ၂၀၁၄ ခုနှစ်၊ ဒီဇင်ဘာလ ၃၁ ရက်နေ့၊ ၂၀၁၅ ခုနှစ်၊ ဖေဖော်ဝါရီလ အထိဟာ ၁,၀၂၅ ကျပ် ဝန်းကျင်မှာပဲရှိနေပြီး ၂၀၁၅ ခုနှစ်၊ ဇွန်လမှာတော့ ၁,၁၀၅ ကျပ်အဖြစ် ပြောင်းလဲသတ်မှတ် ခဲ့ပါတယ်။ အဲဒီလိုသတ်မှတ်ခဲ့ပြီးတော့ ၂၀၁၅ ခုနှစ်၊ ဇူလိုင် ၁၃ ရက်မှာ ၁,၂၀၀ ကျပ်ကို ရုတ်ချည်း ခုန်တက်ခဲ့ပါတယ်။ အဲဒီဗဟိုဘဏ်ရဲ့ ဖြေရှင်းချက်က ပြည်ပဈေးကွက်နဲ့ လိုက်လျောညီထွေ ဖြစ်ဖို့ဆိုတဲ့ အကြောင်းပြချက်နဲ့ ဒီလိုဒေါ်လာဈေးမြင့်တက်ဖို့အတွက် ဘဏ်တွေ၊ စီးပွားရေးအဖွဲ့အစည်း တွေနဲ့ အစိုးရတာဝန်ရှိသူတွေ ကြိုတင်ပြီးတော့ ညှိနှိုင်းဆွေးနွေးခဲ့တယ်လို့ သိရပါတယ်။ ဒီလိုဘဏ်တွေ စီးပွားရေးအဖွဲ့အစည်းတွေနဲ့ ဒေါ်လာဈေးတွေ ကျပ် ၁၀၀ လောက်ခုန်တက်ဖို့ ဆွေးနွေးမှုအကျိုးဆက်ဟာ ဘဏ်တွေ စီးပွားရေးအဖွဲ့အစည်းကို ဒေါ်လာဈေးတွေတက်တော့မှာ ဝယ်တော့ လို့ သတိပေးသလို ဖြစ်သွားပြီး ဈေးကစားမှု အများအပြားကို ရင်ဆိုင်ခဲ့ရတဲ့ အခြေအနေဖြစ်သွားပါတယ်။ ဗဟိုဘဏ်ဥက္ကဋ္ဌ ကိုယ်တိုင်ကလည်း ငွေလဲနှုန်း မတည်မငြိမ်ဖြစ်ရခြင်းရဲ့ ဈေးကစားမှုမှာ ဘဏ်တွေ ပါဝင်ပတ်သက်မှုမရှိဖို့ စစ်ဆေးမယ် ဆိုပြီးပြောခဲ့ပါတယ်။ ဒါပေမယ့် အရှိန်ရနေတဲ့ နိုင်ငံခြား ငွေကြေး ကစားမှုကို မထိန်းနိုင်ဘဲ ဖေဖော်ဝါရီလ ၂၃၊ ၂၄၊ ၂၈ ရက်မှာ တစ်ဒေါ်လာကို ၁,၃၁၁ ကျပ်ထိ အမြင့်ဆုံး ဆွဲတင်ခဲ့ပါတယ်။ အဲဒီလို ဆွဲတင်ခဲ့တဲ့ ၁,၃၁၁ ကျပ်ဟာ စတင်ပြီး နှုန်းယှဉ်သတ်မှတ်ချက်၏ ၈၁၈ ကျပ်နဲ့ဆိုရင် မြန်မာကျပ်ငွေတန်ဖိုး ကျဆင်းမှုဟာ ၄၉၃ ကျပ်ထိ ရှိလာခဲ့ပြီး တန်ဖိုးကျဆင်းမှုရာခိုင်နှုန်း ၆၀ လောက်ထိ ဆိုးရွားခဲ့ပါတယ်။ ဗဟိုဘဏ်ဥက္ကဋ္ဌသစ် တာဝန်ယူတဲ့နေ့က ရည်ညွှန်းငွေလဲနှုန်းဟာ ၉၇၅ ကျပ်နဲ့ ချိန်ဆမယ်ဆိုရင် နှစ်နှစ် အတွင်းမှာ မြန်မာကျပ်ငွေတန်ဖိုး ကျဆင်းမှုဟာ ၃၃၆ ကျပ်အထိရှိခဲ့ပြီး ကျပ်ငွေတန်ဖိုးကျဆင်းမှု ရာခိုင်နှုန်း ၄၀ လောက်အထိ ဖြစ်ခဲ့တာကြောင့် မြန်မာကျပ်ငွေ တန်ဖိုး တည်ငြိမ်အောင် ထိန်းသိမ်းနိုင်မှု မရှိကြောင်းတွေ့ရပါတယ်။ ဈေးကွက်စီးပွားရေးစနစ်မှာ ရောင်းကုန်တွေရဲ့ ဈေးနှုန်းဟာ အဲဒီကျောင်းကုန်ရဲ့ ဝယ်လိုအားနဲ့ ရောင်းလိုအားအခြေအနေပေါ် မူတည်ပြီးတော့ ပြောင်းလဲ တတ်ပါတယ်။ သာမန်အားဖြင့် ဝယ်လိုအားက ရောင်းလိုအားထက်များနေရင် ဈေးတက်တတ်ပြီး ရောင်းလို အားက ဝယ်လိုအားထက်များနေရင် ဈေးကျတတ်ပါတယ်။ နိုင်ငံခြားငွေအမေရိကန်ဒေါ်လာကို ဆိုလိုတာပါ။ အဲဒီတော့ ကျွန်တော်တို့က ဗဟိုဘဏ်ဟာ တကယ်ထိထိရောက်ရောက် လုပ်ချင်တယ်ဆိုလို့ရှိရင်၊ ထိန်းပေးချင်တယ်ဆိုလို့ရှိရင် သူသတ်မှတ်တဲ့ဈေးမှာ ဒေါ်လာဝယ်အားမရှိခဲ့ရင် ဗဟိုဘဏ်က မြန်မာကျပ်ငွေ စိုက်ထုတ်ပြီး ပြင်ပဈေးကွက်နဲ့ ဒေါ်လာငွေတွေကို ဝယ်ယူလို့ရပါတယ်။ ကိုယ့်မှာလည်း အရင်းအနှီး ရန်ပုံငွေရှိဖို့တော့ လိုပါတယ်။ အဲဒီတော့ ဗဟိုဘဏ်ရဲ့ ၂၀၁၄ ခုနှစ်၊ ၂၀၁၅ ခုနှစ် အစီရင်ခံစာကို ကျွန်တော့ အနေနဲ့ အပေါ်ပိုင်းမှာ ရည်ရွယ်ချက်အတိုင်း လုပ်ဆောင်မှု ရှိ မရှိ၊ အဓိကရည်မှန်းချက်အတိုင်း လုပ်ဆောင်မှု i ogni cosazs:18:oooons 3a2 malộcoss Financial Statement Operation Result d. Capital Position as clos Financial Ratio 6oz Operation Ratio 6o3£. smsoqos (8:60s? ပြောရရင် ဗဟိုဘဏ်ရဲ့ ၂၀၁၄-၂၀၁၅ ခုနှစ် အစီရင်ခံစာမှာ ငွေဖြစ်လွယ်သောရပိုင်ခွင့် (Liquid Assets) မှာ ယခင်နှစ်ထက် ၄.၄၉ လျော့နည်းနေကြောင်း တွေ့ရပါတယ်။ ဒါကြောင့်မို့လို့ ဘဏ်များဟာ အရေးပေါ်ငွေလိုအပ်ချက်မှာ အခက်အခဲ ဖြစ်နိုင်ပါတယ်။ နောက် အသားတင်ငွေ (Net Income) မှာ ယခင်နှစ်ထက် ၂၉.၅၁ ရာခိုင်နှုန်း လျော့နည်းနေတဲ့အတွက်ကြောင့် ဘဏ်၏ ငွေရေးကြေးရေးအခြေအနေ ခိုင်မာတောင့်တင်းမှုနည်းပါးခြင်း ဖြစ်ပေါ်နိုင်ပါတယ်။ နောက် ငွေဖြစ်လွယ်မှု အချိုး (Liquidity Ratio) မှာလည်း ယခင်နှစ်ထက် ၉.၀၅ လျော့နည်းနေကြောင်း တွေ့ရပါတယ်။ အဲဒီတော့ အစိုးရငွေတိုက်စာချုပ်မပါတဲ့ ငွေကြေးလွယ်ကူမှုအချိုး (Liquidity Ratios and Excluding Bond) မှာလည်း ၇.၉၅ ရာခိုင်နှုန်း လျော့နည်းနေကြောင်း တွေ့ရပါတယ်။ ငွေသား ကိုင်ဆောင်မှုနှင့် စုစုပေါင်း ရရန်ပိုင်ခွင့် (Cash to Total Assets Ratios) ဟာ ၄.၄၉ လျော့နည်း ခြင်းကြောင့် ငွေဖြစ်လွယ်သော ဝင်ငွေနည်းပါးနေခြင်း ရင်းနှီးမြှုပ်နှံမှုအပေါ်ပြန်ရချက် Net Income to Total Capital (ROE)မှာလည်း ၂၀.၈၉ ရာခိုင်နှုန်း လျော့နည်းနေကြောင်း တွေ့ရပါတယ်။ ဘဏ်များရင်းနှီးမြှုပ်နှံမှုငွေအပေါ် ပြန်ရချက် နည်းပါးနေခြင်းကြောင့် မြင့်မားအောင် ဆောင်ရွက် ရန်နဲ့ ဘဏ်၏ အစုရှယ်ယာရှင်များ၏ ယုံကြည်မှု ပိုမိုမြင့်မားလာမှာ ဖြစ်ပါတယ်။ ရရန်ပိုင်ခွင့်များအပေါ်။</speech>
<speech type="speaker">နိဂုံးချုပ်ပါ။ ဆွေးနွေးရန် သတ်မှတ်ချိန်ပြည့်သဖြင့် မိုက်ပိတ်သွားသည်</speech>
<title>အထက်ပါကိစ္စနှင့်စပ်လျဉ်း၍ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ပြန်လည် ရှင်းလင်းရန်ရှိက ရှင်းလင်းဆွေးနွေးခြင်းနှင့် လွှတ်တော်က မှတ်တမ်းတင်ခြင်း</title>
<speech type="speaker">လွှတ်တော်ကိုယ်စားလှယ်များ ဆွေးနွေးလို့ ပြီးပါပြီ။ လွှတ်တော်ကိုယ်စားလှယ် များရဲ့ ဆွေးနွေးချက်များအပေါ် မြန်မာနိုင်ငံတော်ဗဟိုဘဏ် ပြန်လည်ရှင်းလင်းရန်ရှိက ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="36">ဒေါ်ခင်စောဦး(ဒုတိယဥက္ကဋ္ဌ၊ မြန်မာနိုင်ငံတော်ဗဟိုဘဏ်)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်များအားလုံး ကိုယ်စိတ်နှစ်ဖြာ ကျန်းမာ ချမ်းသာပြီး မင်္ဂလာအပေါင်းနဲ့ ပြည့်စုံပါစေကြောင်း ဆုမွန်ကောင်းတောင်းရင်းနဲ့ ကျွန်မ နှုတ်ခွန်းဆက်သ အပ်ပါတယ်။ ကျွန်မကတော့ မြန်မာနိုင်ငံတော်ဗဟိုဘဏ် ဒုတိယဥက္ကဋ္ဌ ဒေါ်ခင်စောဦး ဖြစ်ပါတယ်။ ဒီဗဟိုဘဏ်ရဲ့ အစီရင်ခံစာ နှစ်ရပ်အပေါ်မှာ ဆွေးနွေးသွားကြတဲ့ လွှတ်တော်ကိုယ်စားလှယ်ကြီးများ အားလုံးကိုလည်း ကျေးဇူးတင်ရှိကြောင်း ကျွန်မအနေနဲ့ ပဏာမပြောကြားလိုပါတယ်။ ဒီနေရာမှာ ကျွန်မ ပြည်ထောင်စုလွှတ်တော် နာယကကြီးကို တင်ပြချင်တာရှိပါတယ်။ ဒီနေ့ဆွေးနွေးသွားတဲ့ လွှတ်တော် ကိုယ်စားလှယ် ၅ ဦးဟာ တော်တော်လည်း ပြည့်ပြည့်စုံစုံ ဆွေးနွေးသွားကြပြီးတော့ သူတို့မေးတဲ့ မေးခွန်း တွေကလည်း အများကြီး ဖြစ်ပါတယ်။ ဒါကြောင့်မို့လို့ ကျွန်မအနေနဲ့တင်ပြချင်တာကတော့ နောက်တစ်ရက်ကို ရွှေ့ပေးပြီးတော့ ကျွန်မကို ပြန်လည်ပြီးဖြေကြားဖို့၊ အခွင့်အရေးပေးဖို့ကို ကျွန်မအနေနဲ့ ပြည်ထောင်စု လွှတ်တော် နာယကကြီးကို တင်ပြပါတယ်။ သို့သော် တကယ်လို့ မပေးနိုင်ဘူးဆိုရင်လည်း ကျွန်မ ဒီနေရာ မှာပဲ ဖြေကြားသွားမှာ ဖြစ်ပါတယ်။</speech>
<speech type="speaker">ဗဟိုဘဏ်ကဖြေရှင်းမယ်ဆိုရင် နောက်ထပ် သီးခြားဖိတ်ကြားပါမယ်။ အဲဒီ လာရောက်ဖြေရှင်းဖို့၊ နောက်စီမံကိန်းနှင့်ဘဏ္ဍာရေးဝန်ကြီးဌာနရှင်းလင်းချက်လည်း အဲဒီပဲ တစ်ပြိုက်နက်တည်း ဖြေရှင်းဖို့ ခွင့်ပြုပါတယ်။</speech>
</report>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး ပဉ္စမနေ့ရပ်နားကြောင်းနှင့် ဆဋ္ဌမနေ့ ကျင်းပမည့် နေ့ရက်နှင့် ကြေညာခြင်း</title>
<speech type="speaker">အစီအစဉ်(၁၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ တတိယ ပုံမှန်အစည်းအဝေး ပဉ္စမနေ့အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် တတိယ ပုံမှန်အစည်းအဝေးရဲ့ ဆဋ္ဌမနေ့ ကျင်းပပြုလုပ်မည့် နေ့ရက်ကို ထပ်မံအသိပေးမည်ဖြစ်ကြောင်းနှင့် ယနေ့ အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် တတိယပုံမှန်အစည်းအဝေး ပဉ္စမနေ့အစည်းအဝေးကို မွန်းလွဲ ၁၅:ဝဝ နာရီ ရပ်နားပါသည်။</speech>
</postface>
</transcript>
</doc>
