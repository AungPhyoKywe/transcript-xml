<doc>
<docinfo>
<docno>02-10-04.xml</docno>
<pdf>02-10-04.pdf</pdf>
<term value="02">ဒုတိယအကြိမ်</term>
<session value="10" />
<sittingday value="04" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ဒသမပုံမှန်အစည်းအဝေး စတုတ္ထနေ့မှတ်တမ်း</title>
<date>၁၃၈၀ ပြည့်နှစ်၊ တန်ဆောင်မုန်းလပြည့်ကျော် ၄ ရက် (၂၀၁၈ ခုနှစ်၊ နိုဝင်ဘာလ ၂၆ ရက်)(တနင်္လာနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် ဒသမပုံမှန်အစည်းအဝေး စတုတ္ထနေ့ကို နံနက် ၁၀:ဝဝ နာရီင်ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် ပြည်သူ့လွှတ်တော် ဥက္ကဋ္ဌ ဦးတီခွန်မြတ်က ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ဒသမပုံမှန်အစည်းအဝေးရဲ့ စတုတ္ထနေ့ အစီအစဉ် စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျာ။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါခင်ဗျား။</speech>
<speech type="mc">အားလုံး ထိုင်နိုင်ကြပါပြီခင်ဗျား။ ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း ၊</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ ဒုတိယအကြိမ် ပြည်ထောင်စုလွှတ်တော် ဒသမပုံမှန်အစည်းအဝေး စတုတ္ထနေ့မှာ ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်ထောင်စု လွှတ်တော် ကိုယ်စားလှယ်ဦးရေ စုစုပေါင်း ၆၅၈ ဦးရှိပြီး ဒီကနေ့အစည်းအဝေးကို ၅၈၆ ဦး တက်ရောက် ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၈၉.၀၆ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် ဒသမပုံမှန်အစည်းအဝေး စတုတ္ထနေ့ အစီအစဉ် ကြေညာခြင်း</title>
<speech type="speaker">အစီအစဉ်(၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် ဒသမပုံမှန်အစည်းအဝေး စတုတ္ထနေ့ အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေထားတဲ့အတိုင်း ဆက်လက်ဆောင်ရွက်သွားပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များအတွက် ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော်ကိုယ်စားလှယ်များအတွက် ပြည်ထောင်စုလွှတ်တော်ကိုယ်စားလှယ်များ စိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="963">ဦးမောင်မောင်လတ်(အတွင်းရေးမှူး၊ ကိုယ်စားလှယ်များစိစစ်ရေးကော်မတီ)</mp>လေးစားအပ် ပါသော ပြည်ထောင်စုလွှတ်တော် နာယကကြီးခင်ဗျာ။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စု လွှတ်တော် ဒသမပုံမှန်အစည်းအဝေး စတုတ္ထနေ့ ၂၆-၁၁-၂၀၁၈ ရက်နေ့မှာ အစည်းအဝေးသို့ တက်ရောက် နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား စစ်ကိုင်းတိုင်းဒေသကြီး၊ မဲဆန္ဒနယ်(၉)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များ စိစစ်ရေးကော်မတီအတွင်းရေးမှူးဖြစ်သူ ကျွန်တော် ဦးမောင်မောင်လတ်က ခွင့်ပန်ကြားသွားမှာ ဖြစ်ပါတယ်။ ယနေ့အစည်းအဝေးသို့ တက်ရောက်နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များမှာ- ဦးအာမိုးဆီ ခေါင်လန်ဖူး၊ - ဦးလာမာလေး ဆော့လော်၊ - ဦးမိုးရွှေ ပူတာအို၊ - ဦးလမာနော်အောင် အင်ဂျန်းယန်၊ - ဦးကျင့်ရှင်းထန် တီးတိန်၊ - ဦးမြင့်ကြည် ကသာ၊ - ဦးအောင်ကျော်ဟိန်း တနင်္သာရီ၊ - ဦးနေထက်ဝင်း ဆင်ပေါင်ဝဲ၊ - ဦးကျော်ကြီး(ခ) ဦးအုန်းခင် မင်းလှ၊ - ဦးစော ညောင်ဦး၊ - ဦးစိန်မြင့် မြင်းခြံ၊ - ဒေါ်စိုးနွယ်အေး တံတားဦး၊ - ဒေါက်တာအောင်ထွန်းခိုင် ရေး၊ - ဦးအောင်သောင်းရွှေ ဘူးသီးတောင်၊ တောင်ကုတ်၊ ကျောက်ဖြူ၊ မြောက်ဦး၊ ကျောက်တန်း၊ သုံးခွ၊ ကွမ်းခြံကုန်း၊ ကျောက်တံတား၊ ဟိုပုံး၊ မိုင်းဖြတ်၊ လောက်ကိုင်၊ လဲချား၊ မိုင်းပန်၊ မိုင်းရယ်၊ - ဒေါ်နီနီမေမြင့် - ဦးဘရှိန် - ဦးဦးလှစော - ဒေါ်အေးမြမြမျိုး - ဒေါ်စုစုလွင် - ဒေါက်တာသက်သက်ခိုင် - ဦးစိုးသူရထွန်း - ဦးနေမျိုးထက် - ဦးခွန်အောင်ကျော် - ဦးလင်းဇော်ထွန်း - ဦးလူတယ်ဟုန်(ခ) ဦးအောင်ရွှေ - ဦးစိုင်းဥက္ကာ ဦးစိုင်းကျော်မိုး - ဦးစိုင်းသီဟကျော် - ဦးစိုင်းစန်သိန်း - ဦးဌေးလွင်(ခ) ဦးဒီလုံး - ဦးခွန်သန်းထူး - ဒေါက်တာစိုင်းမောက်ခမ်း - ဦးစိုင်းသန့်စင် - ဦးဇော်မင်းသိန်း - ဒေါက်တာစံရွှေဝင်း - ဒေါက်တာစိုးမိုးသူ ဦးနောင်နတန် - ဦးဂျေယော - ဦးကျော်သန်း - ဦးစိုးသိန်း - ဦးရှေးရယ်ရှုမောင် - ဦးစိုင်းပန်ဖ နမ့်စန်၊ ဆီဆိုင်၊ လားရှိုး၊ သီပေါ။ လေးမျက်နှာ၊ ရေကြည်၊ မြောင်းမြ၊ ကချင်-၄၊ ကချင်-၁၊ ကယား -၈၊ - ဦးလားလ်မင်းထန် ချင်း-၁၀၊ - ဒေါ်ခင်ဆွေလွင် ချင်း-၉၊ - ဦးဇော်မင်း စစ်ကိုင်း-၆၊ - ဦးရဲထွဋ် စစ်ကိုင်း-၅၊ - ဒေါက်တာခင်မောင်ဝင်း တနင်္သာရီ-၁၁၊ - ဒေါက်တာမိုးမြင့်အောင် - ဒေါ်စန်းစန်းမြင့် ပဲခူး-၄၊ - ဒေါက်တာတင်တင်ဝင်း - ဒေါ်သန်းသန်းအေး မကွေး-၇၊ - ဦးတင်အောင်ထွန်း - ဦးအောင်ကြည်ညွန့် မကွေး-၄၊ ဦးစိုးအောင် မန္တလေး-၁၁၊ - ဦးနိုင်သီဟ မွန်-၇၊ - ဦးလင်းတင်ဌေး - ဦးအေးသာအောင် ရခိုင်-၆၊ - ဦးစိုးဝင်း ရခိုင်-၁၂၊ - ဦးရဲမြင့်စိုး ရန်ကုန်-၇၊ - နော်လှလှစိုး ရန်ကုန်-၁၀၊ - ဦးစိုင်းထွန်းအောင် ရှမ်း-၂၊ - ဦးစိုင်းဝမ်းလှိုင်းခမ်း ရှမ်း-၃၊ - ဦးဇော်မင်းလတ်(ခ) ဦးကိုလတ် ရှမ်း-၁၊ - ဦးစိုင်းလုံစံခတ် ရှမ်း-၇၊ - ဒေါ်အိအိပြုံး ဧရာဝတီ-၈ နှင့် - ဗိုလ်မှူးကြီးအောင်ကျော်မိုး တပ်မတော် တို့ဖြစ်ကြပါတယ်။ ယခင်က ခွင့်ပန်ကြားသဖြင့် လွှတ်တော်ကခွင့်ပြုထားသူ ၆ ဦးရှိပြီး၊ ယနေ့ခွင့်ပန်ကြားသူ ၆၆ ဦး ဖြစ်တဲ့အတွက် စုစုပေါင်းခွင့်ပန်ကြားသူ ၇၂ ဦးဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ ခွင့်ပန်ကြားသူ ပြည်ထောင်စုလွှတ်တော်ကိုယ်စားလှယ် ၆၆ ဦးအား ခွင့်အဖြစ် သတ်မှတ်ခွင့်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် ဒသမပုံမှန်အစည်းအဝေး စတုတ္ထနေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅၈ ဦး၊ ယခင်က ခွင့်ပြုထားသူ ၆ ဦး၊ ယနေ့ခွင့်ပန်ကြား၍ ခွင့်ပြုထားသူ ၆၆ ဦး ဖြစ်တဲ့အတွက် ခွင့်ပြုထားသူ စုစုပေါင်း ၇၂ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေ တင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Order">
<title>နိုင်ငံတော်သမ္မတထံမှ ပေးပို့ထားသော ပြည်ထောင်စုဝန်ကြီး ဦးသောင်းထွန်းအား ရင်းနှီးမြှုပ်နှံမှုနှင့် နိုင်ငံခြားစီးပွားဆက်သွယ်ရေးဝန်ကြီးဌာန ပြည်ထောင်စုဝန်ကြီးအဖြစ် ပြောင်းလဲ တာဝန်ပေးအပ်ခြင်းကို တင်ပြခြင်းနှင့် လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု အစိုးရအဖွဲ့ရုံးဝန်ကြီးဌာန ပြည်ထောင်စုဝန်ကြီး ဦးသောင်းထွန်းအား ရင်းနှီးမြှုပ်နှံမှုနှင့် နိုင်ငံခြားစီးပွား ဆက်သွယ်ရေးဝန်ကြီးဌာန၊ ပြည်ထောင်စုဝန်ကြီးအဖြစ် ပြောင်းလဲတာဝန်ပေးအပ်ခြင်းနဲ့ စပ်လျဉ်းပြီး နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၁၉-၁၁-၂၀၁၈ ရက်စွဲပါ စာအမှတ်၊ ၁၀၇(၁)/၈/သမ္မတရုံးဖြင့် ပေးပို့ထားပါတယ်။ အထက်ပါ ပြည်ထောင်စုဝန်ကြီး ပြောင်းလဲတာဝန်ပေးအပ်ခြင်းကို ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၁ ပုဒ်မခွဲ(ခ)အရ လွှတ်တော်က မှတ်တမ်းတင်ကြောင်း ကြေညာပါတယ်။</speech>
<title>နိုင်ငံတော်သမ္မတထံမှ ပေးပို့ထားသော ပြည်ထောင်စုဝန်ကြီးအဖြစ် ခန့်အပ်တာဝန်ပေးလိုသည့် ပုဂ္ဂိုလ်၏ အမည်စာရင်းကို လွှတ်တော်သို့ တင်ပြခြင်း</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ လစ်လပ် လျက်ရှိတဲ့ ပြည်ထောင်စုအစိုးရအဖွဲ့ရုံးဝန်ကြီးဌာန ပြည်ထောင်စုဝန်ကြီးအဖြစ် ခန့်အပ်တာဝန်ပေးလိုတဲ့ ကိစ္စနဲ့စပ်လျဉ်းပြီး နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၁၉-၁၁-၂၀၁၈ ရက်စွဲပါစာအမှတ်၊ ၁၀၇(၂)/၈/သမ္မတရုံးဖြင့် ပေးပို့ထားပါတယ်။ နိုင်ငံတော်သမ္မတထံမှ ပေးပို့စာကို လွှတ်တော်သို့ ဖတ်ကြားတင်ပြပြီး ပြည်ထောင်စုဝန်ကြီးအဖြစ် အဆိုပြုထားတဲ့ ပုဂ္ဂိုလ်ရဲ့ အမည်ကို ကြေညာပါမယ်။ သို့ နာယက၊ ပြည်ထောင်စုလွှတ်တော်၊ အကြောင်းအရာ၊ ပြည်ထောင်စုဝန်ကြီး ခန့်အပ်ရေးကိစ္စ၊ ဖွဲ့စည်းပုံအခြေခံဥပဒေ ပုဒ်မ ၂၃၂ ပုဒ်မခွဲ(ဂ)နှင့် ပြည်ထောင်စုအစိုးရအဖွဲ့ ဥပဒေပုဒ်မ ၁၂ ပုဒ်မခွဲ(ခ) တို့ပါ ပြဋ္ဌာန်းချက်များအရ ဦးမင်းသူကို ပြည်ထောင်စုအစိုးရအဖွဲ့ရုံးဝန်ကြီးဌာန ပြည်ထောင်စုဝန်ကြီး အဖြစ် ခန့်အပ်တာဝန်ပေးလိုပါသဖြင့် ပြည်ထောင်စုလွှတ်တော်၏ သဘောတူညီချက် ရယူပေးနိုင်ပါရန် ပေးပို့ ပါသည်။ ပူးတွဲ ကိုယ်ရေးမှတ်တမ်းတစ်စုံ၊ ပုံ၊ နိုင်ငံတော်သမ္မတ ဖြစ်ပါတယ်။</speech>
<title>အထက်ပါကိစ္စနှင့်စပ်လျဉ်း၍ ကန့်ကွက်လိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု အစိုးရအဖွဲ့ရုံးဝန်ကြီးဌာန ပြည်ထောင်စုဝန်ကြီးအဖြစ် ခန့်အပ်တာဝန်ပေးလိုကြောင်း နိုင်ငံတော်သမ္မတထံမှ အဆိုပြု ပေးပို့စာမိတ္တူကို ယခု အစည်းအဝေးအပြီးမှာ ကိုယ်စားလှယ်အားလုံးထံ ဖြန့်ဝေပေးမှာ ဖြစ်ပါတယ်။ အဆိုပါ ပုဂ္ဂိုလ်ရဲ့ ကိုယ်ရေးမှတ်တမ်းအကျဉ်းချုပ် တစ်စုံစီကိုလည်း လွှတ်တော်အတွင်းရှိ သက်ဆိုင်ရာ နိုင်ငံရေးပါတီအလိုက် တာဝန်ပေးထားတဲ့ လွှတ်တော်ကိုယ်စားလှယ်များနဲ့ တပ်မတော်သား လွှတ်တော်ကိုယ်စားလှယ်အစုအဖွဲ့တို့အနေနဲ့ ဒီနေ့ အစည်းအဝေးပြီးချိန်မှာ ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ ဆက်သွယ်ထုတ်ယူနိုင်ပါတယ်။ ပြည်ထောင်စုဝန်ကြီးအဖြစ် အဆိုပြုထားတဲ့ ပုဂ္ဂိုလ်နဲ့စပ်လျဉ်းပြီး ကန့်ကွက်မှု တစ်စုံတစ်ရာမရှိ ပါကခန့်အပ်ရန် သဘောတူကြောင်း ကြေညာခြင်း သို့မဟုတ် ကန့်ကွက်လိုတဲ့ လွှတ်တော်ကိုယ်စားလှယ်ရှိပါက ကန့်ကွက်ကြောင်း အဆိုတင်သွင်းခြင်းအစီအစဉ်ကို ၂၀၁၈ ခုနှစ်၊ နိုဝင်ဘာလ ၂၉ ရက် (ကြာသပတေးနေ့)တွင် ကျင်းပပြုလုပ်မယ့် ပြည်ထောင်စုလွှတ်တော်အစည်းအဝေးမှာ ဆောင်ရွက်မှာ ဖြစ်ပါတယ်။ ကန့်ကွက်လိုတဲ့ လွှတ်တော်ကိုယ်စားလှယ်အနေနဲ့ ပြည်ထောင်စုလွှတ်တော် ဆိုင်ရာနည်းဥပဒေ ၃၀ အရ ကန့်ကွက်ကြောင်းအဆိုကို ပြည်ထောင်စုလွှတ်တော် နာယကထံ တင်သွင်းရမှာဖြစ်ပြီး ယင်းအဆို နဲ့အတူ မိမိကန့်ကွက်လိုတဲ့ ပုဂ္ဂိုလ်ဟာ ဖွဲ့စည်းပုံအခြေခံဥပဒေပါ သတ်မှတ်ထားတဲ့ အရည်အချင်းများနဲ့ မပြည့်စုံကြောင်း ခိုင်လုံတဲ့ သက်သေအထောက်အထားများကိုပါ ပူးတွဲတင်ပြရမှာ ဖြစ်ပါတယ်။ ပြည်ထောင်စုဝန်ကြီးအဖြစ် ခန့်အပ်လိုကြောင်း တင်ပြထားတဲ့ ပုဂ္ဂိုလ်ဟာ ဖွဲ့စည်းပုံအခြေခံဥပဒေ ပုဒ်မ ၂၃၂ ပုဒ်မခွဲ(က)မှာ သတ်မှတ်ထားတဲ့ အရည်အချင်းများနဲ့ မပြည့်စုံကြောင်း သက်သေအထင်အရှား ပြ၍ ကန့်ကွက်လိုတဲ့ လွှတ်တော်ကိုယ်စားလှယ်ရှိပါက ၂၈-၁၁-၂၀၁၈ ရက် (ဗုဒ္ဓဟူးနေ့) ညနေ ၄ နာရီ နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းပေးပို့နိုင်ကြောင်း ပြည်ထောင်စုလွှတ်တော်ဆိုင်ရာနည်းဥပဒေ ၂ရ နည်းဥပဒေခွဲ (ခ)နဲ့အညီ ကြေညာပါတယ်။</speech>
<title>နိုင်ငံတော်သမ္မတထံမှ ပေးပို့ထားသော မွန်ပြည်နယ်အစိုးရအဖွဲ့ လုံခြုံရေးနှင့်နယ်စပ်ရေးရာဝန်ကြီး ခန့်အပ်တာဝန်ပေးခြင်းကို တင်ပြခြင်းနှင့် လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မွန်ပြည်နယ် အစိုးရအဖွဲ့ လုံခြုံရေးနှင့် နယ်စပ်ရေးရာဝန်ကြီး ဗိုလ်မှူးကြီးဝင်းနိုင်ဦးကို စစ်ဘက်မူလတာဝန်များ ပြန်လည်ထမ်းဆောင်စေပြီး ဗိုလ်မှူးကြီးနေထွဋ်ဦးအား ခန့်အပ်တာဝန်ပေးခြင်းနဲ့ စပ်လျဉ်း၍ ဖွဲ့စည်းပုံ အခြေခံဥပဒေပုဒ်မ ၂၆၂ ပုဒ်မခွဲ(ဋ)နဲ့အညီ နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၁၆-၁၁-၂၀၁၈ ရက်စွဲပါစာအမှတ်၊ ၁၀၇(၁)/၈/ သမ္မတရုံးဖြင့် ပေးပို့ထားပါတယ်။ အထက်ပါ လုံခြုံရေးနှင့် နယ်စပ်ရေးရာဝန်ကြီးအဖြစ် ခန့်အပ်တာဝန်ပေးခြင်းကို ပြည်ထောင်စု လွှတ်တော်ဆိုင်ရာ ဥပဒေပုဒ်မ ၂၁ ပုဒ်မခွဲ(ခ)အရ လွှတ်တော်က မှတ်တမ်းတင်ကြောင်း ကြေညာပါတယ်။</speech>
</section>
<section value="Bill">
<bill>
<title>လွှတ်တော်နှစ်ရပ်သဘောကွဲလွဲသော ဥပဒေကြမ်းများနှင့်စပ်လျဉ်း၍ ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ ဖတ်ကြားတင်ပြခြင်း</title>
<speech type="speaker">အစီအစဉ်(၉)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အပြည်ပြည် ဆိုင်ရာထေရဝါဒဗုဒ္ဓသာသနာပြုတက္ကသိုလ်ဥပဒေကြမ်းနဲ့ မြန်မာနိုင်ငံ မိခင်နှင့် ကလေးစောင့်ရှောက်ရေး အသင်းဥပဒေကြမ်းတို့ကို ပြည်သူ့လွှတ်တော်မှာ စတင်ဆွေးနွေးခဲ့ပြီး လွှတ်တော်နှစ်ရပ် သဘောကွဲလွဲတဲ့ ဥပဒေကြမ်းများအဖြစ် ပြည်ထောင်စုလွှတ်တော်၌ ဆွေးနွေးဆုံးဖြတ်နိုင်ဖို့ ၁၃-၁၁-၂၀၁၈ ရက်နဲ့ ၁၄-၁၁-၂၀၁၈ ရက်တို့မှာ ပေးပို့ထားပါတယ်။ အဆိုပါ ဥပဒေကြမ်းများနဲ့ စပ်လျဉ်းပြီး ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နဲ့ သဘောထားမှတ်ချက်အစီရင်ခံစာကို လွှတ်တော်သို့ တစ်ဆက်တည်း ဖတ်ကြားတင်ပြဖို့ ဖိတ်ခေါ်ပါတယ်။</speech>
<speech><mp id="173">ဦးနေမျိုးထွန်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>လေးစားရပါသော ပြည်ထောင်စုလွှတ်တော် နာယကကြီးနှင့် ပြည်ထောင်စုလွှတ်တော်ကိုယ်စားလှယ်များ၊ ပြည်ထောင်စုဝန်ကြီး များအားလုံး မင်္ဂလာပါခင်ဗျာ။ ကျွန်တော်ကတော့ ရန်ကုန်တိုင်းဒေသကြီး ထန်းတပင်မဲဆန္ဒနယ်မှ ပြည်သူ့ လွှတ်တော်ကိုယ်စားလှယ်၊ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီအဖွဲ့ဝင် ဦးနေမျိုးထွန်း ဖြစ်ပါတယ်။ လွှတ်တော်နှစ်ရပ်သဘောကွဲလွဲသော အပြည်ပြည်ဆိုင်ရာထေရဝါဒဗုဒ္ဓသာသနာပြုတက္ကသိုလ် ဥပဒေကြမ်းနှင့်စပ်လျဉ်း၍ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာကို လွှတ်တော်သို့ ဖတ်ကြားသွားမှာ ဖြစ်ပါတယ်။ လွှတ်တော်နှစ်ရပ် သဘောထားကွဲလွဲသော အပြည်ပြည်ဆိုင်ရာထေရဝါဒဗုဒ္ဓသာသနာပြုတက္ကသိုလ် ဥပဒေကြမ်းအား ပြည်သူ့လွှတ်တော်၌ ၁-၆-၂၀၁၈ ရက်တွင် ဆွေးနွေးအတည်ပြုပြီး အမျိုးသားလွှတ်တော်သို့ ပေးပို့ခဲ့ပါတယ်။ အမျိုးသားလွှတ်တော်က ၁၇-၈-၂၀၁၈ ရက်နေ့တွင် ပြင်ဆင်ချက်များဖြင့် ပြန်လည်ပေး ပို့ရာ ပြည်သူ့လွှတ်တော်က သဘောမတူသည့်အချက်များကို ပြည်ထောင်စုလွှတ်တော်တွင် ဆွေးနွေးဆုံးဖြတ်ရန် ၁၃-၁၁-၂၀၁၈ ရက်နေ့တွင် ပေးပို့ခဲ့ပါတယ်။ ယင်းဥပဒေကြမ်းနှင့် စပ်လျဉ်း၍ လွှတ်တော် နှစ်ရပ်သဘော ကွဲလွဲသည့် အချက်များအပေါ် ပြည်ထောင်စုလွှတ်တော်တွင် ဆွေးနွေးဆုံးဖြတ်နိုင်ရေး ဥပဒေကြမ်းပူးပေါင်း ကော်မတီ၏ သဘောထားမှတ်ချက်အစီရင်ခံစာ တင်ပြရန် ပြည်ထောင်စုလွှတ်တော် နာယက က ၁၃-၁၁-၂၀၁၈ ရက်နေ့တွင် တာဝန်ပေးအပ်ခဲ့ပါတယ်။ သို့အတွက် ဥပဒေကြမ်းပူးပေါင်းကော်မတီသည် ၂၀-၁၁-၂၀၁၈ ရက်နေ့တွင် သာသနာရေးနှင့် ယဉ်ကျေးမှုဝန်ကြီးဌာန၊ ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များလေ့လာဆန်းစစ် သုံးသပ်ရေးကော်မရှင်အဖွဲ့ဝင်များ၊ ပြည်ထောင်စုရှေ့နေချုပ်ရုံးတို့မှ အဖွဲ့ဝင်များနှင့်အတူ အစည်းအဝေး ကျင်းပခဲ့ပြီး ဥပဒေကြမ်းပါ သဘောကွဲလွဲချက်များကို လေ့လာစိစစ်ခဲ့ကြပါတယ်။ ယင်းအစည်းအဝေးတွင် ဆွေးနွေးချက်များအရ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီသည် လွှတ်တော်နှစ်ရပ် သဘောကွဲလွဲသည့် အချက်များနှင့်စပ်လျဉ်း၍ ဥပဒေကြမ်း၏ အပိုဒ် ၁၃ ၏ ခြေဆင်း၊ အပိုဒ် ၁၃ အပိုဒ်ခွဲ (ဃ)၊ အပိုဒ် ၁၈ အပိုဒ်ခွဲ(ဂ)၊ (င)၊ အပိုဒ် ၂၃ ၏ ခြေဆင်း၊ အပိုဒ် ၂၈ ၏ ခြေဆင်း၊ အပိုဒ် ၂၈ အပိုဒ်ခွဲ(ခ) တို့ကို ပြည်သူ့လွှတ်တော်၏ အတည်ပြုချက်အတိုင်းလည်းကောင်း၊ အပိုဒ် ၂၂ အပိုဒ်ခွဲ(က) ကို အမျိုးသား လွှတ်တော်၏ အတည်ပြုချက်အတိုင်းလည်းကောင်း၊ အပိုဒ် ၂ အပိုဒ်ခွဲ(ခ)နှင့် အပိုဒ် ၃၂ တို့ကို ဥပဒေကြမ်း ပူးပေါင်းကော်မတီ၏ ပြင်ဆင်ချက်များအတိုင်းလည်းကောင်း အတည်ပြု ပြဋ္ဌာန်းသင့်ကြောင်း လေ့လာ ဥပဒေကြမ်းပူးပေါင်းကော်မတီက ညှိနှိုင်းသဘောတူညီခဲ့သည့် လွှတ်တော်နှစ်ရပ်သဘောကွဲလွဲသော အပိုဒ်၊ အပိုဒ်ခွဲများကို နောက်ဆက်တွဲပါ ကန့်လန့်ဖြတ်ဇယားဖြင့် ပြုစုပြီး ဖြန့်ဝေတင်ပြထားပြီးဖြစ်ပါတယ်။ သို့ဖြစ်ပါ၍ လွှတ်တော်နှစ်ရပ် သဘောထားကွဲလွဲသော အပြည်ပြည်ဆိုင်ရာထေရဝါဒဗုဒ္ဓသာသနာပြုတက္ကသိုလ် ဥပဒေကြမ်းနှင့်စပ်လျဉ်း၍ ပြည်ထောင်စုလွှတ်တော်ဆိုင်ရာ နည်းဥပဒေ ၈၂ နှင့်အညီ ဥပဒေကြမ်းပူးပေါင်း ကော်မတီက လေးစားစွာအစီရင်ခံစာတင်ပြအပ်ပါတယ်။ ကျန်ရှိတဲ့ မြန်မာနိုင်ငံ မိခင်နှင့်ကလေးစောင့်ရှောက်ရေး ဥပဒေကြမ်းနှင့်စပ်လျဉ်း၍ ဥပဒေကြမ်း ပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာကို ကျွန်တော်တို့ ဥပဒေကြမ်းပူးပေါင်းကော်မတီဝင် ဒေါ်ကျိန်ငိုက်မန်က ဆက်လက်ဖတ်ကြား သွားမှာဖြစ်ပါတယ်။ အားလုံးကို ကျေးဇူးတင်ပါတယ်။ အစီရင်ခံစာ အပြည့်အစုံကို နောက်ဆက်တွဲဖြင့် ဖော်ပြထားပါသည်။</speech>
<speech><mp id="865">ဒေါ်ကျိန်ငိုက်မန်(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>လေးစားရပါသော ပြည်ထောင်စုလွှတ်တော် နာယကကြီး၊ အမျိုးသားလွှတ်တော်ဥက္ကဋ္ဌ၊ ပြည်ထောင်စုအဖွဲ့အစည်းဝင် ပုဂ္ဂိုလ်များ၊ ပြည်ထောင်စုလွှတ်တော် ကိုယ်စားလှယ်တော်များနဲ့ ဧည့်သည်တော်များအားလုံး မင်္ဂလာပါလို့ ကျွန်မဦးစွာ နှုတ်ခွန်းဆက်သလိုက်ပါတယ်ရှင်။ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ၏ တာဝန်ပေးမှု အရ လွှတ်တော်နှစ်ရပ်သဘောကွဲလွဲသော မြန်မာနိုင်ငံမိခင်နဲ့ကလေးစောင့်ရှောက်ရေးအသင်း ဥပဒေကြမ်းနဲ့ စပ်လျဉ်း၍ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နဲ့ သဘောထား မှတ်ချက်အစီရင်ခံစာကို ချင်းပြည်နယ် မဲဆန္ဒနယ်အမှတ်(၇)မှ အမျိုးသားလွှတ်တော်ကိုယ်စားလှယ် ပြည်ထောင်စု လွှတ်တော် ဥပဒေကြမ်းပူးပေါင်းကော်မတီဝင်ဖြစ်သူ ကျွန်မကျိန်ငိုက်မန်မှ ဖတ်ကြားတင်သွင်းသွားမှာ ဖြစ်ပါတယ်ရှင်။ လွှတ်တော်နှစ်ရပ်သဘောကွဲလွဲသော မြန်မာနိုင်ငံမိခင်နှင့် ကလေးစောင့်ရှောက်ရေးအသင်း ဥပဒေကြမ်းအား ပြည်သူ့လွှတ်တော်၌ ၁၅-၆-၂၀၁၈ ရက်နေ့တွင် ဆွေးနွေးအတည်ပြုခဲ့ပြီး အမျိုးသား လွှတ်တော်သို့ ပေးပို့ခဲ့ပါသည်။ အမျိုးသားလွှတ်တော်က ၂၉-၈-၂၀၁၈ ရက်နေ့တွင် ပြင်ဆင်ချက်များဖြင့် ပြန်လည်ပေးပို့ခဲ့ရာ ပြည်သူ့လွှတ်တော်က သဘောမတူသည့်အချက်များကို ပြည်ထောင်စုလွှတ်တော်တွင် ဆွေးနွေးဆုံးဖြတ်နိုင်ရန် ၁၄-၁၁-၂၀၁၈ ရက်တွင် ပေးပို့ခဲ့ပါသည်။ ယင်းဥပဒေကြမ်းနှင့်စပ်လျဉ်း၍ လွှတ်တော်နှစ်ရပ်သဘောကွဲလွဲသည့် အချက်များအပေါ် ပြည်ထောင်စု လွှတ်တော်တွင် ဆွေးနွေးဆုံးဖြတ်နိုင်ရေး ဥပဒေကြမ်းပူးပေါင်းကော်မတီ၏ သဘောထားမှတ်ချက်အစီရင်ခံစာ တင်ပြရန် ပြည်ထောင်စုလွှတ်တော် နာယကကြီးက ၁၄-၁၁-၂၀၁၈ ရက်တွင် တာဝန်ပေးအပ်ခဲ့ပါတယ်။ သို့ပါ၍ ဥပဒေကြမ်းပူးပေါင်းကော်မတီသည် ၂၀-၁၁-၂၀၁၈ ရက်တွင် ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များလေ့လာဆန်းစစ်သုံးသပ်ရေးကော်မရှင်၊ ကျန်းမာရေးနှင့် အားကစား ဝန်ကြီးဌာန၊ ပြည်ထောင်စုရှေ့နေချုပ်ရုံး၊ မြန်မာနိုင်ငံမိခင်နှင့် ကလေးစောင့်ရှောက်ရေးအသင်းတို့နှင့် အစည်းအဝေးကျင်းပခဲ့ပြီး ဥပဒေကြမ်းပါ သဘောကွဲလွဲချက်များကို လေ့လာစိစစ်ခဲ့ကြပါသည်။ အစည်းအဝေးတွင် ဆွေးနွေးချက်များအရ ပြည်ထောင်စုလွှတ်တော် ဥပဒေကြမ်းပူးပေါင်း ကော်မတီသည် လွှတ်တော်နှစ်ရပ်သဘောကွဲလွဲသည့် အချက်များနှင့်စပ်လျဉ်း၍ ဥပဒေကြမ်း၏ အပိုဒ် ၁၄ အပိုဒ်ခွဲ(က) နှင့် အပိုဒ် ၂၄ အပိုဒ်ခွဲ(င) တို့ကို ပြည်သူ့လွှတ်တော်၏ အတည်ပြုချက်အတိုင်းလည်းကောင်း၊ အပိုဒ် ၂ရ အပိုဒ်ခွဲ(င)ကို အမျိုးသားလွှတ်တော်၏ အတည်ပြုချက်အတိုင်းလည်းကောင်း၊ အပိုဒ် ၂၉ နှင့် အပိုဒ် ၃၁ တို့ကို ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်းလည်းကောင်း အတည်ပြု ပြဋ္ဌာန်း သင်ပါကြောင်း လေလာတေရှိပါတယ်ရှင်။ ဥပဒေကြမ်းပူးပေါင်းကော်မတီက ညှိနှိုင်းသဘောတူညီခဲ့သည့် လွှတ်တော်နှစ်ရပ်သဘောကွဲလွဲသော အပိုဒ်၊ အပိုဒ်ခွဲများကို နောက်ဆက်တွဲပါကန့်လန့်ဖြတ်ဇယားဖြင့် ကိုယ်စားလှယ်တော်ကြီးများကို ပြုစုတင်ပြ ထားပြီး ဖြစ်ပါတယ်ရှင်။ သို့ပါ၍ မြန်မာနိုင်ငံမိခင်နှင့်ကလေးစောင့်ရှောက်ရေးအသင်းဥပဒေကြမ်းနှင့်စပ်လျဉ်း၍ ပြည်ထောင်စု လွှတ်တော်ဆိုင်ရာ နည်းဥပဒေ ၈၂ နှင့်အညီ ဥပဒေကြမ်းပူးပေါင်းကော်မတီက အစီရင်ခံစာ တင်ပြအပ် ပါတယ်ရှင်။ ဥပဒေကြမ်းပူးပေါင်းကော်မတီ။ အားလုံးကို ကျေးဇူးတင်ပါတယ်ရှင်။ အစီရင်ခံစာ အပြည့်အစုံကို နောက်ဆက်တွဲဖြင့် ဖော်ပြထားပါသည်။</speech>
<title>အထက်ပါ ဥပဒေကြမ်းများနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၁၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ ဥပဒေကြမ်းများရဲ့ သဘောထားကွဲလွဲချက်များနဲ့ စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာ တွေ့ရှိချက်နဲ့ သဘောထားမှတ်ချက် အစီရင်ခံစာကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ ပြည်ထောင်စုလွှတ်တော်ဆိုင်ရာ နည်းဥပဒေ ၈၃ နည်းဥပဒေခွဲ(ဂ)နဲ့အညီ လွှတ်တော်နှစ်ရပ် သဘော ကွဲလွဲတဲ့အချက်များနဲ့ တိုက်ရိုက်သက်ဆိုင်တဲ့ ပြင်ဆင်ချက်အဆို တင်သွင်းဆွေးနွေးလိုတဲ့ လွှတ်တော် ကိုယ်စားလှယ်များရှိပါက ဆွေးနွေးလိုတဲ့ အပိုဒ်၊ အပိုဒ်ခွဲနဲ့ အကြောင်းအရာကို ဖော်ပြလက်မှတ်ရေးထိုးပြီး ၂၈-၁၁-၂၀၁၈ ရက် (ဗုဒ္ဓဟူးနေ့) မွန်းလွဲတစ်နာရီ နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်း ကြေညာပါတယ်။</speech>
</bill>
</section>
<section value="Report">
<report>
<title>ပြည်ထောင်စုအစိုးရအဖွဲ့မှ ပေးပို့သော ပြည်ထောင်စုဝန်ကြီးဌာန၊ အဖွဲ့အစည်းများ၏ ၂၀၁၇-၂၀၁၈ ခု၊ ဘဏ္ဍာရေးနှစ် ဒုတိယ ၆ လပတ် အခွန်ကောက်ခံရရှိမှုအခြေအနေနှင့်စပ်လျဉ်း၍ စီမံကိန်းနှင့်ဘဏ္ဍာရေးဝန်ကြီးဌာနက လွှတ်တော်သို့ ရှင်းလင်းတင်ပြခြင်း ၊</title>
<speech type="speaker">အစီအစဉ်(၁၁) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု ဝန်ကြီးဌာန၊ အဖွဲ့အစည်းများရဲ့ ၂၀၁၇-၂၀၁၈ ခု၊ ဘဏ္ဍာရေးနှစ် ဒုတိယ ၆ လပတ် အခွန်ကောက်ခံရရှိမှု အခြေအနေကို ပြည်ထောင်စုအစိုးရအဖွဲ့ရုံးမှ ၁၂-၇-၂၀၁၈ ရက်စွဲပါစာအမှတ်၊၂/၃၀၅(၅-ပထစ)/အဖရ (၂၀၁၈)ဖြင့် ပြည်ထောင်စုလွှတ်တော်သို့ ပေးပို့ထားပါတယ်။ အထက်ပါကိစ္စနဲ့ စပ်လျဉ်းပြီး စီမံကိန်းနှင့် ဘဏ္ဍာရေးဝန်ကြီးဌာနက လွှတ်တော်သို့ ရှင်းလင်း တင်ပြဖို့ ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့်ဘဏ္ဍာရေးဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော် နာယက၊ အမျိုးသားလွှတ်တော်ဥက္ကဋ္ဌနှင့် လွှတ်တော်ကိုယ်စားလှယ် ကြီးများ၊ ပြည်ထောင်စုအဆင့်အဖွဲ့အစည်းဝင်များနှင့် ဧည့်သည်တော်များ အားလုံးကိုယ်စိတ်နှစ်ဖြာ ကျန်းမာ ချမ်းသာပြီး မင်္ဂလာအပေါင်းနှင့် ပြည့်စုံကြပါစေကြောင်း ဆုမွန်ကောင်းတောင်းရင်း နှုတ်ခွန်းဆက်သအပ် ပါတယ်။ ၂၀၁ရ ခုနှစ်၊ ပြည်ထောင်စု၏အခွန်အကောက်ဥပဒေပုဒ်မ ရ တွင် ပြည်ထောင်စုအစိုးရအဖွဲ့သည် ဤဥပဒေဇယား(၁)ပါ အခွန်ကောက်ခံရန် လျာထားချက်အပေါ် ကောက်ခံရရှိမှုအခြေအနေကို (၆)လပတ် အလိုက် ပြည်ထောင်စုလွှတ်တော်သို့ အစီရင်ခံတင်ပြရမယ်လို့ ပြဋ္ဌာန်းထားပါတယ်။ သို့ဖြစ်ပါ၍ ၂၀၁၇-၂၀၁၈ ခု၊ ဘဏ္ဍာရေးနှစ် ဒုတိယ(၆)လပတ်ဖြစ်သော ၂၀၁ရ ခုနှစ်၊ အောက်တိုဘာလမှ ၂၀၁၈ ခုနှစ်၊ မတ်လအထိ ပြည်ထောင်စုအတွက် ကောက်ခံတဲ့ အခွန်အကောက်များ၊ ကောက်ခံရန် လျာထားချက်အပေါ် အကောင် အထည်ဖော် ဆောင်ရွက်နိုင်ခဲ့တဲ့ အခြေအနေများကို ပြည်ထောင်စုအစိုးရအဖွဲ့ကိုယ်စား ကျွန်တော် စီမံကိန်းနှင့် ဘဏ္ဍာရေးဝန်ကြီးဌာန၊ ဒုတိယဝန်ကြီး ဦးမောင်မောင်ဝင်းက ပြည်ထောင်စုလွှတ်တော်သို့ ရှင်းလင်းတင်ပြ သွားမှာ ဖြစ်ပါတယ်။ Power Point အသုံးပြုခွင့်ပေးပါရန် ပန်ကြားအပ်ပါတယ်။ ၂၀၁၇-၂၀၁၈ ခု၊ ဘဏ္ဍာရေးနှစ်တစ်နှစ်လုံးအတွက်ကတော့ အခွန်အကောက်ရငွေ လျာထားချက် ဟာ ပြုပြင်ပြီးခန့်မှန်းခြေစာရင်းအရ ကျပ် ၇,၅၄၆.၀၃၀ ဘီလီယံ ဖြစ်ပါတယ်။ ၂၀၁၇-၂၀၁၈ ခု၊ ဘဏ္ဍာ ရေးနှစ်၊ ဒုတိယ (၆)လပတ်အတွက် အခွန်ကောက်ခံရန် လျာထားချက်မှာ ကျပ် ၄,၉၉၂,၃၄၆ ဘီလီယံဖြစ်ပြီး ကောက်ခံရရှိမှုမှာ ကျပ် ၄,၃၄၄.၆၀၉ ဘီလီယံဖြစ်ပါသဖြင့် အကောင်အထည်ဖော်နိုင်မှု ရာခိုင်နှုန်းအားဖြင့် ၈၇.၀၃ ရာခိုင်နှုန်း ဖြစ်ပါတယ်။ ၂၀၁၆-၂၀၁ရ ခု၊ ဘဏ္ဍာရေးနှစ် ဒုတိယ (၆)လပတ်နဲ့ နှိုင်းယှဉ်ကြည့်တဲ့ အခါမှာ ကျပ် ၂၂၉.၂၉၅ ဘီလီယံ လျော့နည်းခဲ့သည်ကို တွေ့ရှိရပါတယ်။ စီမံကိန်းနှင့်ဘဏ္ဍာရေးဝန်ကြီးဌာနက တာဝန်ယူကောက်ခံတဲ့ အခွန် (၆)မျိုးအတွက် အခွန်ကောက်ခံရန် လျာထားချက် ကျပ် ၄,၄၅၂.၂၄၁ ဘီလီယံ၊ ကောက်ခံရရှိမှု ကျပ် ၃,၅၈၈.၀၆၉ ဘီလီယံ၊ အကောင်အထည် ဖော်နိုင်မှု ၈၀.၅၉ ရာခိုင်နှုန်း ဖြစ်ပါတယ်။ အခြား ပြည်ထောင်စုဝန်ကြီးဌာန ၈ ခုက တာဝန်ယူကောက်ခံတဲ့ အခွန် ၁၅ မျိုးအတွက် လျာထားချက် ကျပ် ၅၄၀.၁၀၅ ဘီလီယံ၊ ကောက်ခံရရှိမှု ကျပ် ၇၅၆.၅၄၀ ဘီလီယံ၊ အကောင်အထည်ဖော်နိုင်မှု ရာခိုင်နှုန်း ၁၄၀.၁၃ ရာခိုင်နှုန်းဖြစ်ပါတယ်။ ၂၀၁၇-၂၀၁၈ ခု၊ ဘဏ္ဍာရေးနှစ် ဒုတိယ (၆) လပတ်မှာ လျာထားချက် ပြည့်မီကျော်လွန်အောင် ကောက်ခံရရှိသော အခွန်အကောက်က (၁၀) မျိုး ပြီးတော ကားခက် မပြယ်မီ၏ အခန်အတောက်က (၁၁)မျိုးဖြစ်ပါတယ်။ လျာထားချက်ထက်ကို ကျော်လွန်အောင်ကောက်ခံနိုင်ခဲ့တဲ့ အခွန် (၁၀) မျိုးကတော့ ကျွန်တော်တို့ Power Point မှာ တင်ပြထားတဲ့အတိုင်းပဲ ဝန်ကြီးဌာနအလိုက် အခွန်အမျိုးအစားအလိုက် ဖြစ်ပါတယ်။ လျာထားချက်အောက်ကို လျော့နည်းကောက်ခံရရှိခဲ့တဲ့ အခွန်(၁၁)မျိုးကလည်းပဲ တင်ပြထားတဲ့ အတိုင်း ဝန်ကြီးဌာနအလိုက်၊ အခွန်အမျိုးအစားများအလိုက် ဖြစ်ပါကြောင်း တင်ပြအပ်ပါတယ်။ လေးစားအပ်ပါသော နာယကကြီးခင်ဗျား။ အခွန်ဖွဲ့စည်းပုံ (Tax Structure) အရ ကဏ္ဍအလိုက် အခွန်ကောက်ခံရရှိမှုအခြေအနေ တင်ပြရမည်ဆိုပါက အောက်ပါအတိုင်း ဖြစ်ပါတယ် - (က) ပြည်တွင်းထွက်ကုန်နှင့် ပြည်သူပြည်သားများ သုံးစွဲမှုအပေါ်တွင် ကောက်ခံသည့် အခွန် အကောက် ကျပ် ၂,၁၁၉.၀၆၂ ဘီလီယံ (၇၈.၉၆ ရာခိုင်နှုန်း)၊ (ခ) ဝင်ငွေနှင့်ပိုင်ဆိုင်မှုအပေါ်တွင် ကောက်ခံသည့် အခွန်အကောက် ကျပ် ၁,၂၇၀.၆၂၅ ဘီလီယံ (၇၇.၃၉ ရာခိုင်နှုန်း)၊ (ဂ) အကောက်ခွန် ကျပ် ၃၁၂.၉၂၈ ဘီလီယံ (၁၂၇.၇၃ ရာခိုင်နှုန်း)နှင့် (ဃ) နိုင်ငံပိုင်သယံဇာတများ ထုတ်ယူသုံးစွဲမှုအပေါ်တွင် ကောက်ခံသည့် အခွန်အကောက် ကျပ် ၆၄၁.၉၉၄ ဘီလီယံ (၁၅၂-၂၂ ရာခိုင်နှုန်း)တို့ ဖြစ်ပါကြောင်း တင်ပြအပ်ပါတယ်။ လေးစားအပ်ပါသော နာယကကြီးခင်ဗျား။ ၂၀၁၇-၂၀၁၈ ဘဏ္ဍာရေးနှစ် ဒုတိယ(၆)လပတ်အတွက် ကောက်ခံရန် သတ်မှတ်လျာထားချက် ပြည့်မီကျော်လွန်အောင် ကောက်ခံနိုင်ခဲ့တဲ့ အခွန်အကောက်များနှင့် စပ်လျဉ်းပြီး အခွန်တစ်ရပ်ချင်းစီအတွက် ရှင်းလင်းချက်များကို ကျွန်တော်တို့ တင်ပြထားပါတယ်။ ဒီနေရာမှာ ငဲ့ညှာသောအားဖြင့် ကျွန်တော် တိုးတက်ပြီးတော့ ပိုမိုကောက်ခံရရှိတဲ့ အခွန် အကောက်များနှင့် ပတ်သက်ပြီးတော့ အသေးစိတ်ရှင်းလင်းတင်ပြခြင်း မပြုတော့ဘဲနဲ့ ကျွန်တော်တို့ Power Point မှာ တင်ပြထားပါတယ်ခင်ဗျား။ ကျွန်တော့အနေနဲ့ လျော့နည်းကောက်ခံရရှိတဲ့ အခွန်များကို ရှင်းလင်းတင်ပြလိုပါတယ်။ လေးစားအပ်ပါသော နာယကကြီးခင်ဗျာ။ စီမံကိန်းနှင့်ဘဏ္ဍာရေးဝန်ကြီးဌာန၊ ပြည်တွင်းအခွန်များ ဦးစီးဌာနမှ ကောက်ခံတဲ့ ကုန်သွယ်လုပ်ငန်းခွန်အတွက် ဒုတိယ (၆)လပတ် လျာထားချက် ကျပ် ၁,၅၄၉.၉၈၂ ဘီလီယံ ဖြစ်ပြီးတော့ ကောက်ခံရရှိမှု ငွေ ကျပ် ၁,၁၄၁.၀၇၉ ဘီလီယံ၊ အကောင်အထည်ဖော်နိုင်မှုအားဖြင့် ၇၃.၆၂ ရာခိုင်နှုန်း ဖြစ်ပါတယ်။ ဒီလို လျာထားချက်အောက် လျော့နည်းရခြင်းဟာ နိုင်ငံပိုင်ကဏ္ဍမှာ လျှပ်စစ်နှင့် စွမ်းအင်ဝန်ကြီးဌာန၊ ပြန်ကြားရေးဝန်ကြီးဌာနတို့သည် ပထမ(၆)လမှာ လျာထားချက်ထက် ပိုမိုပေးသွင်း ခဲ့ကြသဖြင့် ဒုတိယ(၆)လမှာ လျာထားချက်အောက် လျော့နည်းပေးသွင်းခဲ့ခြင်း၊ သမဝါယမပိုင်ကဏ္ဍတွင် စီးပွားရေးလုပ်ငန်းများရဲ့ ပြည်တွင်းထွက်ကုန်လုပ်ငန်းများမှ လျော့နည်းကောက်ခံရရှိခဲ့ခြင်း၊ ပုဂ္ဂလိကပိုင် ကဏ္ဍတွင် ဖျော်ဖြေမှုလုပ်ငန်း၊ ဆောက်လုပ်ရေးလုပ်ငန်း၊ အခြားလုပ်ငန်း၊ ကုန်သွယ်မှုလုပ်ငန်းနှင့် ဒဏ်ငွေ ခေါင်းစဉ်များမှ လျော့နည်းကောက်ခံ ရရှိခဲ့ခြင်းတို့ကြောင့် ဖြစ်ပါတယ်။ တစ်နှစ်ပတ်လုံးအနေဖြင့် ကြည့်ရင်တော့ စုစုပေါင်းလျာထားချက် ကျပ် ၂,၀၇၅.၇၁၆ ဘီလီယံအပေါ် ကျပ် ၁,၉၇၅.၂၁၀ ဘီလီယံ ကောက်ခံရရှိခဲ့ပြီး အကောင်အထည်ဖော်နိုင်မှု ရာခိုင်နှုန်းအားဖြင့် ၉၅.၁၆ ဖြစ်ပါကြောင်း တင်ပြအပ် ပါတယ်။ အထူးသဖြင့်တော့ ဆောက်လုပ်ရေးကဏ္ဍမှာ ၂၀၁၆-၂၀၁ရ ဘဏ္ဍာနှစ်ထက် လျော့နည်းခဲ့သည်ကို တွေ့ရှိရပါတယ်။ မြန်မာနိုင်ငံအောင်ဘာလေသိန်းဆုခွန်အတွက် လျာထားချက်မှာ ၇၀.၅၂၄ ဘီလီယံ၊ ကောက်ခံရရှိငွေ ကျပ် ၄၉.၅၄၆ ဘီလီယံ ဖြစ်ပါတယ်။ အကောင်အထည်ဖော်နိုင်မှု ရာခိုင်နှုန်း ၇၀.၂၅ ဖြစ်ပါတယ်။ ၂၀၁၇-၂၀၁၈ ခု၊ ဘဏ္ဍာရေးနှစ်အတွင်း ရောင်းချရန်ခန့်မှန်းသတ်မှတ်တဲ့ ထီအက္ခရာလုံးရေအပေါ်မှာ ကောက်ခံရရှိမည့် အခွန်ငွေကို လျာထားသတ်မှတ်ခဲ့သော်လည်းပဲ ဒုတိယ (၆) လပတ်အတွင်းမှာ အမှန်တကယ်ရောင်းချခဲ့တဲ့ အက္ခရာလုံးရေဟာ မူလရောင်းချရန် သတ်မှတ်လျာထားခဲ့တဲ့ အက္ခရာလုံးရေထက် လျော့နည်းခဲ့တဲ့ အတွက်ကြောင့် ဖြစ်ပါတယ်။ တစ်နှစ်ပတ်လုံးအနေဖြင့် ကြည့်ရင်တော့ စုစုပေါင်းလျာထားချက် ကျပ် ၉၄.၂၀၂ ဘီလီယံ အပေါ်မှာ ကျပ် ၉၃.၈၂၄ ဘီလီယံ ကောက်ခံရရှိခဲ့ပြီးတော့ အကောင်အထည်ဖော်နိုင်မှု ရာခိုင်နှုန်းအားဖြင့် ၉၉.၆ ရာခိုင်နှုန်းဖြစ်ကြောင်း တင်ပြအပ်ပါတယ်။ တံဆိပ်ခေါင်းခွန်အတွက် လျာထားချက် ကျပ် ၅၈.၂၈၁ ဘီလီယံဖြစ်ပြီးတော့၊ ကောက်ခံရရှိငွေ ကျပ် ၃၃.၉၉ရ ဘီလီယံ၊ အကောင်အထည်ဖော်နိုင်မှု ၅၈.၃၃ ရာခိုင်နှုန်း ဖြစ်ပါတယ်။ လျာထားချက်အောက် လျော့နည်းကောက်ခံရရှိခဲ့ခြင်းဟာ အိမ်၊ ခြံ၊ မြေ၊ အဆောက်အအုံ၊ တိုက်ခန်းများရောင်းဝယ်ခြင်းအပေါ်မှာ လျော့နည်းကောက်ခံရရှိခဲ့ခြင်းကြောင့် ဖြစ်ပါတယ်။ တစ်နှစ်ပတ်လုံးအနေနဲ့ စုစုပေါင်းလျာထားချက် ကျပ် ၇၄.၉၇၃ ဘီလီယံအပေါ်မှာ ကျပ် ၆၇.၇၁၃ ဘီလီယံ ကောက်ခံရရှိခဲ့ပြီးတော့ အကောင်အထည်ဖော်နိုင်မှု အနေဖြင့် ၉၀.၃၂ ရာခိုင်နှုန်း ဖြစ်ပါတယ်။ အထူးကုန်စည်ခွန်အတွက် လျာထားချက် ကျပ် ၈၈၆.၆၂၁ ဘီလီယံဖြစ်ပြီးတော့ ကောက်ခံရရှိငွေ ကျပ် ၇၇၉.၈၉၃ ဘီလီယံဖြစ်ပါတယ်။ အကောင်အထည်ဖော်နိုင်မှု ၈၇.၉၆ ရာခိုင်နှုန်း ဖြစ်ပါတယ်။ အောက်လျော့နည်းရခြင်းမှာ နိုင်ငံပိုင်ကဏ္ဍမှာ ပြည်တွင်းထွက်ကုန်ခေါင်းစဉ်မှ သယံဇာတနှင့် သဘာဝ ပတ်ဝန်းကျင် ထိန်းသိမ်းရေးဝန်ကြီးဌာနလက်အောက်ရှိ မြန်မာ့သစ်လုပ်ငန်းနှင့် လျှပ်စစ်နှင့်စွမ်းအင် ဝန်ကြီးဌာနလက်အောက်ရှိ မြန်မာ့ရေနံဓာတုဗေဒလုပ်ငန်းတို့မှ ယမန်နှစ် အလားတူကာလထက် လျော့နည်း ခဲ့ခြင်းတို့ကြောင့် ဖြစ်ပါတယ်။ တစ်နှစ်ပတ်လုံးအနေဖြင့် စုစုပေါင်းလျာထားချက် ကျပ် ၁,၂၃၀.၂၇၁ ဘီလီယံ အပေါ်မှာ ကျပ် ၁,၂၃၉.၇၀၄ ဘီလီယံ ကောက်ခံရရှိခဲ့ပြီးတော့ အကောင်အထည်ဖော်နိုင်မှုအနေဖြင့် ၁၀၀.ရရ ရာခိုင်နှုန်း ဖြစ်ပါတယ်။ ဝင်ငွေခွန်အတွက် လျာထားချက် ကျပ် ၁,၆၄၁.၈၃၁ ဘီလီယံ၊ ကောက်ခံရရှိငွေ ကျပ် ၁,၂၇၀.၆၂၆ ဘီလီယံ၊ အကောင်အထည်ဖော်နိုင်မှု ၇၇.၃၉ ရာခိုင်နှုန်း ဖြစ်ပါတယ်။ လျာထားချက်အောက် လျော့နည်း ခဲ့ရခြင်းဟာ နိုင်ငံပိုင်ကဏ္ဍမှာ စက်မှုဝန်ကြီးဌာန၊ ပို့ဆောင်ရေးနှင့်ဆက်သွယ်ရေးဝန်ကြီးဌာနနှင့် မြန်မာ့ရင်း နှီးမြှုပ်နှံမှုနှင့် ကူးသန်းရောင်းဝယ်ရေးဘဏ်စသည်တို့မှ စီမံကိန်းပါ လျာထားချက်အောက် လျော့နည်းပေးသွင်း ခဲ့ခြင်း၊ ပုဂ္ဂလိကပိုင်ကဏ္ဍမှာ စည်းကြပ်မှုမှလွတ်ကင်းနေသောဝင်ငွေ၊ ပုဂ္ဂိုလ်စုလုပ်ငန်းများနဲ့ အခြားလုပ်ငန်းများ ခေါင်းစဉ် စသည်များမှ လျော့နည်းကောက်ခံရရှိခဲ့ခြင်းတို့ကြောင့် ဖြစ်ပါတယ်။ ဝင်ငွေခွန်မှာ ယခင်နှစ်များက လျာထားချက်ထက် ကျော်လွန်ခဲ့သော်လည်းပဲ ၂၀၁၇-၂၀၁၈ ဘဏ္ဍာနှစ်မှာ လျာထားချက်အောက် လျော့နည်း ခဲ့သည်ကို တွေ့ရပါတယ်။ ယင်းသို့ဖြစ်ရခြင်းမှာ ၂၀၁၈ ခုနှစ်၊ ဇန်နဝါရီလမှစတင်၍ အခွန်ထမ်းကိုယ်တိုင် အခွန်စည်းကြပ်သည့်စနစ် ကျင့်သုံးသည့် အခွန်ထမ်းများရဲ့ ပို့ကုန်တင်ပို့မှုအပေါ်မှာ ကြိုတင်ဝင်ငွေခွန် ၂ ရာခိုင်နှုန်းပေးဆောင်မှုများကို ကင်းလွတ်ခွင့်ပြုခဲ့ပါတယ်။ ၁-၄-၂၀၁ရ ရက်နေ့မှ စပြီးတော့ ပင်ရင်းမှ နုတ်ယူ ပေးသွင်းတဲ့ အခွန် (Withholding Tax)ကို ယခင်ပေးချေငွေ ကျပ် ၃သိန်းအထိ သက်သာခွင့်ပေးခဲ့ခြင်းမှ အခွန်ထမ်းကိုယ်တိုင် အခွန်စည်းကြပ်သည့်စနစ်ကျင့်သုံးတဲ့ အခွန်ထမ်းကြီးများနဲ့ အလယ်အလတ် အခွန်ထမ်း ဖြစ်ပါက ကျပ် ၁၅ သိန်းအထိ၊ ၄င်းမှအပဖြစ်ပါက ကျပ် ၅ သိန်းအထိသို့ ပြောင်းလဲသတ်မှတ်၍ သက်သာခွင့် ပြုပေးခဲ့ခြင်းကြောင့်လည်း ဖြစ်ပါတယ်။ ၂၀၁၈ ခုနှစ်၊ ပြည်ထောင်စု၏ အခွန်အကောက် ဥပဒေမူကြမ်းပါ အိမ်၊ ခြံ၊ မြေ၊ မော်တော်ယာဉ်စတဲ့ အခြေပစ္စည်းများအပေါ်မှာ သက်သာတဲ့ အခွန်နှုန်းထားများဖြင့် သတ်မှတ်ကောက်ခံရန် အလားအလာများ ဖြစ်ပေါ်ခဲ့တဲ့အတွက်ကြောင့် စည်းကြပ်မှုကနေ လွတ်ကင်းနေတဲ့ ဝင်ငွေခေါင်းစဉ်မှာ ယမန်နှစ်ကထက် လျော့နည်းကောက်ခံရရှိခဲ့ခြင်းဟာ အဓိကအကြောင်းအရင်းဖြစ်ပါတယ်။ တင်ပြပါအချက်များကြောင့် တစ်နှစ်ပတ်လုံးအနေနဲ့ စုစုပေါင်းလျာထားချက် ကျပ် ၂,၃၅၆.၄၃၁ ဘီလီယံ အပေါ်မှာ ကျပ် ၂,၂၆၃.၆၄ရ ဘီလီယံ၊ ရာခိုင်နှုန်းအားဖြင့် ၉၆.၀၆ ရာခိုင်နှုန်း အကောင်အထည်ဖော် ဆောင်ရွက်နိုင်ခဲ့ခြင်းဖြစ်ပါကြောင်း တင်ပြအပ်ပါတယ်။ စီးပွားရေးနှင့် ကူးသန်းရောင်းဝယ်ရေးဝန်ကြီးဌာန၊ ကုန်သွယ်ရေးဦးစီးဌာနက ကောက်ခံသည့် သွင်းကုန်အတွက် လိုင်စင်ကြေး၊ ပါမစ်ကြေးများမှာ လျာထားချက် ကျပ် ၅ ဘီလီယံ၊ ကောက်ခံရရှိငွေ ကျပ် ၄.၁၃၆ ဘီလီယံနဲ့ အကောင်အထည်ဖော်နိုင်မှု ၈၂.၇၃ ရာခိုင်နှုန်းဖြစ်ပါတယ်။ လျာထားချက်အောက် လျော့နည်းခဲ့ရတာတော့ ကုန်ပစ္စည်းအမယ်အချို့အတွက် လိုင်စင်ကင်းလွတ်ခွင့် ခွင့်ပြုချက်ရှိခဲ့သော်လည်း မော်တော်ယာဉ်ပါမစ်လုပ်ငန်းများ လျော့နည်းဆောင်ရွက်ခြင်းကြောင့် လျော့နည်းရခြင်းဖြစ်သည်ကို တွေ့ရ ပါတယ်။ ပို့ဆောင်ရေးနှင့် ဆက်သွယ်ရေးဝန်ကြီးဌာန၊ ကုန်းလမ်းပို့ဆောင်ရေးညွှန်ကြားမှုဦးစီးဌာနက ကောက်ခံသည့် မော်တော်ယာဉ်၊ ယာဉ်မောင်းလိုင်စင်၊ လုပ်ငန်းလိုင်စင်ဆိုင်ရာ အခငွေများအတွက် လျာထားချက် ကျပ် ၁၁၂.၂၄၂ ဘီလီယံ၊ ကောက်ခံရရှိငွေ ကျပ် ၁၀၉.၁၀၆ ဘီလီယံ၊ အကောင်အထည် ဖော်နိုင်မှု ၉၇.၂၁ ရာခိုင်နှုန်း ဖြစ်ပါတယ်။ လျာထားချက်အောက် လျော့နည်းခဲ့ရခြင်းဟာ မော်တော်ယာဉ် တင်သွင်းမှု မူဝါဒကြောင့် ပြည်ပတင်သွင်း ကနဦးယာဉ်များ လာရောက်ဆောင်ရွက်မှု နည်းပါးခြင်းကြောင့် လျော့နည်းရခြင်း ဖြစ်ပါတယ်။ ပြည်ထဲရေးဝန်ကြီးဌာန၊ အထွေထွေအုပ်ချုပ်ရေးဦးစီးဌာနမှ ကောက်ခံသည့် တာတမံခွန်အတွက် လျာထားချက် ကျပ် ၀.၀ဝ၅ သန်း၊ ကောက်ခံရရှိမှု မရှိခဲ့ပါဘူး။ အကြောင်းကတော့ လယ်ဝေးမြို့နယ်မှာသာ တာတမံခွန်ရှိပြီး အခွန်ငွေများကို ပထမ (၆) လပတ်အတွင်းမှာပဲ အပြေအကြေပေးသွင်းခဲ့သည့် အတွက်ကြောင့် ဖြစ်ပါတယ်။ သယံဇာတနှင့်သဘာဝပတ်ဝန်းကျင်ထိန်းသိမ်းရေးဝန်ကြီးဌာန၊ သစ်တောဦးစီးဌာနက ကောက်ခံတဲ့ သစ်တောများက ပစ္စည်းများထုတ်ယူတဲ့အတွက် ကောက်ခံတဲ့ သစ်တောခွန် လျာထားချက် ကျပ် ၂.၈၆ရ ဘီလီယံ၊ ကောက်ခံရရှိငွေ ကျပ် ၂.၄၆၈ ဘီလီယံနဲ့ အကောင်အထည်ဖော်နိုင်မှု ၈၆.၁၁ ရာခိုင်နှုန်း ဖြစ်ပါတယ်။ လျာထားချက်အောက် လျော့နည်းခဲ့ရတာကတော့ မြန်မာ့သစ်လုပ်ငန်းက ထုတ်ယူတဲ့ သစ်တောထွက် ပစ္စည်းများက အခွန်ရငွေများသည် ပထမ (၆) လပတ်တွင် လျာထားချက်ထက် ပိုမိုရရှိခဲ့တဲ့အတွက်ကြောင့် ဒုတိယ (၆)လပတ်မှာ လျာထားချက်အောက် လျော့နည်းခဲ့ရခြင်းဖြစ်ပါတယ်။ သတ္တုတွင်းဦးစီးဌာနနှင့် မြန်မာ့ကျောက်မျက်ရတနာ ရောင်းဝယ်ရေးလုပ်ငန်းက ကောက်ခံတဲ့ ဓာတ်သတ္တုခွန်နှင့် ရတနာခွန် ကျပ် ၁၃.၆၉၈ ဘီလီယံမှာ ကောက်ခံရရှိငွေ ကျပ် ၁၀.၄၄၄ ဘီလီယံ ဖြစ်ပြီးတော့ ၇၆.၂၄ ရာခိုင်နှုန်း ဖြစ်ပါတယ်။ လျာထားချက်အောက် လျော့နည်းခဲ့ခြင်းဟာ အစိုးရအဖွဲ့ရဲ့ သဘောတူညီချက်အရ သတ္တုသယံဇာတထုတ်လုပ်မှုများကို ကန့်သတ်ခဲ့ခြင်းကြောင့် လုပ်ကွက် အချို့ပိတ်သိမ်း ခဲ့ခြင်းနဲ့ လုပ်ကွက်အသစ်များ ထပ်မံချထားပေးမှုမရှိသေးခြင်း စသည်တို့ကြောင့် ဖြစ်ပါတယ်။ လျှပ်စစ်နှင့်စွမ်းအင်ဝန်ကြီးဌာနမှ ကောက်ခံသည့် ရေနံနှင့်သဘာဝဓာတ်ငွေ့ ထုတ်ယူတဲ့အတွက် ကောက်ခံသည့်အခွန် ကျပ် ၂၃၂.၉၈၄ ဘီလီယံ လျာထားမှုအပေါ်မှာ ကျပ် ၂၂၀.၃၉၉ ဘီလီယံဖြစ်ပြီးတော့ အကောင်အထည်ဖော်နိုင်မှု ၉၄.၆၀ ရာခိုင်နှုန်း ဖြစ်ပါတယ်။ လျာထားချက်အောက် လျော့နည်းခဲ့ရခြင်းဟာ သဘာဝဓာတ်ငွေ့ အထွက်နှုန်းကျဆင်းခြင်းနဲ့ ဈေးနှုန်းအနည်းငယ် ကျဆင်းခြင်းတို့ကြောင့် လျော့နည်းရခြင်း ဖြစ်သည်ကို သိရှိရပါတယ်။ လေးစားအပ်ပါသော နာယကကြီးနှင့် လွှတ်တော်ကိုယ်စားလှယ်များခင်ဗျား။ နိုင်ငံတော်အနေဖြင့် ရေရှည်မှာတော့ နိုင်ငံတော်အစိုးရရဲ့ အသုံးစရိတ်များကို အခွန်အရပ်ရပ် ကောက်ခံရရှိမှုက ရငွေများဖြင့် အဓိကသုံးစွဲရမှာ ဖြစ်ပါတယ်။ မြန်မာနိုင်ငံ၏ အခွန်အကောက်ရငွေနှင့် ဂျီဒီပီအချိုး (Tax to GDP Ratio) ဟာလည်း နိမ့်ကျနေဆဲဖြစ်တဲ့အတွက်ကြောင့် ရသင့်ရထိုက်တဲ့ အခွန်အကောက်များ တိုးတက်ကောက်ခံ ရရှိဖို့ကို ဆက်လက်ကြိုးပမ်းဆောင်ရွက်ရမှာ ဖြစ်ပါတယ်။ တစ်ဖက်ကလည်း အခွန်ထမ်းပြည်သူများအတွက် ဝန်ထုပ်ဝန်ပိုး မဖြစ်စေရန်နှင့် သင့်တင့်မျှတပြီးတော့ ပြည်သူများကိုယ်တိုင် လိုက်နာထမ်းဆောင်နိုင်တဲ့ အခွန်နှုန်းထားများဖြစ်စေဖို့၊ ပြည်သူများအခွန်ဆိုင်ရာ အသိပညာဗဟုသုတ တိုးပွားပြီးတော့ အခွန်ကို လိုလိုလားလား ထမ်းဆောင်နိုင်လာစေဖို့၊ နိုင်ငံတကာစံနှုန်းများနှင့် လျော်ညီတဲ့ အခွန်စနစ် ဖြစ်ပေါ်လာဖို့၊ အခွန်တိမ်းရှောင်မှုများ လျော့နည်းပပျောက်စေရေးတို့ကို ဆောင်ရွက်ရန် လိုအပ်ပါတယ်။ ယခုအခါ အခွန် ဝန်ထမ်းများရဲ့ စိတ်ထားခံယူချက်၊ လုပ်ဆောင်ချက်များ ပြုပြင်ပြောင်းလဲရေး ဆုပေးဒဏ်ပေးစနစ်ကို ထိရောက်စွာကျင့်သုံးဆောင်ရွက်ရေးနှင့် အခွန်ပညာပေးမှုများ ပိုမိုလုပ်ဆောင်ရေး နိုင်ငံတကာအဆင့်မီ အခွန်စနစ် ဖြစ်ပေါ်လာစေရေးတို့ကို ပြည်ပမှ ကျွမ်းကျင်သူများ၏ အကူအညီကို ရယူပြီးတော့ အခွန်ဆိုင်ရာ ပြုပြင်ပြောင်းလဲမှုများကို တစ်ဆင့်ပြီးတစ်ဆင့် အကောင်အထည်ဖော် ဆောင်ရွက်လျက် ရှိပါတယ်။ ၂၀၁၇-၂၀၁၈ ခု၊ ဘဏ္ဍာရေးနှစ်အတွက် စုစုပေါင်း အခွန်လျာထားချက် ကျပ် ၇,၅၄၆.၀၃၀ ဘီလီယံ ဖြစ်ပြီးတော့ ပြည်တွင်းအခွန်များဦးစီးဌာနက ကောက်တဲ့အခွန်အကောက် ၅ မျိုးက ကျပ် ၅,၈၃၁.၅၉၃ ဘီလီယံဖြစ်တဲ့အတွက်ကြောင့် ပြည်တွင်းအခွန်များဦးစီးဌာနက တာဝန်ယူကောက်ခံပေးရတဲ့ အခွန်များဟာ စုစုပေါင်းအခွန်များရဲ့ ၇၇.၂၈ ရာခိုင်နှုန်းခန့် ဖြစ်ပါတယ်။ ပြည်တွင်းအခွန်များဦးစီးဌာနအနေဖြင့် ၂၀၁၇-၂၀၁၈ ခု၊ ဘဏ္ဍာရေးနှစ်အတွင်းမှာ ပြုပြင်ပြီးလျာထားချက် ၅,၈၃၁.၅၉၃ ဘီလီယံအပေါ်မှာ ကောက်ခံရရှိမှုအနေဖြင့် ပထမ (၆)လပတ် ၂,၃၆၄.၉၅ရ ဘီလီယံ၊ ဒုတိယ (၆)လပတ် ၃,၂၇၅.၁၄၁ ဘီလီယံ ဖြစ်ပြီးတော့ စုစုပေါင်း ကောက်ခံရရှိမှု ၅,၆၄၀.၀၉၈ ဘီလီယံဖြစ်ပါတယ်။ တစ်နှစ်လုံးအနေနဲ့ လျာထားချက်အပေါ်မှာ ၉၆.၇၂ ရာခိုင်နှုန်းကောက်ခံရရှိခဲ့ပါကြောင်း တင်ပြအပ်ပါတယ်။ ပြည်တွင်းအခွန်များဦးစီးဌာနအနေဖြင့် လုပ်ငန်း ကျွမ်းကျင်မှုနဲ့ အခွန်ဝန်ဆောင်မှုများ ပိုမိုတိုးတက်ကောင်း မွန်လာရေးနှင့် ဝန်ထမ်းများမသမာမှုကင်းရှင်းရေး အတွက် ထိုက်သင့်တဲ့ သက်သာချောင်ချိရေးများကိုလည်း ဥပဒေနှင့်အညီ ဆောင်ရွက်ပေးလျက်ရှိပါတယ်။ 3əzscmodsposoma caosa ICT $28:02sop: sədi:Glommaseosaozes ITAS (Integrated Tax Administration System)oxona coscassecquoqulosas Casappoon sazlopu&gt;60:9 များကို တိုးမြှင့်လုပ်ဆောင်လျက်ရှိတဲ့အပြင် အခွန်ဆိုင်ရာ စီမံအုပ်ချုပ်မှုဥပဒေ (Tax Administration Procedure Law)ကိုလည်း လွှတ်တော်ကို တင်ပြဆောင်ရွက်လျက်ရှိပါတယ်။ အခွန်ကောက်ခံရရှိမှု၊ အခွန်စနစ်များနဲ့ပတ်သက်ပြီးတော့ အကြံပြုဆွေးနွေးခဲ့ကြတဲ့ လွှတ်တော် ကိုယ်စားလှယ်ကြီးများရဲ့ အကြံပြုဆွေးနွေးသုံးသပ်မှုများကိုလည်းပဲ မှတ်တမ်းတင်ထားရှိပြီးတော့ အလေးထား ဆောင်ရွက်လျက်ရှိပါတယ်။ ၂၀၁၇-၂၀၁၈ ခု၊ ဘဏ္ဍာရေးနှစ် ဒုတိယ (၆)လပတ်အတွက် အမှန်ကောက်ခံ ရရှိခဲ့ရမှု အခြေအနေများကို လွှတ်တော်ကြီးမှ သိရှိနိုင်ပါရန်နှင့် သုံးသပ်အကြံပြုနိုင်ပါရန် နာယကကြီးမှ တစ်ဆင့် လေးစားစွာ တင်ပြအပ်ပါတယ်ခင်ဗျာ။ ကျေးဇူးတင်ပါတယ်။</speech>
<title>အထက်ပါကိစ္စနှင့်စပ်လျဉ်း၍ ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ(၁၁/၂၀၁၈)ကို ဖတ်ကြားတင်ပြခြင်းနှင့် လွှတ်တော်က ဆွေးနွေးစဉ်းစားရန် အဆိုတင်သွင်းခြင်း</title>
<speech type="speaker">အစီအစဉ်(၁၂) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ ပြည်ထောင်စုဝန်ကြီးဌာန၊ အဖွဲ့အစည်းများရဲ့ ၂၀၁ရ -၂၀၁၈ ခု၊ ဘဏ္ဍာရေးနှစ် ဒုတိယ (၆)လပတ် အခွန် ရငွေစာရင်းများအပေါ် ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာ(၁၁/၂၀၁၈)ကို ဖတ်ကြားတင်ပြပြီး လွှတ်တော်က ဆွေးနွေးစဉ်းစားရန်အဆို တင်သွင်းဖို့ ဖိတ်ခေါ် ပါတယ်။</speech>
<speech><mp id="258">ဦးဘိုကြီး(အဖွဲ့ဝင်၊ ပြည်သူ့ငွေစာရင်းပူးပေါင်းကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယကကြီး၊ အမျိုးသားလွှတ်တော် ဥက္ကဋ္ဌ၊ ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စုအဆင့်အဖွဲ့အစည်းဝင်များနှင့် ဧည့်သည်တော်များအားလုံး ကိုယ်စိတ် နှစ်ဖြာ ကျန်းမာချမ်းသာကြပါစေကြောင်း ဆုမွန်ကောင်းတောင်းလျက် ဂါရဝပြု နှုတ်ခွန်းဆက်သအပ် ပါတယ်။ ပြည်ထောင်စုလွှတ်တော် ပြည်သူ့ငွေစာရင်းပူးပေါင်းကော်မတီရဲ့ တာဝန်ပေးချက်အရ ပြည်သူ့ ငွေစာရင်းပူးပေါင်းကော်မတီရဲ့ ၂၀၁၇-၂၀၁၈ ခု၊ ဘဏ္ဍာနှစ် ပြည်ထောင်စုဝန်ကြီးဌာန အဖွဲ့အစည်းများရဲ့ ဒုတိယ ၆ လပတ် အခွန်ရငွေစာရင်းများအပေါ် လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာ အမှတ်စဉ်(၁၁/၂၀၁၈)ကို မကွေးတိုင်းဒေသကြီး ချောက်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ပြည်သူ့ငွေစာရင်းပူးပေါင်းကော်မတီဝင် ကျွန်တော် ဦးဘိုကြီးမှ ပြည်ထောင်စုလွှတ်တော်သို့ အစီရင်ခံစာ တင်သွင်းသွားမှာ ဖြစ်ပါတယ်။ ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာအမှတ်စဉ် (၁၁/၂၀၁၈)ကို ပြည်ထောင်စုလွှတ်တော် ကိုယ်စားလှယ်များသို့ ဖြန့်ဝေပြီးဖြစ်၍ ကျွန်တော့အနေနဲ့ အကျဉ်းချုံး တင်ပြသွားပါမယ်။ လေးစားအပ်ပါသော နာယကကြီးခင်ဗျား။ Power Point ဖြင့် တင်ပြခွင့်ပြုပါရန် တင်ပြအပ် ပါတယ်။ နိဒါန်းအနေနဲ့ကတော့ ၂၀၁၇-၂၀၁၈ ခု၊ ဘဏ္ဍာရေးနှစ် ပြည်ထောင်စုဝန်ကြီးဌာန အဖွဲ့ အစည်း များရဲ့ ဒုတိယ ၆ လပတ် အခွန်ရငွေစာရင်းများအား ပြည်ထောင်စုအစိုးရအဖွဲ့ရုံးက ၁၂-၇-၂၀၁၈ ရက်နေ့မှာ ပြည်ထောင်စုလွှတ်တော်ရုံးသို့ ပေးပို့ခဲ့ပါတယ်။ ၁၃-၇-၂၀၁၈ ရက်နေ့မှာ ပြည်သူ့ငွေစာရင်း ပူးပေါင်းကော်မတီသို့ ဆက်လက်ပေးပို့ခဲ့ပါတယ်။ အောက်ပါအတိုင်း တာဝန်ရှိသူများနဲ့ အစည်းအဝေးများ ကျင်းပဆွေးနွေးခဲ့ပါတယ်။ ၃-၈-၂၀၁၈၊ ၆-၈-၂၀၁၈၊ ၁၃-၁၁-၂၀၁၈ နေ့မှာ စီမံကိန်းနှင့် ဘဏ္ဍာရေးဌာန အပါအဝင် သက်ဆိုင်ရာဝန်ကြီးဌာနများနှင့် ဆွေးနွေးခဲ့ကြပါတယ်။ ၁၅-၁၁-၂၀၁၈ ရက်နေ့မှာတော့ ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင်နဲ့ ကျွန်တော်တို့ ဆွေးနွေး ခဲ့ကြပါတယ်။ ကျွန်တော်တို့အနေနဲ့ အစီရင်ခံစာကို အပိုင်း ၅ ပိုင်းဖြင့် တင်ပြသွားမှာ ဖြစ်ပါတယ်။ အပိုင်း(၁) ကတော့ ၂၀၁၇-၂၀၁၈ ခု၊ ဘဏ္ဍာရေးနှစ် ပြည်ထောင်စု၏ ဒုတိယ (၆)လပတ် အခွန် ရငွေလျာထားချက်နဲ့ အမှန်တကယ်အခွန်ရရှိငွေ နှိုင်းယှဉ်ချက်၊ အပိုင်း(၂) ၂၀၁ရ ခုနှစ် ပြည်ထောင်စု၏ အခွန်ကောက်ဥပဒေရဲ့ ထူးခြားချက်များ၊ အပိုင်း(၃) ပြည်သူ့ငွေစာရင်းပူးပေါင်းကော်မတီ၏ လေ့လာ တွေ့ရှိချက်၊ အပိုင်း(၄) ပြည်သူ့ငွေစာရင်းပူးပေါင်းကော်မတီရဲ့ သုံးသပ်ချက်၊ အပိုင်း(၅) ပြည်သူ့ငွေစာရင်း ပူးပေါင်းကော်မတီရဲ့ သဘောထားမှတ်ချက်တို့ ဖြစ်ပါတယ်။ လေးစားအပ်သော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များခင်ဗျား။ တင်ပြလိုတာကတော့ အခွန်ရငွေနဲ့ပတ်သက်ပြီး အထူးအရေးကြီးကြောင်း တင်ပြလိုပါတယ်။ ရသင့်ရထိုက်တဲ့ အခွန်တွေကို မှန်မှန်ကန်ကန် ရရှိမှသာ မိမိတို့တိုင်းပြည်အတွက် လိုအပ်တဲ့အသုံးစရိတ်တွေကို ပြည့်ပြည့်ဝဝ အသုံးပြုနိုင်မှာ ဖြစ်ပါတယ်။ အခွန်ထမ်းများအနေဖြင့် မိမိတို့ ပေးဆောင်ရမည့် အခွန်များမှာ အမှန်တကယ်ပေးဆောင်သင့်သည့် အခွန်များဖြစ်ကြောင်း သိရှိနားလည် သဘောပေါက်အောင်လည်း လိုအပ်ပါတယ်။ သို့ပါ၍ လွှတ်တော်ကိုယ်စားလှယ်ကြီးများ အနေဖြင့် ယခု တင်ပြမယ့် အစီရင်ခံစာအတွက် အကြံပြုချက်များ၊ ဆွေးနွေးချက်များ၊ ယူဆချက်များကို တင်ပြပေးကြပါရန် မေတ္တာရပ်ခံတင်ပြအပ်ပါတယ်။ အပိုင်း (၁) ၂၀၁၇-၂၀၁၈ ခုနှစ်၊ ဘဏ္ဍာနှစ်ရဲ့ ဒုတိယ (၆)လပတ် အခွန်ငွေလျာထားချက်၊ နံပါတ် (၁) ဒုတိယ (၆)လပတ် အခွန်ရငွေစာရင်းချုပ်၊ ကျွန်တော်တို့ရဲ့ နောက်ဆက်တွဲ(က)မှာ ဖော်ပြထား ပါတယ်။ (က) အနေနဲ့ကတော့ ဒုတိယ ၆ လပတ် အခွန်အကောက်ရရှိငွေ ရာခိုင်နှုန်းအများဆုံးကတော့ ပထမတုန်းကတော့ မြေယာပေါ်ကောက်ခံသည့်အခွန် ၄၇၁.၅၈ ရာခိုင်နှုန်း နောက်ဆက်တွဲ(က)မှာ ဖော်ပြ ထားပါတယ်။ ဒုတိယအနေနဲ့ကတော့ ဒြပ်သတ္တုထုတ်ယူသည့်အတွက် ကောက်ခံတဲ့အခွန် ၃၈၇.၅၁ ရာခိုင်နှုန်း၊ တတိယအနေနဲ့က ငါးလုပ်ငန်းဆိုင်ရာအခွန် ၃၂၆.၅၈ ရာခိုင်နှုန်း ဖြစ်ပါတယ်။ နောက်နံပါတ်(၁) အနေနဲ့ ဒုတိယ (၆)လပတ် ရရှိငွေပမာဏ အများဆုံးကို နောက်ဆက်တွဲ(က)မှာပဲ ဖော်ပြထားပါတယ်။ ပထမအနေ နဲ့ကတော့ ဝင်ငွေခွန်ဖြစ်ပါတယ်။ ၁,၂၇၀.၆၂ ဘီလီယံ ရပါတယ်။ ဒုတိယအနေနဲ့က ကုန်သွယ်လုပ်ငန်းခွန် ဖြစ်ပါတယ်။ ၁,၁၄၁.၀ရ ဘီလီယံ ဖြစ်ပါတယ်။ တတိယအနေနဲ့က အထူးကုန်စည်ခွန် ဖြစ်ပါတယ်။ ၇၇၉.၈၉ ဘီလီယံ ဖြစ်ပါတယ်။ နံပါတ်(၂) အနေနဲ့ကတော့ လျာထားချက်အပေါ် ဆောင်ရွက်မှုအခြေအနေကို တင်ပြပါမယ်။ ၂၀၁၇-၂၀၁၈ ခု၊ ဘဏ္ဍာနှစ် အခွန်ရငွေစာရင်းများအရ ၂၀၁ရ ခုနှစ်၊ ပြည်ထောင်စု၏ အခွန်အကောက် ဥပဒေပါ အခွန် ၂၁မျိုး အနက် ၁၀ မျိုးသည် လျာထားချက်ကို ပြည့်မီကျော်လွန်အောင်ကောက်ခံခဲ့ပြီး ကျန် ၁၁ မျိုးမှ လျာထားချက် ပြည့်မီခြင်းမရှိကြောင်း တွေ့ရှိရပါတယ်။ အစီရင်ခံစာမှာ အပြည့်အစုံ ဖော်ပြထားသဖြင့် အကျဉ်းချုပ် တင်ပြခွင့်ပြုပါရန် တင်ပြအပ်ပါတယ်။ ဒုတိယ (၆)လပတ် ရည်မှန်းချက် ပြည့်မီခြင်း၊ မပြည့်မီခြင်း။ နံပါတ်(က)အနေနဲ့ကတော့ ရည်မှန်းချက်ပြည့်မီတဲ့ အခွန်အကောက်တွေကို စာမျက်နှာ ၂ နဲ့ ၃ မှာ ဖော်ပြထားပါတယ်။ နံပါတ်(၁) ယစ်မျိုးခွန်၊ နံပါတ်(၂) မုတ်ကောင်ဝတ်ဆံခွန် စသဖြင့် နံပါတ်(၁၀) ရေအားအရင်းအမြစ်မှ လျှပ်စစ်ဓာတ်အားထုတ်ယူသည့် အခမဲ့ဓာတ်အားခ ဖြစ်ပါတယ်။ ဒါကတော့ ရည်မှန်းချက်ပြည့်မီတဲ့ အခွန်တွေဖြစ်ပါတယ်။ နံပါတ်(ခ)ကတော့ လျာထားချက်ပြည့်မီခြင်းမရှိတဲ့ အခွန်အကောက်များ ဖြစ်ပါတယ်။ စာမျက်နှာ ၄ မှာ ပြထားပါတယ်။ နံပါတ်(၁) ဒုတိယ (၆)လပတ် ပြည့်မီခြင်းမရှိသော်လည်း တစ်နှစ်လုံးပြည့်မီတဲ့ ကျော်လွန်တဲ့ အခွန်တွေကတော့ ရ ခု ရှိပါတယ်။ (က) သွင်းကုန်လိုင်စင်တွေ၊ (ခ) မြန်မာနိုင်ငံအောင်ဘာလေသိန်းဆု စသဖြင့် နောက်ဆုံးကတော့ တာတမံခွန် ဖြစ်ပါတယ်။ နောက်တစ်ခါ ဒုတိယ (၆)လပတ် ရည်မှန်းချက်ကို ပြည့်မီခြင်းမရှိတဲ့အပြင် တစ်နှစ်လုံးလည်း ရည်မှန်းချက်ကို ပြည့်မီခြင်းမရှိတာတော့ စာမျက်နှာ ၄ မှာ ဖော်ပြထားပါတယ်။ (ကက) ကုန်သွယ်လုပ်ငန်းခွန်၊ (ခခ) တံဆိပ်ခေါင်းခွန်၊ (ဂဂ) ဝင်ငွေခွန်၊ (ဃဃ) ရေနံနဲ့သဘာဝဓာတ်ငွေ့ ကောက်ခံ တဲ့အတွက် ကောက်ခံတဲ့အခွန်ဖြစ်ပါတယ်။ နံပါတ်(၃) ၂၀၁၇-၂၀၁၈ ခု၊ ဘဏ္ဍာနှစ်တစ်နှစ်လုံးအတွက် ပြည်ထောင်စုဝန်ကြီးဌာန၊ အဖွဲ့အစည်း များရဲ့ အခွန်ရငွေစာရင်းချုပ်ကို တင်ပြပါမယ်။ နောက်ဆက်တွဲ(ခ)မှာ ဖြစ်ပါတယ်။ ပြုပြင်မည့် ခန့်မှန်း ငွေနဲ့ အခွန်ကောက်ရရှိငွေ ရာခိုင်နှုန်းအားဖြင့် အနည်းဆုံးကတော့ ရေခွန်ဖြစ်ပါတယ်။ ၇၉.၈၅ ရာခိုင်နှုန်း၊ တံဆိပ်ခေါင်းခွန် ၉၀.၃၂ ရာခိုင်နှုန်း၊ ရေနံနဲ့ သဘာဝဓာတ်ငွေ့ထုတ်ယူတဲ့ အကောက်ခွန် ၉၄.၇၈ ရာခိုင်နှုန်း၊ ကုန်သွယ်လုပ်ငန်းခွန် ၉၅.၁၆ ရာခိုင်နှုန်း ဖြစ်ပါတယ်။ အပိုင်း(၂) ၂၀၁ရ ပြည်ထောင်စုရဲ့ အခွန်ကောက်ဥပဒေရဲ့ ထူးခြားချက်တွေကို တင်ပြပါမယ်။ နှစ်စဉ် အခွန်အကောက်ဥပဒေများဟာ ပြဋ္ဌာန်းတဲ့ အတည်ပြုတဲ့အခါမှာ တိုင်းပြည်နဲ့ နိုင်ငံသူနိုင်ငံသားများအတွက် အကျိုးရှိမယ့် အမှန်တကယ် ထိရောက်မှုများ ဖြစ်ပေါ်စေရန် အတွက် တင်ပြရခြင်းဖြစ်ပါတယ်။ အချက် ၆ ချက်ဖြင့် တင်ပြပါမယ်။ ၂၀၁၆ ခုနှစ်၊ ပြည်ထောင်စု၏ အခွန်အကောက်ဥပဒေအပေါ်မှာ အခွန်နှုန်းထား တိုးမြှင့်ခြင်း၊ လျှော့ပေးခြင်းများ ပြုလုပ်ပြီးတော့ ပြဋ္ဌာန်းခဲ့ကြောင်းတွေ့ရှိရပါတယ်။ ဲ့ညှာသော အားဖြင့် အကျဉ်းချုပ်ပဲတင်ပြလိုပါတယ်။ နံပါတ်(၁) အထူးကုန်စည်ခွန် စာမျက်နှာ ၅ မှာပါရှိပါတယ်။ (က)မှာ အထူးကုန်စည်ခွန် တွက်ချက် တဲ့အခါမှာ ရောင်းဈေးကို ဘယ်လိုတိကျစွာသတ်မှတ်လဲ။ (ခ)မှာ စီးကရက်အမျိုးမျိုးပေါ်မှာ ဘယ်လို ကောက်လဲ ရှင်းထားတယ်။ (ဂ)က ဆေးပေါ့လိပ် အခွန် ၆၀ ရာခိုင်နှုန်းကနေ ဈေးနှုန်းအလွှာနှစ်ဆင့် ခွဲခြားသတ်မှတ်တာပြောထားတယ်။ (ဃ)က ဆေးပြင်းလိပ်၊ ဆေးတံသောက်ဆေး၊ ကွမ်းစားဆေး အမျိုးမျိုးကို အခွန် ၆၀ ရာခိုင်နှုန်းကနေ ၈၀ ရာခိုင်နှုန်းတိုးမြှင့်ရန် ဖော်ပြထားပါတယ်။ (င)ကတော့ အရက်အမျိုးမျိုး ဖြစ်ပါတယ်။ (စ) ကတော့ ဝိုင်အမျိုးမျိုးဖြစ်ပါတယ်။ (ဆ)ကတော့ သစ်နဲ့စပ်လျဉ်းပြီးတော့ အခွန်နှုန်းထားတွေ ဖြစ်ပါတယ်။ ဒါစာမျက်နှာ ၆ မှာ ဖြစ်ပါတယ်။ (ဇ)ကတော့ ကျောက်စိမ်း၊ ပတ္တမြား၊ နီလာ၊ စိန်၊ မြနှင့် အခြားအဖိုးတန်ကျောက်မျက်ရတနာ အရိုင်းအစစ်နဲ့ စပ်လျဉ်းပြီးတော့ နှုန်းထားတွေ လျှော့ချပေးတာဖြစ်ပါတယ်။ (ဈ)ကတော့ မော်တော်ကား များအတွက် ကောက်ခံတဲ့ နှုန်းထားများ ပြင်ဆင်ပြဋ္ဌာန်းခြင်းဖြစ်ပါတယ်။ (ည)ကတော့ အထူးကုန်စည်များ ပြည်ပသို့ တင်ပို့ရောင်းချခြင်း အထူးကုန်စည်ခွန် ၅ မျိုးသာ အထူးကုန်စည်ခွန် ကောက်ခံပြီးတော့ ကျန်ကုန်စည် အားလုံးကို ကောက်ခံခြင်းမပြုပါဘူး ဖြစ်ပါတယ်။ နံပါတ်(၂) ကုန်သွယ်လုပ်ငန်းခွန်အနေနဲ့ တင်ပြရရင်စာမျက်နှာ ရ အပိုဒ် ရ မှာ (က) ကုန်စည်များ စာရင်းမှကုန်သွယ်လုပ်ငန်းခွန် ကျသင့်စေခြင်း၊ ဂျုံ၊ ဂျုံမှုန့်၊ ဂျုံနု၊ ဂျုံကြမ်းအစရှိတဲ့အစီရင်ခံစာမှာ ဖော်ပြတဲ့ကုန်စည် ၅ မျိုးဖြစ်ပါတယ်။ နံပါတ်(ခ)ကတော့ စာမျက်နှာ ရ အပိုဒ် ရ ဖြစ်ပါတယ်။ ကုန်စည်ကို စာရင်းမှ ကုန်စည်လုပ်ငန်းခွန် ကင်းလွတ်ထားပါတယ်။ နို့ဆီ၊ နို့စိမ်းအပါအဝင် ၉ မျိုးပါပါတယ်။ နောက် စာမျက်နှာ ရ အပိုဒ် ရ မှာပဲ ဝန်ဆောင်မှုလုပ်ငန်းအဆင့်မှ ကုန်သွယ်လုပ်ငန်းခွန်ကျသင့်တဲ့ လုပ်ငန်း နှစ်ခုကို ဖော်ပြထားပါတယ်။ နောက်တစ်ခါ စာမျက်နှာ ၈ မှာလည်း ကုန်သွယ်လုပ်ငန်းခွန် ကင်းလွတ်ခွင့် ပြုခြင်းမှာလည်း အောင်ဘာလေသိန်းထီလုပ်ငန်းအပါအဝင် ၄ ခု ဖော်ပြထားပါတယ်။ နောက်နံပါတ် ၈ မှာပဲ (င)က ရွှေထည်လက်ဝတ်ရတနာများ မူလ ၅ ရာခိုင်နှုန်းကနေ ၁ ရာခိုင်နှုန်းထိ လျှော့ချထား ပါတယ်။ နံပါတ်(စ)ကလည်း ကုန်သွယ်လုပ်ငန်းခွန် စည်းကြပ်ရမည့် အနည်းဆုံးရငွေ သတ်မှတ်ချက် ဖြစ်ပါတယ်။ နံပါတ်(၃)ဝင်ငွေခွန်နဲ့ စပ်လျဉ်းပြီး ထပ်မံဖြည့်စွက်ထားတာတွေ တွေ့ရှိရပါတယ်။ စာမျက်နှာ ၉ အပိုဒ် ၈ မှာ လစာမှ နှစ်တစ်နှစ်အတွင်း ဝင်ငွေကျပ် ၄၈ သိန်းအထိ ရရှိသူဖြစ်လျှင် မည်သူ့ကိုမျှ ဝန်ငွေခွန် စည်းကြပ်ခြင်းမပြုရနှင့် စီမံကိန်းနှင့် ဘဏ္ဍာရေးဝန်ကြီးဌာနသည် ပြည်ထောင်စုအစိုးရအဖွဲ့၏ သဘော တူညီချက်ဖြင့် ဝင်ငွေခွန် ကင်းလွတ်ခွင့်၊ သက်သာခွင့်များ ပေးနိုင်သည့် အခွန်ဥပဒေနှစ်ခုကို ဖော်ပြထား ပါတယ်။ စာမျက်နှာ ၉ အပိုဒ် ၉ မှာတော့ စတော့ရှယ်ရာများအတွက် ဖွံ့ဖြိုးတိုးတက်လာဖို့အတွက် ရန်ကုန်စတော့171အိပ်ချိန်းစာရင်းဝင်171အများပိုင်ကုမ္ပဏီတွေကို171ဝင်ငွေခွန်ကင်းလွတ်ခွင့်နဲ့ 171သက် သာခွင့်တွေနဲ့ ပတ်သက်ပြီး ရှင်းလင်းချက်နှစ်ခု ဖော်ပြထားပါတယ်။ စာမျက်နှာ ၉ အပိုဒ် ၁၀ မှာတော့ ၂၀၁ရ ခု၊ ပြည်ထောင်စုရဲ့ အခွန်အကောက်ဥပဒေပုဒ်မ ၃ရ တွင် အချက် ၂ ချက်ကို ပြင်ဆင်ဖြည့်စွက် ပြဋ္ဌာန်းပေး ပါတယ်။ နောက်စာမျက်နှာ ၁၀ အပိုဒ် ၁၁ မှာတော့ နံပါတ် ၆ ဖြစ်တဲ့ ပြည်ထောင်စုရဲ့ အခွန်အကောက် ဥပဒေပါ ကုန်စည်အချို့ ကို ကင်းလွတ်ခွင့်ပေးထားပါတယ်။ ပြည်တွင်းမှာ ထုတ်လုပ်မှုမရှိတဲ့ ကျောက်မျက်ရတနာ များဖြစ်တဲ့ စိန်နဲ့ မြတို့အပေါ်မှာ အထူးကုန်စည်ခွန် ကောက်ခံခြင်း၊ ရွှေစင်ရွှေတုံး အပေါ်မှာ ကုန်သွယ် လုပ်ငန်းခွန်ကောက်ခံခြင်း၊ ကင်းလွတ်ခွင့်ပြုခြင်းတို့ ဖြစ်ပါတယ်။ အပိုင်း ၃ အနေနဲ့ကတော့ ကျွန်တော်တို့ ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိ ချက်ကို တင်ပြသွားမှာ ဖြစ်ပါတယ်။ စာမျက်နှာ ၁၀ အပိုဒ် ၁၂ မှာ ၂၀၁ရ ခုနှစ်၊ ပြည်ထောင်စု၏ အခွန် အကောက်ဥပဒေအရ ပြည်ထောင်စုဝန်ကြီးဌာန ၈ ခုနှင့် နေပြည်တော်ကောင်စီတို့က တာဝန်ယူ ကောက်ခံတဲ့ အခွန်အကောက် ၂၁ မျိုးအနက် ရည်မှန်းချက် (ပြုပြင်ပြီးခန့်မှန်းခြေ)ကို မပြည့်မီတဲ့ အခွန် အကောက် ၆ မျိုး ဖော်ပြပြီးအဓိကကျတဲ့ အခွန်အကောက်များဖြစ်ကြောင်း ရာခိုင်နှုန်းများနဲ့ ရှင်းလင်း ဖော်ပြထားပါတယ်။ စာမျက်နှာ ၁၁ အပိုဒ် ၁၄ အခွန်အကောက်ရငွေအနက် ရ နှစ်စာ ဂျီဒီပီအချိုး ကျဆင်းပုံကို ဖော်ပြထားပါတယ်။ စာမျက်နှာ ၁၂ အပိုဒ် ၁၅၊ နှစ်အလိုက် အခွန်အကောက်ရရှိငွေ ရ နှစ် စာကို ပြည်ထောင်စု၏ ရငွေရာခိုင်နှုန်းတိုးတက်လာခြင်းကို ဖော်ပြထားပါတယ်။ စာမျက်နှာ ၁၂ အပိုဒ် ၁၆ အထူးကုန်စည်ခွန်များနှင့် စပ်လျဉ်းပြီး ကုန်စည် ၄ မျိုးအတွက် အခွန်နှုန်းထားများ လေ့လာတွေ့ရှိ ချက်ကို ရှင်းလင်းဖော်ပြ ထားပါတယ်။ စာမျက်နှာ ၁၃ အပိုဒ် ၁ရ ကုန်သွယ်လုပ်ငန်းခွန်များ အခွန်အခြေအနေကို တိုးချဲ့ခြင်းနှင့် စည်းကြပ် ရမည့်အနည်းဆုံးရငွေ သတ်မှတ်ပမာဏ တိုးမြှင့်ခြင်းကြောင့် လုပ်ငန်းများ တိုးတက်ဖွံ့ဖြိုးလာစေရန် အခွင့်အရေးပေးခြင်းကို ဖော်ပြထားပါတယ်။ စာမျက်နှာ ၁၃ အပိုဒ် ၁၈ နဲ့ စာမျက်နှာ ၁၄ မှာတော့ အထူးကုန်စည်ခွန်ဥပဒေနဲ့ ကုန်သွယ်လုပ်ငန်းခွန်ဥပဒေများကို နှစ်အလိုက် ညှိနှိုင်းဆွေးနွေးပြီး ပြဋ္ဌာန်း ပေးခဲ့သဖြင့် အခွန်အကောက် ရရှိငွေပမာဏ တိုးတက်လာကြောင်း ဖော်ပြထားပါတယ်။ စာမျက်နှာ ၁၄ အရေးကြီးပါတယ်။ အပိုဒ် ၁၉ နှင့် စာမျက်နှာ ၁၅ မှာတော့ ကုန်သွယ်လုပ်ငန်းခွန်နဲ့ အကောက်ခွန် ကင်းလွတ်ခွင့် ပြုခဲ့မှုကြောင့် ကျပ်173၃၅၈.၆၇၃ ဘီလီယံ လျော့နည်းကောက်ခံရရှိပါတယ်။ အထူးသဖြင့် MIC က ခွင့်ပြုထားတဲ့ ကုမ္ပဏီ ၃၉၄ ခုကို ကင်းလွတ်ခွင့်ပြုထားခြင်းဖြစ်ပါတယ်။ အပိုင်း ၄ ပြည်သူ့ငွေစာရင်းပူးပေါင်းကော်မတီ၏ သုံးသပ်ချက်၊ အပိုဒ် ၂၀။ ၂၀၁၅-၂၀၁၆ ခု၊ ဘဏ္ဍာရေးနှစ်အထိ ကုန်သွယ်လုပ်ငန်းခွန်အမည်ဖြင့်သာ ကောက်ခံခဲ့ပြီး ၂၀၁၆-၂၀၁ရ ဘဏ္ဍာရေး နှစ်တွင် ကုန်သွယ်လုပ်ငန်းခွန်နှင့် အထူးကုန်စည်ခွန် ၂ မျိုး ခွဲခြားပြဋ္ဌာန်း ကောက်ခံခဲ့ပါတယ်။ ကုန်သွယ် လုပ်ငန်းခွန်သည် အခွန်အခြေကျယ်ဝန်းပြီး ဖိဖိစီးစီး ကောက်ခံနိုင်သည်နှင့်အမျှ တိုးတက်ရရှိလာနိုင်ရန် အလားအလာ အကောင်းဆုံးအခွန်ဖြစ်ပါတယ်။ ၎င်းအပြင် ကုန်သွယ်လုပ်ငန်းခွန်မှ တစ်ဆင့်ဝင်ငွေခွန် အမှန်ကိုပါ ဖော်ထုတ်ရရှိနိုင်ရန်အတွက် အခွန်တိမ်းရှောင်ခြင်း၊ အခွန်ထိန်ချန်ခြင်းတို့ကိုလည်း ထိန်းချုပ် နိုင်မည် ဖြစ်ပါတယ်။ သို့သော် လက်တွေ့တွင် အောက်ပါကိစ္စရပ်များကိုသာ အဓိကထားပြီး အခွန်တံဆိပ် ကပ်နှိပ်ပြီး ကောက်ခံနိုင်သည့်အခြေအနေသာဖြစ်၍ ကုန်သွယ်လုပ်ငန်းခွန်ကို ယခုထက်ပိုမိုကျယ်ပြန့်စွာ တိုးတက်ကောက်ခံနိုင်ရေး အလေးထားဆောင်ရွက်သွားသင့်ကြောင်း သုံးသပ်ရရှိပါတယ်။ (က) စားသောက်ဆိုင်များ၊ (ခ) ဟိုတယ်နဲ့ တည်းခိုရိပ်သာများ၊ (ဂ) ရုပ်မြင်သံကြားဝန်ဆောင်မှု၊ (ဃ) မိုဘိုင်း ဖုန်းအသုံးပြုခြင်း၊ (င) ရွှေဆိုင်များ ဖြစ်ပါတယ်။ အပိုဒ် ၂၁ ၀င်ငွေခွန်သည် အခွန်အကောက်ရငွေတွင် အများဆုံးကောက်ခံရသော အခွန်ဖြစ်ပါတယ်။ ၂၂၀၀၊ ၂၃၀၀ အတွင်းမှာ တန့်နေသည်ကို တွေ့ရှိရပါတယ်။ ကုန်သွယ်လုပ်ငန်းခွန် ထိထိရောက်ရောက် ကောက်ခံနိုင်သည်နှင့်အမျှ ဝင်ငွေအမှန်ကိုပါ ဖော်ထုတ်သိရှိနိုင်မည်ဖြစ်ရာ ကုန်သွယ်လုပ်ငန်းခွန် တိုးတက် လာသကဲ့သို့ ဝင်ငွေခွန်သည်လည်း အထိုက်အလျောက်တိုးတက်သင့်စေကာမူ လျာထားချက်ထက် လျော့နည်း ရရှိနေသဖြင့် ကင်းလွတ်နေသူများကို ထိထိရောက်ရောက် စည်းကြပ်သင့်ကြောင်း သုံးသပ်ရရှိရပါတယ်။ အပိုဒ် ၂၂ အထူးကုန်စည်များဖြစ်တဲ့ စီးကရက်နှင့် အရက်အမျိုးမျိုး၊ ဝိုင်အမျိုးမျိုးတို့အပေါ် အခွန် နှုန်းထား တိုးမြှင့်ကောက်ခံခြင်းသည် အထူးကုန်စည်ခွန်ဥပဒေ ပြဋ္ဌာန်းကောက်ခံရခြင်း၏ ရည်ရွယ်ချက်နှင့် ညီညွတ်ကြောင်း တွေ့ရှိရပါတယ်။ သို့သော် ဆေးပေါ့လိပ်ကို ၆၀ ရာခိုင်နှုန်း အခွန်ကောက်ခံရာမှ တစ်လိပ်လျှင် ၁ ကျပ်နှင့် ၅၀ ပြားသို့ လျှော့ချကောက်ခံခြင်းဖြင့် ၂၀၁၆-၂၀၁ရ နှစ်တွင် ကျပ် ၂၈၄ သန်း ရရှိခဲ့ရာမှ ကျပ် ၁၈၉၅ သန်း တိုးတက်ရရှိခဲ့သော်လည်း အခွန်နှုန်းထားကို တစ်ဖြည်းဖြည်း တိုးမြှင့်သတ်မှတ်သင့်ကြောင်း သုံးသပ်ရရှိပါတယ်။ ၂၀၁ရ ခုနှစ်၊ ပြည်ထောင်စု၏ အခွန်အကောက်ဥပဒေပုဒ်မ ၃ရ ပါ ပြဋ္ဌာန်းချက်များအရ ပြည်တွင်းအခွန်များဦးစီးဌာနသည် ပြည်သူများသို့ အခွန်ပညာပေးခြင်း၊ စည်းရုံးခြင်းနှင့် အခွန်ဆိုင်ရာ တာဝန်ကျေပွန်သည့် အခွန်ဝန်ထမ်းများနှင့် အခွန်ထမ်းပြည်သူများအား အသိအမှတ်ပြုခြင်း၊ ထိုက်သင့်တဲ့ ချီးမြှင့်မှုများ ဆောင်ရွက်ပေးခွင့်နှင့် ၎င်းလုပ်ငန်းများ အကောင်အထည်ဖော်နိုင်ရန် လိုအပ်သည့် အသုံး စရိတ်များကိုပါ ခွင့်ပြုချက်ရရှိခဲ့ပြီးဖြစ်ပါတယ်။ အခွန်ဆိုင်ရာနှင့် စပ်လျဉ်း၍ မှန်ကန်သော သတင်း အချက်အလက်များ အသိပညာပေးဖြန့်ဝေခြင်းနှင့် ပြည်သူများရဲ့ အခွန်ယဉ်ကျေးမှုတိုးတက်လာပြီးတော့ လိုက်နာမှု အားကောင်းလာစေရေးအတွက် အောက်ပါလုပ်ငန်းများကို ပိုမိုထိရောက်အောင် တိုးချဲ့ဆောင်ရွက် သွားရန် လိုအပ်ကြောင်းသုံးသပ်ရရှိပါတယ်။ (က) အခွန်ဆိုင်ရာ ပညာပေးလုပ်ငန်း၊ (ခ) အခွန် တာဝန် ကျေပွန်သည့် အခွန်ထမ်းပြည်သူများနှင့် အခွန်ဝန်ထမ်းများကို အသိအမှတ်ပြုခြင်း၊ (ဂ) ထိုက်သင့်တဲ့ ချီးမြှောက်မှုများ စီမံဆောင်ရွက်ခြင်းတို့ဖြစ်ပါတယ်။ ပြည်သူ့ငွေစာရင်းပူးပေါင်းကော်မတီရဲ့ သဘောထားမှတ်ချက်။ အပိုဒ် ၂၄ အခွန်အခြေကျယ်ပြီး ဥပဒေပြဋ္ဌာန်းချက်နှင့်အညီ ဖိဖိစီးစီးကောက်ခံတာနဲ့ အမျှ တိုးတက်ကောက်ခံရရှိတဲ့ ကုန်သွယ် လုပ်ငန်းခွန်နှင့် စပ်လျဉ်းပြီးတော့ အောက်ပါအတိုင်းဆောင်ရွက်သွားရန် သဘောထားမှတ်ချက်ပြုအပ် ပါတယ်။ (က) လက်ရှိအခွန်တံဆိပ်ခေါင်းကပ်၍ အဓိကထားကောက်ခံနေတဲ့ လုပ်ငန်းရပ် ၅ မျိုးကို ပိုမို ထိရောက်ကောက်ခံနိုင်ရေးစီစဉ်ဆောင်ရွက်ခြင်း၊ အခွန်ထမ်းအသစ်များ စုံစမ်းဖော်ထုတ်ကောက်ခံခြင်း၊ (ခ) ကင်းလွတ်ခွင့်မပြုသေးတဲ့ အခြားလုပ်ငန်းအမျိုးအစားများကိုပါ တိုးချဲ့ ကောက်ခံခြင်း၊ (ဥပမာ ကားရေဆေး၊ ဆီလိုက်လုပ်ငန်း၊ အလှပြင်ဆိုင်လုပ်ငန်း။ ) (ဂ) ကုန်သွယ်လုပ်ငန်းခွန်မှတစ်ဆင့် ဝင်ငွေခွန် အမှန်ကို ဖော်ထုတ်သိရှိနိုင်မည်ဖြစ်၍ ကုန်သွယ်လုပ်ငန်းခွန် တိုးတက်ကောက်ခံရရှိမှုနှင့် အထိုက်အလျောက် ဝင်ငွေခွန်တိုးတက်ရရှိရေး စီမံဆောင်ရွက်ခြင်းနှင့် အခွန်ထမ်းအသစ်များ စုံစမ်းဖော်ထုတ်ခြင်း။ လေးစားအပ်ပါသော ပြည်ထောင်စုလွှတ်တော် နာယကကြီးနဲ့ ပြည်ထောင်စုလွှတ်တော် ကိုယ်စားလှယ်များခင်ဗျာ။ အပိုဒ် ၂၅ က အရေးကြီးလို့ ကျွန်တော်နည်းနည်းလေး အတိုးချုံးပြီး တင်ပြ ပါ့မယ်။ အခွန်ကောက်ခံတဲ့အခါမှာ အခွန်တိမ်းရှောင်နေသူတွေ၊ အခွန်လျှော့ပေါ့ပေးဆောင်နေသူတွေကို စုံစမ်းဖော်ထုတ်ပြီး ထိရောက်စွာကောက်ခံနိုင်ရေး စီမံဆောင်ရွက်သွားရန် သဘောထားမှတ်ချက်ပြုပါတယ်။ စာလေးကတိုတိုလေးပဲ။ သို့သော်လည်း ကျွန်တော်တို့ လုပ်ငန်းထဲကကြည့်လို့ရှိရင် ကုန်ထုတ်လုပ်ပြီးတော့ ရောင်းတဲ့လုပ်ငန်းရှိပါတယ်။ ကုန်ချောတွေဝယ်ပြီးတော့ ပြန်ရောင်းတဲ့လုပ်ငန်းတွေရှိပါတယ်။ တစ်နည်း အားဖြင့် စာရင်းသဘောပြောရင် ကုန်ထုတ်လုပ်စာရင်းတွေ ဆွဲပါတယ်။ အရောင်းအဝယ်စာရင်းတွေ ဆွဲပါတယ်။ အရှုံး/အမြတ်စာရင်းတွေဆွဲပါတယ်။ အဲဒီတော့ ကုန်ထုတ်လုပ်စာရင်းဆိုတာကတော့ ကုန်ကြမ်းဝယ်ယူခြင်း၊ တိုက်ရိုက်ကုန်ကြမ်း၊ တိုက်ရိုက်စရိတ်၊ စက်ရုံသုံးဝန်ဆောင်စရိတ် စသဖြင့် ဒီစရိတ်တွေပေါင်းပြီးတော့ တွက်လိုက်တဲ့အခါမှာ ထုတ်လုပ်မှုကုန်ကျစရိတ်ဆိုတာ ထွက်လာပါတယ်။ ထွက်လာတဲ့အခါကျတော့ ကျွန်တော်တို့ အရောင်းအဝယ် စာရင်းတွေ ရောက်လာပါတယ်။ အရောင်းအဝယ်စာရင်းမှာ ကျွန်တော်တို့က ကုန်ချောကိုဝယ်ပြီး ကုန်ချော ရောင်းရင်လည်း အရောင်းအဝယ်စာရင်းဆွဲပါတယ်။ စာရင်းဖွင့်ကုန်လက်ကျန်၊ စာရင်းပိတ်ကုန်လက်ကျန်၊ အဖွင့်လက်ကျန်၊ အပိတ်လက်ကျန် ကျွန်တော်တို့ ကုန်ချောဝယ်ယူဖို့ ကုန်ထုတ်လုပ်မှု ရတဲ့စရိတ်တွေ အဲဒီမှာ ကျွန်တော်တို့ဟာ ကုန်ရောင်းနဲ့ နှိုင်းယှဉ်ရပါတယ်။ နှိုင်းယှဉ်တဲ့အခါမှာ အကြမ်းအမြတ်ဆိုတာ ထွက်လာပါတယ်။ အဲဒီတော့ ကုန်ရောင်းဆိုတာက ကုန်သွယ်လုပ်ငန်းခွန်ဆိုတာက အဲဒီကုန်ရောင်းအပေါ်မှာ လုပ်ငန်းက မြတ်သည်ဖြစ်စေ၊ ရှုံးသည်ဖြစ်စေ ကျွန်တော်တို့က အခွန်ပေးဆောင်ရတာဖြစ်ပါတယ်။ ဒါကကုန်သွယ်လုပ်ငန်းခွန်ပါ။ အဲဒီကမှ အကြမ်းအမြတ်ထွက်လာပါတယ်။ အကြမ်းအမြတ် ထွက်လာပြီးတဲ့ အခါကျမှ ကျွန်တော်တို့က စရိတ်ကြီး ၃ ခုဖြစ်တဲ့ အုပ်ချုပ်မှုစရိတ်၊ အုပ်ချုပ်မှုစရိတ်ဆိုတာက လစာ စရိတ်တွေ၊ ပြင်ဆင်ထိန်းသိမ်းစရိတ်တွေ၊ စက်ဆီချောဆီစရိတ်တွေ၊ တန်ဖိုးလျော့စရိတ်တွေ စသဖြင့် ဒါတွေပါပါတယ်။ နောက်တစ်ခုကတော့ ကျွန်တော်တို့ရဲ့ ငွေကြေးစရိတ်။ ငွေကြေးစရိတ်ဆိုတာက အတိုးစရိတ်တွေ၊ ဘဏ်စရိတ်တွေပါပါတယ်။ ကျွန်တော်တို့ရဲ့ ငွေကြေးစရိတ်တွေ ပါပါတယ်။ (၃)ကတော့ ရောင်းချဖြန့်ဖြူး စရိတ်။ အဲဒါကတော့ ကျွန်တော်တို့ရဲ့ ကြော်ငြာခ၊ အရောင်းစာရေးလစာတွေ၊ အရောင်းဖြန့်ဖြူး ကုန်ကျစရိတ်တွေ ရှိပါတယ်။ ဒါတွေအားလုံးပေါင်းပြီးတော့ ခုန အကြမ်းအမြတ်ထဲက ယှဉ်လိုက်တဲ့အခါမှာ မြတ်လို့ရှိရင် အသားတင်အမြတ်ဆိုတာ ထွက်ပါတယ်။ ရှုံးရင် အသားတင်အရှုံးဆိုတာ ထွက်ပါတယ်။ အဲဒီတော့ မြတ်လို့ရှိရင် အဲဒီအပေါ်မှာ ဝင်ငွေခွန်ဆောင်ရပါတယ်။ ရှုံးရင် ဝင်ငွေခွန်မဆောင်ရတော့ပါဘူး။ အဲဒီစာရင်းတွေကို ဘယ်လိုအတည်ပြုကြတယ်၊ ဘယ်လိုကောက်ကြတယ် ဆိုလို့ရှိရင် အဲဒီစာရင်းတွေကို သက်ဆိုင်ရာဌာနတွေက ကော်မတီတွေကဆွဲတယ်။ ဆွဲပြီးတော့ မြန်မာနိုင်ငံစာရင်းကောင်စီက အသိအမှတ် ပြုထားတဲ့ ပြင်ပစာရင်းစစ်အဖွဲ့က စစ်ပါတယ်။ သူတို့ကနေ စစ်ဆေးပြီးတော့ အဲဒီနှစ်ချုပ်စာရင်းကို ထောက်ခံပြီးတော့ အဖွဲ့ ကိုတင်ပြပါတယ်။ အဲဒီအဖွဲ့က ပိုင်ရှင်ဖြစ်စေ၊ ဒါရိုက်တာအဖွဲ့တွေကနေပြီးတော့ ဒါကို ကျွန်တော်တို့က ပြည်တွင်းအခွန်ဦးစီးဌာနကို ပေးပို့ရပါတယ်။ အဲဒီအခွန်ဦးစီးဌာနကမှ အဲဒီစာရင်း တွေကို ထပ်မံစိစစ်ပြီးတော့ အဲဒီအပေါ်မှာသတ်မှတ်တဲ့ ဝင်ငွေခွန်ရာခိုင်နှုန်းတွေ၊ ကုန်သွယ်လုပ်ငန်းခွန်တွေ တွက်ချက်ရပါတယ်။ ကျွန်တော် တင်ပြချင်တာက ဒီနေရာမှာ စာရင်းစစ်တဲ့ ကျွန်တော်တို့ ပြင်ပ စာရင်း စစ်တွေက ကိန်းဂဏန်းတွေမှန်ဖို့၊ စစ်ဖို့ အရေးကြီးသလို ပြည်တွင်းအခွန်ဌာနက အခွန်ဝန်ထမ်းတွေ ကလည်း တိတိကျကျစစ်မှသာလျှင် ကျွန်တော်တို့ရဲ့ မှန်ကန်တဲ့စာရင်းစစ် Report ရမှာဖြစ်တယ်။ ဒါပေမယ့် ၂၀၁၈ ခုနှစ်၊ ပြည်ထောင်စုလွှတ်တော်မှာ ကျွန်တော်တို့ အားလုံးကနေပြီးမှ ပြည်ထောင်စုစာရင်းစစ်ချုပ်ဥပဒေကို ကျွန်တော်တို့ ထပ်မံဖြည့်စွက်ပြီးတော့ အတော်လေး အကြိတ်အနယ် ပြဋ္ဌာန်းခဲ့ရပါတယ်။ ဘာပါလာလဲဆိုရင် ကျွန်တော်တို့ ပြင်ပစာရင်းစစ်အဖွဲ့က စစ်တာတင်မကဘဲနဲ့ လိုအပ်ပါက ပြည်ထောင်စုစာရင်းစစ်ချုပ်အနေနဲ့ အခါအားလျော်စွာ စိစစ်ပြီးတင်ပြရမယ်ဆိုတာ ပါလာ ပါတယ်။ ကျွန်တော် ဒီကနေတင်ပြလိုက်ချင်တာက ပြည်ထောင်စုစာရင်းစစ်ချုပ်အနေနဲ့ ၂၀၁၈ ခုနှစ်မှာ ပြဋ္ဌာန်းပြီးဖြစ်ပါတယ်။ ပြည်ထောင်စုလွှတ်တော်ကြီးက အခုလာမယ့် ၂၀၁၇-၂၀၁၈ မှာ ပြည်သူတွေလည်း ပိုပိုပြီးတော့ သဘောပေါက်နားလည်လာအောင် တကယ့်အခွန်တွေလည်း မှန်မှန်ကန်ကန်ရအောင် ပြည်ထောင်စုစာရင်းစစ်ချုပ်ရဲ့ Report မှာ အနည်းဆုံး ကုမ္ပဏီကြီးတွေပေါ့ဗျာ။ အားလုံးလည်းသိတဲ့ အဖွဲ့အစည်းတွေရဲ့ ၅ ခုလောက်ကို ထပ်မံစစ်ဆေးပြီးတော့ Report တင်သင့်ပါတယ်လို့ ကျွန်တော် အကြံပြုတင်ပြအပ်ပါတယ်။ စီးကရက်၊ ဆေးပေါ့လိပ်စတဲ့ ဆေးရွက်ကြီးထွက်ပစ္စည်းများနှင့် အရက်၊ ဘီယာ၊ ဝိုင်စတဲ့ အထူးကုန်စည်များရဲ့ အခွန်နှုန်းထားများကို တစ်ဖြည်းဖြည်း တိုးမြှင့်ကောက်ခံသွားရန် သဘောထား မှတ်ချက်ပြုပါတယ်။ (အပိုဒ် ၂၇။ အခွန်ဆိုင်ရာနှင့်စပ်လျဉ်းပြီး မှန်ကန်သော သတင်းအချက်အလက်များ အသိပေး ဖြန့်ဝေခြင်းဖြင့် ပြည်သူများ၏ အခွန်ယဉ်ကျေးမှုတိုးတက်လာပြီး လိုက်နာမှုအားကောင်းလာစေရေးအတွက် အောက်ပါလုပ်ငန်းများကို ပိုမိုထိရောက်အောင် တိုးချဲ့ဆောင်ရွက်သွားရန်လိုအပ်ကြောင်း သဘောထား မှတ်ချက် ပြုအပ်ပါတယ်။ (က) အခွန်ဆိုင်ရာအသိပညာပေးလုပ်ငန်းများ ဆောင်ရွက်ရာတွင် ပြည်သူများ အလွယ်တကူ ထိတွေ့သိရှိနိုင်သော နည်းပညာများကိုပါ အသုံးချခြင်း၊ (ခ) အခွန်တာဝန် ကျေပွန်သည့် အခွန်ထမ်းပြည်သူများနှင့် အခွန်ဝန်ထမ်းများကို အသိအမှတ်ပြု ဂုဏ်ပြုချီးကျူးခြင်း၊ (ဂ) ထိုက်သင့်တဲ့ ချီးမြှောက်မှုများ စီမံဆောင်ရွက်ပေးခြင်း၊ ဥပမာ-ကုန်သွယ်လုပ်ငန်းခွန် ပိုမိုထမ်းဆောင်လာနိုင်ရေးအတွက် ချီးမြှောက်မှုများပြုလုပ်ခြင်း၊ (ဃ) အခွန်ထမ်းအသစ်များကို တည်ဆဲဥပဒေပါ ပြဋ္ဌာန်းချက်များနှင့် အညီ ထိထိရောက်ရောက် ကောက်ခံနိုင်ရေးနှင့် အခွန်ထမ်းအသစ်များ ဖော်ထုတ်ကောက်ခံခြင်း။ ၂၀၁၇-၂၀၁၈ ခု၊ ဘဏ္ဍာရေးနှစ် ပြည်ထောင်စုဝန်ကြီးဌာန၊ အဖွဲ့အစည်းများရဲ့ ဒုတိယ (၆) လပတ် အခွန်ငွေစာရင်းများနှင့်စပ်လျဉ်း၍ ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိ ချက်နှင့် သဘောထားမှတ်ချက်အစီရင်ခံစာအမှတ်စဉ် (၁၁/၂၀၁၈)ကို ပြည်ထောင်စုလွှတ်တော်ဆိုင်ရာ နည်းဥပဒေ ၁၀၄ (က)၊ (ခ)၊ (ဂ) ပါပြဋ္ဌာန်းချက်များနှင့်အညီ ပြည်ထောင်စုလွှတ်တော်သို့ အစီရင်ခံ တင်ပြရင်း အစီရင်ခံစာကို လွှတ်တော်ကြီးက ဆွေးနွေးစဉ်းစားပေးပါရန် အဆိုတင်သွင်းအပ်ပါတယ် ခင်ဗျား။ ပြည်သူ့ငွေစာရင်းပူးပေါင်းကော်မတီ။ အားလုံးကျေးဇူးတင်ပါတယ်။</speech>
<title>အဆိုပါအစီရင်ခံစာနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ် ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၁၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၇၂၀၁၈ ခု၊ ဘဏ္ဍာရေးနှစ် ဒုတိယ ၆ လပတ် အခွန်ရငွေအစီအရင်ခံစာ စာအုပ်ကို ကြိုတင် ဖြန့်ဝေထားပြီး ယနေ့မှာလည်း ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ (၁၁/၂၀၁၈)ကို လွှတ်တော်ကိုယ်စားလှယ်များထံ ထပ်မံဖြန့်ဝေပေးထားပါတယ်။ အစီရင်ခံစာအပြည့်အစုံကို နောက်ဆက်တွဲဖြင့် ဖော်ပြထားပါသည်။ အထက်ပါ အစီရင်ခံစာနဲ့ စပ်လျဉ်းပြီး ပြည်ထောင်စုလွှတ်တော်ဆိုင်ရာ နည်းဥပဒေ ၁၀၄ နည်းဥပဒေခွဲ (ဃ၊ င)တို့နဲ့အညီ ဆွေးနွေးလိုတဲ့ ကိုယ်စားလှယ်ရှိပါက ၂၈-၁၁-၂၀၁၈ ရက် (ဗုဒ္ဓဟူးနေ့) မွန်းလွဲတစ်နာရီ နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်း တင်သွင်းနိုင်ကြောင်း ကြေညာပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ အစည်းအဝေးကို ၃၀ မိနစ်ခန့် ခေတ္တ ရပ်နားပါမယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။</speech>
</report>
</section>
<section value="Motion">
<motion>
<title>အစည်းအဝေးပြန်လည်စတင်ခြင်း</title>
<speech type="mc">။ ပြည်ထောင်စုလွှတ်တော် နာယက ကြွရောက်လာပါပြီခင်ဗျား။</speech>
<speech type="mc">အားလုံး ထိုင်နိုင်ကြပါပြီ။</speech>
<title>နိုင်ငံတော်သမ္မတထံမှ ပေးပို့ထားသော ရန်ကုန်တိုင်းဒေသကြီးအတွင်း စီမံကိန်းလုပ်ငန်းများ ဆောင်ရွက်ရန် အတွက် ပြင်သစ်ဖွံ့ဖြိုးရေးအေဂျင်စီထံမှ ချေးငွေယူရိုသန်း ၇၀ ရယူရန်ကိစ္စနှင့်စပ်လျဉ်း၍ စီမံကိန်းနှင့် ဘဏ္ဍာရေးဝန်ကြီးဌာနက ပြန်လည်ရှင်းလင်း ဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၁၄) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော်သမ္မတထံမှ ပေးပို့ထားတဲ့ ရန်ကုန်တိုင်းဒေသကြီးအစိုးရအဖွဲ့က ရန်ကုန်တိုင်းဒေသကြီးတွင် သယ်ယူပို့ဆောင်ရေး၊ မြစ်ကမ်းပါးတစ်လျှောက် ဖွံ့ဖြိုးရေးနှင့် မြို့ပြယဉ်ကျေးမှု အမွေအနှစ်များ ထိန်းသိမ်း စောင့်ရှောက်ရေး မဟာဗျူဟာစီမံကိန်းဆောင်ရွက်ရန်အတွက် ပြင်သစ်ဖွံ့ဖြိုးတိုးတက်ရေးအေဂျင်စီ (AFD) ထံမှ ချေးငွေယူရိုသန်း ၇၀ ရယူရန်ကိစ္စနဲ့စပ်လျဉ်းပြီး လွှတ်တော်ကိုယ်စားလှယ်များရဲ့ ဆွေးနွေးခြင်းအစီအစဉ် ကို ၁၉-၁၁-၂၀၁၈ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ ဆောင်ရွက်ခဲ့ပြီး ဖြစ်ပါတယ်။ ယခု လွှတ်တော်ကိုယ်စားလှယ်များရဲ့ ဆွေးနွေးချက်များနဲ့စပ်လျဉ်းပြီး သက်ဆိုင်ရာ ပြည်ထောင်စု အဆင့်အဖွဲ့အစည်းဝင်က ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော် နာယက၊ အမျိုးသားလွှတ်တော် ဥက္ကဋ္ဌနှင့် လွှတ်တော်ကိုယ်စားလှယ်များ၊ ပြည်ထောင်စုအဆင့် အဖွဲ့အစည်းဝင်များ၊ ဧည့်သည်တော်များအားလုံး မင်္ဂလာပါ။ ကျွန်တော်ကတော့ စီမံကိန်းနှင့်ဘဏ္ဍာရေး ဝန်ကြီးဌာန၊ ဒုတိယဝန်ကြီး ဦးမောင်မောင်ဝင်းဖြစ်ပါတယ်။ ကျွန်တော့အနေဖြင့် ရန်ကုန်တိုင်းဒေသကြီးတွင် အကောင်အထည်ဖော်ဆောင်ရွက်မည့် သယ်ယူပို့ဆောင်ရေး၊ မြစ်ကမ်းပါးတစ်လျှောက် ဖွံ့ဖြိုးရေးနှင့် မြို့ပြယဉ်ကျေးမှု အမွေအနှစ်များ ထိန်းသိမ်းစောင့်ရှောက်ရေး မဟာဗျူဟာစီမံကိန်း(Transport, Waterways and Heritage Urban Project) saozas AFD coq qpour caj:egargjos: 20942 နိုင်ရေးကိစ္စနှင့် စပ်လျဉ်းပြီး လွှတ်တော်ကိုယ်စားလှယ်ကြီးများရဲ့ ဆွေးနွေးအကြံပြုမှုများအပေါ် ရန်ကုန်တိုင်း ဒေသကြီးအစိုးရအဖွဲ့၊ ရန်ကုန်မြို့တော်စည်ပင်သာယာရေးကော်မတီနှင့် ပြည်ထောင်စု စီမံကိန်းနှင့်ဘဏ္ဍာရေး ဝန်ကြီးဌာနကိုယ်စား ပြန်လည်ရှင်းလင်းတင်ပြမှာ ဖြစ်ပါတယ်။ Power Point အသုံးပြုခွင့်ပြုပါရန် တင်ပြအပ်ပါတယ်။ နာယကကြီးခင်ဗျာ။ စီမံကိန်းနှင့်ပတ်သက်၍ လွှတ်တော်ကိုယ်စားလှယ် ၉ ဦးတို့က မိမိတို့ဒေသနဲ့ ပတ်သက်တဲ့အချက်အလက်များ သိရှိလိုခြင်း၊ စီမံကိန်းဧရိယာများကို သတိပြုစရာအချက်များ အသိပေး လိုခြင်း၊ စီမံကိန်းဆောင်ရွက်ရမယ့်အပေါ် ကုန်ကျစရိတ်နဲ့ညီမျှသော အကျိုးသက်ရောက်မှုရှိစေလိုခြင်း၊ စီမံကိန်းအား စနစ်တကျနဲ့ အလေအလွင့်မရှိအောင် အကောင်အထည်ဖော်စေလိုခြင်းတို့ အပါအဝင် အကြံပြု ထောက်ခံဆွေးနွေးခြင်းနှင့် ဝေဖန်သုံးသပ်ဆွေးနွေးခြင်းများကို ပြုလုပ်ခဲ့ပါတယ်။ ဆွေးနွေးပေးကြတဲ့ လွှတ်တော်ကိုယ်စားလှယ်ကြီးများအားလုံးကို အထူးကျေးဇူးတင်ရှိပါကြောင်း ပြောကြားလို ပါတယ်။ နာယကကြီးခင်ဗျာ။ ရန်ကုန်တိုင်းဒေသကြီး၊ ဒဂုံမြို့သစ်(အရှေ့ပိုင်း)မြို့နယ်မဲဆန္ဒနယ် ပြည်သူ့ လွတ်တော်ကိုယ်စားလှယ် ဦးနေကျော်ရဲ့ ငမိုးရိပ်ချောင်းတစ်လျှောက် မြို့နယ်အားလုံးကို ဖွံ့ဖြိုးရေး လုပ်ငန်းများ၊ ခရီးသည်တင် ယာဉ်ရပ်နားစခန်းများလုပ်ပါက ရင်းနှီးမြှုပ်နှံမှု ဘယ်အတိုင်းအတာအထိ လုပ်ပေး မလဲ၊ ရေစီးရေလာကောင်းမွန်ရေးနဲ့ ရေနက်ကြောင်းရရှိရေးအတွက် မြစ်ချောင်းပြန်လည် တူးဖော်တဲ့အခါမှာ ရေကြီးရေလျှံမှုတွေ မဖြစ်ပေါ်စေဖို့ ပြင်ဆင်သင့်တဲ့ ရေထိန်းတံခါး အခြေအနေများကို ဘယ်လိုဆက်စပ် ဆောင်ရွက်မလဲ စတဲ့မေးမြန်းချက်များ၊ ဆွေးနွေးချက်များနဲ့စပ်လျဉ်းပြီး ပထမဦးစွာ ပြန်လည်ရှင်းလင်း ဖြေကြားပါမယ်။ ငမိုးရိပ်ချောင်းဟာ ပဲခူးရိုးမမှာ မြစ်ဖျားခံပြီးတော့ လှည်းကူး၊ ဒဂုံ(အရှေ့)၊ ဒဂုံ(မြောက်)၊ ဒဂုံ(တောင်)၊ မြောက်ဥက္ကလာ၊ တောင်ဥက္ကလာ၊ သင်္ဃန်းကျွန်း၊ သာကေတ၊ ဒေါပုံ၊ ပုဇွန်တောင် မြို့နယ်တွေကိုဖြတ်ပြီးတော့ ပုဇွန်တောင်ချောင်းအဖြစ်နဲ့ ရန်ကုန်မြစ်ထဲကို စီးဝင်ပါတယ်။ ချောင်းဖျားမှာ ငမိုးရိပ်ချောင်း ရေလှောင်တမံ တည်ဆောက်ထားပြီးတော့ ရွာသာကြီး စိတ်ကျန်းမာရေးဆေးရုံအနီးမှာ ရေတံခါး ၂၈ ပေါက် ပါတဲ့ ရေထိန်း တံခါးတည်ဆောက်ထားရှိပါတယ်။ ၎င်းရေထိန်းတံခါးကနေ ချောင်းဖြစ်တဲ့ မြစ်သုံးဆိုင်အထိကို ၄၅ ကီလိုမီတာ ရှည်လျားပါတယ်။ သို့ဖြစ်ပါ၍ ယခုချေးငွေဖြင့် ငမိုးရိပ်ချောင်းတစ်လျှောက်မြို့နယ်များ အားလုံးအတွက် ဖွံ့ဖြိုးရေးလုပ်ငန်းများ ဆောင်ရွက်နိုင်မည် မဟုတ်ပါကြောင်းနှင့် အတိုင်းအတာတစ်ခုအထိသာ ဆောင်ရွက် နိုင်မှာဖြစ်ပါကြောင်း တင်ပြအပ်ပါတယ်။ ခရီးသည်တင် ယာဉ်ရပ်နားစခန်းများအတွက် လျာထားတဲ့ ရန်ပုံငွေကတော့ ယူရို ၇.၃ သန်းဖြစ်ပါကြောင်း တင်ပြအပ်ပါတယ်။ ငမိုးရိပ်ချောင်း ရေစီးရေလာကောင်းမွန်ရေးနဲ့ ရေနက်ကြောင်းရရှိရေးအတွက် ပြန်လည်တူးဖော် ရာမှာ ကျွဲကူးရေပါဆိုသကဲ့သို့ ရေယာဉ်များ ရေကြောင်းသွားလာမှု အဆင်ပြေချောမွေ့လာမည်ဖြစ်ပြီး ရေကြီးရေလျှံမှု ပြဿနာများကိုလည်း လျော့နည်းသက်သာစေမှာဖြစ်ပါတယ်။ ကိုယ်စားလှယ်ကြီး ဆွေးနွေးခဲ့တဲ့ ရေထိန်းတံခါးများနှင့်စပ်လျဉ်းပြီး သက်ဆိုင်ရာဌာနများဖြစ်တဲ့ ဆည်မြောင်းနဲ့ ရေအသုံးချမှုစီမံခန့်ခွဲရေးဦးစီးဌာန၊ ရန်ကုန်မြို့တော်စည်ပင်သာယာရေးကော်မတီတို့နဲ့ ညှိနှိုင်းပြီး ဆောင်ရွက်သွားရမှာဖြစ်ပါတယ်။ လွှတ်တော်ကိုယ်စားလှယ်ကြီး ဆွေးနွေးခဲ့သော ရေထိန်းတံခါး များတွင် သဲနုန်းများပိတ်ဆို့နေသဖြင့် ကောင်းမွန်စွာလုပ်ဆောင်နိုင်ခြင်းမရှိမှုအပေါ် သဲနုန်းများ တူးဖော် ပေးခြင်း၊ ပြင်ဆင်ရန်လိအပ်ဘဲ တံခါးများထိ ပြုပြင်ပေးခြင်းတိတိ ဆောင်ရွက်ရမှာ ဖြစ်ပါတယ်။ ချောင်းထဲမှာ ရေစစ်မျဉ်းအောက် ၂ မီတာအနက် တူးဖော်မည်ဖြစ်သဖြင့် ရေစီးရေလာ ပိုမိုကောင်းမွန်လာ ပြီးတော့ ရေကြီးရေလျှံမှုများကို အထိုက်အလျောက် လျော့နည်းသက်သာစေမည် ဖြစ်ပါကြောင်း တင်ပြအပ် ပါတယ်။ လေးစားအပ်ပါသော နာယကကြီးခင်ဗျား။ ရန်ကုန်တိုင်းဒေသကြီး၊ တောင်ဥက္ကလာပမဲဆန္ဒနယ်မှ လွှတ်တော်ကိုယ်စားလှယ် ဒေါက်တာစောနိုင်ရဲ့ “မိမိမဲဆန္ဒနယ်ရှိ ပြည်သူများအနေဖြင့် ချောင်းကမ်းပါး တိုက်စားမှု၊ ချောင်းရေလျှံမှုများ အမြဲကြုံတွေ့နေရသဖြင့် စီမံကိန်းဆောင်ရွက်မည့်အပေါ် ကျေးဇူးတင် ရှိကြောင်းနဲ့ စီမံကိန်းဆောင်ရွက်တဲ့ ကမ်းနားနယ်ဧရိယာများမှာ ဂရန်ထုတ်ပေးထားမှုများအပေါ်မှာ စိစစ် ဆောင်ရွက်ရန် လိုအပ်ကြောင်း” ဆွေးနွေးအကြံပြုချက်များနှင့် စပ်လျဉ်းပြီးတော့ ပြန်လည်ဆွေးနွေး တင်ပြ ပါမယ်။ လွှတ်တော်ကိုယ်စားလှယ်ကြီးတင်ပြခဲ့တဲ့ တောင်ဥက္ကလာပမြို့နယ်၊ (၁၅) ရပ်ကွက်ရှိ ကမ်းနားနယ်နဲ့ ပေ ၉၀ ခန့်သာကွာဝေးတဲ့ မြေကွက်နဲ့ ပတ်သက်ပြီးတော့ ၁၆-၆-၂၀၁၄ ရက်နေ့မှာ ကျင်းပပြုလုပ်တဲ့ ရန်ကုန် မြို့တော် စည်ပင်သာယာရေးကော်မတီ အစည်းအဝေးဆုံးဖြတ်ချက်နဲ့ ဂရန်ချထားပေးခဲ့ကြောင်း တွေ့ရှိရပါတယ်။ အဆိုပါ မြေငှားစာချုပ်ဂရန်ကို ရေအရင်းအမြစ်နဲ့ မြစ်ချောင်းများ ဖွံ့ဖြိုးတိုးတက်ရေးဦးစီးဌာနရဲ့ စည်းကမ်း သတ်မှတ်ချက်များနဲ့ငြိစွန်းသော ဧရိယာကို ပယ်ဖျက်ပြင်ဆင်ခြင်း၊ ဖျက်သိမ်းခြင်းများကို ရန်ကုန်မြို့တော် စည်ပင်သာယာရေးဥပဒေ (၂၀၁၈)၊ ပုဒ်မ ၃၈ ပုဒ်မခွဲ (ဂ)ပါ ပြဋ္ဌာန်းချက်များနဲ့အညီ စိစစ်ဆောင်ရွက်လျက် ရှိပါကြောင်း တင်ပြအပ်ပါတယ်။ ရေအရင်းအမြစ်နဲ့ မြစ်ချောင်းများထိန်းသိမ်းရေးဥပဒေ၊ နည်းဥပဒေနဲ့ ကိုက်ညီခြင်း မရှိတဲ့နေရာများကိုလည်းပဲ ရန်ကုန် Mapping Update Project ကနေ ထွက်ရှိလာမယ့် Updated မြေပုံများနဲ့ ပြန်လည်တိုက်ဆိုင်စိစစ်မှုများကို ဆက်လက်ပြုလုပ်သွားမှာဖြစ်ပါတယ်။ ယင်းသို့ စိစစ်ရာမှာ သက်ဆိုင်ရာဌာနများဖြစ်တဲ့ ရန်ကုန်မြို့တော်စည်ပင်သာယာရေးကော်မတီ၊ မြန်မာ့ဆိပ်ကမ်း အာဏာပိုင်၊ ရေအရင်းအမြစ်နဲ့ မြစ်ချောင်းများ ဖွံ့ဖြိုးတိုးတက်ရေးဦးစီးဌာန၊ မြို့ပြနှင့်အိမ်ရာဖွံ့ဖြိုးရေး ဦးစီးဌာနတို့နှင့် ပေါင်းစပ်ညှိနှိုင်းပြီး ဆောင်ရွက်သွားမှာဖြစ်ပါတယ်။ နာယကကြီးခင်ဗျား။ ရန်ကုန်တိုင်းဒေသကြီး၊ ဒဂုံမြို့သစ်(မြောက်ပိုင်း) မဲဆန္ဒနယ်မှ လွှတ်တော် ကိုယ်စားလှယ် ဒေါက်တာခင်မောင်မောင်၏ “၂၀၁ရ ခုနှစ်၊ မေလမှာ ကမ္ဘာ့ဘဏ်ချေးငွေ ဒေါ်လာ ၁၀၄ သန်းဖြင့် ရန်ကုန်မြို့တွင်း ၆ မြို့နယ် ရေကြီးရေလျှံမဖြစ်အောင် ဆောက်ရွက်မည့်ကိစ္စ၊ သိရှိလိုတဲ့ကိစ္စ၊ ပြည်ထောင်စု လွှတ်တော်ကခွင့်ပြုပြီး စီမံကိန်းအခြေအနေမှာ လုပ်ငန်းဆောင်ရွက်ပြီးစီးမှု အခြေအနေကို ပြန်လည်တင်ပြ စေလိုကြောင်း၊ ပုဇွန်တောင်ဈေး အဆင့်မြှင့်တင်မှုကို BOT စနစ်ဖြင့်ဆောင်ရွက်သင့်ကြောင်း၊ ငမိုးရိပ် ရထားဘူတာ ရွှေ့ပြောင်းမည့်အပေါ်စဉ်းစားသင့်ကြောင်း” စတဲ့ အကြံပြု ဆွေးနွေးထားချက်များအပေါ် ပြန်လည်ရှင်းလင်းဆွေးနွေးပါမယ်။ ပြည်ထောင်စုလွှတ်တော် ပထမသက်တမ်း ၅ နှစ်နဲ့ ဒုတိယသက်တမ်း ၃၁-၃-၂၀၁ရ ရက်နေ့အထိ ပြည်ထောင်စုလွှတ်တော်က သဘောတူညီချက်ရယူထားတဲ့ ပြည်ပချေးငွေများနဲ့စပ်လျဉ်းပြီး စီမံကိန်းလုပ်ငန်း တစ်ခုချင်းအလိုက် ဆောင်ရွက်ပြီးစီးမှုအခြေအနေများကို ၂၈-၅-၂၀၁၈ ရက်နေ့မှာ ကျင်းပပြုလုပ်ခဲ့တဲ့ ဒုတိယအကြိမ် ပြည်ထောင်စုလွှတ်တော် အဋ္ဌမပုံမှန်အစည်းအဝေးမှာ သက်ဆိုင်ရာဝန်ကြီးဌာနများက အသီးသီးရှင်းလင်းတင်ပြခဲ့ပြီး ဖြစ်ပါတယ်။ လွှတ်တော်ကိုယ်စားလှယ်ကြီး ဆွေးနွေးတဲ့ downtown ၆ မြို့နယ်မှာ ဆောင်ရွက်မယ့်စီမံကိန်းကတော့ ရန်ကုန်မြို့တော်စည်ပင်သာယာရေးကော်မတီက ကမ္ဘာ့ဘဏ် ချေးငွေနဲ့ အကောင်အထည်ဖော်ဆောင်ရွက်မယ့် အရှေ့တောင်အာရှ သဘာဝဘေးအန္တရာယ် စီမံခန့်ခွဲမှုဆိုင်ရာ စီမံကိန်း ဖြစ်ပါတယ်။ အဆိုပါချေးငွေစီမံကိန်းအတွက် ၂၆-၅-၂၀၁ရ ရက်နေ့က ပြည်ထောင်စုလွှတ်တော်က အတည်ပြုခဲ့ခြင်းဖြစ်ပါတယ်။ ဒါကြောင့်မို့လို့ အထက်ပါ ရှင်းလင်းချက်များမှာတော့ ပါဝင်မှုမရှိသေးပါဘူး။ နောင် ရှင်းလင်းတဲ့အခါများမှာ ပါဝင်မှာဖြစ်ပါတယ်။ အဆိုပါစီမံကိန်းရဲ့ နောက်ဆုံးအခြေအနေများကို အကျဉ်းချုပ်တင်ပြရမယ်ဆိုပါက စီမံကိန်းသည် ၆ နှစ် စီမံကိန်းဖြစ်ပြီးတော့ ယခုအခါမှာ ပထမအဆင့်အနေဖြင့် ဒီဇိုင်းမူကြမ်းနဲ့ တည်ဆောက်ရေးလုပ်ငန်း ကြီးကြပ်ခြင်း၊ အကြံပေးကုမ္ပဏီ (International Consultant Company) ငှားရမ်းခြင်းလုပ်ငန်းကို ဆောင်ရွက်လျက်ရှိပါတယ်။ အကြံပေးကုမ္ပဏီ ငှားရမ်းခြင်းအတွက် တင်ဒါရွေးချယ်မှု ပြီးစီးပြီဖြစ်ပြီးတော့ တင်ဒါအောင်မြင်တဲ့ကုမ္ပဏီနဲ့ စာချုပ်ချုပ်ဆိုနိုင်ရန် ဆောင်ရွက်လျက်ရှိပါတယ်။ စာချုပ်ချုပ်ဆိုပြီးပါက အဆိုပါကုမ္ပဏီက Detail Engineering Design များရေးဆွဲခြင်း၊ Design များ ရေးဆွဲအတည်ပြုပြီးပါက တည်ဆောက်ရေးလုပ်ငန်းများ အကောင်အထည်ဖော်ဆောင်ရွက်မယ့် အပြည်ပြည်ဆိုင်ရာ ဆောက်လုပ်ရေး nomos (International Construction Company) i saborosaçesposa31 (International Building) စနစ်ဖြင့် ခေါ်ယူရွေးချယ်ခြင်းတို့ကို ဆက်လက်ဆောင်ရွက်သွားရမှာ ဖြစ်ပါတယ်။ ရန်ကုန်မြို့တော်သည် မြန်မာနိုင်ငံ၏ စီးပွားရေးမြို့တော်ဖြစ်သကဲ့သို့ နိုင်ငံကိုကိုယ်စားပြု ပြယုဂ် ဖြစ်သည့် မြို့တော်ကြီးတစ်ခု ဖြစ်ပါတယ်။ ရန်ကုန်မြို့တော်ကို သန့်ရှင်း သပ်ရပ်၊ သာယာလှပ၊ ဖွံ့ဖြိုးစည်ပင်အောင် မဆောင်ရွက်နိုင်ပါက နိုင်ငံတကာနှင့် ရင်ပေါင်တန်းရန် အလှမ်းဝေးသော အနေအထားမှာ ရှိမှာဖြစ်ပါတယ်။ လွှတ်တော်ကိုယ်စားလှယ်ကြီး ဆွေးနွေးခဲ့တဲ့အတိုင်း ရန်ကုန်မြို့တော်ကြီးသည် မြို့တော်အင်္ဂါရပ်နဲ့ မညီညွတ်သည့်အပြင် ညအခါ လမ်းမီးများမရှိဘဲ မှောင်ကျနေတဲ့ကိစ္စနဲ့ပတ်သက်ပြီးတော့ ယခုစီမံကိန်းနဲ့ ချိတ်ဆက်ဆောင်ရွက်မယ့် စီမံကိန်းဝင်ဧရိယာများမှာ လျှပ်စစ်မီးတိုးချဲ့မှုလုပ်ငန်းများ၊ တပ်ဆင်မှုလုပ်ငန်းများ ပါဝင်မှာဖြစ်တဲ့အတွက် အထက်ပါကိစ္စများကိုလည်း တစ်စိတ်တစ်ပိုင်းအားဖြင့် အထောက်အကူပြုနိုင်မှာ ဖြစ်ပါတယ်။ လက်ရှိပုဇွန်တောင်ချောင်းသည် သဲသမ္ဗန်များ၊ ကျောက်စရစ်တွဲများ အမြဲဝင်ထွက်နေသော ရေလမ်းကြောင်းဖြစ်သဖြင့် ထိုဆောက်လုပ်ရေးပစ္စည်းများကို ပြည်သူများက ဈေးနှုန်းသက်သာစွာဖြင့် ဝယ်ယူအသုံးပြုနိုင်စေပြီးတော့ လမ်းမကြီးများညစ်ညမ်းမှုနှင့် လမ်းသွားလမ်းလာများ ထိခိုက်အန္တရာယ် ရှိမှုများ လျော့နည်းစေရန် အဓိက အထောက်အကူပြုလျက်ရှိပါတယ်။ Water Bus အပိုင်း(၁) ကို ၂၀၁ရ က စပြီးတော့ ရန်ကုန်မြစ်မကြီးဘက်ခြမ်းမှာ ပြေးဆွဲဆောင်ရွက်ခဲ့ပြီးတော့ အထိုက်အလျောက် အောင်မြင်၍ ယာဉ်ကြောကြပ်တည်းမှုကိုလည်း တစ်စိတ်တစ်ပိုင်း ဖြေလျှော့နိုင်ခဲ့ပါတယ်။ စီမံကိန်းအပိုင်း(၂)အဖြစ်နဲ့ ငမိုးရိပ်ချောင်း တစ်လျှောက်မှာလည်း ယင်းကဲ့သို့ Water Bus ပြေးဆွဲရန် လျာထားပါတယ်။ ယင်းသို့ ဆောင်ရွက်ခြင်းဖြင့် Public Transportation ကို အလေးထားပြီးတော့ ဆောင်ရွက်ပေးနိုင်မှာ ဖြစ်ပါတယ်။ လက်ရှိပုဇွန်တောင်ဈေးကို အဆင့်မြှင့်တင်ခြင်းလုပ်ငန်းမှာ ဈေးပြုပြင်ရေးလုပ်ငန်းသာမက အများ ပြည်သူသုံးနေရာလွတ်များ ဖန်တီးရေး၊ မြို့ပြနှင့်ပတ်ဝန်းကျင်ဆီလျော်မှုရှိတဲ့ ပတ်ဝန်းကျင်ကောင်းများ ပေါ်ထွန်းရေး၊ ကုန်းလမ်းရေလမ်းက ချိတ်ဆက်သွားလာရောင်းဝယ်နိုင်ရေး၊ စနစ်တကျနေရာချထားပေးမယ့် ဆိုင်ခန်းများဖြစ်ပေါ်လာရေး၊ ချောင်းမျက်နှာစာ သပ်ရပ်သာယာလှပစေရေး လုပ်ငန်းများလည်း ပါဝင်မှာ ဖြစ်ပါတယ်။ နိုင်ငံခြားချေးငွေဖြင့် အကောင်အထည်ဖော်နိုင်ခြင်းအားဖြင့် နိုင်ငံတကာမှ နည်းပညာ၊ နည်းစနစ် များဖြင့် တည်ဆောက်သော တင်ပြပါနမူနာပုံမှာပါတဲ့ နိုင်ငံတကာအဆင့်မီဈေးများကဲ့သို့ ဖြစ်လာစေပြီးတော့ နောင်အနာဂတ်ကာလများမှာ ပုဇွန်တောင်ဈေးအဆင့်မြှင့်တင်ခြင်းကို နမူနာယူ၍ အခြားသောဈေးများ ကိုလည်း ယင်းသို့ဆောင်ရွက်နိုင်ရန် ရည်ရွယ်ပါတယ်။ နာယကကြီးခင်ဗျား။ ရန်ကုန်မြို့တွင် လူဦးရေတိုးတက်များပြားလျက်ရှိပြီးတော့ အနားယူအပန်းဖြေ နိုင်တဲ့ဧရိယာဟာ လူဦးရေနဲ့ အချိုးအစားမညီဘဲ နည်းပါးလျက်ရှိပါတယ်။ ကြည့်မြင်တိုင်ပန်းခြံရဲ့ ဘေးဘက်မှာ ယခင်ကပန်းခြံဟောင်းရှိခဲ့ပါတယ်။ ယခုမြင်တွေ့နေရတဲ့ပန်းခြံနဲ့ ယခင်ပန်းခြံနေရာဟောင်းကို ပေါင်းစပ် ပြီးတော့မှ ပန်းခြံ Compound အဖြစ်ပြုလုပ်မှာ ဖြစ်ပါတယ်။ ယင်းပန်းခြံသည် မြစ်ဘက်သို့ မျက်နှာပြု ထားမည်ဖြစ်သည့်အတွက် ပြည်သူလူထုအနေဖြင့် အပန်းဖြေအနားယူနိုင်ခြင်း၊ လေကောင်းလေသန့် ရရှိနိုင်ခြင်း၊ မွန်းကြပ်မှုများ ဖြေလျှော့နိုင်ခြင်းတို့သာမက ယာဉ်ရပ်နားနိုင်ခြင်း၊ အဆင့်မီသော စားသောက်ဆိုင်ခန်းများ ရှိခြင်းတို့ကြောင့် နိုင်ငံတကာမြို့ကြီးများကဲ့သို့ ပြည်သူများကို ဝန်ဆောင်မှုကောင်းကောင်းပေးနိုင်တဲ့ အနားယူ အပန်းဖြေနိုင်သည့်နေရာ Recreation Centre ဖြစ်လာမှာ ဖြစ်ပါတယ်။ စီမံကိန်းအကောင်အထည်ဖော်ရာမှာ ငမိုးရိပ်ဘူတာကို မူလနေရာက ရွှေ့ပြောင်းမည်မဟုတ်ဘဲ ကားလမ်း၊ ရထားလမ်း၊ ရေလမ်းကြောင်း စသည်တို့အား တစ်ခုနဲ့တစ်ခု အချိတ်အဆက်မိမိ ဆက်သွယ်သွားလာနိုင်မည့် ကွန်ယက်(Network) တစ်ခုအဖြစ် ဖန်တီးရန်သာဖြစ်ပါတယ်။ Water Bus များ ဆိုက်ကပ်မယ့် ဆိပ်ကမ်း များမှာ အပန်းဖြေအနားယူနိုင်မည်ဖြစ်သကဲ့သို့ ညအခါမှာလည်း လုံခြုံစိတ်ချစွာဖြင့် သွားလာနိုင်မှာဖြစ်ပါတယ်။ Water Bus dos mo$ opozoi opossa mm:noši m:iosą Water Bus osdagçosdą sau$sacyß အချိတ်အဆက်မိမိ ကောင်းမွန်လုံခြုံစွာဖြင့် သွားလာနိုင်သော နေရာကောင်းတစ်ခု ပေါ်ပေါက်လာစေရန် ဖန်တီးဆောင်ရွက်မှာဖြစ်ပါတယ်။ အလားတူပဲ မလွှကုန်းဘူတာ ပတ်ဝန်းကျင်ကိုလည်း ငမိုးရိပ်ဘူတာ ပတ်ဝန်းကျင်ကဲ့သို့ ဆက်လက်ဆောင်ရွက်သွားမှာ ဖြစ်ပါတယ်။ နာယကကြီးခင်ဗျား။ မကွေးတိုင်းဒေသကြီး၊ ဂန့်ဂေါမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်ယဉ်မင်းလှိုင်ရဲ့ “ဆောင်ရွက်မယ့်လုပ်ငန်းနှင့် ဦးဆောင်မည့်ဌာနတို့နဲ့ပတ်သက်ပြီးတော့ အကြံပြု ထောက်ပြလိုတဲ့ကိစ္စ၊ ဘတ်ဂျက်သုံးစွဲမှုများအနေနဲ့ စနစ်တကျ သုံးစွဲမှုရှိစေလိုတဲ့ကိစ္စ၊ ရန်ကုန်မြို့တော် စည်ပင်ရဲ့ ဝင်ငွေရရှိမှု၊ နှစ်စဉ်သုံးစွဲမှုများ ပါရှိသင့်ကြောင်း၊ ရန်ကုန်မြို့တော်ကြီးကို အဆင့်မြှင့်တင်လိုပါက ဌာနပေါင်းစုံ၊ ပညာရှင်ပေါင်းစုံ စနစ်တကျချိတ်ဆက်၍ မဟာဗျူဟာကျကျ လုပ်ဆောင်သင့်ကြောင်း” တိုက်တွန်းဆွေးနွေးချက်များနှင့် စပ်လျဉ်းပြီးတော့ စီမံကိန်းဆောင်ရွက်မယ့် ဧရိယာအချို့မှာ ပို့ဆောင်ရေးနှင့် ဆက်သွယ်ရေးဝန်ကြီးဌာနရဲ့ ဆိပ်ကမ်းနယ်နိမိတ်၊ ဌာနပိုင်မြေနေရာ၊ ကမ်းပါးနယ်၊ ကမ်းနားနယ်တို့အတွင်း ကျရောက်လျက်ရှိတဲ့အတွက်ကြောင့် ပို့ဆောင်ရေးနှင့် ဆက်သွယ်ရေးဝန်ကြီးဌာနကလည်း ပူးပေါင်းပါဝင် ဆောင်ရွက်သွားမှာ ဖြစ်ပါတယ်။ စီမံကိန်းအတွက် အတိုင်ပင်ခံပညာရှင်များရဲ့ အကူအညီများကိုလည်း ရယူပြီးတော့ ဆောင်ရွက်သွားမှာဖြစ်ပါတယ်။ ၂၀၁၇-၂၀၁၈ ဘဏ္ဍာနှစ်မှာ မြစ်ချောင်းထိန်းသိမ်းရေးလုပ်ငန်းအတွက် ပြည်ထောင်စု ပို့ဆောင်ရေးနှင့် ဆက်သွယ်ရေးဝန်ကြီးဌာန၏ ဘတ်ဂျက်မှာ ကျပ် ၈.၅ ဘီလီယံကျော် သုံးစွဲခဲ့ရာတွင် ရန်ကုန်တိုင်း ဧရိယာမှ လွဲပြီးတော့ အခြားနေရာများတွင် သုံးစွဲခဲ့ခြင်းဖြစ်ပါတယ်။ ၂၀၁၈-၂၀၁၉ ဘဏ္ဍာနှစ်မှာ ပြည်ထောင်စု ဘတ်ဂျက်မှာ ၆၄ ဘီလီယံ သုံးစွဲရန် လျာထားပါတယ်။ ၎င်းတို့ကတော့ ရေလမ်းကြောင်းကောင်းမွန်ဖို့အတွက် ၃.ရ ဘီလီယံ၊ ကမ္ဘာ့ဘဏ်ချေးငွေ ၂၇.၂ ဘီလီယံ၊ ကိုရီးယားချေးငွေဖြင့် တွံတေးတူးမြောင်းဖွံ့ဖြိုးမှု ဆောင်ရွက်ရန် ၂.၄ ဘီလီယံ၊ မန္တလေးဆိပ်ကမ်းဆောင်ရွက်ရန် ၂၉.၉ ဘီလီယံ၊ ဝမ်ပုံဆိပ်ကမ်း ဆောင်ရွက်ရန် ၀.၆၉ ဘီလီယံတို့ ဖြစ်ပါတယ်။ ကမ္ဘာ့ဘဏ်ချေးငွေဖြင့် ဆောင်ရွက်သည့် စီမံကိန်းဟာ Delta Area မှအပ ဧရာဝတီမြစ်အထက်ပိုင်းကို သုံးစွဲခြင်းဖြစ်တဲ့အတွက်ကြောင့် ရန်ကုန်တိုင်းအနေဖြင့် ပါဝင်မှုမရှိပါ။ ၂၀၁၇-၂၀၁၈ ဘဏ္ဍာနှစ်မှာ ရန်ကုန်တိုင်းဒေသကြီးရဲ့ ဘတ်ဂျက်မှာ မြစ်ချောင်းထိန်းသိမ်းရေး လုပ်ငန်းဆောင်ရွက်ရန် ကျပ် ၄ရ ဘီလီယံကျော် လျာထားခဲ့ပြီးတော့ ရန်ကုန်တိုင်းအတွင်းမှာရှိတဲ့ အဓိက မြစ်ကြီးများနဲ့ ချောင်း ၁၀ ခုအကျော်မှာ စုစုပေါင်းကမ်းပြို အလျား ပေ ၇၀,၀၀၀ ခန့်နဲ့ ရေလမ်းထိန်း ရေကာအလျား ပေ ၂၀၀၀၀ ခန့်တို့ ဆောင်ရွက်နိုင်ခဲ့ပါတယ်။ ရေကြီးရေလျှံမှုကြောင့် ဆုံးရှုံးရခြင်း၊ မီးလောင်မှုကြောင့် ဆုံးရှုံးရခြင်းများတွင် မြေကျန်ရစ်မှာဖြစ်သော်လည်း ကမ်းပြို ကမ်းစားဖြစ်ပွားမှုကြောင့် ဆုံးရှုံးရခြင်းမှာတော့ မြေကျန်ရစ်မည်မဟုတ်သည့်အတွက် ဆုံးရှုံးမှုများထဲမှ ကမ်းပြိုမှုဟာ အကြီးမားဆုံး အန္တရာယ်ဖြစ်ပါတယ်။ ထို့အပြင် ကမ်းပြိုမှုကြောင့် သဲနုန်းများ ပင်လယ်ဝ၊ မြစ်ဝတွေမှာ ပိတ်ဆို့ခြင်းနဲ့အတူ ရေကြောင်းသွားလာမှုကိုလည်း ဒုက္ခပေးမှာဖြစ်ပြီးတော့ နောက်ဆက်တွဲ သောင်တူးဖော်တဲ့စရိတ်တွေ ထပ်မံ ကုန်ကျစေမှာလည်းဖြစ်ပါတယ်။ ဘတ်ဂျက်တောင်းခံပြီးနောက် အကောင်အထည်ဖော် ဆောင်ရွက်မှုများကို Q.C အဖွဲ့ ၄ဖွဲ့နဲ့ ပြင်ပအဖွဲ့အစည်း Third Party အဖွဲ့အပြင် ဌာနဆိုင်ရာ အင်ဂျင်နီယာအဖွဲ့များနဲ့ စိစစ်ပြီး စနစ်တကျ စီမံဆောင်ရွက်ခဲ့ပါတယ်။ ကနဦးနှစ်အဖြစ်နဲ့ ၂၀၁၇-၂၀၁၈ ဘဏ္ဍာရေးနှစ်မှာ ကျပ် ၄ရ ဘီလီယံအထိ သုံးစွဲပြီးတော့ နောက်ပိုင်းနှစ်တွေမှာ တစ်ဖြည်းဖြည်း လျှော့ချသုံးစွဲသွားမှာ ဖြစ်ပါတယ်။ ၂၀၁၈-၂၀၁၉ ဘဏ္ဍာနှစ်မှာ လွှတ်တော်ကိုယ်စားလှယ်များ တင်ပြတောင်းခံထားတဲ့ လုပ်ငန်းများအတွက် ကျပ် ၂ရ ဘီလီယံ ထည့်သွင်းလျာထားခြင်းဖြစ်ကြောင်း တင်ပြအပ်ပါတယ်။ ရန်ကုန်မြို့တော် စည်ပင်သာယာရေးကော်မတီအနေဖြင့် ချေးငွေစီမံကိန်းများ ဆောင်ရွက်ရာမှာ စီမံကိန်းက ပြန်လည်ရရှိမယ့် ဝင်ငွေများဖြင့် ပြန်လည်ပေးဆပ်နိုင်ရန် စီမံဆောင်ရွက်သွားမည် ဖြစ်ပါတယ်။ ယခုစီမံကိန်းတွင်လည်းပဲ ပေါ်ထွက်လာမည့် မြေနေရာသစ်များ၊ ယာဉ်ရပ်နားစခန်းများ၊ စီးပွားရေး အဆောက် အအုံများ၊ ဆိုင်ခန်းများရောင်းချခြင်း၊ ငှားရမ်းခြင်း စသည်တို့မှ တိုးတက်ရရှိလာမည့် ဝင်ငွေများဖြင့် ပြန်လည် ပေးဆပ်နိုင်ဖို့ စီမံဆောင်ရွက်သွားမှာ ဖြစ်ပါတယ်။ နာယကကြီးခင်ဗျား။ ကရင်ပြည်နယ် လှိုင်းဘွဲမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးခင်ချိုရဲ့ “ဆောင်ရွက်မယ့်စီမံကိန်းနဲ့ပတ်သက်တဲ့ လုပ်ငန်းပမာဏနဲ့ လုပ်ငန်းအစီအမံ တင်ပြရန် လိုကြောင်း၊ နည်းပညာအကူအညီကြောင့် ရရှိနိုင်မည့်အကျိုးကျေးဇူးများကို ရှင်းလင်းသင့်ကြောင်း၊ သုံးစွဲမည့် ငွေပမာဏနဲ့နိုင်ငံအတွက် အကျိုးဖြစ်ထွန်းမှုကို ချိန်ထိုးစိစစ်သင့်ကြောင်း” အကြံပြု ဆွေးနွေးခြင်းများနှင့် ပတ်သက်၍ လုပ်ငန်းစီမံကိန်းနှင့် လုပ်ငန်းအစီအမံများကတော့ အထက်မှာ တင်ပြခဲ့ပြီးဖြစ်ပါတယ်။ သောင်တူးဖော်မည့်နေရာများမှာ အဓိကအနေဖြင့် ငမိုးရိပ်ချောင်း ဦးစားပေးပြီးတော့ဆောင်ရွက်သွားမှာ ဖြစ်တဲ့အတွက်ကြောင့် ငမိုးရိပ်ချောင်းအတွင်းမှာရှိတဲ့ တိမ်ကောနေတဲ့နေရာအားလုံး ရေနက်ကြောင်းရရှိစေဖို့နဲ့ ရေစစ်မျဉ်းရဲ့အောက်ကို ၂ မီတာအနက်ရရှိရန် တူးဖော်သွားမှာ ဖြစ်ပါတယ်။ အလားတူ ချောင်းကွေ့များက ထွက်ပေါ်နေတဲ့ သောင်စွယ်များကိုလည်းပဲ ဖြတ်တောက်တူးဖော်သွားမယ့် အစီအစဉ်များလည်း ပါရှိပါတယ်။ မြစ်ကမ်းပါးထိန်းသိမ်းမှုနဲ့ ကမ်းပတ်စကီလမ်းကို ပူးတွဲအကောင်အထည်ဖော် ဆောင်ရွက်သွားမှာဖြစ်တဲ့ အတွက် အဆိုပါစီမံကိန်းအတွက် လူသွားလူလာများတဲ့နေရာ၊ လူနေမှုသိပ်သည်းတဲ့နေရာများကို ဦးစားပေး ရွေးချယ်ဆောင်ရွက်မှာဖြစ်ပါတယ်။ အထူးသဖြင့် ပုဇွန်တောင်ဈေး ပတ်ဝန်းကျင်နေရာ၊ ပုဇွန်တောင်ဈေး အထက်ဘက် သာကေတတံတားဟောင်းနေရာနှင့် စက်ဆန်းရပ်ကွက်အနီးရှိ ကြက်၊ ဘဲဈေး ပတ်ဝန်းကျင် တစ်ဝိုက်နေရာများကို ဆောင်ရွက်ရန်လျာထားပါတယ်။ လုပ်ငန်းပမာဏအနေဖြင့် သောင်တူးဖော်ရေး အတွက် လျာထားငွေ ယူရို ၂ သန်း၊ ကမ်းထိန်းနံရံနှင့် စင်္ကြံပတ်လမ်းအတွက် လျာထားငွေ ယူရို ၁၈.၁ သန်း လျာထားပါတယ်။ ယခု Power point မှာ တင်ပြထားတာကတော့ စီမံကိန်းဆောင်ရွက်မယ့် လျာထားတဲ့နေရာများ ဖြစ်ပါတယ်။ ယာဉ်ရပ်နားစခန်းများရဲ့ နမူနာပုံစံများနဲ့ပတ်သက်ပြီးတော့ Feasibility Study လုပ်ခဲ့တဲ့ အဖွဲ့က နိုင်ငံတကာမှာ ယခင်ဆောင်ရွက်ခဲ့တဲ့ နမူနာပုံစံများကို အခြေခံပြီးတော့ တင်ပြထားခြင်း ဖြစ်ပါတယ်။ အောက်ထပ်မှာ ယာဉ်ရပ်နားမယ့်နေရာ၊ အပေါ်ထပ်မှာ ဈေးဆိုင်၊ စားသောက်ဆိုင်ခန်းများ ပါဝင်မှာဖြစ်ပါတယ်။ ကျန်ရှိတဲ့နေရာများကို ပန်းခြံများနဲ့ ပူးတွဲဆောင်ရွက်သွားမှာ ဖြစ်ပါတယ်။ ဆောင်ရွက်ခဲ့တဲ့ ကမ်းပတ် ဒါကတော့ Feasibility Study လုပ်ခဲ့တဲ့ ပြင်သစ် AREP Group စင်္ကြံလမ်းများရဲ့ နမူနာပုံစံများပဲ ဖြစ်ပါတယ်။ ချောင်းကွေ့နေရာများမှာ နှစ်အဆက်ဆက် သောင်တိုးမှုကြောင့် ပေါ်ပေါက်လာတဲ့ မြေများကို နိုင်ငံတော်ပိုင်အဖြစ်နဲ့ ပြန်လည်ဖော်ထုတ်ပြီးတော့ အများပြည်သူ အသုံးပြုနိုင်ဖို့ ဆောင်ရွက်မှာ ဖြစ်ပါတယ်။ နည်းပညာအကူအညီနဲ့ ဆောင်ရွက်ပေးမယ့် လုပ်ငန်းများဟာ မြို့ပြစီမံကိန်း ရေးဆွဲခြင်းအတွက် ပံပီးကသီခြင်း၊ ပုံစံရေးဆွဲခြင်း၊ အကောင်အထည်ဖော်ဆောင်ရွက်ခြင်းနဲ့ စောင့်ကြည့်လေလာမဆိုင်ရာ အထောက် အပံ့ပေးခြင်း၊ Engineering Project ဆိုင်ရာ အထောက်အပံ့ပေးခြင်း၊ ဒီဇိုင်း၊ ဘဏ္ဍာရေး စနစ်၊ လုပ်ငန်းအကောင်အထည်ဖော်ခြင်း စသည်တို့ဖြစ်ပါတယ်။ ဒါကြောင့်မို့လို့ ဒီစီမံကိန်းကနေပြီးတော့ နည်းပညာ အကူအညီများထံကလည်း အကျိုးကျေးဇူးများစွာရရှိနိုင်မှာ ဖြစ်ပါတယ်။ နာယကကြီးခင်ဗျား။ လှည်းကူးမြို့နယ်မဲဆန္ဒနယ်မှ လွှတ်တော်ကိုယ်စားလှယ် ဦးသိန်းတန်ရဲ့ ဆွေးနွေး ချက်များနဲ့ပတ်သက်လို့ ငမိုးရိပ်ချောင်းဘေးမှာ ရွာပေါင်း ၄၀ လောက် ရှိပြီးတော့ ငမိုးရိပ်ချောင်း မျက်နှာစာ မှာရှိတဲ့ အချို့ရွာများရဲ့ ဖွံ့ဖြိုးမှုကိုပါ စံနမူနာပြအဖြစ်နဲ့ စီမံကိန်းရဲ့ အစိတ်အပိုင်းတစ်ခုအနေဖြင့် ဆောင်ရွက် သင့်ကြောင်း အကြံပြုချက်ဟာ ကောင်းမွန်တဲ့အကြံပြုချက်တစ်ခုဖြစ်ပါတယ်။ လွှတ်တော်ကိုယ်စားလှယ်ကြီး အကြံပြုသကဲ့သို့ ငမိုးရိပ်ချောင်းပေါ်မှာရှိတဲ့ ရွာတစ်ရွာကိုလည်း စံပြနမူနာဖြစ်ဖို့အတွက် Detail Design ဆောင်ရွက်တဲ့အခါမှာ ဒီစီမံကိန်းထဲကနေ တွဲဖက်ပြီးတော့ ဆောင်ရွက်နိုင်ရန် ကြိုးပမ်းဆောင်ရွက်သွားမှာ ဖြစ်ပါတယ်။ အကယ်၍ ရန်ပုံငွေလုံလောက်မှု မရှိခဲ့ပါကလည်း တိုင်းဒေသကြီးရဲ့ ဘတ်ဂျက်ကနေ ၎င်းစီမံကိန်း အတွက် ထည့်သွင်းဆောင်ရွက်မှာ ဖြစ်ပါတယ်။ သို့မှသာ ကျေးလက်တောရွာဖွံ့ဖြိုးမှု လုပ်ငန်းများအတွက်လည်း နမူနာကောင်းရရှိစေမှာ ဖြစ်ပါတယ်။ တွံတေးမဲဆန္ဒနယ်မှ လွှတ်တော်ကိုယ်စားလှယ် ဦးမြင့်လွင်ရဲ့ “ရန်ကုန်တစ်ဘက်ကမ်း ဒလကိုလည်း ထည့်သွင်းစဉ်းစားသင့်ကြောင်း” အကြံပြု ဆွေးနွေးခြင်းနှင့်စပ်လျဉ်း၍ ဒလမြို့ဘက်ခြမ်းဟာလည်းပဲ မြို့ပြ ဖွံ့ဖြိုးရေးအတွက် ဗျူဟာမြောက်တဲ့နေရာများ ဖြစ်ပါတယ်။ ယခု AFD ချေးငွေအရကတော့ ဒလဘက်ခြမ်း အတွက် ပါဝင်မှုမရှိသော်လည်းပဲ တိုင်းဒေသကြီးအစိုးရရဲ့ အနာဂတ်အစီအစဉ်များမှာ ထည့်သွင်းလျာထား ဆောင်ရွက်သွားမှာဖြစ်ကြောင်း တင်ပြအပ်ပါတယ်။ ချေးငွေကိုလည်း စနစ်တကျနဲ့ အလေအလွင့်မရှိစေဘဲ ဂရုပြုသုံးစွဲဖို့ ရန်ကုန်တိုင်းဒေသကြီးအစိုးရအနေနဲ့ ကြပ်မတ်ဆောင်ရွက်သွားမှာ ဖြစ်ပါတယ်။ အလုံမဲဆန္ဒနယ်မှ လွှတ်တော်ကိုယ်စားလှယ် ဦးရဲလွင်ရဲ့ “ရန်ကုန်တိုင်းဒေသကြီး အတွင်းရှိ မြစ်ချောင်းများ တိမ်ကောနေလို့ တူးဖော်ပေးခြင်းဟာ ိုနဲ့ ရေကြောင်းကနေ သွားလာနိုင်မှာ ဖြစ်တဲ့အတွက်ကြောင့် နမူနာကောင်းများ ရရှိစေကြောင်း” အကြံပြု ဆွေးနွေးချက်များနဲ့ ပတ်သက်ပြီးတော့ စီမံကိန်းရဲ့ ရည်ရွယ်ချက်ကို ထင်ဟပ်စေပြီးတော့ လက်ရှိမြစ်ကြောင်းမှာ ဖြစ်ပေါ်နေတဲ့ အခက်အခဲများကိုလည်း ပေါ်လွင်စေပါတယ်။ ငမိုးရိပ်ချောင်းတစ်လျှောက်မှာ မိုးတွင်းကာလဆိုရင် မိုးရွာချိန်နဲ့ ဒီရေတက်ချိန် တိုက်ဆိုင်နေလို့ရှိရင် ရေကြီးရေလျှံမှု ဖြစ်ပေါ်တတ်သည်မှာ ကမ်းပါးတစ်လျှောက်နေထိုင်တဲ့ ပြည်သူများ အမြဲကြုံတွေ့ခံစားနေရတဲ့ ဒုက္ခဖြစ်ပါတယ်။ ဒီလိုဒုက္ခမျိုးကို ဖြေရှင်းပေးဖို့အတွက် ယခုစီမံကိန်းက ရည်ရွယ် ထားပါတယ်။ ထင်ရှားတဲ့ သာဓကအနေနဲ့ ပြရမယ်ဆိုရင် ငမိုးရိပ်ချောင်းဟာ ရေစစ်ချိန်ရောက်လို့ရှိရင် ရေစူးမလုံလောက်မှုကြောင့် ရေယာဉ်များအထက်ကို ဆန်တက်ရန် မဖြစ်နိုင်သလို ဒီရေတက်ချိန်ရောက်လို့ ရှိရင်လည်း ချောင်းရဲ့အပေါ်မှာ တည်ဆောက်ထားတဲ့ တံတားများကြောင့် ရေယာဉ်များဖြတ်သန်းသွားလာရန် မဖြစ်နိုင်တဲ့ အခြေအနေဖြစ်ပါတယ်။ ရေယာဉ်များသွားလာမှု အဆင်ပြေစေဖို့အတွက် တည်ဆောက်ထားတဲ့ တံတားများကို မြှင့်တင်ဖို့ဟာ အလွန်ပဲခက်ခဲပါ တယ်။ ဒါကြောင့် ရေစီးရေလာကောင်းမွန်စေဖို့ သောင်တူးဖော် ပေးခြင်းအားဖြင့် ရေကြီးရေလျှံမှုကို လျှော့ချပေးနိုင်မှာဖြစ်ပြီးတော့ ရေယာဉ်များအသုံးချနိုင်မှု င်းအခြားကိုလည်းပဲ တိုးမြှင့်လာစေမှာ ဖြစ်ကြောင်း တင်ပြအပ်ပါတယ်။ ရန်ကုန်တိုင်းဒေသကြီး ဒေါပုံမှ လွှတ်တော်ကိုယ်စားလှယ် ဦးဌေးဝင်းအောင်(ခ)ဦးပြုံးချိုရဲ့ “နှစ်ပေါင်း များစွာ တူးဖော်မှုမပြုနိုင်တဲ့ တိမ်ကောလာတဲ့ ချောင်းကြီးဖြစ်တဲ့အတွက်ကြောင့် လက်ရှိမြေပြင် အနေအထား သဘာဝဖြစ်စဉ်များကို အလေးထားစေလိုကြောင်း” အကြံပြုချက်နဲ့ စပ်လျဉ်းပြီးတော့ ချောင်းရိုးတစ်လျှောက် မြို့ပြအင်္ဂါရပ်နဲ့အညီ ဟန်ချက်ညီညီ ဖွံ့ဖြိုးတိုးတက်ဖို့အတွက် ကနဦးစီမံကိန်းအဖြစ်နဲ့ ဆောင်ရွက်လိုခြင်း ဖြစ်ပါတယ်။ ဒါနဲ့ပတ်သက်ပြီးတော့ အများပြည်သူ အကျိုးဖြစ်ထွန်းစေမယ့်လုပ်ငန်းဖြစ်ကြောင်း အများ ပြည်သူသို့ အသိပညာပေး ရှင်းလင်းဆွေးနွေးမှုများကိုလည်း ပြုလုပ်သွားမှာဖြစ်ပါတယ်။ လုပ်ငန်းဧရိယာ အလိုက် အကျုံးဝင်သက်ဆိုင်တဲ့ မြို့နယ်၊ ကျေးရွာများက ပြည်သူလူထုများနဲ့လည်း တွေ့ဆုံဆွေးနွေးမှုများ ဆောင်ရွက်သွားမှာဖြစ်ပါတယ်။ လေးစားအပ်ပါသော နာယကကြီးနှင့် လွှတ်တော်ကိုယ်စားလှယ်ကြီးများခင်ဗျာ။ AFD ချေးငွေ ယူရို ၇၀ သန်း အပေါ်မှာ ပေးရမယ့်အတိုးဟာ ခန့်မှန်းအတိုးနှုန်း ၀.ရရ ရာခိုင်နှုန်းဖြင့် တွက်ချက်ပါက စုစုပေါင်း ယူရို ၈.၂ သန်းခန့် ဖြစ်ပါတယ်။ ဒီစီမံကိန်းအတွက် ဥရောပသမဂ္ဂ EU က ပေးအပ်တဲ့ ထောက်ပံ့ငွေ Grant ကတော့ ယူရို ၉.၅ သန်း ဖြစ်တဲ့အတွက်ကြောင့် ကျသင့်တဲ့အတိုးထက် ပိုမိုတဲ့ ထောက်ပံ့ငွေ Grant ရရှိတာကိုလည်း တွေ့ရမှာဖြစ်ပါတယ်။ အဆိုပါချေးငွေပေးအပ်ခြင်းသည် ပြင်သစ် နိုင်ငံအပါအဝင် EU အဖွဲ့အစည်းက မြန်မာနိုင်ငံသို့ ငွေကြေးအကူအညီများ စဉ်ဆက်မပြတ် ပံ့ပိုးပေး နေခြင်းကို တွေ့မြင်နိုင်စေမှာလည်း ဖြစ်ပါတယ်။ သို့ဖြစ်ပါ၍ ရန်ကုန်တိုင်းဒေသကြီးအစိုးရမှ ဦးဆောင် အကောင်အထည်ဖော်ဆောင်ရွက်မည့် သယ်ယူပို့ဆောင်ရေး၊ မြစ်ကမ်းပါးတစ်လျှောက် ဖွံ့ဖြိုးရေးနဲ့ မြို့ပြယဉ်ကျေးမှုအမွေအနှစ်များ ထိန်းသိမ်း စောင့်ရှောက်ရေး မဟာဗျူဟာစီမံကိန်း ဆောင်ရွက်နိုင်ရန် ပြင်သစ်နိုင်ငံ AFD ထံမှ ချေးငွေ ယူရို ၇၀ သန်း ချေးယူနိုင်ရေးကိစ္စကို ပြည်ထောင်စုလွှတ်တော်က အတည်ပြုပေးနိုင်ပါရန် နာယကကြီးမှတစ်ဆင့် လေးစားစွာ တင်ပြအပ်ပါတယ်ခင်ဗျာ။ အားလုံးကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အထက်ပါ ပြင်သစ်ဖွံ့ဖြိုးတိုးတက်ရေး အေဂျင်စီထံမှ ချေးငွေယူရိုသန်း ၇၀ ရယူရန်ကိစ္စနဲ့စပ်လျဉ်းပြီး မိမိတို့လွှတ်တော်အပိုင်းအနေနဲ့ ထပ်မံစိစစ် လေ့လာဖို့လိုမယ်လို့ သုံးသပ်ရရှိပါတယ်။ ဒါကြောင့်လွှတ်တော်ရဲ့ အဆုံးအဖြတ်ရယူခြင်းအစီအစဉ်ကို ခေတ္တ ဆိုင်းငံ့ထားမှာဖြစ်ပါတယ်။ ဒီကိစ္စနဲ့ပတ်သက်ပြီး ပြည်သူ့ငွေစာရင်းပူးပေါင်းကော်မတီအနေနဲ့ သက်ဆိုင်ရာဌာန၊ အဖွဲ့အစည်းများ၊ လွှတ်တော်ကော်မတီများနဲ့ တွေ့ဆုံဆွေးနွေးပြီး အဆိုပါ ပြည်ပချေးငွေနဲ့ပတ်သက်တဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို ၂၀၁၈ ခုနှစ်၊ ဒီဇင်ဘာလ ၃ ရက်ထက် နောက်မကျစေဘဲ လွှတ်တော် အစည်းအဝေးမှာ ဖတ်ကြားတင်သွင်းနိုင်ရေး စီမံဆောင်ရွက်ဖို့ ဖြစ်ပါတယ်။</speech>
</motion>
<motion>
<title>နိုင်ငံတော်သမ္မတထံမှ ပေးပို့ထားသော မဲခေါင်ဒေသဆိုင်ရာ အရင်းအနှီးဈေးကွက်ဖွံ့ဖြိုးတိုးတက်မှုနှင့် ပူးပေါင်းဆောင်ရွက်မှုဆိုင်ရာ နားလည်မှုစာချွန်လွှာတွင် ပါဝင်လက်မှတ်ရေးထိုးရေးကိစ္စနှင့်စပ်လျဉ်း၍ စီမံကိန်းနှင့် ဘဏ္ဍာရေးဝန်ကြီးဌာနက လွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၁၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မဲခေါင်ဒေသဆိုင်ရာ အရင်းအနှီးဈေးကွက်ဖွံ့ဖြိုးတိုးတက်မှုနှင့် ပူးပေါင်းဆောင်ရွက်မှုဆိုင်ရာ နားလည်မှု စာချွန်လွှာတွင် ပါဝင်လက်မှတ်ရေးထိုးရေးကိစ္စနဲ့စပ်လျဉ်းပြီး ပြည်ထောင်စုလွှတ်တော်ရဲ့ အတည်ပြုချက် ရယူနိုင်ရန် နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၁၅-၁၁-၂၀၁၈ ရက်စွဲပါစာအမှတ်၊ ၃(၂)/၁/သမ္မတရုံးဖြင့် ပေးပို့ထားပါတယ်။ အဆိုပါကိစ္စနဲ့စပ်လျဉ်းပြီး သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က ရှင်းလင်းတင်ပြဖို့ ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယက၊ အမျိုးသားလွှတ်တော် ဥက္ကဋ္ဌကြီးနဲ့ လွှတ်တော်ကိုယ်စားလှယ် ကြီးများ၊ ပြည်ထောင်စုအဆင့် အဖွဲ့အစည်းဝင်များ၊ ဧည့်သည်တော်များအားလုံး မင်္ဂလာပါ။ ကျွန်တော် ကတော့ စီမံကိန်းနှင့် ဘဏ္ဍာရေးဝန်ကြီးဌာန ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ကျွန်တော့အနေနဲ့ စီမံကိန်းနှင့် ဘဏ္ဍာရေးဝန်ကြီးဌာန၊ ငွေချေးသက်သေခံ လက်မှတ်လုပ်ငန်း ကြီးကြပ်ရေးကော်မရှင်က မဲခေါင်ဒေသဆိုင်ရာအရင်းအနှီးဈေးကွက်ဖွံ့ဖြိုးတိုးတက်မှုနှင့်ပူးပေါင်း ဆောင်ရွက်မှု apepąłcąp:3əms: $:copeposaišys (Mekong Capital Market Cooperation-Memorandum of Understanding -MCMC MoU) ပါဝင်လက်မှတ်ရေးထိုးခွင့်ပြုပါရန် ကိစ္စနှင့်စပ်လျဉ်းပြီး ရှင်းလင်း တင်ပြမှာဖြစ်ပါတယ်။ Power Point အသုံးပြုခွင့်ပြုပါရန် တင်ပြအပ်ပါတယ်။ လေးစားအပ်ပါသော နာယကကြီးခင်ဗျား။ အဆိုပါနားလည်မှု စာချွန်လွှာကို မဲခေါင်ဒေသတွင်း နိုင်ငံများဖြစ်တဲ့ ကမ္ဘောဒီးယား၊ လာအို၊ မြန်မာ၊ ဗီယက်နမ်နဲ့ ထိုင်းနိုင်ငံတို့ရဲ့ ပြည်သူများအကြား အပြန် အလှန်အကျိုးဖြစ်ထွန်းစေရန်၊ အရင်းအနှီးဈေးကွက် မူဝါဒရေးဆွဲသူနဲ့ ကြီးကြပ်သူတို့အကြား ရင်းနှီးစွာ ပူးပေါင်းဆောင်ရွက်နိုင်ရန်နှင့် အရင်းအနှီးဈေးကွက်ဖွံ့ဖြိုးမှုကို မြှင့်တင်ရန်တို့အတွက် ရည်ရွယ်ပြီးတော့ ချုပ်ဆိုခြင်း ဖြစ်ပါတယ်။ နားလည်မှုစာချွန်လွှာမှာ နည်းပညာအကူအညီပေးရေးကိစ္စများနှင့် စပ်လျဉ်းပြီး ကုန်ကျစရိတ်များ အတွက် တောင်းဆိုတဲ့နိုင်ငံနဲ့ တောင်းဆိုခံရတဲ့နိုင်ငံတို့ ဆွေးနွေးညှိနှိုင်း သတ်မှတ်နိုင်ပါကြောင်း၊ ပူးပေါင်း ဆောင်ရွက်မှုကိစ္စများသည် စာချုပ်ဝင်နိုင်ငံတစ်နိုင်ငံချင်းစီ၏ ဥပဒေစည်းမျဉ်းများနဲ့ ရန်ပုံငွေရရှိနိုင်မှုတို့ အပေါ် မူတည်မည်ဖြစ်ပါကြောင်း၊ ပါဝင်လက်မှတ်ရေးထိုးသည့် စာချုပ်ဝင်နိုင်ငံများအတွက် ဥပဒေရေးရာ တာဝန်ရှိမှုများဖြင့် ချုပ်နှောင်ထားမှုမရှိပါကြောင်းနှင့် စာချုပ်ဝင်နိုင်ငံများအတွင်း အာဏာသက်ဝင်နေသော စည်းမျဉ်းစည်းကမ်းများနဲ့ ပြည်တွင်းဥပဒေများကို လွှမ်းမိုးပယ်ဖျက်ခြင်း သို့မဟုတ် ပြင်ဆင်ခြင်းတို့ကို ဆောင်ရွက်ခြင်းမပြုပါကြောင်း ဖော်ပြပါရှိပါတယ်။ နားလည်မှုစာချွန်လွှာ လက်မှတ်ရေးထိုးခြင်းအားဖြင့် ပါဝင်လက်မှတ်ရေးထိုးထားသည့် နိုင်ငံများ ဖြစ်တဲ့ ကမ္ဘောဒီးယား၊ လာအို၊ ဗီယက်နမ်၊ ထိုင်းနဲ့ မြန်မာနိုင်ငံတို့အကြား ပူးပေါင်းဆောင်ရွက်မှုများမှ တစ်ဆင့် အသိပညာဗဟုသုတများ၊ ကျွမ်းကျင်မှုများ၊ အတွေ့အကြုံများ၊ သင်ခန်းစာများ၊ ကောင်းမွန်သော အလေ့အကျင့်များ၊ စွမ်းရည်မြှင့်တင်ခြင်းဆိုင်ရာ အစီအစဉ်များကို မျှဝေပေးနိုင်မှာဖြစ်ပါတယ်။ မိမိနိုင်ငံ မှာရှိတဲ့ စည်းမျဉ်းမူဘောင်များကို နိုင်ငံတကာနဲ့ ဒေသတွင်းအဆင့်မှာရှိတဲ့ စည်းမျဉ်းမူဘောင်များနဲ့ တန်းတူ ရည်တူဖြစ်အောင် ပိုမိုကောင်းမွန်လာစေဖို့၊ စာချုပ်ဝင်နိုင်ငံများရဲ့ အရင်းအနှီးဈေးကွက်မှာ လျှို့ဝှက်အဆင့် မဟုတ်တဲ့ သတင်းအချက်အလက်များကို စုဆောင်းပြီးတော့ နောက်ဆုံးအခြေအနေအထိ သိရှိထားခြင်း အားဖြင့် ဒေသအတွင်းမှာရှိတဲ့ အရင်းအနှီးဈေးကွက် အခြေအနေများအပေါ်မှာ ပိုမိုနားလည်စေဖို့၊ စာချုပ်ဝင် နိုင်ငံများအကြား အပြန်အလှန်အကျိုးကျေးဇူးများ ဖြစ်ထွန်းစေဖို့နဲ့ နယ်စပ်ဖြတ်ကျော် အရင်းအနှီးဈေးကွက် လှုပ်ရှားမှုများကို အရှိန်အဟုန် မြှင့်တင်ပေးနိုင်ရေးအတွက် အခွင့်အလမ်းများ ဖော်ထုတ်ပေးနိုင်ဖို့စတဲ့ အကျိုးကျေးဇူးများ ရရှိစေမှာဖြစ်ပါတယ်။ ထို့အပြင် ပုဂ္ဂလိကကဏ္ဍအတွက် လိုအပ်နေတဲ့ ရင်းနှီးငွေများ ကိုလည်း ဒေသဆိုင်ရာ အရင်းအနှီးဈေးကွက်များကတစ်ဆင့် ရှာဖွေရယူနိုင်မှာ ဖြစ်ပါတယ်။ လေးစားအပ်ပါသောနာယကကြီးခင်ဗျား။ မဲခေါင်ဒေသဆိုင်ရာ အရင်းအနှီးဈေးကွက်ဖွံ့ဖြိုးတိုးတက် မှုနဲ့ ပူးပေါင်းဆောင်ရွက်မှုဆိုင်ရာ နိုင်ငံများအကြား နားလည်မှုစာချွန်လွှာကို ၂၀၁၄ ခုနှစ်၊ ဇွန်လတုန်းက ကမ္ဘောဒီးယားနိုင်ငံ ငွေချေးသက်သေခံလက်မှတ်လုပ်ငန်း ကြီးကြပ်ရေးကော်မရှင် (Securities and Exchange Commission of Cambodia)၊ အေးသက်သေခံလက်မက် သစ် ထ ပ် မတင် (Lao Securities Commission Office)၊ ထိုင်းနိုင်ငံ ငွေချေး သက်သေခံလက်မှတ်လုပ်ငန်းကြီးကြပ်ရေး ကော်မရှင် (Securities and Exchange Commission of Thailand)၊ ဗီယက်နမ်နိုင်ငံ ငွေချေး bundouiconqoszocą:08:0869:Gondoqe (State Securities Commission of Veitnam) တို့က လက်မှတ်ရေးထိုးခဲ့ကြခြင်း ဖြစ်ပါတယ်။ မြန်မာနိုင်ငံအနေနဲ့ကတော့ ငွေချေးသက်သေခံလက်မှတ် လုပ်ငန်းကြီးကြပ်ရေးကော်မရှင်ကို ၂၀၁၄ ခုနှစ်၊ သြဂုတ်လမှာ ဖွဲ့စည်းခဲ့ပြီးတော့ ရန်ကုန်စတော့အိပ်ချိန်းကို လည်းပဲ ၂၀၁၅ ခုနှစ်၊ ဒီဇင်ဘာလမှာ တည်ထောင်ပြီးတော့ ငွေချေးသက်သေခံလက်မှတ်များ ရောင်းဝယ်ခြင်း လုပ်ငန်းများကို လုပ်ကိုင်လျက်ရှိပါတယ်။ မဲခေါင်ဒေသဆိုင်ရာ အရင်းအနှီးဈေးကွက်ဖွံ့ဖြိုးတိုးတက်မှုနဲ့ ပူးပေါင်းဆောင်ရွက်မှုဆိုင်ရာ နိုင်ငံများအကြား နားလည်မှုစာချွန်လွှာမှာ မြန်မာနိုင်ငံငွေချေးသက်သေခံ လက်မှတ်လုပ်ငန်းကြီးကြပ်ရေးကော်မရှင်အနေနဲ့ ပါဝင်လက်မှတ်ရေးထိုးနိုင်ရန် ထိုင်းနိုင်ငံ ငွေချေးသက်သေခံ လက်မှတ်လုပ်ငန်းကြီးကြပ်ရေးကော်မရှင်က ၂၀-၁၁-၂၀၁ရ ရက်နေ့မှာ ကမ်းလှမ်းလာပါတယ်။ နားလည်မှုစာချွန်လွှာမှာ ပါဝင်လက်မှတ်ရေးထိုးထားတဲ့ နိုင်ငံများသည် အရင်းအနှီးဈေးကွက် ဆိုင်ရာတန်းတူညီမျှရှိမှု၊ အပြန်အလှန်အကျိုးဖြစ်ထွန်းမှု၊ ယုံကြည်မှုနဲ့ ပူးပေါင်းဆောင်ရွက်မှုဆိုင်ရာ စည်းမျဉ်း စည်းကမ်းများအပေါ်မှာ အခြေခံပြီးတော့ ပါဝင်လက်မှတ် ရေးထိုးထားကြခြင်း ဖြစ်ပါတယ်။ နားလည်မှု စာချွန်လွှာ လက်မှတ်ရေးထိုးရန်ကိစ္စအပေါ်မှာ ၁၈-၁၀-၂၀၁၈ ရက်နေ့မှာကျင်းပတဲ့ ပြည်ထောင်စုအစိုးရအဖွဲ့ အစည်းအဝေးအမှတ်စဉ်(၁၉/၂၀၁၈)ကလည်း အတည်ပြုပြီး ဖြစ်ပါတယ်။ လေးစားအပ်ပါသော နာယကကြီးနှင့် လွှတ်တော်ကိုယ်စားလှယ်ကြီးများခင်ဗျား။ သို့ဖြစ်ပါ၍ မဲခေါင် ဒေသဆိုင်ရာ အရင်းအနှီးဈေးကွက်ဖွံ့ဖြိုးတိုးတက်မှုနဲ့ ပူးပေါင်းဆောင်ရွက်မှုဆိုင်ရာ နိုင်ငံများအကြား နားလည်မှုစာချွန်လွှာတွင် မြန်မာနိုင်ငံမှ ပါဝင်လက်မှတ်ရေးထိုးနိုင်ရန်အတွက် ပြည်ထောင်စုလွှတ်တော်မှ အတည်ပြုပေးနိုင်ပါရန် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၆၁ (က)အရ နာယကကြီးမှတစ်ဆင့် လေးစားစွာ တင်သွင်းအပ်ပါတယ်ခင်ဗျား။ ကျေးဇူးတင်ပါတယ်။</speech>
<title>အထက်ပါကိစ္စနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၁၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ ပေးပို့စာမိတ္တူကို လွှတ်တော်ကိုယ်စားလှယ်များထံ ကြို တင်ဖြန့်ဝေထားပါတယ်။ ပေးပို့စာမိတ္တူကို နောက်ဆက်တွဲဖြင့် ဖော်ပြထားပါသည်။ အထက်ပါကိစ္စနဲ့စပ်လျဉ်းပြီး ဆက်လက်ကျင်းပမယ့် ပြည်ထောင်စုလွှတ်တော် အစည်းအဝေး၌ ဆွေးနွေးဆုံးဖြတ်ရန် လျာထားပါတယ်။ ဒါကြောင့်ဆွေးနွေးလိုတဲ့ လွှတ်တော်ကိုယ်စားလှယ်ရှိပါက ၂၈-၁၁-၂၀၁၈ ရက်(ဗုဒ္ဓဟူးနေ့) မွန်းလွဲတစ်နာရီ နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်း ကြေညာပါတယ်။</speech>
</motion>
<motion>
<title>နိုင်ငံတော်သမ္မတထံမှ ပေးပို့ထားသော အပြည်ပြည်ဆိုင်ရာ ရော်ဘာသုတေသနနှင့် နည်းပညာဖွံ့ဖြိုးရေး ဘုတ်အဖွဲ့သို့ ဝင်ရောက်ရန်နှင့် နှစ်စဉ်ကြေးထည့်ဝင်ရန်ကိစ္စနှင့်စပ်လျဉ်း၍ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနက လွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၁၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အပြည် ပြည်ဆိုင်ရာ ရော်ဘာသုတေသနနှင့် နည်းပညာဖွံ့ဖြိုးရေးဘုတ်အဖွဲ့သို့ ဝင်ရောက်ရန်နှင့် နှစ်စဉ်ကြေးထည့် ဝင်ရန်ကိစ္စနဲ့စပ်လျဉ်းပြီး ပြည်ထောင်စုလွှတ်တော်ရဲ့ အတည်ပြုချက်ရယူနိုင်ရန် နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၁၅- ၁၁-၂၀၁၈ ရက်စွဲပါစာအမှတ်၊ ၃(၁)/ ၁သမ္မတရုံးဖြင့် ပေးပို့ထားပါတယ်။ အဆိုပါကိစ္စနဲ့စပ်လျဉ်းပြီး သက်ဆိုင်ရာ ပြည်ထောင်စုအဆင့်အဖွဲ့ အစည်းဝင်က ရှင်းလင်းတင်ပြဖို့ ဖြစ်ပါတယ်။</speech>
<speech><agency id="11">ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်များခင်ဗျား။ နိုင်ငံတော်သမ္မတထံမှ ပေးပို့တဲ့ အပြည်ပြည်ဆိုင်ရာ ရော်ဘာသုတေသနနှင့် နည်းပညာဖွံ့ဖြိုးရေးဘုတ်အဖွဲ့ (International Rubber Research and Development Board-IRRDB). Csosačiq oĉompos ခွင့်ပြုပါရန်နှင့် နှစ်စဉ်ကြေးထည့်ဝင်ခွင့်ပြုပါရန်ကိစ္စနှင့်စပ်လျဉ်းပြီး စိုက်ပျိုးရေး၊ မွေးမြူရေးနှင့်ဆည်မြောင်း ဝန်ကြီးဌာန ဒုတိယဝန်ကြီး ကျွန်တော် ဦးလှကျော်မှ ရှင်းလင်းတင်ပြမှာ ဖြစ်ပါတယ်။ နာယကကြီးခင်ဗျား။ စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာနအနေနဲ့ စီးပွားရေးနှင့် ကူးသန်းရောင်းဝယ်ရေးဝန်ကြီးဌာန၊ မြန်မာနိုင်ငံ ရော်ဘာစိုက်ပျိုးထုတ်လုပ်သူများ အသင်းတို့မှ ပူးပေါင်းပြီး အမျိုးသားပို့ကုန်မဟာဗျူဟာမှာ ထည့်သွင်းရေးဆွဲထားတဲ့ ရော်ဘာကဏ္ဍဖွံ့ဖြိုးတိုးတက်ရေးမဟာဗျူဟာကို ဦးဆောင်အကောင်အထည်ဖော် ဆောင်ရွက်လျက်ရှိပါတယ်။ မဟာဗျူဟာအရ ဆောင်ရွက်ရမယ့် လုပ်ငန်းစဉ် တွေအနက် နိုင်ငံတကာနှင့် ဒေသတွင်းရော်ဘာအဖွဲ့အစည်းများတွေမှာ အဖွဲ့ဝင်အဖြစ်ဝင်ရောက်ပြီး ရော်ဘာ ကဏ္ဍဖွံ့ဖြိုးတိုးတက်ရေးအတွက် ပူးပေါင်းဆောင်ရွက်ခြင်း လုပ်ငန်းစဉ်တစ်ရပ် ပါဝင်ပါတယ်။ လေးစားအပ်ပါသော နာယကကြီးခင်ဗျား။ အပြည်ပြည်ဆိုင်ရာ ရော်ဘာသုတေသနနှင့် နည်းပညာ ဖွံ့ဖြိုးရေးဘုတ်အဖွဲ့ (IRRDB)ကို ၁၉၆၀ ပြည့်နှစ်မှာ မလေးရှားနိုင်ငံမှာ စတင်ဖွဲ့စည်းခဲ့ပါတယ်။ ကမ္ဘာ့ ရော်ဘာထုတ်လုပ်မှုရဲ့ ၉၅ ရာခိုင်နှုန်းကျော် ကိုယ်စားပြုတဲ့ ရော်ဘာစိုက်ပျိုးသော အဖွဲ့ဝင်နိုင်ငံ ၁၈ နိုင်ငံ၊ နိုင်ငံတကာသုတေသနဌာနနှင့် အဖွဲ့အစည်းပေါင်း ၂၀ တို့နဲ့ ရော်ဘာဆိုင်ရာ သုတေသနလုပ်ငန်းများ ဆောင်ရွက်လျက်ရှိတဲ့ အဖွဲ့အစည်း ဖြစ်ပါတယ်။ နိုင်ငံတကာရော်ဘာသုတေသန အဖွဲ့အစည်းများနှင့် ပူးပေါင်းချိတ်ဆက်ဆောင်ရွက်ပြီး သုတေသန ရလဒ်များကို ပြန်လည်အသုံးချနိုင်ခြင်းအားဖြင့် မြန်မာနိုင်ငံ၏ ရော်ဘာကဏ္ဍဖွံ့ဖြိုးတိုးတက်လာစေရန် ရည်ရွယ်ချက်နဲ့ အပြည်ပြည်ဆိုင်ရာ ရော်ဘာသုတေသနနှင့်နည်းပညာဖွံ့ဖြိုးရေးဘုတ်အဖွဲ့သို့ ဝင်ရောက်နိုင်ရန် ဆောင်ရွက်ခဲ့ခြင်း ဖြစ်ပါတယ်။ မိမိတို့နိုင်ငံအနေနဲ့ ရော်ဘာသုတေသနလုပ်ငန်းများနှင့်စပ်လျဉ်းပြီး စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ စိုက်ပျိုးရေးဦးစီးဌာန၊ နှစ်ရှည်ပင်များ သုတေသနနှင့် နည်းပညာဖွံ့ဖြိုးရေးဌာနက အကောင်အထည်ဖော် ဆောင်ရွက်လျက်ရှိပါတယ်။ RRD အဖွဲ့ဝင်နိုင်ငံတစ်နိုင်ငံ ဖြစ်လာမယ်ဆိုလျှင် အဖွဲ့မှပြုလုပ်တဲ့ ညီလာခံ၊ အလုပ်ရုံဆွေးနွေးပွဲများ၊ သင်တန်းများ၊ အစည်းအဝေးတွေမှာ မြန်မာနိုင်ငံနဲ့ သက်ဆိုင်တဲ့ တာဝန်ရှိသူများ စေလွှတ်တက်ရောက် ဆွေးနွေးဆောင်ရွက်နိုင်မှာ ဖြစ်ပါတယ်။ ဘုတ်အဖွဲ့မှ နှစ်စဉ်ကျင်းပတဲ့ အပြည်ပြည်ဆိုင်ရာ ရော်ဘာသုတေသနညီလာခံမှာလည်း မြန်မာနိုင်ငံရဲ့ ရော်ဘာသုတေ သနစာတမ်းများ တင်သွင်းဖတ်ကြားနိုင်ပြီး နည်းပညာနဲ့ အတွေ့အကြုံ၊ ရလဒ်များ ဆွေးနွေးဖလှယ်ခွင့် ရရှိနိုင်မှာ ဖြစ်ပါတယ်။ နိုင်ငံတကာရော်ဘာသုတေသနဌာနများနှင့် ချိတ်ဆက်ပြီး ရော်ဘာသုတေသန လုပ်ငန်းများ ပူးပေါင်းဆောင်ရွက်ဖို့ အခွင့်အလမ်းများရရှိနိုင်မှုနှင့်အတူ နိုင်ငံရဲ့ ရော်ဘာအရည်သွေးနှင့် အထွက်နှုန်းတိုးတက်ရေးအတွက် ပြည်ပပညာရှင်တွေရဲ့ အတွေ့အကြုံနှင့် အကြံပြုချက်များ ရရှိနိုင်မှုတို့ဖြင့် မြန်မာ့ရော်ဘာကဏ္ဍဖွံ့ဖြိုးတိုးတက်မှုကို များစွာအထောက်အကူပြုမှာ ဖြစ်ပါတယ်။ ရလဒ်အဖြစ် နိုင်ငံတော်မှာ အရည်အသွေးကောင်းရော်ဘာများ တိုးတက်စိုက်ပျိုးထုတ်လုပ်နိုင်ရေး အပေါ် အကျိုးသက်ရောက်မှုရှိလာပြီး ပို့ကုန်ဈေးကွက်နဲ့ ဈေးကောင်းရရှိဖန်တီးနိုင်မှာ ဖြစ်တဲ့အတွက် မြန်မာ့ရော်ဘာကဏ္ဍဖွံ့ဖြိုးတိုးတက်မှုကို များစွာအထောက်အကူပြုနိုင်မှာဖြစ်ပါတယ်။ သို့ဖြစ်တဲ့အတွက် အသင်းဝင်ခွင့်ပြုနိုင်ပါရန် တင်ပြခြင်းဖြစ်ပါတယ်။ နာယကကြီးခင်ဗျား။ IRRDB အသင်းဝင် ဖြစ်မယ်ဆိုရင် နိုင်ငံတော်အနေနဲ့ နှစ်စဉ်ကြေး အမေရိကန် ဒေါ်လာ ၅,၈၀၀ ကို နှစ်စဉ်ထည့်ဝင်ရမှာ ဖြစ်ပါတယ်။ နှစ်စဉ်ကြေးပေးသွင်းဖို့အတွက်ကိုလည်း စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ စိုက်ပျိုးရေးဦးစီးဌာနရဲ့ဘတ်ဂျက်မှာ ထည့်သွင်းလျာထားပြီးလည်း ဖြစ်ပါတယ်။ အသင်းဝင်ရောက်ဖို့နဲ့ နှစ်စဉ်ကြေးထည့်ဝင်ဖို့ကိစ္စတို့နှင့်ပတ်သက်ပြီး လုပ်ထုံးလုပ်နည်းနှင့်အညီ စီမံကိန်းနှင့်ဘဏ္ဍာရေးဝန်ကြီးဌာန၊ ပြည်ထောင်စုရှေ့နေချုပ်ရုံးနှင့် အပြည်ပြည်ဆိုင်ရာပူးပေါင်းဆောင်ရွက်ရေး ဝန်ကြီးဌာနတို့ရဲ့ သဘောထားမှတ်ချက်များရယူပြီး နိုင်ငံတော်သမ္မတရုံး၊ နိုင်ငံခြားရေးရာမူဝါဒကော်မတီနှင့် ပြည်ထောင်စုအစိုးရအဖွဲ့အစည်းအဝေးတို့သို့ အဆင့်ဆင့်တင်ပြ ဆောင်ရွက်ခဲ့ပါတယ်။ ၄-၁၀-၂၀၁၈ ရက် နေ့မှာ ကျင်းပပြုလုပ်တဲ့ ပြည်ထောင်စုအစိုးရအဖွဲ့ အစည်းအဝေးအမှတ်စဉ် (၁၈/၂၀၁၈)မှ သဘောတူခွင့်ပြု ချက်နဲ့အညီ ယခုပြည်ထောင်စုလွှတ်တော်သို့ တင်ပြအတည်ပြုချက် ရယူရန်ဆောင်ရွက်ခြင်း ဖြစ်ပါတယ်။ သို့ဖြစ်တဲ့အတွက် မြန်မာနိုင်ငံအနေနှင့် အပြည်ပြည်ဆိုင်ရာ ရော်ဘာသုတေသနနှင့် နည်းပညာ glêl:69:opossage (International Rubber Research and Development Board-IRRDB). ဝင်ရောက်ခွင့်ပြုနိုင်ရေးနှင့် နှစ်စဉ်ကြေး ထည့်ဝင်ခွင့်ပြုနိုင်ရေးကိစ္စရပ်အပေါ် ပြည်ထောင်စုလွှတ်တော်မှ အတည်ပြုပေးနိုင်ပါရန် နာယကကြီးမှတစ်ဆင့် ပြည်ထောင်စုလွှတ်တော်သို့ ရှင်းလင်းတင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<title>အထက်ပါကိစ္စနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၁၆) ဖြစ်ပါတယ်။</speech>
<speech type="speaker">အစီအစဉ်(၁၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ ပေးပို့စာမိတ္တူကို လွှတ်တော်ကိုယ်စားလှယ်များထံ ကြို တင်ဖြန့်ဝေထားပါတယ်။ ပေးပို့စာမိတ္တူကို နောက်ဆက်တွဲဖြင့် ဖော်ပြထားပါသည်။ အထက်ပါကိစ္စနဲ့ စပ်လျဉ်းပြီး ဆက်လက်ကျင်းပမယ့် ပြည်ထောင်စုလွှတ်တော် အစည်းအဝေး၌ ဆွေးနွေးဆုံးဖြတ်ရန် လျာထားပါတယ်။ ဒါကြောင့်ဆွေးနွေးလိုတဲ့ လွှတ်တော်ကိုယ်စားလှယ်ရှိပါက ၂၈-၁၁-၂၀၁၈ ရက် (ဗုဒ္ဓဟူးနေ့) မွန်းလွဲတစ်နာရီ နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်း ကြေညာပါတယ်။</speech>
</motion>
</section>
<section value="Bill">
<bill>
<title>ပင်လယ်ကြောင်းအကောက်ခွန်အက်ဥပဒေကို ပြင်ဆင်သည့် ဥပဒေကြမ်း (၂၀၁၈ ခုနှစ်)နှင့်စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၁၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပင်လယ်ကြောင်းအကောက်ခွန်အက်ဥပဒေကို ပြင်ဆင်သည့်ဥပဒေကြမ်းနဲ့စပ်လျဉ်းပြီး ၁၅-၁၁-၂၀၁၈ ရက်က ကျင်းပပြုလုပ်တဲ့ ပြည်ထောင်စုလွှတ်တော် အစည်းအဝေးမှာ ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာကို ဖတ်ကြားတင်ပြခဲ့ပြီး ဖြစ်ပါတယ်။ အထက်ပါ ဥပဒေကြမ်းနဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော်ကိုယ်စားလှယ် တစ်ဦးချင်းအနေနဲ့ သတ်မှတ်ချိန် ၆ မိနစ်အတွင်း ဆွေးနွေးဖို့ဖြစ်ပါတယ်။ ဆွေးနွေးချိန်လိုအပ်ရင် ထပ်မံ တောင်းခံပါ။ ဆွေးနွေးတဲ့ အကြောင်းအရာ၊ အချက်အလက်ပေါ်မူတည်ပြီး နောက်ထပ် ၄ မိနစ်အထိ ခွင့်ပြုပေးပါ့မယ်။ ပြင်ဆင်ချက်အဆိုများကို တိတိကျကျဖော်ပြဆွေးနွေးဖို့ လိုအပ်ကြောင်းကိုလည်း ကြိုတင် မှာကြားလိုပါတယ်။ ဦးအောင်စိန် ထားဝယ်မဲဆန္ဒနယ်က စတင်ဆွေးနွေးဖို့ဖြစ်ပါတယ်။</speech>
<speech><mp id="425">ဦးအောင်စိန်(ထားဝယ်မဲဆန္ဒနယ်၊ တနင်္သာရီတိုင်းဒေသကြီး)</mp>လေးစားအပ်တဲ့ နာယကကြီးနှင့်တကွ ပြည်ထောင်စုဝန်ကြီးများ၊ ပြည်ထောင်စုလွှတ်တော် ကိုယ်စားလှယ်များအားလုံး မင်္ဂလာပါလို့ ဦးစွာနှုတ်ခွန်းဆက်သပါတယ်။ နာယကကြီးခင်ဗျား။ ၁၅-၁၁-၂၀၁၈ ရက်နေ့က ပြည်ထောင်စုလွှတ်တော်မှာ ပင်လယ်ကြောင်း အကောက်ခွန်အက်ဥပဒေကို ပြင်ဆင်သည့်ဥပဒေကြမ်း(၂၀၁၈ ခုနှစ်)နဲ့စပ်လျဉ်းပြီးတော့ ပြည်ထောင်စု လွှတ်တော် ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာကို ဖတ်ကြားတင်သွင်းသွားပါတယ်။ အဲဒီဥပဒေကြမ်းပါ ဥပဒေရဲ့ အမည်ကို ပြင်ဆင်လို၍ အခုလိုတင်ပြခြင်း ပင်လယ်ကြောင်းအကောက်ခွန်အက်ဥပဒေကို ပင်လယ်ကြောင်းဆိုသည့် စကားရပ်များကို ပင်လယ်ရေကြောင်း ဟူသည့် စကားရပ်များဖြင့် အစားထိုးပြင်ဆင်လို၍ ဖြစ်ပါတယ်။ နာယကကြီးခင်ဗျာ။ ဒီဥပဒေရဲ့ မူရင်းဥပဒေဟာ ၁၈၇၈ ခုနှစ်မှာ ဥပဒေအမှတ်(၈)အရ The Sea Custom Act oplo:com? Ogos: olosul bàsqucun Myanmar Code Volume (3) page-243 မှာ ဖော်ပြထားပါတယ်။ အဲဒီဥပဒေကို ၁၉၅၆ ခုနှစ် ဥပဒေအမှတ်(၁၄)တွင် The Sea Custom Amendment Act ဟုလည်းကောင်း၊ ပင်လယ်ရေကြောင်းအကောက်ခွန်ဥပဒေ ပြင်ဆင်သည့်ဥပဒေဟု လည်းကောင်း၊ ၁၉၅၉ ခုနှစ်မှာ The Sea Custom Amendment Act Law No.19 ဖြင့် ပင်လယ် ရေကြောင်း အကောက်ခွန်ပြင်ဆင်သည့် ဥပဒေကိုလည်းကောင်း ရေးသားဖော်ပြထားရာ ယင်းပြင်ဆင် သည့် နှစ်ကြိမ်စလုံးမှာ ပင်လယ်ကြောင်းဟူ၍ စကားရပ်လုံးဝမပါပါ။ သို့သော်လည်းပဲ ပြည်ထောင်စု လွှတ်တော်ဥပဒေအမှတ်(၁၃/၂၀၁၅)တွင်မူ ပင်လယ်ကြောင်းအကောက်ခွန်ဥပဒေကို ပြင်ဆင်သည့် ဥပဒေ ဟူ၍ ဥပဒေအမည်ကို ရေးသားထားသည်ကို တွေ့ရပါတယ်။ နာယကကြီးခင်ဗျာ။ ၂၀၁၅ ခုနှစ်၊ ပြည်ထောင်စုလွှတ်တော်က ပြဋ္ဌာန်းတဲ့ဥပဒေများ ပထမတွဲ စာအုပ်မာတိတာ အမှတ်စဉ်(၁၃)မှာ ပင်လယ်ရေကြောင်း အကောက်ခွန်ဥပဒေကို ပြင်ဆင်သည့်ဥပဒေဟု ရေးသားဖော်ပြခဲ့သော်လည်းပဲ စာအုပ်ရဲ့ စာမျက်နှာ ၁၁၃ မှာကြတော့ ပင်လယ်ကြောင်းအကောက်ခွန် ဥပဒေကို ပြင်ဆင်သည့်ဥပဒေဟူ၍ ရေးသားထားတာကို တွေ့ရပါတယ်။ ဒါ့အပြင် အတွင်းစာသားများ မှာလည်း၊ ပုဒ်မများတွင်လည်း ပင်လယ်ကြောင်းဟူ၍သာ ရေးသားထားသည်ကို တွေ့ရပါတယ်။ နာယကကြီးခင်ဗျာ။ ပင်လယ်ကြောင်းဆိုသည့် စကားရပ်ကို သုံးသင့် မသုံးသင့် တင်ပြလိုပါတယ်။ ပြည်ထောင်စုသမ္မတမြန်မာနိုင်ငံတော်ဖွဲ့စည်းပုံအခြေခံဥပဒေ (၂၀၀၈) ဇယား(၁) အပိုဒ် ၈ ပို့ဆောင်ရေး၊ ဆက်သွယ်ရေးနှင့် ဆောက်လုပ်ရေးကဏ္ဍ၊ အပိုဒ်ခွဲ(ဃ)မှာ ပင်လယ်ရေကြောင်းသယ်ယူပို့ဆောင်ရေးဟူ၍ ဖော်ပြထားပါတယ်။ အဲဒီတော့ အပိုဒ် ၈ ပါရေကြောင်း၊ လေကြောင်းဟူ၍ ရေးသားထားပြီး မည်သည့် နေရာတွင်မျှ ပင်လယ်ကြောင်းဟူ၍ ရေးသားထားခြင်းမရှိပါ။ “ပင်လယ်”ကို “ကြောင်း”နှင့် တွဲသုံးရာမှာ “ရေ”နှင့်တွဲသုံးထားသည်ကိုတွေ့ရပါတယ်။ ဒါကြောင့် ပင်လယ်ရေကြောင်းအကောက်ခွန်ဥပဒေကို သုံးချင် ရင်သုံး၊ ဒါမှမဟုတ် တိုက်ရိုက်ဘာသာပြန်ထားတဲ့ ပင်လယ်အကောက်ခွန်အက်ဥပဒေကို သုံးလျှင် သုံး သင့်တော်မည်ဖြစ်ပါတယ်။ ဒါကြောင့် ပင်လယ်ကြောင်း ဟူသည့်စကားရပ်အစား အဆိုပါစကားရပ်နှစ်ခု အနက် တစ်ခုခုဖြင့် အစားထိုးပြင်ဆင်သင့်ပါကြောင်း တင်ပြအပ်ပါတယ်။ ကျေးဇူးတင်ပါတယ်။</speech>
<speech type="speaker">ဆက်လက်ပြီး ဒုတိယဗိုလ်မှူးကြီးအောင်ဇင်မင်း တပ်မတော်သားပြည်သူ့ လွှတ်တော်ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဒုတိယဗိုလ်မှူးကြီးအောင်ဇင်မင်း(တပ်မတော်သား၊ ပြည်သူ့လွှတ်တော်ကိုယ်စားလှယ်)</mp>အားလုံးမင်္ဂလာပါ။ ကျွန်တော်ကတော့ တပ်မတော်သား ပြည်သူ့လွှတ်တော်ကိုယ်စားလှယ် ဒုတိယ ဗိုလ်မှူးကြီးအောင်ဇင်မင်းဖြစ်ပါတယ်။ ပင်လယ်ကြောင်းအကောက်ခွန်အက်ဥပဒေကို ပြင်ဆင်သည့် ဥပဒေကြမ်း (၂၀၁၈) နှင့်စပ်လျဉ်း၍ ပြင်ဆင်ချက်အနည်းငယ် တင်ပြဆွေးနွေးသွားမှာ ဖြစ်ပါတယ်။ နာယကကြီးခင်ဗျာ။ Power Point သုံးစွဲခွင့်ပြုပါခင်ဗျာ။ အကောက်ခွန်ဦးစီးဌာနက ကျင့်သုံး လျက်ရှိတဲ့ ၁၈၇၈ ခုနှစ်၊ ပင်လယ်ကြောင်းအကောက်ခွန်အက်ဥပဒေကို ၁၉၅၆ ခုနှစ်တွင် ပထမအကြိမ်၊ ၁၉၅၉ ခုနှစ်တွင် ဒုတိယအကြိမ်၊ ၂၀၁၅ ခုနှစ်တွင် တတိယအကြိမ် မျက်မှောက်ခေတ်အခြေအနေနဲ့ ကိုက်ညီမှုရှိစေရန် ပြင်ဆင်ခဲ့ပါတယ်။ ရှေးဦးစွာ စီမံကိန်းနှင့်ဘဏ္ဍာရေးဝန်ကြီးဌာန ပြည်ထောင်စုဝန်ကြီးစကားရပ် အစားထိုး ပြောင်းလဲမှု အနေနဲ့ မူလဥပဒေကြမ်းတွင် “Union Minister for Planning and Finance”ဟူ၍ အဆိုပြုထားပြီး ဥပဒေကြမ်းပူးပေါင်းကော်မတီ၏ သဘောထားမှတ်ချက် အပိုဒ် ၂ တွင် “Union Minister for the Planning and Finance”ဟူ၍ လည်းကောင်း၊ ပုဒ်မ ၂၀၂ နှင့် ၂၀၃ တို့တွင် “Union Minister of Planning and Finance” ဟု သုံးထားသည့်အတွက် စကားရပ်အစားထိုးပြောင်းလဲမှု ရှေ့နောက် pezzo:congle. 69:00:02328oscono “Union Minister for Planning and Finance”op မူလဥပဒေကြမ်း အဆိုပြုချက်အတိုင်း အသုံးပြုသင့်ကြောင်း ဆွေးနွေးလိုပါတယ်။ အကောက်ခွန်ဦးစီးဌာန ညွှန်ကြားရေးမှူးချုပ်စကားရပ်နှင့် စပ်လျဉ်း၍ မူလ ၁၈၇၈ ခုနှစ် အက်ဥပဒေတွင် “Chief Customs-officer”ဟူ၍ လည်းကောင်း၊ ၁၉၅၆ ခုနှစ်တွင် “Commissioner of Customs”op cosa:wèle: joog qşd0zł “Director-General of Customs” op 3303:00: ပြောင်းလဲခဲ့ပြီး ဖြစ်ပါသဖြင့် ပုဒ်မ ၁၆ ပုဒ်မခွဲ(က)နှင့် ပုဒ်မ ၂၁၁ တို့တွင် ရည်ညွှန်းချက် ပိုမိုတိကျစေရန် “Director-General of Customs” oms:28mas 3a03:09: 00:0colosul ဆက်လက်၍ ပြည်ထောင်စုသမ္မတမြန်မာနိုင်ငံတော်အမည်နဲ့စပ်လျဉ်း၍ မူလအက်ဥပဒေကြမ်း၏ ပုဒ်မ ၂၁၃ ဒုတိယအပိုဒ်တွင် “Myanmar”ဟူ၍ လည်းကောင်း၊ ပုဒ်မ ၂၁၄ ပုဒ်မခွဲ(က) အပိုဒ်(၄)တွင် “the State of Myanmar”ဟူ၍လည်းကောင်း ၂ မျိုး သုံးထားသည်ကို တွေ့ရပါတယ်။ ၂၀၁၅ ခုနှစ် sand20c3 gewoĉand sacse.cope: “the Union of Burma” “the Republic of the Union of Myanmar”ဟူ၍ ပြင်ဆင်အစားထိုးပြီး ဖြစ်ပါသဖြင့် ၎င်းပြင်ဆင်ချက်အတိုင်း နိုင်ငံတော်ဖွဲ့စည်းပုံ အခြေခံဥပဒေနှင့်အညီ သုံးသင့်ပါကြောင်း ဆွေးနွေးလိုပါတယ်။ အဓိပ္ပာယ်ပိုမိုတိကျမှုရှိစေရန်နဲ့ ရေးထုံးပိုမိုကိုက်ညီမှုရှိစေရန် ပြင်ဆင်ချက်များအနေနဲ့ ပုဒ်မ ၃ ၊ ပုဒ်မခွဲ(ဏ)ပါ နယ်စပ်ဝင်ပေါက်ဂိတ်နေရာများ အပါအဝင်ဟူသည့် “(including border entry points)” စကားစုအစား ကွင်းကိုဖြုတ်၍ “including the border entry points” ဟု အစားထိုး၍ လည်းကောင်း၊ ပုဒ်မ ၂၁၃ ဒုတိယအပိုဒ်ပါ တည်ဆဲဥပဒေများနှင့်မဆန့်ကျင်သောအမိန့်နှင့် အမိန့် ကြော်ငြာစာများ “the orders and notifications, that not contravene the existing laws” olmuğa:$ poze """"the orders and notifications that do not contravene the existing laws” pa 3203:09: သုံးသင့်ပါတယ်။ ဆက်လက်၍ ပုဒ်မ ၂၁၄ ပုဒ်မခွဲ(က) အပိုဒ်(၄)ပါ ကမ္ဘာ့အကောက်ခွန်အဖွဲ့အစည်း၊ အပြည်ပြည် ဆိုင်ရာအကောက်ခွန်အဖွဲ့အစည်းများ၊ နိုင်ငံများနှင့် ပိုင်နက်နယ်မြေများတွင် “at the World Customs Organization, customs related international organizations, countries and territories” upoopooms:93205: “in the World Customs Organization, customs related international organizations, countries and territories"""" opbozgoms:q. 3203:09:30:00ệolos col ပုဒ်မ ၂၁၄ ပုဒ်မခွဲ(ခ)ပါ အ ကောက်ခွန်ဦးစီးဌာန “Myanmar Customs Department” စကားရပ်အစား “The Myanmar Customs Department” စကားရပ်ဖြင့် အစားထိုး၍လည်းကောင်း၊ ပုဒ်မ ၂၁၄ ပုဒ်မခွဲ(ခ)ပါ တည်ဆဲဥပဒေများနှင့်အညီ “in accordance with existing laws”ဟူသည့် စကားစုအား “in accordance with the existing laws” စသည့်စကားစုဖြင့် အစားထိုး သုံးသင့် ပါကြောင်း ဆွေးနွေးလိုပါတယ်။ နိဂုံးချုပ်အားဖြင့် Punctuation ပြင်ဆင်ချက်အနေနဲ့ ပုဒ်မ ၂၁၂ ၏ ဘေးခေါင်းစဉ်ငယ်ကို “Revenue Allocation.""""$. qšo jope con:cəlê:oecumsas: “Application of international treaties and practices related to Customs.” Ons Geaoĉoçame: sadelcag:ca: လိုပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အထက်ပါ ဥပဒေကြမ်းကို ၂၉-၁၁-၂၀၁၈ ရက်မှာ ကျင်းပပြုလုပ်မယ့် လွှတ်တော်အစည်းအဝေး၌ ဆုံးဖြတ်အတည်ပြုဖို့ လျာထားပါတယ်။ ဥပဒေကြမ်းပူးပေါင်းကော်မတီအနေနဲ့ လိုအပ်ပါက သက်ဆိုင်ရာ လွှတ်တော်ကော်မတီများ၊ ပြည်ထောင်စု အဆင့်ဌာန၊ အဖွဲ့အစည်းများ၊ ဆွေးနွေးသွားကြတဲ့ လွှတ်တော်ကိုယ်စားလှယ်များနဲ့ ြန်လည် ဆွေးနွေးကြဖို့ အသိပေးမှာကြားလိုပါတယ်။</speech>
</bill>
</section>
<section value="Motion">
<motion>
<title>နိုင်ငံတော်သမ္မတထံမှ ပေးပို့ထားသော ဆောက်လုပ်ရေးဝန်ကြီးဌာနနှင့် ကရင်ပြည်နယ်အစိုးရအဖွဲ့တို့က မဟာမဲခေါင်ဒေသခွဲအရှေ့-အနောက် စီးပွားရေးစင်္ကြံလမ်းတစ်လျှောက်ရှိ မြို့များ ဖွံ့ဖြိုးမှုစီမံကိန်း Gaosgningsaozas ogė:qèė Neighbouring Countries Economic Development Cooperation Agency – NEDA 009 Gæ{:643ac0dfm$63Tas js.p008:90728 ကိစ္စနှင့်စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၂၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ စင်္ကြံလမ်းတစ်လျှောက်ရှိ မြို့များ ဖွံ့ဖြိုးမှုစီမံကိန်းဆောင်ရွက်ရန်အတွက် ထိုင်းနိုင်ငံ Neighbouring Countries Economic Development Cooperation Agency-NEDA OQ 6ąl:6c3ac0gmę ဒေါ်လာ ၂၄.၃ သန်း ရယူရန်ကိစ္စနဲ့ စပ်လျဉ်းပြီး ပြည်ထောင်စုလွှတ်တော် အစည်းအဝေးမှာ သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက လွှတ်တော်သို့ ရှင်းလင်းတင်ပြခဲ့ပြီးဖြစ်ပါတယ်။ အထက်ပါကိစ္စနဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော်ကိုယ်စားလှယ် ၅ ဦး ရှိပါတယ်။ တစ်ဦးချင်းအနေနဲ့ သတ်မှတ်ချိန် ၆ မိနစ်အတွင်း ဆွေးနွေးဖို့ဖြစ်ပါတယ်။ ဦးလှမြင့်(ခေါ်)ဦးလှမြင့်သန်း မွန်ပြည်နယ်မဲဆန္ဒနယ်အမှတ်(၁၁)က စတင်ဆွေးနွေးဖို့ဖြစ်ပါတယ်။</speech>
<speech><mp id="930">ဦးလှမြင့်(ခေါ်)ဦးလှမြင့်သန်း(မဲဆန္ဒနယ်အမှတ်-၁၁၊ မွန်ပြည်နယ်)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုဝန်ကြီးများအားလုံး၊ ပြည်ထောင်စုလွှတ်တော် ကိုယ်စားလှယ်ကြီးများအားလုံးကို မင်္ဂလာအပေါင်းနှင့် ပြည့်စုံပါစေကြောင်း နှုတ်ခွန်းဆက်သရင်း ဂါရဝပြု ပါတယ်။ ကျွန်တော်ကတော့ မွန်ပြည်နယ် မဲဆန္ဒနယ်အမှတ်(၁၁) က အမျိုးသားလွှတ်တော် ကိုယ်စားလှယ် ဦးလှမြင့်(ခေါ်)ဦးလှမြင့်သန်း ဖြစ်ပါတယ်။ လေးစားအပ်ပါသော နာယကကြီးခင်ဗျား။ နိုင်ငံတော်သမ္မတ ထံမှပေးပို့တဲ့ ဆောက်လုပ်ရေးဌာနနဲ့ ကရင်ပြည်နယ်အစိုးရအဖွဲ့တို့က မဟာမဲခေါင်ဒေသခွဲ အရှေ့-အနောက် စင်္ကြံလမ်းတစ်လျှောက်ရှိ မြို့များ ဖွံ့ဖြိုးမှုစီမံကိန်းဆောင်ရွက်ရန်အတွက် ထိုင်းနိုင်ငံ ဘဏ္ဍာရေးဝန်ကြီး ဌာနရဲ့ အဖွဲ့အစည်းတစ်ခုဖြစ်တဲ့ အိမ်နီးချင်းနိုင်ငံများနဲ့ စီးပွားရေးပူးပေါင်းဆောင်ရွက်ဖို့ ဖွဲ့စည်းထားတဲ့ NEDA အဖွဲ့ထံမှ အမေရိကန်ဒေါ်လာ ၂၄.၃ သန်း ချေးယူရန်ကိစ္စနဲ့ စပ်လျဉ်းပြီးတော့ ပြည်ထောင်စု လွှတ်တော်ရဲ့ အတည်ပြုချက်ရယူဖို့ကိစ္စကို အကြံပြုထောက်ခံဆွေးနွေးသွားမှာ ဖြစ်ပါတယ်။ ချေးငွေကို ကရင်ပြည်နယ် မြဝတီမြို့ရဲ့ မြို့ပြအခြေခံအဆောက်အအုံမြှင့်တင်ရေး စီမံကိန်းအတွက် ချေးယူမှာဖြစ်ကြောင်း၊ ချေးငွေကာလဟာ စုစုပေါင်း နှစ် ၃၀ ဖြစ်ကြောင်း၊ ဆိုင်းငံ့ကာလ (Grace Period) က ၁၀ နှစ်၊ ဆိုင်းငံ့ကာလအတွင်း တစ်နှစ်ကို အမေရိကန်ဒေါ်လာ ၀.၃၆ သန်းခန့် ဆပ်ရမှာဖြစ်ကြောင်းနဲ့ အရင်းဆပ်ကာလ အနှစ် ၂၀ အတွင်းမှာ တစ်နှစ်ကို အတိုးအရင်းပေါင်း အမေရိကန်ဒေါ်လာ ၈.၆ သန်း ခန့်စီ ပြန်ဆပ်ရမှာဖြစ်ကြောင်း၊ အတိုးနှုန်းက ၁.၅ ရာခိုင်နှုန်း ဖြစ်ပြီးတော့ စီမံခန့်ခွဲမှုစရိတ်က ချေးငွေ ပမာဏရဲ့ ၀.၁၅ ရာခိုင်နှုန်း ဖြစ်ကြောင်းကို တစ်ကြိမ်တည်းပေးဆပ်ရမှာဖြစ်တဲ့အကြောင်း ဖော်ပြထားတာ ရှိပါတယ်။ အဆိုပါချေးငွေရဲ့ Grant Element တွက်ချက်ရာမှာလည်းပဲ ၄၆.၁၆ ရာခိုင်နှုန်း ဖြစ်တဲ့အတွက် သက်သာမှုရှိတဲ့ချေးငွေ(Concessional Loan) ဖြစ်ကြောင်းအပြင် စီမံကိန်းကာလဟာ ၆ နှစ်ဖြစ်ကြောင်း သက်ဆိုင်ရာပုဂ္ဂိုလ်များက ရှင်းလင်းတင်ပြထားပါတယ်။ ပြည်ပကြွေးမြီ လက်ကျန်ဟာ ၁၀.၂ ဘီလီယံ ရှိပြီးတော့ ပြည်ပကြွေးမြီနဲ့ GDP အချိုးဟာ ၁၅.၄၅ ရာခိုင်နှုန်းဖြစ်လို့ ကြွေးမြီခံနိုင်ရည် ဘောင်အတွင်းမှာပဲ။ အတိုင်းအတာအတွင်းမှာပဲ ရှိကြောင်းလည်းပဲ ပြည့်ပြည့်စုံစုံ ဖော်ပြထားတာကို သိရှိရပါတယ်။ ဒါကြောင့် ဒီစီမံကိန်းဟာ လုပ်သင့်တဲ့စီမံကိန်းလို့ နားလည်သဘောပေါက်ပါတယ်။ လေးစားအပ်ပါသော နာယကကြီးခင်ဗျား။ ကရင်ပြည်နယ် မြဝတီမြို့ဟာ မြန်မာ-ထိုင်းနယ်စပ် ဖြတ်ကျော်ကုန်သွယ်ရေးအတွက် အဓိကအရေးပါတဲ့ မြို့ဖြစ်တဲ့အပြင် နိုင်ငံဖြတ်ကျော် ကူးသန်းရောင်းဝယ်ရေး အတွက်လည်းပဲ အချက်အခြာကျတဲ့ မြို့ဖြစ်ပါတယ်။ မြဝတီ-ကော့ကရိတ်လမ်းကို အာဆီယံအဆင့် မြှင့်တင် ထားပြီးတော့ ချစ်ကြည်ရေးတံတားအမှတ်(၂)ကိုလည်းပဲ ဆောက်လုပ်ထားပြီးဖြစ်လို့ အနာဂတ်ကာလမှာ မြဝတီမြို့ဟာ ကုန်စည်ကူးသန်းရောင်းဝယ်ရေးကို ပိုမိုဖွံ့ဖြိုးတိုးတက်လာမှာ အသေအချာ ဖြစ်ပါတယ်။ အဲဒီအခါမှာ မြို့ပြစီမံခန့်ခွဲမှု ပိုမိုအားကောင်းလာဖို့ လိုအပ်မှာ ဖြစ်ပါတယ်။ ဒါ့ကြောင့် မြဝတီမြို့ရဲ့ ပကတိ လက်ရှိအခြေအနေများကို ထည့်သွင်းတွက်ချက်ပြီးတော့ လိုအပ်ချက်ကို ကြိုတင်စီမံဆောင်ရွက်ဖို့ အကြံပြု လိုပါတယ်။ ၈-၁၁-၂၀၁၈ ရက်နေ့က မြဝတီမြို့ ကို အမျိုးသားလွှတ်တော်ရဲ့ အာမခံချက်များ၊ ကတိများနဲ့ တာဝန်များ စိစစ်ရေးကော်မတီတာဝန်နဲ့ ရောက်ခဲ့စဉ်က မြဝတီမြို့နယ် ကုန်သွယ်ရေးစခန်းမှာ တာဝန်ရှိ ပုဂ္ဂိုလ်များ၊ ဌာနဆိုင်ရာပုဂ္ဂိုလ်များနဲ့ တွေ့ဆုံရာမှာ မြဝတီမြို့ ကို ဝင်ထွက်နိုင်တဲ့ ဝင်ပေါက်/ ထွက်ပေါက် ၂၀ ခန့်ရှိပြီးတော့ လက်ရှိအခြေအနေအရပ်ရပ်အရ ထိန်းချုပ်ဖို့ခက်ခဲလို့ ရသင့်ရထိုက်တဲ့ အခွန်အခများ မရရှိကြောင်း လေ့လာတွေ့ရှိခဲ့ရပါတယ်။ ချေးငွေကို မြို့ပြစီပွားဖွံ့ဖြိုးရေး၊ လမ်းပန်းဆက်သွယ်ရေး၊ စီးပွားရေး ဖွံ့ဖြိုးတိုးတက်မှုတို့နဲ့ ဆက်စပ်တဲ့ကိစ္စများမှာ သုံးစွဲမှာဖြစ်ကြောင်း ပြည်ထောင်စုဝန်ကြီးများရဲ့ ရှင်းလင်း ချက်မှာပါရှိပါတယ်။ စီမံကိန်းရဲ့ လမ်းပန်းဆက်သွယ်ရေးနဲ့ ဆက်စပ်တဲ့ကိစ္စရပ်များ စီစဉ်ဆောင်ရွက်ရာမှာ မြဝတီမြို့ရဲ့ တရားမဝင် ဝင်ပေါက်ထွက်ပေါက်များကို အတတ်နိုင်ဆုံး နည်းနိုင်သမျှနည်းအောင် ထိန်းချုပ် နိုင်ဖို့ သက်ဆိုင်ရာဌာနများ၊ အဖွဲ့အစည်းများနဲ့ ညှိနှိုင်းဆောင်ရွက်ဖို့ လိုအပ်တယ်လို့ ယူဆပါတယ်။ လေးစားအပ်ပါသော နာယကကြီးနဲ့ လွှတ်တော်ကိုယ်စားလှယ်များခင်ဗျား။ အားလုံးသိပြီးဖြစ်တဲ့ အတိုင်း မြန်မာနိုင်ငံဘက်က ပို့ကုန်နည်းပြီးတော့ သွင်းကုန်ကများနေတဲ့အပြင် လမ်းပန်းဆက်သွယ်ရေးနဲ့ ဆက်စပ်အကျုံးဝင်တဲ့ ဝင်ပေါက်/ထွက်ပေါက်များကို ထိန်းချုပ်ဖို့ ခက်ခဲလို့ ရသင့်တဲ့အခွန်အကောက်များ မရခဲ့တဲ့အခြေအနေမျိုးဟာ အနာဂတ်ကာလမှာ ဆက်ဖြစ်နေဖို့ မသင့်တော့ပါဘူး။ ၂၀၀၈ ဖွဲ့စည်းပုံအခြေခံ ဥပဒေ ဇယား(၅)၊ တိုင်းဒေသကြီး သို့မဟုတ် ပြည်နယ်များက ကောက်ခံရမည့် အခွန်အခများစာရင်း အမှတ်စဉ် ၂၄၊ ၂၅ ပါ အခွန်အခများရရှိဖို့ လိုအပ်ပါတယ်။ အနာဂတ်မှာ မြဝတီမြို့ရဲ့ ကူးသန်းရောင်း ဝယ်ရေး ဖွံ့ဖြိုးတိုးတက်မှုက ရရှိမယ့်အကျိုးရလဒ်များကို ကရင်ပြည်နယ်နဲ့ ပြည်ထောင်စုကပါ ရရှိမှသာ ချေးငွေနဲ့ဆောင်ရွက်မယ့် မြို့ပြစီမံကိန်း ရည်ရွယ်ချက် အောင်မြင်မှာ ဖြစ်ပါတယ်။ ဒါကြောင့်လမ်းပန်းဆက်သွယ်ရေးကိစ္စများနှင့် ဆက်စပ်နေတဲ့ အကျုံးဝင်နေတဲ့ မြဝတီမြို့ရဲ့ တရား မဝင် ဝင်ပေါက်/ ထွက်ပေါက်များကို အတတ်နိုင်ဆုံး နည်းနိုင်သမျှနည်းအောင် ထိန်းချုပ်နိုင်ဖို့ လိုအပ်တဲ့ ဌာနများ၊ အဖွဲ့အစည်းများနဲ့ညှိနှိုင်းပြီးတော့ စီမံကိန်းမှာ ထည့်သွင်းစီမံဆောင်ရွက်သင့်ပါကြောင်း ထပ်လောင်း OSEGHE:. Neighbouring Countries Economic Development Cooperation Agency G21:68 အမေရိကန်ဒေါ်လာ ၂၄.၃ သန်း ရယူရေးကိစ္စ ပြည်ထောင်စုလွှတ်တော်က အတည်ပြုပေးသင့်ပါကြောင်း ဆွေးနွေးတင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးခင်ချို လှိုင်းဘွဲမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="255">ဦးခင်ချို (လှိုင်းဘွဲမဲဆန္ဒနယ်၊ ကရင်ပြည်နယ်)</mp>အားလုံးမင်္ဂလာပါ။ ကျွန်တော်ကတော့ ကရင်ပြည်နယ် လှိုင်းဘွဲမဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးခင်ချိုဖြစ်ပါတယ်။ ယခု ဆွေးနွေးမယ့် အကြောင်းအရာက ထိုင်းနိုင်ငံရဲ့ မဟာမဲခေါင်ဒေသအရှေ့-အနောက် စီးပွားရေးစင်္ကြံလမ်း တစ်လျှောက် မြို့ကြီးများ ဖွံ့ဖြိုးတိုးတက်ရေးပူးပေါင်းဆောင်ရွက်မှုအေဂျင်စီ (NEDA) ထံကနေ အမေရိကန် ဒေါ်လာ ၂၄.၃ သန်း ချေးယူပြီးတော့ ကရင်ပြည်နယ်မြဝတီမြို့ရဲ့ ရေပေးဝေရေးစီမံကိန်းနဲ့ အမှိုက်သိမ်း ဆည်းမှုနဲ့ စွန့်ပစ်မှု စီမံကိန်းဆောင်ရွက်ရန်ဖြစ်ပြီးတော့ ၁၂-၃-၂၀၁၈ ရက်နေ့မှာပြုလုပ်တဲ့ ပြည်ထောင်စု လွှတ်တော်မှာလည်းပဲ ဒီဟာနဲ့ပတ်သက်ပြီးတော့ ဆွေးနွေးခဲ့ဖူးတာရှိပါတယ်။ ဒီချေးငွေက ဆိုင်းငံ့ကာလ ၁၀ နှစ်နဲ့ ပြန်ဆပ်ကာလအနှစ် ၂၀၊ ပေါင်း ၃၀ နှစ်ဖြစ်ပြီးတော့ အတိုး အနေနဲ့ ၁.၅ ရာခိုင်နှုန်းဖြစ်ပြီးတော့ စီမံခန့်ခွဲစရိတ် ၀.၁၅ ရာခိုင်နှုန်းဖြစ်လို့ USD ၃၆,၄၅၀ ကို တစ်ကြိမ်တည်း ပေးရမှာဖြစ်ကြောင်း သိရပါတယ်။ စီမံကိန်းလုပ်ငန်းအနေနဲ့ ၂၀၁၉ ကနေ ၂၀၂၄ အထိ ၆ နှစ်တာ ကာလ ဖြစ်ပြီးတော့ လုပ်ငန်း ၂ မျိုးအဖြစ်နဲ့ရေပေးဝေရေးစီမံကိန်းနဲ့ အမှိုက်သိမ်းဆည်းမှုနဲ့ စွန့်ပစ်မှု စီမံကိန်း ၂ ခု ဆောင်ရွက်ဖို့ဖြစ်ပြီးတော့ ဒီချေးငွေကို ကရင်ပြည်နယ်အစိုးရနဲ့ ဆောက်လုပ်ရေးဝန်ကြီးဌာနက တာဝန်ယူ ချေးယူပြီးတော့ ကရင်ပြည်နယ်စည်ပင်သာယာရေးအဖွဲ့က လုပ်ငန်းအကောင်အထည်ဖော် ဆောင်ရွက်မှာ ဖြစ်ကြောင်း သိရပါတယ်။ ရေပေးဝေရေးစီမံကိန်းအနေနဲ့ ရေစစ်ကန်တည်ဆောက်ခြင်း၊ ရေစုကန်တည်ဆောက်ခြင်း၊ ရေဖြန့်ဝေရေး ပိုက်လိုင်းများ သွယ်တန်းခြင်း၊ ရေပေးဝေခြင်း၊ စီမံခန့်ခွဲခြင်း၊ ရေခွန်ကောက်ခံခြင်း၊ ရေလေလွင့်မှု လျှော့ချခြင်းလုပ်ငန်းများ ဆောင်ရွက်ရန်လျာထားကြောင်း သိရပါတယ်။ ဒီလုပ်ငန်းနဲ့ ပတ်သက်ပြီးတော့ ရေစစ်ကန်နဲ့ ရေစုကန်တည်ဆောက်မယ့်နေရာ၊ တည်ဆောက်မယ့်ပုံစံဒီဇိုင်း၊ အတိုင်းအတာ၊ ပမာဏ၊ ရေဝင် ဆုံနိုင်မှုအနေအထား၊ သုံးစွဲရန်လိုအပ်တဲ့ ရေပမာဏ၊ ခန့်မှန်းတွက်ချက်ထားမှု၊ ရေရယူရန် ရည်ရွယ်ထားတဲ့ အရင်းအမြစ်နေရာ၊ ရေဖြန့်ဝေရန် ပိုက်လိုင်းသွယ်တန်းမယ့်စနစ်၊ ရေပေးဝေဖြန့်ဖြူးရန် ရည်မှန်းထားတဲ့ ပိုက်လိုင်းအရှည်၊ ရေလေလွင့်မှုအနည်းဆုံးဖြစ်ရန် စီမံလျာထားတဲ့ အစီအစဉ်၊ ဆောင်ရွက်မယ့် လုပ်ငန်း တစ်ခုချင်းအတွက် ကုန်ကျနိုင်မယ့်ခန့်မှန်းကုန်ကျစရိတ်၊ ရေပေးဝေမှုအစီအစဉ်အရ ရေခွန်ကောက်ခံရန် အစီအစဉ်၊ ရရှိနိုင်မယ့် ခန့်မှန်းဝင်ငွေ ရရှိနိုင်မယ့် ဝင်ငွေများမှ ချေးယူငွေအား ပြန်ဆပ်နိုင်စွမ်းအားနဲ့ ပြန်လည်ပေးဆပ်ရမယ့် အစီအမံများကိုလည်း တွက်ချက်ပြီး ဇယားကားချပ်တွေနဲ့ ရှင်းလင်းတင်ပြသင့် တယ်လို့ အကြံပြုလိုပါတယ်။ နောက်စီမံကိန်းဖြစ်တဲ့ အမှိုက်သိမ်းဆည်းမှုနဲ့ စွန့်ပစ်မှုစီမံကိန်းလုပ်ငန်းတွေနဲ့ ပတ်သက်ပြီးတော့ မူလဆောင်ရွက်မယ့်စနစ်အား အဆင့်မြှင့်တင်ခြင်း၊ အမှိုက်များ ခွဲခြားစွန့်ပစ်တည်ဆောက်ခြင်း၊ ဆေးရုံထွက် အမှိုက်များအား မီးရှို့စက်ငယ်တည်ဆောက်ခြင်းနှင့် လက်ရှိအမှိုက်စွန့်ပစ်တဲ့နေရာအား ပိတ်သိမ်းပြီးတော့ ရေဆိုးထုတ်လုပ်တဲ့စနစ်နဲ့ အမှိုက်စွန့်ပစ်တဲ့နေရာအသစ် တည်ဆောက်ခြင်းလုပ်ငန်းများ ဆောင်ရွက်မှာ ဖြစ်ကြောင်း သိရပါတယ်။ ဒီလုပ်ငန်းအပြင် လက်ရှိဆောင်ရွက်နေတဲ့ အမှိုက်သိမ်းစနစ်နဲ့ အဆင့်မြင့်ပြုပြင် ဆောင်ရွက်မယ့် အမှိုက်သိမ်းစနစ်ပုံစံနဲ့ အကျိုးသက်ရောက်မှု ကွာခြားချက်များ၊ အမှိုက်ခွဲခြားစွန့်ပစ်မယ့် စနစ်နဲ့ ပတ်သက်တဲ့ ဆောင်ရွက်မယ့် ပုံစံစနစ်များ၊ ရရှိလာနိုင်မယ့် အကျိုးကျေးဇူးများ၊ ဆေးရုံထွက် အမှိုက်များအတွက် မီးရှို့စက်ငယ်တည်ဆောက်ခြင်းအနေနဲ့ အမှိုက်ထွက်ရှိမှု ပမာဏအရ တစ်မြို့လုံးမှ ထွက်ရှိတဲ့ အမှိုက်ပမာဏဟာ ဆေးရုံကထွက်ရှိတဲ့ ပမာဏရဲ့ အမှိုက်ပမာဏများစွာ ပိုမိုများပြားနိုင်တဲ့အတွက် ဘာကြောင့်ဆေးရုံတစ်ခုတည်းအတွက်ပဲ အမှိုက်မီးရှို့စက်ငယ်ထားရှိရတဲ့ ရည်ရွယ်ချက်ကို ရှင်းပြသင့်ကြောင်းနဲ့ လက်ရှိအမှိုက်ပုံတဲ့နေရာနဲ့ ဖြစ်ပေါ်နေတဲ့ ဒါမှမဟုတ် ဖြစ်ပေါ်လာနိုင်တဲ့ ပြဿနာအကျိုးဆက်များကို အမှိုက်စွန့်ပစ်ရန် လျာထားတဲ့နေရာအသစ်အခြေအနေနဲ့ ရရှိနိုင်တဲ့ အကျိုးရလဒ်တွေကို ရှင်းပြသင့်ကြောင်း အကြံပြုလိုပါတယ်။ မြဝတီမြို့ဟာ ထိုင်းနိုင်ငံ မဲဆောက်မြို့ရဲ့ သောင်ရင်းမြစ်ကမ်းတစ်ဖက်မှာရှိပြီးတော့ ယခင်နယ်မြေ မအေးချမ်းသေးတဲ့ အခြေအနေကနေပြီးတော့ ၂၀၀၀ ခုနှစ် အထိလောက်ကို သွားလာရေးခက်ခဲပြီးတော့ လမ်းပန်းဆက်သွယ်ရေး ပြတ်တောက်တဲ့အခြေအနေရှိပြီးတော့ ဖွံ့ဖြိုးမှုလည်း အရမ်းနောက်ကျခဲ့ပါတယ်။ တစ်ဖက်နိုင်ငံမဲဆောက်မြို့ဟာ ဆိုလို့ရှိရင် အေးချမ်းတဲ့အတွက်ကြောင့်မို့ တိုးတက်မှုနှုန်းမြန်ဆန် ပြီးတော့ နယ်စပ်မြို့ချင်း အခြေအနေအရမ်းကွာတဲ့အတွက်ကြောင့်မို့လို့ အမီလိုက်နိုင်ဖို့ အတော်ကြိုးစားဖို့ လိုနေ သေးတာလည်း တွေ့ရပါတယ်။ မြဝတီမြို့ဟာ နိုင်ငံရဲကုန်သွယ်ရေးလုပ်ငန်း အဓိကကျတဲ့နေရာတစ်ခု ဖြစ်ပြီးတော့ နိုင်ငံရဲ့ ကုန်သွယ်မှုဆိုင်ရာ အခွန်အကောက်များကို ရှာဖွေပေးနေတဲ့ မြို့တစ်မြို့ဖြစ်ပါတယ်။ နယ်စပ်မြို့ ဖြစ်တာနဲ့အညီ ကုန်ကူးသန်းရောင်းဝယ်မှုအပြင် နိုင်ငံခြားသားတွေ ဝင်ထွက်သွားလာမှုများတဲ့ နေရာ တစ်ခုဖြစ်တဲ့အတွက်ကြောင့်မို့လို့ မြို့အင်္ဂါရပ်နှင့်အညီ သန့်ရှင်းသာယာလှပဖို့လည်း အမှန်လိုအပ်ပါတယ်။ ဒါကြောင့်လည်းပဲ ADB ကနေပြီးတော့ စီစဉ်တဲ့ မဲခေါင်ဒေသအပြင် အဖွဲ့ဝင်နိုင်ငံတစ်ခုအနေ နဲ့အခြားအဖွဲ့ဝင်နိုင်ငံတွေနဲ့ ရင်ပေါင်တန်းနေနိုင်ဖို့အတွက်ဟာလည်းပဲ အမှန်လိုအပ်ပါတယ်။ ဒါကြောင့် လည်းပဲ NEDA ချေးငွေနဲ့ဆောင်ရွက်မယ့်လုပ်ငန်းများ အမှန်လိုအပ်တဲ့ လုပ်ငန်းဖြစ်တဲ့အတွက် စနစ်တကျ အကောင် အထည်ဖော်ဆောင်ရွက်နိုင်ဖို့အတွက် ချေးငွေကို ချေးယူသင့်ပါကြောင်း ထောက်ခံတင်ပြရင်း နိဂုံးချုပ်အပ်ပါတယ်။ အားလုံး ကျေးဇူးတင်ပါတယ်။</speech>
<speech type="speaker">ဦးစိန်ဗိုလ် မြဝတီမဲဆန္ဒနယ်က ဆွေးနွေးဖို့ဖြစ်ပါတယ်။</speech>
<speech><mp id="254">ဦးစိန်ဗိုလ်(မြဝတီမဲဆန္ဒနယ်၊ ကရင်ပြည်နယ်)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုဝန်ကြီးများ၊ ပြည်ထောင်စုလွှတ်တော် ကိုယ်စားလှယ်များအားလုံး မင်္ဂလာပါခင်ဗျာ။ ကျွန်တော်ကတော့ ကရင်ပြည်နယ်၊ မြဝတီမဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးစိန်ဗိုလ် ဖြစ်ပါတယ်။ ကနေ့ ကျွန်တော်ဆွေးနွေးမှာကတော့ ထိုင်းနိုင်ငံ Neighbouring Countries Economic Development Cooperation Agency-NEDA ထံမှ ချေးငွေအမေရိကန်ဒေါ်လာ ၂၄.၃ သန်း ချေးယူမယ့်ကိစ္စနဲ့ ပတ်သက်ပြီးတော့၊ စပ်လျဉ်းပြီးတော့ ထောက်ခံဆွေးနွေးမှာဖြစ်ပါတယ်။ လေးစားအပ်ပါသော နာယကကြီးခင်ဗျား။ မဟာမဲခေါင်ဒေသခွဲ အရှေ့-အနောက်စီးပွားရေးစင်္ကြံ ososcypos letąp:gle: peónss:(Greater Mekong Subregion East-West Corridor Development Project)အတွက် ADB မှ ဒေါ်လာ သန်း ၈၀ ဖြင့် မော်လမြိုင်မြို့တို့နဲ့ ဘားအံမြို့ တို့အတွက် ဒုတိယအကြိမ် ပြည်ထောင်စုလွှတ်တော် သတ္တမပုံမှန် အစည်းအဝေး(၁၆)ရက်နေ့မှာ ချေးငွေ ရယူရေးအတွက် အတည်ပြုခဲ့ပြီး Goclosusil m69.częcossos, Gag:ca:p&gt;McOS? o azzec Neighbouring Countries Economic Development Cooperation Agency-NEDA ထံမှ ချေးငွေ ၂၄.၃ သန်းကို မြဝတီရဲ့ မြို့ပြအခြေခံ အဆောက်အအုံ အဆင့်မြှင့်တင်ရေးစီမံကိန်းအတွက် အသုံးပြုမှာဖြစ်ပါတယ်။ အဲဒီတော့ ဒီနေရာမှာ ကျွန်တော်တို့ မြဝတီမြို့ဟာ ယခင်ကသေးငယ်တဲ့ မြို့ကလေးပါပဲ။ အဲဒီတော့ ယခုအခါမှာတော့ မြန်မာနိုင်ငံ အရပ်ရပ် ကနေပြီးတော့မှ ပြည်သူများ နေ့စဉ်နဲ့အမျှ နေ့ရောညပါဝင်ထွက်သွားလာနေတဲ့ မြို့တစ်မြို့ဖြစ်ရုံ သာမကပဲ မဟာမဲခေါင်ဒေသခွဲ အရှေ့-အနောက်စီးပွားရေးစင်္ကြံတစ်လျှောက်ရှိ မြို့များကိုဝင်ရာမှာ မြန်မာ နိုင်ငံကို ဦးဆုံးဝင်ရောက်ရာ မြို့တစ်မြို့လည်းဖြစ်ပါတယ်။ မြဝတီမြို့ဟာ ထိုင်းနိုင်ငံနဲ့ ကျဉ်းမြောင်းတဲ့ သောင်ရင်းမြစ်သာခြားပြီး မဲဆောက်မြို့နဲ့လည်း တစ်ဆက်တစ်စပ်တည်းရှိတဲ့မြို့လည်း ဖြစ်ပါတယ်။ အဲဒီတော့ ကျွန်တော်တို့ ဒီမှာ မြို့ပြအခြေခံအဆောက်အအုံ အဆင့်မြှင့်တင်ဖို့ ဒီချေးငွေကတော့ အဓိကအမှိုက်သိမ်း စနစ်နဲ့ ရေပေးဝေရေးစနစ်ကို အဆင့်မြှင့်တင်ဖို့ဆိုတာကို ကျွန်တော်တို့ သိရပါတယ်။ သို့သော်လည်းပဲ မြဝတီမြို့ဟာ ခုနကပြောသလို ကျွန်တော်တို့ ထိုင်းနိုင်ငံနဲ့နယ်ချင်း ဆက်စပ်တယ်။ မဲဆောက်မြို့နဲ့ ကျွန်တော်တို့က တစ်ဆက်တစ်စပ်တည်းဖြစ်တော့ တစ်ဖက်နိုင်ငံရဲ့ မြို့ကို Competitive City အဖြစ် တည်ရှိဖို့ဆိုရင် ကျွန်တော်တို့ဘက်ကဆောင်ရွက်ရမယ့်ဟာတွေ အများကြီးလိုအပ်နေပါသေး ထိုင်း-မြန်မာချစ်ကြည်ရေးတံတားအမှတ်(၁)ကိုလည်း ဒါ ၁၉၉ရ ခုနှစ်မှာ ကျွန်တော်တို့ဖွင့်လှစ် ခဲ့ပြီး ဒုတိယတံတားဖြစ်တဲ့ အမှတ်(၂)ချစ်ကြည်ရေးတံတားကိုလည်း လာမယ့်နှစ်လောက်မှာ ကျွန်တော်တို့ ဖွင့်လှစ်ဖို့ အစီအစဉ်ရှိနေပါပြီ။ အဲဒီတော့ ယခုအခါမှာမြဝတီမှာဆိုလို့ရှိရင် စက်မှုဇုန်၊ ကုန်သွယ်ရေးဇုန် စသည်တို့ တည်ရှိပြီးတော့ ကျွန်တော်တို့ လူဦးရေကလည်း အလွန်တိုးတက်များပြားလာပါတယ်။ အဲဒီတော့ ဒီနေရာမှာ ကျွန်တော်တို့ ဒါ ၂၀၁၃ ခုနှစ်ကပေါ့နော်။ ကျွန်တော်တို့ မြဝတီမှာ အစည်းအဝေးမှာဘာဖြစ် သလဲဆိုတော့ မြဝတီမှာ Town Plan ရေးဆွဲဖို့ဆိုတဲ့ စီမံကိန်းတစ်ခု ကျွန်တော်တို့ ကြားရပါတယ်။ အဲဒါ ကတော့ မြဝတီခရိုင်၊ ကရင်ပြည်နယ်ကရေးဆွဲမှာမဟုတ်ဘဲနဲ့ ဆောက်လုပ်ရေးဝန်ကြီးဌာန၊ မြို့ပြနဲ့အိမ်ရာ ဖွံ့ဖြိုးရေးအဖွဲ့ကနေပြီးတော့ ရေးဆွဲမှာဆိုတာ ကျွန်တော်သိရပါတယ်။ သို့သော်လည်းပဲ ဒီစီမံကိန်းဟာ ယခုထက်ထိ ကျွန်တော်တို့ အကောင်အထည်ဖော်တာကို မတွေ့ရသေးပါဘူး။ အဲဒီတော့ မြဝတီမြို့ ဟာဆိုရင် ခုနက အာရှလမ်းမပေါ့။ ကျွန်တော်တို့ ဒီအာရှလမ်းမတစ်လျှောက်မှာ သင်္ကန်းညီနောင်နဲ့မြဝတီဟာ အခုတစ်ဆက်တစ်စပ်တည်းဖြစ်ပြီးတော့နေတယ်။ သို့သော်လည်းပဲ Town Plan မရှိတော့ အိမ်များဟာစနစ်တကျ အကွက်ချပြီးတော့ လမ်းအနေအထားတွေ၊ ဆေးရုံတွေ၊ ကျောင်းတွေ၊ ရဲစခန်းတွေ၊ အပန်းဖြေနေရာတွေ ဒါတွေထည့်သွင်းရေးဆွဲမယ်လို့ ဆိုပါတယ်။ သို့သော်လည်း ဒါတွေတစ်ခုမှ အခုပေါ်မလာတာ တွေ့ရပါတယ်။ အဲဒီတော့ ဒီမှာကျွန်တော်တို့ နောက်တစ်ခုက မြဝတီဟာဆိုရင် ဒီအဝေးပြေးကားတွေပေါ့။ ရန်ကုန်-မြဝတီ၊ မန္တလေး-မြဝတီ နေပြည်တော်ထိအောင် ကျွန်တော်တို့ ဘတ်စ်ကားတွေလည်း ဝင်ထွက်သွားလာနေပါတယ်။ သို့သော်လည်းပဲ အခုထိအဝေးပြေးကားဝင်း ပေါ့နော်။ Bus Terminal ဟာလည်း မရှိသေးပါဘူး။ အဲဒီတော့ နောက်တစ်ခုဘာလဲဆိုတော့ ကျွန်တော်တို့ မြို့ပြအင်္ဂါရပ်နဲ့ညီဖို့ပေါ့နော်။ Drainage ရေသွယ်မြောင်းတွေလည်းမရှိသေးပါဘူး။ ဒါတွေလည်း ဖောက်လုပ်ဖို့လိုပါတယ်။ အဲဒီတော့ ၂၀၁၈ ခုနှစ်၊ သြဂုတ်လက ရေကြီးခဲ့တာဟာဆိုရင် မြဝတီမြို့ကိုဖုံးလွှမ်းခဲ့တယ်။ သို့သော် သောင်ရင်းမြစ်ရေကြီးလို့ မဟုတ်ပါဘူး။ ခုနက Drainage ရေနုတ်မြောင်းတွေ မရှိလို့ဖြစ်ပါတယ်။ အဲဒီတော့ ဒါတွေကိုလည်း ကျွန်တော်တို့ မြို့ပြအဆောက်အဦဖွံ့ဖြိုးတိုးတက်ရေးမှာ ဆောင်ရွက်ဖို့လိုပါတယ်။ အဲဒီတော့ ဒီနေရာမှာ ကျွန်တော်တို့ NEDA ရဲ့ ချေးငွေပေါ့။ အမေရိကန်ဒေါ်လာ ၂၄.၃ သန်း ချေးယူတဲ့ကိစ္စနဲ့ပတ်သက်ပြီးတော့ မြဝတီမြို့ဖွံ့ဖြိုးတိုးတက်ရေးအတွက် ရေပေးဝေရေးအဆင့်မြှင့်တင်မယ်။ နောက်တစ်ခါ အမှိုက်သိမ်း စွန့်ပစ် စနစ်ကို အဆင့်မြှင့်တင်ဖို့ဖြစ်ပါတယ်။ အဲဒီတော့ ဒီဟာတွေအတွက် ကျွန်တော်တို့ အထောက်အကူများစွာ ရပါတယ်။ အဲဒီတော့ ချေးငွေကလည်း ခုနကပြောသလို သက်သာတဲ့အတိုးနှုန်းနဲ့ နှစ်ရှည်ချေးငွေဖြစ်တဲ့ အတွက် ချေးယူတဲ့ချေးငွေကို ပြည်ထောင်စုလွှတ်တော်မှ အတည်ပြုသင့်ပါကြောင်း ထောက်ခံဆွေးနွေး ရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဒေါက်တာခွန်ဝင်းသောင်း ကချင်ပြည်နယ် မဲဆန္ဒနယ်အမှတ်(၁၁) ဆွေးနွေးဖို့ဖြစ်ပါတယ်။</speech>
<speech><mp id="870">ဒေါက်တာခွန်ဝင်းသောင်း(မဲဆန္ဒနယ်အမှတ်-၁၁၊ ကချင်ပြည်နယ်)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးပဲမင်္ဂလာပါ။ ထိုင်းနိုင်ငံ NEDA ထံကနေ US$ ၂၄.၃ သန်းချေးယူမယ့်ကိစ္စကို အကြံပြုဆွေးနွေးဖို့ Power Point အသုံးပြုခွင့်တောင်းခံအပ်ပါတယ်။ မဟာမဲခေါင်ဒေသခွဲ အရှေ့-အနောက်စီးပွားရေးစင်္ကြံလမ်းတစ်လျှောက်ရှိ မြို့များဖွံ့ဖြိုးမှုဆောင်ရွက်ဖို့ ဒီလိုချေးငှားရတဲ့ ရည်ရွယ်ချက်က အထူးသဖြင့်တော့ ကိုယ့်နိုင်ငံကပဲ ဖွံ့ဖြိုးပြီး ဘေးနားက တိုင်းပြည် မတိုးတက်ရင် သူတို့ရဲ့ ပြဿနာတွေက ကိုယ့်ကိုလည်းရိုက်ခတ်နိုင်သလို အိမ်နီးချင်းတွေနဲ့ ကုန်သွယ်မှု ပြုရာမှာလည်း ရေခံမြေခံတွေတိုးတက်မှ အားလုံးအဆင်ပြေမှာမို့ ဒီလိုဖြစ်အောင် ကူညီခြင်းမျိုးပဲ ဖြစ်ပါတယ်။ သဘောကတော့ ဘေးအိမ်ကဆင်းရဲလို့ သူ့အိမ်ဧည့်သည်လာတဲ့်ဖက်က နေရာထိုင်ခင်းကအစ ခဏခဏငှားပေးရတော့ နောက်မငှားပေးရအောင် ငွေစိုက်ထုတ်ချေးငှားပြီး သူ့လိုအပ်ချက်ကို ဖြည့်ဆည်း ပေးတဲ့သဘောမျိုး ယူဆရင်လည်း ဖြစ်ပါတယ်။ ဒီလိုရတဲ့အခွင့်အရေးမျိုးတွေကို သက်ဆိုင်ရာပြည်နယ်မှာ အကျိုးတကယ်ရှိအောင် အသုံးချနိုင်ဖို့ ကြပ်မတ်စီမံခန့်ခွဲကြရမှာ ဖြစ်ပါတယ်။ ကိုယ့်နောက်ကနေ ဖွံ့ဖြိုးတိုးတက်သွားတဲ့ လာအို၊ ကမ္ဘောဒီးယား၊ ယိုးဒယားတို့လို တိုင်းပြည် အများစုဟာ အစမှာ ကမ္ဘာ့ဘဏ်ချေးငွေတွေနဲ့ သူတို့ရဲ့ အနာဂတ်ကို တည်ဆောက်ခဲ့ကြတာပါပဲ။ ဒါပေမယ့် ရတဲ့အခွင့်အရေးကို အကောင်းဆုံးအသုံးချပြီး မိုးပျံရထားလမ်း၊ ကားလမ်းကြီးတွေ မြို့ပြစီမံကိန်းကြီးတွေ ဖော်ဆောင်သွားကြတာ အပြစ်ပြောစရာ မရှိသလောက်ပါပဲ။ လမ်းဆိုလည်း ဖြောင့်ဖြူးချောညက်နေရုံမက ရေရှည်ခိုင်ခံ့အောင် ပြည့်ပြည့်ဝဝအသုံးချ စီမံခန့်ခွဲခဲ့ကြတာပါပဲ။ ဥပမာ မြဝတီ-မဲဆောက်လမ်းမကြီးမှာ ထိုင်းက ဦးစီးဆောက်လုပ်ပေးသွားတာကိုကြည့်ပါ။ ကျွန်တော်တို့နိုင်ငံမှာတော့ ပုဂ္ဂလိကကုမ္ပဏီတွေပဲ ဖြစ်ဖြစ်၊ အစိုးရဌာနကပဲဖြစ်ဖြစ် အများပြည်သူနဲ့ပတ်သက်တဲ့လမ်းတွေ၊ တံတားတွေ၊ အဆောက်အဦ တွေမှာ ဘယ်နေရာက ဘယ်လောက်ပဲချေးငှားပြီးလုပ်လုပ် အရာရာနဲ့အကြောင်းကြောင်းချည်း တွေ့နေရ ဆဲပါပဲ။ ဒါတွေကို သတိပြုကြစေလိုပါတယ်။ လုပ်ငန်းတဲ့ပတ်သက်တဲ့တင်ဒါ၊ တင်ဒါခေါ်အားနည်းချက်တွေ အရည်အသွေးမပြည့်မီတာတွေက ဒီကနေ့အထိ ပြောမဆုံးပေါင် တောသုံးတောင် ဖြစ်နေကြတုန်းပါ။ လေးစားရပါသော နာယကကြီးခင်ဗျား။ မကြာမီကမှ ကျပ်ငွေ ၁၁ ဘီလီယံ အကုန်အကျခံပြီး ၂၃ မိုင် AC လမ်းခင်းခဲ့တဲ့ ကချင်ပြည်နယ်၊ မိုးမောက်-ဒေါ့ဖုန်းယန်လမ်းပိုင်းကို ပြည်နယ်လွှတ်တော် ပြည်သူ့ ငွေစာရင်းကော်မတီရဲ့ မှတ်ချက်အရ အရည်အသွေး မပြည့်တာတွေကြောင့် တာဝန်ရှိသူတွေပြန်ပြီး ဖြေရှင်းနေရတာတွေ။ ဒဂုံဆိပ်ကမ်းမြို့နယ်ထဲ ယခင်ကာလတွေမှာ ဆောက်လုပ်ခဲ့တဲ့ ယုဇနအိမ်ရာစီမံကိန်း ဆိုရင်လည်း နှစ် ၅၀ ခံဖို့မပြောနဲ့ နှစ် ၂၀ မပြည့်ခင် မျက်နှာကျက်တွေပြိုကျ၊ နံရံတွေကွဲအက်လို့ အသက် တောင်မှန်မှန်မရှူရဲကြတဲ့ နေထိုင်သူပြည်သူတွေခင်ဗျာ လက်ခံလွှဲပြောင်းပေးထားတဲ့ အိုးအိမ်ဦးစီးဌာနက လည်းတာဝန်မယူ နဂိုကုမ္ပဏီကလည်း ပြုပြင်ပေးဖို့အာမခံ မသိချင်ဟန်နဲ့ ဘော်လီဘောပုတ်နေကြလို့ ဘယ်သူ့ကိုဆရာတင်ရမှန်းမသိတဲ့ အားကိုးရာမဲ့ ပြည်သူတွေအတွက် များစွာနစ်နာနေဆဲမို့ တာဝန်ယူပြီး တာဝန်မခံတတ်တဲ့ ကိုယ်ကျိုးရှာအကျင့်တွေကြောင့် လုပ်သမျှအရာမထင် သဲထဲရေသွန်သလို ရှေ့က သာဓကတွေ နမူနာယူပြီး အခုချေးငှားအသုံးပြုမယ့် လုပ်ငန်းတိုင်းကိုလည်း ကြပ်ကြပ်မတ်မတ် အကောင် အထည်ဖော်ပေးဖို့ လိုပါလိမ့်မယ်။ စီမံခန့်ခွဲကြသူတွေရဲ့ ခေါင်းထဲမှာ ဒါတွေဟာ ပြန်ဆပ်ရမယ့်ချေးငွေတွေပါ အလှူပေးလိုက်တာ မဟုတ်ပါဘူး။ စေတနာအပြည့်အဝနဲ့ ပြည်သူ့အကျိုးကိုသာ မျက်နှာမူဖော်ဆောင်ဖို့လိုပါမယ်။ ကျွန်တော်တို့ မိုးမောက်မြို့နယ်မှာ မြို့နယ်လျှပ်စစ်မှူးရုံးဝန်းထဲ တာဝန်ယူဆောက်လုပ်ခဲ့တဲ့ ကုမ္ပဏီတစ်ခုဆိုရင် ငွေတွေ အကုန်ထုတ်သွားပေမယ့် အဆုံးလည်းမသတ်၊ အကြွေးလည်းမဆပ် လုပ်လက်စတန်းလန်းထားခဲ့လို့ တရားစွဲရမလိုလို လျော်ကြေးတောင်းရမလိုလိုနဲ့ ဆက်သွယ်ရင်လည်း ဖုန်းမကိုင်ဘဲ ဒီနေ့ထိ ပြဿနာတက် နေတုန်းပါပဲ။ ထိုင်း၊ လာအို၊ ကမ္ဘောဒီးယားတို့တောင် ချေးငွေနဲ့ပဲလိုအပ်တဲ့ Infrastructure တွေကို အရည်အသွေးပြည့်ဖြည့်ဆည်းပြီး တိုးတက်အောင်လုပ်ခဲ့ကြလို့ ကိုယ်ကပြန်မော့ကြည့်ရချိန်မှာ သင်ခန်းစာ မယူနိုင်ကြသေးဘူးဆိုရင် အာဆီယံမှာ ဗလာကျည်ဆံနဲ့ပစ်ဖောက်တဲ့ သင်္ကြန်အမြောက်လိုပါပဲ အသံသာ မြည်ပြီးအဆန်မပါလာလို့ အရာမရောက်တဲ့ နောက်ကောက်ကျ နိုင်ငံအဆင့်ကနေ မရုန်းထွက်နိုင်မှာကို အထူးစိုးရိမ်မိပါတယ်။ လေးစားရပါသော ပြည်ထောင်စုလွှတ်တော် နာယကကြီးခင်ဗျာ။ နောက်ဆုံးအနေနဲ့တင်ပြလိုတာ ကတော့ ဒီမြို့များဖွံ့ဖြိုးမှု စီမံကိန်းမှာပါတဲ့ အမှိုက်သိမ်းစနစ်တွေကို အောင်မြင်အောင်အကောင်အထည် ဖော်ဖို့ ပြည်သူတွေပူးပေါင်းပါဝင်ဖို့ Public Awareness ပေးမယ်ဆိုရင် ပြည်သူတွေသာမက စည်ပင် ဝန်ထမ်းတွေပါမကျန် Awareness ပေးဖို့လိုပါမယ်။ ရန်ကုန်မြို့ပတ်လမ်းတစ်လျှောက် ရထားနှစ်စီးနဲ့ အမှိုက် ကောက်သလိုမျိုး အခြားမြို့ကြီး တော်တော်များများမှာလည်း ပြည်သူတွေ၊ ဝန်ထမ်းတွေပါ သင့်တော်တဲ့ အမှိုက်ကောက် Campaign တွေအပြင် ငယ်စဉ်တောင်ကျေး ကလေးဘဝထဲက အမှိုက်ပစ်စည်းကမ်းတွေ တိတိကျကျ လိုက်နာစေဖို့ ကျောင်းသင်ခန်းစာနဲ့ ဆရာဆရာမတွေပါမကျန် နားရည်ဝနေအောင် ပညာတွေ ပေးဖို့လိုပါမယ်။ အိမ်နီးချင်း ထိုင်းနိုင်ငံမှာဆို မိုင်ထောင်ကျော် ဟိုင်းဝေးလမ်းတစ်လျှောက်မှာ၊ (Prachuap) ပရာကျွပ်ပင်လယ်ကမ်းခြေမှာ ဘာအမှိုက် တစ်မျှင်မှမရှိခဲ့၊ မတွေ့ခဲ့သလို ဒီအခြေအနေမျိုးရအောင် စီမံကိန်း တွေလုပ်ပြီး တာဝန်ယူ၊ တာဝန်ခံတတ်တဲ့ လမ်းကြောင်းအမှန်ပေါ်ရောက်အောင် ဖော်ဆောင်တဲ့ အစိုးရ တစ်ရပ်ကို မြင်တွေ့ချင်နေပါပြီလို့ တင်ပြပါရစေ။ နာယကကြီးခင်ဗျာ။ နိဂုံးချုပ်အနေနဲ့ တိုင်းပြည်အဝှမ်းမှာ ပြည်သူများအနေနဲ့ ကိုယ်ရွေးချယ်လိုက်တဲ့ အစိုးရတစ်ရပ်ကို မခိုးမခန့်ဖြစ်တာ နဲနဲလေးမျှမနှစ်မြို့သလို ခိုးခိုးခန့်ခန့်ဖြစ်နေပြန်ရင်လည်း လုံးဝမကြိုက် ပါဘူး။ ပြည်သူတွေတကယ်လိုလားနေတာကတော့ မခိုးခန့်စီမံမှုမျိုးနဲ့ ခိုးမခန့်အုပ်ချုပ်မှုမျိုး ဖြစ်ပါကြောင်း ထပ်လောင်းတင်ပြရင်း ထိုင်းနိုင်ငံက ချေးယူမယ့် အမေရိကန်ဒေါ်လာ ၂၄.၃ သန်းခွဲနဲ့ ပတ်သက်လို့ ကောင်းမွန်တဲ့အစီအမံများနဲ့ အကောင်အထည်ဖော်ဆောင်ရွက်နိုင်ပါစေလို့ နာယကကြီးမှတစ်ဆင့် ဆန္ဒပြု ထောက်ခံဆွေးနွေးအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဒေါ်နန်းသန်းသန်းလွင် ဘားအံမဲဆန္ဒနယ်က ဆွေးနွေးဖို့ဖြစ်ပါတယ်။</speech>
<speech><mp id="253">ဒေါ်နန်းသန်းသန်းလွင်(ဘားအံမဲဆန္ဒနယ်၊ ကရင်ပြည်နယ်)</mp>လေးစားအပ်ပါသော နာယကကြီးနှင့် ပြည်ထောင်စုဝန်ကြီးများ၊ ပြည်ထောင်စုလွှတ်တော် ကိုယ်စားလှယ်များအားလုံး မင်္ဂလာ ပါရှင်။ ကျွန်မကတော့ ကရင်ပြည်နယ်၊ ဘားအံမဲဆန္ဒနယ်မှ ပြည်သူ့လွှတ်တော်ကိုယ်စားလှယ် နန်းသန်းသန်းလွင် ဖြစ်ပါတယ်။ ကျွန်မဆွေးနွေးမယ့် အကြောင်းအရာကတော့ နိုင်ငံတော်သမ္မတထံမှ ပေးပို့ထားသော ဆောက်လုပ်ရေးဝန်ကြီးဌာနနဲ့ ကရင်ပြည်နယ်အစိုးရတို့က မဟာမဲခေါင်ဒေသခွဲ အရှေ့-အနောက် စီးပွားရေး စင်္ကြံလမ်းတစ်လျောက်မှာရှိတဲ့ မြို့များ ဖွံ့ဖြိုးမှုစီမံကိန်းဆိုင်ရာ ဆောင်ရွက်ရန်အတွက် ထိုင်းနိုင်ငံ NEDA ထံမှ ချေးငွေအမေရိကန်ဒေါ်လာ ၂၄.၃သန်း ရယူရန်ကိစ္စကို အကြံပြု ဆွေးနွေးသွားမှာ ဖြစ်ပါတယ်။ နာယကကြီးရှင်။ မဟာမဲခေါင်ဒေသခွဲ အရှေ့-အနောက်စီးပွားရေးစင်္ကြံလမ်းတစ်လျောက်မှာရှိတဲ့ မြို့များဖွံ့ဖြိုးမှုစီမံကိန်းကို လေ့လာလိုက်တဲ့အခါမှာ မြို့များဖွံ့ဖြိုးမှုစီမံကိန်း ၃ မြို့ထဲက မြဝတီမြို့ရဲ့ မြို့ပြ အခြေခံအဆောက်အအုံ အဆင့်မြှင့်တင်ရေးစီမံကိန်းအတွက် အမေရိကန်ဒေါ်လာ ၂၄.၃ သန်း အသုံးပြု သွားမယ်လို့ သိရှိရပါတယ်။ အဆိုပါချေးငွေဆိုင်ရာ စည်းကမ်းသတ်မှတ်ချက်တွေကတော့ ချေးငွေကာလ ၃၀ နှစ်၊ ဆိုင်းငံ့ကာလ ၁၀ နှစ်၊ အရင်းဆပ်ကာလ ၂၀ နှစ်နဲ့ အတိုးနှုန်းကတော့ ၁.၅ ရာခိုင်နှုန်း ဖြစ်ပါတယ်။ အဲဒီထဲမှာ စီမံခန့်ခွဲမှုစရိတ်ကတော့ ချေးငွေပမာဏရဲ့ ၀.၁၅ ရာခိုင်နှုန်းကို ၁ ကြိမ်ထဲနဲ့ ပေးချေရမှာလည်းဖြစ်ပါတယ်။ စီမံကိန်းကာလအနေနဲ့ကတော့ ၂၀၁၉ ခုနှစ်ကနေပြီးတော့ ၂၀၂၄ ခုနှစ်ထိ ၆နှစ်ဖြစ်ကြောင်းလည်း သိရှိရပါတယ်။ ကရင်ပြည်နယ်၊ မြဝတီမြို့ရဲ့ ဖွံ့ဖြိုးမှုစီမံကိန်းများဖြစ်တဲ့ ပြည်သူတို့ အတွက် ရေကောင်းရေသန့်နဲ့ ရေလုံလောက်စွာရရှိနိုင်ရေး၊ စွန့်ပစ်ပစ္စည်းများနဲ့ အမှိုက်များ စီမံခန့်ခွဲမှု စနစ်ကောင်းမွန်ရေး၊ ရှေးဟောင်းအဆောက်အအုံများ ပြုပြင်ထိန်းသိမ်းရေးအပါအဝင် မြို့ပြ ဖွံ့ဖြိုးမှု လုပ်ငန်းတွေဆောင်ရွက်ရေး စတဲ့လုပ်ငန်းများကို အကောင်ထည်ဖော်ဆောင်ရွက်နိုင်မယ်လို့လည်း ဖော်ပြ နာယကကြီးရှင်။ NEDA စီမံကိန်းကို စီမံဆောင်ရွက်မယ့် အဖွဲ့အစည်းအဖြစ် ဆောက်လုပ်ရေး ဝန်ကြီးဌာန၊ မြို့ပြနဲ့ အိမ်ရာဖွံ့ဖြိုးမှု ဦးစီးဌာနဖြစ်ပြီး စီမံကိန်းအကောင်ထည်ဖော် တာဝန်ယူမယ့် အဖွဲ့အစည်း ကတော့ ကရင်ပြည်နယ် စည်ပင်သာယာရေးအဖွဲ့ပဲ ဖြစ်ပါတယ်။ ဘဏ္ဍာရေးဝန်ကြီးဌာနနဲ့ ထိုင်းနိုင်ငံ NEDA တို့အကြား ဦးစွာ ချေးငွေစာချုပ်ချုပ်ဆိုမှာဖြစ်ပြီး ပြည်ထောင်စုစီမံကိန်းနဲ့ ဘဏ္ဍာရေးဝန်ကြီး ဌာနနဲ့ ကရင်ပြည်နယ် စည်ပင်သာယာရေးအဖွဲ့တို့ကြားမှာတော့ ထပ်ဆင့်ချေးငွေစာချုပ် ချုပ်ဆိုဆောင်ရွက် သွားမှာ ဖြစ်ပါတယ်။ ဒါကိုကြည့်ချင်းအားဖြင့်တော့ ချေးငွေရယူခြင်းမှာ ကရင်ပြည်နယ် စည်ပင်သာယာရေး အဖွဲ့မှ တာဝန်ခံမှုတွေ၊ တာဝန်ယူမှုတွေများစွာ ပြုလုပ်သွားရမှာဖြစ်ကြောင်းတော့ သတိပြုရမှာ ဖြစ်ပါတယ်။ နာယကကြီးရှင်။ ကရင်ပြည်နယ်၊ မြဝတီမြို့ရဲ့ ရေပေးဝေရေးအဆင့်မြှင့်တင်ခြင်းစီမံကိန်းစနစ်နဲ့ အမှိုက်စွန့်ပစ်စနစ်တွေကို Power Point ဖြင့်တင်ပြသွားမှာ ဖြစ်ပါတယ်။ ဒါကတော့ လက်ရှိမြဝတီမြို့ရဲ့ ရေပေးဝေမှုအခြေနေတွေပဲ ဖြစ်ပါတယ်။ စီးပွားရေးအရ လာရောက် သူများပြားတဲ့အတွက်ကြောင့် မြို့နေလူဦးရေ များပြားခြင်းတို့ကြောင့်လည်း ရေပေးဝေမှုစနစ်တွေဟာ လိုအပ်ချက်များရှိနေကြောင်းလည်း သိရှိရပါတယ်။ အဆိုပါစီမံကိန်းပြီးဆုံးပါက မြဝတီမြို့က ရရှိနိုင်မယ့် အကျိုးကျေးဇူးတွေပဲ ဖြစ်ပါတယ်။ မြဝတီမြို့ရဲ့ အမှိုက်စွန့်ပစ်စနစ်ရဲ့ အဆင့်မြှင့်တင်ခြင်းစီမံကိန်းနဲ့ လက်ရှိအမှိုက်စွန့်ပစ်နေမှု အခြေနေ တွေပဲ ဖြစ်ပါတယ်။ အဆိုပါစနစ်ပြီးဆုံးပါက ရရှိမယ့် အကျိုးကျေးဇူးတွေပဲ ဖြစ်ပါတယ်။ ဒါကလည်း အထက်ဖော်ပြပါအချက်အတိုင်းပဲ အကျိုးကျေးဇူးတွေ ဖြစ်ပါတယ်။ နာယကကြီးရှင်။ အထက်ဖော်ပြပါ အကြောင်းအရာတွေကို ကြည့်ချင်းအားဖြင့် ကရင်ပြည်နယ်ရှိ မြဝတီမြို့ကို ရေကောင်းရေသန့် လုံလောက်စွာပေးဝေရေးစနစ်နဲ့ အမှိုက်စွန့်ပစ်သိမ်းဆည်းမှုစနစ် ကောင်းမွန်စွာ ဆောင်ရွက်ပေးနိုင်မှာဖြစ်တဲ့အတွက် အဆိုပါစီမံကိန်းများအပေါ်တော့ ဝမ်းမြောက်ဝမ်းသာ ကြိုဆိုရပါတယ်။ သို့သော်လည်း အတိုးနဲ့ချေးယူမှာဖြစ်၍လည်းကောင်း၊ ၂၀၁၉ ခုနှစ်မှာ စတင်အကောင်အထည် ဖော်မှာဖြစ်၍လည်းကောင်း ပြည်ထောင်စုအစိုးရနဲ့ ပြည်နယ်အစိုးရတို့အပေါ်မှာတော့ ဝန်ထုပ်ဝန်ပိုးဖြစ်သွား မည်ကို စိုးရိမ်မိပါကြောင်း အကြံပြုတင်ပြရင်းနဲ့ ဆွေးနွေးမှုကို အဆုံးသတ်ရပါတယ်။ အားလုံးကို ကျေးဇူး တင်ပါတယ်။</speech>
<speech type="speaker">လွှတ်တော်ကိုယ်စားလှယ်များ ခင်ဗျား။ အထက်ပါ ချေးငွေရယူရန်ကိစ္စနဲ့ စပ်လျဉ်းပြီး လွှတ်တော်ကိုယ်စားလှယ်များရဲ့ ဆွေးနွေးချက်များအပေါ် သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက ပြန်လည်ရှင်းလင်းဆွေးနွေးခြင်းနဲ့ လွှတ်တော်ရဲ့ အဆုံးအဖြတ်ရယူခြင်းအစီအစဉ် တို့ကို ၂၉-၁၁-၂၀၁၈ ရက်(ကြာသပတေးနေ့)မှာ ဆောင်ရွက်ရန်လျာထားပါကြောင်း ကြေညာပါတယ်။</speech>
</motion>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး စတုတ္ထနေ့ရပ်နားကြောင်းနှင့် ပဉ္စမနေ့ ကျင်းပမည့် နေ့ရက်နှင့် ကြေညာခြင်း</title>
<speech type="speaker">အစီအစဉ်(၂၁) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ယနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် ဒသမပုံမှန်အစည်းအဝေး စတုတ္ထနေ့ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် ဒသမပုံမှန်အစည်းအဝေးရဲ့ ပဉ္စမနေ့ကို ၂၀၁၈ ခုနှစ်၊ နိုဝင်ဘာလ ၂၉ ရက် (ကြာသပတေးနေ့) နံနက် ၁၀ နာရီ ကျင်းပပြုလုပ်မည်ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျာ။</speech>
<speech type="mc">ပြည်ထောင်စုလွှတ်တော် ကိုယ်စားလှယ်များအားလုံး ထွက်ခွာနိုင် ပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် ဒသမပုံမှန်အစည်းအဝေး စတုတ္ထနေ့ အစည်းအဝေးကို မွန်းလွဲ ၁၂:၄၅ နာရီတွင် ရပ်နားပါသည်။</speech>
</postface>
</transcript>
</doc>
