<doc>
<docinfo>
<docno>02-02-05.xml</docno>
<pdf>02-02-05.pdf</pdf>
<term value="02">ဒုတိယအကြိမ်</term>
<session value="02" />
<sittingday value="05" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ဒုတိယပုံမှန်အစည်းအဝေး ပဉ္စမနေ့မှတ်တမ်း</title>
<date>၁၃၇၈ ခုနှစ်၊ ဝါခေါင်လဆန်း ၉ ရက် (၂၀၁၆ ခုနှစ်၊ သြဂုတ်လ ၁၂ ရက်)(သောကြာနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် ဒုတိယပုံမှန်အစည်းအဝေး ပဉ္စမနေ့ကို နံနက် ၁၀:ဝဝ နာရီင်ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ဒုတိယပုံမှန်အစည်းအဝေးရဲ့ ပဉ္စမနေ့ အစီအစဉ် စတင်ပါတော့မယ်။ ယနေ့ အစည်းအဝေးကို ဒဂုံတက္ကသိုလ် နိုင်ငံတကာဆက်ဆံရေးပညာဌာနမှ အုပ်ချုပ်သူ ဆရာ၊ ဆရာမများနှင့် ကျောင်းသား၊ ကျောင်းသူများ ၂၈၅ ဦး၊ ရန်ကုန်စီးပွားရေးတက္ကသိုလ်ဘဏ်လုပ်ငန်းနှင့် ဘဏ္ဍာရေးပညာ မဟာဘွဲ့လွန်သင်တန်းသား၊ သင်တန်းသူ ၁၀၀ ဦး၊ ပြည်သူ့လွှတ်တော် ကိုယ်စားလှယ် ဦးအောင်ခင်ဦး၏ မိတ်ဆွေများ ၅၀ ဦး အပါအဝင် ပြည်သူလူထု ၄၈၄ ဦး လာရောက်လေ့လာလျက်ရှိကြောင်း တင်ပြအပ် ပါတယ်ခင်ဗျား။ ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါ။</speech>
<speech type="mc">အားလုံးထိုင်နိုင်ကြပါပြီ ခင်ဗျား။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ တိယအကြိမ် ပြည်ထောင်စလက်လက် ကြိယပံအစည်းအဝေး ပထမမာ တောင်စလက်က် ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စု လွှတ်တော်ကိုယ်စားလှယ်ဦးရေ စုစုပေါင်း ၆၄ရ ဦးရှိပြီး ဒီကနေ့ အစည်းအဝေးကို ၅၆၃ ဦး တက်ရောက် ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၈၇.၀၂ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ) တို့အရ အစည်းအဝေးအထမြောက်ကြောင်းနဲ့ အစည်းအဝေးစတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် ပဉ္စမနေ့ အစည်းအဝေး အစီအစဉ်ကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျာ။ ဒုတိယအကြိမ် ပြည်ထောင်စုလွှတ်တော် ဒုတိယပုံမှန်အစည်းအဝေး ပဉ္စမနေ့ အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေထားတဲ့အတိုင်း ဆက်လက်ဆောင်ရွက်ပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များ ခွင့်ပန်ကြားခြင်းနှင့် အစည်းအဝေးတက်ရောက်မှု အခြေအနေကို မှတ်တမ်းတင်ခြင်း</title>
<speech type="speaker">အစီအစဉ် (၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1157">ဦးမင်းဦး(အတွင်းရေးမှူး၊ ကိုယ်စားလှယ်စိစစ်ရေးကော်မတီ)</mp>လေးစားအပ်ပါတဲ့ ပြည်ထောင်စုလွှတ်တော် နာယကကြီး ခင်ဗျား။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စု လွှတ်တော် ဒုတိယပုံမှန်အစည်းအဝေး ပဉ္စမနေ့ ၁၂-၈-၂၀၁၆ ရက်နေ့မှာ အစည်းအဝေးသို့ တက်ရောက် နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား ပဲခူးတိုင်းဒေသကြီး မဲဆန္ဒနယ် အမှတ်(၆)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်စိစစ်ရေး ကော်မတီ အတွင်းရေးမှူးဖြစ်သူ ကျွန်တော် ဦးမင်းဦးက ခွင့်ပန်ကြားသွားမှာ ဖြစ်ပါတယ်။ ယနေ့ ပြည်ထောင်စု လွှတတော် အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များမှာ- ဦးလဂန်ဇယ်ဂျုံး ဝိုင်းမော်၊ - ဦးအောင်သိန်း ဗန်းမော်၊ - ဒေါ်ရှီလာနန်တောင်(ခ)အမ်နန်တောင် ကချင်-၂။ - ဦးဇယ်ခေါင် ကချင်-၃၊ ဦးနိုင်ကိုကို ကချင်-၁၂၊ - ဒေါက်တာခင်စည်သူ လွိုင်ကော်၊ - ဒေါ်အေးအေးမူ - ဦးမောင်မောင်လတ် စစ်ကိုင်း-၉၊ - ဦးအောင်မြင့် သာယာဝတီ၊ - ဦးကြည်မိုးနိုင် ပဲခူး-၁၁၊ ပဲခူး-၃၊ သရက်၊ နွားထိုးကြီး၊ ကျောက်ဆည်၊ မန္တလေး-၁၊ ပေါင်၊ - ဒေါက်တာဝင်းမြင့် - ဒေါ်ရွှေရွှေစိန်လတ် - ဦးကံမြင့် - ဦးသက်လွင်(ခ) ဦးခင် - ဦးနိုင်ထူးအောင် - ဒေါက်တာတင်အောင် - ဒေါက်တာသန်းဝင်း - ဒေါ်မိကွန်ချမ်း - ဦးဖေတင် - ဦးလှမြင့်(ခ) ဦးလှမြင့်သန်း - ဦးတင်နု(ခ)တင်နုအောင် - ဒေါ်ထုမေ - ဦးတင်မောင်ဝင်း - ဒေါက်တာခင်မောင်မောင် - ဦးခင်မောင်ဝင်း - ဦးမြင့်လွင် - ဦးထွန်းမြင့် - ဒေါက်တာဝေဖြိုးအောင် - နော်လှလှစိုး - ဦးထွန်းအောင်(ခ) ဦးထွန်းထွန်းဟိန် - ဦးခွန်မောင်သောင်း - ဒေါ်ပြုံးကေသီနိုင် - ဦးစိုင်းဆိုင်မိုင်း - ဦးရန်လင်း - ဦးအေးဝင်း - ဒေါက်တာစံရွှေဝင်း - ဦးဇော်မင်းသိန်း - ဦးဇော်သိန်း မွန်-၁၁၊ မာန်အောင်၊ ရခိုင်-၁၁၊ ဆိပ်ကမ်း၊ ဒဂုံမြို့သစ်(မြောက်ပိုင်း)၊ လမ်းမတော်၊ ပုဇွန်တောင်၊ ဗဟန်း၊ သာကေတ၊ ရန်ကုန်-၁၀၊ နောင်ချို၊ ပင်လောင်း၊ ကလော၊ မိုင်းကိုင်၊ ကျိုက်လတ်၊ ရေကြည်၊ လေးမျက်နှာ၊ ဝါးခယ်မ၊ - ဦးသိန်းထွန်း သာပေါင်း၊ ဦးခင်မောင်ရီ ဟင်္သာတ၊ - ဦးစိုးမိုး ဧရာဝတီ-၁၊ - ဦးစခင်ဇော်လင်း ဧရာဝတီ-၂၊ - ဗိုလ်မှူးချုပ်မောင်မောင် တပ်မတော်သား၊ - ဗိုလ်မှူးထင်အောင်ကျော် တပ်မတော်သားနှင့် - ဗိုလ်မှူးနှင်းစိုး တပ်မတော်သား တို့ဖြစ်ကြပါတယ်။ ယခင်ကခွင့်ပန်ကြားသဖြင့် လွှတ်တော်က ခွင့်ပြုထားသူ ၃၉ ဦးရှိပြီး ယနေ့ခွင့်ပန်ကြားသူ ၄၅ ဦး ဖြစ်တဲ့အတွက် စုစုပေါင်းခွင့်ပန်ကြားသူ ၈၄ ဦး ရှိပါတယ်။ ခွင့်မဲ့ပျက်ကွက်သူ မရှိပါကြောင်းနဲ့ ယနေ့ ခွင့်ပန်ကြားသူ ပြည်ထောင်စုလွှတ်တော်ကိုယ်စားလှယ် ၄၅ ဦးအား ခွင့်အဖြစ် သတ်မှတ်ခွင့်ပြု ပေးနိုင်ပါရန် လေးစားစွာ တင်ပြပန်ကြားအပ်ပါတယ်။</speech>
<speech type="speaker">ခွင့်ပန်ကြားသူ အားလုံးကိုခွင့်ပြုပါတယ်။</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် ဒုတိယပုံမှန်အစည်းအဝေး ပဉ္စမနေ့ကို တက်ရောက်ခွင့်ရှိတဲ့ လွှတ်တော် ကိုယ်စားလှယ် ၆၄ရ ဦး၊ ယခင်က ခွင့်ပြုထားသူ ၃၉ ဦး၊ ယနေ့ခွင့်ပန်ကြား၍ ခွင့်ပြုထားသူ ၄၅ ဦး ဖြစ်တဲ့ အတွက် ခွင့်ပြုထားသူ စုစုပေါင်း ၈၄ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို ပြည်ထောင်စုလွှတ်တော်ဆိုင်ရာ နည်းဥပဒေ ၄ နည်းဥပဒေခွဲ (ခ)အရ အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Order">
<title>နိုင်ငံတော်သမ္မတထံမှ ပေးပို့သော မြန်မာနိုင်ငံတော်ဗဟိုဘဏ် ဒါရိုက်တာ အဖွဲ့ဝင်အဖြစ် ခန့်အပ်တာဝန်ပေးရန် တင်ပြထားသော ပုဂ္ဂိုလ်နှင့်စပ်လျဉ်း၍ လွှတ်တော်က သဘောတူကြောင်းကြေညာခြင်း</title>
<speech type="speaker">အစီအစဉ်(၅) ဖြစ်ပါတယ်။ ပြည်ထောင်စုလွှတ်တော်ကိုယ်စားလှယ်များ ခင်ဗျား။ နိုင်ငံတော်သမ္မတက ပြည်ထောင်စုလွှတ်တော်သို့ တင်ပြထားတဲ့ မြန်မာနိုင်ငံတော်ဗဟိုဘဏ် ဒါရိုက်တာအဖွဲ့ဝင်အဖြစ် ခန့်အပ်တာဝန်ပေးသင့်တဲ့ ပုဂ္ဂိုလ်ရဲ့ အမည်စာရင်းကို ၉-၈-၂၀၁၆ ရက်က ကျင်းပပြုလုပ်တဲ့ ပြည်ထောင်စုလွှတ်တော် အစည်းအဝေး စတုတ္ထနေ့မှာ တင်ပြခဲ့ပြီး ၎င်းရဲ့ ကိုယ်ရေး မှတ်တမ်းကိုလည်း လွှတ်တော်အတွင်းပါဝင်တဲ့ နိုင်ငံရေးပါတီများနဲ့ တပ်မတော်သားလွှတ်တော် ကိယ်စားလယ်အစအဖွဲ့ တိအတက် ရယနိုင်အောင် ဆောင်ရွက်ပေးခဲ့ပြီး ဖြစ်ပါတယ်။ ယင်းပုဂ္ဂိုလ်ဟာ မြန်မာနိုင်ငံတော် ဗဟိုဘဏ်ဒါရိုက်တာအဖွဲ့ဝင်အတွက် သတ်မှတ်ထားတဲ့ အရည်အချင်းများနဲ့ ပြည့်စုံမှုမရှိကြောင်း သက်သေအထင်အရှားပြပြီး ကန့်ကွက်လိုတဲ့ လွှတ်တော် ကိုယ်စားလှယ်များရှိပါက ၁၁-၈-၂၀၁၆ ရက် (ကြာသပတေးနေ့) ညနေ ၄ နာရီ နောက်ဆုံးထားပြီး အမည်စာရင်း တင်သွင်းနိုင်ကြောင်းလည်း ကြေညာခဲ့ပါတယ်။ ကန့်ကွက်ရန် အမည်စာရင်းတင်သွင်းဖို့ နောက်ဆုံးသတ်မှတ်ချိန်ထိ တင်ပြပါ ပုဂ္ဂိုလ်နဲ့စပ်လျဉ်းပြီး ကန့်ကွက်ချက်တစ်စုံတစ်ရာမရှိတဲ့အတွက် နိုင်ငံတော်သမ္မတက တင်ပြထားတဲ့ နိုင်ငံသားစိစစ်ရေးကတ်ပြား အမှတ် ၁၂/ဥကတ(နိုင်)ဝ၄၅၀၀၅ ကိုင်ဆောင်သူ ဦးဘိုဘိုငယ်အား မြန်မာနိုင်ငံတော်ဗဟိုဘဏ် ဒါရိုက်တာ အဖွဲ့ဝင်အဖြစ် ခန့်အပ်တာဝန်ပေးရန် လွှတ်တော်က သဘောတူကြောင်း ကြေညာပါတယ်။</speech>
<title>မွန်ပြည်နယ်၊ သထုံခရိုင်၊ ကျိုက်ထိုမြို့နယ်အတွင်းရှိ ကျေးရွာတစ်ရွာအား နယ်နိမိတ်ဧရိယာတိုးချဲ့ပြင်ဆင်ဖွဲ့စည်းခြင်းကို တင်ပြခြင်းနှင့် လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၆) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ ပြည်ထောင်စုလွှတ်တော်၌ မှတ်တမ်းတင်နိုင်ရန်အတွက် နိုင်ငံတော်သမ္မတရုံးရဲ့ ၈-၈-၂၀၁၆ ရက်စွဲပါ စာအမှတ်၊ ၅၀၈(၅)/၁၂/သမ္မတရုံးဖြင့် ပေးပို့ထားတဲ့ မွန်ပြည်နယ်၊ သထုံခရိုင်၊ ကျိုက်ထိုမြို့နယ်၊ သိမ်ဇရပ် ကျေးရွာအုပ်စုအတွင်းရှိ မြေဧရိယာ ၉၂.၃၇(ကိုးဆယ့်နှစ် ဒသမသုံးခုနစ်)ဧကကို ဝါးဒတ်ကွင်းကျေးရွာ နယ်နိမိတ်အတွင်း ထည့်သွင်းပြင်ဆင်ဖွဲ့စည်းခြင်း စာမိတ္တူကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ အဆိုပါ ကျေးရွာနယ်နိမိတ်ဧရိယာ တိုးချဲ့ပြင်ဆင်ဖွဲ့စည်းခြင်းကို ပြည်ထောင်စုလွှတ်တော်ဆိုင်ရာ ဥပဒေပုဒ်မ ၅၈ အရ လွှတ်တော်က မှတ်တမ်းတင်ကြောင်း ကြေညာပါတယ်။ အမှာစာကို နောက်ဆက်တွဲဖြင့် ဖော်ပြထားပါသည်။</speech>
</section>
<section value="Motion">
<motion>
<title>နိုင်ငံတော်သမ္မတထံမှ ပေးပို့သော ကာလလတ်ကြွေးမြီစီမံခန့်ခွဲမှု မဟာဗျူဟာ အတည်ပြုထုတ်ပြန် နိုင်ရေးကိစ္စနှင့် စပ်လျဉ်း၍ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်ကလွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၇) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ စီမံကိန်းနှင့်ဘဏ္ဍာရေးဝန်ကြီးဌာနကရေးဆွဲပြီး ပြည်ထောင်စုအစိုးရအဖွဲ့၏ ခွင့်ပြုချက်ရရှိပြီးဖြစ်တဲ့ “ကာလလတ် ကြွေးမြီစီမံခန့်ခွဲမှု မဟာဗျူဟာ”ကို ထုတ်ပြန်နိုင်ဖို့အတွက် ပြည်သူ့ကြွေးမြီစီမံခန့်ခွဲမှု ဥပဒေ ပုဒ်မ ၁၁ ပါ ပြဋ္ဌာန်းချက်များနှင့် ပြည်ထောင်စုလွှတ်တော်ရဲ့ အတည်ပြုချက် ရယူပေးနိုင်ပါရန် နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၉-၈-၂၀၁၆ ရက်စွဲပါစာအမှတ်၊ ၃(၁)/၁/သမ္မတရုံးဖြင့် ပေးပို့ထားပါတယ်။ ယင်းကိစ္စနဲ့စပ်လျဉ်းပြီး စီမံကိန်းနှင့်ဘဏ္ဍာရေးဝန်ကြီးဌာနက လွှတ်တော်သို့ ရှင်းလင်းတင်ပြဖို့ ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့်ဘဏ္ဍာရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယကကြီးနှင့်တကွ ဖိတ်ကြားထားသော ပြည်ထောင်စုအဆင့်ပုဂ္ဂိုလ်များ၊ လွှတ်တော်ကိုယ်စားလှယ်ကြီးများအားလုံး ကိုယ်စိတ်နှစ်ဖြာ ကျန်းမာချမ်းသာကြပါစေရန် ဆုမွန်ကောင်း တောင်းရင်း ဂါရဝပြု နှုတ်ခွန်းဆက်သအပ်ပါတယ်။ ကျွန်တော်ကတော့ စီမံကိန်းနှင့် ဘဏ္ဍာရေးဝန်ကြီးဌာန ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ကျွန်တော့အနေနဲ့ နိုင်ငံတော်သမ္မတထံမှပေးပို့သော ကာလလတ်ကြွေးမြီစီမံခန့်ခွဲမှု မဟာဗျူဟာ အတည်ပြု ထုတ်ပြန်နိုင်ရေးနှင့်စပ်လျဉ်း၍ အကျဉ်းချုပ်ပြီး ရှင်းလင်းတင်ပြမှာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ လွှတ်တော်ကိုယ်စားလှယ်ကြီးများအားလုံး သိရှိကြပြီး ဖြစ်သည့်အတိုင်း နိုင်ငံတော်အနေနဲ့ အရအသုံးဘတ်ဂျက်အနေအထားအရ ပြည်တွင်း၊ ပြည်ပကြွေးမြီများ တင်ရှိလျက်ရှိပါတယ်။ နိုင်ငံတစ်ခုရဲ့ စီးပွားရေးဖွံ့ဖြိုးတိုးတက်မှုနဲ့ စီးပွားရေးခိုင်မာတောင့်တင်းမှု တို့ကို တိုင်းတာရာမှာ ကြွေးမြီအခြေအနေကိုလည်း လေ့လာသုံးသပ် တိုင်းတာကြလေ့ရှိပါတယ်။ သို့ဖြစ်ရာ နိုင်ငံတော်ရဲ့ စီးပွားရေးဖွံ့ဖြိုးတိုးတက်ရေးနှင့် တည်ငြိမ်ရေးတို့အတွက် ကြွေးမြီစီမံခန့်ခွဲမှု (Debt Management) ကောင်းမွန်ရန် လိုအပ်ပါကြောင်း ပဏာမတင်ပြလိုပါတယ်။ နာယကကြီးခင်ဗျား။ နိုင်ငံတော်ရဲ့ ကြွေးမြီစီမံခန့်ခွဲမှုကို ပိုမိုထိရောက်ကောင်းမွန်စေဖို့အတွက် စီမံကိန်းနဲ့ဘဏ္ဍာရေးဝန်ကြီးဌာနအောက်မှာ ငွေတိုက်ဦးစီးဌာနကို ၂၀၁၄ ခုနှစ်၊ စက်တင်ဘာလမှာ သီးခြားဌာန တစ်ခုအဖြစ် စတင်ဖွင့်လှစ်ခဲ့ပြီး ဒီဌာနမှာ ကြွေးမြီစီမံခန့်ခွဲမှုဌာနခွဲကိုလည်း ထည့်သွင်း ဖွင့်လှစ် ဆောင်ရွက်ခဲ့ပါတယ်။ ယင်းသို့ဖွင့်လှစ်ပြီးတဲ့နောက်မှာ အာရှဖွံ့ဖြိုးရေးဘဏ် ADB အနေနဲ့ ပြည်သူ့ ကြွေးမြီစီမံခန့်ခွဲမှု နယ်ပယ်၊ ပြည်သူ့ကြွေးမြီဆိုင်ရာဥပဒေနဲ့ ဖွဲ့စည်းမှုမူဘောင်နယ်ပယ်၊ ကြွေးမြီမှတ်တမ်း တင်မှုနှင့်စီမံခန့်ခွဲမှုစနစ်နယ်ပယ်ဟူ၍ နယ်ပယ် ၃ ခုမှာ နည်းပညာအကူအညီများ ပူးပေါင်းပါဝင်ပေးအပ် ခဲ့ပါတယ်။ ဒီပူးပေါင်းဆောင်ရွက်မှုများရဲ့ ရလဒ်ကောင်းတစ်ခုအနေနဲ့ ပြည်သူ့ကြွေးမြီစီမံခန့်ခွဲမှုဥပဒေကို ၂၀၁၆ ခုနှစ်၊ ဇန်နဝါရီလ ၅ ရက်နေ့မှာ ပြဋ္ဌာန်းနိုင်ခဲ့ပါတယ်။ နာယကကြီးခင်ဗျား။ ဒီပြည်သူ့ကြွေးမြီစီမံခန့်ခွဲမှုဥပဒေပုဒ်မ ၁၁ မှာ အစိုးရကြွေးမြီအတွက် ကာလလတ် m ida ära oodSq||(Medium- Term Debt Management Strategy-MTDS) sa$28:ao: နောက်ဘဏ္ဍာရေးနှစ် ၃ နှစ်ကာလအတွက် စီမံကိန်းနှင့်ဘဏ္ဍာရေးဝန်ကြီးဌာနက နှစ်စဉ် ပုံမှန်ရေးဆွဲ၍ ပြည်ထောင်စုအစိုးရအဖွဲ့၏ ခွင့်ပြုချက်နှင့် ပြည်ထောင်စုလွှတ်တော်၏ အတည်ပြုချက်ရယူရမည်ဟု ပါရှိပါတယ်။ ဥပဒေပုဒ်မ ၁၄(ခ)မှာ ကာလလတ်ကြွေးမြီစီမံခန့်ခွဲမှု မဟာဗျူဟာအား ထုတ်ပြန်ကြေညာ ရမည်ဟုလည်း ပြဋ္ဌာန်းပါရှိပါတယ်။ အဆိုပါပြဋ္ဌာန်းချက်များနှင့်အညီ ကျွန်တော်တို့ ဝန်ကြီးဌာနအနေဖြင့် ကာလလတ်ကြွေးမြီစီမံခန့်ခွဲမှု မဟာဗျူဟာကို ရေးဆွဲခဲ့ပြီး ပြည်ထောင်စုအစိုးရအဖွဲ့ရဲ့ ခွင့်ပြုချက်ဖြင့် ပြည်ထောင်စုလွှတ်တော်က အတည်ပြုပေးနိုင်ပါရန် ယခုကဲ့သို့ တင်ပြရခြင်း ဖြစ်ပါတယ်။ နာယကကြီးခင်ဗျား။ ပြည်သူ့ကြွေးမြီစီမံခန့်ခွဲမှုရဲ့ရည်ရွယ်ချက်ဟာ အစိုးရရဲ့ဘဏ္ဍာငွေ ဖြည့်ဆည်းရန် လိုအပ်ချက်များနှင့် ရေတိုရေရှည်ငွေပေးချေရန်တာဝန်များကို ဆုံးရှုံးနိုင်ခြေများနှင့်အတူ ကုန်ကျစရိတ် အနည်းဆုံးဖြစ်စေရန်နဲ့ အစိုးရငွေချေးသက်သေခံလက်မှတ်များနဲ့စပ်လျဉ်းတဲ့ ပြည်တွင်းဈေးကွက်ဖွံ့ဖြိုးရေးကို အားပေးမြှင့်တင်ပေးရန်တို့ဖြစ်ပါတယ်။ ပြည်သူ့ကြွေးမြီစီမံခန့်ခွဲမှုမှာ အစိုးရကြွေးမြီများအတွက် ကာလလတ် ကြွေးမြီစီမံခန့်ခွဲမှု မဟာဗျူဟာချမှတ်ခြင်းနှင့် ပြည်သူ့ကြွေးမြီ တစ်ရပ်လုံးအတွက် စာရင်းမှတ်တမ်းများ ကောင်းမွန်စွာ ထိန်းသိမ်းထားရှိခြင်းတို့ ပါဝင်ပါတယ်။ အစိုးရကြွေးမြီစီမံခန့်ခွဲမှု မဟာဗျူဟာကို ချမှတ် ရာမှာ ပြည်ထောင်စုအစိုးရအဖွဲ့က ပြည်တွင်း၊ ပြည်ပငွေချေးယူနိုင်တဲ့ ကိစ္စရပ်များအပေါ် အခြေခံရမည့် အပြင် နိုင်ငံတော်ရဲ့ မက်ခရိုစီးပွားရေးမူဘောင်၊ အစိုးရရဲ့ အနာဂတ်ချေးငွေလိုအပ်ချက်၊ ပြည်တွင်း၊ ပြည်ပဈေးကွက်အခြေအနေများအပြင် ဆက်စပ်နေတဲ့ အခြားကိစ္စများကိုလည်း ထည့်သွင်းစဉ်းစားရမှာ ဖြစ်ပါတယ်။ ပြည်သူ့ကြွေးမြီစီမံခန့်ခွဲမှု ဥပဒေပုဒ်မ ၁၃ မှာ ပြဋ္ဌာန်းထားချက်မှာ ကာလလတ်ကြွေးမြီ စီမံခန့်ခွဲမှုမဟာဗျူဟာတွင် အောက်ပါတို့ပါဝင်ရမည်။ (က) ကြွေးမြီအရပ်ရပ်နှင့်စပ်လျဉ်းသည့် အန္တရာယ် ကျရောက်နိုင်မှုသည် သင့်တင့်လျောက်ပတ်သည့် အတိုင်းအတာအတွင်းရှိကြောင်း သေချာမှုရှိစေရန် အစိုးရကြွေးမြီအရပ်ရပ်၏ အချိုးအစားနှင့် ကြွေးမြီသစ်များ ရယူခြင်းတို့အတွက် လမ်းညွှန်မှုတင်ပြချက် နှင့်ရည်ရွယ်ချက်သတ်မှတ်ခြင်းများ၊ (ခ) အစိုးရငွေချေးသက်သေခံလက်မှတ်များရဲ့ ပြည်တွင်းဈေးကွက် ဖွံ့ဖြိုးမှုကို မြှင့်တင်ပေးရန် အစီအမံများ၊ (ဂ) ငွေထုတ်ချေးခြင်း၊ ထပ်ဆင့်ငွေထုတ်ချေးခြင်းနှင့် ချေးငွေ အာမခံချက်များ ထုတ်ပေးခြင်းတို့အတွက် မူဝါဒများနှင့် လမ်းညွှန်ချက်များဟူ၍ ဖြစ်ပါတယ်။ မဟာဗျူဟာကို အတည်ပြုပြီးတဲ့အခါမှာ အစိုးရငွေချေးယူမှုနှင့် အခြားကြွေးမြီစီမံခန့်ခွဲမှု လုပ်ဆောင်ချက်များကို ဤမဟာဗျူဟာနှင့်အညီ ဆောင်ရွက်ရမှာဖြစ်ပါကြောင်း တင်ပြအပ်ပါတယ်။ ယနေ့တင်ပြသည့် ကာလလတ်ကြွေးမြီစီမံခန့်ခွဲမှု မဟာဗျူဟာ (Medium- Term Debt Management Strategy-MTDS) မှာ ကျွန်တော်တို့ အောက်ပါခေါင်းစဉ်များဖြင့် ရေးဆွဲတင်ပြထားပါတယ်။ နိဒါန်း၊ ရည်ရွယ်ချက်၊ အစိုးရကြွေးမြီ၊ ပြည်ပကြွေးမြီ၊ ပြည်တွင်းကြွေးမြီ၊ ဈေးကွက်ကိုအခြေခံသည့် အစိုးရ ငွေတိုက်လက်မှတ်များ၊ အစိုးရငွေတိုက်စာချုပ်များ၊ ရင်းနှီးမြှုပ်နှံသူများနှင့် ဆက်သွယ်ဆောင်ရွက်မှု များနှင့် ဈေးကွက်ဖွံ့ဖြိုးတိုးတက်မှု၊ အစိုးရမှငွေထုတ်ချေးခြင်း၊ ထပ်ဆင့်ငွေထုတ်ချေးခြင်းနှင့် ချေးငွေ အာမခံချက်များ၊ ကြွေးမြီခံနိုင်ရည်ရှိမှုစီမံခန့်ခွဲခြင်း၊ ဘဏ္ဍာရေးဆိုင်ရာ ဆုံးရှုံးနိုင်ခြေကို စီမံခန့်ခွဲခြင်း၊ နိုင်ငံခြားငွေကြေးအမျိုးအစားကြောင့် ဆုံးရှုံးနိုင်ခြေ စီမံခန့်ခွဲခြင်း၊ အတိုးနှုန်းကြောင့် ဆုံးရှုံးနိုင်ခြေ စီမံ ခန့်ခွဲခြင်း၊ ဘဏ္ဍာငွေပြန်လည်ဖြည့်ဆည်းမှု ဆုံးရှုံးနိုင်ခြေ စီမံခန့်ခွဲခြင်း၊ ငွေဖြစ်လွယ်မှု ဆုံးရှုံးနိုင်ခြေ စီမံ ခန့်ခွဲခြင်း၊ လုပ်ငန်းဆောင်ရွက်မှုဆိုင်ရာ ဆုံးရှုံးနိုင်ခြေ စီမံခန့်ခွဲခြင်း၊ အစိုးရငွေချေးသက်သေခံ လက်မှတ် များနှင့်စပ်လျဉ်းတဲ့ ပြည်တွင်းဈေးကွက် ဖွံ့ဖြိုးတိုးတက်အောင်ဆောင်ရွက်ခြင်း၊ အစိုးရငွေချေးသက်သေခံ လက်မှတ်များကို လေလံစနစ်ဖြင့် ဆက်လက်ရောင်းချခြင်း၊ ၂၀၁၆-၂၀၁ရ ခု၊ ဘဏ္ဍာရေးနှစ်အတွက် ငွေချေးယူရန် လျာထားမှုအစီအစဉ်၊ ဆောင်ရွက်ရမည့် အဓိကလုပ်ငန်းများ၊ နိဂုံး တို့ဖြစ်ပါတယ်။ နာယကကြီးခင်ဗျား။ ဤမဟာဗျူဟာမှာ ပါဝင်သည့် အဓိကအချက်များကို ကျွန်တော့အနေနဲ့ အကျဉ်းချုပ် ကောက်နုတ်ပြီးတော့ တင်ပြပါ့မယ်။ နိုင်ငံတော်ရဲ့ ၃၁-၁၂-၂၀၁၅ ရက်နေ့မှာရှိတဲ့ ပြည်တွင်း၊ ပြည်ပကြွေးမြီ လက်ကျန်အခြေအနေများကို မြန်မာကျပ်ငွေ၊ ညီမျှတဲ့ အမေရိကန်ဒေါ်လာတန်ဖိုးတို့ဖြင့် ဖော်ပြထားပါတယ်။ ထို့အပြင် ပြည်ပချေးငွေများအပေါ်မှာ အရင်းအတိုး နှစ်စဉ် ပြန်လည်ပေးဆပ် သွားရမယ့် အခြေအနေများကိုလည်း ၂၀၅၄-၂၀၅၅ ဘဏ္ဍာရေးနှစ်အထိ ကျွန်တော်တို့ ခန့်မှန်းဖော်ပြ ထားပါတယ်။ နောက် ကျွန်တော်တို့ ပြည်တွင်းကြွေးမြီများတွင် မြန်မာနိုင်ငံတော်ဗဟိုဘဏ်ကို အစိုးရ ငွေတိုက်လက်မှတ်များ ရောင်းချပြီးတော့ ငွေချေးယူနေရခြင်းကနေ လျှော့ချနိုင်ဖို့အတွက် ၂၀၁၅ ခုနှစ်၊ ဇန်နဝါရီလက စပြီးတော့ ဈေးကွက်ကိုအခြေခံတဲ့ အစိုးရငွေတိုက်လက်မှတ်များ ထုတ်ဝေခဲ့ခြင်းနဲ့ အစိုးရ တိတ်စာချုပ်များ လက်ဝေခဲ့ခြင်းတို့အပေါ်မှာ အစီရင်ခံတင်ထားပါတယ်။ စီမံခန့်ခွဲခြင်းတွင် နိုင်ငံတော်၏ ကြွေးမြီခံနိုင်ရည်ရှိမှု အတိုင်းအတာနဲ့ ဆက်လက်ထိန်းသိမ်းဆောင်ရွက် သွားမည့် အစီအမံများကိုလည်း တင်ပြထားပါတယ်။ ကြွေးမြီအပေါ်မှာ ဆုံးရှုံးနိုင်ခြေများဖြစ်တဲ့ ဘဏ္ဍာရေး ဆိုင်ရာ ဆုံးရှုံးနိုင်ခြေ၊ နိုင်ငံခြားငွေကြေးအမျိုးအစားကြောင့် ဆုံးရှုံးနိုင်ခြေ၊ အတိုးနှုန်းကြောင့် ဆုံးရှုံးနိုင်ခြေ၊ ဘဏ္ဍာငွေပြန်လည်ဖြည့်ဆည်းမှု ဆုံးရှုံးနိုင်ခြေ၊ ငွေဖြစ်လွယ်မှု ဆုံးရှုံးနိုင်ခြေ၊ လုပ်ငန်းဆောင်ရွက်မှု ဆုံးရှုံး နိုင်ခြေ စတဲ့ဆုံးရှုံးနိုင်ခြေများကို စီမံခန့်ခွဲခြင်းများနဲ့ ပတ်သက်၍လည်း ထည့်သွင်းတင်ပြထားပါတယ်။ အစိုးရငွေချေးသက်သေခံလက်မှတ်များနဲ့ စပ်လျဉ်း၍ ပြည်တွင်းဈေးကွက် ဖွံ့ဖြိုးတိုးတက်အောင် ဆောင်ရွက်ခြင်း၊ လေလံစနစ်ဖြင့် ရောင်းချနိုင်မည့် အစီအစဉ်များ၊ ၂၀၁၆-၂၀၁ရ ခု၊ ဘဏ္ဍာရေးနှစ်အတွက် ငွေချေးယူရန် လျာထားမှုအစီအစဉ်၊ ၂၀၁၆-၂၀၁ရ ဘဏ္ဍာရေးနှစ်မှစ၍ ၃ နှစ်တာကာလ ၂၀၁၈-၂၀၁၉ ခု၊ ဘဏ္ဍာရေး နှစ်အထိ အစိုးရကြွေးမြီစီမံခန့်ခွဲမှုအတွက် ဆောင်ရွက် ရမည့် အဓိကလုပ်ငန်းများလည်း ပါဝင်ပါတယ်။ နာယကကြီးခင်ဗျား။ ယခုရေးဆွဲတင်ပြသည့် မဟာဗျူဟာသည် ကျွန်တော်တို့နိုင်ငံအတွက် ပထမဦးဆုံး အကြိမ် ရေးဆွဲတင်ပြတဲ့ ကြွေးမြီစီမံခန့်ခွဲမှု မဟာဗျူဟာဖြစ်ပါတယ်။ ကျွန်တော်တို့ အတတ်နိုင်ဆုံး ကြိုးပမ်း ရေးဆွဲထားပါကြောင်း တင်ပြအပ်ပါတယ်။ သို့ဖြစ်ပါ၍ လိုအပ်ချက်များရှိပါက လွှတ်တော်ကိုယ်စားလှယ် ကြီးများအနေဖြင့် ဝိုင်းဝန်းသုံးသပ် ဝေဖန်ဆွေးနွေး အကြံပြုပေးကြပါရန်ကိုလည်း ပန်ကြားတင်ပြအပ် ပါတယ်။ နောင်ဘဏ္ဍာရေးနှစ်တွေမှာလည်း ယခုထက်ပိုမိုပြည့်စုံတဲ့ မဟာဗျူဟာကို ရေးဆွဲ၍ ထုတ်ပြန် သွားနိုင်ရန်ကိုလည်း မျှော်လင့်ထားပါတယ်။ လေးစားအပ်ပါသော နာယကကြီးခင်ဗျား။ သို့ဖြစ်ပါ၍ စီမံကိန်းနှင့် ဘဏ္ဍာရေးဝန်ကြီးဌာနက ရေးဆွဲ၍ ပြည်ထောင်စုအစိုးရအဖွဲ့၏ ခွင့်ပြုချက်ဖြင့်တင်ပြသည့် ၂၀၁၆ ခုနှစ်၊ ကာလလတ်ကြွေးမြီစီမံ ခန့်ခွဲမှုမဟာဗျူဟာကို ပြည်ထောင်စုလွှတ်တော်က အတည်ပြု ပေးနိုင်ပါရန် လေးစားစွာ တင်ပြအပ် ပါတယ်ခင်ဗျား။ ကျေးဇူးတင်ပါတယ်။</speech>
<title>အထက်ပါကိစ္စနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ် ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၈) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ နိုင်ငံတော်သမ္မတထံမှ ပေးပို့စာ အပါအဝင် ပြည်ထောင်စုလွှတ်တော်ရဲ့ အတည်ပြုချက်ရယူဖို့ ပေးပို့ထားတဲ့ “ကာလလတ်ကြွေးမြီစီမံခန့်ခွဲမှုမဟာဗျူဟာ” မိတ္တူကို လွှတ်တော်ကိုယ်စားလှယ်များထံ ကြိုတင်ဖြန့်ဝေ ထားပါတယ်။ အထက်ပါကိစ္စနဲ့စပ်လျဉ်းပြီး ဆွေးနွေးလိုတဲ့ လွှတ်တော်ကိုယ်စားလှယ်များရှိပါက ၁၆-၈-၂၀၁၆ ရက် (အင်္ဂါနေ့) ညနေ ၄ နာရီ (၁၆၀၀ နာရီ) နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်း တင်သွင်းနိုင်ကြောင်း အသိပေး ကြေညာပါတယ်။</speech>
</motion>
</section>
<section value="Bill">
<bill>
<title>၂၀၁၆-၂၀၁ရ ခု၊ ဘဏ္ဍာရေးနှစ် ပြည်ထောင်စု၏ အရအသုံးခန့်မှန်းခြေ ငွေစာရင်း(ပြင်ဆင်ချက်) နှင့်၂၀၁၆ ခုနှစ်၊ ပြည်ထောင်စု၏ ဘဏ္ဍာငွေအရအသုံး ဆိုင်ရာဥပဒေကို ပြင်ဆင်သည့်ဥပဒေ (မူကြမ်း)နှင့်စပ်လျဉ်းသည့် ဥပဒေဆိုင်ရာ သုံးသပ်ချက်အစီရင်ခံစာနှင့် ငွေကြေးဆိုင်ရာ သုံးသပ်ချက် အစီရင်ခံစာများကို ပူးပေါင်းကော်မတီများက ဖတ်ကြားတင်ပြခြင်း</title>
<speech type="speaker">အစီအစဉ် (၉) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များ ခင်ဗျား။ ၂၀၁၆-၂၀၁ရ ခု၊ ဘဏ္ဍာရေးနှစ် ပြည်ထောင်စု၏ အရအသုံးခန့်မှန်းခြေ ငွေစာရင်း (ပြင်ဆင်ချက်) နဲ့ ၂၀၁၆ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေကို ပြင်ဆင်သည့်ဥပဒေ(မူကြမ်း)နဲ့ စပ်လျဉ်းပြီး စီမံကိန်းနှင့် ဘဏ္ဍာရေးဝန်ကြီးဌာန ပြည်ထောင်စုဝန်ကြီးက ၂၅-၇-၂၀၁၆ ရက်တွင် ကျင်းပ ပြုလုပ်ခဲ့တဲ့ ပြည်ထောင်စုလွှတ်တော် ဒုတိယပုံမှန်အစည်းအဝေး ပထမနေ့မှာ လွှတ်တော်သို့ တင်သွင်းခဲ့ပြီး ဖြစ်ပါတယ်။ အထက်ပါ ဥပဒေ(မူကြမ်း)အပေါ် ဥပဒေကြမ်းပူးပေါင်းကော်မတီနဲ့ ပြည်သူ့ငွေစာရင်း ပူးပေါင်း ကော်မတီတို့ရဲ့ လေ့လာသုံးသပ်ချက် အစီရင်ခံစာများကို ပြည်ထောင်စုလွှတ်တော်ဆိုင်ရာ နည်းဥပဒေ ၈၆ နည်းဥပဒေခွဲ(ခ)နဲ့ ပြည်ထောင်စု၏ ဘဏ္ဍာငွေအရအသုံးရေးဆွဲတင်ပြခြင်းဆိုင်ရာ ဥပဒေပုဒ်မ ၄ ပုဒ်မခွဲ(က)၊ (ခ)တို့နဲ့ အညီ လွှတ်တော်သို့ ဖတ်ကြားတင်ပြမှာ ဖြစ်ပါတယ်။ ဦးစွာ ပြည်သူ့ငွေစာရင်းပူးပေါင်းကော်မတီက ငွေကြေးဆိုင်ရာအစီရင်ခံစာ (၂/၂၀၁၆) ကို ဖတ်ကြား တင်ပြဖို့ ဖိတ်ခေါ်ပါတယ်။</speech>
<speech><mp id="1606">ဦးအောင်မင်း(ဒုတိယဥက္ကဋ္ဌ-၂၊ ပြည်သူ့ ငွေစာရင်းပူးပေါင်းကော်မတီ)</mp>ပြည်ထောင်စု လွှတ်တော် နာယကကြီး၊ ပြည်သူ့လွှတ်တော် ဥက္ကဋ္ဌနှင့် ပြည်ထောင်စုလွှတ်တော်ကိုယ်စားလှယ်များ၊ ဖိတ်ကြား ထားသော ပြည်ထောင်စုအဆင့်အဖွဲ့ဝင်များ၊ ဧည့်သည်တော် များအားလုံးကို လေးစားစွာ ဂါရဝပြုပြု အပ်ပါတယ်။ ကျွန်တော်ကတော့ ဇလွန်မဲဆန္ဒနယ်၊ ပြည်ထောင်စုလွှတ်တော် ကိုယ်စားလှယ် ဦးအောင်မင်း ဖြစ်ပါတယ်။ ပြည်သူ့ငွေစာရင်း ပူးပေါင်းကော်မတီရဲ့ တာဝန်ပေးချက်အရ ၂၀၁၆-၂၀၁ရ ခု၊ ဘဏ္ဍာရေးနှစ် ပြည်ထောင်စု၏ အရအသုံးခန့်မှန်းခြေ ငွေစာရင်းပြင်ဆင်ချက်နှင့် ၂၀၁၆ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကို ပြင်ဆင်သည့် ဥပဒေမူကြမ်းအပေါ် ငွေကြေး ဆိုင်ရာသုံးသပ်ချက် အစီရင်ခံစာ ကို ဖတ်ကြားတင်သွင်းမှာ ဖြစ်ပါတယ်။ ပြည်ထောင်စုလွှတ်တော် ပြည်သူ့ငွေစာရင်းပူးပေါင်းကော်မတီ၊ ၂၀၁၆-၂၀၁ရ ခု၊ ဘဏ္ဍာရေးနှစ် ပြည်ထောင်စု၏အရအသုံးခန့်မှန်းခြေငွေစာရင်း(ပြင်ဆင်ချက်)နှင့် ၂၀၁၆ ခုနှစ်၊ ပြည်ထောင်စု၏ ဘဏ္ဍာငွေ အရအသုံးဆိုင်ရာဥပဒေကို ပြင်ဆင်သည့် ဥပဒေ(မူကြမ်း)အပေါ် ငွေကြေးဆိုင်ရာသုံးသပ်ချက် အစီရင်ခံစာ အမှတ်စဉ်(၂/၂၀၁၆)။ ၂၀၁၆-၂၀၁ရ ခု၊ ဘဏ္ဍာရေးနှစ် ပြည်ထောင်စု၏ အရအသုံးခန့်မှန်းခြေငွေ စာရင်း (ပြင်ဆင်ချက်)နှင့် ၂၀၁၆ ခုနှစ်၊ ပြည်ထောင်စု၏ဘဏ္ဍာငွေအရအသုံးဆိုင်ရာဥပဒေကို ပြင်ဆင်သည့် ဥပဒေ(မူကြမ်း)နှင့် စပ်လျဉ်း၍ ၂၅-၇-၂၀၁၆ ရက်နေ့တွင် ကျင်းပသော ဒုတိယအကြိမ် ပြည်ထောင်စု လွှတ်တော်၊ ဒုတိယပုံမှန်အစည်းအဝေး ပထမနေ့၌ ပြည်ထောင်စုအစိုးရအဖွဲ့ကိုယ်စား စီမံကိန်းနှင့်ဘဏ္ဍာရေး ဝန်ကြီးဌာန၊ ပြည်ထောင်စုဝန်ကြီးကဖွဲ့စည်းပုံအခြေခံဥပဒေပုဒ်မ ၁၀၃ ပုဒ်မခွဲ(က)ပါ ပြဋ္ဌာန်းချက်နှင့်အညီ ပြည်ထောင်စုလွှတ်တော်သို့ တင်သွင်းခဲ့ပါသည်။ ပြည်ထောင်စုလွှတ်တော်ရုံးသည် ၂၂-၇-၂၀၁၆ ရက်စွဲပါ အမိန့်ကြော်ငြာစာအမှတ်(၆၇/၂၀၁၆)ဖြင့် “၂၀၁၆-၂၀၁ရ ခု၊ ဘဏ္ဍာရေးနှစ် ပြည်ထောင်စု၏ အရအသုံးခန့်မှန်းခြေငွေစာရင်း (ပြင်ဆင်ချက်)နှင့် ၂၀၁၆ ခုနှစ်၊ ပြည်ထောင်စု၏ဘဏ္ဍာငွေအရအသုံးဆိုင်ရာဥပဒေကို ပြင်ဆင်သည့် ဥပဒေ(မူကြမ်း)ပါ ရငွေသုံးငွေများစိစစ်ရေးပူးပေါင်းအဖွဲ့ (၁၇)ဖွဲ့”ကို ဖွဲ့စည်းစိစစ်ခဲ့ပါသည်။ ပြည်သူ့ငွေစာရင်းပူးပေါင်းကော်မတီသည် ၂၁-၇-၂၀၁၆၊ ၂၈-၇-၂၀၁၆နဲ့ ၁၁-၈-၂၀၁၆ ရက်နေ့ များမှာ ဥပဒေရေးရာနဲ့ အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင်အပါအဝင် သက်ဆိုင်ရာ ဝန်ကြီးဌာနများမှ တာဝန်ရှိသူများ၊ စိစစ်ရေးပူးပေါင်းအဖွဲ့များမှ ဥက္ကဋ္ဌများ၊ ဒုဥက္ကဋ္ဌများနှင့် ညှိနှိုင်းအစည်းအဝေးများ ကျင်းပပြီး ပြည်သူ့ငွေစာရင်းပူးပေါင်းကော်မတီ၏ ငွေကြေးဆိုင်ရာ သုံးသပ်ချက် အစီရင်ခံစာ အမှတ်စဉ်(၂/၂၀၁၆)ကို ပြုစု၍ ပြည်ထောင်စုလွှတ်တော်ဆိုင်ရာ နည်းဥပဒေ ၁၀၄(က)၊ (ခ)၊ (ဂ)တို့ပါ ပြဋ္ဌာန်းချက်များနှင့်အညီ ပြည်ထောင်စုလွှတ်တော်သို့ တင်သွင်းအပ်ပါသည်။ ပြည်သူ့ငွေစာရင်းပူးပေါင်းကော်မတီ၏ ငွေကြေးဆိုင်ရာသုံးသပ်ချက် အစီရင်ခံစာမှာ(၁) ၂၀၁၆-၂၀၁ရခု၊ ဘဏ္ဍာရေးနှစ်ပြည်ထောင်စု၏အရအသုံးခန့်မှန်းခြေငွေစာရင်းပြင်ဆင်တင်ပြချက်၊ (၂) ငွေစာရင်းပူးပေါင်းကော်မတီ၏ လေ့လာတွေ့ရှိချက်၊ (၃) နိုင်ငံပိုင်စီးပွားရေးအဖွဲ့အစည်းများ၏ငွေကြေးစနစ် စီမံခန့်ခွဲမှုစနစ်ပြုပြင်ပြောင်းလဲရေးဆောင်ရွက် နိုင်မှုအခြေအနေ၊ (၄) ပြည်သူ့ဘဏ္ဍာရေးစီမံခန့်ခွဲမှုစနစ် ပြုပြင်ပြောင်းလဲမှုအခြေအနေ၊ (၅) စိစစ်ရေးပူးပေါင်းအဖွဲ့ (၁၇)ဖွဲ့၏ လေ့လာတွေ့ရှိချက်နှင့် သဘောထားမှတ်ချက်၊ (၆) ငွေစာရင်းပူးပေါင်းကော်မတီ၏ ခြုံငုံသုံးသပ်တင်ပြချက်နဲ့ (၇) ငွေစာရင်းပူးပေါင်းကော်မတီ၏ သဘောထားမှတ်ချက် ဆိုပြီး အပိုင်း(၇)ပိုင်း ပါရှိပါတယ်။ နာယကကြီးခင်ဗျား။ အစီရင်ခံစာအပြည့်အစုံကို ကြိုတင်ဖြန့်ဝေပြီးဖြစ်၍ ပြည်သူ့ငွေစာရင်းပူးပေါင်း ကော်မတီ၏ သဘောထားမှတ်ချက်များကိုသာလျင် ကောက်နုတ်တင်ပြသွားမှာ ဖြစ်ပါတယ်။ ဒါကြောင့် Power Point အသုံးပြုခွင့်ပေးပါရန် လေးစားစွာ ပန်ကြားအပ်ပါတယ်။ နာယကကြီးခင်ဗျား။ ပြည်ထောင်စုအစိုးရအဖွဲ့က တင်သွင်းလာတဲ့ ၂၀၁၆-၂၀၁ရခု၊ ဘဏ္ဍာရေးနှစ် ပြည်ထောင်စု၏ အရအသုံးခန့်မှန်းခြေငွေစာရင်း ပြင်ဆင်တင်ပြချက်ဖြစ်ပါတယ်။ အကျဉ်းချုပ် တင်ပြ ရမယ်ဆိုလို့ရှိရင် ရငွေများမှာ ယခင်လွှတ်တော်က ကျပ်ဘီလီယံပေါင်း ၁၆,၉၇၅.၉၈၈ ဘီလီယံ ခွင့်ပြုခဲ့ ပါတယ်။ ပြင်ဆင်တင်ပြချက်အနေနဲ့ ကျပ်ဘီလီယံပေါင်း ၁၆,၉၇၈.၉၉၁ ပြင်ဆင်တင်ပြခဲ့တဲ့အတွက် ရငွေအပိုင်းမှာ ကျပ် ၃.၀၀၃ ဘီလီယံတိုးမြှင့် ရရှိဖို့လျာထားခဲ့ပါတယ်။ အလားတူပဲ သုံးငွေများမှာ ဆိုလို့ရှိရင် ယခင်လွှတ်တော်ရဲ့ အတည်ပြုချက်အရ ကျပ်ဘီလီယံပေါင်း ၂၀,၇၃၃.၄၉၆ ဘီလီယံ ဖြစ်ပြီး ပြင်ဆင်တင်ပြချက်မှာတော့ ကျပ်ဘီလီယံပေါင်း ၂၀,၇၃၆.၄၉၉ ဘီလီယံအထိ တိုးမြှင့်ကျခံသုံးစွဲဖို့ လျာထား ခဲ့ပါတယ်။ ပိုငွေလိုငွေအနေနဲ့ ယခင်လွှတ်တော်ရဲ့ အတည်ပြုချက်အရ ကျပ်ဘီလီယံပေါင်း ၃,၇၅၇.၅၀၈ ဘီလီယံကိုပဲ ပြင်ဆင်တင်ပြချက်မှာလည်း ဒီလိုငွေအတိုင်း ခြားနားမှုမရှိ တင်ပြခဲ့ပါတယ်။ ဒါကြောင့် လိုငွေနဲ့ ဂျီဒီပီအချိုးဟာ ၄.၄ရ ပဲဖြစ်ကြောင်း ပြည်ထောင်စုအစိုးရအဖွဲ့က တင်ပြလာပါတယ်။ အဲဒီတော့ ကျွန်တော်တို့ ပြည်သူ့ငွေစာရင်းပူးပေါင်းကော်မတီရဲ့ စိစစ်လေ့လာတွေ့ရှိချက်တွေအရ သဘောထားမှတ်ချက်ကို တင်ပြရမယ်ဆိုလို့ရှိရင် သဘောထားမှတ်ချက်(၁) ၂၀၁၆-၂၀၁ရ ခု၊ ဘဏ္ဍာရေးနှစ် ပြည်ထောင်စု၏အရအသုံးခန့်မှန်းခြေငွေစာရင်းပြင်ဆင်ချက်ပါ ဘတ်ဂျက်လိုငွေနှင့်စပ်လျဉ်း၍ ဆန်းစစ်ချက် ကို အခြေခံရေးဆွဲသောနည်းလမ်း၊ Analytical Method အရတွက်ချက်လျှင် လိုငွေသည် ကျပ် ၄၆၉၉ ဘီလီယံဖြစ်ပြီး၊ လိုငွေနဲ့ ဂျီဒီပီအချိုးဟာ ၅.၅၈ ရာခိုင်နှုန်းဖြစ်နေတာကို တွေ့ရှိရပါတယ်။ ဒါကြောင့် လက်ရှိနိုင်ငံတော်ရဲ့ ငွေကြေးဖောင်းပွမှုအခြေအနေအရ ပြည်ထောင်စုလွှတ်တော်အနေဖြင့် ဘတ်ဂျက် လိုငွေကို လျှော့ချခွင့်ပြုသင့်ပါကြောင်း သဘောထားမှတ်ချက် ပြုအပ်ပါတယ်။ ၂၀၁၆-၂၀၁ရ ဘဏ္ဍာရေးနှစ်၊ ပြည်ထောင်စုရဲ့ အရအသုံးခန့်မှန်းခြေငွေစာရင်းပါ လိုငွေနဲ့ ဂျီဒီပီ အချိုးတွက်ချက်မှုကို နည်းလမ်း (၂)မျိုးနဲ့ နှိုင်းယှဉ်ဖော်ပြခြင်းဖြစ်ပါတယ်။ ပြည်ထောင်စုအစိုးရအဖွဲ့က Accounting Method $. 69:30ECOE:68 8:60s? Gçosq:q:cule:sag 3269 d. Analytical Method 3luss (IMF) mopos cod mo$ oposloģcos:oo Government Financial Statistical Manual မှာပါတဲ့ နည်းလမ်းအရ ရေးဆွဲတင်ပြတဲ့အခါမှာ လိုငွေနဲ့ GDP အချိုးဟာ ၅.၅၈ ဖြစ်နေ ကြောင်း တွေ့ရှိရပါတယ်။ အဓိကကတော့ Accounting Method မှာ ချေးငွေတွေကို ရငွေအဖြစ် ထည့်သွင်း တွက်ချက်တယ်။ Analytical Method မှာတော့ ချေးငွေကို ရငွေအဖြစ် ထည့်သွင်းတွက်ချက်မှု မပြုခြင်း ကြောင့် ဒီလိုပိုမိုလာရခြင်းဖြစ်ပါတယ်။ ဆက်လက်ပြီးတော့ မြန်မာနိုင်ငံရဲ့ ငွေကြေးဖောင်းပွမှုအခြေအနေပါ။ ပြီးခဲ့တဲ့ ၅ နှစ်ကာလ အတွင်းမှာ ဖြစ်ပေါ်ခဲ့တဲ့ ငွေကြေးဖောင်းပွမှုအခြေအနေကို ကြည့်မယ်ဆိုလို့ရှိရင် ၂၀၁၁-၂၀၁၂ ကနေပြီး ၂၀၁၄-၂၀၁၅ ခုနှစ်အထိက အများဆုံး ၅.၉ ရာခိုင်နှုန်းပဲ ရှိခဲ့ပါတယ်။ ဒါပေမယ့် ၂၀၁၅-၂၀၁၆ ခုနှစ် မှာတော့ ငွေကြေးဖောင်းပွမှုဟာ ၁၁.၄၄ ရာခိုင်နှုန်းထိ တိုးတက်လာခဲ့ပါတယ်။ ဒါကတော့ ၂၀၁၅-၂၀၁၆ ခုနှစ်မှာ လအလိုက် ငွေကြေးဖောင်းပွမှုအခြေအနေကို တင်ပြခြင်း ဖြစ်ပါတယ်။ ဧပြီလမှာ ၆.၀၉ ရာခိုင်နှုန်းကနေပြီးမှ တစ်ဖြည်းဖြည်းမြင့်တက်လာတာ မတ်လမှာ ၁၁.၄၄ ရာခိုင်နှုန်း ထိ တိုးတက်လာခြင်းဖြစ်ပါတယ်။ ဆက်လက်ပြီးတော့ ပြီးခဲ့တဲ့ ၅ နှစ်တာ ကာလအတွင်းမှာ ပြည်ထောင်စုရဲ့ ရသုံးမှန်းခြေငွေစာရင်း အခြေအနေပါ။ ၂၀၁၁-၂၀၁၂ ကနေပြီးမှ ၂၀၁၃-၂၀၁၄ ဟာ အမှန်စာရင်းတွေဖြစ်ပါတယ်။ ၂၀၁၄-၂၀၁၅ ရှေ့ပြေးအမှန်၊ ၂၀၁၅-၂၀၁၆ က မတ်လကုန်ထိ ယာယီပါ။ အဲဒီတော့ ဒီစာရင်းကို ကြည့်မယ်ဆိုလို့ရှိရင် ၂၀၁၁-၂၀၁၂ မှာ လိုငွေ ဘီလီယံပေါင်း ၁၆၃၀၊ ၂၀၁၂-၂၀၁၃ မှာ ၁၂၅၁ ဘီလီယံ၊ ၂၀၁၃-၂၀၁၄ မှာ ၇၀၈ ဘီလီယံ၊ ၂၀၁၄-၂၀၁၅မှာ ၇၉၃ ဘီလီယံ တစ်ဖြည်းဖြည်း လျော့သွားပါတယ်။ အလားတူပဲလိုငွေနဲ့ GDP အချိုးဟာလည်း ၃.၅၂ ကနေပြီးတော့မှ ၁.၂၂ ရာခိုင်နှုန်းထိ လျော့သွား ပါတယ်။ ဒါပေမယ့် ၂၀၁၅-၂၀၁၆ မှာတော့ လိုငွေဟာ ဘီလီယံပေါင်း ၃၁၅၅ ဘီလီယံအထိ ယာယီ စာရင်းအရ ဖြစ်ပေါ်ခဲ့ပြီးတော့ လိုငွေနဲ့ GDP အချိုးဟာ ၄.၃၃ ရာခိုင်နှုန်းဖြစ်နေတာကို တွေ့ရှိရမှာ ဖြစ်ပါတယ်။ ဒီစာရင်းကို ထပ်ပြီး ဖြည့်စွက် တင်ပြရမယ်ဆိုလို့ရှိရင် ကျွန်တော်တို့ နိုင်ငံအနေနဲ့ ၁၉၈၈-၁၉၈၉ ခုနှစ်က စပြီးတော့ ယနေ့အထိ ၂၈ နှစ်တိုင်တိုင် လိုငွေဘတ်ဂျက်နဲ့ အဓိက တိုင်းပြည်ရဲ့ စီးပွားရေး၊ ဖွံ့ဖြိုးတိုးတက်ရေးကို ဦးတည်ပြီးတော့ လိုငွေဘတ်ဂျက်နဲ့ ဦးစားပေးပြီး တည်ဆောက်ခဲ့တာပါ။ ဒါပေမယ့် ဒီနေ့အထိ ကျွန်တော်တို့ရဲ့ တိုင်းပြည် ကတော့ LDC ဆိုတဲ့ နိုင်ငံအဆင့်ကနေ ကျွန်တော်တို့ မတက်သေးပါဘူး။ အဲဒီတော့ စီးပွားရေး သီအိုရီ အရ တိုင်းပြည်ဖွံ့ဖြိုးတိုးတက်ဖို့ အစိုးရရဲ့ အသုံးစရိတ်ကို မြှင့်တင်ပြီး ဆောင်ရွက်ကြရပါတယ်။ ဒါလည်း နည်းလမ်းတစ်ခုပါပဲ။ ဒါကြောင့်လည်း ပြီးခဲ့တဲ့ ကာလတွေမှာ လိုငွေဘတ်ဂျက်တွေ ရေးဆွဲဆောင်ရွက်ခဲ့ ကြတာ ဖြစ်ပါတယ်။ သို့သော်လည်း ဒီလို လိုငွေဘတ်ဂျက်တွေ နှစ်စဉ်ရေးဆွဲ ဆောင်ရွက်ခဲ့ပေမယ့်လည်း အဲဒီ ဘတ်ဂျက်တွေဟာ ကျွန်တော်တို့ရဲ့ တိုင်းပြည်ရဲ့ ဖွံ့ဖြိုးတိုးတက်မှုကို တကယ်ထိထိရောက်ရောက် ဆောင်ရွက်ပေးနိုင်ခဲ့ရဲ့ လားဆိုတာကို စဉ်းစားကြရမယ့် အနေအထား ရှိပါတယ်။ ဆက်လက်ပြီးတော့ ဘတ်ဂျက်ပိုလျှံငွေတွေ ပြီးခဲ့တဲ့ ၅ နှစ်တာ ကာလအတွင်းမှာ ခွင့်ပြုခဲ့တဲ့ ဘတ်ဂျက်တွေအပေါ်မှာ ပိုလျှံပြီးတော့ ကုန်စင်အောင်မသုံးနိုင်ဘဲနဲ့ ပိုလျှံလို့ ပြန်လည်အပ်နှံတဲ့ ငွေတွေကို တင်ပြခြင်းဖြစ်ပါတယ်။ ၂၀၁၁-၂၀၁၂ မှာ ၆၇၉ ဘီလီယံ အသားတင် ပိုလျှံငွေအဖြစ် နိုင်ငံတော်ကို ပြန်လည်အပ်နှံခဲ့ရပါတယ်။ ဆက်လက်ပြီးတော့ ၂၀၁၂-၂၀၁၃ မှ ဒီနှစ် ၂၀၁၅-၂၀၁၆ မတ်လကုန် ထိဆို လို့ရှိရင် နှစ်စဉ် ဘီလီယံ ၂၀၀၀ ကျော်လောက် ပြန်လည်ပြီးတော့ အပ်နှံတာတွေ့ရပါတယ်။ အဲဒီတော့ ဒီလိုပိုငွေတွေ ပြန်လည်အပ်နှံခြင်းရဲ့ အဓိကအကြောင်းရင်းကတော့ ဘတ်ဂျက်ခွဲဝေမှုမှာ အားနည်းချက် တွေဖြစ်နေတယ်လို့ ကျွန်တော်တို့ သုံးသပ်ရရှိမှာဖြစ်ပါတယ်။ ပြီးခဲ့တဲ့ ၅ နှစ်တာ ကာလ အတွင်းမှာ တိုင်းပြည်ဘတ်ဂျက်နဲ့ ပတ်သက်လာလို့ရှိရင် စကားလုံးနှစ်ခုပေါ့နော်၊ စကားနှစ်ခွန်း ထင်ထင်ရှားရှား ပေါ်ပေါက်ခဲ့ပါတယ်။ ပထမစကားတစ်ခွန်းကတော့ အဲဒီးက ပြည်ထောင်စုလွှတ်တော် နာယကကြီး ဖြစ်တဲ့ ဦးခင်အောင်မြင့်ရဲ့ ဆီးသီးဗန်းမှောက်တယ်ဆိုတဲ့ စကားတစ်ခွန်းပါ။ နောက်စကားတစ်ခွန်း ကတော့ ပြည်သူ့ငွေစာရင်းပူးပေါင်းကော်မတီ အတွင်းရေးမှူးဖြစ်တဲ့ ဦးမောင်တိုးရဲ့ ဘတ်ဂျက်တွေ ကို ဘူဖေးစား သလို မကုန်နိုင်မခမ်းနိုင် ယူထား၊ နှစ်ကုန်တော့ မသုံးနိုင်ပြန်အပ်မယ်။ တကယ်လိုတဲ့ လုပ်ငန်းတွေ ကျတော့ ငွေမရခဲ့ဘူး။ မသုံးနိုင်ခဲ့ပါဘူး။ ဒီလိုပဲ နှစ်ပေါင်းများစွာ ဖြစ်ပျက် နေခဲ့တာပါ။ အဓိကကတော့ ဘဏ္ဍာငွေခွဲဝေသုံးစွဲမှုမှာ အားနည်းချက်တွေဖြစ်နေတာလို့ ကျွန်တော်တို့ သုံးသပ်ရရှိ ပါတယ်။ အခုဆက်လက်ပြီးတော့ ကျွန်တော်တို့ မြန်မာနိုင်ငံမှာ ဖြစ်ပေါ်နေတဲ့ Macro စီးပွားရေးဘက်မညီမှု လေးတွေကို ကျွန်တော်ဒီမှာ Slide လေး နှစ်ခု တင်ပြပါမယ်။ ပထမ Slide မှာ Growth နဲ့ Inflation ပါ ။ တစ်ဘက်က တိုင်းပြည်ရဲ့ စီးပွားရေးဖွံ့ဖြိုးတိုးတက်မှု တစ်ဘက်က Inflation အနီရောင် လိုင်းဟာ ကျွန်တော်တို့ရဲ့ မြန်မာပြည်ပါ။ အစက်လိုင်းနဲ့ မျဉ်းပြတ်လိုင်းတွေကတော့ အာရှ-ပစိဖိတ်ဝင်ငွေနိမ့်ကျတဲ့ နိုင်ငံတွေနဲ့ အာဆီယံ၅ နိုင်ငံရဲ့ အခြေအနေတွေပါ။ အဲဒီတော့ ဒီ Slide ကိုကြည့်မယ်ဆိုလို့ရှိရင် Growth ဟာကျွန်တော်တို့နိုင်ငံက အတိုးတက်ဆုံးပါ။ အလားတူပဲ Inflation ဟာလည်း ကျွန်တော်တို့နိုင်ငံက အတိုးတက်ဆုံးပါ။ ဆက်လက်ပြီးကြည့်မယ်ဆိုရင် Current Account ငွေစာရင်း၊ သာမန်စာရင်းရဲ့ လိုငွေဟာ ကျွန်တော်တို့ နိုင်ငံအနေနဲ့ တစ်နေ့တခြား လိုငွေပိုပြလာတယ်။ ဒါပေမယ့် အခြားနိုင်ငံတွေကတော့ လိုငွေ တွေဟာ လျော့နည်းလာတယ်။ တချို့နိုင်ငံတွေဆိုလို့ရှိရင် ပိုငွေတောင်ပြတဲ့အနေအထားရှိနေပါတယ်။ ဒါကျွန်တော်တို့ရဲ့ ပတ်ဝန်းကျင်နိုင်ငံတွေရဲ့ အနေအထားပါ။ ပြီးလို့ရှိရင် ကျွန်တော်တို့က International Reserve ဆိုတာ နိုင်ငံတော်က ပိုင်တဲ့ နိုင်ငံခြားသုံးငွေရဲ့ အနေအထားဟာ ဘေးပတ်ဝန်းကျင်နိုင်ငံတွေနဲ့ နှိုင်းယှဉ်မယ်ဆိုရင် ကျွန်တော်တို့ နိုင်ငံဟာ အနည်းဆုံးဖြစ်နေတာကို တွေ့ရမှာပါ။ အဲဒီတော့ ဒီလိုဖြစ်နေ ရတဲ့အတွက် တိုင်းပြည်ရဲ့ စီးပွားရေးကို မတည်မငြိမ်မှုကို ဖြစ်စေတဲ့ ငွေကြေးဖောင်းပွမှုတွေ အမြင့်ဆုံး ဖြစ်နေတာကို တွေ့ရမှာဖြစ်ပါတယ်။ ကျွန်တော်တို့နိုင်ငံရဲ့ ဒီလိုMacro စီးပွားရေး ဘက်မညီမှု အခြေအနေ တွေကို အပြည်ပြည်ဆိုင်ရာ ငွေကြေးရန်ပုံငွေအဖွဲ့ (IMF အဖွဲ့)ရဲ့ တင်ပြချက်ကို ကောက်နုတ်တင်ပြ ထားခြင်းပဲ ဖြစ်ပါတယ်။ အဲဒီတော့ နှစ်ပေါင်းများစွာ လိုငွေပြဘတ်ဂျက်နဲ့ တိုင်းပြည်ဖွံ့ဖြိုးတိုးတက်ရေး အတွက် ကျွန်တော်တို့ တည်ဆောက်ခဲ့ပါတယ်။ လက်ရှိကာလမှာ ကျွန်တော်တို့ဟာ ငွေကြေးဖောင်းပွမှု တွေ မြင့်တက်နေတယ်။ တစ်ဘက်ကလည်း ဘတ်ဂျက်တွေကို ကုန်အောင်မသုံးနိုင်လို့ နှစ်စဉ် ဘီလီယံ ၂၀၀၀ လောက် ပြန်အပ်နေရပါတယ်။ အလားတူပဲ နိုင်ငံတော်ရဲ့ Macro စီးပွားရေးအခြေအနေကို ကြည့်မယ်ဆိုရင်လည်း မညီမျှတဲ့ အခြေအနေတွေကို တွေ့ရှိနေရပါတယ်။ ဒါကြောင့် ကျွန်တော်တို့ရဲ့ ဘတ်ဂျက်တွေကို နိုင်ငံတော်အတွက် ထိထိရောက်ရောက်အကျိုးရှိအောင် သုံးနိုင်မယ့် ဘတ်ဂျက်တစ်ခု အဖြစ် ပြန်လည်သုံးသပ် လေ့လာရမယ့်တဲ့အတွက် လောလောဆယ် ဘတ်ဂျက်လိုငွေတွေကို လျှော့ချရေးဆွဲဖို့ဆိုပြီးတော့ သဘောထားမှတ်ချက်(၁) ကို တင်ပြရခြင်းဖြစ်ပါတယ်။ သဘောထားမှတ်ချက်(၂) ပြည်ထောင်စု၏ အရအသုံးခန့်မှန်းခြေငွေစာရင်းများ ရေးဆွဲရာတွင် နှစ်လတ်ဘဏ္ဍာရေးမူဘောင် (Medium Term Fiscal Framework) ရေးဆွဲခြင်း၊ မူဝါဒကို အခြေခံသော ဘတ်ဂျက်ရေးဆွဲခြင်း (Policy Based Budgeting)ကို ကျွန်တော်တို့ဟာ ၂၀၁၅-၂၀၁၆ ခု၊ ဘဏ္ဍာရေး နှစ်ကနေစပြီးတော့ ပြောင်းလဲကျင့်သုံးနေပြီ ဖြစ်ပါတယ်။ ဒါကြောင့် လက်ရှိကာလမှာ ဘတ်ဂျက်နဲ့ ပတ်သက်ပြီး ပွင့်လင်းမြင်သာပြီး တာဝန်ယူမှု၊ တာဝန်ခံမှုရှိသော ဘတ်ဂျက်ဖြစ်စေရေးအတွက် ဘတ်ဂျက် လိုငွေ တွက်ချက်ရာတွင် ချေးငွေများကို ရငွေအဖြစ် ထည့်သွင်းတွက်ချက်ခြင်း မပြုသော ဆန်းစစ်ချက်ကို အခြေခံတွက်ချက်သည့် နည်းလမ်း (Analytical Method)ကိုကျင့်သုံး တွက်ချက်သွားသင့်ပါကြောင်း သဘောထားမှတ်ချက်ပြုအပ်ပါတယ်။ ဘတ်ဂျက်လိုငွေတွက်ချက်နည်း (၂) ခုကို နှိုင်းယှဉ်တင်ပြထားတာပါ။ Accounting Method မှာတော့ ရငွေထဲမှာ ကြွေးမြီရငွေလည်း ပါလာပြီးတော့ Analytical Method မှာတော့ ကြွေးမြီရငွေ၊ ကြွေးမြီအသုံးစရိတ်တွေကို ကျွန်တော်တို့က ဖယ်ရှားပြီးတွက်တာဖြစ်ပါတယ်။ အဓိက ရည်ရွယ်ချက် ကတော့ နိုင်ငံတော်ရဲ့ ဖွံ့ဖြိုးတိုးတက်မှုအတွက်လိုငွေဘတ်ဂျက်ရေးဆွဲပြီးတော့ ကျွန်တော်တို့ ဆက်လက် အကောင်အထည်ဖော် ဆောင်ရွက်သွားရမှာပဲ ဖြစ်ပါတယ်။ ဒါပေမယ့် အဲဒီလိုလိုငွေနဲ့ တိုင်းပြည်ကို တည်ဆောက်နေတယ်ဆိုတာကို ပြည်သူတွေကိုလည်း ကျွန်တော်တို့ဟာ ပွင့်ပွင့်လင်းလင်း အသိပေးသွားရေးပဲ ဖြစ်ပါတယ်။ တစ်ဘက်ကလိုငွေကို ဘယ်လိုဖြစ်နေတာလဲဆိုတာကို ပြည်သူတွေကို ပွင့်ပွင့်လင်းလင်း တင်ပြသလို တစ်ဘက်ကလည်း ကျွန်တော်တို့ဟာ ပြည်သူ့ဘဏ္ဍာတွေကို နိုင်ငံတော် တည်ဆောက်ရေး လုပ်ငန်းတွေ ပြည်သူ့အကျိုးပြု လုပ်ငန်းတွေမှာ ထိထိရောက်ရောက် အကျိုးရှိရှိ သုံးစွဲနိုင်ဖို့ စနစ်တကျ စီမံခန့်ခွဲ သုံးစွဲသွားကြရမှာဖြစ်ပါတယ်။ ပြည်သူ့ငွေစာရင်းပူးပေါင်းကော်မတီရဲ့ သဘောထားမှတ်ချက်(၃)ပါ ။ ဘတ်ဂျက်လိုငွေ ဖြည့်ဆည်းရေး နဲ့ပတ်သက်ပြီးတော့ Treasury Bill Auction ကို ၂၀၁၄-၂၀၁၅ ခု၊ ဘဏ္ဍာရေးနှစ်မှာ စတင် ကျင့်သုံးခဲ့ပါတယ်။ ဒါပေမယ့်လည်း ဗဟိုဘဏ်က ချေးယူရတဲ့ငွေဖြစ်တဲ့ Treasury Bill ရဲ့ တန်ဖိုး ဟာ ၂၀၁၅-၂၀၁၆ ခုနှစ်တွင် ကျပ် ၂,၉၆၆ ဘီလီယံအထိ တိုးတက်ဖြည့်ဆည်းပေးခဲ့ရခြင်းနဲ့ စပ်လျဉ်း ပြီးတော့ အကြောင်းရင်းကို ရှာဖွေဖော်ထုတ်ပြီးပြုပြင်ဆောင်ရွက်သွားသင့်ကြောင်း သဘောထားမှတ်ချက် ပြုအပ် ပါတယ်။ ဘတ်ဂျက်လိုငွေဖြည့်ဆည်းမှု အသေးစိတ်စာရင်းပါ ။ အဲဒီတော့ လိုငွေဖြည့်ဆည်းမှုစာရင်းကို ကြည့်မယ်ဆိုလို့ရှိရင် ကျွန်တော်တို့ အရှေ့ဘက်မှာပြခဲ့တဲ့ ၅ နှစ်အတွင်းမှာ ငွေကြေးဖောင်းပွမှုနဲ့လည်း ဆက်လက်ပါတယ် ၂၂ နှစ်က အတင်းမာ တက်ရောက်အမကတံ၊ ဗဟိုဘဏ်က ချေးယူရတဲ့ငွေလည်း အများဆုံးပါ။ ငွေကြေးဖောင်းပွမှုကလည်း အများဆုံးပါ။ ဒါကြောင့် လိုငွေဖြည့်ဆည်းမှုမှာ ဗဟိုဘဏ်က ချေးငွေအများဆုံးဖြစ်ရတဲ့ ဒီ ၂၀၁၅-၂၀၁၆ မှာ အများဆုံးဖြစ်ရတဲ့ အကြောင်းရင်းကိုတော့ လေ့လာရှာဖွေဖော်ထုတ်ပြီးတော့ ပြုပြင်ဆောင်ရွက်သွားဖို့ သဘောထားမှတ်ချက် ပြုရခြင်းဖြစ်ပါတယ်။ ပြည်သူ့ငွေစာရင်းပူးပေါင်းကော်မတီရဲ့ သဘောထားမှတ်ချက်(၄) ဖြစ်ပါတယ်။ ပြည်သူ့ဘဏ္ဍာရေး စီမံခန့်ခွဲမှုပြုပြင်ပြောင်းလဲရေးအစီအစဉ်အရ ကျွန်တော်တို့ အခွန်ကောက်ခံမှုစနစ်ကိုလည်း ပြုပြင် ပြောင်းလဲဆောင်ရွက်လျက်ရှိရာတွင် ရိုးရှင်းလွယ်ကူမှု၊ ပွင့်လင်းမြင်သာမှု၊ မျှတမှုတွေကို အခြေခံသလို အခွန်တိမ်းရှောင်မှု၊ အခွန်လိမ်လည်မှုများနှင့်စပ်လျဉ်း၍လည်း ထိရောက်စွာ အရေးယူဆောင်ရွက်နိုင်ရေး ဦးတည်ချက်ထားရှိ ဆောင်ရွက်သွားသင့်ပါကြောင်း သဘောထားမှတ်ချက်ပြု အပ်ပါတယ်။ Bloss Tax Compliance quodwoslo:cos? Egoos:Ossoll sãy Simplicity UserFriendliness ဒါဟာ ကျွန်တော်တို့က ရိုးရှင်းလွယ်ကူတဲ့ အခွန်ပေးဆောင်တဲ့စနစ်ကို ဖော်ညွှန်းခြင်း ဖြစ်ပါတယ်။ တစ်ဘက်မှာတော့ Transparency နဲ့ Fairness ဆိုတဲ့ဟာလေးတွေကို တွေ့မှာပါ။ ဒါဟာ ကျွန်တော်တို့ဟာ ပွင့်လင်းမြင်သာဖို့၊ မျှတဖို့ဆိုတဲ့ အခွန်စနစ်ရဲ့ အချက်အလက်လေးတွေပါ။ ဒါကို ပေါ်လွင် ထင်ရှားဖို့အတွက် ကောက်နုတ်တင်ပြခြင်းဖြစ်ပါတယ်။ ပြည်သူ့ငွေစာရင်းပူးပေါင်းကော်မတီရဲ့ သဘောထားမှတ်ချက်(၅)။ နိုင်ငံတော်အနေဖြင့် ပညာရေး၊ ကျန်းမာရေးကဏ္ဍများအတွက် ဦးစားပေးတိုးတက်သုံးစွဲလျက်ရှိရာတွင် အခြေခံပညာကျောင်းများ၊ ကျေးလက်ကျန်းမာရေးဌာနများ တိုးချဲ့တည်ဆောက်မှုနှင့်စပ်လျဉ်း၍ အသုံးစရိတ်များကို မြေပြန့်၊ တောင်ပေါ် ဒေသ ခွဲခြားမှုမရှိဘဲ ပြည်ထောင်စုတစ်ဝန်းလုံးအတွက် တစ်ပြေးညီခွင့်ပြုချက် တောင်းခံနေခြင်း အစား ဒေသအလိုက် ပကတိဖြစ်ပေါ်နေတဲ့ အခြေအနေများနှင့် ကိုက်ညီတဲ့အသုံးစရိတ်များဖြစ်စေရေး ပြုပြင် ပြောင်းလဲဆောင်ရွက်သွားသင့်ပါကြောင်း သဘောထားမှတ်ချက်ပြု အပ်ပါတယ်။ ဒါ ၂၀၁၆-၂၀၁ရ ခုနှစ် ခွင့်ပြုတဲ့အသုံးစရိတ်ပါ။ ဒီနှုန်းထားဟာ တစ်နိုင်ငံလုံးအတွက် တစ်ပြေးညီ နှုန်းထားတွေပဲဖြစ်ပါတယ်။ ပကတိအခြေအနေမှာတော့ ဒေသတစ်ခုနဲ့တစ်ခုဟာ ဈေးနှုန်းမတူညီနိုင် ပါဘူး။ ဒါကြောင့် ဒေသအခြေအနေနဲ့ကိုက်ညီတဲ့ အသုံးစရိတ်များဖြစ်မှသာလျှင် ကျွန်တော်တို့ဟာ အဆင့် အတန်းမီတဲ့ ကျောင်းတွေ၊ Value for money ဖြစ်တဲ့ ကျောင်းတွေဖြစ်ပြီးတော့ ရေရှည်တည်တံ့ခိုင်ခံ့ မှာ ဖြစ်ပါတယ်။ ဒါကြောင့် ဒေသအခြေအနေနဲ့ ကိုက်ညီတဲ့အသုံးစရိတ်များအဖြစ် တွက်ချက် တင်ပြဖို့ အကြံပြုတင်ပြရခြင်းဖြစ်ပါတယ်။ ပြည်သူ့ငွေစာရင်းပူးပေါင်းကော်မတီ၏ သဘောထားမှတ်ချက်(၆)။ ၂၀၁၆ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေကို ပြင်ဆင်သည့် ဥပဒေကြမ်း၏ အပိုဒ်(၃)ပါ ချေးငွေဆိုင်ရာ အစားထိုး ပြင်ဆင်ချက်ကို အတည်ပြုပြဋ္ဌာန်းသင့်ပါကြောင်း သဘောထားမှတ်ချက်ပြုခြင်း ဖြစ်ပါတယ်။ ပြည်သူ့ငွေစာရင်းပူးပေါင်းကော်မတီ၏ သဘောထားမှတ်ချက်(၇)။ သို့ပါ၍ ၂၀၁၆-၂၀၁ရ ခု၊ ဘဏ္ဍာရေးနှစ် ပြည်ထောင်စု၏ဘဏ္ဍာငွေအရအသုံးဆိုင်ရာဥပဒေကို ပြင်ဆင်သည့် ဥပဒေကြမ်း နှင့် ပတ်သက်၍ ရငွေ၊ သုံးငွေများစိစစ်ရေးပူးပေါင်းအဖွဲ့ (၁၇)ဖွဲ့၏ စိစစ်တင်ပြချက်အရ စုစုပေါင်း ငွေကျပ်သန်းပေါင်း ၄၇၈,၄၅၂.၅၁၅ သန်းကို လျှော့ချခွင့်ပြုသင့်ပါကြောင်း သဘောထားမှတ်ချက် တင်ပြအပ်ပါတယ်။ ပြည်သူ့ငွေစာရင်းပူးပေါင်းကော်မတီရဲ့ သဘောထားမှတ်ချက်များကို ပြည်ထောင်စု ၃,၂၇၉.၀၅၆ ဘီလီယံအထိ လျော့ကျသွားပြီး လိုငွေနဲ့ GDP အချိုးဟာလည်း ၃.၉ ရာခိုင်နှုန်းသို့ ပြောင်း သွားမှာဖြစ်ပါတယ်။ ပြည်ထောင်စုအစိုးရအဖွဲ့မှပေးပို့လာသော ၂၀၁၆-၂၀၁ရ ခု၊ ဘဏ္ဍာရေးနှစ် ပြည်ထောင်စု၏ အရအသုံးခန့်မှန်းခြေငွေစာရင်း(ပြင်ဆင်ချက်)နှင့် ၂၀၁၆ ခုနှစ်၊ ပြည်ထောင်စု၏ ဘဏ္ဍာငွေအရအသုံး ဆိုင်ရာဥပဒေကို ပြင်ဆင်သည့်ဥပဒေ(မူကြမ်း)အပေါ် ငွေကြေးဆိုင်ရာသုံးသပ်ချက် အစီရင်ခံစာ၊ အစီရင်ခံစာ အမှတ်စဉ်(၂/၂၀၁၆)ကို ပြည်ထောင်စုလွှတ်တော်က ဆွေးနွေးစဉ်းစားရန် ပြည်ထောင်စုလွှတ်တော်ဆိုင်ရာ နည်းဥပဒေ ၁၀၄(ဂ) အရ အဆိုတင်သွင်းအပ်ပါတယ်။ ကျေးဇူးတင်ပါတယ်။ အစီရင်ခံစာအပြည့်အစုံကို နောက်ဆက်တွဲဖြင့် ဖော်ပြထားပါသည်။</speech>
<speech type="speaker">ဆက်လက်ပြီး ဥပဒေကြမ်းပူးပေါင်းကော်မတီက ဥပဒေဆိုင်ရာသုံးသပ်ချက် အစီရင်ခံစာကို ဖတ်ကြားတင်ပြဖို့ ဖိတ်ခေါ်ပါတယ်။</speech>
<speech><mp id="136">ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>လေးစား အပ်ပါသော ပြည်ထောင်စုလွှတ်တော် နာယကကြီး၊ ပြည်သူ့လွှတ်တော် ဥက္ကဋ္ဌကြီး အမှူးပြုတဲ့ ပြည်ထောင်စု လွှတ်တော် ကိုယ်စားလှယ်များအားလုံး၊ ယနေ့အစည်း အဝေးကို ကြွရောက်လာတဲ့ စီမံကိန်းနှင့် ဘဏ္ဍာရေး ဝန်ကြီးဌာန ဒုတိယဝန်ကြီး၊ ဗဟိုဘဏ် ဒုတိယဥက္ကဋ္ဌနှင့် တကွ ဒီကနေ့ အစည်းအဝေးကို တက်ရောက် လေ့လာတဲ့ ပြည်သူများအားလုံး မင်္ဂလာပါလို့ နှုတ်ခွန်းဆက်သအပ် ၂၀၁၆ ခုနှစ်၊ ပြည်ထောင်စုရဲ့ ဘဏ္ဍာငွေအရ အသုံးဆိုင်ရာဥပဒေကို ပြင်ဆင်တဲ့ဥပဒေကြမ်းနဲ့စပ်လျဉ်းပြီးတော့ ပြည်ထောင်စုလွှတ်တော် ဥပဒေကြမ်း ပူးပေါင်းကော်မတီရဲ့ ဥပဒေဆိုင်ရာသုံးသပ်ချက်အစီရင်ခံစာကို ဥပဒေကြမ်းပူးပေါင်း ကော်မတီရဲ့ ကိုယ်စား ပူးပေါင်းကော်မတီအတွင်းရေးမှူးဖြစ်တဲ့ ကျွန်တော် ဒေါက်တာမြတ်ဉာဏစိုးကနေ ပြီးတော့ ရှင်းလင်း သွားမှာ ဖြစ်ပါတယ်။ ဒီဥပဒေကြမ်းနှင့်စပ်လျဉ်းပြီးတော့ ဥပဒေဆိုင်ရာ သုံးသပ်ချက် အစီရင်ခံစာကို ပြည်ထောင်စုလွှတ်တော်ကို တင်ပြနိုင်ဖို့အတွက် သြဂုတ်လ ၅ ရက်၊ ၈ ရက်၊ ၉ ရက်နဲ့ ၁၀ ရက်နေ့တွေမှာ ပြည်သူ့ငွေစာရင်းပူးပေါင်းကော်မတီ၊ ဥပဒေရေးရာနှင့် အထူးကိစ္စရပ်များလေ့လာဆန်းစစ် သုံးသပ်ရေး ကော်မရှင်၊ သက်ဆိုင်ရာဝန်ကြီးဌာနတွေက ပြည်ထောင်စုဝန်ကြီးတွေနဲ့ မြန်မာနိုင်ငံတော် ဗဟိုဘဏ် ဥက္ကဋ္ဌ၊ ဒုတိယရှေ့နေချုပ်တို့အပါအဝင် ကျွန်တော်တို့ ပူးပေါင်းကော်မတီဟာ ညှိနှိုင်းအစည်း အဝေးတွေ အကြိမ်ကြိမ် ကျင်းပပြုလုပ်ပြီးတော့မှ ဒီအစီရင်ခံစာကို တင်သွင်းခဲ့တာဖြစ်ပါတယ်။ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီအနေနဲ့၂၀၁၆ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေကို ပြင်ဆင်တဲ့ဥပဒေကြမ်းကို လေ့လာစိစစ်ခဲ့ရာမှာ အပိုဒ် ၄ ပိုဒ် ပါဝင် တာကို တွေ့ရပါတယ်။ ဒီ အပိုဒ် ၄ ပိုဒ် ကတော့ မူလဥပဒေအပေါ်မှာ အစားထိုးပြင်ဆင်ချက်နှစ်ချက်နှင့် နောက်ဆက်တွဲဇယား အစားထိုးပြင်ဆင်ချက် ၁၀ ချက်တို့ ပါဝင်ပါတယ်။ ဒီအစားထိုးပြင်ဆင်ချက် တွေမှာတော့ ပြင်ဆင်တဲ့ဥပဒေအပိုဒ် ၁ ကတော့ ဥပဒေရဲ့အမည်ဖြစ်ပါတယ်။ အပိုဒ် ၂ မှာတော့ ဥပဒေ စကားရပ်ကို အစားစီးပြင်ဆင်ထားတာဖြစ်ပါတယ်။ ဒါကလည်း ပြောင်းလဲ ဖွဲ့ စည်းခဲတဲ့ ဝန်ကြီး) အမည်နာမမှန်ကန်စေဖို့ဖြစ်ပါတယ်။ ဘဏ္ဍာရေးဝန်ကြီးဌာနဆိုတဲ့နေရာမှာ စီမံကိန်းနှင့် ဘဏ္ဍာရေးဝန်ကြီး ဌာနလို့ ပြောင်းလဲဖော်ပြထားတာ ဖြစ်ပါတယ်။ နောက် ဥပဒေကြမ်းရဲ့ အပိုဒ် ၃ ကတော့ ခုနက ပြည်သူ့ ငွေစာရင်းပူးပေါင်းကော်မတီက တင်ပြသွားတဲ့ ချေးငွေဆိုင်ရာ ပြင်ဆင်အစားထိုးချက်ဖြစ်ပါတယ်။ Debt Celling ကို ကျွန်တော်တိုးမြှင့်ထားတာဖြစ်ပါတယ်။ နောက်အပိုဒ် ၄ ကတော့ နောက်ဆက်တွဲ ဇယားတွေမှာပါတဲ့ ရငွေသုံးငွေဆိုင်ရာ ဘဏ္ဍာငွေခွဲဝေသုံးစွဲမှု ပြင်ဆင်ချက်များ စုစုပေါင်း နောက်ဆက်တွဲ ဇယား ၁၀ ခုမှာ ပြင်ဆင်ထားပါတယ်။ ဒီဟာဆိုရင်တော့ ဝန်ကြီးဌာန ၃၁ ခုကနေ ၂၂ ခု ကို လျှော့ချ ဖွဲ့စည်းခဲ့တဲ့နေရာမှာ Budget allocation တွေပြောင်းသွားတဲ့ အတွက်ကြောင့်မို့လို့ ပြင်ဆင်ထားတာ ဖြစ်ပါတယ်။ အဲဒီတော့ တင်ပြခဲ့တဲ့ ဥပဒေကြမ်းရဲ့ Debt Celling ကို ပြင်ဆင်ထားတဲ့ အပိုဒ် ၃ ရယ် နောက်တစ်ခါ အပိုဒ် ၄ မှာဖော်ပြထားတဲ့ ဇယားတွေပေါ်က ရငွေသုံးငွေဆိုင်ရာပြင်ဆင်ချက်တွေကိုတော့ ပြည်သူ့ငွေစာရင်းပူးပေါင်းကော်မတီရဲ့ စိစစ်တင်ပြချက်အတိုင်း ပြည်ထောင်စုလွှတ်တော်က အတည်ပြု ဆောင်ရွက်သင့်ကြောင်း တင်ပြလိုပါတယ်။ မူလဥပဒေ၏ အခန်း (၄)၊ ပုဒ်မ ၂ရ ပုဒ်မခွဲငယ် (က) မှာ ပါရှိတဲ့ သီးသန့်ရန်ပုံငွေ သုံးစွဲရေး ဆိုင်ရာပြဋ္ဌာန်းချက်ကိုတော့ ပြည်သူ့ဘဏ္ဍာငွေကို သုံးစွဲတဲ့နေရာမှာ စနစ်တကျ ဆောင်ရွက်နိုင်ဖို့အတွက် ဥပဒေကြမ်းမှာ အပိုဒ် ၅ အဖြစ် အသစ်ဖြည့်စွက် ဖော်ပြသင့်ကြောင်း တင်ပြလိုပါတယ်။ အပိုဒ် ၅ အနေနဲ့ကတော့ အပိုဒ် ၅၊ ၂၀၁၆ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေပုဒ်မ ၂ရ ပုဒ်မခွဲ (က) ပုဒ်မခွဲငယ်(၂) ကို အောက်ပါအတိုင်း အစားထိုးရမည်။ (၂) ဘဏ္ဍာရေးနှစ် အတွင်း မသုံးစွဲလျှင်မဖြစ်သည့် အထူးကိစ္စရပ်ဖြစ်ပါက ပြည်ထောင်စုအစိုးရအဖွဲ့၏ ထောက်ခံချက်အရ ပြည်ထောင်စုလွှတ်တော်၏ အတည်ပြုချက်ဖြင့် ခွင့်ပြုသော အသုံးစရိတ်ဖြစ်ခြင်း။ (ခ) ပုဒ်မခွဲငယ်(၃) ကို ပယ်ဖျက်ရမည်။ တည်ဆဲဥပဒေမှာ ဒီ ကျွန်တော်တို့ ပုဒ်မ ၂ရ ပုဒ်မခွဲ က မှာ ပုဒ်မခွဲငယ် ၃ ခုပါပါတယ်။ ၁၊ ၂ ၊ ၃ ဆိုပြီးတော့ ပုဒ်မခွဲငယ်(၁) ကိုတော့ ကျွန်တော်တို့ပြင်ဆင်ခြင်းမရှိပါဘူး။ ဒါကတော့ သီသန့်ရန်ပုံငွေဟာ သဘာဝဘေးအန္တရာယ်ကျရောက်တဲ့ ှာ သုံးစွဲဖို့ဆိုတဲ့ ပြဋ္ဌာန်းချက်ဖြစ်ပါတယ်။ ဒီမှာ ပယ်ဖျက် လိုက်တဲ့ ပုဒ်မခွဲငယ်(၃) ကတော့ ဒါကျွန်တော်တို့ ပြဋ္ဌာန်းစဉ်ကတည်းက ဥပဒေကို ကျော်လွန်ပြီးတော့ ပြဋ္ဌာန်းထားတဲ့ ပြဋ္ဌာန်းချက် ဖြစ်နေပါတယ်။ ဒီပုဒ်မခွဲငယ်(၃) မှာ ဖော်ပြထားတဲ့ ဖော်ပြချက်တွေကတော့ ဥပဒေ၊ နည်းဥပဒေ၊ စည်းမျဉ်းစည်းကမ်း၊ လုပ်ထုံးလုပ်နည်းတွေမှာ ဖော်ပြထားခြင်းမရှိပေမယ့် ငွေစာရင်း ခေါင်းစဉ်ကို ပြောင်းလဲပြီးတော့ သုံးစွဲနိုင်တယ်ဆိုတဲ့ Special Occasion မျိုးသာဖြစ်ပါတယ်။ တကယ့် တကယ် ကျွန်တော်တို့ဟာ ဥပဒေအတိုင်းပဲ လိုက်နာဆောင်ရွက်ရမှာ ဖြစ်ပါတယ်။ တည်ဆဲဖွဲ့စည်းပုံ အခြေခံဥပဒေမှာလည်း ငွေစာရင်းခေါင်းစဉ် လွှဲပြောင်းသုံးစွဲခွင့်ကို ခွင့်မပြုထားပါဘူး။ ဒီအတွက်ကြောင့် မို့လို့ ဒါဥပဒေနဲ့ မညီညွတ်တဲ့အတွက်ကြောင့်မို့လို့ ပုဒ်မခွဲငယ်(၃) ကို ပယ်ဖျက်ခြင်းဖြစ်ပါတယ်။ တည်ဆဲ ဥပဒေရဲ့ ပုဒ်မခွဲငယ်(၂) မှာတော့ ဘဏ္ဍာရေးနှစ်အတွင်း မသုံးစွဲလျှင်မဖြစ်သည့် အထူးကိစ္စရပ်ဖြစ်ပါက သုံးစွဲခြင်းလို့ဖော်ပြထားပါတယ်။ ဒီဟာကိုလည်း ပြည်သူ့ဘဏ္ဍာငွေကို တိတိကျကျ အသုံးပြုနိုင်ဖို့အတွက်ကြောင့်မို့လို့ ပြည်ထောင်စု အစိုးရအဖွဲ့ရဲ့ သဘောတူညီချက်ကိုလည်းရယူမယ်။ ပြီးတော့ ပြည်ထောင်စုလွှတ်တော်ရဲ့ အတည်ပြုချက် ကိုလည်း ရယူသုံးစွဲမယ်ဆိုရင် ပိုပြီးတော့ သင့်မြတ်မှန်ကန်တဲ့သုံးစွဲမှုမျိုး ဖြစ်နိုင်တဲ့အတွက်ကြောင့်မို့လို့ ဥပဒေကြမ်းပူးပေါင်းကော်မတီရဲ့ သုံးသပ်ချက်များကို တင်ပြရမယ်ဆိုရင်တော့ ၂၀၁၆ ပြည်ထောင်စုရဲ့ ဘဏ္ဍာငွေအရအသုံးဆိုင်ရာဥပဒေ ဒါပင်မဥပဒေကြီး ဖြစ်ပါတယ်။ ဥပဒေအခန်း(၁) မှာတော့ ရငွေသုံးငွေ ဆိုင်ရာ ပြဋ္ဌာန်းချက်များကို ဖော်ပြထားပါတယ်။ အခန်း(၂) မှာတော့ ချေးငွေ ဆိုင်ရာ ပြဋ္ဌာန်းချက်များကို ဖော်ပြထားပါတယ်။ အခန်း(၃)မှာတော့ ပြည်ပအကူအညီ အထောက်အပံ့ဆိုင်ရာ ပြဋ္ဌာန်းချက်များကို ဖော်ပြထားပါတယ်။ ပြည်သူ့ငွေစာရင်းပူးပေါင်းကော်မတီအနေနဲ့ကတော့ Technically ဒါတင်ပြသွားပြီး ဖြစ်ပါတယ်။ Accounting Method opsac@slo:cos? ozodoos:ondoozaczniemoene 28668. GDP zamillons G.G7 786$osusil Analytical Method $. 3əbslo:cos? ozodąjos ခဲ့မယ်ဆိုရင်တော့ ၅.၅၈ ရှိမယ်လို့ ဒါရှင်းလင်းတင်ပြခဲ့ပြီးဖြစ်ပါတယ်။ ကျွန်တော်တို့ကတော့ ဥပဒေ ရှုထောင့်ကနေ တင်ပြရမယ်ဆိုရင် ပကတိအခြေအနေမှန်ကိုပဲ ဖော်ပြဖို့လိုပါတယ်။ လိုငွေနဲ့ GDP အချိုး ၅ ရာခိုင်နှုန်း မကျော်စေရေးအတွက် ဒီလိုမျိုးချေးငွေတွေကို ရငွေသုံးငွေထဲမှာ ထည့်သွင်းဖော်ပြတာဟာ မသင့်မြတ်ပါဘူး။ ဒါပွင့်လင်းမြင်သာမှုလည်းမရှိပါဘူး။ နောက်ဥပဒေရဲ့ အခန်း(၁) ရငွေသုံးငွေဆိုင်ရာ ပြဋ္ဌာန်းချက်များမှာ ချေးငွေများ၊ ပြည်ပချေးငွေများ နိုင်ငံတကာအထောက်အပံ့များကိုလည်း ရငွေသုံးငွေ အဖြစ် သုံးစွဲဖော်ပြခွင့်ရှိတယ်ဆိုတဲ့ ပြဋ္ဌာန်းချက်မျိုးမပါပါဘူး။ နောက်ဒီချေးငွေနဲ့ ပြည်ပအကူအညီ ဆိုင်ရာ ပြဋ္ဌာန်းချက်များမှာလည်း ဒီလိုမျိုး ချေးယူရရှိတဲ့ ငွေ၊ အထောက်အပံ့တွေကို ရငွေသုံးငွေအဖြစ် ဖော်ပြနိုင်တယ်ဆိုတဲ့ ပြဋ္ဌာန်းချက်မျိုးလည်း မပါပါဘူး။ ဒီအတွက်ကြောင့်မို့လို့ ဥပဒေကို အတိအကျ လိုက်နာ ဆောင်ရွက်ခြင်းမရှိဘဲနဲ့ တွက်ချက်ဖော်ပြထားတယ်ဆိုတာကို စိစစ်တွေ့ရှိရတဲ့အတွက်ကြောင့်မို့လို့ ပကတိ အခြေအနေမှန်အတိုင်း ရာခိုင်နှုန်းအတိအကျကို ဖော်ပြသင့်ကြောင်း သုံးသပ်ရရှိပါတယ်။ သုံးသပ်ချက်အမှတ်(၂) အနေနဲ့ကတော့ သာမန်အသုံးစရိတ် Current Account ပါ ။ ဒီလျာထား ချက်မှာလည်း အားလုံးကို Total Value အပေါ်မှာ ၂ ရာခိုင်နှုန်း လျှော့ချဖြတ်တောက် ထားပြီးတော့ တင်ပြထားခြင်း ဖြစ်ပါတယ်။ ဒီလိုလျှော့ချဖြတ်တောက်ထားတဲ့တိုင်အောင် ပြီးခဲ့တဲ့ ဘဏ္ဍာရေးနှစ်က ငွေစာရင်းနှင့် နှိုင်းယှဉ်ပြီးတော့ သုံးသပ်လိုက်တဲ့အခါမှာ ကျပ်သန်းထောင်ပေါင်း ၃၆၁ ဘီလီယံကျော်လွန် နေပါတယ်။ ဒါတွေကိုလည်း ပြန်လည်စိစစ်သုံးသပ်သင့်ပါတယ်။ ဒါမှသာ ပြည်သူ့ဘဏ္ဍာငွေတွေကို စိစစ် ချွေတာ သုံးစွဲနိုင်မှာ ဖြစ်ပါတယ်။ ရာခိုင်နှုန်းတစ်ခုကို လျာထားကတည်းက မြှင့်ထားပြီးတော့မှ ၂ ရာခိုင်နှုန်း လျှော့ချထားတယ်ဆိုပေမယ့် အဲဒီ ၂ ရာခိုင်နှုန်းလျှော့ချထားတာဟာ ယခင်နှစ်တွေတုန်းက သုံးစွဲခဲ့တဲ့ သာမန်အသုံးစရိတ်ထက်ကို ၃၆၁ ဘီလီယံ ပိုနေပါသေးတယ်။ ဒါလေးကိုလည်း ပြည်သူ့ဘဏ္ဍာဖြစ်တဲ့ အတွက်ကြောင့်မို့လို့ စိစစ်ရွေတာသုံးစွဲဖို့ လိုအပ်ပါကြောင်း တင်ပြ လိုပါတယ်။ နောက်တစ်ချက်ကတော့ ဘဏ္ဍာငွေအရအသုံးဆိုင်ရာဥပဒေနဲ့ ဘဏ္ဍာရေးဆိုင်ရာ စည်းမျဉ်း စည်းကမ်း၊ လုပ်ထုံးလုပ်နည်းတွေနဲ့ ကိုက်ညီခြင်းမရှိတဲ့ ငွေစာရင်းခေါင်းစဉ်တွေဖွင့်ပြီးတော့ ရန်ပုံငွေများထားရှိ သုံးစွဲ နေတဲ့ဌာနတွေရှိပါတယ်။ ဒီဟာတွေဟာ ဥပဒေကြောင်းအရလည်းဥပဒေနဲ့မညီညွတ်တဲ့အတွက်ကြောင့်မို့လို့ ဒီလိုစာရင်းတွေ ဖွင့်လှစ်ထားရှိသုံးစွဲနေတာတွေကို စိစစ်တွေ့ရှိရင်အရေးယူဆောင်ရွက်သွားဖို့ လိုအပ် ကြောင်းကိုလည်း တင်ပြလိုပါတယ်။ နောက်တစ်ချက်ကတော့ ပြည်ထောင်စုလွှတ်တော်ကနေပြီးတော့ ဥပဒေများပြဋ္ဌာန်းပေးပြီးတော့ နိုင်ငံတော်ဘဏ္ဍာရန်ပုံငွေ ပြင်ပကနေ လုပ်ငန်းဆောင်ရွက်လျက်ရှိတဲ့ ပြည်တွင်းရေကြောင်းပို့ဆောင်ရေး လုပ်ငန်း၊ မြန်မာ့ဆိပ်ကမ်းအာဏာပိုင်လုပ်ငန်း၊ မြန်မာ့သင်္ဘောကျင်းလုပ်ငန်းနှင့် မြန်မာ့လေကြောင်း လုပ်ငန်းများဟာ မိမိဘဏ္ဍာရန်ပုံငွေနဲ့ရပ်တည်ပြီးတော့ ဈေးကွက်စီးပွားရေးစနစ်နှင့်အညီ ဆောင်ရွက်ရန် တာဝန်ရှိပါတယ်။ ဒီလုပ်ငန်းတွေမှာ ငွေကြေးဆိုင်ရာအခက်အခဲများ ပေါ်ပေါက်ပါက ၎င်းတို့ရဲ့ အစီအစဉ် ဖြင့်သာ ကိုင်တွယ်ဖြေရှင်းသင့်ပါတယ်။ နိုင်ငံတော်ဘဏ္ဍာငွေမှသုံးစွဲ၍ ဖြေရှင်းခြင်းများကို ပြုလုပ်ရန် မသင့်ကြောင်းကိုလည်း တင်ပြလိုပါတယ်။ အထူးအားဖြင့် သီးသန့်ရန်ပုံငွေကနေ ကျခံဆောင်ရွက်မယ်ဆိုရင် ဒါဆေးမီးတိုနဲ့ ကုတာသာဖြစ်ပါမယ်။ တကယ့်ပြဿနာအရင်းအမြစ်ကို ဖြေရှင်းနိုင်မှာ မဟုတ်ပါဘူး။ အဲဒီတော့ ဒါလေးနဲ့ဆက်စပ်ပြီးတော့ တင်ပြရရင်တော့ ကျွန်တော်တို့ဒီ အဖွဲ့အစည်းလုပ်ငန်း(၄) ရပ်ဟာ ဘဏ္ဍာရန်ပုံငွေ ပြင်ပကနေ ဆောင်ရွက်ပါ့မယ်ဆိုပြီးတော့ ပထမအကြိမ် လွှတ်တော်သက်တမ်းမှာ သီးခြားဥပဒေတွေပြဋ္ဌာန်းပြီးတော့ ဆောင်ရွက်ခဲ့တာဖြစ်ပါတယ်။ အဲဒီတော့ ဘဏ္ဍာရန်ပုံငွေ ပြင်ပကနေ ဆောင်ရွက်နိုင်စွမ်းမရှိဘူး။ နောက်ဒီထဲမှာ အချို့အချို့သော အဖွဲ့အစည်းများဟာ ဥပမာ ပြည်တွင်း ရေကြောင်းပို့ဆောင်ရေးဆို Public Transportation ဖြစ်ပါတယ်။ အဲဒီတော့ဒါကို ပြည်ထောင်စုရဲ့ ဘဏ္ဍာရန်ပုံငွေထဲကပဲ ပြန်လည်ပြီးတော့ ဆောင်ရွက်လိုတယ်ဆိုရင် ဒီလိုရေတိုနည်းလမ်းနဲ့ ကျွန်တော်တို့ ဆောင်ရွက်လို့မရပါဘူး။ ဥပဒေကို ပြန်လည်ပြင်ဆင်ပြီးမှ ဆောင်ရွက်နိုင်မှာ ဖြစ်တဲ့အတွက်ကြောင့်မို့လို့ ဥပဒေပြင်ဆင်ဖို့၊ ဒါမှမဟုတ်လည်း ဥပဒေကိုရုပ်သိမ်းဖို့ ဆောင်ရွက်ဖို့လိုပါတယ်။ တည်ဆဲဒီဥပဒေ (၃)ရပ်မှာ ဖော်ပြထားတာကတော့ ဘဏ္ဍာရန်ပုံငွေပြင်ပကနေ ဆောင်ရွက်တဲ့လုပ်ငန်းတွေဟာ အချင်းချင်း ကူညီပြီးတော့ ထောက်ပံ့ရမယ်ဆိုတာ ပါရှိနေပါတယ်။ အဲဒီပြဋ္ဌာန်းချက်အတိုင်း ဆောင်ရွက်မယ်ဆိုရင် လည်း ရပါတယ်။ ဒီလိုမဟုတ်ဘဲနဲ့တော့ သီးသန့်ရန်ပုံငွေကနေပြီးတော့ ကျခံဆောင်ရွက်မယ်ဆိုရင် ဒါဥပဒေနဲ့ လျော်ညီခြင်းမရှိကြောင်းကို တင်ပြလိုပါတယ်။ နောက်အချက်တစ်ချက်ကတော့ အရှုံးပေါ်နေတဲ့ နိုင်ငံပိုင်စီးပွားရေးလုပ်ငန်းများနှင့် နိုင်ငံပိုင် စက်ရုံတွေမှာ အများပြည်သူ အကျိုးစီးပွားအတွက် နိုင်ငံတော်ဘဏ္ဍာရန်ပုံငွေကနေ စိုက်ထုတ်ကျခံ၍ မဖြစ်မနေ ဆက်လက်ဆောင်ရွက်ရန် လိုအပ်သည်များမှအပ ကျန်လုပ်ငန်းများနှင့် စက်ရုံများကိုတော့ စိစစ်သုံးသပ်ရေးကော်မရှင်တစ်ရပ် ဖွဲ့စည်းပြီးတော့ ပြည်ပအကြံပေးပုဂ္ဂိုလ်တွေ အပါအဝင် ပညာရှင်များ ငှားရမ်းပြီးတော့ နံပါတ်(၁)အချက်ကတော့ ပြုပြင်ပြောင်းလဲမှုတွေ အရှိန်အဟုန်မြှင့် ဆောင်ရွက်ဖို့၊ ဒီလိုမှ မဟုတ်ဘူး Investment တွေကလည်းများနေပြီ။ ဒီ Investment တွေကို ထပ်ထည့်ရင်လည်း ထပ်ရှုံးဦးမှာ ပဲဆိုတာ သေချာနေတယ်ဆိုရင်တော့ ဆိုင်ငံ့ထားဖို့၊ နောက်ဆုံးအနေနဲ့ကတော့ ရပ်ဆိုင်းဖို့ ဒါတွေကို ခုနဖွဲ့စည်းမယ့် ကော်မရှင်ရဲ့ စိစစ်သုံးသပ်ချက်တွေအပေါ်မှာ အခြေခံပြီးတော့ အမြန်အကောင်အထည်ဖော် ဆောင်ရွက်သွားရန် လိုအပ်ပါကြောင်းတင်ပြလိုပါတယ်။ ဒီလိုမဆောင်ရွက်နိုင်ခင်မှာတော့ ဒီလို Investment အရမ်းများတဲ့ နိုင်ငံတော်အတွက် ထိခိုက်မှုအင်မတန်မှကြီးမြင့်နိုင်တဲ့ စီမံကိန်းတွေကိုတော့ ဆိုင်းငံ့ ထားသင့်ပါကြောင်း တင်ပြလိုပါတယ်။ ကျွန်တော်တို့ ဥပဒေကြမ်းပူးပေါင်းကော်မတီဟာ ပြည်သူ့ငွေစာရင်းပူးပေါင်းကော်မတီ၊ ဥပဒေ ရေးရာနှင့် အထူးကိစ္စရပ်များလေ့လာဆန်းစစ်သုံးသပ်ရေးကော်မရှင်၊ သက်ဆိုင်ရာပြည်ထောင်စုဝန်ကြီးများ၊ မြန်မာနိုင်ငံတော်ဗဟိုဘဏ်ဥက္ကဋ္ဌ၊ ဒုတိယရှေ့နေချုပ်တို့နဲ့ ပေါင်းစပ်ညှိနှိုင်း ဆွေးနွေးမှုများအရ အောက်ပါ အချက်အလက်များအပေါ်မှာလည်း သုံးသပ်ဆောင်ရွက်သင့်ပါကြောင်း အကြံပြု တင်ပြအပ်ပါတယ်။ အကြံပြုချက်တွေအနေနဲ့ကတော့ နံပါတ်(၁)အချက်ကတော့ ကုန်ထုတ်လုပ်မှုနဲ့ ကုန်သွယ် လုပ်ငန်းများ ချိတ်ဆက်ဆောင်ရွက်နိုင်ဖို့ဖြစ်ပါတယ်။ ကုန်ထုတ်လုပ်မှုကတစ်ပိုင်း၊ ကုန်သွယ်လုပ်ငန်းက တစ်ပိုင်းဖြစ်နေတဲ့အခါမှာ တိုင်းပြည်ရဲ့စီးပွားရေးတိုးတက်မှုနှုန်းအတွက် ဒါအခက်အခဲများ ရင်ဆိုင်နေရတာ ဒုတိယအချက်ကတော့ စီးပွားရေးပြုပြင်ပြောင်းလဲမှုများ ဆောင်ရွက်ရာမှာ ဖြေလျှော့ သင့်သည်များကို ရဲရဲဝံ့ဝံ့နဲ့ မြန်မြန်ဆန်ဆန် ဆောင်ရွက်သွားဖို့ ဖြစ်ပါတယ်။ တတိယအချက်ကတော့ ကုန်စည်စီးဆင်းမှု သွက်လက်မြန်ဆန်စေရေးအတွက် ပို့ဆောင်စရိတ်အပါအဝင် အခြားစရိတ်စကများ လျော့နည်းသက်သာစေရေးအတွက် ဦးစားပေး ဆောင်ရွက်ရန်ဖြစ်ပါတယ်။ Transactional Cost တွေကို လျှော့ချနိုင်မှ ကျွန်တော်တို့ဒါ ကုန်ဈေးနှုန်းကျဆင်းရေးကိုလည်း ဆောင်ရွက်နိုင်မှာဖြစ်ပါတယ်။ နံပါတ် (၄)အချက်ကတော့ အသေးစားနဲ့ အလတ်စား စီးပွားရေးလုပ်ငန်းများအတွက် ဘဏ်ချေးငွေရရှိရေး အကောင်အထည်ဖော်ဆောင်ရွက်ပေးဖို့ ဖြစ်ပါတယ်။ ဒါမှလည်း SME တွေဟာဖွံ့ဖြိုးတိုးတက်ပြီးတော့ ရှင်သန်လာနိုင်မှာဖြစ်ပါတယ်။ နံပါတ်(၅)အချက်ကတော့ ဝန်ကြီးဌာနများအချင်းချင်း ပူးပေါင်းဆောင်ရွက်မှုကို မြှင့်တင်ရန်နဲ့ သက်ဆိုင်ရာဌာနအလိုက် စီမံခန့်ခွဲလျက်ရှိတဲ့ နည်းဥပဒေ၊ စည်းမျဉ်းစည်းကမ်း၊ အမိန့်ကြော်ငြာစာ၊ ညွှန်ကြားချက်နဲ့ လုပ်ထုံးလုပ်နည်းများ တစ်ခုနဲ့တစ်ခု ဆန့်ကျင်ခြင်းမရှိဘဲ ချိတ်ဆက် ဆောင်ရွက်နိုင်ဖို့ ဖြစ်ပါတယ်။ ကျွန်တော်တို့ကော်မတီက ဖိတ်ကြားလို့ အစည်းအဝေးတက်ရောက်လာတဲ့ ပြည်ထောင်စု ဝန်ကြီးများကိုယ်တိုင် ဒီအချက်အလက်ကို တင်ပြခဲ့တာဖြစ်ပါတယ်။ ဝန်ကြီးဌာန တစ်ခုနဲ့တစ်ခု ချိတ်ဆက်မှု မရှိတဲ့အခါမှာ စည်းမျဉ်းစည်းကမ်းနဲ့ အမိန့်ကြော်ငြာစာ၊ ညွှန်ကြားချက်တွေဟာ တစ်ခုနဲ့တစ်ခု ဆန့်ကျင် ဒီအတွက်ကြောင့်မို့လို့ လက်တွေ့ လုပ်ငန်းဆောင်ရွက်ရတဲ့နေရာမှာ အခက်အခဲတွေအများကြီး ရှိနေပါတယ်။ ဒါတွေကိုလည်း ပေါင်းစပ်ပြီးတော့ ချိတ်ဆက်မှုရှိအောင် ဒါအမြန်ဆုံး ဆောင်ရွက်သင့်ပါ တယ်လို့ တင်ပြလိုပါတယ်။ နောက်အရေးကြီးတဲ့ အချက်တစ်ချက်ကတော့ စက်မှုဝန်ကြီးဌာနဖြစ်ပါတယ်။ စက်မှုဝန်ကြီး ဌာနဟာ အရှုံးပေါ်နေတဲ့လုပ်ငန်းတွေ၊ စက်ရုံတွေအများကြီးရှိနေတဲ့ အမွေဆိုးများစွာကို ဆက်ခံထားရတဲ့ ဌာန တစ်ခုဖြစ်ပါတယ်။ အဲဒီတော့ ဒီအရှုံးတွေကို ဘယ်လိုကုစားမလဲဆိုတာကိုလည်း ကျွန်တော်တို့က ဆောင်ရွက် ပေးဖို့လိုပါတယ်။ စက်မှုဝန်ကြီးဌာနအတွက် လူ့စွမ်းအားအရင်းအမြစ်ဖွံ့ဖြိုးတိုးတက်ရေးနဲ့ သုတေသနဖွံ့ဖြိုးတိုးတက်ရေးလုပ်ငန်းများ ဆောင်ရွက်နိုင်ရန် လုံလောက်တဲ့ ဘဏ္ဍာရန်ပုံငွေသုံးစွဲ ဆောင်ရွက်ခွင့် ပြုဖို့လိုပါတယ်။ Human Resource တွေ ကျွန်တော်တို့ထပ်ပြီးတော့ မွေးထုတ်ပေးရပါမယ်။ နောက်တစ်ခါ ဈေးကွက်နဲ့ ချိတ်ဆက်နိုင်ဖို့ Market မှာ ယှဉ်ပြိုင်နိုင်ဖို့အတွက် RMB များကိုလည်း ဆောင်ရွက်နိုင်ဖို့ ဆောင်ရွက်ပေးရမှာဖြစ်ပါတယ်။ ဒါမှသာ အမယ်သစ်၊ ထုတ်ကုန်သစ်တွေ ထုတ်လုပ်နိုင်ပြီးတော့ ဒီအရှုံးပေါ် နေတဲ့ စက်ရုံတွေကို ပြုပြင်ပြောင်းလဲ ဆောင်ရွက်နိုင်မှာဖြစ်ပါတယ်။ နောက်ထပ်အရေးကြီးတဲ့အချက်ကတော့ ဘဏ္ဍာရေးဆိုင်ရာ အခြေခံအချက်အလက် ကိန်းဂဏန်းများ တိကျမှန်ကန်မှုရှိစေရန်နဲ့ လုပ်ငန်းနယ်ပယ်အသီးသီးအတွက် လုံလောက်သော အချက်အလက် စုဆောင်းမှု များကို ချက်ချင်း အကောင်အထည်ဖော်ဆောင်ရွက်ဖို့ ဖြစ်ပါတယ်။ niecossos, opě:Oaş səs:9ə$28:20:m Data Base System d. Data Management ဖြစ်ပါတယ်။ အဲဒီတော့ ဒီအချက်အလက်တွေပေါ်မှာ အခြေခံပြီးတော့မှ စီးပွားဖွံ့ဖြိုးတိုးတက်ရေးကို ဆောင်ရွက်နိုင်မှာ ဖြစ်ပါတယ်။ ဒါကြောင့်မို့လို့ ဥပဒေကြမ်းပူးပေါင်းကော်မတီအနေနဲ့က ဒီအချက်အလက် စုဆောင်းမှုများကို ချက်ချင်းအကောင်အထည်ဖော်ဆောင်ရွက်ပေးဖို့ တိုက်တွန်းတင်ပြအပ်ပါတယ်။ နောက်ဆုံးအကြံပြုချက်ကတော့ နိုင်ငံပိုင်စီးပွားရေးလုပ်ငန်းတွေအနေနဲ့ ဈေးကွက်နဲ့ ချိတ်ဆက် စီးပွားရေးစနစ်ကို စံချိန်မီကျင့်သုံးဆောင်ရွက်နိုင်ရေးအတွက် လေ့ကျင့်ပညာပေး ဖို့ဖြစ်ပါတယ်။ ဘာဖြစ်လို့လဲ a cos? Market 01206330op:0 Ol8:cos? Ocaos@goseon: 39€ Production cos? ရှိနေမှာပဲ။ ဒီထုတ်ကုန်တွေဟာ Valuable ဖြစ်လား၊ အကျိုးအမြတ်ရောရှိသလား၊ ဈေးကွက်ရော ဝင်ရဲ့လား။ ကုန်ထုတ်လုပ်မှုကတော့ တိုးတက်နေတယ်။ တစ်ချိန်လုံး ထုတ်ကုန်၊ ထုတ်ကုန်၊ ထုတ်ကုန်တွေ ဒီထုတ်ကုန်တွေက ဈေးကွက်ထဲလည်း မရောက်သွားဘူး။ ဂိုဒေါင်တွေဆောက်ပြီးတော့ပဲ Storage လုပ်ထားတယ်။ ထပ်ထပ်ပြီးတော့ Step တွေအနေနဲ့ သိမ်းထားရတယ်ဆိုရင် ဒီဟာကကျွန်တော်တို့ မမှန်ကန်ပါဘူး။ ဒီအတွက်ကြောင့်မို့လို့ ပုဂ္ဂလိကစီးပွားရေးလုပ်ငန်းတွေနဲ့ ယှဉ်ပြိုင်ပြီးတော့ ဆောင်ရွက် နိုင်တဲ့ အနေအထားထိ ကျွန်တော်တို့ နိုင်ငံပိုင်စီးပွားရေးလုပ်ငန်းအနေနဲ့ စက်ရုံတွေဟာ ဆောင်ရွက်နိုင်ဖို့ အတွက် ဒီလုပ်ငန်းတွေနဲ့ စက်ရုံတွေရဲ့ စီမံခန့်ခွဲသူနဲ့ ကုန်ထုတ်လုပ်တဲ့ဝန်ထမ်းတွေကို ဈေးကွက်စီးပွားရေး စနစ်ရဲ့ အခြေခံအချက်တွေကို ဒါသူတို့ကိုလေ့ကျင့်ပညာပေးဖို့ လိုပါတယ်။ အဲဒီတော့ နိဂုံးချုပ်အနေနဲ့ တင်ပြရရင်တော့ ကျွန်တော်တို့ ပူးပေါင်းကော်မတီဟာ ၂၀၁၆ ခုနှစ်၊ ပြည်ထောင်စုရဲ့ ဘဏ္ဍာငွေအရအသုံးဆိုင်ရာ ဥပဒေကို ပြင်ဆင်တဲ့ ဥပဒေကြမ်း အပိုဒ် ၁ နဲ့ ၂ တို့ကိုတော့ မူလတင်ပြချက်အတိုင်း ပြည်ထောင်စုလွှတ်တော်က အတည်ပြုသင့်ပါကြောင်း တင်ပြအပ်ပါတယ်။ အပိုဒ် ၃ ပါ ချေးငွေဆိုင်ရာ အစားထိုးပြင်ဆင်ချက်နဲ့ အပိုဒ် ၄ ပါရငွေသုံးငွေဆိုင်ရာ နောက်ဆက်တွဲဇယား အစားထိုး ပြင်ဆင်ချက်များကိုတော့ ပြည်သူ့ငွေစာရင်းပူးပေါင်းကော်မတီရဲ့ စိစစ်အတည်ပြုချက်အတိုင်း အတည်ပြု သင့်ပါကြောင်း တင်ပြအပ်ပါတယ်။ အပိုဒ် ၅ ဖြစ်တဲ့ သီးသန့်ရန်ပုံငွေသုံးစွဲခြင်းဆိုင်ရာ ပြဋ္ဌာန်းချက်ကိုတော့ အသစ်ဖြည့်စွက်ပြီးတော့ အတည်ပြုသင့်ပါကြောင်း တင်ပြအပ်ပါတယ်။ ဥပဒေကြမ်းပူးပေါင်းကော်မတီရဲ့ သုံးသပ်ချက်များနဲ့ အကြံပြုတင်ပြချက်များကိုလည်း ပြည်ထောင်စုလွှတ်တော်ကြီးက အလေးအနက်ထား ဆောင်ရွက်နိုင်ပါရန် ပြည်ထောင်စုလွှတ်တော်ဆိုင်ရာ နည်းဥပဒေ ၉၉ နှင့်အညီ လွှတ်တော်သို့ လေးစားစွာ အစီရင်ခံတင်ပြအပ်တယ်။ အားလုံးကို အထူးပဲကျေးဇူးတင်ရှိပါတယ်ခင်ဗျ။ အစီရင်ခံစာအပြည့်အစုံကို နောက်ဆက်တွဲဖြင့် ဖော်ပြထားပါသည်။</speech>
<title>အထက်ပါ ဥပဒေကြမ်းနှင့် စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်း တင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၁၀) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များ ခင်ဗျား။ အထက်ပါဥပဒေကြမ်းအပေါ် ဥပဒေကြမ်းပူးပေါင်းကော်မတီ၏ ဥပဒေဆိုင်ရာသုံးသပ်ချက် အစီရင်ခံစာနဲ့ ပြည်သူ့ငွေစာရင်းပူးပေါင်းကော်မတီ၏ ရငွေသုံးငွေဆိုင်ရာသုံးသပ်ချက် အစီရင်ခံစာများကို လွှတ်တော်ကိုယ်စားလှယ်များထံ ဖြန့်ဝေပေးထားပါတယ်။ ၂၀၁၆ ခုနှစ်၊ ပြည်ထောင်စု၏ဘဏ္ဍာငွေအရအသုံးဆိုင်ရာဥပဒေကို ပထမအကြိမ် ပြည်ထောင်စု လွှတ်တော် သက်တမ်းကာလ ၂၅-၁-၂၀၁၆ ရက်မှာ ပြည်ထောင်စုလွှတ်တော် ဥပဒေအမှတ် (၂၁/၂၀၁၆) ဖြင့် ထုတ်ပြန်ခဲ့ပြီး ဖြစ်ပါတယ်။ ယခုအခါ ဒုတိယအကြိမ် လွှတ်တော်သက်တမ်းတွင် အစိုးရသစ်ဖွဲ့စည်းပြီး ပြည်ထောင်စုဝန်ကြီး ဌာနအချို့ ပြင်ဆင်ဖွဲ့စည်းခဲ့တဲ့အတွက် ၂၀၁၆-၂၀၁ရ ခု၊ ဘဏ္ဍာရေးနှစ် ပြည်ထောင်စု၏ အရအသုံး ခန့်မှန်းခြေငွေစာရင်း (ပြင်ဆင်ချက်) နဲ့၂၀၁၆ ခုနှစ်၊ ပြည်ထောင်စု၏ဘဏ္ဍာငွေအရအသုံးဆိုင်ရာ ဥပဒေကို ပြင်ဆင်သည့် ဥပဒေ (မူကြမ်း)ကို ဆွေးနွေးအတည်ပြုပေးနိုင်ဖို့ ပြည်ထောင်စုအစိုးရအဖွဲ့မှ ပြည်ထောင်စု လွှတ်တော်သို့ ပေးပို့ထားခြင်းဖြစ်ပါတယ်။ ယင်းဥပဒေကြမ်းဟာ ပြင်ဆင်တဲ့ ဥပဒေဖြစ်တဲ့အတွက် မူနဲ့အခြေခံသဘော ဆွေးနွေးခြင်းနဲ့ ရငွေသုံးငွေများ ဆွေးနွေးခြင်းတို့ကို သီးခြားစီ ဆောင်ရွက်မှာမဟုတ်ဘဲ ဥပဒေပိုင်းဆိုင်ရာ ဆွေးနွေး ပြင်ဆင်ချက်နဲ့၊ ရငွေသုံးငွေပိုင်းဆိုင်ရာ ဆွေးနွေးပြင်ဆင်ချက်များကို တစ်ဆက်တစ်စပ်တည်း ဆွေးနွေး ဆောင်ရွက်မှာ ဖြစ်ပါတယ်။ ဒီနေ့လွှတ်တော်သို့ တင်ပြသွားတဲ့ ဥပဒေကြမ်းပူးပေါင်းကော်မတီနဲ့ ပြည်သူ့ငွေစာရင်းပူးပေါင်း ကော်မတီများရဲ့ အစီရင်ခံစာမှာပါတဲ့ ဥပဒေအကြောင်းအရာ၊ ရငွေသုံးငွေအကြောင်းအရာများဟာလည်း မူသဘောဆွေးနွေးခြင်းများပါသလို ပြင်ဆင်ချက်အဆိုများလည်း ပါရှိတာဖြစ်ပါတယ်။ လွှတ်တော်ကိုယ်စားလှယ်များအနေနဲ့လည်း ပြည်ထောင်စုအစိုးရအဖွဲ့က ပြင်ဆင်ဖို့ ပေးပို့ထားတဲ့ ရငွေသုံးငွေစာရင်းအပါအဝင် ပြင်ဆင်တဲ့ ဥပဒေကြမ်းနဲ့ ပူးပေါင်းကော်မတီနှစ်ခုက တင်ပြထားတဲ့ အစီရင်ခံစာပါ အကြောင်းအရာများကို ယှဉ်တွဲလေ့လာပြီး မူသဘောဆွေးနွေးခြင်း၊ ပြင်ဆင်ချက်အဆို တင်သွင်းဆွေးနွေးခြင်းများ ပြုလုပ်ဆောင်ရွက်နိုင်ပါတယ်။ ဒါကြောင့် ပြည်ထောင်စုလွှတ်တော်ဆိုင်ရာ နည်းဥပဒေ ၈၈၊ ၈၉၊ ၉၀ တို့နဲ့အညီ စိစစ်ရေး ပူးပေါင်းအဖွဲ့အနေဖြင့်ဖြစ်စေ၊ တစ်ဦးချင်းဖြစ်စေ ဆွေးနွေးလိုတဲ့ လွှတ်တော်ကိုယ်စားလှယ်များရှိပါက ဆွေးနွေးလိုတဲ့ဌာန၊ အဖွဲ့အစည်းကို ဖော်ပြပါ။ မူသဘောဆွေးနွေးလိုတာဆိုရင် အကြောင်းအရာ အကျဉ်းချုပ် ဖော်ပြပါ။ ပြင်ဆင်ချက်အဆို တင်သွင်းဆွေးနွေးလိုတာဆိုရင် ပြင်ဆင်ချက်ကို တိကျစွာ ဖော်ပြပါ။ ဒီအချက်အလက်တွေ ရေးသားဖော်ပြပြီး လွှတ်တော်ကိုယ်စားလှယ်ကိုယ်တိုင် လက်မှတ်ရေး ထိုးထားတဲ့ အကြောင်းကြားစာကို ၁၇-၈-၂၀၁၆ ရက် (ဗုဒ္ဓဟူးနေ့) မွန်းလွဲတစ်နာရီ (၁၃၀၀နာရီ) နောက်ဆုံး ထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်း ပေးပို့နိုင်ကြောင်း အသိပေး ကြေညာပါတယ်။ ပြည်ထောင်စုလွှတ်တော်ကိုယ်စားလှယ်များခင်ဗျာ။ အစည်းအဝေးကို မိနစ် ၂၀ ခန့် ခေတ္တ ရပ်နား ပါမယ်။</speech>
<speech type="mc"><title>အစည်းအဝေး ခေတ္တရပ်နားခြင်း</title> ၊ ပြည်ထောင်စုလွှတ်တော်နာယက ပြန်လည်ထွက်ခွာပါပြီ ခင်ဗျား။</speech>
<speech type="mc">အစည်းအဝေးကို ၁၁ နာရီ ၃၅ မိနစ် ပြန်လည် စတင်ပါမယ်။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။</speech>
</bill>
</section>
<section value="Motion">
<motion>
<title>အစည်းအဝေး ပြန်လည်စတင်ခြင်း</title>
<speech type="mc">လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များနဲ့ ဧည့်သည်တော်များခင်ဗျာ။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>နိုင်ငံတော်သမ္မတထံမှ ပေးပို့သော မြန်မာနိုင်ငံငွေရေးကြေးရေးကဏ္ဍဖွံ့ဖြိုးတိုးတက်ရေးစီမံကိန်း ဆောင်ရွက်ရန်အတွက် ကမ္ဘာ့ဘဏ်ထံမှ အမေရိကန်ဒေါ်လာ သန်း ၁၀၀ ချေးယူရေးနှင့် စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း၊</title>
<speech type="speaker">အစီအစဉ်(၁၁) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များ ခင်ဗျား။ နိုင်ငံတော်သမ္မတထံမှ သဝဏ်လွှာပေးပို့ထားတဲ့ မြန်မာနိုင်ငံငွေရေးကြေးရေးကဏ္ဍဖွံ့ဖြိုးတိုးတက်ရေး စီမံကိန်း ဆောင်ရွက်ရန်အတွက် ကမ္ဘာ့ဘဏ်ထံမှ အမေရိကန်ဒေါ်လာသန်း ၁၀၀ ချေးယူရေးနဲ့စပ်လျဉ်းပြီး ၉-၈-၂၀၁၆ ရက်နေ့တွင် ကျင်းပပြုလုပ်တဲ့ ပြည်ထောင်စုလွှတ်တော် ဒုတိယပုံမှန်အစည်းအဝေး စတုတ္ထနေ့မှာ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက လွှတ်တော်သို့ ရှင်းလင်းတင်ပြခဲ့ပြီး ဖြစ်ပါတယ်။ ယင်းချေးငွေနဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော်ကိုယ်စားလှယ် (၇)ဦးရှိပါတယ်။ ဆွေးနွေးမယ့် လွှတ်တော်ကိုယ်စားလှယ်များအနေနဲ့ အဆိုပါ ချေးငွေနဲ့ပတ်သက်ပြီး မရှင်းလင်းတဲ့ အချက်များ၊ သိရှိလိုတဲ့ အကြောင်းအရာများရှိပါက ဆွေးနွေးတဲ့တစ်ပါတည်း ထည့်သွင်းမေးမြန်း ဆွေးနွေးသွားကြဖို့ ဖြစ်ပါတယ်။ ကိုယ်စားလှယ်များရဲ့ ဆွေးနွေးချက်များအပေါ် ပြန်လည်ရှင်းလင်းရမယ့် သက်ဆိုင်ရာပြည်ထောင်စု အဆင့်အဖွဲ့အစည်းဝင်များအနေနဲ့လည်း ရှင်းလင်းဆွေးနွေးတဲ့အခါမှာ ပြည့်ပြည့်စုံစုံ ရှင်းလင်းဆွေးနွေးနိုင်ဖို့ လိုအပ်မှာဖြစ်ပါတယ်။ ဒါကြောင့် ကိုယ်စားလှယ်များရဲ့ ဆွေးနွေးချက်များအပေါ် သက်ဆိုင်ရာ ပြည်ထောင်စု အဆင့် အဖွဲ့အစည်းဝင်များက ပြန်လည်ရှင်းလင်း ဆွေးနွေးခြင်းနဲ့ လွှတ်တော်ရဲ့ အဆုံးအဖြတ်ရယူခြင်းအစီအစဉ်တို့ကို နောက်ရက်အစည်းအဝေးမှာ ဆက်လက်ဆောင်ရွက်သွားဖို့ လျာထားပါကြောင်း ကြိုတင် အသိပေးထားလိုပါတယ်။ ယခု ဆွေးနွေးမယ့် လွှတ်တော်ကိုယ်စားလှယ်များ တစ်ဦးစီအတွက် သတ်မှတ်ချိန် ၁၀ မိနစ်အတွင်း ဆွေးနွေးကြဖို့ ဖြစ်ပါတယ်။ ဦးစွာ ဒေါက်တာသက်သက်ခိုင် ဒဂုံမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1565">ဒေါက်တာသက်သက်ခိုင်(ဒဂုံမဲဆန္ဒနယ်၊ ရန်ကုန်တိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်ထောင်စုလွှတ်တော်ကိုယ်စားလှယ်များ၊ ကြွရောက်လာကြတဲ့ ပြည်ထောင်စုဝန်ကြီးများ၊ ပြည်ထောင်စုအဆင့်အဖွဲ့အစည်းဝင်များနဲ့ ဧည့်သည်တော်များအားလုံး မင်္ဂလာပါရှင်။ ကျွန်မကတော့ ရန်ကုန်တိုင်းဒေသကြီး ဒဂုံမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါက်တာ သက်သက်ခိုင် ဖြစ်ပါတယ်။ ကျွန်မအနေနဲ့ နိုင်ငံတော်သမ္မတထံမှ ၅-၈-၂၀၁၆ ရက်စွဲနဲ့ ပြည်ထောင်စု လွှတ်တော်နာယကထံသို့ ပေးပို့လာတဲ့ မြန်မာနိုင်ငံငွေရေးကြေးရေးကဏ္ဍ ဖွံ့ဖြိုးတိုးတက်ရေးစီမံကိန်း ဆောင်ရွက်ရန်အတွက် ကမ္ဘာ့ဘဏ်ထံမှ အမေရိကန်ဒေါ်လာ သန်း ၁၀၀ ချေးယူရေးနှင့်စပ်လျဉ်းပြီး အချက်(၃)ချက်နဲ့ ထောက်ခံ ဆွေးနွေးသွားမှာ ဖြစ်ပါတယ်။ နံပါတ်(၁)အချက်အနေနဲ့ ကျွန်မတို့နိုင်ငံမှာ ဘဏ်နဲ့ငွေရေးကြေးရေးစနစ်အပေါ် ပြည်သူတွေရဲ့ ယုံကြည်မှုပိုရလာအောင် ကြိုးစားဆောင်ရွက်ပြီး ပြည်သူများမှ ဘဏ်အသုံးပြုမှု တိုးတက်လာအောင် လုပ်ဆောင်ရမယ့်တဲ့အတွက် ငွေရေးကြေးရေးကဏ္ဍဖွံ့ဖြိုးတိုးတက်ရေး စီမံကိန်းဆောင်ရွက်ဖို့ အထူးသင့်လျော်တဲ့ပါတယ်လို့ ဆွေးနွေးချင်ပါတယ်ရှင်။ နာယကကြီးရှင်။ မြန်မာနိုင်ငံမှာ စီးပွားရေးလုပ်ငန်းများရဲ့ ၉၉.၄ ရာခိုင်နှုန်းဟာ အသေးစား အလတ်စား စီးပွားရေးလုပ်ငန်းတွေဖြစ်ပြီး အလုပ်အကိုင်အခွင့်အလမ်းတွေရဲ့ ၉၀ ရာခိုင်နှုန်းနီးပါးကို ဖန်တီးပေးနေတာဖြစ်ပါတယ်။ ၄င်းအသေးစား၊ အလတ်စား စီးပွားရေးတွေကို သင့်တင့်တဲ့အတိုးနှုန်းတွေနဲ့ မတည်ငွေရင်းများ အလွယ်တကူ ရစေနိုင်တဲ့အခါ စီးပွားရေးလုပ်ငန်းတွေအနေနဲ့ လူ့စွမ်းအားအရင်းအမြစ်နဲ့ နည်းပညာများ ရင်းနှီးမြှုပ်နှံနိုင်ပြီး လိုအပ်တဲ့စက်ကိရိယာပစ္စည်း ဝယ်ယူလာနိုင်တဲ့အတွက် အရည်အသွေး ကောင်းတဲ့ ကုန်ပစ္စည်းများကို စွမ်းအားမြှင့်ထုတ်လုပ်နိုင်လာမှာ ဖြစ်ပါတယ်ရှင်။ တစ်နည်းအားဖြင့် ပြောရရင် စီးပွားရေးလုပ်ငန်းတွေရဲ့ ဈေးကွက်ဝင်ရောက်နိုင်မှုနဲ့ ယှဉ်ပြိုင်နိုင်စွမ်းကို မြှင့်တင်ပေးတာလည်း ဖြစ်ပါတယ်။ မြန်မာနိုင်ငံမှာ နိုင်ငံတော်ဘဏ်လေးခုနဲ့ ပုဂ္ဂလိကဘဏ် ၂၃ ခု ရှိပြီး ၄င်းဘဏ်များမှာ စုငွေပမာဏဟာ ကမ္ဘာ့ဘဏ်ရဲ့ စစ်တမ်းအရ ၂၀၁၃ ခုနှစ်မှာ ပြည်တွင်းအသားတင်ဝန်ဆောင်မှုနဲ့ ထုတ်ကုန်စုစုပေါင်း GDP ရဲ့ ၂၅ ရာခိုင်နှုန်းသာရှိပြီး လာအိုနိုင်ငံမှာ ၄၆ ရာခိုင်နှုန်းနဲ့ ကမ္ဘောဒီးယားနိုင်ငံမှာ ၄၃ ရာခိုင်နှုန်းရှိပါတယ်။ ဒီကိန်းဂဏန်းကို ကြည့်ခြင်းအားဖြင့် ကျွန်မတို့နိုင်ငံမှာ ဘဏ်ကိုအသုံးပြုမှု နည်းနေသေးတယ်ဆိုတာကို သိနိုင်ပါတယ်။ မြန်မာနိုင်ငံစီးပွားရေးရဲ့ ကြီးမားတဲ့စိန်ခေါ်မှု တစ်ခုကတော့ အသေးစား၊ အလတ်စား စီးပွားရေးလုပ်ငန်းတွေအပြင် အစိုးရထံမှာ မှတ်ပုံတင်ထားခြင်းမရှိသေးတဲ့ အခွန်ဆောင်နိုင်စွမ်းမရှိကြ သေးတဲ့ အငယ်စားစီးပွားရေးလုပ်ငန်းများ အလွန်တရာများနေခြင်း ဖြစ်ပါတယ်ရှင်။ ဒီလိုလုပ်ငန်းလေးများ မှာလည်း အရင်းအနှီးလိုအပ်ချက်တွေ ရှိနေပါတယ်။ ခိုင်မာပြီး ဝန်ဆောင်မှုကောင်းတဲ့ ဘဏ်များနဲ့ အသေးစားချေးငွေလုပ်ငန်းများကို ပိုမိုတိုးတက်စေခြင်းအားဖြင့် လုပ်ငန်းကြီးငယ်မရွေးကို အရင်းအနှီး ရလွယ်မှုအနေနဲ့ မြေတောင်မြှောက်ခြင်းအားဖြင့် ပိုမိုတိုးတက်လာတဲ့ လုပ်ငန်းငယ်လေးများလည်း အစိုးရ ထံမှာ မှတ်ပုံတင်လာနိုင်ကြမှာ ဖြစ်ပါတယ်။ အဲဒီအခါမှာ စီးပွားရေးလုပ်ငန်းတိုးတက်မှုနဲ့အတူ အစိုးရ မှလည်းအခွန်ဝင်ငွေများ ပိုရရှိပြီး လုပ်သားများအတွက်လည်း ပိုပြီးအရည်အသွေးမြင့်တဲ့ အလုပ်အကိုင် အခွင့်အလမ်းတွေ ရရှိလာကြမှာဖြစ်ပါတယ်။ အဲဒါကြောင့် စီးပွားရေးလုပ်ငန်းတွေဖွံ့ဖြိုးဖို့ ဘဏ်လုပ်ငန်းနဲ့ အသေးစားချေးငွေလုပ်ငန်းတွေ ဖွံ့ဖြိုးဖို့လိုအပ်ကြောင်း အထူးပြု ပြောကြားလိုပါတယ်ရှင်။ မြန်မာနိုင်ငံမှာ ဘဏ်များမှ ပုဂ္ဂလိကကဏ္ဍကို ထုတ်ချေးတဲ့ ငွေပမာဏဟာ ၂၀၁၃ ခုနှစ်မှာ ပြည်တွင်းအသားတင်ထုတ်ကုန် GDP ရဲ့ ၁၂.ရ ရာခိုင်နှုန်းသာရှိပြီး လာအိုနိုင်ငံမှာ ၃ရ ရာခိုင်နှုန်းနဲ့ ကမ္ဘောဒီးယားနိုင်ငံမှာ ၄၂ ရာခိုင်နှုန်းရှိတာကို တွေ့မြင်နိုင်ပါတယ်။ ဒီအချက်ကို ကြည့်ခြင်းအားဖြင့် ဘဏ်များမှ ပုဂ္ဂလိကကဏ္ဍကို ငွေထုတ်ချေးမှု မြှင့်တင်ဖို့လုပ်ဆောင်ပြီး တိုင်းပြည်စီးပွားရေးဖွံ့ဖြိုး တိုးတက်အောင် ကူညီဖေးမနိုင်သေးတယ်ဆိုတာကို တွေ့မြင်နိုင်ပါတယ်။ နံပါတ်(၂)အချက်အနေနဲ့ မြန်မာနိုင်ငံရဲ့ ငွေရေးကြေးရေးကဏ္ဍ ဖွံ့ဖြိုးတိုးတက်ဖို့ ဆောင်ရွက်ခြင်းဟာ ယနေ့လက်ရှိဖြစ်ပေါ်နေတဲ့ နိုင်ငံရဲ့ စီးပွားရေး၊ လူမှုရေးပြုပြင်ပြောင်းလဲမှုတွေရဲ့ အဓိကကျတဲ့ အစိတ်အပိုင်း တစ်ခု ဖြစ်ပါတယ်။ မြန်မာနိုင်ငံရဲ့ ငွေရေးကြေးရေးကဏ္ဍကို ကျစ်လျစ်ခိုင်မာပြီး စွမ်းဆောင်ရည် မြင့်စေခြင်းဟာ နိုင်ငံစီးပွားရေးကဏ္ဍကြီးတစ်ခုလုံး အားကောင်းရှင်သန်လာဖို့နဲ့ ဆင်းရဲမွဲတေမှု လျှော့ချဖို့ အတွက် အရေးပါတဲ့ လိုအပ်ချက်တစ်ခုဖြစ်ပါတယ်ရှင်။ အစိုးရ၊ ရင်းနှီးမြှုပ်နှံသူများ၊ ရောင်းဝယ်ဖောက်ကား သူများနဲ့ နိုင်ငံသားတစ်ဦးချင်းစီကို ငွေစုဆောင်းခြင်း၊ ချေးငွေရယူခြင်း၊ အနာဂတ်ငွေကြေးလုံခြုံမှု အတွက် စီမံဆောင်ရွက်ခြင်းဆိုတဲ့ ငွေကြေးဝန်ဆောင်မှုများပေးခြင်းဖြင့် လူမှုစီးပွားရေး နေ့စဉ်ဘဝကို လွယ်ကူစေမှာ ဖြစ်ပါတယ်။ လွယ်ကူချောမွေ့တဲ့ ငွေကြေးဝန်ဆောင်မှု ငွေရေးကြေးရေးတည်ငြိမ်ခြင်းနဲ့ စီးပွားရေးလုပ်ငန်းတွေအတွက် သင့်တင့်တဲ့ ကုန်ကျစရိတ်တစ်ခုနဲ့ အရင်းအနှီးရလွယ်စေခြင်းဟာ စီးပွားရေး လုပ်ငန်းများ အောင်မြင်ရှင်သန်စေတဲ့ အရေးကြီးလှတဲ့အကြောင်းများ ဖြစ်ကြပါတယ်။ နာယကကြီးရှင်။ တစ်ဆက်တည်း ဆွေးနွေးလိုတာကတော့ ဘဏ်များဟာ သတင်းအချက်အလက် နည်းပညာစနစ် တည်ထောင်မှသာ ဘဏ်များအချင်းချင်း ချိတ်ဆက်ဆောင်ရွက်နိုင်ခြင်းများ လျင်မြန် ချောမွေ့ပြီး ငွေပေးချေမှုစနစ်နဲ့ စာရင်းရှင်းလင်းခြင်းများ တိကျမှန်ကန်မြန်ဆန်စွာ ဆောင်ရွက်နိုင်မှာ ဖြစ်ပါတယ်။ အလားတူပဲ မြန်မာနိုင်ငံတော်ဗဟိုဘဏ်၊ နိုင်ငံတော်ဘဏ်များနဲ့ ပုဂ္ဂလိကဘဏ်များအကြား ငွေကြေးဈေးကွက်တည်ထောင်နိုင်မှာဖြစ်ပြီး ဗဟိုဘဏ်ရဲ့ ကြပ်မတ်ကွပ်ကဲခြင်းကိုလည်း ထိရောက်စွာ ဆောင်ရွက်နိုင်မှာ ဖြစ်ပါတယ်။ နိုင်ငံတော်ပိုင်ဘဏ်များဖြစ်ကြတဲ့ မြန်မာ့နိုင်ငံခြား ကုန်သွယ်မှုဘဏ် (Myanmar Foreign Trade Bank-MFTB). Efoşq:::GLSågd. op:00$:cope:ougosas (Myanmar Investment and Commercial Bank- MICB)ąp:61 o$caosegqp: C$cąp6g. ပါမှ နိုင်ငံတကာကုန်သွယ်ရေးနဲ့ နိုင်ငံတကာရင်းနှီးမြှုပ်နှံမှုလုပ်ငန်းများ ပိုမိုတွင်ကျယ်ပြီး အာဆီယံ စီးပွားရေး အသိုက်အဝန်းနဲ့ ကမ္ဘာ့ကုန်သွယ်မှုတွေမှာလည်း ထဲထဲဝင်ဝင် ပါဝင်လာနိုင်မှာ ဖြစ်ပါတယ်ရှင်။ တတိယအချက်အနေနဲ့ ငွေရေးကြေးရေးကဏ္ဍမှာ ဘဏ်များကို ကြပ်မတ်ကွပ်ကဲတဲ့ မြန်မာနိုင်ငံတော် ဗဟိုဘဏ်နဲ့ ဘဏ်မဟုတ်တဲ့ ငွေရေးကြေးရေးအဖွဲ့အစည်းများ၊ အသေးစားချေးငွေလုပ်ငန်းများ၊ အာမခံ လုပ်ငန်းများကို ကြပ်မတ်ကွပ်ကဲတဲ့ စီမံကိန်းနဲ့ ဘဏ္ဍာရေးဝန်ကြီးဌာနမှ ငွေရေးကြေးရေးကြီးကြပ် စစ်ဆေးရေးဦးစီးဌာနတို့ရဲ့ ကြီးကြပ်ကွပ်ကဲမှု လုပ်ငန်းစဉ်များနဲ့ သတင်းအချက်အလက်နည်းပညာစနစ် တည်ထောင်ခြင်းဟာ ဘဏ်များနဲ့ ငွေရေးကြေးရေးကဏ္ဍကြီးတစ်ခုလုံး စနစ်တကျတိုးတက်ဖို့ အစပျိုး တာဖြစ်ပြီး ဘဏ်များနဲ့ ငွေရေးကြေးရေးစနစ်တစ်ခုလုံးနဲ့ဆိုင်တဲ့ အန္တရာယ်ကျရောက်နိုင်မှု တစ်ခုလုံးကို ကြုတင်ကာကွယ်ရာလည်းရောက်ပါတယ်။ ကမ္ဘာ့ဘဏ်မှ ချေးယူငွေဟာ မြန်မာ့ငွေရေးကြေးရေးကဏ္ဍ ဖွံ့ဖြိုးမှုရဲ့ အခြေခံအုတ်မြစ်တွေဖြစ်တဲ့ ငွေရေးကြေးရေးဝန်ဆောင်မှုအတွက် လိုအပ်တဲ့ ဥပဒေစည်းမျဉ်း စည်းကမ်းနဲ့ဆိုင်တဲ့ ကောင်းမွန်တဲ့ မူဝါဒဝန်းကျင်တစ်ရပ် တည်ရှိစေခြင်းနဲ့ နိုင်ငံတော်ပိုင်ဘဏ်များ ပြုပြင် ပြောင်းလဲရေးတွေကို ဆောင်ရွက်ရာမှာ လုပ်ငန်းအထမြောက်အောင်မြင်တဲ့ ညွှန်းကိန်းတွေနဲ့ တိုက်ဆိုင် စိစစ်ပြီး အကန့်လိုက် စည်းစနစ်တကျ ဆောင်ရွက်မှာဖြစ်တဲ့အကြောင်း သိရတဲ့အတွက် မြန်မာနိုင်ငံ ငွေရေးကြေးရေးကဏ္ဍဖွံ့ဖြိုးလာဖို့ အလွန်ဆောင်ရွက်သင့်တဲ့ စီမံကိန်းတစ်ခု ဖြစ်ပါတယ်ရှင်။ နာယကကြီးရှင်။ အချုပ်အားဖြင့်ပြောရရင် မြန်မာနိုင်ငံဟာ ငွေရေးကြေးရေးကဏ္ဍဖွံ့ဖြိုးတိုးတက်ရေး စီမံကိန်းကို ကမ္ဘာ့ဘဏ်ရဲ့ နည်းပညာအကူအညီနဲ့အတူ ဆောင်ရွက်တာဖြစ်ပြီး မြန်မာတစ်နိုင်ငံလုံးရဲ့ ငွေရေးကြေးရေးကဏ္ဍကိုသာမက နိုင်ငံ့စီးပွားရေးကဏ္ဍကြီးတစ်ခုလုံး တိုးတက်လာစေဖို့ မဖြစ်မနေ ဆောင်ရွက်ရမှာဖြစ်တဲ့အတွက် ကမ္ဘာ့ဘဏ်မှ တစ်နှစ်ကိုဝန်ဆောင်မှု ၀.၇၅ ရာခိုင်နှုန်းနဲ့ သက်တမ်း ၃၈ နှစ် အတိုးမဲ့ချေးငွေ အမေရိကန်ဒေါ်လာ သန်း ၁၀၀ ချေးယူပါရန် လိုအပ်ချက်အရ ထောက်ခံပါကြောင်း ဆွေးနွေးရင်း နိဂုံးချုပ်အပ်ပါတယ်ရှင်။ ကျေးဇူးတင်ပါတယ်ရှင်။</speech>
<speech type="speaker">ဦးသန်းစိုး(ခေါ်)သန်းစိုး(ဘောဂဗေဒ) ရန်ကုန်တိုင်းဒေသကြီး မဲဆန္ဒနယ်အမှတ် (၄) ဆွေးနွေးဖို့ဖြစ်ပါတယ်။</speech>
<speech><mp id="1320">ဦးသန်းစိုး(ခ) သန်းစိုး(ဘောဂဗေဒ)(မဲဆန္ဒနယ်အမှတ်-၄၊ ရန်ကုန်တိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါ။ ကျွန်တော်ကတော့ ရန်ကုန်တိုင်းဒေသကြီး မဲဆန္ဒနယ်အမှတ်(၄)မှ အမျိုးသားလွှတ်တော်ကိုယ်စားလှယ် ဦးသန်းစိုး (ဘောဂဗေဒ) ဖြစ်ပါတယ်။ ၂၀၁၆ ခုနှစ်၊ ပြည်ထောင်စုဘဏ္ဍာငွေအရအသုံးဆိုင်ရာ ဥပဒေပုဒ်မ ရ မှာ ချေးငွေနဲ့ ပတ်သက်ပြီး ပြည်တွင်းပြည်ပမှဖြစ်စေ၊ ပြည်ထောင်စုရဲ့ အတည်ပြုချက်နဲ့ ချေးယူနိုင်တယ်လို့ ဥပဒေအရ ဖော်ပြထားပြီးဖြစ်လို့ ကျွန်တော်ကတော့ ဖြည့်စွက်တဲ့အပိုင်းကနေ ဆွေးနွေးသွားပါမယ်။ နာယကကြီးခင်ဗျာ။ ချေးယူငွေရဲ့ ခေါင်းစဉ်က မြန်မာနိုင်ငံ ငွေကြေးကဏ္ဍဖွံ့ဖြိုးတိုးတက်ရေး စီမံကိန်းလို့ အဓိပ္ပာယ်ဖွင့်ထားတဲ့အတွက် အစိုးရ၊ ပုဂ္ဂလိကကဏ္ဍ နှစ်ခုစလုံးကို ကိုယ်စားပြု ထားသလို တွေ့ရပေမယ့် အသုံးစရိတ်ကို လေ့လာကြည့်တဲ့အခါမှာ အစိုးရကဏ္ဍအတွက်သာ ဖြစ်နေပါတယ်။ အမှတ်စဉ်(၁) ရဲ့ US သန်း ၆၀ ဟာ လစဉ်ချီးမြှင့်ငွေနဲ့ဆိုင်တဲ့ သာမန်အသုံးစရိတ်လို့ ပြောထားပါတယ်။ ဦးဆောင်တဲ့ ငွေရေးကြေးရေးဦးစီးဌာနအတွက် ဝန်ထမ်းလစာဟာ Project တစ်ခုလုံးရဲ့ ၈၀ ရာခိုင်နှုန်း နီးပါး ဖြစ်နေသလား၊ ဒါမှမဟုတ်ရင် နိုင်ငံ့ဝန်ထမ်းအားလုံးအတွက် လစာချီးမြှင့်ငွေပေးဖို့ အတွက်လား ဆိုတာကို ရှင်းပြပေးစေလိုပါတယ်။ အာမခံလုပ်ငန်းဟာ နိုင်ငံပိုင်စီးပွားရေးလုပ်ငန်း ဖြစ်ပြီးတော့ နှစ်စဉ် အမြတ်ရနေလို့ သူ့အတွက်ချေးငွေနဲ့ ဆောင်ရွက်ဖို့လိုသလားဆိုတာကိုလည်း ဒီနေရာမှာ ကျွန်တော် မေးခွန်း မေးလိုပါတယ်။ စီမံ/ဘဏ္ဍာဝန်ကြီးဌာနဟာ Financial Sector နဲ့ပတ်သက်ပြီးတော့ Project ၁၂ ခု အနည်းဆုံးနဲ့ ၂၀၁၂ ခုနှစ်ကတည်းက ဆောင်ရွက်ခဲ့တာကို ကျွန်တော်သိရှိထားပါတယ်။ နောက်ဗဟိုဘဏ်ရဲ့ ဒေါ်လာ ၆ သန်း အသုံးပြုမယ့် သင်တန်းကျောင်းကတော့ လက်ဆုပ်လက်ကိုင်ပြလို့ရတဲ့ ရလဒ်ဖြစ်တဲ့ အတွက် ကျွန်တော်ကြိုဆိုပါတယ်။ ဗဟိုဘဏ်လုပ်ငန်းစဉ်များနဲ့ပတ်သက်ပြီးတော့ Project လုပ်ငန်း ၃ ခုအနည်းဆုံးနဲ့ ၂၀၁၃ ခုနှစ်မှာ ဆောင်ရွက်နေတယ်ဆိုတာလည်း ကျွန်တော်သိရှိထား ပါတယ်။ Project အသေးစိတ်တွေကတော့ လောက်လို့ ကျွန်တော် မပြောတော့ပါဘူး။ နာယကကြီးခင်ဗျာ။ ပေါ်ကိုလီယာနာရဲ့ the bottom billion စာအုပ်မှာ နိုင်ငံတကာထောက်ပံ့ ငွေတွေဟာ ထောင်ချောက်တစ်ခုဖြစ်တယ်။ အစိုးရလိုငွေဘတ်ဂျက်တွေမှာ နိုင်ငံတကာချေးငွေတွေနဲ့ ဖြည့်ထားတယ်ဆိုရင် ကြောက်မက်ဖွယ် ပုံပျက်ပန်းပျက် ဘတ်ဂျက်ကို ဖြစ်စေတယ်ဆိုပြီးတော့ သူက ပြောထားပါတယ်။ သူပြောချင်တာကတော့ အလှူရှင်အလိုကျ မျက်နှာလိုက်နေရတဲ့ Project ၊ အလှူရှင် အလိုကျ မျက်နှာချိုသွေးနေရတဲ့ Project လို့ သူကပြောချင်တာပါ။ နောက်ပြီးတော့ ဘောဂဗေဒ ပညာရှင် ပီတာဘေယာနဲ့ ပီတာဘွန်းန်ဆိုတဲ့ နိုင်ငံရေးသိပ္ပံပညာရှင်တို့ဟာ ဆင်းရဲနွမ်းပါးမှု တိုက်ဖျက်ရာမှာ ဖြစ်ဖြစ်၊ အစိုးရကောင်းတစ်ရပ်ဖြစ်ထွန်းဖို့ ဆောင်ရွက်ရာမှာဖြစ်ဖြစ် နိုင်ငံတကာထောက်ပံ့မှုတွေဟာ မလိုအပ်ဘူးလို့ သက်သေပြထားပါတယ်။ ၁၉၉ရ မှာ ကမ္ဘာ့ဘဏ်နဲ့ ပညာရှင်နှစ်ဦးကနေပြီးတော့မှ စီးပွားရေးဖွံ့ဖြိုးတိုးတက်မှုနဲ့ နိုင်ငံတကာ အထောက်အပံ့တွေဟာ တိုင်းပြည်စီးပွားရေးတိုးတက်မှုအတွက် ၀.၁ ရာခိုင်နှုန်းသာ အကျိုးဖြစ်ထွန်း တယ်လို့ တွက်ချက်ဖော်ပြထားတာ ကျွန်တော်တွေ့ဖူးပါတယ်။ နိုင်ငံတကာမှာ ထောက်ပံ့ငွေတွေနဲ့ ပတ်သက် ပြီးတော့ ပဲရစ်အပြည်ပြည်ဆိုင်ရာ သဘောတူညီချက်ရှိသလို မြန်မာနိုင်ငံမှာ နေပြည်တော် သဘော တူညီချက်လည်း ရှိပါတယ်။ စီမံကိန်းတွေအပေါ် ရလဒ်တိုင်းတာမှု၊ ပွင့်လင်းမြင်သာစွာ ဆောင်ရွက် ထားမှု၊ ဘယ်လိုစံချိန်စံညွှန်းတွေနဲ့ တိုင်းတာလဲဆိုတာကို နိုင်ငံသားအားလုံးက သိချင်နေမှာပါ။ အဲဒီ Project ကြီးတွေပေါ်မှာ တကယ်အောင်မြင် မအောင်မြင်ကို အာမခံနိုင်သလားဆိုတာ မေးခွန်းတစ်ခု ရှိပါတယ်။ ချေးငွေဆိုတာ တစ်နေ့မှာ ပြန်ဆပ်ရမှာပါ။ ဒီပိုင်ဆိုင်မှု Ownership နေရာမှာ သက်ဆိုင်ရာ နိုင်ငံတွေက Driver Seat နေရာကိုယူပြီးတော့ အထောက်အပံ့ရဲ့ ၇၀ ရာခိုင်နှုန်း အကျိုးရှိအောင် အသုံးပြုဖို့ လိုပါတယ်။ ဒီလိုမှမဟုတ်ရင် donor များရဲ့ စရိတ်စကဟာ ၆၀ ရာခိုင်နှုန်းအထိ ပြန်ယူသွားတတ်ပါတယ်။ ကမ္ဘောဒီးယား နိုင်ငံရဲ့ အစိုးရဝန်ကြီးဌာနတွေဟာ နိုင်ငံတကာအထောက်အပံ့ အကူအညီတွေနဲ့ တစ်နှစ်ပြီးတစ်နှစ် အမေရိကန်ဒေါ်လာသန်းပေါင်း ၃၀၀ ကနေ သန်းပေါင်း ၅၀၀ အတွင်းမှာ လာဘ်ပေးလာဘ်ယူမှု၊ အကျင့် ပျက်ခြစားမှုနဲ့ အဟောသိကံ ဖြစ်နေတယ်လို့စာတမ်းတစ်ခုမှာ ကျွန်တော်တွေ့ဖူးပါတယ်။ ဒါကြောင့်လည်း NGO ဥပဒေကို ထုတ်ပြန်ပြီးတော့ ကိုင်တွယ်ခဲ့ရတာပါ။ နာယကကြီးခင်ဗျာ။ အခုချိန်ထိ နိုင်ငံခြားအကူအညီအထောက်အပံ့များနဲ့ ပတ်သက်ပြီးတော့ စီမံခန့်ခွဲရေးဗဟိုကော်မတီ၊ စီမံခန့်ခွဲရေးလုပ်ငန်းကော်မတီ မဖွဲ့နိုင်သေးပါဘူး။ ဒါကြောင့် ထောက်ပံ့ ငွေတွေဟာ အစိုးရပေါ်လစီနောက်ကို Project တွေကလိုက်နေတာလား၊ Project တွေနောက်ကို အစိုးရပေါ်လစီက လိုက်နေရမှာလားဆိုတာကို ကျွန်တော်တို့ အထူးစဉ်းစားဖို့ လိုပါတယ်။ ဒီနေရာမှာ ပေါ်လစီဆိုင်ရာ အကြံပေး ၈ ခုကို တင်ပြချင်ပါတယ်။ လောက်ရင် အနည်းငယ် တိုးမြှင့်ပေးဖို့ 60oz2qdåolosus.nl § Power Point os mais cosscosmosq:a espoorwei Infrastructure Developmenti (8:cosPrivate Sector Development i Gopadosôạm Economics Growth . ဘယ်လောက်ထိ ဆက်စပ်နေတယ်ဆိုတာကို ကျွန်တော်ရှင်းလင်းပါမယ်။ ဒါဟာ Economics ပေါ်လစီ တစ်ခုလို့လည်း လေ့လာလို့ရပါတယ်။ ပထမဆုံးက ဒီချေးငွေနဲ့ပတ်သက်ပြီးတော့ အခြေခံအဆောက်အအုံတွေမှာ ကျွန်တော်တို့ အသုံးပြု ခဲ့မယ်ဆိုရင် ဒီရလာတဲ့ ပုဂ္ဂလိကကဏ္ဍတွေကို ကျွန်တော်တို့ ကန်ထရိုက်ပေးမယ်။ နိုင်ငံတကာလုပ်ငန်း တွေကို ကန်ထရိုက်ပေးမယ်။ ဒီမှာရှိတဲ့ ၄၀ ရာခိုင်နှုန်း၊ ၆၀ရာခိုင်နှုန်းကတော့ ကျွန်တော်တို့ စဉ်းစား လို့ရပါပြီ။ ၆၀ ရာခိုင်နှုန်းလည်း ပေးလို့ရပါတယ်။ ၄၀ ရာခိုင်နှုန်းလည်း ပေးလို့ရပါတယ်။ ဒီဟာက မလေးရှားမှာ ၁၉၆၉ တုန်းက ဘူမိဘူထွာဆိုတဲ့ ပုဂ္ဂလိကကဏ္ဍဖွံ့ဖြိုးတိုးတက်ရေး ပေါ်လစီတစ်ခုနဲ့လည်း Infrastructure အသုံးပြုခဲ့ရမယ်ဆိုရင် လုပ်ငန်းတွေပေါ်လာမယ်။ ပုဂ္ဂလိကကဏ္ဍတွေ မြင့်တက်လာမယ်။ အလုပ်အကိုင်တွေ အများကြီးတိုးတက်လာမှာပါ။ လူတွေဟာ ဝင်ငွေပိုရလာမှာပါ။ အဲဒီလိုရလာလို့ရှိရင် လူတွေရဲ့ စားသုံးမှုဟာ မြင့်တက်လာမှာပါ။ လူတွေရဲ့ စားသုံးမှု မြင့်တက်လာလို့ရှိရင် ပုဂ္ဂလိကကဏ္ဍရဲ့ ထုတ်လုပ်မှုဟာ မြင့်တက် လာမှာပါ။ ပုဂ္ဂလိကကဏ္ဍ မြင့်တက်လာလို့ရှိရင် အလုပ်အကိုင်တွေမြင့်လာမယ်။ ဝင်ငွေတွေ မြင့်လာလို့ရှိရင် သူတို့ရဲ့စားသုံးမှု၊ ထုတ်လုပ်မှုဟာလည်း ပြန်ပြီးတော့ မြင့်တက်လာမှုပါ။ ဒီတစ်လျှောက်လုံးမှာ ကျွန်တော်တို့က အခုအစိုးရအနေနဲ့ အခွန်တွေအများကြီး ကောက်လို့ ရပါတယ်။ နောက်တစ်ခုက ဒီလိုသာ Infrastructure တွေကို ကျွန်တော်တို့ အောင်အောင်မြင်မြင်သာ ချေးငွေ တွေနဲ့ တည်ဆောက်နိုင်လို့ရှိရင် ကျွန်တော်တို့ ခုနကပြောတဲ့ ကိုယ်စားလှယ်ကြီးတွေ ပြောခဲ့ဖူးတယ်။ သယ်ယူပို့ဆောင်ရေးစရိတ်တွေ ကျွန်တော်တို့ အများကြီးလျှော့ချနိုင်ပါတယ်။ ကုန်ဈေးနှုန်း တည်ငြိမ်မှုတွေ အများကြီးလျှော့ချနိုင်ပါတယ်။ စီးပွားရေးတိုးတက်မှုတွေအများကြီး ကျွန်တော်တို့ မျှော်မှန်းလို့ရပါတယ်။ ဒီလိုမျိုးဟာတွေဟာ ကျွန်တော်တို့ ထိုင်းနိုင်ငံရဲ့ Infrastructure တွေ အဝေးပြေးလမ်းပေါ်မှာ ကျွန်တော်တို့ အကောင်အထည်ဖော်ပေးဖူးတာ ကျွန်တော် တွေ့ဖူးပါတယ်။ တောင်ကိုရီးယားမှာဆိုရင် ဆိုးလ်-ဘူဆန် လမ်းမကြီးတွေဟာ ဒီလိုမျိုးနည်းတွေနဲ့ အကောင်အထည်ဖော်ခဲ့ပြီးတော့ တိုင်းပြည်ရဲ့ စီးပွားရေး တိုးတက်မှုကို သွားတာပါ။ ဒါကြောင့်မို့ ဒီ State Institution တွေ မရှိသလို ထောက်ပံ့မှုနဲ့ပတ်သက်ပြီး အစိုးရက ဘယ်လို ပေါ်လစီခေါ်ဆောင်သွားမလဲဆိုတာကိုတော့ အထူးကျွန်တော်တို့ ရေးဆွဲထားဖို့လိုပါတယ်။ ဒါကြောင့် ဝန်ကြီးဌာနတွေနဲ့ အလျဉ်းသင့်ပြီးတော့ Project တွေ တင်းကြမ်းဖြစ်နေရင် နိုင်ငံတော် အကြွေးပေပြီး အကြွေးတင်နေပါတယ်။ ထောက်ပံ့မှုတွေ ချေးငွေတွေနဲ့ ပတ်သက်ပြီးတော့ ၂၀၁၅ ခုနှစ်ထိ မြန်မာပြည်မှာ Project လုပ်ငန်းပေါင်း ၈၈၂ ခု ရှိတယ်လို့ ကျွန်တော် သိရှိထားပါတယ်။ ထောက်ပံ့ ပံ့ပိုးမှုတွေ၊ ထောက်ပံ့မှု တွေဟာ NGO လုပ်ငန်းတွေရဲ့ လုပ်ငန်းတွေ ဘယ်လောက်ထိ အောင်မြင်နိုင်တယ်။ Indicator တွေ ၊ ပွင့်လင်းမြင်သာမှုတွေ ဘယ်လောက်ထိ Accountability ရှိတယ်ဆိုတာကို ကျွန်တော်တို့ နိုင်ငံသား အားလုံးက လိုလိုလားလားနဲ့ သိချင်နေမှာ ဖြစ်ပါတယ်။ ခုနက ကိုယ်စားလှယ်ကြီးပြောသလိုပဲ ကျွန်တော်တို့ ချေးငွေ၊ ထောက်ပံ့ငွေတွေဟာ တော်တော်များများဟာ အစိုးရဆီကို ရောက်သွားပါတယ်။ အစိုးရမှာ malscossio Factor G anulosus. Good Governance Corruption of Mind-set apo edhe Red tape ဒီဟာတွေနဲ့ အစိုးရက လုံးပမ်းနေပါတယ် ချေးငွေတွေက ။ နောက်တစ်ခုက IFC တို့ ADB တို့က ချေးငွေကနေပြီးတော့ ပုဂ္ဂလိကဘဏ်တွေကို ချေးထားတာ ကျွန်တော်တို့ တွေ့ရပါတယ်။ ပုဂ္ဂလိက ဘဏ်တွေကတော့ အများသိတဲ့အတိုင်းပါပဲ ခရိုနီ၊ ခရိုပြာ၊ ခရိုနက်တွေပါ။ အဲဒီတော့ ဒီပုဂ္ဂလိကဘဏ်တွေ ကလည်း Constructions Loan တွေ၊ SME Loan တွေ ပေးပါတယ်။ သို့သော်ငြားလည်း အဲဒီ Loan တွေအားလုံးဟာ အိမ်ပေါင်၊ ခြံပေါင်၊ မြေပေါင် ဖြစ်ပါတယ်။ တကယ်လို့သာ ကျွန်တော်တို့က Property Tax ရေးဆွဲခဲ့လို့ ဒီမြေယာတွေနဲ့ ပတ်သက်ပြီးတော့ ကိုင်တွယ်ခဲ့လို့ရှိရင် အိမ်၊ ခြံ၊ မြေ ဈေးနှုန်းတွေ တစ်လျှောက်တစ်ဟုန်ထိုးကျဆင်းသွားလို့ရှိရင် ပုဂ္ဂလိကကဏ္ဍရဲ့ အလားအလာ စိုးရိမ်ရပါတယ်။ Economics ပေါ်လစီအရပြောနေတာပါ။ အဲဒီတော့ ပုဂ္ဂလိကကဏ္ဍတွေအတွက် လိုအပ်နေတဲ့ ဘဏ္ဍာရေးချို့တဲ့မှု Concept ကို နိုင်ငံတကာ ဘဏ်တွေကနေပြီးတော့မှ ချေးငွေတိုးချဲ့မှု အခန်းကဏ္ဍတွေ ကျွန်တော်တို့လုပ်ဖို့ ဒီနေရာမှာချေးငွေနဲ့ ပတ်သက်ပြီးတော့ ကြုံကြိုက်လို့ ကျွန်တော်ပြောရခြင်း ဖြစ်ပါတယ်။ အဲဒီတော့ နောက်ဆုံးအနေနဲ့ မြန်မာနိုင်ငံမှာ Market Economy မဖြစ်ထွန်းဘဲနဲ့ အထောက်အပံ့ကိုမှီနေရတဲ့ စီးပွားရေးဖြစ်ထွန်းနေပြီ ဆိုရင်တော့ အကြွေးပတ်လည်နဲ့ နာလန်မထူမှာ ကျွန်တော် စိုးရိမ်ပါတယ်။ ကျွန်တော်တို့ ထောက်ပံ့ငွေ၊ ချေးငွေတွေ ကျွန်တော်တို့ မလိုပါဘူး။ Multinational ရင်းနှီးမြှုပ်နှံမှုတွေ ကျွန်တော်တို့လိုတာပါ။ နိဂုံးချုပ်အနေနဲ့ ထောက်ပံ့မှုတွေကြောင့် အစိုးရစွမ်းဆောင်ရည် တက်လာနိုင်မယ်လို့ မျှော်လင့်ရ ပေမယ့် တစ်ဘက်ကလည်း အဟောသိကံမဖြစ်အောင် ရှောင်ရှားဖို့ တိုက်တွန်းရင်းနဲ့ ကျွန်တော် ဒီအဆိုကို ဆွေးနွေးရခြင်းဖြစ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးအောင်လှိုင်ဝင်း မင်္ဂလာဒုံမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1532">ဦးအောင်လှိုင်ဝင်း(မင်္ဂလာဒုံမဲဆန္ဒနယ်၊ ရန်ကုန်တိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကနဲ့ ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီချေးငွေနဲ့ ပတ်သက်ပြီးတော့ ကျွန်တော် ဝန်ကြီးဌာနကို မေးစရာမေးခွန်းလေးတွေ ရှိပါတယ်။ အဲဒီတော့ ဝန်ကြီး ဌာနက ချေးငွေချေးရတဲ့ အကြောင်းကို တရားဝင်ငွေကြေးဝန်ဆောင်မှုလုပ်ငန်းက မြန်မာနိုင်ငံမှာ ၃၀ ရာခိုင်နှုန်းပဲ ရရှိနေတဲ့အတွက် ဒီချေးငွေကို ချေးရတာလို့ပြောပါတယ်။ ဒါလည်းမှန်ပါတယ်။ မြန်မာ နိုင်ငံမှာ ဘဏ်ကနေပြီးတော့ ဘဏ်မှာ ပိုက်ဆံအပ်တဲ့သူ နည်းတယ်။ ဘဏ်ကနေ ပိုက်ဆံချေးတဲ့ သူနည်း တယ်။ ၁၀၀ မှာ ၃၀ ရာခိုင်နှုန်း ဆိုတာကလည်း ဘဏ်ကိုတစ်ခါလောက် ငွေလာလွှဲဖူးတဲ့ သူတွေကိုပါ ထည့်ပြီးတော့ရေမှ ၃၀ ရာခိုင်နှုန်း ရှိတာ။ အဲဒီတော့ အခုချေးငွေက ဒီမြန်မာနိုင်ငံမှာ လူ ၁၀၀ မှာ ၃၀ လောက်ပဲ ချေးလို့ရတဲ့ဘဏ်တွေနဲ့အဆက်အသွယ်ရှိတဲ့ဟာကို ဘယ်လောက်ရာခိုင်နှုန်း တိုးတက်အောင် လုပ်ပေးမယ်ဆိုတာ မပါပါဘူး။ အဲဒီတော့ အခုဘဏ်က သန်း ၁၀၀ သာ သုံးလိုက်မယ်။ မြန်မာနိုင်ငံမှာ လူ ၁၀၀ မှာ ၅၀၊ ၆၀၊ ၇၀ က ဘဏ်ကိုလာအောင် ဒီချေးငွေကြောင့် ဘဏ်ကိုလာလိမ့်မယ်ဆိုတာ ဒါသံသယဝင်စရာ အများကြီး ကောင်း ပါတယ်။ အဲဒီတော့ ဘဏ်လုပ်ငန်းက ဝန်ဆောင်မှုတွေညံ့ဖျင်းတယ်။ ပြည်တွင်းဘဏ်လုပ်ငန်းတွေက ဝန်ဆောင်မှုတွေ ညံ့ဖျင်းတယ်ဆိုတာ အဓိကအကြောင်းရင်းကတော့ ဒီဈေးကွက်စီးပွားရေးစနစ်မှာ ယှဉ်ပြိုင်မှုကို ပြည်ပနိုင်ငံတွေနဲ့ ဖွင့်မပေးဘဲနဲ့ ပြည်တွင်းလုပ်ငန်းရှင်တွေ စီးပွားရေး၊ ငွေရေးကြေးရေး အရ နည်းမျိုးစုံနဲ့ ချမ်းသာလာတဲ့ ပုဂ္ဂိုလ်များက ဘဏ်များကို ချုပ်ကိုင်ထားပြီးတော့ ပြည်ပဘဏ်တွေကို အဝင်မခံပါဘူး။ အဲဒီတော့ ပြည်ပဘဏ်တွေရှိတယ်ဆိုပြီးတော့ ဗဟိုဘဏ်က ဖြေကောင်းဖြေပါလိမ့်မယ်။ ပြည်ပဘဏ်တွေက ကိုယ်စားလှယ်ရုံးခွဲပဲရှိပါတယ်။ ပြည်သူတွေကို ငွေရေးကြေးရေးအရထုတ်ချေးတာမျိုး လုပ်ခွင့်မရှိပါဘူး။ အပ်ငွေတွေကို အပ်နှံတာမျိုးတွေ ဆောင်ရွက်ခွင့်မရှိပါဘူး။ အဲဒီတော့ ကျွန်တော်တို့ အာဆီယံနိုင်ငံတွေကို သွားကြည့်မယ်ဆိုလို့ရှိရင် အာဆီယံနိုင်ငံတွေမှာ ရှိတဲ့ ထိုင်းတို့၊ ဗီယက်နမ်တို့၊ စင်္ကာပူတို့ နိုင်ငံတိုင်းအသီးသီးမှာ၊ တိုးတက်တဲ့နိုင်ငံအသီးသီးမှာ ပြင်ပက နိုင်ငံခြားဘဏ်တွေကို ဖွင့်ပေးပါတယ်။ မြန်မာနိုင်ငံမှာ ပြည်တွင်းကဘဏ်တွေကိုပဲ ခွင့်ပြုပြီးတော့ ပြည်ပ ဘဏ်တွေကို ပိတ်ထားတဲ့အတွက် ဒီလိုငွေကြေးဝန်ဆောင်မှုလုပ်ငန်းကို ၃၀ ရာခိုင်နှုန်းပဲ သုံးနေတာ ဖြစ်ပါတယ်။ အခုချေးလိုက်တဲ့ ဒေါ်လာ သန်း ၁၀၀ ချေးရုံနဲ့ ဒီ ၃၀ ရာခိုင်နှုန်းကနေ ၅၀ ရာခိုင်နှုန်း၊ ၇၀ ရာခိုင်နှုန်း၊ ၁၀၀ ရာခိုင်နှုန်းဖြစ်လာမှာ မဟုတ်ပါဘူး။ အဲဒီတော့ နောက်တစ်ခါ ဒီဝန်ကြီးဌာနက ဒီချေးငွေ ချေးရတဲ့အကြောင်းရင်းက ချေးငွေတွေအကန့်အသတ်ရှိနေလို့လို့ပြောပါတယ်။ ပြည်သူတွေက ငွေချေးတဲ့အခါမှာ အကန့်အသတ်တွေရှိနေတယ်။ လယ်သမားတွေ ချေးငွေမရဘူး။ ဒါလည်းမှန်ပါတယ်။ သို့သော် ဒီချေးငွေတွေကို ပြည်သူတွေကို တိုက်ရိုက်သုံးမယ်ဆိုပြီးတော့ ဒီထဲမှာမပါပါဘူး။ အဲဒီတော့ သူတို့ရဲ့ လုပ်ငန်းတွေ၊ ဝန်ကြီးဌာနရဲ့ လုပ်ငန်းတွေ သုံးဖို့ပဲပါပါတယ်။ အဲဒီတော့ အကန့်အသတ်ရှိနေတယ် ဆိုတာ လည်းမှန်ပါတယ်။ ကျွန်တော်တို့ နိုင်ငံမှာဆိုလို့ရှိရင် ဒီအိမ်ဝယ်ဖို့၊ ကားဝယ်ဖို့ အဲ့ဒါတွေခဏထား ကျန်းမာရေးဝန်ဆောင်မှုလုပ်ငန်းတွေအတွက် ငွေချေးဖို့ခဏထား။ ကျွန်တော်တို့ဟန်းဖုန်းလေး တစ်လုံး တောင်မှ ဝယ်ဖို့အတွက် ထုတ်ချေးတဲ့ဘဏ်တစ်ဘဏ်မှ မရှိပါဘူး ဒီမှာ။ အဲဒီတော့ ဒီလိုဖြစ်နေတဲ့ အခြေအနေမျိုးမှာ ဒီချေးငွေတွေကို ရရှိအောင် ဒီဒေါ်လာသန်း ၁၀၀ နဲ့ ဘယ်လိုဆောင်ရွက်မယ်ဆိုတာ စဉ်းစားစရာအများကြီး ကောင်းပါတယ်။ အဲဒီတော့ ဒေါ်လာသန်း ၁၀၀ ချေးငွေရရှိရေး အကန့်အသတ် ရှိနေတဲ့အတွက် ချေးတယ်ဆိုတာလည်း သံသယဝင်စရာကောင်းပါတယ်။ အဲဒီတော့ မြန်မာနိုင်ငံမှာ ဖြစ်နေ တာက ဒီနိမ့်ကျနေတဲ့ကဏ္ဍတစ်ခုကို ဘယ်လိုနည်းနဲ့ ပြုပြင်ပြောင်းလဲမယ်ဆိုတာ မစဉ်းစားဘဲနဲ့ နိမ့်ကျ နေတဲ့ကဏ္ဍကို ထိုးထိုးပြပြီးတော့ နိုင်ငံတကာက ချေးငွေတွေယူနေတဲ့ ဓလေ့ကြီးကိုလည်း ပြင်ဖို့သင့်ပြီလို့ ကျွန်တော်ထင်ပါတယ်။ နောက်တစ်ခါကျတော့ ဒီဝန်ကြီးဌာနရဲ့ လုပ်ငန်းတွေထဲမှာ နိုင်ငံပိုင်ဘဏ်များကို ပြုပြင်ပြောင်းလဲခြင်း ဆိုပြီးတော့ ပါပါတယ်။ နိုင်ငံပိုင်ဘဏ်များဆိုတဲ့အခါမှာ မြန်မာ့စီးပွားရေးဘဏ်လည်းပါပါတယ်။ မြန်မာ့ စီးပွားရေးဘဏ်က နှစ်စဉ်အရှုံးပြနေတဲ့ ဘဏ်တစ်ခုပါ။ မနှစ်က ဘီလီယံ ၆၀ အရှုံးပြပါတယ်။ ဒီနှစ် ၇၅ ဘီလီယံ ရှုံးမယ်ဆိုပြီးတော့ မှန်းထားပါတယ်။ နှစ်စဉ်အရှုံးပြနေတဲ့ ဘဏ်တစ်ခုဖြစ်တဲ့အတွက်ကြောင့် ၇၅ ဘီလီယံ ဆိုတဲ့ပိုက်ဆံက နည်းနည်းနှောနှော ပိုက်ဆံမဟုတ်ပါဘူး။ ကျွန်တော်တို့ ဒီမိုဘိုင်းဖုန်း ဆက်သွယ်ရေးကရတဲ့ အခွန်ငွေ ၅ ရာခိုင်နှုန်းကို တစ်နှစ်လုံးကောက်တာမှ အဲဒီ ၇၅ ဘီလီယံလောက်ပဲ conosul nem fofonen offenecerimofono m fanne ognize နေတဲ့သဘော ဖြစ်နေပါတယ်။ အဲဒီဘဏ်ကိုသွားပြီးတော့ ကျွန်တော်တို့ ထောက်ပံ့ကြေးတွေ ပေးမယ်။ Infrastructure တွေ ပံ့ပိုးပေးမယ်။ နည်းပညာတွေ ပံ့ပိုးပေးမယ်ဆိုတော့ အဲဒီဘဏ်က မြတ်လာမှာ မဟုတ်ပါဘူး။ မြတ်မယ့်လုပ်ငန်းဆိုရင်တော့ ကျွန်တော်တို့က ပံ့ပိုးပေးရတာ အကြောင်းမဟုတ်ပါဘူး။ အခုက အရှုံးပေါ်အရှုံးဆင့်ပြီးတော့ ဒီဘဏ်တွေကို ထောက်ပံ့ပေးမယ်ဆိုတော့ ကျွန်တော်တို့ အပြင်က ရိုးရိုးလေးလုပ်ငန်းအနေနဲ့ပဲ စဉ်းစားပါ။ မြတ်တဲ့လုပ်ငန်းကိုပဲ လုပ်ငန်းရှင်က ရင်းနှီးမြှုပ်နှံချင်တာပါ။ ရှုံးတဲ့လုပ်ငန်းကို ငွေထပ်ထည့်မယ်ဆိုတာ ဒါအဓိပ္ပာယ်မရှိပါဘူး။ ပြီးတော့ ဒီတစ်နှစ်တည်းရှုံးနေတာ မဟုတ်ပါဘူး။ ဒီချေးငွေရလာလို့လဲ အဲဒီဘဏ်ကမြတ်လာမှာမဟုတ်ပါဘူး။ အဲဒီတော့ ဒီချေးငွေနဲ့ ပတ်သက်ပြီးတော့ ဒါတွေကို ဝန်ကြီးဌာန အနေနဲ့ ရှင်းရှင်းလင်းလင်း ပြန်လည်ဖြေရှင်းဖို့ လိုပါတယ်။ နောက်တစ်ခါ ဒီဝန်ကြီးဌာနရဲ့ အသုံးစရိတ်မှာ ပြင်ပမီဒီယာတွေမှာ တော်တော်လေးကို ဂယက်ရိုက်ခတ် သွားတဲ့ကိစ္စကတော့ ဝန်ထမ်းလစာ၊ စရိတ်ချီးမြှင့်ငွေများကို တိုးချဲ့ရန်အတွက်ဆိုပြီးတော့ ဒေါ်လာ သန်း ၆၀ ချေးထားပါတယ်။ အဲဒီတော့ ကျွန်တော်တို့ လွှတ်တော်ကိုလည်း ဒီလစာတိုးဖို့အတွက် ဘယ်ဝန်ကြီးဌာနကမှ တင်ပြ ထားတာမရှိပါဘူး။ လစာတိုးဖို့လည်း အစီအစဉ်မရှိသေးပါဘူး။ မရှိသေးတဲ့လစာတိုးမြှင့်ရန် ဆိုပြီးတော့ ပိုက်ဆံချေးငွေနဲ့ လာတောင်းနေတဲ့ကိစ္စကတော့ ဖြေရှင်းပါ။ ဒီကိစ္စဟာ ဘာကြောင့် ဒီလိုမျိုး ဒီလိုစာသားမျိုး ပါသွားရတာလဲ။ ပြီးတော့ နောက်တစ်ခုက ကျွန်တော်တို့ နားလည်သလောက်က ဒီပိုက်ဆံသည် စီမံကိန်းနှင့်ဘဏ္ဍာရေးဝန်ကြီးဌာန တစ်ခုတည်းအတွက်ပဲ ချေးတာပါ။ ကျန်တဲ့ ဝန်ကြီးဌာနက ဝန်ထမ်းတွေ ဒီချေးငွေရဲ့ အကျိုးကျေးဇူးကို မခံစားရပါဘူး။ ဒါကိုလည်း ရှင်းရှင်းလင်းလင်း ဝန်ကြီးဌာနက ကျွန်တော်တို့ ဝန်ကြီးဌာနအတွက်ပဲ ကျွန်တော်တို့ ချေးတာပါ။ ကျန်တဲ့ဝန်ကြီးဌာနက ဝန်ထမ်းတွေ ဒီချေးငွေရဲ့ အကျိုးကျေးဇူးကို ခံစားရတာမဟုတ်ပါဘူး။ ဒါကိုရှင်းရှင်းလင်းလင်း ရှင်းပြဖို့လိုပါတယ်။ နောက်တစ်ခါ ခုနလွှတ်တော်ကိုယ်စားလှယ်ကြီးများ တင်ပြခဲ့ပြီးဖြစ်ပါတယ်။ ချေးငွေက တစ်ချိန် မှာ ပြန်ဆပ်ရမှာဖြစ်ပါတယ်။ အဲဒီတော့ ဒီဟာက အလကားပေးတာမဟုတ်ပါဘူး။ ဒေါ်လာသန်း ၁၀၀။ အဲဒီတော့ နှစ် ၃၀ ကျော်နဲ့ချေးတယ်။ နှစ် ၄၀ နီးပါးချေးတယ်ဆိုပေမယ့်။ ကျွန်တော်တို့ သားစဉ် မြေးဆက် ကျွန်တော်တို့ မြေးတွေ၊ မြစ်တွေကျရင် ဒီပိုက်ဆံတွေပြန်ဆပ်ရမှာ ဖြစ်ပါတယ်။ အဲဒီတော့ မိဘ တစ်ဦးအနေနဲ့ စဉ်းစားမယ်ဆိုရင်တောင်မှ ကိုယ့်သားသမီးနောင်ရေးအတွက် ပိုက်ဆံတွေချန်ခဲ့ရမယ့် အစား ကိုယ့်သားသမီးဆပ်ရမယ့်အကြွေးတွေကို ယူပြီးတော့ သုံးနေတာမျိုးဟာ မသင့်လျော်ပါဘူး။ တကယ် တိုးတက်ရေးရှိမှသာ ဒီပိုက်ဆံတွေကို သုံးစွဲသင့်ပါတယ်။ အဲဒီတော့ ကျွန်တော်တို့က အခုလို တင်ပြ နေတာက ဘဏ်လုပ်ငန်းတွေကို မတိုးတက်စေချင်လို့ ဘဏ်လုပ်ငန်းတွေကို ပိတ်ပင်ဖို့ ဒါအတွက် ကျွန်တော်တို့ ပြောနေတာမဟုတ်ပါဘူး။ ကျွန်တော်တို့က ဘဏ်လုပ်ငန်းတွေကို တိုးတက်စေချင်တယ်။ ငွေကြေးဝန်ဆောင်မှုလုပ်ငန်းတွေကို တိုးတက်စေချင်ပါတယ်။ သို့သော် ဒီချေးငွေက အကျိုးရှိမရှိဆိုတာကို ကျွန်တော်တို့ဆွေးနွေးနေတာ ဖြစ်ပါတယ်။ အဲဒါ ကြောင့်မို့လို့ လွှတ်တော်ကိုယ်စားလှယ်များကလည်း ဒီချေးငွေနဲ့ပတ်သက်ပြီးတော့ ဝန်ကြီးဌာနရဲ့ ခိုင်လုံတဲ့၊ လုံလောက်တဲ့ အကြောင်းပြချက်ရှိမှသာ ခွင့်ပြုသင့်တယ်လို့ ကျွန်တော်ထင်ပါတယ်။ ဘာကြောင့်လဲဆိုတော့ အခုဒေါ်လာသန်း ၁၀၀ တင်မကဘူး နောက်ထပ်ချေးငွေပေါင်း အများကြီးချေးဖို့အတွက် ကျွန်တော်တို့ ကော်မတီအသီးသီးကို ဆက်သွယ်ပြီးတော့ ဆောင်ရွက်နေတဲ့ ဌာနပေါင်းစုံက ပုံစံမျိုးစုံနဲ့ ချေးငွေတွေ ရယူဖို့ကြိုးစားနေတာ အများကြီးတွေ့ရပါတယ်။ နောက်လည်းမကြာခင် ချေးငွေပေါင်းများစွာ လာပါ လိမ့်မယ်။ အဲဒီတော့ ချေးငွေကြောင့်၊ နိုင်ငံတကာချေးငွေကြောင့်၊ နိုင်ငံတကာက ထောက်ပံ့တဲ့ ချေးငွေကြောင့် အဲဒီတော့ တိုးတက်သွားတဲ့နိုင်ငံ၊ နိုင်ငံတကာမှာ ထောက်ပံ့ကြေးကြောင့် တိုးတက်သွားတဲ့ နိုင်ငံ တစ်နိုင်ငံမှ မရှိပါဘူး။ ကိုယ့်နိုင်ငံရဲ့ စီးပွားရေးပုံစံတွေကို ကိုယ့်ဟာကိုယ်ပြုပြင်၊ ကိုယ့်နိုင်ငံရဲ့ တိုးတက်ရေး တွေကို ကိုယ့်ဟာကိုကြိုးစားပြီးတော့ လုပ်မှသာ ဒီနိုင်ငံဟာ တိုးတက်တာ ဖြစ်ပါတယ်။ အဲ့ဒါကြောင့် မို့လို့ ချေးငွေနဲ့ပတ်သက်တဲ့ကိစ္စတွေမှာ အခုလည်း ဒေါ်လာသန်း ၉,၀၀၀၊ ၉ ဘီလီယံ အကြွေးရှိနေ ပါတယ်။ နိုင်ငံတော်ဘတ်ဂျက်ကလည်း လိုငွေပြနေပါတယ်။ ဒီပိုက်ဆံကိုဆပ်မယ့် နည်းလမ်း ကိုရှာလို့ မရသေးတဲ့ထပ်ချေးတဲ့ကိစ္စကတော့ စဉ်းစားရမယ့်ကိစ္စဖြစ်တဲ့အတွက် နောက်နောင် ချေးငွေ တွေရော၊ အခုချေးငွေတွေရော စဉ်းစားချင့်ချိန်ပြီးမှသာ ဆုံးဖြတ်ပေးကြပါလို့ ပြောကြားရင်း နိဂုံးချုပ် ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဒုတိယဗိုလ်မှူးကြီးကျော်ဇင်ဝင်း တပ်မတော်သား ပြည်သူ့လွှတ်တော် ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဒုတိယဗိုလ်မှူးကြီးကျော်ဇင်ဝင်း(တပ်မတော်သားပြည်သူ့လွှတ်တော်ကိုယ်စားလှယ်)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုအဆင့်အဖွဲ့ အစည်း ဝင်များ၊ ပြည်ထောင်စုလွှတ်တော် ကိုယ်စားလှယ်များနဲ့ ဧည့်သည်တော်များအားလုံးကို မင်္ဂလာပါလို့ ဦးစွာ နှုတ်ခွန်းဆက်သအပ်ပါတယ်။ ကျွန်တော်ကတော့ တပ်မတော်သားပြည်သူ့လွှတ်တော် ကိုယ်စားလှယ် ဒုတိယဗိုလ်မှူးကြီး ကျော်ဇင်ဝင်း ဖြစ်ပါတယ်။ ကျွန်တော့အနေနဲ့ မြန်မာနိုင်ငံငွေရေးကြေးရေးကဏ္ဍ ဖွံ့ဖြိုးတိုးတက်ရေးစီမံကိန်းအတွက် ကမ္ဘာ့ ဘဏ်မှ အမေရိကန်ဒေါ်လာသန်း ၁၀၀ ချေးယူမယ့်ကိစ္စနဲ့စပ်လျဉ်းပြီး အပြုသဘောနဲ့ ဆွေးနွေးသွားမှာ ဖြစ်ပါတယ်။ Power Point ဖြင့် တင်ပြခွင့်ပြုပါခင်ဗျား။ ကမ္ဘာ့ဘဏ်မှ ရယူမယ့်ချေးငွေ အမေရိကန် ဒေါ်လာ သန်း ၁၀၀ နဲ့စပ်လျဉ်းပြီး သဘောတူညီချက်ကို ကြည့်မယ်ဆိုရင် ဆိုင်းငံ့ကာလ ၆ နှစ်၊ ပြန်ဆပ် ကာလ ၃၂ နှစ်နဲ့ အတိုးမဲ့ချေးငွေဖြစ်ပါတယ်။ ဝန်ဆောင်ခကလည်း တစ်နှစ်လျှင် ၀.၇၅ ရာခိုင်နှုန်း ဖြစ်ပြီး၊ ကတိခံကြေးအား ဝ ရာခိုင်နှုန်း သတ်မှတ်ထားပါတယ်။ ကမ္ဘာ့ဘဏ် IDA ဘုတ်အဖွဲ့ ဆုံးဖြတ်ချက် အရ ပေးရန်ရှိပါကလည်း ၀.၅ ရာခိုင်နှုန်းနဲ့ မပိုသောနှုန်းကို သတ်မှတ်လာနိုင်ကြောင်းနဲ့ ဝန်ဆောင်ခအား ချေးငွေထုတ်ယူချိန်မှစ၍လည်းကောင်း၊ အရင်းငွေအား ဆိုင်းငံ့ကာလပြီးဆုံးချိန်မှ လည်းကောင်း၊ တစ်နှစ်လျှင် (၂) ကြိမ် ပေးဆပ်ရမှာဖြစ်ကြောင်း သိရပါတယ်။ ၂၀၁၅ ခုနှစ်၊ ဒီဇင်ဘာလ ၃၁ ရက်နေ့အထိ ပြည်ပချေးငွေ အမေရိကန်ဒေါ်လာ ၉.၁၆၃ရ ဘီလီယံရှိပြီး ပြည်ပချေးငွေနဲ့ ဂျီဒီပီ အချိုးဟာ ၁၆.၁ ရာခိုင်နှုန်းဖြစ်ကြောင်းလည်း တွေ့ရှိရပါတယ်။ ကမ္ဘာ့ဘဏ်နဲ့ အပြည်ပြည်ဆိုင်ရာငွေရေးကြေးရေးရန်ပုံငွေအဖွဲ့တို့က သတ်မှတ်ထားတဲ့ နိုင်ငံရဲ့ မူဝါဒ နဲ့အဖွဲ့ အစည်းဆိုင်ရာမူဘောင်အား တိုင်းတာတဲ့ Score အရ အလယ်အလတ်ဝင်ငွေရှိတဲ့ နိုင်ငံအတွက် စံသတ်မှတ်ချက်မှာ ပြည်ပချေးငွေနဲ့ ဂျီဒီပီအချိုး ၃၀ ရာခိုင်နှုန်း၊ ပြည်တွင်း၊ ပြည်ပကြွေးမြီနဲ့ ဂျီဒီပီအချိုး ၃၈ ရာခိုင်နှုန်းထက် မကျော်လွန်သင့်ကြောင်း ဖော်ပြထားရာ ၂၀၁၅ ခုနှစ် အကုန်အထိ ပြည်ပချေးငွေနဲ့ ဂျီဒီပီအချိုးဟာ ၁၆.၁ ရာခိုင်နှုန်းဖြစ်တဲ့အတွက် ချေးငွေရယူရန် သင့်လျော်မှုရှိကြောင်း တွေ့ရှိရပါတယ်။ ၂၀၁၄-၂၀၁၅ ဘတ်ဂျက်ကုန်အထိ ပြည်ပချေးငွေ အမေရိကန်ဒေါ်လာ ၉.၅၄၅ ဘီလီယံ ဖော်ပြထားပြီး ဖြစ်တဲ့အတွက် ယခုချေးငွေမရယူမီအထိ နိုင်ငံတော်ရဲ့ စုစုပေါင်း ကြွေးမြီကို နောက်ဆုံးအခြေအနေနဲ့ ကိုက်ညီအောင် ပြည်သူကို အသိပေးသင့်ကြောင်း အကြံပြုတင်ပြအပ်ပါတယ်။ ယခုနှစ်အတွင်း ပြည်ထောင်စုလွှတ်တော်က ခွင့်ပြုခဲ့တဲ့ ပြည်တွင်းချေးငွေ ကျပ်ဘီလီယံ ၅၀၀ နဲ့ သဘာဝဘေးအန္တရာယ်နဲ့ ပြန်လည်ထူထောင်ရေးဆိုင်ရာ ကမ္ဘာ့ဘဏ်မှ ချေးငွေအမေရိကန်ဒေါ်လာသန်း ၂၀၀ ကိုပါထည့်သွင်းတွက်ချက်မယ်ဆိုရင် ပြည်တွင်းပြည်ပကြွေးမြီနဲ့ ဂျီဒီပီအချိုးဟာ ပိုတိုးမြင့်လာမှာ ဖြစ်ပြီးတော့ ငွေထပ်မံချေးယူရန် သတိပြုစရာဖြစ်ကြောင်းလည်း အကြံပြုလိုပါတယ်။ ချေးငွေရရှိရန် အမေရိကန် ဒေါ်လာသန်း ၁၀၀ ကို စီမံကိန်းနဲ့ဘဏ္ဍာရေးဝန်ကြီးဌာနမှ စီမံကိန်း ၄ ခု အတွက် အမေရိကန်ဒေါ်လာ ၇၅ သန်း၊ မြန်မာနိုင်ငံတော်ဗဟိုဘဏ်မှ စီမံကိန်း ၄ ခုအတွက် အမေရိကန်ဒေါ်လာ ၂၅ သန်း ခွဲဝေ သုံးစွဲရန် လျာထားတာကို တွေ့ရှိရပါတယ်။ လျာထားချက်ကို အသေးစိတ်လေ့လာကြည့်မယ်ဆိုရင် စီမံကိန်းနဲ့ဘဏ္ဍာရေးဝန်ကြီးဌာအပိုင်းမှာ လျာထားချက် ဒေါ်လာ ၇၅ သန်းဖြစ်ပေမယ့်၊ ဝန်ထမ်းလစာစရိတ်၊ ချီးမြှင့်ငွေ လုပ်ငန်းတိုးချဲ့ရန် သာမန် အသုံးစရိတ်အတွက် အမေရိကန်ဒေါ်လာ သန်း ၆၀ အသုံးပြုမှာကို တွေ့ရှိရပါတယ်။ ယင်းချေးငွေများကို ဘဏ္ဍာရေးနှစ်အလိုက် သုံးစွဲမည့်ပမာဏနဲ့ ချေးငွေအပေါ်မူတည်ပြီးတော့ ဝန်ထမ်းများရဲ့ လစာစရိတ်နဲ့ စပ်လျဉ်းပြီး သုံးစွဲမယ့်အခြေအနေကို ပြည်ထောင်စုလွှတ်တော်မှတစ်ဆင့် ပြည်သူများထံ ပြန်လည် အသိ ပေးရန် လိုအပ်မှာဖြစ်ပါတယ်။ ဒါမှသာ ချေးငွေရပါက လစာတိုးမယ်အထင်နဲ့ ကုန်ဈေးနှုန်းလိုက်ပါပြီး ကြီးမြင့်မှုကို အထိုက်အလျောက်တားဆီးနိုင်မှာ ဖြစ်ပါတယ်။ အဆိုပါ ချေးငွေအတွက် ညွှန်းကိန်း ၄ ခုနဲ့ ပြည့်စုံမှသာ ရရှိမှာဖြစ်ပြီးတော့ စီမံကိန်းနဲ့ ဘဏ္ဍာရေးဝန်ကြီးဌာန မြန်မာနိုင်ငံတော် ဗဟိုဘဏ်တို့က ဖြည့်ဆည်းဆောင်ရွက်သွားရမှာ ဖြစ်ပါတယ်။ ညွှန်းကိန်း ၁ ကတော့ နိုင်ငံပိုင်ဘဏ်များ ငွေကြေးဆိုင်ရာ ရပ်တည်နိုင်မှုနဲ့ ကောင်းမွန်တဲ့ စီမံ အုပ်ချုပ်မှုစနစ်အတွက် ငွေကြေးဆိုင်ရာပြုပြင်ပြောင်းလဲမှုများ ဆောင်ရွက်နိုင်ခြင်းဖြစ်ပါတယ်။ ညွှန်းကိန်း ပြည့်မီမှ အမေရိကန်ဒေါ်လာ ၂၅ သန်း ချေးယူရရှိမှာ ဖြစ်ပါတယ်။ ညွှန်းကိန်းဖြည့်ဆည်းဖို့ စီမံကိန်းနဲ့ ဘဏ္ဍာရေးဝန်ကြီးဌာနမှ နိုင်ငံပိုင်ဘဏ်များ ပြုပြင်ပြောင်းလဲခြင်းအတွက် နည်းပညာအကူအညီလုပ်ငန်း များသုံးစွဲရန် ချေးငွေအမေရိကန်ဒေါ်လာ ရ သန်း ထပ်မံသုံးစွဲမည်လို့ တွေ့ရှိရပါတယ်။ အဲဒီလို အသုံး ပြုမယ့် ချေးငွေအတွက် ဘယ်လိုစီမံခန့်ခွဲသုံးစွဲမလဲဆိုတာကို ပြည်ထောင်စုလွှတ်တော်သို့ ပြန်လည် တင်ပြရန် လိုအပ်မှာ ဖြစ်ပါတယ်။ ညွှန်းကိန်း ၂ ကတော့ မြန်မာနိုင်ငံတော်ဗဟိုဘဏ်က ဦးစီးအကောင်အထည်ဖော်မည့် ငွေရေး ကြေးရေးအဖွဲ့အစည်းဥပဒေပါ စည်းမျဉ်းသတ်မှတ်ချက်နဲ့ ကြီးကြပ်ကွပ်ကဲမှုစွမ်းရည်မြှင့်တင်ခြင်း လုပ်ငန်းများ ဆောင်ရွက်နိုင်ခြင်းဆိုသည့်အချက်ကို ဖြည့်ဆည်းပေးနိုင်လျှင် အမေရိကန်ဒေါ်လာသန်း ၂၀ ထပ်မံ ရရှိမှာ ဖြစ်ပါတယ်။ ၎င်းအတွက် မြန်မာနိုင်ငံတော်ဗဟိုဘဏ်က အရည်အသွေးမြှင့်တင်ရေး လုပ်ငန်းနဲ့ ငွေရေး ကြေးရေးလုပ်ငန်းဆိုင်ရာ သင်တန်းကျောင်းဖွင့်လှစ်ခြင်း၊ အမေရိကန်ဒေါ်လာ ၆ သန်း၊ စီမံကိန်း ပူးပေါင်းဆောင်ရွက်တဲ့အဖွဲ့မှာ ပါဝင်တဲ့မြန်မာနိုင်ငံတော် ဗဟိုဘဏ်မှ ဝန်ထမ်းများအား အရည်အသွေး မြှင့်တင်ခြင်းအတွက် အမေရိကန်ဒေါ်လာ ၂ သန်း သုံးစွဲဆောင်ရွက်မှာကို တွေ့ရှိရပါတယ်။ ညွှန်းကိန်း ပြည့်မီရေးအတွက် ထပ်မံသုံးစွဲရမည့် ငွေကြေးဟာ အလွန်များပြားတဲ့အတွက် အလေအလွင့် မရှိရန် လိုအပ်ပြီးတော့ ဝန်ထမ်းများမှလည်း အရည်အသွေးတိုးတက်မြင့်မားစေရန် ကြိုးပမ်းဆောင်ရွက် သင့် ပါတယ်။ ညွှန်းကိန်း ၃ အနေနဲ့ကတော့ ငွေရေးကြေးရေးကြီးကြပ်စစ်ဆေးရေးဦးစီးဌာနက အသေးစား ငွေရေးကြေးရေးအဖွဲ့အစည်းများကို ကြီးကြပ်ကွပ်ကဲခြင်း၊ အရည်အသွေးတည်ဆောက်မှု သင်တန်းများ ပေးခြင်းနဲ့ အစီရင်ခံစာများပြုစုပေးပို့ခြင်းလုပ်ငန်းများကို ဆောင်ရွက်နိုင်ပါက အမေရိကန်ဒေါ်လာ ၁၀ သန်း ရရှိမှာ ဖြစ်ပါတယ်။ ညွှန်းကိန်းပြည့်မီရန်အတွက် စီမံကိန်းနဲ့ဘဏ္ဍာရေးဝန်ကြီးဌာနမှ အသေးစား ငွေရေး ကြေးရေးလုပ်ငန်းများ၊ အာမခံလုပ်ငန်းများကဏ္ဍတို့မှာ ကြီးကြပ်ကွပ်ကဲမှု လုပ်ငန်းစဉ်များ အဆင့်မြှင့် တင်ခြင်းနဲ့ သတင်းအချက်အလက်နည်းပညာစနစ် တည်ဆောက်ခြင်းအတွက် အမေရိကန် ဒေါ်လာ ၅ သန်း သုံးစွဲမှာကို တွေ့ရှိပါတယ်။ ညွှန်းကိန်း ၄ အနေနဲ့ကတော့ ငွေရေးကြေးရေးကြီးကြပ်စစ်ဆေးရေးဦးစီးဌာနမှ ပုဂ္ဂလိက အာမခံ လုပ်ငန်းကြီးကြပ်သူဝန်ထမ်းများရဲ့ အာမခံလုပ်ငန်းများဆိုင်ရာ ကွင်းဆင်းစစ်ဆေးမှုများကို ရုံးချုပ်က ကြီးကြပ်ကွပ်ကဲရေးလုပ်ငန်းများဆိုင်ရာ သင်တန်းပေးခြင်း၊ အစီရင်ခံစာပုံစံများ သတ်မှတ်ခြင်းတို့ကို ဆောင်ရွက်နိုင်ပါက အမေရိကန်ဒေါ်လာ ၅ သန်း ထပ်မံချေးယူရရှိမည်ဖြစ်ပါသည်။ စီမံကိန်းနှင့် ဘဏ္ဍာရေးဝန်ကြီးဌာန ပူးပေါင်းဆောင်ရွက်တဲ့အတွက် ဌာနမှ ဝန်ထမ်းများအား လေ့ကျင့်သင်တန်း ပေးခြင်းနဲ့ အရည်အသွေးမြှင့်တင်ခြင်းဆောင်ရွက်ရန် အမေရိကန်ဒေါ်လာ ၃ သန်း သုံးစွဲမယ်လို့ တွေ့ရ ပါတယ်။ ညွှန်းကိန်းကို ပြည့်မီဖို့အတွက် သုံးစွဲမယ့် ငွေကြေးပမာဏဟာ များပြားသောပမာဏ ဖြစ်တဲ့ အတွက် စနစ်တကျ သုံးစွဲခြင်း၊ အလွဲသုံးစားမှုမဖြစ်စေရေးအတွက် အလေးအနက်ထားပြီး စီမံ ဆောင်ရွက် သွားရန် လိုအပ်ပါတယ်။ ဘတ်ဂျက်အထောက်အပံ့မှာ အသုံးပြုမယ့် အမေရိကန်ဒေါ်လာ သန်း ၆၀ ကို ၂၀၁ရ ခုနှစ်မှာ သန်း ၂၀၊ ၂၀၁၈ မှာ ၁၅ သန်း၊ ၂၀၁၉ အတွက် ၁၀ သန်းနဲ့ ၂၀၂၀ မှာ ၁၅ သန်း လျာထားတာကို တွေ့ရပါတယ်။ ဒါပေမယ် အဲ့ဒီချေးငွေကို ရရှိဖို့အတွက် ဖြည့်ဆည်းလုပ်ဆောင် ရမယ့် ကျန်တဲ့စီမံကိန်း ၃ ခုကတော့ ချေးငွေ ဘယ်လိုရယူမယ်။ ဘယ် လုပ်ငန်းများမှာ သုံးစွဲမယ်ဆိုတာကို အသေးစိတ် ရှင်းလင်းဖော်ပြထားခြင်း မတွေ့ရှိရပါဘူး။ ညွှန်းကိန်း တစ်ခု ပြည့်စုံဖို့အတွက် ယခုဘဏ္ဍာရေးနှစ် လက်ကျန် ၈ လကာလအတွင်းမှာ အပြီးအစီးဆောင်ရွက် သွားဖို့ လိုပါတယ်။ ဒါကြောင့် လအလိုက်ညွှန်းကိန်းများ ပြည့်မီအောင် ဆောင်ရွက်ရေးအတွက် အသေးစိတ် အစီအမံများ အမြန်ဆုံးချမှတ် အကောင်အထည်ဖော် ဆောင်ရွက်ရန် လိုအပ်ကြောင်း အကြံပြုဆွေးနွေး လိုပါတယ်။ စီမံကိန်းနဲ့ ဘဏ္ဍာရေးဝန်ကြီးဌာနရဲ့ စီမံကိန်း ၄ ခုအနက် Budget Support မှာ သုံးစွဲမယ့် အမေရိကန်ဒေါ်လာ သန်း ၆၀၊ ဗဟိုဘဏ်ရဲ့ စီမံကိန်း ၄ ခုအနက် ဗဟိုဘဏ်ခေတ်မီဖွံ့ဖြိုးတိုးတက်ရေး အတွက် ငွေရေးကြေးရေးလုပ်ငန်းဆိုင်ရာ သင်တန်းကျောင်း ဖွင့်လှစ်ခြင်းမှာ အသုံးပြုမယ့် အမေရိကန် ဒေါ်လာ ၆ သန်း၊ စုစုပေါင်း ၆၆ သန်းသာ ထင်သာမြင်သာရှိပြီး စစ်ဆေးရန် လွယ်ကူခြင်း၊ ဝန်ထမ်းများ အတွက် လက်တွေ့ အကျိုးရှိစေခြင်းတို့ကို တွေ့မြင်ရမှာ ဖြစ်ပေမယ့် စီမံကိန်းနဲ့ ဘဏ္ဍာရေးဝန်ကြီးဌာနရဲ့ ကျန်စီမံကိန်း ၃ ခုဖြစ်တဲ့ နိုင်ငံပိုင်ဘဏ်များ ပြုပြင်ပြောင်းလဲတည်ဆောက်ခြင်း၊ IT စနစ် တည်ဆောက်ခြင်း၊ ဝန်ထမ်းများအား အရည်အသွေးမြင့်မားရန် အသုံးပြုမယ့် အမေရိကန်ဒေါ်လာ ၁၅ သန်းနဲ့ မြန်မာ နိုင်ငံတော် ဗဟိုဘဏ်ရဲ့ ကျန်စီမံကိန်း ၃ ခုဖြစ်တဲ့ IT စနစ် တည်ဆောက်ခြင်း၊ ငွေပေး ချေမှုစနစ် ဖွံ့ဖြိုးတိုးတက်စေခြင်းနဲ့ ဝန်ထမ်းများ အရည်အသွေးတည်ဆောက်ရန် အသုံးပြုမယ့် အမေရိကန်ဒေါ်လာ ၁၉ သန်း၊ စုစုပေါင်း ၃၄ သန်းဟာ အလွန်ကြီးမားတဲ့ ပမာဏဖြစ်နေတာကို တွေ့ရမှာ ဖြစ်ပေမယ့် ယေဘုယျသဘောသာ စီမံကိန်းများကို ဖော်ပြထားတာတွေ့တဲ့အတွက် လုပ်ငန်းအောင်မြင်ပြီးစီးမှု အကျိုး သက်ရောက်မှုတို့ကို စစ်ဆေးရန် ခက်ခဲခြင်းတို့ကြောင့် လုပ်ဆောင်မယ့် အစီအမံများကို အဆင့်လိုက်၊ အပိုင်းလိုက်ခွဲခြားဆောင်ရွက်ခြင်း၊ ငွေကြေးသုံးစွဲမှုနဲ့ရရှိလာမယ့် အောင်မြင်မှုကို နှိုင်းယှဉ်ပြခြင်း၊ ဝန်ထမ်း များရဲ့ အရည်အသွေးဖော်ပြချက်ကို အဆင့်သတ်မှတ်ပေးခြင်းတို့ဖြင့် ဆောင်ရွက်သင့်ပါကြောင်း အကြံပြု အပ်ပါတယ်။ ထို့အတူ IT စနစ် တည်ဆောက်ရာမှာလည်း လိုအပ်ချက်များ ဖြည့်ဆည်းဝယ်ယူရာမှာ စနစ်တကျ တင်ဒါခေါ်ယူရန် လိုအပ်ပါတယ်။ ဒါ့အပြင် ဝန်ထမ်းများအား သင်တန်းပေးခြင်းအတွက် ပညာရှင်များကို နိုင်ငံခြားငွေဖြင့် ငှားရမ်းမှာဖြစ်လို့ လိုအပ်တဲ့ အတိုင်းအတာအရသာ ငှားရမ်းသင့်ပြီး စီမံကိန်းရဲ့ အစိတ် အပိုင်းများ နှောင့်နှေးမှုဖြစ်ပါက မလိုလားအပ်သော ငွေကြေးကုန်ကျမှုများ ထပ်မံရှိလာနိုင်တဲ့အတွက် အသေးစိတ်စိစစ်၍ ဆောင်ရွက်သင့်ပါတယ်။ ယခုတင်ပြလာတဲ့ ချေးငွေစီမံကိန်းပါ လုပ်ဆောင်ချက် များဟာ အခြားစီမံကိန်းများကဲ့သို့ ရုပ်ဝတ္ထုပိုင်းဆိုင်ရာ တိုးတက်မှုကို ချိန်ထိုးနှိုင်းယှဉ်စရာ မရှိတဲ့အတွက် တာဝန်ရှိသူအဆင့်ဆင့်မှ စနစ်တကျ စီမံဆောင်ရွက်သင့်ကြောင်းနဲ့ နည်းပညာပိုင်းဆိုင်ရာ လျာထားငွေများနဲ့ စပ်လျဉ်း၍ အမှန်တကယ်ကုန်ကျငွေများကိုလည်း ပြည်သူများသိရှိစေရန် ပြည်ထောင်စု လွှတ်တော်က တစ်ဆင့် အသိပေးတင်ပြသင့်ကြောင်း အကြံပြုအပ်ပါတယ်။ ပြီးခဲ့တဲ့ ပထမအကြိမ် ပြည်ထောင်စုလွှတ်တော် အစည်းအဝေးများမှာ နိုင်ငံခြားချေးငွေရယူခြင်း နဲ့စပ်လျဉ်းပြီး ဆွေးနွေးကြတဲ့အခါ လွှတ်တော်ကိုယ်စားလှယ်အချို့အနေနဲ့ ပြည်ပချေးငွေရယူတဲ့ နေရာ မှာ တိုင်းပြည်အတွက် ဝန်ထုပ်ဝန်ပိုး မဖြစ်စေရန်၊ ဆောင်ရွက်တဲ့ လုပ်ဆောင်ချက်တွေကို ၆ လ တစ်ကြိမ် ဒါမှမဟုတ် နှစ်စဉ်အလိုက် နိုင်ငံတော်ကို အစီရင်ခံရန်၊ လုပ်ငန်းအပေါ်မှာ တိကျတဲ့ တာဝန်ယူမှု၊ တာဝန်ခံမှု၊ ပွင့်လင်းမြင်သာမှုနဲ့ ရိုးသားဖြောင့်မတ်ရန်၊ ချေးငွေကို မည်သည့်အခန်းကဏ္ဍမှ ပြန်လည် ပေးဆပ်မယ်ဆိုတဲ့ အစီအမံထားရှိရန်၊ နိုင်ငံခြားချေးငွေများ အသုံးပြုခြင်းအပေါ် စစ်ဆေးခံနိုင်ရေး အသင့်ပြင်ထားရန် စတဲ့ ဆွေးနွေးချက်တွေဟာ ဘယ်အစိုးရပဲ တက်တက် လွှတ်တော်ကိုယ်စားလှယ်များ အနေနဲ့ ပြည်သူရဲ့ ကိုယ်စား ထောက်ပြဆွေးနွေးသွားရမယ့် အချက်များပဲ ဖြစ်ပါတယ်။ နိဂုံးချုပ်အနေနဲ့ ဆွေးနွေးလိုတာကတော့ လက်ရှိအစိုးရတာဝန်ယူတဲ့ အစပိုင်းကာလမှာ မြန်မာ နိုင်ငံငွေရေးကြေးရေးကဏ္ဍဖွံ့ဖြိုးတိုးတက်ရေး စီမံကိန်းဆောင်ရွက်ရန်အတွက် ကမ္ဘာ့ဘဏ်မှ အတိုးမဲ့ ချေးငွေ အမေရိကန်ဒေါ်လာ သန်း ၁၀၀ ကို ချေးယူမယ့်အစီအစဉ်အား ပြည်ထောင်စုလွှတ်တော်သို့ တင်ပြလာခြင်းအပေါ် ဝန်ကြီးဌာနများအလိုက် စီမံကိန်းအထောက်အကူပြုငွေများ လျာထားခြင်း၊ သုံးစွဲခြင်း အပိုင်းတို့တွင် ပွင့်လင်းမြင်သာမှုရှိပြီး စနစ်တကျ မှန်ကန်စွာ သုံးစွဲခြင်းနဲ့ စီမံကိန်းလုပ်ငန်းများကို ဆောင်ရွက်ရာမှာ တာဝန်ယူမှု၊ တာဝန်ခံမှုများဖြင့် ပြည်ထောင်စုလွှတ်တော်သို့ တင်ပြချက်အတိုင်း တိကျစွာ လိုက်နာဆောင်ရွက်သင့်ပါကြောင်း အကြံပြု ဆွေးနွေးရင်း နိဂုံးချုပ်အပ်ပါတယ်။ အားလုံးကို ကျေးဇူးတင် ပါတယ်။</speech>
<speech type="speaker">ဒေါ်အိအိပြီး ဧရာဝတီတိုင်းဒေသကြီးမဲဆန္ဒနယ်အမှတ်(၈) ဆွေးနွေးဖို့ဖြစ်ပါတယ်။</speech>
<speech><mp id="1344">ဒေါ်အိအိပြုံး(မဲဆန္ဒနယ်အမှတ်-၈၊ ဧရာဝတီတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကိုယ်စားလှယ်များ၊ ပြည်ထောင်စုဝန်ကြီးများ၊ ဧည့်သည်တော်များရှင် အားလုံးကို မင်္ဂလာပါလို့ နှုတ်ခွန်းဆက်သ ဂါရဝပြုပါတယ်ရှင့်။ ကျွန်မကတော့ ဧရာဝတီတိုင်းဒေသကြီး၊ မဲဆန္ဒနယ်အမှတ်(၈) မှ အမျိုးသားလွှတ်တော် ကိုယ်စားလှယ် ဒေါ်အိအိပြုံး ဖြစ်ပါတယ်ရှင်။ ရှေ့မှာလည်း ကိုယ်စားလှယ်တော်များ ဆွေးနွေးသွားပြီးတဲ့အတိုင်းပဲ ကျွန်မ အနည်းငယ်ပဲ ရှင်းရှင်းလင်းလင်းပဲ မေးချင်တာပါရှင့်။ နာယကကြီးရှင့်။ နိုင်ငံတော်သမ္မတထံမှ ၅-၈-၂၀၁၆ မှာ ပေးပို့လာသော မြန်မာနိုင်ငံ ငွေရေး ကြေးရေးကဏ္ဍဖွံ့ဖြိုးတိုးတက်ရေး စီမံကိန်းဆောင်ရွက်ရန်အတွက် ကမ္ဘာ့ဘဏ်ထံမှ အမေရိကန်ဒေါ်လာ သန်း ၁၀၀ ချေးယူရေးနှင့် စပ်လျဉ်း၍ စီမံကိန်းနှင့် ဘဏ္ဍာရေးဝန်ကြီးဌာန၏ အပိုဒ်(၁)တွင် ဝန်ထမ်း လစာ၊ စရိတ်၊ ချီးမြှင့်ငွေလုပ်ငန်း တိုးချဲ့ရန်အတွက် သန်း ၆၀ ဟုဆိုရာတွင် မည်ကဲ့သို့ တိုးချဲ့ သုံးစွဲမည်ကို လွှတ်တော်အား ရှင်းလင်းစွာ ချပြ၍ ပြည်သူကိုအသိပေးရန် လိုအပ်ပါကြောင်း နာယကကြီးမှ တစ်ဆင့် မေးမြန်းရခြင်း ဖြစ်ပါတယ်ရှင်။ ကျေးဇူးတင်ပါတယ်ရှင့်။</speech>
<speech type="speaker">ဒေါ်ခင်စန်းလှိုင် ပုလဲမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1162">ဒေါ်ခင်စန်းလှိုင်(ပုလဲမဲဆန္ဒနယ်၊ စစ်ကိုင်းတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါရှင်။ နာယကကြီးရှင်၊ ကျွန်မအနေနဲ့ ပြည်ထောင်စုသမ္မတမြန်မာနိုင်ငံရဲ့ ငွေရေးကြေးရေးကဏ္ဍ ဖွံ့ဖြိုးတိုးတက်ရေးစီမံကိန်း အကောင်အထည်ဖော် ဆောင်ရွက်ရေးအတွက် ကမ္ဘာ့ဘဏ်ထံမှ အမေရိကန်ဒေါ်လာ သန်း ၁၀၀ ချေးယူခြင်းနဲ့ စပ်လျဉ်းတဲ့ ကိစ္စကို အပြုသဘောဆောင် ထောက်ခံဆွေးနွေးသွားမှာ ဖြစ်ပါတယ်ရှင်။ နာယကကြီးရှင်။ မြန်မာနိုင်ငံရဲ့ စီးပွားရေးဖွံ့ဖြိုးတိုးတက်မှုကို ထိရောက်လျင်မြန်စွာ အထောက် အကူပြုနိုင်ရန်အတွက် ငွေရေးကြေးရေးကဏ္ဍ ဖွံ့ဖြိုးတိုးတက်ရေးကို မဖြစ်မနေ လုပ်ဆောင်ရမှာ ဖြစ်ပါတယ်။ ယခိုင်ငံတော်ရဲ့ ပြောင်းလဲလာတဲ့ မူဝါဒများနဲ့အညီ နိုင်ငံတကာကနေ ရင်းနှီးမြှုပ်နှံသူ များနှင့် ပြည်တွင်းပြည်ပကလုပ်ငန်းရှင်များဟာ စီးပွားရေးနယ်ပယ်အသီးသီးမှာ ကူးသန်းရောင်းဝယ်နိုင်ရန် နှင့် ရင်းနှီးမြှုပ်နှံရန်အတွက် အာရုံစိုက်စိတ်ဝင်စားမှုနဲ့ အထူးမြင့်တက်နေတဲ့ ဖြစ်ပါတယ်။ ဒီလိုအခြေအနေမှာ မြန်မာနိုင်ငံရဲ့ လက်ရှိဘဏ်လုပ်ငန်းနှင့် ငွေရေးကြေးရေးကဏ္ဍဖွံ့ဖြိုးတိုးတက် အောင် လုပ်ဆောင်ဖို့ရာ လိုအပ်ပါတယ်။ ဒါ့အပြင် ဘတ်ဂျက်လိုငွေပြနေတဲ့ ကျွန်မတို့ အစိုးရသစ်အတွက် အခုလို ကမ္ဘာ့ဘဏ်က အတိုးမဲ့ နှစ်ရှည်ချေးငွေပေးတာဟာ ကြိုဆိုသင့်သလို ကျွန်မတို့နိုင်ငံရဲ့ အင်မတန်မှ အရေးကြီးလှတဲ့ ငွေရေးကြေးရေးကဏ္ဍ ဖွံ့ဖြိုးတိုးတက်ရေးအတွက် ဖြစ်တာကြောင့်လည်း ရ လျော်ကန်သင့်မြတ်တဲ့ ကိစ္စတစ်ရပ်လို့ ရှုမြင်သုံးသပ်ပါတယ်။ သို့သော်လည်း ဒီချေးငွေနဲ့ပတ်သက်ပြီး ကျွန်မတို့မှာ စိုးရိမ်ပူပန်မှုတွေ ရှိခဲ့ပါတယ်။ တစ်ဖက်မှာ အားလုံးကလည်း ပြည်သူလူထုအနေနဲ့လည်း စိုးရိမ်ပူပန်မှုတွေရှိနေတာလည်း တွေ့ရပါတယ်။ အားလုံး သိတဲ့အတိုင်းပဲ ဒီလိုချေးယူမယ့်သတင်း စထွက်လာကတည်းက ပြည်တွင်းသတင်းမီဒီယာတွေက တစ်ဆင့် ပြည်သူလူထုတွေရဲ့ ကြားမှာ သို့လောသို့လော ထင်ယောင်ထင်မှားမှုတွေ ဖြစ်ပေါ်စေခဲ့ပြီး တာဝန်ရှိသူတွေ အနေနဲ့ ရှေင်းနိုင်ခဲ့လို့သာ စိုးရိမ်ပူပန်မှုတွေ လျော့ကျခဲ့တာ ဖြစ်ပါတယ်။ ဒါ့အပြင် ဒီကိစ္စဟာ အနှောင်အဖွဲ့ကင်းတဲ့ ပြည်ပအကူအညီရငွေ Grant မဟုတ်ဘဲနဲ့ င်ပြန်ဆပ်ရမည့် ပြည်ပ ကြွေးမြီ Loan ဖြစ်တာကြောင့် ချေးငွေကို ထိထိရောက်ရောက် စီမံခန့်ခွဲနိုင်ဖို့ လိုအပ်သလို ချေးငွေရဲ့ ကောင်းမွေဆိုးမွေကို စံစား၊ ခံစားရမည့် ပြည်သူလူထုကိုလည်း စ်ပြေးညီ ပွင့်လင်းမြင်သာစွာ ချပြနိုင်ဖို့လည်း အရေးကြီးပါတယ်။ မကြာခင်က ထုတ်ပြန်ခဲ့တဲ့ “နိုင်ငံတော်ရဲ့ စီးပွားရေးမူဝါဒ (၁၂) ချက်ရဲ့ အပိုဒ် (၁)”မှာ “ပွင့်လင်း မြင်သာပြီး ကောင်းမွန်တောင့်တင်းသည့် ပြည်သူ့ဘဏ္ဍာရေး စီမံခန့်ခွဲမှုစနစ်ဖြင့် ဘဏ္ဍာရေးအရင်း အမြစ်များ တိုးတက်ပွားများလာအောင် ဆောင်ရွက်ရန်” လို့ပါရှိပါတယ်။ ဒါကြောင့် သက်ဆိုင်ရာ စီမံဘဏ္ဍာဝန်ကြီးဌာနနဲ့ မြန်မာနိုင်ငံတော်ဗဟိုဘဏ်တို့အနေနဲ့ ဒီချေးငွေတွေကို နိုင်ငံတော်ရဲ့ စီးပွားရေး မူဝါဒနဲ့အညီ ပြည့်ပြည့်ဝဝ အကောင်အထည်ဖော်ဆောင်ရွက်နိုင်ဖို့ အလွန်ပဲ အရေးကြီးပါတယ်။ လေးစားအပ်ပါသော နာယကကြီးရှင်။ အခုချေးယူရမယ့် အမေရိကန်ဒေါ်လာ သန်း ၁၀၀ ကို စီမံကိန်းနဲ့ ဘဏ္ဍာရေးဝန်ကြီးဌာနက ၇၅ သန်း၊ မြန်မာနိုင်ငံတော်ဗဟိုဘဏ်က ၂၅ သန်း ခွဲဝေသုံးစွဲ မယ်လို့ သိရပါတယ်။ စီမံ/ဘဏ္ဍာဝန်ကြီးဌာနက စီမံခန့်ခွဲမယ့် ဒေါ်လာ ၇၅ သန်းမှာ သန်း ၆၀ ကို လုပ်ငန်းတိုးချဲ့ရန် ၎င်းဝန်ကြီးဌာနရဲ့ သာမန်အသုံးစရိတ်များအနက် ဝန်ထမ်းလစာ၊ စရိတ်၊ ချီးမြှင့်ငွေ၊ ပင်စင် စသည်တို့အတွက် နိုင်ငံတော်က ကျခံသုံးစွဲနေရသည့်အခြေအနေကို အထောက်အကူပြုရန်အတွက် Budget Support အဖြစ် သုံးစွဲမယ်လို့ ဝန်ကြီးကိုယ်တိုင် လွှတ်တော်မှာ ရှင်းပြခဲ့တာ ကျွန်မတို့ ကြားခဲ့ ရပြီး ဖြစ်ပါတယ်။ ၎င်း သန်း ၆၀ ကို နှစ်အလိုက် ချေးယူရန် လျာထားချက်အဖြစ် ၂၀၁ရ ခုနှစ်မှာ သန်း ၂၀၊ ၂၀၁၈ ခုနှစ်မှာ ၁၅ သန်း၊ ၂၀၁၉ ခုနှစ်မှာ ၁၀ သန်း၊ ၂၀၂၀ ခုနှစ်မှာ ၁၅ သန်း လျာထားကြောင်း သိရပါတယ်။ အဆိုပါလျာထားချက်ကို လေ့လာကြည့်တဲ့အခါ ပထမသုံးနှစ်တာမှာ သန်း ၂၀ ကနေ ၁၅ သန်း၊ ၁၅ သန်းကနေ ၁၀ သန်း၊ နှစ်အလိုက် ၅ သန်းစီ လျှော့ချလျာထားခဲ့သော်လည်း စတုတ္ထမြောက် နောက်ဆုံးနှစ် ၂၀၂၀ မှာတော့ ၅ သန်းကို ပြန်လည်တိုးမြှင့်ပြီး ၁၅ သန်း လျာထားတာကို တွေ့ရပါတယ်။ ဘာကြောင့် နောက်ဆုံးနှစ်မှာမှ လျာထားချက်ကို ပြန်လည်တိုးမြှင့်ရတယ်ဆိုတဲ့ အကြောင်းရင်းကိုတော့ ရှင်းရှင်းလင်းလင်း ဖော်ပြထားတာ မတွေ့ရပါဘူး။ ဒါ့အပြင် ၎င်းသန်း ၆၀ အတွက် ချိတ်ဆက်ထားသော ညွှန်းကိန်းများကို လေ့လာကြည်တဲ့အခါ ညွှန်းကိန်း(၂)မှာ အမေရိကန်ဒေါ်လာ သန်း ၂၀ အသုံးပြုရန်လျာထားချက်က “ မြန်မာနိုင်ငံတော်ဗဟိုဘဏ်မှ ဦးစီးအကောင်အထည်ဖော်မည့် ငွေရေးကြေးရေး အဖွဲ့အစည်းဥပဒေပါ စည်းမျဉ်းသတ်မှတ်ခြင်းနှင့် ကြီးကြပ်ကွပ်ကဲမှု စွမ်းရည်မြှင့်တင်ခြင်းလုပ်ငန်းများ ဆောင်ရွက်ခြင်း” လို့ ပါရှိပါတယ်။ ညွှန်းကိန်း(၃)မှာ အမေရိကန်ဒေါ်လာ ၁၀ သန်း လျာထားချက်မှာ “အသေးစား ငွေရေးကြေးရေး အဖွဲ့ အစည်းများအားကြီးကြပ်ကွပ်ကဲခြင်း၊ အရည်အသွေးတည်ဆောက်မှုသင်တန်းများပေးခြင်းနှင့် အစီရင်ခံစာပုံစံများ ပြုစုပေးပို့ခြင်းလုပ်ငန်းများ ဆောင်ရွက်နိုင်ခြင်း”လို့ဖော်ပြပါရှိပါတယ်။ အဆိုပါ ညွှန်းကိန်းများမှာ ဖော်ပြပါရှိတဲ့ ကြီးကြပ်ကွပ်ကဲမှု စွမ်းရည်မြှင့်တင်ခြင်းလုပ်ငန်းများနဲ့ အရည်အသွေး တည်ဆောက်မှုသင်တန်းများပေးခြင်းဆိုတာ လူ့စွမ်းအားအရင်းအမြစ်ဖွံ့ဖြိုးရေးလုပ်ငန်းစဉ်များ လုပ်ဆောင် ဖို့လို့ ကျွန်မတို့ ယူဆစရာရှိပါတယ်။ ဒါပေယ့် စီမံဘဏ္ဍာဝန်ကြီးဌာနရဲ့ ချေးငွေသုံးစွဲမယ့်အစီအစဉ်ထဲမှာ “ စီမံကိန်းနှင့် ဘဏ္ဍာရေး ဝန်ကြီးဌာနမှ ဝန်ထမ်းများအား အရည်အသွေးတည်ဆောက်ခြင်းအတွက်”ဆိုပြီး အမေရိကန်ဒေါ်လာ ၃ သန်း အသုံးပြုမည့်အကြောင်း သီးသန်းခေါင်းစဉ်နဲ့ ခွဲခြားဖော်ပြထားတာကိုလည်း တွေ့ရှိရပါတယ်။ အလားတူ မြန်မာနိုင်ငံတော်ဗဟိုဘဏ်က ချေးငွေသုံးစွဲမည့် အစီအစဉ်ဖော်ပြချက်မှာလည်း “ မြန်မာနိုင်ငံတော် ဗဟိုဘဏ်မှဝန်ထမ်းများ အရည်အသွေးတည်ဆောက်ခြင်းအတွက်” ဒေါ်လာ ၂ သန်းဆိုပြီး သီးသန့် အမြစ်ဖွံ့ဖြိုးရေး၊ အဖွဲ့အစည်းဆိုင်ရာ ဖွံ့ဖြိုးမှုအစီအစဉ် ရေးဆွဲခြင်းနှင့် ငွေကြေးစီမံခန့်ခွဲခြင်းလုပ်ငန်းစဉ်များ အဆင့်မြှင့်တင်ရေးအတွက် “သီးသန့်ဒေါ်လာ ၂ သန်း လျာထားစီစဉ်ထားကြောင်းကိုလည်း တွေ့ရှိရပါတယ်။ လေးစားအပ်ပါသော နာယကကြီးရှင့်။ ကျွန်မတင်ပြခဲ့တဲ့ အချက်တွေကိုကြည့်ရင် ဝန်ထမ်းများ အရည်အသွေး တည်ဆောက်ခြင်းနဲ့ စပ်လျဉ်းတဲ့ လူ့စွမ်းအားအရင်းအမြစ် ဖွံ့ဖြိုးရေးလုပ်ငန်းစဉ်များ ဆောင်ရွက်ရန်ဆိုတဲ့အကြောင်းအရာဟာ ချေးငွေသုံးစွဲမယ့် အစီအစဉ်ခေါင်းစဉ်အမျိုးမျိုးရဲ့ အောက်မှာ ပါရှိနေတာကို တွေ့ရမှာဖြစ်ပါတယ်။ ဒါကြောင့် စီမံဘဏ္ဍာဝန်ကြီးဌာနနဲ့ မြန်မာနိုင်ငံတော်ဗဟိုဘဏ်တို့ အနေနဲ့ သက်ဆိုင်ရာဝန်ထမ်းများအား လေ့ကျင့်သင်တန်းပေးခြင်းနှင့် အရည်အသွေးမြှင့်တင်ခြင်း လုပ်ငန်း များအတွက် ချေးငွေကို ဘယ်လို ဘယ်ပုံ သုံးစွဲမယ်ဆိုတာကို ယခုထက်ပို၍ တိတိကျကျ ရှင်းလင်း ဖော်ပြပေးသင့်ကြောင်း ပြည်သူလူထုရဲ့ ကိုယ်စား တိုက်တွန်းအကြံပြုအပ်ပါတယ်ရှင်။ လေးစားအပ်ပါသော နာယကကြီးရှင့်။ နိဂုံးချုပ်အနေနဲ့ ကျွန်မတို့နိုင်ငံဟာ ၂၀၁၆-၂၀၁ရ ခုနှစ်၊ ဘဏ္ဍာရေးနှစ်မှာ ပြည်ပအကူအညီရငွေ Grant အမေရိကန်ဒေါ်လာ ၂၆၈.၈၈၉ သန်းနဲ့ ပြည်ပမှ ချေးငွေ Loan အမေရိကန် ဒေါ်လာ ၁,၄၃၂.၈၅၄ သန်း ရှိတယ်လို့ သိရပါတယ်။ အနှောင်အဖွဲ့ကင်းတဲ့ အကူအညီ ငွေပဲဖြစ်ဖြစ်၊ ပြန်လည်ပေးဆပ်ရမယ့် ချေးငွေပဲဖြစ်ဖြစ် ပြည်သူ့ဘဏ္ဍာငွေတွေဖြစ်တာမို့ အစိုးရသစ်ရဲ့ စီးပွားရေးမူဝါဒနဲ့အညီ နိုင်ငံတော်နဲ့ နိုင်ငံတော်သားတို့ အကျိုးစီးပွားကို ရှေးရှုပြီး အကောင်အထည်ဖော် မဆောင်ရွက်နိုင်ရင် တိုင်းပြည်မှာ အကြွေးနွံထဲမှာ နစ်သည်ထက်နစ်တာပဲဖြစ်တဲ့အတွက် နိုင်ငံတော်ရဲ့ စီးပွားရေးဝါဒဖြစ်တဲ့ ““ပွင့်လင်းမြင်သာပြီး ကောင်းမွန်တောင့်တင်းသည့် ပြည်သူ့ဘဏ္ဍာရေးအရင်းအမြစ်များ တိုးတက်ပွားများလာအောင် ဆောင်ရွက်ကြရန်” အလွန်ပဲ အရေးကြီးပါကြောင်း သက်ဆိုင်ရာ အစိုးရ ဝန်ကြီးဌာနများကို ထပ်လောင်းတိုက်တွန်းရင်း ကမ္ဘာ့ဘဏ်ထံမှ အမေရိကန်ဒေါ်လာ သန်း ၁၀၀ ချေးယူခြင်းကို ကြိုဆို ထောက်ခံပါကြောင်း တင်ပြအပ်ပါတယ်။ အားလုံးကို ကျေးဇူးတင်ပါတယ်ရှင်။</speech>
<speech type="speaker">ဦးလွင်ကိုလတ် သန်လျင်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1548">ဦးလွင်ကိုလတ်(သန်လျင်မဲဆန္ဒနယ်၊ ရန်ကုန်တိုင်းဒေသကြီး)</mp>လေးစားရပါသော ပြည်ထောင်စုလွှတ်တော် နာယကကြီးနှင့် ပြည်ထောင်စုလွှတ်တော် ကိုယ်စားလှယ်များ၊ ကြွရောက် လာကြတဲ့ ဧည့်သည်တော်များအားလုံးမင်္ဂလာပါ။ ကျွန်တော်ကတော့ ဒီနိုင်ငံတော်သမ္မတထံမှ ပေးပို့တဲ့ မြန်မာနိုင်ငံ ငွေကြေးကဏ္ဍဖွံ့ဖြိုးတိုးတက်ရေးစီမံကိန်းဆောင်ရွက်ရန်အတွက် ကမ္ဘာ့ဘဏ်ထံမှ အမေရိကန် ဒေါ်လာ သန်း ၁၀၀ ချေးယူရေးကိစ္စကို ထောက်ခံဆွေးနွေးသွားမှာဖြစ်ပါတယ်။ နာယကကြီးခင်ဗျား။ ဒီကျွန်တော်တို့ ကမ္ဘာ့ဘဏ်ကနေ ဒေါ်လာသန်း ၁၀၀ ချေးယူပြီး Gaos@godous Myanmar Financial Sector Development Project is als cossos Eco ကာလတိုစီးပွားရေးဖွံ့ဖြိုးတိုးတက်မှုနဲ့ ဆင်းရဲမှုလျှော့ချရေး လုပ်ငန်းတွေမှာ ထိထိရောက်ရောက် အကောင်အထည်ဖော်ဖို့အတွက် မဖြစ်မနေဆောင်ရွက်ရမယ့် စီမံကိန်းတစ်ခုဖြစ်ပါတယ်။ ဒီနေရာမှာ ကျွန်တော် ထပ်လောင်း ပြောကြားချင်တာက ဒီချေးငွေပေးခြင်းဟာ ငွေထုတ်ချေးဖို့ပေးခြင်း မဟုတ် ပါဘူး။ Financial Sector Development ဖြစ်အောင် ပံ့ပိုးပေးတဲ့ချေးငွေဖြစ်တယ်ဆိုတာ ပဏာမ အနေနဲ့ ရှင်းရှင်းလင်းလင်း ပြောကြားချင်ပါတယ်။ နောက်တစ်ခု ကြေးမြီဝန်ထုပ်ဝန်ပိုးကို ခံနိုင်ရည်နဲ့ ပတ်သက်ပြီးတော့လည်း ကျွန်တော်တို့ နိုင်ငံတကာစံမှာ သတ်မှတ်ထားတဲ့ ဥစ္စာကို ကျွန်တော်တို့ပြည်ပ ကြွေးမြီနဲ့ GDP အချိုးဟာ ၃၀ ရာခိုင်နှုန်းထက် မကျော်သင့်ဘူးလို့ နိုင်ငံတကာပညာရှင်များက သတ်မှတ်ပါတယ်။ လက်ရှိကျွန်တော်တို့ နိုင်ငံမှာ ၂၀၁၅ ခုနှစ်၊ ဒီဇင်ဘာလ ၃၁ ရက်နေ့ စာရင်းတွေ အရဆိုရင် ပြည်ပကြွေးမြီဟာ အမေရိကန် ဒေါ်လာ ၉၁၆၃.ရ သန်းဖြစ်ပါတယ်။ ဒါဟာပြည်ပကြွေးမြီနဲ့ GDP အချိုးရဲ့ ၁၆.၁ ရာခိုင်နှုန်းရှိပါတယ်။ စောစောက ကျွန်တော် တင်ပြခဲ့တဲ့ နိုင်ငံတကာစံအရ တိုင်းတာကြည့်မယ်ဆိုရင်လည်း ကျွန်တော်တို့ ဒီချေးငွေချေးယူခြင်းဟာ ဘောင်ထဲမှာရှိနေပါမယ်။ နောက်တစ်ခု ကျွန်တော်တို့ ထပ်ပြီးတော့ ဒီနိုင်ငံတကာစံမှာ ပြည်တွင်းပြည်ပ ကြွေးမြီနဲ့ GDP အချိုးကိုလည်း ၃၈ ရာခိုင်နှုန်းထက် မကျော်သင့်ဘူးလို့ အကြံပြုထားတာရှိပါတယ်။ လက်ရှိကျွန်တော်တို့ရှိနေတဲ့ ပြည်တွင်းပြည်ပ ကြွေးမြီနဲ့ GDP အချိုးဟာဆိုလို့ရှိရင် ၃၄.၈ ရာခိုင်နှုန်း ပဲရှိတာ တွေ့ရတဲ့အတွက်ကြောင့်မို့လို့ ကျွန်တော်တို့ လက်ရှိ ဒီ သန်း ၁၀၀ ချေးတဲ့ကိစ္စဟာ ကြွေးမြီ ခံနိုင်ဝန် Standard ရဲ့ ဘောင်ထဲမှာပဲရှိနေတယ်ဆိုတာကို ပထမအနေနဲ့ ကျွန်တော် ဆွေးနွေး ပါတယ်။ နောက်တစ်ခုကကျတော့ ကျွန်တော်တို့တိုင်းပြည်မှာ နှစ်စဉ်ဘဲ ငွေလုံးငွေရင်း အသုံးစရိတ်တွေ မှာရော သာမန်အသုံးစရိတ်တွေမှာ လိုငွေတွေပြပြီး ကျွန်တော်တို့ တောက်လျောက်သုံးနေရတာပါ။ ဒီလ ငွေတွေကို ဖြေရှင်းကြတဲ့အခါမှာ ပြည်တွင်းပြည်ပချေးငွေတွေနဲ့ ဖြေရှင်းကြရတာရှိတယ်။ နောက်ဆုံး ဒီလိုအခြေအနေမျိုးမှာ ပြည်တွင်းပြည်ပချေးငွေမရနိုင်တဲ့ အခြေအနေတွေမှာ ငွေစက္ကူတွေ ရိုက်ထုတ်တယ်။ အစိုးရကနေပြီးတော့ ဗဟိုဘဏ်တွေကနေပြီး တိုက်ရိုက်ချေးပြီးလုပ်ခဲ့တဲ့သမိုင်းကြောင်းတွေလည်း ကျွန်တော် တို့နိုင်ငံမှာရှိခဲ့ပါတယ်။ ဒီသမိုင်းကြောင်းတွေကို ဖြေရှင်းဖို့အတွက် အခုကျွန်တော်တို့နိုင်ငံရဲ့ ဘဏ္ဍာရေး Sector ဖွံ့ဖြိုးရေးဆိုတဲ့မူဟာ ပေါ်ပေါက်လာရခြင်းဖြစ်ပါတယ်။ ဒီစီမံကိန်းပေါ်ပေါက်လာရခြင်းအကြောင်းကိုက ပြည်ပကြွေးမြီတွေကို မှီခိုနေရတဲ့နေရာတွေကနေ လွတ်ကင်းအောင်လို့ ဒီစီမံကိန်းပေါ်ပေါက်လာရ တယ်လို့ ကျွန်တော် ခိုင်ခိုင်မာမာယုံကြည်ပါတယ်။ နောက်ပြီးတော့အခု ကျွန်တော်တို့လိုငွေတွေနဲ့ ပတ်သက် ပြီးတော့ ဖြေရှင်းကြတဲ့နေရာမှာ အခုကျွန်တော်တို့ စီမံကိန်းဝန်ကြီးဌာနကနေ တင်ပြတဲ့လုပ်ငန်းစဉ်တွေ ကို လေ့လာကြည့်လို့ရှိရင် အမှတ်စဉ်(က)(၁) ကဖော်ပြထားတဲ့ ဒီသန်း၆၀ ဟာ ဘတ်ဂျက်လိုငွေ ပေါ်ပေါက်လာလို့ရှိရင် Bond တွေ ထုတ်ချေးဖို့မလိုဘူး၊ ငွေစက္ကူ ရိုက်ထုတ်ဖို့မလိုဘဲနဲ့ နိုင်ငံခြားချေးငွေပေါ် ကနေပြီးတော့ နှစ်စဉ်ကို ဖြည့်ဆည်းပေးသွားနိုင်ဖို့လုပ်တဲ့အတွက်ကြောင့်မို့လို့ သင့်လျော်တဲ့စီမံချက်လို့ ကျွန်တော် ယူဆပါတယ်။ နောက်အမှတ်စဉ်(က) ၂ နဲ့ ၃ မှာလည်းပဲ ဘဏ်တွေပြုပြင်ပြောင်းလဲရေးနဲ့ ဘဏ်လုပ်ငန်းမဟုတ်တဲ့ ငွေရေးကြေးရေးလုပ်ငန်းများ အဆင့်မြှင့်တင်ရေးအတွက် သတင်းအချက် အလက် နှင့် နည်းပညာအတွက် သက်သာတဲ့ချေးငွေထောက်ပံ့မှုတစ်ခုဖြစ်ပါတယ်။ နောက်တစ်ခါ ၁ နဲ့ ၄ မှာလည်း ဝန်ထမ်းအရည်အသွေး မြှင့်တင်ရေးကို လိုအပ်ချက်တစ်ခုအနေနဲ့ သတ်မှတ်ဖို့လုပ်ထားတာရှိပါတယ်။ ဒီကဏ္ဍမှာဆိုလို့ရှိရင် ကျွန်တော်တို့ရဲ့ ဒီ Financial sector မှာဆိုလို့ရှိရင် Development ကို အဓိကထား အထောက်အပံ့ဖြစ်စေမယ့် ဗဟိုဘဏ်၊ နောက်ပြီးတော့ ကျွန်တော်တို့ အိုင်တီနည်းပညာ၊ နောက်ပြီးတော့ ကျွန်တော်တို့ ဒီဘဏ်နဲ့ ပတ်သက်တဲ့ ငွေရေးကြေးရေး Financial sector ကြီးတစ်ခုလုံးကို လည်ပတ်မယ့် ဝန်ထမ်းတွေရဲ့ Capacityတွေ မြင့်တင်နိုင်မှသာလျှင် ကျွန်တော်တို့ ဘဏ်လုပ်ငန်းနဲ့ ဒီငွေကြေး System အပေါ်မှာဒီ Staff အပေါ်မှာ ပြည်သူရဲ့ ယုံကြည်မှု ရလာမှာဖြစ်ပါတယ်။ ပြည်သူရဲ့ ယုံကြည်မှုရလာပြီဆိုလို့ရှိရင် တိုင်းပြည်မှာ ကျွန်တော်တို့ ပြည်သူလူထုဟာ ဘဏ်လုပ်ငန်းတွေထဲမှာမပါဝင်ဘဲနဲ့ သူတို့အိမ်မှာသိမ်းထားတဲ့ ပိုက်ဆံတွေထဲမှာ မြောက်မြားစွာ ရှိပါတယ်။ တကယ်လို့သာ ကျွန်တော်တို့ဟာ Financial sector development တွေကို ကောင်းကောင်း လုပ်နိုင်လို့ ပြည်သူယုံကြည်လာတယ်ဆိုလို့ရှိရင် ပြည်သူကလည်းပဲ သူတို့ငွေတွေကို အအိပ်ခံပြီးတော့ အိမ်ထဲမှာ ထည့်ထားမှာမဟုတ်ပါဘူး။ Seçeozoss malecossed Financial Market d. Financial System on occasione ကျွန်တော်တို့လိုအပ်တဲ့ ရင်းနှီးမြှုပ်နှံမှုအတွက် အရင်းအနှီးတွေရလာမယ်။ အလုပ်အကိုင်အခွင့်အလမ်း တွေပေါ်လာမယ်။ Job Description ကို ရအောင် ကျွန်တော်တို့ သွားနိုင်တဲ့အနေအထားကို ရှိနေတယ်ဆိုတာတွေ့ရမှာ ဖြစ်ပါတယ်။ နောက်တစ်ခုကျွန်တော်တို့ ကြည့်ရတာက ဒီနေရာမှာ တချို့ စိုးရိမ်ချက်တွေရှိမယ်ဆိုတာ ကျွန်တော် နားလည်ပါတယ်။ ဒီဗဟိုဘဏ်ကနေ ဒီသန်း ၁၀၀ ချေးဖို့ကိစ္စကို စလုပ်ခဲ့တာအခုမှ မဟုတ်ပါဘူး။ ၂၀၁၅ ခုနှစ်လောက်ကနေစပြီးတော့မှ စခဲ့တာဖြစ်ပါတယ်။ ဒီနေ့ပဲ ကျွန်တော်တို့ ဘဏ္ဍာရေးဝန်ကြီးဌာနကနေပြီးတော့ တင်ပြသွားတဲ့ ကာလတိုကြွေးမြီ စီမံခန့်ခွဲမှုဆိုတာနဲ့ ပတ်သက်တဲ့ ဒီ Strategy နဲ့ ပတ်သက်တဲ့ဟာကို ဗဟိုဘဏ်ကနေပြီးတော့ ဒီသန်း ၁၀၀ ချေးဖို့ ကိစ္စကို စဉ်းစားတဲ့အခါမှာ အဲဒီအချက်ကိုပါ ထည့်သွင်းစဉ်းစားပြီးမှ ဒီကိစ္စကိုစဉ်းစားထားတာ ဖြစ်ပါတယ်။ ဒါကြောင့်မို့လို့ ကျွန်တော်တို့က ဒီ Debt Management ကိုစဉ်းစားမယ်ဆိုရင် လက်ရှိဘဏ္ဍာရေးဝန်ကြီး ဌာနကနေ ကျွန်တော်တို့ လက်ထဲကို ထည့်ပေးထားတဲ့ဟာကို ကြည့်မယ်ဆိုရင် Debt Management နဲ့ပတ်သက်ပြီး Strategy ကို ကျွန်တော်တို့မှန်းဆနိုင်တယ်လို့လည်း ကျွန်တော်ယူဆပါတယ်။ ဒါကြောင့်မို့လို့ ကျွန်တော့အနေနဲ့ နိဂုံးချုပ်အနေနဲ့ တင်ပြရမယ်ဆိုလို့ရှိရင် ဒီ ကျွန်တော်တို့ရဲ့ မြန်မာဘဏ္ဍာရေးနဲ့ ပတ်သက်ပြီးတော့ ဒီ Sector ဖွံ့ဖြိုးတိုးတက်ဖို့အတွက်ကို ဘဏ်ကချေးတဲ့အခါမှာ လည်း စောစောက တပ်မတော်သားကိုယ်စားလှယ်တင်ပြသွားတဲ့ Indicator ၄ ခု ရှိပါတယ်။ ဒါပေမယ့် ဒီ Indicator q quss Output Level Indicator (Goulosusini Outcome Level Indicator oupodcou: ပါဘူး။ ဒါနဲ့ပတ်သက်ပြီးတော့ ကျွန်တော်ကမ္ဘာ့ဘဏ် Website ထဲကိုဝင်ကြည့်တဲ့အခါမှာ ကျွန်တော်တို့ နှစ်စဉ် ဝင်ငွေတွေကိုဖြည့်ဆည်းဖို့လုပ်လို့ Indicator တွေညွှန်းတဲ့အခါကျလို့ဆိုရင် Concept Stage မှာ သေချာဖော်ပြထားတာရှိပါတယ်။ အဲဒါ ဘာကိုဖော်ပြထားလဲဆိုလို့ရှိရင် ကျွန်တော်တို့ Outcome Level Indicator တွေကို တိုင်းဖို့ဖော်ပြထားပါတယ်။ ဒါဘာလဲဆိုလို့ ရှိရင် ကျွန်တော်တို့ ဒီစီမံကိန်းတွေ အကောင်အထည်ဖော်လာပြီးတဲ့ကျွန်တော်တို့ ဘဏ်မှာ ငွေစုတဲ့သူ၊ ငွေချေးတဲ့သူ အရေအတွက် တွေဟာ ဘယ်လောက်ရာခိုင်နှုန်း တိုးလာသလဲဆိုတာကို စိစစ်မှာဖြစ်ပါတယ်။ နောက်တစ်ခုကကျတော့ ကျွန်တော်တို့ ဖုန်းတွေကိုသုံးပြီးတော့ ငွေလွှဲတဲ့ပမာဏတွေ ဘယ်လောက် တိုးလာသလဲဆိုတာကိုလည်း စိစစ်မယ်ဆိုတာကို အဲဒီထဲမှာ အကြံပြုတင်ပြထားတာကို တွေ့ရပါတယ်။ နောက်တစ်ခုကကျတော့ ဝန်ထမ်းလစာတွေကို ဘဏ်အကောင့်တွေကနေ လွှဲပေးတဲ့ပမာဏ ဘယ်လောက် o coswaộosso sodou soos3603.qulos con Indicator oss Outcome Level Indicator og တိုင်းမယ်ဆိုတာကိုလည်း ကျွန်တော် အဲဒီအကြံပြုချက်တွေထဲမှာ သေချာသိထားခဲ့တာရှိပါတယ်။ လက်ရှိမြေပြင်အခြေအနေမှာ ကြည့်မယ်ဆိုရင်လည်းပဲ ကျွန်တော်တို့ အခု Hand Phoneတွေနဲ့ ပတ်သက် ပြီးတော့ မှတ်ပုံတင်ဖို့ဆိုပြီးတော့ ညွှန်ကြားချက်တွေထွက်ပြီးတော့ လုပ်နေတဲ့ကိစ္စ ကျွန်တော်တွေ့ ပါတယ်။ နောက်ပြီးတော့ ကျွန်တော်တို့ ဘဏ်တွေနဲ့ ပတ်သက်လို့ ရှိရင်လည်း စောစောကပြောခဲ့သလိုပေါ့ ငွေရေးကြေးရေးနဲ့ပတ်သက်တဲ့အဖွဲ့အစည်းတွေ၊ အာမခံအဖွဲ့အစည်းတွေနဲ့ ပတ်သက်လို့ မူဝါဒတွေကို Indicator 3əq oğ:33:0wfa osscope: Output Level goulos wil ဒီနေရာမှာ ကျွန်တော်က သက်ဆိုင်ရာဝန်ကြီးဌာနကို အကြံပြုချင်တာက လွှတ်တော်ကို တင်ပြ လာတဲ့ အခါမှာ ငွေကြေးအသုံးစရိတ်နဲ့ ဘယ်ကဏ္ဍကို သုံးမယ်ဆိုတာပဲဖော်ပြပြီးတော့ ဒီ Project ကို အကောင်အထည်ဖော်မယ့် Programm တွေ Programm တွေကို အကောင်အထည်ဖော်မယ့် Activity တွေကို ကျွန်တော်တို့ ပြည်ထောင်စုလွှတ်တော်ကို တင်ပြနိုင်မယ်ဆိုရင်တော့ စောစောက ကျွန်တော်တို့ ကိုယ်စားလှယ်တွေပြောခဲ့သလိုမျိုး ပွင့်လင်းမြင်သာမှုကို ပိုပြီးအာမခံတဲ့ သဘောရှိနိုင်တဲ့အတွက်ကြောင့် မို့လို့ နောင်မှာတော့ အဲဒီလိုမျိုးတင်ပြပေးနိုင်ဖို့ ကျွန်တော်အကြံပြုချင်တာရှိပါတယ်။ အဲဒီတော့ ကျွန်တော်နိဂုံးချုပ်အနေနဲ့ ပြောကြားရမယ်ဆိုလို့ရှိရင်တော့ ကျွန်တော်တို့ ဒီသန်း ၁၀၀ ချေးမယ့်ကိစ္စဟာ ကြွေးမြီဝန်ထုပ်ဝန်ပိုးကိုခံနိုင်တဲ့ Standard ဘောင်ထဲမှာ ရှိနေတာကတစ်ကြောင်း၊ နောက်ပြီးတော့ လက်ရှိအခြေအနေမှာ ရေရှည်ဖွံ့ဖြိုးတိုးတက်ဖို့သွားမယ်ဆိုလို့ရှိရင် ကျွန်တော်တို့ ငွေရေး ကြေးရေးကဏ္ဍ ဖွံ့ဖြိုးတိုးတက်မှုမရှိဘဲနဲ့ လုပ်ဆောင်လို့မရဘူးဆိုတာဟာ သိသိသာသာ ထင်ထင်ရှားရှား ရှိနေတာကတစ်ကြောင်း၊ နောက်ပြီးတော့ ကျွန်တော်တို့ နိုင်ငံတော်အစိုးရရဲ့ စီးပွားရေးမူဝါဒ ၁၂ ရပ်နဲ့ ကိုက်ညီတာကတစ်ကြောင်း၊ နောက်ပြီးတော့ ကျွန်တော်တို့ အမျိုးသားဒီမိုကရေစီအဖွဲ့ချုပ် ရွေးကောက်ပွဲ အောင်နိုင်ရေးမှာ ပြည်သူကိုပေးခဲ့တဲ့ Manifesto ထဲမှာ နိုင်ငံဖွံ့ဖြိုးတိုးတက်ရေးအတွက် လိုအပ်သော အရင်းအနှီးများ၊ နည်းပညာများနှင့် ငွေရေးကြေးရေးဆိုင်ရာ အခွင့်အလမ်းကောင်းများ ရရှိရန်၊ ငွေရေး ကြေးရေးအဖွဲ့အစည်းများနှင့် ငွေကြေးဈေးကွက်များ ဖြစ်ထွန်းလာစေရန် တွန်းအားပေးမည်။ ဗဟိုဘဏ်ကို အမှန်တကယ်သီးခြားလွတ်လပ်စွာလုပ်ကိုင်ဆောင်ရွက်ခွင့်ပြုမည်။ ငွေကြေးတည်ငြိမ်မှုရရှိစေရေး၊ တိုင်းရင်းသားလုပ်ငန်းရှင်များ၊ စွန့်ဦးတီထွင်လုပ်ငန်းရှင်များ၊ အသေးစား၊ အလတ်စား စီးပွားရေး လုပ်ငန်းရှင်များနှင့် တောင်သူလယ်သမားများအပါအဝင် ပြည်သူများ၏ ရင်းနှီးငွေကြေးလိုအပ်ချက်ကို ဖြည့်ဆည်းပေးနိုင်မည့် ငွေရေးကြေးရေးစနစ်လို့ဆိုထားပါတယ်။ ငွေရေး ကြေးရေးစနစ်ပေါ်ပေါက်ရေးကို ဦးတည်ဆောင်ရွက် မယ်လို့ ပြောထားတဲ့ ကျွန်တော်တို့ပါတီက လူထုကို ပေးထားတဲ့ ကတိကဝတ်နဲ့လည်း ကိုက်ညီနေတာ ဖြစ်တဲ့အတွက်ကြောင့်မို့လို့ ဒီကမ္ဘာ့ဘဏ်ကနေ သန်း ၁၀၀ ချေးမယ်ဆိုတဲ့ကိစ္စကို ယုံယုံကြည်ကြည် လေးလေးနက်နက်ထောက်ခံကြောင်း တင်ပြပါတယ်။ ကျေးဇူးတင် ပါတယ်။</speech>
<speech type="speaker">ပြည်ထောင်စုလွှတ်တော်ကိုယ်စားလှယ်များခင်ဗျား။ အထက်ပါချေးငွေကိစ္စနဲ့ စပ်လျဉ်းပြီး လွှတ်တော်ကိုယ်စားလှယ်များရဲ့ ဆွေးနွေးခြင်းအစီအစဉ် ပြီးဆုံးပါပြီ။ ဆွေးနွေးချက်များ အပေါ် သက်ဆိုင်ရာ ပြည်ထောင်စုအဆင့် အဖွဲ့ အစည်းဝင်များက ပြန်လည်ရှင်းလင်းဆွေးနွေးခြင်းနဲ့ လွှတ်တော်ရဲ့ အဆုံးအဖြတ်ရယူခြင်းတို့ကို အစည်းအဝေး ဆဋ္ဌမနေ့မှာ ဆက်လက်ဆောင်ရွက်မည် ဖြစ်ကြောင်း ကြေညာပါတယ်။</speech>
</motion>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး ပဉ္စမနေ့ရပ်နားကြောင်းနှင့် ဆဋ္ဌမနေ့ ကျင်းပမည့် နေ့ရက်နှင့် ကြေညာခြင်း</title>
<speech type="speaker">အစီအစဉ်(၁၂) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များ ခင်ဗျား။ ဒုတိယပုံမှန်အစည်းအဝေး ပဉ္စမနေ့အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် ဒုတိယပုံမှန်အစည်းအဝေးရဲ့ ဆဋ္ဌမနေ့ ကျင်းပ ပြုလုပ်မည့် နေ့ရက်ကို ထပ်မံအသိပေးမည် ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျာ။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် ဒုတိယပုံမှန်အစည်းအဝေး ပဉ္စမနေ့အစည်းအဝေးကို မွန်းလွဲ ၁၂:၃၅ နာရီ ရပ်နားပါသည်။ ကချ ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ဒုတိယပုံမှန်အစည်းအဝေး ပဉ္စမနေ့တွင် ခွင့်ပန်ကြားသူ ကိုယ်စားလှယ်စာရင်း စဉ် အမည် မဲဆန္ဒနယ် မှတ်ချက် ၁။ ဦးလဂန်ဇယ်ဂျုံး ဝိုင်းမော် ကချင်ပြည်နယ် ၂။ ဦးအောင်သိန်း ဗန်းမော် ၁၂-၈-၂၀၁၆ ကချင်ပြည်နယ် ၃။ ဒေါက်တာခင်စည်သူ (လွိုင်ကော် ၁၂-၈-၂၀၁၆ ကယားပြည်နယ် ၄။ ဒေါ်အေးအေးမူ ကလေး ၁၂-၈-၂၀၁၆ စစ်ကိုင်းတိုင်းဒေသကြီး ၅။ ဦးအောင်မြင့် သာယာဝတီ ၁၂-၈-၂၀၁၆ မှ ၁၃-၈-၂၀၁၆ ထိ ပဲခူးတိုင်းဒေသကြီး ၆။ ဦးကြည်မိုးနိုင် ရေတာရှည် ၁၂-၈-၂၀၁၆ ပဲခူးတိုင်းဒေသကြီး ၇။ ဦးကံမြင့် သရက် ၁၂-၈-၂၀၁၆ မကွေးတိုင်းဒေသကြီး ၈။ ဦးသက်လွင်(ခ) မြင်းခြံ ၁၂-၈-၂၀၁၆ ဦးပေါခင် မန္တလေးတိုင်းဒေသကြီး ၉။ ဦးနိုင်ထူးအောင် နွားထိုးကြီး ၁၂-၈-၂၀၁၆ မန္တလေးတိုင်းဒေသကြီး ၁၀။ ဒေါက်တာတင်အောင် ကျောက်ဆည် မန္တလေးတိုင်းဒေသကြီး ၁၁။ ဒေါ်မိကွန်ချမ်း ပေါင် မွန်ပြည်နယ် ၁၂။ ဦးတင်နုအောင်(ခ) မာန်အောင် ၁၂-၈-၂၀၁၆ တင်နုအောင် ရခိုင်ပြည်နယ် ၁၃။ ဦးတင်မောင်ဝင်း ဆိပ်ကမ်း ၁၂-၈-၂၀၁၆ ရန်ကုန်တိုင်းဒေသကြီး မှတ်ချက် ၁၂-၈-၂၀၁၆ ၁၂-၈-၂၀၁၆ မှ ၁၃-၈-၂၀၁၆ ထိ မဲဆန္ဒနယ် ၁၄။ ဦးခင်မောင်ဝင်း လမ်းမတော် ရန်ကုန်တိုင်းဒေသကြီး ၁၅။ ဒေါက်တာခင်မောင်မောင် ဒဂုံမြို့သစ်(မြောက်ပိုင်း) ရန်ကုန်တိုင်းဒေသကြီး ၁၆။ ဦးမြင့်လွင် ပုဇွန်တောင် ရန်ကုန်တိုင်းဒေသကြီး ၁၇။ ဦးထွန်းမြင့် ဗဟန်း ၊ ရန်ကုန်တိုင်းဒေသကြီး ၁၈။ ဒေါက်တာဝေဖြိုးအောင် သာကေတ ရန်ကုန်တိုင်းဒေသကြီး ၁၉။ ဦးထွန်းအောင်(ခ) နောင်ချို ဦးထွန်းထွန်းဟိန် ရှမ်းပြည်နယ် ၂၀။ ဦးခွန်မောင်သောင်း ၊ ပင်လောင်း ရှမ်းပြည်နယ် ၂၁။ ဒေါ်ပြုံးကေသီနိုင် ကလာ ရှမ်းပြည်နယ် ၂၂။ ဦးစိုင်းဆိုင်မိုင်း မိုင်းကိုင် ရှမ်းပြည်နယ် ၂၃။ ဧရာဝတီတိုင်းဒေသကြီး ၂၄။ ဧရာဝတီတိုင်းဒေသကြီး ၂၅။ ဦးသိန်းထွန်း သာပေါင်း ဧရာဝတီတိုင်းဒေသကြီး ၂၆။ ဦးခင်မောင်ရီ ဟင်္သာတ ဧရာဝတီတိုင်းဒေသကြီး ၂၇။ ဦးဇော်မင်းသိန်း ဧရာဝတီတိုင်းဒေသကြီး ၂၈။ ဒေါက်တာစံရွှေဝင်း ၊ ရေကြည် ဧရာဝတီတိုင်းဒေသကြီး မှတ်ချက် ၁၂-၈-၂၀၁၆ မဲဆန္ဒနယ် ၁၄။ ဦးဇော်သိန်း ဝါးခယ်မ ဧရာဝတီတိုင်းဒေသကြီး ၃၀။ ဗိုလ်မှူးချုပ်မောင်မောင် တပ်မတော်သား ပြည်သူ့လွှတ်တော်ကိုယ်စားလှယ် ၃၁။ ဗိုလ်မှူးထင်အောင်ကျော် တပ်မတော်သား ပြည်သူ့လွှတ်တော်ကိုယ်စားလှယ် ၃၂။ ဗိုလ်မှူးနှင်းစိုး တပ်မတော်သား ပြည်သူ့လွှတ်တော်ကိုယ်စားလှယ် ၃၃။ ဒေါ်ရှီလာနန်တောင်(ခ) မဲဆန္ဒနယ်အမှတ် (၂) အမ်နန်တောင် ကချင်ပြည်နယ် ၃၄။ ဦးဇယ်ခေါင် မဲဆန္ဒနယ်အမှတ် (၃) ကချင်ပြည်နယ် ၃၅။ ဦးနိုင်ကိုကို မဲဆန္ဒနယ်အမှတ် (၁၂) ကချင်ပြည်နယ် ၃၆။ ဦးမောင်မောင်လတ် မဲဆန္ဒနယ်အမှတ် (၉) ၊ စစ်ကိုင်းတိုင်းဒေသကြီး ၃၇။ ဒေါက်တာဝင်းမြင့် မဲဆန္ဒနယ်အမှတ် (၁၁) ပဲခူးတိုင်းဒေသကြီး ၃၈။ ဒေါ်ရွှေရွှေစိန်လတ် မဲဆန္ဒနယ်အမှတ် (၃) ပဲခူးတိုင်းဒေသကြီး ၃၉။ ဒေါက်တာသန်းဝင်း မဲဆန္ဒနယ်အမှတ် (၁) မန္တလေးတိုင်းဒေသကြီး ၄၀။ ဦးလှမြင့်(ခ) မဲဆန္ဒနယ်အမှတ် (၁၁) ဦးလှမြင့်သန်း မွန်ပြည်နယ် ၄၁။ ဦးဖေတင် မဲဆန္ဒနယ်အမှတ် (၆) မွန်ပြည်နယ် ၄၂။ ဒေါ်ထုမေ မဲဆန္ဒနယ်အမှတ် (၁၁) ရခိုင်ပြည်နယ် ၄၃။ ဒေါ်နော်လှလှစိုး မဲဆန္ဒနယ်အမှတ် (၁၀) ရန်ကုန်တိုင်းဒေသကြီး စဉ် အမည် ၄၄။ မှတ်ချက် ၁၂-၈-၂၀၁၆ ဦးခင်မောင်ဝင်း လမ်းမတော်ဦးစခင်ဇော်လင်း </speech>
</postface>
</transcript>
</doc>
