<doc>
<docinfo>
<docno>02-09-18.xml</docno>
<pdf>02-09-18.pdf</pdf>
<term value="02">ဒုတိယအကြိမ်</term>
<session value="09" />
<sittingday value="18" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေး (၁၈) ရက်မြောက်နေ့မှတ်တမ်း</title>
<date>၁၃၈၀ ပြည့်နှစ်၊ ဝါခေါင်လပြည့်ကျော် ၁၁ ရက် (၂၀၁၈ ခုနှစ်၊ စက်တင်ဘာလ ၆ ရက်)(ကြာသပတေးနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် နဝမပုံမှန်အစည်းအဝေး (၁၈) ရက်မြောက်နေ့ကို နံနက် ၁၀:ဝဝ နာရီင်ကျင်းပ ပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် ပြည်သူ့လွှတ်တော် ဥက္ကဋ္ဌ ဦးတီခွန်မြတ်က ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေးရဲ့ (၁၈)ရက်မြောက်နေ့ အစီအစဉ် စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါခင်ဗျာ။</speech>
<speech type="mc">အားလုံး ထိုင်နိုင်ကြပါပြီခင်ဗျား။ ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း ၊</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေး (၁၈)ရက်မြောက်နေ့မှာ ပြည်ထောင်စု လွှတ်တော် ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့် ရှိတဲ့ ပြည်ထောင်စုလွှတ်တော် ကိုယ်စားလှယ်ဦးရေ စုစုပေါင်း ၆၅၃ ဦး ရှိပြီး ဒီကနေ့အစည်းအဝေးကို ၅၇၀ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၈၇.၂၉ ရာခိုင်နှုန်း ရှိပြီး သုံးပုံတစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် နဝမပုံမှန်အစည်းအဝေး (၁၈)ရက်မြောက်နေ့ အစီအစဉ် ကြေညာခြင်း</title>
<speech type="speaker">အစီအစဉ်(၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယ အကြိမ် ပြည်ထောင်စုလွှတ်တော် နဝမပုံမှန်အစည်းအဝေး (၁၈)ရက်မြောက်နေ့ အစီအစဉ်ကို လွှတ်တော် ကိုယ်စားလှယ်များထံ ဖြန့်ဝေထားတဲ့အတိုင်း ဆက်လက်ဆောင်ရွက်သွားပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များအတွက် ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီနေ့ အစည်းအဝေးကို မတက်ရောက်နိုင်တဲ့ လွှတ်တော်ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များ စိစစ်ရေးကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="895">စောမှာဖောင်ကွာ(အဖွဲ့ဝင်၊ ကိုယ်စားလှယ်များစိစစ်ရေးကော်မတီ)</mp>လေးစားရပါတဲ့ ပြည်ထောင်စုလွှတ်တော် နာယကကြီးခင်ဗျာ။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေး (၁၈) ရက်မြောက်နေ့ ၆-၉-၂၀၁၈ ရက်နေ့မှာ အစည်းအဝေးသို့ တက်ရောက် နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ကိုယ်စား ကရင်ပြည်နယ် မဲဆန္ဒနယ်အမှတ်(၁၂) မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များ စိစစ်ရေးကော်မတီ အဖွဲ့ဝင်ဖြစ်သူ ကျွန်တော် စောယူးဖောင်ခွာက ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များမှာ- ဦးပါထန်း မတူပီ၊ - ဦးမြင့်ထွန်း တန့်ဆည်၊ - ဦးစောသလေးစော ရွှေကျင်၊ - ဒေါက်တာဒေါ်ရွှေပုံ ပဲခူး၊ - ဦးရွှေကို ကျောက်ပန်းတောင်း၊ - ဒေါက်တာအောင်ခိုင် သပိတ်ကျင်း၊ - ဒေါက်တာစိုင်းလှသိန်း ချမ်းမြသာစည်၊ - ဦးစောထွန်း မုဒုံ၊ - ဦးမောင်သိန်းခိုင် စစ်တွေ၊ - ဦးဇော်ဝင်း ကြည့်မြင်တိုင်၊ - ဦးစိုးသူရထွန်း ကွမ်းခြံကုန်း၊ - ဦးခင်မောင်ဝင်း လမ်းမတော်၊ - ဦးနေမျိုးထက် ကျောက်တံတား၊ - ဦးမောင်မောင်ဦး အင်းစိန်၊ - ဦးစဲကီကော် - ဦးစိုင်းဆိုင်မိုင်း မိုင်းကိုင်၊ - ဦးအောင်စိုးမင်း ရွာငံ၊ - ဦးဝင်းထူး နမ့်ဆန်၊ - ဒေါ်နန်းမိုး မန်တုံ၊ - ဒေါ်နန်းခမ်းအေး နမ္မတူ၊ - ဒေါ်နန်းခင်စော ကွန်ဟိန်း၊ - ဒေါက်တာစိုးမိုးသူ မြောင်းမြ၊ - ဗိုလ်မှူးနှင်းစိုး တပ်မတော်၊ - ဦးဂျေယောဝူ ကချင်-၁၊ - ဦးကျော်သန်း ကယား-၈၊ - ဦးစိုးသိန်း ကယား-၉၊ - ဦးဂင်ကမ်းလျန် ချင်း-၅၊ - ဒေါ်ကျိန်ငိုက်မန် ချင်း-၇၊ - ဦးအောင်ဝင်း တနင်္သာရီ-၁၊ - ဦးဥက္ကာမင်း တနင်္သာရီ-၈၊ - ဒေါက်တာမိုးမြင့်အောင် - ဦးခင်ဝင်း မကွေး-၁၊ - ဦးခင်အောင်မြင့် မန္တလေး-၈၊ - ဦးမောင်မောင်ဆွေ မန္တလေး-၉၊ - ဦးကျော်ထွေး ရန်ကုန်-၈၊ - ဦးစိုင်းဝမ်းလှိုင်းခမ်း ရှမ်း-၃၊ ဦးဇော်မင်းလတ်(ခ) ဦးကိုလတ် ရှမ်း-၁၊ - ဦးစိုင်းအုန်းကျော် ရှမ်း-၄၊ - ဒေါ်အိအိပြုံး ဧရာဝတီ-၈၊ - ဒေါ်မေသန်းနွဲ့ ဧရာဝတီ-၁၁ တို့ဖြစ်ကြပါတယ်။ ယခင်က ခွင့်ပန်ကြားသဖြင့် လွှတ်တော်ကခွင့်ပြုထားသူ ၄၂ ဦးရှိပြီး၊ ယနေ့ ခွင့်ပန်ကြားသူ ၄၁ ဦး ဖြစ်တဲ့အတွက် စုစုပေါင်းခွင့်ပန်ကြားသူ ၈၃ ဦးဖြစ်ပါတယ်။ ခွင့်မဲ့ပျက်ကွက်သူမရှိပါ ကြောင်းနှင့် ယနေ့ ခွင့်ပန်ကြားတဲ့ ပြည်ထောင်စုလွှတ်တော်ကိုယ်စားလှယ် ၄၁ ဦးအား ခွင့်အဖြစ် သတ်မှတ် ခွင့်ပြုပေးပါရန် လေးစားစွာဖြင့် ပန်ကြားတင်ပြအပ်ပါတယ်ခင်ဗျာ။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေး (၁၈) ရက်မြောက်နေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅၃ ဦး၊ ယခင်က ခွင့်ပြုထားသူ ၄၂ ဦး၊ ယနေ့ခွင့်ပန်ကြား၍ ခွင့်ပြုထားသူ ၄၁ ဦး ဖြစ်တဲ့အတွက် ခွင့်ပြုထားသူ စုစုပေါင်း ၈၃ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Bill">
<bill>
<title>၂၀၁၈-၂၀၁၉ ခုနှစ်၊ ပြည်ထောင်စု၏ အခွန်အကောက်ဥပဒေကြမ်းနှင့်စပ်လျဉ်း၍ ဥပဒေကြမ်းပူးပေါင်း ကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံကို ဖတ်ကြားတင်ပြခြင်း</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၈၂၀၁၉ ခုနှစ်၊ ပြည်ထောင်စု၏ အခွန်အကောက်ဥပဒေကြမ်းနဲ့စပ်လျဉ်းပြီး ၂၄-၈-၂၀၁၈ ရက်တွင် ကျင်းပ ပြုလုပ်ခဲ့တဲ့ ပြည်ထောင်စုလွှတ်တော် နဝမပုံမှန် အစည်းအဝေး(၁၂)ရက်မြောက်နေ့မှာ ပြည်ထောင်စုအစိုးရ အဖွဲ့ကိုယ်စား သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က လွှတ်တော်သို့ တင်သွင်းခဲ့ပြီး ဖြစ်ပါတယ်။ အဆိုပါ ဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို ဖတ်ကြားတင်ပြဖို့ ဖိတ်ခေါ် ပါတယ်။</speech>
<speech><mp id="932">ဒေါ်နွယ်နွယ်အောင်(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယက၊ အမျိုးသားလွှတ်တော် ဥက္ကဋ္ဌနှင့် ဒု-ဥက္ကဋ္ဌ၊ ပြည်ထောင်စုအဆင့် ဝန်ကြီးများ၊ လွှတ်တော်ကိုယ်စားလှယ်များအားလုံး မင်္ဂလာပါရှင်။ ကျွန်မက မွန်ပြည်နယ်မဲဆန္ဒနယ် အမှတ်(၂)မှ အမျိုးသားလွှတ်တော်ကိုယ်စားလှယ် ဥပဒေကြမ်းပူးပေါင်းကော်မတီဝင် ဒေါ်နွယ်နွယ်အောင် ဖြစ်ပါတယ်။ ဥပဒေကြမ်းပူးပေါင်းကော်မတီ၏ တာဝန်ပေးအပ်ချက်အရ ၂၀၁၈-၂၀၁၉ ခုနှစ် ပြည်ထောင်စု၏ အခွန်အကောက်ဥပဒေကြမ်းနှင့်စပ်လျဉ်းပြီး ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို တင်သွင်းသွားမှာ ဖြစ်ပါတယ်။ Power Point အသုံးပြုခွင့်ပေးပါရန် နာယကကြီးထံ ခွင့်တောင်းခံအပ်ပါတယ်ရှင်။ ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေး (၁၂)ရက်မြောက်နေ့ဖြစ်သည့် ၂၄-၈-၂၀၁၈ ရက်နေ့တွင် ဖွဲ့စည်းပုံအခြေခံဥပဒေပုဒ်မ ၁၀၀ ပုဒ်မခွဲ(ခ)ပါ ပြဋ္ဌာန်းချက်နှင့်အညီ ၂၀၁၈-၂၀၁၉ ပြည်ထောင်စု၏ အခွန်အကောက်ဥပဒေကြမ်းကို ပြည်ထောင်စုအစိုးရအဖွဲ့ကိုယ်စား စီမံကိန်းနှင့် ဘဏ္ဍာရေးဝန်ကြီးဌာန၊ ဒုတိယဝန်ကြီးက ပြည်ထောင်စုလွှတ်တော်သို့ တင်သွင်းခဲ့ပါသည်။ ပြည်ထောင်စုလွှတ်တော် နာယက က ယင်းဥပဒေကြမ်းနှင့်စပ်လျဉ်း၍ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာကို လွှတ်တော်သို့ တင်ပြနိုင်ရေးအတွက် ပြည်ထောင်စုလွှတ်တော်ရုံး၏ ၂၄-၈-၂၀၁၈ ရက်စွဲပါစာအမှတ်၊ ၆/ ၁၂/ ၁၀ (၂၆၉)/ ပထစ- ၂၀၁၈ ဖြင့် ဥပဒေကြမ်းပူးပေါင်းကော်မတီသို့ ပေးပို့ခဲ့ပါသည်။ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီသည် ၂၀၁၈-၂၀၁၉ ခုနှစ်၊ ပြည်ထောင်စု၏ အခွန်အကောက်ဥပဒေကြမ်းနှင့် စပ်လျဉ်းသည့် အစည်းအဝေးများကို ၂၈-၈-၂၀၁၈ ရက်၊ ၃၀-၈-၂၀၁၈ ရက်နှင့် ၃-၉-၂၀၁၈ ရက်နေ့များတွင် ကျင်းပပြုလုပ်ခဲ့ပါသည်။ အဆိုပါအစည်းအဝေးကို ပြည်သူ့ငွေစာရင်းပူးပေါင်းကော်မတီ၊ ပြည်ထောင်စုလွှတ်တော် ဥပဒေ ရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင်၊ တာဝန်ခံဝန်ကြီးဌာနများဖြစ်သည့် စီမံကိန်းနှင့် ဘဏ္ဍာရေးဝန်ကြီးဌာန၊ သက်ဆိုင်ရာဝန်ကြီးဌာနဖြစ်သည့် ကျန်းမာရေးနှင့် အားကစား ဝန်ကြီးဌာန၊ ပြည်ထောင်စုရှေ့နေချုပ်ရုံးနှင့် မြန်မာနိုင်ငံကုန်သည်များနှင့် စက်မှုလက်မှုလုပ်ငန်းရှင်များ အသင်းချုပ်မှ စီးပွားရေးအဖွဲ့အစည်းများဖြစ်သည့် ယမကာလုပ်ငန်း၊ စီးကရက်လုပ်ငန်းနှင့် ဆေးပေါ့လိပ် လုပ်ငန်းတို့မှ တာဝန်ရှိပုဂ္ဂိုလ်များ တက်ရောက်ခဲ့ပါသည်။ ထိုသို့တက်ရောက်ရာတွင် ၂၈-၈-၂၀၁၈ ရက်နေ့တွင်ကျင်းပသည့် အစည်းအဝေးသို့ (၂၉)ဦး၊ ၃၀-၈-၂၀၁၈ ရက်နေ့တွင် ကျင်းပသည့်အစည်းအဝေးသို့ (၂၇)ဦးနှင့် ၃-၉-၂၀၁၈ ရက်နေ့တွင် ကျင်းပသည့် အစည်းအဝေးသို့ (၄၁) ဦးတက်ရောက်ပြီး အခွန်အကောက်ဆိုင်ရာ ကိစ္စရပ်များကို ကျယ်ကျယ်ပြန့်ပြန့် ညှိနှိုင်း ဆွေးနွေးခဲ့ကြပါသည်။ ဥပဒေကြမ်းပူးပေါင်းကော်မတီသည် ၂၀၁၈-၂၀၁၉ ခုနှစ်၊ ပြည်ထောင်စု၏ အခွန်အကောက် ဥပဒေကြမ်းကို ပြည်ထောင်စုလွှတ်တော်ဆိုင်ရာဥပဒေ၊ နည်းဥပဒေများနှင့်အညီ လေ့လာစိစစ်ခဲ့ရာ ဤဥပဒေကြမ်းသည် ၂၀၁၈ ခုနှစ်၊ ပြည်ထောင်စု၏အခွန်အကောက်ဥပဒေ ပြဋ္ဌာန်းချက်များအပေါ် အခြေခံ၍ပြုစုထားကြောင်း တွေ့ရှိရပါသည်။ ဤဥပဒေကြမ်းတွင် အခန်းပေါင်း (၉) ခန်း၊ အပိုဒ်ပေါင်း ၄၀ ပိုဒ်နှင့် နောက်ဆက်တွဲဇယား (၁)ခုတို့ ပါရှိသည်ကို လေ့လာတွေ့ရှိရပါသည်။ ဤဥပဒေကြမ်းတွင် ၂၀၁၈ ခုနှစ်၊ ပြည်ထောင်စု၏ အခွန်အကောက်ဥပဒေကြမ်းပါ စကားရပ် များအား ပယ်ဖျက်ခြင်း၊ အသစ်ဖြည့်စွက်ခြင်း၊ တစ်ပေါင်းတည်းဖြစ်စေရန် ပြင်ဆင်ခြင်းနှင့် အခွန်နှုန်းထား များကို ပြင်ဆင်ခြင်းများ ဆောင်ရွက်ထားကြောင်း လေ့လာတွေ့ရှိရပါသည်။ ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်များ။ အပိုဒ် ၁၁၊ အပိုဒ်ခွဲ(က)၊ အပိုဒ်ခွဲငယ်(၃)၊ ဇယားအမှတ်စဉ် ၄ တွင် ဖော်ပြထားသည့် ဆေးပေါ့လိပ်လုပ်ငန်းသည် စက်ကိရိယာအသုံးမပြုသည့် အိမ်တွင်း လက်မှုလုပ်ငန်းဖြစ်ပြီး အလုပ်အကိုင် အခွင့်အလမ်းများ မဆုံးရှုံးစေရန်လိုအပ်ခြင်း၊ တိုင်းရင်းသားလူမျိုး များ၏ ရိုးရာအမွေအနှစ်ဆိုင်ရာ မိရိုးဖလာလုပ်ငန်းဖြစ်ခြင်း၊ ကျေးလက်နေပြည်သူများအနေဖြင့် တစ်နိုင် တစ်ပိုင် လုပ်ကိုင်ဆောင်ရွက်နိုင်ခြင်းနှင့် ယခုအဆိုပြုထားသည့် အခွန်နှုန်းထားသည် ယခင်နှစ်ထက် ၃၀၀ ရာခိုင်နှုန်းအထိ မြင့်မားနေသည့်အတွက် အခွန်နှစ်တစ်နှစ်ချင်းမြှင့်တင်ဆောင်ရွက်ရန် လိုအပ်ခြင်း တို့ကြောင့် တစ်လိပ်လျှင် ၅၀ ပြားနှုန်းဟု ပြောင်းလဲသတ်မှတ်သင့်ကြောင်း လေ့လာတွေ့ရှိရပါသည်။ အပိုဒ် ၁၄၊ အပိုဒ်ခွဲ (က)ပါ ကုန်သွယ်လုပ်ငန်းခွန် ကင်းလွတ်ခွင့်ရ ကုန်စည်များကို ရှင်းလင်းစွာ ဖော်ပြနိုင်ရန်အတွက် ကုန်စည်အမျိုးအစားအလိုက် ခွဲခြား၍ အောက်ပါအတိုင်း ပြင်ဆင်သင့်ကြောင်း လေ့လာတွေ့ရှိရပါသည်။ အပိုဒ် ၁၄ အပိုဒ်ခွဲ(က)အောက်ဖော်ပြပါ ကုန်စည်တစ်မျိုးမျိုးနှင့်စပ်လျဉ်း၍ ကုန်သွယ် လုပ်ငန်းခွန်မကျသင့်စေရ။ ကုန်စည်အမျိုးအမည်၊ စားသောက်ကုန်စည်များ အမှတ်စဉ် ၁ မှ ၉ အထိ ဖြစ်ပါတယ်။ စိုက်ပျိုးရေးနှင့် မွေးမြူရေးဆိုင်ရာကုန်စည်များ အမှတ်စဉ် ၁၁ မှ အမှတ်စဉ် ၁၆ အထိဖြစ်ပါတယ်။ ကျောင်းသုံးရုံးသုံးကုန်စည်များ အမှတ်စဉ် ၁ရ မှ အမှတ်စဉ် ၂၀ အထိဖြစ်ပါတယ်။ ကျန်းမာရေး ဆိုင်ရာ ကုန်စည်များအမှတ်စဉ် ၂၁ မှ အမှတ်စဉ် ၂၄ အထိ ဖြစ်ပါတယ်။ ဘာသာရေးနှင့် လူမှုရေးသုံးကုန်စည် ပစ္စည်းများ အမှတ်စဉ် ၂၅ မှ အမှတ်စဉ် ၂ရ အထိဖြစ်ပြီး သယ်ယူပို့ဆောင်ရေးဆိုင်ရာ ကုန်စည်များက အမှတ်စဉ် ၂၈ မှ အမှတ်စဉ် ၃၀ အထိဖြစ်ပါတယ်။ စက်မှု လုပ်ငန်းသုံးကုန်စည်များ အမှတ်စဉ် ၃၁ မှ အမှတ်စဉ် ၃၅ အထိ ဖြစ်ပါတယ်။ ကာကွယ်ရေးဆိုင်ရာ ကုန်စည်များအမှတ်စဉ် ၃၆၊ ကျောက်မျက်ရတနာနှင့် တွင်းထွက်ကုန်စည်များ အမှတ်စဉ် ၃၇၊ ၃၈ ဖြစ်ပါတယ်။ အထွေထွေကုန်စည်များကတော့ အမှတ်စဉ် ၃၉ မှ ၄၂ အထိ ဖြစ်ပါတယ်။ အပိုဒ် ၁၄ အပိုဒ်ခွဲ(ဃ) ပါ ကုန်သွယ်လုပ်ငန်းခွန် ကင်းလွတ်ခွင့်ရ ဝန်ဆောင်မှုများကိုလည်း လုပ်ငန်းအမျိုးအစားကဏ္ဍအလိုက် ခွဲခြား၍ အောက်ပါအတိုင်း ပြင်ဆင်သင့်ကြောင်း လေ့လာတွေ့ရှိရပါတယ်။ 9 S9 SIS..1SS. S... SSS S. ဝန်ဆောင်မှု အမျိုးအမည်၊ နိုင်ငံခြားရေးကဏ္ဍ၊ ကာကွယ်ရေးကဏ္ဍ၊ သာသနာရေးနှင့် ယဉ်ကျေးမှု ကဏ္ဍ၊ ပို့ဆောင် ဆက်သွယ်ရေးကဏ္ဍ၊ ပညာရေးနှင့် ပြန်ကြားရေးကဏ္ဍ၊ ကျန်းမာရေးကဏ္ဍ၊ စီမံကိန်းနှင့် ဘဏ္ဍာရေးကဏ္ဍ၊ လူမှုဝန်ထမ်းကယ်ဆယ်ရေးနှင့် ပြန်လည်နေရာချထားရေးကဏ္ဍ၊ စက်မှုကဏ္ဍ၊ အထွေထွေကဏ္ဍတို့ ဖြစ်ပါတယ်။ အပိုဒ် ၃၁ အပိုဒ်ခွဲ(က) အပိုဒ်ခွဲငယ်(၂)ကို တရားမဝင်ကုန်သွယ်မှုများအား ထိရောက်စွာ တားဆီးနိုင်ရန်အတွက် အောက်ပါအတိုင်း ပြင်ဆင်သင့်ကြောင်း လေ့လာတွေ့ရှိရပါသည်။ “အပိုဒ် ၃၁၊ အပိုဒ်ခွဲ (က) အပိုဒ်ခွဲငယ်(၂) တရားမဝင်ပစ္စည်းများ ဖမ်းဆီးရမိအပေါ် ဆုငွေချီးမြှင့်ခြင်း အစီအစဉ်အရ နှစ်တစ်နှစ်အတွင်း ဆုငွေကို တစ်ကြိမ်တည်းရရှိခြင်းဖြစ်စေ၊ အကြိမ်ကြိမ်ရရှိခြင်းဖြစ်စေ စုစုပေါင်းဝင်ငွေ၊” အပိုဒ် ၃၉ ကို အခွန်ထမ်းပြည်သူများ လွယ်ကူရှင်းလင်းစွာ လိုက်နာ ဆောင်ရွက်နိုင်ရန်အတွက် အောက်ပါအတိုင်း ပြင်ဆင်သင့်ကြောင်း လေ့လာတွေ့ရှိရပါသည်။ “အပိုဒ် ၃၉။ အခွန်ထမ်းတစ်ဦးဦးနှင့် သက်ဆိုင်သည့် အခွန်နှစ်သည် အကောင်းနှစ်နှင့် အပ်ကမအလျှင် ယင်းအလင်းတန်ဆုံးသည် ဘဏ္ဍာရေးနှစ်အတွက် ပြဋ္ဌာန်းထားသည့် အခွန်အကောက်ဥပဒေသည် ယင်းအခွန်နှစ်အတွက် အကျိုးသက်ရောက် သည့် ဥပဒေဖြစ်သည်။ အထက်အပိုဒ် ရ မှ ၁၁ အထိ ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်များအပေါ် ပြင်ဆင်ချက်အပြည့်အစုံကို နောက်ဆက်တွဲ ကန့်လန့်ဖြတ်ဇယားဖြင့် ပူးတွဲတင်ပြထားရှိပါသည်။ ဥပဒေကြမ်း ပူးပေါင်းကော်မတီ၏ သဘောထားမှတ်ချက်။ ပြည်ထောင်စုအစိုးရအဖွဲ့က တင်သွင်း သည့် ၂၀၁၈-၂၀၁၉ ခုနှစ်၊ ပြည်ထောင်စု၏အခွန်အကောက် ဥပဒေကြမ်းအပေါ် ဥပဒေကြမ်းပူးပေါင်း ကော်မတီ၏ လေ့လာတွေ့ရှိချက်များနှင့်အညီ ဥပဒေကြမ်း၏ အပိုဒ် ၁၁ အပိုဒ်ခွဲ(က) အပိုဒ်ခွဲငယ်(၃)၊ ဇယားအမှတ်စဉ် ၄၊ အပိုဒ် ၁၄ အပိုဒ်ခွဲ(က) နှင့် (ဃ)၊ အပိုဒ် ၃၁ အပိုဒ်ခွဲ(က) အပိုဒ်ခွဲငယ် (၂)နှင့် အပိုဒ် ၃၉ တို့ကို ပြင်ဆင်၍အတည်ပြု ပြဋ္ဌာန်းသင့်ပါကြောင်း ပြည်ထောင်စုလွှတ်တော်ဆိုင်ရာ နည်းဥပဒေ ၉၉ နှင့် အညီ လွှတ်တော်သို့ အစီရင်ခံတင်ပြအပ်ပါသည်။ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ။ အားလုံးကို ကျေးဇူးတင်ပါတယ်ရှင်။ အစီရင်ခံစာအပြည့်အစုံကို နောက်ဆက်တွဲဖြင့် ဖော်ပြထားပါသည်။</speech>
<title>အထက်ပါဥပဒေကြမ်းနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ ဥပဒေကြမ်းအပေါ် ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင် ခံစာကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ ယင်းဥပဒေကြမ်းနဲ့စပ်လျဉ်းပြီး ၁၃-၉-၂၀၁၈ရက်(ကြာသပတေးနေ့) သို့မဟုတ် ၁၄-၉-၂၀၁၈ရက် (သောကြာနေ့)မှာ ဆွေးနွေးဖို့ လျာထားပါတယ်။ ဒါကြောင့် ပြင်ဆင်ချက်အဆိုတင်သွင်းဆွေးနွေးလိုတဲ့ လွှတ်တော်ကိုယ်စားလှယ်ရှိပါက အပိုဒ်၊ အပိုဒ်ခွဲအလိုက် ပြည့်စုံစွာဖော်ပြပြီး ၁၀-၉-၂၀၁၈ ရက် (တနင်္လာနေ့) ညနေ ၄ နာရီ နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်း ပေးပို့နိုင်ကြောင်း ကြေညာပါတယ်။</speech>
</bill>
</section>
<section value="Motion">
<motion>
<title>နိုင်ငံတော်သမ္မတထံမှ ပေးပို့ထားသော နျူကလီးယားလက်နက်တားဆီးပိတ်ပင်ရေးစာချုပ်သို့ မြန်မာနိုင်ငံမှ ပါဝင်လက်မှတ်ရေးထိုးရေးကိစ္စနှင့်စပ်လျဉ်း၍ သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က လွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နျူကလီးယား လက်နက်တားဆီးပိတ်ပင်ရေးစာချုပ်သို့ မြန်မာနိုင်ငံမှ ပါဝင်လက်မှတ်ရေးထိုးရေး ကိစ္စနဲ့စပ်လျဉ်းပြီး ပြည်ထောင်စုလွှတ်တော်ရဲ့ အတည်ပြုချက်ရယူနိုင်ရန် နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၃-၉-၂၀၁၈ ရက်စွဲပါစာအမှတ်၊ ၃(၁)/ ၁/သမ္မတရုံးဖြင့် ပေးပို့ထား ပါတယ်။ အဆိုပါကိစ္စနဲ့စပ်လျဉ်းပြီး သက်ဆိုင်ရာ ပြည်ထောင်စုအဆင့်အဖွဲ့ အစည်းဝင်က ရှင်းလင်းတင်ပြဖို့ ဖြစ်ပါတယ်။</speech>
<speech><agency id="34">ဦးကျော်တင်(ပြည်ထောင်စုဝန်ကြီး၊ အပြည်ပြည်ဆိုင်ရာပူးပေါင်းဆောင်ရွက်ရေးဝန်ကြီး ဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့် ပြည်ထောင်စုလွှတ်တော် ကိုယ်စားလှယ်တော်ကြီးများခင်ဗျာ။ အားလုံးမင်္ဂလာပါ။ ကျွန်တော်ကတော့ အပြည်ပြည်ဆိုင်ရာ ပူးပေါင်း ဆောင်ရွက်ရေးဝန်ကြီးဌာန၊ ပြည်ထောင်စုဝန်ကြီး ဦးကျော်တင်ဖြစ်ပါတယ်။ ကျွန်တော့အနေနဲ့ နျူကလီးယား wodaros oss:38:8080@69:05qlLS(Treaty on the Prohibition of Nuclear Weapons)o Osobşac ကနေ ပါဝင်လက်မှတ်ရေးထိုးနိုင်ရေးအတွက် ပြည်ထောင်စုလွှတ်တော်ရဲ့ သဘောတူညီချက်ကိုရယူရန် အတွက် ကျွန်တော့အနေနဲ့ ရှင်းလင်းတင်ပြသွားမှာ ဖြစ်ပါတယ်။ ယခုစာချုပ်အကြောင်း မရှင်းလင်းခင် နျူကလီးယားလက်နက်အပါအဝင် အဖျက်စွမ်းအားပြင်း လက်နက်များရဲ့ အန္တရာယ်ကြီးမားပုံနဲ့ နျူကလီးယားလက်နက်ဖျက်သိမ်းရေးနဲ့ ပတ်သက်တဲ့အပေါ်မှာ မြန်မာနိုင်ငံက အစဉ်တစိုက်ကျင့်သုံးလာတဲ့ ရပ်တည်ချက်နဲ့ ဆောင်ရွက်ချက်တွေကို အကျဉ်းမျှရှင်းလင်း တင်ပြလိုပါတယ်။ ၁၉၄၂ ခုနှစ်၊ သြဂုတ်လအတွင်းက ဂျပန်နိုင်ငံ ဟီရိုရှီးမားနဲ့ နာဂါဆာကီမြို့တွေမှာ နျူကလီးယားလက်နက်နဲ့ တိုက်ခိုက်ခံရမှုဖြစ်စဉ်ကို ပြန်ကြည့်မယ်ဆိုရင် ဒီလက်နက်တွေရဲ့ အန္တရာယ် ကြီးမားပုံကို အားလုံးတွေ့မြင်ကြရမှာ ဖြစ်ပါတယ်။ ယင်းတိုက်ခိုက်မှုများကနေပြီးတော့ အသက်ရှင် ကျန်ရစ်သူများ၊ ၎င်းတို့ရဲ့ သားသမီးမျိုးဆက်များဟာလည်း အနုမြူရောင်ခြည်သင့်မှုရဲ့ နောက်ဆက်တွဲ ဆိုးကျိုးများဖြစ်တဲ့ ကိုယ်လက်အင်္ဂါချို့ယွင်းခြင်း၊ အရွယ်မတိုင်မီ သေဆုံးခြင်း စတဲ့ဆိုးကျိုးတွေကို လက်ရှိ ခံစားရလျက်ရှိကြတာ အားလုံးအသိဖြစ်ပါတယ်။ ၁၉၄၅ ခုနှစ်က တီထွင်ထားခဲ့တဲ့ နျူကလီးယားလက်နက်တောင် အဲဒီလောက်အထိ ပြင်းထန်ခဲ့မယ် ဆိုရင် ယနေ့ ၂၁ ရာစုမှာရှိတဲ့ နျူကလီးယားလက်နက်များဟာ ဒီထက်အဆပေါင်းများစွာ ပြင်းထန်မယ် ဆိုတာ မြေကြီးလက်ခတ်မလွဲဖြစ်ပါတယ်။ နိုင်ငံတစ်နိုင်ငံမှာ နျူကလီးယားလက်နက် ပေါက်ကွဲခဲ့မယ်။ မတော်တဆဖြစ်ပွားမယ် ဆိုပါက ယင်းပေါက်ကွဲမှုကြောင့်ဖြစ်တဲ့ ချက်ချင်းပျက်စီး ဆုံးရှုံးမှု၊ သေကြေမှု၊ နောက်ဆက်တွဲ ဓာတ်ရောင်ခြည်သင့်မှု ဆိုးကျိုးတွေဟာ မိုင်ပေါင်းများစွာမှာ ဖြန့်ကျက်နေထိုင်လျက်ရှိတဲ့ အဆောက်အအုံတွေ၊ လူသိန်းဂဏန်းမှ သန်းဂဏန်းအထိကို တစ်ပြိုင်နက်တည်း ထိခိုက်သေကြေစေနိုင်မှာ ဖြစ်ပါတယ်။ အဲဒီလောက်ပြင်းထန်တဲ့ ပျက်စီးမှုတွေကို ထိရောက်စွာ ကူညီကယ်ဆယ်နိုင်တဲ့ နည်းပညာ၊ နိုင်ငံအဖွဲ့အစည်းတွေလည်း ယနေ့ကမ္ဘာပေါ်မှာ ပေါ်ထွက်လာခြင်း မရှိသေးပါဘူး။ အဖျက်စွမ်းအား ပြင်းတဲ့ လက်နက်များကို အသုံးပြုခြင်း၊ မတော်တဆ ဖြစ်ခြင်း၊ ယင်းသို့အသုံးမပြုရန် ယင်းလက်နက်များဖြင့် ခြိမ်းခြောက်ခြင်းကနေ ကင်းဝေးစေမယ့် တစ်ခုသောနည်းလမ်းကတော့ ယင်းနျူကလီးယား လက်နက်များကို အလုံးစုံ ဖျက်သိမ်းပစ်ရေးပင်ဖြစ်ကြောင်း မြန်မာနိုင်ငံအနေဖြင့် အစဉ်တစိုက် ရပ်တည်ထားပါတယ်။ ယင်းရပ်တည်ချက်အတိုင်း လက်နက်ဖျက်သိမ်းရေးကဏ္ဍမှာ အထင်ကရဖြစ်တဲ့ နိုင်ငံတကာစာချုပ်များနဲ့ 8:09:Codeodolol.8:69:03q18 (Treaty on the Non-Proliferation of Nuclear Weapons-NPT) သို့ ၁၉၉၂ ခုနှစ်တွင်လည်းကောင်း၊ ဇီဝလက်နက်တားဆီးရေး၊ ပိတ်ပင်ရေးစာချုပ် (Biological Weapons Convention-BWC) Joog aanges cope:cmsê:1 epopcord şos oss:58: ပိတ်ပင်ရေးစာချုပ် (Chemical Weapons Convention-CWC) သို့ ၂၀၁၅ ခုနှစ်တွင်လည်းကောင်း၊ နျူကလီးယားလက်နက် စမ်းသပ်ဖောက်ခွဲမှု အလုံးစုံတားဆီးပိတ်ပင်ရေးစာချုပ် (Comprehensive Nuclear -Test -Ban Treaty-CTBT) သို့ ၂၀၁၆ ခုနှစ် တွင်လည်းကောင်း အသီးသီး အတည်ပြုပါဝင်ခဲ့ပြီး ဖြစ်ပါတယ်။ ဒါ့အပြင် ကုလသမဂ္ဂအထွေထွေညီလာခံ ပထမကော်မတီမှာ နျူကလီးယားလက်နက် ဖျက်သိမ်းရေး ဆိုင်ရာ အဆိုမူကြမ်း (Nuclear Disarmament) ကို ၁၉၉၅ ခုနှစ်က စတင်ပြီးတော့ မြန်မာနိုင်ငံကနေ ပြီးတော့ အဆိုရှင်အဖြစ် ဦးဆောင်လျက် အဆိုတင်သွင်းခဲ့ရာမှာ အဖွဲ့ဝင်နိုင်ငံတွေရဲ့ အများစုနဲ့ အောင်မြင်စွာ အတည်ပြု ချမှတ်နိုင်ခဲ့ပါတယ်။ လွှတ်တော်နာယကကြီးနဲ့ ပြည်ထောင်စုလွှတ်တော် ကိုယ်စားလှယ်များခင်ဗျာ။ ဒီနေရာမှာ နျူကလီးယားလက်နက်များကို တားဆီးပိတ်ပင်တဲ့အခါမှာ နိုင်ငံတကာမှာ ကြုံတွေ့နေရတဲ့ အခက်အခဲ တစ်ခုကို တင်ပြဆွေးနွေးလိုပါတယ်။ ဓာတုလက်နက်များကို ဓာတုလက်နက်တားဆီးပိတ်ပင်ရေး စာချုပ်ဖြင့် လည်းကောင်း၊ ဇီဝလက်နက်တွေကို ဇီဝလက်နက်တားဆီးပိတ်ပင်ရေး စာချုပ်ဖြင့်လည်းကောင်း ဒီလက်နက်တွေဟာ နိုင်ငံတကာဥပဒေအရ တရားမဝင်ကြောင်းနဲ့ အလုံးစုံ ဖျက်သိမ်းဖို့ လိုအပ်ကြောင်း ပြဋ္ဌာန်းထားနိုင်ခဲ့ပြီးဖြစ်ပါတယ်။ ခုနက ကျွန်တော် ဒီနေ့တင်ပြတဲ့ နျူကလီးယားလက်နက် မပြန့်ပွားရေး စာချုပ်နဲ့ နျူကလီးယားလက်နက် စမ်းသပ်ဖောက်ခွဲမှုအလုံးစုံ တားဆီးရေးစာချုပ်တို့ကတော့ ဓာတု လက်နက် တားဆီးပိတ်ပင်ရေးစာချုပ်နဲ့ ဇီဝလက်နက် တားဆီးပိတ်ပင်ရေးစာချုပ်တို့လို မဟုတ်ပါဘူး။ အဲဒီစာချုပ်နှစ်ခုကတော့ နျူကလီးယားလက်နက် ဖျက်သိမ်းရေးထက် နျူကလီးယားလက်နက် မပြန့်ပွားရေး ကိုသာ ဦးတည်ထားပါတယ်။ ဒါ့အပြင် CTBT စာချုပ်ကို လက်ရှိအင်အားကြီးနိုင်ငံအချို့က အတည်ပြုပါဝင်ခြင်း ပြုလုပ်မှုမရှိသေးတဲ့အတွက် ယင်းစာချုပ်တွေဟာ အာဏာသက်ဝင်ခြင်း မရှိသေးကြောင်း တင်ပြအပ်ပါတယ်။ ယနေ့မြန်မာနိုင်ငံက လက်မှတ်ရေးထိုးရန်တင်ပြမယ့် စာချုပ်ဟာနျူကလီးယားလက်နက် အလုံးစုံ ဖျက်သိမ်းရေးကို ဦးတည်စေမှာဖြစ်ပါတယ်။ စာချုပ်ရဲ့ ရည်ရွယ်ချက်ကတော့ နျူကလီးယား လက်နက်များကို အလုံးစုံဖျက်သိမ်းရေးဖြစ်တဲ့အတွက် မြန်မာနိုင်ငံရဲ့ ရပ်တည်ချက်နဲ့လည်း ကိုက်ညီမှု ရှိပါတယ်။ သက်ဆိုင်ရာဝန်ကြီးဌာနများရဲ့ သဘောထားမှတ်ချက်များကိုလည်း ရရှိပြီးဖြစ်ပါတယ်။ ဒီနေ့ ယင်းစာချုပ်ကို လက်မှတ်ရေးထိုးသည့်နိုင်ငံ ၆၀ နဲ့ အတည်ပြု ပါဝင်သည့်နိုင်ငံ ၁၄ နိုင်ငံ ရှိပြီ ဖြစ်ပါတယ်။ အာဆီယံနိုင်ငံများအနက် အင်ဒိုနီးရှား၊ လာအို၊ မလေးရှား၊ ဖိလစ်ပိုင်နိုင်ငံတို့က စာချုပ်ကို လက်မှတ်ရေးထိုးထားပြီးတော့ ထိုင်းနိုင်ငံနှင့် ဗီယက်နမ်နိုင်ငံတို့က စာချုပ်ကို အတည်ပြု ပါဝင်ထားကြပြီး ဖြစ်ပါတယ်။ စာချုပ်ရဲ့ Article 15 အရ စာချုပ်ကို အတည်ပြု ပါဝင်တဲ့ နိုင်ငံ ၅၀ ပြည့်မီတဲ့အခါမှာ စာချုပ်ဟာသက်ဝင်လာမှာဖြစ်ပါတယ်။ လက်ရှိမှာ နျူကလီးယားလက်နက် ပိုင်ဆိုင်တဲ့ နိုင်ငံတွေကတော့ သူတို့ရဲ့ ပိုင်ဆိုင်ထားတဲ့ နျူကလီးယားလက်နက်တွေကို ဖျက်သိမ်းလိုတဲ့ ဆန္ဒမရှိတဲ့အတွက် ဒီစာချုပ်ကို လက်ခံနိုင်ခြင်းမရှိကြောင်း ကန့်ကွက်ထားကြပါတယ်။ ဒါကြောင့်မို့လို့ ဒီစာချုပ်ဟာ လောလောဆယ်မှာတော့ နျူကလီးယားလက်နက်များကို လက်တွေ့လုံးဝ ပိတ်ပင်ဖျက်သိမ်းရေးကို ဦးတည်နိုင်မှာတော့ မဟုတ် သေးပါဘူး။ ဒီအတွက်ကြောင့် လက်ရှိမှာတော့ မြန်မာနိုင်ငံအနေဖြင့် စာချုပ်ကို လက်မှတ်ရေးထိုးခြင်းသာ ပြုလုပ်သွားရန်ဖြစ်ပြီး နောင်အခါအခွင့်သင့်လျော်တဲ့ စာချုပ်မှာ အတည်ပြု ပါဝင်ခြင်းကို ပြုလုပ် သွားရန် ရည်ရွယ်ပါတယ်။ မြန်မာနိုင်ငံအနေနဲ့ စာချုပ်ကို လက်မှတ်ရေးထိုးခြင်းအားဖြင့် မြန်မာ နိုင်ငံရဲ့ နျူကလီးယားလက်နက် ဖျက်သိမ်းရေးကို အစဉ်တစိုက် အားပေးထောက်ခံတဲ့ ရပ်တည်ချက်ကို ပိုမိုခိုင်မာ လာစေမှာဖြစ်ပြီးတော့ တစ်ဘက်မှာလည်း နျူကလီးယားလက်နက်ပိုင်ဆိုင်တဲ့ နိုင်ငံများကို နျူကလီးယား လက်နက်ဖျက်သိမ်းရေးအတွက် နျူကလီးယားလက်နက် မပိုင်သေးတဲ့ နိုင်ငံတွေကနေပြီးတော့ နိုင်ငံရေးအရ အားပေးတိုက်တွန်းမှု ပြုလုပ်တဲ့အခါမှာ အထောက်အကူပြုစေမှာ ဖြစ်ပါတယ်။ နာယကကြီးခင်ဗျာ။ ဒီစာချုပ်ဟာ နျူကလီးယားလက်နက်ဖျက်သိမ်းရေးသက်သက်ကိုသာ ဦးတည် ထားတဲ့အတွက် နျူကလီးယားတီထွင်ထုတ်လုပ်မှု၊ စမ်းသပ်မှု၊ သိုလှောင်မှု၊ ပိုင်ဆိုင်မှု စသည်တို့ကိုသာ ကန့်သတ်တားမြစ်မှာ ဖြစ်ပါတယ်။ သို့သော် မြန်မာနိုင်ငံကနေပြီးတော့ နျူကလီးယားစွမ်းအင်ကို ငြိမ်းချမ်းစွာ အသုံးပြုရေးအတွက်ကို မည်သည်နဲ့မျှ အနှောင့်အယှက် အဟန့်အတားဖြစ်စေမှာ မဟုတ်ကြောင်း ဖြည့်စွက် တင်ပြအပ်ပါတယ်။ ဒါကြောင့်မို့လို့ မြန်မာနိုင်ငံအနေဖြင့် နျူကလီးယားလက်နက် တားဆီးပိတ်ပင်ရေး စာချုပ်ကို လက်မှတ်ထိုးခွင့်ပြုပါရန် ပြည်ထောင်စုလွှတ်တော်သို့ ထောက်ခံတင်ပြအပ်ပါတယ်ခင်ဗျာ။ အားလုံးကိုကျေးဇူးတင်ပါတယ်။</speech>
<title>အထက်ပါကိစ္စနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ ပေးပို့စာမိတ္တူကို လွှတ်တော်ကိုယ်စားလှယ်များထံ ကြိုတင်ဖြန့်ဝေထားပြီး ဖြစ်ပါတယ်။ ပေးပို့စာမိတ္တူကို နောက်ဆက်တွဲဖြင့် ဖော်ပြထားပါသည်။ အထက်ပါကိစ္စနဲ့စပ်လျဉ်းပြီး ၁၄-၉-၂၀၁၈ ရက်(သောကြာနေ့)တွင် ဆွေးနွေးဆုံးဖြတ်ဖို့ လျာထား ပါတယ်။ ဒါကြောင့် ဆွေးနွေးလိုတဲ့ လွှတ်တော်ကိုယ်စားလှယ်ရှိပါက ၁၀-၉-၂၀၁၈ ရက်(တနင်္လာနေ့) ညနေ ၄ နာရီ နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်း တင်သွင်းနိုင်ကြောင်း ကြေညာပါတယ်။</speech>
</motion>
</section>
<section value="Bill">
<bill>
<title>၂၀၁၈-၂၀၁၉ ခုနှစ်၊ အမျိုးသားစီမံကိန်းဥပဒေကြမ်းနှင့် ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေကြမ်း တို့နှင့်စပ်လျဉ်း၍ ပူးပေါင်းကော်မတီနှစ်ရပ်၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာပါ မူသဘောအကြောင်းအရာများနှင့် လွှတ်တော်ကိုယ်စားလှယ်များ၏ မူနှင့်အခြေခံသဘော ဆွေးနွေးခြင်းများအပေါ် ပြည်ထောင်စုအဆင့် အဖွဲ့အစည်းဝင်များက ပြန်လည်ရှင်းလင်းဆွေးနွေးခြင်း</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၈၂၀၁၉ ခုနှစ်၊ အမျိုးသားစီမံကိန်းဥပဒေကြမ်းနဲ့ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်း တို့နဲ့စပ်လျဉ်းပြီး ပူးပေါင်းကော်မတီ နှစ်ရပ်ရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ တင်သွင်းခြင်း၊ လွှတ်တော်ကိုယ်စားလှယ်များရဲ့ မူသဘောဆွေးနွေးခြင်းအပါအဝင် ဥပဒေ၊ နည်းဥပဒေနဲ့ ညီညွတ်တဲ့ ပြင်ဆင်ချက်အဆို တင်သွင်းဆွေးနွေးခြင်းအစီအစဉ်တို့ကို ပြီးခဲ့တဲ့ ပြည်ထောင်စုလွှတ်တော် အစည်းအဝေးများမှာ ဆောင်ရွက်ခဲ့ပြီးဖြစ်ပါတယ်။ ဒီနေ့မှာတော့ ပူးပေါင်းကော်မတီ နှစ်ခုရဲ့ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာပါ မူသဘောအကြောင်းအရာများနဲ့ လွှတ်တော်ကိုယ်စားလှယ်များရဲ့ မူနှင့် အခြေခံသဘောဆွေးနွေးခြင်းများ အပေါ် သက်ဆိုင်ရာ ပြည်ထောင်စုအဆင့်အဖွဲ့အစည်းများက ပြန်လည်ရှင်းလင်း ဆွေးနွေးခြင်းအစီအစဉ် ဆောင်ရွက်မှာ ဖြစ်ပါတယ်။ ဦးစွာ ပြန်ကြားရေးဝန်ကြီးဌာန ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="24">ဒေါက်တာဖေမြင့်(ပြည်ထောင်စုဝန်ကြီး၊ ပြန်ကြားရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနဲ့ လွှတ်တော်ကိုယ်စားလှယ်များ၊ ဖိတ်ကြားထားသော ဧည့်သည် တော်များအားလုံး မင်္ဂလာအပေါင်းနှင့် ပြည့်စုံကြပါစေလို့ နှုတ်ခွန်းဆက်သ ဂါရဝပြုအပ်ပါတယ်။ ကျွန်တော် ကတော့ ပြန်ကြားရေးဝန်ကြီးဌာန ပြည်ထောင်စုဝန်ကြီး ဒေါက်တာဖေမြင့် ဖြစ်ပါတယ်။ ကျွန်တော့အနေနဲ့ ရန်ကုန်တိုင်းဒေသကြီး ကျောက်တန်းမဲဆန္ဒနယ်က ဒေါ်အေးမြမြမျိုး ဆွေးနွေးခဲ့တဲ့ အချက်တွေထဲမှာ ပြန်ကြားရေး ဝန်ကြီးဌာနနဲ့ သက်ဆိုင်တဲ့အချက်များကို အတတ်နိုင်ဆုံး အကျဉ်းချုံးပြီး ရှင်းလင်းဖြေကြားသွားမှာ ဖြစ်ပါတယ်။ ဆွေးနွေးချက်မှာ ပထမအချက်အနေနဲ့ကတော့ ပြန်ကြားရေးဝန်ကြီးဌာနမှာရှိတဲ့ သတင်းနဲ့ စာနယ်ဇင်း လုပ်ငန်းရဲ့ ကိစ္စရပ်ဖြစ်ပါတယ်။ ကိုယ်စားလှယ်ကြီး မေးမြန်းထားတာက ဝင်ငွေအနေနဲ့ ၂၀,၃၇၄ ဘီလီယံ၊ အသုံးစရိတ်အနေနဲ့ ၂၁.၅၃ရ ဘီလီယံ ဖြစ်ပါတယ်။ အရှုံးအနေနဲ့ ၁.၁၅၈ ဘီလီယံ ဖြစ်ပေါ်နေမှုအပေါ်မှာ နိုင်ငံတော်ရဲ့ အရင်းအမြစ်တွေကိုသုံးထားတယ်။ ဝန်ထမ်းတွေလည်း နိုင်ငံတော်ဘတ်ဂျက်နဲ့ ခန့်ထားတယ်။ ဈေးကွက်ဝေစု အကြီးမားဆုံးလည်းရရှိထားတယ်။ ကြော်ငြာတွေလည်း အများကြီးရရှိထားပါလျက်နဲ့ အရှုံးဖြစ်ပေါ်ရမှုအပေါ် မေးမြန်းထားခြင်းဖြစ်ပါတယ်။ ပြန်ကြားရေးဝန်ကြီးဌာနမှာ ဌာနကြီး ၄ ခုရှိတဲ့ အနက် သတင်းနဲ့ စာနယ်ဇင်းလုပ်ငန်းတစ်ခုသာ နိုင်ငံပိုင်စီးပွားရေးအဖွဲ့အစည်းထဲမှာ ပါဝင်ပါတယ်။ သတင်းနဲ့ စာနယ်ဇင်းလုပ်ငန်းရဲ့ ၂၀၁၈-၂၀၁၉ ဘဏ္ဍာရေးနှစ် လျာထားချက်မှာ ဝင်ငွေကျပ် ၂၀,၃၇၄ ဘီလီယံခန့် ဖြစ်ပြီး အသုံးစရိတ်ကတော့ ၂၁.၅၃ရ ဘီလီယံ မဟုတ်ဘဲ ၂၁.၅၃၁ ဘီလီယံခန့် ဖြစ်ကြောင်း ဦးစွာ ရှင်းလင်း ပြောကြားလိုပါတယ်။ ဆက်လက်ပြီးတော့ ဘတ်ဂျက်သုံးစွဲမှုကို အကျဉ်းမျှ ရှင်းလင်းတင်ပြလိုပါတယ်။ သတင်းနဲ့ စာနယ်ဇင်း လုပ်ငန်းတွေအနေနဲ့ ၂၀၁၃-၂၀၁၄၊ ၂၀၁၅-၂၀၁၆ ဘဏ္ဍာရေးနှစ်များမှာ နိုင်ငံတော်ရဲ့ ဘတ်ဂျက်ထဲက ငွေလုံး ငွေရင်းအသုံးစရိတ် စီမံခန့်ခွဲမှုစရိတ်၊ လစာ၊ ပင်စင်နဲ့ ရောင်းချဖြန့်ဖြူးစရိတ်များ ကျခံသုံးစွဲခဲ့ပြီး သာမန် အသုံးစရိတ်များထဲက ကုန်ကြမ်းပစ္စည်းများဖြစ်တဲ့ စက္ကူ၊ မင်၊ ပုံနှိပ်ရေးပစ္စည်းနဲ့ စက်အရန်ပစ္စည်း၊ စက်သုံးဆီ ဝယ်ယူမှု၊ ဝင်ငွေခွန်နဲ့ နိုင်ငံတော်ထည့်ဝင်ငွေတို့အား မိမိဘဏ္ဍာရန်ပုံငွေ Other Account (OA) ကနေ သုံးစွဲခဲ့တာဖြစ်ပါတယ်။ ၂၀၁၆-၂၀၁ရ ဘဏ္ဍာရေးနှစ်မှာတော့ သာမန်အသုံးစရိတ်များအားလုံးကို သတင်းနဲ့ စာနယ်ဇင်းလုပ်ငန်းရဲ့ OA စာရင်းကနေသုံးစွဲပြီး ငွေလုံးငွေရင်း အသုံးစရိတ်များကိုတော့ နိုင်ငံတော်ဘဏ္ဍာငွေ ကနေ ကျခံသုံးစွဲခဲ့ပါတယ်။ ၂၀၁၇-၂၀၁၈ ဘဏ္ဍာရေးနှစ်ကစပြီးတော့ နိုင်ငံတော်ရဲ့ဘတ်ဂျက်ကို တောင်းခံ သုံးစွဲခြင်းမရှိတော့ဘဲ ဝန်ထမ်းများရဲ့လစာငွေ၊ အငြိမ်းစား ဝန်ထမ်း ၈၄ရ ဦးရဲ့ ပင်စင်လစာငွေများ အပါအဝင် သာမန်အသုံးစရိတ်များအားလုံးနဲ့ ငွေလုံးငွေရင်း အသုံးစရိတ်များအားလုံးကို ဌာနရဲ့ငွေစာရင်းကပဲ ကျခံ သုံးစွဲလျက်ရှိပါတယ်။ ပြန်ကြားရေးဝန်ကြီးဌာနအနေနဲ့ နိုင်ငံပိုင်သတင်းစာများကို ရောင်းချရာမှာ ငွေကြေးအမြတ်အစွန်း ရရှိရေးထက် ပြည်သူလူထုထံ သတင်းစာများ ဈေးနှုန်းချိုသာစွာနဲ့ ရောက်ရှိရေး၊ အများပြည်သူသို့ သတင်း အချက်အလက်များ ပြည့်ဝစွာ ရရှိရေးတို့ကို အလေးထားပြီး ဆောင်ရွက်နေခြင်းဖြစ်ပါတယ်။ ဒါကြောင့် မို့လို့ စာမျက်နှာ ၃၂ မျက်နှာပါ သတင်းစာတစ်စောင်ရဲ့ ထုတ်လုပ်မှုတန်ဖိုးဟာ ၁၁၅ ကျပ်ခန့် ဖြစ်ပေမယ့် ၅၀ ကျပ်ဖြင့်သာ ဈေးနှုန်းလျှော့ချပြီး ရောင်းချပေးနေတာ ဖြစ်ပါတယ်။ ဒီလိုရောင်းချပေးနေပေမယ့်လည်း သတင်းနဲ့ စာနယ်ဇင်းလုပ်ငန်းအနေနဲ့ ယနေ့အထိ အရှုံးဖြစ်ပေါ်ခဲ့ခြင်းမျိုးမရှိကြောင်း၊ ၂၀၁၁-၂၀၁၂ ကနေ ၂၀၁၈ ခုနှစ် ပထမ ၆ လစာရင်းများအရ တွေ့ရှိရပါတယ်။ သို့သော် ယခု ၂၀၁၈-၂၀၁၉ ဘဏ္ဍာရေးနှစ်အတွက် ခန့်မှန်းတွက်ချက်တင်ပြရာမှာတော့ စာရင်းအရ ဝင်ငွေထက်ပိုတဲ့ အသုံးစရိတ်ဖြစ်ပေါ်တာ တွေ့ရှိရပါတယ်။ ဒီလိုဖြစ်ပေါ်ရခြင်း အကြောင်းရင်းတွေကတော့ ကုန်ကြမ်းပစ္စည်းများ ဝယ်ယူရာမှာ သုံးစွဲရတဲ့ နိုင်ငံခြားငွေလဲလှယ်နှုန်း မြင့်တက်လာခြင်း၊ သတင်းစာရိုက်နှိပ်တဲ့ စက္ကူ၊ မင် အပါအဝင် ကုန်ကြမ်း ဈေးနှုန်းများ တိုးမြင့်လာခြင်း၊ ပြောင်းလဲတိုးတက်လာတဲ့ နည်းပညာအရ အွန်လိုင်းမီဒီယာ အသုံးပြုမှု များလာပြီး ပုံနှိပ်မီဒီယာမှာ ကြော်ငြာထည့်သွင်းမှု လျော့နည်းလာတဲ့အတွက် ယခင်နှစ်များကထက် ကြော်ငြာ ဝင်ငွေလျော့နည်းလာခြင်းတို့ကြောင့် ဖြစ်ပါတယ်။ ဒီအတွက် ငွေကျပ် ၁,၁၅၇.၅ရရ သန်းခန့် အရှုံးဖြစ်ပေါ် နိုင်ကြောင်း တွက်ချက်တင်ပြခဲ့ရခြင်း ဖြစ်ပါတယ်။ တစ်ဖက်က စာရင်းသဘောအရ ယခုလို အရှုံးဖြစ်ပေါ် နိုင်မှု အခြေအနေကို တင်ပြခဲ့သော်လည်း တစ်ဖက်မှာနိုင်ငံပိုင် စီးပွားရေးလုပ်ငန်းတစ်ခုအနေနဲ့ တတ်နိုင် သမျှ အရှုံးနည်းနိုင်သမျှ နည်းရလေအောင် နည်းလမ်းများ ရှာဖွေပြီးကြိုးပမ်း ဆောင်ရွက်သွားနိုင်မှာ ဖြစ်ပါတယ်။ အဲဒီနည်းလမ်းတွေကတော့ ကျေးလက်ဒေသများသို့ သတင်းစာရောက်ရှိရေးအပါအဝင် စောင်ရေတိုးမြှင့်ရေး ဆောင်ရွက်ခြင်း၊ အသုံးစရိတ်များ အတတ်နိုင်ဆုံး လျော့နိုင်သမျှ လျော့နည်းစေရန် စိစစ်ဆောင်ရွက်ခြင်း၊ ကြော်ငြာဝင်ငွေ အတိုင်းအတာတစ်ခုအထိ တိုးတက်ရရှိစေရန် ဆောင်ရွက်ခြင်းတို့ပဲ ဖြစ်ပါတယ်။ ဒီနေရာမှာ ကြော်ငြာဝင်ငွေကို တိုးတက်ရရှိရေး ဆောင်ရွက်နေသော်လည်းပဲ တစ်ဖက်မှာရှိနေတဲ့ ပုဂ္ဂလိကသတင်းစာ၊ ဂျာနယ်၊ စာစောင်များရဲ့ ကြော်ငြာဈေးကွက်ကို ထည့်သွင်းစဉ်းစား ဆောင်ရွက် ရတာမျိုးလည်း ရှိပါတယ်။ အထင်ရှားဆုံးသာဓကပြရရင် ယခင်က ဆောင်ရွက်နေခဲ့တဲ့ မြန်မာ့အလင်းနဲ့ ကြေးမုံသတင်းစာ ၂ စောင်မှာ ကြားညှပ်ပြီး ထည့်သွင်းဖြန့်ချိနေတဲ့ ကြော်ငြာအချပ်ပို ၈ မျက်နှာကို ၁-၆-၂၀၁၆ ရက်နေ့ကစပြီး ရပ်ဆိုင်းပေးခဲ့ခြင်းတို့ ဖြစ်ပါတယ်။ သို့သော် တစ်ဖက်မှာလည်းပဲ ၂၀၁၈ ခုနှစ်၊ ပြည်ထောင်စုရဲ့ အခွန်အကောက်ဥပဒေအရ လျှော့ပေါ့ပေးခဲ့တဲ့ ကုန်သွယ်လုပ်ငန်းခွန် ၅ ရာခိုင်နှုန်းနဲ့ အကောက်ခွန် ၃ ရာခိုင် နှုန်း သက်သာခွင့်များ ရရှိမှာဖြစ်တဲ့အတွက် မူလခန့်မှန်းထားတာထက် အရှုံးပမာဏ များစွာကျဆင်း သွားဖို့လည်း ရှိပါတယ်။ ခြုံပြီးပြောရရင် နိုင်ငံပိုင်စီးပွားရေး လုပ်ငန်းတစ်ခုဖြစ်တဲ့ သတင်းနဲ့ စာနယ်ဇင်းလုပ်ငန်းအနေနဲ့ ယခင်က အရှုံးမရှိခဲ့သလို ၂၀၁၈-၂၀၁၉ ဘဏ္ဍာနှစ်မှာလည်းပဲ အကြောင်းမျိုးမျိုးကြောင့် ကုန်ကျစရိတ်တွေတိုးတဲ့ တိုင်အောင် အရှုံးပမာဏများပြားမှုမရှိစေရေးနဲ့ အများပြည်သူတို့ သက်သာချောင်ချိစွာ သတင်းအချက် အလက်များရရှိနိုင်ရေးအတွက် လတ်တလောမှာ သတင်းစာဈေးနှုန်း တိုးမြှင့်ရောင်းချခြင်းအစား တင်ပြ ခဲ့တဲ့နည်းလမ်းများနဲ့ ကြိုးပမ်းဆောင်ရွက်သွားမှာ ဖြစ်တဲ့အကြောင်း ရှင်းလင်းတင်ပြအပ်ပါတယ်။ ဒုတိယအချက်အနေနဲ့ကတော့ ယနေ့ကမ္ဘာပေါ်မှာ တစ်ဖက်သတ်တိုက်ခိုက်ခံနေရတဲ့ ရခိုင်အရေးမှာ မြန်မာနိုင်ငံပိုင်မီဒီယာတွေနဲ့ စွမ်းဆောင်ရည်ဟာ များစွာလိုအပ်ချက်ရှိနေတယ်။ ကမ္ဘာ့မီဒီယာများရဲ့ ဖော်ပြချက်ကို ပြန်လည်ဖျက်ပေးနိုင်ခြင်းမရှိတာက အကြီးမားဆုံး ဆုံးရှုံးမှု ဖြစ်ပါတယ်ဆိုတဲ့ကိစ္စနဲ့ ပတ်သက်ပြီး ရှင်းလင်းဖြေကြားသွားမှာ ဖြစ်ပါတယ်။ ဒီနေရာမှာ ပထမဆုံးတင်ပြချင်တာက အခုဖြစ်နေတာသည် နိုင်ငံရေး စစ်ပွဲ ဖြစ်တယ်ဆိုတဲ့အချက်ပါ။ နိုင်ငံရေးစစ်ပွဲက မီဒီယာမျက်နှာစာမှာ ထင်ဟပ်လာခြင်း ဖြစ်ပါတယ်။ ဒါကို မီဒီယာစစ်ပွဲသက်သက်ဖြင့် မှတ်ယူရင် အရင်းခံပြဿနာနဲ့ လွဲချော်သွားနိုင်ပါတယ်။ နောက်တစ်ခုတင်ပြချင်တာက ကမ္ဘာ့မီဒီယာဆိုသည်မှာ အင်မတန် ကြီးကျယ်ပါတယ်။ နိုင်ငံပိုင် ရင်းက နိုင်ငံပိုင်မီဒီယာသည် မူလဘူတ တည်ဆောက်လာကတည်းကိုက အစိုးရနဲ့ ပြည်သူအကြား ဆက်သွယ်ပေါင်းကူးပေးဖို့ ရည်ရွယ်တည်ဆောက်ခဲ့တာသာ ဖြစ်ပါတယ်။ ကမ္ဘာကို ထိုးဖောက်ဖို့ဆိုရင် မီဒီယာဆိုင်ရာ အခြေခံအဆောက်အအုံများ၊ လူသားအရင်းအမြစ်များ ဖြည့်တင်းနိုင်ဖို့ လိုပါတယ်။ အဲဒီ အတွက် ငွေကြေးရော ါ ရင်းနှီးမြှုပ်နှံဖို့လိုပါတယ်။ သို့သော် ယခု လက်ရှိအခြေအနေမှာပဲ နိုင်ငံပိုင် မီဒီယာများဟာ ရခိုင်ဒေသရဲ့ ဖြစ်စဉ်အမှန်များကို နိုင်ငံတကာက သိရှိစေဖို့အတွက် ရှိသမျှစွမ်းအားများကို အသုံးပြုပြီး ထုတ်ပြန်ဆောင်ရွက်ပေးလျက် ရှိပါတယ်။ ရခိုင်ပြည်နယ် မောင်တောဒေသဖြစ်စဉ်များနဲ့ ပတ်သက်လို့ နိုင်ငံတော်အတိုင်ပင်ခံရုံးဝန်ကြီး ဌာနက ၁၆-၁၁-၂၀၁၆ ရက်စွဲနဲ့ သတင်းထုတ်ပြန်ရေးကော်မတီကို ဖွဲ့စည်းပေးခဲ့ပါတယ်။ ဒါ့အပြင် ရခိုင် ပြည်နယ်အစိုးရအဖွဲ့ရဲ့ ၂၇-၈-၂၀၁ရ ရက်စွဲပါ ညွှန်ကြားချက်အမှတ်(၈၈/၂၀၁၇)နဲ့ ရခိုင်ပြည်နယ်အစိုးရအဖွဲ့ သတင်းအမှန်ထုတ်ပြန်ရေးကော်မတီကို ထပ်မံဖွဲ့စည်းခဲ့ပြီး အဲဒီဖွဲ့စည်းတဲ့နေ့မှာပဲ သတင်းရယူရေးနဲ့ ထုတ်ပြန်ရေး ဆိုင်ရာ လုပ်ငန်းရပ်များမှာ အထောက်အကူပေးနိုင်ဖို့အတွက် ပြန်ကြားရေးဝန်ကြီးဌာနက အရာရှိကြီးတစ်ဦး ဦးစီးပြီး နိုင်ငံပိုင်မီဒီယာအဖွဲ့ကို ပြည်နယ်အစိုးရသို့ တွဲဖက်ပေးခဲ့ပါတယ်။ အဆိုပါကော်မတီများရဲ့ သတင်းထုတ်ပြန်မှုများအပြင် ရခိုင်ပြည်နယ်အတွင်း လူသားချင်းစာနာမှု ကူညီထောက်ပံ့ပေးရေး ပြန်လည်နေရာချထားရေး ဖွံ့ဖြိုးရေးစီမံကိန်း (UEHRD) ကော်မတီနဲ့ ရခိုင်ပြည်နယ် ဆိုင်ရာ အကြံပြုချက်များအပေါ် အကောင်အထည်ဖော်ဆောင်ရွက်ရေးကော်မတီတို့ရဲ့ လုပ်ငန်းဆောင်ရွက် နေမှု အရပ်ရပ်ကိုလည်း နိုင်ငံပိုင်မီဒီယာများမှာ ထုတ်လွှင့်ဖော်ပြလျက်ရှိပါတယ်။ ဒီလို နိုင်ငံပိုင်မီဒီယာ များက ထုတ်ပြန်ပေးခြင်းများအပြင် ဒီထုတ်ပြန်မှုများကို အစိုးရအဖွဲ့အစည်း ၂၂ ခု၊ ပြည်တွင်းအခြေပြု မြန်မာနိုင်ငံဆိုင်ရာသံရုံး ၄၁ ရုံး၊ ပြည်တွင်းပြည်ပသတင်းဌာနများနဲ့ ပြည်တွင်းသတင်းစာ၊ ဂျာနယ် ၁၃ရ စောင်၊ စုစုပေါင်း လိပ်စာ ၂၀၀ ထံသို့ အခမဲ့အသုံးပြုနိုင်ကြောင်း ဖော်ပြပြီး အီးမေးလ်ကတစ်ဆင့် ပေးပို့ လျက်ရှိပါတယ်။ ဒီအပြင် ရခိုင်ပြည်နယ် မောင်တောဒေသမှာ ၂၀၁၆ အောက်တိုဘာ အကြမ်းဖက်ဖြစ်စဉ်နောက်ပိုင်း နိုင်ငံတော်အစိုးရက တည်ငြိမ်အေးချမ်းရေးနဲ့ ဖွံ့ဖြိုးတိုးတက်ရေးဆိုင်ရာလုပ်ငန်းများ အရှိန်အဟုန် မြှင့်တင် ဆောင်ရွက်နေမှုတွေကို မီဒီယာများကတစ်ဆင့် ပြည်တွင်းပြည်ပက ကျယ်ပြန့်စွာ သိရှိနိုင်ဖို့အတွက် ပုဂ္ဂလိက ပြည်တွင်းပြည်ပ မီဒီယာအဖွဲ့များကို ၂၀၁၆ ခုနှစ်ကစပြီး ဒီကနေ့အထိ (၂၅)ကြိမ် စေလွှတ်ခဲ့ပြီး ဖြစ်ပါတယ်။ ဒီအပြင် မောင်တောဖြစ်စဉ်များနဲ့ပတ်သက်ပြီး စတင်ဖြစ်ပွားတဲီ့း ခုဆောင်ရွက် ခဲ့တဲ့ သတင်းစာရှင်းလင်းပွဲ စုစုပေါင်း (၁၇)ကြိမ်ရှိပြီ ဖြစ်သော်လည်း ရခိုင်ပြည်နယ် မောင်တောဖြစ်စဉ် အပါအဝင် သတင်းများကို အတတ်နိုင်ဆုံး စ်ပြေးညီ ဖော်ပြနိုင်ရေးအတွက် ကြိုးစားဆောင်ရွက် လျက်ရှိပါကြောင်းနဲ့ နိုင်ငံတကာမီဒီယာများသို့ပါ ပျံ့နှံ့နိုင်ရေးအတွက် ကြိုးစားဆောင်ရွက်သွားမှာ ဖြစ်ကြောင်း ရှင်းလင်းတင်ပြလိုပါတယ်။ ဆက်လက်ပြီး စစ်ကိုင်းတိုင်းဒေသကြီး မဲဆန္ဒနယ်အမှတ်(၅)မှ လွှတ်တော်ကိုယ်စားလှယ် ဦးရဲထွဋ်ရဲ့ ဆွေးနွေးချက်ထဲမှာပါဝင်တဲ့ ဒီမိုကရေစီနိုင်ငံတွေမှာ အစိုးရပိုင်သတင်းစာတွေ၊ မီဒီယာတွေ ဆိုတာမရှိပါဘူး။ အစိုးရပိုင်မီဒီယာတွေ အားလုံးကို (Privatization) ပုဂ္ဂလိကပိုင်အဖြစ် လုပ်သင့်ပါတယ်ဆိုတဲ့အချက်ကို ရှင်းလင်းတင်ပြသွားမှာ ဖြစ်ပါတယ်။ သတင်းစာများ၊ မီဒီယာများဆိုတာ လူထုဆက်သွယ်ရေးယန္တရားများ ဖြစ်ပါတယ်။ အများပြည်သူနဲ့ ဆက်ဆံရတဲ့ လုပ်ငန်းဌာနများ၊ အဖွဲ့အစည်းများ၊ စီးပွားရေးလုပ်ငန်းများ အသင်းအဖွဲ့များ စတာတွေအနေနဲ့ မိမိရဲ့ လုပ်ငန်း ထိရောက်အောင်မြင်ဖို့အတွက် သတင်းစာ၊ ဂျာနယ်၊ မဂ္ဂဇင်း၊ လက်ကမ်းစာစောင်တွေကအစ ရုပ်မြင်သံကြား၊ ရေဒီယို၊ Online Media တွေအထိ အသီးသီး ရှိတဲ့အထဲက မိမိနဲ့ဆီလျော်ရာ၊ လက်လှမ်းမီရာ မီဒီယာများကို အသုံးပြုရပါတယ်။ နိုင်ငံတော်အစိုးရအနေနဲ့လည်း ပြည်သူလူထုက ရွေးချယ်အပ်နှင်းမှုအရ တာဝန်ထမ်းဆောင်တဲ့ အခါမှာ မိမိရဲ့လုပ်ဆောင်မှုအရပ်ရပ်ကို ဆက်သွယ်ရေးယန္တရားများ အသုံးပြုပြီး ပြည်သူလူထုထံ အစီရင်ခံ တင်ပြရန် တာဝန်ရှိပါတယ်။ ဒါ့အပြင် ပြန်ကြားရေးဝန်ကြီးဌာနအနေနဲ့ အများပြည်သူကို သတင်းအချက် အလက်ပေးဖို့နဲ့ အသိပညာတိုးပွားအောင် အထောက်အကူပေးဖို့ တာဝန်များလည်းရှိတဲ့အတွက် ဒီတာဝန် များကို ထမ်းဆောင်ရာမှာ အသုံးဝင်တန်ဖိုးရှိတဲ့ သတင်းစာများဟာလည်း မီဒီယာပစ္စည်းတစ်ခုအနေနဲ့ လိုအပ် နေတာဖြစ်ပါကြောင်း တင်ပြပါရစေ။ အားလုံးကို ကျေးဇူးတင်ပါတယ်ခင်ဗျာ။</speech>
<speech type="speaker">ဆက်လက်ပြီး သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီး ဌာန ပြန်လည် ရှင်းလင်းဆွေးနွေးဖို့ဖြစ်ပါတယ်။</speech>
<speech><agency id="26">ဦးအုန်းဝင်း(ပြည်ထောင်စုဝန်ကြီး၊ သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီး ဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီး၊ အမျိုးသားလွှတ်တော်ဥက္ကဋ္ဌ၊ လွှတ်တော်ကိုယ်စားလှယ်တော်များ၊ ပြည်ထောင်စုဝန်ကြီးများ၊ ဒုတိယဝန်ကြီးများနှင့် ဧည့်သည်တော်များ အားလုံးမင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ သယံဇာတနှင့် သဘာဝပတ်ဝန်းကျင် ထိန်းသိမ်းရေးဝန်ကြီးဌာနက ပြည်ထောင်စုဝန်ကြီး ဦးအုန်းဝင်း ဖြစ်ပါတယ်။ ဦးစွာ ၂၀၁၈-၂၀၁၉ ဘဏ္ဍာနှစ်၊ အမျိုးသားစီမံကိန်းဥပဒေကြမ်းပါ သယံဇာတနှင့်သဘာဝပတ်ဝန်းကျင်ထိန်းသိမ်းရေးဝန်ကြီးဌာနမှ အကောင် အထည်ဖော် ဆောင်ရွက်လျက်ရှိတဲ့ ဆောင်ရွက်မယ့်လုပ်ငန်း စီမံကိန်း ၁၃ ခုနဲ့ စပ်လျဉ်းပြီး ရှင်းလင်း တင်ပြသွားမှာ ဖြစ်ပါတယ်။ ကျွန်တော့အား Power Point သုံးစွဲခွင့်ပြုပါခင်ဗျာ။ ဆောင်ရွက်မည့် စီမံကိန်းလုပ်ငန်း ၁၃ ခု ကတော့ ပါဝါပွိုင့်မှာ တင်ပြထားတဲ့အတိုင်းဖြစ်ပြီးတော့ သစ်တောဦးစီးဌာနမှ လုပ်ငန်းစီမံကိန်း ၁၀ ခု၊ အပူပိုင်းဒေသစိမ်းလန်းစိုပြည်ရေး ဦးစီးဌာနမှ ၂ ခု၊ မြန်မာ့ သစ်လုပ်ငန်းမှ ၁ ခု၊ စုစုပေါင်း ၁၃ ခု ဖြစ်ပြီးတော့ ငွေကျပ် ၉.၇၁၃ ဘီလီယံဖြင့် အကောင်အထည်ဖော် ဆောင်ရွက်သွားမှာဖြစ်ပါတယ်။ ဝန်ကြီးဌာနမှ ဆောင်ရွက်မယ့် လုပ်ငန်းစီမံကိန်း ၁၃ ခုဟာ သက်ဆိုင်ရာအဖွဲ့အစည်းများရဲ့ အထောက်အပံ့(Grant)၊ နည်းပညာအကူအညီတို့ဖြင့် ပူးပေါင်းဆောင်ရွက်တဲ့ လုပ်ငန်းစီမံကိန်းများဖြစ်ကြောင်း ရှေးဦးစွာ ရှင်းလင်းတင်ပြအပ်ပါတယ်။ နိုင်ငံတော်က စီးပွားရေး အကျိုးအမြတ်ကို ရည်ရွယ်ဆောင်ရွက်တဲ့ စီမံကိန်းမျိုးများမဟုတ်ဘဲ သစ် တော သယံဇာတများ ရေရှည်တည်တံ့စေရန်နှင့် ဇီဝမျိုးစုံမျိုးကွဲများ ထိန်းသိမ်းရန်၊ ဒေသခံပြည်သူများ ပါဝင်တဲ့ သစ်တောစီမံကိန်းအုပ်ချုပ်မှု ပိုမိုဖွံ့ဖြိုးတိုးတက်လာစေရန်၊ ရေသယံဇာတအရင်းအမြစ်များ ဖွံ့ဖြိုး တိုးတက်လာစေရန်၊ ဒီရေတောများ စနစ်တကျ စီမံအုပ်ချုပ်ရန်နှင့် လူ့စွမ်းအားအရင်းအမြစ်များ ဖွံ့ဖြိုး တိုးတက်လာစေရန် ရည်ရွယ်ထားတဲ့ စီမံကိန်းများဖြစ်တဲ့အတွက်ကြောင့်မို့လို့ စီးပွားရေးတွက်ခြေကိုက်မှု ရှိ မရှိ ဆန်းစစ်လေ့လာရန်မလိုအပ်တဲ့ စီမံကိန်းများဖြစ်ပါကြောင်း ရှင်းလင်းတင်ပြအပ်ပါတယ်ခင်ဗျာ။ အဆိုပါစီမံကိန်းများ အကောင်အထည်ဖော်ဆောင်ရွက်ရန်အတွက် စီမံကိန်းအဆိုပြုလွှာ၊ လုပ်ငန်း အစီအစဉ်များ ရေးဆွဲစဉ်ကပင် ရန်ပုံငွေနှင့် နည်းပညာအကူအညီ၊ အထောက်အပံ့ပေးသည့် အဖွဲ့အစည်း များနှင့် ဆွေးနွေးညှိနှိုင်းပြီး စီမံကိန်းဧရိယာရွေးချယ်ခြင်း၊ လိုအပ်တဲ့အပေါ် ဆန်းစစ်လေ့လာခြင်း၊ အလုပ်ရုံ ဆွေးနွေးပွဲများ ကျင်းပပြီးတော့ အကြံပြုချက်များရယူခြင်း၊ ကွင်းဆင်းစစ်ဆေးခြင်းများ ဆောင်ရွက်ပြီး မှသာ ဆောင်ရွက်ခဲ့သဖြင့် စီမံကိန်းဖြစ်မြောက်နိုင်စွမ်းလေ့လာခြင်း (Project Feasibility Study) ဆောင်ရွက် ထားသော စီမံကိန်းများဖြစ်ပါကြောင်း လေးစားစွာ တင်ပြအပ်ပါတယ်။ အဆိုပါ စီမံကိန်းများ အကောင်အထည်ဖော်နိုင်ရေးအတွက် သက်ဆိုင်ရာ နိုင်ငံတကာအဖွဲ့အစည်း များနှင့် နားလည်မှုစာချွန်လွှာနဲ့ သဘောတူညီချက်များကို လက်မှတ်ရေးထိုး ဆောင်ရွက်ခဲ့ပါတယ်။ ဆောင်ရွက်ရာမှာ လက်မှတ်ရေးထိုးစဉ်ကာလက တည်ဆဲအမိန့်၊ ညွှန်ကြားချက်များနှင့်အညီ ခွင့်ပြုချက်များ ရယူပြီးတော့ ဆောင်ရွက်ပါတယ်။ ဝန်ကြီးဌာနက အကောင်အထည်ဖော်ဆောင်ရွက်ရမယ့် တင်ပြပါ စီမံကိန်း ၁၃ ခုကို စီမံကိန်း အမည်၊ တည်နေရာ၊ ကာလ၊ ခန့်မှန်းကုန်ကျငွေ၊ လက်ရှိ အခြေအနေ၊ အဆိုပြုတင်ပြငွေ ပမာဏ၊ သုံးစွဲပြီးသည့် ငွေပမာဏတို့ကို ပြည့်ပြည့်စုံစုံဖော်ပြပြီး နိုင်ငံတော်သမ္မတရုံးနဲ့ ပြည်ထောင်စု အစိုးရအဖွဲ့တို့ရဲ့ သဘောတူညီခွင့်ပြုချက်များဖြင့် ဆောင်ရွက်ခြင်းဖြစ်ပါကြောင်း လေးစားစွာ တင်ပြအပ် ပါတယ်။ စီမံကိန်းများကို အကောင်အထည်ဖော်ဆောင်ရွက်ရာမှာ မမျှော်လင့်သော အကြောင်းအရာတစ်ခု တို့ကြောင့် ဘဏ္ဍာနှစ်အတွင်း လျာထားတဲ့ လုပ်ငန်းအချို့ ဆောင်ရွက်နိုင်မှုမရှိတဲ့အတွက် ရန်ပုံငွေလက်ကျန် လည်း ဖြစ်ပေါ်လာပါက ယင်းလက်ကျန်ငွေများသည် အခြားကဏ္ဍ သို့မဟုတ် အခြားစီမံကိန်းတစ်ခုသို့ ပြောင်းလဲအသုံးပြုနိုင်မည်မဟုတ်ဘဲ မိမိတို့နှင့် ပူးပေါင်းဆောင်ရွက်လျက်ရှိသော အဖွဲ့အစည်းများ၊ ရန်ပုံငွေ အထောက်အပံ့ပေးမည့် အဖွဲ့အစည်းများနှင့် ညှိနှိုင်းပြီးတော့ လက်ကျန်ဖြစ်ပေါ်တဲ့ ရန်ပုံငွေများကို နောင် ဘဏ္ဍာနှစ်များတွင် ထည့်သွင်းလျာထားပြီး ဆက်လက်အကောင်အထည်ဖော် ဆောင်ရွက်သွားမယ့် စီမံကိန်း များဖြစ်ပါကြောင်း လေးစားစွာ တင်ပြအပ်ပါတယ်။ အဆိုပါစီမံကိန်းများဟာ အဓိကအားဖြင့် စီးပွားရေး အတွက်မဟုတ်ဘဲ သစ်တောသယံဇာတများ ရေရှည်တည်တံ့ရန် ရည်ရွယ်သည့် စီမံကိန်းများဖြစ်တဲ့အတွက် ပတ်ဝန်းကျင်ထိခိုက်မှုမရှိဘဲ လူမှုစီးပွားဖွံ့ဖြိုးမှုကို အထောက်အကူပြုစေမည့် စီမံကိန်းများဖြစ်ပါကြောင်း မူသဘောထားအရ လေးစားစွာ ရှင်းလင်းတင်ပြအပ်ပါတယ်။ နာယကကြီးခင်ဗျာ။ ဆက်လက်ပြီး ၂၀၁၈-၂၀၁၉ ဘဏ္ဍာနှစ် ပြည်ထောင်စုရဲ့ ဘဏ္ဍာငွေအရအသုံး ဆိုင်ရာ ဥပဒေကြမ်းနှင့်စပ်လျဉ်းပြီး သဘောထားမှတ်ချက် အစီရင်ခံစာပါသုံးသပ်ချက်၊ လေ့လာတွေ့ရှိချက် များအပေါ်မှာ မူအားဖြင့် ရှင်းလင်းတင်ပြသွားမှာ ဖြစ်ပါတယ်။ စိစစ်ရေးပူးပေါင်းအဖွဲ့ ၁၀ ကနေပြီးတော့ သဘောထားမှတ်ချက်ပြုထားတဲ့ အစီရင်ခံစာအပိုဒ် ၃၉(က)ပါ သတ္တုသယံဇာတ ရှာဖွေဖော်ထုတ်ရေး၊ ကျောက်မျက်ကဏ္ဍ ဖွံ့ဖြိုးတိုးတက်ရေးနှင့် ကမ္ဘာ့စံချိန်ဝင် မြန်မာ့ပုလဲကို ပိုမိုထုတ်လုပ်နိုင်ရေးအတွက် စီမံကိန်း များ ရေးဆွဲအကောင်အထည်ဖော်ရန်တို့နှင့် စပ်လျဉ်းပြီး ဝန်ကြီးဌာနအနေနဲ့ သတ္တုသယံဇာတများ ရှာဖွေခြင်း၊ စမ်းသပ်တိုင်းတာခြင်း၊ ဖြစ်မြောက်နိုင်စွမ်းများ လေ့လာခြင်းအဆင့်များမှာ ရင်းနှီးမြှုပ်နှံမှုပမာဏ များပြား နိုင်ခြင်း၊ ဆုံးရှုံးနိုင်ခြေ များခြင်း၊ အကျိုးအမြတ် ပြန်လည်ရရှိမည့် ျား ကြာမြင့်ခြင်းတို့ကြောင့် ပုဂ္ဂလိကရင်းနှီးမြှုပ်နှံမှုများကို ဦးစားပေး ခွင့်ပြု ထားလျက်ရှိပါတယ်ခင်ဗျာ။ ထုတ်လုပ်ရေးကဏ္ဍနှင့်စပ်လျဉ်းပြီး ဝန်ကြီးဌာနအနေနဲ့ နိုင်ငံနဲ့ လူမျိုးအတွက် အကျိုးအမြတ် အများဆုံးဖြစ်စေရေး၊ ပတ်ဝန်းကျင်ထိခိုက်ပျက်စီးမှု အနည်းဆုံးဖြစ်စေရေး၊ လုပ်ငန်းခွင်ဘေးအန္တရာယ် ကင်းရှင်းရေး၊ လက်ရှိနှင့် အနာဂတ်လိုအပ်ချက်များ ဖြည့်ဆည်းပေးနိုင်ရေး၊ ဈေးကွက်စီးပွားရေးအပေါ် အခြေခံတဲ့ ထုတ်လုပ်မှုဖြစ်စေရေးအတွက် ဥပဒေ၊ နည်းဥပဒေ၊ လုပ်ထုံးလုပ်နည်းများနဲ့အညီ ထိန်းညှိ ဆောင်ရွက်သွားမည်ဖြစ်ပါကြောင်း တင်ပြအပ်ပါတယ်။ သတ္တုကဏ္ဍ လူသားအရင်းအမြစ်တိုးတက်ဖွံ့ဖြိုးရေး၊ လုပ်ထုံးလုပ်နည်းများ ခေတ်စနစ်နှင့်အညီ ဖွံ့ဖြိုးစေရေးအတွက် Power Point မှာ တင်ပြထားတဲ့အတိုင်း နိုင်ငံတကာအဖွဲ့အစည်းစုစုပေါင်း ၈ ဖွဲ့နှင့် ကျွန်တော်တို့ ပူးပေါင်းပြီးတော့ ဆောင်ရွက်လျက်ရှိပါကြောင်း တင်ပြအပ်ပါတယ်ခင်ဗျာ။ ကျောက်မျက်ကဏ္ဍဖွံ့ဖြိုးတိုးတက်ရေးနှင့်ပတ်သက်ပြီးတော့ ကျောက်မျက်နှင့် ကျောက်စိမ်းဆိုင်ရာမူဝါဒ (Gems and Jade Policy)opoop:ù o$8:89996:9cqos ulempê: osadolosus. မြန်မာ့ပုလဲများ ပိုမိုမွေးမြူထုတ်လုပ်နိုင်ရေးအတွက် ကျွန်း ၃ ကျွန်းမှာ တိုးချဲ့ ဆောင်ရွက်ခွင့် ရရှိရေး နိုင်ငံတော်သမ္မတရုံးကတစ်ဆင့် တောင်းခံထားပြီး သုတေသနပြုလုပ်ခြင်း၊ မွေးမြူထိန်းသိမ်း စောင့်ရှောက်ခြင်းလုပ်ငန်းများ ပိုမိုဆောင်ရွက်သွားမည်ဖြစ်ပါကြောင်း လေးစားစွာ တင်ပြအပ်ပါတယ်။ နာယကကြီးခင်ဗျာ။ အစီရင်ခံစာအပိုဒ် ၃၉(ခ)ပါသဘောထားမှတ်ချက်နှင့် စပ်လျဉ်းပြီးတော့ ၂၀၁၈၂၀၁၉ ဘဏ္ဍာနှစ်အတွင်း မြန်မာ့သစ်လုပ်ငန်းမှ သစ်တင်စက်နှင့် အခြားစက်ယန္တရားများ ဝယ်ယူခြင်း၊ သစ်အခြေခံစက်မှုလုပ်ငန်းမှာရှိတဲ့ အထပ်သားစက်ရုံများအတွက် စက်ကိရိယာများ ဝယ်ယူခြင်း၊ မြန်မာ့ ဆင်သုတေသနနှင့် ဆင်စခန်းများ ထိန်းသိမ်းခြင်း၊ အရည်အသွေးမြှင့်တင်ခြင်းတို့အတွက် လုပ်ငန်းရန်ပုံငွေ များ ကျခံခြင်း၊ ဝင်္ဂဘော်ဆင်စခန်း ခြံစည်းရိုးခတ်ခြင်းများကိုလည်းပဲ ဆောင်ရွက်သွားမှာ ဖြစ်ပါတယ်။ အစီရင်ခံစာအပိုဒ် ၃၉(ဂ)ပါသဘောထားမှတ်ချက်နှင့် စပ်လျဉ်းပြီးတော့ ဇီဝမျိုးစုံမျိုးကွဲနှင့် သဘာဝ ထိန်းသိမ်းရေးနယ်မြေများ ကာကွယ်စောင့်ရှောက်ခြင်းဆိုင်ရာ ဥပဒေကို ၂၀၁၈ ခုနှစ်၊ မေလ ၂၁ ရက်နေ့မှာ ပြဋ္ဌာန်းခဲ့ပြီး အဆိုပါ ဥပဒေကို အုပ်ရေ ၅၀၀၀ ပုံနှိပ်ပြီးတော့ အစိုးရအဖွဲ့အစည်းများ၊ INGO များကို ဖြန့်ဝေလျက်ရှိပါတယ်။ နည်းဥပဒေကို အမြန်ဆုံးပြဋ္ဌာန်းနိုင်ရေးအတွက် လွှတ်တော်၊ ပြည်တွင်း၊ ပြည်ပ အစီရင်ခံစာအပိုဒ် ၃၉(ဃ)ပါ သဘောထားမှတ်ချက်နှင့်စပ်လျဉ်းပြီး ရာသီဥတုပြောင်းလဲမှုဖြစ်စဉ် နှင့်အတူ ပိုမိုအရေးပါတဲ့မြေအောက်ရေကို စနစ်တကျ ထုတ်ယူသုံးစွဲနိုင်ရေး သုတေသနစီမံကိန်းများ ဆောင်ရွက်ရန် သစ်တောဦးစီးဌာနနှင့် နော်ဝေးနိုင်ငံရေသုတေသနဌာန Norwegian Institute for Water Research(NIVA)တို့ ပူးပေါင်းပြီးတော့ ရေသယံဇာတအရင်းအမြစ်များ ဘက်စုံစီမံအုပ်ချုပ်ခြင်း၊ စွမ်းဆောင်ရည် မြှင့်တင်ခြင်းနှင့် သင်တန်းပေးခြင်းစီမံကိန်းတို့ကို ၂၀၁၅ ကစတင်ပြီးတော့ အကောင်အထည်ဖော် ဆောင်ရွက် လျက်ရှိပြီးတော့ မြေအောက်ရေ အသုံးပြုမယ့် ဒေသများမှာရှိတဲ့ မြေအောက်ရေများမှာ(Heavy Metals Minerals şệ Nutrients) qp:oloĉqok 647329€:3əwoşe bocąpê:ąp: gl@:08:050.69:8:8:69$1 ဆည်မြောင်းနှင့် ရေအသုံးချရေးစီမံခန့်ခွဲမှုဦးစီးဌာနပူးပေါင်းပြီးတော့ မြေအောက်ရေ စနစ်တကျ ထုတ်ယူ သုံးစွဲခြင်းများကို စီမံခန့်ခွဲနိုင်ရန် သုတေသနလုပ်ငန်းစီမံကိန်းများ ဆောင်ရွက်သွားမည်ဖြစ်ပါကြောင်း လေးစားစွာ တင်ပြအပ်ပါတယ်။ အဲဒီအပြင် ပတ်ဝန်းကျင်ထိန်းသိမ်းရေးဦးစီးဌာနကနေပြီး ရေးဆွဲထားတဲ့ မြန်မာ့ရာသီဥတုပြောင်းလဲမှု ဆိုင်ရာ ပင်မလုပ်ငန်းအစီအစဉ်အရ ရာသီဥတု ပြောင်းလဲမှုကြောင့် ထိခိုက်ခံစားလွယ်တဲ့ အိမ်ထောင်စုများ အတွက် ဘေးအန္တရာယ်ကင်းရှင်းတဲ့ သောက်သုံးရေ ရရှိစေရေးအတွက် သန့်ရှင်းသော မြေအောက်ရေကို စနစ်တကျ ထုတ်ယူသုံးစွဲရန် အစိုးရဌာနများ၊ အပြည်ပြည်ဆိုင်ရာအဖွဲ့အစည်းများ၊ အစိုးရမဟုတ်တဲ့ အဖွဲ့ အစည်းများနှင့် ပူးပေါင်းချိတ်ဆက်ပြီးတော့ ဆောင်ရွက်သွားမှာ ဖြစ်ပါတယ်ခင်ဗျာ။ အစီရင်ခံစာအပိုဒ် ၃၉(င)ပါ သစ်တောများ၊ သဘာဝနယ်မြေများ ရေရှည်တည်တံ့နိုင်စေရန် ထိန်းသိမ်းနိုင်ရန်အတွက် သစ်တောဦးစီးဌာနက တရားမဝင်သစ်ထုတ်လုပ်မှု လျော့ပါးသက်သာစေရန် ပညာပေး ဟောပြောစည်းရုံးခြင်း၊ တရားမဝင်သစ်နှင့်ပတ်သက်ပြီးတော့ ပြည်သူလူထုမှ သတင်းပေးတိုင်ကြားနိုင်တဲ့ (Community Monitoring and Reporting System-CMRS), 2005e:quà:38:08:08. Gaos@gos လျက်ရှိပြီးတော့ သစ်တောဝန်ထမ်းများရဲ့ လုံခြုံရေးအတွက် နေပြည်တော်ကောင်စီနယ်မြေအပါအဝင် တိုင်းဒေသကြီး၊ ပြည်နယ် ၈ ခု၊ ခရိုင်၁၉ ခု၊ မြို့နယ် ၄၄ ခု တို့မှာ သစ်တောလုံခြုံရေး ရဲတပ်ဖွဲ့ဝင်အင်အား ၂၀ရ ဦးနဲ့ ပူးပေါင်းဆောင်ရွက်လျက်ရှိပါကြောင်းနှင့် နေပြည်တော်ကောင်စီနယ်မြေ၊ စစ်ကိုင်း၊ ပဲခူး၊ မကွေး၊ မန္တလေး၊ ရန်ကုန်၊ ဧရာဝတီတိုင်းဒေသကြီးနှင့် ထမံသီတောရိုင်းတိရစ္ဆာန် ဘေးမဲ့တောများမှာ သစ်တော ဦးစီးဌာနဝန်ထမ်းများကို ပြည်သူ့စစ်(ဌာနေ)ဝန်ထမ်းများအဖြစ် ဖွဲ့စည်းဆောင်ရွက်ရန်လည်း စီစဉ် ဆောင်ရွက်လျက်ရှိပါကြောင်း နာယကကြီးမှတစ်ဆင့် ပြည်ထောင်စုလွှတ်တော်သို့ အစီရင်ခံ တင်ပြအပ် ပါတယ်ခင်ဗျာ။ နာယကကြီးခင်ဗျာ။ ဆက်လက်ပြီးတော့ ၂၀၁၈-၂၀၁၉ ဘဏ္ဍာနှစ်အတွက် ရငွေသုံးငွေမူလခန့်မှန်းခြေ စာရင်းနှင့် ပတ်သက်ပြီးတော့ ရှင်းလင်းတင်ပြသွားမှာ ဖြစ်ပါတယ်။ ပါဝါပွိုင့်မှာ တင်ပြထားတဲ့အတိုင်း သာမန်ရငွေအနေနဲ့ ကျပ် ၅၃၀.၅၅၀ ဘီလီယံ၊ ငွေလုံးငွေရင်းရငွေ (ပြည်ပအကူအညီ) အနေနဲ့ကတော့ ၉.၈၀၄ ဘီလီယံနဲ့ ကြွေးမြီရငွေက ကျပ် ၀.၀၃၀ ဘီလီယံ၊ စုစုပေါင်း ကျပ် ၅၄၀.၃၈၄ ဘီလီယံရရှိရန် လျာထား ပါကြောင်း တင်ပြအပ်ပါတယ်။ သာမန်ရငွေမှာ စုစုပေါင်းငွေကျပ် ၅၃၀.၅၅၀ ဘီလီယံမှာ အခွန်အကောက် ရငွေက သစ်တောခွန်၊ ဓာတ်သတ္တုခွန်၊ ရတနာခွန်များ ကောက်ခံရရှိခြင်း ဖြစ်ပြီးတော့ အခြားသာမန်ရငွေ ကတော့ သစ်လုံး၊ သစ်ခွဲသား၊ သစ် အခြေခံ စက်မှုကုန်ကြမ်းများ ရောင်းရငွေ၊ သတ္တုကဏ္ဍက အကျိုးတူ လုပ်ငန်းများမှ အချိုးကျရငွေ၊ ကျောက်မျက်ရတနာနှင့် ပုလဲရောင်းရငွေ၊ အခြားရငွေများ ပါဝင်ပါကြောင်း တင်ပြအပ်ပါတယ်။ ပြည်ပအကူအညီရငွေက ပတ်ဝန်းကျင်ထိန်းသိမ်းရေးဦးစီးဌာနနှင့် ဘူမိဗေဒလေ့လာရေး နှင့် ဓာတ်သတ္တုရှာဖွေရေးဦးစီးဌာနတို့က ဆက်စပ်ဆောင်ရွက်နေတဲ့ စီမံကိန်းများအတွက် ပြည်ပနိုင်ငံ များက အကူအညီရတဲ့ငွေများ ဖြစ်ပါတယ်ခင်ဗျာ။ ငွေလုံးငွေရင်းရငွေအနေနဲ့ ကျပ် ၉,၈၀၄ ဘီလီယံမှာ သစ်တောဦးစီးဌာန၊ အပူပိုင်းဒေသစိမ်းလန်း စိုပြည်ရေးဦးစီးဌာန၊ ပတ်ဝန်းကျင်ထိန်းသိမ်းရေးဦးစီးဌာနနှင့် ဘူမိဗေဒလေ့လာရေးနှင့် ဓာတ်သတ္တု ရှာဖွေရေးဦးစီးဌာန၊ မြန်မာ့သစ်လုပ်ငန်းတို့ ဆက်စပ်ဆောင်ရွက်နေတဲ့ စီမံကိန်းများအတွက် ပြည်ပနိုင်ငံ များမှ အကူအညီရတဲ့ငွေများဖြစ်ပါကြောင်း တင်ပြအပ်ပါတယ်။ ဆက်လက်ပြီးတော့ ကြွေးမြီရယူငွေအနေနဲ့ ၀.၀၃ ဘီလီယံမှာ သစ်တောဦးစီးဌာနရဲ့ သစ်တော ဖက်စပ်ကနေပြီးတော့ အမြတ်ငွေရရှိငွေ ဖြစ်ပါတယ်။ ဆက်လက်ပြီး သုံးငွေပိုင်းကို ကျွန်တော်ဆက်လက် ရှင်းလင်းတင်ပြပါ့မယ်။ သာမန်အသုံးစရိတ်အနေနဲ့ ပြည်ထောင်စုဘဏ္ဍာရန်ပုံငွေမှာ ကျပ် ၃၃.၇၃၄ ဘီလီယံ၊ လုပ်ငန်းသုံးရင်းနှီးငွေမှ ကျပ် ၂၉၀.၂၃၉ ဘီလီယံ၊ ပြည်ပအကူအညီရငွေက ကျပ် ၀.၇၇၉ ဘီလီယံ၊ စုစုပေါင်း သာမန်အသုံးစရိတ် ၃၂၄.၇၅၂ ဘီလီယံ သုံးစွဲရန်လျာထားပါတယ်။ ဦးစီးဌာနများအတွက် ပြည်ထောင်စု ဘဏ္ဍာရန်ပုံငွေမှ ကျခံသုံးစွဲပြီး၊ နိုင်ငံပိုင်စီးပွားရေးအဖွဲ့အစည်းများအတွက် လုပ်ငန်းသုံးရင်းနှီးငွေများမှ ကျခံသုံးစွဲမှာဖြစ်ပါတယ်။ သာမန်အသုံးစရိတ်ပိုင်းရှိတဲ့ ပြည်ပအကူအညီ ရငွေသုံးစွဲငွေများမှာ ပတ်ဝန်းကျင်ထိန်းသိမ်းရေး ဦးစီးဌာန၊ ဘူမိဗေဒလေ့လာရေးနှင့် ဓာတ်သတ္တုရှာဖွေရေးဦးစီးဌာနနှင့် ဆက်စပ်ဆောင်ရွက်နေတဲ့ စီမံကိန်း များမှာ သုံးစွဲမည်ဖြစ်ပါကြောင်း တင်ပြအပ်ပါတယ်။ ငွေလုံးငွေရင်းအသုံးစရိတ်အနေနဲ့ ပြည်ထောင်စုဘဏ္ဍာရန်ပုံငွေမှ ကျပ် ၂၀.၂၈ရ ဘီလီယံ၊ လုပ်ငန်း သုံးရင်းနှီးငွေမှ ကျပ် ၃.၅၁၀ ဘီလီယံ၊ ပြည်ပအကူအညီရငွေမှ ၉.၈၀၄ ဘီလီယံ၊ စုစုပေါင်းငွေလုံးငွေရင်း အသုံးစရိတ်ကတော့ ၃၃.၆၀၁ ဘီလီယံ သုံးစွဲမှာဖြစ်ပါတယ်။ ငွေလုံးငွေရင်းအသုံးစရိတ်ရှိ ပြည်ပအကူအညီရငွေမှ သုံးစွဲငွေမှာ သစ်တောဦးစီးဌာန၊ အပူပိုင်းဒေသ စိမ်းလန်းစိုပြည်ရေးဦးစီးဌာန၊ ပတ်ဝန်းကျင်ထိန်းသိမ်းရေးဦးစီးဌာန၊ ဘူမိဗေဒလေ့လာရေးနှင့် ဓာတ်သတ္တု ရှာဖွေရေးဦးစီးဌာန၊ မြန်မာ့သစ်လုပ်ငန်းတို့နှင့် ဆက်စပ်ဆောင်ရွက်လျက်ရှိတဲ့ စီမံကိန်းများ ဖြစ်ပါကြောင်း လေးစားစွာ တင်ပြအပ်ပါတယ်။ အားလုံးကို ကျေးဇူးတင်ပါတယ်ခင်ဗျာ။</speech>
<speech type="speaker">စက်မှုဝန်ကြီးဌာန ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="23">ဦးခင်မောင်ချို (ပြည်ထောင်စုဝန်ကြီး၊ စက်မှုဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီး၊ အမျိုးသားလွှတ်တော် ဥက္ကဋ္ဌကြီးနှင့်တကွ ပြည်ထောင်စုလွှတ်တော် ကိုယ်စားလှယ်များနဲ့ ဖိတ်ကြားထားသော ဧည့်သည်တော်များအားလုံး မင်္ဂလာအပေါင်းနှင့် ပြည့်စုံကြပါစေလို့ ဆုမွန်ကောင်းတောင်းရင်း နှုတ်ခွန်းဆက်သအပ်ပါတယ်။ ကျွန်တော်ကတော့ စက်မှုဝန်ကြီးဌာန ပြည်ထောင်စု ဝန်ကြီး ဦးခင်မောင်ချို ဖြစ်ပါတယ်ခင်ဗျား။ လေးစားအပ်ပါသော နာယကကြီးခင်ဗျား။ ကျွန်တော့အနေနဲ့ ဒီနေ့အစည်းအဝေးမှာ ၂၀၁၈-၂၀၁၉ ဘဏ္ဍာရေးနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းနဲ့ပတ်သက်ပြီး ပြည်သူ့လွှတ်တော် ကိုယ်စားလှယ် ၂ ဦးတို့မှ ဆွေးနွေးတင်ပြချက်များနဲ့ ပတ်သက်ပြီးတော့ ပြန်လည်ရှင်းလင်း ဆွေးနွေးသွားမှာ ဖြစ်ပါတယ်။ Power Point ဖြင့် ရှင်းလင်းတင်ပြခွင့်ပြုပါခင်ဗျား။ ဦးစွာပထမ ဧရာဝတီတိုင်းဒေသကြီး အမှတ်(၇) မဲဆန္ဒနယ်၊ ပြည်သူ့လွှတ်တော်ကိုယ်စားလှယ် ဒေါက်တာပြည့်ဖြိုးနဲ့ လှိုင်မြို့နယ် ပြည်သူ့လွှတ်တော်ကိုယ်စားလှယ် ဦးအောင်ကျော်ကျော်ဦးတို့ရဲ့ စက်မှု သင်တန်းကျောင်း ၄ ကျောင်းမှ ပုံစံတူ၊ အရွယ်အစားတူ၊ လုပ်ငန်းပမာဏတူ စက်မှုသင်တန်းကျောင်း ၂ ကျောင်းစီရဲ့ ဘတ်ဂျက်ငွေတောင်းခံမှုဟာ သန်း ၁၀၀ ကျော်နှင့် သန်း ၂၀၀ ကျော် ကွာခြားနေခြင်း ကိစ္စနှင့် ပတ်သက်ပြီး ရှင်းလင်းတင်ပြလိုတာကတော့ အာရှဖွံ့ဖြိုးရေးဘဏ်(ADB) ရဲ့ စီမံကိန်းနှင့်ဘဏ္ဍာရေး ဝန်ကြီးဌာနတို့၏ ၂၂-၃-၂၀၁ရ ရက်နေ့မှာ သဘောတူလက်မှတ်ရေးထိုးထားခဲ့တဲ့ Equipping Youth for Employment Project (EYE Project) ကို ပြည်ပအကူအညီ ချေးငွေ အမေရိကန်ဒေါ်လာ ၉၈.၅ သန်းဖြင့် ပညာရေးဝန်ကြီးဌာနမှ တာဝန်ယူ ဆောင်ရွက်ခဲ့ပါတယ်။ အဆိုပါ စီမံကိန်းအား ပညာရေးဝန်ကြီးဌာနရှိ အစိုးရနည်းပညာအထက်တန်းကျောင်း(GTHS) ၁၁ ကျောင်းနဲ့ စက်မှုဝန်ကြီးဌာနရှိ စက်မှုသင်တန်း ကျောင်း (ITC) ၄ ကျောင်း၊ စုစုပေါင်း ၁၅ ကျောင်းမှာ အကောင်အထည်ဖော် ဆောင်ရွက်လျက် ရှိနေ ပါတယ်။ အဆိုပါ EYE Project ကို အာရှဖွံ့ဖြိုးရေးဘဏ်(ADB) က အကောင်အထည်ဖော် ဆောင်ရွက် ရာမှာ ဖော်ပြပါ ADB ရဲ့ Procurement Guidelines Books များကို အခြေခံပြီး တင်ဒါခေါ်ယူခြင်း၊ ရွေးချယ်ခြင်းနဲ့ အတည်ပြု ဆုံးဖြတ်ခြင်းတို့ကို အဖွဲ့ဝင် ၈ ဦးပါဝင်သော တင်ဒါစစ်ဆေးရေးအဖွဲ့မှ တာဝန်ယူဆောင်ရွက်ခဲ့ပါတယ်။ ၎င်းအဖွဲ့မှာတော့ စက်မှုဝန်ကြီးဌာနမှ အဖွဲ့ဝင် ၁ ဦး ပါဝင်ခဲ့ပါတယ်။ တင်ဒါစိစစ်ရွေးချယ်ရေးအဖွဲ့အနေနဲ့ ၂၈-၆-၂၀၁ရ ရက်နေ့မှာ ADB Website နဲ့ မြန်မာ့အလင်း The New Light of Myanmar Wosê:03@p:9) International Competitive Bidding (ICB) DR ခေါ်ယူခဲ့ပါတယ်။ ထိုသို့ Tender ခေါ်ယူခဲ့ရာမှာ စက်မှုဝန်ကြီးဌာနရှိ စက်မှုသင်တန်းကျောင်း ၄ ကျောင်းနဲ့ ပညာရေးဝန်ကြီးဌာနရှိ အစိုးရနည်းပညာအထက်တန်းကျောင်း (GTHS) ၁၁ ကျောင်း၊ စုစုပေါင်း ၁၅ ကျောင်းကို Lot (၁၅) ခုခွဲပြီး တင်ဒါခေါ်ယူ ဆောင်ရွက်ခဲ့ခြင်း ဖြစ်ပါတယ်။ ADB Procurement Guidelines qp:329 30€os:cmpê: og cope: Gasesc 869: pc$:op:330pm. Osez cat peopes Design Detail Drawing ap:389 jooqi səgussa03:07 ကျောင်းများကို စုစည်းပြီး Lot ခွဲခြားခေါ်ယူခြင်း မဟုတ်ဘဲ ကျောင်း ၁ ကျောင်းချင်းစီအလိုက် Lot (၁၅) ခု ခွဲခြားပြီး ခေါ်ဆိုခဲ့ခြင်း၊ တင်ဒါရွေးချယ်ခဲ့သော Lot များအားလုံးကို နှိုင်းယှဉ်ရွေးချယ်ခြင်းမဟုတ်ဘဲ Lot odąqë:8saréos Technical Financial 3a22333637: Caçaqsacom posan cy:98: အဆိုပြုလွှာများကို ရွေးချယ်ရန်လျာထားခဲ့ခြင်း၊ ဈေးနှုန်းတစ်ခုတည်းပေါ်မှာ အခြေခံပြီး မရွေးချယ်ခြင်း၊ ရွေးချယ်တဲ့ ကုမ္ပဏီများထဲမှ သတ်မှတ်အရည်အသွေး ပြည့်မီမှု၊ တင်ပြသည့် အထောက်အထားပြည့်စုံမှု စတဲ့ အချက်များအပေါ်မှာ ထည့်သွင်း စဉ်းစားရွေးချယ်ခဲ့ပါတယ်။ အဓိကအားဖြင့် တင်ဒါခေါ်ယူခဲ့စဉ်ကတည်းက oĉosposa Eleous operosap: Lot sacpns posaoop Detail Drawing , Working Drawing များနှင့်BP, BQ များကို ဖြန့်ဝေခဲ့ပြီး နောက်ဆုံး ဈေးနှုန်းများကို ယှဉ်ပြိုင်တင်သွင်းစေခဲ့ခြင်း ဖြစ်ပါတယ်။ Tender ဝင်ရောက်တဲ့ ကုမ္ပဏီများဟာ သတ်မှတ်ထားသော Design များ ပုံစံများအပေါ်မှာ အသုံးပြုသော ပစ္စည်းအမျိုးအစားနှင့် အရည်အသွေး Quality အမျိုးအစားအလိုက် ဈေးနှုန်းများ ကွဲပြား ခြားနားမှုရှိပြီး လုပ်ငန်းအတွေ့အကြုံ အလိုက် လက်ရာအသီးသီးဖြင့် တင်သွင်းခဲ့ခြင်း ဖြစ်ပါတယ်။ အဲဒီလို Lot တစ်ခုချင်းစီ တင်သွင်းလာမှုအပေါ် ဈေးနှုန်းတစ်ခုတည်းအပေါ်မှာ သုံးသပ်ခြင်းမဟုတ်ဘဲ အရည်အသွေးနှင့် စွမ်းဆောင်ရည်၊ လုပ်ငန်းအတွေ့အကြုံ၊ လုပ်ငန်းရဲ့ခိုင်မာမှု စတဲ့အချက်များကို ထည့်သွင်းရွေးချယ်ခဲ့တာကြောင့် အဆောက်အဦပုံစံတူ၊ အရွယ်အစားတူ ဖြစ်သော်လည်း အသုံးပြုပစ္စည်းနှင့် လုပ်ငန်းအတွေ့အကြုံများအရ ဈေးနှုန်းများ ကွာခြားနေခြင်း ဖြစ်ပါတယ်။ အရည်အသွေးမြင့်ပစ္စည်းများကို အသုံးပြုတဲ့ ကုမ္ပဏီများရဲ့ တင်ဒါဈေးနှုန်းများဟာ ပိုမိုမြင့်မားနေတဲ့အတွက် Lot (1) နဲ့ Lot (2) တို့မှာဆိုရင် ကျပ် သန်း ၁၀၀ခန့် ကွာခြားနေပြီး Lot (3) နှင့် Lot (4) တို့မှာ ကျပ်သန်း ၂၀၀ ခန့်ကွာခြားနေခြင်း ဖြစ်ပါကြောင်း ရှင်းလင်း ဖြေကြားအပ်ပါတယ်။ အခု ပုံမှာတင်ပြပါ အနီရောင်များကတော့ ကွာခြားသော အသုံးပြုသည့် ပစ္စည်းများ ဖြစ်ပြီး အသုံးပြုသော ထုတ်လုပ်သည့်နိုင်ငံများအလိုက် ဈေးနှုန်းများသည် ကွာခြားလျက်ရှိကြောင်း တွေ့ရှိရ ပါတယ်။ လေးစားအပ်ပါသော နာယကကြီးခင်ဗျား။ ဆက်လက်ပြီး လှိုင်မြို့နယ် ပြည်သူ့လွှတ်တော် ကိုယ်စားလှယ် ဦးအောင်ကျော်ကျော်ဦးရဲ့ အကြံပြုချက်မှာပါတဲ့ ၂၀၁၇-၂၀၁၈ ဘဏ္ဍာရေးနှစ်မှာ လွှတ်တော်က ယာယီ ရပ်ဆိုင်းထားတဲ့ စက်ရုံ ၂၄ ရုံ ကိစ္စနဲ့ပတ်သက်ပြီး စီစဉ်ထားရှိမှု အခြေအနေများကို တင်ပြသွားမှာ ဖြစ်ပါတယ်။ စက်မှုဝန်ကြီးဌာနမှာ မူလကစက်ရုံပေါင်း ၁၁၃ ရုံ ရှိတဲ့အနက် စက်ရုံ ၅ရ ရုံဟာ ပုဂ္ဂလိကနဲ့ ပူးပေါင်းဆောင်ရွက်လျက်ရှိပြီး ကျန် ၅၆ ရုံကတော့ နိုင်ငံတော်အစီအစဉ်နဲ့ လည်ပတ်လျက် ရှိခဲ့ရာမှာ ၎င်း ၅၆ ရုံထဲမှ ၂၄ ရုံကို ၂၀၁၇-၂၀၁၈ ဘဏ္ဍာရေးနှစ် အစမှာပဲ ယာယီအားဖြင့် လတ်တလော ရပ်ဆိုင်းထား ခဲ့ရပါတယ်။ အဲဒီစက်ရုံတွေကတော့ အမှတ်(၁) အကြီးစားစက်ရုံ ၆ ရုံ၊ အမှတ်(၂) အကြီးစားစက်ရုံ ၆ ရုံ၊ အမှတ်(၃) အကြီးစားစက်ရုံ ၁၂ ရုံ တို့ပဲဖြစ်ကြပါတယ်။ အဆိုပါစက်ရုံ ၂၄ ရုံနဲ့ပတ်သက်ပြီး ရှေ့ဆက်လက်ဆောင်ရွက်မယ့် အစီအမံများကို ပြည်ထောင်စု အစိုးရအဖွဲ့ သိ ရင်းလင်းတင်ပြထားခဲ့ပြီးဖြစ်လို့ ထိတင်ပြချက်များအပေါ် အစိုးရအဖွဲ့၏ လမ်းသစ်ခက် များနှင့်အညီ လွှတ်တော်သို့ရှင်းလင်းတင်ပြပြီး Public Private Partnership (PPP) စနစ်ဖြင့် နိုင်ငံတော်အတွက် ပိုမိုအကျိုးရှိအောင် စီစဉ်ဆောင်ရွက်သွားမှာဖြစ်ပါတယ်။ ပြည်ထောင်စုလွှတ်တော်မှ လတ်တလော ရပ်ဆိုင်းထားသော စက်ရုံ ၂၄ ရုံကိုလည်း မူဝါဒ၊ ခွင့်ပြုချက်များနှင့်အညီ ပြည်တွင်းပြည်ပ ရင်းနှီးမြှုပ်နှံသူများနဲ့ ပူးပေါင်းဆောင်ရွက်နိုင်ရန် စက်ရုံများကိုအသေးစိတ်လေ့လာပြီး လိုအပ်တဲ့အစီအမံ များကို စိစစ်တင်ပြစေခြင်း၊ Feasibility Study ပြုလုပ်ခြင်း၊ အမှန်တကယ် လုပ်ငန်းဆောင်ရွက်နိုင်မည့် ကုမ္ပဏီများကို အဖွဲ့နှင့် ပဏာမရွေးချယ်ခြင်း၊ အဆင့်မီ စက်မှုထုတ်ကုန်များကို ဈေးကွက်ဝင် ထုတ်လုပ် နိုင်ရန် ပြည်တွင်းပြည်ပ ကုမ္ပဏီများနှင့် အကြိုညှိနှိုင်းဆောင်ရွက် ထားရှိမှုများကို Agreement of Discussion(AoD)များရယူပြီး နိုင်ငံတော်ရဲ့ မူဝါဒများနဲ့အညီ ပူးပေါင်းထုတ်လုပ်နိုင်ရေးကို စီမံဆောင်ရွက် ထားရှိပြီးလည်း ဖြစ်ပါတယ်။ စက်ရုံများကို ရပ်ဆိုင်းထားပေမယ့်လည်း ချမှတ်မည့် မူဝါဒများ၊ လုပ်ထုံးလုပ်နည်းများနှင့်အညီ ထုတ်လုပ်မှုများကို စတင်နိုင်ရန် နမူနာ (Model) များအဖြစ် သာဂရ စက်မှုနယ်မြေမှာရှိတဲ့ ဒီဇယ်အင်ဂျင်များ ထုတ်လုပ်တဲ့ အမှတ်(၁၄) အကြီးစားစက်ရုံမှာ Diesel Fuel ကို LNG ၂ မျိုးသုံး Dual Fuel Type Engine များကို ဈေးကွက်ဝင်ပစ္စည်းများအဖြစ် ပြောင်းလဲထုတ်လုပ်နိုင်ရေးနှင့် ပတ်ဝန်းကျင်ထိခိုက်မှု မရှိတဲ့ လျှပ်စစ်ဘတ်စ်ကား (Electric Bus) များကို ဥရောပ နည်းပညာနဲ့ ထုတ်လုပ်နိုင်ရေးအတွက် Green Power Myanmar Co.,Ltd နဲ့ အသေးစိတ် ညှိနှိုင်းဆွေးနွေးခဲ့ပြီးဖြစ်ခြင်း၊ အမှတ်(၁၅) စက်ရုံရှိ စက်ကိရိယာများကို အသုံးပြုလျက် မိမိတို့၏ဝန်ထမ်းများနှင့် ပညာရှင်များပူးပေါင်းပြီး ဈေးကွက် လိုအပ်ချက်အရ (Ambulance) လူနာတင်ယာဉ်များကို နိုင်ငံတော်မှ ချမှတ်ထားတဲ့ လုပ်ထုံးလုပ်နည်းများ နှင့်အညီ ပွင့်လင်းမြင်သာစွာ တင်ဒါစနစ်များဖြင့် လိုအပ်သောယာဉ်နှင့် ဆက်စပ်ပစ္စည်းကိရိယာများ ဝယ်ယူကာ အောင်မြင်စွာတပ်ဆင်ထုတ်လုပ်နိုင်ခဲ့ပြီး ကျန်းမာရေးနှင့်အားကစားဝန်ကြီးဌာနသို့ အပ်နှံခဲ့ပြီး ဖြစ်ခြင်း၊ ဒါ့အပြင် ပုဂ္ဂလိကဆေးရုံများရဲ့ လိုအပ်ချက်များအတိုင်း အမှာစာများကိုလည်း လက်ခံရရှိနေပြီး ဖြစ်၍ ပြည်တွင်း၌ နိုင်ငံတကာအဆင့်မီ ထုတ်လုပ်ရောင်းချနိုင်ရေးကိုလည်း ညှိနှိုင်းဆောင်ရွက်လျက် ရှိခြင်းတို့ကို အောင်မြင်စွာဆောင်ရွက်ပြီးဖြစ်ပါတယ်။ အဆိုပါစက်ရုံမှ Mobile Market Vehicle များကိုလည်း တီထွင်ပြောင်းလဲ ထုတ်လုပ်နိုင်ခဲ့ပြီး လက်ရှိမှာ အများပြည်သူများထံ စက်မှုဝန်ကြီးဌာနရဲ့ ထုတ်ကုန်များနှင့်အတူ ပူးပေါင်းကုမ္ပဏီများရဲ့ ထုတ်ကုန်များပါ တင်ဆက်၍ အလွယ်တကူဖြန့်ဖြူးရောင်းချ နိုင်ရေးကို ကျယ်ကျယ်ပြန့်ပြန့် ဆောင်ရွက်လျက် ရှိပါတယ်။ ထို့အတွက် တိုင်းဒေသကြီးနှင့် ပြည်နယ်များရှိ မြို့ရွာများကို လှည့်လည် ရောင်းချလျက်ရှိရာမှာ လွန်စွာမှပဲ အဆင်ပြေ အောင်မြင်လျက်ရှိပါတယ်။ ပုဂ္ဂလိက လုပ်ငန်းရှင်များ ထံမှလည်း အဆိုပါ Mobile Market Vehicle များကို ဝယ်ယူလိုကြ၍ အမှာစာများကို စတင်လက်ခံ ရရှိနေပြီဖြစ်၍ ထုတ်လုပ် ရောင်းချ နိုင်ရန်ကိုလည်း စီစဉ်ဆောင်ရွက်လျက်ရှိနေပါတယ်။ ဒါ့အပြင် လူ့စွမ်းအားအရင်းအမြစ် တိုးမြှင့်ရေးကို ရည်ရွယ်ပြီး Vocational Training အစီအစဉ်များဖြင့် တိုင်းဒေသကြီး/ပြည်နယ်များတွင် အသက်မွေး ဝမ်းကျောင်းဆိုင်ရာ သင်တန်းများကို လှည့်လည် ဖွင့်လှစ် နိုင်ရန်အတွက် ယခင်က သင်တန်းများအပြင် ooooooogoda Mobile Vocational Truck (peilichoon Electrical, Welding, Automechanic Training ယာဉ်များကိုလည်း တီထွင်ထုတ်လုပ်နိုင်ခဲ့ပြီး သင်တန်းများ စတင်ပို့ချလျက်ရှိနေပြီ ဖြစ်ပါတယ်။ ထိုသို့လှည့်လည် သင်ကြားလျက်ရှိရာမှာ ယခုတင်ပြပုံအတိုင်း မြန်မာပြည်မြောက်ဖျား မြစ်ကြီးနား မြို့မှအစပြု၍ မြန်မာနိုင်ငံအနှံ့ အဆက်မပြတ် Vocational Training များကို ထိရောက်စွာ၊ ပိုမိုအောင်မြင်စွာ ပို့ချနိုင်တော့မှာဖြစ်ပါတယ်။ အလားတူပဲ အမှတ် (၂၃) ညောင်ခြေထောက်စက်ရုံမှာလည်း ခေတ်မီ နည်း စနစ်များကို အသုံးပြုကာ ရွှေပြားကြိတ်စက်များကိုလည်း အောင်မြင်စွာစမ်းသပ်ထုတ်လုပ်နိုင်ခဲ့ပြီး ရွှေတိဂုံ စေတီတော်မြတ်ကြီးရဲ့ ရွှေပြားကြိတ်စက်ရုံသို့ မကြာမီ ပို့ဆောင်တပ်ဆင်ပေးတော့မှာ ဖြစ်ပါတယ်။ မြန်မာ နိုင်ငံရဲ့ ရွှေသင်္ကန်းကပ်လှူမှုသမိုင်းတွင် ပထမဆုံးဖန်တီးတီထွင်ထုတ်လုပ်ခြင်းလည်း ဖြစ်ပါကြောင်း တင်ပြအပ်ပါတယ်။ သာဂရ စက်မှုနယ်မြေရှိ တာဘိုင်၊ ဂျင်နရေတာများ ထုတ်လုပ်လျက်ရှိတဲ့ အမှတ်(၂၆) အကြီးစား ongoscope: Golden Thurein Linn Co.,Ltd @y:60l: 8: 3:$3əclopodson (Dehydrator Dryer) များကိုလည်း ထုတ်လုပ်ရန် စီစဉ်ဆောင်ရွက်လျက်ရှိတဲ့အပြင် ကျေးရွာများမှာ လက်တွေ့အသုံးချ နိုင်မယ့် ရေအားလျှပ်စစ်ထုတ်စက်ငယ်များ (Cross Flow Turbine) များနှင့် Generator များကိုလည်း Triangle Link Co.,Ltd နှင့် ပူးပေါင်းထုတ်လုပ်ရန် စီစဉ်ဆောင်ရွက်လျက် ရှိနေပါတယ်။ သာဂရစက်မှု နယ်မြေရှိ စက်ရုံများမှာ Electric Bus များတွင် တပ်ဆင်မည့် လျှပ်စစ်မော်တာများကို ထုတ်လုပ်နိုင်ရန် ပြည်ပပညာရှင်များနှင့်ပူးပေါင်းပြီး Hungary နိုင်ငံမှ Modulo နည်းပညာဖြင့် ပတ်ဝန်းကျင်ထိခိုက် စေသော အခိုးအငွေ့ထုတ်လွှတ်မှု လုံးဝမရှိတဲ့ ဈေးကွက်ဝင် လျှပ်စစ်ဘတ်စ်ကားများကို ဥရောပနည်းပညာဖြင့် ပြည်တွင်း၌ တပ်ဆင်ထုတ်လုပ်ကာ ပြည်တွင်းသာမက ပြည်ပနိုင်ငံများသို့ပါ တင်ပို့ရောင်းချသွားနိုင်တော့မှာ ဖြစ်ပါတယ်။ လျှပ်စစ်ဘတ်စ်ကားများကို အသုံးပြုခြင်းဖြင့် ကာဗွန်ထုတ်လွှတ်မှု လုံးဝမရှိခြင်းနဲ့ သဘာဝ ပတ်ဝန်းကျင် သန့်ရှင်းကာ Carbon Credit ရရှိမှာဖြစ်ပြီး တိုင်းပြည်အတွက်သာမက ကမ္ဘာကြီးအတွက်ပါ များစွာအကျိုးရှိစေမှာ ဖြစ်ပါတယ်။ Electric Bus op:01 Battery qp:o Charging G1982€69:3203. odoops: 32860s Solar aç 32@&gt;:$28:02934: Charging Station op: mop: 98m2 O 3301320€ 3260:60: လမ်းမကြီးများတွင် တည်ဆောက်သွားနိုင်ရေးကိုလည်း စီမံဆောင်ရွက်လျက်ရှိနေပါတယ်။ ပြည်ထောင်စု အစိုးရအဖွဲ့ အစည်းအဝေးအမှတ်စဉ် (၈/၂၀၁၆) ရဲ့ သဘောတူညီ ခွင့်ပြုချက်အရ သထုံမြို့ရှိ ကော့စတစ် ဆိုဒါစက်ရုံ စီမံကိန်းအား ရပ်ဆိုင်းကာ စက်မှုနယ်မြေ(သထုံ) အဖြစ် ပြောင်းလဲအကောင်အထည်ဖော် ဆောင်ရွက်လျက်ရှိပါတယ်။ ထိုသို့ပြောင်းလဲ ဆောင်ရွက်နိုင်ရန်အတွက် စုစုပေါင်းမြေဧရိယာ ၆၇၇.ရရ ဧကကို အသုံးပြု ကာ ပြည်တွင်းပြည်ပမှ စိတ်ပါဝင်စားတဲ့ စက်မှုလုပ်ငန်းရှင်များ လာရောက် ရင်းနှီးမြှုပ်နှံနိုင်ရေး 3əozos Eol catupcaosegodaqoqulosusil wasəal odcoşĉc Energeia Asset Management (EAM) q:cul?:f8: 39.6 Mega Watt Solar Power Plant o səcmsèsaco2cos caosgoscques ရှိနေပါတယ်။ ထွက်ရှိလာမယ့်လျှပ်စစ်ဓာတ်အားကို အဆိုပါစက်မှုနယ်မြေအတွက် အသုံးပြုပြီး ပိုလျှံသည့် ဓာတ်အားများကို National Grid သို့ ပို့လွှတ်နိုင်ရေးအတွက် သက်ဆိုင်ရာ လျှပ်စစ်နှင့် စွမ်းအင်ဝန်ကြီး ဌာနနှင့်လည်း ညှိနှိုင်းဆောင်ရွက်လျက်ရှိနေပါတယ်။ ထို့ပြင် ကိုရီးယားနိုင်ငံ Daehan Knit Co.,Ltd နဲ့ ပူးပေါင်းပြီး ချည်မျှင်နဲ့အထည်စက်ရုံများကို တည်ဆောက်သွားရန်နဲ့ ပြည်ပသို့ပါ ပြန်လည်တင်ပို့နိုင်ရန် အတွက် စီစဉ်ဆောင်ရွက်လျက်ရှိနေပါတယ်။ သံမဏိစက်ရုံ ၂ ရုံနဲ့ပတ်သက်ပြီးတော့ ဆက်လက်တင်ပြရရင် Expression of Interest(EoI) ခေါ်ယူခဲ့ရာမှာ တင်ပြသူ ၁၀ ဦးရှိသည့်အနက် ပူးပေါင်းဆောင်ရွက်သင့်သော ကုမ္ပဏီ ၂ ခုရဲ့ အဆိုပြုလွှာ များနှင့် ကုမ္ပဏီတစ်ခုချင်းစီမှ ရရှိနိုင်မယ့် အကျိုးအမြတ်၊ ပြန်လည်ပေးဆပ်ရမယ့် အတိုး၊ အတိုးအရင်း နှိုင်းယှဉ်ချက်များကိုလည်း ၁၁-၈-၂၀၁၈ ရက်နေ့မှာ ကျင်းပပြုလုပ်ခဲ့တဲ့ နိုင်ငံတော်စီးပွားရေးရာပူးပေါင်း ဆောင်ရွက်ရေးညှိနှိုင်းကော်မတီ(NECC) သို့ ရှင်းလင်းတင်ပြခဲ့ပြီး အလားတူ နိုင်ငံတော်ပိုင်စက်ရုံအဖြစ် ကျန်ရှိနေသေးတဲ့ စက်ရုံ၊ အလုပ်ရုံများကိုလည်း ရေရှည်ရပ်တည်နိုင်ရေးနှင့် ပုဂ္ဂလိကနှင့် PPP စနစ်ဖြင့် ပူးပေါင်းဆောင်ရွက်ခြင်း၊ ပုဂ္ဂလိကသို့ အပြီးအပိုင်လွှဲပြောင်း ရောင်းချနိုင်ခြင်း၊ သုံးစွဲသူများ အသိအမှတ်ပြု လက်မှတ်တံဆိပ်များဖြင့် ဆက်လက်ထုတ်လုပ်နိုင်မယ့် ထုတ်ကုန်ပစ္စည်းများအတွက် နိုင်ငံတော်က ရင်းနှီး မြှုပ်နှံစရာမလိုဘဲ ပြည်တွင်းပြည်ပရှိ ရင်းနှီးမြှုပ်နှံမည့် ပုဂ္ဂလိကလုပ်ငန်းရှင်များ၏ အစီအစဉ်ဖြင့် ဆက်လက် တိုးချဲ့ ဆောင်ရွက်သွားနိုင်ရေးအတွက် ငှားရမ်းခြင်း၊ ပူးပေါင်းဆောင်ရွက်ခြင်းများကို Public Private Partnership (PPP) အဖြစ် ပုံစံပြောင်းလဲ ထုတ်လုပ်နိုင်ရေးကို စီစဉ်ဆောင်ရွက် လျက်ရှိပါတယ်။ ကိုယ်စားလှယ်တော်ကြီး ဦးအောင်ကျော်ကျော်ဦးရဲ့ အကြံပြုတဲ့ ဝန်ထုပ်ဝန်ပိုးဖြစ်နေသော ပင်စင် Fund ကို နိုင်ငံတော် ဘတ်ဂျက်မှ သီးသန့်ခွဲထုတ်ခြင်း၊ ဖွဲ့စည်းပုံပြင်ဆင်ခြင်း၊ စီမံခန့်ခွဲရေးနည်းလမ်းများ ပြင်ဆင်ခြင်း စတဲ့အဆိုပြုချက်များနဲ့ပတ်သက်ပြီးတော့လည်း စက်မှုဝန်ကြီးဌာနအနေနဲ့ အလေးအနက် ထားပြီး ဆက်လက်ဆောင်ရွက်လျက်ရှိနေပြီး စီးပွားရေးလုပ်ငန်းများ ပိုမိုသွက်လက် လျင်မြန်စေရန်အတွက် ဖွဲ့စည်းပုံကိုလည်း လက်တွေ့ကျကျ ပြန်လည်မွမ်းမံပြီး တီထွင်ဖန်တီးထုတ်လုပ်မှုများကို အားပေးနိုင်သော လက်တွေ့ကျတဲ့ ဖွဲ့စည်းပုံအဖြစ် ပြုပြင်ပြောင်းလဲသွားရမှာလည်း ဖြစ်ပါတယ်။ ပင်စင် Fund ကိုလည်း နိုင်ငံတော်ဘတ်ဂျက်မှ သီးသန့်ခွဲထုတ် ဆောင်ရွက်နိုင်ရေးအတွက် အစိုးရအဖွဲ့၏ မူဝါဒနှင့်အညီ သက်ဆိုင်ရာ ဝန်ကြီးဌာနများနှင့် ညှိနှိုင်းပေါင်းစပ်၍ ဆက်လက်ဆောင်ရွက်သွားရမှာ ဖြစ်ပါကြောင်း ရှင်းလင်းဖြေကြား အပ်ပါတယ်။ လေးစားအပ်ပါသော ပြည်ထောင်စုလွတ်တော် နာယကကြီးနှင့် တကွ ကိုယ်စားလှယ်တော်ကြီးများ၊ ဖိတ်ကြားထားသော ဧည့်သည်တော်များနှင့် စိတ်ပါဝင်စားကြသူများခင်ဗျာ။ စက်မှုဝန်ကြီးဌာနရဲ့ တီထွင် ဆန်းသစ်ထုတ်လုပ်ထားရှိမှုများ၊ ဆက်စပ် ဝန်ကြီးဌာနများနှင့် ပေါင်းစပ်ညှိနှိုင်းဆောင်ရွက်နေမှုများကို ယခုလ ရ ရက်နဲ့ ၉ ရက်နေ့အထိ နေပြည်တော် MICC(II) မှာခင်းကျင်းပြသမယ့် နိုင်ငံတကာ စက်မှု နည်းပညာပြပွဲနှင့် တီထွင်ဖန်တီးမှု ပြပွဲ၊ ပြိုင်ပွဲများမှာ ပါဝင်ပြသထားပါကြောင်းနဲ့ စိတ်ပါဝင်စားသူများ အားလုံး ကြွရောက်လေ့လာသုံးသပ် အကြံပြုနိုင်ကြပါကြောင်း လေးစားစွာ အသိပေး ဖိတ်မန္တက ပြုအပ်ပါတယ် ခင်ဗျာ။ အားလုံးကို ကျေးဇူးတင်ပါတယ်ခင်ဗျာ။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ အစည်းအဝေးကို မိနစ် ၃၀ ခန့် ခေတ္တရပ်နားမှာ ဖြစ်ပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျာ။</speech>
<speech type="mc">အားလုံး ထွက်ခွာနိုင်ကြပါပြီခင်ဗျာ။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျာ။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အစီအစဉ်(၉)ကို ဆက်လက်ဆောင်ရွက် သွားမှာဖြစ်ပါတယ်။ နယ်စပ်ရေးရာဝန်ကြီးဌာနက ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="12">ဗိုလ်ချုပ်သန်းထွဋ်(ဒုတိယဝန်ကြီး၊ နယ်စပ်ရေးရာဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကိုယ်စားလှယ်များအားလုံး မင်္ဂလာပါလို့ နယ်စပ် ရေးရာဝန်ကြီးဌာန၊ ဒုတိယဝန်ကြီး ဗိုလ်ချုပ်သန်းထွဋ်မှ နှုတ်ခွန်းဆက်သဂါရဝပြုအပ်ပါတယ်။ ကျင်းပပြုလုပ်တဲ့ ပြည်ထောင်စုလွှတ်တော် အစည်းအဝေးမှာ နယ်စပ်ရေးရာဝန်ကြီးဌာနနဲ့ ပတ်သက်တဲ့ ရှမ်းပြည်နယ်၊ မိုင်းပျဉ်းမဲဆန္ဒနယ်၊ ပြည်သူ့လွှတ်တော်ကိုယ်စားလှယ် ဦးစိုင်းထွန်းစိန်ရဲ့ ဆွေးနွေးချက် တစ်ခုအပေါ်မှာ ပြန်လည်ရှင်းလင်း တင်ပြသွားမှာ ဖြစ်ပါတယ်။ မိုင်းပျဉ်းမြို့နယ်အတွင်း စွန်တောင်းချောင်းကူးတံတား(၁)စင်းမှာ အရေးပေါ်တည်ဆောက်ရန် လိုအပ်နေပါသဖြင့် ၂၀၁၈-၂၀၁၉ ဘဏ္ဍာရေးနှစ်၊ ဘဏ္ဍာငွေအရအသုံး ခန့်မှန်းခြေငွေစာရင်းတွင် မပါဝင် သော်လည်း ဖြည့်စွက်ရန်ပုံငွေ လျာထားပေးရန် တင်ပြချက်နှင့်ပတ်သက်ပြီးတော့ အဆိုပါတံတားဟာ နယ်စပ်ရေးရာဝန်ကြီးဌာနက ၂၀၀၈-၂၀၀၉ ဘဏ္ဍာရေးနှစ်မှာ မတည်ငွေကျပ် ၁.၅ သန်းနှင့် ဒေသခံပြည်သူ တို့၏ ထည့်ဝင်လှူဒါန်းငွေတို့ဖြင့် တည်ဆောက်ခဲ့ခြင်းဖြစ်ပြီးတော့ ၂၀၁၃-၂၀၁၄ ခုနှစ် ဘဏ္ဍာရေးနှစ်မှာ ပြုပြင်ထိန်းသိမ်းရန်အတွက် ငွေကျပ် ၁၈ သန်းဖြင့် ခွင့်ပြုခဲ့ရာမှာ မိုင်းပျဉ်းမြို့နယ် အထွေထွေအုပ်ချုပ်ရေး ဦးစီးဌာနမှ တာဝန်ယူဆောင်ရွက်ခဲ့တဲ့ လုပ်ငန်းလည်းဖြစ်ပါတယ်။ အဆိုပါ စွန်တောင်းချောင်းကူးတံတား(၁)စင်း တည်ဆောက်ရန်အတွက် ဖြည့်စွက်ခွင့်ပြုငွေ လျာထား ပေးရန်ကိစ္စနှင့်စပ်လျဉ်း၍ အမျိုးသားစီမံကိန်းဥပဒေတွင်ပါဝင်ပြီး ရန်ပုံငွေမလုံလောက်သည့် ကိစ္စများနှင့် သက်ဆိုင်သည့် ဘဏ္ဍာရေးနှစ်အတွင်း ဆောင်ရွက်ပြီးစီးနိုင်သည့် ကိစ္စများကိုသာတောင်းခံရန်နှင့် လုပ်ငန်း စီမံကိန်းအသစ်များအတွက် တောင်းခံခြင်းမပြုရန်ဟူသော စီမံကိန်းနှင့်ဘဏ္ဍာရေးဝန်ကြီးဌာ၏ ဖြည့်စွက် ခွင့်ပြုငွေ တောင်းခံခြင်းဆိုင်ရာ ညွှန်ကြားချက်အရ ၂၀၁၈-၂၀၁၉ ဘဏ္ဍာရေးနှစ် အမျိုးသားစီမံကိန်းဥပဒေတွင် ပါဝင်ခြင်းမရှိပါသဖြင့် ဖြည့်စွက်ခွင့်ပြုရန်ပုံငွေ လျာထား၍မရပါကြောင်းနှင့် ၂၀၁၉-၂၀၂၀ ဘဏ္ဍာရေးနှစ်တွင် လျာထားပေးမည်ဖြစ်ပါကြောင်း ရှင်းလင်းတင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="11">ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်များခင်ဗျာ။ ၂၀၁၈၂၀၁၉ ခုနှစ် အမျိုးသားစီမံကိန်းဥပဒေကြမ်းနှင့် ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်း တို့နှင့်စပ်လျဉ်းပြီး ပူးပေါင်းကော်မတီ နှစ်ရပ်ရဲ့ လေ့လာတွေ့ရှိချက်နဲ့ သဘောထားမှတ်ချက်အစီရင်ခံစာပါ မူသဘောအကြောင်းအရာများနဲ့ လွှတ်တော်ကိုယ်စားလှယ်တော်ကြီးများရဲ့ မူနဲ့ အခြေခံသဘော ဆွေးနွေးခြင်းများ အပေါ် စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနမှ ပြန်လည်ရှင်းလင်း ဆွေးနွေးတင်ပြပါမယ်။ နာယကကြီးခင်ဗျာ။ ၂၀၁၈-၂၀၁၉ ဘဏ္ဍာနှစ်၊ လယ်ယာကဏ္ဍ စီမံကိန်းရည်မှန်းချက်မှာ စုစုပေါင်း သီးနှံ စိုက်ပျိုးတဲ့ ဧရိယာဧက သန်း ၅၀ နီးပါး (ဧက ၄၉.၈၈ သန်းကျော်) အနေနဲ့ ယခင်နှစ် ၂၀၁၇-၂၀၁၈ ဘဏ္ဍာနှစ်စိုက်ပျိုးခဲ့တဲ့ ဧရိယာဧကနဲ့ နှိုင်းယှဉ်မယ်ဆိုရင် ဧက ၈.၁၈ သိန်း လျော့နည်းသွားသော်လည်း လယ်ယာကဏ္ဍရဲ့ ထုတ်လုပ်မှုတန်ဖိုး GDP ကို ၂၀၁၇-၂၀၁၈ ဘဏ္ဍာရေးနှစ်ထက် ၂.၄ ရာခိုင်နှုန်း တိုးတက်ဖို့အတွက် ရည်မှန်းထားမှုအပေါ်မှာ ၎င်းရည်မှန်းချက်ပြည့်မီရေး ပံ့ပိုးဆောင်ရွက်မယ့် အစီအစဉ် တွေကို ပြည်ထောင်စုလွှတ်တော်မှတစ်ဆင့် ပြည်သူများသို့ ပွင့်လင်းမြင်သာစွာ ရှင်းလင်းတင်ပြနိုင်ရေး အတွက် ဥပဒေကြမ်းပူးပေါင်းကော်မတီမှ သဘောထားမှတ်ချက်ပြုထားပါတယ်။ ၂၀၁၈-၂၀၁၉ ဘဏ္ဍာနှစ်မှာ သီးနှံစိုက်ဧရိယာဧက ရည်မှန်းထားမှု လျော့နည်းရခြင်းနှင့် ပတ်သက်ပြီး ရှင်းလင်းတင်ပြပါ့မယ်။ အဓိကသီးနှံ ၁၀ မျိုးထဲမှာပါဝင်တဲ့ မြေပဲ၊ နှမ်း၊ နေကြာ၊ ကြံနှင့် မတ်ပဲတို့ကို စိုက်ဧက ၅.၂ သိန်းကျော် တိုးတက်စိုက်ပျိုးသွားဖို့ လျာထားပါတယ်။ တစ်ဖက်မှာလည်း ဘတ်ဂျက်နှစ် တွက်ချက်မှု အကူးအပြောင်းကာလ စာရင်းညှိနှိုင်းမှုနဲ့ အဓိက စစ်ကိုင်းတိုင်း၊ မကွေးတိုင်းဒေသကြီး တွေမှာ သီးနှံစိုက်ပျိုးမှုပုံစံအရ စပါးစိုက်ဧက လျော့နည်းလျာထားမှုနဲ့အတူ သီးနှံဈေးနှုန်းဈေးကွက် မျှော်မှန်းချက်တွေအရ အစေ့ထုတ်ပြောင်း၊ ချည်မျှင်ရှည်ဝါ၊ ပဲတီစိမ်း၊ ပဲစင်းငုံတို့ဟာ စိုက်ဧက ၆.၉ သိန်း ကျော် ရ သိန်းခန့် လျော့နည်းလျာထားခြင်းရှိခဲ့ပါတယ်။ သို့ဖြစ်တဲ့အတွက် အဓိကသီးနှံ ၁၀ မျိုးအနေနဲ့ အသားတင်စိုက်ဧကမှာ ဧက ၁.၆ သိန်းကျော် လျော့နည်းရည်မှန်းထားရှိပါကြောင်း တင်ပြအပ်ပါတယ်။ ထို့အပြင် အခြားသီးနှံ ၅၁ မျိုးမှာ ဧက ၆ သိန်းခွဲကျော် လျော့နည်းမှုရှိလာမှာဖြစ်တဲ့အတွက် စုစုပေါင်း အားဖြင့် စိုက်ဧက ၈.၁၈ သိန်းခန့် လျော့နည်းလျာထားမှုရှိပါကြောင်း တင်ပြအပ်ပါတယ်။ စပါးစိုက်ဧက ၂.၅ သိန်းကျော် လျော့နည်းနေသော်လည်း တစ်ဧကအထွက်နှုန်းမှာ ၁.၃ရ တင်းနှုန်း တိုးတက်ရန် ရည်မှန်းဆောင်ရွက်သွားမှာ ဖြစ်ပါတယ်။ အထွက်တင်း ၄၁ သန်းကျော် ပိုမိုထွက်ရှိရေး စီမံဆောင်ရွက် သွားဖို့ လျာထားပါတယ်။ ပဲမျိုးစုံသီးနှံအနက် မတ်ပဲ၊ ပဲတီစိမ်း၊ ပဲစင်းငုံတို့အနေနဲ့ ပြည်တွင်းစိုက်ပျိုးထုတ်လုပ်နိုင်မယ့် အနေ အထား ဈေးကွက်အခြေအနေများအရ ပဲတီစိမ်းမှာ စိုက်ဧက ၁.၈ သိန်းကျော်နဲ့ ပဲစင်းငုံမှာ စိုက်ဧက ၁.၄ သိန်း ကျော် လျော့နည်းရည်မှန်းထားမှု ရှိပါတယ်။ စိုက်ဧက ၂ သိန်းခန့် တိုးတက်လာဖို့အတွက် ခန့်မှန်းထား ပါတယ်။ အဆိုပါပဲ ၃ မျိုးအနေနဲ့ အထွက်နှုန်းတိုးရေး အစီအမံအရ အထွက်တင်းပေါင်း ၆၅ သိန်းခန့် တိုးတက်ထွက်ရှိရန် ရည်မှန်းထားပါကြောင်း ရှင်းလင်းတင်ပြအပ်ပါတယ်။ သီးနှံစိုက်ဧကများ လျော့နည်းသွားသော်ငြားလည်း သီးနှံထွက်ရှိမှု လျော့နည်းခြင်း မရှိစေရေးအတွက် စီမံဆောင်ရွက်သွားမည့် အစီစဉ်များကို ရှင်းလင်းတင်ပြပါ့မယ်။ ဒေသနှင့်ကိုက်ညီမည့် သီးနှံမျိုးများ (ဥပမာမိုးခေါင်ဒဏ်ခံ၊ ရေနစ်ခံ၊ ရေမြုပ်ခံ၊ ဆားငံခံစပါးမျိုးများ) ပြောင်းလဲစိုက်ပျိုးခြင်း၊ သီးနှံပုံစံများပြောင်းလဲ စိုက်ပျိုးခြင်း၊ ဘက်စုံပိုးမွှားရောဂါ ကာကွယ်နှိမ်နင်းရေးစနစ်နှင့် စိုက်ပျိုးရေးဆိုင်ရာ အလေ့အကျင့်ကောင်းများ ပူးတွဲကျင့်သုံးစိုက်ပျိုးစေခြင်းတို့ကို ဆောင်ရွက်သွားမှာဖြစ်ပါတယ်။ ၂၀၁၈-၂၀၁၉ခု နှစ်မှာ မျိုးကောင်းမျိုးသန့် မျိုးစေ့တွေကို တောင်သူ၊ ကုမ္ပဏီ/ပုဂ္ဂလိက၊ အကျိုးတူလယ်ယာစနစ်၊ မျိုးသန့်စံပြရွာ၊ အကျိုးဆောင် တောင်သူ၊ ခြံနှင့် တောင်သူ ပူးပေါင်းဆောင်ရွက်မှု၊ ပြည်ပစီမံကိန်းအရ ပူးပေါင်းဆောင်ရွက်မှုစသည်ဖြင့် နည်းလမ်း ရ မျိုးဖြင့် စုစုပေါင်းဧက ၇၆,၀၀၀ ကျော်အထိ တိုးချဲ့စိုက်ပျိုး ထုတ်လုပ်သွားမှာဖြစ်တဲ့ အတွက် အထွက်နှုန်းကောင်း မျိုးကောင်းမျိုးသန့်စပါးဆိုရင် တင်းပေါင်း ၅၆ သိန်းခန့် ထုတ်လုပ်နိုင်မှာ ဖြစ်ပါတယ်။ ယင်းမှစပါးစိုက်ဧက ၃.ရ သန်းကျော်အတွက် မျိုးဖြန့်ဖြူးပေးနိုင်မှာ ဖြစ်တဲ့အလျောက် မျိုးကောင်းမျိုးသန့်မျိုးစေ့များကို တောင်သူများဆက်လက် သုံးစွဲဆောင်ရွက်နိုင်ခြင်းဖြင့် တစ်ဧကအထွက်နှုန်းဟာ ၁၀ တင်းမှ တင်း၂၀ အထိ တိုးတက်ထွက်နိုင်အောင် စီမံဆောင်ရွက်သွားမှာ ဖြစ်ပါတယ်။ စပါးသီးနှံမှာ မျိုးကွဲပေါင်းများစွာရှိရာမှာ စပ်မျိုးစပါး၊ အထွက်ကောင်းစပါး၊ အရည်အသွေးကောင်းစပါး၊ ဒေသစပါးမျိုး အုပ်စုအလိုက်ရှိတဲ့အနက် အထွက်နှုန်းကောင်းတဲ့မျိုးတွေကို ပြောင်းလဲစိုက်ပျိုးရန် ဖြစ်ပါတယ်။ အထွက်နှုန်းတင်း ၈၀ မှ ၉၀ တင်းကျော်အထိ ထွက်ရှိနိုင်တဲ့ မနောသုခ၊ ဆင်းသုခ၊ ရွှေသွယ်ရင်၊ ရွှေမနော်၊ ရတနာတိုး စတဲ့ အထွက်ကောင်းမျိုးတွေကို စိုက်ပျိုးသွားဖို့ စီမံထားပါတယ်။ ဒါ့အပြင် ဒေသနှင့်ကိုက်ညီပြီး အောင်မြင်ဖြစ်ထွန်းနိုင်မည့် အခြားသီးနှံများ အမယ်စုံပြောင်းလဲ စိုက်ပျိုးသွားနိုင်ရေးအတွက်လည်းပဲ စိုက်ပျိုးပညာပေးနည်းလမ်းများနှင့် တွန်းအားပေး ဆောင်ရွက်သွား မှာဖြစ်ပါတယ်။ ထွက်ရှိလာတဲ့ သီးနှံများ အရည်အသွေးကောင်းမွန်ခြင်းဖြင့် တောင်သူများ ဈေးကောင်း ရရှိပြီး ဝင်ငွေပိုမိုရရှိစေဖို့ စိုက်ပျိုးရေးဆိုင်ရာအလေ့အကျင့်ကောင်းများ လိုက်နာကျင့်သုံးရေးအတွက် သီးနှံအလိုက် GAP စံပြကွက်များ ဆောင်ရွက်ပြသခြင်းများကိုလည်း တစ်ဖက်မှာ စီမံဆောင်ရွက်သွားမှာ ဖြစ်ပါတယ်။ သီးနှံရိတ်သိမ်းချိန်နောက်ပိုင်း ဆောင်ရွက်ရမည့် ရိတ်သိမ်းပြီးနောက် သန့်စင်ခြင်း၊ အခြောက်ခံခြင်း၊ သိုလှောင်ကြိတ်ခွဲခြင်း စတဲ့အဆင့်တွေမှာ လေလွင့်ဆုံးရှုံးမှုနည်းစေဖို့ တောင်သူများ နည်းပညာပေးနဲ့ အပံ့အပိုးများ ဆောင်ရွက်လျက်ရှိတဲ့အလျောက် ရိတ်သိမ်းမှုမှာ စက်ကိရိယာများ တိုးမြှင့်အသုံးပြု ရိတ်သိမ်းခြင်းဖြင့်လည်း လေလွင့်ဆုံးရှုံးမှုများ သက်သာပြီး၊ အထွက်နှုန်းများ တိုးတက်ရေးကို အကောင်ထည်ဖော်ဆောင်ရွက်သွားမှာ ဖြစ်ပါတယ်။ သီးနှံစိုက်ပျိုးထုတ်လုပ်မှုအပေါ်မှာ အခြေခံတွက်ချက်ရတဲ့ လယ်ယာကဏ္ဍ ထုတ်လုပ်မှုတန်ဖိုး GDP မှာ စပါးသီးနှံအနေနဲ့ ထုတ်လုပ်မှုတန်ဖိုးရဲ့ ၃၀ ရာခိုင်နှုန်းခန့် နဲ့ ပဲမျိုးစုံအနေနဲ့ ထုတ်လုပ်မှုတန်ဖိုးရဲ့ ၁၀ ရာခိုင်နှုန်းခန့် အချိုးအစားပါဝင်ပါတယ်။ လယ်ယာကဏ္ဍထုတ်လုပ်မှုတန်ဖိုး GDP မှာ သီးနှံစုစိုက်ဧက ၈ သိန်းကျော် လျော့နည်းသွားသော်လည်းပဲ အဓိကသီးနှံတွေမှာ အထွက်နှုန်းတိုးလာရန် ရည်မှန်းဆောင်ရွက် သွားမှာဖြစ်တဲ့အတွက် GDP တိုးတက်မှုနှုန်း ၂.၄ ရာခိုင်နှုန်း ရည်မှန်းထားခြင်းဖြစ်ပါကြောင်း ရှင်းလင်း တင်ပြအပ်ပါတယ်။ နာယကကြီးခင်ဗျား။ ဆက်လက်ပြီး ပြည်ပချေးငွေများနှင့် ဆောင်ရွက်တဲ့လုပ်ငန်းစီမံကိန်းများ အပါအဝင် ၂၀၁၈-၂၀၁၉ ဘဏ္ဍာနှစ်မှာ ဆောင်ရွက်မည့် လုပ်ငန်းစီမံကိန်းများကို အမျိုးသားစီမံကိန်းဥပဒေကြမ်းပါ ပြဋ္ဌာန်းချက်များနှင့်အညီ သတ်မှတ်ပြဋ္ဌာန်းထားတဲ့ အင်္ဂါရပ်များ၊ ဆန်းစစ်ချက်များကို ပွင့်လင်းမြင်သာစွာ ထားရှိဆောင်ရွက်သွားရန်အတွက် ဥပဒေကြမ်းပူးပေါင်းကော်မတီက သဘောထားမှတ်ချက်ပြုထားတဲ့ အလျောက် ယင်းသဘောထားမှတ်ချက်အပေါ် စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန အနေနဲ့ အလေးအနက်ထား လိုက်နာဆောင်ရွက်သွားမည်ဖြစ်ပါကြောင်း တင်ပြအပ်ပါတယ်။ နာယကကြီးခင်ဗျား။ ဆည်မြောင်းနှင့် ရေအသုံးချမှုစီမံခန့်ခွဲရေးဦးစီးဌာနက အကောင်အထည်ဖော် ဆောင်ရွက်တဲ့ မြစ်သာရေလှောင်တမံဘက်စုံစီမံကိန်းနှင့်ပတ်သက်ပြီး ပုလဲမြို့နယ်မဲဆန္ဒနယ်မှ လွှတ်တော် ကိုယ်စားလှယ် ဒေါ်ခင်စန်းလှိုင်၊ ကျိုက်လတ်မဲဆန္ဒနယ်မှ ဦးရန်လင်း၊ ဂန့်ဂေါမဲဆန္ဒနယ်မှ ဒေါ်ယဉ်မင်းလှိုင်နှင့် ဆိပ်ကြီးခနောင်တိုမဲဆန္ဒနယ်မှ ဦးတင်ထွန်းအောင်တို့က သုံးသပ်ဆွေးနွေးမှုများ၊ အကြံပြုချက်များ၊ အဆိုပြုမှုများနှင့် သဘောထားမှတ်ချက်ပြု ဆွေးနွေးမှုများ ရှိခဲ့ပြီးဖြစ်ပါတယ်။ မြစ်သာရေလှောင်တမံ ဘက်စုံစီမံကိန်းဟာ စတင်အကောင်အထည်ဖော်ဆောင်ရွက်တဲ့ြီး နှစ်ရှည်ဆောင်ရွက်ခဲ့ရမှုရှိခဲ့တဲ့အလျောက် ပြောင်းလဲလာတဲ့ ပစ္စည်းဈေးနှုန်းတွေ၊ လုပ်အားခတွေ၊ လက်တွေ့ အကောင်အထည်ဖော် ဆောင်ရွက်ရာမှာတွေ့ကြုံရတဲ့ လုပ်ငန်းခွင်အခြေအနေ၊ ရာသီဥတုအခြေအနေတွေအရ ဒီဇိုင်းပုံစံပြောင်းလဲရမှုနဲ့ စီမံကိန်းရဲ့ ခန့်မှန်းခြေစာရင်းဟာ အဆင့်ဆင့်ပြုပြင်ရေးဆွဲခဲ့မှု ဖြစ်တည်လာတဲ့ အခြေအနေပေါ်စပ်လျဉ်းပြီး ပြည်သူ့ငွေစာရင်းပူးပေါင်းကော်မတီတွင်လည်းကောင်း၊ ရငွေသုံးငွေများစိစစ်ရေး ပူးပေါင်းအဖွဲ့(၇)တွင်လည်းကောင်း ရှင်းလင်းတင်ပြခဲ့ပြီး ဖြစ်တဲ့အတွက် အကျယ်တဝင့် ရှင်းလင်းဆွေးနွေး တင်ပြခြင်း မပြုတော့ပါကြောင်း တင်ပြအပ်ပါတယ်။ ၂၀၁၈-၂၀၁၉ ဘဏ္ဍာရေးနှစ်၊ မြစ်သာရေလှောင် တမံဘက်စုံစီမံကိန်းအတွက် ရန်ပုံငွေလျာထားမှုနှင့်စပ်လျဉ်းပြီး ဥပဒေကြမ်းပူးပေါင်းကော်မတီရဲ့ သဘောထား မှတ်ချက်ပြုထားပြီးဖြစ်သည့်အလျောက်၊ ပြည်ထောင်စုလွှတ်တော်ရဲ့ အဆုံးအဖြတ်ဖြင့် ဆောင်ရွက်သွားရမည် ဖြစ်သည်ကိုခံယူထားပါတယ်။ နာယကကြီးခင်ဗျား။ ဆက်လက်ပြီး ဆည်မြောင်းနှင့် ရေအသုံးချမှု စီမံခန့်ခွဲရေးဦးစီးဌာနက ဆောင်ရွက် လျက်ရှိတဲ့ ပြုပြင်ထိန်းသိမ်းရေးလုပ်ငန်းများနှင့်စပ်လျဉ်းပြီး တင်ပြပါ့မယ်။ လက်ရှိမှာ စိုက်ပျိုးရေရရှိရေး၊ သောက်သုံးရေရရှိရေး၊ စိုက်ပျိုးပြီးသီးနှံများနှင့် လယ်ယာမြေများ ရေကြီးနစ်မြုပ်မှုမှ ကာကွယ်ပေးနိုင်ရေး တို့အတွက် ရေလှောင်တမံ၊ ရေလွှဲဆည်၊ ကန်၊ ရေတံခါး၊ မြစ်ရေတင်လုပ်ငန်းစတဲ့ လုပ်ငန်းပေါင်း ၇၈၈ ခုကို တည်ဆောက်ထိန်းသိမ်းထားလျက်ရှိပါတယ်။ ဒါ့အပြင် ၎င်းလုပ်ငန်းတွေနဲ့ ဆက်စပ်တည်ရှိတဲ့ ရေပေးမြောင်းဟာ အလျား ၁၀,၁၁၅ ကျော်၊ ရေဘေးကာကွယ်ရေးနှင့် ရေငန်တားတာဟာ အလျား ၂,၄၆၆ မိုင်၊ တူးမြောင်းအဆောက်အအုံများ စတဲ့ လုပ်ငန်းတွေကို နှစ်စဉ်ပုံမှန် ပြုပြင်ထိန်းသိမ်း ဆောင်ရွက်နေရမှုရှိပါတယ်။ ဌာနမှထိန်းသိမ်းထားတဲ့ စက်ယန္တရားကြီးများ၊ မော်တော်ယာဉ်များ၊ ရုံးအဆောက်အအုံ၊ လမ်း၊ တံတားစသည်များကို နှစ်စဉ်ပြုပြင် ရသလို ဒေသခံပြည်သူများရဲ့ တင်ပြချက်များအပေါ်အခြေခံပြီး၊ လုပ်ငန်းလိုအပ်ချက်နှင့်အညီ ရေနုတ် မြောင်းများ ဖုန်းပို့ချမှုကဲ့သို့သော ရှင်းလင်းတူးဖော်ပေးရခြင်းလုပ်ငန်းများကိုလည်း စီမံဆောင်ရွက်ပေး ရလျက်ရှိပါတယ်။ နာယကကြီးခင်ဗျား။ ဆိပ်ကြီးခနောင်တို ပြည်သူ့လွှတ်တော်ကိုယ်စားလှယ် ဦးတင်ထွန်းနိုင် ဆွေးနွေးမှုအရ သိရှိလိုတဲ့ ဆည်မြောင်းနဲ့ ရေအသုံးချမှုစီမံခန့်ခွဲရေးဦးစီးဌာနရဲ့ သာမန်ပြင်ဆင်ထိန်းသိမ်း စရိတ်နဲ့စပ်လျဉ်းပြီး နီးစပ်ရာ ၃ နှစ်စာကို ဦးစွာတင်ပြပါ့မယ်။ ၂၀၁၅-၂၀၁၆ ဘဏ္ဍာရေးနှစ်မှာ ကျပ် ၇၁.၀၂ရ ဘီလီယံ၊ ၂၀၁၆-၂၀၁ရ ဘဏ္ဍာရေးနှစ်မှာ ကျပ် ၆၉.၄၁၅ ဘီလီယံ နဲ့ ၂၀၁၇-၂၀၁၈ ဘဏ္ဍာရေး နှစ်မှာ ကျပ် ၇၁.၅၂၃ ဘီလီယံ အသီးသီးဖြစ်ပါတယ်။ ၂၀၁၈-၂၀၁၉ ဘဏ္ဍာနှစ်အတွက် လျာထားတင်ပြ ထားတဲ့ ပြုပြင်ထိန်းသိမ်းစရိတ် ကျပ်ဘီလီယံ ၇၀ နဲ့ ပတ်သက်ပြီး ဆောင်ရွက်ရမယ့် လုပ်ငန်းများအလိုက် ရှင်းလင်းတင်ပြပါ့မယ်။ ဌာနမှ တည်ဆောက်ထိန်းသိမ်းထားတဲ့ ဆည်၊ ကန်၊ ရေလှောင်တမံများ၊ ရေတံခါးများ၊ ဆည်ရေသောက်စနစ်များ၊ တာများ၊ ရေဘေးကာကွယ်ရေးတာများ၊ ရေငန်တားတာများ ထိန်းသိမ်းစောင့်ရှောက်ဖို့အတွက် မိုးရာသီ၊ နွေရာသီ၊ နှစ်ပေါက် သာမန်ထိန်းသိမ်းခြင်းလုပ်ငန်းများ လည်ပတ်နိုင်ဖို့အတွက် လုပ်အားခအပါအဝင် ပေးချေရမယ့်ရန်ပုံငွေဟာ ကျပ် ၁၀.၅၄ ဘီလီယံ ရှိပါတယ်။ ရေလှောင်တမံ၊ ရေလွှဲဆည်၊ ရေတံခါးတို့နဲ့ဆက်စပ်တဲ့ ရေအားအဆောက်အအုံများ ပြုပြင်ထိန်းသိမ်း ခြင်း၊ ရေလှောင်တမံများရှိတဲ့ ကျောက်ကွက်များနိမ့်ခြင်း၊ တမံကိုယ်ထည်ပေါ်မှာရှိတဲ့ အလျားလိုက်မြောင်း များ၊ ကန့်လန့်ပြတ်မြောင်းများ၊ ကျိုးပဲ့ပျက်စီးမှုတွေ ပြုပြင်ခြင်း၊ ရေထုတ်ပြွန်၊ ရေလွှဲဆည်၊ ရေပိုလွှဲများ မှာရှိတဲ့ ရေတံခါးများပြုပြင်ခြင်းနဲ့ ရေစားချောက်များပြုပြင်ခြင်း၊ ရေသွင်းရေထုတ်ရေတံခါးများ ပြုပြင်ခြင်း အတွက် ရန်ပုံငွေလျာထားမှုဟာ ကျပ် ၁၇.၉၉၅ ဘီလီယံ ရှိပါတယ်။ ရေလှောင်တမံတွေရဲ့ ဆည်ရေသောက် စနစ်အတွင်းမှာရှိတဲ့ တူးမြောင်းများ ပျက်စီးကျိုးပေါက်ခြင်း၊ လိုင်နင်ကျောက်ကွက် ပြုပြင်ခြင်း၊ တူးမြောင်း အဆောက်အအုံများဖြစ်တဲ့ ရေကျအဆောက်အအုံ၊ ရေငုတ်ပြွန်၊ ရေတံလျှောက်၊ ရေသွင်းရေထုတ် တံခါးများ ပြုပြင်ခြင်း၊ ရေပေးတူးမြောင်းနဲ့ဆက်စပ်တဲ့ ရေနုတ်မြောင်းများ ပြန်လည်တူးဖော်ခြင်းနဲ့ ရေနုတ်မြောင်း ဆိုင်ရာ အဆောက်အအုံများ ပြန်လည်ပြုပြင်ခြင်းတို့အတွက် ရန်ပုံငွေ ကျပ် ၁၈.၈၁၃ ဘီလီယံ လျာထားခြင်း ဖြစ်ပါတယ်။ မြစ်ကမ်းဘေးမှာရှိတဲ့ ရေဘေးကာကွယ်ရေးတာတမံများ၊ မြစ်ဝကျွန်းပေါ်ဒေသကဲ့သို့ နိုင်ငံအောက်ပိုင်း မှာရှိတဲ့ ရေငန်တားတာတမံများ သတ်မှတ်အမြင့်၊ သတ်မှတ်ထုထည်ရရှိအောင် ပြန်လည်ပြုပြင်ခြင်း၊ မိုးရာသီမှာ အရေးပေါ်အခြေအနေ ဖြစ်ပေါ်လာလို့ရှိရင် ုပြင်ခြင်း၊ အရေးပေါ်ပစ္စည်းများ ဝယ်ယူ စုဆောင်းခြင်း၊ ရေကင်းတဲများဆောက်လုပ်ခြင်း၊ မိုးရာသီကုန်ဆုံးလို့ ကမ်းပြိုမှုများ ဖြစ်ပေါ်လာတဲ့အခါ ကမ်းပါးထိန်းသိမ်းခြင်းလုပ်ငန်းများ၊ ပန်းတာများတည်ဆောက်ခြင်း စတဲ့လုပ်ငန်းတွေအတွက် ရန်ပုံငွေ ကျပ် ၄.၉၅၉ ဘီလီယံ လျာထားပါတယ်။ ဌာနပိုင်စက်ယန္တရားကြီးများ အပါအဝင် ရုံးသုံးစက်ကိရိယာ တန်ဆာပလာ များပြုပြင်ခြင်းအတွက် ရန်ပုံငွေ ကျပ် ၆.၇၁ ဘီလီယံ၊ ရုံးအဆောက်အဦများအပါအဝင် အိမ်ရာများ၊ လုပ်ငန်းခွင် အဆောက်အဦများ၊ စတိုများ၊ ဂိုဒေါင်များ ပြုပြင်ခြင်းအတွက် ရန်ပုံငွေ ကျပ် ၅.၅၃ ဘီလီယံ၊ ရေလှောင်တမံ၊ ရေလွှဲဆည်၊ ကန်၊ ရေတံခါးနှင့် မြစ်ရေတင်လုပ်ငန်းတို့ရှိ အဝင်လမ်းများပြုပြင်ခြင်း၊ မြောင်းစစ်လမ်းများပြုပြင်ခြင်း၊ တာစစ်လမ်းများ ပြုပြင်ခြင်းနှင့် ထိုလမ်းများပေါ်ရှိ တံတားများ ပြုပြင်ထိန်းသိမ်းခြင်းတို့အတွက် ရန်ပုံငွေ ကျပ် ၅.၀၃၆ ဘီလီယံ လျာထားတဲ့အလျောက် စုစုပေါင်းရန်ပုံငွေ ကျပ် ၆၉.၅၈၃ ဘီလီယံ သုံးစွဲနိုင်ရေး အတွက် လျာထားခြင်းဖြစ်ပါကြောင်း ရှင်းလင်းတင်ပြအပ်ပါတယ်။ ပြုပြင်ထိန်းသိမ်းမှုလုပ်ငန်းများနဲ့ စပ်လျဉ်းပြီး ငဲ့ကွက်သောအားဖြင့် ခြုံငုံတင်ပြခြင်း ဖြစ်ပါတယ်။ ကိုယ်စားလှယ်တော်ကြီးအနေနဲ့ သိရှိလိုတဲ့ နှစ်အလိုက်သုံးစွဲမှု အသေးစိတ်စာရင်း အချက် အလက်များကို လွှတ်တော်မှတစ်ဆင့် ပြည်ထောင်စုအစိုးရအဖွဲ့၊ မိမိဝန်ကြီးဌာနသို့ တောင်းခံစိစစ်၊ သုံးသပ် နိုင်ပါကြောင်း နာယကကြီးမှတစ်ဆင့် ရှင်းလင်းဖြေကြားအပ်ပါတယ်။ ADB PC World Bank cay:cgogie, caoségosoo ap8cq6asodogdap:mooş gdmo ကြာမြင့်ပြီးတော့ ဆည်ရေသောက်စနစ် ပြုပြင်ခြင်းနဲ့ အဆင့်မြှင့်တင်ခြင်းလုပ်ငန်းတွေကို ဆောင်ရွက်ရတဲ့ လုပ်ငန်းများဖြစ်ပါတယ်။ ADB ချေးငွေနဲ့ ပျော်ဘွယ်မြို့နယ်၊ ချောင်းမကြီး ဆည်ရေသောက်စနစ်၊ World Bank ချေးငွေနဲ့ မြောက်ယမား၊ ဆင်သေ၊ မာလဲနတ်တောင်နဲ့ ဆွာချောင်းရေသောက်စနစ်များကို ဆောင်ရွက်ရတာဖြစ်ပါတယ်။ သာမန်ပြုပြင်ထိန်းသိမ်းတဲ့ ရန်ပုံငွေဖြင့် ဆောင်ရွက်၍မရနိုင်တဲ့အတွက် ငွေလုံးငွေရင်းဘတ်ဂျက်ချေးငွေဖြင့် ဆောင်ရွက်ရခြင်းဖြစ်ပါကြောင်း ရှင်းလင်းတင်ပြအပ်ပါတယ်။ နာယကကြီးခင်ဗျား။ ပဲခူးတိုင်းဒေသကြီး၊ မင်းလှမဲဆန္ဒနယ်မှ လွှတ်တော်ကိုယ်စားလှယ် ဒေါက်တာ သန်းအောင်စိုးအနေနဲ့ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနရဲ့ ရန်ပုံငွေခွဲဝေလျာထားမှုနဲ့ စပ်လျဉ်းပြီး ဆွေးနွေးမှုအပေါ် ပြန်လည်ရှင်းလင်း တင်ပြပါ့မယ်။ အသားကဏ္ဍရဲ့ ထုတ်လုပ်မှုများဟာဆိုရင် ပုဂ္ဂလိကကဏ္ဍမှာ အများဆုံးဖြစ်ပါတယ်။ မွေးမြူရေးနှင့် ကုသရေးဦးစီးဌာနအနေနဲ့ ပုဂ္ဂလိကလုပ်ငန်းရှင် များနဲ့ ပူးပေါင်းဆောင်ရွက်ရာမှာလည်း ပညာပေးလုပ်ငန်းများ၊ ဝန်ဆောင်မှုလုပ်ငန်းများနဲ့ နည်းပညာ ပံ့ပိုးမှုများကိုသာ ဆောင်ရွက်ပေးလျက်ရှိတဲ့ အခြေအနေဖြစ်ပါတယ်။ ဒီလိုအခြေအနေမှာ မပြီးပြတ်သေးတဲ့ ဝန်ကြီးဌာနက အကောင်အထည်ဖော်ဆောင်ရွက်လျက်ရှိတဲ့ ဆည်မြောင်းစီမံကိန်းလုပ်ငန်းတွေ၊ သဘာဝ ဘေးအန္တရာယ် ကြိုတင်ကာကွယ်ရေးအတွက် တွက်ဆဆောင်ရွက်ရတဲ့လုပ်ငန်းများနဲ့ အဆင့်မြင့်လယ်ယာ မြေဖော်ထုတ်ရေးဆိုင်ရာလုပ်ငန်းတွေမှာ ရင်းနှီးမြှုပ်နှံဆောင်ရွက်ရမှုများကြောင့် ရန်ပုံငွေလျာထားမှု ဘောင်အတွင်းမှာ မွေးမြူရေးကဏ္ဍရဲ့ ပါဝင်မှုအချိုး နည်းနေရခြင်းဖြစ်ပါကြောင်း ရှင်းလင်းတင်ပြအပ် ပါတယ်။ မွေးမြူရေးဆိုင်ရာ သုတေသနနဲ့ ဖွံ့ဖြိုးရေးလုပ်ငန်းတွေအတွက် ပြည်ထောင်စုဘတ်ဂျက်အပြင် ပြည်ပအကူအညီများရယူခြင်း၊ ဓာတ်ခွဲခန်းအဆင့်မြှင့်တင်ခြင်း လုပ်ငန်းတွေကိုလည်း ဆောင်ရွက်လျက် ရှိပါတယ်။ လူသားအရင်းအမြစ်ဖွံ့ဖြိုးစေရေးအတွက် သုတေသနနဲ့ပတ်သက်တဲ့ ပြည်တွင်းသင်တန်းများ ဖွင့်လှစ်ခြင်း၊ ပြည်တွင်း၊ ပြည်ပသင်တန်းများ စေလွှတ်ခြင်းကို နှစ်စဉ်လည်းပဲ ဆောင်ရွက်ပေးလျက် တယ်..၀င်အထည် အင် ဖွံ့ဖြိုးရေးဗဟိုစီမံကိန်းကို ရေးဆွဲပြီး ပြည်ထောင်စုမှဘတ်ဂျက် တိုးမြှင့်ရရှိရေးအပြင် ပြည်တွင်း၊ ပြည်ပ အကူအညီများရယူပြီး ရန်ကုန်တိုင်းဒေသကြီး၊ အင်းစိန်မြို့နယ်မှာ အကောင်အထည်ဖော် ဆောင်ရွက်သွားမည် ဖြစ်ပါကြောင်း ရှင်းလင်းတင်ပြအပ်ပါတယ်။ ကျေးလက်လူမှုစီးပွားဘဝ ဖွံ့ဖြိုးတိုးတက်စေဖို့ရည်ရွယ်ပြီး ကျေးလက်နေပြည်သူတွေ မွေးမြူထားတဲ့ ကျွဲ၊ နွားများ ဈေးကောင်းရရှိစေရန် ပြည်ပသို့တင်ပို့ခြင်း လုပ်ငန်း အဆင်ပြေချောမွေ့စေဖို့အတွက် ကျွဲ၊ နွားတွေကို အရေးကြီး ကုန်ပစ္စည်းစာရင်းမှ ပယ်ဖျက်နိုင်ဖို့ အတွက်လည်းပဲ သက်ဆိုင်ရာ ဆက်စပ်ဌာနများနဲ့ပူးပေါင်းပြီး ပြည်ထောင်စုအစိုးရအဖွဲ့ရုံးသို့ တင်ပြနိုင်ရန် စီစဉ် ဆောင်ရွက်လျက်ရှိပါကြောင်း ရှင်းလင်းတင်ပြအပ်ပါတယ်။ နာယကကြီးခင်ဗျား။ နိဂုံးချုပ်အနေနဲ့ သီပေါမဲဆန္ဒနယ်မှ လွှတ်တော်ကိုယ်စားလှယ် ဦးစိုင်းသန့်ဇင်ရဲ “ငါးလုပ်ငန်းဦးစီးဌာနကဆောင်ရွက်တဲ့ KOICA စီမံကိန်း၊ ကုန်းတွင်းပိုင်း ရေချိုငါး မွေးမြူရေးသုတေ သနဖွံ့ဖြိုးရေးစင်တာ ထူထောင်ရေးစီမံကိန်း”နဲ့ပတ်သက်ပြီး ရှင်းလင်းတင်ပြပါ့မယ်။ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ငါးလုပ်ငန်းဦးစီးဌာနနဲ့ ကိုရီးယားနိုင်ငံ အပြည်ပြည်ဆိုင်ရာ ပူးပေါင်းဆောင်ရွက်ရေးအေဂျင်စီ (KOICA)တို့ ပူးပေါင်းပြီး မြန်မာနိုင်ငံမှာ “ရေချိုငါးမွေးမြူရေး နည်းပညာဖွံ့ဖြိုးမှုစီမံကိန်း”ကို အကောင်အထည်ဖော် ဆောင်ရွက်ခြင်းဖြစ်ပါတယ်။ အဆိုပါစီမံကိန်းကို ပူးပေါင်းအကောင်အထည်ဖော် ဆောင်ရွက်ဖို့အတွက် ၂၀၁၄ ခုနှစ်၊ ဖေဖော်ဝါရီလ ၂၅ ရက်နေ့မှာ နားလည်မှု စာချွန်လွှာ(MoU) ရေးထိုးခဲ့ခြင်းဖြစ်ပါတယ်။ စီမံကိန်းကာလအနေနဲ့ ၂၀၁၄ ခုနှစ်မှ ၂၀၁၆ ခုနှစ်အထိ ဖြစ်ပါတယ်။ စီမံကိန်းလုပ်ငန်းအတွက် အမေရိကန်ဒေါ်လာ ၄.၄၁ သန်းကို KOICA ဘက်မှကျခံပေးပြီး ငါးလုပ်ငန်းဦးစီးဌာနမှ နိုင်ငံတော်ဘတ်ဂျက်ဖြင့် ဆောင်ရွက်ခဲ့တဲ့အခါမှာ ၂၀၁၆-၂၀၁ရ ဘဏ္ဍာနှစ်မှာ ကျပ် ၁၂၈.၄၀ သန်း၊ ၂၀၁၇-၂၀၁၈ ဘဏ္ဍာရေးနှစ်မှာ ကျပ် ၁၅၅.၁၅ သန်း၊ စုစုပေါင်း ကျပ် ၂၈၃.၅၅ သန်းကို ကျခံသုံးစွဲခဲ့ပြီး ဖြစ်ပါတယ်။ KOICA ရဲ့ အထောက်အပံ့နဲ့ပတ်သက်ပြီး ၂၀၁၇-၂၀၁၈ ဘဏ္ဍာရေးနှစ်မှာ ၎င်းစီမံကိန်းအတွက် သာမန်အသုံးစရိတ်ဟာ ကျပ် ၃,၂၆၁.၂၀ သန်း ခွင့်ပြုရရှိခဲ့ရာမှာ ကျပ် ၁,၃၄၇.၂၃၁ သန်းသာ သုံးစွဲခဲ့ပြီး ကျန်တဲ့ ကျပ် ၁,၉၁၃.၈၈၉ သန်းကို ပိုလျှံငွေအဖြစ် ပြန်လည်အပ်နှံခဲ့ပါတယ်။ ငွေလုံးငွေရင်းနဲ့ပတ်သက်ပြီး KOICA အဖွဲ့အစည်းမှသာ စီမံဆောင်ရွက်ခဲ့တဲ့အလျောက် ဌာနအနေနဲ့ သိရှိခွင့်မရရှိဘဲ ၎င်းတို့ရဲ့ အထောက်အပံ့နဲ့ တည်ဆောက်ပေးခဲ့တဲ့ အမေရိကန်ဒေါ်လာ ၂.၁၄၈ သန်းနှင့် ညီမျှတဲ့ ကျပ် ၂.၉၂၂ ဘီလီယံ တန်ဖိုးရှိတဲ့ “ရေချိုငါးမွေးမြူရေး သုတေသနနှင့်တိုးချဲ့ ပညာပေးရေးဗဟိုဌာန” အဆောက်အဦကို ၂၀၁၈ ခုနှစ်၊ ဇန်နဝါရီလ ၁၉ ရက်နေ့မှာ လွှဲပြောင်းပေးတဲ့အလျောက် ယင်းကို ဆက်လက်အကောင်အထည်ဖော် ဆောင်ရွက် လျက်ရှိပါတယ်။ ယခုလာမယ့် ၂၀၁၈ ခုနှစ်၊ ဧပြီလမှ စက်တင်ဘာလ ဘဏ္ဍာနှစ်မှာ ငွေလုံးငွေရင်းနဲ့ ပတ်သက်ပြီး ခွင့်ပြုခြင်းမရှိခဲ့တဲ့အတွက် တင်ပြနိုင်ခြင်းမရှိခဲ့ဘဲ KOICA စီမံကိန်းရဲ့ အထောက်အပံ့ အမေရိကန်ဒေါ်လာ ၄.၄၁ သန်းအတွင်း သုံးစွဲမှုကို အရ/အပေးစာရင်း ပြုစုနိုင်ဖို့အတွက် ၂၀၁၈-၂၀၁၉ ဘဏ္ဍာရေးနှစ်မှာ တင်ပြ တောင်းခံခြင်းဖြစ်ပါကြောင်း ရှင်းလင်းတင်ပြရင်း စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနရဲ့ ရှင်းလင်းတင်ပြမှုကို နိဂုံးချုပ်ပါတယ်။ ကျေးဇူးတင်ပါတယ်။</speech>
<speech type="speaker">ပို့ဆောင်ရေးနှင့်ဆက်သွယ်ရေးဝန်ကြီးဌာန ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="31">ဦးကျော်မျိုး(ဒုတိယဝန်ကြီး၊ ပို့ဆောင်ရေးနှင့်ဆက်သွယ်ရေးဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော် နာယကကြီးနှင့်တကွ အမျိုးသားလွှတ်တော် ဥက္ကဋ္ဌကြီးနှင့် လွှတ်တော် ကိုယ်စားလှယ်ကြီးများ၊ ပြည်ထောင်စုအဆင့် အဖွဲ့အစည်းဝင်များနှင့် ဧည့်သည်တော်များအားလုံး မင်္ဂလာ အပေါင်းနှင့်ပြည့်စုံပါစေကြောင်း ဆုမွန်ကောင်းတောင်းအပ်ပါတယ်။ ၂၀၁၈-၂၀၁၉ ခုနှစ် အမျိုးသား စီမံကိန်းဥပဒေကြမ်းများနှင့် ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းတို့နှင့်စပ်လျဉ်းပြီးတော့ ပူးပေါင်းကော်မတီနှစ်ရပ်ရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာပါ မူသဘော အကြောင်းအရာများနှင့် လွှတ်တော်ကိုယ်စားလှယ်တော်ကြီးများ၏ မူသဘောဆွေးနွေးခြင်းများအပေါ် ပိုဆောင်ရေးနှင့်ဆက်သွယ်ရေး ဝန်ကြီးဌာန ဒုတိယဝန်ကြီး ကျွန်တော်ဦးကျော်မျိုးက ပြန်လည်ရှင်းလင်း ဆွေးနွေးမှာ ဖြစ်ပါတယ်။ ရှေးဦးစွာ ၂၀၁၈-၂၀၁၉ ခုနှစ် အမျိုးသားစီမံကိန်းဥပဒေကြမ်းအပေါ် ရှမ်းပြည်နယ် သိန္နီမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးစိုင်းဦးခမ်း၏ ပို့ဆောင်ရေးနှင့်ဆက်သွယ်ရေးဝန်ကြီးဌာန e-Government လုပ်ငန်းစဉ်နှင့်ပတ်သက်သည့် အကြံပြုဆွေးနွေးချက်များအပေါ် ပြန်လည်ရှင်းလင်း ဆွေးနွေးမှာ ဖြစ်ပါတယ်။ လေးစားအပ်ပါသော နာယကကြီးခင်ဗျာ။ မြန်မာနိုင်ငံမှာ e-Government စနစ်တည်ထောင်တာ ၂၀၀၀ ပြည့်နှစ်ခန့်ကတည်းက ထိုးရက စတင်ကြိုးပမ်း ဆောင်ရွက်ခဲ့သော်လည်း လွှတ်တော် ကိုယ်စားလှယ်တော်ကြီး တင်ပြသွားတဲ့အတိုင်း အခက်အခဲများနှင့် ရင်ဆိုင်ကြုံတွေ့ခဲ့ရသဖြင့် ရည်မှန်းထားတဲ့ ရည်မှန်းချက်အတိုင်း အပြည့်အဝမအောင်မြင်ဘဲ နှောင့်နှေးကြန့်ကြာခဲ့ရပါတယ်။ လွှတ်တော်ကိုယ်စားလှယ်ကြီး တင်ပြသွားတဲ့ ၂၀၁၆ ခုနှစ်၊ ဇူလိုင်လ ၂၉ ရက်နေ့မှာ ထုတ်ပြန်ကြေညာတဲ့ နိုင်ငံတော်၏ စီးပွားရေးမူဝါဒ ၁၂ qoros Data ID Card System Digital Government Strategy è e-Government System of con ထူထောင်သွားရန်တို့ရဲ့ မူဝါဒပါဝင်လာပါတယ်။ ယခင် သတင်းအချက်အလက်နှင့် ဆက်သွယ်ရေးဝန်ကြီး ဌာနက ၂၀၁၄ ခုနှစ်မှာ ADP အပါအဝင် နိုင်ငံတကာ ကျွမ်းကျင်ပညာရှင်များနှင့် ပူးပေါင်းပြီးတော့ မြန်မာ e-Governance Master Plan စတင်ရေးဆွဲခဲ့ရာ ၂၀၁၅ ခုနှစ်၊ မတ်လမှာ ပြီးစီးခဲ့ပြီး မိမိတို့အစိုးရ လက်ထက်မှာ ပို့ဆောင်ရေးနှင့် ဆက်သွယ်ရေးဝန်ကြီးဌာနက အဆိုပါ Master Plan ကို မြန်မာနိုင်ငံရဲ့ လက်ရှိအခြေအနေများနှင့် ကိုက်ညီမှုရှိစေရန် ဖြည့်စွက်ပြင်ဆင် ရေးဆွဲခဲ့သဖြင့် ၂၀၁၆ ခုနှစ်၊ သြဂုတ်လမှာ ပြီးစီးခဲ့ပါတယ်။ ၎င်းနောက်မြန်မာနိုင်ငံမှာ e-Government စနစ်ကို အောင်မြင်စွာ အကောင်အထည်ဖော်ရေး အတွက် Master Plan ပါလုပ်ငန်းစဉ်များ စတင်ဆောင်ရွက်နိုင်ရန် နိုင်ငံတော်သမ္မတရုံးက ၂၀၁ရ ခုနှစ်၊ ဖေဖော်ဝါရီလ ၂၄ ရက်နေ့မှာ ၁။ Unicode Font တပြေးညီသုံးစွဲရေး၊ ၂။ Chief Information official (CIO) qp:ososa.co:69:1 pul Government Personal Management System (GPMS) ş Electronic Document Management System (EDMS)oşoqp:of 560:33333:135:69:08 အတွက် စာများထုတ်ပြန်၍ ဝန်ကြီးဌာနများအားလုံးသို့ ညွှန်ကြားခဲ့ပါတယ်။ အဆိုပါလမ်းညွှန်ချက်များ အတိုင်း အပြည့်အဝ အကောင်အထည်ဖော်နိုင်ရေးအတွက် ပို့ဆောင်ရေးနှင့် ဆက်သွယ်ရေးဝန်ကြီးဌာန အနေဖြင့် သက်ဆိုင်ရာဝန်ကြီးဌာန၊ အဖွဲ့ အစည်းများ ပုဂ္ဂလိကအသင်းအဖွဲ့များနှင့် ပညာရှင်များနှင့် ပေါင်းစပ်ညှိနှိုင်း၍ ဆောင်ရွက်လျက်ရှိပါတယ်။ ၎င်းနောက် မြန်မာနိုင်ငံမှာ e-Government စနစ်အောင်မြင်စွာ အကောင်အထည်ဖော်ဆောင်ရွက် နိုင်ရန်အတွက် နိုင်ငံတော်သမ္မတရုံးက ၂၃- ၁-၂၀၁၈ ရက်နေ့မှာ အမိန့်ကြော်ငြာစာအမှတ်(၁၄/ ၂၀၁၈)ဖြင့် နိုင်ငံတော်၏ အတိုင်ပင်ခံပုဂ္ဂိုလ်က နာယက အဖြစ်လည်းကောင်း၊ ဒုတိယသမ္မတ-၂ က ဥက္ကဋ္ဌအဖြစ် လည်းကောင်း၊ ပြည်ထောင်စုအစိုးရအဖွဲ့ရုံး၊ ပြည်ထောင်စုဝန်ကြီးနှင့် ပို့ဆောင်ရေးနှင့် ဆက်သွယ်ရေး ဝန်ကြီးဌာန ပြည်ထောင်စုဝန်ကြီးတို့မှ ဒုတိယဥက္ကဋ္ဌများအဖြစ်လည်းကောင်း အသီးသီးဆောင်ရွက်တဲ့ e-Government ဦးဆောင်ကော်မတီနှင့် ပြည်ထောင်စုအစိုးရအဖွဲ့ရုံး ပြည်ထောင်စုဝန်ကြီးက ဥက္ကဋ္ဌ အဖြစ်လည်းကောင်း၊ ပို့ဆောင်ရေးနှင့်ဆက်သွယ်ရေးဝန်ကြီးဌာန ပြည်ထောင်စုဝန်ကြီးက ဒုတိယဥက္ကဋ္ဌ အဖြစ်လည်းကောင်း ဆောင်ရွက်တဲ့ e-Government အကောင်အထည်ဖော်ရေး လုပ်ငန်းကော်မတီတို့ကို အသီးသီးဖွဲ့စည်းပေးခဲ့ပါတယ်။ e-Government ဦးဆောင်ကော်မတီအနေဖြင့် ၂၀၁၈ ခုနှစ်၊ ဧပြီလ ၄ ရက်နေ့နှင့် ဇွန်လ ၂ရ ရက်နေ့ တို့မှာလည်းကောင်း၊ e-Government အကောင်အထည်ဖော်ရေး လုပ်ငန်းအနေဖြင့် ၂၀၁၈ ခုနှစ်၊ မေလ ၉ ရက် နေ့တွင်လည်းကောင်း လုပ်ငန်းညှိနှိုင်းအစည်းအဝေးများ အသီးသီးပြုလုပ်ခဲ့ကြပါတယ်။ အဆိုပါ အစည်း အဝေးရဲ့ ညှိနှိုင်းဆုံးဖြတ်ချက်များအရ မြန်မာနိုင်ငံ၏ e-Government မျှော်မှန်းချက် (Vision) ကို သတင်းအချက်အလက်နဲ့ ဆက်သွယ်ရေးနည်းပညာ ICT ကို ကိရိယာအဖြစ်အသုံးပြု၍ အစိုးရ၏ ဝန်ဆောင်မှု လုပ်ငန်းများကို ပိုမိုကောင်းမွန်အကျိုးရှိပြီး လုံခြုံမှုရှိစွာဖြင့် ထိရောက်သော ဝန်ဆောင်မှု ပေးနိုင်မည့် ပြည်သူကိုဗဟိုပြု သော အစိုးရဖြစ်လာစေရန် ဥပဒေချမှတ်ခဲ့ပါတယ်။ ထို့အပြင် မြန်မာနိုင်ငံ၏ e-Government ရည်မှန်းချက်များ (Mission) များမှာ ICT နဲ့ စပ်လျဉ်း၍ နည်းပညာဆိုင်ရာမူဝါဒ Electronic ဝန်ဆောင်မှုဆိုင်ရာမူဝါဒ၊ လူ့စွမ်းအားအရင်းအမြစ် မြှင့်တင်တည်ဆောက် ခြင်းဆိုင်ရာမူဝါဒ၊ e-Government စီမံခန့်ခွဲမှုဆိုင်ရာမူဝါဒများ ချမှတ်ဆောင်ရွက်သွားရေး၊ ICT ဆိုင်ရာ စံသတ်မှတ်ချက်များ သတ်မှတ်ပြဋ္ဌာန်းရေး၊ ဖွဲ့စည်းမှုပုံစံ ပြုပြင်ပြောင်းလဲရေးနဲ့ ICT ကဏ္ဍဖွံ့ဖြိုးတိုးတက်ရေးကို အထောက်အကူပြုစေမည့် Cyber Law ရေးဆွဲပြဋ္ဌာန်းနိုင်ရေးတို့ ပါဝင်ပါတယ်။ တင်ပြပါ Vision နဲ့ Mission ofici 336m3200pscos Gaosgodas: qe Master Plan golgoo qoce: og မူဘောင် Framework နဲ့ လမ်းပြမြေပုံ (Road Map) တို့ကိုအခြေပြု၍ အမြန်ဆုံးအောင်မြင်စွာ အကောင် အထည်ဖော်နိုင်မည့် ဦးစားပေးစီမံကိန်းများကို ရွေးချယ်ဆောင်ရွက်လျက်ရှိပါတယ်။ ဝန်ကြီးဌာနအသီးသီးမှ လုပ်ငန်းအကောင်အထည်ဖော် ဆောင်ရွက်နေမှု အခြေအနေများကို စောင့်ကြည့် သွားရန် Monitoring တစ်ခု ဖွဲ့စည်းသွားနိုင်ရေးနဲ့ လုပ်ငန်းစဉ်များ လျင်မြန်စွာ အကောင်အထည်ဖော် နိုင်ရေးအတွက် ကြီးကြပ်ကွပ်ကဲရေး ဆပ်ကော်မတီအပါအဝင် ဆပ်ကော်မတီ ၈ ခုကို e-Government အကောင်အထည်ဖော်ရေးလုပ်ငန်းကော်မတီက ၂၂-၆-၂၀၁၈ ရက်နေ့မှာ ဖွဲ့စည်းခဲ့ပြီး ဖြစ်ပါတယ်။ ထို့အပြင် နိုင်ငံတော်ရဲ့ မူဝါဒများနဲ့အညီ နိုင်ငံအတွက် အမှန်တကယ် အကျိုးဖြစ်ထွန်းစေမယ့် လုပ်ငန်းတစ်ရပ်ဖြစ်တဲ့ EID စနစ် တည်ထောင်ခြင်းလုပ်ငန်းကို ဦးစားပေးအကောင်အထည်ဖော် ဆောင်ရွက်သွားနိုင်ရေးအတွက် အလုပ်သမား၊ လူဝင်မှုကြီးကြပ်ရေးနှင့် ပြည်သူ့အင်အားဝန်ကြီးဌာန ပြည်ထောင်စုဝန်ကြီးက ဥက္ကဋ္ဌအဖြစ် လည်းကောင်း၊ ပို့ဆောင်ရေးနှင့် ဆက်သွယ်ရေးဝန်ကြီးဌာန ဒုတိယဝန်ကြီးက ဒုတိယဥက္ကဋ္ဌအဖြစ် လည်းကောင်းဆောင်ရွက်တဲ့ EID စနစ် လုပ်ငန်းကော်မတီကို e-Government ဦးဆောင်ကော်မတီက ၁၂-၆-၂၀၁၈ ရက်နေ့မှာ ဖွဲ့စည်းခဲ့ပြီး အဆိုပါလုပ်ငန်းကော်မတီရဲ့ ပထမအကြိမ် လုပ်ငန်းအစည်းအဝေး ကို ၁၃-၇-၂၀၁၈ ရက်နေ့မှာ ပြုလုပ်ခဲ့ပြီးဖြစ်ပါတယ်။ နေပြည်တော်ရှိ အစိုးရဌာနများနဲ့ ပြည်နယ်၊ တိုင်းဒေသကြီးရှိ အစိုးရအဖွဲ့ အစည်းများကြား | Online အသုံးပြု၍ အစည်းအဝေးများပြုလုပ်နိုင်ရန် ရည်ရွယ်၍ Video Confrencing စနစ်ကို တည်ဆောက်ထားရှိပေးခဲ့ပြီး နိုင်ငံတော်၏အတိုင်ပင်ခံပုဂ္ဂိုလ်၊ နိုင်ငံတော်သမ္မတရုံး၊ ပြည်ထောင်စုဝန်ကြီး ဌာနများနှင့် ပြည်နယ်နဲ့ တိုင်းဒေသကြီးအစိုးရအဖွဲ့များအကြား ၂၀၁ရ ခုနှစ်နဲ့ ၂၀၁၈ ခုနှစ်များတွင် ဤစနစ်ကို အသုံးပြု၍ အစည်းအဝေးများ ကျင်းပပြုလုပ်နိုင်ခဲ့ပါတယ်။ ထို့အတူ မြန်မာနိုင်ငံမှာ e-Government လုပ်ငန်းစဉ်များကို အကောင်အထည်ဖော်ဆောင်ရာ၌ နိုင်ငံတစ်ဝန်းရှိ အစိုးရဌာနများအားလုံးမှ ပြည်သူ လူထုအား ပိုမိုကောင်းမွန်တဲ့ Online Service များကို ပေးနိုင်ရန်ရည်ရွယ်၍ သတင်းအချက်အလက် ဗဟိုဌာနဖြစ်သော e-Government Indicated Data Centre တည်ဆောက်ခြင်းစီမံကိန်းကို ကိုရီးယား သမ္မတနိုင်ငံ EDCS ချေးငွေဖြင့်ဆောင်ရွက်ရန် ပြည်ထောင်စုအစိုးရအဖွဲ့၏ သဘောတူခွင့်ပြုချက် ရရှိပြီးဖြစ်ပါ၍ လုပ်ငန်းများ ဆက်လက်အကောင်အထည်ဖော် ဆောင်ရွက်လျက်ရှိပါတယ်။ ထို့အပြင် မြန်မာ နိုင်ငံရှိ အစိုးရအဖွဲ့အစည်းများ အသီးသီးမှ လွှင့်တင်ထားတဲ့ Website များ၊ e-services များကို တစ်နေရာ တည်းမှာ စုစည်းပြီးတော့ ပြည်သူလူထုသို့ ကောင်းမွန်သာ Single Window ဝန်ဆောင်မှုများ ပေးနိုင်ရန် Myanmar National Portal တည်ဆောက်ခြင်း စီမံကိန်းကိုလည်း ကမ္ဘာ့ဘဏ်ရဲ့ အကူအညီဖြင့် အကောင်အထည်ဆောင်ရွက်လျက်ရှိပါတယ်။ လေးစားအပ်ပါသော နာယကကြီးခင်ဗျာ။ လွှတ်တော်ကိုယ်စားလှယ်ကြီး တင်ပြသွားတဲ့အတိုင်းပဲ ကျွန်တော်တို့အနေနဲ့ ပြည်သူ့လွှတ်တော်မှာ e-Government အဆိုတင်သွင်းခဲ့တဲ့ဝန်ကြီးဌာန အနေနဲ့ မှတ်တမ်းတင် စောင့်ကြည့်ဖို့အတွက်ကို တင်ပြခဲ့တဲ့အတွက် လွှတ်တော်က သဘောတူခဲ့ပါတယ်။ ဒီဟာအနေနဲ့လည်း လွှတ်တော်ကိုယ်စားလှယ်ကြီး ပြောတဲ့အတိုင်းပဲ အဲဒီးက ဝန်ကြီးဌာနအနေနဲ့ ဆောင်ရွက်ဖို့ အဆင်သင့်မဖြစ်သေးလို့ မှတ်တမ်းတင်စောင့်ကြည့်လုပ်ခဲ့တာ ဖြစ်ပါတယ်။ ဘာဖြစ်လို့လဲ ဆိုတော့ e-Government ဆိုတာ ဒီဟာ ဝန်ကြီးဌာနတစ်ခုတည်းအနေနဲ့ ဆောင်ရွက်လို့ရတဲ့ လုပ်ငန်းမျိုး မဟုတ်ဘဲနဲ့ မြန်မာနိုင်ငံအစိုးရအဖွဲ့ အစည်းတွေ အားလုံးပါဝင်ပြီးတော့ ကျွန်တော်တို့ နိုင်ငံအကြီးအကဲ တွေကအစ ဦးဆောင်ပြီး၊ လမ်းညွှန်မှုပြုမှ ကျွန်တော်တို့က အောင်မြင်စွာ ဆောင်ရွက်နိုင်မှာဖြစ်တဲ့အတွက် အဲဒီကျွန်တော်တို့က အဆင့်ဆင့် တင်ပြထားခြင်းမရှိ၍ မှတ်တမ်းတင်စောင့်ကြည့် အဆိုပြုခဲ့တာ ဖြစ်ပါတယ်။ ယခုအခါတော့ ကျွန်တော်ရှေ့မှာ တင်ပြသွားတဲ့အတိုင်း အကြီးအကဲ နိုင်ငံတော်အဆင့်ကနေ ပြီးတော့ ကော်မတီအသီးသီး အဆင့်ဆင့်ဖွဲ့စည်းထားပြီးဖြစ်တဲ့အတွက် ကျွန်တော်တို့က ဆက်လက် ပြီးတော့ ဒီပြည်ထောင်စုလွှတ်တော်က တိုက်တွန်းထားတဲ့အတိုင်း မြန်မာနိုင်ငံမှာ e-Government အောင်အောင်မြင်မြင် ဆောင်ရွက်နိုင်ဖို့အတွက် ကျွန်တော်တို့က ဆက်လက်ဆောင်ရွက်သွားမှာ ဖြစ်ပါတယ်။ နောက်တစ်ခါ လွှတ်တော်ကိုယ်စားလှယ်တော်ကြီး ပြောသွားတဲ့ Digital အစိုးရနဲ့ ပတ်သက်ပြီးတော့ ကျွန်တော်တို့အနေနဲ့ ကမ္ဘာ့ဘဏ်အကူအညီနဲ့ ကျွန်တော်တို့ဒီ Digital အစိုးရဖြစ်စေရေးအတွက် စီးပွားရေး မူဝါဒထဲမှာလည်းပါတဲ့ အချက်တစ်ချက်ဖြစ်တဲ့အတွက် ကျွန်တော်တို့က Digital Myanmar ဆိုတဲ့ စီမံကိန်း တစ်ခုကို အကောင်အထည်ဖော်ဖို့အတွက် စတင်ညှိနှိုင်း ဆောင်ရွက်လျက်ရှိပါတယ်။ တစ်ဆက်တည်းမှာပဲ ကျွန်တော်တို့ စီမံကိန်းနဲ့ ဘဏ္ဍာရေးဝန်ကြီးဌာနအောက်မှာလည်း ကျွန်တော်တို့ Digital Economy Development Committee ဆိုတာကို ဒုတိယသမ္မတ-၂ ဦးဆောင်ပြီးတော့ ကျွန်တော်တို့ ကော်မတီတစ်ရပ် ဖွဲ့စည်းထားခြင်းလည်းရှိပါတယ်။ ဒါကြောင့်မို့လို့ ကျွန်တော်တို့ မြန်မာ နိုင်ငံ၏ e-Government လုပ်ငန်းစဉ်တွေ အောင်မြင်စွာ အကောင်အထည်ဖော်နိုင်ရန်အတွက် e-Government ဦးဆောင်ကော်မတီရဲ့ လမ်းညွှန်မှု၊ e-Government အကောင်အထည်ဖော်ရေး လုပ်ငန်းကော်မတီရဲ့ ကြီးကြပ် ကွပ်ကဲမှု၊ EID စနစ်လုပ်ငန်းကော်မတီ ဆောင်ရွက်ချက်များနဲ့ ဆပ်ကော်မတီအသီးသီးရဲ့ လုပ်ငန်းများ အကောင်အထည်ဖော်မှုတို့ဖြင့် ပုဂ္ဂလိကကဏ္ဍ ကျွမ်းကျင်အဖွဲ့အစည်းများနဲ့ပါ ပူးပေါင်းညှိနှိုင်းပြီး ဆက်လက် ဆောင်ရွက်သွားမှာဖြစ်ပါကြောင်း ရှင်းလင်းတင်ပြအပ်ပါတယ်။ လေးစားအပ်ပါသော နာယကကြီးခင်ဗျာ။ ဆက်လက်ပြီးတော့ ၂၀၁၈-၂၀၁၉ ခုနှစ် အမျိုးသား စီမံကိန်းဥပဒေကြမ်း အစီရင်ခံစာအပေါ် မန္တလေးတိုင်းဒေသကြီး ပြင်ဦးလွင်မဲဆန္ဒနယ် ပြည်သူ့လွှတ်တော် ကိုယ်စားလှယ် ဒေါက်တာဦးအောင်ခင်၏ နိုင်ငံခြားကုမ္ပဏီများဖြစ်တဲ့ မိုဘိုင်းဖုန်းအော်ပရေတာ Ooredoo နှင့် Telenor တို့၏ မိုဘိုင်းဖုန်းသုံးစွဲ အသုံးပြုခ မြန်မာကျပ်ငွေကနေ နိုင်ငံခြားငွေလဲလှယ်ပြီး နိုင်ငံခြားသို့ ယိုစီးနိုင်သည့် ကိစ္စနှင့်ပတ်သက်၍ အကြံပြု ဆွေးနွေးချက်အပေါ် ပြန်လည်ရှင်းလင်း ဆွေးနွေးမှာ ဖြစ်ပါတယ်။ ပို့ဆောင်ရေးနဲ့ ဆက်သွယ်ရေးဝန်ကြီးဌာန၊ ဆက်သွယ်ရေးညွှန်ကြားမှုဦးစီးဌာနအနေနဲ့ မြန်မာ နိုင်ငံအတွင်း ဆက်သွယ်ရေးလုပ်ငန်းများ ဖွံ့ဖြိုးတိုးတက်စေသည့် ပြည်သူလူထုအနေဖြင့် မိုဘိုင်းဆက်သွယ်ရေး ဝန်ဆောင်မှုများကို ဈေးနှုန်းသက်သာစွာဖြင့် အသုံးပြုနိုင်ရန်အတွက် နိုင်ငံခြားဆက်သွယ်ရေးကုမ္ပဏီတစ်ခု ဖြစ်တဲ့ Telenor, Ooredoo နဲ့ မြန်မာကုမ္ပဏီများနဲ့ ဗီယက်နမ်နိုင်ငံမှ Mytel ကုမ္ပဏီတို့ အချိုးကျ ရင်းနှီးမြှုပ်နှံမှုပါဝင်တဲ့ Mytel တို့ကို မိုဘိုင်းဆက်သွယ်ရေး အော်ပရေတာများအဖြစ် ဆောင်ရွက်နိုင်ရန် အတွက် အဆင့်ဆင့်တင်ပြုပြီး ခွင့်ပြုချက်များရယူပြီး ဆက်သွယ်ရေးဥပဒေ၊ နည်းဥပဒေများနှင့်အညီ လုပ်ငန်း လိုင်စင်များ ထုတ်ပေးခဲ့ပါတယ်။ နိုင်ငံပိုင်ဆက်သွယ်ရေးလုပ်ငန်း MPT ကလည်း နိုင်ငံခြားကုမ္ပဏီများနဲ့ ယှဉ်ပြိုင်နိုင်ရေးအတွက် ဂျပန်နိုင်ငံမှ KTTR ကုမ္ပဏီ၏ ရင်းနှီးမြှုပ်နှံမှုနဲ့ပူးပေါင်း၍ ဆက်သွယ်ရေး ဝန်ဆောင်မှုလုပ်ငန်းများ ဆောင်ရွက်လျက်ရှိပါတယ်။ နိုင်ငံတကာ လုပ်ထုံးလုပ်နည်းများ အရလည်းကောင်း၊ တည်ဆဲဥပဒေများ အရလည်းကောင်း ဆက်သွယ်ရေး အော်ပရေတာများအပါအဝင် ပြည်ပရင်းနှီးမြှုပ်နှံသူများသည် ရင်းနှီးမြှုပ်နှံသည့် နိုင်ငံခြား ငွေများကို ပြည်တွင်းရှိ နိုင်ငံခြားသုံးငွေ ရောင်းဝယ်ဖောက်ကားခွင့် လိုင်စင်ရှိသည့်ဘဏ်များ၌ စာရင်း ဖွင့်လှစ်၍ ပေးသွင်းရပြီးတော့ ပြည်တွင်းမှသုံးစွဲရန်အတွက် လိုအပ်တဲ့စရိတ်များကို ကျပ်ငွေအဖြစ် လဲလှယ်ပြီး ထုတ်ယူသုံးစွဲခြင်း၊ နိုင်ငံခြားမှလိုအပ်တဲ့ စက်ပစ္စည်းများတင်သွင်းရန်အတွက် နိုင်ငံခြားငွေ အဖြစ် လွှဲပြောင်းပေးချေခြင်းတို့ကို ဆောင်ရွက်လျက်ရှိပါတယ်။ အဆိုပါဆက်သွယ်ရေးအော်ပရေတာများ အနေနဲ့ ပြည်ပမှ ရင်းနှီးမြှုပ်နှံငွေများကိုအသုံးပြုပြီး ပြည်တွင်း၌လိုအပ်တဲ့ အခြေခံအဆောက်အအုံများ တည်ဆောက်ခြင်း၊ ဝန်ထမ်းလစာစရိတ်နဲ့ အဆောက်အဦများငှားရမ်းစရိတ် စသည်တို့အတွက် ကျခံ သုံးစွဲ၍ ရင်းနှီးမြှုပ်နှံမှုများမှ ပြန်လည်ရရှိလာသည့် မြန်မာကျပ်ငွေဝင်ငွေများကို ၎င်းတို့၏လုပ်ငန်းများမှ ပြန်လည်ရင်းနှီးခြင်း (Reinvestment) ပြုလုပ်ကြောင်း တွေ့ရှိရပါတယ်။ အဆိုပါကုမ္ပဏီများအနေနဲ့ မိမိတို့ရဲ့ လုပ်ငန်းလည်ပတ်မှုအတွက် လိုအပ်တဲ့ စက်ပစ္စည်းကိရိယာ များကို ပြည်ပမှ မှာယူတင်သွင်းတဲ့အခါ လိုအပ်သည့်နိုင်ငံခြားငွေ ရရှိရန်အတွက် ပြည်တွင်းရောင်းရငွေမှ ရရှိသည့် မြန်မာကျပ်ငွေကို တရားဝင်ခွင့်ပြုထားသည့် ဘဏ်များတွင် နိုင်ငံခြားငွေသို့ လဲလှယ်ပြီး ပြည်ပ သို့ ပေးချေရခြင်းများကိုသာ ဆောင်ရွက်ကြကြောင်း တွေ့ရှိရပါတယ်။ ယင်းကဲ့သို့ ဆောင်ရွက်ခြင်းဟာ ပြည်ပမှကုန်ပစ္စည်းနဲ့ ဝန်ဆောင်မှုများ ဝယ်ယူတင်သွင်းရန်အတွက် နိုင်ငံခြားရင်းနှီးမြှုပ်နှံမှု အပါအဝင် စီးပွားရေးလုပ်ငန်းရှင်များအနေနဲ့ ဘဏ်များတွင် ကျပ်ငွေမှ နိုင်ငံခြားငွေသို့ လဲလှယ်ကာ ပြည်ပသို့ လွှဲပြောင်း ပေးပို့နိုင်ကြောင်း၊ နိုင်ငံခြားသုံးငွေ စီမံခန့်ခွဲမှုဥပဒေမှာ ပြဋ္ဌာန်းထားချက်နဲ့ ညီညွတ်မှုရှိကြောင်း တွေ့ရှိရ ပါတယ်။ ဆက်သွယ်ရေးအော်ပရေတာများအနေနဲ့ ၂၀၁၄-၂၀၁၅ ဘဏ္ဍာရေးနှစ်မှ ၂၀၁၇-၂၀၁၈ ဘဏ္ဍာရေး လုပ်ငန်းအသုံးစရိတ် စုစုပေါင်း ကျပ် ၄၉၈၀ ဘီလီယံ သုံးစွဲခဲ့တာ တွေ့ရှိခဲ့ရပါတယ်။ ထို့အတူ နိုင်ငံတော်သို့ အခွန်အရပ်ရပ်အဖြစ် ကျပ် ၂၈၇.၈၂၅ ဘီလီယံ ပေးသွင်းခဲ့ပြီး မိုဘိုင်းဖုန်းသုံးစွဲသူများထံမှ ကောက်ခံ ရရှိတဲ့ ကုန်သွယ်လုပ်ငန်းခွန်ကျပ် ၁၈၄.၄၈၆ ဘီလီယံကိုလည်း နိုင်ငံတော်ကို ပေးသွင်းခဲ့ပါတယ်။ MPT နဲ့ Telenor တို့အနေနဲ့ ထိုက်သင့်တဲ့ အသားတင်အမြတ်ရရှိခဲ့သော်လည်း အဆိုပါကာလမှာ Ooredoo နဲ့ Mytel တို့မှာ အရှုံးပေါ်ခဲ့ကြပါတယ်။ အသားတင်အမြတ်ငွေများရရှိတဲ့ အော်ပရေတာများအနေဖြင့်လည်း ရရှိတဲ့အမြတ်ငွေများကို ပြန်လည်ရင်းနှီးမြှုပ်နှံရန်အတွက် ပို့ဆောင်ရေးနှင့် ဆက်သွယ်ရေးဝန်ကြီးဌာနရဲ့ ထောက်ခံချက်၊ မြန်မာနိုင်ငံရင်းနှီးမြှုပ်နှံမှုကော်မရှင်ရဲ့ ခွင့်ပြုချက်တို့ဖြင့် ဆောင်ရွက်လျက်ရှိကြောင်း မြန်မာနိုင်ငံတော်ဗဟိုဘဏ်အနေဖြင့် နိုင်ငံခြားသုံးငွေ စီမံခန့်ခွဲရေးဥပဒေနဲ့အညီ စိစစ်ဆောင်ရွက်လျက် ရှိရာ ဆက်သွယ်ရေးကော်မတီများအပါအဝင် နိုင်ငံခြားရင်းနှီးမြှုပ်နှံသူများအနေနဲ့ မြန်မာကျပ် အမြတ်ငွေ များကို နိုင်ငံခြားငွေ လဲလှယ်ရေး ပြည်ပသို့လွှဲပြောင်းခြင်းများကို ဗဟိုဘဏ်သို့ တင်ပြလျှောက်ထား ပြီးမှသာ လုပ်ထုံးလုပ်နည်းအရ ဆောင်ရွက်နိုင်ပါကြောင်း ရှင်းလင်းတင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">လျှပ်စစ်နှင့် စွမ်းအင်ဝန်ကြီးဌာန ပြန်လည်ရှင်းလင်းဆွေးနွေးဖို့ဖြစ်ပါတယ်။</speech>
<speech><agency id="17">ဒေါက်တာထွန်းနိုင်(ဒုတိယဝန်ကြီး၊ လျှပ်စစ်နှင့် စွမ်းအင်ဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယက၊ လွှတ်တော်ကိုယ်စားလှယ်များနှင့် ဧည့်သည်တော်များအားလုံးကို မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ လျှပ်စစ်နဲ့ စွမ်းအင်ဝန်ကြီးဌာနက ဒုတိယ ဝန်ကြီး ဒေါက်တာထွန်းနိုင် ဖြစ်ပါတယ်။ ကျွန်တော့အနေနဲ့ ပြည်ထောင်စုလွှတ်တော်မှာ ၂၀၁၈-၂၀၁၉ အမျိုးသားစီမံကိန်းဥပဒေကြမ်းနဲ့ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းနဲ့စပ်လျဉ်း၍ ပူးပေါင်းကော်မတီနှစ်ရပ်ရဲ့ သုံးသပ်ချက်အစီရင်ခံစာပါ အကြံပြုထားတဲ့အချက်ကို ပြန်လည်ဆွေးနွေး သွားမှာဖြစ်ပါတယ်။ ၂၀၁ရ ခုနှစ်မှာ ဖြူးချောင်းဓာတ်အားပေးစက်ရုံမှာ မီးလောင်ကျွမ်းမှုဖြစ်ပေါ်ခဲ့တဲ့အတွက်ကြောင့် ဆုံးရှုံးနစ်နာခဲ့ရခြင်းနဲ့စပ်လျဉ်းပြီးတော့ ဦးစွာစတင်ရှင်းလင်းမှာဖြစ်ပါတယ်။ အဆိုပါစီမံကိန်းကို ၂၀၀၆၂၀၀ရ မှာ စတင်ဆောင်ရွက်ခဲ့တာဖြစ်ပါတယ်။ အင်ဂျင်နီယာပိုင်းဆိုင်ရာလုပ်ငန်းများ၊ တည်ဆောက်ရေး စံချိန်စံညွှန်းအရဆိုရင် တည်ဆောက်ရေးလုပ်ငန်းများကို ဘဏ္ဍာငွေလုံလောက်ပါက ၄ နှစ်အတွင်းအပြီး အစီအစဉ်ဆွဲပြီး ဆောင်ရွက်ခဲ့တာဖြစ်ပါတယ်။ သို့ရာတွင် နှစ်စဉ်တည်ဆောက်ရေးလုပ်ငန်းများအတွက် လိုအပ်တဲ့ ဘဏ္ဍာငွေ တင်ပြတောင်းခံတဲ့အခါမှာ ဘဏ္ဍာရေးနှစ်အလိုက် ဘဏ္ဍာငွေခွဲဝေရရှိမှု အကန့်အသတ် များကြောင့် ဆည်ကိုတည်ဆောက်ခဲ့တဲ့လုပ်ငန်းကို တာဝန်ယူဆောင်ရွက်ရတဲ့ စိုက်/မွေး/ဆည် ဝန်ကြီးဌာန ဘက်ကလည်း နှစ်ပိုမိုရှည်လျားစွာ တည်ဆောက်ခဲ့ရသလို ဓာတ်အားပေးစက်ရုံ တည်ဆောက်ခြင်းဆိုင်ရာ မြို့ပြတည်ဆောက်ရေးလုပ်ငန်းများကို တာဝန်ယူဆောင်ရွက်ရတဲ့ အမှတ်(၁) လျှပ်စစ်စွမ်းအားဝန်ကြီးဌာန အနေနဲ့လည်း တည်ဆောက်ရေးလုပ်ငန်းများကို ၈ နှစ်ကြာအောင် ဘဏ္ဍာငွေရရှိမှုအလိုက် ကြာရှည်စွာ ဆောင်ရွက်ခဲ့ရတာဖြစ်ပါတယ်။ ဒီအတွက်ကြောင့် ဝယ်ယူထားရှိပြီးဖြစ်တဲ့ စက်ပစ္စည်းများကို ြင့်စွာ သိုလှောင်ထိန်းသိမ်း ထားပြီးကာမှ သုံးစွဲရတဲ့အခါမှာ ခံနိုင်ရည်ဝန်အားတွေ ကျဆင်းပြီးတော့မှ အခုထိုပစ္စည်းများကနေ လျှပ်စစ်မီး လောင်ကျွမ်းမှုကို ဖြစ်ပေါ်ခဲ့တာဖြစ်ပါတယ်။ စက်ရုံကို ပြန်လည်ပြုပြင်ရေး လက်ရှိဆောင်ရွက်နေတဲ့ အခါမှာ အဆိုပါဖြစ်စဉ်မျိုး ထပ်မံမဖြစ်ပွားစေရန်အတွက်ကို ကာကွယ်တားဆီးနိုင်မယ့် ခေတ်မီကိရိယာများ တပ်ဆင်ဆောင်ရွက်သွားမှာဖြစ်ပါကြောင်း ရှင်းလင်းတင်ပြအပ်ပါတယ်။ ဆက်လက်ပြီး အမျိုးသားစီမံကိန်းပါ လုပ်ငန်းများနဲ့ စပ်လျဉ်းပြီးတော့ စာရင်းဇယားများလွဲမှားမှု မရှိစေရေးအတွက် ထောက်ပြထားတဲ့ကိစ္စကိုလည်း အလေးထား ဆောင်ရွက်သွားမှာဖြစ်ပါကြောင်း ဆက်လက်ရှင်းလင်း တင်ပြအပ်ပါတယ်။ ဆက်လက်ပြီး ၃-၉-၂၀၁၈ ရက်နေ့က ကျင်းပပြုလုပ်သော ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေးမှာ သီပေါမဲဆန္ဒနယ် ပြည်သူ့လွှတ်တော် ကိုယ်စားလှယ်ကြီး ဦးစိုင်းသန့်ဇင် ဆွေးနွေးသွားတဲ့ အထက်ရဲရွာရေအားလျှပ်စစ်စီမံကိန်းအတွက် လျာထား သည့် ကျပ် ၃၇,၆၆၈.၃၃၀ သန်းထဲက တည်ဆောက်ရေးလုပ်ငန်းများအတွက် ကျပ် ၃၂,၀၁၇.၅၁၃ သန်းကို လျှော့ချခွင့်ပြုရန်ဆွေးနွေးခြင်းနဲ့ စီမံကိန်းရေဝပ်ဧရိယာအတွင်းကျရောက်တဲ့ ကျေးရွာ ၂ ရွာနှင့် စပ်လျဉ်းပြီး ဆောင်ရွက်ထားရှိမှု အခြေအနေများကို ဆက်လက်ရှင်းလင်း တင်ပြသွားမှာဖြစ်ပါတယ်။ Power Point အသုံးပြုခွင့်ပြုပါရန်ခွင့်တောင်းခံအပ်ပါတယ်။ အထက်ရဲရွာ ရေအားလျှပ်စစ်စီမံကိန်းဟာ ရှမ်းပြည်နယ်(မြောက်ပိုင်း)၊ ကျောက်မဲမြို့ရဲ့ တောင်ဘက် မိုင် ၂၀ ခန့်အကွာမှာ မြစ်ငယ်မြစ်အပေါ်မှာ တည်ရှိတဲ့စီမံကိန်း ဖြစ်ပါတယ်။ အဆိုပါစီမံကိန်း တည်ဆောက် ပြီးစီးခဲ့မယ်ဆိုရင် လျှပ်စစ်ဓာတ်အား ၂၈၀ မဂ္ဂါဝပ် ထုတ်လုပ်ပေးနိုင်မှာဖြစ်ပါတယ်။ အဆိုပါပမာဏဟာ လက်ရှိ ရန်ကုန်တိုင်းတစ်ခုလုံးရဲ့ လျှပ်စစ်ဓာတ်အားသုံးစွဲနေမှုနဲ့ နှိုင်းယှဉ်မယ်ဆိုလို့ရှိရင် ၅ ပုံ ၁ ပုံခန့် ပမာဏရှိတဲ့အတွက်ကြောင့် အတော်ထိရောက်တဲ့ လျှပ်စစ်ပမာဏကို ထုတ်လုပ်ပေးနိုင်မှာ ဖြစ်ပါတယ်။ လက်ရှိ စီမံကိန်းကို ဆောင်ရွက်နေတဲ့အခါမှာ ကြိုတင်ပြင်ဆင်ခြင်းလုပ်ငန်းများရဲ့ ပြီးစီးမှုက ၈၀ ရာခိုင်နှုန်း၊ မြစ်ရေကို ရေလမ်းလွှဲခြင်းအတွက် ဥမင်လိုဏ်တည်ဆောက်ပြီးစီးမှုက ၁၀၀ ရာခိုင်နှုန်း၊ ပင်မ တမံများလုပ်ငန်း ပြီးစီးမှုက ၁၈ ရာခိုင်နှုန်းနဲ့ လျှပ်စစ်ထုတ်ရန် ရေသွယ်ဥမင်လိုဏ်တည်ဆောက်မှု လုပ်ငန်း ပြီးစီးမှုက ၃၆ ရာခိုင်နှုန်း၊ ဓာတ်အားပေးစက်ရုံ တည်ဆောက်ခြင်းလုပ်ငန်းရဲ့ ပြီးစီးမှုက ၁၆ ရာခိုင်နှုန်း အပါအဝင်၊ စီမံကိန်းကြီးတစ်ခုလုံးအနေနဲ့ ပြီးစီးမှုဟာ လက်ရှိအခြေအနေမှာ ၃၃.ရ ရာခိုင်နှုန်းထိ ပြီးစီးနေပြီ ဖြစ်ပါတယ်။ သို့ပါ၍ စီမံကိန်းလုပ်ငန်းများ အကောင်အထည်ဖော်ဆောင်ရွက်နေမှု လုပ်ငန်းများနှင့်ပတ်သက်ပြီး လက်ရှိမှတ်တမ်းဓာတ်ပုံများကို Next နောက် Slide မှာ ရှင်းလင်းတင်ပြထားတာ ဖြစ်ပါတယ်။ စီမံကိန်းရဲ့ ပြီးစီးနေမှုများဟာ အရှိန် ရနေပြီဖြစ်ပြီးတော့ ရေလွှဲဥမင်လုပ်ငန်း၊ ပင်မတမံလုပ်ငန်း၊ ရေသွယ်ဥမင်လိုဏ်လုပ်ငန်းနဲ့ ဓာတ်အားပေး စက်ရုံလုပ်ငန်းများရဲ့ မှတ်တမ်းဓာတ်ပုံများ တင်ပြထားတာ ဖြစ်ပါတယ်။ အထက်ရဲရွာပင်မတမံရဲ့ ရေသိုလှောင်နိုင်မယ့် ဧရိယာအတွင်းမှာ ရေစုဆောင်းလိုက်တဲ့ ို့ရှိရင် တာလုံ(အရှေ့)လို့ ခေါ်တဲ့ရွာရယ်၊ တာလုံ(အနောက်)လို့ခေါ်တဲ့ ကျေးရွာ ၂ ရွာက ရေဝပ်ဧရိယာ ထဲမှာ ကျရောက်နေတာဖြစ်ပါတယ်။ အဆိုပါစီမံကိန်းနဲ့ပတ်သက်ပြီး သဘာဝပတ်ဝန်းကျင်နဲ့ လူမှုပတ်ဝန်းကျင်ထိခိုက်မှု လေ့လာဆန်းစစ် ခြင်းလုပ်ငန်းကို တတိယအဖွဲ့အစည်းဖြစ်သော Resources and Environment Myanmar Ltd.(REM) အဖွဲ့ကို လုပ်ငန်းအပ်နှံ ဆောင်ရွက်ခဲ့တာဖြစ်ပါတယ်။ REM အဖွဲ့ရဲ့ ဦးဆောင်မှုနဲ့ ကျောက်မဲမြို့နယ်။ သီပေါမြို့နယ်အတွင်းမှာ ပြည်သူ့လွှတ်တော်ကိုယ်စားလှယ်များ၊ ဌာနဆိုင်ရာ တာဝန်ရှိပုဂ္ဂိုလ်များ၊ မြို့မိ မြို့ဖများ၊ တာလုံကျေးရွာမှ ပြည်သူများကို စီမံကိန်းနဲ့ပတ်သက်ပြီး ESIA ဆိုင်ရာအချက်အလက်များကို ၇-၇-၂၀၁၄ ရက်နေ့မှာ ရှင်းလင်းတင်ပြခဲ့ပါတယ်။ ၂၉-၇-၂၀၁၄ ရက်နေ့မှာတော့ REM နဲ့အတူ စီမံကိန်းတာဝန်ယူဆောင်ရွက်တဲ့ အင်ဂျင်နီယာ များက တာလုံကျေးရွာများကို သွားရောက်ပြီး ကျေးရွာတို့ရဲ့ လက်ရှိလူမှုစီးပွားရေး အခြေအနေတွေကို လေ့လာခဲ့ ကြပါတယ်။ အဲဒီနောက်မှာ ကျေးရွာပြည်သူများက အဆိုပြုတဲ့ ပြောင်းရွှေ့နေထိုင်နိုင်မယ့် ကျေးရွာမြေ နေရာအသစ်ကို ရွေးချယ်လျာထားခဲ့ကြတာဖြစ်ပါတယ်။ စီမံကိန်းရဲ့ ESIA Report များ ကိုလည်း ယခင် ပတ်ဝန်းကျင်ထိန်းသိမ်းရေးနှင့် သစ်တောရေးရာဝန်ကြီးဌာနထံက အတည်ပြုချက်များ ရရှိခဲ့ပြီး ဖြစ်ပါတယ်။ ၇-၇-၂၀၁၄ ရက်နေ့မှာတော့ ကျောက်မဲမြို့နယ် အုပ်ချုပ်ရေးမှူးရုံးမှာ တာလုံကျေးရွာလူထုနဲ့ တွေ့ဆုံ ဆွေးနွေးခြင်းကို ဆောင်ရွက်ခဲ့ပါတယ်။ မှတ်တမ်းဓာတ်ပုံများကို တင်ပြထားတာဖြစ်ပါတယ်။ ထို့အပြင် ကျေးရွာပြည်သူလူထုတွေကို အထက်ရဲရွာစီမံကိန်း တည်ဆောက်ရေးလုပ်ငန်းခွင်ထဲကို ဖိတ်ခေါ်ပြီး လေ့လာ ခဲ့ကြတဲ့ မှတ်တမ်းဓာတ်ပုံများကိုလည်း ဆက်လက်တင်ပြထားတာဖြစ်ပါတယ်။ ၂၉-၇-၂၀၁၄ ရက်နေ့မှာ ရေဝပ်ဧရိယာအတွင်းကျရောက်တဲ့ တာလုံကျေးရွာကိုလည်း ထပ်မံပြီး စီမံကိန်းဆောင်ရွက်တဲ့အဖွဲ့တွေက သွားရောက်ကွင်းဆင်းလေ့လာရတဲ့ မှတ်တမ်းဓာတ်ပုံများကို တင်ပြထား တာဖြစ်ပါတယ်။ လက်ရှိ တင်ပြတဲ့ Slide မှာတော့ တာလုံရွာရဲ့ ၂၀၁၄ ခုနှစ် လူမှုစီးပွားရေးဆိုင်ရာ အချက်အလက် များနဲ့ ၂၀၁၈ ခုနှစ် လူမှုစီးပွားရေးဆိုင်ရာ အချက်အလက်များဖြစ်ပြီး ၂၀၁၈ အချက်အလက်များအရဆိုရင် သီပေါမြို့နယ်နဲ့ ကျောက်မဲမြို့နယ် အထွေထွေအုပ်ချုပ်ရေးမှူးရုံးကနေပြီးတော့ ကောက်ခံရရှိထားတဲ့ အချက်အလက်များ ဖြစ်ပါတယ်။ ထိုအချက်အလက်များအရ စိုက်ပျိုး မြေဧက ၈၅၀၊ သစ်တောဧက ၈,၇၆၅ နဲ့ အိမ်ခြေ ၂၀၀၊ လူဦးရေ ၈၀၀ ပါဝင်တာဖြစ်ပါတယ်။ တာလုံကျေးရွာအရှေ့ပိုင်းနဲ့ အနောက်ပိုင်းရဲ့ လက်ရှိအခြေအနေများကို မှတ်တမ်းဓာတ်ပုံ ရယူ ထားတာ ဖြစ်ပါတယ်။ ၂၀၇၅- ၂၀၁၆ နဲ့ ၂၀၁၆-၂၀၁ရ ဘဏ္ဍာရေးနှစ်များမှာ ကာလံ(အရှေ့) က သားများရဲ့ မရွှေ့မပြောင်းမီနဲ့ ရွှေ့ပြောင်းသွားမယ့်နေရာတွေမှာ ရောက်ရှိ သွားတဲ့် လယ်ယာ ထွက်ကုန်သီးနှံတွေကို အဆင်ပြေစွာ ရောင်းဝယ်ပို့ဆောင်နိုင်ရေး၊ စီးပွားရေး၊ ကျန်းမာရေး၊ လူမှုရေးကိစ္စ တွေအတွက် သွားလာရေးအဆင်ပြေစေဖို့အတွက် နားမခေါ်နဲ့ တာလုံကျေးရွာချဉ်းကပ်လမ်း (ကျောက်ရော မြေခင်းလမ်း) ၈ မိုင်နဲ့ လမ်းအဆောက်အအုံများကို စီမံကိန်းကုန်ကျစရိတ်နဲ့ အကောင်အထည်ဖော် ဆောင်ရွက်ပေးခဲ့တဲ့ မှတ်တမ်းဓာတ်ပုံများ ဖြစ်ပါတယ်။ ၂၀၁၆ ခုနှစ်၊ သြဂုတ်လမှာ အထက်ရဲရွာစီမံကိန်း၊ ရေဝပ်ဧရိယာအတွင်းကျရောက်တဲ့ ကျေးရွာများ ရွှေ့ပြောင်းခြင်းလုပ်ငန်း ဆောင်ရွက်မယ့် လျာထားစီမံချက်ကို သက်ဆိုင်ရာ ရှမ်းပြည်နယ်အစိုးရထံကို ပေးပို့ခဲ့တာဖြစ်ပါတယ်။ ၂၅-၈-၂၀၁၆ ရက်နေ့မှာ ရှမ်းပြည်နယ်ပြည်နယ်အစိုးရအဖွဲ့က ပြည်နယ်လျှပ်စစ်၊ စွမ်းအင်နှင့် စက်မှုဝန်ကြီးဥက္ကဋ္ဌ အဖြစ်ပါဝင်တဲ့ အထက်ရဲရွာရေအားလျှပ်စစ်စီမံကိန်း ရေဝပ်ဧရိယာအတွင်း ကျရောက်တဲ့ ကျေးရွာများရွှေ့ပြောင်းနိုင်ရေးဦးစီးကော်မတီကို ဖွဲ့စည်းတာဝန်ပေးအပ်ခဲ့ပါတယ်။ ရေအားလျှပ်စစ် အကောင်အထည်ဖော်ရေးဦးစီးဌာနက တာဝန်ရှိပုဂ္ဂိုလ်များဟာ ကျေက်မဲမြို့နယ် ပြည်နယ်လွှတ်တော်ကိုယ်စားလှယ်၊ သီပေါမြို့နယ် ပြည်သူ့လွှတ်တော်ကိုယ်စားလှယ်၊ သီပေါမြို့နယ် ပြည်နယ် လွှတ်တော်ကိုယ်စားလှယ်များနှင့် ရေဝပ်ဧရိယာကျေးရွာများ ရွှေ့ပြောင်းရေးနှင့်ပတ်သက်ပြီး ၂၀၁၆ ခုနှစ်မှာ တစ်ကြိမ်၊ ၂၀၁ရ ခုနှစ်မှာ သုံးကြိမ် တွေ့ဆုံဆွေးနွေးခဲ့တာဖြစ်ပါတယ်။ ၂၅-၁-၂၀၁ရ ရက်နေ့မှာ သီပေါမြို့မှာ ကျောက်မဲခရိုင် အုပ်ချုပ်ရေးမှူးအပါအဝင် စီမံကိန်းတည်ဆောက်ရေးရုံးမှ တာဝန်ရှိပုဂ္ဂိုလ်များ၊ တာလုံ ကျေးရွာသူ/ကျေးရွာသား ၂၀ ဦးခန့်က ကျေးရွာများ ရွှေ့ပြောင်းရေး၊ ကျေးရွာမြေနေရာသစ် လျာထားရေး ကိစ္စများနဲ့ပတ်သက်ပြီး အသေးစိတ်ဆွေးနွေးခဲ့ကြပါတယ်။ တင်ပြပါ Slide ကတော့ ၁၃-၁-၂၀၁၇၊ ၂၅-၁-၂၀၁၇၊ ၈-၈-၂၀၁ရ ရက်နေ့များမှာ ရေအားလျှပ်စစ် အကောင်အထည်ဖော်ရေးဦးစီးဌာနက ပြည်နယ်လွှတ်တော်ကိုယ်စားလှယ်များ၊ ကျေးရွာသူ/ကျေးရွာသား မn ကတံအား မက် မက်ကယ်တက်ပံမပစ်ပါတယ်။ ၁၃-၁၂-၂၀၁ရ ရက်နေ့မှာ အထက်ရဲရွာ ရေကာတာတည်ဆောက်မှုနဲ့ပတ်သက်ပြီး တာလုံကျေးရွာသူ/ ကျေးရွာသားများထံမှ စီမံကိန်းရပ်တန့်ပေးပါရန် ရှမ်းပြည်နယ်လွှတ်တော်ကို ကန့်ကွက်စာပေးပို့မှုအပေါ် ရှမ်းပြည်နယ်လွှတ်တော် သယံဇာတနှင့် သဘာဝပတ်ဝန်းကျင်ထိန်းသိမ်းရေးနှင့် လျှပ်စစ်ရေးရာကော်မတီမှ ဥက္ကဋ္ဌအဖြစ် ဦးဆောင်တဲ့အဖွဲ့က သီပေါမြို့နယ် မြို့နယ်အုပ်ချုပ်ရေးမှူးရုံးမှာ ကျောက်မဲနဲ့သီပေါမြို့နယ် ပြည်နယ်လွှတ်တော်ကိုယ်စားလှယ်များ၊ သီပေါမြို့နယ် အထွေထွေအုပ်ချုပ်ရေးဦးစီးဌာန အုပ်ချုပ်ရေးမှူး၊ တည်ဆောက်ရေးလုပ်ငန်းမှ တာဝန်ရှိပုဂ္ဂိုလ်များနဲ့တွေ့ဆုံပြီး ကျေးရွာသူ/ကျေးရွာသား ၁၅ ဦးရဲ့ တင်ပြချက် တွေကို ဆွေးနွေးကာ တာလုံကျေးရွာကို ကွင်းဆင်းခဲ့ကြတဲ့ မှတ်တမ်းဓာတ်ပုံများပဲ ဖြစ်ပါတယ်။ ၈-၃-၂၀၁၈ ရက်နေ့မှာ အထက်ရဲရွာရေအားလျှပ်စစ်စီမံကိန်း ရေဝပ်ဧရိယာ ကျေးရွာများနဲ့ပတ်သက်ပြီး ရွှေ့ပြောင်းနေရာချထားမှုနဲ့ လူမှုစီပွားပြဿနာများ စုပေါင်းဆွေးနွေး အဖြေရှာခြင်းဆွေးနွေးပွဲကို သီပေါ မြို့နယ်အထွေထွေအုပ်ချုပ်ရေးဦးစီးဌာန မြို့နယ်ခန်းမမှာ ကျင်းပခဲ့တဲ့အခါမှာ သီပေါမြို့နယ် ပြည်နယ်လွှတ်တော် ကိုယ်စားလှယ်၊ သီပေါနဲ့ကျောက်မဲမြို့နယ်မှ ဌာနဆိုင်ရာတာဝန်ရှိပုဂ္ဂိုလ်များ၊ ရှမ်းတိုင်းရင်းသားဒီမို ကရေစီအဖွဲ့ချုပ်ပါတီ၊ ၈၈ ငြိမ်း/ပွင့်၊ သီပေါမြို့နယ်စာရေးဆရာအသင်း၊ မြန်မာပတ်ဝန်းကျင်သိပ္ပံမှ ကိုယ်စားလှယ်များ၊ တည်ဆောက်ရေးလုပ်ငန်းမှ တာဝန်ရှိပုဂ္ဂိုလ်များအားလုံး တက်ရောက်ခဲ့ပါတယ်။ အဆိုပါတွေ့ဆုံ ဆွေးနွေးပွဲကို ရွာသူ/ရွာသားများကို မပျက်မကွက် တက်ရောက်ပေးနိုင်ပါရန် ဖိတ်ကြားခဲ့ သော်လည်း တက်ရောက်ခဲ့ခြင်းမရှိပါ။ ယခင်က ကျေးရွာသူ/ကျေးရွာသားများနဲ့ အကြိမ်ပေါင်းများစွာ ဆွေးနွေးခဲ့ကြသော်လည်း ယခုအခါမှာ အဖွဲ့အစည်းအချို့ရဲ့ အားသွင်းမှုများကြောင့် ကျေးရွာသူ/ ကျေးရွာ သားများဘက်က အနေအထားတစ်ရပ် ပြောင်းလဲခဲ့တာဖြစ်ပါတယ်။ ရေဝပ်ဧရိယာကျေးရွာများ ရွှေ့ပြောင်းရေးနဲ့ပတ်သက်ပြီး တာလုံကျေးရွာသူ/ကျေးရွာသားနဲ့ တွေ့ဆုံ၍ ညှိနှိုင်းဆောင်ရွက်သွားမှာဖြစ်ပါတယ်။ တာလုံကျေးရွာသူ/ကျေးရွာသားများနဲ့ သဘောတူညီချက်ရရှိပြီး ကျေးရွာများကို ကွင်းဆင်းပြီး လူမှုစီးပွားရေးဆိုင်ရာအချက်အလက်များ ကောက်ယူခြင်း၊ စိုက်ပျိုးမြေ များ ရှာဖွေထုတ်ဖော်ပေးခြင်း၊ ကျေးရွာမြေနေရာသစ်များ ဖော်ထုတ်ခြင်း၊ ရွှေ့ပြောင်းရမှုအတွက် သီးနှံ လျော်ကြေး၊ နစ်နာကြေး၊ ထောက်ပံ့ကြေးများပေးအပ်ခြင်း၊ လူနေအိမ်၊ စာသင်ကျောင်း၊ ဆေးပေးခန်း၊ ရုံးများ၊ ဘုန်းကြီးကျောင်းများကို မူလအနေအထားထက် လျော့နည်းမှုမရှိစေဘဲ ပြန်လည်တည်ဆောက် ပေးခြင်း၊ ကျေးရွာသစ်များအတွက် လျှပ်စစ်မီးရရှိရေး၊ ရေရရှိရေး၊ လမ်းပန်းဆက်သွယ်ရေး ဆောင်ရွက် ပေးခြင်း၊ ရွှေ့ပြောင်းကျေးရွာ သူ/သားများ အလုပ်အကိုင် အခွင့်အလမ်းရရှိစေရန် ဆောင်ရွက်ပေးခြင်း စသည်တို့ပါဝင်တဲ့ ရွှေ့ပြောင်းကျေးရွာများ ပြောင်းရွှေ့ရေးစီမံချက်ကိုလည်း ဆက်လက် ဆောင်ရွက်ပေးသွားမှာ ဖြစ်ပါတယ်။ တာလုံကျေးရွာများကို း ဝင်ထွက်သွားလာခွင့် လွယ်ကူစွာမရရှိတဲ့ အခက်အခဲ ကြောင့် ရေအားလျှပ်စစ် အကောင်အထည်ဖော်ရေးဦးစီးဌာနအနေနဲ့ ဆွေးနွေးမယ့်အစီအစဉ်တွေ၊ ဖွံ့ဖြိုးရေး လုပ်ငန်းများကို ဆောင်ရွက်ပေးရာမှာ များစွာအခက်အခဲဖြစ်နေတာ ဖြစ်ပါတယ်။ ရှမ်းပြည်နယ်အစိုးရအဖွဲ့က ဖွဲ့စည်းပေးထားတဲ့ အထက်ရဲရွာရေအားလျှပ်စစ်စီမံကိန်း ရေဝပ်ဧရိယာ အတွင်း ကျရောက်တဲ့ ကျေးရွာများ ရွှေ့ပြောင်းနိုင်ရေးဦးစီးကော်မတီရဲ့ ဦးဆောင်မှုနဲ့ ကျောက်မဲမြို့နယ်။ သီပေါမြို့နယ်မှ လွှတ်တော်ကိုယ်စားလှယ်များ၊ ခရိုင်နဲ့ မြို့နယ်အဆင့်ဌာနဆိုင်ရာများ၊ ရပ်မိရပ်ဖများ ပူးပေါင်းပြီးတော့ ကျေးရွာသူ/ကျေးရွာသားများနဲ့ ညှိနှိုင်းဆွေးနွေးပြီးတဲ့အခါမှာ သက်ဆိုင်ရာဌာနတွေ၊ ရေအားလျှပ်စစ်စီမံကိန်းက ဝန်ထမ်းတွေပူးပေါင်းပြီး ရွှေ့ပြောင်းစီမံချက်ပါအတိုင်း စနစ်တကျဆက်လက် ဆောင်ရွက်ပေးသွားနိုင်မှာ ဖြစ်ပါတယ်။ ၂၀၁၈-၂၀၁၉ ဘဏ္ဍာရေးနှစ်မှာ အထက်ရဲရွာစီမံကိန်းအနေနဲ့ ကျေးရွာများ ရွှေ့ပြောင်းနိုင်ရေးအတွက်ကိုလည်း ရန်ပုံငွေထည့်သွင်းလျာထား ထားပြီးဖြစ်ပါတယ်။ မြစ်ငယ်မြစ်ဟာ ဧရာဝတီမြစ် အတွင်းကို ဆက်လက်စီးဝင်သွားတဲ့ မြစ်ဖြစ်ပါတယ်။ အထက်ရဲရွာဆည် တည်ဆောက်နိုင်ခြင်း အားဖြင့် မြစ်ငယ်မြစ်အတွင်းမှာ မိုးရာသီကာလအတွင်း ရေဝင်အားများစွာ စီးဝင်မှုကို ထိန်းထိန်းသိမ်းသိမ်း ဖြစ်အောင် ဆောင်ရွက်ပေးသွားနိုင်မယ့် အကျိုးကျေးဇူး ရရှိလာမှာဖြစ်ပါတယ်။ ထိုအကျိုးကျေးဇူးကပင် ဧရာဝတီမြစ်ရဲ့ အောက်ပိုင်းဒေသများမှာ မိုးရာသီမှာ ရေကြီးမှုကို အထိုက်အလျောက် လျော့ကျသက်သာ စေမယ့် အကျိုးကျေးဇူး ထပ်မံရရှိလာမှာဖြစ်ပါတယ်။ ထို့အပြင် လက်ရှိတည်ဆောက်ပြီးဖြစ်နေတဲ့ ရဲရွာ ရေအားလျှပ်စစ်ဓာတ်အားပေးစက်ရုံကနေ နှစ်စဉ် လျှပ်စစ်ဓာတ်အားထုတ်လုပ်ပေးနိုင်မယ့် ပမာဏဟာလည်း အထက်ရဲရွာရေအားလျှပ်စစ်စီမံကိန်း တည်ဆောက်ပြီးပါက ပိုမိုတိုးတက်လာမယ့် အကျိုးတရား ကို ပြည်သူများက ရရှိခံစားကြရမှာဖြစ်ပါတယ်။ အထက်ရဲရွာ ရေအားလျှပ်စစ်စီမံကိန်းဟာ အမျိုးသားလျှပ်စစ်ဓာတ်အားရရှိရေး ပင်မစီမံချက်ထဲမှာ ပါဝင်နေပြီး ၂၀၁၀-၂၀၁၁ ခုနှစ်က စတင်ဆောင်ရွက်ခဲ့ရာမှ ယခု ၂၀၂၁-၂၀၂၂ ဘဏ္ဍာရေးနှစ်အတွင်းမှာ အပြီးတည်ဆောက်ဖို့ လျာထားဆောင်ရွက်လျက်ရှိတာဖြစ်ပါတယ်။ စီမံကိန်းပြီးစီးလာမယ်ဆိုရင် တစ်နှစ် ပျမ်းမျှထုတ်လုပ်ပေးနိုင်မည့် လျှပ်စစ်ဓာတ်အားပမာဏဟာ ၁,၄၀၉ ကီလိုဝပ်နာရီ သန်းပေါင်းဖြစ်ပြီး စီမံကိန်းပြီးစီးပါက နိုင်ငံတော်ကို နှစ်စဉ် ကျပ်ဘီလီယံ ၁၀၀ ၀င်ငွေရရှိအောင် ဆောင်ရွက်ပေးနိုင်မှာဖြစ်ပြီး တိုင်းပြည်မှာရှိတဲ့ ပြည်သူလူထုလူဦးရေ ၃.ရ သန်းခန့်ကို လျှပ်စစ်ဓာတ်အား ဖြန့်ဖြူးနိုင်မှာဖြစ်ပါကြောင်း ပြည်ထောင်စုလွှတ်တော် နာယကမှတစ်ဆင့် ရှင်းလင်းတင်ပြရင်း နိဂုံးချုပ်အပ်ပါတယ်ခင်ဗျား။ ကျေးဇူး တင်ပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">ပြည်ထောင်စုလွှတ်တော်ကိုယ်စားလှယ်များခင်ဗျာ။ နေ့လယ်စာ သုံးဆောင် နိုင်ရန်အတွက် အစည်းအဝေးကို ၁ နာရီခန့် ခေတ္တရပ်နားမှာ ဖြစ်ပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျာ။</speech>
<speech type="mc">အားလုံး ထွက်ခွာနိုင်ကြပါပြီခင်ဗျာ။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျာ။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျာ။ အစီအစဉ်(၉) ကို ဆက်လက်ဆောင်ရွက် သွားမှာဖြစ်ပါတယ်။ ပညာရေးဝန်ကြီးဌာန ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="16">ဦးဝင်းမော်ထွန်း(ဒုတိယဝန်ကြီး၊ ပညာရေးဝန်ကြီးဌာန)</agency>ရိုသေလေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်ကြီးများအားလုံး စိတ်၏ချမ်းသာခြင်း၊ ကိုယ်၏ကျန်းမာခြင်းနှင့် ပြည့်စုံပါစေကြောင်း ဆုမွန်ကောင်းတောင်းရင်း နှုတ်ခွန်း ဆက်သအပ်ပါတယ်။ ပညာရေးဝန်ကြီးဌာန၊ ဒုတိယဝန်ကြီး ကျွန်တော် ဦးဝင်းမော်ထွန်းက ၂၀၁၈-၂၀၁၉ အမျိုးသားစီမံကိန်းဥပဒေကြမ်းနှင့် ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေကြမ်းတို့၏ မူနဲ့ အခြေခံသဘောများ၊ စီမံကိန်းလုပ်ငန်းများ၊ ရငွေသုံးငွေများနှင့်စပ်လျဉ်း၍ လွှတ်တော်ကိုယ်စားလှယ်များ၏ ပညာရေးဆိုင်ရာ ဆွေးနွေးအကြံပြုချက်များနှင့်စပ်လျဉ်းပြီး ရှင်းလင်းတင်ပြမှာ ဖြစ်ပါတယ်။ ရိုသေလေးစားအပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်ကြီး များခင်ဗျား။ ရှေးဦးစွာ စိစစ်ရေးပူးပေါင်းအဖွဲ့ရဲ့ အကြံပြုချက်များနဲ့ စပ်လျဉ်းပြီး ဦးစွာ တင်ပြပါမယ်။ ကျွန်တော်တို့ ပညာရေးဝန်ကြီးဌာနကို စိစစ်ရေးပူးပေါင်းအဖွဲ့အမှတ်(၈)က စိစစ်ပြီး အောက်ပါအတိုင်း အကြံပြုချက် (၃)ချက် အကြံပြုထားကြောင်း တင်ပြအပ်ပါတယ်။ (၁)အနေနဲ့ကတော့ နေ့တွက်စရိတ်၊ နှုန်းထား မြင့်တက်လာပြီဖြစ်၍ ပုတ်ပြတ်နှင့် နေ့စားဝန်ထမ်းခန့်အပ်ခြင်းတို့တွင် လုပ်ငန်းသဘာဝအရ လိုအပ်သည့် အနည်းဆုံဦးရေကိုသာ ခန့်ထားရန်နှင့် ငှားရမ်းခြင်းကို တွက်ချက်ပြီးမှ တောင်းခံရန်ဆိုတာ အကြံပြုထား ပါတယ်။ ကျွန်တော်တို့ ပညာရေးဝန်ကြီးဌာနအနေနဲ့ ဖွဲ့စည်းပုံအင်အားတော့ လုံလောက်စွာရှိပါတယ်။ သို့သော် ဘဏ္ဍာငွေသတ်မှတ်ချက်အရလည်းကောင်း၊ စီစစ်တိုးဦးစီးဌာနရဲ့ ခွင့်ပြုချက်အရလည်းကောင်း ဖွဲ့စည်းပုံ ကိုတော့ ပြည့်မီအောင် ခန့်ထားနိုင်ခြင်းမရှိပါဘူး။ နှစ်အလိုက်သာ တိုးချဲ့ခန့်ထားခြင်း ပြုရပါတယ်။ အဲဒီတော့ ကျွန်တော်တို့ခန့်ထားတဲ့ ပုတ်ပြတ်နဲ့ နေ့စားဝန်ထမ်းတွေဟာ အမှန်တကယ်လိုအပ်တဲ့ဒေသ၊ အထူးအားဖြင့် ဝေးလံတဲ့ဒေသများမှာ ဆရာများ လတ်တလောလိုအပ်ချက်ကို ဖြေရှင်းဆောင်ရွက်ပေးနိုင်ရန် နေ့စားနဲ့ ပုတ်ပြတ် ဆရာ၊ ဆရာမ ခန့်ထားရတာများပါတယ်။ ဒါ့အပြင် လုပ်ငန်းသဘာဝ လိုအပ်ချက်အရ ဖွဲ့စည်းပုံမှာမပါတဲ့ ဝန်ထမ်းအမျိုးအစား(ဥပမာ- တိုင်းရင်းသားဘာသာအကူဆရာ) စသည်တို့သည် ဒါပုတ်ပြတ်နဲ့ နေ့စားဝန်ထမ်း သဘာဝအရသာခန့်ထားခြင်း ပြုရပါတယ်။ သို့သော်လည်း စိစစ်ရေးပူးပေါင်းအဖွဲ့၏ အကြံပေးချက်အတိုင်း လိုအပ်သည့် အနည်းဆုံးဦးရေကိုသာ စိစစ်ခန့်ထားမည်ဖြစ်ပါကြောင်း လွှတ်တော်ကို တင်ပြအပ်ပါတယ်။ ဒုတိယအချက်အနေနဲ့ကတော့ ဆောက်လုပ်ရေးလုပ်ငန်းများ ီးစီးရန်နှင့် အရည်အသွေး ပြည့်မီရန် တင်ဒါခေါ်ယူခြင်း၊ လုပ်ငန်းအပ်နှံခြင်း၊ စာချုပ်ချုပ်ဆိုခြင်း၊ အရည်အသွေးအကဲဖြတ်ခြင်းတို့ကို စည်းကမ်းချက်များနဲ့အညီ တိတိကျကျဆောင်ရွက်ရန် အကြံပြုထားပါတယ်။ ကျွန်တော်တို့ ပညာရေး ဝန်ကြီးဌာနအနေနဲ့ ပြီးခဲ့တဲ့ဘဏ္ဍာရေးနှစ်တွေမှာ ဆောက်လုပ်ရေးဝန်ကြီးဌာနကို လုပ်ငန်းအပ်နှံခဲ့ပြီး ယခုဘဏ္ဍာရေးနှစ်နှင့် လာမည့် ၁၂ လ ဘတ်ဂျက်များမှာ တိုင်းဒေသကြီးနှင့် ပြည်နယ်အစိုးရများကို လုပ်ငန်း အပ်နှံဆောင်ရွက်မှာဖြစ်ပါတယ်။ ဒီလိုဆောင်ရွက်တဲ့အခါမှာလည်း စိစစ်ရေးပူးပေါင်းအဖွဲ့က အကြံပြု ထားတဲ့အတိုင်း စာချုပ်ပါစည်းကမ်းများနဲ့အညီ တိတိကျကျဖြစ်စေရေး ဆောင်ရွက်သွားမည်ဖြစ်ပါကြောင်း တင်ပြအပ်ပါတယ်။ နံပါတ်(၃) အချက်အနေနဲ့ကတော့ စက်ပစ္စည်းများ၊ ပရိဘောဂများ၊ လက်တွေ့ခန်းသုံးပစ္စည်း များသည် လိုအပ်မှုရှိ၍ တောင်းခံမှုဖြစ်သော်လည်း ်ယူဖြည့်တင်းရန်နှင့် အကျိုးရှိစွာ အသုံးပြုရန် အကြံပြုထားပါတယ်။ ယခု ၆ လဘတ်ဂျက်အတွင်းကတော့ ကျွန်တော်တို့ ဘတ်ဂျက်သဘောအရ အထူး အထွေ တင်ပြထားခြင်းမရှိပါဘူး။ ဒီ လာမည့် ၁၂ လ ဘတ်ဂျက်မှာ လမ်းညွှန်ချက်များနဲ့အညီ ယ်ယူဖြည့်တင်းနိုင်ရေး ကြိုးပမ်းဆောင်ရွက်မည်ဖြစ်ကြောင်း တင်ပြအပ်ပါတယ်။ ဆက်လက်ပြီး ကျွန်တော်တို့ ပညာရေးဝန်ကြီးဌာနရဲ့ လုပ်ငန်းများနဲ့စပ်လျဉ်းလို့ ကိုယ်စားလှယ် တော်ကြီး (၃)ဦးမှ ထောက်ပြဆွေးနွေးချက်များအပေါ်မှာ ဆက်လက်တင်ပြပါမယ်။ ရှေးဦးစွာ ဧရာဝတီ တိုင်းဒေသကြီး၊ ကျုံပျော်မဲဆန္ဒနယ်မှ လွှတ်တော်ကိုယ်စားလှယ်ကြီး ဦးစိုးအောင်နိုင်မှ ပညာရေးအသုံး စရိတ်များ ပိုမိုတောင်းခံလာသည့်ကိစ္စအပေါ် ဦးစွာရှင်းလင်းတင်ပြပါမယ်။ ကျွန်တော်တို့ အသုံးစရိတ်ပိုမို တောင်းခံတဲ့လုပ်ငန်းများအနေနဲ့ အခြေခံပညာဦးစီးဌာနမှာ မူလတန်းအဆင့် ကျောင်းသူ၊ ကျောင်းသားများ၊ ဆရာ၊ ဆရာမများ ဦးရေ ၄၂၀,၀၀၀ ကျော်အတွက် ကျောင်းစိမ်းဝတ်စုံများ ထောက်ပံ့ပေးရန် လျာထားခဲ့ ရပါတယ်။ ပညာသင်ထောက်ပံ့ကြေးပေးရခြင်းအတွက် ကျောင်းသား/ကျောင်းသူ ၃၀,၀၀၀ ကျော် တိုးမြှင့် လျာထားခဲ့ရပါတယ်။ ၂၀၁၉-၂၀၂၀ ပညာသင်နှစ်မှာ သင်ရိုးအသစ်များဖြစ်တဲ့ Grade 3, Grade 6 များကို တစ်ပြည်လုံးမှာရှိတဲ့ ဆရာ၊ ဆရာမများအား သင်တန်းပေးခြင်း၊ ပညာရေးဆိုင်ရာ ပညာပေးသင်တန်းများ ဆောင်ရွက်ရန်အတွက် တိုးမြှင့်လျာထားခဲ့ခြင်းဖြစ်ပါကြောင်း လွှတ်တော်ကို တင်ပြအပ်ပါတယ်။ အဆင့်မြင့်ပညာဦးစီးဌာနအနေဖြင့် ပညာသင်စရိတ်များ ချီးမြှင့်ရန်အတွက် ၂၀၁၈-၂၀၁၉ ဘဏ္ဍာရေး နှစ်တွင် ထူးချွန်ကျောင်းသား ၁,၀၀၅ ဦး၊ ဝိဇ္ဇာ/သိပ္ပံပညာချွန်ဆု ၇၇၆ ဦး၊ နည်းပညာ၊ ကွန်ပျူတာ၊ စီးပွား ထူးချွန်ဆု ၅၇၆ ဦး၊ တိုင်းဒေသကြီး၊ ပြည်နယ်အလိုက် ဝိဇ္ဇာ/သိပ္ပံပထမဆု ချီးမြှင့်ဖို့ ၂၃၄ ဦးနဲ့ ပညာ သင်ဆုနဲ့ ပညာသင်ထောက်ပံ့ကြေးအနေနဲ့ အဆင့်မြင့်ပညာသင်ကျောင်းသား ၁၉.၅၆၈ ဦး တိုးမြှင့်လျာထား ခဲ့ပါတယ်။ ဒါ့အပြင် ကျောင်းလခလွတ်ငြိမ်းခွင့်ရရှိသော ကျောင်းသူ၊ ကျောင်းသား ၃,၄၀၀ အတွက်လည်း ဘဏ္ဍာငွေတိုးမြှင့်လျာထားပါကြောင်း တင်ပြအပ်ပါတယ်။ နည်းပညာနဲ့ သက်မွေးပညာလေ့ကျင့်ရေးဦးစီး ဌာနအနေဖြင့် ၂၀၁၈-၂၀၁၉ ဘဏ္ဍာရေးနှစ်အတွက် ပညာသင်ထောက်ပံ့ကြေး ၁၀ လစာ ပေးချေရမှာဖြစ်ပြီး နှစ်အလိုက် ကျောင်းသူ၊ ကျောင်းသားဦးရေ တိုးမြင့်လာခြင်းအတွက် တိုးတက်လျာထားရပါတယ်။ ထိုနည်း တူစွာ ADB မှ ဆောင်ရွက်နေသည့် EYE Project အတွက် ကာလတိုသင်တန်းများ ဖွင့်လှစ်ရာမှာ အမှန် တကယ် ထောက်ပံ့မှုလိုအပ်သော သင်တန်းသားများအား ထောက်ပံ့နိုင်ရန် ဘဏ္ဍာငွေ တိုးမြှင့်လျာထားခြင်း ဖြစ်ပါကြောင်း ရှင်းလင်းတင်ပြအပ်ပါတယ်။ ရိုသေလေးစားအပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်ကြီး များခင်ဗျား။ ရှမ်းပြည်နယ်၊ လွိုင်လင်မဲဆန္ဒနယ်မှ ကိုယ်စားလှယ်တော်ကြီး ဦးခင်မောင်သီ၏ ဆွေးနွေးချက် ဖြစ်တဲ့ နည်းပညာတက္ကသိုလ်(ပင်လုံ)၊ ကွန်ပျူတာတက္ကသိုလ်(ပင်လုံ)တို့တွင် ပညာသင်ခွင့် ရရှိနိုင်ရန်အတွက် ဒေသခံတက္ကသိုလ်ဝင်တန်း၊ တက္ကသိုလ်ကျောင်းသူကျောင်းသားများ၊ တက္ကသိုလ်ဝင်တန်းစာမေးပွဲ အောင်မြင်သည့် ဒေသခံကျောင်းသား၊ ကျောင်းသူများကို ဦးစားပေး တက်ရောက်ပညာ သင်ကြားခွင့် စီစဉ်ဆောင်ရွက် ပေးနိုင်ရန် ဆွေးနွေးချက်နှင့်စပ်လျဉ်းပြီး တင်ပြပါမယ်။ ဒီတက္ကသိုလ်တွေဟာ အသက်မွေးဝမ်းကျောင်း တက္ကသိုလ်များဖြစ်တဲ့အတွက် ရမှတ်အနည်းဆုံး ၃၃၀ နဲ့အထက်ရရှိသူများ လျှောက်ထားခွင့်ပြုခဲ့ပါတယ်။ ၂၀၁၅-၂၀၁၆ ပညာသင်နှစ်မှ အခု ၂၀၁၇-၂၀၁၈ ပညာသင်နှစ်အထိ တက္ကသိုလ်ဝင်ခွင့် အရဦးရေဆိုင်ရာ အချက်အလက်များကို စိစစ်ရာမှာ ရှမ်းပြည်နယ်တစ်ခုလုံးအနေဖြင့် ကွန်ပျူတာတက္ကသိုလ် ၄ ကျောင်းသို့ ဝင်ခွင့်ရသူ စုစုပေါင်း ၁,၃၇၃ ဦး ရှိပါတယ်။ ဒီနေရာမှာ ဒေသခံ ဝင်ခွင့်ရသူ ၉၃၄ ဦးရှိတဲ့အတွက် ဝင်ခွင့်ရသူအားလုံးရဲ့ ၆၈ ရာခိုင်နှုန်းဟာ ဒေသခံတွေဖြစ်ပါတယ်။ ထိုနည်းတူစွာ နည်းပညာတက္ကသိုလ် ၄ ကျောင်းသို့ ဝင်ခွင့်ရသူ စုစုပေါင်း ၂,၄၀၂ ဦးရှိပြီး ဒီထဲမှာ ဒေသအတွင်းက ဝင်ခွင့်ရသူ ၁,၄၃ရ ဦးရှိသည့်အတွက် ကိုယ်စားလှယ်တော်ကြီး တင်ပြသကဲ့သို့ ဒေသခံ ဝင်ခွင့်ဦးရေဟာ ၆၀ ရာခိုင်နှုန်း ဖြစ်သည်ကို စိစစ်တွေ့ရှိရပါတယ်။ အကယ်၍ ဒေသလိုအပ်ချက်ရှိပါက လွှတ်တော်ကိုယ်စားလှယ်ကြီးများ၊ ပြည်နယ်အစိုးရအဖွဲ့ဝင်များနဲ့ ကျွန်တော်တို့ ညှိနှိုင်းဆောင်ရွက်ပေးမည် ဖြစ်ပါကြောင်း ရိုသေစွာတင်ပြအပ်ပါတယ်။ ကိုယ်စားလှယ်တော်ကြီး၏ ဒုတိယမေးခွန်းဖြစ်တဲ့ အခြေခံပညာ မူလတန်းကျောင်းများ၊ အခြေခံ ပညာအလယ်တန်းကျောင်းများ၊ အခြေခံပညာအထက်တန်းကျောင်းများတွင် လိုအပ်လျက်ရှိသည့် ဆရာ၊ ဆရာမများကို ယခုပညာသင်နှစ်အတွင်း အပြည့် အဝ ခန့်အပ်တာဝန်ပေးနိုင်ပါရန် ဆွေးနွေးချက်နဲ့ စပ်လျဉ်းပြီး ဆက်လက်ရှင်းလင်းတင်ပြပါ့မယ်။ ပညာရေးဝန်ကြီးဌာန အခြေခံပညာဦးစီးဌာနအနေဖြင့် စာသင်နှစ်အမီ အခြေခံပညာကျောင်းများမှာ သင်ကြားရေးဝန်ထမ်းများ ဖြည့်ဆည်းခန့်ထားနိုင်ရန် နှစ်စဉ် ဖေဖော်ဝါရီလတွင် ရာထူးတိုး၊ ပြောင်းလျှောက်လွှာများခေါ်ယူပြီး ဧပြီလ တတိယအပတ်မှစပြီး ရာထူးတိုး၊ ရာထူးတိုးပြောင်းလျှောက်လွှာများ စိစစ်ဆောင်ရွက်ပေးလျက်ရှိပါတယ်။ ဒီရာထူးတိုး၊ ရာထူးတိုးပြောင်း အမိန့်စာ တွေကို ဇွန်လနောက်ဆုံးပတ်တွင် ထုတ်ပြန်ပေးပြီး လစ်လပ်နေရာများ ခန့်ထားနိုင်ရန် B.Ed ဘွဲ့ရဆရာ၊ ဆရာမများ၊ B.Ed ဒုတိယနှစ်တက်ဆဲ ဆရာ၊ ဆရာမများ၊ M.A, M.Sc ဘွဲ့ရ ဆရာ၊ ဆရာမ များအား အထက်တန်းပြရာထူးတိုးအတွက် လျှောက်လွှာခေါ်ယူပြီး လစ်လပ်အထက်တန်းပြ ရာထူးနေရာ များတွင် ဖြည့်ဆည်းဆောင်ရွက်ပေးပါကြောင်း တင်ပြအပ်ပါတယ်။ တတိယကိုယ်စားလှယ်တော်ကြီးဖြစ်တဲ့ မန္တလေးတိုင်းဒေသကြီး ကျောက်ပန်းတောင်းမဲဆန္ဒနယ် လွှတ်တော်ကိုယ်စားလှယ်ကြီး ဦးရွှေကိုရဲ့ ဆွေးနွေးချက်ဖြစ်တဲ့ အဆောက်အဦးဆောက်လုပ်ခြင်းနဲ့ စပ်လျဉ်းပြီး ကန်ထရိုက်စာချုပ်မှာပါတဲ့ အကြောင်းအရာများကို ပြင်ဆင်လိုရင် ဝန်ကြီးဌာန သို့မဟုတ် တိုင်းအစိုးရသို့ တင်ပြုပြီး အမြန်စစ်ဆေးပြီး ပြန်လည်သဘောတူရင် သဘောတူကြောင်း တရားဝင်စာထုတ်ပေးဖို့ တင်ပြချက်အပေါ်မှာ ဆက်လက်ရှင်းလင်းတင်ပြပါ့မယ်။ ပညာရေးဝန်ကြီးဌာန အခြေခံပညာဦးစီးဌာန အနေနဲ့ ပညာရေးဝန်ကြီးဌာန သက်ဆိုင်ရာ ဘဏ္ဍာရေးနှစ်အလိုက် အခြေခံပညာစာသင်ကျောင်းများ၊ ရုံးများ၊ ဝန်ထမ်းအိမ်ရာများ တည်ဆောက်ခြင်းနှင့် စပ်လျဉ်း၍ အဆောက်အဦပုံစံပြောင်းလဲလိုခြင်း၊ နေရာပြောင်းရွှေ့လိုခြင်း၊ ဒီဇိုင်းပြောင်းလဲလိုခြင်းများရှိရင် သက်ဆိုင်ရာ တိုင်းဒေသကြီး၊ ပြည်နယ်ပညာ ရေးမှူးမှတစ်ဆင့် သက်ဆိုင်ရာတိုင်းဒေသကြီးအစိုးရ၏ သဘောထားမှတ်ချက်၊ ထောက်ခံချက် အပြည့်အစုံနှင့် ပညာရေးဝန်ကြီးဌာန၊ အခြေခံပညာဦးစီးဌာနသို့ ပေးပို့ရပါမယ်။ အခြေခံပညာဦးစီးဌာနမှ ပညာရေးဝန်ကြီး ဌာန၊ ဝန်ကြီးရုံးသို့ ဆက်လက်တင်ပြပြီး အတည်ပြုချက်ရရှိနိုင်ရေးအတွက် စီမံကိန်းနှင့် ဘဏ္ဍာရေး ဝန်ကြီးဌာန၊ ဆောက်လုပ်ရေးဝန်ကြီးဌာနများနှင့် ဆက်လက်ပေးပို့ ညှိနှိုင်းပြီး ဘဏ္ဍာရေးနှစ်အတွင်း အဆိုပြု တင်ပြထားသော တည်ဆောက်ရေးလုပ်ငန်းများအား ပြင်ဆင်အတည်ပြုချက် ရယူပြီးမှသာ ဆောင်ရွက် နိုင်ပါကြောင်း ရိုသေစွာ တင်ပြအပ်ပါတယ်။ ကျေးဇူးတင်ပါတယ်။</speech>
<speech type="speaker">ကျန်းမာရေးနှင့် အားကစားဝန်ကြီးဌာန ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="20">ဒေါက်တာမြလေးစိန်(ဒုတိယဝန်ကြီး၊ ကျန်းမာရေးနှင့်အားကစားဝန်ကြီးဌာန)</agency>ရိုသေ လေးစားအပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်များအားလုံး ကိုယ်၏ကျန်းမာခြင်း၊ စိတ်၏ချမ်းသာခြင်းနှင့် ပြည့်စုံကြပါစေကြောင်း ဦးစွာပထမ ဆုမွန်ကောင်းတောင်း အပ်ပါတယ်။ ကျွန်မကတော့ ကျန်းမာရေးနှင့် အားကစားဝန်ကြီးဌာန၊ ဒုတိယဝန်ကြီး ကျွန်မ ဒေါက်တာ မြလေးစိန်မှ ၂၀၁၈-၂၀၁၉ အမျိုးသားစီမံကိန်းဥပဒေကြမ်းနှင့် ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းတို့နှင့်စပ်လျဉ်း၍ ပူးပေါင်းကော်မတီနှစ်ရပ်၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာပါ မူသဘော အကြောင်းအရာများနှင့် လွှတ်တော်ကိုယ်စားလှယ်များ၏ မူအခြေခံသဘော ဆွေးနွေးချက်များ အပေါ် ပြန်လည်ရှင်းလင်း ဆွေးနွေးသွားမှာ ဖြစ်ပါတယ်။ လေးစားအပ်ပါသော နာယကကြီးရှင်။ ပထမဦးစွာ၃-၉-၂၀၁၈ ရက်နေ့တွင် ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေး (၁၆)ရက်မြောက်နေ့ အစည်းအဝေးတွင် ရန်ကုန်တိုင်း ဒေသကြီးမဲဆန္ဒနယ်အမှတ်(၄) ကိုယ်စားလှယ်တော်ကြီး ဦးသန်းစိုး(ခေါ်) သန်းစိုး(ဘောဂဗေဒ)၏ ဥပမာ ထားတင်ပြချက်အား ပြန်လည်တင်ပြပေးမှာ ဖြစ်ပါတယ်။ ကျန်းမာရေးဝန်ကြီးဌာန၏ မော်တော်ယာဉ်၊ ဓာတ်ဆီ၊ ပြင်ဆင်ထိန်းသိမ်းစရိတ် ၂၀၁၆-၂၀၁ရ ခုနှစ် ဘဏ္ဍာရေးနှစ်တွင် ၃၉.၆၁၉ ဘီလီယံ၊ ၂၀၁၇-၂၀၁၈ ဘဏ္ဍာရေးနှစ်တွင် ၄၈.၂၄၃ ဘီလီယံနှင့် ၂၀၁၈-၂၀၁၉ ဘဏ္ဍာရေးနှစ်တွင် ၅၇.၀၂၈ ဘီလီယံဖြစ်ပြီး ၃ နှစ်စာ စုစုပေါင်းမှာ ၁၄၄.၈၉ ဘီလီယံဖြစ်ပါကြောင်း ပြန်လည်တင်ပြအပ်ပါတယ်။ ကျန်းမာရေးနှင့် အားကစား ဝန်ကြီးဌာနလက်အောက်ရှိ ကုသရေးဦးစီးဌာနများ၏ အိမ်ရာဆောက်လုပ်ရေးလုပ်ငန်းများတွင် တိုးတက် တောင်းခံနေကြောင်းကို တင်ပြတဲ့အခါမှာ ကျန်းမာရေးနှင့် အားကစားဝန်ကြီးဌာန၏ ဝန်ထမ်းများအားလုံး သည် ပြည်သူလူထုကျန်းမာရေးစောင့်ရှောက်မှုအတွက် ၂၄ နာရီ ် တာဝန်ထမ်းဆောင်နေရ ပါသောကြောင့်ဖြစ်ပါတယ်။ ယခုနှစ်သည် ဝန်ထမ်းအိမ်ရာ ဦးစားပေး ဆောက်လုပ်ရန်အတွက် ရည်ရွယ် ထားပါကြောင်း ဖြေကြားအပ်ပါတယ်။ နာယကကြီးရှင်။ ဒုတိယအချက်အနေဖြင့် ၃-၉-၂၀၁၈ ရက်နေ့တွင် ဒုတိယအကြိမ် ပြည်ထောင်စု လွှတ်တော် နဝမပုံမှန်အစည်းအဝေး (၁၆)ရက်မြောက်နေ့ အစည်းအဝေးတွင် ပဲခူးတိုင်းဒေသကြီး မိုးညို မဲဆန္ဒနယ် ပြည်သူ့လွှတ်တော်ကိုယ်စားလှယ်တော်ကြီး ဦးကျော်မျိုးမင်း၏ တင်ပြချက်အပေါ် ပြန်လည် ရှင်းလင်း တင်ပြပေးသွားမှာဖြစ်ပါတယ်။ နာယကကြီးရှင် Power Point အသုံးပြုခွင့်ပြုပါ။ ပဲခူးတိုင်း ဒေသကြီး၊ မိုးညိုမြို့နယ် ရွှေခဲကျေးရွာအုပ်စု ရွှေခဲကျေးလက်ကျန်းမာရေးဌာန အဆောက် အဦသစ် ဆောက်လုပ်ရန်နှင့်ပတ်သက်၍ ရွှေခဲကျေးရွာ ကျေးလက်ကော်မတီ၊ ကျန်းမာရေးကော်မတီ ရပ်မိရပ်ဖ များမှ ၂၀-၁-၂၀၁၈ ရက်နေ့စွဲပါစာဖြင့် ကျန်းမာရေးဆေးခန်း နှစ်ပေါင်း ၂၀ ကျော် သစ်သားတိုင်၊ သွပ်မိုး၊ ဝါးထရံကာ အဆောက်အဦဖြစ်ပြီး ဟောင်းနွမ်းနေပါသောကြောင့် မြစ်မခမြစ်ကမ်းပြိုမှု သဘာဝ ဘေးအန္တရာယ်တို့ကြောင့် ပြောင်းရွှေ့ရမည်ဖြစ်ပါကြောင်း၊ ထွဋ်မြတ်ကျေးလက်ကျန်းမာရေးဌာနနှင့် မြစ် တဖက်ကမ်းခြားကာ ၃ မိုင်ခန့်ကွာဝေးပြီး သွားလာရန်ခက်ခဲခြင်း၊ မြို့နယ်နှင့် ၁၀ မိုင်ခန့် ကွာဝေးခြင်း တို့ကြောင့် ကျေးရွာအုပ်စုလူဦးရေ ၃,၀၀၀ ကျော် ကျန်းမာရေးအတွက် မှီခိုအားထားနိုင်မည့် ကျေးလက် (စံကိုက်) ကျန်းမာရေး ဆေးခန်းသစ်အား နိုင်ငံတော်မှ ကူညီပံ့ပိုးဆောက်လုပ်ပေးရန်လိုအပ်ကြောင်း၊ ကျေးရွာမှ ၁.၀၂ဧကရှိ ဦးပိုင်အမှတ်(၁၉/၁)၊ ကွင်းအမှတ်(၅၁-ခ) ရွှေခဲအလယ်မြေကွက်အား မြို့နယ် ကျန်းမာရေး ဦးစီးဌာန အမည်ပေါက်ဖြင့် ပုံစံ(၁၀၅) ရင်လှူဒါန်းပြီးဖြစ်ပါကြောင်း မိုးညိုမြို့နယ် ကျန်းမာရေးဦးစီးမှူး ထံလိပ်မူ၍ မိုးညိုမြို့နယ် အမျိုးသားလွှတ်တော်ကိုယ်စားလှယ် ပြည်သူ့လွှတ်တော် ကိုယ်စားလှယ် တိုင်းဒေသကြီး လွှတ်တော်ကိုယ်စားလှယ်များအား မိတ္တူများဖြင့် တင်ပြပေးခဲ့ပါတယ်။ ထိုသို့တင်ပြရာတွင် မိုးညိုမြို့နယ် ကျန်းမာရေးဦးစီးဌာနမှ ၄-၄-၂၀၁၈ ရက်စွဲပါစာဖြင့် ၎င်းကျေးလက် ကျန်းမာရေးဌာနခွဲအဆောက်အဦအား ကမ်းလွတ်သည့်နေရာသို့ ပြောင်းရွှေ့ ဆောက်လုပ်နိုင်ပါရန် တင်ပြ လာခြင်းအား ကန့်ကွက်မှုမရှိပါကြောင်း ပြန်ကြားခဲ့ပါတယ်။ ပဲခူးတိုင်းဒေသကြီး ပြည်သူ့ကျန်းမာရေးဦးစီးဌာနမှလည်း ၁၂-၆-၂၀၁ရ ရက်စွဲပါစာဖြင့် ၂၀၁၈-၂၀၁၉ ဘဏ္ဍာရေးနှစ်အတွက် ဆောင်ရွက်လိုသော ကျေးလက်ကျန်းမာရေးဌာနနှင့် ဌာနခွဲများ စာရင်းပေးပို ရာတွင် ရွှေခဲကျေးလက်ကျန်းမာရေးဌာနခွဲ ပါဝင်ခဲ့ပါတယ်။ ထို့အပြင် ရွှေခဲကျေးလက်ကျန်းမာရေးဌာနခွဲမှ မြစ်ရေတိုက်စားပြီး ပြောင်းရွှေ့ရမည်ဖြစ်ပါသောကြောင့် အလှူရှင်လှူဒါန်းပြီး ပုံစံ(၁၀၅) ရရှိပြီးသည့်နေရာတွင် ဆေးခန်းအသစ် ဆောက်လုပ်ပေးနိုင်ပါရန် ပဲခူးတိုင်းဒေသကြီး မဲဆန္ဒနယ်အမှတ်(၁၁) အမျိုးသားလွှတ်တော် သို့ဖြစ်ပါ၍ ရွှေခဲကျေးလက်ကျန်းမာရေးဌာနခွဲ အဆောက်အဦနှင့် ဝန်ထမ်းအိမ်ရာ ဆောက်လုပ်ခြင်း လုပ်ငန်းအား ၂၀၁၈-၂၀၁၉ ခုနှစ် ဘဏ္ဍာရေးနှစ်တွင် ဆောင်ရွက်မည့် လုပ်ငန်းစီမံကိန်းများနှင့် ရင်းနှီးမြုပ်နှံမှု လျာထားချက်စာရင်းစာမျက်နှာ ၃၄၅ အမှတ်(၂၁၂/၁၁)ဖြင့် ရန်ပုံငွေကျပ် ၆၃ သိန်းကို ထည့်သွင်းလျာထားခဲ့ ပါတယ်။ သို့ရာတွင် ၉-၄-၂၀၁၈ ရက်စွဲပါစာဖြင့် ဦးသန်းစိုးပါ ရပ်မိရပ်ဖ၊ ရာအိမ်မှူး၊ ဆယ်အိမ်မှူး ၂၅ ဦးမှ ရွှေခဲကျေးလက်ကျန်းမာရေးဌာနခွဲ အဆောက်အဦအား ကမ်းလွတ်သည့်နေရာသို့ ပြောင်းရွှေ့ဆောက်လုပ်မည့် အစီအစဉ်နှင့်ပတ်သက်၍ တင်ပြသည့်အကြောင်းပြချက်များမှာ ရွှေခဲကျေးလက်ကျန်းမာရေးဌာနသည် ရွာသူရွာသားများ၏ လက်ရှိအသုံးပြု အားကိုးလျက်ရှိကြောင်း၊ ကျေးရွာနှင့် တစ်ဆက်တစ်စပ်တည်းရှိပြီး ပတ်ဝန်းကျင်လူနေအိမ်များလည်း ကျန်ရှိနေပါသေးကြောင်း၊ ယခုကာလသည် ကမ်းပြို ကာလမဟုတ်၍ ကျန်းမာရေးကြီးကြပ်မှုကော်မတီမှ ၁၉၃ ပေ ဝေးကွာသည်ဟုဆိုသော်လည်း ရွာသူရွာသားများအနေဖြင့် ပြောင်းရွှေ့ရန် သင့်လျော်မှုမရှိသေးပါကြောင်း၊ ကျေးရွာသူ၊ ကျေးရွာသားများမှ ရေတိုက်စားကမ်းပြိုမှု အတွက် ကာကွယ်ရေးလုပ်ငန်းများဆောင်ရွက်ရန် စီစဉ်နေပါကြောင်း၊ အကယ်၍ အရေးပေါ်လာပါက ၎င်းအဆောက်အဦအား လေလွင့်ဆုံးရှုံးမှုမရှိစေရန် ကျေးရွာသူ၊ ကျေးရွာသားများမှ တာဝန်ယူဆောင်ရွက် ပေးပါမည်ဖြစ်ကြောင်း၊ ကျေးလက်ကျန်းမာရေးကော်မတီဖွဲ့စည်းရာတွင် ရွှေခဲကျေးရွာ ရပ်မိရပ်ဖ၊ ရာအိမ်မှူး၊ ဆယ်အိမ်မှူး၊ ကျေးရွာသူကျေးရွာသားများမှ မသိရှိခဲ့ရပါကြောင်း၊ ၎င်းနှစ်ထဲမှာလည်း တစ်ဦးတစ်ယောက်မှ ပါဝင်ဖွဲ့စည်းခြင်းမရှိ၍ ၎င်းတို့ဆန္ဒ လုံးဝမပါရှိပါကြောင်း ၃-၄-၂၀၁၈ ရက်နေ့ အစည်းအဝေးတွင် ရွှေခဲ ကျေးရွာ ကျေးရွာသူ၊ ကျေးရွာသားများ၏ ရပ်မိရပ်ဖ၊ ရာအိမ်မှူး၊ ဆယ်အိမ်မှူးမှ လုံးဝလက်မခံဘဲ ကန့်ကွက် ထားပါကြောင်း၊ ကျေးရွာသူ၊ ကျေးရွာသားများသည် လမ်းပန်းဆက်သွယ်ရေးမကောင်းသည့်အတွက် လွန်ခဲ့သည့် နှစ်ပေါင်း ၂၀ ကျော်က ကိုယ်ထူကိုယ်ထဆောက်လုပ်ထားသောကြောင့် ကျေးရွာပြည်သူတို့၏ အသက်အန္တရာယ် ကာကွယ်သောအားဖြင့် ကျန်းမာရေးကိုရှေးရှု၍ ဆိုင်းငံ့တားဆီးပေးစေလိုပါကြောင်း ပဲခူးတိုင်းဒေသကြီး၊ ပြည်သူ့ကျန်းမာရေးဒေသသို့ လိပ်မူ၍ ပဲခူးတိုင်းဒေသကြီးအစိုးရအဖွဲ့ လူမှုရေးဝန်ကြီး၊ သာယာဝတီခရိုင် မိုးညိုမြို့နယ်အထွေထွေဦးစီးဌာန၏ မိုးညိုမြို့နယ်၊ ပြည်သူ့ကျန်းမာရေးဦးစီးဌာနသို့ မိတ္တူများပေးပို့ခဲ့ ပါတယ်။ ပဲခူးတိုင်းဒေသကြီးအစိုးရအဖွဲ့ ၁၃-၆-၂၀၁၈ ရက်စွဲပါစာဖြင့် မိုးညိုမြို့နယ် ရွှေခဲကျေးရွာတွင် ကျေးလက်ကျန်းမာရေးဌာနခွဲ အဆောက်အဦပြောင်းရွှေ့ဆောက်လုပ်ရန် မြေနေရာရွေးချယ်ထားခြင်းကို ကန့်ကွက်ပါကြောင်း၊ ဦးသန်းစိုးပါ ၂၅ ဦးမှ တိုင်းဒေသကြီးသို့ တင်ပြလာမှုနှင့်ပတ်သက်ပြီး ရွှေခဲကျေးရွာအုပ်စု ကျေးလက်ကျန်းမာရေးဌာနခွဲအား ခွင့်ပြုချက်တစုံတရာမရရှိဘဲ ပြောင်းရွှေ့ဆောက်လုပ်ခြင်းမပြုရန် ပဲခူးတိုင်း ဒေသကြီး ပြည်သူ့ကျန်းမာရေးဦးစီးမှူးထံသို့ လိပ်မူ၍ အကြောင်းကြားခဲ့ရာ ပဲခူးတိုင်းဒေသကြီး ပြည်သူ့ ကျန်းမာရေးဦးစီးမှူးမှ ညွှန်ကြားရေးမှူးချုပ် ပြည်သူ့ကျန်းမာရေးဦးစီးဌာနသို့ ဆက်လက်တင်ပြခဲ့ပါ သဖြင့် ၂၀၁၈-၂၀၁၉ ဘဏ္ဍာရေးနှစ် တည်ဆောက်ရေးလုပ်ငန်းများမှ ရွှေခဲကျေးရွာကျန်းမာရေးဌာနခွဲ အား စီမံကိန်းလျာထားခြင်းမှ ချန်လှပ်ခဲ့ပါတယ်။ သို့ဖြစ်ပါ၍ လွှတ်တော်ကိုယ်စားလှယ်ကြီးနှင့် ကျန်းမာရေးနှင့် အားကစားဝန်ကြီးဌာန၊ ပဲခူးတိုင်း ဒေသကြီးအစိုးရအဖွဲ့၊ ပဲခူးတိုင်းပြည်သူ့ကျန်းမာရေးဦးစီးဌာနမှူး၊ မိုးညိုမြို့နယ် ကျန်းမာရေးဦးစီးဌာနမှူး၊ ကျေးရွာလူထုတို့နှင့် ညှိနှိုင်းဆွေးနွေး၍ ကန့်ကွက်မှုများကို ပူးပေါင်းအဖြေရှာပြီး ြန်လည်တင်ပြ နိုင်မည်ဆိုပါက ပြည်ထောင်စုလွှတ်တော် စိစစ်ရေးပူးပေါင်းမှုအဖွဲ့ (၉) နှင့်ညှိနှိုင်း၍ ၂၀၁၈-၂၀၁၉ ဘဏ္ဍာရေး နှစ်တွင် ပြန်လည်တင်ပြပေးမည်ဖြစ်၍ အကယ်၍ ါက နောင်လာမည့်ဘဏ္ဍာနှစ်တွင် ထည့်သွင်း ပေးမည်ဖြစ်ကြောင်း တင်ပြအပ်ပါတယ်။ ယခုလက်ရှိ ရွှေခဲကျေးလက်ကျန်းမာရေးဌာနတွင် သားဖွား ဆရာမ ၁ ဦး၊ ကျန်းမာရေးကြီးကြပ်မှု ၁ ဦးဖြင့် ကျေးရွာလူထု၏ ကျန်းမာရေးလုပ်ငန်းများကို အရှိန်အဟုန် မပျက်ဆောင်ရွက်လျက်ရှိပါကြောင်း တင်ပြအပ်ပါတယ်ရှင်။ လေးစားအပ်ပါသော နာယကကြီးရှင်။ ၂၀၁၈-၂၀၁၉ ဘဏ္ဍရေးနှစ် ပြည်ထောင်စုဘဏ္ဍာငွေအရ အသုံးဆိုင်ရာဥပဒေကြမ်းအပေါ် ငွေကြေးဆိုင်ရာသုံးသပ်ချက် အစီရင်ခံစာအမှတ်(၉/၂၀၁၈)တွင် စိစစ်ရေး ပူးပေါင်းအဖွဲ့ (၉)၏ သဘောထားမှတ်ချက်နှင့်ပတ်သက်၍ ပြန်လည်ရှင်းလင်း တင်ပြသွားမှာဖြစ်ပါတယ်။ စိစစ်ရေးပူးပေါင်းအဖွဲ့ (၉) ကျန်းမာရေးနှင့် အားကစားဝန်ကြီးဌာနကို စိစစ်ခဲ့ရာ သဘောထားမှတ်ချက် ၄ ခု ပြုခဲ့ပါတယ်။ ဒီသဘောထားနှင့်ပတ်သက်ပြီး အောက်ပါအတိုင်း ပြန်လည်ရှင်းပြလိုပါတယ်။ (၁) ဆောက်လုပ်ရေး လုပ်ငန်းများနှင့်စပ်လျဉ်း၍ တိုင်းဒေသကြီး၊ ပြည်နယ်၊ ခရိုင်၊ မြို့နယ်အဆင့် တာဝန်ရှိသူများမှာ မြေပြင် စံနှုန်းသတ်မှတ်ထားသည့် PAE နှုန်းထားများအား အခြေခံပြီးမှ ငွေတောင်းခံသွားပါမည်။ ကုသရေး ဦးစီးဌာနအနေဖြင့် တည်ဆောက်ရေးလုပ်ငန်းများအတွက် အင်ဂျင်နီယာများခန့်ထားပြီး ညွှန်ကြားရေးမှူး တစ်ဦးဦးဆောင်၍ အဖွဲ့လိုက်ကြီးကြပ် ဆောင်ရွက်လျက်ရှိပါသည်။ ပြည်သူ့ကျန်းမာရေးဦးစီးဌာနအနေ ဖြင့်လည်း ကုသရေးဦးစီးဌာနကဲ့သို့ စီစဉ်ဆောင်ရွက်လျက်ရှိပါသည်။ (၂) စက်ပစ္စည်းများ၊ ပြန်တမ်းများ ထားရှိပြီး လုပ်ငန်းလိုအပ်ချက်ပေါ်မူတည်၍ ခွင့်ပြုရန်ပုံငွေဘောင်အတွင်းမှ တင်ပြဆောင်ရွက်လျက်ရှိပါသည်။ (၃) အစိုးရ၏ အာမခံချက်များ၊ ကတိများ၊ တာဝန်ခံချက်များအရ တောင်းခံသည့်ကိစ္စများတွင် အခြေခံ သတ်မှတ်ချက်များ ပြည့်မီအောင် ကြို တင်ဆောင်ရွက်ထားပြီး နောင်လာမည့် ဘဏ္ဍာရေးနှစ်များတွင် ဖြည့်ဆည်းဆောင်ရွက်ပေးပါမည်။ အရည်အသွေးပြည့်မီရေးနှင့် ဘဏ္ဍာငွေထိရောက်စွာ သုံးစွဲရေးအတွက် ဆောက်လုပ်ရေးလုပ်ငန်းများတွင် စနစ်တကျ ကြပ်မတ်ဆောင်ရွက်နိုင်ရေးအတွက် ဖြည့်ဆည်းဆောင်ရွက် ပေးမည်ဖြစ်ပါကြောင်း လေးစားစွာ တင်ပြအပ်ပါတယ်ရှင်။</speech>
<speech type="speaker">ဆောက်လုပ်ရေးဝန်ကြီးဌာန ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="14">ဦးကျော်လင်း(ဒုတိယဝန်ကြီး၊ ဆောက်လုပ်ရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယက၊ အမျိုးသားလွှတ်တော် ဥက္ကဋ္ဌနှင့် ပြည်ထောင်စုလွှတ်တော် ကိုယ်စားလှယ်များ၊ ဖိတ်ကြားထားသော ဧည့်သည်တော်များအားလုံး မင်္ဂလာအပေါင်းနှင့် ပြည့်စုံကြပါစေလို့ ဆုမွန်ကောင်းတောင်းရင်း နှုတ်ခွန်းဆက်သအပ်ပါတယ်။ ကျွန်တော်ကတော့ ဆောက်လုပ်ရေးဝန်ကြီးဌာန၊ ဒုတိယဝန်ကြီး ဦးကျော်လင်း ဖြစ်ပါတယ်။ ကျွန်တော့အနေနဲ့ ၂၀၁၈-၂၀၁၉ အမျိုးသားစီမံကိန်း ဥပဒေကြမ်းနှင့် ပြည်ထောင်စု၏ ဘဏ္ဍာငွေ အရအသုံးဆိုင်ရာ ဥပဒေကြမ်းတို့နှင့်စပ်လျဉ်း၍ ပူးပေါင်းကော်မတီနှစ်ရပ်၏ လေ့လာတွေ့ရှိချက်နှင့် သဘောထား မှတ်ချက်အစီရင်ခံစာပါ မူနှင့်အခြေခံသဘော အကြောင်းအရာများနှင့် လွှတ်တော်ကိုယ်စားလှယ်များ၏ မူသဘောဆွေးနွေးခြင်းများအပေါ် ဆောက်လုပ်ရေးဝန်ကြီးဌာနနှင့်သက်ဆိုင်သည့် အချက်အလက်များကို ရှင်းလင်းတင်ပြသွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျာ။ ကျွန်တော်တို့ဝန်ကြီးဌာနရဲ့ အားနည်းချက်တွေနဲ့ အမှားတွေကို ထောက်ပြဆွေးနွေးသွားကြတဲ့ လွှတ်တော်ကိုယ်စားလှယ်များ အားလုံးကို ကျေးဇူးတင်ရှိပါကြောင်းနှင့် ကျွန်တော်တို့ ဝန်ကြီးဌာနအနေနဲ့ပြုပြင် ဆောင်ရွက်သွားမှာဖြစ်ပါကြောင်း လေးစားစွာတင်ပြအပ်ပါတယ်။ ပထမဦးစွာ ကျုံပျော်မဲဆန္ဒနယ်မှ ဦးစိုးအောင်နိုင် ထောက်ပြထားတဲ့ ၂၀၃၀ ခုနှစ်မှာ တစ်နိုင်ငံလုံးမှာရှိတဲ့ ကျေးလက်လမ်းများအားလုံး ရာသီမရွေး သွားလာနိုင်စေရေးအတွက် နှစ်ရှည်စီမံကိန်း ရေးဆွဲထားရှိပြီး ဖြစ်ပါတယ်။ လက်ရှိမှာ ဂဝံ/မြေနီလမ်းနှင့် မြေသားလမ်း စုစုပေါင်း ၄၄,၈၈ရ မိုင်အား ရာသီမရွေး သွားလာ နိုင်သော လမ်းများဖြစ်စေရေးအတွက် ရည်မှန်းချက်ထား ဆောင်ရွက်လျက်ရှိပြီးတော့ နှစ်စဉ် တစ်နှစ်လျှင် မိုင် ၃,၀၀၀ လောက် တိုးမြှင့်ဆောင်ရွက်သွားဖို့ လိုအပ်မှာ ဖြစ်ပါတယ်။ ဆက်လက်ပြီးတော့ လွှတ်တော်ကိုယ်စားလှယ်ကြီးများ ဖြစ်တဲ့ ဒေါက်တာပြည့်ဖြိုး၊ ဦးမျိုးဝင်း နှင့် ဦးဇော်မင်းသိန်းတို့ ထောက်ပြဆွေးနွေးသွားကြတဲ့ ထောက်ကြန့် ခုံးကျော်တံတားနှင့်ပတ်သက်ပြီးတော့ သေချာစွာပြန်လည် စိစစ်သွားမှာ ဖြစ်ပါတယ်။ လွှတ်တော်ကိုယ်စားလှယ် ဦးမျိုးဝင်းမှ ပလက်ဖောင်းမှာ ခြံစည်းရိုးခတ်ထားပြီးတော့ လူများ၊ ကားများ ဝင်ထွက်လို့မရအောင် တားဆီးထားလို့ရှိရင် ပြေလည်သွားမယ့် ဖြေရှင်းနည်းလေးတစ်ခုကို တင်ပြသွားတာ အင်မတန်မှ ကောင်းမွန်တဲ့နည်းလမ်း ဖြစ်ပါတယ်။ ဗိုလ်ချုပ်ဈေး ရော အားကစားအက ကာရံထားခြင်းက အောင်မြင်မက်အလက် သက်တော်ထိန်းထားတယ် ဦးမျိုးဝင်းရဲ့ အကြံပြုချက်ကို ကျွန်တော့အနေနဲ့ ရန်ကုန်တိုင်းဒေသကြီးဝန်ကြီးချုပ်နှင့် ရန်ကုန်မြို့တော်ဝန် တို့ကို ဆက်လက် တင်ပြသွားမှာဖြစ်ပြီးတော့ အထက်ပါ တင်ပြချက်သည် ဒီနေရာမှာသုံးသင့်သည့်ကိစ္စ ဖြစ်သည့်အပြင် ဒီကိစ္စမျိုးနဲ့ အလားတူရှိနေတဲ့ရွှေဂုံတိုင် SSC ဆေးရုံရှေ့မှာ တစ်နေရာ၊ ကမ္ဘာအေးဘုရား အနီး ဂမုန်းပွင့်ကုန်တိုက်ရှေ့မှာ တစ်နေရာတို့မှာလည်း အလားတူခြံစည်းရိုးကာရံပြီးတော့ ကားလမ်းတွေ Block ဖြစ်နေတဲ့ ကိစ္စတွေကို ဖြေရှင်းလို့ရတဲ့ နည်းလမ်းတွေကို ဆက်လက်ပြီးတော့ အကြံဉာဏ်တွေကို တင်သွင်း၊ တင်ပြ သွားမှာဖြစ်ပါတယ်။ လွှတ်တော်ကိုယ်စားလှယ် ဦးဇော်မင်းသိန်းမှ Underpass လုပ်သင့်သလား၊ လူကူးခုံးကျော် တံတား လုပ်သင့်သလား ဆိုတဲ့ကိစ္စနှင့် ပတ်သက်ပြီး ဆွေးနွေးတင်ပြချက်ဟာ ကောင်းမွန်ပြီးတော့ Underpass quosaurslo:cosFeasibility Study Gaos@gode pouce qm::copoioso:09COS: Feasibility Study ဆောင်ရွက်ဖို့ ဆက်လက်ဆောင်ရွက်သွားမှာ ဖြစ်ပါတယ်။ သိန္နီမဲဆန္ဒနယ်မှ လွှတ်တော်ကိုယ်စားလှယ် ဦးစိုင်းဦးခမ်း ဆွေးနွေးသွားတဲ့ မြို့ပြစီမံကိန်းတွေ ရေးဆွဲတဲ့နေရာမှာ ကျူးကျော်ကဲ့သို့သော အောက်ခြေအဆင့်ပြဿနာများ၊ လက်ငင်းအခြေအနေနှင့်အညီ ဖြေရှင်းနိုင်မည့် နည်းလမ်းသစ်များ၊ ပြည်သူဗဟိုပြု လက်တွဲစည်းရုံး ဆောင်ရွက်မည့် မူဝါဒများ လိုအပ်ကြောင်း ဆွေးနွေးထောက်ပြထားတဲ့ ကိစ္စတွေဟာ အင်မတန်မှ မှန်ကန်တဲ့ကိစ္စတွေဖြစ်ပြီးတော့ ရန်ကုန်မြို့မှာသော် လည်းကောင်း၊ မန္တလေးမြို့မှာသော်လည်းကောင်း မြို့ကြီးတွေနှင့် လမ်းဘေးတွေမှာ မထိန်းနိုင်ဖြစ်နေတဲ့ ဒီကျူးကျော်ကိစ္စတွေကို ဘယ်လိုဥပဒေတွေနဲ့ ရေးဆွဲပြီး ဆောင်ရွက်သွားကြမလဲဆိုတဲ့ ထောက်ပြသွားချက်ဟာ အင်မတန် ကောင်းမွန်တဲ့အတွက် ကျွန်တော်တို့အနေနဲ့ အဲဒါကို လိုက်နာ ဆောင်ရွက်သွားမှာဖြစ်ပြီးတော့ အမြန်ဆုံးအကောင်အထည်ဖော် ဆောင်ရွက်သွားမှာ ဖြစ်ပါတယ်။ ရန်ကုန်တိုင်းဒေသကြီး အမှတ်(၆)မဲဆန္ဒနယ်မှ ဒေါက်တာမောင်မောင်က မြို့ပြနှင့်အိမ်ရာ ဖွံ့ဖြိုးရေး ဦးစီးဌာနမှ ဆောင်ရွက်နေသော စီမံကိန်းလုပ်ငန်းများနှင့် ပတ်သက်၍ တန်ဖိုးမြင့်အိမ်ရာ၊ တန်ဖိုးသင့်အိမ်ရာ၊ တန်ဖိုးနည်းအိမ်ရာများ ပွင့်လင်းမြင်သာမှုရှိရန်ကိစ္စများနှင့် ၄င်းစီမံကိန်းများနှင့် ပတ်သက်ပြီးတော့ ဥပဒေ၊ နည်းဥပဒေများ ရေးဆွဲပြီးပြီလား၊ ငွေကြေးစီမံခန့်ခွဲရေးကို ဘယ်လိုဆောင်ရွက်နေပါလဲ၊ စီမံကိန်းတန်ဖိုးများ မည်မျှရှိသလဲ၊ ဘဏ္ဍာရေး စည်းမျဉ်းစည်းကမ်းနှင့် ညီပါသလား စသည်ဖြင့် ဆွေးနွေးသွားခြင်းနှင့် စပ်လျဉ်း၍ ပြန်လည်တင်ပြရမယ်ဆိုလျှင် ဥပဒေပိုင်းမှာတော့ မြို့ပြနှင့်အိမ်ရာဖွံ့ဖြိုးရေးစီမံကိန်း ဥပဒေမူကြမ်း၊ အမျိုးသား အိမ်ရာဖွံ့ဖြိုးရေး ဥပဒေမူကြမ်း၊ မြေအောက်ရေ ကြီးကြပ်ထိန်းသိမ်းရေး မူကြမ်းတို့ကို ယခုအခါမှာ ရေးဆွဲ လျက်ရှိပြီးတော့ အတည်ပြု ပြဋ္ဌာန်းပြီးဖြစ်တဲ့ စုပေါင်းပိုင်အဆောက်အအုံဆိုင်ရာ ဥပဒေ၊ နည်းဥပဒေများကို ပြင်ဆင် အတည်ပြုရေးကိုလည်း ဆက်လက်ဆောင်ရွက်လျက် ရှိပါတယ်။ ငွေကြေးစီမံခန့်ခွဲမှု အနေနဲ့ကတော့ စီမံကိန်းနှင့်ဘဏ္ဍာရေးဝန်ကြီးဌာန၏ ညွှန်ကြားချက်များ၊ ဘဏ္ဍာရေး လုပ်ထုံးလုပ်နည်းနှင့်အညီ ဆောင်ရွက် လျက်ရှိပါတယ် ။ ဒါ့အပြင် ပွင့်လင်းမြင်သာမှုရှိစေရန်အတွက် စီမံကိန်းပါလုပ်ငန်းများကို ပြည်သူ့လွှတ်တော်၊ ပို့ဆောင်ရေး၊ ဆက်သွယ်ရေးနှင့် ဆောက်လုပ်ရေးဆိုင်ရာကော်မတီ ရေးရာဆောင်(I-9)၌ ၃-၈-၂၀၁၈ ရက်နေ့တွင် လွှတ်တော်ကိုယ်စားလှယ်များကို အသေးစိတ်ရှင်းလင်း တင်ပြခဲ့ပြီးဖြစ်ပါတယ်။ ဆက်လက်ပြီးတော့လည်း မကြာခဏဆိုသလို ရေးရာကော်မတီတွေနဲ့ တွေ့ဆုံရှင်းလင်း တင်ပြသွားမှာဖြစ်သလို ကွင်းဆင်းစစ်ဆေးမှု ကိုလည်း ဒေသဆိုင်ရာ လွှတ်တော်ကိုယ်စားလှယ်များနှင့်အတူ မြေပြင်ကွင်းဆင်း စစ်ဆေးခြင်းကို ဆောင်ရွက် သွားမှာ ဖြစ်ပါတယ်။ မကွေးတိုင်းဒေသကြီး၊ မြို့သစ်မဲဆန္ဒနယ်မှ လွှတ်တော်ကိုယ်စားလှယ် ဦးသာအောင်ရဲ့ ဆွေးနွေးချက် ဖြစ်တဲ့ စည်ပင်သာယာရေးအဖွဲ့မှ ဆောင်ရွက်တဲ့ ကတ္တရာလမ်းနှင့် ကျေးလက်လမ်းဖွံ့ဖြိုးရေးဦးစီးဌာနမှ ဆောင်ရွက်တဲ့ ကျောက်လမ်း (၁)မိုင် စံနှုန်းကွာခြားချက်ကိုလည်း သေချာစွာစိစစ်ပြီးတော့ လွှတ်တော် ကိုယ်စားလှယ်ထံသို့ ပြန်လည်ရှင်းလင်း တင်ပြသွားမှာ ဖြစ်ပါတယ်။ နောက်တစ်ချက်ဖြစ်တဲ့ ဒေသပေါက်ဈေးနှုန်း များနဲ့ ပတ်သက်လို့ ဆောင်ရွက်ရာမှာ သက်ဆိုင်ရာ လွှတ်တော်ကိုယ်စားလှယ်များနှင့် ညှိနှိုင်းပြီးတော့ သတ်မှတ်မှသာလျှင် အလေအလွင့်မရှိတဲ့ ဒေသပေါက်ဈေးနှုန်းများ ရရှိမှာဆိုတဲ့ အချက်နှင့် စပ်လျဉ်းပြီးတော့ ဒေသပေါက်ဈေးနှုန်းများကို သတ်မှတ်တော့မယ်ဆိုရင် သက်ဆိုင်ရာ တိုင်းဒေသကြီး ပြည်နယ် အစိုးရအဖွဲ့များမှ အကြမ်းဖျင်းပြုစုထားတဲ့ ဒေသဈေးနှုန်းတွေကို သက်ဆိုင်ရာဒေသခံ၊ လွှတ်တော်ကိုယ်စားလှယ် (၃) ရပ် ဖြစ်တဲ့ အမျိုးသားလွှတ်တော်ကိုယ်စားလှယ်၊ ပြည်သူ့လွှတ်တော် ကိုယ်စားလှယ်နဲ့ တိုင်းဒေသကြီး/ ပြည်နယ် လွှတ်တော် ကိုယ်စားလှယ်တွေ အားလုံးပါဝင်တဲ့အဖွဲ့ကို ချပြပြီးတော့မှ အားလုံးလက်ခံ သဘောတူညီတဲ့ ဒေသပေါက်ဈေးကိုသာလျှင် သက်ဆိုင်ရာ တိုင်းဒေသကြီးနဲ့ပြည်နယ် Cabinet ကို တင်ပြဆောင်ရွက်သွားဖို့ ကိစ္စကိုလည်း ကျွန်တော်တို့ ဆောက်လုပ်ရေးဝန်ကြီးဌာနကနေပြီးတော့ သက်ဆိုင်ရာတိုင်းဒေသကြီးနဲ့ ပြည်နယ်အစိုးရအဖွဲ့များကို ဆက်လက်ပြီးတော့ ညှိနှိုင်းအကြောင်းကြားသွားမှာ ဖြစ်ပါတယ်။ မကွေးတိုင်းဒေသကြီး၊ သရက်မဲဆန္ဒနယ် လွှတ်တော်ကိုယ်စားလှယ် ဦးကံမြင့် ဆွေးနွေးထားတဲ့ ဆောက်လုပ်ရေးဝန်ကြီးဌာနရဲ့ ပြည်ထောင်စုလမ်းမကြီးမှာ မြေသားလမ်း ပြင်ဆင်ထိန်းသိမ်းစရိတ် ပါရှိနေတဲ့ အတွက် ဒီ ဖြစ်သင့်မဖြစ်သင့် ကိစ္စနဲ့ပတ်သက်ပြီးတော့ ဆောက်လုပ်ရေးဝန်ကြီးဌာနရဲ့ ပြည်ထောင်စုလမ်း အရှည်ဟာ စုစုပေါင်း ၁၆,၈၆၄ ကီလိုမီတာရှိပြီးတော့ ကတ္တရာလမ်း၊ ကွန်ကရစ်လမ်း၊ ကတ္တရာ ကွန်ကရစ် လမ်း၊ စုစုပေါင်း Paved လုပ်တာ ၇၀ ရာခိုင်နှုန်းပဲ ရှိသေးပြီးတော့ ဒီပြည်ထောင်စုလမ်းမကြီးမှာပဲ ကျောက်လမ်း၊ အမာခံလမ်းနဲ့ မြေသားလမ်း Unpaved အဖြစ် ရှိနေတဲ့လမ်းက ၃၀ ရာခိုင်နှုန်း ရှိနေပါသေးတယ်။ ဒါကြောင့်မို့လို့ ဒီလမ်းတွေအားလုံးကို ၂၀၃၀ ခုနှစ်မှာ ပြည်ထောင်စုလမ်းတွေအားလုံးသည် ASEAN Class(3) အဆင့် ကတ္တရာလမ်း Paved Road များ အဖြစ် ရောက်ရှိအောင် နှစ်အလိုက် အဆင့်မြှင့်တင် ဆောင်ရွက်သွားမှာ ဖြစ်ပါကြောင်း ရှင်းလင်းတင်ပြအပ်ပါတယ် ။ မကွေးတိုင်းဒေသကြီး လွှတ်တော်ကိုယ်စားလှယ် ဒေါက်တာကျော်ငွေ ဆွေးနွေးထားတဲ့ ယောချောင်း တံတားနဲ့ ရေပြာချောင်း တံတားတွေရဲ့ လက်ရမ်းတွေသေးငယ်နေတဲ့ပုံစံနဲ့ ပတ်သက်ပြီးတော့ တံတားလက်ရမ်း တွေကို Submerged Bridge ပုံစံအဖြစ် ရေမြုပ်လျှင် ရေကျော်သွားနိုင်တဲ့ လက်ရမ်းပုံစံမျိုးအစား တောင့်တင်း ခိုင်မာတဲ့ လက်ရမ်းပုံစံမျိုး ဖြစ်အောင်လို့ ဒီဇိုင်းပြောင်းလဲပြီးတော့ ပြုပြင်တည်ဆောက်သွားမှာ ဖြစ်ပါတယ်။ အခြား လွှတ်တော်ကိုယ်စားလှယ်များ ဆွေးနွေးတင်ပြသွားတဲ့ အချက်များအနေနဲ့ ကျွန်တော်တို့ ဝန်ကြီးဌာနမှ ဆောင်ရွက်တဲ့လုပ်ငန်းများအတွက် တိုက်ရိုက်ထောက်ပြ အကြံပြုတဲ့သဘောမျိုး ဆွေးနွေးတာ မဟုတ်သော်လည်းပဲ အခြားဝန်ကြီးဌာနများကို ဆွေးနွေးချက်များထဲမှ ကျွန်တော်တို့ ဝန်ကြီးဌာန အနေနဲ့လည်း မှတ်သားနာခံရမယ့်ကိစ္စမျိုးတွေ တွေ့ရှိရပါတယ်။ ဥပမာအားဖြင့် ပြောရမယ်ဆိုရင် နိုင်ငံတော်သမ္မတရုံးက ထုတ်ပြန်ထားတဲ့ တင်ဒါလုပ်ထုံးလုပ်နည်း ညွှန်ကြားချက်များနှင့် အညီဆောင်ရွက်ဖို့၊ ဘတ်ဂျက်တွေမှာ ဘဏ္ဍာရေးစည်းမျဉ်း စည်းကမ်းနှင့်အညီ ဆောင်ရွက်ဖို့၊ ဘဏ္ဍာရေးကျင့်စဉ်ကို လိုက်နာဖို့ဆိုတဲ့ ကိစ္စတွေကို ဆွေးနွေးသွားချက်တွေ ဖြစ်ပါတယ်။ ဒီလို ဆွေးနွေးချက်တွေဟာ အင်မတန်ကောင်းမွန်တဲ့ အချက်တွေ ဖြစ်တဲ့အတွက် ကျွန်တော်တို့ဝန်ကြီးဌာန တစ်ခုလုံးမှာရှိတဲ့ နိုင်ငံတော်ဘဏ္ဍာငွေကို ကိုင်တွယ်သုံးစွဲနေတဲ့ Drawing Officer တွေအားလုံးကို တိတိကျကျ လိုက်နာဖို့ ထပ်မံပြီး ညွှန်ကြားသွားပါ့မယ်။ နောက်ထပ်လွှတ်တော်ကိုယ်စားလှယ် တစ်ဦးကလည်း တခြားဝန်ကြီးဌာနတစ်ခုကို ထောက်ပြ သွားချက်ဟာ ကျွန်တော်တို့ဝန်ကြီးဌာနအနေနဲ့ မှတ်သားရမှာရှိပါတယ်။ လိုက်နာရမှာ ရှိပါတယ်။ ထောက်ပြသွားတာကတော့ စာရင်းစစ်ဆေးတယ်ဆိုတာ စာရွက်ပေါ်မှာ စစ်ဆေးတယ်ဆိုတာကတော့ အားလုံး မှန်နေမှာပဲ။ စာရင်းစစ်ဆေးတဲ့နေရာမှာ စာရင်းစစ်တာနဲ့ လုပ်ငန်းနဲ့တွဲပြီး စစ်ဆေးခြင်း၊ လုပ်ငန်းခွင်ကို ဝင်ရောက်စစ်ဆေးခြင်း စတာတွေပါ ထည့်သွင်းဆောင်ရွက်ဖို့ ထောက်ပြဆွေးနွေးသွားတာသည် အင်မတန်မှ ကောင်းမွန်တဲ့ ထောက်ပြချက်ဖြစ်ပါတယ်။ ကျွန်တော်တို့အနေနဲ့လည်းပဲ အတွင်းစာရင်းစစ်နှင့် အပြင် စာရင်းစစ်တို့မှ စစ်ဆေးခြင်းအပြင် လုပ်ငန်းခွင်ကို တိုက်ရိုက်သွားရောက်ပြီး လုပ်ငန်းတွေကို မြေပြင်ကွင်းဆင်း စစ်ဆေးခြင်းနဲ့ ပြည်ထောင်စုစာရင်းစစ်ချုပ်ရုံးနှင့် အတွင်းစာရင်းစစ်အဖွဲ့ကလည်းပဲ လုပ်ငန်းခွင်ကို သွားရောက်ပြီး တိုင်းတာစစ်ဆေးခြင်းတွေကို ပြုလုပ်သလို၊ တိုင်းဒေသကြီး ပြည်နယ် အစိုးရအဖွဲ့များမှလည်း Third Party စနစ်ဖြင့် စစ်ဆေးခြင်းများကို ဆောင်ရွက်လျက်ရှိပါတယ်။ ကျွန်တော်တို့ ဝန်ကြီးဌာန အနေနဲ့လည်း ရံဖန်ရံခါမှာ သက်ဆိုင်ရာ ဒေသခံ လွှတ်တော်ကိုယ်စားလှယ်များနှင့်အတူ ကွင်းဆင်းပြီးတော့ မြေပြင်မျက်မြင်စစ်ဆေးခြင်း၊ တိုင်းတာစစ်ဆေးခြင်း၊ တချို့နေရာတွေမှာ လိုအပ်သလို ဖွင့်ဖောက်စစ်ဆေး ခြင်းတွေကို ဆောင်ရွက်သွားမှာ ဖြစ်ပြီးတော့ စစ်ဆေးတွေ့ရှိချက်ပေါ်မှာ မူတည်ပြီးတော့ လိုအပ်ရင် အရေးယူ အပြစ်ပေးမှုတွေကို ဆောင်ရွက်သွားမှာ ဖြစ်ပါတယ်။ ရန်ပုံငွေ တင်ပြတောင်းခံခြင်းကိစ္စနဲ့ ပတ်သက်ပြီးတော့ လွှတ်တော်ကိုယ်စားလှယ်တစ်ဦးမှ တင်ပြ ထားတဲ့ ယေဘုယျ တင်ပြ တောင်းခံခြင်းတွေဆိုတဲ့ ကိစ္စနဲ့ပတ်သက်ပြီးတော့လည်း ကောင်းမွန်မှန်ကန်တဲ့ အချက်ဖြစ်ပါတယ်။ ကျွန်တော်တို့ မှတ်သားဆောင်ရွက်သွားမှာ ဖြစ်ပါတယ်။ ကျွန်တော်တို့ ဝန်ကြီးဌာန အနေနဲ့ ရန်ပုံငွေများ တင်ပြတောင်းခံတဲ့အခါမှာ ယေဘုယျတောင်းခံတာမျိုး မဟုတ်ဘဲနဲ့ တိကျမှန်ကန်တဲ့ ပုံစံအချက်အလက်တွေနဲ့တင်ပြ တောင်းခံနိုင်ရေးအတွက် ကျွန်တော်တို့ ဆောင်ရွက်သွားမှာဖြစ်ပါကြောင်း တင်ပြအပ်ပါတယ်။ လေးစားအပ်ပါသော နာယကကြီးခင်ဗျာ။ ကျွန်တော် တစ်ချက်ချင်း ရှင်းလင်းတင်ပြခဲ့တဲ့ လွှတ်တော် ကိုယ်စားလှယ်တော်ကြီးများရဲ့ ဆွေးနွေးထောက်ပြ အကြုံပြုချက်များသည် ကျွန်တော်တို့ ဝန်ကြီးဌာနရဲ့ အားနည်းချက်တွေကို ထောက်ပြသွားတာ ဖြစ်တဲ့အတွက် ဝန်ကြီးဌာနအနေနဲ့ အလေးအနက်ထား လိုက်နာ ဆောင်ရွက်သွားရမည့် ကိစ္စရပ်များ ဖြစ်ပါကြောင်းနှင့် အဆိုပါဆွေးနွေးထောက်ပြ အကြံပြုချက်များကို ဝန်ကြီးဌာနရှိ ဦးစီးဌာန ၅ ခုနှင့် တိုင်းဒေသကြီး/ပြည်နယ်များမှာရှိတဲ့ ညွှန်ကြားရေးမှူးရုံးများကို ဆက်လက်ညွှန်ကြား ပေးပို့သွားမှာဖြစ်ပြီး ဝန်ထမ်းများအနေနဲ့ အလေးအနက်ထား၍ တိကျစွာ လိုက်နာ ဆောင်ရွက်သွားရန် တွန်းအားပေးဆောင်ရွက်သွားမည် ဖြစ်ပါကြောင်း ရှင်းလင်းတင်ပြရင်း နိဂုံးချုပ်အပ် ပါတယ်။ ကျေးဇူးတင်ပါတယ်။</speech>
<speech type="speaker">နေပြည်တော် စည်ပင်သာယာရေးကော်မတီအတွက် နေပြည်တော်ကောင်စီ ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="40">ဦးအောင်မြင်ထွန်း(ကောင်စီဝင်၊ နေပြည်တော်ကောင်စီ)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့် အမျိုးသားလွှတ်တော် ဥက္ကဋ္ဌ၊ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များအားလုံး မင်္ဂလာအပေါင်းနှင့် ပြည်စုံပါစေလို့ ကျွန်တော် ပဏာမ နှုတ်ခွန်းဆက်သအပ်ပါတယ်။ ကျွန်တော်ကတော့ နေပြည်တော်ကောင်စီဝင် ဦးအောင်မြင့်ထွန်း ဖြစ်ပါတယ်။ ကျွန်တော် ရှင်းလင်းဆွေးနွေးမှာကတော့ ၂၀၁၈-၁၉ ခု ဘဏ္ဍာရေးနှစ် ပြည်ထောင်စုရဲ့ ဘဏ္ဍာငွေအရအသုံး ဆိုင်ရာ ဥပဒေကြမ်းအပေါ်မှာ ငွေကြေးဆိုင်ရာသုံးသပ်ချက်အစီရင်ခံစာအမှတ်စဉ်(၉/ ၂၀၁၈)နှင့်စပ်လျဉ်း၍ နေပြည်တော်စည်ပင်သာယာရေးကော်မတီနှင့် ပက်သက်သည့်ကိစ္စရပ်များ အစီရင်ခံစာအပိုဒ် ၄၃(က)နှင့် ၄၃(ခ)မှာ ပါတဲ့အချက်များကို ဆွေးနွေးတင်ပြ ရှင်းလင်းသွားမှာဖြစ်ပါတယ်။ လေးစားအပ်ပါသော နာယကကြီးခင်ဗျာ။ ၂၀၁၈-၂၀၁၉ ဘဏ္ဍာရေးနှစ် ပြည်ထောင်စုရဲ့ ဘဏ္ဍာငွေ အရအသုံးဆိုင်ရာ ဥပဒေကြမ်းအပေါ်မှာ ငွေကြေးဆိုင်ရာသုံးသပ်ချက် အစီရင်ခံစာ အပိုဒ် ၄၃(က)မှာ ပန်းဥယျာဉ်လုပ်ငန်းများ၊ ပျိုးပင်စိုက်ပျိုးမှု၊ ပြုစုပျိုးထောင်မှုများကို စနစ်တကျ တင်ပြတောင်းခံရန် လိုအပ်ပါတယ်။ သုံးစွဲမှုများကိုလည်း စနစ်တကျ သုံးစွဲရန်နှင့် စည်ပင်သာယာရေးကော်မတီ၏ တာဝန်ခံ အဆင့်ဆင့်သော ဌာနအသီးသီး၏ တာဝန်ခံမှုနှင့် ထိရောက်မှုရှိသော လုပ်ငန်းရပ်များတွင် သုံးစွဲရန်သာ ဖြစ်သင့်ပါသည်ဟု အကြံပြုချက်ပေးထားပါတယ်။ ဒီအကြံပြုချက်နှင့်စပ်လျဉ်းပြီးတော့ နေပြည်တော် စည်ပင်သာယာရေးကော်မတီ ပန်းဥယျာဉ်နှင့် အားကစားကွင်းများဌာနက ဆောင်ရွက်လျက်ရှိတဲ့ သစ်ပင် ပန်းမန်များ စိုက်ပျိုးရေးနှင့် စိမ်းလန်းစိုပြည်ရေးလုပ်ငန်းများအတွက် နိုင်ငံတော် ထောက်ပံ့ရန်ပုံငွေမှ တောင်းခံရာမှာ ကျွန်တော်တို့ လုပ်ကွက်ပေါင်းအားလုံး ၁၁ ခု ရှိပါတယ်။ အဲဒီမှာမိုင်ပေါင်းက ၁၆၀ ရှိပါတယ်။ နှစ်ရှည်ပင်က ၂၀၀,၀၀၀ ကျော်ရှိပါတယ်။ နှစ်တိုပင်က ၇၉၇,၉၇၈ ပင်ရှိပါတယ်။ မြေကပ်ပင် က ၇,၇၉၇,၄၃၅ ပင်ရှိပါတယ်။ အဲဒီလိုပဲ မြက်တွေနဲ့ပတ်သက်တဲ့ မြက်ကျင်းပေါင်းက ၃၀၀,၀၀၀ ကျော် ရှိပါတယ်။ အဲဒီကိစ္စရပ်တွေကို ပုံမှန်ထိန်းသိမ်းခြင်း၊ ရေလောင်းခြင်းလုပ်ငန်းများ ဆောင်ရွက်တဲ့အခါမှာ ဒေသန္တရသတ်မှတ်ထားတဲ့ အပင်ပြုစုပျိုးထောင်ခြင်းနှုန်းများနှင့်အညီ သစ်ပင်ပန်းမန် အမျိုးအစားအလိုက် တွက်ချက်၍ ဆောင်ရွက်ရန်ရှိတဲ့ လုပ်ငန်းပမာဏရဲ့ ၇၅ ရာခိုင်နှုန်းကိုသာ တင်ပြတောင်းခံထားခြင်း ဖြစ်ပါတယ်။ သစ်ပင်ပန်းမန်များ ပြုစုထိန်းသိမ်းခြင်းလုပ်ငန်းများကို ပြည်ထောင်စုလွှတ်တော်ရဲ့ အကြံ ပြုချက်အရ ၂၀၁၇-၂၀၁၈ ဘဏ္ဍာရေးနှစ်ကစပြီးတော့ ကုမ္ပဏီများကိုတင်ဒါနဲ့ လွှဲအပ်ဆောင်ရွက်ထားပြီး ဖြစ်ပါတယ်။ ကုမ္ပဏီများရဲ့ လုပ်ငန်းဆောင်ရွက်နိုင်မှုများကိုလည်း အရည်အသွေးစစ်ဆေးရေးနှင့် လက်ခံရေး အဖွဲ့နှင့် လစဉ်စစ်ဆေးပြီးမှသာ ငွေပေးချေခြင်းဖြစ်ပါတယ်။ သုံးစွဲမှုတိုင်းကိုလည်း အဆင့်ဆင့် ကြပ်မတ် ပြီးတော့ စစ်ဆေးကာ တာဝန်ခံမှု၊ တာဝန်ယူများနှင့် ထိရောက်စွာ ဆောင်ရွက်လျက်ရှိပါကြောင်း လေးစားစွာ တင်ပြရှင်းလင်းအပ်ပါတယ်ခင်ဗျာ။ လေးစားအပ်သော နာယကကြီးခင်ဗျာ။ ၂၀၁၈-၂၀၁၉ ဘဏ္ဍာရေးနှစ် ပြည်ထောင်စုရဲ့ ဘဏ္ဍာငွေ အရအသုံးဆိုင်ရာဥပဒေကြမ်းအပေါ်မှာ ငွေကြေးဆိုင်ရာသုံးသပ်ချက် အစီရင်ခံစာအပိုဒ် ၄၃(ခ)ပါရေပန်း ဥယျာဉ်၏ ရငွေသုံးငွေများနှင့်ပတ်သက်၍ အသေးစိတ် ရှင်းလင်းတင်ပြရန်လိုအပ်ပါပြီ။ သို့မှသာ စိစစ်ရေး ပူးပေါင်းအဖွဲ့အနေဖြင့် လိုအပ်သလို စစ်ဆေးခွင့်ပြုနိုင်မည်ဖြစ်ပါသည်။ အကြံပြုချက်နှင့် စပ်လျဉ်းပြီးတော့ နေပြည်တော်စည်ပင်သာယာရေးကော်မတီအနေဖြင့် ရေပန်းဥယျာဉ်ကို ၂၀၁၈-၂၀၁၉ ခု ဘဏ္ဍာရေးနှစ်မှ စပြီးတော့ ပုဂ္ဂလိကလုပ်ငန်းရှင်များထံကို တင်ဒါစနစ်ဖြင့် လုပ်ငန်းအပ်နှံ ဆောင်ရွက်သွားရေးအတွက် ၂၃-၈-၂၀၁၈ ရက်နေ့ကစပြီး သတင်းစာများမှာ EOI လို့ခေါ်တဲ့ Expension of Interest တင်ဒါများ ခေါ်ယူထားပြီး ဖြစ်ပါတယ်။ ၁၄-၉-၂၀၁၈ ညနေ ၄ နာရီမှာ တင်ဒါပိတ်ဖို့ရာရှိပါတယ်။ အခုထိအောင် တင်ဒါ ၁၈ စောင် ရောင်းချသွားပြီးဖြစ်ပါတယ်။ အဲဒီတော့ တင်ဒါဖွင့်ဖောက်ခြင်းလုပ်ငန်းတွေ လွဲအပ်မည့် ကုမ္ပဏီရွေးချယ်ခြင်း လုပ်ငန်းများကိုလည်း သတ်မှတ်ရက်များအတိုင်း ာင်ရွက်သွားမှာ ဖြစ်ပါတယ်။ ရေးပန်းဥယျာဉ်ရငွေ၊ သုံငွေများနှင့်ပက်သက်ပြီးတော့ ၂၀၁၆-၁ရ ခု ဘဏ္ဍာရေးနှစ်မှာ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လကာလ လျာထားချက်အထိ အခြေအနေများမှာ အောက်ပါအတိုင်း ဖြစ်ကြောင်း ရှင်းလင်းတင်ပြအပ်ပါတယ်။ ၂၀၁၆-၂၀၁ရ ရငွေက ၆၇၁.၈၁၅ သန်း ဖြစ်ပါတယ်။ သုံးငွေက ၃၉၉.၇၄၄ ဖြစ်ပါတယ်။ နောက် ၂၀၁၇-၂၀၁၈ မှာ ၅၉၇.၅၅၂ သန်း ဖြစ်ပြီးတော့ သုံးငွေက ၂၇၅.၆၁၀ ဖြစ်ပါတယ်။ ၂၀၁၈ ခုနှစ်မှာ ရငွေက ၃၀၄.၃၂၅ ဖြစ်ပြီးတော့ သုံးငွေက ၁၇၇.၆၅၃ သာရှိပါတယ်။ ၂၀၁၈၂၀၁၉ ဘဏ္ဍာရေးနှစ် ပြည်ထောင်စုရဲ့ ဘဏ္ဍာငွေအရအသုံးဆိုင်ရာဥပဒေကြမ်းအပေါ် ငွေရေးကြေးရေး ဆိုင်ရာသုံးသပ်ရေး အစီရင်ခံစာအပိုဒ် ၄၃(က)နှင့် ၄၃(ခ)ကို ယခုကဲ့သို့ နာယကကြီးမှတစ်ဆင့် ပြည်ထောင်စု လွှတ်တော်ကိုယ်စားလှယ်များကို လေးစားစွာ ဖြေရှင်းတင်ပြရတဲ့အတွက် ကျေးဇူးအထူးတင်ပါကြောင်း တင်ပြအပ်ပါတယ်။</speech>
<speech type="speaker">မြန်မာနိုင်ငံတော်ဗဟိုဘဏ် ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="36">ဦးစိုးမင်း(ဒုတိယဥက္ကဋ္ဌ၊ မြန်မာနိုင်ငံတော်ဗဟိုဘဏ်)</agency>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ ကိုယ်စားလှယ်တော်ကြီးများ၊ ဖိတ်ကြားထားသောဧည့်သည်တော်ကြီး များ စိတ်၏ချမ်းသာခြင်း၊ ကိုယ်၏ကျန်းမာခြင်းနှင့် ပြည့်စုံပါစေ။ ကျွန်တော်ကတော့ မြန်မာနိုင်ငံတော် ဗဟိုဘဏ် ဒုတိယဥက္ကဋ္ဌ ဦးစိုးမင်းဖြစ်ပါတယ်။ ပြည်သူ့ငွေစာရင်းပူးပေါင်းကော်မတီ အစီရင်ခံစာမှာပါတဲ့ အချက်နဲ့ ပတ်သက်ပြီးတော့ ရှင်းလင်းတင်ပြဖို့ဖြစ်ပါတယ်။ ၂၀၁၈-၂၀၁၉ ဘဏ္ဍာရေးနှစ် ပြည်ထောင်စုရဲ့ ဘဏ္ဍာငွေအရအသုံးဆိုင်ရာ ဥပဒေကြမ်းအပေါ် ပြည်သူ့ငွေစာရင်းပူးပေါင်းကော်မတီရဲ့ ငွေကြေးဆိုင်ရာသုံးသပ်ချက် အစီရင်ခံစာအမှတ်စဉ်(၉/၂၀၁၈) အပိုဒ် ၁၈ မှာ နိုင်ငံတော်ပိုင်စီးပွားရေးအဖွဲ့အစည်းများနှင့် မြန်မာနိုင်ငံတော်ဗဟိုဘဏ်တို့သည် အများပြည်သူ များနည်းတူ အခွန်ထမ်းဆောင်ရသော အဖွဲ့အစည်းများဖြစ်ပြီး အမြတ်ရရှိပါက အမြတ်၏ ၂၀ ရာခိုင်နှုန်းကို နိုင်ငံတော်သို့ ထည့်ဝင်ငွေအဖြစ် ပေးဆောင်ကြရပါသည်။ မြန်မာနိုင်ငံတော်ဗဟိုဘဏ်သည် အသားတင် အမြတ်ငွေ ၄၀ ရာခိုင်နှုန်းနဲ့ ညီမျှသောငွေကို မြန်မာနိုင်ငံတော်ဗဟိုဘဏ်၏ အထွေထွေသီးသန့်ရန်ပုံငွေ စာရင်းသို့ပေးသွင်းပြီး ကျန်အသားတင်အမြတ်ငွေကို ဗဟိုဘဏ်က ကိုင်ဆောင်ထားသော အစိုးရငွေချေး သက်သေခံလက်မှတ်များကို ရွေးယူရန်အသုံးပြုပြီး ကျန်ရှိသည့်လက်ကျန်ငွေကိုသာ နိုင်ငံတော်သို့ ထည့်ဝင် ရန်ဟု ဖော်ပြထားပါတယ်။ မြန်မာနိုင်ငံတော်ဗဟိုဘဏ်ဥပဒေပုဒ်မ ၃၀ မှာ ဗဟိုဘဏ်ဟာ ပုဒ်မ ၂ရ နဲ့ ၂၈ တို့အရ ဆောင်ရွက် ပြီးနောက် ကျန်ရှိသော အသားတင်အမြတ် လက်ကျန်ငွေကို ကျပ်သန်းဂဏန်းအလီလီဖြင့် နှစ်ကုန်ဆုံး ပြီးနောက် ပြည်ထောင်စု၏ ဘဏ္ဍာငွေအရအသုံး ခန့်မှန်းခြေငွေစာရင်းသို့ ဆောလျင်စွာ လွှဲပြောင်းပေးအပ် ရမည်လို့ ဖော်ပြထားပါတယ်။ ဒါဟာ ခွဲဝေပြီးအမြတ်ငွေအားလုံးကို နိုင်ငံတော်သို့ ထည့်ဝင်ခြင်းဖြစ်ပါတယ်။ ရာခိုင်နှုန်းအားဖြင့် ပြောမယ်ဆိုလို့ရှိရင် ၆၀ ရာခိုင်နှုန်းဖြစ်ပါတယ်။ တကယ်တမ်းကျတော့ အမြတ်ငွေ ရရှိတာ အားလုံးရဲ့ မတည်ရင်းနှီးငွေ တိုးတက်မှုကို ချန်လှပ်ထားပြီးတော့ ကျန်တဲ့အမြတ်ငွေ အားလုံးကို ပြည်ထောင်စုဘဏ္ဍာရန်ပုံငွေစာရင်းကို ပေးအပ်ခြင်းဖြစ်ပါတယ်။ ဒါ့အပြင် မြန်မာနိုင်ငံတော်ဗဟိုဘဏ် ဥပဒေပုဒ်မ ၃၄ မှာ ဗဟိုဘဏ်သည် ဝင်ငွေအပေါ် ကောက်ခံသည့်အခွန်များ၊ တံဆိပ်ခေါင်းခွန်များ သို့မဟုတ် အလားတူ အခွန်များနှင့် ဘဏ်လုပ်ငန်းဆောင်ရွက်မှုများအပေါ် အခွန်စည်းကြပ်မှုများမှ ကင်းလွတ်ခွင့် ရရှိစေရမည်ဟု ပြဋ္ဌာန်းထားတဲ့အတွက် အပိုဒ် ၁၈ ပါဖော်ပြချက်ကို ပြန်လည်သုံးသပ်နိုင်ပါရန် ရှင်းလင်း တင်ပြအပ်ပါတယ်။ ကျေးဇူးတင်ပါတယ်ခင်ဗျာ။</speech>
<speech type="speaker">စီမံကိန်းနှင့် ဘဏ္ဍာရေးဝန်ကြီးဌာန ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယကကြီး၊ အမျိုးသားလွှတ်တော် ဥက္ကဋ္ဌနှင့် လွှတ်တော်ကိုယ်စားလှယ်များ၊ ပြည်ထောင်စုအဆင့် အဖွဲ့အစည်းဝင်များ၊ ဧည့်သည်တော်များအားလုံး မင်္ဂလာအပေါင်းနှင့် ပြည့်စုံကြ ပါစေရန် ဆုတောင်းမေတ္တာ ပို့သအပ်ပါတယ်။ ကျွန်တော်ကတော့ စီမံကိန်းနှင့် ဘဏ္ဍာရေးဝန်ကြီးဌာနမှ ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ၂၀၁၈-၂၀၁၉ ခု၊ ဘဏ္ဍာရေးနှစ် အမျိုးသားစီမံကိန်းဥပဒေကြမ်း၊ ၂၀၁၈ - ၂၀၁၉ ခု၊ ဘဏ္ဍာရေးနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေကြမ်းတို့နှင့် စပ်လျဉ်း၍ ပူးပေါင်းကော်မတီနှစ်ရပ်ရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာပါ မူသဘောအကြောင်းအရာများနှင့် လွှတ်တော် ကိုယ်စားလှယ်များ၏ မူနှင့် အခြေခံသဘော ဆွေးနွေးခြင်းများအပေါ် စီမံကိန်းနှင့် ဘဏ္ဍာရေးဝန်ကြီးဌာန ကိုယ်စား ပြန်လည်ရှင်းလင်း ဆွေးနွေးတင်ပြမှာ ဖြစ်ပါတယ်။ Power Point အသုံးပြုခွင့်ပြုပါရန် ခွင့်တောင်းခံအပ်ပါတယ်။ လေးစားအပ်ပါသော နာယကကြီးခင်ဗျာ။ ပထမဦးစွာ ပူးပေါင်းကော်မတီနှစ်ရပ်ရဲ့ သဘောထား မှတ်ချက် အစီရင်ခံစာမှာပါရှိတဲ့ မူသဘောအကြောင်းအရာများကို ဆွေးနွေးတင်ပြပါမယ်။ ဥပဒေကြမ်း ပူးပေါင်းကော်မတီရဲ့ အစီရင်ခံစာအပိုဒ် ၁၅ နှင့် ပြည်သူ့ငွေစာရင်းပူးပေါင်းကော်မတီ၏ အစီရင်ခံစာ အပိုဒ် ၅၁ တို့ပါရှိတဲ့ သဘောထားမှတ်ချက်များနှင့် စပ်လျဉ်းပြီးတော့ ပြန်လည်ရှင်းလင်း ဆွေးနွေးလို ပါတယ်။ မြန်မာနိုင်ငံ၏ဘဏ္ဍာရေးနှစ်ကို ၂၀၁၈-၂၀၁၉ ဘဏ္ဍာရေးနှစ်မှစပြီးတော့ အောက်တိုဘာလကနေ စက်တင်ဘာလသို့ ပြောင်းလဲကျင့်သုံးမည်ဖြစ်ပါတယ်။ GDP တွက်ချက်ရာမှာ မြန်မာနိုင်ငံမှာ ကျင့်သုံးတဲ့ နည်းဟာ ထုတ်လုပ်မှုကို အခြေခံတွက်ချက်တဲ့နည်း(Product Method) ဖြစ်ပြီးတော့ ဘဏ္ဍာရေးနှစ်ကုန်တဲ့ အခါမှာလည်း အသုံးစရိတ်နည်းဖြစ်တဲ့(Expenditure Method)နဲ့လည်း ပြန်လည်တွက်ချက်ပြီးတော့ ပြန်လည်စိစစ်ပါတယ်။ ဘဏ္ဍာရေးနှစ် ပြောင်းလဲတဲ့အခါမှာ ကုန်ထုတ်လုပ်မှု၊ သီးနှံထွက်ရှိမှု စတဲ့ နေအထားများဟာလည်းပဲ ကွာခြားသွားမှာ ဖြစ်ပါတယ်။ GDP gpcop:è Nominal GDP Real GDP BB:com goosaozasampę Nominal GDP စီးပွားရေးအမှန်တိုးတက်မှုကို တိုင်းတာတဲ့ Real GDP ကို တွက်ချက်တဲ့နေရာမှာ အခြေခံနှစ်ရဲ့ ပုံမှန် ဈေးနှုန်းများဖြင့် တွက်ချက်ရပါတယ်။ အခြေခံနှစ် ကွာခြားရင်ကွာခြားသလို အမှန်တိုးတက်မှု အခြေအနေ များကို နီးစပ်စွာ ထင်ဟပ်ဖော်ပြနိုင်ရန် ခက်ခဲမှာဖြစ်ပါတယ်။ ၂၀၁၀-၂၀၁၁ ဘဏ္ဍာရေးနှစ်နှင့် ၂၀၁၅၂၀၁၆ ဘဏ္ဍာရေးနှစ်ကို နှိုင်းယှဉ်ပါက ပုဂ္ဂလိကကဏ္ဍ ဝန်ဆောင်မှုနှုန်းထားများနှင့် ပို့ကုန်ထုတ်လုပ်မှု၊ သွင်းကုန်တင်သွင်းမှု ဈေးနှုန်းများရဲ့ နိုင်ငံခြားငွေလဲလှယ်နှုန်းများဟာလည်း များစွာကွာခြားသွားပြီ ဖြစ်ပါတယ်။ ကုလသမဂ္ဂစာရင်းအင်းဌာနခွဲ (UNSD) မှထုတ်ပြန်တဲ့ System of National Accounts (SNA)မှာ နိုင်ငံများရဲ့ စီးပွားရေးပုံသဏ္ဌာန်ပြောင်းလဲမှုနှင့် လိုက်လျောညီထွေဖြစ်စေရန် Real GDP တွက်ချက် ရာမှာ အခြေခံနှစ်သတ်မှတ်မှုကို အနည်းဆုံး ငါးနှစ်တစ်ကြိမ် ပြောင်းလဲတွက်ချက်သင့်ကြောင်း အကြံပြု ထားပါတယ်။ ထို့အပြင် အာဆီယံ 2008 SNA Road Map အရ အာဆီယံနိုင်ငံ အားလုံးအနေဖြင့် 2008 SNA qçsəps Osê:(Gads@godwoorloop saaộol Road Map saqcp8:ù sac@ogoing (၅)နှစ်တစ်ကြိမ် ပြောင်းလဲရန် သတ်မှတ်ထားပါကြောင်း တင်ပြအပ်ပါတယ်။ လယ်ယာကဏ္ဍရဲ့ တိုးတက်မှုနှုန်းနဲ့ ပတ်သက်ပြီးတော့ စိုက်ပျိုးသီးနှံများ အထွက်နှုန်းတိုးတက် ထွက်ရှိရေးအတွက် သီးနှံစိုက်ပျိုးနည်းစနစ်များ ပြောင်းလဲအသုံးပြုခြင်း၊ သီးနှံမျိုးစေ့များ ပြောင်းလဲခြင်း စသည်တို့နှင့်စပ်လျဉ်းပြီး သက်ဆိုင်ရာဝန်ကြီးဌာနက ဆောင်ရွက်မည်ဖြစ်သည်ကို သိရှိရပါတယ်။ စီမံကိန်း နှင့်ဘဏ္ဍာရေးဝန်ကြီးဌာနအနေနဲ့ကတော့ လယ်ယာကဏ္ဍ ထုတ်လုပ်မှုတန်ဖိုးများကို တွက်ချက် ခန့်မှန်းတဲ့နေရာမှာ ပြောင်းလဲကျင့်သုံးခဲ့တဲ့ ဘဏ္ဍာရေးနှစ်ကာလဖြစ်တဲ့ အောက်တိုဘာလမှ စက်တင်ဘာလ အတွင်းမှာ သက်ဆိုင်ရာ ဝန်ကြီးဌာနများက ပေးပို့လာတဲ့ ကဏ္ဍအလိုက် ထုတ်လုပ်မှုတန်ဖိုး၊ ဝန်ဆောင်မှု တန်ဖိုးများအရသာ တွက်ချက်ထားခြင်းဖြစ်ပါကြောင်း တင်ပြအပ်ပါတယ်။ နာယကကြီးခင်ဗျာ။ ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာအပိုဒ် ၃၆ မှာပါရှိတဲ့ စီမံကိန်းနှင့် ဘဏ္ဍာရေးဝန်ကြီးဌာနနှင့် မြန်မာနိုင်ငံတော်ဗဟိုဘဏ်တို့ကို အကြံပြုထားချက်များနှင့် စပ်လျဉ်းပြီး လျာထားဈေးနှုန်းများကို ပြင်ပဈေးကွက်ပေါက်ဈေးနှင့် အနီးစပ်ဆုံး မှန်ကန်မှုရှိစေဖို့အတွက် ရုံးသုံးပရိဘောဂ ပစ္စည်းများအတွက်ကို သယံဇာတနှင့် သဘာဝပတ်ဝန်းကျင် ထိန်းသိမ်းရေးဝန်ကြီးဌာနမှာရှိတဲ့ ပရိဘောဂ စက်ရုံများမှလည်းကောင်း၊ ရုံးသုံးစက်ပစ္စည်းများအတွက် စက်မှုဝန်ကြီးဌာန အမှတ်(၁)အကြီးစားစက်မှု လုပ်ငန်းနှင့် စက်ပစ္စည်းများ ဖြန့်ဖြူးရောင်းချတဲ့ ပြင်ပကုမ္ပဏီကြီးများထံမှလည်းကောင်း၊ ဈေးနှုန်းများကို ဘတ်ဂျက်မလျာမီ ၂ လခန့် ကြိုတင်တောင်းခံပြီးတော့ ကာလပေါက်ဈေးနှင့် နီးစပ်နိုင်သမျှ နီးစပ်အောင် စိစစ်ဆောင်ရွက်ပြီးတော့ နှစ်အလိုက်စံပြဈေးနှုန်းများ Price List ကို ပြုစုပြီးတော့ ပြည်ထောင်စုဝန်ကြီး ဌာန၊ အဖွဲ့အစည်းအသီးသီးကို ဘတ်ဂျက်လျာထားမှုမပြုမီ ဖြန့်ဝေဆောင်ရွက်လျက်ရှိပါကြောင်း တင်ပြအပ် ပါတယ်။ စက်သုံးဆီနှင့်ပတ်သက်ပြီး အကြံပြုချက်များအပေါ်မှာ ဗဟိုစက်ပစ္စည်းစာရင်းအင်းနှင့် စစ်ဆေးရေး ဦးစီးဌာနက လက်တွေ့အကောင်အထည်ဖော် ဆောင်ရွက်သင့်တဲ့ အစီအမံများကို သုံးသပ်တင်ပြစေပြီး တော့ လိုအပ်သလို ဆက်လက်ဆောင်ရွက်မည်ဖြစ်ပါကြောင်း တင်ပြအပ်ပါတယ်။ တင်ဒါစည်းမျဉ်း စည်းကမ်း (၁/၂၀၁၇)နှင့် ဘတ်ဂျက်ရေးဆွဲတောင်းခံရာမှာ လိုအပ်တဲ့အချက်များကို ဝန်ကြီးဌာနများနှင့် အဖွဲ့အစည်းများသို့ ညွှန်ကြားချက် ထပ်မံထုတ်ပြန်ပြီး ဆောင်ရွက်သွားမှာ ဖြစ်ပါတယ်။ အစီရင်ခံစာ အပိုဒ် ၅၀ မှာပါရှိတဲ့ ဝန်ထမ်းအိမ်ရာ ဆောက်လုပ်မှုများနှင့်ပတ်သက်ပြီး မူချမှတ် ရေးနဲ့စပ်လျဉ်းပြီးတော့ ပြည်ထောင်စုနယ်မြေတွင် နေပြည်တော်ကောင်စီက တာဝန်ယူဆောင်ရွက်ရေး၊ တိုင်းဒေသကြီး၊ ပြည်နယ်များမှာ သက်ဆိုင်ရာ တိုင်းဒေသကြီး၊ ပြည်နယ်အစိုးရရဲ့ ကြီးကြပ်မှုဖြင့် ဆောင်ရွက်ရေးတို့ကို မူဝါဒချမှတ်ပြီး ဆောင်ရွက်လျက်ရှိပါတယ်။ အစီရင်ခံစာအပိုဒ် ၅၁ ပါ နိုင်ငံတော်ပိုင် စီးပွားရေးလုပ်ငန်းများ အရှုံးသက်သာစေရန်နှင့် စွမ်းဆောင်ရည်ပြည့်ဝစွာ ဆောင်ရွက်နိုင်ရေးတို့အတွက် ၁၁-၄-၂၀၁၈ ရက်နေ့ ကျင်းပပြုလုပ်တဲ့ ပြည်ထောင်စုအစိုးရအဖွဲ့၊ စီးပွားရေးရာကော်မတီအစည်းအဝေး အမှတ်စဉ်(၆/၂၀၁၈)မှ ပုဂ္ဂလိကသို့ ငှားရမ်းခြင်း၊ လွှဲပြောင်းခြင်း၊ ဖက်စပ်လုပ်ကိုင်ခြင်း စသည်တို့နှင့် ပတ်သက်ပြီးတော့ မူချမှတ်နိုင်ရေးကို နိုင်ငံတော်သမ္မတရုံး၊ ပြည်ထောင်စုအစိုးရအဖွဲ့ရုံး၊ စက်မှုဝန်ကြီး ဌာနတို့ ပူးပေါင်းလေ့လာတင်ပြရန် လမ်းညွှန်ထားပါသဖြင့် ဆက်လက် ဆောင်ရွက်လျက်ရှိပါတယ်။ နိုင်ငံတော်ပိုင်စီးပွားရေးအဖွဲ့ အစည်းများရဲ့ လုပ်ငန်းဆောင်ရွက်မှု အခြေအနေကို သုံးသပ်ဆောင်ရွက် သွားဖို့နဲ့စပ်လျဉ်းပြီး တာဝန်ယူဆောင်ရွက်နေတဲ့ သက်ဆိုင်ရာ ဝန်ကြီးဌာနများကို အကြောင်းကြားပြီး ဆောင်ရွက်သွားမှာ ဖြစ်ပါတယ်။ အစီရင်ခံစာအပိုဒ် ၅၃ နှင့် ၅၄ ပါ ဘတ်ဂျက်လိုငွေကို လျှော့ချနိုင်ဖို့အတွက် ရငွေတိုးမြင့်ရရှိလာ စေရန် တစ်ဖက်ကဆောင်ရွက်လျက်ရှိပြီးတော့ အခြားတစ်ဖက်ဖြစ်တဲ့ အသုံးစရိတ်ပိုင်းမှာလည်းပဲ နှစ်လတ် ဘဏ္ဍာရေးမူဘောင်ရေးဆွဲပြီးတော့ အရင်းအမြစ် ခွဲဝေမှုဆိုင်ရာမဟာဗျူဟာ ပိုမိုကောင်းမွန်လာစေဖို့ ဆောင်ရွက်လျက်ရှိပါတယ်။ ဒါတွေကို စီမံကိန်းနှင့်ဘဏ္ဍာရေးဝန်ကြီးဌာနက တာဝန်ယူပြီးတော့ ဆောင်ရွက်တဲ့ ပြည်သူ့ဘဏ္ဍာရေးစီမံခန့်ခွဲမှု ခေတ်မီဖွံ့ဖြိုးတိုးတက်ရေးစီမံကိန်းမှ ဆောင်ရွက်သွားမည် ဖြစ်ပါတယ်။ နာယကကြီးခင်ဗျာ။ ဆက်လက်ပြီး အမျိုးသားစီမံကိန်းဥပဒေကြမ်းအပေါ်မှာ လွှတ်တော်ကိုယ်စားလှယ် တော်ကြီးများရဲ့ မူနှင့် အခြေခံသဘော ဆွေးနွေးချက်များအနက် စီမံကိန်းနှင့် ဘဏ္ဍာရေးဝန်ကြီးဌာနနှင့် စပ်လျဉ်းတဲ့ ကိစ္စရပ်များကို ပြန်လည်ရှင်းလင်း ဆွေးနွေးလိုပါတယ်။ ပဲခူးတိုင်းဒေသကြီး၊ အုတ်တွင်း မဲဆန္ဒနယ်မှ လွှတ်တော်ကိုယ်စားလှယ် ဒေါ်ချိုချို ဆွေးနွေးချက်နှင့်စပ်လျဉ်းပြီးတော့ စီမံကိန်းရေးဆွဲရေး ဦးစီးဌာနအနေနဲ့ သုံးလပတ်အလိုက် GDP တွက်ချက်မှုများကို ၂၀၀၁-၂၀၀၂ ဘဏ္ဍာနှစ်မှစပြီးတော့ စုစည်းပြုစုခဲ့ခြင်း ဖြစ်ပါတယ်။ သုံးလပတ်အလိုက် GDP ကို ဗဟိုစာရင်းအင်းအဖွဲ့က ထုတ်ပြန်တဲ့ သုံးလပတ်စာရင်းအင်းစာစောင်၊ မြန်မာနိုင်ငံတော်ဗဟိုဘဏ်က ထုတ်ပြန်တဲ့ Quarterly Financial Statistics Bulletin တို့မှာ ထည့်သွင်း ဖော်ပြပေးလျက်ရှိပါတယ်။ ထို့ပြင် ASEAN Statistical Indicator - Consolidate Template (ASI-CT)q) 393:Cl® oužosqe:sad:sage mops: op:60:quosgol သဖြင့် အခက်အခဲမရှိပါကြောင်း တင်ပြလိုပါတယ်။ စစ်ကိုင်းတိုင်းဒေသကြီး၊ ပုလဲမဲဆန္ဒနယ်၊ ပြည်သူ့လွှတ်တော်ကိုယ်စားလှယ် ဒေါ်ခင်စန်းလှိုင်နှင့် ဧရာဝတီတိုင်းဒေသကြီး၊ ကျိုက်လတ်မဲဆန္ဒနယ်၊ ပြည်သူ့လွှတ်တော်ကိုယ်စားလှယ် ဦးရန်လင်းတို့ရဲ့ မြစ်သာရေလှောင်တမံ စီမံကိန်းအပေါ် ဆွေးနွေးမှုများနှင့်စပ်လျဉ်းပြီး စီမံကိန်းနှင့် ဘဏ္ဍာရေးဝန်ကြီး ဌာနမှ ဘတ်ဂျက်စိစစ်စဉ်က စီမံကိန်းခန့်မှန်းတန်ဖိုး ပြောင်းလဲခြင်းအတွက် စီးပွားရေးရာကော်မတီနှင့် ပြည်ထောင်စုအစိုးရအဖွဲ့၏ သဘောတူခွင့်ပြုချက် ရရှိမှသာတင်ပြရန် ညှိနှိုင်းဆွေးနွေးခဲ့ပြီးတော့ လွှတ်တော် သို့ တင်ပြတဲ့ပြည်ထောင်စုအစိုးရအဖွဲ့ သဘောတူအတည်ပြုချက်ကို ှိနိုင်ဖို့ ဌာနက ဆောင်ရွက်ရမည်ဖြစ်ကြောင်း သဘောတူညီချက်ဖြင့် ခွင့်ပြုခဲ့ခြင်းဖြစ်ပါကြောင်း ရှင်းလင်းတင်ပြအပ်ပါတယ်။ ယင်းကိစ္စနှင့် ပတ်သက်ပြီးတော့ ပြည်သူ့ငွေစာရင်းပူးပေါင်းကော်မတီရဲ့ သဘောထားမှတ်ချက်နှင့် စိစစ်ရေး ပူးပေါင်းအဖွဲ့ (၇)၏ အကြံပြုချက်များကို ဆောင်ရွက်သင့်ပါကြောင်း ပြောကြားလိုပါတယ်။ ဧရာဝတီတိုင်းဒေသကြီး၊ ကျုံပျော်မဲဆန္ဒနယ်၊ ပြည်သူ့လွှတ်တော်ကိုယ်စားလှယ် ဦးစိုးအောင်နိုင်ရဲ့ ဆွေးနွေးချက်များနှင့်စပ်လျဉ်ပြီး လာမယ့်ဘဏ္ဍာရေးနှစ် ဘတ်ဂျက်တင်ပြတောင်းခံရာမှာ Non - Control Item နှင့် မော်တော်ယာဉ်များ အကြီးစားပြင်ဆင်ခြင်းတို့မှာ One Lot အစား ပြည့်စုံစွာ တင်ပြသွားဖို့ ဌာန အားလုံးကို ညွှန်ကြားဆောင်ရွက်သွားမည်ဖြစ်ပါကြောင်း၊ သာမန်အသုံးစရိတ်အောက်မှာရှိတဲ့ ပစ္စည်းများ ဝယ်ယူခြင်း၊ ဆောင်ရွက်ပေးခြင်းတို့အတွက် ကုန်ကျစရိတ်နှင့် လုပ်အားအတွက် ကုန်ကျစရိတ်တို့ကိုလည်း ပိုပြီးတော့ ရှင်းလင်းလွယ်ကူစေရန် စီစဉ်ပြီးတော့ တင်ပြသွားမည်ဖြစ်ပါကြောင်း တင်ပြအပ်ပါတယ်။ ပညာရေးနှင့် လူမှုရေးအသုံးစရိတ်များနှင့် စပ်လျဉ်းပြီးတော့လည်း ဘဏ္ဍာရေးနှစ်အတွင်းမှာ အနည်းဆုံး ခန့်မှန်း အရေအတွက်ဖြင့်သာ တောင်းခံဖို့ ကုန်ကျစရိတ်များကို နီးစပ်အောင် ခန့်မှန်းတောင်းခံဖို့ကိုလည်း ညွှန်ကြားဆောင်ရွက်မှာ ဖြစ်ပါတယ်။ ရန်ကုန်တိုင်းဒေသကြီး၊ အမှတ် (၄) မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးသန်းစိုး(ခ) သန်းစိုး(ဘောဂဗေဒ)ရဲ့ ပြင်ဆင်ထိန်းသိမ်းစရိတ်နဲ့ ပတ်သက်ပြီးတော့ ဆွေးနွေးမှုများနှင့်စပ်လျဉ်းပြီး မော်တော်ယာဉ်ပြင်ဆင်စရိတ်များ သက်သာစေရေးနှင့် မော်တော်ယာဉ်ဝယ်ယူမှုများ လျော့နည်းသက်သာ စေရေးတို့အတွက် လိုအပ်သလို သုံးသပ်ပြီးတော့ ဆောင်ရွက်သွားမည်ဖြစ်ပါကြောင်း ပြောကြားအပ်ပါတယ်။ ရန်ကုန်တိုင်းဒေသကြီး၊ ဒဂုံမဲဆန္ဒနယ် ပြည်သူ့လွှတ်တော်ကိုယ်စားလှယ် ဒေါက်တာသက်သက်ခိုင်ရဲ့ SEE များနှင့်ပတ်သက်တဲ့ ဆွေးနွေးမှုများနှင့်စပ်လျဉ်းပြီး SEE များကို စီးပွားရေးဆန်ဆန် ဆောင်ရွက် နိုင်ရန်နှင့် မိမိတို့ရဲ့ ငွေကြေးအင်အားအပေါ်မှာ မိမိတို့ရပ်တည်နိုင်ရန် ရည်ရွယ်ပြီးတော့ ၂၀၁၂ ခုနှစ်က ထုတ်ပြန်ခဲ့တဲ့ ငွေကြေးစီမံခန့်ခွဲမှုအစီအစဉ်အရ Other Account များကို ဖွင့်လှစ်ဆောင်ရွက်ခွင့်ပြုခဲ့ ပါတယ်။ အမြတ်ပေါ်ပေါက်တဲ့ နိုင်ငံတော်ပိုင်စီးပွားရေးအဖွဲ့အစည်းများသည် အသားတင်အမြတ်ရဲ့ ၂၀ ရာခိုင်နှုန်းကို နိုင်ငံတော်ထည့်ဝင်ငွေအဖြစ်လည်းကောင်း၊ အသားတင်အမြတ်ရဲ့ ၂၅ ရာခိုင်နှုန်းကို ဝင်ငွေခွန် အဖြစ်လည်းကောင်း ပေးဆောင်ရမှာဖြစ်ပြီးတော့ ကျန်ရှိတဲ့ ၅၅ ရာခိုင်နှုန်းလက်ကျန်ကို လာမယ့်ဘဏ္ဍာရေး နှစ်ကို ဆက်လက်သယ်ဆောင် ခွင့်ပြုခြင်း ဖြစ်ပါတယ်။ ယင်းသို့ သယ်ဆောင်ခွင့်ပြုခြင်းဟာ ငွေလက်ကျန် အဖြစ်နဲ့ သယ်ဆောင်ရခြင်းမျိုးမဟုတ်ဘဲနဲ့ စာရင်းလက်ကျန်အရသာ သယ်ဆောင်ရခြင်းဖြစ်ကြောင်း၊ OA ရငွေများအားလုံးသည် ဘတ်ဂျက်တွင်ပါဝင်ကြောင်း၊ ပြည်ထောင်စုဘဏ္ဍာရန်ပုံငွေတွင်ပါဝင်ကြောင်း၊ ၎င်းတို့သဘောဖြင့် သုံးစွဲ၍မရကြောင်း၊ ဘတ်ဂျက်ဥပဒေပါ အသုံးစရိတ်ဘောင်အတွင်းမှသာ သုံးစွဲနိုင် ကြောင်း၊ ပြည်ထောင်စုစာရင်းစစ်ချုပ်ရုံး၏ စစ်ဆေးမှုကိုခံယူရကြောင်း စသည်တို့ကို ကျွန်တော်တို့အနေဖြင့် ၂၆-၂-၂၀၁၈ ရက်နေ့တွင် ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် သတ္တမပုံမှန် အစည်း အဝေးရဲ့ ဒသမနေ့မှာလည်းကောင်း၊ ၁၃-၃-၂၀၁၈ ရက်နေ့တွင် မြန်မာ့အသံနှင့် ရုပ်မြင်သံကြားမှလည်းကောင်း၊ နေ့စဉ်ထုတ် သတင်းစာများမှ လည်းကောင်း၊ အခါအားလျော်စွာ အလုပ်ရုံဆွေးနွေးပွဲများတွင်လည်းကောင်း ရှင်းလင်းဆွေးနွေးခဲ့ပါတယ်။ လွှတ်တော်ကိုယ်စားလှယ်များအနေဖြင့် သတိမပြုမိတာဖြစ်ပါလိမ့်မယ်။ သို့ဖြစ်ပါ၍ အကျယ်တဝင့် ထပ်မံရှင်းလင်းမှု မပြုတော့ပါခင်ဗျာ။ wasəalos osôşdicondos se çê:02.8 osmongoog Other Account (UFA OA) လက်ကျန်အခြေအနေအရ တစ်ဆင့်ပြီးတစ်ဆင့် တက်လှမ်းနိုင်ရေးအတွက် ဆောင်ရွက်ခဲ့ရာမှာ ၂၀၁၈-၂၀၁၉ ဘဏ္ဍာရေးနှစ်မှာ ၎င်းတို့ရဲ့ ဘဏ္ဍာရန်ပုံငွေ Other Account (UFA OA)လက်ကျန်ဖြင့် သာမန်၊ ငွေလုံး ငွေရင်း၊ ကြွေးမြီအသုံးစရိတ်အားလုံးကို ကျခံသုံးစွဲနိုင်တဲ့အဖွဲ့အစည်း (၈)ဖွဲ့ရှိပြီးတော့ သာမန်အသုံးစရိတ် အားလုံးကို ကျခံသုံးစွဲနိုင်တဲ့ အဖွဲ့အစည်း (၅) ဖွဲ့ရှိလာပြီ ဖြစ်ပါတယ်။ နိုင်ငံပိုင်စီးပွားရေးအဖွဲ့အစည်းများရဲ့ လုပ်ငန်းစဉ်များ ဖွံ့ဖြိုးတိုးတက်ဖို့နဲ့ အကျိုးအမြတ် ပိုမိုရရှိစေဖို့ ရည်ရွယ်ပြီးတော့ အမေရိကန်နိုင်ငံ ငွေတိုက်ဌာနရဲ့ ကျွမ်းကျင်မှုနည်းပညာ ထောက်ပံ့မှုဆိုင်ရာရုံးခွဲ (US Department of Treasury Office of the Technical Assistance -USOTA) ÓM$8:60mp p8:0pus အကူအညီရယူပြီးတော့ နိုင်ငံပိုင်စီးပွားရေးလုပ်ငန်းများရဲ့ စောင့်ကြည့်ကြပ်မတ်မှု လက်စွဲစာအုပ် ထုတ်ပြန် ရန်ကိုလည်း ကြိုးပမ်းဆောင်ရွက်လျက် ရှိပါတယ်။ ထို့ပြင် နိုင်ငံပိုင်စီးပွားရေးအဖွဲ့အစည်းများရဲ့ ပြုပြင် ပြောင်းလဲရေးလုပ်ငန်းများနှင့်စပ်လျဉ်း၍ မြန်မာနိုင်ငံရဲ့ ရေရှည်တည်တံ့ခိုင်မြဲပြီး ဟန်ချက်ညီ ဖွံ့ဖြိုး တိုးတက်မှုစီမံကိန်းဖြစ်တဲ့ (Myanmar Sustainable Development Plan-MSDP)ရဲ့ မဏ္ဍိုင်(၁) ရည်မှန်းချက်(၂)မှာ မဟာဗျူဟာ ၂.၅ မှာ နိုင်ငံပိုင်စီးပွားရေးလုပ်ငန်းများရဲ့ စွမ်းဆောင်ရည်နှင့် ယှဉ်ပြိုင် နိုင်စွမ်းကို မြှင့်တင်ပေးရန်ဆိုတဲ့အချက်ကို ထည့်သွင်းထားပြီးဖြစ်ပါကြောင်း တင်ပြအပ်ပါတယ်။ ရခိုင်ပြည်နယ်၊ မြေပုံမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးဖေသန်းရဲ့ ဆွေးနွေးမှုများ နှင့်စပ်လျဉ်းပြီး စီမံကိန်းနှင့် ဘဏ္ဍာရေးဝန်ကြီးဌာနအနေဖြင့် အမျိုးသားစီမံကိန်းရည်မှန်းချက်၊ အဆိုပြု ချက်များ ရေးဆွဲရာတွင်လည်းကောင်း၊ ပြည်ထောင်စုရဲ့ ဘဏ္ဍာငွေအရအသုံးဆိုင်ရာ ဥပဒေရေးဆွဲရာတွင် လည်းကောင်း၊ နိုင်ငံတော်ကချမှတ်ထားတဲ့ မူဝါဒများနှင့်အညီ လိုက်နာဆောင်ရွက်လျက်ရှိပြီးတော့ ကဏ္ဍ အလိုက်၊ ဒေသအလိုက်စီမံကိန်းများကို လူမှုစီးပွားစဉ်ဆက်မပြတ် ဖွံ့ဖြိုးတိုးတက်ရေးကို ဦးတည်ရေးဆွဲ ဆောင်ရွက်လျက်ရှိပါတယ်။ ထိုသို့ဆောင်ရွက်ရာမှာ ပြည်ထောင်စုဝန်ကြီးဌာနများက ဆောင်ရွက်တဲ့ ကဏ္ဍအလိုက် စီမံကိန်းလုပ်ငန်းများဟာ ပြည်ထောင်စုမှာသာမကဘဲနဲ့ တိုင်းဒေသကြီး၊ ပြည်နယ် အနှံ့ အပြားကို ဖြန့်ကျက်ပြီးတော့ ဆောင်ရွက်ကြခြင်းဖြစ်သည်ကို ပြောကြားလိုပါတယ်။ ပြည်ထောင်စုဘတ်ဂျက်မှာ ဌာနအဖွဲ့အစည်း ၁၃၀ ကျော် ပါရှိပြီးတော့ တိုင်းဒေသကြီး၊ ပြည်နယ် ဘတ်ဂျက်မှာ ဌာနအဖွဲ့အစည်းအများဆုံး ၂၉ ခုသာ ပါဝင်တာဖြစ်ပါတယ်။ ဖွဲ့စည်းပုံအခြေခံဥပဒေနှင့် အညီ ပြည်ထောင်စုနှင့် တိုင်းဒေသကြီး၊ ပြည်နယ်များက စီမံခန့်ခွဲပိုင်ခွင့်ရှိတဲ့ အခွန်အကောက်ရငွေများ ကောက်ခံရန်နဲ့ အသုံးစရိတ်များကို ခွဲဝေသုံးစွဲခြင်းဖြစ်ပါကြောင်းနဲ့ နောင်အခါမှာ ပြည်ထောင်စုဌာန၊ အဖွဲ့အစည်းများက ၎င်းတို့ရဲ့ရုံးခွဲများကို တိုင်းဒေသကြီး၊ ပြည်နယ်ဘတ်ဂျက်များမှာ ထည့်သွင်းပြီးတော့ ဆောင်ရွက်ကြတဲ့အခါမှာ သက်ဆိုင်ရာ တိုင်းဒေသကြီး၊ ပြည်နယ်များရဲ့ အသုံးစရိတ်များ တိုးတက်လာ ပြီးတော့ ပြည်ထောင်စုမ ထောက်ပံ့ငွေလည်း တိုးမြင့်ထောက်ပံ့နိုင်မှာ ဖြစ်ပါတယ်။ ပြည်ထောင်စုနှင့် တိုင်းဒေသကြီး၊ ပြည်နယ်များအကြား ဘဏ္ဍာငွေခွဲဝေ ကျင့်သုံးတဲ့စနစ်ဟာ ဖွဲ့စည်းပုံအခြေခံဥပဒေနှင့် ညီညွတ်ရန် လိုအပ်သကဲ့သို့ သက်ဆိုင်ရာ တိုင်းဒေသကြီး၊ ပြည်နယ်များအနေဖြင့်လည်း အသုံးစရိတ်များကို သုံးစွဲနိုင်မယ့်စွမ်းရည် (Capacity) တည်ဆောက်ထားဖို့လည်း လိုအပ်မှာဖြစ်ပါတယ်။ ပြည်ထောင်စုမှ တိုင်းဒေသကြီး၊ ပြည်နယ်များသို့ ထောက်ပံ့ငွေကို ခွဲဝေရာမှာ ညွှန်ကိန်း ၆ ခုနဲ့ တွက်ချက်တဲ့အခါမှာ တိုင်းဒေသကြီး၊ ပြည်နယ် ၁၄ ခုအတွက်သာ တွက်ချက်ခွဲဝေခြင်းဖြစ်ပါတယ်။ ပြည်ထောင်စု နယ်မြေဖြစ်တဲ့ နေပြည်တော်ကောင်စီအတွက်ကိုတော့ ပြည်ထောင်စုဘတ်ဂျက်မှာသာ ပါဝင်တဲ့အတွက် ကြောင့် အဆိုပါညွှန်ကိန်းများနဲ့ ခွဲဝေချထားခြင်းမဟုတ်ပါ။ ဒါ့အပြင် ရှမ်းပြည်နယ်အတွက် ထောက်ပံ့ငွေ ကျပ် ၂၂၄ ဘီလီယံဟာ ရှမ်းပြည်နယ်ရဲ့ စုစုပေါင်းအသုံးစရိတ်ကို ကိုယ်စားပြုခြင်း မဟုတ်ဘဲနဲ့ ရှမ်းပြည်နယ်ရဲ့ ရငွေနဲ့သုံးငွေအပေါ် မူတည်ပြီးဖြစ်လာတဲ့ ဘတ်ဂျက်လိုငွေကို ဖြည့်ဆည်းပေးတဲ့ ငွေရပ် သာလျှင် ဖြစ်ပါတယ်။ ကရင်ပြည်နယ်၊ လှိုင်းဘွဲမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးခင်ချိုရဲ့ ဆွေးနွေး ချက်နှင့်စပ်လျဉ်းပြီး SEE များရဲ့ လက်ရှိအခြေအနေအရ ဝင်ငွေခွန်ကောက်ခံရရှိမှု လျော့နည်းလာ ရခြင်းဟာ ဈေးကွက်စီးပွားရေးစနစ်အရ ပုဂ္ဂလိကကဏ္ဍကို လွှဲပြောင်းဆောင်ရွက်မှု များလာတဲ့အတွက် ကြောင့်ဖြစ်ပါတယ်။ ဝင်ငွေလျာထားချက်ကို တိုးမြှင့်လျာထားနိုင်စေဖို့ အခွန်ထမ်းပြည်သူများ အခွန် ယဉ်ကျေးမှု သိရှိနားလည်နိုင်စေရေးအတွက် အခွန်ထမ်းကြီးများဆိုင်ရာ အခွန်ရုံးနှင့် အလယ်အလတ် အခွန်ထမ်းများဆိုင်ရာ အခွန်ရုံး(၁)တို့မှာ အခွန်ထမ်းကိုယ်တိုင် စည်းကြပ်တဲ့စနစ်ကို ကျင့်သုံးခြင်းနဲ့ အခွန် ယဉ်ကျေးမှု ထွန်းကားလာစေဖို့အတွက် ပညာပေးဆွေးနွေးပွဲများ ကျင်းပပေးခြင်း၊ ဝင်ငွေခွန်ဥပဒေကိုလည်း ပြင်ဆင် ပြဋ္ဌာန်းနိုင်ရန် ဆောင်ရွက်ခြင်းတို့ကို ဆောင်ရွက်လျက်ရှိပါတယ်။ အခွန်ဆိုင်ရာ စီမံအုပ်ချုပ်မှု ဥပဒေကြမ်းကို ပြည်ထောင်စုလွှတ်တော်သို့ တင်သွင်းထားပြီးတော့ အတည်ပြုပြဋ္ဌာန်းနိုင်ဖို့အတွက်လည်း ဆောင်ရွက်လျက်ရှိပါတယ်။ မကွေးတိုင်းဒေသကြီး၊ သရက်မဲဆန္ဒနယ်၊ ပြည်သူ့လွှတ်တော်ကိုယ်စားလှယ် ဦးကံမြင့်ရဲ့ ဆွေးနွေးမှု များနှင့်စပ်လျဉ်းပြီးတော့ Analytical Method နဲ့ရေးဆွဲလို့ရှိရင် ဘတ်ဂျက်လိုငွေပမာဏဟာ Accounting Method နဲ့ရေးဆွဲတဲ့ ဘတ်ဂျက်လိုငွေ ပမာဏထက်ပိုမိုမှာ အမှန်ဖြစ်ပါတယ်။ နိုင်ငံတော်ရဲ့ ကိုယ်ပိုင် ဘဏ္ဍာငွေ အရင်းအမြစ်များဖြင့် လူမှုရေး၊ စီးပွားရေးဖွံ့ဖြိုးတိုးတက်ဖို့ ဦးစားပေး ဆောင်ရွက်ရမည့် လုပ်ငန်း များဖြစ်တဲ့ လျှပ်စစ်၊ စွမ်းအင်၊ ပညာရေး၊ ကျန်းမာရေး၊ လူမှုရေးကဏ္ဍများအတွက် ရင်းနှီးမြှုပ်နှံရန် လိုအပ်တဲ့ အသုံးစရိတ်များကို သုံးစွဲနိုင်ဖို့အတွက် နိုင်ငံတော်ဘတ်ဂျက်မှ လုံလောက်မှုမရှိသဖြင့် ပြည်ပမှ ချေးငွေများရယူပြီးတော့ ဆောင်ရွက်နေရခြင်း၊ နှစ်စဉ်အရအသုံးခန့်မှန်းခြေ ငွေစာရင်းလျာထားရေးဆွဲမှု အရ ပေါ်ပေါက်တဲ့လိုငွေထက်ကို အမှန်စာရင်း ပေါ်ပေါက်တဲ့လိုငွေဟာ လျော့နည်းလာခြင်းတို့ကို တွေ့ရှိရ ပါတယ်။ ဒါကြောင့်မို့လို့ ယခုလက်ရှိ အခြေအနေမှာတော့ Accounting Method နဲ့သာ ကျွန်တော်တို့ ဘတ်ဂျက်လိုငွေကို ထိန်းသိမ်းပြီးတော့ ဆောင်ရွက်နေပါကြောင်းနဲ့ ရေရှည်မှာ Analytical Method ကို ပြောင်းလဲကျင့်သုံးနိုင်ဖို့ ကြိုးပမ်းဆောင်ရွက်သွားမည်ဖြစ်ကြောင်း တင်ပြလိုပါတယ်။ မန္တလေးတိုင်းဒေသကြီး၊ မြစ်သားမဲဆန္ဒနယ် ပြည်သူ့လွှတ်တော်ကိုယ်စားလှယ် ဒေါက်တာလင်းလင်းကျော်ရဲ့ ဘတ်ဂျက် Data Base Software ကိစ္စဆွေးနွေးမှုနှင့် စပ်လျဉ်းပြီးတော့ PEM စီမံကိန်းရဲ့ အောက်မှာ Electronic Budget Submission လုပ်ငန်းခွဲတစ်ခုအဖြစ်နဲ့ ထည့်သွင်း ဆောင်ရွက်လျက်ရှိကြောင်း တင်ပြ လိုပါတယ်။ ယခုအခါမှာ Mini Data Centre များ ရောက်ရှိနေပြီဖြစ်ပြီးတော့ သာမန် အသုံးစရိတ်များ saozas Electronic Budget Submission Form op:oş qap:q$:c@ogosqe:2:8:62m လည်းကောင်း၊ ငွေလုံးငွေရင်းအသုံးစရိတ် Form များကို စီမံကိန်းရေးဆွဲရေးဦးစီးဌာနကလည်းကောင်း ဆောင်ရွက်လျက်ရှိပါတယ်။ ၂၀၁၉-၂၀၂၀ ခု၊ ဘဏ္ဍာရေးနှစ် တင်ပြတဲ့အခါမှာ Manual စနစ်နှင့် Electronic စနစ်ကို ပူးတွဲ လုပ်ဆောင်နိုင်ဖို့အတွက် မျှော်မှန်းထားပါကြောင်း တင်ပြအပ်ပါတယ်။ စစ်ကိုင်းတိုင်းဒေသကြီး၊ ဝန်းသိုမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးနေစိုးအောင်ရဲ့ ဆွေးနွေးချက်နဲ့စပ်လျဉ်းပြီး ရင်းနှီးမြှုပ်နှံမှုနှင့်ကုမ္ပဏီများ ညွှန်ကြားမှုဦးစီးဌာနအနေဖြင့် စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနထံက လွှဲပြောင်းရရှိတဲ့ အဆောက်အဦဟောင်းကို ရန်ကုန်တိုင်း ဒေသကြီးရဲ့ ရင်းနှီးမြှုပ်နှံမှုနှင့် ကုမ္ပဏီများညွှန်ကြားမှုဦးစီးဌာနရုံးအဖြစ်နဲ့ ဖွင့်လှစ်ဆောင်ရွက်ဖို့ ရန်ကုန်တိုင်း ဒေသကြီးအစိုးရအဖွဲ့နဲ့ ညှိနှိုင်းပြီးတော့ ဆောင်ရွက်ခဲ့ခြင်းဖြစ်သည်ကို တွေ့ရှိရပါတယ်။ တင်ဒါ လုပ်ထုံး လုပ်နည်းညွှန်ကြားချက်(၁/၂၀၁၇)အပေါ် လိုက်နာမှုမရှိခဲ့ခြင်းနှင့်ပတ်သက်ပြီး ဒါ ဟာ ရုံးနဲ့ ရန်ကုန်တိုင်း ဒေသကြီးအစိုးရအဖွဲ့ရုံးသို့ ပြန်လည်စိစစ် ဆောင်ရွက်သွားမည်ဖြစ်ကြောင်း တင်ပြအပ်ပါတယ်။ ရန်ကုန်တိုင်းဒေသကြီး ဆိပ်ကြီးခနောင်တိုမြို့နယ်မှ ပြည်သူ့လွှတ်တော် ကိုယ်စားလှယ်၊ ဦးတင်ထွန်းနိုင်ရဲ စီမံကိန်းဆိုင်ရာ ဆွေးနွေးမှုများနဲ့ စပ်လျဉ်းပြီးတော့ သက်ဆိုင်ရာ ဝန်ကြီးဌာနများအနေနဲ့ ဖြစ်မြောက် နိုင်စွမ်းလေ့လာမှု(Feasibility Study) များကို ပြုလုပ်တဲ့နေရာမှာ ဆည်မြောင်း၊ တာတမံစီမံကိန်းများရဲ့ အကျိုးပြုဧရိယာများ၊ စီမံကိန်းကုန်ကျစရိတ်၊ စီမံကိန်းမှရရှိနိုင်မယ့် ဘဏ္ဍာရေးဆိုင်ရာနဲ့ စီးပွားရေး ဆိုင်ရာ အကျိုးအမြတ်များအတွက်ကို ထည့်သွင်းတွက်ချက်တဲ့ သွင်းအားစုနဲ့ ထုတ်လုပ်မှုဆိုင်ရာ အချက် အလက်များ၊ ခန့်မှန်းငွေသားစီးဆင်းမှုစာရင်း၊ ဈေးနှုန်းဆိုင်ရာ အချက်အလက်များ မှန်ကန်ရေး လိုအပ်တဲ့ အပြင် ပြင်ပသက်ရောက်မှုများကိုလည်း ထည့်သွင်းစဉ်းစားဖို့ လိုအပ်ပါတယ်။ စီမံကိန်းကြောင့် ဖြစ်ပေါ်လာ နိုင်တဲ့ စွန့်စားမှုလျှော့ချနိုင်မယ့် အစီအစဉ်များကိုလည်း ထည့်သွင်းဖော်ပြပေးရန် လိုအပ်မည်ဖြစ်ပါတယ်။ မန္တလေးတိုင်းဒေသကြီး၊ ကျောက်ပန်းတောင်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးရွှေကို အကြံပြု ဆွေးနွေးထားတဲ့ ကန်ထရိုက်စာချုပ် ပြင်ဆင်လိုမှုများရှိပါက သက်ဆိုင်ရာဝန်ကြီးဌာနသို့ တင်ပြ ဆောင်ရွက်သင့်ကြောင်းနှင့် ဝန်ကြီးဌာနများက စည်းမျဉ်း၊ စည်းကမ်းများ သတ်မှတ်ပေးသင့်ကြောင်း အချက်များဟာ သင့်လျော်ကောင်းမွန်မှုရှိပါကြောင်း တင်ပြအပ်ပါတယ်။ လေးစားအပ်ပါသော နာယကကြီးနှင့် လွှတ်တော်ကိုယ်စားလှယ်ကြီးများခင်ဗျာ။ စီမံကိန်းနှင့် ဘဏ္ဍာရေးဝန်ကြီးဌာနအနေဖြင့် ဥပဒေကြမ်းပူးပေါင်းကော်မတီနဲ့ ပြည်သူ့ငွေစာရင်းပူးပေါင်းကော်မတီတို့၏ သုံးသပ်ချက်နှင့် သဘောထားမှတ်ချက်၊ လွှတ်တော်ကိုယ်စားလှယ်ကြီးများ၏ ထောက်ပြအကြံပြု ဆွေးနွေးချက် မင်းအထက် ကားတင် ပါဝင် ထုတ်ပြန်၍ ကြပ်မတ်ဆောင်ရွက်ခြင်း၊ နိုင်ငံတော်သမ္မတရုံး၊ ပြည်ထောင်စုအစိုးရအဖွဲ့ရုံးတို့သို့ တင်ပြ ဆောင်ရွက်ရန် လိုအပ်သည်များကို တင်ပြဆောင်ရွက်ခြင်းတို့ကို ဆောင်ရွက်သွားမည်ဖြစ်ပါကြောင်း တင်ပြရင်း နိဂုံးချုပ်အပ်ပါတယ်။ ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ၂၀၁၈-၂၀၁၉ ခု၊ ဘဏ္ဍာရေးနှစ် အမျိုးသားစီမံကိန်းဥပဒေကြမ်းနဲ့ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းတို့အတွက် မူနှင့် အခြေခံသဘောများ ဆွေးနွေးခြင်းများအပေါ် သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက ပြန်လည်ရှင်းလင်း ဆွေးနွေးခြင်းအစီအစဉ် ပြီးဆုံးပါပြီ။ ၂၀၁၈-၂၀၁၉ ခုနှစ်၊ အမျိုးသားစီမံကိန်းဥပဒေကြမ်းနဲ့စပ်လျဉ်းပြီး ဥပဒေအကြောင်းအရာများ၊ ပူးတွဲဇယားများနဲ့ နောက်ဆက်တွဲ-၂ ပါ စီမံကိန်းလုပ်ငန်းများအတွက် တစ်ပိုဒ်ချင်းစီအလိုက် အဆိုတင်သွင်းခြင်း၊ သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက ပြန်လည်ရှင်းလင်း ဆွေးနွေးခြင်း၊ လွှတ်တော်ရဲ့ အဆုံးအဖြတ်ရယူခြင်းနဲ့ ဥပဒေကြမ်းတစ်ရပ်လုံး အတည်ပြုခြင်း အစီအစဉ်တို့ကို ၁၁-၉-၂၀၁၈ ရက်တွင် ကျင်းပပြုလုပ်မယ့် ပြည်ထောင်စုလွှတ်တော် အစည်းအဝေးမှာ ဆောင်ရွက်ရန်လျာထားပါကြောင်း ကြိုတင်အသိပေးအပ်ပါတယ်။</speech>
</bill>
</section>
<section value="Motion">
<motion>
<title>နိုင်ငံတော်သမ္မတထံမှပေးပို့ထားသော စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနနှင့် စီမံကိန်းနှင့် ဘဏ္ဍာရေးဝန်ကြီးဌာနတို့၏ စီမံကိန်းလုပ်ငန်းများ ဆောင်ရွက်ရန်အတွက် အပြည်ပြည်ဆိုင်ရာစိုက်ပျိုးရေး ဖွံ့ဖြိုးတိုးတက်မှုရန်ပုံငွေအဖွဲ့(IFAD)ထံမှ အမေရိကန်ဒေါ်လာ ၈.၉၈၄ သန်း ချေးငွေရယူရန် ကိစ္စနှင့်စပ်လျဉ်း၍ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ပြန်လည် ရှင်းလင်းဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၁၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ ပေးပို့ထားတဲ့ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနနဲ့ စီမံကိန်းနှင့် ဘဏ္ဍာရေး ဝန်ကြီးဌာနတို့က ချင်းပြည်နယ်နဲ့ မကွေးတိုင်းဒေသကြီးတို့မှာ အကောင်အထည်ဖော် ဆောင်ရွက်မယ့် အနောက်ပိုင်းဒေသများ စိုက်ပျိုးစီးပွားဖွံ့ဖြိုးတိုးတက်ရေးစီမံကိန်းအတွက် အပြည်ပြည်ဆိုင်ရာ စိုက်ပျိုးရေး ဖွံ့ဖြိုးတိုးတက်မှုရန်ပုံငွေအဖွဲ့ထံမှ အမေရိကန်ဒေါ်လာ ၈.၉၈၄ သန်း ချေးငွေရယူရန် ကိစ္စနဲ့စပ်လျဉ်းပြီး လွှတ်တော်ကိုယ်စားလှယ်များရဲ့ ဆွေးနွေးခြင်းအစီအစဉ်ကို ၄-၉-၂၀၁၈ ရက်က ကျင်းပပြုလုပ်တဲ့ ပြည်ထောင်စု လွှတ်တော် အစည်းအဝေးမှာ ဆောင်ရွက်ခဲ့ပြီး ဖြစ်ပါတယ်။ ယခု လွှတ်တော်ကိုယ်စားလှယ်များရဲ့ ဆွေးနွေးချက်များနဲ့စပ်လျဉ်းပြီး ဦးစွာ စိုက်ပျိုးရေး၊ မွေးမြူရေး နှင့် ဆည်မြောင်းဝန်ကြီးဌာနက ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="11">ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်များခင်ဗျာ။ စိုက်ပျိုးရေး၊ မွေးမြူရေးနဲ့ ဆည်မြောင်းဝန်ကြီးဌာနမှ အဆိုပြု တင်ပြတဲ့ အနောက်ပိုင်းဒေသများ စိုက်ပျိုး 8:03:08:00:006/69:8óns: (Western States Agribusiness Project-WSAP) səcmĖSacoscos ဆောင်ရွက်နိုင်ရေးအတွက် အပြည်ပြည်ဆိုင်ရာ စိုက်ပျိုးရေးဖွံ့ဖြိုးတိုးတက်မှုရန်ပုံငွေအဖွဲ့ (IFAD)ထံမှ ချေးငွေ အမေရိကန်ဒေါ်လာ ၈.၉၈၄ သန်း ချေးယူရရှိရေးကိစ္စနဲ့စပ်လျဉ်း၍ တင်ပြချက်အပေါ်မှာ လွှတ်တော် ကိုယ်စားလှယ်ကြီးများအနေနဲ့ သုံးသပ်အကြံပြု ထောက်ခံဆွေးနွေးမှုများ ဆောင်ရွက်ခဲ့ပြီးဖြစ်ပါတယ်။ လွှတ်တော်ကိုယ်စားလှယ်ကြီးများအား အထူးကျေးဇူးတင်ရှိပါကြောင်းနဲ့ စိုက်ပျိုးရေး၊ မွေးမြူရေးနဲ့ ဆည်မြောင်းဝန်ကြီးဌာနမှ ပြန်လည်ရှင်းလင်း တင်ပြသွားမှာ ဖြစ်ပါတယ်။ နာယကကြီးခင်ဗျား။ အပြည်ပြည်ဆိုင်ရာ စိုက်ပျိုးရေးဖွံ့ဖြိုးတိုးတက်မှု ရန်ပုံငွေအဖွဲ့အနေနဲ့ အဆိုပါစီမံကိန်းကို ဖွံ့ဖြိုးမှုနည်းပါးပြီး ဆင်းရဲနွမ်းပါးတဲ့ဒေသမှာရှိတဲ့ ကျေးလက်အိမ်ထောင်စုများရဲ့ လူမှုစီးပွားဘဝဖွံ့ဖြိုးတိုးတက်မှုမှာ လိုအပ်ချက်များ ဖြည့်ဆည်းပေးနိုင်ရေးကိုဦးတည်ပြီး ဒေသနေပြည်သူ တွေရဲ့ စားနပ်ရိက္ခာဖူလုံစေဖို့၊ အာဟာရပြည့်ဝစေဖို့၊ အလုပ်အကိုင်အခွင့်အလမ်းများ တိုးတက်ရရှိစေဖို့၊ မိသားစုဝင်ငွေတိုးပွားလာစေဖိုနဲ့ ရာသီဥတုပြောင်းလဲမှုဆိုင်ရာ တုန့်ပြန်နိုင်စွမ်းရည် မြင့်မားလာစေဖို့ ရည်ရွယ်ပြီး ယခုကဲ့သို့ သက်သာသောချေးငွေ ပေးအပ်ခြင်းဖြစ်ပါတယ်။ စိုက်ပျိုးရေး၊ မွေးမြူရေးနဲ့ ဆည်မြောင်းဝန်ကြီးဌာနမှ အဆိုပါချေးငွေ ရယူဆောင်ရွက်နိုင်ဖို့ အဆိုပြု တင်ပြခဲ့တဲ့ ရယူမယ့်ချေးငွေဟာ အတိုးမဲ့ချေးငွေဖြစ်ပြီး ဝန်ဆောင်ခအဖြစ်သာ ၁ နှစ်ကို ၀.၇၅ ရာခိုင်နှုန်း သာ ပေးချေရမှာဖြစ်ပါတယ်။ ပြန်လည်ပေးဆပ်ရမယ့်ကာလဟာလည်း ဆိုင်းငံ့ကာလ ၁၀ နှစ်အပါအဝင် နှစ် ၄၀ ဖြစ်ပါတယ်။ ၂၀၂၈-၂၀၂၉ ဘဏ္ဍာရေးနှစ်မှစပြီး ၆ လလျှင် (၁)ကြိမ် အမေရိကန်ဒေါ်လာ ၁.၅ သိန်းဖြင့် နှစ် ၃၀ ပြန်လည်ပေးဆပ်ရမယ့် ချေးငွေ ဖြစ်ပါတယ်။ ဖွံ့ဖြိုးမှုနည်းပါးပြီး ပထဝီအနေအထားအရ လိုအပ်ချက်တွေ ဖြည့်ဆည်းဆောင်ရွက်ပေးရန် ရှိနေဆဲ ဖြစ်တဲ့ ချင်းပြည်နယ်(တောင်ပိုင်း)မှာရှိတဲ့ မင်းတပ်မြို့နယ်နဲ့ ကန်ပက်လက်မြို့နယ်၊ မကွေးတိုင်းဒေသကြီး (မြောက်ပိုင်း)မှာရှိတဲ့ ပေါက်မြို့နယ်နဲ့ မြိုင်မြို့နယ်တို့မှာရှိတဲ့ အိမ်ထောင်စုပေါင်း ၉၈,၅၀၀ ခန့်နဲ့ ကျေးလက်နေ ပြည်သူလူဦးရေ ၄.၃ သိန်းခန့်အား အကျိုးပြုစေဖို့ မျှော်မှန်းအကောင်အထည်ဖော်မယ့် စီမံကိန်းဖြစ်ပါတယ်။ နာယကကြီးခင်ဗျား။ စီမံကိန်းဆောင်ရွက်ခြင်းဖြင့် စီမံကိန်းကျေးရွာတွေမှာ ကုန်ထုတ်လုပ်မှုနှင့် လူမှုရေးဆိုင်ရာ အခြေခံအဆောက်အအုံများ ဖွံ့ဖြိုးတိုးတက်လာခြင်း၊ ခေတ်မီနည်းစနစ်သုံး လယ်ယာ စိုက်ပျိုးရေးလုပ်ငန်းများ ဖွံ့ဖြိုးလာခြင်း၊ နည်းပညာနှင့် ငွေကြေးဆိုင်ရာ ဝန်ဆောင်မှုလုပ်ငန်းများ တိုးတက် လာခြင်းနဲ့ စွမ်းဆောင်ရည် မြင့်မားတိုးတက်လာခြင်း စတဲ့အကျိုးကျေးဇူးတွေကြောင့် ဒေသတွင်းဆင်းရဲ နွမ်းပါးမှုနှုန်းကို လျှော့ချလာနိုင်ပြီးတော့ ဒေသဖွံ့ဖြိုးမှုကို များစွာအထောက်အကူပြုစေနိုင်မှာဖြစ်ပါတယ်။ စီမံကိန်းမှထုတ်လုပ်မှုဆိုင်ရာ အခြေခံအဆောက်အအုံဖွံ့ဖြိုးရေး၊ လူမှုရေးဆိုင်ရာ အခြေခံအဆောက်အအုံ ဖွံ့ဖြိုးရေးတို့ကို အကောင်အထည်ဖော် ဆောင်ရွက်ပေးသွားမှာဖြစ်တဲ့အလျောက် စီမံကိန်းလုပ်ငန်းများ စနစ်တကျ ဆောင်ရွက်နိုင်ရန်အတွက် စောင့်ကြည့်စစ်ဆေး အကဲဖြတ်ခြင်းကို လုပ်ငန်းအပိုင်း ၃ ပိုင်းနဲ့ အကောင်အထည်ဖော် ဆောင်ရွက်သွားမှာလည်း ဖြစ်ပါတယ်။ နာယကကြီးခင်ဗျား။ ယခုချေးငွေ ရယူအကောင်အထည်ဖော်မယ့် စီမံကိန်းဟာ ဆင်းရဲနွမ်းပါးတဲ့ ဒေသများမှာရှိတဲ့ ကျေးလက်ဒေသဖွံ့ဖြိုးတိုးတက်ရေး အကောင်အထည်ဖော်ဆောင်ရွက်မယ့် စီမံကိန်း တစ်ရပ်ဖြစ်ပါတယ်။ နိုင်ငံရဲ့ဖွံ့ဖြိုးမှုနည်းပြီး ဆင်းရဲနွမ်းပါးဒေသ လူမှုစီးပွားဘဝ ဖွံ့ဖြိုးတိုးတက်လာစေရေးကို ရည်မှန်းဆောင်ရွက်မယ့် တင်ပြပါအနောက်ပိုင်းဒေသများ စိုက်ပျိုးစီးပွား ဖွံ့ဖြိုးတိုးတက်ရေးကို အကောင် အထည်ဖော်နိုင်မယ့် အဆိုပါစီမံကိန်းနဲ့စပ်လျဉ်းပြီး အပြည်ပြည်ဆိုင်ရာ စိုက်ပျိုးရေးဖွံ့ဖြိုးတိုးတက်မှု ရန်ပုံငွေ အဖွဲ့မှ ချေးငွေအမေရိကန်ဒေါ်လာ ၈.၉၈၄ သန်းအား ချေးယူရန်ကိစ္စအပေါ် ပြည်ထောင်စုလွှတ်တော်က အတည်ပြုခွင့်ပြု ပေးနိုင်ပါရန် ရှင်းလင်းဆွေးနွေး တင်ပြအပ်ပါတယ်။ ကျေးဇူးတင်ပါတယ်။</speech>
<speech type="speaker">ဆက်လက်ပြီး စီမံကိန်းနှင့် ဘဏ္ဍာရေးဝန်ကြီးဌာနက ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော်နာယက၊ အမျိုးသားလွှတ်တော်ဥက္ကဋ္ဌနှင့် လွှတ်တော်ကိုယ်စားလှယ်များ၊ ပြည်ထောင်စုအဆင့်အဖွဲ့ အစည်းဝင်များ၊ ဧည့်သည်တော်များ အားလုံးမင်္ဂလာပါ။ ကျွန်တော်ကတော့ စီမံကိန်းနှင့် ဘဏ္ဍာရေးဝန်ကြီးဌာန၊ ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ IFAD ထံမှ ချေးငွေ အမေရိကန်ဒေါ်လာ ၈.၉၈၄ သန်းနဲ့ ဆောင်ရွက်မယ့် ချင်းပြည်နယ် မင်းတပ်၊ ကန်ပက်လက်ဒေသနှင့် မကွေးတိုင်းဒေသကြီး ပေါက်၊ မြိုင်ဒေသတို့မှာ အကောင်အထည်ဖော်ဆောင်ရွက်မယ့် အနောက်ပိုင်းဒေသများ စိုက်ပျိုးစီးပွားဖွံ့ဖြိုးတိုးတက်ရေးစီမံကိန်း(WSAP) ဆောင်ရွက်နိုင်ရေးအတွက် လွှတ်တော်ကိုယ်စားလှယ်ကြီး များရဲ့ အကြံပြုဆွေးနွေးချက်များအပေါ်မှာ စီမံကိန်းနှင့် ဘဏ္ဍာရေးဝန်ကြီးဌာနကိုယ်စား ပြန်လည်ရှင်းလင်း ဆွေးနွေးမှာ ဖြစ်ပါတယ်။ နာယကကြီးခင်ဗျား။ စီမံကိန်းကို အဓိကတာဝန်ယူဖော်ဆောင်မယ့် စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနကလည်းပဲ ရှင်းလင်းတင်ပြပြီးဖြစ်ပါတယ်။ ကျွန်တော့အနေနဲ့ မင်းတပ်မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးနေလင်းအောင်ရဲ့ IFAD ချေးငွေသည် အတိုးမဲ့ချေးငွေဖြစ်ပြီးတော့ ဝန်ဆောင်ခအနေဖြင့် ၀.၇၅ ရာခိုင်နှုန်းပေးရတဲ့ ကိစ္စရပ်နဲ့စပ်လျဉ်းပြီးတော့ မေးမြန်းထားချက်အပေါ်မှာ ပြန်လည်ရှင်းလင်း ဖြေကြားလိုပါတယ်။ IFAD ရဲ့ချေးငွေဆိုင်ရာ စည်းကမ်းသတ်မှတ်ချက်များအရ ဆိုင်းငံ့ကာလ ၁၀ နှစ်၊ ပြန်ဆပ်ကာလ ၃၀ နှစ်နဲ့ စုစုပေါင်းချေးငွေ သက်တမ်း ၄၀ နှစ် ဖြစ်ပါတယ်။ အတိုးနှုန်းမှာ ဝ ရာခိုင်နှုန်း ဖြစ်သော်လည်းပဲ ဝန်ဆောင်ခအဖြစ်နဲ့ တစ်နှစ်လျှင် ၀.၇၅ ရာခိုင်နှုန်း ကောက်ခံခြင်းဖြစ်ပါတယ်။ ဒါကကျွန်တော်တို့ ကမ္ဘာ့ ဘဏ်နဲ့တူပါတယ်။ သို့ဖြစ်တဲ့အတွက်ကြောင့် အတိုးနှုန်း ဝ ရာခိုင်နှုန်း ဖြစ်သော်လည်း ဝန်ဆောင်ခအဖြစ်နဲ့ တစ်နှစ်လျှင် ၀.၇၅ ရာခိုင်နှုန်းဖြင့် တွက်ချက်ပြီးတော့ ထုတ်ယူသုံးစွဲထားတဲ့ ပမာဏအပေါ်မှာ IFAD ကို ပေးချေရမှာ ဖြစ်ပါတယ်။ IFAD အဖွဲ့အစည်းဟာ ကမ္ဘာ့ကုလသမဂ္ဂအဖွဲ့အစည်း တစ်ခုဖြစ်ပြီးတော့ ၁၉ရရ ခုနှစ်မှာ စတင်ဖွဲ့စည်းပြီးတော့ ယခုအခါမှာ အဖွဲ့ဝင်နိုင်ငံပေါင်း ၁၇၆ နိုင်ငံဖြင့် ဖွဲ့စည်းကြောင်း သိရပါတယ်။ ကျေးလက်ဒေသမှာရှိတဲ့ မြေယာမဲ့လယ်သမားများ၊ ဆင်းရဲပြီးတော့ ဝင်ငွေနည်းပါးတဲ့ လယ်သမားများရဲ့ မိသားစုများဝင်ငွေတိုးတက်လာစေဖို့နဲ့ ၎င်းမိသားစုများရဲ့ စားဝတ်နေရေးဖူလုံမှုရှိစေဖို့ ရည်ရွယ်ပြီးတော့ ချေးငွေနဲ့ ထောက်ပံ့ငွေများ ပံ့ပိုးဆောင်ရွက်နေတဲ့ နိုင်ငံတကာအဖွဲ့အစည်းတစ်ခု ဖြစ်ပါတယ်။ အဆိုပါ ဝန်ဆောင်ခကို မြန်မာနိုင်ငံသာမကဘဲနဲ့ IFAD ချေးငွေရယူတဲ့ နိုင်ငံတိုင်းက ပေးရခြင်းဖြစ်ပါကြောင်း တင်ပြအပ်ပါတယ်။ နာယကကြီးခင်ဗျား။ စီမံကိန်းနှင့် ဘဏ္ဍာရေးဝန်ကြီးဌာနအနေဖြင့် လွှတ်တော်က အတည်ပြုပြီးတဲ့ အခါမှာ ချေးငွေစာချုပ် ချုပ်ဆိုဖို့အတွက် ညှိနှိုင်းခြင်း၊ စာချုပ်အသက်ဝင်ရန် ဆောင်ရွက်ခြင်း၊ ချေးငွေ စီးဝင်မှုလမ်းကြောင်းသတ်မှတ်ခြင်း၊ ချေးငွေများကို မြန်မာကျပ်ဖြင့်ဖြစ်စေ၊ အမေရိကန်ဒေါ်လာဖြင့်ဖြစ်စေ သက်ဆိုင်ရာဌာနက ထုတ်ယူနိုင်ရန် ဆောင်ရွက်ပေးခြင်း၊ ချေးငွေထောက်ပံ့ငွေများကို စာရင်းခွဲခြား ဖွင့်လှစ်ခြင်းစသည်တို့ကို သက်ဆိုင်ရာဝန်ကြီးဌာနနဲ့ ညှိနှိုင်းပြီးတော့ ဆက်လက်ဆောင်ရွက်ပေးမှာ ဖြစ်ပါတယ်။ စီမံကိန်းနဲ့ ဘဏ္ဍာရေးဝန်ကြီးဌာနက တာဝန်ယူဆောင်ရွက်ပေးရမယ့် လုပ်ငန်းခွဲ ၂.၂ ငွေကြေး ဝန်ဆောင်မှုလုပ်ငန်းများအတွက် ငွေရေးကြေးရေးအဖွဲ့အစည်းများ ရွေးချယ်မှု၊ အတိုးနှုန်းသတ်မှတ်မှု၊ သက်တမ်းသတ်မှတ်မှု၊ ချေးငွေပေးအပ်မည့် လုပ်ငန်းများရွေးချယ်မှု၊ ချေးငွေပြန်လည်ကောက်ခံမှု စသည် တို့ကို စီမံကိန်းစီမံခန့်ခွဲမှုအဖွဲ့နဲ့ ပူးပေါင်းပြီးတော့ ဆောင်ရွက်ပေးသွားမှာ ဖြစ်ပါတယ်။ လေးစားအပ်ပါသော နာယကကြီးနဲ့ လွှတ်တော်ကိုယ်စားလှယ်များခင်ဗျား။ သို့ဖြစ်ပါ၍ ချင်းပြည်နယ် မင်းတပ်၊ ကန်ပက်လက်ဒေသနဲ့ မကွေးတိုင်း ပေါက်၊ မြိုင်ဒေသတို့မှာ အကောင်အထည်ဖော်ဆောင်ရွက်မယ့် အနောက်ပိုင်းဒေသများ စိုက်ပျိုးစီးပွားဖွံ့ဖြိုးတိုးတက်ရေး စီမံကိန်းဆောင်ရွက်ရန် အပြည်ပြည်ဆိုင်ရာ စိုက်ပျိုးရေး ဖွံ့ဖြိုးတိုးတက်မှုရန်ပုံငွေအဖွဲ့ (IFAD) ထံမှ ချေးငွေအမေရိကန်ဒေါ်လာ ၈.၉၈၄ သန်းရယူရေး ကိစ္စအပေါ်မှာ ပြည်ထောင်စုလွှတ်တော်က အတည်ပြုချက် ရယူပေးနိုင်ပါရန် နာယကကြီးမှတဆင့် လေးစားစွာ တင်ပြအပ်ပါတယ်။ ကျေးဇူးတင်ပါတယ်ခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အထက်ပါအပြည်ပြည်ဆိုင်ရာ စိုက်ပျိုးရေး ဖွံ့ဖြိုးတိုးတက်မှုရန်ပုံငွေအဖွဲ့ထံမှ အမေရိကန်ဒေါ်လာ ၈.၉၈၄ သန်း ချေးငွေရယူရန်ကိစ္စနဲ့ စပ်လျဉ်းပြီး လွှတ်တော်ရဲ့ အဆုံးအဖြတ်ယူခြင်းကို စက်ခလုတ် အသုံးပြု၍ ဆန္ဒပြုတဲ့နည်းလမ်းနဲ့ ဆောင်ရွက်ပါ့မယ်။ ထောက်ခံဆန္ဒမဲများရင် သဘောတူအတည်ပြုပြီး ကန့်ကွက်ဆန္ဒမဲများရင် သဘောမတူကြောင်း ကြေညာမှာဖြစ်ပါတယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များက စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type="speaker">ထောက်ခံမဲ (၄၂၃)မဲ၊ ကန့်ကွက်မဲ(၄)မဲ၊ ကြားနေမဲ (၃)မဲ ဖြစ်ပါတယ်။</speech>
<speech type="speaker">ထောက်ခံဆန္ဒမဲများတဲ့အတွက် စိုက်ပျိုးရေး၊ မွေးမြူရေးနှင့် ဆည်မြောင်း ဝန်ကြီးဌာနနဲ့ စီမံကိန်းနှင့် ဘဏ္ဍာရေးဝန်ကြီးဌာနတို့က ချင်းပြည်နယ်နဲ့ မကွေးတိုင်းဒေသကြီးတို့မှာ အကောင်အထည်ဖော်ဆောင်ရွက်မယ့် အနောက်ပိုင်းဒေသများ စိုက်ပျိုးစီးပွားဖွံ့ဖြိုးတိုးတက်ရေး စီမံကိန်း အတွက် အပြည်ပြည်ဆိုင်ရာစိုက်ပျိုးရေး ဖွံ့ဖြိုးတိုးတက်မှုရန်ပုံငွေအဖွဲ့ထံမှ အမေရိကန်ဒေါ်လာ ၈.၉၈၄ သန်း ချေးငွေရယူရန်ကိစ္စကို လွှတ်တော်က သဘောတူအတည်ပြုကြောင်း ကြေညာပါတယ်။</speech>
</motion>
<motion>
<title>နိုင်ငံတော်သမ္မတထံမှပေးပို့ထားသော ဆောက်လုပ်ရေးဝန်ကြီးဌာန၏ စီမံကိန်းလုပ်ငန်းများဆောင်ရွက်ရန် အတွက် ကိုရီးယားသမ္မတနိုင်ငံ၊ EXIM Bank of Korea ထံမှ EDCF ချေးငွေအမေရိကန်ဒေါ်လာ ၆၁.၈၁၆ သန်း ချေးငွေရယူရန်ကိစ္စနှင့် စပ်လျဉ်း၍ သက်ဆိုင်ရာ ပြည်ထောင်စုအဆင့်အဖွဲ့အစည်းဝင် များက ပြန်လည်ရှင်းလင်း ဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၁၁) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ ပေးပို့ထားတဲ့ ဆောက်လုပ်ရေးဝန်ကြီးဌာနက ရန်ကုန်တိုင်းဒေသကြီး၊ လှည်းကူးမြို့နယ်မှာ 3a6ms€3200 Soodcaodegodouş Korea - Myanmar Industrial Complex(KMIC)saozes cezados လမ်း၊ ရေ၊ မီး၊ အခြေခံအဆောက်အအုံများကို ပံ့ပိုးပေးနိုင်ဖို့ ကိုရီးယားသမ္မတနိုင်ငံ၊ EXIM Bank of Korea ထံမှ EDCF ချေးငွေ အမေရိကန်ဒေါ်လာ ၆၁.၈၁၆ သန်း ချေးငွေရယူရန် ကိစ္စနဲ့စပ်လျဉ်းပြီး လွှတ်တော် ကိုယ်စားလှယ်များရဲ့ ဆွေးနွေးခြင်းအစီအစဉ်ကို ၄-၉-၂၀၁၈ ရက်က ကျင်းပပြုလုပ်တဲ့ ပြည်ထောင်စု လွှတ်တော်အစည်းအဝေးမှာ ဆောင်ရွက်ခဲ့ပြီးဖြစ်ပါတယ်။ ယခု လွှတ်တော်ကိုယ်စားလှယ်များရဲ့ ဆွေးနွေးချက်များနဲ့စပ်လျဉ်းပြီး ဦးစွာ ဆောက်လုပ်ရေး ဝန်ကြီးဌာနက ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="14">ဦးကျော်လင်း(ဒုတိယဝန်ကြီး၊ ဆောက်လုပ်ရေးဝန်ကြီးဌာန)</agency>လေးစားအပ်ပါသော နာယကကြီးခင်ဗျား။ ကျွန်တော်အနေဖြင့် ဆောက်လုပ်ရေးဝန်ကြီးဌာနမှ ရန်ကုန်တိုင်းဒေသကြီး၊ လှည်းကူး မြို့နယ်တွင် အကောင်အထည်ဖော်ဆောင်ရွက်မည့် Korea-Myanmar Industrial Complex (KMIC) စီမံကိန်း လုပ်ငန်းများဆောင်ရွက်ရန်အတွက် ကိုရီးယားနိုင်ငံ EXIM Bank ထံမှ EDCF ချေးငွေ အမေရိကန် ဒေါ်လာ ၆၁.၈၁၆ သန်း ချေးယူရန်ကိစ္စနဲ့ပတ်သက်၍ ဒုတိယအကြိမ် ပြည်ထောင်စုလွှတ်တော် နဝမပုံမှန် အစည်းအဝေး(၁၇)ရက်မြောက်နေ့မှာ လွှတ်တော်ကိုယ်စားလှယ်များမှ အကြံပြု ဆွေးနွေးသွားခဲ့တဲ့ အချက် များနှင့်ပေါင်းစပ်၍ ပြန်လည်ရှင်းလင်း တင်ပြသွားမှာဖြစ်ပါတယ်။ လေးစားအပ်ပါသော နာယကကြီးခင်ဗျား။ Power Point ဖြင့် ရှင်းလင်းခွင့်ပြုပါရန် တင်ပြအပ် ပါတယ်ခင်ဗျာ။ ကျွန်တော်တင်ပြခဲ့တဲ့ KMIC စီမံကိန်းနဲ့ပတ်သက်ပြီးတော့ အကြံပြုဆွေးနွေးသွားကြတဲ့ လွှတ်တော်ကိုယ်စားလှယ်ကြီး ၉ ဦးကို အထူးကျေးဇူးတင်ရှိပါကြောင်း ဦးစွာပြောကြားလိုပါတယ်။ လွှတ်တော် ကိုယ်စားလှယ်ကြီးများရဲ့ အကြံပြု ဆွေးနွေးချက်များကိုလည်း မှတ်တမ်းတင်ထားပြီးတော့ စီမံကိန်း ဆောင်ရွက်ရာတွင် ထည့်သွင်းလိုက်နာဆောင်ရွက်သွားမှာ ဖြစ်ပါကြောင်းကိုလည်း တစ်ဆက်တည်းတင်ပြ အပ်ပါတယ်။ ဆက်လက်ပြီးတော့ လွှတ်တော်ကိုယ်စားလှယ်ကြီးများ ဆွေးနွေးမေးမြန်းချက်များနှင့် ပတ်သက်ပြီး ရေရရှိရေး၊ မီးဆက်သွယ်ရေးနှင့် လမ်းဖောက်လုပ်ရန်တို့နှင့်စပ်လျဉ်း၍ ဦးစွာ ရှင်းလင်း တင်ပြသွားမှာ ဖြစ်ပါတယ်။ စက်မှုဇုန်ပြင်ပ အခြေခံအဆောက်အအုံများအတွက် ရေ၊ မီး၊ လမ်းလုပ်ငန်း၏ Feasibility Study ကို ၂၀၁ရ ခုနှစ်၊ ဇန်နဝါရီလမှ ၂၀၁၈ ခုနှစ်၊ ဇန်နဝါရီလအထိ ဆောင်ရွက်ခဲ့သော အဆိုပါ FS အပေါ် အခြေခံ၍ လုပ်ငန်းပိုင်းအလိုက် တည်ဆောက်ရေးကုန်ကျစရိတ်၏ စုစုပေါင်းတန်ဖိုးမှာ အမေရိကန်ဒေါ်လာ ၆၁.၈၁၆ သန်းကို အသုံးပြုသွားမှာဖြစ်ပါတယ်။ ရေရရှိရေးအတွက် ကလီထော်ဆည်မှရေကို ပိုက်လိုင်း ၁၈.၂ရ ကီလိုမီတာအရှည်ဖြင့် Pumping Station မှတစ်ဆင့် Water Treatment Plant သို့ ရယူသွားမှာ ဖြစ်ပါတယ်။ နေ့စဉ် ရေကုဗမီတာ ၁၀,၀၀၀ စုစုပေါင်း ရေဂါလံ ၂၆ သန်းခန့်ကို Water Treatment Plant မှ အလုံအလောက်ရရှိနိုင်ရန် စီစဉ်ထားပြီးတော့ စက်မှုလုပ်ငန်းများအတွက် ၈,၀၀၀ ကုဗမီတာနှင့် လူနေ အဆောက်အဦနှင့် အခြားအသုံးပြုမှုများအတွက် ၂,၀၀၀ ကုဗမီတာ အသုံးပြုမှာဖြစ်ပါတယ်။ လုပ်ငန်းစဉ်များကို နိုင်ငံတကာအဆင့်မီ နည်းပညာများအသုံးပြု၍ ဆောင်ရွက်သွားမှာဖြစ်ပြီးတော့ တည်ဆောက်ရေးကုန်ကျစရိတ်ကတော့ အမေရိကန်ဒေါ်လာ ၁၇.၉၁၃ သန်း ဖြစ်ပါတယ်။ အဆင့်မြှင့်ဖောက်လုပ်သွားမယ့် လမ်းအကျယ်မှာ ၂၂ မီတာဖြစ်ပြီးတော့ ၉.၄၅ ကီလိုမီတာအရှည်၊ (၄)လမ်းသွား နိုင်လွန်ကတ္တရာလမ်းအဖြစ် အမေရိကန်နိုင်ငံ AASHTO နည်းကို အခြေခံထားတဲ့ Korea Standard $. Gaosegodas:looulosusil လမ်းပိုင်းတွင် ရေမြောင်းများအတွက်လည်း ထည့်သွင်းတွက်ချက်ထားပြီးတော့ တည်ဆောက်ရေး ကုန်ကျစရိတ်မှာ အမေရိကန်ဒေါ်လာ ၂၆.၈၀၅ သန်း ဖြစ်ပါတယ်။ လျှပ်စစ်ဓာတ်အားရရှိရေးအတွက် မြောင်းတကာနှင့် ကမာနတ်ဓာတ်အားခွဲရုံများမှ သွယ်တန်း ရယူ၍ (230kV)ဓာတ်အားခွဲရုံနှင့် 100 MVA Transformer (၂)လုံးတို့ဖြင့် ပြန်လည်ဖြန့်ဖြူးသွားမှာ ဖြစ်ပြီး တော့ တည်ဆောက်ရေးကုန်ကျစရိတ်မှာ အမေရိကန်ဒေါ်လာ ၁၇.၀၉၈ သန်း ဖြစ်ပါတယ်။ လေးစားအပ်ပါသော နာယကကြီးခင်ဗျား။ အမျိုးသားညီလာခံကျင်းပခဲ့တဲ့ ညောင်နှစ်ပင်ဒေသရှိ အဆောက်အဦ ၅၄ လုံးအနက် ဧရိယာ ဧက ၃၀ အတွင်းမှာရှိတဲ့ ညီလာခံခန်းမနဲ့ အဆောက်အဦများကို ရန်ကုန်တိုင်းဒေသကြီးအစိုးရအဖွဲ့သို့ လွှဲပြောင်းပေးအပ်ထားပြီးဖြစ်ပါတယ်။ ရန်ကုန်တိုင်းဒေသကြီးအစိုးရ အဖွဲ့အနေဖြင့် လုပ်သားသင်တန်းကျောင်း (Training Center)အဖြစ် ဆက်လက် ဆောင်ရွက်သွားမှာ ဖြစ်ပါတယ်။ KMIC စီမံကိန်းရဲ့ ပထမအဆင့်ဆောင်ရွက်တဲ့ စက်မှုဇုန် ဧက ၅၀၀ ကျော် အောင်မြင်ပြီးပါက ၎င်းနှင့်ကပ်လျက်ရှိသော စိုက်ပျိုးရေးနှင့် မွေးမြူရေးဇုန်များကို ဆက်လက်အဆင့်မြှင့်တင် ဆောင်ရွက်သွားမှာ ဖြစ်ပြီးတော့ Eco-Green City စီမံကိန်းနှင့်လည်း ချိတ်ဆက်ပြီး ဆောင်ရွက်သွားမှာ ဖြစ်ပါတယ်။ ကိုရီးယားနည်းပညာအသုံးပြု၍ Centralized Waste Water Treatment Plant ကိုထည့်သွင်း ဆောင်ရွက်သွားမှာဖြစ်ပြီးတော့ အမှိုက်များကိုလည်းပဲ Centralized စနစ်ဖြင့် Operator မှ သိမ်းဆည်း စွန့်ပစ်မည့်စနစ်ကို အသုံးပြုသွားမှာဖြစ်ပါတယ်။ စက်ရုံအတွင်းမှာ Drainage System ကို ထည့်သွင်း ဆောင်ရွက်သွားမှာဖြစ်ပြီးတော့ ဓာတ်အားလိုင်းနှင့် ခွဲရုံများကိုလည်း Safety ဆိုင်ရာ ဦးစားပေးဆောင်ရွက် သွားမှာဖြစ်ပါတယ်။ပြီးခဲ့တဲ့ (၃)နှစ်တာ ကာလအတွင်းမှာ EIA, SIA နှင့် Detailed Feasibility Study qp:o caosègodoos:o 8: Geoloogui KMIC ond gedoze Import Substitution ordin Export 8:00:60: (CMP -Cutting Making PackagingJoosjąp:cops: oloeg ဖြစ်ပါတယ်။ ပြည်ပနိုင်ငံများက လက်မခံတဲ့ Dirty and Dangerous ဖြစ်စေမယ့် စက်ရုံအမျိုးအစားများ ကိုလည်း လက်ခံခွင့်ပြုပေးသွားမှာမဟုတ်ကြောင်း တင်ပြလိုပါတယ်။ ၂၀၁၆ ခုနှစ် မြန်မာနိုင်ငံရင်းနှီးမြှုပ်နှံမှု ဥပဒေအရ မြေငှားသက်တမ်းကို (၅၀)နှစ် + (၁၀)နှစ် + (၁၀)နှစ်ဖြင့် စုစုပေါင်း နှစ်(၇၀) သတ်မှတ်ထား ပြီးတော့ စက်မှုဇုန်အတွင်း လာရောက်လုပ်ကိုင်မယ့် စက်ရုံလုပ်သားများကို ဥပဒေအရ ကာကွယ်ပေးနိုင်ရန် ကြိုတင်ပြင်ဆင်ဆောင်ရွက်သွားမှာ ဖြစ်ပါတယ်။ စက်မှုဇုန်စီမံကိန်း စတင်ဆောင်ရွက်သွားမည့်လည်း သတင်းအချက်အလက်များကို ပြည်သူများအား ပွင့်လင်းမြင်သာစွာ ချပြသွားမှာဖြစ်ပြီးတော့ Organization for Economic Corporation and Development (OECD) wd: qmdqp: အတိုင်း ဆောင်ရွက်သွားမှာ ဖြစ်ပါတယ်။ KMIC ondgebiente:03 08:03:08a8qp: Main Contractor saloo caosègos မှာဖြစ်ပြီးတော့ Sub Contractor အဖြစ် ပြည်တွင်းကုမ္ပဏီများမှ ဆောင်ရွက်မှာဖြစ်ပါတယ်။ ဆောင်ရွက်မယ့် ကိုရီးယား Land and Housing (LH) အနေဖြင့်လည်း ခိုင်မာတဲ့ ကိုရီးယားနိုင်ငံအစိုးရ အဖွဲ့အစည်းတစ်ရပ်ဖြစ်ပြီးတော့ ကိုရီးယား၏အကြီးဆုံး ရင်းနှီးမြှုပ်နှံမှုကုမ္ပဏီကြီး ဖြစ်ပါတယ်။ ကိုရီးယား နိုင်ငံ၊ ဆိုးလ်မြို့မှာလည်း KMIC စီမံကိန်းနဲ့ပတ်သက်တဲ့ ရှင်းလင်းပွဲတစ်ခုကို ၂၃-၇-၂၀၁၈ ရက်နေ့က LH ရုံးခန်းကို လာရောက်စုံစမ်းနေတဲ့ နိုင်ငံခြားကုမ္ပဏီများက နေ့စဉ်ရှိနေတဲ့ အကြောင်းကိုလည်း သိရှိရ ပါတယ်။ ကိုယ်စားလှယ်ကြီးတစ်ဦးမှ ဒေသတွင်းရှိလူ့စွမ်းအားကို သုတေသနပြုဖို့ ထောက်ပြသွားမှုကိုလည်း မှတ်တမ်းတင်ထားရှိပြီးတော့ ဒေသတွင်းနှင့် အခြားဒေသများမှ လူစွမ်းအားအရင်းအမြစ်များ ရရှိနိုင်မည့် အခြေအနေများကိုလည်း လေ့လာဆန်းစစ် ဆောင်ရွက်သွားမှာဖြစ်ပါတယ်။ စက်မှုဇုန်အတွင်း လာရောက် လုပ်ကိုင်မယ့် စက်ရုံလုပ်သားများအတွက် လုပ်ငန်းဆိုင်ရာ ကြိုတင်ကျွမ်းကျင်မှု သင်တန်းများပေးရန် Vocational Training Center ကို KOICA Grant အကူအညီဖြင့် အကောင်အထည်ဖော်နိုင်ဖို့ ညှိနှိုင်း ဆွေးနွေးမှုများ ပြုလုပ်လျက်ရှိပြီးတော့ ဝင်ရောက်လာမယ့် ကုမ္ပဏီအမျိုးအစားပေါ် မူတည်၍ လေ့ကျင့် သင်ကြားမှုများကို သက်ဆိုင်ရာဝန်ကြီးဌာနများနဲ့ ဆွေးနွေးညှိနှိုင်း၍ ဆက်လက် ဆောင်ရွက်သွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျာ။ Logistic နဲ့ပတ်သက်ပြီးတော့လည်း စက်ရုံများမှ ထုတ်လုပ်တဲ့ ကုန်ပစ္စည်းအမျိုးအစားအလိုက် ပြည်ပသို့ ပြန်လည်တင်ပို့ရန်အတွက် ကုန်းလမ်း၊ ရေလမ်း တို့ကို ထည့်သွင်းစဉ်းစားထားပြီးဖြစ်ပါတယ်။ ရထားလမ်းကိုအသုံးပြုရန် ထည့်သွင်းစဉ်းစားခဲ့သော်လည်းပဲ Feasible aloooosaozoši Door-to-Door aloo saozns Container qp:o 32op:Ga Outer Ring road မှတစ်ဆင့် သီလဝါဆိပ်ကမ်းသို့ ဆက်သွယ်ပို့ဆောင်နိုင်ရေး ဆောင်ရွက်သွားမှာ ဖြစ်ပါတယ်။ ရင်းနှီးမြှုပ်နှံမှုအနေဖြင့် KMIC စက်မှုဇုန်စီမံကိန်းအား Joint Venture ဖက်စပ်စနစ်ဖြင့် အကောင် အထည်ဖော် ဆောင်ရွက်သွားမည်ဖြစ်ပြီးတော့ မြို့ပြနှင့်အိမ်ရာဖွံ့ဖြိုးရေးဦးစီးဌာနမှ နှစ် ၅၀ မြေအသုံး ပြုခွင့် တန်ဖိုးသတ်မှတ်၍ In Kind Share 40 ရာခိုင်နှုန်းအဖြစ် လည်းကောင်း၊ LH ဘက်မှ စက်မှုဇုန် တည်ဆောက်ရေးကုန်ကျစရိတ်ကို In Cash Share ၆၀ ရာခိုင်နှုန်းအဖြစ်လည်းကောင်း၊ 40:60 အချိုးဖြင့် ထည့်ဝင်ဆောင်ရွက်သွားမှာဖြစ်ပြီးတော့ ရရှိလာတဲ့အကျိုးအမြတ်ရဲ့ 40:60 အချိုးဖြင့်ခွဲပြီးတော့ နိုင်ငံတော်ရဲ့ Revenue ထဲကို တိုက်ရိုက်ဝင်ရောက်သွားမှာ ဖြစ်ပါတယ်။ ရရှိလာနိုင်မယ့်အခွန်အခရငွေအဖြစ် တစ်နှစ်ကို အမေရိကန်ဒေါ်လာ ဆယ်သန်းခန့်ကို တည်ဆောက်ရေး ကာလ ၃ နှစ်နှင့် ဝင်ငွေခွန်ကင်းလွတ်ခွင့်ကာလ ၅ နှစ်၊ စုစုပေါင်း ၈ နှစ်အကြာမှာ အပြည့်အဝ စတင်ရရှိမှာ ဖြစ်ပါတယ်။ ၎င်းအပြင် စက်မှုဇုန် တည်ဆောက်ရေးကာလ ၃ နှစ်ပြီးဆုံးတဲ့စက်မှုမြေကွက် များအား ရင်းနှီးမြှုပ်နှံသူများသို့ ငှားရမ်းသည့်အပေါ်ကနေပြီးတော့ တံဆိပ်ခေါင်းခွန်အဖြစ်နဲ့ ကျပ် ၉၅၀ သန်း ခန့်နှင့် နှစ်စဉ်မြေခွန်အဖြစ် အမေရိကန်ဒေါ်လာ ၂ သိန်းခွဲခန့် ကောက်ခံရရှိနိုင်မှာ ဖြစ်ပြီးတော့ ပြည်တွင်း အလုပ်သမားများနဲ့ ပြည်ပကျွမ်းကျင်လုပ်သားများထံမှ ဝင်ငွေခွန်နှင့် KMIC ရှိ ရင်းနှီးမြှုပ်နှံသူများသို့ ရေရောင်းချပေးခြင်းနှင့် မီးအသုံးပြုခြင်းတို့အတွက်လည်း ဝင်ငွေရရှိနိုင်မှာဖြစ်ကြောင်း တင်ပြအပ်ပါတယ်။ လေးစားအပ်ပါသော နာယကကြီးခင်ဗျား။ လက်ရှိအောင်မြင်မှုရရှိနေတဲ့ သီလဝါအထူးစီးပွားရေး ဇုန်ကို ဥပမာထားပြီး နှိုင်းယှဉ်တင်ပြလိုတာကတော့ သီလဝါအထူးစီးပွားရေးဇုန်တွင် ပထမအဆင့်ဧရိယာ ၄၀၅ ဟက်တာကို ၂၀၁၃ ခုနှစ်၊ ဒီဇင်ဘာလမှာ စတင်အကောင်အထည်ဖော် ဆောင်ရွက်ခဲ့ရာမှာ ၂၀၁၅ ခုနှစ်၊ စက်တင်ဘာလအတွင်းမှာ စီးပွားဖြစ် စတင်လည်ပတ်နိုင်ခဲ့ပါတယ်။ ဒုတိယအဆင့်ဧရိယာ ၁၈၅ ဟက်တာ ကို ၂၀၁ရ ခုနှစ်၊ ဖေဖော်ဝါရီလမှာ ထပ်မံအကောင်အထည်ဖော် ဆောင်ရွက်နိုင်ခဲ့ပြီးတော့ ယခုအခါမှာတော့ နိုင်ငံပေါင်း ၁ရ နိုင်ငံက ရင်းနှီးမြှုပ်နှံမှု ၉ရ ခု အထိတိုးလာခဲ့ပါတယ်။ လက်ရှိစက်ရုံပေါင်း ၅၄ ရုံက စီးပွားဖြစ်လည်ပတ်နေပြီးတော့ အချို့ကတော့ ဆောင်ရွက်ဆဲအဆင့်မှာ ရှိပါတယ်။ ရင်းနှီးမြှုပ်နှံမှုပမာဏ စုစုပေါင်းအမေရိကန်ဒေါ်လာ ၁.၄၉ ဘီလီယံထိ ရှိလာခဲ့ပြီးတော့ နိုင်ငံတကာမှ ရင်းနှီးမြှုပ်နှံသူများကို ဆွဲဆောင်ရန်အတွက် အခြေခံအဆောက်အအုံကဏ္ဍသည် အရေးကြီးပါကြောင်း၊ သီလဝါအထူးစီးပွားရေးဇုန် အတွက် ပြင်ပအခြေခံအဆောက်အအုံများဖြစ်တဲ့ လျှပ်စစ်မီးအတွက် ၅၀ မီဂါဝပ် Substation တည်ဆောက် ခြင်း၊ ဆိပ်ကမ်းတည်ဆောက်ခြင်း၊ လဂွန်းပြင်ဆည်မှ ရေသွယ်တန်းရယူခြင်း၊ သန်လျင်တံတားမှ သီလဝါ SEZ သို့ ဆက်သွယ်သည့် ကားလမ်း၊ တံတားများ ဖောက်လုပ်ခြင်းစတဲ့လုပ်ငန်းတွေကို ဂျပန်နိုင်ငံမှ ODA Loan ရယူပြီး တည်ဆောက်အကောင်အထည်ဖော်ခဲ့ရခြင်း ဖြစ်ပါတယ်။ သီလဝါအထူးစီးပွားရေးစက်မှုဇုန်အနေနဲ့ ယခုအခါ စက်ရုံတည်ထောင်သူ၊ ရင်းနှီးမြှုပ်နှံသူများ အနေဖြင့် အခွန်ကင်းလွတ်ခွင့်ရထားတဲ့ ဲလည်း နိုင်ငံတော်မှအခွန်ငွေတွေ စတင်ကောက်ခံ ရရှိ GolBor(8:60 ($£gycos? Commercial Tax say Corporate Tax op:ol masoni လာမှာ ဖြစ်ပါတယ်။ အခြေခံအဆောက်အအုံရင်းနှီးမြှုပ်နှံမှုသည် FDI ဝင်ရောက်လာမှုနှင့် နိုင်ငံ၏ GDP တိုးမြှင့်ရေးအတွက် ကောင်းမွန်အရေးကြီးသည့် ကြိုတင်ပြင်ဆင်မှုဖြစ်သောကြောင့် တင်ပြခဲ့တဲ့ သီလဝါ အထူးစီးပွားရေးဇုန် အောင်မြင်ဖြစ်ထွန်းသကဲ့သို့ လှည်းကူး KMIC စက်မှုဇုန် အောင်မြင်နိုင်ရန်အတွက် Infrastructure များကို ကြိုတင်ပြင်ဆင်ဆောင်ရွက်နိုင်ရန် တင်ပြရခြင်းဖြစ်ပါတယ်။ Infrastructure နဲ့ ပတ်သက်ပြီးတော့ လျှပ်စစ်ပိုင်းဆိုင်ရာကို ကျွမ်းကျင်သော ဝန်ကြီးဌာနနှင့် ဆက်စပ်၍လည်းကောင်း၊ ရေသန့်လုပ်ငန်းများကိုလည်း ကျွမ်းကျင်တဲ့ ရန်ကုန်မြို့တော် စည်ပင်သာယာရေးကော်မတီနှင့်လည်းကောင်း ဆက်စပ်ကာ ပေါင်းစပ်သိင်း ဆောင်ရွက်သွားမှာဖြစ်ပါတယ်။ လေးစားအပ်ပါသော နာယကကြီးခင်ဗျား။ ယခုချေးယူရန် တင်ပြခဲ့တဲ့ချေးငွေမှာ ပြီးစီးနေတဲ့ လုပ်ငန်းများအတွက် တောင်းခံခြင်းမဟုတ်ဘဲနဲ့ အခုချေးငွေ အတည်ပြုတော့မှ လုပ်ငန်းတွေဟာ စတင် ဆောင်ရွက်မှာဖြစ်ပါတယ်။ KMIC စီမံကိန်းဆောင်ရွက်ရာတွင် ပွင့်လင်းမြင်သာမှုရှိစေဖို့နဲ့ ရေရှည်ခိုင်ခံ့ ကောင်းမွန်စေဖို့အတွက် ကိုရီးယား EXIM Bank ရဲ့ အကူအညီနဲ့ နိုင်ငံတကာနည်းပညာ အကြံပေးပညာရှင် (Consultant)များ ငှားရမ်းဆောင်ရွက်သွားမှာဖြစ်ပြီးတော့ လိုအပ်တဲ့ ဒီဇိုင်းတွက်ချက်ပုံစံထုတ်ခြင်း၊ တင်ဒါ ခေါ်ယူခြင်းနှင့် အရည်အသွေးဆိုင်ရာ ကြီးကြပ်ခြင်းများကို အဆိုပါငှားရမ်းမည့် နည်းပညာအကြံပေး ပညာရှင်များမှသာ ဆောင်ရွက်သွားမှာဖြစ်ကြောင်း တင်ပြလိုပါတယ်။ ကျွန်တော် ရှင်းလင်းတင်ပြသွားခဲ့တဲ့ KMIC စီမံကိန်း အကောင်အထည်ဖော်နိုင်ရေးအတွက် စီမံကိန်းဆောင်ရွက်မှုပုံစံနဲ့ နည်းလမ်းများအတိုင်း စနစ်တကျ လျာထားစီမံ ဆောင်ရွက်သွားမှာဖြစ်ပြီးတော့ ကိုယ်စားလှယ်တော်ကြီးများရဲ့ ဆွေးနွေးအကြံပြုချက်များကိုလည်း ထည့်သွင်းပေါင်းစပ်ပြီးတော့ လစ်ဟာမှု မရှိအောင် အလေးအနက်ထား ဆောင်ရွက်သွားမှာဖြစ်ပါသဖြင့် ကိုရီးယား EXIM Bank ထံမှ EDCF ချေးငွေ အမေရိကန်ဒေါ်လာ ၆၁.၈၁၆ သန်း ချေးယူမည့်ကိစ္စအား ပြည်ထောင်စုလွှတ်တော်မှ သဘောတူ အတည်ပြုပေးနိုင်ပါရန် ရှင်းလင်းတင်ပြရင်း နိဂုံးချုပ်ပါတယ်။ ကျေးဇူးတင်ပါတယ်။</speech>
<speech type="speaker">ဆက်လက်ပြီး စီမံကိန်းနှင့် ဘဏ္ဍာရေးဝန်ကြီးဌာနက ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယက၊ အမျိုးသားလွှတ်တော် ဥက္ကဋ္ဌနှင့် လွှတ်တော်ကိုယ်စားလှယ် များ ပြည်ထောင်စုအဆင့် အဖွဲ့အစည်းဝင်များနှင့် ဧည့်သည်တော်များအားလုံးပဲ မင်္ဂလာပါ။ တော့ စီမံကိန်းနဲ့ ဘဏ္ဍာရေးဝန်ကြီးဌာနမှ ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ဆောက်လုပ်ရေး ဝန်ကြီးဌာနက EXIM Bank of Korea ထံမှ သက်သာမှုရှိတဲ့ချေးငွေ အမေရိကန်ဒေါ်လာ ၆၁.၈၁၆ သန်း ဖြင့် ဆောင်ရွက်မည့် ရန်ကုန်တိုင်းဒေသကြီး၊ လှည်းကူးမြို့နယ်ရှိ Korea-Myanmar Industrial Complex KMIC စီမံကိန်းအတွက် လိုအပ်တဲ့ လမ်း၊ ရေ၊ မီး အခြေခံအဆောက်အအုံများ တည်ဆောက်ရေး လုပ်ငန်းများနဲ့ပတ်သက်ပြီး လွှတ်တော်ကိုယ်စားလှယ်တော်ကြီးများရဲ့ အကြံပြု ဆွေးနွေးချက်များအပေါ် စီမံကိန်းနဲ့ ဘဏ္ဍာရေးဝန်ကြီးဌာနကိုယ်စား ပြန်လည်ရှင်းလင်း တင်ပြမှာဖြစ်ပါတယ်။ ကျွန်တော့အနေနဲ့ ဆောက်လုပ်ရေးဌာနက အသေးစိတ်ရှင်းလင်းတင်ပြပြီးဖြစ်တဲ့အတွက်ကြောင့် ရှင်းလင်းတင်ပြရန်များစွာမရှိပါ။ တပ်မတော်သား ပြည်သူ့လွှတ်တော်ကိုယ်စားလှယ် ဒုတိယဗိုလ်မှူးကြီး တိုးလွင် မေးမြန်းထားတဲ့ နိုင်ငံတော်၏ပြည်ပကြွေးမြီလက်ကျန်နဲ့ပတ်သက်ပြီး မေးမြန်းချက်အပေါ်မှာ ပြန်လည်ရှင်းလင်း ဖြေကြားမှာဖြစ်ပါတယ်။ ကိုယ်စားလှယ်တော် ထောက်ပြမေးမြန်းထားမှုအပေါ်မှာလည်း ကျေးဇူးတင်ရှိကြောင်း ပြောကြားလိုပါတယ်။ ၃၁-၃-၂၀၁၈ ရက်နေ့ ပြည်ပကြွေးမြီလက်ကျန် ကိန်းဂဏန်း အမှန်သည် ပြည်ထောင်စုဝန်ကြီး တင်ပြထားသည့်အတိုင်း အမေရိကန်ဒေါ်လာဖြင့် ၁၀.၂ ဘီလီယံ ဖြစ်ပါကြောင်း တစ်နည်းအားဖြင့် မြန်မာကျပ်ငွေဖြင့် ကျပ် ၁၃.၉၇၄ ထရီလီယံဖြစ်ပါကြောင်း တင်ပြအပ် ပါတယ်။ သို့ဖြစ်ပါ၍ ၃၀-၈-၂၀၁၈ ရက်နေ့တွင် ရှင်းလင်းတင်ပြစဉ်ပါရှိတဲ့ ၁၃.၉၇၄ ကိန်းဂဏန်းသည် မြန်မာကျပ်ငွေ ထရီလီယံဖြင့်ဖြစ်ပါကြောင်း ပြင်ဆင်တင်ပြအပ်ပါတယ်။ ပြည်ထောင်စုလွှတ်တော်ရုံးသို့ လည်း ပြင်ဆင်ချက်ကို ပေးပို့ထားပါကြောင်း တင်ပြအပ်ပါတယ်။ ချေးငွေရယူရေးကိစ္စကို လွှတ်တော်ကအတည်ပြုပြီးတဲ့အခါမှာ စီမံကိန်းနဲ့ ဘဏ္ဍာရေးဝန်ကြီးဌာန အနေဖြင့် ချေးငွေစာချုပ်ညှိနှိုင်းမှု၊ လက်မှတ်ရေးထိုးမှု ထုတ်ယူသုံးစွဲမှုစတဲ့လုပ်ငန်းစဉ်များကို လုပ်ထုံး လုပ်နည်းများနဲ့အညီ ဆောင်ရွက်သွားမှာဖြစ်ပြီးတော့ စီမံကိန်းအကောင်အထည်ဖော်မှုကိုလည်းပဲ စောင့်ကြည့် ကြပ်မတ်သွားမည်ဖြစ်ပါကြောင်း တင်ပြအပ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်ကြီး များခင်ဗျာ။ သို့ဖြစ်ပါ၍ ရန်ကုန်တိုင်းဒေသကြီး၊ လှည်းကူးမြို့နယ်မှာ Korea-Myanmar Industrial Complex KMIC ကို အကောင်အထည်ဖော်ဆောင်ရွက်နိုင်ဖို့ လိုအပ်တဲ့ လမ်း၊ ရေ၊ မီး အခြေခံအဆောက်အအုံများကို အကောင်အထည်ဖော်ဆောင်ရွက်ပေးရမယ့် လုပ်ငန်းစီမံကိန်းအတွက် ကိုရီးယားသမ္မတနိုင်ငံ EXIM Bank of Korea coq Economic Development Cooperation Fund EDCF bundouse soos ချေးငွေ အမေရိကန်ဒေါ်လာ ၆၁.၈၁၆ သန်း ရယူရေးကိစ္စအပေါ်မှာ ပြည်ထောင်စုလွှတ်တော်က အတည် ပြုချက် ရယူပေးနိုင်ပါရန် နာယကကြီးမှတစ်ဆင့် လေးစားစွာ တင်ပြအပ်ပါတယ်ခင်ဗျာ။ ကျေးဇူးတင် ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အထက်ပါ ကိုရီးယားသမ္မတနိုင်ငံ၊ EXIM Bank of Korea ထံမှ EDCF ချေးငွေ အမေရိကန်ဒေါ်လာ ၆၁.၈၁၆ သန်း ချေးငွေရယူရန် ကိစ္စနဲ့စပ်လျဉ်းပြီး လွှတ်တော်ရဲ့ အဆုံးအဖြတ်ယူခြင်းကို စက်ခလုတ်အသုံးပြု၍ ဆန္ဒပြုတဲ့ နည်းလမ်းနဲ့ ဆောင်ရွက်ပါ့မယ်။ ထောက်ခံမဲများရင် သဘောတူအတည်ပြုပြီး ကန့်ကွက်မဲများရင် သဘောမတူကြောင်း ကြေညာမှာ ဖြစ်ပါတယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type="speaker">ထောက်ခံမဲ (၄၅၅)မဲ၊ ကန့်ကွက်မဲ (၆)မဲ၊ ကြားနေမဲ (၂)မဲ ဖြစ်ပါတယ်။</speech>
<speech type="speaker">ထောက်ခံဆန္ဒမဲများတဲ့အတွက် ဆောက်လုပ်ရေးဝန်ကြီးဌာနက ရန်ကုန် တိုင်းဒေသကြီး၊ လှည်းကူးမြို့နယ်မှာ အကောင်အထည်ဖော်ဆောင်ရွက်မယ့် Korea-Myanmar Industrial Complex (KMIC) အတွက် လိုအပ်တဲ့ လမ်း၊ ရေ၊ မီး၊ အခြေခံအဆောက်အအုံများကို ပံ့ပိုးပေးနိုင်ဖို့ ကိုရီးယားသမ္မတနိုင်ငံ၊ EXIM Bank of Korea ထံမှ EDCF ချေးငွေ အမေရိကန်ဒေါ်လာ ၆၁.၈၁၆ သန်း ချေးငွေရယူရန်ကိစ္စကို လွှတ်တော်က သဘောတူအတည်ပြုကြောင်း ကြေညာပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျာ။ လွှတ်တော်သို့ အသိပေးတင်ပြစရာ တစ်ခုရှိပါတယ်။ ၃-၉-၂၀၁၈ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေး (၁၆)ရက် မြောက်နေ့မှာ ၂၀၁၈-၂၀၁၉ ခုနှစ်အတွက် အမျိုးသားစီမံကိန်းဥပဒေကြမ်းနဲ့ ပြည်ထောင်စု၏ ဘဏ္ဍာငွေ အရအသုံးဆိုင်ရာဥပဒေကြမ်းတို့မှာပါဝင်တဲ့ စီမံကိန်းလုပ်ငန်းများ ရငွေသုံးငွေများနှင့်စပ်လျဉ်းပြီး လွှတ်တော် ကိုယ်စားလှယ်များ ဆွေးနွေးခဲ့ကြပါတယ်။ ဆွေးနွေးခဲ့ကြတဲ့ လွှတ်တော်ကိုယ်စားလှယ်များအနက်မှ ကျိုက်လတ်မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးရန်လင်းက ၎င်းရဲ့ ဆွေးနွေးချက်များအထဲမှ စိစစ်ရေးပူးပေါင်းအဖွဲ့ (၇)က ဆုံးဖြတ်တယ်လို့ သဘောသက်ရောက်စေတဲ့ စကားရပ်အချို့ကို ပယ်ဖျက် ပေးရန် တင်ပြလာပါတယ်။ ဦးရန်လင်းရဲ့ တင်ပြစာကို ဖတ်ကြားတင်ပြပါမယ်။ သို့ နာယက ပြည်ထောင်စု လွှတ်တော်၊ နေပြည်တော်၊ ရက်စွဲ ၂၀၁၈ ခုနှစ်၊ စက်တင်ဘာလ ၅ ရက်။ အကြောင်းအရာ ၃-၉-၂၀၁၈ ရက်နေ့ကကျင်းပခဲ့သော ပြည်ထောင်စုလွှတ်တော်၊ နဝမပုံမှန်အစည်းအဝေး (၁၆)ရက်မြောက်နေ့တွင် ဆွေးနွေးချက်များမှ စကားရပ်အချို့ကို ပယ်ဖျက်ပေးပါရန် ပန်ကြားခြင်း။ အထက်ပါနေ့က မြစ်သာရေလှောင်တမံစီမံကိန်း၏ ၂၀၁၈-၂၀၁၉ အတွက် တောင်းခံငွေကိစ္စကို ပူးတွဲပါစာရွက်အတိုင်း ဆွေးနွေးခဲ့မှုမှ အောက်ပါစကားရပ်များကို ရငွေသုံးငွေစိစစ်ရေးပူးပေါင်းအဖွဲ့ (၇)မှ ဆုံးဖြတ်သည်ဟု သဘောထားအမြင် သက်ရောက်စေသောကြောင့် ပယ်ဖျက်ခွင့်ပြုပါရန် ပန်ကြားအပ်ပါသည်။ (အပိုဒ်ခွဲ(က) စာမျက်နှာ(၁)၊ စာကြောင်းရေ (၂၅) ဒါကြောင့်မို့လို့ ကျွန်တော်တို့က ဒီနေ့မှာ ဒီငွေကို ခွင့်ပြုသင့်တယ်လို့ ကော်မတီကဆုံးဖြတ်ပါတယ် ဆိုတော့ ဆုံးဖြတ်တဲ့အခါမှာ ဒီခွင့်ပြုတဲ့ငွေဟာ အပိုဒ်ခွဲ(ခ) စာမျက်နှာ (၁)၊ စာကြောင်းရေ (၃၀)လို့ ကျွန်တော်တို့က တင်ပြခဲ့ပါတယ်။ အပိုဒ်ခွဲ(ဂ) စာမျက်နှာ(၂)၊ စာကြောင်းရေ(၃) ငါ့အတွက် ကျွန်တော်တို့ ခွင့်ပြုခဲ့ပါတယ်။ ခွင့်ပြုတာတောင်မှ ကျွန်တော်တို့က။ အပိုဒ်(၂) သို့ဖြစ်ပါ၍ အထက်ပါစာလုံးများကို ပယ်ဖျက်ပေးပါရန် ပန်ကြားအပ်ပါသည်။ ဦးရန်လင်း၊ ပြည်သူ့လွှတ်တော် ကိုယ်စားလှယ်၊ ကျိုက်လတ်မဲဆန္ဒနယ်၊ ဧရာဝတီတိုင်းဒေသကြီး။ မိတ္တူကို ရငွေသုံးငွေများ စိစစ်ရေး ပူးပေါင်းအဖွဲ့ (၇) အဖွဲ့ဝင်များ။ ဦးရန်လင်းရဲ့ တင်ပြစာပါစကားရပ်များကို မှတ်တမ်းတင်ခြင်းမှ ကောက်နုတ်ပယ်ဖျက်ကြောင်း ကြေညာပါတယ်။</speech>
</motion>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး (၁၈)ရက်မြောက်နေ့ ရပ်နားကြောင်းနှင့် (၁၉)ရက်မြောက်နေ့ ကျင်းပမည့် နေ့ရက်နှင့် ကြေညာခြင်း</title>
<speech type="speaker">အစီအစဉ်(၁၂) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နဝမပုံမှန် အစည်းအဝေး (၁၈)ရက်မြောက်နေ့ အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေးရဲ့ (၁၉)ရက်မြောက်နေ့ကို ၂၀၁၈ ခုနှစ်၊ စက်တင်ဘာလ ၁၀ ရက် (တနင်္လာနေ့) နံနက် ၁၀ နာရီ ကျင်းပပြုလုပ်မည် ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">ပြည်ထောင်စုလွှတ်တော် ကိုယ်စားလှယ်များအားလုံး ထွက်ခွာနိုင် ပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေး (၁၈)ရက်မြောက်နေ့ အစည်းအဝေးကို မွန်းလွဲ ၁၅:ဝဝ နာရီတွင် ရပ်နားပါသည်။</speech>
</postface>
</transcript>
</doc>
