<doc>
<docinfo>
<docno>02-07-08.xml</docno>
<pdf>02-07-08.pdf</pdf>
<term value="02">ဒုတိယအကြိမ်</term>
<session value="07" />
<sittingday value="08" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး အဋ္ဌမနေ့မှတ်တမ်း</title>
<date>၁၃၇၉ ခုနှစ်၊ တပေါင်းလဆန်း ၂ ရက် (၂၀၁၈ ခုနှစ်၊ ဖေဖော်ဝါရီလ ၁၆ ရက်)(သောကြာနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် သတ္တမပုံမှန်အစည်းအဝေး အဋ္ဌမနေ့ကို နံနက် ၁၀:ဝဝ နာရီင်ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များနှင့် ဖိတ်ကြားထားသော ပြည်ထောင်စုအဆင့်အဖွဲ့ဝင်ပုဂ္ဂိုလ်များ၊ လေ့လာသူဧည့်သည်တော်များခင်ဗျား။ ယခု ီး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် သတ္တမပုံမှန် အစည်းအဝေးရဲ့ အဋ္ဌမနေ့ အစီအစဉ် စတင်ပါတော့မယ်။ ဒီကနေ့အစည်းအဝေးကို ရန်ကုန်ပညာရေး တက္ကသိုလ်မှ ဆရာ၊ ဆရာမများနှင့် ကျောင်းသား၊ ကျောင်းသူ ၁၂၅ ဦး၊ မုံရွာတက္ကသိုလ် ဥပဒေပညာဌာနမှ ဆရာ၊ ဆရာမများနှင့် ကျောင်းသား၊ ကျောင်းသူ ၁၀၀ ဦး၊ ပင်လုံတက္ကသိုလ် ဥပဒေပညာဌာနမှ ဆရာ၊ ဆရာမများနှင့် ကျောင်းသား၊ ကျောင်းသူ ၄၅ ဦး၊ ဦးခင်မောင်ရီ (ပြည်သူ့လွှတ်တော်ကိုယ်စားလှယ်)၏ မိတ်ဆွေ ၉၄ ဦး၊ ဦးအောင်ကျော်ကျော်ဦး(ပြည်သူ့လွှတ်တော်ကိုယ်စားလှယ်)၏ မိတ်ဆွေများ ၇၃ ဦး အပါအဝင် ၄၄၈ ဦး လာရောက်လေ့လာလျက်ရှိကြောင်း တင်ပြအပ်ပါတယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျာ။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါ။</speech>
<speech type="mc">အားလုံး ထိုင်နိုင်ကြပါပြီခင်ဗျာ။ ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း ၊</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး အဋ္ဌမနေ့မှာ ပြည်ထောင်စုလွှတ်တော် ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စု လွှတ်တော်ကိုယ်စားလှယ်ဦးရေ စုစုပေါင်း ၆၅၆ ဦး ရှိပြီး ဒီကနေ့အစည်းအဝေးကို ၅၈ရ ဦး တက်ရောက် ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေစုစုပေါင်းရဲ့ ၈၉.၄၈ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ) တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် အဋ္ဌမနေ့ အစည်းအဝေး အစီအစဉ်ကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျာ။ ဒုတိယအကြိမ် ပြည်ထောင်စု လွှတ်တော် သတ္တမပုံမှန်အစည်းအဝေး အဋ္ဌမနေ့ အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေ ထားတဲ့အတိုင်း ဆက်လက်ဆောင်ရွက်ပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များ ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1249">ဦးမောင်မောင်လတ်(အတွင်းရေးမှူး၊ ကိုယ်စားလှယ်များစိစစ်ရေးကော်မတီ)</mp>လေးစားအပ် ပါသော ပြည်ထောင်စုလွှတ်တော် နာယကကြီးခင်ဗျာ။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စု လွှတ်တော် သတ္တမပုံမှန်အစည်းအဝေး အဋ္ဌမနေ့ ၁၆-၂-၂၀၁၈ ရက်နေ့မှာ အစည်းအဝေးသို့ တက်ရောက် နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ကိုယ်စား စစ်ကိုင်းတိုင်းဒေသကြီး၊ မဲဆန္ဒနယ် အမှတ်(၉)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီ အတွင်းရေးမှူးဖြစ်သူ ကျွန်တော် ဦးမောင်မောင်လတ်က ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များမှာဦးတင်စိုး ဖားကန့်၊ - ဒေါက်တာဆလိုင်းရီယန်းဗဲလ်(ခ) ဆလိုင်းရန်းဗယ် ဖလမ်း၊ - ဦးမောင်မြင့် မင်းကင်း၊ - ဦးအုန်းခင် ပုလော၊ - ဦးစိုးပိုင်ဌေး - ဦးသောင်းဌေးလင်း ပုသိမ်ကြီး၊ - ဦးသောင်းအေး ပျော်ဘွယ်၊ - ဒေါက်တာမောင်သင်း မိတ္ထီလာ၊ - ဒေါက်တာတင်အောင် ကျောက်ဆည်၊ - ဒေါက်တာလှမိုး အောင်မြေသာစံ၊ သထုံ၊ ပေါင်၊ မင်းပြား၊ လသာ၊ ကွမ်းခြံကုန်း၊ ဒဂုံမြို့သစ်(တောင်ပိုင်း)၊ ပုဇွန်တောင်၊ သန်လျင်၊ - ဒေါ်မာမာခိုင် - ဒေါ်မိကွန်ချမ်း - ဦးစစ်နိုင် - ဒေါ်ခင်မို့မို့အောင် - ဦးစိုးသူရထွန်း - ဦးအေးနိုင် - ဦးမြင့်လွင် - ဦးလွင်ကိုလတ် - ဒေါက်တာသက်သက်ခိုင် - ဦးရဲလွင် - ဒေါက်တာအေးမင်း - ဦးကျင်ဝမ်း - ဒေါ်နန်းမိုး - ဦးခွန်မောင်သောင်း ဦးဌေးလွင်(ခ) ဦးဒီလုံး - ဦးအောင်ရွှေ(ခ) ဦးလူတယ်ဟုန် - ဦးစိုင်းကျော်မိုး - ဒေါ်နန်းခင်စော - ဦးအေးဝင်း ဦးနောင်နဂျတန် - ဦးမင်းဆွေနိုင် - ဦးရယ်(ခ) ဦးမြင့်သန်းထွန်း - ဦးစိုင်းပန်ဖ - ဦးစောချစ်ဦး - ဦးစောမိုးမြင့်(ခ) ဆင်မြူရယ် - ဒေါ်ခင်ဆွေလွင် - ဦးဝင်းအောင် - ဦးရဲထွဋ် အလုံ၊ ခရမ်း၊ ဟိုပန်၊ မန်တုံ၊ ပင်လောင်း၊ နမ့်စန်၊ လောက်ကိုင်၊ ကွန်ဟိန်း၊ အင်္ဂပူ၊ ကချင်-၄၊ ကချင်-၆၊ ကယား-၁။ ကယား-၁၂၊ ကရင်-၃။ ချင်း-၉၊ စစ်ကိုင်း-၃။ စစ်ကိုင်း -၅၊ - ဒေါက်တာမိုးမြင့်အောင် ပဲခူး-၂၊ - ဦးပြူးလွင် မကွေး-၁၂၊ - ဦးစိုးအောင် မန္တလေး-၁၁၊ - ဦးကျော်မြင့်ဦး မန္တလေး-၁၀၊ - ဦးလှမြင့်သန်း(ခ) ဦးလှမြင့် မွန်-၁၁၊ - ဦးမြင့်နိုင် ရခိုင်-၅၊ - ဦးခင်မောင်လတ် - ဦးကျော်နီနိုင် ရှမ်း-၁၁၊ - ဒေါ်မေသန်းနွဲ့ ဧရာဝတီ-၁၁၊ - ဦးသိမ်းဆွေ ဧရာဝတီ-၁၀၊ - ဗိုလ်မှူးချုပ်တင်ဆွေ တပ်မတော် တို့ဖြစ်ကြပါတယ်။ ယခင်ကခွင့်ပန်ကြားသဖြင့် လွှတ်တော်က ခွင့်ပြုထားသူ ၁၉ ဦးရှိပြီး ယနေ့ခွင့်ပန်ကြားသူ ၅၀ ဦး ဖြစ်တဲ့အတွက် စုစုပေါင်းခွင့်ပန်ကြားသူ ၆၉ ဦးဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ခွင့်ပန်ကြားသူ ပြည်ထောင်စုလွှတ်တော်ကိုယ်စားလှယ် ၅၀ ဦးအား ခွင့်အဖြစ် သတ်မှတ်ခွင့်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျာ။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး အဋ္ဌမနေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅၆ ဦး၊ ယခင်က ခွင့်ပြုထားသူ ၁၉ ဦး၊ ယနေ့ခွင့်ပန်ကြား၍ ခွင့်ပြုထားသူ ၅၀ ဦး ဖြစ်တဲ့အတွက် ခွင့်ပြုထားသူစုစုပေါင်း ၆၉ ဦးဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Bill">
<bill>
<title>၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ အမျိုးသားစီမံကိန်းဥပဒေကြမ်းနှင့်စပ်လျဉ်း၍ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာကို ဥပဒေကြမ်းပူးပေါင်းကော်မတီက လွှတ်တော်သို့ တင်ပြခြင်း</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ အမျိုးသားစီမံကိန်း ဥပဒေကြမ်းနဲ့စပ်လျဉ်းပြီး ၁၅-၁-၂၀၁၈ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော်အစည်းအဝေးမှာ ပြည်ထောင်စုအစိုးရအဖွဲ့ကိုယ်စား သက်ဆိုင်ရာ ယင်းဥပဒေကြမ်းနဲ့စပ်လျဉ်းပြီး လေ့လာတွေ့ရှိချက်နှင့် သဘောထားမှတ်ချက် အစီရင်ခံစာကို ဥပဒေကြမ်းပူးပေါင်းကော်မတီက ဖတ်ကြားတင်ပြဖို့ ဖိတ်ခေါ်ပါတယ်။</speech>
<speech><mp id="1585">ဦးထွန်းထွန်းဟိန်(ဒုတိယဥက္ကဋ္ဌ-၂၊ ဥပဒေကြမ်းပူးပေါင်းကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်အကြီးအကဲများ၊ ပြည်ထောင်စုဝန်ကြီးများ၊ ပြည်ထောင်စုလွှတ်တော် ကိုယ်စားလှယ်ကြီးများ ဧည့်သည်တော်ကြီးများခင်ဗျာ။ စိတ်၏ချမ်းသာခြင်း၊ ကိုယ်၏ကျန်းမာခြင်းများနှင့် ပြည့်စုံပါစေကြောင်း ဆုတောင်းမေတ္တာ ပို့သအပ်ပါတယ်။ ကျွန်တော် ကတော့ ရှမ်းပြည်နယ် နောင်ချိုမဲဆန္ဒနယ်မှ ပြည်သူ့လွှတ်တော်ကိုယ်စားလှယ်၊ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီမှ ဒုတိယဥက္ကဋ္ဌ(၂) ဦးထွန်းထွန်းဟိန် ဖြစ်ပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ အမျိုးသားစီမံကိန်းဥပဒေကြမ်းအပေါ် ပြည်ထောင်စုလွှတ်တော် ဥပဒေကြမ်း ပူးပေါင်းကော်မတီ၏လေ့လာတွေ့ရှိချက်နှင့် သဘောထားမှတ်ချက် အစီရင်ခံစာကို ကျွန်တော်က ဖတ်ကြား တင်သွင်းမှာ ဖြစ်ပါတယ်။ အပိုဒ်(၁) ပြည်ထောင်စုအစိုးရအဖွဲ့ကသာ တင်သွင်းခွင့်ရှိသော ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ အမျိုးသားစီမံကိန်းဥပဒေကြမ်းနှင့် စပ်လျဉ်း၍ ပြည်ထောင်စုလွှတ်တော်၏ ၁၁-၁-၂၀၁၈ ရက်စွဲပါ အမိန့်ကြော်ငြာစာအမှတ်(၃/၂၀၁၈)ဖြင့် ဖွဲ့စည်းခဲ့သည့် ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ အမျိုးသားစီမံကိန်းဥပဒေကြမ်းနှင့် ၂၀၁၈ ခုနှစ်၊ ပြည်ထောင်စု၏ဘဏ္ဍာငွေအရအသုံးဆိုင်ရာ ဥပဒေကြမ်းများ၌ ပါဝင်သည့် စီမံကိန်းလုပ်ငန်းများနှင့် ရငွေသုံးငွေများ စိစစ်ရေးပူးပေါင်းအဖွဲ့ (၁၇)ဖွဲ့က ပြည်ထောင်စုအဆင့် ဌာန၊ အဖွဲ့အစည်းများအလိုက် လုပ်ငန်းစီမံကိန်းများအပေါ် လေ့လာစိစစ်ခဲ့ကြပြီး ဥပဒေကြမ်းပူးပေါင်း ကော်မတီနှင့် ပြည်သူ့ငွေစာရင်းပူးပေါင်းကော်မတီတို့သို့ တင်ပြခဲ့ပါသည်။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ အမျိုးသားစီမံကိန်းဥပဒေကြမ်းနှင့် စပ်လျဉ်း၍ စိစစ်ရေးပူးပေါင်းအဖွဲ့များ၏ စိစစ်တင်ပြချက်များအပေါ် ဥပဒေကြမ်းပူးပေါင်းကော်မတီ၊ ပြည်သူ့ငွေစာရင်းပူးပေါင်းကော်မတီ၊ ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေး ကော်မရှင်နှင့် စီမံကိန်းနှင့် ဘဏ္ဍာရေးဝန်ကြီးဌာနတို့မှ တာဝန်ရှိပုဂ္ဂိုလ်များသည် ၇-၂-၂၀၁၈ ရက်နေ့၊ ၁၃-၂-၂၀၁၈ ရက်နေ့နှင့် ၁၄-၂-၂၀၁၈ ရက်နေ့များတွင် ညှိနှိုင်းအစည်းအဝေးပွဲများ ကျင်းပ၍ လေ့လာ စိစစ်ခဲ့ကြပါသည်။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ အမျိုးသားစီမံကိန်းဥပဒေကြမ်းအပေါ် လေ့လာ တွေ့ရှိချက်များကိုလည်းကောင်း၊ စာမျက်နှာ ၂ အပိုဒ် ၄။ ဥပဒေကြမ်း၏အခန်း(၂)တွင် ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ အမျိုးသားစီမံကိန်း၏အရေးကြီးသည့် ရည်မှန်းချက်များနှင့်စပ်လျဉ်း၍လည်းကောင်း၊ စာမျက်နှာ ၂ အပိုဒ် ၅။ ဥပဒေကြမ်း၏ အခန်း(၃) အထွေထွေအပိုင်းတွင် သက်ဆိုင်ရာဌာနနှင့် အဖွဲ့အစည်း များ၏ စီမံကိန်းများ အကောင်အထည်ဖော်ခြင်းနှင့်စပ်လျဉ်း၍ အောက်ပါအတိုင်း ဖော်ပြချက်များကို လည်းကောင်း၊ စာမျက်နှာ ၃ အပိုဒ် ၇။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ အမျိုးသားစီမံကိန်း တွင် နှစ်အလိုက်ဈေးနှုန်းအရ စုစုပေါင်းထုတ်လုပ်မှု၊ ဝန်ဆောင်မှုနှင့် ကုန်သွယ်မှုတန်ဖိုး ပါဝင်မှုအချိုး တို့ကို ထုတ်လုပ်မှုတန်ဖိုးတွင် ၅၆.၂ ရာခိုင်နှုန်း၊ ဝန်ဆောင်မှုတန်ဖိုးတွင် ၂၅.၃ ရာခိုင်နှုန်းနှင့် ကုန်သွယ်မှု တန်ဖိုးတွင် ၁၈.၅ ရာခိုင်နှုန်း အသီးသီးဖြစ်ပေါ်စေရန် ရည်မှန်းထားကြောင်းကိုလည်းကောင်း၊ စာမျက်နှာ ၄ အပိုဒ် ၉။ မိုက်ခရိုစီးပွားရေးအခြေအနေများကို ခန့်မှန်းထားချက်များကိုလည်းကောင်း၊ စာမျက်နှာ ၄ နိုင်ငံပိုင် အခန်း ရင်းနှီးမြှုပ်နှံမှုလျာထားချက်ပါ လုပ်ငန်းစီမံကိန်းများနှင့် လုပ်ငန်းများ အကောင်အထည်ဖော် ဆောင်ရွက်မှုအခြေအနေ စိစစ်တင်ပြချက်ကိုလည်းကောင်း၊ စာမျက်နှာ ၅ အပိုဒ် ၁၂။ ဥပဒေကြမ်း၏ အပိုဒ် ၁၁ အရ ယင်းသို့စိစစ်ဆောင်ရွက်ခဲ့ရာတွင် အောက်ဖော်ပြပါ အားနည်းချက်များရှိနေကြောင်း ဥပဒေကြမ်းပူးပေါင်းကော်မတီနှင့် ပြည်သူ့ငွေစာရင်းပူးပေါင်းကော်မတီတို့က လေ့လာတွေ့ရှိခဲ့ရသည်ကို လည်းကောင်း၊ စာမျက်နှာ ၆။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လအတွက် အမျိုးသားစီမံကိန်း ဥပဒေကြမ်းပါ ရင်းနှီးမြှုပ်နှံမှု လျာထားချက်အပေါ် စိစစ်မှုအခြေအနေကိုလည်းကောင်း၊ အပိုဒ် ၁၅။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ အမျိုးသားစီမံကိန်းရည်မှန်းချက်အရ စုစုပေါင်း ပြည်တွင်းထုတ်လုပ်မှု နှင့် ဝန်ဆောင်မှုတန်ဖိုး(GDP)ကို ၇.၂ ရာခိုင်နှုန်းသို့တိုးတက်ရန် ရည်မှန်းထားရာတွင် ၂၀၁ရ ခုနှစ်၊ ဧပြီလမှ စက်တင်ဘာလအထိ တိုးတက်မှုရာခိုင်နှုန်း ၆.၃ ရာခိုင်နှုန်းထက် ပိုမိုတိုးမြှင့်လျာထားကြောင်းတို့ကို လည်းကောင်း၊ ကိုယ်စားလှယ်တော်ကြီးများအား ဖြန့်ဝေထားသည့်အစီရင်ခံစာတွင် ဖော်ပြထားပြီးဖြစ်ပါ၍ ့ညှာသောအားဖြင့် ဖတ်ကြားခြင်းမပြုတော့ဘဲ ဥပဒေကြမ်းပူးပေါင်းကော်မတီနှင့် ပြည်သူ့ ငွေစာရင်းပူးပေါင်းကော်မတီတို့၏ အကြံပြုတင်ပြချက်များကိုသာ ဖတ်ကြားတင်သွင်းသွားမှာ ဖြစ်ပါတယ်။ စာမျက်နှာ ရ အပိုဒ် ၁၆၊ အပိုဒ် ၁၄ ပါ လုပ်ငန်းစီမံကိန်းများနှင့်စပ်လျဉ်း၍ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လအတွင်းဆောင်ရွက်မည့် ရင်းနှီးမြှုပ်နှံမှုပမာဏကိုသာသိရှိရပြီး လုပ်ငန်းစီမံကိန်း များ၏ အခြေအနေကို ဖော်ပြထားခြင်းမရှိကြောင်း တွေ့ရှိရပါသည်။ အမျိုးသားစီမံကိန်းဥပဒေသည် နိုင်ငံတော်၏ စီမံကိန်းရည်မှန်းချက်များကို ပြည့်မီအောင် အကောင်အထည်ဖော်ဆောင်ရွက်နိုင်ရန် ဥပဒေ ပြဋ္ဌာန်းဆောင်ရွက်စေခြင်းဖြစ်ရာ ၎င်းဥပဒေပါ လုပ်ငန်းစီမံကိန်းများနှင့်စပ်လျဉ်း၍ ရင်းနှီးမြှုပ်နှံမှုပမာဏ သာမက လုပ်ငန်းစီမံကိန်းတစ်ခုချင်းအလိုက် ဆောင်ရွက်ပြီးစီးမှု၊ နှစ်အလိုက် ဆက်လက်ဆောင်ရွက်မည့် လုပ်ငန်းများကိုပါ နှစ်စဉ်တင်သွင်းမည့် အမျိုးသားစီမံကိန်းဥပဒေ(မူကြမ်း)၌ နောက်ဆက်တွဲ- ၄ အဖြစ် “ပြည်ထောင်စုဝန်ကြီးဌာနများက အကောင်အထည်ဖော်ဆောင်ရွက်လျက်ရှိသည့် လုပ်ငန်းစီမံကိန်းများ” အစီရင်ခံစာကို ပူးတွဲဖော်ပြပေးရန်လိုအပ်ကြောင်း အကြံပြုအပ်ပါသည်။ အမျိုးသားစီမံကိန်း နိုင်ငံပိုင်အခန်း ရင်းနှီးမြှုပ်နှံမှုလျာထားချက်တွင် ပါဝင်သော လုပ်ငန်းစီမံကိန်းများသည် ဖြစ်မြောက်နိုင်စွမ်း ရှိ မရှိ၊ စီးပွားရေးအရ တွက်ခြေကိုက်မှု ရှိ မရှိ၊ ပြည်သူ များအတွက် အကျိုးရှိ မရှိ၊ ဒေသဖွံ့ဖြိုးရေးကို အထောက်အကူပြု မပြု၊ ပတ်ဝန်းကျင်ကို ထိခိုက်မှုရှိ မရှိ စသည်တို့ကို ဘက်စုံလေ့လာဆန်းစစ်ပြီး ပြည်ထောင်စုအစိုးရအဖွဲ့၏ သဘောတူခွင့်ပြုချက်ကို ရရှိထား ပြီးသော လုပ်ငန်းစီမံကိန်းများဖြစ်ရမည်ဟု အမျိုးသားစီမံကိန်းဥပဒေတွင် အတိအလင်း ပြဋ္ဌာန်းထားပြီး ဖြစ်ပါသည်။ သို့ဖြစ်ပါ၍ လုပ်ငန်းစီမံကိန်းများအတွက် ရန်ပုံငွေတောင်းခံရာတွင် အထက်ပါပြဋ္ဌာန်းချက် နှင့်အညီ ဆောင်ရွက်ရန်လိုအပ်သည့်အပြင် အကြောင်းအမျိုးမျိုးကြောင့် လုပ်ငန်းစီမံကိန်းများ၏ စီမံကိန်း ကုန်ကျစရိတ်ပြောင်းလဲမှုအပါအဝင် လုပ်ငန်းရပ်ပြောင်းလဲမှုများအတွက်ကိုလည်း ပြည်ထောင်စုအစိုးရအဖွဲ့၏ သဘောတူခွင့်ပြုချက်ရယူရန် လိုအပ်ကြောင်း အကြံပြုအပ်ပါသည်။ ပြည်ထောင်စုအဆင့် ဌာန၊ အဖွဲ့အစည်းများအနေဖြင့် လုပ်ငန်းစီမံကိန်းများ၊ လုပ်ငန်းများ၊ စက်ပစ္စည်းများနှင့် ရုံးသုံးစက်ပစ္စည်းများ၊ ပရိဘောဂများအတွက် အသုံးစရိတ်များတောင်းခံရာတွင် လုပ်ငန်း ဆိုင်ရာ အချက်အလက်များ၊ အတိုင်းအတာပမာဏနှင့် စံချိန်စံညွှန်းများကို မှန်ကန်တိကျ ပြည့်စုံစွာ ဖော်ပြရန်လိုအပ်ကြောင်း အကြံပြုအပ်ပါသည်။ (အပိုဒ် ၁၉။ သက်ဆိုင်ရာဌာနနှင့် အဖွဲ့အစည်းများသည် မိမိတို့ဆောင်ရွက်သည့် လုပ်ငန်းစီမံကိန်းနှင့် လုပ်ငန်းများအတွက် လျာထားခြင်း၊ အကောင်အထည်ဖော် ဆောင်ရွက်ခြင်း၊ စိစစ်သုံးသပ်ခြင်း လုပ်ငန်းများ အပေါ် ဥပဒေပြဋ္ဌာန်းချက်များအတိုင်း မြို့နယ်အဆင့်မှစတင်၍ တာဝန်ရှိပုဂ္ဂိုလ်၊ အဖွဲ့အစည်းများနှင့် အပြည့်အဝ ပူးပေါင်းဆောင်ရွက်ရန်လိုအပ်ကြောင်း၊ ထိုသို့ပူးပေါင်းဆောင်ရွက်ရန် ပျက်ကွက်သည့် ပုဂ္ဂိုလ်၊ ဌာန၊ အဖွဲ့အစည်းများကို တည်ဆဲဥပဒေ၊ နည်းဥပဒေ၊ စည်းမျဉ်းစည်းကမ်းများနှင့်အညီ ထိရောက်စွာ အရေးယူဆောင်ရွက်ရန်လိုအပ်ကြောင်း အကြံပြုအပ်ပါသည်။ ဥပဒေကြမ်းပူးပေါင်းကော်မတီ၏ အသစ်ဖြည့်စွက်ချက်။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ အမျိုးသားစီမံကိန်းဥပဒေကြမ်း၏ အထွေထွေအခန်းတွင် အပိုဒ် ၁၂ ၏ နောက်တွင် အပိုဒ် ၁၃ အဖြစ် အောက်ပါအတိုင်း အသစ်ဖြည့်စွက် ပြဋ္ဌာန်းသင့်ပါသည်။ (၁၃) သက်ဆိုင်ရာဌာန နှင့် အဖွဲ့အစည်းများသည် မိမိတို့ဆောင်ရွက်သည့် လုပ်ငန်းစီမံကိန်းနှင့် လုပ်ငန်းများအတွက် လျာထားခြင်း၊ အကောင်အထည်ဖော်ဆောင်ရွက်ခြင်း၊ စိစစ်သုံးသပ်ခြင်းလုပ်ငန်းများအပေါ် ဥပဒေပြဋ္ဌာန်းချက်များ အတိုင်း မြို့နယ်အဆင့်မှစတင်၍ တာဝန်ရှိပုဂ္ဂိုလ်၊ အဖွဲ့အစည်းများနှင့် အပြည့်အဝ ပူးပေါင်းဆောင်ရွက် ရမည်။ ပူးပေါင်းဆောင်ရွက်ရန် ပျက်ကွက်သည့် ပုဂ္ဂိုလ်၊ ဌာန၊ အဖွဲ့အစည်းများကို တည်ဆဲဥပဒေ၊ နည်းဥပဒေ၊ စည်းမျဉ်းစည်းကမ်းများနှင့်အညီ ထိရောက်စွာ အရေးယူဆောင်ရွက်ရမည်။ ဥပဒေကြမ်းပူးပေါင်းကော်မတီ၏ သဘောထားမှတ်ချက်။ သို့ဖြစ်ပါ၍ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ အမျိုးသားစီမံကိန်းဥပဒေကြမ်းကို ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ၏ အသစ်ဖြည့်စွက်ချက်နှင့် ဥပဒေကြမ်း၏ နောက်ဆက်တွဲ-၂ နိုင်ငံပိုင် အခန်း ဆောင်ရွက်ရမည့် လုပ်ငန်းစီမံကိန်းများနှင့် ရင်းနှီးမြှုပ်နှံမှုလျာထားချက်အပေါ် စိစစ်ရေးပူးပေါင်း အဖွဲ့ (၁၇)ဖွဲ့၏ စိစစ်တင်ပြချက်များကို အခြေပြု ဆောင်ရွက်ခဲ့သည့် အစီရင်ခံစာ နောက်ဆက်တွဲပါ ပြင်ဆင်ချက်များအတိုင်း လွှတ်တော်က အတည်ပြု ဆောင်ရွက်သင့်ပါကြောင်း ပြည်ထောင်စုလွှတ်တော် ဆိုင်ရာ နည်းဥပဒေ ၉၉ နှင့်အညီ အစီရင်ခံတင်ပြအပ်ပါသည်။ ပြည်ထောင်စုလွှတ်တော်၊ ဥပဒေကြမ်း ပူးပေါင်းကော်မတီ။</speech>
<title>အထက်ပါဥပဒေကြမ်းနှင့်စပ်လျဉ်း၍ မူနှင့်အခြေခံသဘောအပါအဝင် စီမံကိန်းလုပ်ငန်းများအပေါ် ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ အမျိုးသားစီမံကိန်းဥပဒေကြမ်းအပေါ် လေ့လာတွေ့ရှိချက်နှင့် သဘောထား မှတ်ချက် အစီရင်ခံစာကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ အစီရင်ခံစာအပြည့်အစုံကို နောက်ဆက်တွဲဖြင့် ဖော်ပြထားပါသည်။ ဒီအစီရင်ခံစာကို ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ အတွက် အမျိုးသားစီမံကိန်း ဥပဒေကြမ်းနဲ့ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေကြမ်းတို့မှာပါဝင်တဲ့ စီမံကိန်းလုပ်ငန်း များနဲ့ ရငွေသုံးငွေများစိစစ်ရေးပူးပေါင်းအဖွဲ့ (၁၇)ဖွဲ့ရဲ့ စိစစ်တင်ပြချက်များကိုအခြေခံပြီး ဥပဒေကြမ်း ပူးပေါင်းကော်မတီနဲ့ ပြည်သူ့ငွေစာရင်းပူးပေါင်းကော်မတီတို့က ပြုစုထားတာ ဖြစ်ပါတယ်။ အမျိုးသားစီမံကိန်းဥပဒေကြမ်းမှာပါရှိတဲ့ စီမံကိန်းလုပ်ငန်းများဟာ ပြည်ထောင်စုရဲ့ ဘဏ္ဍာငွေ အရအသုံးဆိုင်ရာ ဥပဒေကြမ်းရဲ့ ငွေလုံးငွေရင်းအသုံးစရိတ်များနဲ့ ဆက်စပ်နေတာ ဖြစ်ပါတယ်။ ဒါကြောင့် ပူးပေါင်းကော်မတီရဲ့ အစီရင်ခံစာမှာပါဝင်တဲ့ စီမံကိန်းလုပ်ငန်းအချို့နဲ့ သက်ဆိုင်တဲ့ အတည်ပြုရန်၊ ငြင်းပယ်ရန် ဒါမှမဟုတ် လျှော့၍ခွင့်ပြုရန် တင်ပြချက်များဟာ Budget ဥပဒေကြမ်းရဲ့ ငွေလုံးငွေရင်း အပိုင်းအတွက် အကျုံးဝင်တဲ့ ပြင်ဆင်ချက်အဆိုများအဖြစ် သတ်မှတ်ဆောင်ရွက်သွားမှာ ဖြစ်ပါတယ်။ လွှတ်တော်ကိုယ်စားလှယ်များအနေနဲ့ အမျိုးသားစီမံကိန်းဥပဒေကြမ်းရဲ့ စီမံကိန်းလုပ်ငန်းများ အပိုင်းနဲ့ Budget ဥပဒေကြမ်းရဲ့ ရငွေသုံးငွေများအပိုင်းကို ပူးပေါင်းကော်မတီများရဲ့ အစီရင်ခံစာပါ အကြောင်းအရာများနဲ့ ပေါင်းစပ်စိစစ်ပြီး ထပ်မံဆွေးနွေးဖို့ရှိပါက ပြည်ထောင်စုလွှတ်တော်ဆိုင်ရာ ဥပဒေ၊ နည်းဥပဒေများနဲ့ အညီ ဆွေးနွေးနိုင်ကြဖို့ ကြိုတင်မှာကြားလိုပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ အမျိုးသားစီမံကိန်းဥပဒေကြမ်းရဲ့ မူနှင့် အခြေခံ သဘောအပါအဝင် နောက်ဆက်တွဲ ၂(က)ပါ စီမံကိန်းလုပ်ငန်းများအပေါ် ပြင်ဆင်ချက်အဆိုတင်သွင်း ဆွေးနွေးလိုတဲ့ လွှတ်တော်ကိုယ်စားလှယ် ရှိပါက သက်ဆိုင်တဲ့ ဌာန၊ အဖွဲ့အစည်းနဲ့ အကြောင်းအရာကို တိတိကျကျဖော်ပြ လက်မှတ်ရေးထိုးပြီး ၂၀-၂-၂၀၁၈ ရက်(အင်္ဂါနေ့) မွန်းလွဲတစ်နာရီ (၁၃၀၀ နာရီ) နောက်ဆုံးထား၍ ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်း ပေးပို့နိုင်ကြောင်း အသိပေးကြေညာပါတယ်။</speech>
</bill>
<bill>
<title>၂၀၁၈ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းနှင့် စပ်လျဉ်း၍ ဥပဒေဆိုင်ရာနှင့် ရငွေသုံးငွေဆိုင်ရာ လေ့လာတွေ့ရှိချက်နှင့် သဘောထား မှတ်ချက်အစီရင်ခံစာများကို ပူးပေါင်းကော်မတီများက လွှတ်တော်သို့ တင်ပြခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၈ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေကြမ်းနဲ့စပ်လျဉ်းပြီး ၁၅-၁-၂၀၁၈ ရက်တွင် ကျင်းပပြုလုပ် ခဲ့တဲ့ ပြည်ထောင်စုလွှတ်တော် အစည်းအဝေးမှာ ပြည်ထောင်စုအစိုးရအဖွဲ့ကိုယ်စား သက်ဆိုင်ရာ ပြည်ထောင်စု အဆင့်အဖွဲ့အစည်းဝင်က လွှတ်တော်သို့ တင်သွင်းခဲ့ပြီးဖြစ်ပါတယ်။ အထက်ပါ ဥပဒေကြမ်းအပေါ် လေ့လာတွေ့ရှိချက်နှင့် သဘောထားမှတ်ချက် အစီရင်ခံစာများကို ပြည်ထောင်စုလွှတ်တော်ဆိုင်ရာ နည်းဥပဒေ ၈၆ နည်းဥပဒေခွဲ(ခ)နဲ့ ပြည်ထောင်စု၏ ဘဏ္ဍာငွေအရအသုံး ရေးဆွဲတင်ပြခြင်းဆိုင်ရာ ဥပဒေပုဒ်မ ၄ ပုဒ်မခွဲ(က)၊ (ခ)တို့နဲ့အညီ လွှတ်တော်သို့ ဖတ်ကြားတင်ပြမှာ ဖြစ်ပါတယ်။ ဦးစွာ ဥပဒေကြမ်းပူးပေါင်းကော်မတီက ဥပဒေဆိုင်ရာလေ့လာတွေ့ရှိချက် အစီရင်ခံစာကို ဖတ်ကြား တင်ပြဖို့ ဖိတ်ခေါ်ပါတယ်။</speech>
<speech><mp id="1246">ဦးဇော်မင်း(ဒုတိယဥက္ကဋ္ဌ-၁၊ ဥပဒေကြမ်းပူးပေါင်းကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါခင်ဗျား။ ကျွန်တော်ကတော့ စစ်ကိုင်းတိုင်း ဒေသကြီး၊ မဲဆန္ဒနယ်အမှတ်(၆)ရဲ့ အမျိုးသားလွှတ်တော်ကိုယ်စားလှယ် ပြည်ထောင်စုလွှတ်တော် ဥပဒေကြမ်း ပူးပေါင်းကော်မတီရဲ့ ဒုတိယဥက္ကဋ္ဌ(၁) ဦးဇော်မင်း ဖြစ်ပါတယ်။ ဒီနေ့ အစည်းအဝေးမှာ ၂၀၁၈ ခုနှစ်၊ ပြည်ထောင်စုရဲ့ ဘဏ္ဍာငွေအရအသုံးဆိုင်ရာ ဥပဒေကြမ်းနှင့်စပ်လျဉ်းပြီးတော့ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီရဲ့ ဥပဒေဆိုင်ရာသုံးသပ်ချက်၊ လေ့လာတွေ့ရှိချက်၊ သဘောထားမှတ်ချက် အစီရင်ခံစာကို ဖတ်ကြားတင်ပြသွားမှာ ဖြစ်ပါတယ်။ ပြည်ထောင်စုအစိုးရအဖွဲ့က တင်သွင်းခဲ့သော ၂၀၁၈ ခုနှစ်၊ ပြည်ထောင်စု၏ ဘဏ္ဍာငွေ အရအသုံးဆိုင်ရာဥပဒေကြမ်းနှင့်စပ်လျဉ်းပြီးတော့ ပြည်ထောင်စုလွှတ်တော်ရုံးရဲ့ ၁-၁-၂၀၁၈ နေ့စွဲပါ အမိန့်ကြော်ငြာစာအမှတ်(၃/၂၀၁၈)နဲ့ ဖွဲ့စည်းခဲ့တဲ့ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လတာ အတွက် အမျိုးသားစီမံကိန်းဥပဒေကြမ်းနဲ့ ၂၀၁၈ ခုနှစ်၊ ဘဏ္ဍာငွေအရအသုံးဆိုင်ရာ ဥပဒေကြမ်းပါ လုပ်ငန်း များနှင့် ရငွေသုံးငွေများစိစစ်ပူးပေါင်းရေးအဖွဲ့ (၁၇)ဖွဲ့က သက်ဆိုင်ရာဝန်ကြီးဌာနများအလိုက် စိစစ်၍ လေ့လာတွေ့ရှိချက်နှင့် သဘောထားမှတ်ချက်များကို ဥပဒေကြမ်းပူးပေါင်းကော်မတီကို တင်ပြခဲ့ပါတယ်။ အဆိုပါစိစစ်ရေးပူးပေါင်းအဖွဲ့များ၏ လေ့လာတွေ့ရှိချက်နှင့် သဘောထားမှတ်ချက်များ အရ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီက ပြည်ထောင်စုအစိုးရအဖွဲ့က တင်သွင်းသော ၂၀၁၈ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေကြမ်းနှင့် စပ်လျဉ်းပြီးတော့ ဥပဒေဆိုင်ရာ သုံးသပ်ချက်၊ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာကို ပြည်ထောင်စုလွှတ်တော်ကို တင်သွင်းနိုင်ရေးအတွက် ၉-၂-၂၀၁၈ ရက်နေ့မှာ (၁)ကြိမ်၊ ၁၃-၂-၂၀၁၈ မှာ (၁)ကြိမ်၊ ၁၄-၂-၂၀၁၈ မှာ (၁)ကြိမ်၊ စုစုပေါင်း(၃)ကြိမ် အစည်းအဝေးကျင်းပ စိစစ်ခဲ့ကြပါတယ်။ လေ့လာတွေ့ရှိချက်များကို တင်ပြ ပါ့မယ်။ ၂၀၁၈ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းတွင် အပိုင်း (၈)ပိုင်း၊ ပုဒ်မ ၄၂ ခု၊ ဇယား ၁၈ ခု ပါဝင်ကြောင်း လေ့လာတွေ့ရှိခဲ့ရပါတယ်။ အပိုင်း(၈)ပိုင်းကတော့ အပိုင်း ၁။ အမည်နှင့် စတင်အကျိုးသက်ရောက်သည့်နေ့ရက်၊ အပိုင်း ၂။ နိုင်ငံတော်သမ္မတ၊ ပြည်ထောင်စု အစိုးရအဖွဲ့၊ ပြည်ထောင်စုလွှတ်တော်၊ ပြည်သူ့လွှတ်တော်၊ အမျိုးသားလွှတ်တော်၊ ပြည်ထောင်စုတရား လွှတ်တော်ချုပ်၊ နိုင်ငံတော်ဖွဲ့စည်းပုံအခြေခံဥပဒေဆိုင်ရာခုံရုံး၊ ပြည်ထောင်စုရွေးကောက်ပွဲကော်မရှင်၊ ပြည်ထောင်စုရှေ့နေချုပ်၊ ပြည်ထောင်စုစာရင်းစစ်ချုပ်၊ ပြည်ထောင်စုရာထူးဝန်အဖွဲ့၊ ပြည်ထောင်စုဝန်ကြီး ဌာနများနှင့် ဦးစီးဌာနများ၊ အပိုင်း ၃။ နိုင်ငံတော်ပိုင်စီးပွားရေးအဖွဲ့အစည်းများ၊ အပိုင်း ၄။ အရေးပေါ် ရန်ပုံငွေ၊ အပိုင်း ၅။ တပ်မြို့ စည်ပင်သာယာရေးအဖွဲ့များ၊ အပိုင်း ၆။ နေပြည်တော်ကောင်စီ၊ အပိုင်း ၇။ နေပြည်တော်စည်ပင်သာယာရေးကော်မတီနဲ့ အပိုင်း ၈။ မြန်မာနိုင်ငံတော်ဗဟိုဘဏ် စတဲ့အပိုင်းများ ဖြစ်ကြ ပါတယ်။ ဤဥပဒေကြမ်း၏ အပိုင်း ၁ ဖြစ်တဲ့ အမည်နှင့် စတင်အကျိုးသက်ရောက်သည့်နေ့ရက် ဆိုတဲ့နေရာမှာ ၂၀၁၈ ခုနှစ်၊ ပြည်ထောင်စု၏ဘဏ္ဍာငွေအရအသုံးဆိုင်ရာဥပဒေကို ၂၀၁၈ ခုနှစ်၊ ဧပြီလ ၁ ရက် နေ့မှ စတင်အကျိုးသက်ရောက်စေရမည်ဟု ဖော်ပြထား ကြောင်း လေ့လာတွေ့ရှိရပါတယ်။ ဤဥပဒေကြမ်း၏ အပိုင်း(၂) ဖြစ်သည့် နိုင်ငံတော်သမ္မတ၊ ပြည်ထောင်စုအစိုးရအဖွဲ့၊ ပြည်ထောင်စုလွှတ်တော်၊ ပြည်သူ့လွှတ်တော်၊ အမျိုးသားလွှတ်တော်၊ ပြည်ထောင်စုတရားလွှတ်တော်ချုပ်၊ နိုင်ငံတော်ဖွဲ့စည်းပုံအခြေခံဥပဒေဆိုင်ရာခုံရုံး၊ ပြည်ထောင်စုရွေးကောက်ပွဲကော်မရှင်၊ ပြည်ထောင်စုရှေ့နေချုပ်၊ ပြည်ထောင်စုစာရင်းစစ်ချုပ်၊ ပြည်ထောင်စုရာထူးဝန်အဖွဲ့၊ ပြည်ထောင်စုဝန်ကြီးဌာနများနှင့် ဦးစီးဌာန များတွင် အောက်ပါအတိုင်း အခန်း (၄)ခန်းဖြင့် ခွဲခြားဖော်ပြထားတာကို တွေ့ရပါတယ်။ အခန်း(၁) ရငွေ များနှင့် သုံးငွေများ၊ အခန်း (၂) ငွေချေးယူခြင်း၊ အခန်း(၃) ပြည်ပအကူအညီရယူခြင်း၊ အခန်း(၄) ပြည်ထောင်စု ဘဏ္ဍာရန်ပုံငွေ အစီအစဉ်ပြင်ပမှဆောင်ရွက်သော ပြည်ထောင်စုဝန်ကြီးဌာနများနှင့် ဦးစီးဌာနများ စတဲ့ အခန်း (၄)ခန်း ဖြစ်ပါတယ်။ ဤဥပဒေကြမ်း၏ အပိုင်း(၃)ဖြစ်သည့် နိုင်ငံတော်ပိုင် စီးပွားရေးအဖွဲ့အစည်းများ အတွက် အောက်ပါအတိုင်း အခန်း (၄)ခန်းဖြင့် ဖွဲ့စည်းရန်ဖော်ပြထားကြောင်း လေ့လာတွေ့ရှိရပါတယ်။ အခန်း(၁) ရငွေများနှင့်သုံးငွေများ၊ အခန်း(၂) နိုင်ငံတော်ပိုင်စီးပွားရေးအဖွဲ့အစည်းနဲ့ပတ်သက်၍ ပြည်ထောင်စု အစိုးရအဖွဲ့၏ လုပ်ပိုင်ခွင့်များ၊ အခန်း(၃) နိုင်ငံတော်ပိုင်စီးပွားရေးအဖွဲ့အစည်း၏ ဘဏ္ဍာရေးဆိုင်ရာ လုပ်ပိုင်ခွင့်များ၊ အခန်း(၄) ပြည်ထောင်စုရန်ပုံငွေ အစီအစဉ်ပြင်ပမှဆောင်ရွက်သော နိုင်ငံတော်ပိုင်အဖွဲ့ အစည်းများ စတဲ့အခန်းများ ဖြစ်ပါတယ်။ ဤဥပဒေကြမ်း အပိုင်း(၄)ဖြစ်သော အရေးပေါ်ရန်ပုံငွေ ဆိုသည့်အပိုင်းတွင် ဗဟိုအဖွဲ့ အစည်းများ၊ ပြည်ထောင်စုအစိုးရဌာနများနှင့် ဦးစီးဌာနများ၊ နိုင်ငံတော်ပိုင်အဖွဲ့အစည်းများနှင့် တိုင်း ဒေသကြီး သို့မဟုတ် ပြည်နယ်အစိုးရအဖွဲ့များသည် အရေးပေါ်ရန်ပုံငွေမှ ကျခံသုံးစွဲခြင်းကို ဘဏ္ဍာရေး နှစ်အတွင်း မသုံးစွဲလျှင်မဖြစ်သည့် အရေးပေါ်ကိစ္စဖြစ်ပါက ပြည်ထောင်စုအစိုးရအဖွဲ့၏ ထောက်ခံချက် အရ ပြည်ထောင်စုလွှတ်တော် အတည်ပြုချက်ဖြင့် ခွင့်ပြုသောအသုံးစရိတ်ဖြစ်ကြောင်း၊ ပြည်ထောင်စု အစိုးရအဖွဲ့၏ ဆုံးဖြတ်ချက်ဖြင့် ခွင့်ပြုရမည်ဖြစ်ကြောင်း၊ ပြည်ထောင်စုအစိုးရအဖွဲ့သည် အရေးပေါ် ရန်ပုံငွေမှ ကျခံသုံးစွဲသည့်ကိစ္စရပ်များကို ကိစ္စတစ်ရပ်ချင်း ကျိုးကြောင်းဖော်ပြချက်များနှင့်အတူ အနီးကပ်ဆုံး ကျင်းပသော ပြည်ထောင်စုလွှတ်တော် အစည်းအဝေးသို့ တင်ပြရမည်ဖြစ်ကြောင်း လေ့လာတွေ့ရှိရပါတယ်။ ဤဥပဒေကြမ်း၏အပိုင်း(၅) ဖြစ်သည့် တပ်မြို့စည်ပင်သာယာရေးအဖွဲ့များအပိုင်းတွင် ၎င်းအဖွဲ့အစည်းများသည် မိမိတို့၏ ဘဏ္ဍာငွေအပေါ်ရပ်တည်၍ လုပ်ငန်းများကို မိမိတို့၏ ဘဏ္ဍာငွေ အစီအစဉ်ဖြင့် ဆောင်ရွက်ကြရန်ဖြစ်ကြောင်း၊ ပြည်ထောင်စုအစိုးရအဖွဲ့သည် တပ်မြို့စည်ပင်သာယာရေး အဖွဲ့များအား ဥပဒေအရခွင့်ပြုသောငွေများကို လုပ်ငန်းအရလိုအပ်လျှင် ပြောင်းလဲပေးနိုင်ကြောင်း၊ ပြည်ထောင်စုအစိုးရအဖွဲ့သည် တပ်မြို့စည်ပင်သာယာရေးအဖွဲ့များအား လုပ်ငန်းလုပ်ကိုင်ရန်သော်လည်းကောင်း၊ ရင်းနှီးမြှုပ်နှံရန်သော်လည်းကောင်း လိုအပ်သည့်ငွေကို ထောက်ပံ့ငွေဖြင့်ဖြစ်စေ၊ ချေးငွေဖြင့်ဖြစ်စေ ပြည်ထောင်စုလွှတ်တော်၏ အတည်ပြုချက်ဖြင့် ရယူဆောင်ရွက်ခွင့်ပြုနိုင်သည်ဟု ဖော်ပြထားတာကို တွေ့ရှိရပါတယ်။ ဤဥပဒေကြမ်း၏ အပိုင်း (၆) ဖြစ်သည့် နေပြည်တော်ကောင်စီအပိုင်းတွင် နေပြည်တော် ကောင်စီ၏ ရငွေနှင့် သုံးငွေအတွက် တာဝန်ပေးအပ်ခြင်းခံရသည့် ပုဂ္ဂိုလ်အသီးသီးသည် ဇယား(၁၃)နှင့် (၁၄)တို့တွင် မိမိနှင့်ယှဉ်တွဲဖော်ပြထားသည့် ရငွေတို့ကို စီမံကြီးကြပ်ကောက်ခံခြင်းနှင့် သုံးငွေတို့ကို စီမံ ခန့်ခွဲခြင်းပြုရန်ဖြစ်ကြောင်း၊ ပြည်ထောင်စုအစိုးရအဖွဲ့သည် နေပြည်တော်ကောင်စီ၏ ဇယား (၁၃)နှင့် (၁၄) တို့တွင် ဖော်ပြထားသောငွေများကို လုပ်ငန်းအရလိုအပ်လျှင် ပြောင်းလဲပေးနိုင်ကြောင်း လေ့လာတွေ့ရှိရ ပါတယ်။ ဤဥပဒေကြမ်း၏အပိုင်း(၇) ဖြစ်သည့် နေပြည်တော်စည်ပင်သာယာရေးကော်မတီ အပိုင်းတွင် နေပြည်တော်စည်ပင်သာယာရေးကော်မတီသည် မိမိ၏ဘဏ္ဍာငွေအပေါ်ရပ်တည်၍ လုပ်ငန်း များကို မိမိ၏ဘဏ္ဍာငွေအစီအစဉ်ဖြင့် ဆောင်ရွက်ရာတွင် ပြည်ထောင်စုလွှတ်တော်၏ အတည်ပြုချက် ရယူရမည်ဟုပြဋ္ဌာန်းထားကြောင်း၊ ပြည်ထောင်စုအစိုးရအဖွဲ့သည် နေပြည်တော်စည်ပင်သာယာရေးကော်မတီ၏ ဇယား (၁၅)နှင့်(၁၆)တို့တွင် ဖော်ပြထားသောငွေများကို လုပ်ငန်းအရလိုအပ်လျှင် ပြောင်းလဲပေးနိုင် ကြောင်း၊ နေပြည်တော်စည်ပင်သာယာရေးကော်မတီအား လုပ်ငန်းလုပ်ကိုင်ရန်သော်လည်းကောင်း၊ ရင်းနှီး မြှုပ်နှံရန်သော်လည်းကောင်း လိုအပ်သည့်ငွေကို ထောက်ပံ့ငွေဖြင့်ဖြစ်စေ၊ ချေးငွေဖြင့်ဖြစ်စေ ပြည်ထောင်စု လွှတ်တော်က အတည်ပြုချက်ဖြင့် ရယူဆောင်ရွက်ခွင့်ပြုနိုင်ကြောင်း လေ့လာတွေ့ရှိရပါတယ်။ ဤဥပဒေကြမ်း၏အပိုင်း(၈)ဖြစ်သည့် မြန်မာနိုင်ငံတော်ဗဟိုဘဏ်အပိုင်းတွင် မြန်မာ နိုင်ငံတော်ဗဟိုဘဏ်သည် မိမိ၏ဘဏ္ဍာငွေအပေါ်ရပ်တည်၍ မိမိ၏ဘဏ္ဍာငွေအစီအစဉ်ဖြင့် လုပ်ငန်း nonfonfonsofonfoncomfos mashions finsonfense, ငွေအဝင်နဲ့အထွက်ကို နိုင်ငံတော်၏ရသုံးခန့်မှန်းခြေငွေစာရင်းတွင် ဖော်ပြရမည်ဟုလည်းကောင်း၊ ရသုံး ငွေများပြောင်းလဲခြင်းနှင့်စပ်လျဉ်း၍ ပြည်ထောင်စုအစိုးရအဖွဲ့၏ အတည်ပြုချက်ဖြင့် ပြောင်းလဲနိုင်သည် ဟူ၍လည်းကောင်း ၂၀၁၈ ခုနှစ်၊ ဧပြီလ မှ စက်တင်ဘာလအထိ ၆ လ ကုန်ဆုံးသည့်အခါ အသားတင် အမြတ်ငွေ၏ ၄၀ ရာခိုင်နှုန်းနှင့် ညီမျှသောငွေပမာဏကို မြန်မာနိုင်ငံတော်ဗဟိုဘဏ်၏ အထွေထွေသီးသန့် ငွေစာရင်းသို့ပေးသွင်းပြီး၊ အသားတင်အမြတ်ငွေမှ ကျန်ရှိငွေကို မြန်မာနိုင်ငံတော်ဗဟိုဘဏ်မှကိုင်ဆောင် ထားသော အစိုးရချေးငွေသက်သေခံလက်မှတ်များကို ရွေးယူရန်အသုံးပြုပြီးနောက် ကျန်ရှိသောအသားတင် လက်ကျန်ငွေနှင့် ပြည်ထောင်စုအစိုးရက သတ်မှတ်ထားသောငွေကို နိုင်ငံတော်သို့ ထည့်ဝင်ရမည်ဟူ၍ လည်းကောင်း၊ အရှုံးပေါ်ပေါက်ပါက မြန်မာနိုင်ငံတော်ဗဟိုဘဏ်၏ အထွေထွေသီးသန့်ရန်ပုံငွေစာရင်းမှ ခုနှိမ်ရမည်ဟူ၍လည်းကောင်း၊ ပြည်ထောင်စုလွှတ်တော်၏ ခွင့်ပြုချက်ဖြင့် ပြည်ထောင်စုအစိုးရအဖွဲ့သို့ ချေးငွေထုတ်ချေးနိုင်သည်ဟုလည်းကောင်း ဖော်ပြထားသည်ကို တွေ့ရပါတယ်။ ၂၀၁ရ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေနဲ့ အခု ၂၀၁၈ ခုနှစ်၊ ပြည်ထောင်စုဘဏ္ဍာငွေအရအသုံးဆိုင်ရာဥပဒေကြမ်းတို့မှာ အောက်ပါအချက်များ ကွာခြားလျက်ရှိကြောင်း တွေ့ရှိရပါတယ်။ ကွာခြားချက်များအဖြစ် (က)ကနေ (၃)အထိ ကွာခြားချက် ၁၃ ချက် ရှိပါတယ်။ ၂၀၁ရ ခုနှစ် ဥပဒေနဲ့ ၂၀၁၈ ခုနှစ် ဥပဒေကြမ်းတို့ရဲ့ ကွာခြားချက် အပြည့်အစုံကို ဖြန့်ဝေထားတဲ့ အစီရင်ခံစာမှာရော ကန့်လန့်ဖြတ်ဇယားမှာပါ ပါဝင်တင်ပြထားတဲ့အတွက် လွှတ်တော်ရဲ့ချင့်ချိန်ပြီးတော့ မတင်ပြတော့ကြောင်း နာယကကြီးမှတစ်ဆင့် လွှတ်တော်ကို လေးစားစွာ တင်ပြအပ်ပါတယ်။ ၂၀၁ရ ခုနှစ် ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေနှင့် ၂၀၁၈ ခုနှစ် ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေကြမ်းတို့၏ ကွာခြားချက်အပြည့်အစုံကို ကန့်လန့်ဖြတ် ဇယားဖြင့် ပူးတွဲတင်ပြအပ်ပါသည်။ ဥပဒေကြမ်းပူးပေါင်းကော်မတီ၏ သဘောထားမှတ်ချက်ကို တင်ပြ ပါမယ်။ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီသည် ၂၀၁၇-၂၀၁၈ ခုနှစ်၊ ဘဏ္ဍာရေးနှစ် အရအသုံးခန့်မှန်းခြေစာရင်းနှင့် ၂၀၁၈ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းနှင့်စပ်လျဉ်း၍ ပြည်သူ့ငွေစာရင်းပူးပေါင်းကော်မတီ၏ ငွေကြေးဆိုင်ရာသုံးသပ်ချက် အစီရင် ခံစာပါ စိစစ်ပြင်ဆင်ချက်များအတိုင်း ပြည်ထောင်စုလွှတ်တော်က အတည်ပြုသင့်ပါကြောင်း ပြည်ထောင်စု လွှတ်တော်ဆိုင်ရာ နည်းဥပဒေပုဒ်မ ၉၉ အရ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီရဲ့ ကိုယ်စား လေးစားစွာ တင်ပြအစီရင်ခံအပ်ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး ပြည်သူ့ငွေစာရင်းပူးပေါင်းကော်မတီက ငွေကြေးဆိုင်ရာ လေ့လာတွေ့ရှိချက်အစီရင်ခံစာကို ဖတ်ကြားတင်ပြဖို့ ဖိတ်ခေါ်ပါတယ်။</speech>
<speech><mp id="1434">ဦးအောင်မင်း(ဒုတိယဥက္ကဋ္ဌ-၂၊ ပြည်သူ့ငွေစာရင်းပူးပေါင်းကော်မတီ)</mp>ပြည်ထောင်စု လွှတ်တော် နာယက၊ ပြည်သူ့လွှတ်တော် ဥက္ကဋ္ဌနှင့် ဖိတ်ကြားထားသော ပြည်ထောင်စုအဆင့် အဖွဲ့အစည်း ဝင်များ၊ ပြည်ထောင်စုလွှတ်တော် ကိုယ်စားလှယ်များနှင့် ဧည့်တော်များအား လေးစားစွာ ဂါရဝပြုအပ်ပါတယ်။ ကျွန်တော်ကတော့ ဇလွန်မြို့နယ်၊ ပြည်သူ့လွှတ်တော်ကိုယ်စားလှယ် ဦးအောင်မင်း ဖြစ်ပြီး ပြည်သူ့ငွေစာရင်း ပူးပေါင်းကော်မတီ၏ တာဝန်ပေးအပ်ချက်အရ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လအတွက် ပြည်ထောင်စု၏ အရအသုံးခန့်မှန်ခြေငွေစာရင်းနှင့် ၂၀၁၈ ခုနှစ်၊ ပြည်ထောင်စု၏ ဘဏ္ဍာငွေအရအသုံး ဆိုင်ရာဥပဒေကြမ်းအပေါ် ပြည်သူ့ငွေစာရင်းပူးပေါင်းကော်မတီ၏ ငွေကြေးဆိုင်ရာ သုံးသပ်ချက်အစီရင် ခံစာကို အစီရင်ခံတင်ပြမှာဖြစ်ပါတယ်။ အစီရင်ခံစာတွင် အဓိကအားဖြင့် ပြည်ထောင်စုအစိုးရအဖွဲ့က တင်သွင်းလာတဲ့ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လအတွက် အရအသုံးခန့်မှန်းခြေငွေစာရင်းနဲ့ ၎င်းငွေစာရင်းအပေါ်မှာ လေ့လာ တွေ့ရှိချက်များ၊ စိစစ်ရေးပူးပေါင်းအဖွဲ့များ၏ အကြံပြုတင်ပြချက်နှင့် ရငွေသုံးငွေများနှင့်စပ်လျဉ်း၍ စိစစ်မှု အခြေအနေနှင့် ပြည်သူ့ငွေစာရင်းပူးပေါင်းကော်မတီ၏ သုံးသပ်တွေ့ရှိချက်နှင့် သဘောထားမှတ်ချက် များဟူ၍ ပိုင်းခြားဖော်ပြထားပါတယ်။ အစီရင်ခံစာကို ကြိုတင်ဖြန့်ဝေထားပြီးဖြစ်တဲ့အတွက် ကျွန်တော့ အနေဖြင့် အဓိကကျတဲ့ သုံးသပ်တွေ့ရှိချက်များနှင့် သဘောထားမှတ်ချက်များကိုသာ ကောက်နုတ်တင်ပြ သွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျာ။ ကျွန်တော့အား Power Point သုံးစွဲခွင့်ပြုပါရန် တင်ပြ အပ်ပါတယ်။ သုံးသပ်တွေ့ရှိချက်(၁) ဖြစ်ပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ အတွက် ရသုံးမှန်းခြေငွေစာရင်းရေးဆွဲရာမှာ ဦးစားပေးထားရှိတဲ့ကဏ္ဍ ၃ ရပ်ကို ဖော်ပြထားခြင်းပဲ ဖြစ်ပါတယ်။ လျှပ်စစ်နှင့်စွမ်းအင်ကဏ္ဍ၊ ပညာရေးကဏ္ဍနဲ့ ကျန်းမာရေးကဏ္ဍဟာ ဦးစားပေးကဏ္ဍအဖြစ် ရေးဆွဲတင်ပြ ထားခြင်း ဖြစ်ပါတယ်။ သုံးသပ်တွေ့ရှိချက်(၂) ဖြစ်ပါတယ်။ လူမှုကာကွယ်စောင့်ရှောက်ရေးလုပ်ငန်းတွေ တိုးတက်ဆောင်ရွက်မှု အခြေအနေဖြစ်ပါတယ်။ ဒီ ၂၀၁၈ ခုနှစ်၊ ပြည်ထောင်စုရဲ့ အရအသုံးခန့်မှန်းခြေငွေစာရင်းမှာ လူမှု ကာကွယ်စောင့်ရှောက်ရေးလုပ်ငန်းတွေကို တိုးတက်ဆောင်ရွက်ဖို့ဆိုပြီး ရည်မှန်းထားတာရှိပါတယ်။ နံပါတ်(၁) ကျန်းမာရေးအသိပညာပေးခြင်းလုပ်ငန်းနဲ့ ကျန်းမာရေးစောင့်ရှောက်မှုလုပ်ငန်းတွေကို ခေတ်မီ သတင်းအချက်အလက်နဲ့ ဆက်သွယ်ရေးနည်းပညာကိုအသုံးပြုပြီးတော့ ပိုမိုထိရောက်အောင် ဆောင်ရွက် ပေးနိုင်စေရန်အတွက် ကျေးရွာတွေမှာရှိတဲ့ ကျေးလက်ကျန်းမာရေးဌာနနဲ့ ကျေးလက်ကျန်းမာရေး ဌာနခွဲ မှာရှိတဲ့ အခြေခံကျန်းမာရေးဝန်ထမ်းတွေကို Mobile Tablet ဖုန်းတွေ ထုတ်ပေးပြီးတော့ ကျန်းမာရေး သတင်းစနစ်လုပ်ငန်းကို အားဖြည့်ဆောင်ရွက်ပေးထားခြင်းပဲ ဖြစ်ပါတယ်။ နံပါတ်(၂)ကတော့ သက်ကြီးရွယ်အိုများအတွက် လူမှုရေးပင်စင်အဖြစ် တစ်ဦးလျှင် ကျပ် ၁၀,၀၀၀ နှုန်း ထောက်ပံ့ပေးခြင်းကို အသက် ၈၅ နှစ်ကနေ ၉၀ ကြားအထိကို သက်ကြီးရွယ်အိုတွေကို တိုးချဲ့ ထောက်ပံ့ ပေးခြင်းပဲဖြစ်ပါတယ်။ လက်ရှိ့ ကျွန်တော်တို့က ဒီနှစ်မှာ အသက် ၉၀ နှစ်နဲ့အထက် သက်ကြီးရွယ်အိုများကိုသာလျှင် ထောက်ပံ့ပေးနိုင်တာ ဖြစ်ပါတယ်။ လာမယ့် ၆ လမှာတော့ ၈၅ နှစ်နဲ့ ၉၀ ကြားအထိ သက်ကြီးရွယ်အိုများကိုပါ တိုးချဲ့ ထောက်ပံ့ပေးသွားမှာ ဖြစ်ပါတယ်။ နံပတ်(၃) ကိုယ်ဝန်ဆောင်မိခင်နဲ့ ၎င်းတို့မှမွေးဖွားလာသော အသက် ၂ နှစ်အောက် ကလေးသူငယ် များအား လစဉ်ကျပ် တစ်သောင်းငါးထောင် ထောက်ပံ့ပေးခြင်းကို ဧရာဝတီတိုင်းဒေသကြီးတွင်ပါ တိုးချဲ့ ဆောင်ရွက်သွားမှာ ဖြစ်ပါတယ်။ လက်ရှိမှာတော့ ရခိုင်ပြည်နယ်၊ ချင်းပြည်နယ်နဲ့ နာဂဒေသတို့ကိုပဲ ဆောင်ရွက်ပေးနိုင်တာ ဖြစ်ပါတယ်။ သုံးသပ်တွေ့ရှိချက်(၃) ဖြစ်ပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလ အထိ ၆ လအတွက် ရသုံးမှန်းခြေငွေစာရင်းကို လွန်ခဲ့သော ၃ နှစ်က ရငွေ၊ သုံးငွေများနဲ့ နှိုင်းယှဉ်တင်ပြထားခြင်းပဲ ဖြစ်ပါတယ်။ ရငွေမှာ လွန်ခဲ့သော ၃ နှစ်ရဲ့ အများဆုံးရငွေထက် ၂၄ ရာခိုင်နှုန်းလောက် တိုးတက်ရရှိဖို့ လျာထားပေမယ့်လည်း သုံးငွေမှာတော့ ၃၃.၄ရ ရာခိုင်နှုန်းထိ တိုးတက်ရည်မှန်းထားတာကို တွေ့ရှိရပါတယ်။ ရငွေနဲ့ ပတ်သက် လာရင် သာမန်ရငွေ၊ ကြွေးမြီရငွေတွေနဲ့ သုံးငွေမှာဆိုလို့ရှိရင် သာမန်အသုံးစရိတ်၊ ငွေလုံးငွေရင်းအသုံး စရိတ်တွေကို များစွာတိုးမြှင့် လျာထားရေးဆွဲထားတာ တွေ့ရှိရမှာဖြစ်ပါတယ်။ ရငွေမှာ အဓိကအကျဆုံး ဖြစ်တဲ့ သာမန်ရငွေအနေနဲ့ကြည့်မယ်ဆိုရင် ၂၀၁၇-၂၀၁၈ ခုနှစ်မှာ လိုငွေဖြစ်ပေါ်နေတာကို တွေ့ရမှာဖြစ်ပါတယ်။ ဒီလိုသာမန်ရငွေမှာတောင် လိုငွေဖြစ်ပေါ်နေတဲ့အခြေအနေမှာ အသုံးစရိတ်တွေကို တိုးမြှင့်သုံးစွဲ ထားခြင်း၊ အထူးသဖြင့် ယခုဘတ်ဂျက်သည် ဘဏ္ဍာရေးနှစ်ပြောင်းလဲမှုအတွက် ကြားကာလဘတ်ဂျက် ဖြစ်တဲ့အတွက် ၆ လအတွင်းမှာ အမှန်တကယ်သုံးစွဲနိုင်မယ့် အသုံးစရိတ်များကိုသာ ခန့်မှန်းလျာထား ရေးဆွဲရန်နဲ့ ရန်ပုံငွေလွှဲပြောင်းသုံးစွဲခြင်း၊ ပိုလျှံငွေများ ပြန်လည်အပ်နှံခြင်းမရှိစေရေး သတိပြု ဆောင်ရွက် သွားဖို့ဆိုပြီး ညွှန်ကြားချက်ထုတ်ပြန် ဆောင်ရွက်ခဲ့ပေမယ့်လည်း လွန်ခဲ့သော ၃ နှစ်ကာလအတွင်းမှာ အများဆုံး သုံးစွဲထားနိုင်ခဲ့တဲ့ ငွေထက်များစွာတိုးမြှင့် လျာထားတယ်။ ဒါကြောင့်လည်း ဘတ်ဂျက်လိုငွေတွေ တိုးတက်နေတာကို တွေ့ရှိရမှာဖြစ်ပါတယ်။ ဘတ်ဂျက်လိုငွေ တိုးတက်မှုနဲ့အမျှ ဘတ်ဂျက်လိုငွေနဲ့ GDP အချိုးကိုလည်း ပြည်ထောင်စုအစိုးရအဖွဲ့ရဲ့ ၅ ရာခိုင်နှုန်းထက် မပိုစေရန်ဆိုပြီး ချမှတ်ထားတဲ့ ရည်မှန်းချက်ထက် များစွာပိုမိုနေတာကို တွေ့ရှိရမှာဖြစ်ပါတယ်။ ဒါပေမယ့် အခြားတစ်ဖက်မှာ ဘတ်ဂျက်ခွင့်ပြုငွေတွေကို အပြည့်အဝသုံးစွဲနိုင်မှု မရှိခြင်းကြောင့် အထွေထွေပိုလျှံရန်ပုံငွေစာရင်းကို နှစ်စဉ် ကျပ်ဘီလီယံ ထောင်ဂဏန်းထိ ပြန်လည်အပ်နှံလျက်ရှိတာကို တွေ့ရှိရမှာဖြစ်ပါတယ်။ ဒါကြောင့် ဌာန၊ အဖွဲ့အစည်းတွေရဲ့ တစ်ဖက်က ဘတ်ဂျက်ရန်ပုံငွေ တိုးမြှင့်တောင်းခံ ကြသလို လိုက်လျောညီထွေ ဖြစ်အောင်အကောင်အထည်ဖော် ဆောင်ရွက်နိုင်မှုမရှိတာကိုတော့ ဆန်းစစ် လေ့လာသုံးသပ်ပြီးတော့ ယခုထက် ပိုမိုကြပ်မတ်ဆောင်ရွက်နိုင်ဖို့ လိုအပ်ပြီဖြစ်ကြောင်း တွေ့ရှိရပါတယ်။ ဘတ်ဂျက်လိုငွေများပြားခြင်းနဲ့ ပတ်သက်လာလို့ရှိရင် အမှန်စာရင်းတွေဖြစ်ပေါ်လာတဲ့ဘတ်ဂျက် လိုငွေနဲ့ GDP အချိုးဟာကျဆင်းသွားတယ်လို့ ဆိုပေမယ့်လည်း တကယ့်တကယ်တော့ ဒါဟာ ဘတ်ဂျက် အပေါ်မှာ အလေးထားလိုက်နာမှု လျော့ကျနေခြင်းပဲဆိုတာကို သတိပြု စေဖို့ သုံးသပ်တင်ပြရခြင်းပဲ ဖြစ်ပါတယ်။ နိုင်ငံတော်ပိုင်စီးပွားရေးအဖွဲ့အစည်းများရဲ့ အရှုံးအမြတ်အခြေအနေ၊ ရငွေသုံးငွေများကို နှိုင်းယှဉ် တင်ပြထားခြင်းပဲ ဖြစ်ပါတယ်။ ပြည်ထောင်စုဘဏ္ဍာရန်ပုံငွေအတွင်းမှာ စီးပွားရေးအဖွဲ့အစည်း ၂၆ ခုရှိတဲ့ အနက် ၁၈ ခု အမြတ်ရရှိခဲ့ပါတယ်။ ၈ ခု အရှုံးပေါ်ခဲ့ပါတယ်။ ပြည်ထောင်စုဘဏ္ဍာရန်ပုံ ပြင်ပမှာရှိတဲ့ အဖွဲ့ အစည်း ၆ ခုအနက် မြန်မာ့သင်္ဘောကျင်းလုပ်ငန်းတစ်ခု အရှုံးပေါ်မယ်လို့ လျာထားတာကို တွေ့ရှိရပါတယ်။ အဲဒီတော့ ဘဏ္ဍာရန်ပုံငွေအတွင်းမှာရှိတဲ့ အဖွဲ့အစည်းများတွင် အမြတ်ရရှိတဲ့အဖွဲ့အစည်း ၁၈ ခုရှိသော်လည်း မိမိအသုံးစရိတ်အားလုံးကို သာမန်အသုံးစရိတ်ရော၊ ငွေလုံးငွေရင်းအသုံးစရိတ်ရော၊ ကြွေးမြီအသုံး စရိတ် အားလုံးကို ကိုယ်ပိုင်ဘဏ္ဍာရန်ပုံငွေက သုံးစွဲနိုင်တဲ့အဖွဲ့အစည်းဟာ ၈ ခုပဲရှိပါတယ်။ အဲဒီ ၈ ခုမှာမှ ၆ ခုသည် သယံဇာတတူးဖော်ထုတ်လုပ်မှုကို ဆောင်ရွက်တဲ့အဖွဲ့အစည်းများ ဖြစ်တယ်ဆိုတာကိုလည်း ကန်တော် တေရမှာဖြစ်ပါတယ်။ နိုင်ငံပိုင်စီးပွားရေးအဖွဲ့အစည်းအားလုံးရဲ့ စာရင်းချုပ်ကိ လေလာ မယ်ဆိုလို့ရှိရင် ကုန်သွယ်စာရင်းအရ အမြတ်ရရှိနေတယ်ဆိုပေမယ့်လည်း အမြတ်ရရှိမှုပမာဏဟာ လျော့ကျ နေပါတယ်။ ငွေသားစာရင်းမှာတော့ ရငွေသုံးငွေဟာ နှစ်စဉ်ဆက်တိုက် လိုငွေဖြစ်ပေါ်နေတာကို တွေ့ရှိရမှာ ဖြစ်ပါတယ်။ နိုင်ငံပိုင်စီးပွားရေးအဖွဲ့အစည်းများရဲ့ ရငွေကျဆင်းလာတဲ့အတွက် ပြည်ထောင်စုရဲ့ ရငွေကို ထောက်ပံ့ ပေးနိုင်တဲ့အချိုးအစားဟာ ကျဆင်းလာနေသလို အမြတ်ရရှိမှုပမာဏ လျော့နည်းသွားတာနဲ့အမျှ နိုင်ငံတော်ကို အခွန်ပေးဆောင်မှုနဲ့ နိုင်ငံတော်ထည့်ဝင်ငွေပေးသွင်းမှုမှာလည်း ကျဆင်းနေတာကို တွေ့ရမှာဖြစ်ပါတယ်။ ၂၀၁၅-၂၀၁၆ ခုနှစ်အတွင်းမှာ ဒီအခွန်ရငွေနဲ့ ထည့်ဝင်ငွေနှစ်ရပ်ပေါင်းဟာ ဘီလီယံပေါင်း ၁,၉၁၀ ပေးသွင်း နိုင်ခဲ့ပေမယ့်လည်း ခု ၂၀၁၈ ခုနှစ် ခန့်မှန်းခြေစာရင်းမှာ ကျပ်ဘီလီယံ ၁,၃၆၁ ဘီလီယံကိုသာလျှင် ပေးသွင်းနိုင်မယ်လို့ ရည်မှန်းရေးဆွဲထားတာကို တွေ့ရှိရပါတယ်။ ဒါကြောင့် နိုင်ငံတော်ပိုင်စီးပွားရေး အဖွဲ့အစည်းများနဲ့ ပကတိအခြေအနေကို လေ့လာသုံးသပ်ပြီးတော့ နိုင်ငံတော်အတွက် အကျိုးပြုတဲ့ အဖွဲ့ အစည်းတွေဖြစ်အောင်၊ စီးပွားရေးအရလည်း အောင်မြင်တဲ့အဖွဲ့အစည်းတွေဖြစ်အောင် လေ့လာသုံးသပ် ဆောင်ရွက်ဖို့၊ နောက်တစ်ခါ ဗဟိုချုပ်ကိုင်မှုကိုလျှော့ချပြီးတော့ စက်ရုံအလုပ်ရုံတစ်ခုချင်းအလိုက် တာဝန်ယူမှု၊ တာဝန်ခံမှုစနစ်ကို ပီပီပြင်ပြင် ကျင့်သုံးဆောင်ရွက်သွားဖို့ လိုအပ်နေပြီဖြစ်ကြောင်း သုံးသပ်တင်ပြအပ် ပါတယ်။ နိုင်ငံတော်ပိုင်စီးပွားရေးအဖွဲ့အစည်းများနဲ့ ပြည်ထောင်စုရဲ့ ဘဏ္ဍာရန်ပုံငွေအတွင်းမှာ လုပ်ငန်း ဆောင်ရွက်ပြီးတော့ ကိုယ်ပိုင်ဘဏ္ဍာရန်ပုံငွေ ထားရှိဆောင်ရွက်နိုင်တဲ့၊ ဆောင်ရွက်ခွင့်ရှိတဲ့ အဖွဲ့အစည်း ၂၀ ရှိပါတယ်။ အဲဒီအဖွဲ့အစည်း ၂၀ ရဲ့ ၃၁-၃-၂၀၁ရ ရက်နေ့မှာရှိတဲ့ Other Account တွေမှာ လက်ကျန် ငွေဟာ ကျပ် ၁၁,၄၉၂ ဘီလီယံ ရှိပြီးတော့ ပြည်ထောင်စုရဲ့ ဘဏ္ဍာရန်ပုံငွေပြင်ပမှာ လုပ်ငန်းဆောင်ရွက် နေတဲ့ စီးပွားရေးအဖွဲ့အစည်း ၆ ခုရဲ့ ၂၀၁၃ ခုနှစ် လက်ကျန်မှာဆိုလို့ရှိရင် ငွေလက်ကျန် ကျပ် ၈၅.၈၈၆ ဘီလီယံနဲ့ အမေရိကန်ဒေါ်လာ ၅၆.၂၇၄ သန်း ရှိနေတာကို တွေ့ရှိရမှာဖြစ်ပါတယ်။ အဲဒီတော့ ဒီလက်ကျန် တွေနဲ့ပတ်သက်ပြီးတော့ ပြည်ထောင်စုအစိုးရရဲ့အပ်ငွေစာရင်းနဲ့ မည်ကဲ့သို့ ဆက်သွယ်ဆောင်ရွက်နေတယ်။ ဒီငွေစာရင်းများရဲ့ လည်ပတ်ဆောင်ရွက်မှုနဲ့ ဒီငွေစာရင်းတွေကို ထိန်းသိမ်းကြပ်မတ်မှုအပိုင်းတွေကိုတော့ ပွင့်လင်းမြင်သာစွာ ရှင်းလင်းတင်ပြဖို့ သုံးသပ်တွေ့ရှိရတာ ဖြစ်ပါတယ်။ ပြည်ပအကူအညီရငွေနဲ့ ပြည်ပချေးငွေများနဲ့ စပ်လျဉ်းပြီးတော့ ယခု ၆ လ ဘတ်ဂျက် လျာထားမှု တွေဟာ ပြီးခဲ့သောနှစ်များရဲ့ အမှန်စာရင်းများနဲ့ နှိုင်းယှဉ်တင်ပြထားခြင်းပဲ ဖြစ်ပါတယ်။ ပြီးခဲ့သော နှစ်များရဲ့ ပကတိအခြေအနေနဲ့ နှိုင်းယှဉ်မယ်ဆိုလို့ရှိရင် ရည်မှန်းချက်အတိုင်း ပြည့်မီအောင် ထုတ်ယူ သုံးစွဲနိုင်မှုမရှိတာကို တွေ့ရတဲ့အတွက် အမှန်တကယ်ရရှိနိုင်မယ့် ပမာဏကိုသာလျှင် ခန့်မှန်းပြီးတော့ လျာထားတဲ့အတိုင်း ပြည့်မီအောင် သုံးစွဲဆောင်ရွက်နိုင်ရေး ကြိုးပမ်းဆောင်ရွက်သွားရန် လိုအပ်ကြောင်း သုံးသပ်တင်ပြရခြင်း ဖြစ်ပါတယ်။ ငွေလုံးငွေရင်းအသုံးစရိတ်ပါ လုပ်ငန်းစီမံကိန်းများ၊ လုပ်ငန်းများအကောင်အထည်ဖော် ဆောင်ရွက်မှု များကို ၂၀၁၇-၂၀၁၈ ခု ဘဏ္ဍာရေးနှစ်မှစပြီးတော့ စီမံကိန်းနှင့် ဘဏ္ဍာရေးဝန်ကြီးဌာန လက်အောက်မှာ ရှိတဲ့ စီမံကိန်းစိစစ်ရေးနဲ့ တိုးတက်မှုအစီရင်ခံရေးဦးစီးဌာနက ကွင်းဆင်းစိစစ်နေပြီဖြစ်ပါတယ်။ တွေ့ရှိချက် တွေအရ ၂၀၁၇-၂၀၁၈ ခုနှစ်အတွင်း ငွေလုံးငွေရင်းအသုံးစရိတ်က ဆောင်ရွက်ရမယ့်လုပ်ငန်းရပ်ပေါင်း ၇,၀၂၂ ခု ရှိတယ်လို့ စုစည်းရရှိတဲ့အနက် ၂၀၁ရ ခုနှစ်၊ ဒီဇင်ဘာလကုန်အထိ လုပ်ငန်းစတင်ဆောင်ရွက်ခြင်း ကိုယ်စားလှယ်များ အကြိမ်ကြိမ် ဆွေးနွေးတင်ပြကြတဲ့ တင်ဒါတွေကို ါ်ယူမှုမရှိခြင်း၊ လုပ်ငန်း အပ်နှံဆောင်ရွက်မှုတွေမှာ ညွှန်ကြားချက်တွေ၊ လုပ်ထုံးလုပ်နည်းတွေနဲ့ ညီညွတ်မှုမရှိတာတွေ၊ လုပ်ငန်း တွေမှာ စံချိန်စံညွှန်းမမီတာတွေ၊ မပြည့်မီတာတွေ၊ ြီးစီးနိုင်တာတွေ၊ ကန်ထရိုက်လုပ်ငန်းတွေမှာ အကျိုးစီးပွားဆက်နွယ်မှုတွေနဲ့ အုပ်စုဖွဲ့ဆောင်ရွက်နေတာတွေ ဒါတွေကြောင့် ပြည်သူ့ဘဏ္ဍာငွေတွေ လေလွင့်ဆုံးရှုံးမှုနဲ့ အဟောသိကံဖြစ်မှု စတဲ့ဖြစ်ရပ်တွေကို စတင်စိစစ် ဆောင်ရွက်နေခြင်းပဲ ဖြစ်ပါတယ်။ စတင်ဆောင်ရွက်ကာစဖြစ်တဲ့အတွက် လိုအပ်ချက်တွေရှိနိုင်သော်လည်း တွေ့ရှိရတဲ့ အားနည်းချက်တွေကို ဝိုင်းဝန်းပြုပြင် ဆောင်ရွက်သွားကြမယ်ဆိုရင် မလိုလားအပ်တဲ့ဖြစ်ရပ်တွေကို ကာကွယ် တားဆီးနိုင်ကြမှာ ဖြစ်ပါတယ်။ ဒီလိုစိစစ်တဲ့နေရာမှာ ဝန်ထမ်းတွေကိုယ်တိုင် ကွင်းဆင်းစိစစ်မှုသာမက ခေတ်မီသတင်း အချက်အလက်နှင့် ဆက်သွယ်ရေးနည်းပညာကို အသုံးပြုပြီးဆောင်ရွက်နိုင်တဲ့ OTK Software ကိုပါ စမ်းသပ်သုံးစွဲနေပြီဖြစ်လို့ ကုန်ကျစရိတ်သက်သက်သာသာနဲ့ ပိုပြီးကျယ်ကျယ်ပြန့်ပြန့် စစ်ဆေးစိစစ်နိုင်မှာ ဖြစ်ပါတယ်။ ဒါကြောင့် ဒီလိုစိစစ်တဲ့လုပ်ငန်းတွေ ပိုမိုထိရောက်အောင် ကြိုးပမ်းဆောင်ရွက်သွားကြဖို့ ကျွန်တော်တို့ လွှတ်တော်ကိုယ်စားလှယ်များကလည်း မိမိတို့ရဲ့ မဲဆန္ဒနယ်မှာဖြစ်ပေါ်နေတဲ့ အချက်အလက်တွေကို သတင်း ပေးပို့ပြီး ပူးပေါင်းပါဝင်ဆောင်ရွက်ကြဖို့ လိုအပ်သလို ဌာနဆိုင်ရာများကလည်း ဤကဲ့သို့ စိစစ်ဆောင်ရွက် ခြင်းသည် မိမိတို့ဌာနရဲ့ တာဝန်ယူမှု၊ တာဝန်ခံမှုနဲ့၊ တာဝန်သိမှုကို မြှင့်တင် ထိန်းကျောင်းကြပ်မတ်ပေးတဲ့ လုပ်ငန်းရပ်တစ်ခုအဖြစ် မှတ်ယူပြီးတော့ ပူးပေါင်းဆောင်ရွက်ကြဖို့ လိုအပ်ကြောင်း သုံးသပ်တင်ပြအပ် ပါတယ်။ နိုင်ငံခြားငွေလဲလှယ်နှုန်း သတ်မှတ်ချက်ဖြစ်ပါတယ်။ ပြည်ထောင်စုရဲ့ အရအသုံးမှန်းခြေငွေစာရင်း ရေးဆွဲရာတွင် နိုင်ငံခြားငွေအသုံးစရိတ်များနဲ့ပတ်သက်ပြီးတော့ ငွေလဲလှယ်နှုန်း သတ်မှတ်တဲ့နေရာမှာ ဈေးကွက်အတွင်းမှာ မဖြစ်ပေါ်သေးတဲ့နှုန်းကို သတ်မှတ်ပေးခြင်းသည် မြန်မာကျပ်ငွေတန်ဖိုးကျဆင်းမှုကို အကျိုးသက်ရောက် စေနိုင်တဲ့အပြင် မလိုလားအပ်တဲ့အသုံးစရိတ်ဖောင်းပွမှုကို ဖြစ်ပေါ်စေနိုင်တဲ့အတွက် နောင်တွင်ဈေးကွက်မှာ အမှန်တကယ်ဖြစ်ပေါ်နေခဲ့သည့် ငွေလဲလှယ်နှုန်းများကိုသာလျှင် အခြေခံ၍ သတ်မှတ်ပေးခြင်းက ပိုမိုသင့်လျော်ပါကြောင်း သုံးသပ်တင်ပြရခြင်းပဲဖြစ်ပါတယ်။ လေးစားအပ်ပါသော နာယကကြီးခင်ဗျား။ ဆက်လက်ပြီးတော့ ပြည်သူ့ငွေစာရင်းပူးပေါင်းကော်မတီရဲ့ သဘောထားမှတ်ချက်များကို ဆက်လက်တင်ပြသွားမှာဖြစ်ပါတယ်။ သဘောထားမှတ်ချက်(၁)ပါ ပြည်သူ လူထုကို ချက်ချင်းလက်ငင်းအကျိုးပြုနိုင်သည့် အသုံးစရိတ်များကို ဦးစားပေးကျခံ သုံးစွဲရန်ဟူသည့် နိုင်ငံတော်ရဲ့ အသုံးစရိတ်မူဝါဒနဲ့အညီ လူမှုကာကွယ်စောင့်ရှောက်ရေးလုပ်ငန်းတွေကို ပြည်ထောင်စုရဲ့ ဘဏ္ဍာရန်ပုံငွေအခြေအနေအရ ဦးစားပေးပြီးတော့ တိုးမြှင့်ဆောင်ရွက်ပေးသွားရန် သဘောထားမှတ်ချက် ပြုအပ်ပါတယ်။ သဘောထားမှတ်ချက်(၂)။ (၁) ဘတ်ဂျက်အပေါ်အလေးထားလိုက်နာမှု တိုးတက်ကောင်းမွန်စေရေး အတွက်ဘတ်ဂျက်ခွင့်ပြုချက်တွေကို တည်ဆဲဥပဒေများ၊ ဘဏ္ဍာရေးစည်းမျဉ်းများနဲ့အညီ စနစ်တကျ စီမံ ခန့်ခွဲပြီး အပြည့်အဝအကောင်အထည်ဖော်နိုင်ရေး ကြိုးပမ်းဆောင်ရွက်သွားရန် (၂) ဘတ်ဂျက်ခွင့်ပြုချက် များကို အကောင်အထည်ဖော် ဆောင်ရွက်တဲ့နေရာမှာ ဘဏ္ဍာရေးကော်မရှင်ရဲ့ (၂/၂၀၁၆)ကြိမ်မြောက် အစည်းအဝေးတွင် မိန့်ကြားခဲ့တဲ့ နိုင်ငံတော်သမ္မတ၏ မိန့်မှာချက်များနှင့်အညီ လိုက်နာ ဆောင်ရွက်သွားဖို့၊ (၃) အကြောင်းအမျိုးမျိုးကြောင့် ဘဏ္ဍာရေးနှစ်အတွင်း ပြီးစီးနိုင်မည့် အခြေအနေမရှိသော လုပ်ငန်းများ အတွက် အသုံးစရိတ်တွေကို န်လည်အပ်နှံရန် သဘောထားမှတ်ချက် ပြုအပ်ပါတယ်။ သဘောထားမှတ်ချက်(၃)။ နိုင်ငံတော်ပိုင်စီးပွားရေးလုပ်ငန်းများရဲ့ ပကတိအခြေအနေကို လေ့လာ သုံးသပ်ပြီး စီးပွားရေးဆန်ဆန်ဆောင်ရွက်နိုင်ဖို့ ဗဟိုချုပ်ကိုင်မှုကိုလျှော့ချပြီး စက်ရုံ၊ အလုပ်ရုံ တစ်ခုချင်း အလိုက် လုပ်ငန်းအောင်မြင်မှုနဲ့ အကျိုးအမြတ်ကို တာဝန်ယူမှု၊ တာဝန်ခံမှုစနစ်ကို ပီပီပြင်ပြင် ကျင့်သုံးသွားဖို့ သဘောထားမှတ်ချက်ပြု အပ်ပါတယ်။ သဘောထားမှတ်ချက်(၄)။ ပြည်ထောင်စုဘဏ္ဍာရန်ပုံငွေအတွင်းရှိ နိုင်ငံပိုင်စီးပွားရေးလုပ်ငန်း များရဲ့ ကိုယ်ပိုင်ဘဏ္ဍာရန်ပုံငွေစာရင်း Other Account များနှင့် ပြည်ထောင်စုဘဏ္ဍာရန်ပုံငွေပြင်ပရှိ စီးပွားရေးအဖွဲ့အစည်းများရဲ့ ငွေစာရင်းလက်ကျန်များသည် ပြည်ထောင်စုအစိုးရ၏ အပ်ငွေစာရင်းနဲ့ ဆက်နွယ်မှုအခြေအနေ၊ ဒီငွေစာရင်းတွေရဲ့ လည်ပတ်ဆောင်ရွက်မှုနဲ့ ထိန်းသိမ်းကြပ်မတ်မှု အခြေအနေ များကို ပြည်သူများသို့ ပွင့်လင်းမြင်သာမှုရှိစေရေး ရှင်းလင်းတင်ပြပေးရန် သဘောထားမှတ်ချက်ပြုအပ် ပါတယ်။ သဘောထားမှတ်ချက်(၅)။ ပြည်ပအကူအညီရငွေနှင့် ချေးယူငွေများနှင့်စပ်လျဉ်းပြီးတော့ အကူအညီ ရငွေ၊ ချေးယူငွေတို့ဖြင့် ဆောင်ရွက်ခဲ့သည့်လုပ်ငန်းများကို မူလလျာထားသည့်အတိုင်း အကောင် အထည်ဖော်နိုင်ရေးကြိုးပမ်းဆောင်ရွက်သွားဖို့၊ ကူညီထောက်ပံ့ငွေနှင့် ချေးငွေပေးအပ်သည့် အဖွဲ့အစည်းများ၏ လုပ်ထုံးလုပ်နည်းနှင့်လမ်းညွှန်ချက်တွေကို ကျွမ်းကျင်မှုရှိအောင် လေ့လာဆောင်ရွက်သွားဖို့၊ အမှန်တကယ် ရရှိရန် သေချာတဲ့ငွေကြေးပမာဏကိုသာလျှင် လျာထားပြီးတော့ လျာထားတဲ့လုပ်ငန်း ပမာဏပြည့်မီအောင်၊ လျာထားတဲ့ငွေကြေးပမာဏအတိုင်း ရယူသုံးစွဲနိုင်အောင်ကြိုးပမ်းဆောင်ရွက်သွားဖို့ သဘောထားမှတ်ချက် ပြုအပ်ပါတယ်။ သဘောထားမှတ်ချက်(၆)။ လုပ်ငန်းစီမံကိန်းများ၊ လုပ်ငန်းများ၏ အကောင်အထည်ဖော်ဆောင်ရွက်မှု အခြေအနေများနှင့်စပ်လျဉ်းပြီး စီမံကိန်းစိစစ်ရေးနှင့် တိုးတက်မှုအစီရင်ခံရေးဦးစီးဌာန၏ စစ်ဆေးတွေ့ရှိချက် များ၊ အကြံပြုချက်များကို သက်ဆိုင်ရာဌာနများက အလေးထားလိုက်နာ ဆောင်ရွက်ရန်နှင့် စိစစ်ရေး လုပ်ငန်းများ ပိုမိုထိရောက်အောင်မြင်စေရေးအတွက် သက်ဆိုင်ရာဌာနများက ပူးပေါင်းဆောင်ရွက်ပေးရန် သဘောထားမှတ်ချက်ပြုအပ်ပါတယ်။ သဘောထားမှတ်ချက်(၇)။ ပြည်ထောင်စု၏ အရအသုံးမှန်းခြေငွေစာရင်းရေးဆွဲရာတွင် နိုင်ငံခြားငွေ အသုံးစရိတ်များအတွက် ငွေလဲလှယ်နှုန်းသတ်မှတ်ရာတွင် ဈေးကွက်ပေါက်ဈေးနှုန်းများကိုသာလျှင် အခြေခံသတ်မှတ်သွားရန် သဘောထားမှတ်ချက်ပြုအပ်ပါတယ်။ သဘောထားမှတ်ချက်(၈)။ ပြည်ထောင်စုအဆင့်အဖွဲ့အစည်းများအနေဖြင့် စိစစ်ရေးပူပေါင်းအဖွဲ့ များရဲ့ သုံးသပ်အကြံပြု တင်ပြချက်များကို လိုက်နာဆောင်ရွက်သွားပါရန်နှင့် ဘတ်ဂျက်ရေးဆွဲရာတွင် လုပ်ငန်းစီမံကိန်းများ၊ လုပ်ငန်းများ၊ စက်ပစ္စည်းများ၊ ရုံးသုံးစက်ပစ္စည်းများ၊ ပရိဘောဂများနှင့် စပ်လျဉ်း ပြီးတော့ လုပ်ငန်းဆိုင်ရာအချက်အလက်များ၊ အတိုင်းအတာပမာဏနှင့် စံချိန်စံညွှန်းများကို ပြည့်စုံစွာ တ်ရန် သဘောထားမက်ချက်ပြအပ်ပါတယ်။ ထောက်ခံတင်ပြချက်ဖြစ်ပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လအတွက် ပြည်ထောင်စု၏အရအသုံးခန့်မှန်းခြေငွေစာရင်းနှင့် ၂၀၁၈ ခုနှစ်၊ ပြည်ထောင်စု၏ ဘဏ္ဍာငွေအရအသုံး ဆိုင်ရာဥပဒေကြမ်းအပေါ် စိစစ်တွေ့ရှိချက်များအရ သာမန်ရငွေတွင်ကျပ် ၅၀,၆၀၂.၄၈သန်း တိုးမြှင့်ခြင်း၊ ၂။ သုံးငွေစိစစ်လျှော့ချမှု ကြောင့်ရငွေတွင် ကျပ် ၁၃,၂၁၆.၃၂ သန်း လျော့နည်းခြင်း၊ ၃။ သုံးငွေစိစစ် လျှော့ချမှုကြောင့် ကျပ် ၁၃၀,၁၀၄.၁၃၂ သန်းတို့ကို အတည်ပြုပေးပါရန် ပြည်ထောင်စု၏ဘဏ္ဍာငွေ အရအသုံး ရေးဆွဲတင်ပြခြင်းဆိုင်ရာ ဥပဒေ ပုဒ်မ ၄ ပုဒ်မခွဲ(က)နှင့် ပြည်ထောင်စုလွှတ်တော်ဆိုင်ရာ နည်းဥပဒေပုဒ်မ ၁၀၄(က)၊ (ခ)နှင့် (ဂ)တို့အရ အစီအရင်ခံ တင်ပြအပ်ပါတယ်။ ကျေးဇူးတင်ပါတယ် ခင်ဗျာ။</speech>
<title>အထက်ပါဥပဒေကြမ်းနှင့်စပ်လျဉ်း၍ မူနှင့်အခြေခံသဘောအပါအဝင် ရငွေသုံးငွေများအပေါ် ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၈ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းအပေါ် ဥပဒေကြမ်းပူးပေါင်းကော်မတီနဲ့ ပြည်သူ့ ငွေစာရင်းပူးပေါင်းကော်မတီတို့ရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ မိတ္တူများကို လွှတ်တော်ကိုယ်စားလှယ်များထံ ဖြန့်ဝေပေးထားပါတယ်။ အစီရင်ခံစာအပြည့်အစုံကို နောက်ဆက်တွဲဖြင့် ဖော်ပြထားပါသည်။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လအတွက် လွှတ်တော်သို့ တင်သွင်းထားတဲ့ အမျိုးသားစီမံကိန်းဥပဒေကြမ်းနဲ့ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းတို့နဲ့စပ်လျဉ်းပြီး မူနှင့် အခြေခံသဘောဆွေးနွေးခြင်းနဲ့ စီမံကိန်းလုပ်ငန်းများ၊ Budget ရငွေသုံးငွေများအပါအဝင် ဥပဒေ ပိုင်းဆိုင်ရာ ပြင်ဆင်ချက်များ ဆွေးနွေးခြင်းကို ၂၂-၂-၂၀၁၈ ရက်(ကြာသပတေးနေ့)မှာ ဆက်လက် ဆောင်ရွက်ဖို့ လျာထားပါတယ်။ဘဏ္ဍာငွေအရအသုံးဆိုင်ရာဥပဒေကြမ်းပါ ငွေလုံးငွေရင်းအသုံးစရိတ်များဟာ အမျိုးသားစီမံကိန်း ဥပဒေကြမ်းရဲ့ နောက်ဆက်တွဲ-၂ ပါ စီမံကိန်း လုပ်ငန်းတန်ဖိုးများဖြစ်တဲ့အတွက် Budget ရဲ့ ငွေလုံး ငွေရင်းအသုံးစရိတ် စုစုပေါင်းနဲ့ စီမံကိန်းလုပ်ငန်းတန်ဖိုးလျှော့ချမှု စုစုပေါင်းဟာ အစီရင်ခံစာ နှစ်ခုမှာ အတူတူ ဖြစ်ကြောင်းတွေ့နိုင်ပါတယ်။ ဒါကြောင့် ဆွေးနွေးလိုတဲ့ လွှတ်တော်ကိုယ်စားလှယ်များအနေနဲ့ စီမံကိန်းလုပ်ငန်းများနဲ့ ငွေလုံး ငွေရင်းအသုံးစရိတ်တို့ကို အပိုင်းတစ်ပိုင်း၊ Budget ဥပဒေကြမ်းရဲ့ သာမန်အသုံးစရိတ်ကို အပိုင်းတစ်ပိုင်း လေ့လာစိစစ်ပြီး အတည်ပြုရန်၊ လျှော့ပြီးခွင့်ပြုရန်၊ ငြင်းပယ်ရန်တို့ကို ကွဲကွဲပြားပြားဖြစ်အောင် ဆွေးနွေး ကြဖို့လိုအပ်ကြောင်း မှာကြားလိုပါတယ်။ ပြည်ထောင်စုလွှတ်တော်ဆိုင်ရာ နည်းဥပဒေ ၈၈၊ ၈၉၊ ၉၀ တို့နဲ့ အညီ ဆွေးနွေးလိုတဲ့ လွှတ်တော် ကိုယ်စားလှယ်ရှိပါက ဆွေးနွေးလိုတဲ့ ဌာန၊ အဖွဲ့အစည်းကို ဖော်ပြပါ။ မူသဘောဆွေးနွေးလိုတာဆိုရင် အကြောင်းအရာ အကျဉ်းချုပ်နဲ့ ပြင်ဆင်ချက်အဆို တင်သွင်းဆွေးနွေးလိုတာဆိုရင် ပြင်ဆင်လိုတဲ့ အကြောင်းအရာ၊ ကိန်းဂဏန်းတို့ကို တိကျစွာ ရေးသားဖော်ပြပါ။ ဒီအချက်အလက်တွေ ရေးသားဖော်ပြပြီး လွှတ်တော်ကိုယ်စားလှယ်ကိုယ်တိုင် လက်မှတ်ရေးထိုး ထားတဲ့ အကြောင်းကြားစာကို ၂၀-၂-၂၀၁၈ ရက် (အင်္ဂါနေ့) မွန်းလွဲတစ်နာရီ (၁၃၀၀နာရီ)နောက်ဆုံး ထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းပေးပို့နိုင်ကြောင်း အသိပေး ကြေညာပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ အစည်းအဝေးကို မိနစ် ၃၀ ခန့် ခေတ္တ ရပ်နားပါမယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျာ။</speech>
<speech type="mc">အားလုံး ထွက်ခွာနိုင်ကြပါပြီခင်ဗျာ။</speech>
</bill>
</section>
<section value="Motion">
<motion>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနဲ့ ဧည့်သည်တော်များခင်ဗျာ။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျာ။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျာ။</speech>
<title>နိုင်ငံတော်သမ္မတထံမှ ပေးပို့ထားသော ဂျပန်နိုင်ငံအပြည်ပြည်ဆိုင်ရာ ပူးပေါင်းဆောင်ရွက်ရေးအေဂျင်စီထံမှ ချေးငွေရယူရန်ကိစ္စနှင့်စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ စီမံကိန်း နှင့်ဘဏ္ဍာရေးဝန်ကြီးဌာန၊ မြန်မာ့စီးပွားရေးဘဏ်က အသေးစားနှင့် အလတ်စားစီးပွားရေးလုပ်ငန်းများ ဖွံ့ဖြိုးတိုးတက်ရေးစီမံကိန်း (အဆင့်-၂) အကောင်အထည်ဖော်ဆောင်ရွက်ရန် ဂျပန်နိုင်ငံ အပြည်ပြည်ဆိုင်ရာ ပူးပေါင်းဆောင်ရွက်ရေးအေဂျင်စီထံမှ ချေးငွေရယူရန်ကိစ္စနဲ့စပ်လျဉ်းပြီး ၁၃-၂-၂၀၁၈ ရက်က ကျင်းပ ပြုလုပ်ခဲ့တဲ့ ပြည်ထောင်စုလွှတ်တော်အစည်းအဝေးမှာ သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က လွှတ်တော်သို့ ရှင်းလင်းတင်ပြခဲ့ပြီး ဖြစ်ပါတယ်။ အထက်ပါကိစ္စနဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော်ကိုယ်စားလှယ် ၁၂ ဦး ရှိပါတယ်။ တစ်ဦးချင်းအနေနဲ့ သတ်မှတ်ချိန် ၆ မိနစ်အတွင်း ဆွေးနွေးဖို့ဖြစ်ပါတယ်။ ပထမဦးစွာ ဒေါက်တာခင်စိုးစိုးကြည် ပြည်မဲဆန္ဒနယ်ဆွေးနွေးဖို့ဖြစ်ပါတယ်။</speech>
<speech><mp id="1440">ဒေါက်တာခင်စိုးစိုးကြည်(ပြည်မဲဆန္ဒနယ်၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ၊ အားလုံးပဲမင်္ဂလာပါရှင်။ ကျွန်မကတော့ ပဲခူးတိုင်းဒေသကြီး၊ ပြည်မဲဆန္ဒနယ်က ပြည်သူ့လွှတ်တော်ကိုယ်စားလှယ် ဒေါက်တာခင်စိုးစိုးကြည် ဖြစ်ပါတယ်။ နိုင်ငံတော် သမ္မတကြီးကပေးပို့ထားတဲ့ ဂျပန်နိုင်ငံအပြည်ပြည်ဆိုင်ရာ ပူးပေါင်းဆောင်ရွက်မှုကော်မတီကနေ ချေးပေးမယ့် ကျွန်မတို့နိုင်ငံရဲ့ အသေးစားနဲ့ အလတ်စားစီးပွားရေးလုပ်ငန်းများ ဖွံ့ဖြိုးတိုးတက်မှုစီမံကိန်း (အဆင့်-၂) အတွက်ချေးငွေ မြန်မာကျပ်ဘီလီယံ ၁၈၀ ရရှိနိုင်ဖို့ ပေးပို့ထားတဲ့အချက်အပေါ်မှာ ကျွန်မ သိလိုတာတွေ မေးမြန်းပြီးတော့မှ ထောက်ခံအကြံပြု ဆွေးနွေးသွားမှာဖြစ်ပါတယ်။ ကျွန်မဆွေးနွေးတဲ့နေရာမှာ အချက် ၄ ချက်နဲ့ ဆွေးနွေးတင်ပြလိုပါတယ်။ ပထမဦးဆုံးတစ်ချက် အနေနဲ့ကတော့ ကျွန်မတို့ စက်မှုဝန်ကြီးဌာနကနေပြီးတော့မှ စီမံ/ဘဏ္ဍာဝန်ကြီးဌာနကို SMEs ချေးငွေ လုပ်ငန်းများ ပြောင်းလဲဆောင်ရွက်တဲ့ကျွန်မတို့ နားလည်ထားတာက မြန်မာ့စီးပွားရေးဘဏ် ကနေပြီးတော့ SMEs ချေးငွေများကို တိုက်ရိုက်ချေးပေးမယ်လို့ နားလည်ထားပါတယ်။ ဒါပေမယ့် ဒုတိယဝန်ကြီး တင်ပြသွားတဲ့အခြေအနေမှာတော့ ကျွန်မတို့က ကြားထဲကငွေကြေးအဖွဲ့အစည်းက PFI ကို ရွေးပြီးတော့မှ ထပ်ဆင့်ပြီးချေးမယ်လို့ဆိုပါတယ်။ Borrowers အနေနဲ့ကတော့ စီမံ/ဘဏ္ဍာဝန်ကြီးဌာန ဖြစ်တယ်။ တစ်ခါ သူ့ရဲ့ Agent ဖြစ်တဲ့ မြန်မာ့စီးပွားရေးဘဏ်က တစ်ခါချေးတယ်။ အဲဒီကနေပြီးတော့ ထပ်မံပြီးတော့ PFI က ချေးမယ်ဆိုရင် ကျွန်မတို့ဟာ အဆင့်တွေလည်းများနေပါတယ်။ နောက်ပြီးတော့ သူ့ကို Service အနေနဲ့ 4.5 Percent ပေးရမှာလည်းဖြစ်ပါတယ်။ ဒီအခါမှာ စက်မှုဝန်ကြီးဌာန ချေးခဲ့ သလိုပဲ ပုဂ္ဂလိကဘဏ်တွေကြားခံသလိုမျိုး ကျွန်မတို့ဟာ လုပ်ရမယ့်အဆင့်တွေ များလာပြီးတော့ တကယ် ထုတ်ချေးလိုတဲ့ SMEs လုပ်ငန်းရှင်တွေအတွက် ကျွန်မတို့ ကြန့်ကြာမှုတွေ၊ အခက်အခဲတွေ ဖြစ်နိုင် ပါတယ်။ ဒါကြောင့် ပထမကျွန်မမေးချင်တာကတော့ PFI ကိုမထည့်ဘဲ မြန်မာ့စီးပွားရေးဘဏ်က တိုက်ရိုက်ချေးပေးလို့မရဘူးလား၊ PFI ကို ဘာကြောင့်ထည့်ရပါတယ်ဆိုတာ အများပြည်သူလည်း သိချင်တာ ဖြစ်တဲ့အတွက် ဒါပထမဦးဆုံး ဒါကို မေးမြန်းရခြင်းဖြစ်ပါတယ်။ ဒုတိယအချက်အနေနဲ့ကတော့ ချေးငွေလုပ်ငန်းတွေကို SMEs လုပ်ငန်းရှင်တွေဆီအထိ ထိထိ ရောက်ရောက်၊ လွယ်လွယ်ကူကူ၊ မြန်မြန်ဆန်ဆန် ရောက်နိုင်ဖို့ဆိုရင် ကျွန်မတို့ အများစုလိုလားတောင့်တ တာက မြို့နယ်ချေးငွေကော်မတီကို စနစ်တကျဖွဲ့စည်းပြီးတော့မှ စိစစ်ဆောင်ရွက်သင့်ပါတယ်။ ဒါကို တိုင်းဒေသကြီး၊ စီမံ/ဘဏ္ဍာဝန်ကြီးအနေနဲ့ တာဝန်ခံပြီးတော့ တိုင်းကော်မတီဖွဲ့စည်းပြီး ဆောင်ရွက် မယ်ဆိုရင်တော့ ဒီထက်ပိုမိုထိရောက်ပြီးတော့ မှန်မှန်ကန်ကန်နဲ့ အမြန်ဆုံးရရှိမယ်လို့ ဒါအကြံပြု ဆွေးနွေး လိုပါတယ်။ တတိယအချက်အနေနဲ့ကတော့ ချေးငွေရယ်၊ သက်တမ်းရယ်၊ အတိုးနှုန်းရယ်၊ ပြန်ဆပ်ရမယ့် ကာလတွေ ဖြစ်ပါတယ်။ အဲဒီတော့ချေးငွေကို လေ့လာကြည့်တဲ့အခါမှာ အပိုင်း ၂ ပိုင်း တွေ့ရှိရပါတယ်။ လေးစားရပါသော နာယကကြီးရှင့်။ ကျွန်မတို့ ချေးငွေချေးတဲ့နေရာမှာ အပေါင်ပစ္စည်းတော့ မပေး နိုင်ဘူး၊ ဒါပေမယ့်လို့ လုပ်ငန်းရဲ့ အလားအလာ ကောင်းတယ်ဆိုလို့ရှိရင် ကျွန်မတို့က မြန်မာ့အာမခံ လုပ်ငန်းနဲ့ပူးပေါင်းပြီး CGI စနစ်နဲ့ သိန်း ၂၀၀ ထိ ထုတ်ချေးပေးမယ့် အစီအစဉ်ပါတယ်လို့ တွေ့ရှိရပါတယ်။ ဒီလိုပါတဲ့နေရာမှာ အစမူလအတိုးနှုန်း 8.5 အပြင်ကို မြန်မာ့အာမခံလုပ်ငန်းကို နောက်ထပ် CGI စနစ် အတွက် 3 Percent ထပ်ပေါင်းပေးရမှာဖြစ်တဲ့အတွက် ကျွန်မတို့ SMEs လုပ်ငန်းရှင်တွေအနေနဲ့ အတိုးနှုန်းဟာ ၁၁.၅ ရာခိုင်နှုန်းဖြစ်ပါတယ်။ ဒါဟာ ပြင်ပပုဂ္ဂလိကဘဏ်တွေနဲ့ သိပ်မကွာတဲ့ အတိုးနှုန်း ဖြစ်ပါတယ်။ မြန်မာနိုင်ငံရဲ့ အသေးစား၊ အလတ်စားရဲ့ အဓိပ္ပာယ်ဖွင့်ဆိုချက်ဟာ နိုင်ငံခြားတိုင်းပြည် JICA လို၊ ဂျပန်လိုနိုင်ငံနဲ့ ယှဉ်လို့တော့မရပါဘူး။ ကျွန်မတို့က တကယ်သေးတဲ့ လုပ်ငန်းလေးတွေလည်း ဖြစ်ပါတယ်။ ဒါကြောင့်မို့လို့ ဒီလုပ်ငန်းလေးရှင်တွေဟာ ဘာကိုမျှော်လင့်တာလဲဆိုရင် အတိုးနှုန်းသက်သာ တာလေးကို မျှော်မှန်းပြီးတော့မှ SMEs ချေးငွေကို လိုချင်တောင့်တကြတာဖြစ်တဲ့အတွက် ဒီအချက်ဟာ လည်း SMEs လုပ်ငန်းရှင်တွေ စိတ်ဓာတ်ကျရတဲ့ အချက်တစ်ခုဖြစ်ပါတယ်။ ဒါကို CGI စနစ်နဲ့ ချေးမယ့် သိန်း ၂၀၀ အတွက် ပြန်လည်ပြီးတော့ စဉ်းစားပေးသင့်ပါတယ်လို့ ဆွေးနွေးတင်ပြလိုပါတယ်။ ဒုတိယအပိုင်းအနေနဲ့ကတော့ အပေါင်ပစ္စည်းပေးနိုင်တယ်ဆိုလို့ရှိရင် ကျွန်မတို့က သိန်း ၅,၀၀၀ အထိ ချေးနိုင်တယ်လို့ လေ့လာသိရှိရပါတယ်။ ဒီမှာလည်း အပိုင်း (၂)ပိုင်းတွေ့ပါတယ်။ သိန်း ၃,၀၀၀ အထိ ဆိုလို့ရှိရင် ၃ နှစ်ချေးလို့ရတယ်။ ပြီးရင်တစ်နှစ်တာ ဆိုင်းငံ့ကာလဖြစ်ပြီးတော့ ကျန်တဲ့ ၂ နှစ်မှာ အတိုး အရင်းပေါင်းကို ၆ လတစ်ခါ ပြန်ဆပ်ရမယ်လို့ဆိုပါတယ်။ သိန်း ၃,၀၀၀ ကနေ ၅,၀၀၀ အထိဆိုလို့ ရှိရင်တော့ ၅ နှစ်သက်တမ်း ချေးပေးမှာဖြစ်ပြီးတော့ ၂ နှစ် ဆိုင်းငံ့ကာလဖြစ်မယ်။ ၆ လတစ်ခါ အတိုး အရင်းပေါင်းကို ပြန်လည်ပေးဆပ်ရမှာဖြစ်ပါတယ်။ ဒါကိုကြည့်မယ်ဆိုလို့ရှိရင် ကိုယ်လည်းအခြေကျနေတယ်၊ SMEs လုပ်ငန်းတွေ အောင်လည်းအောင်မြင်နေပြီဆိုတဲ့ သူတွေကတော့ ပြန်လည်ပေးဆပ်နိုင်စွမ်းရှိမှာ ဖြစ်ပေမယ့်လို့ ဒါတောင် အခက်အခဲရှိနိုင်ပါတယ်။ သို့သော်လည်းပဲ ကျွန်မတို့ လုပ်ငန်းအသစ်ကို စတင်ထူထောင်ဖို့ကြိုးစားတဲ့ ကျွန်မတို့ရဲ့ SMEs လုပ်ငန်းရှင်တွေအတွက်ကို ထည့်သွင်း မစဉ်းစားတော့ ဘူးလားလို့ ကျွန်မ ဒီကနေဆွေးနွေးလိုပါတယ်။ ဘာကြောင့်လဲဆိုရင် လုပ်ငန်းစတဲ့လုပ်ငန်းတစ်ခုဟာ ၃ နှစ်၊ ၅ နှစ်အတွင်းမှာ အတိုးအရင်း၊ ဒီအတိုး ပြန်ဆပ်ဖို့ဆိုတာ ဘယ်လိုမှမဖြစ်နိုင်တဲ့ကိစ္စဖြစ်တဲ့အတွက် တွင်းမှာ SMEs လုပ်ငန်းကို ဖွံ့ဖြိုးတိုးတက်စေချင်တယ်ဆိုလို့ရှိရင်တော့ ဒီသက်တမ်းကို ကျွန်မတို့ ပြန်လည်ပြီးတော့စဉ်းစားပေးဖို့ ပြည်သူများရဲ့ ကိုယ်စား ကျွန်မ ဒီမှာတင်ပြပါတယ်။ ဘာကြောင့် လဲဆိုလို့ရှိရင် ဒီလိုသက်တမ်းဟာ နှစ်တို ၅ နှစ်၊ နှစ်ရှည်ကို ၁၀ နှစ်၊ ၁၅ နှစ် လုပ်ပေးမှ အဆင်ပြေမယ့် ကိစ္စဖြစ်ပါတယ်။ ဂျပန်ကတောင် ဆိုင်းငံ့ကာလ ၁၀ နှစ်ပေးထားပြီးတော့ ကျွန်မတို့လုပ်ငန်းရှင်တွေဟာ အခုမှစပြီး အခြေချဆောင်ရွက်ကြမှာဖြစ်တဲ့အတွက် ဒီ သက်တမ်းကို စဉ်းစားပေးသင့်တယ်လို့ ကျွန်မ ဒီကနေ တင်ပြဆွေးနွေးလိုပါတယ်။ နောက်ဆုံးအချက်အနေနဲ့ကတော့ ချေးငွေဆောင်ရွက်တဲ့နေရာမှာ အခု ကျွန်မတို့ရဲ့ SMEs လုပ်ငန်းရှင်တွေ စိတ်ဓာတ်ကျရတဲ့ ဒုတိယအချက်ကတော့ ကျွန်မတို့ အပေါင်ပစ္စည်းတင်သွင်းရမယ့် ဂရန် တွေကိစ္စဖြစ်ပါတယ်။ တင်သွင်းတဲ့နေရာမှာ မြေဂရန်တွေပါမယ်၊ စက်ရုံတည်ဆောက်ထားတဲ့ ဂရန်တွေ ပါတယ်။ မြို့ပေါ်က ကိစ္စမရှိပေမယ့်လည်း ကျွန်မတို့ တိုက်နယ်အဆင့် ကျေးရွာအုပ်စုအဆင့်မှာရှိတဲ့ လုပ်ငန်းရှင်တွေအနေနဲ့ ဆန်စက်တွေ၊ ဆီစက်တွေ၊ ပြီးတဲ့အခါကျတော့ မွေးမြူရေးလုပ်န်းတွေမှာ ကျွန်မတို့ တစ်နိုင်ငံလုံး ဘယ်ကျေးရွာအုပ်စု၊ တိုက်နယ်မှာမှ ဂရန်ရှိတဲ့မြေဆိုတာ အရမ်ရှားပါတယ်။ ဒီအဆင့်မှာတင် ဘယ်လိုမှချေးလို့မရနိုင်တဲ့ အချက်ဖြစ်တဲ့အတွက် ဒါကိုလည်း ဘယ်လိုဖြေလျှော့ဆောင်ရွက်ပေးမလဲ ဆိုတာကို ဒီနေရာက တင်ပြဆွေးနွေးလိုပါတယ်။ ဒါကြောင့်မို့လို့ စက်မှုဝန်ကြီးဌာနက လုပ်ခဲ့သလို မဖြစ် တော့ဘဲ စီမံ/ဘဏ္ဍာဝန်ကြီးဌာနက ချေးပေးတဲ့နေရာမှာ ပြည်သူတွေအထိ ထိထိရောက်ရောက် ရောက်ဖို့ တင်ပြဆွေးနွေးလိုက်ရပါတယ်။ ကျေးဇူးအများကြီးတင်ပါတယ်ရှင်။</speech>
<speech type="speaker">ဆက်လက်ပြီး ဦးသန်းစိုး(ခေါ်)သန်းစိုး (ဘောဂဗေဒ) ရန်ကုန်တိုင်းဒေသကြီး မဲဆန္ဒနယ်အမှတ်(၄) ဆွေးနွေးဖို့ဖြစ်ပါတယ်။</speech>
<speech><mp id="1320">ဦးသန်းစိုး(ခေါ်)သန်းစိုး(ဘောဂဗေဒ)(မဲဆန္ဒနယ်အမှတ်-၄၊ ရန်ကုန်တိုင်းဒေသကြီး)</mp>ပြည်ထောင်စုလွှတ်တော် နာယကကြီးနဲ့တကွ အားလုံးမင်္ဂလာပါ။ ကျွန်တော်ကို Power Point သုံးစွဲခွင့် ပြုပါ ။ ချေးငွေနဲ့ပတ်သက်ပြီးတော့ ကျွန်တော်အပိုင်း (၂)ပိုင်းကို ဆွေးနွေးပါမယ်။ ပထမပိုင်းကတော့ 3loss 8:93:69:3063303op:3892098 ICOR caTolos côn Incremental Capital Output Ratio ပထမတုန်းက (အဆင့်-၁)တုန်းက ဒီ Incremental Capital Output Ratio နဲ့တွက်ပြီးတော့ ဘယ်လောက်ဘယ်နှစ်ရတယ်ဆိုတာပေါ့။ ရှင်းပြပေးပါ။ ဒါပထမမေးခွန်းဖြစ်ပါတယ်။ ဒုတိယက (အဆင့်-၂) နိုင်မလဲဆိုတာ SMEs ဥပတွေ ပြီး မှာ ၁၈၀ ဘီလီယံ ချေးမှာဖြစ်တဲ့အတွက် ICOR နဲ့တွက်မယ်ဆိုရင် ဘယ်လောက်ထိ အကျိုးအမြတ် ရနိုင်မလဲဆိုတာ ကျွန်တော် ကိုရှင်းလင်းပေးပါ။ ဒုတိယတစ်ခုကတော့ ကျွန်တော်တို့ရဲ့ Institutional အလိုက်အရဆိုရင် SMEs ဥပဒေတွေ၊ နည်းဥပဒေတွေ ရှိပြီးသားဖြစ်ပါတယ်။ ရှိပြီးသားဖြစ်တဲ့အတွက် ဒီဥပဒေတွေမှာ ကော်မတီအသီးသီးတွေ ဖွဲ့ပြီးသားဖြစ်ရဲ့ သားနဲ့ ဒီ MEB ကနေပြီးတော့ ဘာဖြစ်လို့ ဒီဥစ္စာကို ကိုင်တွယ်ရသလဲဆိုတာ ကျွန်တော်စဉ်းစားလို့မရတဲ့အတွက် ဒါဥပဒေပိုင်းဆွေးနွေးမှု ဖြစ်ပါတယ်။ နောက် Power Point ပြပါ။ ဒါကတော့ ကျွန်တော်တို့ သုတေသနလုပ်ခဲ့တဲ့ အတွေ့အကြုံကို ဒါပမာဏအနေနဲ့ပြပါတယ်။ နောက်တစ်ခုပြပါ။ SMEs səçil: 21. osadzošulu Micro gpcope: Finance woulosasi Small gpcops: Access to Finance obeclosuri Medium . Largest gcos? opes:un gogos:closofi နောက်တစ်ခုပါ။ အခုကတော့ ဒါအဆင့်တက်တုန်းက Collateral နဲ့ 61 billions ကို ၂၉၂ ဦးကို ချေးထားတယ် ဆိုတော့ တစ်ဦးချင်းစားလိုက်သော် သိန်းနှစ်ထောင်ကျော်ဖြစ်ပါတယ်။ အဲဒီတော့ ကျွန်တော်တို့ နိုင်ငံမှာ Collateral နဲ့ ပတ်သက်ပြီးတော့ မရှိတဲ့အတွက် ဒီအပေါင် ၈၀ ရာခိုင်နှုန်းကို တန်ဖိုးဖြတ် ပြီးတော့ ၄၀ ရာခိုင်နှုန်းကိုချေးရတဲ့အတွက် သိန်း ၂,၁၀၀ ချေးလို့ရှိရင် သူရဲ့ပိုင်ဆိုင်မှု Access က ၅,၁၇၈ သိန်း ရှိပါတယ်။ အဲဒီတော့ တော်တော်များများ ကျွန်တော်တို့နိုင်ငံမှာ SMEs တော်တော်များများဟာ ဒီလောက်ထိ ပိုင်ဆိုင်တဲ့သူတွေနည်းပါတယ်။ အဲဒီတော့ အဲဒီ Impact က ဘယ်လိုဖြစ်လာနိုင်သလဲဆိုတော့ ဒီလက်သင့်ရာ စားတော်ခေါ်တဲ့ ချေးတဲ့ပုံစံတွေဖြစ်မှာကို စိုးရိမ်ပါတယ်။ ဒါကြောင့်မို့လို့ Collateral နဲ့ပတ်သက်တဲ့ ဘယ်လို မူဝါဒတွေရှိသလဲဆိုတာ ဒီထဲမှာတော့မတွေ့ရပါဘူး။ နောက် Power Point တစ်ခု ပြပါ။ အဲဒီတော့ ဥပဒေက ဒါ SMEs ဥပဒေမှာ ပုဒ်မ ၂၀ မှာ ပြောထားတဲ့ အပိုဒ်ဖြစ်ပါတယ်။ နောက် ဥပဒေမှာက ဥပဒေပုဒ်မ ၃၂၊ ၃၃ မှာ လုပ်ငန်းကော်မတီသည် ဤဥပဒေမပြဋ္ဌာန်းမီ ဖွဲ့စည်းထားသော အသေးစားနဲ့ အလတ်စားစီးပွားရေးလုပ်ငန်းများ ဖွံ့ဖြိုးတိုးတက်ရေးကော်မတီ၏ လုပ်ငန်းတာဝန်များကို ဆက်ခံ၍ ဤဥပဒေနဲ့အညီ ဆောင်ရွက်ရမည်လို့ ရေးထားပါတယ်။ ပြောချင်တာကတော့ SMEs ဟာ SMEs ကော်မတီတွေ ဖွဲ့ပြီးသားဖြစ်ရဲ့သားနဲ့ ဥပဒေအရ MEB ကနေပြီးတော့ ကိုင်တွယ်မယ်ဆိုရင် 31 Focal s3q Organization Crisis (osomwas:ale:com malacos coz.qulosa နည်းဥပဒေပြပါ။ နောက် Power Point ပြပါ။ နည်းဥပဒေမှာလည်းပါပြီးသားပါ။ နည်းဥပဒေမှာ ကျွန်တော်တို့ အေဂျင်စီတွေ၊ ရန်ပုံငွေစီမံခန့်ခွဲမှု အဖွဲ့တွေရှိပါတယ်။ အဲဒီအဖွဲ့တွေရဲ့ လုပ်ငန်းတာဝန်တွေ၊ လုပ်ငန်းစဉ်တွေ အများကြီးရှိပါတယ်။ အဲဒီ လုပ်ငန်းစဉ်တွေ မဖွဲ့ရသေးဘဲနဲ့ MEB ကနေပြီးတော့ နိုင်ငံတော်တာဝန်ခံပြီးတော့ ချေးငွေတွေကနေပြီးတော့ လုပ်ရမှာဖြစ်တဲ့အတွက် ဒါကလည်း စဉ်းစားစရာအချက်ဖြစ်ပါတယ်။ ဒါကြောင့်မို့လို့ ဒီဥပဒေက အသုံးဝင် ရဲ့လား။ ဒီဥပဒေအတိုင်း ကျွန်တော်တို့လုပ်ရမှာဖြစ်တဲ့အတွက် ဒီဥပဒေနဲ့ထောက်မယ်ဆိုရင် ခုနကပြောတဲ့ Project Management Unit of Working Committee of goos:80 % Organization 3əqa qe လွဲနေတယ်လို့ ကျွန်တော့အနေနဲ့ ယူဆပါတယ်။ တကယ်လို့သာ SMEs Body ကပဲ ဒီကိစ္စတွေကို တာဝန် ယူရမှာဖြစ်တယ်လို့ ကျွန်တော့အနေနဲ့ ဆွေးနွေးလိုပါတယ်။ နောက်ဆုံး Power Point တစ်ခုပြပါ။ အခု ကျွန်တော်တို့ ချေးယူတဲ့ငွေဟာ ကျပ် ၁၈၀ ဘီလီယံဖြစ်ပါတယ်။ အဲဒီမှာ CGI နဲ့ ချေးမှာက ၁၀ ရာခိုင်နှုန်း၊ JICA နဲ့ဆက်စပ်နေတာက ၂၀ ရာခိုင်နှုန်း၊ ကျန်တာကတော့ အပေါင်ပစ္စည်းနဲ့ချေးမှာက ၇၀ ရာခိုင်နှုန်းလို့ ကျွန်တော်ယူဆပါတယ်။ အဲဒီတော့ အပေါင်ပစ္စည်းနဲ့ ၇၀ ရာခိုင်နှုန်းချေးမှာ ဖြစ်တဲ့ အတွက် ၁၂၆ ဘီလီယံဖြစ်ပါတယ်။ အတိုးနှုန်းက ၈.၅၊ အဲဒီတော့ ကျွန်တော်တို့ဆီမှာက ခုနဇယားထဲမှာ ပြသလိုပဲ SMEs တော်တော်များများရဲ့ Access က သိန်း၂,၀၀၀ လောက် ချေးဖို့အတွက်ကိုမှ သိန်း ၅,၀၀၀ လောက်စာရင်းပြရတာဖြစ်တဲ့အတွက် တော်တော်များများက SMEs အသေးစားတွေအပေါ်မှာ လွှမ်းမိုးနိုင်မလားဆိုပြီးတော့ ကျွန်တော်တို့ သံသယရှိပါတယ်။ ဒါကြောင့်မို့လို့ CGI ဘုတ်အဖွဲ့တွေ ဖွဲ့စည်း ပြီးပြီလား။ နောက် CGI နဲ့ ပတ်သက်တဲ့ Handbook ဖြစ်ဖြစ်၊ Guideline ဖြစ်ဖြစ် ဖွဲ့စည်းပြီးပြီလား။ တကယ်လို့ ၇၀ ရာခိုင်နှုန်းကို အပေါင်ပစ္စည်းတွေနဲ့ ချေးယူရမယ်ဆိုရင် တစ်ပြည်လုံးမှာရှိတဲ့ SMEs ၆ သောင်းလို့ပြောပါတယ်။ အဲဒီဟာတွေကို လွှမ်းမိုးနိုင်ပါ့မလားဆိုတာ မေးခွန်းတွေ ထွက်လာပါတယ်။ အပေါင်ပစ္စည်းတွေနဲ့သာ ချေးရမယ်ဆိုရင်တော့ ကျွန်တော်ထင်ပါတယ်။ လက်သင့်ရာကိုပဲ ချေးနိုင်တဲ့ အခြေအနေမျိုးတွေလည်း ဖြစ်သွားနိုင်ပါတယ်။ ဒါကြောင့်မို့ ဥပဒေမှာပါတဲ့ ဗဟိုကော်မတီ၊ လုပ်ငန်း ကော်မတီတွေ ဖွဲ့စည်းပေမယ့်လည်း တကယ်လိုအပ်တဲ့ အေဂျင်စီတွေ၊ တစ်နေရာထဲမှာ ဝန်ဆောင်မှု ပေးရမယ့်အဖွဲ့၊ ရန်ပုံငွေစီမံခန့်ခွဲမှုအဖွဲ့၊ ချေးငွေဆိုင်ရာ သတင်းအချက်အလက်ဌာန၊ လုပ်ငန်းသုံးသပ်မှု အစီရင်ခံစာအဖွဲ့ ဖွဲ့စည်းခြင်းမရှိသေးဘဲနဲ့ Myanmar Economic Bank ကနေပြီးတော့ ဆောင်ရွက်တဲ့ နေရာမှာ SMEs ဥပဒေ၊ နည်းဥပဒေ ပေါ်လစီနဲ့ ကိုက်ညီမှုရှိမလား မရှိဘူးလား။ ပြန်လည်ဆန်းစစ် ပြီးတော့မှ အဆိုပါအဖွဲ့များကို အမြန်ဆုံးဖွဲ့ပြီးတော့မှ သူတို့ကသာ လွတ်လပ်တဲ့ပုံစံမျိုးနဲ့ SMEs ဖွံ့ဖြိုးဖို့ အတွက် ဆောင်ရွက်သင့်ပါတယ်။ နိုင်ငံတကာမှာလည်း SMEs ဆိုတာ လွတ်လပ်တဲ့အဖွဲ့အစည်း၊ လွတ်လပ်တဲ့ လုပ်ငန်းနဲ့ပဲ ဆောင်ရွက်ကြတာဖြစ်ပါတယ်။ ဒီနေရာမှာ ဘဏ်တွေရဲ့ အခန်းကဏ္ဍကတော့ ဒါအစိုးရဘဏ် ဆိုရင်လည်း Saving ပဲဖြစ်ဖြစ်၊ ဒီငွေကြေးတွေကို သိမ်းဆည်းတဲ့နေရာမှာပဲဖြစ်ဖြစ် ပါဝင်ဆောင်ရွက်ရတဲ့ အခန်းကဏ္ဍပဲဖြစ်ပါတယ်။ တကယ်ကတော့ SMEs ဥပဒေ၊ နည်းဥပဒေတွေ၊ ပေါ်လစီတွေ ရှိပြီးသား ဖြစ်တဲ့အတွက် ဒီဟာတွေနဲ့ နှိုင်းယှဉ်ပြီးတော့ ကြည့်လိုက်လို့ရှိရင် ပိုပြီးတော့ ထင်ထင်ရှားရှားတွေ့ရမှာ ဖြစ်ပါတယ်။ ဒါကြောင့်မို့လို့ ဒီအချက်ကိုလည်း ဝန်ကြီးဌာနအနေနဲ့ ပြန်ပြီးတော့ဖြေကြားပါလို့ ကျွန်တော် ပြောကြားရင်းနဲ့ နိဂုံးချုပ်ပါတယ်။ ကျေးဇူးတင်ပါတယ်။</speech>
<speech type="speaker">ဒေါ်ချိုချို၊ အုတ်တွင်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1438">ဒေါ်ချိုချို (အုတ်တွင်းမဲဆန္ဒနယ်၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ အားလုံးမင်္ဂလာပါရှင်။ ကျွန်မကတော့ နိုင်ငံတော်သမ္မတထံမှ ပေးပို့ ထားသော ဂျပန်နိုင်ငံ အပြည်ပြည်ဆိုင်ရာ ပူးပေါင်းဆောင်ရွက်ရေးအေဂျင်စီထံမှ ချေးငွေရယူရန်ကိစ္စနှင့် စပ်လျဉ်းပြီး ထောက်ခံအကြံပြု ဆွေးနွေးသွားမယ့် ပဲခူးတိုင်းဒေသကြီး အုတ်တွင်းမဲဆန္ဒနယ်မှ ပြည်သူ့ လွှတ်တော်ကိုယ်စားလှယ် ဒေါ်ချိုချို ဖြစ်ပါတယ်။ ကျွန်မအနေနဲ့ SMEs ချေးငွေတွေကို အမှန်တကယ် လိုအပ်နေတဲ့ SMEs လုပ်ငန်းရှင်များရဲ့ လက်ထဲကို လျင်မြန်ချောမွေ့စွာ ရောက်ရှိသွားရေးအတွက် အကြံပြု ဆွေးနွေးသွားမှာ ဖြစ်ပါတယ်။ နာယကကြီးရှင့်။ ဒီချေးငွေဟာ အသေးစားနှင့် အလတ်စား စီးပွားရေးလုပ်ငန်းများ ဖွံ့ဖြိုးတိုးတက် စေရန်ရည်ရွယ်ပြီး စီမံကိန်း(အဆင့်-၂)အတွက် JICA မှ ချေးငွေဂျပန်ယန်း ၁၄.၉၄၉ ဘီလီယံ မြန်မာ ကျပ်အားဖြင့် ၁၈၀ ဘီလီယံခန့် ချေးယူမှာဖြစ်ပါတယ်လို့ ဖော်ပြထားပါတယ်။ စီမံကိန်း(အဆင့်-၁)မှာ တုန်းကတော့ SMEs လုပ်ငန်းရှင် ၂၉၂ ဦးကို ထုတ်ချေးထားပြီးဖြစ်တယ် ဆိုပေမယ့် မြန်မာနိုင်ငံမှာ မှတ်ပုံတင် ထားတဲ့ SMEs လုပ်ငန်းပေါင်း ၆ သောင်းကျော်ရှိတာနဲ့ နှိုင်းယှဉ်ရင် လွန်စွာနည်းပါးပြီး ထိရောက်မှု မရှိတာကို တွေ့ရပါတယ်။ ဒါကြောင့်အခု စီမံကိန်း(အဆင့်-၂)မှာတော့ SMEs ချေးငွေတွေကို အမှန်တကယ် သုံးစွဲလိုသူများလက်ထဲကို ရောက်ရှိစေဖို့အတွက် မည်သို့စီမံဆောင်ရွက်ပေးမည်ကို SMEs လုပ်ငန်းရှင် များအား ပွင့်လင်းမြင်သာစွာ ချပြဖို့လိုအပ်ပါတယ်။ SMEs လုပ်ငန်းတွေ တိုးတက်စေဖို့ရန် ပြည်တွင်းပြည်ပဈေးကွက်များသို့ လက်လှမ်းမီစေရန်နှင့် ယှဉ်ပြိုင်နိုင်မှုစွမ်းရည် မြင့်မားတိုးတက်စေရန် SMEs လုပ်ငန်းရှင်များကို ချေးငွေထုတ်ချေးတယ်ဆိုပေမယ့် မြေပြင်ပကတိအခြေအနေမှာတော့ SMEs လုပ်ငန်းရှင်တွေအနေနဲ့ သက်ဆိုင်ရာဌာန အသိအမှတ်ပြု လုပ်ငန်းလုပ်ကိုင်ခွင့် လိုင်စင်ရရှိပြီး အခြားလိုအပ်ချက်တွေ ပြည့်စုံအောင် ဆောင်ရွက်ထားပြီးဖြစ်ပေမယ့် ချေးငွေရရှိရေးအတွက် အကြောင်းအမျိုးမျိုးပြကာ လုပ်ငန်းဆိုင်ရာအခက်အခဲနဲ့ အဟန့်အတားများ ဖန်တီးနေမှုတွေရှိနေတဲ့အတွက် ချေးငွေရရှိရေးဟာ နှောင့်နှေးကြန့်ကြာနေပါတယ်။ ဒါကြောင့် SMEs လုပ်ငန်း တွေအတွက် အဟန့်အတားဖြစ်နေတဲ့ကိစ္စရပ်တွေကို ကျော်လွှားနိုင်ဖို့ရာ ကူညီဆောင်ရွက်ပေးခြင်းမျိုးကို ထိထိရောက်ရောက်လုပ်ပေးသင့်ပါတယ်။ နာယကကြီးရှင့်။ SMEs လုပ်ငန်းတွေ ဖွံ့ဖြိုးတိုးတက်လာခြင်းအားဖြင့် ပြည်သူများအလုပ်အကိုင် အခွင့်အလမ်းသစ်များနှင့်အတူ ဝင်ငွေတိုးတက်ရရှိလာစေမှာဖြစ်ပေမယ့် နိုင်ငံတော်ရဲ့ စီးပွားရေးအင်အား စုများတွင် အချိုးအစားအများဆုံးပါဝင်နေတဲ့ SMEs လုပ်ငန်းအများစုဟာ ယိုင်လဲရပ်ဆိုင်းလုမတတ် ဖြစ်နေရတာဟာလည်း စိုးရိမ်ဖွယ်ရာဖြစ်ပါတယ်။ SMEs စီးပွားရေးလုပ်ငန်းဈေးကွက်တွေဟာ ကျေးလက် ဒေသထိဖွံ့ဖြိုးရေးကို အားပေးမြှင့်တင်ရာမှာလည်း ကျေးလက်နေပြည်သူတွေဟာ SMEs ချေးငွေကို ရရှိဖို့ဝေးစွ။ SMEs ချေးငွေနဲ့ အစိမ်းသက်သက် ရှိနေပါသေးတယ်။ SMEs လုပ်ငန်းတွေကို လိုအပ်တဲ့ ဝန်ဆောင်မှုများပေးနိုင်ရန်အတွက်လည်း ဒေသဆိုင်ရာ Agency ရုံးခွဲများ တည်ထောင်ခြင်းနဲ့ တစ်နေရာတည်း ဝန်ဆောင်မှုပေးတဲ့အဖွဲ့များ တည်ထောင်နိုင်ရန် လွန်စွာလိုအပ်သလို Agency ရုံးခွဲတွေရဲ့ ဆောင်ရွက်ချက် များမှာပီပြင်ဖို့ SMEs လုပ်ငန်းရှင်များအတွက် အကျိုးရှိစွာလုပ်ဆောင်ပေးဖို့ လိုအပ်နေဆဲဖြစ်ပါတယ်။ နာယကကြီးရှင့်။ စီမံကိန်း(အဆင့်-၂)မှာ ချေးငွေရဲ့ ၁၀ ရာခိုင်နှုန်းကို အာမခံပစ္စည်းမပေးတဲ့ လုပ်ငန်း ခိုင်မာသူတွေကို ချေးမည်ဆိုခြင်းဟာ အသေးစားလုပ်ငန်းရှင်တွေအတွက် အထူးသင့်လျော်ပါတယ်။ ချေးငွေ ပမာဏဟာ အများဆုံးသိန်း ၂၀၀ ဖြစ်ပေမယ့် ၎င်းငွေနဲ့ လုပ်သာကိုင်သာရှိပြီးပေးရတဲ့ အတိုးနှုန်းဟာ ဆိုရင်လည်း ပြင်ပမှာရှိတဲ့ အတိုးကြီးတွေနဲ့နှိုင်းယှဉ်လျှင် သက်သာမှုရှိပြီးတော့ အာမခံအပေါင်ပစ္စည်းပေးပြီး ချေးယူတဲ့ SMEs လုပ်ငန်းရှင်များဆိုရင်လည်း အတိုးနှုန်းဟာ ၈ ရာခိုင်နှုန်း ပေးဆောင်ရတဲ့အတွက် လုပ်ငန်းများလုပ်ဆောင်ရေးအတွက် အဆင်မပြေမှုများ ရှိလာနိုင်ပါတယ်။ ဒါကြောင့် မြန်မာနိုင်ငံမှာရှိနေတဲ့ မှတ်ပုံတင်ထားတာရော၊ မှတ်ပုံမတင်ထားတဲ့ SMEs လုပ်ငန်းပေါင်း အကြမ်းအားဖြင့် ၉ သောင်းခန့် ရှိနေတဲ့ SMEs လုပ်ငန်းရှင်တွေဟာ SMEs ချေးငွေကို မျှော်လင့်နေကြပါတယ်။ နာယကကြီးရှင်။ ကျွန်မရဲ့ ၂၀၁ရ ခုနှစ်၊ သြဂုတ်လ ၂၈ ရက်နေ့မှာ ပြည်သူ့လွှတ်တော်မှာ SMEs လုပ်ငန်းရှင်တွေအတွက် အကူအညီအထောက်အပံ့ဖြစ်စေရန်အတွက် မေးခွန်းမေးရာမှာ သက်ဆိုင်ရာ ဝန်ကြီးဌာနဝန်ကြီး ပြန်လည်ဖြေကြားမှုမှာလည်း SMEs လုပ်ငန်းရှင်များကို တစ်ဦးလျှင် အပေါင်ပစ္စည်း ပါသည်ဖြစ်စေ မပါသည်ဖြစ်စေ ကျပ်သိန်း ၁,၀၀၀ အထိ စက်တင်ဘာလမှာ စတင်ထုတ်ချေးပေးမည် ဆိုတဲ့အချက်ကို မြန်မာတစ်နိုင်ငံလုံးမှာရှိတဲ့ SMEs လုပ်ငန်းရှင်တွေဟာ စိတ်ဝင်စားမျှော်လင့်နေပေမယ့် ယခုအကောင်အထည်ဖော်တာကို မတွေ့ရသေးပါဘူး။ ဒါကြောင့်အခု JICA ချေးငွေနဲ့ အကောင် အထည်ဖော်မယ့် SMEs စီးပွားရေးလုပ်ငန်းများ ဖွံ့ဖြိုးတိုးတက်မှုစီမံကိန်း(အဆင့်-၂)ဟာ ထိရောက် ပီပြင်အကျိုးရှိဖို့ လိုအပ်ပါတယ်။ စီမံကိန်း(အဆင့်-၂)အတွက် ချေးငွေပမာဏဟာလည်း စီမံကိန်း(အဆင့်-၁) ထက် ၃ ဆခန့်ရှိတဲ့အတွက်ကြောင့် စီမံကိန်း(အဆင့်-၁)လိုမျိုး ရာဂဏန်းလောက်ပဲရှိတဲ့ SMEs လုပ်ငန်းရှင် များကို အဆင်ပြေသလို လက်သိပ်ထိုးပြီး ငွေပမာဏများများ ချေးပေးတာမျိုးမဖြစ်စေဘဲ SMEs လုပ်ငန်း အရေအတွက်များများကို သင့်တင့်တဲ့ ချေးငွေပမာဏများများ ရောက်ရှိအောင် လုပ်ဆောင်ပေးရာမှာ အထူး လိုအပ်နေပါတယ်။ နာယကကြီးရှင့်။ သတ်မှတ်ချက်နဲ့ညီညွတ်တဲ့ လုပ်ငန်းတွေကိုစိစစ်ပြီး ထုတ်ပေးခြင်းမျိုးမှာ အဂတိတရားကင်းစွာနဲ့ အမှန်တကယ်လုပ်ငန်းရှိပြီး လိုအပ်နေတဲ့သူများ ချေးငွေရရှိစေရေးကို ထိရောက် စွာဖြင့် ဆောင်ရွက်သင့်သလို မြို့နယ်အလိုက် ချေးငွေလျှောက်လွှာတင်သူများစာရင်းနှင့် ချေးငွေရရှိ သွားသော လုပ်ငန်းရှင်များရဲ့စာရင်းကိုလည်း ပွင့်လင်းမြင်သာစွာ ထုတ်ပြသင့်ပါတယ်။ ဒါ့အပြင် လက်သင့်ရာ စားတော်ခေါ်တဲ့ ပွင့်လင်းမြင်သာမှုမရှိတဲ့ အဖြစ်မျိုးတွေလည်း နောက်ထပ်မဖြစ်စေဖို့ရန်အတွက် လုပ်ငန်း တစ်ခုတည်းကိုထုတ်ချေးတဲ့ ချေးငွေပမာဏအများဆုံး သန်း ၅၀၀ ကိုလည်း လျှော့ချသင့်ပြီး အသေးစား လုပ်ငန်းတွေကို ဦးစားပေးချေးမယ်ဆိုရင်လည်း ၎င်းတို့လိုအပ်မယ့်ပမာဏထိ လျှော့ချပြီး လုပ်ငန်းအရေ အတွက်များများကို ထုတ်ချေးပေးခြင်းဖြင့် ချေးငွေရရှိမယ့်လုပ်ငန်းများ ပိုမိုလာမည်ဖြစ်ကာ လုပ်ငန်းများ တိုးတက်မှုအတွက် အထောက်အကူဖြစ်စေနိုင်မှာ ဖြစ်ပါတယ်။ နိဂုံးချုပ်အားဖြင့် လက်ရှိလုပ်ဆောင်နေတဲ့ SMEs လုပ်ငန်းတွေဟာဆိုရင်လည်း အောင်မြင်ဖို့ အလားအလာကောင်းတဲ့လုပ်ငန်းများ ဖြစ်နေပေမယ့် လိုအပ်သော ငွေကြေးအထောက်အပံ့များမရရှိတဲ့ အတွက် တိုးတက်မှုများ နှေးကွေးနေသလို အာဆီယံစီးပွားရေးအသိုက်အဝန်း AEC အစီအစဉ်အရ ပြည်ပ သွင်းကုန်များ မြောက်မြားစွာ ဝင်လာခဲ့အခါမှာ ပြည်တွင်း SMEs လုပ်ငန်းများ တောင့်တင်းခိုင်မာမှုမရှိလျှင် ပြည်ပသွင်းကုန်များကို မယှဉ်ပြိုင်နိုင်တဲ့အတွက် ပျက်စီးမှုများဖြစ်နိုင်ပြီး နိုင်ငံရဲ့ စီးပွားရေးတိုးတက်မှုကို များစွာထိခိုက်နိုင်တဲ့အတွက်ကြောင့် စီမံကိန်းရည်မှန်းချက်များကို အယောင်ပြမဟုတ်ဘဲ အောင်မြင်စွာ အကောင်အထည်ဖော်သင့်ကြောင်း ပြောကြားရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်ရှင်။</speech>
<speech type="speaker">ဒေါက်တာတင်တင်ဝင်း ပဲခူးတိုင်းဒေသကြီး မဲဆန္ဒနယ်အမှတ်(၅) ဆွေးနွေးဖို့ဖြစ်ပါတယ်။</speech>
<speech><mp id="1269">ဒေါက်တာတင်တင်ဝင်း(မဲဆန္ဒနယ်အမှတ်-၅၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် ဥက္ကဋ္ဌကြီးရှင်။ ဒီကနေ့ ကျွန်မဆွေးနွေးမှာက နိုင်ငံတော်သမ္မတထံမှ ပေးပို့ထားသော ဂျပန်နိုင်ငံအပြည်ပြည်ဆိုင်ရာ ပူးပေါင်းဆောင်ရွက်ရေးအေဂျင်စီမှ ချေးငွေရယူရန်ကိစ္စဖြစ်ပါတယ်။ အဲဒီမှာ ရှင်းလင်းချက်ထဲမှာကတော့ ချေးငွေရယူခြင်းထက် ရည်ရွယ်ချက်ဟာ မြန်မာ့စီးပွားရေးဘဏ်က စီမံကိန်း အား အကောင်အထည်ဖော်ဆောင်ရွက်ရာတွင် ပါဝင်ဆောင်ရွက်မည့် ငွေရေးကြေးရေးအဖွဲ့အစည်းများ CFIS မှတစ်ဆင့် ကာလလတ်နှင့် ကာလလတ်ချေးငွေထောက်ပံ့ခြင်းနှင့် EFISE စွမ်းဆောင်ချက်တွေ အားမြှင့်တင်ပေးခြင်းဖြင့် မြန်မာနိုင်ငံ၏ အသေးစားနှင့် အလတ်စားစီးပွားရေးလုပ်ငန်းများ၏ ရင်းနှီး မြှုပ်နှံမှုနှင့် ကုန်ထုတ်လုပ်မှုမြှင့်တင်နိုင်ရန်ဖြစ်ပြီး၊ ထိုသို့ငွေကြေးတောင်းခံထောက်ပံ့ခြင်းဖြင့် မြန်မာနိုင်ငံ၏ ကုန်ထုတ်လုပ်မှု၊ စီးပွားရေးနှင့် အလုပ်အကိုင်ရရှိမှုတို့ကို ဖွံ့ဖြိုးတိုးတက်စေမည့် အကျိုးကျေးဇူးများ ရရှိ နိုင်မည်ဟု ဖော်ပြထားပါတယ်။ နာယကကြီးရှင်။ အဲဒါအပြင် (၇၁)နှစ်မြောက် ပြည်ထောင်စုနေ့ရဲ့ အမျိုးသားရေးဦးတည်ချက် တစ်ခုဖြစ်တဲ့ အသေးစားနှင့် အလတ်စားစီးပွားရေးလုပ်ငန်းများကို အားပေးမြှင့်တင်ခြင်းဖြင့် ပြည်ထောင်စု ကျွန်မ မဲဆန္ဒနယ်မှာတော့ SMEs နှင့်ပတ်သက်တဲ့ ချေးငွေကိစ္စဟာ လုံးဝအဆင်မပြေပါဘူး။ သူတို့သတ်မှတ်ထားတဲ့ Criteria အချို့ဟာ ပြည်သူတွေလက်လှမ်းမမီနိုင်ပါဘူး။ သိန်းပေါင်းများစွာ လည်ပတ်နေတဲ့လုပ်ငန်းတစ်ခုဖြစ်ရမယ်ဆိုတဲ့အချက်၊ မရွှေ့မပြောင်းနိုင်သောပစ္စည်းများကို အာမခံထား ရှိရမယ့်အချက်များဟာ တကယ်စင်စစ် ငွေရေးကြေးရေးအဆင်မပြေပေမယ့် စီးပွားရေးလုပ်ကိုင်လိုသူများ အတွက် အခက်အခဲဖြစ်နေပါတယ်။ အသေးစား၊ အလတ်စား စီးပွားရေးလုပ်သူများဟာ သိန်းထောင်နှင့် ချီပြီးမတတ်နိုင်ပါဘူး။ သူတို့သတ်မှတ်ထားတဲ့ အသေးစားလုပ်ငန်းရှင်ဆိုတဲ့ အရည်အသွေးက အလုပ်သမား ၂၀ ကျော်ရမယ်။ တစ်နှစ်လည်ပတ်ငွေ သိန်း ၂၀၀ ကျော်ရှိရမယ်။ ရင်းနှီးမြှုပ်နှံထားတာကလည်း သိန်းပေါင်းများစွာ ရှိရမယ်ဆိုတဲ့ Criteria ဟာ သာမန်အသေးစား စီးပွားရေးလုပ်မယ့်သူများအတွက် အဆင်မပြေပါဘူး။ နာယကကြီးရှင်။ ကျွန်မဆိုလိုတာက အမှန်တကယ် ပြည်ထောင်စုတစ်ဝန်း စီးပွားဖွံ့ဖြိုးတိုးတက် လိုလျှင်အောက်ခြေကစရပါမယ်။ လုပ်ငန်းတစ်ခုကို တစ်နိုင်တစ်ပိုင်လုပ်ရာမှာ ငွေကြေးအဆင်မပြေ၍ လုပ်ငန်းရပ်ရခြင်းကို SMEs က အကာအကွယ်ပေးရပါမယ်။ လုပ်ငန်းဟာ ရှေးရိုးဖြစ်နေရာက Value added ဖြစ်ပါမှ မြန်မာတစ်ပြည်လုံးသာမက ကမ္ဘာကိုပါထိုးဖောက်နိုင်ဖို့အတွက် SMEs က အကူအညီပေးရပါမယ်။ ဒါပေမယ့် ချေးငွေမဆုံးရှုံးဖို့ အမှန်တကယ် လိုအပ်သလား။ တကယ်တိုးတက်ဖွံ့ဖြိုးမှုကို လိုသလား။ အလုပ်အကိုင်တိုးတက်ရေးအတွက် အထောက်အကူပြုသလား ဆိုတာတွေကိုတော့ Survey လုပ်ရပါမယ်။ ဘယ်နှစ်နှစ်မှာအကြေဆပ်ပြီး အတိုးကိုဘယ်လိုပေးဆပ်မယ်ဆိုတာနဲ့ လုပ်ငန်းကို ကြီးကြပ်ကြည့်ရှုဖို့အတွက် က တော့ Monitoring and evaluation လိုအပ်ပါတယ်။ ဥပမာ ကျွန်မမဲဆန္ဒနယ်မှာ One village - One Product 3aozas :consiglot:67:8:8:m Proposal osè003:O39:c$:o SMEs 288 (က) ကျေးလက်ဖွံ့ဖြိုးရေးဦးစီးဌာနမှ ဦးဆောင်ဖွံ့ဖြိုးရေးလုပ်ငန်းကော်မတီ ၅ ဦးအား အများဆန္ဒဖြင့် ရွေးချယ်ဖွဲ့စည်းဆောင်ရွက်ခြင်း၊ (ခ) စုပေါင်းမြေနေရာကို ပွင့်လင်းမြင်သာစွာဝယ်ယူခြင်း၊ (ဂ) အိုးလုပ်ငန်း လုပ်ကိုင်သူများအတွက် ထုတ်ချေးမည့်ပမာဏ၊ ပေးဆပ်မည့်ကာလကို သတ်မှတ်ခြင်း၊ (ဃ) ငွေကြေးရရှိမှု အား ပွင့်လင်းမြင်သာစွာဆောင်ရွက်ခြင်း၊ (င) လစဉ်၊ နှစ်စဉ် လုပ်ငန်းဆောင်ရွက်မှု အစီရင်ခံစာများကို မြို့နယ် ကျေးလက်ဦးစီးမှတစ်ဆင့် အထက်ဌာနအဆင့်ဆင့်နှင့် တိုင်းဒေသကြီးအစိုးရအဖွဲ့သို့ တင်ပြဆောင်ရွက်ခြင်း စသည်တို့ဖြင့် အချက်(၉)ချက်ဖြင့် SMEs လုပ်မှာဖြစ်ပါတယ်။ ဒါကြောင့်မို့လို့ SMEs ချေးရာမှာ ၇၀ ရာခိုင်နှုန်းသော ပြည်သူလူထုများရှိရာ ကျေးရွာများကိုပါ ထည့်သွင်းစဉ်းစားသင့်ပါကြောင်း Criteria များကိုလည်း ဖြေလျော့စဉ်းစားသင့်ပါကြောင်း တင်ပြရင်းနဲ့ ထောက်ခံအပ်ပါတယ်။</speech>
<speech type="speaker">ဦးတင်ထွန်းနိုင် ဆိပ်ကြီးခနောင်တိုမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1554">ဦးတင်ထွန်းနိုင်(ဆိပ်ကြီးခနောင်တိုမဲဆန္ဒနယ်၊ ရန်ကုန်တိုင်းဒေသကြီး)</mp>လေးစားရပါတဲ့ ပြည်ထောင်စုလွှတ်တော်၊ ပြည်သူ့လွှတ်တော်ဥက္ကဋ္ဌနှင့်တကွ အားလုံးမင်္ဂလာပါ။ ကျွန်တော်ကတော့ ဆိပ်ကြီးခနောင်တိုမဲဆန္ဒနယ်မှ ဦးတင်ထွန်းနိုင် ဖြစ်ပါတယ်။ ကျွန်တော့ရဲ့ ဆွေးနွေးမှုကို Power Point နဲ့ တင်ပြခွင့်ပြုပါခင်ဗျာ။ လေးစားရတဲ့ နာယကြီးခင်ဗျာ။ ဂျပန်နိုင်ငံ အပြည်ပြည်ဆိုင်ရာ ပူးပေါင်းဆောင်ရွက်ရေး အေဂျင်စီထံမှ ချေးငွေရယူရန်ကိစ္စရပ်နဲ့စပ်လျဉ်းပြီး ကျွန်တော့အနေနဲ့ လေးနက်ထောက်ခံပါကြောင်း ဦးစွာ ပဏာမပြောကြားလိုပါတယ်။ ဒါပေမယ့် ချေးငွေစီးဆင်းမှုနဲ့ ဆင့်ကဲအတိုးနှုန်းကို လေ့လာတဲ့အခါ SMEs များ လက်ဝယ်အရောက် အတိုးနှုန်းဟာ တခြား Commercial Loan တွေရဲ့ လက်ရှိအတိုးနှုန်းနဲ့ စာရင် သက်သာတယ်ဆိုပေမယ့် စိန်ခေါ်မှုများစွာနဲ့ ရင်ဆိုင်နေရတဲ့ SMEs လုပ်ငန်းတွေ ဖွံ့ဖြိုးတိုးတက် ဖို့ဆိုရင် ဒီထက်ပိုပြီးသက်သာတဲ့ အခွင့်အလမ်းတွေ ဖန်တီးပေးဖို့ လိုအပ်ပါတယ်။ ပုံမှာ ပြထားသလို JICA ရဲ့ အတိုးနှုန်းဟာ တစ်နှစ်မှာ ၀.၀၁ ရာခိုင်နှုန်းဆိုပေမယ့် စီမံ/ဘဏ္ဍာဝန်ကြီးဌာနနဲ့ မြန်မာ့စီးပွားရေး ဘဏ်က ၄ ရာခိုင်နှုန်း၊ နောက်တစ်ဆင့် ကြားခံဆောင်ရွက်မယ့်ဘဏ်တွေက ၄.၅ ရာခိုင်နှုန်းယူတဲ့အတွက် SMEs တွေ လက်ဝယ်အရောက် အတိုးနှုန်းဟာ နောက်ဆုံးမှာ ၈.၅ ရာခိုင်နှုန်းဖြစ်သွားရပါတယ်။ CGI စနစ်နဲ့ ဆောင်ရွက်ရင်တော့ မြန်မာ့အာမခံလုပ်ငန်းကို ပရီမီယမ် ၃ ရာခိုင်နှုန်းပေးရတဲ့အတွက် စုစုပေါင်း အတိုး ၁၁.၅ ရာခိုင်နှုန်း ကျသင့်မှာဖြစ်ပါတယ်။ SMEs တွေနဲ့ တိုက်ရိုက်ထိတွေ့ဆက်ဆံရတဲ့ ပုဂ္ဂလိက ဘဏ်တွေက ကြွေးမြီဆုံးရှုံးနိုင်ခြေ Credit risk နဲ့ စီမံခန့်ခွဲမှုစရိတ်စကတွေတွေ ရှိတာကြောင့် အတိုး ၄.၅ ရာခိုင်နှုန်းယူတာ သဘာဝကျပေမယ့် မြန်မာ့စီးပွားရေးဘဏ်နဲ့ စီမံ/ဘဏ္ဍာဝန်ကြီးဌာနက ၄ ရာခိုင်နှုန်း အတိုးယူတာကိုတော့ ပြန်လည်စဉ်းစားသင့်တယ်လို့ ထင်မြင်ယူဆမိပါတယ်။ ကြားခံဆောင်ရွက်မယ့် ပုဂ္ဂလိက ဘဏ်တွေကို စိစစ်ရွေးချယ်ရာမှာ ဖော်ပြပါအတိုင်း စံနှုန်းသတ်မှတ်ချက်များနဲ့ အဘက်ဘက်က ချင့်ချိန်ပြီး သေချာရွေးချယ်ခဲ့တယ်ဆိုရင် SMEs များက တကယ်လို့ ချေးငွေပြန်မဆပ်ခဲ့ဘူးဆိုရင်တောင် မြန်မာ့စီးပွားရေးဘဏ်အနေနဲ့ ကြွေးဆုံးစရာအကြောင်း သိပ်မရှိဘဲ အဲဒီပုဂ္ဂလိက ဘဏ်တွေကသာ ကြားကနေ တာဝန်ခံ၊ တာဝန်ယူပြီး စိုက်ဆပ်ကြရမှာဖြစ်ပါတယ်။ လေးစားရပါတဲ့ နာယကကြီးခင်ဗျာ။ အဆင့်လိုက် ကြွေးမြီဆုံးရှုံးနိုင်ခြေနဲ့ တာဝန်ယူ၊ တာဝန်ခံမှု တွေကို လေ့လာကြည့်တဲ့အခါမှာ ပုံမှာပြထားသလို JICA အနေနဲ့က နိုင်ငံအချင်းချင်းအာမခံတဲ့ ဆုံးရှုံး နိုင်ခြေ အင်မတန်နည်းတဲ့ Risk ပဲ ရှိတာကို တွေ့ရမှာဖြစ်ပါတယ်။ ဒါကြောင့်လည်း ဒီလောက်နည်းတဲ့ အတိုးနှုန်းတဲ့ ဒီလောက်နှစ်ရှည် စိတ်ချလက်ချ ချေးတာဖြစ်ပါတယ်။ မြန်မာ့စီးပွားရေးဘဏ်အနေနဲ့ကတော့ သူကနေတစ်ဆင့်ချေးတဲ့ ပုဂ္ဂလိကဘဏ်တွေ ခြေချော်၊ လက်ချော် ဖြစ်မှသာ ကြွေးဆုံးနိုင်တဲ့ အနေအထား ရှိကြောင်း တွေ့ရပါတယ်။ ဒါ့အပြင် အခုချေးငွေဟာ သာမန် Commercial Loan မဟုတ်ဘဲ Policy Loan ဖြစ်တဲ့အတွက် နိုင်ငံတော်အနေနဲ့ တိုင်းပြည်စီးပွားရေးအတွက် အဓိကကျတဲ့ SMEs တွေ ဖွံ့ဖြိုး လာအောင် လိုအပ်ရင် ငွေကြေးအကျိုးအမြတ်မကြည့်ဘဲ အစွမ်းကုန် ကူညီပံ့ပိုးပေးရမယ့် တာဝန်ရှိနေတာမို့ နိုင်ငံတော်ပိုင်ဖြစ်တဲ့ မြန်မာ့စီးပွားရေးဘဏ်နဲ့ စီမံ/ဘဏ္ဍာဝန်ကြီးဌာနက ၄ ရာခိုင်နှုန်းအတိုးယူတာက ဖြစ်သင့်တဲ့ နှုန်းထက် များလွန်းနေတယ်လို့ ကျွန်တော်ထင်ပါတယ်။ အခု ချေးငွေကွင်းဆက်မှာ SMEs တွေ ချေးငွေပြန်မဆပ်ရင် အဓိက ထိခိုက်နစ်နာဆုံးရှုံးမယ့် ပုဂ္ဂလိကဘဏ်တွေတောင် အတိုး ၄.၅ ရာခိုင်နှုန်းပဲ ယူပါတယ်။ ဒါနဲ့ နှိုင်းယှဉ်ကြည့်ရင်လည်း မြန်မာ့စီးပွားရေးဘဏ်နဲ့ စီမံ/ဘဏ္ဍာဝန်ကြီးဌာနက ၄ ရာခိုင်နှုန်း ယူတာဟာ များတယ်လို့ ဆိုရမှာပါ။ CGI စနစ်နဲ့ ဆောင်ရွက်ရာမှာလည်း တကယ်တမ်း Risk ယူထား တာက မြန်မာ့အာမခံနဲ့ ပုဂ္ဂလိကဘဏ်တွေဖြစ်တာကြောင့် ကျွန်တော့အနေနဲ့ကတော့ မြန်မာ့စီးပွားရေး ဘဏ်နဲ့ စီမံ/ဘဏ္ဍာဝန်ကြီးဌာနအနေနဲ့ စရိတ်စက ကာမိရုံ အများဆုံး ၁ ရာခိုင်နှုန်းကနေ ၂ ရာခိုင်နှုန်း အတွင်းလောက်ပဲ ယူသင့်တယ်လို့ ယူဆမိပါတယ်။ လေးစားရပါတဲ့ နာယကကြီးခင်ဗျာ။ ကျွန်တော်တင်ပြဆွေးနွေးခဲ့သလို မြန်မာ့စီးပွားရေးဘဏ်နဲ့ စီမံ/ဘဏ္ဍာဝန်ကြီးဌာနအပိုင်းက အတိုးကို လျှော့ချနိုင်ခဲ့မယ်ဆိုရင် SMEs လက်ဝယ်ရောက် အတိုးနှုန်းဟာ ၈.၅ ရာခိုင်နှုန်းထက် လျော့နည်းသက်သာသွားမှာ ဖြစ်တဲ့အတွက် ဗဟိုဘဏ်က သတ်မှတ်ထားတဲ့ အပ်ငွေ အပေါ် အနိမ့်ဆုံးအတိုးနှုန်း ၈ ရာခိုင်နှုန်းအောက် ရောက်ရှိသွားမှာ ဖြစ်ပါတယ်။ အဲဒီလိုဖြစ်ခဲ့ရင် SMEs တွေဟာ အမှန်တကယ် အလုပ်မလုပ်တော့ဘဲ ချေးငွေကို ဘဏ်ပြန်အပ်ပြီး အတိုးပဲ ထိုင်စားလိမ့်မယ် အင်မတန်နည်းတယ်ဆိုတာ တွေ့ရမှာဖြစ်ပါတယ်။ SMEs ချေးငွေကို ရ ရာခိုင်နှုန်း သို့မဟုတ် ၆ ရာခိုင်နှုန်း အတိုးနဲ့ ရယူပြီး ဘဏ်မှာပြန်အပ်ရင် အတိုးနှုန်းကွာခြားချက်က ၁ ရာခိုင်နှုန်း သို့မဟုတ် ၂ ရာခိုင်နှုန်းပဲ ရှိတာမို့ သိန်း ၁၀၀ အပ်မှ တစ်နှစ် တစ်သိန်း၊ နှစ်သိန်းပဲ အကျိုးအမြတ်ရှိမယ့်အလုပ်ကို ဘယ် SMEs လုပ်ငန်းရှင်မှ လုပ်မှာမဟုတ်ပါဘူး။ အမြင့်ဆုံးချေးငွေ Limit ဖြစ်တဲ့ သိန်း ၅,၀၀၀ ရတဲ့သူဆိုတာကလည်း အရေအတွက် အများကြီးမရှိနိုင်သလို အထပ်ထပ်စစ်ဆေးပြီး အမှန်တကယ် အလုပ်လုပ်မယ့်သူကိုသာ ရွေးချယ်ထုတ်ချေးခဲ့မယ်ဆိုရင် သူလည်း ဘဏ်တိုးထိုင်စားမယ့်သူမဖြစ်နိုင်ပါဘူး။ လေးစားရပါတဲ့ နာယကကြီးခင်ဗျာ။ SMEs ဖွံ့ဖြိုးတိုးတက်ရေးဥပဒေရဲ့ ရည်ရွယ်ချက်နဲ့ အခြေခံ မူများမှာ နိုင်ငံတော်အစိုးရအနေနဲ့ နိုင်ငံအတွင်းက SMEs များကို နိုင်ငံတကာအဆင့်အထိ ယှဉ်ပြိုင်နိုင်မှု စွမ်းအင်အဆင့်မြင့်မားရေးတို့အတွက် ကူညီပံ့ပိုးဆောင်ရွက်ပေးရမယ်လို့ ဖော်ပြပါရှိပါတယ်။ ကျွန်တော်တို့ နိုင်ငံက SMEs တွေ ရင်ဆိုင်နေရတဲ့ စိန်ခေါ်မှုပေါင်းများစွာထဲမှာ အခုချေးငွေဆိုတာ ငွေကြေး အရင်းအနှီး ရရှိရေးဆိုတဲ့ စိန်ခေါ်မှုရဲ့ အထောက်အပံ့တစ်ခုမျှသာဖြစ်ပြီး ကျန်စိန်ခေါ်မှုတွေကိုပါ ကျော်လွှားနိုင်မှ နိုင်ငံတွင်းက SMEs တွေ ဖွံ့ဖြိုးတိုးတက်လာမှာဖြစ်ပါတယ်။ ဒီလိုအခြေအနေမှာ ချေးငွေဆိုင်ရာ အတိုးနှုန်း ကအစ နိုင်ငံတကာ SMEs တွေနဲ့ မယှဉ်ပြိုင်နိုင်ရင် ဥပဒေပါရည်ရွယ်ချက်၊ အခြေခံမူတွေမှာ ဖော်ပြထား သလို နိုင်ငံတကာနဲ့ ယှဉ်ပြိုင်နိုင်စွမ်းမြင့်မားရေးဆိုတာ အလှမ်းဝေးနေသလို ဖြစ်နေမှာပါ။ လေးစားရပါတဲ့ နာယကကြီးခင်ဗျာ။ Next Slide။ ဒါကြောင့် နိဂုံးချုပ်အနေနဲ့ ကျွန်တော့အနေနဲ့ အောက်ပါတို့ကို ဒီ Slide မှာပြထားတဲ့ဟာတွေကို ထောက်ခံအကြံပြု တင်ပြအပ်ပါတယ်။ အဲဒီတော့ ယခုရရှိမယ့် JICA- two steps Loan ချေးငွေကို လေးလေးနက်နက် ထောက်ခံပါတယ်။ ဒုတိယအချက် အရေးကြီးဆုံးအနေနဲ့ ပြောချင်တာကတော့ ချေးငွေပေါ် အတိုးနှုန်းနဲ့ပတ်သက်လာလို့ရှိရင် စီမံ/ဘဏ္ဍာ ဝန်ကြီးဌာနနဲ့ မြန်မာ့စီးပွားရေးဘဏ်က ရယူနေတဲ့ ၄ ရာခိုင်နှုန်းကို အတတ်နိုင်ဆုံး လျှော့ချပြီးတော့ ပြန်လည်စဉ်းစားပေးစေလိုပါတယ်။ ခုနက Slide လေးပြန်ပြပါ။ နောက်တစ်ခုကတော့ SMEs ဥပဒေ ပုဒ်မ ၂၀(ဆ) ပါ ချေးငွေဆိုင်ရာ သတင်းအချက်အလက်ဌာန (Credit bureau) တည်ထောင်မှုကိုလည်း အမြန်ဆုံး အကောင်အထည်ဖော် ဆောင်ရွက်စေလိုပါတယ်။ နောက်ဆုံးအနေနဲ့ကတော့ ချေးငွေယခုရရှိမယ့် ကျပ် ဘီလီယံ ၁၈၀ ခန့်ကို ဟိုတစ်နေ့က စီမံ/ဘဏ္ဍာ ဒု-ဝန်ကြီး တင်ပြသွားသလိုပဲ နှစ်ပေါင်း ၄၀ အတော အတွင်းမှာ ထိထိရောက်ရောက်နဲ့ အကြိမ်အကြိမ်ကျော့ပြီး ချေးနိုင်ဖို့အတွက် ကျွန်တော်တို့ ပြည်ထောင်စု လွှတ်တော်ကနေပြီးတော့ အတည်ပြုပြီးတဲ့ နောက်ပိုင်းမှာ SMEs များ လက်ဝယ်ရောက် အမြန်ဆုံးနဲ့ အထိရောက်ဆုံး ထုတ်ချေးနိုင်အောင် ကြိုးစားဆောင်ရွက်ပါလို့ အကြံပြု တိုက်တွန်းရင်း နိဂုံးချုပ်အပ် ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးခင်ချို၊ လှိုင်းဘွဲ့မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1371">ဦးခင်ချို (လှိုင်းဘွဲမဲဆန္ဒနယ်၊ ကရင်ပြည်နယ်)</mp>အားလုံးမင်္ဂလာပါ။ ကျွန်တော်ကတော့ ကရင်ပြည်နယ် လှိုင်းဘွဲမဲဆန္ဒနယ်မှ ဦးခင်ချို ဖြစ်ပါတယ်။ ကျွန်တော် ဆွေးနွေးတင်ပြမှာက ဂျပန်နိုင်ငံ JICA ကနေပြီးတော့ မြန်မာ့စီးပွားရေးဘဏ်ကနေတစ်ဆင့် SMEs လုပ်ငန်းများဖွံ့ဖြိုးတိုးတက်ရေးအတွက် ချေးငွေထပ်မံ ထုတ်ချေးနိုင်ဖို့အတွက် ဂျပန်ယန်းငွေ ၁၄.၉၄၉ ဘီလီယံ၊ မြန်မာငွေနဲ့ အနီးစပ်ဆုံး ဒီကျွန်တော်တို့ လက်ရှိပေါက်ဈေး ၁၂.၁၆ နဲ့ တွက်မယ်ဆိုလို့ရှိရင် ၁၈၁.၇၈၀ ကျပ်ဘီလီယံလောက် ရှိမှာဖြစ်ပြီးတော့ ၂၀၁၅ မှာလည်းပဲ SMEs အတွက်ကို JICA ကနေပြီးတော့ ၅.၀၃၃ ဘီလီယံ ချေးယူခဲ့ပြီးကြောင်း သိရ ပါတယ်။ ၃၁-၃-၂၀၁ရ မှာ ဂျပန်ချေးငွေလက်ကျန် USD ၂,၁၃၂.၄၄၈ သန်း လက်ရှိချေးငွေဈေးနှုန်းအရ ဂျပန်ယန်းငွေသန်း ၂၃၃ ဘီလီယံကျော်ကျော်နဲ့ မြန်မာကျပ်ငွေအနေနဲ့တော့ ကျပ် ၂,၈၃၄ ဘီလီယံ ကျော်ကျော်လောက် ကျန်ရှိတာတွေ့ရပါတယ်။ ချေးငွေနဲ့ပတ်သက်လို့ သက်တမ်းနှစ် ၄၀ မှာ ဆိုင်းငံ့ ၁၀ နှစ်၊ ပြန်ဆပ်ကာလ ၃၀ နှစ်ဖြစ်ပြီးတော့ အတိုးနှုန်းက ၀.၀၁ တစ်ပြားနှုန်းဖြစ်တဲ့အတွက်ကြောင့် အတိုးနှုန်းအနည်းဆုံးဖြစ်တာကို တွေ့ရပါတယ်။ ကြွေးမြီဝန်ထုပ်ဝန်ပိုး ဖြစ်စေမှုအနေနဲ့ ၃၁-၃-၂၀၁ရ ချေးငွေလက်ကျန်အရ USD ၉,၁၄၈.၈၂၁ ရှိတာ ဖြစ်ပြီးတော့ ပြည်ထောင်စုဝန်ကြီးရဲ့ ရှင်းပြချက်အရ USD သန်း ၉,၅၇၀ ကျော်ကျော်လောက် လက်ရှိ ကျန်ရှိတယ်လို့ သိရပါတယ်။ ဒါကြောင့် ချေးငွေဝန်ထုပ်ဝန်ပိုးဖြစ်နိုင်တဲ့ အနေအထားမရှိဘူးလို့လည်း သိရပါတယ်။ ဒီချေးငွေကို ဘဏ္ဍာအခွန်ကနေပြီးတော့ နိုင်ငံတော်ကိုယ်စား တာဝန်ယူချေးတာဖြစ်ပြီးတော့ မြန်မာ့စီးပွားရေးဘဏ်ကနေ ထပ်ဆင့်ထုတ်ချေးမှာဖြစ်ပြီးတော့ မြန်မာ့စီးပွားဘဏ်ကတစ်ဆင့် SMEs လုပ်ငန်းရှင်တွေကို တာဝန်ယူထုတ်ချေးမှာဖြစ်တယ်လို့ သိရပါတယ်။ ၂၀၁၅ ခုနှစ်မှာ SMEs ဖွံ့ဖြိုးတိုးတက်ရေးမူအရ လုပ်သားအင်အားများစွာနဲ့ လည်ပတ်နေတဲ့ ထုတ်လုပ်မှု၊ ရောင်းဝယ်မှု၊ ပြည်ပတင်ပို့မှု၊ သွင်းကုန်အစားထိုးထုတ်လုပ်မှု၊ Recycle နဲ့ စွမ်းအင် လုံခြုံ ရေးလုပ်ငန်း၊ နည်းပညာအခြေခံထုတ်လုပ်မှုနဲ့ ဝန်ဆောင်မှုလုပ်ငန်းတွေကို ဦးစားပေးထုတ်ချေးမှာ ဖြစ်ကြောင်းသိရပါတယ်။ ချေးငွေထုတ်ချေးလိုတဲ့သူတွေအနေနဲ့ လျှောက်ထားကြတဲ့အခါမှာ ရည်ရွယ်ချက် ပုံသေပိုင်မှာ ရင်းနှီးမြှုပ်နှံမယ့် အနေအထား၊ ပြန်ဆပ်မယ့်အစီအစဉ်၊ SMEs လုပ်ငန်းရှင်ဖြစ်ကြောင်း ECC ရဲ့ ထောက်ခံချက်၊ ပြည်နယ်/တိုင်းဒေသကြီးအစိုးရအဖွဲ့ရဲ့ ထောက်ခံချက်၊ လျှောက်လွှာ၊ နိုင်ငံသား စိစစ်ရေးကတ်နဲ့ အိမ်ထောင်စုစာရင်းမိတ္တူ၊ လိုင်စင်ဓာတ်ပုံ၊ အသင်းအဖွဲ့စည်းမျဉ်းစည်းကမ်းများ၊ အစည်း အဝေးဆုံးဖြတ်ချက်၊ ပိုင်ဆိုင်တဲ့မြေစာရင်းပုံစံ ၁၀၅၊ ၁၀၆ မူရင်း၊ မြေပိုင်ဆိုင်မှုအထောက်အထား၊ တရားရုံး ကျမ်းကျိန်လွှာ၊ ကိုယ်စားလှယ်လွှဲစာနဲ့ ဘဏ်ရာဖြတ်အစီရင်ခံစာ၊ ဥပဒေရှေ့နေတို့ရဲ့ အစီရင်ခံစာ၊ လုပ်ငန်း လိုင်စင်ခွင့်ပြုမိန့်၊ နှစ်ချုပ်စာရင်း Cash Flow အခွန်ထမ်းဆောင်မှုချလန်မိတ္တူ၊ ရပ်ကွက်အုပ်ချုပ်ရေးမှူး ထောက်ခံချက်၊ ပိုင်ဆိုင်အဆောက်အဦရှေ့နောက် ဝဲယာဓာတ်ပုံနဲ့အတူ လျှောက်ထားရမှာဖြစ်ပြီးတော့ ချေးငွေကို ၃ နှစ်ကနေ ၅ နှစ်အထိ သက်တမ်းထား ထုတ်ချေးမှာဖြစ်တယ်လို့ သိရပါတယ်။ တစ်နှစ်ကို ဘဏ်အတိုးနှုန်း ၉ ရာခိုင်နှုန်းနဲ့ ထုတ်ချေးမယ်လို့ သိရပါတယ်။ ဒီချေးငွေပမာဏ အနေနဲ့ ၂၀၁၅ မှာတော့ အများဆုံးကျပ်သန်း ၃၀၀ နဲ့ ယခုချေးငွေမှာတော့ သိန်း ၂၀၀ နဲ့ အများဆုံး ကျပ်သန်း ၅၀၀ လို့သိရပါတယ်။ ချေးငွေကို Working Capital နဲ့ Fix Accesses မှာ ၅၀ ရာခိုင်နှုန်းစီ သုံးရမှာ ဖြစ်ပါတယ်။ သုံးလပတ်တစ်ကြိမ် ကျသင့်တဲ့အတိုးကို ပေးရမှာဖြစ်ပြီးတော့ ကတိပျက်ကွက်ကြေးအနေနဲ့ ပေးဆပ်ရန်ပျက်ကွက်ကြေးကို ၁ ရာခိုင်နှုန်းထက် မပိုစေဘဲ ပေးရမှာဖြစ်ပြီးတော့ ချေးငွေစာချုပ်ချုပ်တဲ့ နေ့မှာ ချေးငွေရဲ့ ၁ ရာခိုင်နှုန်းကို ဝန်ဆောင်မှုပေးရမှာ ဖြစ်ပါတယ်။ အာမခံအနေနဲ့ အာမခံထားနိုင်တဲ့ ပစ္စည်းအမျိုးအစားတွေ သတ်မှတ်ထားပေးသလို အာမခံထားတဲ့ပိုင်ဆိုင်မှုရဲ့ သတ်မှတ်ရာခိုင်နှုန်းတန်ဖိုး တွေနဲ့အညီ ထုတ်ချေးမှာဖြစ်တယ်လို့ သိရပါတယ်။ မြန်မာ့စီးပွားရေးဘဏ်အနေနဲ့ လျှောက်ထားသူရဲ့ လုပ်ငန်းနောက်ခံသမိုင်း၊ လုပ်ငန်းရှင်ရဲ့ အရည်အချင်း၊ လုပ်ငန်းများအသုံးပြုနေတဲ့နည်းပညာ၊ လုပ်ငန်းသုံး ပစ္စည်းသုံးစွဲနိုင်မှု၊ လုပ်ငန်းတည်နေရာအနေအထား၊ လုပ်ငန်းဖြန့်ကျက်နိုင်မှု စတာတွေကို စိစစ်အကဲဖြတ် ပြီးတော့ အသုံးပြု လုပ်သားအင်အား၊ မတည်ရင်းနှီးငွေ၊ လည်ပတ်နေတဲ့ အရင်းအနှီးအင်အား အနေအထား အပေါ်မူတည်ပြီးတော့ ချေးငွေပမာဏ သတ်မှတ်ထုတ်ချေးမှာဖြစ်ကြောင်း သိရပါတယ်။ ဒီချေးငွေဟာ နိုင်ငံရဲ့အရေးပါတဲ့ SMEs လုပ်ငန်းတွေအတွက် အထောက်အကူ အများကြီးရလာနိုင်မှာ ဖြစ်သလို အလုပ်အကိုင်ဖန်တီးပေးနိုင်မှုအတွက်လည်း အများကြီးအထောက်အကူဖြစ်လာနိုင်မှာ ဖြစ်ပါတယ်။ အသေးစား၊ အလတ်စား လုပ်ငန်းတွေ ဖွံ့ဖြိုးတိုးတက်လာမှလည်း တိုင်းပြည်တိုးတက်မှာ ဖြစ်တဲ့အတွက်ကြောင့် ဒီနေရာမှာ SMEs လုပ်ငန်းရှင်များကို ငွေထုတ်ချေးရတဲ့ မူလရည်ရွယ်ချက်မပျောက်ဖို့လည်း အရေးကြီး ပါတယ်။ ဒီချေးငွေဟာ နိုင်ငံဖွံ့ဖြိုးတိုးတက်ရေးနဲ့ အောင်မြင်တိုးတက်လိုတဲ့ SMEs လုပ်ငန်းရှင်တွေကို မြေတောင်မြှောက်ပေးဖို့အတွက် အထောက်အကူပြုနိုင်ဖို့အတွက်မဟုတ်ဘဲ တရားမဝင် ငွေပိုင်ဆိုင်မှုတွေ အတွက် အခွန်ရှောင်လိုလို့ အသုံးချချေးယူခံရတာမျိုးမဖြစ်စေဖို့လည်းပဲ သတိထားဆောင်ရွက်သင့်တယ်လို့ အကြံပြုချင်ပါတယ်။ ယခုချေးငွေဟာ ထုတ်လုပ်မှုနဲ့ ဝန်ဆောင်မှုလုပ်ငန်းတွေကို အဓိကထားထုတ်ချေးမှာဖြစ်တာ တွေ့ရ ပါတယ်။ အတိုးနှုန်းအနေနဲ့ ၉ ရာခိုင်နှုန်းဖြစ်လို့ ပုံမှန် ၁၃ ရာခိုင်နှုန်းထက် နည်းတာကိုတွေ့ရပါတယ်။ ငွေတန်ဖိုးအတက်အကျမမှန်ခြင်း၊ ငွေဖောင်းပွမှုမြင့်တက်နေခြင်း၊ ဘဏ်စရိတ်များပိုမိုကုန်ကျလာနိုင်ခြင်း စတာတွေရှိနိုင်တဲ့အတွက်ကြောင့် ဒါတွေကိုကာမိနိုင်ဖို့အတွက်လည်း ထည့်သွင်းတွက်ချက်ဖို့ လိုအပ်တယ် လို့ အကြံပြုလိုပါတယ်။ ချေးငွေနဲ့ ပတ်သက်လို့ သဘာဝပတ်ဝန်းကျင်ထိန်းသိမ်းရေးနဲ့တွဲပြီး ကုန်ချော၊ ကုန်ကြမ်းထုတ်လုပ်မှု၊ တင်ပို့မှုလုပ်ငန်းတွေအတွက်လည်းပဲ ထုတ်ချေးပေးနိုင်မယ်ဆိုရင် ငွေကြေးလိုအပ်ချက် ရှိနေတဲ့လုပ်ငန်းရှင်တွေအတွက် အထောက်အကူ ဖြစ်လာနိုင်မယ်လို့ထင်ပါတယ်။ ဒီချေးငွေဟာ နိုင်ငံ အတွက် ကောင်းမွန်တဲ့ရည်ရွယ်ချက်၊ ဖွံ့ဖြိုးတိုးတက်ဖို့အထောက်အကူများစွာရရှိမှာ ဖြစ်တဲ့အတွက်ကြောင့် ချေးယူသင့်ပါကြောင်း ထောက်ခံတင်ပြရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးနေကျော် ဒဂုံမြို့သစ်(အရှေ့ပိုင်း)မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="2232">ဦးနေကျော်ဒဂုံမြို့သစ်(အရှေ့ပိုင်း)မဲဆန္ဒနယ်၊ ရန်ကုန်တိုင်းဒေသကြီး</mp>ပြည်ထောင်စု လွှတ်တော် နာယကကြီးနှင့်တကွ အားလုံးမင်္ဂလာပါ။ ကျွန်တော်ကတော့ ရန်ကုန်တိုင်း၊ ဒဂုံမြို့သစ်(အရှေ့ပိုင်း) မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးနေကျော် ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ နိုင်ငံတော်သမ္မတထံမှ ပေးပို့ သော အသေးစားနှင့် အလတ်စားစီးပွားရေးလုပ်ငန်းများ ဖွံ့ဖြိုးတိုးတက်မှုစီမံကိန်း(အဆင့်-၂) အကောင် အထည်ဖော်ဆောင်ရွက်ရန်အတွက် ဂျပန်နိုင်ငံအပြည်ပြည်ဆိုင်ရာ ပူးပေါင်းဆောင်ရွက်ရေးအေဂျင်စီ (JICA) ထံမှ ဂျပန်ယန်း ၁၄.၉၄၉ ဘီလီယံ ချေးယူရန်ကိစ္စကို ကျွန်တော် ထောက်ခံဆွေးနွေးသွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ JICA ထံမှ SMEs လုပ်ငန်းများ ဖွံ့ဖြိုးတိုးတက်မှု စီမံကိန်း(အဆင့်-၁)အတွက် ချေးငွေဂျပန်ယန်း ၅.၀၃၃ ဘီလီယံ(မြန်မာကျပ်ငွေ ၆၁.၆၅၄ ဘီလီယံခန့်)ကို ၂၀၁၅ ခုနှစ်က ရယူခဲ့ပြီးဖြစ်ပါတယ်။ SMEs လုပ်ငန်းရှင် ၂၉၂ ဦးထံသို့ ၂၀၁၆ ခုနှစ်၊ ဇန်နဝါရီလမှစ၍ ထပ်ဆင့်ချေးငွေပုံစံနှင့် ထုတ်ချေးပေးခဲ့တယ်လို့သိရပါတယ်။ မြန်မာနိုင်ငံမှာ SMEs လုပ်ငန်းပေါင်း ၆ သောင်းကျော်ရှိတဲ့အတွက် ချေးငွေပံ့ပိုးမှုများ ဆက်လက်လုပ်ဆောင်ပေးရန် အမှန်တကယ်လိုအပ်လျက် ရှိနေပါတယ်။ အဲဒီအတွက် နိုင်ငံတော်မှတာဝန်ယူပြီးတော့ စီမံကိန်း(အဆင့်-၂)အဖြစ်နဲ့ ဆက်လက် အကောင်အထည်ဖော်ပေးနိုင်ဖို့အတွက် JICA ထံမှ ချေးငွေထပ်မံရယူသင့်ပါတယ်။ ပြည်ပချေးငွေရယူရာမှာ ကြွေးမြီခံနိုင်ရည်ရှိမှုကို ထိန်းသိမ်းပြီးတော့ နိုင်ငံတော်၏စီးပွားရေးမူဝါဒများကို အထောက်အကူပြုစေမည့် စီမံကိန်းလုပ်ငန်းများအတွက် သက်သာသောချေးငွေများကို ဦးစားပေးရယူရမယ်ဆိုတဲ့ ၂၀၁ရ ကာလလတ် ဓ&gt; မတက်တင်း၊ အတည်ပြုချက်ဖြင့် လုပ်ငန်းစီမံကိန်းတစ်ရပ်ရပ်အတွက် ပြည်ထောင်စုအစိုးရဌာနတစ်ခုခုအား ပြည်ပမှ ငွေချေးယူခွင့်ပြုနိုင်သည်ဟု ၂၀၁၆ ပြည်သူ့ကြွေးမြီစီမံခန့်ခွဲမှုဥပဒေပုဒ်မ ၃ အပိုဒ်ခွဲ(ဆ)နဲ့ ၂၀၁ရ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေပုဒ်မ ၉ တို့မှာလည်း ပြဋ္ဌာန်းထားတဲ့အတွက် ယခုချေးယူမည့် ချေးငွေ ဟာ မဟာဗျူဟာအရဖြစ်စေ၊ ဥပဒေအရဖြစ်စေ ကိုက်ညီမှုရှိလှပါတယ်။ လေးစားအပ်ပါသော နာယကကြီးခင်ဗျား။ စီမံကိန်း(အဆင့်-၂)ကို ထပ်ဆင့်ချေးငွေပုံစံနဲ့ ဆက်လက် ဆောင်ရွက်မယ်လို့ သိရပါတယ်။ JICA ထံမှ စီမံကိန်းနှင့် ဘဏ္ဍာရေးဝန်ကြီးဌာနက ချေးငွေရယူပြီး PFI များမှတစ်ဆင့် SMEs လုပ်ငန်းရှင်များထံ ထပ်ဆင့်ချေးမယ့်ပုံစံဖြစ်ပါတယ်။ PFI များကို JICA နှင့် စီမံ/ဘဏ္ဍာဝန်ကြီးဌာနတို့က ညှိနှိုင်းရွေးချယ်ရာမှာ ဥပဒေနဲ့ညီညွတ်မှုရှိ မရှိ၊ လုပ်ငန်းအတွေ့အကြုံရှိ မရှိ၊ ကတိခံဝန်ချက်၊ မတည်ရင်းနှီးငွေ၊ ပွင့်လင်းမြင်သာမှု၊ ပူးပေါင်းအုပ်ချုပ်မှု၊ ဆုံးရှုံးမှုအန္တရာယ်စီမံခန့်ခွဲမှု စတဲ့စံသတ်မှတ်ချက်တွေနဲ့ ရွေးချယ်တယ်လို့သိရပါတယ်။ PFI များကလည်း ချေးငွေရယူမယ့် SMEs လုပ်ငန်းရှင်များကို ချေးငွေများထုတ်ပေးတဲ့အခါမှာ အမှန်တကယ်လုပ်ငန်း လုပ်ကိုင်နေသော SMEs လုပ်ငန်းရှင်များ ဟုတ် မဟုတ်၊ စည်းမျဉ်းစည်းကမ်းနဲ့ညီညွတ်မှု ရှိ မရှိ စစ်ဆေးပြီးပါက ြင့်မှု များစွာမရှိစေဘဲ အမြန်ဆုံးထုတ်ချေးပေးရန် လိုအပ်သကဲ့သို့ တကယ့် SMEs လုပ်ငန်းရှင်များလက်ထဲ ချေးငွေအမှန်တကယ်ရောက်ရှိဖို့လည်း အထူးလိုအပ်ပါတယ်လို့ အဓိကပြောကြားလိုပါတယ်။ ဒါမှသာ SMEs လုပ်ငန်းများ ဖွံ့ဖြိုးတိုးတက်မှုစီမံကိန်း(အဆင့်-၂)အတွက် အောင်မြင်မှုရလဒ်ကောင်းတွေ ထွက်ပေါ် လာမှာဖြစ်ပါတယ်။ လေးစားအပ်ပါသော နာယကကြီးခင်ဗျား။ မြန်မာနိုင်ငံတွင် ၆ သောင်းကျော်ရှိနေသော SMEs လုပ်ငန်းများကို နိုင်ငံတော်အစိုးရမှ မဖြစ်မနေအားပေးမြှင့်တင်ပေးဖို့ များစွာလိုအပ်ပါတယ်။ SMEs လုပ်ငန်းများ အောင်မြင်မှသာ နိုင်ငံ့စီးပွားအောင်မြင်မှာဖြစ်ပါတယ်။ ဒါကြောင့်လည်း နိုင်ငံတော်အစိုးရမှ အခန်းပေါင်း ၁၈ ခန်း၊ ပုဒ်မပေါင်း ၃ရ ခု ပါဝင်သော အသေးစားနှင့် အလတ်စားစီးပွားရေးလုပ်ငန်းများ ဖွံ့ဖြိုးတိုးတက်ရေးဥပဒေကို ၂၀၁၅ ခုနှစ်၊ ဧပြီ ၉ ရက်နေ့မှာလည်းကောင်း၊ နည်းဥပဒေကို ၂၀၁၆ ခုနှစ်၊ အောက်တိုဘာ ၁၃ ရက်နေ့တွင်လည်းကောင်း ပြဋ္ဌာန်းပေးခဲ့ပါတယ်။ SMEs လုပ်ငန်းများကို နိုင်ငံတော်မှ ထိရောက်အောင်မြင်အောင် လုပ်ဆောင်ပေးလာနိုင်ပါက နိုင်ငံသူ၊ နိုင်ငံသားများအတွက် အလုပ်အကိုင် အခွင့်အလမ်းများ များစွာပေါ်ထွန်းလာမှာ ဖြစ်ပါတယ်။ အလုပ်အကိုင်အခွင့်အလမ်းများ များစွာဖန်တီး လာနိုင်ပါက နိုင်ငံတွင်းဒုစရိုက်မှုများ လျော့နည်းသွားမှာဖြစ်ပါတယ်။ ဒါကြောင့် ပြည်သူလူထုအတွက် အမှန်တကယ်အကျိုးရှိပြီး လူမှုစီးပွားဘဝတိုးတက်လာမည့် ကိစ္စဖြစ်တဲ့အတွက် နိုင်ငံတော်သမ္မတထံမှ ပေးပို့ထားသော ဂျပန်နိုင်ငံအပြည်ပြည်ဆိုင်ရာ ပူးပေါင်းဆောင်ရွက်ရေးအေဂျင်စီ JICA ထံမှ ဂျပန်ယန်းငွေ ၁၄.၉၄၉ ဘီလီယံ (မြန်မာကျပ်ငွေ ၁၈၀ ဘီလီယံခန့်)ကို ချေးယူသင့်ပါကြောင်း ထောက်ခံဆွေးနွေး တင်ပြ လိုက်ရပါတယ်။ အားလုံးကို ကျေးဇူးအများကြီးတင်ပါတယ်။</speech>
<speech type="speaker">ဒေါ်ရွှေရွှေစိန်လတ် ပဲခူးတိုင်းဒေသကြီး၊ မဲဆန္ဒနယ်အမှတ်(၃) ဆွေးနွေးဖို့ဖြစ်ပါတယ်။</speech>
<speech><mp id="1267">ဒေါ်ရွှေရွှေစိန်လတ်(မဲဆန္ဒနယ်အမှတ်-၃၊ ပဲခူးတိုင်းဒေသကြီး)</mp>လေးစားအပ်ပါသော နာယကကြီးနှင့် အားလုံးပဲ မင်္ဂလာပါရှင်။ ကျွန်မအနေနဲ့တော့ ဒီချေးငွေဟာ ဒုတိယဝန်ကြီး တင်ပြထား သလိုမျိုး မြန်မာနိုင်ငံရဲ့ အဓိကစီးပွားရေးကဏ္ဍတွေမှာ ၉၀ ရာခိုင်နှုန်းကျော်ကို ထောက်ပံ့ပေးနေတဲ့ SMEs လုပ်ငန်းတွေအတွက် ထိုက်သင့်တဲ့ ငွေကြေးအရင်းအနှီး ရရှိနိုင်ခြင်း၊ နောက် ချေးငွေအရင်းနဲ့ အတိုးကို နိုင်ငံတော်ရဲ့ ဘတ်ဂျက်ကနေပြီးတော့မှ အသုံးစရိတ်နဲ့ပေးဆပ်မှာ မဟုတ်ဘဲနဲ့ လုပ်ငန်းရှင်တွေရဲ့ ပြန်လည်ပေးဆပ်တဲ့ငွေနဲ့ ပြန်လည်ပေးဆပ်သွားမှာဖြစ်ခြင်း၊ မဟာဗျူဟာနဲ့ ဥပဒေအရ အထူးကိုက်ညီမှုရှိတဲ့ ချေးငွေဖြစ်ခြင်း၊ ပြည်ပချေးငွေရယူရာမှာ Grant Element ၆၈.၄၄ ရာခိုင်နှုန်းဖြစ်တဲ့အတွက် သက်သာတဲ့ ချေးငွေဖြစ်ခြင်း၊ နိုင်ငံတကာစံနှုန်းတွေအရ ကြွေးမြီခံနိုင်ရည်ရှိမှု စံနှုန်းအတွင်းထဲမှာရှိခြင်း စတဲ့အချက် တွေကြောင့် မူသဘောအရတော့ ချေးယူသင့်တဲ့ချေးငွေဖြစ်လို့ ထောက်ခံပါတယ်။ နာယကကြီးရှင်။ ကျွန်မအနေနဲ့ ဆက်လက်ပြီးတော့ လုပ်ငန်းရှင်တွေရဲ့ ပြန်ဆပ်ငွေနဲ့ ပေးဆပ် သွားမှာဖြစ်တဲ့ ဒီချေးငွေ ဘီလီယံ ၁၈၀ အပါအဝင် ပြီးခဲ့တဲ့ (စီမံကိန်း -၁) တုန်းက ချေးထားတဲ့ ဘီလီယံ ၆၀ ကျော် အဲဒီအတွက် ဒီ SMEs လုပ်ငန်းရှင်တွေကို နိုင်ငံတော်အစိုးရ သက်ဆိုင်ရာဌာနများ၊ နောက် တစ်ခါမှာ ကုန်သည်ကြီးများအသင်း၊ စီးပွားရေးအဖွဲ့အစည်းတွေ၊ နိုင်ငံတကာအဖွဲ့အစည်းတွေ ပြီးတော့မှ ကျွန်မတို့ ပြည်သူလူထုက ဘယ်လိုမျိုးအောင်မြင်အောင် ဆောင်ရွက်နိုင်ဖို့အတွက် ဘယ်လိုမျိုး ထောက်ပံ့ ပေးနိုင်မလဲဆိုတာနဲ့ ပတ်သက်ပြီးတော့မှ ကျွန်မတို့ စဉ်းစားဖို့အတွက် ကျွန်မအနေနဲ့ အကြံပြုသွားချင်ပါတယ်။ အဲဒီတော့ ဒီချေးငွေကို အကောင်အထည်ဖော်တဲ့နေရာမှာ ကျွန်မတို့က စီမံခန့်ခွဲမှုမျိုးစုံရှိပါတယ်။ သတင်းအချက်အလက် စီမံခန့်ခွဲမှု၊ လူအရင်းအမြစ် စီမံခန့်ခွဲမှု၊ ငွေကြေးအရင်းအနှီး စီမံခန့်ခွဲမှု၊ ဈေးကွက် စီမံခန့်ခွဲမှု၊ နောက်တစ်ခုက ကျွန်မတို့ ချေးငွေကို ခွဲဝေမှုနဲ့ ကြီးကြပ်ကွပ်ကဲမှု၊ သဘာဝဘေးအန္တရာယ် စတာတွေအပြင် ကျွန်မတို့က ဖက်ဒရယ်ကို သွားမှာဖြစ်တဲ့အတွက်ကြောင့် ဒီချေးငွေတွေကို ကျွန်မတို့ တိုင်းဒေသကြီး/ ပြည်နယ်အားလုံးမှာရှိတဲ့ တိုင်းရင်းသားလူမျိုးစု အထူးသဖြင့် တိုးတက်ဖွံ့ဖြိုးဖို့လိုနေတဲ့ တိုင်းရင်းသားလူမျိုးတွေ၊ နောက်တစ်ခါမှာ ကျွန်မတို့ လူငယ်စွန့်ဦးတီထွင်လုပ်ငန်းရှင်တွေကို ကျွန်မတို့ ဘယ်လိုမျိုး ခွဲဝေပေးမှာလဲဆိုတဲ့ Mapping ကျွန်မတို့မှာ ရှိပြီးပြီလား။ ဒေသအလိုက် Mapping တွေ ကျွန်မတို့ ခွဲထားပြီးပြီလား။ ဘယ်လုပ်ငန်းတွေကို ကျွန်မတို့ ဦးစားပေးမှာလဲ။ ဒီလို ဦးစားပေးတဲ့အခါမှာ ကျွန်မတို့အနေနဲ့ ကျွန်မတို့နိုင်ငံဟာ ၂၀၁၈ နှစ်ကုန်မှာ ASEAN Single Window mo@coporcospes coulosusil sò31 m ASEAN (gose:culos soculososong ဝင်ရောက်တဲ့အခါမှာ ကျွန်မတို့အနေနဲ့ တခြားအာဆီယံနိုင်ငံတွေက ဝင်လာတဲ့ အရည်အသွေးမြှင့်ပြီးတော့ ဈေးနှုန်းချိုသာတဲ့ ထွက်ကုန်ပစ္စည်းတွေကို ကျွန်မတို့နိုင်ငံက စားသုံးသူက အများကြီးပဲ လက်ဝယ်သုံးစွဲ ကြမှာဖြစ်ပါတယ်။ ဒါကြောင့်မို့လို့ ကျွန်မတို့က ပြည်တွင်းစားသုံးမှုအတွက် ဘယ်လို SMEs လုပ်ငန်းတွေက ဘယ်လိုကုန်ပစ္စည်းတွေကို ကျွန်မတို့ ပြည်တွင်းက စားသုံးသူတွေအတွက် အာမခံချက်ရှိအောင် ထုတ်နိုင် မလဲဆိုတာကိုလည်း ကြိုတင်ပြီးတော့ စဉ်းစားပြီးတော့မှ အဲဒီလိုလုပ်ငန်းတွေကို ကျွန်မတို့က ချေးငွေတွေကို စောနတုန်းက ကိုယ်စားလှယ်ကြီးတွေ တင်ပြထားသလို အသေးစားလုပ်ငန်းတွေကို ချေးငွေနည်းနည်းနဲ့ အရေအတွက်များများ၊ တိုင်းဒေသကြီး/ ပြည်နယ်အနှံ့အပြား အားလုံးမှာရှိတဲ့ လုပ်ငန်းရှင်တွေ ရရှိအောင် လက်ဝယ်ရရှိအောင် ဆောင်ရွက်ပေးဖို့လိုပါတယ်။ အဲဒါဘာကြောင့်လဲဆိုရင် စောစောတုန်းက ကိုယ်စားလှယ်တွေ တင်ပြသွားသလို ကျွန်မတို့ မဲဆန္ဒနယ်မှာလည်း ကျွန်မ ဒါနဲ့ပတ်သက်ပြီးတော့ SMEs နဲ့ ပတ်သက်ပြီးတော့ သုတေသနလုပ်ပါတယ်။ သို့သော်ငြားလည်းပဲ တကယ်တမ်း SMEs လုပ်ငန်းလိုင်စင် လုပ်ရင်တောင်မှ ကျွန်မတို့ ခရိုင်/တိုင်းအဆင့်ကို သွားရပါတယ်။ သေသေချာချာ သတင်းအချက်အလက်ကို သိရှိတဲ့သူ မရှိပါဘူး။ ဒါကြောင့်မို့လို့ ကျွန်မအနေနဲ့ ဒီမှာ ထောက်ခံအကြံပြု တိုက်တွန်းလိုတာကတော့ SMEs နဲ့ ပတ်သက်တဲ့ ဥပဒေတွေ၊ တိကျတဲ့လုပ်ငန်းစဉ်တွေ၊ လမ်းညွှန်ချက်တွေ၊ လုပ်ငန်းအစီအစဉ်တွေ အားလုံးကို မြန်မာ့စီးပွားရေးဘဏ်ကလုပ်မယ်ဆိုရင် သက်ဆိုင်ရာမြို့နယ်ပေါင်း ၃၃၀ မှာရှိတဲ့ မြန်မာ့စီးပွားရေး ဘဏ်များ၊ သက်ဆိုင်ရာဌာနများ၊ လွှတ်တော် ကိုယ်စားလှယ်များကမှ တစ်ဆင့် ပြည်သူလူထုနဲ့ SMEs လုပ်ငန်းလုပ်တဲ့ ကျေးလက်ဒေသတွေထိကို လက်ဝယ်ရရှိအောင် ကြိုတင်ဖြန့်ဖြူးပေးဖို့၊ အဲဒီကျေးလက် ဒေသမှာရှိတဲ့ လုပ်ငန်းရှင်တွေ အားလုံးရရှိနိုင်ဖို့ ဒါတွေလည်း ကျွန်မတို့ ကြိုတင်ပြင်ဆင်ထားဖို့ လိုပါမယ်။ နောက်တစ်ခုကျတော့ ကျွန်မတို့ ဒီ ခုနတုန်းက ကိုယ်စားလှယ်တော်ကြီးများ ဆွေးနွေးသွားပါတယ်။ ကျွန်မအနေနဲ့ မီဒီယာက သတင်းအချက်အလက်တွေ၊ မြေပြင်မှာရှိတဲ့ သတင်းအချက်အလက်တွေကို လေ့လာတဲ့အခါမှာ လက်ရှိချေးငွေတွေ SMEs ချေးငွေတွေဟာ တကယ်တော့ Collateral လုပ်နိုင်တဲ့ အာမခံအပေါင်ပေးနိုင်တဲ့ ကုမ္ပဏီကြီးတွေကပဲ စုပြီးတော့မှ လက်ဝါးကြီးအုပ်ရယူပြီးတော့ သူတို့ရဲ့ SMEs လုပ်ငန်းမဟုတ်တဲ့ တခြားစီးပွားရေးလုပ်ငန်းတွေမှာ လှည့်ပတ်ပြီးတော့ သုံးစွဲနေကြောင်းသိတဲ့အတွက် ကြောင့်မို့ဒါတွေကိုလည်း သေသေချာချာမြေပြင်ကို ကွင်းဆင်းလေ့လာပြီးတော့ တကယ်လုပ်ငန်းလည်ပတ် နေပြီးတော့မှ တိုင်းပြည်အတွက်ကို တကယ်အကျိုးရှိနိုင်တဲ့ SMEs လုပ်ငန်းတွေကို ချေးငှားနိုင်ဖို့ပေါ့နော်။ အထူးသဖြင့်တော့ ကျွန်မတို့နိုင်ငံရဲ့ တိုင်းရင်းသားရိုးရာဓလေ့ထုံးတမ်းများနဲ့ မြန်မာ့ယဉ်ကျေးမှုကို အခြေခံတဲ့ ရိုးရာလက်မှုပညာတွေဟာ ပြည်တွင်းကို ဝင်ရောက်လာတဲ့ ခရီးသွားလုပ်ငန်းတင် မကပါဘူး။ အာဆီယံဒေသနဲ့ နိုင်ငံတကာကိုလဲ တင်ပို့နိုင်တဲ့အတွက်ကြောင့် အဲဒီလိုလုပ်ငန်းတွေ၊ ပြည်တွင်းထွက်ကုန် တွေကိုအခြေခံတဲ့ စားသောက်ကုန်လုပ်ငန်းတွေ၊ နောက်တစ်ခါမှာ ကျွန်မတို့ ဒီဝန်ဆောင်မှုလုပ်ငန်းတွေ၊ အဲဒီအပြင် ကျွန်မတို့ နိုင်ငံရဲ့ SMEs လုပ်ငန်းတွေရဲ့ အားနည်းချက်ကတော့ ကျွန်မတို့ ငွေကြေးစီမံခန့်ခွဲမှု၊ လူသားအရင်းအမြစ် စီမံခန့်ခွဲမှုနဲ့ ဒါတွေအားနည်းတဲ့အတွက်ကြောင့်မို့လို့ အဲဒီလိုလုပ်ငန်းတွေမှာ ပညာပေးနေ တဲ့ SMEs လုပ်ငန်းတွေ အခုဆို လူငယ်တွေ အများစု ဒီ SMEs ၊ Entrepreneurship education ကို ပေးနေတာတွေရှိပါတယ်။ အဲဒါတွေကိုလည်း ကျွန်မတို့က ဒီပညာပေးလုပ်ငန်းတွေ ပေးနိုင်တဲ့အဖွဲ့အစည်းတွေ ကိုလည်းထပ်မံပြီးတော့မှ ချေးငှားဖို့ လိုပါတယ်။ ဒါကြောင့်မို့ လေးစားအပ်ပါသော နာယကကြီးရှင်။ နောက်ဆုံး အကြံပြုလိုတာကတော့ ကျွန်မတို့ ဒီချေးငွေတာဝန်ယူတဲ့ စီမံဘဏ္ဍာဝန်ကြီးဌာန၊ မြန်မာ့စီးပွားရေးဘဏ်၊ SMEs ဖွံ့ဖြိုးတိုးတက်ရေးကော်မတီ၊ လုပ်ငန်းကော်မတီ၊ တိုင်းဒေသကြီး/ပြည်နယ်တိုင်းမှာရှိတဲ့ အဆင့်ဆင့်သော SMEs ဌာနများ၊ ကုန်သည် ကြီးများအသင်း၊ ဒေသခံကုန်စည်ဒိုင်များ၊ စီးပွားရေးအဖွဲ့အစည်းများ၊ SMEs လုပ်ငန်းရှင်များ၊ ငွေရေး ကြေးရေးအဖွဲ့အစည်းများနဲ့ နိုင်ငံတကာအဖွဲ့အစည်းမှာ ပိုမိုကောင်းမွန်တဲ့ ချိတ်ဆက်မှုတွေ၊ သတင်းအချက် အလက်စီးဆင်းဖြန့်ဝေမှု၊ နည်းပညာဖလှယ်မှု၊ ပံ့ပိုးမှု၊ သုတေသနလုပ်ငန်းများ၊ ဈေးကွက်ရှာဖွေမှုနဲ့ လူသားအရင်းအမြစ်စီမံခန့်ခွဲမှုတွေကို စနစ်တကျဆောင်ရွက်ဖို့ မဟာဗျူဟာများ၊ လုပ်ငန်းစဉ်များ ချမှတ် ပြီးတော့မှ ပွင့်လင်းမြင်သာစွာနဲ့ တာဝန်ယူမှု၊ တာဝန်ခံမှုအပြည့်နဲ့ ဆောင်ရွက်မယ်ဆိုလို့ရှိရင် ကျွန်မတို့ ဒီချေးငွေကို စနစ်တကျစီမံခန့်ခွဲနိုင်ပြီးတော့ SMEs လုပ်ငန်းများ အမှန်တကယ်ဖွံ့ဖြိုးတိုးတက်လာမှာပါ။ ဒါမှလည်း နိုင်ငံစီးပွားရေးကို ရည်ရွယ်ချက်အတိုင်း အဓိကအထောက်အပံ့ဖြစ်နိုင်မှာဖြစ်ကြောင်း အကြံပြုရင်းနဲ့မှ ထောက်ခံရင်း နိဂုံးချုပ်လိုက်ပါတယ်။ ကျေးဇူးတင်ပါတယ်။</speech>
<speech type="speaker">ဦးအောင်လှိုင်ဝင်း မင်္ဂလာဒုံမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1532">ဦးအောင်လှိုင်ဝင်း(မင်္ဂလာဒုံမဲဆန္ဒနယ်၊ ရန်ကုန်တိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့် ပြည်ထောင်စုလွှတ်တော် ကိုယ်စားလှယ်များခင်ဗျား။ က မခံ)ကနယ်မ လက်တက်မယ်လို့ ထင် ပါတယ် ။ ဂျပန်နိုင်ငံရဲ့ ချေးငွေနှင့်ပတ်သက်ပြီးတော့ ဆွေးနွေးတင်ပြလိုပါတယ်။ ဒီချေးငွေဟာ ဂျပန်နိုင်ငံကနေ ပြီးတော့ အတိုးနှုန်း ၀.၀၁ ရာခိုင်နှုန်းဖြစ်တဲ့အတွက် ပိုက်ဆံ ၁၀,၀၀၀ ချေးရင် ငွေ ၁ ကျပ်သာ ပြန်ပေးရတဲ့ နှစ် ၄၀ ချေးရတဲ့ ချေးငွေဖြစ်ပါတယ်။ ကျွန်တော်တို့ အရပ်စကားနဲ့ လွယ်လွယ်ခေါ်ကြမယ်ဆိုရင်တော့ ဒါအတိုးမဲ့ချေးငွေလို့တောင် ပြောလို့ရတဲ့ချေးငွေဖြစ်ပါတယ်။ အဲဒီတော့ အဲဒီချေးငွေကို ဂျပန်နိုင်ငံကနေ ပြီးတော့ အခုမြန်မာနိုင်ငံဖွံ့ဖြိုးတိုးတက်ရေးအတွက် ချေးပေးတဲ့အတွက် ဂျပန်နိုင်ငံကို လည်းများစွာကျေးဇူး တင်ပါတယ်။ ဒီနေရာမှာ လုပ်ငန်းရှင်များ ချေးငွေယူတဲ့အခါမှာ အခက်အခဲတချို့ကို တင်ပြလိုပါတယ်။ အထူးသဖြင့်တော့ ဒီဝန်ကြီးဌာနက သတ်မှတ်ထားတဲ့ စံချိန်စံညွှန်းတွေက ဖွံ့ဖြိုးမှုနည်းတဲ့ဒေသတွေ၊ ကျေးလက်ဒေသမှာရှိတဲ့ စီးပွားရေးလုပ်ငန်းရှင်တွေ၊ လုပ်ငန်းငယ်အသေးလေးတွေအတွက် အတော်လေးကို မလွယ်တဲ့ အချက်အလက်တွေ ဖြစ်နေပါတယ်။ ကျွန်တော်တို့ ဒီဖွံ့ဖြိုးမှုနည်းတဲ့ဒေသတွေမှာဆိုလို့ရှိရင် လုပ်ငန်းလေးတွေ လုပ်ကြတဲ့အခါမှာ မြို့ပေါ်မှာ၊ ဒေသမှာရှိသလိုမျိုး ပစ္စည်းတစ်ခုကိုရောင်းလိုက်တိုင်း ပိုက်ဆံပြန်ရတာ မဟုတ်ပါဘူး။ အကြွေး ချရပါတယ်။ အကြွေးမချလို့ရှိရင် ဒီပစ္စည်းတွေက မရောင်းရပါဘူး။ အဲဒီတော့ အကြွေးပြန်ဆပ်မယ့် ရာသီပေါ်သီးနှံတွေပေါ်တဲ့ေးပြန်ဆပ်တဲု့့ရှိရင်လည်း သီးနှံတွေနဲ့ ပြန်ဆပ်ကျတာ များပါတယ်။ အဲဒီတော့ အဲဒီကလုပ်ငန်းရှင်က ရှုံးရှုံးမြတ်မြတ် အဲဒီသီးနှံလေးကို ယူထားရတာရှိပါတယ်။ တချို့နေရာမှာဆိုရင် ခရမ်းသီးတွေနဲ့ပြန်ဆပ်တာတောင်ရှိပါတယ်။ ခရမ်းသီးတို့၊ အာလူးတို့နဲ့ ပြန်ဆပ်တာ ရှိပါတယ်။ ကျွန်တော်တို့ ပင်းတယနယ်ဘက် သွားလို့ရှိရင် ပင်းတယနယ်ဘက်မှာဆိုရင် လက်ဖက်ခြောက်နဲ့ ပြန်ပြီးတော့ ဒီဟာတွေကို ပြန်ပြီးတော့ဆပ်ကြတာဖြစ်ပါတယ်။ အဲဒီတော့ ငွေပေါ်ဖို့ဆိုတာ တော်တော်လေး ခဲယဉ်းပါတယ်။ အဲဒီကလုပ်ငန်းရှင်တွေက တော်တော်လေးပဲ ရပ်တည်နေရပါတယ်။ တချို့ဖွံ့ဖြိုးမှု နည်းတဲ့ ဒေသတွေမှာဆိုလို့ရှိရင် ပစ္စည်းချင်း ဖလှယ်တဲ့အဆင့်မှာပဲ ရှိပါသေးတယ်။ အဲဒီတော့ အဲဒီလိုဒေသတွေမှာရှိတဲ့ လုပ်ငန်းငယ်လေးတွေက ငွေကြေးအရင်းနှီး အများကြီးလိုအပ်နေပါတယ်။ အဲဒီအရင်းအနှီးကို လုပ်ဖို့အတွက် အကန့်အသတ်ဖြစ်တဲ့ စောစောက လွှတ်တော်ကိုယ်စားလှယ်ကြီးများ တင်ပြသွားတဲ့ ဂရန်တို့၊ ထောက်ခံချက်တို့၊ စည်ပင်သာယာရဲ့ ထောက်ခံချက်တို့၊ လုပ်ငန်းလိုင်စင်တို့၊ SMEs မှတ်ပုံတင်တို့ အဲဒါတွေက အဲဒီလိုသာ ကန့်သတ်လိုက်မယ်ဆိုရင် ဒီလုပ်ငန်းရှင်များအတွက် အခက်အခဲအများကြီး ဖြစ်သွားပါမယ်။ ပြီးတော့ အဲဒီဒေသမှာရှိတဲ့ ပညာရေးအခြေအနေဟာလည်း တော်တော်လေး နိမ့်ကျနေပါတယ်။ အမြင့်ဆုံးအလယ်တန်း လောက်မှ သင်နိုင်တဲ့အခြေအနေမျိုးပါ။ ကျွန်တော်တို့ မြို့ပြမှာရှိတဲ့ စံချိန်စံညွှန်းတွေနဲ့ ဒီဒေသကပုဂ္ဂိုလ် တွေကို သွားပြီးတော့ ချေးငွေတွေကို ဒါတွေကိုက်ညီမှသာ ပေးမယ်ဆိုလို့ရှိရင် အဲဒီဒေသကပုဂ္ဂိုလ်တွေကို မပေးဘူးလို့ပြောတာနဲ့ အတူတူပဲဖြစ်နေပါတယ်။ ဒါကြောင်မို့လို့ ဒီကန့်သတ်ချက်တွေကို ကျွန်တော်တို့ ဖြေလျှော့ဖို့လိုပါတယ်။ အဲဒီတော့ လူနည်းစု အတွက်လည်း ကျွန်တော်တောင်းနေတာ မဟုတ်ပါဘူး။ ကျွန်တော်တို့နိုင်ငံမှာ မဖွံ့ဖြိုး၊ မတိုးတက်တဲ့ ကျေးလက်ဒေသမှာနေတဲ့ ကျေးလက်တို့၊ တောင်ပေါ်တို့ ဒေသမှာနေတဲ့ ပုဂ္ဂိုလ်များက ၇၀ ရာခိုင်နှုန်း ရှိပါတယ်။ နိုင်ငံလူဦးရေရဲ့ ။ အဲဒီတော့ လုပ်ငန်းတစ်ခုသည် နိုင်ငံလူဦးရေရဲ့ အများစုကို ဦးတည်ပြီးတော့ စဉ်စားရမှာဖြစ်ပါတယ်။ နောက်တစ်ခုက စောစောက ကိုယ်စားလှယ်တော်ကြီးတွေလည်း တင်ပြထားပါတယ်။ အတိုးနှုန်းကိစ္စပါ။ ကျွန်တော် စောစောက တင်ပြခဲ့သလို ဂျပန်နိုင်ငံကနေပြီးတော့ ပိုက်ဆံ ၁၀,၀၀၀ ချေးမှ တစ်နှစ်လုံးကို ပိုက်ဆံ ၁ ကျပ်နဲ့ သူများနိုင်ငံ၊ သူများလူမျိုးက ကိုယ့်နိုင်ငံတိုးတက်ရေးအတွက် အတိုးမဲ့ နီးပါးချေးနေနိုင်သေးလို့ရှိရင် ကျွန်တော်တို့နိုင်ငံ ကျွန်တော်တို့လူမျိုးက ကျွန်တော်တို့လူမျိုးကို ပြန်ချေးတဲ့ ဒါအမြတ်ကျန်ပါတယ်။ ၃ ကျပ်လည်းရတယ်။ ၂ ကျပ်လည်း အမြတ်ကျန်တာပဲ။ ဘာကြောင့်လဲဆိုရင် ဟိုက အတိုးမှမပေးရတာ။ အဲဒီတော့ အဲဒါမျိုးမှာ မဖြစ်နိုင်ဘူး ဆိုတဲ့စကားထက်စာရင် ကျွန်တော်တို့ ဖြစ်နိုင်အောင် ဘယ်လိုလုပ်မလဲဆိုတာ အဖြေရှာဖို့လိုပါတယ်။ ဘာကြောင့်လဲဆိုတော့ ကျွန်တော်တို့ ဒီအစိုးရအဆက်ဆက်က စီမံကိန်းတွေကို အကောင်အထည် ဖော်တဲ့အခါမှာ စီမံကိန်းတွေကို အကုန်လုံးအကောင်းတွေချည်း ရေးခဲ့ကြတာ။ လက်တွေ့ မလုပ်နိုင်လို့သာ တိုင်းပြည်က ဆင်းရဲတွင်းနက်ခဲ့တာ ဖြစ်ပါတယ်။ အဲဒီတော့ စီမံကိန်းကောင်းတယ် ဆိုတာထက်စာလို့ရှိရင် ကျွန်တော်တို့ လက်တွေ့မြေပြင်မှာ ပြည်သူလူထုလက်ထဲကို ဒီဟာတွေက ဘယ်လိုမျိုးစီးဝင်သွားမလဲ။ ဒီငွေကြေးတွေက ပြည်သူတွေလက်ထဲ ဘယ်လိုရောက်မလဲဆိုတာ ကျွန်တော်တို့ စဉ်းစားဖို့လိုပါတယ်။ စောစောက ကျွန်တော်တင်ပြခဲ့သလိုပါပဲ အဓိက နံပါတ်(၁)အချက်ဖြစ်တဲ့ လုပ်ထုံးလုပ်နည်းတွေကို သက်ဆိုင်ရာ ဖွံ့ဖြိုးမှုနည်းတဲ့ဒေသတွေအတွက် လျှော့ပေးဖို့၊ ဒါကလည်း ထူးထူးဆန်းဆန်း တင်ပြတာမဟုတ်ပါဘူး။ မြန်မာ နိုင်ငံရင်းနှီးမြှုပ်နှံမှုကော်မရှင် ဥပဒေတို့မှာလည်း ပါပြီးဖြစ်ပါတယ်။ ရင်းနှီးမြှုပ်နှံမှု ဥပဒေသစ်မှာလည်း ပါပြီးဖြစ်ပါတယ်။ ဖွံ့ဖြိုးမှုနည်းတဲ့ဒေသရဲ့ ဇုန်တွေအလိုက်သတ်မှတ်ပြီးတော့ ဖွံ့ဖြိုးမှုနည်းတဲ့ဒေသတွေရဲ့ ကန့်သတ်ချက်တွေကို ဖြေလျော့ပေးမယ်ဆိုတာ ပါပြီးဖြစ်ပါတယ်။ ဒီကိစ္စမှာလည်း တစ်နိုင်ငံလုံး တပြေးညီ သတ်မှတ်တယ်ဆိုတာထက်စာလို့ရှိရင် ဖွံ့ဖြိုးမှုနည်းတဲ့ဒေသတွေ၊ ဆင်းရဲတဲ့ဒေသတွေ၊ တောင်ပေါ်ဒေသလို ဒေသမျိုးတွေအတွက် ကန့်သတ်ချက်တွေလျှော့မှသာ ဒီချေးငွေဟာ ထိရောက်တဲ့ချေးငွေဖြစ်ပါတယ်။ နောက်တခါ ခုနကတင်ပြခဲ့တဲ့ အတိုးနှုန်းကိစ္စပါ။ အတိုးမဲ့ရလာတဲ့ပိုက်ဆံကို ပြန်ပြီးတော့ ဒီပိုက်ဆံနဲ့ ပြန်မချေးနိုင်ဘူးဆိုတဲ့ပုံစံမျိုးတော့ မဖြစ်သင့်ပါဘူး။ ၂ ကျပ်ထိ ချေးမယ်ဆိုလို့ရှိရင် ချေးလို့ရပါတယ်။ အပြင်က အတိုးနှုန်းထက် သက်သာတယ်ဆိုတဲ့ဟာမျိုးတော့ မနှိုင်းယှဉ်သင့်ပါဘူး။ အပြင်ကအတိုးနှုန်းက ကျွန်တော်တို့ အရပ်အခေါ်အရမွဲဆေးပါ။ အပြင်မှာ အဲဒီအတိုးနှုန်းနဲ့ သွားချေးလို့ရှိရင် မွဲမှာပဲပြည်သူက။ အဲဒီတော့ အခု အစိုးရကိုမျှော်ပြီးတော့ ဒါနိုင်ငံတကာကနေပြီးတော့ သူများနိုင်ငံကနေ ချေးထားတဲ့ပိုက်ဆံကို ကျွန်တော်တို့ တစ်ဆင့်ခံပြန်ချေးတဲ့အခါမှာ လုပ်ထုံးလုပ်နည်းတွေဖြေလျော့ပေးပါ ။ ကျွန်တော်တို့ ဒီကနေ့ ပြည်ထောင်စု လွှတ်တော်ကြီးမှာ ပြည်ထောင်စုကြီးပေါ်ပေါက်လာတဲ့ သမိုင်းကြောင်းကို ပြန်ကြည့်မယ်ဆိုလို့ရှိရင်လည်း အခွင့်အရေးရရင် နောက်ဆုံးမှ ယူခဲ့တဲ့ပုဂ္ဂိုလ်တွေ၊ အနစ်နာခံစရာရှိရင် အရင်ဆုံးအနစ်နာခံခဲ့တဲ့ ပုဂ္ဂိုလ် တွေကြောင့် ဒီပြည်ထောင်စုကြီးပေါ်ပေါက်လာတာ ဖြစ်ပါတယ်။ ဒါကြောင့် ဒီအနစ်နာခံရမယ် လို့လည်း ကျွန်တော်မပြောပါဘူး။ ချေးငွေအားလုံးကိုလည်း အဲဒီဖွံ့ဖြိုးမှုနည်းတဲ့ဒေသတွေကိုလည်း ပေးရ မယ်လို့လည်းမဆိုလိုပါဘူး။ ဒီထဲက အစိတ်အပိုင်းလေးတစ်ရပ်ကို ဖွံ့ဖြိုးမှုနည်းတဲ့ဒေသတွေကို မျှဝေပေး ခြင်းအားဖြင့် ပြည်ထောင်စုကြီး၊ အားလုံးမျှော်မှန်းနေတဲ့ ဖက်ဒရယ်နိုင်ငံကြီးပေါ်ပေါက်ပါမယ်လို့ပြောရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးခင်မောင်သီ လွိုင်လင်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="428">ဦးခင်မောင်သီ(လွိုင်လင်မဲဆန္ဒနယ်၊ ရှမ်းပြည်နယ်)</mp>။ လေးစားအပ်ပါသော ပြည်ထောင်စုလွှတ်တော် နာယကနှင့် ပြည်ထောင်စုလွှတ်တော် ကိုယ်စားလှယ်များ၊ ဖိတ်ကြားထားသော ပြည်ထောင်စုဝန်ကြီးများ၊ ဒုတိယဝန်ကြီးများ၊ ဧည့်သည်တော်များအားလုံးကို ကိုယ်စိတ်နှစ်ဖြာ ကျန်းမာ ချမ်းသာကြပါစေကြောင်း ဆုတောင်းမေတ္တာပို့သရင်းနဲ့ ရွှင်လန်းချမ်းမြေ့ကြပါစေလို့ နှုတ်ခွန်းဆက်သ ဂါရဝပြုအပ်ပါတယ်။ ကျွန်တော်ကတော့ ရှမ်းပြည်နယ်တောင်ပိုင်း၊ လွိုင်လင်မဲဆန္ဒနယ်က ပြည်သူ့လွှတ်တော် ကိုယ်စားလှယ် ဦးခင်မောင်သီ ဖြစ်ပါတယ်။ နာယကကြီးခင်ဗျာ။ ဂျပန်အပြည်ပြည်ဆိုင်ရာ ပူးပေါင်းဆောင်ရွက်ရေးအေဂျင်စီထံမှ အသေးစား နှင့်အလတ်စားစီးပွားရေးလုပ်ငန်းများ ဖွံ့ဖြိုးတိုးတက်မှုစီမံကိန်း(အဆင့်-၂)အတွက် ဂျပန်ယန်း ၁၄.၉၄၉ ဘီလီယံချေးယူရန်ကိစ္စကို ကြိုဆိုပါကြောင်း ဦးစွာပြောကြားလိုပါတယ်။ အသေးစားနှင့် အလတ်စား စီးပွားရေး လုပ်ငန်းများ ဖွံ့ဖြိုးတိုးတက်ရေးဥပဒေကို ၂၀၁၅ ခုနှစ်၊ ဧပြီလ ၉ ရက် နေ့စွဲဖြင့် ၂၀၁၅ ခုနှစ်၊ ပြည်ထောင်စုလွှတ်တော်ဥပဒေအမှတ်(၂၃)ဖြင့် နိုင်ငံတော်သမ္မတက လက်မှတ်ရေးထိုးပြီး ထုတ်ပြန်ကြေညာ ခဲ့ပါတယ်။ ၂၀၁၅-၂၀၁၆ ဘဏ္ဍာရေးနှစ်မှာ စီမံကိန်း(အဆင့်-၁)ဖြစ်တဲ့ ဂျပန်ယန်း ၅.၀၃၃ ဘီလီယံ ချေးယူ ခဲ့ပြီး အသေးစားနှင့် အလတ်စားစီးပွားရေးလုပ်ငန်းများ ၂၉၂ ခုကို ဆောင်ရွက်ခဲ့ကြောင်း သိရှိရပါတယ်။ စီမံကိန်း(အဆင့်-၂) ချေးငွေဆိုင်ရာစီမံကိန်း သတ်မှတ်ချက်များနဲ့ ထပ်ဆင့်ချေးငွေ စီမံကိန်းပုံစံနဲ့ ဆက်လက် ဆောင်ရွက်မှာဖြစ်ကြောင်း ပြည့်ပြည့်စုံစုံ တင်ပြထားတာကိုလည်း တွေ့ရပါတယ်။ နာယကကြီးခင်ဗျာ။ ဂျပန်နိုင်ငံအပြည်ပြည်ဆိုင်ရာ ပူးပေါင်းဆောင်ရွက်ရေးအေဂျင်စီထံမှ ချေးငွေ သက်တမ်းဟာ နှစ်ပေါင်း ၄၀ ဖြစ်ပြီးတော့ လုပ်ငန်းရှင်တစ်ဦးချင်းကို နှစ်တို ၃ နှစ်၊ နှစ်လတ် ၅ နှစ် သက်တမ်းဖြင့် ထုတ်ချေးမှာဖြစ်ကြောင်းလည်း သိရှိခဲ့ရပါတယ်။ ဒီကိစ္စနဲ့စပ်လျဉ်းပြီး ဆွေးနွေးတင်ပြလို ပါတယ်။ နှစ်တို ၃ နှစ်ဖြင့် ချေးယူပြီးတော့ လုပ်ငန်းများကို အောင်မြင်စွာ ဆောင်ရွက်နိုင်ခဲ့ပြီးတဲ့နောက်မှာ အောင်မြင်တဲ့ စီးပွားရေးလုပ်ငန်းဖြစ်ပါ၍ လုပ်ငန်းရှင်များက ဆက်လက်ချေးယူလိုပါက မည်သို့ဆောင်ရွက် ပေးမည်ကို သိလိုပါတယ်။ တစ်ဆက်တည်း ၁၀ နှစ်ချေးယူရန် ခွင့်ပြုပေးရန်လည်း စီမံဆောင်ရွက်ပေး နိုင်ပါရန် တင်ပြဆွေးနွေးအပ်ပါတယ်။ အသေးစားစီးပွားရေးလုပ်ငန်းများ ဆောင်ရွက်နေတဲ့ လုပ်ငန်းရှင်များမှာ အမြဲတမ်းဝန်ထမ်း ၁၅ ဦး၊ ဒါမှမဟုတ် ၂၀ ဦး၊ ထုတ်လုပ်မှုလုပ်ငန်းများတွင် အောင်မြင်နေသည့် လုပ်ငန်းရှင်များမှ လုပ်ငန်းတိုးချဲ့ရန် ချေးငွေရယူလိုပါက မည်သို့ဆောင်ရွက်ပေးနိုင်မည်ကိုလည်း သိလိုပါတယ်။ ထုတ်လုပ်မှုလုပ်ငန်းတူတဲ့ လုပ်ငန်းရှင်များကို ပူးပေါင်းဆောင်ရွက်ပါက ချေးငွေရယူရန် မည်သို့ခွင့်ပြုပေးမည်ကိုလည်း သိလိုပါတယ်။ အသေးစားနှင့် အလတ်စားစီးပွားရေးလုပ်ငန်းများအတွက် ချေးငွေများရရှိပြီးနောက် လုပ်ငန်းများ တိုးတက်အောင်မြင်ရန်အတွက် နည်းပညာများ၊ သတင်းအချက်အလက်များရရှိအောင် မည်သို့ဆောင်ရွက် ပေးမည်ကိုလည်း သိလိုပါတယ်။ ချေးငွေခွဲဝေမည့် ပုံစံတင်ပြချက်မှာ ချေးငွေရဲ့ ၂၀ ရာခိုင်နှုန်းကို ဂျပန် ကုမ္ပဏီများနဲ့ ဆက်သွယ်ဆောင်ရွက်ရမယ်လို့ ဒီလိုတင်ပြထားတာ တွေ့ရပါတယ်။ အသေးစားနှင့် အလတ်စားချေးငွေရဲ့ ၂၀ ရာခိုင်နှုန်းကို ဂျပန်ကုမ္ပဏီများနဲ့ ဆက်သွယ်ဆောင်ရွက်နေတဲ့ အသေးစားနှင့် အလတ်စားစီးပွားရေးလုပ်ငန်းများလို့ ဖော်ပြထားတာတွေ့ရပါတယ်။ ဂျပန်နိုင်ငံနဲ့ လက်ရှိ SMEs ဆောင်ရွက် နေတဲ့ စီးပွားရေးလုပ်ငန်းများ၊ ကုမ္ပဏီများအရေအတွက် မည်မျှရှိသည်ကိုလည်းသိလိုပါတယ်။ အသေးစားနှင့် အလတ်စား စီးပွားရေးကုန်ထုတ်လုပ်ငန်းရှင်များအတွက် သက်သာတဲ့ဝင်ငွေခွန်၊ ကုန်သွယ်လုပ်ငန်းခွန် များကို မည်သို့ထမ်းဆောင်ရမည်ကိုလည်း သိလိုပါတယ်။ ဂျပန်နိုင်ငံအပြည်ပြည်ဆိုင်ရာ ပူးပေါင်းဆောင်ရွက်ရေး အေဂျင်စီထံမှ အသေးစားနှင့် အလတ်စားစီးပွားရေးလုပ်ငန်းများ ဖွံ့ဖြိုးတိုးတက်မှုစီမံကိန်း(အဆင့်-၂) အကောင်အထည်ဖော်ဆောင်ရွက်ရန်အတွက် ဂျပန်ယန်း ၁၄.၉၄၉ ဘီလီယံ ချေးယူရန် ပြည်ထောင်စု လွှတ်တော်မှ အတည်ပြုပေးနိုင်ပါရန် ထောက်ခံဆွေးနွေးရင်း ကျွန်တော်ရဲ့ ဆွေးနွေးတင်ပြချက်ကို ဒီမှာပဲ နိဂုံးချုပ်ပါတယ်။ အားလုံးကို ကျေးဇူးတင်ပါတယ်ခင်ဗျာ။</speech>
<speech type="speaker">ဒေါက်တာပြည့်ဖြိုး ဧရာဝတီတိုင်းဒေသကြီး မဲဆန္ဒနယ်အမှတ်(၇) ဆွေးနွေးဖို့ဖြစ်ပါတယ်။</speech>
<speech><mp id="1343">ဒေါက်တာပြည့်ဖြိုး(မဲဆန္ဒနယ်အမှတ်-၇၊ ဧရာဝတီတိုင်းဒေသကြီး)</mp>လေးစားအပ်ပါတဲ့ ပြည်ထောင်စုလွှတ်တော် နာယကကြီးနှင့်တကွ အားလုံးပဲ မင်္ဂလာပါ။ ကျွန်တော်ကတော့ ဧရာဝတီတိုင်း ဒေသကြီးမဲဆန္ဒနယ်အမှတ်(၇)မှ အမျိုးသားလွှတ်တော်ကိုယ်စားလှယ် ဒေါက်တာပြည့်ဖြိုး ဖြစ်ပါတယ်။ ကျွန်တော့အနေနဲ့ ဂျပန်နိုင်ငံ အပြည်ပြည်ဆိုင်ရာပူးပေါင်းဆောင်ရွက်ရေးအေဂျင်စီမှ ချေးငွေရယူရန် ကိစ္စနှင့်စပ်လျဉ်းပြီးတော့ အကြံပြုဆွေးနွေးသွားမှာ ဖြစ်ပါတယ်။ စီမံကိန်းနှင့် ဘဏ္ဍာရေးဝန်ကြီးဌာနက တင်ပြချက်အရ ကျွန်တော်တို့ ချေးငွေခွဲဝေမယ့်ပုံစံဟာ စုစုပေါင်းကျပ်ငွေ ၁၈၀ ဘီလီယံထဲကနေပြီးတော့ Credit Guarantee Insurance အတွက်က ဆောင်ရွက်မယ့် SMEs အတွက်က ၁၀ရာခိုင်နှုန်းနဲ့ ဂျပန်ကုမ္ပဏီများနဲ့ ချိတ်ဆက်ဆောင်ရွက်နေတဲ့ SMEs များ အတွက် ၂၀ ရာခိုင်နှုန်း ဖြစ်တဲ့အတွက်ကြောင့် ကျန်ရှိနေတဲ့ ၇၀ ရာခိုင်နှုန်းဟာ Collateral အပေါင်ပစ္စည်းနဲ့ ချေးမယ့်လုပ်ငန်းများအတွက်ဖြစ်တယ်လို့ သုံးသပ်ရပါတယ်။ ပထမအချက်အနေနဲ့ ၂၀၁၆-၂၀၁ရ SMEs နှစ်ပတ်လည်အစီရင်ခံစာအရ Credit Guarantee Insurance ဒီ CGI စနစ်နဲ့ဆောင်ရွက်တာကို စက်မှုဝန်ကြီးဌာန၊ စီမံ/ဘဏ္ဍာ၊ နောက်ပြီးတော့ ဂျပန်နိုင်ငံရဲ့ Coporation အဖွဲ့နဲ့ ပြည်တွင်းမှာရှိတဲ့ ပုဂ္ဂလိကဘဏ်သို့ ပေါင်းစပ်ပြီးတော့ ပူးပေါင်းဆောင်ရွက်တယ်လို့ ဖော်ပြထားပါတယ်။ ဒီ CGI စနစ်အောင်မြင်ဖို့အတွက်ဆိုလို့ရှိရင် ကျွန်တော်တို့ CGI ဘုတ်အနေနဲ့ ပီပီပြင်ပြင်ရှိလာဖို့ လိုအပ်ပါတယ်။ ဥပမာအနေနဲ့ ထိုင်းနိုင်ငံမှာဆိုရင် ထိုင်း Credit Guarantee Insurance Coporation 28:cox goz8:005:18:com 3 SMEs Gozd Finaces quošondosage og အဓိကထားပြီး ဆောင်ရွက်တာကို ကျွန်တော်တို့သိရပါတယ်။ ဝန်ကြီးဌာနရဲ့ တင်ပြချက်မှာ ကျွန်တော်တို့ CGI စနစ်နဲ့ချေးမှာက SMEs လုပ်ငန်းတစ်ခုကို အများဆုံးကျပ်သိန်း ၂၀၀ နဲ့ ကန့်သတ်ထားတာရှိပါတယ်။ CGI စနစ်နဲ့ ဆောင်ရွက်မှာဟာ ချေးငွေရဲ့ ၁၀ ရာခိုင်နှုန်းဖြစ်တဲ့အတွက်ကြောင့် ကျပ်ငွေ ၁၈ ဘီလီယံဖြစ်ပြီးတော့ လုပ်ငန်းတစ်ခုကို ကျွန်တော်တို့ ကျပ်သိန်း ၂၀၀ နှုန်းနဲ့ဆိုရင် စုစုပေါင်း SMEs အရေအတွက်ပေါင်း ၉၀၀ ခုသာ ကျွန်တော်တို့ချေးနိုင်မှာ ဖြစ်ပါတယ်။ အဲဒီတော့ CGI စနစ်မှာဆိုလို့ရှိရင် လုပ်ငန်းတွေအပေါ်မှာကို စစ်ဆေးတာတို့၊ ကြပ်မတ်တာတို့၊ ထိန်းကျောင်းတာတို့ဟာ မဖြစ်မနေဆောင်ရွက်ရမယ့် လုပ်ငန်းတွေပါဝင်ပါတယ်။ ဒီစနစ်က Risk တွေ များပေမယ့်၊ ရှိပေမယ့်လို့ ကျွန်တော်တို့ လျာထားတဲ့ ၁၀ ရာခိုင်နှုန်းပမာဏဟာ နည်းပါးလွန်းပါတယ်။ ယခုချေးငွေရဲ့ ၇၀ ရာခိုင်နှုန်းဟာ Collateral လိုမျိုး အပေါင်ပစ္စည်းတွေရှိနေတဲ့အတွက်ကြောင့် Monitoring and Evaluation qo cap) sos:cosocosmosauposolop: လက်ရှိ SMEs ချေးငွေပေးထားတဲ့ လုပ်ငန်းတွေမှာတောင် မြေပြင်မှာ အမှန်တကယ် အကောင် အထည်ပေါ်မလာဘဲနဲ့ ထပ်ဆင့်ချေးငွေတွေ ဖြစ်သွားတာတွေကို ကျွန်တော်တို့ ကြားသိနေရပါတယ်။ ဒါတွေဟာ SMEs တွေ အောင်မြင်ဖို့အတွက် အလှမ်းဝေးနေပါလိမ့်မယ်။ ဒုတိယအချက်အနေနဲ့ JICA cąj:Egono sSwinzjdsacotos sao$:97688s:oogaalos Participation Financial Institution PFI တွေအတွက်က Interest Rate က ၄.၅ ရာခိုင်နှုန်း ဖြစ်ပါတယ်။ ဒီ PFI တွေကလည်းပဲ ပုဂ္ဂလိက ဘဏ်တွေ ဖြစ်လာမယ့်သဘောပါပဲ။ နောက်ပြီးတော့က မြန်မာ့စီးပွားရေးဘဏ်အတွက်က Interest Rate က 3 Percent လို့ ဝန်ကြီးဌာနက တင်ပြထားတာရှိပါတယ်။ အဲဒီတော့ မြန်မာစီးပွားရေးဘဏ်ကရမယ့် အတိုးရငွေဟာ နိုင်ငံတော်ဘဏ္ဍာထဲကို ဝင်ပေမယ့်လည်း စာရင်းရှင်ပုံစံမျိုးဖြစ်တာကြောင့် ဒီ ၃ ရာခိုင်နှုန်း ပမာဏဟာများလွန်းပါတယ်။ ၁၈၀ ဘီလီယံကျပ်အပေါ်မှာ ၃ ရာခိုင်နှုန်းနဲ့ဆိုရင် တစ်နှစ်ကို ၅.၄ ဘီလီယံကျပ် ရရှိမှာဖြစ်ပါတယ်။ မြန်မာ့စီးပွားရေးဘဏ်ဟာ ယိုင်နဲ့နေတဲ့ SOE လုပ်ငန်းတစ်ခုဖြစ် ပြီးတော့ ၂၀၁၇-၂၀၁၈ ဘဏ္ဍာနှစ်မှာ သာမန်အသုံးစရိတ်မှာ လိုငွေ ၈၂.၃ ဘီလီယံကျော်နဲ့ ၂၀၁၈၊ ၆ လ ဘဏ္ဍာနှစ်မှာလိုငွေ ၅၇.၈ ဘီလီယံကျော်ရှိပါတယ်။ ဒီလိုအသွင်ပြောင်းဖို့လိုနေတဲ့ မြန်မာ့စီးပွားရေးဘဏ်ရဲ့ နှစ်စဉ်သာမန် အသုံးစရိတ် တွေမှာ ၃ ရာခိုင်နှုန်းကနေ ရရှိမယ့်ရငွေဟာ သွားရောက်ခုနှိမ်မယ့် သဘောဖြစ်ပါတယ်။ ဒါကြောင့် မြန်မာ့စီးပွားရေးဘဏ်ရဲ့ အတိုးရငွေ ၃ ရာခိုင်နှုန်းကို ပြန်လည်သုံးသပ်သင့်ပါတယ်။ ဒီအတိုးရငွေ အမြတ်အစွန်းတွေဟာလည်း SMEs လုပ်ငန်းတွေအတွက်သာ ပြန်လည်ဦးတည်သင့်ပါကြောင်း ကျွန်တော့ အနေနဲ့ အကြံပြုလိုပါတယ်။ တတိယအချက်အနေနဲ့ SMEs လုပ်ငန်းတွေအပေါ် သတ်မှတ်ချက်နဲ့ညီညွတ်တဲ့ လုပ်ငန်းများကိုသာ စိစစ်ရွေးချယ်ထုတ်ချေးမယ်ဆိုတဲ့ တင်ပြချက်ဟာ လုံလောက်မှုမရှိပါဘူး။ နောက်တစ်ခုက ကျွန်တော်တို့ ရည်ရွယ်ချက်အတိုင်း သုံးစွဲမှုရှိ မရှိ၊ စောင့်ကြည့်တာထက်ကို မူလစတင်ချေးစဉ်ကတည်းကပဲ ဈေးကွက် စီးပွားဖြစ်ထွန်းမှုနဲ့အညီ လုပ်ငန်းအမျိုးအစားတွေကို တိုင်းတာဆောင်ရွက်ဖို့လိုပါတယ်။ ဥပမာချေးငွေရဲ့ ရာခိုင်နှုန်းဘယ်လောက်ကို ဝန်ဆောင်မှုလုပ်ငန်း၊ ရာခိုင်နှုန်းဘယ်လောက်ကို ကုန်ထုတ်လုပ်မှုလုပ်ငန်း စတဲ့ အစီအစဉ်တွေ ချမှတ်ထားသင့်ပါတယ်။ နောက်ပြီးတော့ ရည်ရွယ်ချက်အတိုင်း သုံးစွဲမှုမရှိရင်ရော ဘယ်လို ကိုင်တွယ်ကြမလဲဆိုတာလည်း ဖော်ပြဖို့လိုပါတယ်။ နိဂုံးချုပ်အနေနဲ့ SME လုပ်ငန်းတွေဟာ လက်ရှိကျွန်တော်တို့ မှတ်ပုံတင်ထားတဲ့ အရေအတွက် ကပဲ ခြောက်သောင်းကျော်ဖြစ်လို့ ချေးငွေပမာဏဟာ Constraint အကန့်အသတ်ရှိနေပါတယ်။ မှတ်ပုံ တင်တဲ့သူတိုင်းကို ကျွန်တော်တို့ ထုတ်ချေးဖို့ဆိုတာ အခက်အခဲရှိပါတယ်။ ဒါကြောင့် လက်ရှိအနေအထားအရ ပြည်တွင်း၊ ပြည်ပအလျောက်ဈေးကွက်က ဦးဆောင်နေတဲ့ SMEs လုပ်ငန်းတွေ၊ သက်ဆိုင်ရာ ဒေသအလိုက် အဓိကအားသာချက်ဖြစ်တဲ့ ဒေသတွင်းအရင်းအမြစ်တွေ ရရှိနိုင်တဲ့လုပ်ငန်းတွေ၊ ရေရှည် ဆောင်ရွက်နိုင်မယ့် Sustainable ဖြစ်တဲ့လုပ်ငန်းတွေ၊ Innovation နည်းပညာတွေ ဆန်းသစ်ပြီးတန်ဖိုး မြင့်ထုတ်လုပ်မယ့်လုပ်ငန်းတွေ၊ Entrepreneur တွေ ပိုပြီးတော့ အရေးကြီးတာက ကျွန်တော်တို့ Supply Chain ထဲကို ရောက်ရှိပြီးတော့ AEC အာဆီယံစီးပွားရေး အသိုက်အဝန်းထဲမှာ ယှဉ်ပြိုင်လာနိုင်သွားမယ့် လုပ်ငန်း အမျိုးအစားတွေ စတဲ့ SMEs လုပ်ငန်းတွေကို ဦးစားပေးသင့်ပါတယ်။ နာယကကြီးခင်ဗျား။ ဒီ SMEs တွေဖွံ့ဖြိုးဖို့ဆိုတာ ကျွန်တော်တို့မြန်မာနိုင်ငံစီးပွားရေးရဲ့ Backbone တစ်ခုပါပဲ။ ဒီ SMEs တွေ Booming ဖြစ်ဖို့၊ အားကောင်းဖွံ့ဖြိုးလာဖို့ အခွင့်အရေးတစ်ခုဖြစ်တဲ့ JICA ရဲ့ ချေးငွေယန်း ၁၄ ဘီလီယံကျော်ကို ရှေ့မှာဆွေးနွေးသွားတဲ့ ကိုယ်စားလှယ်များရဲ့ ဆွေးနွေးမှုတွေနဲ့ သုံးသပ် ပြင်ဆင်ပြီးတော့ ရယူဆောင်ရွက်သင့်ပါကြောင်း ဆွေးနွေးအကြံပြုအပ်ပါတယ်ခင်ဗျာ။ အားလုံးကို ကျေးဇူး တင်ပါတယ်။</speech>
<speech type="speaker">ဒေါက်တာစောနိုင် တောင်ဥက္ကလာပမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1540">ဒေါက်တာစောနိုင်(တောင်ဥက္ကလာပမဲဆန္ဒနယ်၊ ရန်ကုန်တိုင်းဒေသကြီး)</mp>လေးစားအပ် ပါသော ပြည်ထောင်စုလွှတ်တော် နာယကကြီး၊ ပြည်ထောင်စုဝန်ကြီးများ၊ ပြည်ထောင်စုလွှတ်တော် ကိုယ်စားလှယ်များနှင့် ကြွရောက်လာကြသော ဧည့်သည်များအားလုံးကို ဂါရဝပြုနှုတ်ဆက်ပါတယ်ခင်ဗျာ။ ကျွန်တော်ကတော့ တောင်ဥက္ကလာပမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါက်တာစောနိုင် ဖြစ်ပါတယ်။ ပြည်ထောင်စုလွှတ်တော်နာယကကြီးခင်ဗျား။ JICA ရဲ့အကူအညီနဲ့ စီမံကိန်းနှင့်ဘဏ္ဍာရေးဝန်ကြီး ဌာန၊ မြန်မာ့စီးပွားရေးဘဏ်မှ SME လုပ်ငန်းများ ဖွံ့ဖြိုးတိုးတက်မှုအတွက် ငွေချေးမယ့်အစီအစဉ်အား ၂၀၁၅ ခုနှစ် ကတည်းက စီမံကိန်း(၁)အနေနဲ့ ဆောင်ရွက်ခဲ့ပါတယ်။ သတင်းစာများမှာ ကြော်ငြာပြီး ကျယ်ကျယ်ပြန့်ပြန့် ဆောင်ရွက်ခဲ့ပါတယ်။ အသေးစားလုပ်ငန်းများ လုပ်ကိုင်ဖို့ကိုပင် ဖိတ်ခေါ်ခဲ့ပြီး လုပ်ငန်း အသစ်များအတွက် အခွန်ကင်းလွတ်ခွင့်ကိုလည်း နှစ်အနည်းငယ်အထိ ကင်းလွတ်ခွင့်ပေးမယ်လို့လည်း ပြောကြားခဲ့ပါတယ်။ အသေးစားစီးပွားရေးလုပ်ငန်းများ တိုးတက်မှုအတွက် ကြိုးစားဆောင်ရွက်ခဲ့ပြီး ၎င်း စီမံကိန်းအပေါ်မှာ အခြေခံအသေးစားလုပ်ငန်းရှင်လေးတွေ များစွာမျှော်လင့်ခဲ့ကြပါတယ်။ တကယ့် လက်တွေ့မှာတော့ စီမံကိန်း(အဆင့်-၁)မှာ JICA ရဲ့အကူအညီပေးတဲ့ ဘီလီယံ ၆၀ ခန့်ဟာ အသေးစားနဲ့ အလတ်စားလုပ်ငန်းရှင် ၃၀၀ ခန့်ကိုပင် ငွေချေးပေးနိုင်ခဲ့ပါတယ်။ ရာခိုင်နှုန်းအနေနဲ့ဆိုရင် လုပ်ငန်း အားလုံးရဲ့ ၁ ရာခိုင်နှုန်းလောက်တောင် မရှိပါဘူး။ ဒါကြောင့်မို့လို့ SMEs လုပ်ငန်းတွေအနေနဲ့ သိသာတဲ့ တိုးတက်မှုမျိုးကို မတွေ့ရှိရပဲဖြစ်နေပါတယ်။ အခု JICA ကချေးမယ့် ဒုတိယအဆင့် စီမံကိန်းအတွက် ဘီလီယံ ၁၈၀ ခန့်ကိုလည်း လူနည်းစုတွေသာ အခွင့်အရေးရသွားမှာကို အခြေခံအသေးစားလုပ်ငန်းရှင် တွေအနေနဲ့ များစွာစိုးရိမ်မှုတွေရှိနေပါတယ်။ ကျွန်တော်တို့ တောင်ဥက္ကလာပမြို့နယ်မှာပင် SMEs လုပ်ငန်းပေါင်း ၁,၃၀၀ ခန့်ရှိနေပြီး တစ်နိုင်ငံလုံးအနေဖြင့် ၆ သောင်းကျော်ရှိတယ်လို့ သိရှိရပါတယ်။ ဘင်္ဂလားဒေ့ရှ်နိုင်ငံမှာဆိုရင် အလွန်သေးငယ်တဲ့ မိုက်ခရိုစီးပွားရေးလုပ်ငန်းတွေတောင် လွယ်လွယ်ကူကူ ငွေချေးနိုင်အောင် စီစဉ်ထားတာကို လေ့လာတွေ့ရှိရပါတယ်။ ပြည်သူများကိုအကျိုးပြုပြီး အောင်မြင်နေတဲ့ စီမံကိန်းအဖြစ်လည်း တည်ရှိနေပါတယ်။ ဒါကြောင့်မို့လို့ SMEs လုပ်ငန်းတွေအနေနဲ့ လွယ်လွယ်ကူကူ ငွေချေးနိုင်အောင် မလိုလားအပ်တဲ့အဆင့်တွေကို ဖယ်ရှားပေးဖို့ကိုလည်း တင်ပြပါတယ်။ မြန်မာ့စီးပွားရေးဘဏ်က စီမံကိန်းအကောင်အထည်ဖော်တဲ့နေရာမှာ ငွေရေးကြေးရေးအဖွဲ့အစည်း PFI များမှတစ်ဆင့် ဆောင်ရွက်မယ်လို့ သိရှိရပါတယ်။ ငွေရေးကြေးရေးအဖွဲ့သည် PFI များကို ရွေးချယ် ရာမှာ တူညီတဲ့အခွင့်အရေးတွေပေးဖို့၊ ပွင့်လင်းမြင်သာမှုရှိဖို့နဲ့ PFI များကိုလည်း ကျယ်ကျယ်ပြန့်ပြန့် ပါဝင်ခွင့်ပြုစေချင်ပါတယ်။ SMEs လုပ်ငန်းများရဲ့ ကုန်ထုတ်လုပ်မှု၊ စီးပွားရေးနှင့် အလုပ်အကိုင် ဖွံ့ဖြိုး တိုးတက်မှုထက် PFI တချို့ရဲ့ စီးပွားရေးဖွံ့ဖြိုးတိုးတက်မှုကိုပဲ ဆောင်ရွက်သလို ဖြစ်နေတာကို သတိပြု စေချင်ပါတယ်။ တနေ့အတိုးနှုန်းဟာ ၈.၅ ရာခိုင်နှုန်းဖြစ်ပေမယ့်လည်း အာမခံပစ္စည်းမပေးနိုင်တဲ့သူတွေ အတွက် အတိုးနှုန်းမြင့်မားနေတာကိုတော့ ပြန်လည်သုံးသပ်ပေးစေချင်ပါတယ်။ ဘာဖြစ်လို့လဲဆိုတော့ သိန်း ၂၀၀ ချေးငွေနဲ့ ရင်းနှီးမြှုပ်နှံလုပ်ကိုင်နေတဲ့ လုပ်ငန်းတစ်ခုဟာ တစ်လကို ၄၊ ၅ သိန်းမြတ်ဖို့ တော်တော်လေး ကြိုးစားဆောင်ရွက်ရပါတယ်။ ဘဏ်အတိုးနှုန်းကပဲ တစ်လကို တစ်သိန်းခွဲလောက်ကျပါတယ်။ အဆောက်အဦ၊ အခန်းငှားခ၊ အခြားကုန်ကျစရိတ်တွေရှိပါတယ်။ တချို့လတွေမှာဆိုရင် အသေးစားလုပ်ငန်းရှင်တွေဟာ မိမိတို့ရဲ့ လုပ်အားခတောင် မရရှိတဲ့အခြေအနေမျိုးတွေ ကြုံတွေ့ရပါတယ်။ ဒါကြောင့်မို့လို့ အတိုးနှုန်းကို ပြန်လည်သုံးသပ်ပေးစေချင်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ ချေးငွေများကို အခြေခံ အသေးစားလုပ်ငန်းရှင်များ လွယ်လွယ်ကူကူ ချေးယူနိုင်ဖို့၊ PFI တွေ ရွေးချယ်ရာမှာလည်း တူညီတဲ့ အခွင့်အရေး၊ ပွင့်လင်းမြင်သာမှုရှိပြီး ကျယ်ကျယ်ပြန့်ပြန့် ပါဝင်ခွင့်ရှိဖို့၊ ဘဏ်အတိုးနှုန်းကို လျှော့နိုင်သမျှ လျှော့ချပေးဖို့၊ SMEs လုပ်ငန်း ၆ သောင်းကျော်ရှိတဲ့အတွက် အရေအတွက်များများကို ငွေချေးပေးနိုင်ဖို့၊ တိုင်းဒေသနဲ့ ပြည်နယ်တွေအတွက်လည်း အခွင့်အရေးရရှိဖို့ လိုအပ်ပါတယ်။ JICA ရဲ့ အကူအညီနဲ့ စီမံကိန်းနှင့် womens roes SME. SS 19.omnfumens anamwis @Sinuman. ချမ်းသာတဲ့သူတွေ ထပ်မံချမ်းသာဖို့ အခွင့်အရေးပေးတဲ့စီမံကိန်းမျိုးမဟုတ်ဘဲ တကယ့်အောက်ခြေမှာရှိတဲ့ လုပ်ငန်းရှင်လေးတွေအတွက် အခွင့်အရေးပေးတဲ့ စီမံကိန်းမျိုးဖြစ်အောင် အတတ်နိုင်ဆုံး ဆောင်ရွက်ပေး ပါလို့ တင်ပြအပ်ပါတယ်။ အားလုံးကို ကျေးဇူးတင်ရှိပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ လွှတ်တော်ကိုယ်စားလှယ်များရဲ့ ဆွေးနွေးခြင်းအစီအစဉ် ပြီးဆုံးပါပြီ။ အထက်ပါ ပြည်ပချေးငွေရယူရေးကိစ္စနဲ့စပ်လျဉ်းပြီး သက်ဆိုင်ရာ ပြည်ထောင်စုအဆင့် အဖွဲ့ အစည်းဝင်ရဲ့ ပြန်လည်ရှင်းလင်းခြင်းနဲ့ လွှတ်တော်ရဲ့ အဆုံးအဖြတ်ရယူခြင်းအစီအစဉ်တို့ကို သတ္တမပုံမှန် အစည်းအဝေး နဝမနေ့မှာ ဆက်လက် ဆောင်ရွက်သွားရန် လျာထားပါကြောင်း ကြေညာပါတယ်။</speech>
</motion>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး အဋ္ဌမနေ့ ရပ်နားကြောင်းနှင့် နဝမနေ့ ကျင်းပမည့် နေ့ရက်နှင့် ကြေညာခြင်း</title>
<speech type="speaker">အစီအစဉ်(၁၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ သတ္တမပုံမှန် အစည်းအဝေး အဋ္ဌမနေ့ အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေးရဲ့ နဝမနေ့ကို ၂၀၁၈ ခုနှစ်၊ ဖေဖော်ဝါရီလ ၂၂ ရက်(ကြာသပတေးနေ့)နံနက် ၁၀ နာရီ ကျင်းပပြုလုပ်မည်ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">ပြည်ထောင်စုလွှတ်တော် ကိုယ်စားလှယ်များအားလုံး ထွက်ခွာနိုင် ပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး အဋ္ဌမနေ့ကို အစည်းအဝေးကို မွန်းလွဲ ၁၂:၃၅ နာရီတွင် ရပ်နားပါသည်။</speech>
</postface>
</transcript>
</doc>
