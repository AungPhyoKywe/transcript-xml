<doc>
<docinfo>
<docno>02-02-06.xml</docno>
<pdf>02-02-06.pdf</pdf>
<term value="02">ဒုတိယအကြိမ်</term>
<session value="02" />
<sittingday value="06" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ဒုတိယပုံမှန်အစည်းအဝေး ဆဋ္ဌမနေ့မှတ်တမ်း</title>
<date>၁၃၇၈ ခုနှစ်၊ ဝါခေါင်လဆန်း ၁၃ ရက် (၂၀၁၆ ခုနှစ်၊ သြဂုတ်လ ၁၆ ရက်)(အင်္ဂါနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် ဒုတိယပုံမှန်အစည်းအဝေး ဆဋ္ဌမနေ့ကို မွန်းလွဲ ၁၃:၃၀ နာရီင်ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ဒုတိယပုံမှန်အစည်းအဝေးရဲ့ ဆဋ္ဌမနေ့ အစီအစဉ် စတင်ပါတော့မယ်။ ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါ။</speech>
<speech type="mc">အားလုံးထိုင်နိုင်ကြပါပြီ ခင်ဗျား။</speech>
<title>ပြည်ထောင်စုလွှတ်တော် အစည်းအဝေး အထမြောက်ကြောင်းနှင့် စတင်ကျင်းပကြောင်း ကြေညာခြင်း</title>
<speech type="speaker">ပြည်ထောင်စုလွှတ်တော်ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် ဒုတိယပုံမှန်အစည်းအဝေး ဆဋ္ဌမနေ့မှာ ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စု လွှတ်တော်ကိုယ်စားလှယ်ဦးရေ စုစုပေါင်း ၆၄ရ ဦးရှိပြီး ဒီကနေ့ အစည်းအဝေးကို ၅၅၁ ဦး တက်ရောက် ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၈၅.၁၆ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)</speech>
<title>အရ အစည်းအဝေးအတက်အောင် အစည်းအဝေးစတင်တင်းတင်းကလပါတယ် ပြည်ထောင်စုလွှတ်တော် ဆဋ္ဌမနေ့ အစည်းအဝေး အစီအစဉ်ကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျာ။</speech>
<title>ဒုတိယအကြိမ် ပြည်ထောင်စုလွှတ်တော် ဒုတိယပုံမှန်အစည်းအဝေး ဆဋ္ဌမနေ့ အစီအစဉ်ကိုလွှတ်တော်ကိုယ်စားလှယ်များထံ ဖြန့်ဝေထားတဲ့အတိုင်း ဆက်လက်ဆောင်ရွက်ပါမယ်။ ။အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များ ခွင့်ပန်ကြားခြင်းနှင့် အစည်းအဝေးတက်ရောက်မှု အခြေအနေကို မှတ်တမ်းတင်ခြင်း</title>
<speech type="speaker">အစီအစဉ် (၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1157">ဦးမင်းဦး(အတွင်းရေးမှူး၊ ကိုယ်စားလှယ်စိစစ်ရေးကော်မတီ)</mp>လေးစားအပ်ပါတဲ့ ပြည်ထောင်စုလွှတ်တော် နာယကကြီးခင်ဗျား။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စု လွှတ်တော် ဒုတိယပုံမှန်အစည်းအဝေး ဆဋ္ဌမနေ့ ၁၆-၈-၂၀၁၆ ရက်နေ့မှာ အစည်းအဝေးသို့ တက်ရောက် နိုင်ခြင်းမရှိတဲ့ ပြည်ထောင်စုလွှတ်တော်ကိုယ်စားလှယ်များရဲ့ ကိုယ်စား ပဲခူးတိုင်းဒေသကြီး မဲဆန္ဒနယ် အမှတ်(၆)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်စိစစ်ရေး ကော်မတီ အတွင်းရေးမှူးဖြစ်သူ ကျွန်တော် ဦးမင်းဦးက ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များမှာ - - ဦးမျိုးဇော်အောင် ကောလင်း၊ - ဦးမြင့်ထွန်း တန့်ဆည်၊ ဦးကျော်စိုး ဗန်းမောက်၊ ဦးအောင်စိုး ယင်းမာပင်၊ - ဦးမျိုးညွန့် ဟုမ္မလင်း၊ - ဒေါက်တာဒေါ်ပြုံး - ဒေါ်ချိုချို အုတ်တွင်း၊ - ဒေါက်တာဒေါ်ရွှေပုံ ပဲခူး၊ - ဦးခင်မောင်ဦး ကျောက်တံခါး၊ - ဦးခင်အေး နတ်တလင်း၊ ဦးကျော်မျိုးမင်း - ဦးရဲထွန်းဝင်း - ဦးထွန်းထွန်း ပွင့်ဖြူ၊ - ဒေါ်ခင်သန်းနု မြို့သစ်၊ သရက်၊ ဆင်ပေါင်ဝဲ။ ပျော်ဘွယ်၊ ပုသိမ်ကြီး၊ ဒက္ခိဏသီရီ၊ ဝမ်းတွင်း၊ မတ္တရာ၊ သာစည်။ - ဦးသာအောင် - ဦးကံမြင့် - ဦးနေထက်ဝင်း - ဦးလှဌေးဝင်း - ဦးသောင်းအေး - ဦးသောင်းဌေးလင်း - ဦးသန့်ဇင်ထွန်း - ဦးခင်မောင်စိုး - ဦးဇော်မင်းလွင် - ဦးသန်းစိုး - ဦးတင်ကိုကိုဦး - ဦးမောင်သိန်းခိုင် - ဒေါ်ခင်စောဝေ - ဦးလှထွန်းကျော် - ဦးတင်နု(ခ) တင်နုအောင် - ဦးအောင်ဝင်း - ဦးလွင်ကိုလတ် - ဒေါ်အေးမြမြမျိုး - ဒေါက်တာစောနိုင် - ဦးထွန်းမြင့် - ဦးလင်းဇော်ထွန်း - ဦးစိုင်းဘသိန်း - ဦးဌေးလွင်(ခ)ဦးဒီလုံး - ဦးစိုင်းငေါင်းဆိုင်ဟိန်း - ဦးထွန်းကျော် - ဦးခွန်မောင်သောင်း - ဒေါ်နန်းခင်စော - ဦးသိန်းထွန်း မောင်တော၊ မာန်အောင်၊ မှော်ဘီ၊ သန်လျင်၊ ကျောက်တန်း၊ တောင်ဥက္ကလာပ၊ ဗဟန်း၊ မိုင်းဖြတ်၊ လင်းခေး၊ နမ့်စန်၊ နမ့်ခမ်း၊ ပင်လောင်း၊ ကွန်ဟိန်း၊ ကျောင်းကုန်း၊ - ဦးစိန်ဝင်း ဦးသိန်းထွန်း - ဦးရွှေလှကြိုင် - ဦးစိုးအောင်နိုင် - ဗိုလ်မှူးထင်အောင်ကျော် - ဗိုလ်မှူးနှင်းစိုး - ဗိုလ်မှူးကျော်ဇင်လတ် - ဦးဂျေယော - ဦးသိန်းလွင် - ဒေါက်တာခွန်ဝင်းသောင်း - ဦးဝင်းဇော် - ဦးနိုင်ကိုကို - ဦးစောမိုးမြင့်(ခ)ဆင်မြူရယ် - ဒေါ်နန်းမိုးမိုးထွေး - ဒေါ်နန်းနီနီအေး - ဒေါ်နော်ခရစ္စထွန်း(ခ) ဒေါက်တာအားကာမိုး - ဒေါက်တာမျိုးအောင် - ဦးဇုန်လှယ်ထန်း - ဒေါ်ကျိန်ငိုက်မန် - ဦးလားလ်မင်းထန် - ဦးဝင်းအောင် - ဦးဇော်မင်း - ဦးဇော်ဟိန်း - ဒေါက်တာဝင်းမြင့် - ဦးအောင်သိန်း - ဦးအောင်ကြည်ညွန့် - ဒေါ်လှဌေး(ခ)ဒေါ်အုန်းကြည် - ဦးမောင်မောင်ဆွေ သာပေါင်း၊ ကန်ကြီးထောင့်၊ ကျုံပျော်၊ တပ်မတော်သား၊ တပ်မတော်သား၊ တပ်မတော်သား၊ ကချင်-၁၊ ကချင်-၁၀၊ ကချင်-၁၁၊ ကချင်-၇၊ ကချင်-၁၂၊ ကရင်-၁၊ ကရင်-၄၊ ကရင်-၆၊ ကရင်-၇၊ ကရင်-၁၀၊ ချင်း-၄၊ ချင်း-၇၊ ချင်း-၁၀၊ စစ်ကိုင်း-၃။ စစ်ကိုင်း-၆ တနင်္သာရီ-၇၊ ပဲခူး-၁၁၊ ပဲခူး-၁၂၊ မကွေး-၄။ မန္တလေး-၄၊ မန္တလေး-၉၊ - ဦးခင်အောင်မြင့် မန္တလေး-၈၊ - ဦးလှမြင့်(ခ) ဦးလှမြင့်သန်း မွန်-၁၁၊ - ဒေါ်နွယ်နွယ်အောင် - ဒေါ်သီရိရတနာ မွန်-၁၂၊ - ဦးခင်မောင်လတ် ရခိုင်-၃၊ - ဦးကျော်ကျော် ရခိုင်-၄၊ - ဦးစိုးဝင်း ရခိုင်-၁၂၊ - ဒေါ်ထုမေ ရခိုင်-၁၁၊ - ဦးရဲမြင့်စိုး ရန်ကုန်-၇၊ - ဦးဘမျိုးသိန်း ရန်ကုန်-၅၊ - ဒေါက်တာမြတ်ဉာဏစိုး - ဦးစိုင်းအုန်းကျော် - ဦးစိုင်းထွန်းအောင် - ဦးဆန်းမြင့် ဧရာဝတီ-၃၊ - ဦးမောင်မောင်အုန်း ဧရာဝတီ-၅၊ - ဒေါ်အိအိပြုံး ဧရာဝတီ-၈၊ - ဦးစခင်ဇော်လင်း - ဦးစိုးမိုး ဧရာဝတီ-၁၊ - ဒေါက်တာပြည့်ဖြိုး ဧရာဝတီ-၇၊ - ဗိုလ်မှူးနေအောင်ဦး တပ်မတော်သား - ဗိုလ်မှူးရဲမင်းထွေး တပ်မတော်သားတို့နှင့် - ဗိုလ်မှူးမျိုးမောင်သိန်း တပ်မတော်သား တို့ဖြစ်ကြပါတယ်။ ယခင်ကခွင့်ပန်ကြားသဖြင့် လွှတ်တော်က ခွင့်ပြုထားသူ ၄ ဦးရှိပြီး ယနေ့ခွင့်ပန်ကြားသူ ၉၂ ဦး ဖြစ်တဲ့အတွက် စုစုပေါင်းခွင့်ပန်ကြားသူ ၉၆ ဦး ဖြစ်ပါတယ်။ ခွင့်မဲ့ပျက်ကွက်သူမရှိပါကြောင်းနဲ့ ယနေ့ ခွင့်ပန်ကြားသူ ပြည်ထောင်စုလွှတ်တော်ကိုယ်စားလှယ် ၉၂ ဦးအား ခွင့်အဖြစ် သတ်မှတ်ခွင့်ပြု ပေးနိုင်ပါရန် လေးစားစွာ ပန်ကြားတင်ပြအပ်ပါတယ်။</speech>
<speech type="speaker">ခွင့်ပန်ကြားသူ အားလုံးကိုခွင့်ပြုပါတယ်။</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒုတိယအကြိမ် ကိုယ်စားလှယ် ၆၄ရ ဦး၊ ယခင်က ခွင့်ပြုထားသူ ၄ ဦး၊ ယနေ့ခွင့်ပန်ကြား၍ ခွင့်ပြုထားသူ ၉၂ ဦး ဖြစ်တဲ့ အတွက် ခွင့်ပြုထားသူ စုစုပေါင်း ၉၆ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို ပြည်ထောင်စုလွှတ်တော်ဆိုင်ရာ နည်းဥပဒေ ၄ နည်းဥပဒေခွဲ (ခ)အရ အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Order">
<title>နိုင်ငံတော်သမ္မတထံမှ ပေးပို့ထားသော မြန်မာနိုင်ငံတော်ဗဟိုဘဏ် ဒါရိုက်တာ အဖွဲ့ဝင်အဖြစ် ခန့်အပ် တာဝန်ပေးခြင်းနှင့်စပ်လျဉ်း၍ လွှတ်တော်သို့ တင်ပြခြင်းနှင့် လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၅) ဖြစ်ပါတယ်။ ပြည်ထောင်စုလွှတ်တော်ကိုယ်စားလှယ်များ ခင်ဗျား။ မြန်မာနိုင်ငံတော်ဗဟိုဘဏ်ဒါရိုက်တာအဖွဲ့ဝင်အဖြစ် ဦးဘိုဘိုငယ်အား ခန့်အပ်တာဝန်ပေးပြီး ဖြစ်ကြောင်း နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၁၂-၈-၂၀၁၆ ရက်စွဲပါစာအမှတ်၊ ၁၀၇(၁)/၈/ သမ္မတရုံးဖြင့် ပေးပို့ထားပါတယ်။ အထက်ပါ မြန်မာနိုင်ငံတော်ဗဟိုဘဏ်ဒါရိုက်တာအဖွဲ့ဝင်ခန့်အပ်တာဝန်ပေးခြင်းကို ပြည်ထောင်စု လွှတ်တော်ဆိုင်ရာဥပဒေပုဒ်မ ၂၁ ပုဒ်မခွဲ(ခ)အရ လွှတ်တော်က မှတ်တမ်းတင်ကြောင်း ကြေညာပါတယ်။ သဝဏ်လွှာအပြည့်အစုံကို နောက်ဆက်တွဲဖြင့် ဖော်ပြထားပါသည်။</speech>
</section>
<section value="Committee">
<title>ပြည်ထောင်စုအဆင့်ဌာန၊ အဖွဲ့အစည်းများအလိုက် တာဝန်ခံဆောင်ရွက်ရမည့် ကျင့်သုံးဆဲဥပဒေများနှင့် စပ်လျဉ်း၍ ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေး ကော်မရှင်က လွှတ်တော်သို့ ရှင်းလင်းတင်ပြခြင်းနှင့် လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၆) ဖြစ်ပါတယ်။ ပြည်ထောင်စုလွှတ်တော်ကိုယ်စားလှယ်များ ခင်ဗျား။ ပြည်ထောင်စုအဆင့်ဌာန၊ အဖွဲ့အစည်းများအလိုက် တာဝန်ခံဆောင်ရွက်ရမယ့် ကျင့်သုံးဆဲ ဥပဒေများနဲ့ စပ်လျဉ်းပြီး ပြည်ထောင်စုလွှတ်တော် ဥပဒေရေးရာနှင့်အထူးကိစ္စရပ်များ လေ့လာဆန်းစစ် သုံးသပ်ရေးကော်မရှင်က သက်ဆိုင်ရာဌာန၊ အဖွဲ့ အစည်းများနဲ့ အသေးစိတ်တိုက်ဆိုင်စစ်ဆေးခဲ့ပြီး ပြုစုထားတဲ့ အစီရင်ခံစာကို ပြည်ထောင်စုလွှတ်တော်၌ မှတ်တမ်းတင်ပေးနိုင်ပါရန်ကော်မရှင်ရဲ့ ၁၁-၈-၂၀၁၆ ရက်စွဲပါစာအမှတ်၊ ၀၃/ပထစ (ကမရ-၁)၂၀၁၆-၃၆၄ တို့ဖြင့် ပေးပို့တင်ပြထားပါတယ်။ အထက်ပါကိစ္စရပ်နဲ့စပ်လျဉ်းပြီး ဥပဒေရေးရာနှင့်အထူးကိစ္စရပ်များ လေ့လာဆန်းစစ်သုံးသပ်ရေး ကော်မရှင်က လွှတ်တော်သို့ ရှင်းလင်းတင်ပြဖို့ ဖိတ်ခေါ်ပါတယ်။</speech>
<speech><mp id="1248">ဦးကိုကိုနိုင်(ဒုတိယဥက္ကဋ္ဌ၊ ဥပဒေရေးရာနှင့်အထူးကိစ္စရပ်များ လေ့လာဆန်းစစ်သုံးသပ်ရေး ကော်မရှင်)</mp>လေးစားအပ်ပါသော ပြည်ထောင်စုလွှတ်တော် နာယက၊ ပြည်သူ့လွှတ်တော် ဥက္ကဋ္ဌနှင့် လတ်တော်ကိယ်စားလယ်များ၊ စည်သည်တော်များအားလုံး မင်္ဂလာပါခင်။ ပြည်ထောင်စလတ်တော် ဥပဒေရေးရာနှင့်အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင် ကနေပြီးတော့ လေ့လာဆန်းစစ် ထားတဲ့ ပြည်ထောင်စုအဆင့် ဌာန/အဖွဲ့အစည်းများအလိုက် တာဝန်ခံဆောင်ရွက်ရမည့် ကျင့်သုံးဆဲ ဥပဒေများနှင့်စပ်လျဉ်းပြီးတော့ ကော်မရှင်၏ဒုတိယဥက္ကဋ္ဌ ကျွန်တော် ဦးကိုကိုနိုင်က ကော်မရှင်၏ကိုယ်စား ရှင်းလင်းတင်ပြမှာ ဖြစ်ပါတယ်ခင်ဗျ။ ဥပဒေပြုရေးဟု လွှတ်တော်များက ဆောင်ရွက်ကြရပါတယ်။ ဥပဒေများဟာ နိုင်ငံတော်နဲ့ နိုင်ငံသားများရဲ့ အကျိုးစီးပွားကို ဖော်ဆောင်နိုင်တဲ့၊ ကာကွယ်စောင့်ရှောက်နိုင်တဲ့ ဥပဒေများ၊ တရားမျှတ ပြီးတော့ အများပြည်သူလိုက်နာနိုင်တဲ့ ဥပဒေများ၊ ခေတ်စနစ်ကာလနဲ့ လိုက်လျောညီထွေဖြစ်တဲ့ ဥပဒေများ ဖြစ်ရန်လိုအပ်ပါတယ်။ ပြုပြင်ပြောင်းလဲရေးဆောင်ရွက်တဲ့နေရာမှာ တည်ဆဲဥပဒေများသည် ယနေ့ခေတ် ကာလစနစ်နဲ့ လိုက်လျောညီထွေရှိ မရှိ၊ ဒီစနစ်ကို အကောင်အထည်ဖော်နိုင်တဲ့ ဥပဒေများဟုတ် မဟုတ် လေ့လာဆန်းစစ်သုံးသပ်ပြီးတော့ ရုပ်သိမ်းခြင်း၊ ပြင်ဆင်ခြင်း၊ အသစ်ပြဋ္ဌာန်းခြင်းတို့ကို ဆောင်ရွက်ရန် လိုအပ်ပါတယ်။ လွှတ်တော်များက ပြဋ္ဌာန်းလိုက်တဲ့ ဥပဒေများကို အုပ်ချုပ်ရေးအဖွဲ့အစည်းများက ဥပဒေနဲ့အညီ ကျင့်သုံးအကောင်အထည်ဖော် ဆောင်ရွက်ကြရမှာ ဖြစ်ပါတယ်။ ဒီမိုကရေစီစနစ်သည် အမိန့်ဖြင့်အုပ်ချုပ်ခြင်းမဟုတ်ဘဲနဲ့ ဥပဒေနဲ့အညီ အုပ်ချုပ်ရတဲ့စနစ် ဖြစ်ပါတယ်။ အုပ်ချုပ်ရေးအဖွဲ့အစည်း များက ဥပဒေနဲ့အညီ ကိုင်တွယ်ကျင့်သုံး ဆောင်ရွက်ကြရတာဖြစ်လို့ မိမိတာဝန်ခံဆောင်ရွက်ရတဲ့ ဥပဒေ များကို လေ့လာသိရှိရန် လိုအပ်ပါတယ်။ ပြည်ထောင်စုအဆင့် ဌာန/အဖွဲ့ အစည်းများအနေနဲ့ မိမိတို့စီမံ ခန့်ခွဲရတဲ့ ဥပဒေများကို ရှင်းရှင်းလင်းလင်း သတ်သတ်မှတ်မှတ်ဖြစ်အောင် ဆောင်ရွက်ခြင်းလည်း ဖြစ်ပါတယ်။ မိမိတို့ တာဝန်ခံဆောင်ရွက်ရတဲ့ဥပဒေများကို ဆောင်ရွက်ရတဲ့ ဌာန/အဖွဲ့အစည်းများက လိုက်နာ ဆောင်ရွက်ရသလို ပြည်သူများကလည်း လိုက်နာဆောင်ရွက်အောင် အသိပေးရန်၊ ပညာပေးရန်လည်း လိုအပ်မှာ ဖြစ်ပါတယ်။ ဥပဒေပြဋ္ဌာန်းပြီးဖြစ်သော်လည်း နည်းဥပဒေဆက်လက်ထုတ်ပြန်ဖို့ လိုအပ်ပါလျက်နဲ့ မထုတ်ပြန်ဘဲ နှောက်နှေးကြန့်ကြာနေပါက လက်တွေ့အကောင်အထည်ဖော် ဆောင်ရွက်ရန် အခက်အခဲရှိပါတယ်။ ဝန်ကြီးဌာနများအလိုက် တာဝန်ခံဆောင်ရွက်ရတဲ့ ဥပဒေများကို နည်းဥပဒေများ ထုတ်ပြန်ပြီး မပြီး၊ အမိန့်ကြော်ငြာစာ ညွှန်ကြားချက်များပြီး မပြီး၊ ထုတ်ပြန်တဲ့နည်းဥပဒေသည် မူလပြဋ္ဌာန်းဥပဒေနဲ့ လိုက်လျောညီထွေမှုရှိ မရှိတို့ကို ဆက်လက်ပြီးတော့မှ လေ့လာဆန်းစစ် ဆောင်ရွက်ရမှာလည်း ဖြစ်ပါတယ်။ ကျွန်တော်တို့ နိုင်ငံမှာရှိတဲ့ ဥပဒေများကို လေ့လာရာမှာ လွတ်လပ်ရေးမရမီကာလ၊ လွတ်လပ်ရေးရပြီး ပါလီမန်ကာလ၊ တော်လှန်ရေးကောင်စီကာလ၊ မြန်မာ့ဆိုရှယ်လစ်လမ်းစဉ်ပါတီ ကာလ၊ နိုင်ငံတော် ငြိမ်ဝပ်ပိပြားမှုတည်ဆောက်ရေးအဖွဲ့နှင့် နိုင်ငံတော်အေးချမ်းသာယာရေးနဲ့ ဖွံ့ဖြိုးရေး ကောင်စီကာလ။ ပြည်ထောင်စုလွှတ်တော်ကာလ ဆိုပြီးတော့မှ ခေတ်ကာလအလိုက် ပြဋ္ဌာန်းပြီး ဥပဒေပေါင်း ၁၅၈၉ ခု ရှိကြောင်း လေ့လာတွေ့ရှိရပါတယ်။ ၎င်းမှာ ဥပဒေပေါင်း ၆၈၁ ခုကို ရုပ်သိမ်းခဲ့ပြီးဖြစ်ပါတယ်။ သို့ဖြစ်၍ တည်ဆဲဥပဒေ ၉၁ရ ခု ဖြစ်ပါတယ်။ တည်ဆဲဥပဒေ ၉၁ရ ခုလို့ ဆိုတဲ့နေရာမှာ ပြင်ဆင်တဲ့ဥပဒေ ၂၈၉ ခုနဲ့ တည်ဆဲမူရင်းဥပဒေ ၆၂၈ ခု နှစ်ရပ်ပေါင်း ဖြစ်ပါတယ်။ တည်ဆဲမူရင်းဥပဒေ ၆၂၈ ခုမှာ တည်ဆဲဖြစ်သော်လည်းပဲ ဆက်လက်ကျင့်သုံးခြင်းမရှိတဲ့ ဥပဒေ များက ၂၃၁ ခုပါဝင်နေပါတယ်။ ၎င်းဥပဒေ ၂၃၁ ခုမှာ သက်ဆိုင်ရာဘဏ္ဍာရေးနှစ်အတွက်သာကျင့်သုံးပြီး ဆက်လက်ကျင့်သုံးရန်မလိုသော နှစ်စဉ်နိုင်ငံတော်ဘဏ္ဍာငွေ အရအသုံးဆိုင်ရာဥပဒေများ၊ နှစ်အလိုက် ပြဋ္ဌာန်းတဲ့ အမျိုးသားစီမံကိန်းဥပဒေများ၊ ဥပဒေကဲ့သို့ အာဏာတည်တဲ့အမိန့်များ၊ ပြည်သူပိုင် ပြုလုပ်ခြင်း ဆိုင်ရာ ဥပဒေ၊ ဖွဲ့စည်းပုံအတည်ပြု ရေး ပြည်လုံးကျွတ်ဆန္ဒခံယူပွဲဆိုင်ရာ ဥပဒေ စသည်တို့ ပါဝင်ပါတယ်။ ဆက်လက်ကျင့်သုံးခြင်းမရှိတဲ့ ဥပဒေများမပါဝင်ဘူးဆိုလျှင် ပြည်ထောင်စုအဆင့်ဌာန/အဖွဲ့အစည်း များက တာဝန်ခံဆောင်ရွက်ရမယ့် ကျင့်သုံးဆဲ၊ တည်ဆဲ ဥပဒေ ၃၉ရ ခု ရှိပါတယ်။ ယခုရှင်းလင်းတင်ပြတဲ့ ဥပဒေများကို မှန်ကန်ခိုင်မာမှုရှိအောင် ပြည်ထောင်စုလွှတ်တော် ဥပဒေ ရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင်က ပြည်ထောင်စုရှေ့နေချုပ်ရုံးနဲ့ တိုက်ဆိုင်စိစစ်မှုများ ဆောက်ရွက်အတည်ပြုခဲ့ပါတယ်။ ဆက်လက်ပြီးတော့ ပြည်ထောင်စုအဆင့် ဌာန၊ အဖွဲ့အစည်းများက အကြီးအကဲများ၊ တာဝန်ရှိပုဂ္ဂိုလ်များနဲ့ ပြီးခဲ့တဲ့ ဇူလိုင်လ ၂ရ ရက်နေ့မှာ လုပ်ငန်း ညှိနှိုင်းအစည်းအဝေးပြုလုပ်ခဲ့ပါတယ်။ အဲဒီနောက်မှာလည်းပဲ ဌာန/အဖွဲ့အစည်းအလိုက် တာဝန်ရှိသူများနဲ့ အသေးစိတ်ထပ်မံ တိုက်ဆိုင်စစ်ဆေးပြီးနောက်မှာ အခုလ ၉ ရက်နေ့က ကော်မရှင်ဥက္ကဋ္ဌ ဦးဆောင် ပြီးတော့ ပြည်ထောင်စုအဆင့် ဌာန/အဖွဲ့အစည်းများနှင့် နောက်ဆုံးအဆင့် တိုက်ဆိုင်စစ်ဆေး အတည်ပြု နိုင်ခဲ့ပါတယ်။ ၎င်းဥပဒေ ၃၉ရ ခုကို ပြည်ထောင်စုအဆင့် ဌာန၊ အဖွဲ့အစည်း ၃၅ ခုက တာဝန်ခံ ဆောင်ရွက်ပြီးတော့ စီမံခန့်ခွဲ ကိုင်တွယ်ကျင့်သုံးလျက် ရှိကြပါတယ်။ ပြည်ထောင်စုအဆင့် ဌာန/အဖွဲ့ အစည်းအလိုက် တာဝန်ခံဆောက်ရွက်လျက်ရှိတဲ့ ကျင့်သုံးဆဲ ဥပဒေအရေအတွက်မှာ (၁) ပြည်ထောင်စုအစိုးရအဖွဲ့ ဥပဒေ ၁၂ ခု၊ (၂) ပြည်ထောင်စုလွှတ်တော် ဥပဒေ ရ ခု၊ (၃) ပြည်ထောင်စုတရားလွှတ်တော်ချုပ် ဥပဒေ ၅၂ ခု၊ (၄) နိုင်ငံတော်ဖွဲ့စည်းပုံအခြေခံဥပဒေဆိုင်ရာခုံရုံး ဥပဒေ ၁ ခု၊ (၅) ပြည်ထောင်စုရွေးကောက်ပွဲကော်မရှင် ဥပဒေ ၆ ခု၊ (၆) နိုင်ငံခြားရေးဝန်ကြီးဌာန ဥပဒေ ၃ ခု၊ (၇) သမ္မတရုံးဝန်ကြီးဌာန ဥပဒေ ၁ရ ခု၊ (၈) ပြည်ထဲရေးဝန်ကြီးဌာန ဥပဒေ ၅၀ ခု၊ (၉) ကာကွယ်ရေး ဝန်ကြီးဌာနဥပဒေ ၁၃ ခု၊ (၁၀) နယ်စပ်ရေးရာဝန်ကြီးဌာန ဥပဒေ ၂ ခု၊ (၁၁) နိုင်ငံတော် အတိုင်ပင်ခံရုံး ဝန်ကြီးဌာန ဥပဒေ ၁ ခု၊ (၁၂) ပြန်ကြားရေးဝန်ကြီးဌာန ဥပဒေ ၆ ခု၊ (၁၃) သာသနာရေးနှင့်ယဉ်ကျေးမှု ဝန်ကြီးဌာန ဥပဒေ ၁၈ ခု၊ (၁၄) စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာန ဥပဒေ ၂၄ ခု၊ (၁၅) ပို့ဆောင်ရေးနှင့် ဆက်သွယ်ရေးဝန်ကြီးဌာန ဥပဒေ ၂ရ ခု၊ (၁၆) သယံဇာတနှင့် သဘာဝပတ်ဝန်းကျင် ထိန်းသိမ်းရေးဝန်ကြီးဌာန ဥပဒေ ၈ ခု၊ (၁၇) လျှပ်စစ်နှင့်စွမ်းအင်ဝန်ကြီးဌာနဥပဒေ ၆ ခု၊ (၁၈) အလုပ်သမား၊ လူဝင်မှုကြီးကြပ်ရေးနှင့် ပြည်သူ့အင်အားဝန်ကြီးဌာန ဥပဒေ ၂၅ ခု၊ (၁၉) စက်မှုဝန်ကြီးဌာန ဥပဒေ ၄ ခု၊ (၂၀) စီးပွားရေးနှင့် ကူးသန်းရောင်းဝယ်ရေးဝန်ကြီးဌာန ဥပဒေ ၁၀ ခု၊ (၂၁) ပညာရေးဝန်ကြီးဌာန ဥပဒေ ၁၆ ခု၊ (၂၂) ကျန်းမာရေးနှင့်အားကစားဝန်ကြီးဌာန ဥပဒေ ၂၃ ခု၊ (၂၃) စီမံကိန်းနှင့် ဘဏ္ဍာရေးဝန်ကြီးဌာန ဥပဒေ ၃၀ ခု၊ (၂၄) ဆောက်လုပ်ရေးဝန်ကြီးဌာန ဥပဒေ ၉ ခု၊ (၂၅) လူမှုဝန်ထမ်း၊ ကယ်ဆယ်ရေးနှင့် ပြည်လည်နေရာချထားရေးဝန်ကြီးဌာန ဥပဒေ ၄ ခု၊ (၂၆) ဟိုတယ်နှင့်ခရီးသွားလာရေးဝန်ကြီးဌာန ဥပဒေ ၁ ခု၊ (၂၇) တိုင်းရင်းသားလူမျိုးများ ရေးရာဝန်ကြီးဌာန ဥပဒေ ၁ ခု၊ (၂၈) ပြည်ထောင်စုရှေ့နေ ချုပ်ရုံး ဥပဒေ ၄ ခု၊ (၂၉) ပြည်ထောင်စုစာရင်းစစ်ချုပ်ရုံး ဥပဒေ ၃ ခု၊ (၃၀) ပြည်ထောင်စုရာထူးဝန် အဖွဲ့ ဥပဒေ ၂ ခု၊ (၃၁) နေပြည်တော်စည်ပင်သာယာရေးကော်မတီ ဥပဒေ ၁ ခု၊ (၃၂) နေပြည်တော် ကောင်စီဥပဒေ ၁ ခု၊ (၃၃) ရန်ကုန်မြို့တော် စည်ပင်သာယာရေးကော်မတီ ဥပဒေ ၄ ခု၊ (၃၄) မြန်မာ နိုင်ငံတော်ဗဟိုဘဏ် ဥပဒေ ၅ ခု၊ (၃၅) အဂတိလိုက်စားမှုတိုက်ဖျက်ရေးကော်မရှင် ဥပဒေ ၁ ခု၊ စုစုပေါင်း ဥပဒေ ၃၉ရ ခုဖြစ်ကြောင်း တင်ပြအပ်ပါတယ်။ ၎င်းဥပဒေများရဲ့စာရင်းကို ပြည်ထောင်စုလွှတ်တော်သို့ အစီရင်ခံတင်ပြထားပြီး ဖြစ်ပါတယ်ခင်ဗျား။ နိဂုံးချုပ်အနေဖြင့် ပြည်ထောင်စုအဆင့် ဌာန/အဖွဲ့အစည်းများအလိုက် တာဝန်ခံဆောင်ရွက်ရမည့် ကျင့်သုံးဆဲ ဥပဒေ ၃၉ရ ခုနဲ့စပ်လျဉ်းပြီး ပြည်ထောင်စုလွှတ်တော်က မှတ်တမ်းတင်ပေးနိုင်ပါရန် လေးစားစွာ တင်ပြအပ်ပါတယ်ခင်ဗျာ။ Power Point အပြည့်အစုံကို နောက်ဆက်တွဲဖြင့် ဖော်ပြထားပါသည်။</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဥပဒေရေးရာနဲ့ အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင်ရဲ့ တင်ပြစာ၊ စိစစ်ခဲ့တဲ့ဥပဒေများရဲ့ စာရင်းချုပ်နဲ့ လက်ရှိ ပြည်ထောင်စုအဆင့်ဌာန/အဖွဲ့အစည်းများအလိုက် တာဝန်ခံဆောင်ရွက်ရမယ့် ကျင့်သုံးဆဲဥပဒေများ အရေအတွက်စာရင်းချုပ်ကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ အဆိုပါ ကျင့်သုံးဆဲဥပဒေများနဲ့ စပ်လျဉ်းပြီး ဌာန/အဖွဲ့အစည်းအလိုက် စာရင်းအသေးစိတ်ကို လွှတ်တော်ကိုယ်စားလှယ်များ သိရှိလေ့လာနိုင်ဖို့အတွက် ကော်မရှင်ရဲ့ အစီရင်ခံစာအပြည့်အစုံကို ပြည်သူ့ လွှတ်တော်ရုံးနဲ့ အမျိုးသားလွှတ်တော်ရုံးသို့လည်း ပေးပို့ထားသလို ပြည်သူများပါ သိရှိလေ့လာနိုင်စေဖို့ အတွက် ပြည်ထောင်စုလွှတ်တော် Website မှာလည်း ဖော်ပြပေးထားမှာဖြစ်ပါတယ်။ ဒါ့အပြင် ပြည်ထောင်စုအဆင့်ဌာန၊ အဖွဲ့အစည်းများက ထုတ်ပြန်ထားတဲ့ နည်းဥပဒေ၊ စည်းမျဉ်း၊ စည်းကမ်း၊ အမိန့်ကြော်ငြာစာ၊ အမိန့်၊ ညွှန်ကြားချက်နှင့် လုပ်ထုံးလုပ်နည်းများဟာ ကျင့်သုံးဆဲဥပဒေများနဲ့ ညီညွတ်မှု ရှိ မရှိ၊ ပြင်ဆင် ဖြည့်စွက်ရန် လို မလို ဆက်လက်စိစစ်လျက်ရှိကြောင်း အသိပေးအပ်ပါတယ်။ အထက်ပါ ပြည်ထောင်စုအဆင့်ဌာန/အဖွဲ့အစည်းများအလိုက် တာဝန်ခံဆောင်ရွက်ရမယ့် ကျင့်သုံးဆဲ ဥပဒေများနဲ့စပ်လျဉ်းပြီး ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များ လေ့လာဆန်းစစ် သုံးသပ်ရေးကော်မရှင်ရဲ့ ရှင်းလင်းတင်ပြချက်ကို လွှတ်တော်က မှတ်တမ်းတင်ကြောင်း ကြေညာပါတယ်။</speech>
</section>
<section value="Motion">
<motion>
<title>နိုင်ငံတော်သမ္မတထံမှ ပေးပို့ထားသော မြန်မာနိုင်ငံငွေရေးကြေးရေးကဏ္ဍဖွံ့ဖြိုးတိုးတက်ရေးစီမံကိန်း ဆောင်ရွက်ရန်အတွက် ကမ္ဘာ့ဘဏ်ထံမှ အမေရိကန်ဒေါ်လာ သန်း ၁၀၀ ချေးယူရေးနှင့်စပ်လျဉ်း၍ သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက ပြန်လည်ရှင်းလင်းဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၇) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များ ခင်ဗျား။ နိုင်ငံတော်သမ္မတထံမှ ပေးပို့ထားတဲ့ မြန်မာနိုင်ငံငွေရေးကြေးရေးကဏ္ဍဖွံ့ဖြိုးတိုးတက်ရေး လွှတ်တော်ကိုယ်စားလှယ်များရဲ့ ဆွေးနွေးခြင်းအစီအစဉ်ကို ၁၂-၈-၂၀၁၆ ရက်တွင် ကျင်းပပြုလုပ်တဲ့ ပြည်ထောင်စုလွှတ်တော် ဒုတိယပုံမှန်အစည်းအဝေး ပဉ္စမနေ့မှာ ဆောင်ရွက်ခဲ့ပြီး ဖြစ်ပါတယ်။ ယခု လွှတ်တော်ကိုယ်စားလှယ်များရဲ့ ဆွေးနွေးချက်များအပေါ် သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက ပြန်လည်ရှင်းလင်း ဆွေးနွေးဖို့ဖြစ်ပါတယ်။ ဦးစွာ စီမံကိန်းနှင့်ဘဏ္ဍာရေး ဝန်ကြီးဌာနက ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့်ဘဏ္ဍာရေးဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော် နာယက၊ ပြည်သူ့လွှတ်တော် ဥက္ကဋ္ဌနှင့် လွှတ်တော်ကိုယ်စားလှယ်များ၊ ဖိတ်ကြားထားသော ပြည်ထောင်စုအဆင့် အဖွဲ့အစည်းဝင်များနှင့် ဧည့်သည်တော်များအားလုံး ကိုယ်စိတ် နှစ်ဖြာ ကျန်းမာချမ်းသာပါစေကြောင်း ဆုမွန်ကောင်းတောင်းရင်း ဂါရဝပြု နှုတ်ခွန်းဆက်သအပ်ပါတယ်။ ကျွန်တော်ကတော့ စီမံကိန်းနှင့်ဘဏ္ဍာရေးဝန်ကြီးဌာန ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ကျွန်တော့အနေနဲ့ မြန်မာနိုင်ငံငွေရေးကြေးရေးကဏ္ဍ ဖွံ့ဖြိုးတိုးတက်ရေးစီမံကိန်းအတွက် ကမ္ဘာ့ ဘဏ်ထံမှ အမေရိကန်ဒေါ်လာ သန်း ၁၀၀ ချေးယူရေးနှင့် ပတ်သက်၍ ၁၂-၈-၂၀၁၆ ရက်နေ့မှာ လွှတ်တော် ကိုယ်စားလှယ်များရဲ့ ဆွေးနွေးမေးမြန်းချက်များအပေါ် ပြန်လည်ရှင်းလင်း တင်ပြသွားမှာ ဖြစ်ပါတယ်။ နာယကကြီးခင်ဗျာ။ တင်ပြချိန် ၁၅ မိနစ်ခန့် ခွင့်ပြုပါရန်နှင့် လိုအပ်သော နေရာမှာ Power Point အသုံးပြုခွင့်ပြုပါရန် လေးစားစွာ ပန်ကြားအပ်ပါတယ်။ ပထမဦးစွာ စီမံကိန်းနှင့် ဘဏ္ဍာရေးဝန်ကြီးဌာနအနေဖြင့် အကြံပြု ထောက်ခံဆွေးနွေးကြပါသော လွှတ်တော်ကိုယ်စားလှယ်ကြီးများနှင့် မရှင်းလင်းသည်များကို မေးမြန်းဆွေးနွေးကြပါသော လွှတ်တော် ကိုယ်စားလှယ်ကြီးများကို အထူးကျေးဇူးတင်ရှိပါကြောင်း ပြောကြားလိုပါတယ်။ နာယကကြီးခင်ဗျာ။ ဤစီမံကိန်းကို ဘာကြောင့် အကောင်အထည်ဖော်သည်ဆိုသည်ကို ထပ်မံ၍ ရှင်းလင်းတင်ပြလိုပါတယ်။ ကိုယ်စားလှယ်တော်ကြီးများ သိရှိပြီးဖြစ်တဲ့အတိုင်း မြန်မာနိုင်ငံရဲ့ ဘဏ် လုပ်ငန်းနှင့် ငွေရေးကြေးရေးကဏ္ဍ (Banking and Financial Sector) ဟာ ကမ္ဘာ့နိုင်ငံများ၊ ပတ်ဝန်းကျင် နိုင်ငံများနှင့် နှိုင်းယှဉ်ပါက များစွာ နောက်ကျကျန်နေလျက်ရှိပါတယ်။ ၂၀၁၃ ခုနှစ် IMF ရဲ့ Financial Access Survey စစ်တမ်းကောက်ယူမှုအရ ပြည်တွင်းဘဏ်စုငွေနဲ့ GDP အချိုးများကို ကြည့်ရင် မြန်မာမှာ ၂၂.၅ %၊ ဘင်္ဂလားဒေ့ရှ် ၆၈.၉%၊ တရုတ် ၁၅၆.၆%၊ ထိုင်းမှာ ၈၄.၁% တို့ ဖြစ်ပါတယ်။ ဒါကိုကြည့်ခြင်းအားဖြင့် ပြည်တွင်းဘဏ်စုငွေပမာဏဟာ အလွန်နည်းနေတာကို တွေ့မြင် နိုင်ပါတယ်။ ထို့အတူ ကူးသန်းရောင်းဝယ်ရေးဘဏ်များရဲ့ ချေးငွေနဲ့ GDP အချိုးကို ကြည့်လျှင် မြန်မာမှာ ၈.၉%၊ ဘင်္ဂလားဒေ့ရှ် ၄၉.၈% ၊ တရုတ် ၁၀၁.၄%၊ လာအို ၃၃%၊ ထိုင်း ၈၂.၁% ဖြစ်ပါတယ်။ ဒီမှာလည်း ဘဏ်များရဲ့ ချေးနိုင်မှုပမာဏဟာ အလွန်နည်းပါးနေကြောင်း တွေ့မြင်ရပါတယ်။ ဘဏ်ဝန်ဆောင်မှု ပျံ့နှံ့ ရောက်ရှိမှုကို လူဦးရေတစ်သိန်းအပေါ်မှာ အခြေခံတွက်ချက်လေ့ရှိပါတယ်။ ဒီနေရာမှာ လူဦးရေ တစ်သိန်း အတွက် ဘဏ်ရုံးခွဲ သုံးစွဲနိုင်မှု အနေအထားဟာ မြန်မာနိုင်ငံ၂.၆၊ ဘင်္ဂလားဒေ့ရှ် ၈.၂၊ တရုတ် ၇.၉၊ လာအို ၂.၇၊ ထိုင်းမှာ ၁၂.၂ ဖြစ်ပါတယ်။ ဒီနေရာမှာလည်း ပတ်ဝန်းကျင်နိုင်ငံများနှင့် နှိုင်းယှဉ်လျှင် ဘဏ်ရုံးခွဲများ အလွန်နည်းနေသေးသည်ကို တွေ့မြင်ရပါတယ်။ ဘဏ်စာရင်းဖွင့်လှစ်သူ၊ သုံးစွဲသူအရေအတွက်ကို ကြည့်ရင် လူ ၁၀၀၀ မှာ ဘဏ်စာရင်းဖွင့်လှစ်နိုင်သူဦးရေ မြန်မာနိုင်ငံမှာ ၁၅၉ ဦး၊ ဘင်္ဂလားဒေ့ရှ်မှာ ၆၁၁ ဦး၊ တရုတ် ၄၀ ဦး၊ လာအို ၄၀၀ ဦး၊ ထိုင်းနိုင်ငံမှာ ၁၅၀၉ ဦးရှိတာကို တွေ့ရပါတယ်။ မြန်မာနိုင်ငံမှာ ဘဏ်စာရင်းဖွင့်လှစ်သုံးစွဲသူ ဦးရေဟာလည်း နည်းပါးနေသေးကြောင်း တွေ့ရှိရပါတယ်။ တစ်ဖန် ၂၀၁၃ ခုနှစ်မှာ ကောက်ယူတဲ့ World Development Indicator စစ်တမ်းကောက်ယူမှု အရ စီးပွားရေးကဏ္ဍကို ချေးငွေစီးဆင်းဝင်ရောက်မှုကို နိုင်ငံရဲ့ GDP ဖြင့် တိုင်းတာလျှင် ထိုင်းနိုင်ငံမှာ ၁၂၀%၊ ဗီယက်နမ်နိုင်ငံမှာ ၉၀% ကျော်၊ မွန်ဂိုလီးယားမှာ ၆၀%၊ နီပေါမှာ ၆၀%၊ ဘင်္ဂလားဒေ့ရှ်မှာ ၅၀% ကျော်၊ ကမ္ဘောဒီးယားမှာ ၅၀% ကျော်၊ သီရိလင်္ကာ ၃၀% ကျော်၊ လာအို ၂၀% ကျော်ရှိပြီး မြန်မာနိုင်ငံမှာ ၁၅% ခန့်သာ ရှိကြောင်း တွေ့ရှိရပါတယ်။ ဒီအချက်အလက်များကို ထောက်ရှု၍ မြန်မာနိုင်ငံရဲ့ စီးပွားရေး ဖွံ့ဖြိုးတိုးတက်မှုကို လျင်မြန်စွာနဲ့ ထိရောက်စွာ အထောက်အကူပြုနိုင်စေရန် ငွေရေးကြေးရေးကဏ္ဍ ဖွံ့ဖြိုးတိုးတက်ရေးကို မဖြစ်မနေ လုပ်ဆောင်ရန် လိုအပ်လျက်ရှိပါကြောင်း တင်ပြအပ်ပါတယ်။ တစ်ဖန် နိုင်ငံတော်ရဲ့ ပြောင်းလဲလာတဲ့ မူဝါဒများနဲ့အညီ နိုင်ငံတကာက ရင်းနှီးမြှုပ်နှံသူများဟာ ပြည်တွင်းပြည်ပ စီးပွားရေးလုပ်ငန်းရှင်များဟာလည်း နယ်ပွယ်ကူဏ္ဍအသီးသီးမှာ ရင်းနှီးမြှုပ်နှံမှုများ၊ အပြန်အလှန် ကူးသန်းရောင်းဝယ်မှုများကို ပြုလုပ်ရန် စိတ်ဝင်စားမှုများဟာ အထူးမြင့်တက်နေပါတယ်။ ဤအခြေအနေမျိုးမှာ မြန်မာနိုင်ငံရဲ့ လက်ရှိဘဏ်လုပ်ငန်းနဲ့ ငွေရေးကြေးရေးကဏ္ဍ ဖွံ့ဖြိုးတိုးတက်မှု မရှိသေးခြင်းဟာ အကန့်အသတ် အတားအဆီးသဖွယ်ဖြစ်နေပါတယ်။ သို့ဖြစ်ပါ၍ မြန်မာနိုင်ငံရဲ့ ငွေရေး :69:m gl :09:0908.98önde: (Myanmar Financial Sector Development Project) ကို ငွေရေးကြေးရေးကဏ္ဍနှင့် ပတ်သက်၍ အဓိကတာဝန်ရှိတဲ့ စီမံကိန်းနှင့်ဘဏ္ဍာရေးဝန်ကြီးဌာနနှင့် မြန်မာနိုင်ငံတော်ဗဟိုဘဏ်တို့က ဦးစီးအကောင်အထည်ဖော်ဆောင်ရွက်သွားမှာဖြစ်ပြီး ယင်းသို့ ဆောင်ရွက် တဲ့အခါမှာ ကမ္ဘာ့ဘဏ်က လိုအပ်တဲ့နည်းပညာ အကူအညီများအပြင် သက်သာမှုရှိတဲ့ နှစ်ရှည်ချေးငွေ ပေးအပ်၍ ကူညီလာခြင်းဖြစ်ပါကြောင်း တင်ပြအပ်ပါတယ်။ ဒုတိယအချက်အနေဖြင့် ကမ္ဘာ့ဘဏ်ချေးငွေနဲ့ အကောင်အထည်ဖော် ဆောင်ရွက်ရခြင်းကို တင်ပြပါမယ်။ နိုင်ငံတော်ဖွံ့ဖြိုးရေးအတွက် ဆောင်ရွက်ရန် လုပ်ငန်းစဉ် များစွာရှိတဲ့အတွက် သုံးစွဲရမယ့် ငွေကြေးပမာဏဟာလည်း လွန်စွာများပြားပါတယ်။ အခြေခံအဆောက်အအုံများ၊ ပညာရေး၊ ကျန်းမာရေး၊ လူ့အရင်းအမြစ်ဖွံ့ဖြိုးရေး၊ သဘာဝဘေးကာကွယ်ရေး စသည်ဖြင့် လုပ်ငန်းများစွာရှိသော်လည်းပဲ နိုင်ငံတော်ကသုံးစွဲနိုင်တဲ့ ဘတ်ဂျက်ပမာဏဟာ အကန့်အသတ်ရှိနေတဲ့အပြင် ဘတ်ဂျက်လိုငွေပြမှုဟာလည်း နှစ်စဉ်ရှိနေတာကိုလည်း လွှတ်တော်ကိုယ်စားလှယ်ကြီးများအားလုံး သိရှိပြီးဖြစ်ပါတယ်။ ဒါကြောင့် ဖွံ့ဖြိုးရေးလုပ်ငန်းစဉ်များကို ဆောင်ရွက်တဲ့နေရာမှာ လိုအပ်တဲ့ ရင်းနှီးမြှုပ်နှံမှုအတွက် တိုင်းပြည်ရဲ့ ဘဏ္ဍာရန်ပုံငွေတစ်ခုတည်းနဲ့ မလုံလောက်တာဟာ သိသာထင်ရှားတဲ့အချက် ဖြစ်နေ ပါတယ်။ ဖွံ့ဖြိုးပြီး၊ ဖွံ့ဖြိုးဆဲ နိုင်ငံအားလုံးဟာ နိုင်ငံစီးပွားရေးဖွံ့ဖြိုးတိုးတက်အောင် ဆောင်ရွက်ရာမှာ နိုင်ငံဘတ်ဂျက်တစ်ခုတည်းနဲ့ မလုံလောက်ဘဲ ပြည်တွင်းပြည်ပချေးငွေများ ရယူသုံးစွဲရခြင်းဟာ နိုင်ငံ အစိုးရများအတွက် ပုံမှန် လုပ်နည်းလုပ်ဟန်တစ်ခုပဲ ဖြစ်ပါတယ်။ ယခုအခါမှာ ကျွန်တော်တို့နိုင်ငံရဲ့ ဒီမိုကရေစီ ဖြစ်ထွန်းလာမှု၊ ကမ္ဘာ့နိုင်ငံများနှင့်ဝင်ဆံ့လာမှု၊ ဖွံ့ဖြိုးမှုအဆင့်တို့အပေါ်မှာ မူတည်ပြီးတော့ အတိုးမဲ့ချေးငွေ၊ အတိုးသက်သာတဲ့ချေးငွေ၊ အထောက်အပံ့စသည်များကိုလည်း ပို၍ပို၍ ရရှိလျက်ရှိပါတယ်။ ဖွံ့ဖြိုးမှု နောက်ကျကျန်ခဲ့တဲ့ နိုင်ငံတော်ရဲ့ အခြေအနေကို ဒီအကူအညီများကိုအသုံးပြုပြီးတော့ ကျွန်တော်တို့ အနေနဲ့ နိုင်ငံတကာနှင့် ရင်ပေါင်တန်းလာနိုင်အောင် ဝိုင်းဝန်းကြိုးပမ်းဆောင်ရွက်ကြရမှာ ဖြစ်ပါတယ်။ ကမ္ဘာ့ဘဏ်အနေနဲ့လည်း သူ့ရဲ့ ဖွံ့ဖြိုးမှုချေးငွေဆိုင်ရာ မူဝါဒများအရ ၎င်းတို့၏ စည်းကမ်းသတ်မှတ် ချက်များနဲ့ ကိုက်ညီတဲ့၊ ၎င်းတို့ ဦးစားပေးလိုတဲ့ နိုင်ငံများကိုသာ ရွေးချယ်ထုတ်ချေးခြင်း ဖြစ်သည် ကိုလည်း လေ့လာသိရှိရပါတယ်။ သို့ဖြစ်ပါသဖြင့် ယခုကဲ့သို့ နိုင်ငံတော်အတွက်လိုအပ်နေသော စီမံကိန်း တစ်ရပ်အတွက် သက်သာမှုရှိတဲ့ နှစ်ရှည်ချေးငွေအကူအညီနဲ့ အကောင်အထည်ဖော် ဆောင်ရွက်ရခြင်း ဖြစ်ပါကြောင်း တင်ပြအပ်ပါတယ်။ နာယကကြီးနှင့် လွှတ်တော်ကိုယ်စားလှယ်များခင်ဗျာ။ ဒီစီမံကိန်းချေးငွေဟာ အခြား စီမံကိန်း ချေးငွေများနှင့် မတူညီတဲ့အချက်ကိုလည်း ကျွန်တော် ရှင်းလင်းတင်ပြလိုပါတယ်။ ဒီလိုမတူညီတဲ့ အချက် ကတော့ နိုင်ငံတော်ရဲ့ ဘတ်ဂျက်ကို တိုက်ရိုက်ထည့်ဝင်ပေးတဲ့ငွေ (Budget Support) ပါဝင်နေခြင်းပဲ ဖြစ်ပါတယ်။ ကျွန်တော်ရှင်းလင်း တင်ပြခဲ့သည့်အတိုင်း ချေးငွေ အမေရိကန်ဒေါ်လာ သန်း ၁၀၀ မှာ Budget Support အပိုင်းက သန်း ၆၀ နဲ့ စီမံကိန်းအတွက်သုံးစွဲရန်အပိုင်း သန်း ၄၀ ဟူ၍ ပါဝင်ပါတယ်။Budget Support အမေရိကန်ဒေါ်လာ သန်း ၆၀ ကို ၂၀၁ရ ခုနှစ်မှ ၂၀၂၀ ခုနှစ်အတွင်း သန်း ၂၀၊ ၁၀ သန်း၊ ၁၀ သန်း၊ ၁၅ သန်းဆ၍ တပြီး ယင်ဆစ်ပါတယ်။ ဘက်က ဖြည့်ဆည်းဆောင်ရွက်ပေးရမည့် ညွှန်းကိန်းများနဲ့လည်း ချိတ်ဆက်ထားရှိပါတယ်။ ဤ Budget Support ချေးငွေဟာ ကျွန်တော်တို့ နိုင်ငံအတွက် ပထမဦးဆုံး အတွေ့အကြုံ ဖြစ်ပါတယ်။ ချေးငွေရဲ့ သဘောမှာ နိုင်ငံတော်ရဲ့လိုငွေကို သက်သာစေဖို့နဲ့ နိုင်ငံတော်အစိုးရက ပုံမှန်သုံးစွဲကုန်ကျနေတဲ့ အသုံးစရိတ် များကို ဒီချေးငွေနဲ့ အတိုင်းအတာတစ်ခုအထိ သုံးစွဲနိုင်ရန် ပေးအပ်ခြင်းဖြစ်ပါတယ်။ ဤသည်မှာ ကမ္ဘာ့ဘဏ်ရဲ့ ချေးငွေမူဝါဒ တစ်ခုလည်းဖြစ်ပါတယ်။ သို့ရာတွင် ဤချေးငွေမျိုးကို နိုင်ငံတိုင်းသို့ ပေးအပ် ခြင်းမျိုး မဟုတ်ဘဲ နိုင်ငံတော်နှင့် ပြည်သူအတွက် အမှန်တကယ် အကောင်အထည်ဖော် ဆောင်ရွက် စေလိုတဲ့ စီမံကိန်းမျိုးနဲ့ ချိတ်ဆက်ပြီးတော့မှ ပေးခြင်းဖြစ်ပါတယ်။ လိုအပ်တဲ့ညွှန်းကိန်း သတ်မှတ်ချက် များကို Policy Matrix အဖြစ် နှစ်ဦးနှစ်ဖက် ညှိနှိုင်းသတ်မှတ်ပြီးတော့ ထားရှိပါတယ်။ ဒီလိုထားရှိ ပြီးတော့မှ ပေးအပ်တဲ့ ချေးငွေမျိုး ဖြစ်ပါတယ်။ ကမ္ဘာ့ဘဏ်ရဲ့ စံချိန်စံညွှန်း သတ်မှတ်ချက်နဲ့ ကိုက်ညီတဲ့ နိုင်ငံတွေကိုသာ ရွေးချယ်ထုတ်ချေးခြင်း ဖြစ်ပြီးတော့ စီမံကိန်းလည်း ပြီးမြောက်စေ၊ နိုင်ငံအစိုးရဘက် ကလည်း ချေးငွေကို တင်းကြပ်တဲ့စည်းမျဉ်းစည်းကမ်းတွေနဲ့ သုံးစွဲရခြင်းမျိုးလည်း မဖြစ်စေဖို့ အတွက် အစီအစဉ်တစ်ခုဖြစ်ပါတယ်။ ဒီအမေရိကန်ဒေါ်လာ သန်း ၆၀ ကို သုံးစွဲမယ့်အပိုင်းနဲ့ ပတ်သက်ပြီးတော့ နိုင်ငံတော်ရဲ့ ဘတ်ဂျက်ကို ထည့်ပေးမည့်ငွေ ဖြစ်တဲ့အတွက် မည်သည့်အသုံးစရိတ်အပိုင်းကို ထည့်ပေးမည်ဆိုသည်ကို ကျွန်တော်တို့ ကမ္ဘာ့ဘဏ်နှင့် ဆွေးနွေးတဲ့အခါမှာ ၎င်းတို့က Positive List နှင့် Negative List ဆိုပြီး နှစ်ပိုင်း ရှိကြောင်း၊ Positive List က ကျွန်တော်တို့ အကျုံးဝင်မှုရှိသော၊ သုံးစွဲနိုင်သော အသုံးစရိတ်များ ဖြစ်ပါတယ်။ Eligible Expenditure လို့လည်း ခေါ်ပါတယ်။ ဒီအသုံးစရိတ်တွေမှာ ဝန်ထမ်းလစာတွေ၊ စရိတ်နဲ့ ချီးမြှင့်ငွေတွေ၊ ပြင်ဆင်ထိန်းသိမ်းစရိတ်တွေ၊ ပြည်တွင်းခရီးစရိတ်တွေ၊ ပင်စင်နှင့်ဆုကြေးများနဲ့ လုပ်ငန်း တိုးချဲ့ရန် သာမန်အသုံးစရိတ်များ စသည်တို့ ပါဝင်ပါတယ်။ Negative List မှာတော့ အကျုံးဝင်မှုမရှိတဲ့၊ သုံးစွဲခြင်းမပြုနိုင်တဲ့ အသုံးစရိတ်များ ဖြစ်ပါတယ်။ ဒီအသုံးစရိတ်များမှာတော့ ငွေလုံးငွေရင်း အသုံးစရိတ်များဖြစ်တဲ့ အဆောက်အဦ ဆောက်လုပ်ခြင်းတွေ၊ ပစ္စည်းဝယ်ယူခြင်းတွေ၊ ဧည့်ခံစရိတ်ထဲက ကျွန်တော်တို့ ဧည့်ခံစရိတ်ကဲ့သို့သော သာမန်အသုံးစရိတ်တွေ၊ လက်နက်ခဲယမ်းဝယ်ယူခြင်း၊ အခြားအဖွဲ့အစည်းများက ထောက်ပံ့ပေးပြီးသော အသုံးစရိတ်များ စသည်ဖြင့် ဖြစ်ပါတယ်။ ဒီလိုခွဲခြားထားရခြင်းဟာ ဘတ်ဂျက်သို့ ထည့်ဝင်ပေးသည့်ငွေကို အလေအလွင့် လုံးဝမရှိစေဘဲနဲ့ အမှန်တစ်ကယ် အပြည့်အဝအသုံးပြုတဲ့ အသုံးစရိတ်မျိုး ဖြစ်စေရန်အတွက်ဖြစ်ကြောင်း ကျွန်တော်တို့ သိရပါတယ်။ နာယကကြီးခင်ဗျာ။ ဤချေးငွေအစိတ်အပိုင်းဟာ နိုင်ငံတော်အတွက်ကို အကျိုးကျေးဇူး (၂) ခု ရရှိစေပါတယ်။ ပထမတစ်ခုကတော့ ဘတ်ဂျက်လိုငွေကို ဖြည့်ဆည်းရတဲ့ကိစ္စကို သက်သာစေပါတယ်။ ဥပမာအားဖြင့် ၂၀၁ရ ခုနှစ်အတွက် ရရှိမယ့် အမေရိကန်ဒေါ်လာ သန်း ၂၀ နဲ့ ညီမျှတဲ့ မြန်မာကျပ်ငွေ ၂၄ ဘီလီယံခန့်ကို ပြည်တွင်းကချေးငွေနဲ့ ဖြည့်ဆည်းရပါက အတိုးနှုန်း ၈% ပတ်ဝန်းကျင်ထိ ပေးရမှာ ဖြစ်ပါတယ်။ ကမ္ဘာ့ဘဏ်ချေးငွေဖြင့် ဖြည့်ဆည်းပေးခြင်းဖြစ်သဖြင့် ၀.၇၅% သာ ကျသင့်မှာဖြစ်ပါတယ်။ ဒီအပြင် ချေးငွေသက်တမ်းအားဖြင့်လည်း ၃၈ နှစ်ကြာ ခွဲပြီးတော့ဆပ်ရမှာ ဖြစ်တဲ့အတွက်ကြောင့် တစ်နှစ်လျှင် နည်းနည်းစီသာ ပေးဆပ်သွားရခြင်းမျိုး ဖြစ်ပါတယ်။ ဒုတိယအကျိုးကျေးဇူးကတော့ ချေးငွေ ကြောင့် သက်သာသွားတဲ့ ဘတ်ဂျက်ကို လိုအပ်ပါက နိုင်ငံတော်နှင့် ပြည်သူအတွက်ကို အခြားအရေးကြီးတဲ့ အောက်သို့ တက်လာတယ် ။ နာယကကြီးခင်ဗျာ။ ဒီနေရာမှာ လွှတ်တော်ကိုယ်စားလှယ်အချို့ရဲ့ မေးမြန်းချက်၊ သတင်းမီဒီယာ အချို့ရဲ့ သတင်းမှားယွင်း ရေးသားချက်များနဲ့ ပတ်သက်၍လည်း ရှင်းလင်းတင်ပြခွင့်ပြုပါ။ အဲဒါကတော့ လစာတိုးဖို့ ချေးငွေချေးသလိုလို၊ ဝန်ထမ်းလစာတွေ ပေးစရာမရှိတော့လို့ ချေးငွေချေးသလိုလို ပြောကြခြင်း ဖြစ်ပါတယ်။ ကျွန်တော်တို့ယခုတင်ပြတဲ့ “ငွေရေးကြေးရေးကဏ္ဍ ဖွံ့ဖြိုးတိုးတက်ရေးစီမံကိန်း” အတွက် ချေးငွေဟာ လစာတိုးရန်ကိစ္စနှင့် လုံးဝသက်ဆိုင်မှုမရှိပါ။ အလားတူ “ဝန်ထမ်းလစာပေးရန် ရန်ပုံငွေ မလုံလောက်၍ ငွေချေးယူရသည်” ဟူသော အခြေအမြစ် မရှိသည့် ရေးသားပြောဆိုချက်မျိုးနှင့်လည်း သက်ဆိုင်မှုမရှိပါ။ အထက်မှာ ကျွန်တော်ရှင်းလင်း တင်ပြခဲ့သည့်အတိုင်း ကျွန်တော်တို့ရဲ့ ပုံမှန်ပြုလုပ် ဆောင်ရွက်နေတဲ့ ဘတ်ဂျက်ကို ဤချေးငွေကို ထည့်ဝင်ပေးခြင်းသာဖြစ်ပါတယ်။ “၂၀၁၄ ခုနှစ် လစာ တိုးစဉ်က နိုင်ငံတော်က ကျခံသုံးစွဲခဲ့ရတဲ့ ငွေပေါင်းဟာ ကျပ်ငွေ ၂၆၁ ဘီလီယံခန့် သုံးစွဲခဲ့ရပါတယ်။ ၂၀၁၅ ခုနှစ် လစာနှင့်စရိတ်များ တိုးမြှင့်စဉ်က နိုင်ငံတော်ကသုံးစွဲရတဲ့ ငွေပေါင်းဟာ ၈၃၄ ဘီလီယံ သုံးစွဲခဲ့ရပါတယ်။ ယခုကမ္ဘာ့ဘဏ်က ချေးယူငွေဟာ အမေရိကန် ဒေါ်လာသန်း ၆၀ သာဖြစ်ပြီး မြန်မာ ကျပ်ငွေ ဘီလီယံ ၇၀ ခန့်သာဖြစ်၍ (၄) နှစ်ခွဲပြီးတော့ ရယူရမည်ဖြစ်သဖြင့် ဒီချေးငွေဟာ ဝန်ထမ်းများရဲ့ လစာတိုးမြှင့်သုံးစွဲရေးမှာ မည်သို့မျှ ပါဝင်ပတ်သက်စပ်ဆိုင်မှု မရှိပါကြောင်းနှင့် လစာပေးရန် ငွေ မလုံလောက်၍ ချေးယူရခြင်းမျိုးလည်း လုံးဝမဟုတ်ပါကြောင်း” ရှင်းလင်းတင်ပြအပ်ပါတယ်။ စီမံကိန်းနှင့် ဘဏ္ဍာရေးဝန်ကြီးဌာန ဝန်ထမ်းများအတွက် တစ်နှစ်အတွက် လစာအသုံးစရိတ်မှာ ကျပ် ၂၃ ဘီလီယံခန့် ရှိပါတယ်။ လစာကဲ့သို့သော အသုံးစရိတ်မျိုးဟာ ပွင့်လင်းမြင်သာပြီးတော့ အဂတိလိုက်စားနိုင်မှုလည်း လုံးဝမရှိတဲ့ အသုံးစရိတ်မျိုးဖြစ်ပါတယ်။ ဒါကြောင့် ကမ္ဘာ့ဘဏ်က စီမံကိန်းနှင့်ဘဏ္ဍာရေးဝန်ကြီးဌာန၏ ဝန်ထမ်းများအတွက် လစာနှင့်စရိတ်၊ ပင်စင်စတဲ့ခေါင်းစဉ်များကို အကျုံးဝင်သည့် အသုံးစရိတ်များအဖြစ် သတ်မှတ်ပြီး သုံးသင့်ပါကြောင်း အဆိုပြုခဲ့ခြင်းဖြစ်ပါတယ်။ ယင်းသို့ အဆိုပြုတဲ့နေရာမှာ “လုပ်ငန်းတိုးချဲ့ရန် သာမန်အသုံးစရိတ်များ”လည်း ပါဝင်ခဲ့တဲ့ အတွက်ကြောင့် စာသားကိုလိုရာဆွဲပြီး ပြောဆိုမှုမျိုးဖြစ်သွားပါတယ်။ နာယကကြီးခင်ဗျာ။ ဆက်လက်၍ လွှတ်တော်ကိုယ်စားလှယ် ဒေါ်ခင်စန်းလှိုင်ရဲ့ ဆွေးနွေးချက် ဖြစ်တဲ့ နိုင်ငံတော်ရဲ့ စီးပွားရေးမူဝါဒများနှင့် ကိုက်ညီမှုရှိစေရန်ကိစ္စနှင့် စပ်လျဉ်းပြီး တင်ပြလိုပါတယ်။ ဒီစီမံကိန်းဟာ စီးပွားရေးမူဝါဒ နံပါတ် (၈) အချက်ဖြစ်တဲ့ “အိမ်ထောင်စုများ၊ တောင်သူလယ်သမားများ နှင့် စီးပွားရေးလုပ်ငန်းများအတွက် ရေရှည်ဖွံ့ဖြိုးတိုးတက်စေရန် အထောက်အကူပြုစေမည့် ငွေရေးကြေးရေး စနစ်ဖြင့် ဘဏ္ဍာရေးတည်ငြိမ်မှု ရရှိလာစေရေးဆောင်ရွက်ရန်”ဟူသော မူဝါဒကို အဓိက အထောက်အကူ ပြုမယ့် စီမံကိန်းဖြစ်ပါတယ်။ ဒါ့အပြင် ပွင့်လင်းမြင်သာပြီးတော့ ကောင်းမွန်တောင့်တင်းတဲ့ ပြည်သူ့ ဘဏ္ဍာရေး စီမံခန့်ခွဲမှုစနစ်နဲ့ ဘဏ္ဍာရေးအရင်းအမြစ်များ တိုးပွားများပြားလာအောင် ဆောင်ရွက်ရေး၊ အလုပ်အကိုင်ရရှိရေးနဲ့ စီးပွားရေးဖွံ့ဖြိုးမှုကို အထောက်အကူပြုတဲ့ အသေးစား၊ အလတ်စား စီးပွားရေး လုပ်ငန်းများကို ဘဏ္ဍာငွေပံ့ပိုးပေးရေး၊ လူ့စွမ်းအားအရင်းအမြစ်ဖွံ့ဖြိုးရေး၊ အခြေခံအဆောက်အအုံများ ဖွံ့ဖြိုးရေး၊ အသက်မွေးဝမ်းကျောင်းပညာရပ်များ ဖွံ့ဖြိုးတိုးတက်ရေး၊ ပြည်ပရင်းနှီးမြှုပ်နှံမှုများဖွံ့ဖြိုးရေး စတဲ့မူဝါဒများကိုလည်း များစွာအထောက်အကူပြုစေမှာ ဖြစ်ပါတယ်။ နာယကကြီးခင်ဗျာ။ ဆက်လက်ပြီး စီမံကိန်းအတွက် အသုံးပြု မယ့်ချေးငွေ အမေရိကန်ဒေါ်လာ သန်း ၄၀ နဲ့ပတ်သက်၍လည်း ရှင်းလင်းတင်ပြလိုပါတယ်။ TA နှင့် IT Investment များမှာ အဓိကထား အသုံးပြုမှာဖြစ်ပါတယ်။ ငွေရေးကြေးရေးကဏ္ဍ ဖွံ့ဖြိုးတိုးတက်ရေးအတွက် စီမံကိန်းနှင့် ဘဏ္ဍာရေး ဝန်ကြီးဌာနနှင့် မြန်မာနိုင်ငံတော်ဗဟိုဘဏ်တို့က ဖြည့်ဆည်းဆောင်ရွက်ပေးရမယ့် ညွှန်းကိန်းတွေကို ပြည့်မီအောင် ဆောင်ရွက်ဖို့အတွက် ဤ သန်း (၄၀) ကို ကျွန်တော်တို့ အသုံးပြု ဆောင်ရွက်မှာ ဖြစ်ပါတယ်။ ငွေရေးကြေးရေးကဏ္ဍလို့ ဆိုတဲ့နေရာမှာ ဘဏ်လုပ်ငန်းကဏ္ဍနဲ့ ဘဏ်လုပ်ငန်း မဟုတ်တဲ့ကဏ္ဍ ဆိုပြီးတော့ တွေ့မြင်ရမှာဖြစ်ပါတယ်။ မြန်မာနိုင်ငံမှာ ဘဏ်လုပ်ငန်းကဏ္ဍကို မြန်မာနိုင်ငံတော် ဗဟိုဘဏ်က ကြီးကြပ် ကွပ်ကဲပြီး ဘဏ်မဟုတ်တဲ့ ငွေရေးကြေးရေး လုပ်ငန်းကဏ္ဍများဖြစ်တဲ့ အသေးစားငွေရေးကြေးရေး လုပ်ငန်းကဏ္ဍ၊ အာမခံလုပ်ငန်းကဏ္ဍ၊ အရင်းအနှီးဈေးကွက်ကဏ္ဍတွေကို စီမံကိန်းနှင့် ဘဏ္ဍာရေး ဝန်ကြီးဌာနက ကြပ်မတ်ကွပ်ကဲပါတယ်။ ကဏ္ဍ ၂ ခုလုံးမှာ ပုဂ္ဂလိကဘဏ်တွေ ပုဂ္ဂလိကငွေကြေး ကုမ္ပဏီတွေ၊ Leasing Company တွေ၊ ပုဂ္ဂလိကအာမခံလုပ်ငန်းတွေ၊ အသေးစားငွေရေးကြေးရေး အဖွဲ့ အစည်းတွေ၊ ပုဂ္ဂလိကငွေချေးသက်သေခံလက်မှတ်များ လဲလှယ်၊ ရောင်းဝယ်ရေး ကုမ္ပဏီများစတဲ့ ပုဂ္ဂလိက ငွေရေး ကြေးရေး အဖွဲ့ အစည်းများ များစွာပါဝင်ပါတယ်။ ဒါကြောင့် ဒီစီမံကိန်းဟာ လွှတ်တော်ကိုယ်စားလှယ် အချို့ ဆွေးနွေးခဲ့သလို အစိုးရအတွက်သာ ရည်ရွယ်ဆောင်ရွက်ခြင်းမျိုး မဟုတ်ဘဲ အစိုးရနှင့် ပုဂ္ဂလိက ကဏ္ဍ ၂ ခုလုံးအတွက် ဦးတည်ဆောင်ရွက်ခြင်း ဖြစ်ပါကြောင်း တင်ပြလိုပါတယ်။ ဘဏ်လုပ်ငန်းကဏ္ဍမှာလည်း နိုင်ငံခြားဘဏ်ခွဲ ၁၃ ခုကို Whole Sale Banking လုပ်ငန်းများ ဆောင်ရွက်ခွင့်ပြုခဲ့ပြီး ဖြစ်ပါတယ်။ အသေးစား ငွေရေးကြေးရေးကဏ္ဍမှာ ပြည်တွင်းကုမ္ပဏီ ၁၀၉ ဖွဲ့၊ INGO ၅ ဖွဲ့၊ NGO၂၄ ဖွဲ့၊ ပြည်ပကုမ္ပဏီ ၂၄ ဖွဲ့၊ အစုစပ်ကုမ္ပဏီ ၄ ဖွဲ့တွေကို ခွင့်ပြုခဲ့ပြီး ၎င်းအဖွဲ့များဟာ မြန်မာနိုင်ငံတစ်ဝန်းလုံးမှာ အသေးစား ငွေရေးကြေးရေးလုပ်ငန်းဝန်ဆောင်မှုများ ပေးလျက်ရှိပါတယ်။ အာမခံလုပ်ငန်းကဏ္ဍမှာလည်း ပြည်တွင်းကုမ္ပဏီ ၁၁ ခု၊ ပြည်ပအာမခံကိုယ်စားလှယ်ရုံးများ ဖွင့်လှစ်ခွင့် ပြုလျက်ရှိပါတယ်။ ဒီအဖွဲ့အစည်းတွေဟာ ပြည်သူတွေရဲ့ ငွေကြေးဝန်ဆောင်မှု လိုအပ်ချက်ကို ဖြည့်ဆည်း ဆောင်ရွက်ပေးနေပါတယ်။ ဒီငွေရေးကြေးရေးကဏ္ဍ ဖွံ့ဖြိုးတိုးတက်ရေးစီမံကိန်းဟာ ပြည်သူများအတွက် ငွေကြေးဝန်ဆောင်မှုတွေကို အလွယ်တကူပိုမိုရရှိဖို့၊ ကုန်ကျစရိတ်များသက်သာဖို့၊ ပြည်သူတွေကို အကာအကွယ်ပြုဖို့ စတဲ့လုပ်ငန်းများကို တာဝန်ယူဆောင်ရွက်မယ့် စီမံ/ဘဏ္ဍာနဲ့ မြန်မာနိုင်ငံတော် ဗဟိုဘဏ်ဝန်ထမ်းများ အရည်အသွေးတည်ဆောက်ပေးဖို့နဲ့ IT အဆင့်မြှင့်ပေးဖို့ ခေတ်မီဖွံ့ဖြိုးတိုးတက်အောင် ပြုပြင်ပြောင်းလဲရပေးဖို့ နိုင်ငံပိုင်ဘဏ်များရဲ့ စွမ်းဆောင်ရည်ကိုပိုမိုပြည့်ဝစွာ ဆောင်ရွက်နိုင်ဖို့တွေကို အကောင်အထည်ဖော်မှာ ဖြစ်ပါကြောင်း တင်ပြအပ်ပါတယ်။ ဒီအမေရိကန်ဒေါ်လာ သန်း ၄၀ ကို စီမံ/ဘဏ္ဍာအနေနဲ့ သုံးစွဲတဲ့နေရာမှာ နိုင်ငံပိုင်ဘဏ်များ ပြုပြင်ပြောင်းလဲ ဖွဲ့စည်းခြင်းအတွက် နည်းပညာအကြံပေးလုပ်ငန်းများ ဆောင်ရွက်ခြင်း၊ အပြည်ပြည် ဆိုင်ရာ စာရင်းစစ်အဖွဲ့များနဲ့ စာရင်းစစ်ဆေးခြင်း၊ Corporate Governance Framework ၊ ဥပဒေအရ go28:9 Legal Structurei gļos:quagpasišasgoe: Risk Management Framework Supervisory Standard ရေးဆွဲသတ်မှတ်ခြင်း၊ လုပ်ငန်းစွမ်းဆောင်ရည်မြှင့်တင်ခြင်း Operational Efficiency နဲ့ IT စနစ်အဆင့်မြှင့်ရေးတို့အတွက် အမေရိကန်ဒေါ်လာ ရ သန်း သုံးစွဲမှာဖြစ်ပြီး အလားတူ ငွေရေးကြေးရေးကြီးကြပ် စစ်ဆေးရေးဦးစီးဌာနရဲ့ ဖွဲ့စည်းတည်ဆောက်ပုံ လုပ်ငန်းတာဝန်များကို နိုင်ငံတကာ စံချိန်စံညွှန်းများနဲ့ ကိုက်ညီစေရန် ပြန်လည်သုံးသပ်မှု၊ လုပ်ငန်းဆောင်ရွက်မှု မူဝါဒနှင့် လုပ်ထုံးလုပ်နည်းများ ပြင်ဆင်ရေးဆွဲခြင်း၊ ကြီးကြပ်ကွပ်ကဲမှု လက်စွဲပြုစုခြင်း၊ အသင်းဝင်ကာကွယ်ရေး မူဘောင်များ သတ်မှတ်ရေးဆွဲခြင်း၊ ဝန်ထမ်းများ အရည်အသွေး တည်ဆောက်ခြင်းနှင့် IT စနစ် အဆင့်မြှင့်တင်ခြင်းတွေမှာ အမေရိကန်ဒေါ်လာ ရ သန်းသုံးစွဲမှာ ဖြစ်ပါတယ်။ ဒီဘဏ်မဟုတ်တဲ့ ငွေရေးကြေးရေးအဖွဲ့အစည်းများကို စွမ်းဆောင်ရည် ပြည့်ဝစွာ ကြီးကြပ်ကွပ်ကဲဖို့အတွက် ဒီရည်မှန်းချက် များကို အောင်မြင်စေရန် အကောင်အထည်ဖော်ရမည့် ညွှန်းကိန်းများ ပြည့်မီစေရန်အတွက် Project Coordinating Unit ကို ထားရှိပြီး ဆောင်ရွက်မှာ ဖြစ်ပါတယ်။ ဒီ Unit အနေနဲ့ စီမံကိန်းကာလ တစ်လျှောက်လုံးအတွက်ကို အမေရိကန်ဒေါ်လာ ၁ သန်း သုံးစွဲရန်လျာထားပါတယ်။ TA နှင့် IT အသုံးစရိတ်များဟာ ဖြည့်ဆည်းရမယ့် ညွှန်းကိန်းများကို အောင်မြင်စေဖို့ လက်တွေ့အကောင်အထည်ဖော် ဆောင်ရွက်ရာမှာ သုံးစွဲရန်ဖြစ်ပြီးတော့ အသုံးစရိတ်ကိုလည်း ဆောင်ရွက်ရမယ့်လုပ်ငန်းစဉ်၊ ကုန်ကျ စရိတ်၊ သတ်မှတ်ချက်တွေကို တိကျစွာ ဖော်ပြအကောင်အထည်ဖော်နိုင်မှသာ ဆောင်ရွက်မှု အပေါ်မှာ မူတည်ပြီးတော့ ထုတ်ချေးသွားမှာ ဖြစ်ပါကြောင်း တင်ပြအပ်ပါတယ်။ ၎င်းညွှန်းကိန်းများဟာ ကျွန်တော်တို့ရဲ့ ရည်မှန်းချက်ပဲ ဖြစ်ပါတယ်။ co:acopul Financial Sector oss Soft Infrastructure 6818:cos Financial Sector gl :08:05m.quss sə@s:cas Hard Infrastructure qp:good cod:oß:wondzw869:1 သယ်ယူပို့ဆောင်ရေး၊ လျှပ်စစ်စသည်တို့ကဲ့သို့ တိုင်းတာရန် ခက်ခဲပါတယ်။ သို့ရာတွင် ကျွန်တော်တို့ အနေဖြင့် ငွေကြေးဝန်ဆောင်မှုတွေကို ပြည်သူတွေ ဘယ်လောက် အဆင်ပြေပြေ သုံးနိုင်ပြီလဲ၊ ပြည်တွင်း ပြည်ပက ရင်းနှီးမြှုပ်နှံမှုတွေ ဘယ်လောက်အထိ ငွေကြေးဝန်ဆောင်မှုလုပ်ငန်းမှာ ပါဝင်ဆောင်ရွက် နိုင်ပြီလဲ၊ ရယူသုံးစွဲခြင်းတွေကို ဆောင်ရွက်နိုင်ပြီလဲ၊ နိုင်ငံပိုင်ဘဏ်တွေ ဘယ်လောက်ထိ စွမ်းဆောင်ရည် မြင့်လာပြီလဲ၊ အသေးစားငွေရေးကြေးရေးလုပ်ငန်းနဲ့ အာမခံလုပ်ငန်းကဏ္ဍတွေ ဘယ်လောက်ထိ တည်ငြိမ်ခိုင်မာစွာ ဖွံ့ဖြိုးတိုးတက်လာပြီလဲ ဆိုတာတွေနဲ့ တိုင်းတာရမှာဖြစ်ပါတယ်။ Soft Infrastructure အနေနဲ့ ကျွန်တော်တို့ ချက်ချင်း လက်ငင်းအကျိုးရလဒ်ကို တင်ပြနိုင်တဲ့သဘောမျိုးမရှိဘဲနဲ့ င်းအတာနဲ့ ဆောင်ရွက်ရတဲ့ လုပ်ငန်းသဘာဝဖြစ်ပါတယ်။ ပညာရေးစနစ်တို့၊ ကျန်းမာရေးစနစ်တို့ မြှင့်တင်ရေး၊ လူ့စွမ်းအားအရင်းအမြစ်ဖွံ့ဖြိုးရေး လုပ်ငန်းစဉ်များဟာလည်း အလားတူပဲ Soft Infrastructure များဖြစ်ပါတယ်။ စီမံကိန်းနှင့်ဘဏ္ဍာရေးဝန်ကြီးဌာနနှင့် မြန်မာနိုင်ငံတော်ဗဟိုဘဏ်တို့ဟာ မြန်မာနိုင်ငံရဲ့ ငွေရေးကြေးရေးကဏ္ဍ ဖွံ့ဖြိုးတိုးတက်ရေးအတွက်ကို မိမိတို့ နေ့စဉ်လည်ပတ် လုပ်ကိုင်နေတဲ့ မိမိတို့ရဲ့ မူလတာဝန်များအပြင်ကို ဒီစီမံကိန်းက ပေးအပ်လာမယ့် တာဝန်များကိုလည်း ထပ်မံအပိုထမ်းဆောင် ရမှာ ဖြစ်ပါကြောင်းတင်ပြလိုပါတယ်။ ချေးငွေများကို လေလွင့်ယိုဖိတ်မှုမရှိစေရန် သုံးစွဲခြင်း၊ ပုံမှန် အစီရင်ခံခြင်း၊ အစစ်ဆေးခံနိုင်ရန် ပြင်ဆင်ထားခြင်းတို့ကို ဒုတိယဗိုလ်မှူးကြီး ကျော်ဇင်ဝင်းနှင့် ဒေါ်ခင်စန်းလှိုင်တို့ ဆွေးနွေးတင်ပြသည့်အတိုင်း ပွင့်လင်းမြင်သာမှုရှိစွာဖြင့် စီမံဆောင်ရွက်သွားမှာ ဖြစ်ပါတယ်။ လေးစားအပ်ပါသော နာယကကြီးနဲ့ လွှတ်တော်ကိုယ်စားလှယ်များခင်ဗျာ။ နိဂုံးချုပ်အနေဖြင့် မြန်မာနိုင်ငံရဲ့ ငွေရေးကြေးရေးကဏ္ဍ ဖွံ့ဖြိုးတိုးတက်ရေးစီမံကိန်းအတွက် ကမ္ဘာ့ဘဏ်ထံမှ ရယူမည့် သက်သာမှုရှိသော နှစ်ရှည်ချေးငွေ အမေရိကန်ဒေါ်လာသန်း ၁၀၀ နှင့်စပ်လျဉ်း၍ လွှတ်တော် ကိုယ်စားလှယ်ကြီးများ၏ အကြံပြု ဆွေးနွေးချက်များနှင့် မေးမြန်းချက်များအပေါ် စီမံကိန်းနှင့်ဘဏ္ဍာရေး ဝန်ကြီးဌာနအနေဖြင့် ပြန်လည်ရှင်းလင်း တင်ပြပြီးဖြစ်ပါ၍ ပြည်ထောင်စုလွှတ်တော်မှ အတည်ပြု နိုင်ရေးအတွက် ဆက်လက် ဆောင်ရွက်ပေးနိုင်ပါရန် လေးစားစွာ တင်ပြရင်း နိဂုံးချုပ်အပ်ပါတယ်ခင်ဗျာ။ အားလုံးကိုကျေးဇူးတင်ပါတယ်။</speech>
<speech type="speaker">ဆက်လက်ပြီး မြန်မာနိုင်ငံတော်ဗဟိုဘဏ်က ပြန်လည်ရှင်းလင်းဆွေးနွေးဖို့ဖြစ်ပါတယ်။</speech>
<speech><agency id="36">ဒေါ်ခင်စောဦး(ဒုတိယဥက္ကဋ္ဌ၊ မြန်မာနိုင်ငံတော်ဗဟိုဘဏ်)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်များအားလုံး ကိုယ်စိတ်နှစ်ဖြာ ကျန်းမာ ချမ်းသာပြီး မင်္ဂလာအပေါင်းနှင့် ပြည့်စုံပါစေကြောင်း ဆုမွန်ကောင်းတောင်းရင်းနဲ့ ကျွန်မ ဂါရဝပြု နှုတ်ခွန်း ဆက်သအပ်ပါတယ်။ ကျွန်မကတော့ မြန်မာနိုင်ငံတော်ဗဟိုဘဏ်၊ ဒုတိယ ဥက္ကဋ္ဌ ဒေါ်ခင်စောဦး ဖြစ်ပါတယ်။ ပထမ ဦးစွာ သြဂုတ်လ ၁၂ ရက်နေ့က ပြည်ထောင်စုလွှတ်တော် ဒုတိယပုံမှန်အစည်းအဝေး ပဉ္စမနေ့မှာ မြန်မာနိုင်ငံ ငွေရေးကြေးရေးကဏ္ဍ ဖွံ့ဖြိုးတိုးတက်ရေးစီမံကိန်းဆောင်ရွက်ရန် ကမ္ဘာ့ဘဏ်မှရယူမည့် အမေရိကန် ဒေါ်လာ သန်း ၁၀၀ ချေးငွေနဲ့စပ်လျဉ်းပြီးတော့ အားသာချက်၊ အားနည်းချက်များကို ဆွေးနွေး အကြံပြု ပေးခဲ့ကြသော လွှတ်တော်ကိုယ်စားလှယ်များကို အထူးကျေးဇူးတင်ရှိပါကြောင်းကို ပထမဦးစွာ ပြောကြား လိုပါတယ်။ နာယကကြီးရှင်။ ယင်းနေ့အစည်းအဝေးတွင် လွှတ်တော်ကိုယ်စားလှယ်များရဲ့ ဆွေးနွေးချက် များနဲ့ မေးမြန်းချက်များကို ခြုံငုံပြီးတော့ မြန်မာနိုင်ငံတော်ဗဟိုဘဏ်က အမေရိကန်ဒေါ်လာ ၂၅ သန်းဖြင့် အကောင်အထည်ဖော်ဆောင်ရွက်မည့် စီမံကိန်း (၄) ခုကို ဆက်လက်ရှင်းလင်း တင်ပြသွားမှာဖြစ်ပါတယ်။ ပထမစီမံကိန်းလုပ်ငန်းဖြစ်တဲ့ ဘဏ်လုပ်ငန်းကဏ္ဍ အရည်အသွေးမြှင့်တင် တည်ဆောက်ရေး အတွက် ငွေရေးကြေးရေးလုပ်ငန်းဆိုင်ရာ အဆင့်မြှင့်သင်တန်းကျောင်းဖွင့်လှစ်ရေး ဆောင်ရွက်ခြင်းလုပ်ငန်း အတွက် အမေရိကန်ဒေါ်လာ ၆ သန်းနဲ့ ဆောင်ရွက်မယ့်စီမံကိန်းကို ရှင်းလင်းတင်ပြသွားပါမယ်။ ခေတ်မီသင်ကြားရေး အထောက်အကူပစ္စည်းကိရိယာများ တပ်ဆင်ထားတဲ့ အဆင့်မြင့် သင်တန်းကျောင်း ဖွင့်လှစ်ပြီးတော့ ငွေရေးကြေးရေးကဏ္ဍအတွက် အရေးပါတဲ့ ဘာသာရပ်များဖြစ်တဲ့ ငွေရေးကြေးရေးကဏ္ဍ ကြပ်မတ်ကွပ်ကဲခြင်းနှင့် ကြီးကြပ်စစ်ဆေးခြင်းလုပ်ငန်း၊ ဗဟိုဘဏ်လုပ်ငန်းများနှင့် အခြေခံ ကူးသန်း ရောင်းဝယ်ရေးဘဏ်လုပ်ငန်းများ၊ စာရင်းစစ်နှင့် စာရင်းကိုင်လုပ်ငန်းများ၊ ငွေရေးကြေးရေး ဈေးကွက်များ၊ ငွေရေးကြေးရေးဆိုင်ရာ ပညာပေးခြင်း (Financial Literacy) စသည်တို့ ပါဝင်သော သင်ရိုးညွှန်းတန်းများ ရေးဆွဲပြီးတော့ သင်တန်းများ ပို့ချသွားမှာ ဖြစ်ပါတယ်။ သို့ဖြစ်တဲ့အတွက်ကြောင့်မို့လို့ ဗဟိုဘဏ်ရှိဝန်ထမ်းများသာမက နိုင်ငံပိုင်နှင့် ပုဂ္ဂလိကဘဏ်များ၊ ဘဏ်မဟုတ်သော ငွေရေးကြေးရေးအဖွဲ့အစည်းများအပါအဝင် ငွေရေးကြေးရေးကဏ္ဍတစ်ခုလုံးအတွက် ဝန်ထမ်းများရဲ့ စွမ်းရည်မြှင့်တင် တည်ဆောက်ရေးကို ဆောင်ရွက်ပေးနိုင်မှာ ဖြစ်တဲ့အတွက်ကြောင့်မို့လို့ ငွေရေးကြေးရေးကဏ္ဍတစ်ခုလုံး ဖွံ့ဖြိုးတိုးတက်ရေးကို အထောက်အကူပြုနိုင်မှာဖြစ်ကြောင်းကို တင်ပြအပ် ပါတယ်။ ဒါ့အပြင် ငွေရေးကြေးရေးကဏ္ဍမှာ လူတိုင်းပါဝင်ရေး(Financial Inclusion) မှာ ငွေရေးကြေးရေး ကဏ္ဍမှ ငွေရေးကြေးရေးဝန်ဆောင်မှုများ ရယူခြင်းဆိုင်ရာ အသိပညာပေးမှု (Financial Literacy) ကို အကောင်အထည်ဖော်ရန် လိုအပ်လျက်ရှိပါတယ်။ သို့ဖြစ်တဲ့အတွက်ကြောင့် ငွေရေးကြေးရေးဝန်ဆောင်မှုရယူသူ အကာအကွယ်ပေးရေး (Consumer Protection) ဆိုင်ရာ လုပ်ငန်းစဉ်များ၊ ငွေရေးကြေးရေးဆိုင်ရာ ပညာပေးခြင်း (Financial Literacy Awareness) များအတွက် ပညာပေးအစီအစဉ်များကို အများပြည်သူအတွက် ဆောင်ရွက်ပေးနိုင်မှာ ဖြစ်ပါတယ်။ ဆက်လက်ပြီးတော့ ဒုတိယစီမံကိန်းဖြစ်တဲ့ သတင်းအချက်အလက်နည်းပညာစနစ် တည်ဆောက် ခြင်းနှင့် လူသားအရင်းအမြစ်ဖွံ့ဖြိုးရေး၊ အဖွဲ့အစည်းဆိုင်ရာ ဖွံ့ဖြိုးမှုအစီအစဉ်ရေးဆွဲခြင်း၊ လုပ်ငန်းစဉ် များ အဆင့်မြှင့်တင်ခြင်း (အမေရိကန်ဒေါ်လာ ၂ သန်း) နှင့် ဆောင်ရွက်မယ့်စီမံကိန်းကို ဆက်လက် ပြီးတော့ တင်ပြပါမယ်။ သတင်းအချက်အလက်နည်းပညာ တည်ဆောက်အကောင်အထည်ဖော်ခြင်းမှာ မြန်မာ နိုင်ငံတော်ဗဟိုဘဏ်ရဲ့ Core Banking ဖြစ်သည့် Oracle Accounting System ကို အပြည့်အဝ အကောင်အထည်ဖော်ပြီးနောက်မှာ CBM Net နှင့် ချိတ်ဆက်ပြီးတော့ အလိုအလျောက်ငွေပေးချေခြင်း နှင့် စာရင်းရှင်းလင်းခြင်း ပြုလုပ်နိုင်ရန် လိုအပ်တဲ့ Software နဲ့ Hardware အပိုင်းတပ်ဆင်ခြင်း၊ ယင်း လုပ်ငန်းများအတွက် ဝန်ထမ်းများရဲ့ကျွမ်းကျင်မှုနှင့် စွမ်းရည်မြှင့်တင်ရေးတည်ဆောက်ရေးဆောင်ရွက်မယ့် လုပ်ငန်း ဖြစ်ပါတယ်။ တတိယစီမံကိန်းဖြစ်တဲ့ ငွေပေးချေမှုစနစ် ဖွံ့ဖြိုးတိုးတက်ရေးဆောင်ရွက်ခြင်း (အမေရိကန် ဒေါ်လာ ၁၅ သန်း)နဲ့ ဆောင်ရွက်မယ့်စီမံကိန်းကို ဆက်လက်ပြီးတော့ ရှင်းလင်းတင်ပြပါမယ်။ ငွေပေး ချေမှုနှင့် စာရင်းရှင်းလင်းမှုစနစ် အဆင့်မြှင့်တင်ရန်အတွက် မြန်မာနိုင်ငံရဲ့ ငွေပေးချေမှုစနစ်ကို အပြည်ပြည် ဆိုင်ရာ ငွေပေးချေမှုစနစ်များနှင့် ချိတ်ဆက်နိုင်ရန်နှင့် အာဆီယံငွေပေးချေမှုကွန်ရက်သို့ ဝင်ရောက်နိုင်ရန် လက်ရှိ CBM Net စနစ်ကို အပြည်ပြည်ဆိုင်ရာ စံသတ်မှတ်ချက်ဖြစ်တဲ့ ISO 2022 standard အဖြစ်ရောက်ရှိရေးဆောင်ရွက်ရန်၊ ပမာဏကြီးမားသော ပေးချေမှုများအတွက် ် တစ်ပြေးညီ 059€:ne:w::caosgompos ojaloocpzado Liquidity Management Function og ဖြည့်စွက်နိုင်ရန်နှင့် ဗဟိုဘဏ်နှင့် ဘဏ်များရဲ့ Core Banking System ကို CBM Net နဲ့ တိုက်ရိုက် ချိတ်ဆက်နိုင်ရန်အတွက် လိုအပ်တဲ့ Interface ကိုဆောင်ရွက်ရန် ဗဟိုဘဏ်သို့ လာရောက်ဆောင်ရွက်ရတဲ့ Cheque လက်မှတ်စာရင်းရှင်းလင်းမှု (Mechanized Cheque Clearing) မှ နိုင်ငံတစ်ဝှမ်းရှိ ဘဏ် များမှ Cheque Image ကိုပေးပို့ပြီးတော့ အလိုအလျောက် စာရင်းရှင်းလင်းနိုင်သော စနစ်သို့ အဆင့်မြှင့်တင် ဆောင်ရွက်ရန်၊ သဘာဝဘေးအန္တရယ်များနှင့် ရင်ဆိုင်ကြုံတွေ့ရပါက ငွေပေးချေမှုနှင့် စာရင်းရှင်းလင်းမှု ကို စဉ်ဆက်မပြတ်ဆောင်ရွက်ပေးနိုင်ရန်အတွက် မိမိတို့ရဲ့ ငွေပေးချေမှုဆိုင်ရာ စနစ်တစ်ခုလုံးကို Back-up Data Centre တစ်ခု တည်ဆောက်ထားရှိရန်တို့လည်း ဆောင်ရွက်သွားမှာဖြစ်ပါတယ်။ အဲဒီလိုငွေပေးချေမှုနဲ့ စာရင်းရှင်းလင်းမှုတွေကို လက်ရှိ Semi-manual နည်းလမ်းနဲ့ ဆောင်ရွက် နေရာကနေပြီးတော့ Electronic နည်းလမ်းဖြင့် အပြည့်အဝဆောင်ရွက်နိုင်ပါက ကုန်ကျစရိတ်ပိုမို သက်သာ ပြီးတော့ မြန်ဆန်ကောင်းမွန်စွာ ဆောင်ရွက်လာနိုင်ခြင်း၊ အစိုးရနှင့် ပုဂ္ဂလိကတို့အကြား E-Payment Platform အားကောင်းခိုင်မာစေခြင်း၊ နိုင်ငံတော်ရဲ့ ဘဏ္ဍာရန်ပုံငွေ သုံးစွဲမှုစာရင်းများကို ် တစ်ပြေးညီ တိကျစွာသိရှိ သုံးသပ်နိုင်ခြင်းနှင့် ငွေကြေးမူဝါဒနည်းလမ်း တစ်ရပ်ဖြစ်တဲ့ Open Market Operation ကို ပိုမိုထိရောက်စွာ ဆောင်ရွက်လာနိုင်မည်ဖြစ်ခြင်းနှင့် ငွေကြေးဈေးကွက်နှင့် ငွေချေးစာချုပ် ဈေးကွက်များ ပိုမိုဖွံ့ဖြိုးလာစေခြင်း စတဲ့အကျိုးကျေးဇူးများကို ရရှိမှာဖြစ်ပါတယ်။ စတုတ္ထစီမံကိန်းကတော့ စီမံကိန်းအကောင်အထည်ဖော်ရန်အတွက် စီမံကိန်းပူးပေါင်းဆောင်ရွက်မှုအဖွဲ့ Project Coordination and Monitoring Unit-PCU goas:f8:com? Geosečicossouzasadiq oloous o$co:qp:0; အရည်အသွေးတည်ဆောက်ခြင်း လုပ်ငန်းပဲ ဖြစ်ပါတယ်။ ဗဟိုဘဏ်မှ အကောင်အထည်ဖော်မယ့် စီမံကိန်းများမှာ စနစ်တကျနဲ့ နိုင်ငံတကာစံနဲ့အညီ ဆောင်ရွက် နိုင်ရန် PCU ဖွဲ့စည်းရမှာဖြစ်ပါတယ်။ ပစ္စည်များဝယ်ယူရာမှာ International Bidding စနစ်ဖြင့် ဝယ်ယူမှာ ဖြစ်တဲ့အတွက်ကြောင့်မို့လို့ Fund Management နှင့် Procurement Management များကို စနစ်တကျနဲ့ နိုင်ငံတကာစံနှုန်းနဲ့အညီ ဆောင်ရွက်နိုင်ရန် ပထမစီမံကိန်းကာလ ၂ နှစ် အတွင်းမှာ နိုင်ငံခြားပညာရှင်များ ငှားရမ်းဆောင်ရွက်ရန်နဲ့ အဲဒီအဆိုပါအဖွဲ့မှာပါဝင်မယ့် ဗဟိုဘဏ်မှ အဖွဲ့ဝင်များကို ကျန်စီမံကိန်းအကောင်အထည်ဖော်မယ့်ကာလမှာ မိမိကိုယ်တိုင်ဆောင်ရွက်နိုင်စေရန် လေ့ကျင့်သင်တန်းများ ပေးရန်ပါဝင်ပါတယ်။ အဲဒီကိစ္စမှာ မိမိတို့ဘက်ကနေ အကျိုးရှိစွာ အကောင်အထည်ဖော်ဆောင်ရွက်သွား နိုင်ရန် သေချာစွာ စိစစ်ဆောင်ရွက်သွားမည်ဖြစ်ပါကြောင်း တင်ပြအပ်ပါတယ်။ နာယကကြီးရှင်။ နောက်ဆုံးအနေနဲ့ လွှတ်တော်ကိုယ်စားလှယ်ကြီးတစ်ဦး ဆွေးနွေးသွားတဲ့ နိုင်ငံခြားဘဏ်များအား မြန်မာ့ဘဏ်လုပ်ငန်းမှာ ပါဝင်ဆောင်ရွက်ခွင့်ပြုခြင်းကိစ္စအတွက် Updated Information ကို ကျွန်မတင်ပြလိုပါတယ်။ ၂၀၁၅ ခုနှစ်အတွင်းမှာ နိုင်ငံခြားဘဏ် ၉ ခုကို မြန်မာနိုင်ငံမှာ ဘဏ်ခွဲဖွင့်လှစ်လုပ်ကိုင်ခွင့် လိုင်စင်များကို ဗဟိုဘဏ်က ထုတ်ပေးခဲ့ပြီးဖြစ်ပါတယ်။ ၂၀၁၆ ခုနှစ်၊ နှစ်ဆန်းပိုင်းမှာ နောက်ထပ် နိုင်ငံခြားဘဏ် ၄ ခုကို ထပ်မံ ရွေးချယ်ခဲ့ပါတယ်။ အဲဒီ ၄ ဘဏ်အနက်မှာ တစ်ဘဏ်က ဘဏ်ခွဲဖွင့်လှစ်လုပ်ကိုင်နေပြီဖြစ်တဲ့အတွက်ကြောင့်မို့လို့ အခုလက်ရှိ ကာလမှာ စုစုပေါင်း နိုင်ငံခြားဘဏ် ၁၀ ဘဏ်ဟာ ဘဏ်ခွဲဖွင့်လှစ်ပြီးတော့ ဘဏ်လုပ်ငန်းများ လုပ်ကိုင် နေပြီဖြစ်ကြောင်း တင်ပြအပ်ပါတယ်။ ကျန်နိုင်ငံခြားဘဏ် ၃ ဘဏ်ကိုလည်း လာမယ့်အောက်တိုဘာလ ကုန်မတိုင်မီ ဘဏ်ခွဲ ဖွင့်လှစ်လုပ်ကိုင်မှာဖြစ်ကြောင်း တင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ပြန်လည်ရှင်းလင်း ဆွေးနွေးလို့ ပြီးပါပြီ။ ကမ္ဘာ့ဘဏ်ထံမှ အမေရိကန်ဒေါ်လာ သန်း ၁၀၀ ချေးယူနိုင်ရန်ကိစ္စကို နိုင်ငံတော်သမ္မတထံမှ တစ်ပေါင်းတည်း ပေးပို့တင်ပြထားသော်လည်း စီမံကိန်းနှင့် ဘဏ္ဍာရေးဝန်ကြီးဌာနနဲ့ မြန်မာနိုင်ငံတော် ဗဟိုဘဏ်တို့က သီးခြားစီအသုံးပြုမှာဖြစ်တဲ့အတွက် လွှတ်တော်ရဲ့ အဆုံးအဖြတ်ရယူရာမှာ ဌာန၊ အဖွဲ့အစည်း တစ်ခုချင်းစီအလိုက် စက်ခလုတ်အသုံးပြုပြီး ဆောင်ရွက်မှာဖြစ်ပါတယ်။ ထောက်ခံဆန္ဒမဲ အရေအတွက်များရင် သဘောတူကြောင်းနဲ့ ကန့်ကွက်ဆန္ဒမဲများရင်တော့ သဘောမတူကြောင်း အတည်ပြု ကြေညာမှာ ဖြစ်ပါတယ်။ ဦးစွာ စီမံကိန်းနှင့်ဘဏ္ဍာရေးဝန်ကြီးဌာနအတွက် ကမ္ဘာ့ဘဏ်ထံမှ အမေရိကန် ဒေါ်လာ ၇၅ သန်း ချေးယူရေးနှင့်စပ်လျဉ်းပြီး လွှတ်တော်ရဲ့ ဆန္ဒရယူပါမယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲ ပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type="speaker">အဆိုကို ထောက်ခံမဲ (၄၉၂)မဲ၊ ကန့်ကွက်မဲ (၂၃)မဲ၊ ကြားနေမဲ (၇)မဲ ဖြစ်ပါတယ်။</speech>
<speech type="speaker">ထောက်ခံဆန္ဒမဲများတဲ့အတွက် မြန်မာနိုင်ငံ၏ ငွေရေးကြေးရေးကဏ္ဍ ဖွံ့ဖြိုးတိုးတက်ရေးစီမံကိန်း ဆောင်ရွက်ရန် စီမံကိန်းနှင့်ဘဏ္ဍာရေးဝန်ကြီးဌာနအတွက် ကမ္ဘာ့ဘဏ်ထံမှ အမေရိကန်ဒေါ်လာ ၇၅ သန်း ချေးယူခွင့်ကို လွှတ်တော်က အတည်ပြုကြောင်း ကြေညာပါတယ်။</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဆက်လက်ပြီး မြန်မာ နိုင်ငံတော်ဗဟိုဘဏ်အတွက် ကမ္ဘာ့ဘဏ်ထံမှ အမေရိကန်ဒေါ်လာ ၂၅ သန်း ချေးယူရေးနှင့်စပ်လျဉ်းပြီး လွှတ်တော်ရဲ့ ဆန္ဒရယူပါမယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါပြီ။ အဆိုကို ထောက်ခံမဲ (၅၀၆) မဲ၊ ကန့်ကွက်မဲ (၁၃) မဲ၊ ကြားနေမဲ (၅) မဲ ဖြစ်ပါတယ်။</speech>
<speech type="speaker">ထောက်ခံဆန္ဒမဲများတဲ့အတွက် မြန်မာနိုင်ငံ၏ ငွေရေးကြေးရေးကဏ္ဍဖွံ့ဖြိုး တိုးတက်ရေးစီမံကိန်းဆောင်ရွက်ရန် မြန်မာနိုင်ငံတော်ဗဟိုဘဏ်အတွက် ကမ္ဘာ့ဘဏ်ထံမှ အမေရိကန် ဒေါ်လာ ၂၅ သန်း ချေးယူခွင့်ကို လွှတ်တော်က အတည်ပြုကြောင်း ကြေညာပါတယ်။</speech>
<title>အစည်းအဝေး ခေတ္တရပ်နားခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ အစည်းအဝေးကို ၂၅ မိနစ်ခန့် ခေတ္တရပ်နားပါမယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီ ခင်ဗျား။</speech>
<speech type="mc">အစည်းအဝေးကို ၂ နာရီ မိနစ် ၅၀ ပြန်လည် စတင်ပါမယ်။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။</speech>
</motion>
<motion>
<title>အစည်းအဝေး ပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များ ခင်ဗျာ။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>နိုင်ငံတော်သမ္မတထံမှ ပေးပို့ထားသော နျူကလီးယားလက်နက်စမ်းသပ်ဖောက်ခွဲမှု အလုံးစုံတားဆီး ပိတ်ပင်ရေးစာချုပ်သို့ မြန်မာနိုင်ငံမှ အတည်ပြုဝင်ရောက်ရေးကိစ္စနှင့် စပ်လျဉ်း၍ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က လွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၈) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များ ခင်များ၊ ကလီးယားလက်နက်စမ်းသပ်ဖောက်ခဲမှ အလံတံတားဆီးပိတ်ပင်ရေးစာချုပ်သိ မြန်မာနိုင်ငံမှ အတည်ပြု ဝင်ရောက်ရေးကိစ္စနဲ့စပ်လျဉ်းပြီး နိုင်ငံတော်သမ္မတထံမှ ပြည်ထောင်စုလွှတ်တော် နာယက ထံသို့ နိုင်ငံတော်သမ္မတရုံးရဲ့ ၁၂-၈-၂၀၁၆ ရက်စွဲပါ စာအမှတ်၊ ၃(၁)/၁/သမ္မတရုံးဖြင့် ပေးပို့ထားပါတယ်။ ယင်းကိစ္စနဲ့စပ်လျဉ်းပြီး သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က လွှတ်တော်သို့ ရှင်းလင်းတင်ပြဖို့ ဖြစ်ပါတယ်။</speech>
<speech><agency id="19">ဦးကျော်တင်(ဒုတိယဝန်ကြီး၊ နိုင်ငံခြားရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့် ပြည်ထောင်စုလွှတ်တော် ကိုယ်စားလှယ်များခင်ဗျား။ ကျွန်တော် ကတော့ နိုင်ငံခြားရေးဝန်ကြီးဌာန ဒုတိယဝန်ကြီး ဦးကျော်တင် ဖြစ်ပါတယ်။ ကျွန်တော့အနေနဲ့ နျူကလီးယားလက်နက်စမ်းသပ်ဖောက်ခွဲမှု အလုံးစုံတားဆီးပိတ်ပင်ရေးစာချုပ် (Comprehensive Nuclear-Test-Ban Treaty, CTBT) og malecossos. E os com.$(8:cos? အတည်ပြု ပါဝင်ရေး (Ratification) ပြုလုပ်ရေးကိစ္စကို ပြည်ထောင်စုလွှတ်တော်ရဲ့ သဘောတူညီချက် ရရှိရေးအတွက် ရှင်းလင်းတင်ပြသွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ ယနေ့ကမ္ဘာကြီးမှာ နျူကလီယားလက်နက် ပြန့်ပွား မှုရဲ့ ခြိမ်းခြောက်မှုအန္တရာယ်ကို ရင်ဆိုင်နေကြရပါတယ်။ ဒါပေမယ့်လည်း နျူကလီယားလက်နက် ပိုင်ဆိုင်နိုင်ရေးအတွက် ကြိုးပမ်းမှုတွေ၊ နောက်ပြီးတော့ ကျွန်တော်တို့ ပိုင်ဆိုင်ပြီး နျူကလီယား လက်နက်ရဲ့ အရည်အသွေး တိုးတက်ကောင်းမွန်အောင် ကြိုးပမ်းမှုတွေအတွက်ကို ကျွန်တော်တို့ နျူကလီးယား စမ်းသပ်ဖောက်ခွဲမှုတွေ ပြုလုပ်နေကြတာတွေ ဆက်လက်ရှိနေတာ ဖြစ်ပါတယ်။ ကျွန်တော်တို့ ကမ္ဘာကြီး ပေါ်မှာ ပထမဆုံးနျူကလီးယားဖောက်ခွဲမှု ဖြစ်ပွားခဲ့တဲ့ ၁၉၄၅ ခုနှစ်ရဲ့ နောက်ပိုင်းကနေ ယနေ့ကျွန်တော်တို့ နျူကလီယားလက်နက်ဖောက်ခွဲမှု အကြိမ်ပေါင်း (၂၀၅၆) ကြိမ်တိုင်တိုင် ရှိခဲ့ပြီ ဖြစ်တယ်လို့ ကျွန်တော်တို့ ဒီ CTBT ရုံးရဲ့ ကိန်းဂဏန်းများအရ သိရှိရပါတယ်။ နျူကလီးယား သိပ္ပံနည်းပညာ အရရော၊ လက်နက်ဖျက်သိမ်းရေးကဏ္ဍရဲ့ ရှုထောင့်အရပါ နိုင်ငံတကာကနေ လက်ခံထားတဲ့ အချက်တစ်ချက်ကတော့ မည်သူမဆို၊ မည်သည့်နိုင်ငံမဆို နျူကလီးယားလက်နက် ရရှိရန်ကြိုးပမ်းခြင်း၊ ဒါမှမဟုတ် ရှိပြီးသားနျူကလီးယားလက်နက်ကို အရည်အသွေးပိုမိုအစွမ်းထက်အောင် ပြုလုပ်ခြင်းတို့ကို ဆောင်ရွက်မယ်ဆိုလို့ရှိရင် နျူကလီးယားလက်နက်များအား တစ်နည်းနည်းနဲ့ စမ်းသပ်ဖောက်ခွဲခြင်း ပြုလုပ်ပြီးမှသာလျှင် လက်တွေ့ အသုံးချနိုင်တဲ့ နျူကလီးယား လက်နက်ထုတ်လုပ်နိုင်ရန် လိုအပ်တဲ့ နည်းပညာအချက်အလက်တွေကို ရရှိမည်ဟူသည့် အယူအဆဖြစ်ပါတယ်။ ဒါကြောင့်မို့လို့ နျူကလီးယား လက်နက်စမ်းသပ်ဖောက်ခွဲမှုမှန်သမျှကို တားဆီးပိတ်ပင်ခြင်းဟာ နျူကလီးယား လက်နက်ပိုင်ဆိုင်ရန် ကြိုးပမ်းမှု၊ နျူကလီးယားလက်နက်များအား အဆင်မြှင့်တင်ရန်ကြိုးပမ်းမှု မှန်သမျှကို တားဆီးရာရောက်နိုင် လိမ့်မယ်လို့ နိုင်ငံတကာကနေပြီးတော့ လက်ခံထားကြပြီးဖြစ်ပါတယ်။ အဆိုပါ အယူအဆကို အကောင်အထည်ဖော်တဲ့အနေနဲ့ ၁၉၉၃ ခုနှစ်မှာ ဂျီနီဗာမြို့မှာရှိတဲ့ လက်နက် ဖျက်သိမ်းရေးညီလာခံမှာ နျူကလီးယားလက်နက်စမ်းသပ်ဖောက်ခွဲမှုကို တားဆီးနိုင်မယ့် နိုင်ငံတကာ စာချုပ်တစ်ရပ် ပေါ်ထွက်လာစေရေးအတွက် စတင်ဆွေးနွေးညှိနှိုင်းခဲ့ကြရာမှာ ၁၉၉၆ ခုနှစ်မှာတော့ ကုလသမဂ္ဂအထွေထွေညီလာခံမှာ အဆိုပါစာချုပ်ကို အတည်ပြု ချမှတ်နိုင်ခဲ့ပါတယ်။ မြန်မာနိုင်ငံမှာ အဆိုပါစာချုပ်သို့ ၁၉၉၆ ခုနှစ်၊ နိုဝင်ဘာလ ၂၅ ရက်နေ့မှာ ပါဝင်လက်မှတ် ရေးထိုးခဲ့ပြီးဖြစ်ပါတယ်။ လက်ရှိအဆိုပါစာချုပ်သို့ နိုင်ငံပေါင်း ၁၈၃ နိုင်ငံမှ လက်မှတ် ရေးထိုးထားပြီးတော့ နိုင်ငံပေါင်း ၁၆၄ နိုင်ငံကနေပြီးတော့ အတည်ပြု ပါဝင်ထားပြီး ဖြစ်ပါတယ်။ အာဆီယံ အဖွဲ့ဝင်နိုင်ငံများမှ စာချုပ်သို့ဝင်ရောက်မှုအခြေအနေကို ကြည့်မည်ဆိုလျှင် လက်ရှိမြန်မာနိုင်ငံနဲ့ ထိုင်းနိုင်ငံကလွဲလို့ ကျန်တဲ့အာဆီယံအဖွဲ့ဝင်နိုင်ငံများအားလုံးဟာ ယင်းစာချုပ်ကို အတည်ပြု ပါဝင် ထားကြပြီးဖြစ်ပါတယ်။ အဆိုပါစာချုပ်ဟာ ယနေ့အာဏာသက်ဝင်ခြင်းမရှိသေးသည့်အတွက် ဥပဒေအရ စည်းနှောင်မှုမရှိသေးကြောင်း တင်ပြလိုပါတယ်။ အဲဒီစာချုပ်အာဏာသက်ဝင်လာစေရန်အတွက် စာချုပ်မှာ သတ်မှတ်ထားတဲ့ အဆင်မြင့်နျူကလီးယားနည်းပညာ ပိုင်ဆိုင်တဲ့နိုင်ငံ ၄၄ နိုင်ငံကနေပြီးတော့ စာချုပ်သို့ အတည်ပြု ပါဝင်လာမှသာလျှင် စာချုပ်ဟာ အာဏာသက်ဝင်လာခြင်း ရှိမည်ဖြစ်ပါတယ်။ အဆိုပါ ၄၄ နိုင်ငံအနက်မှ ၈ နိုင်ငံဖြစ်တဲ့ တရုတ်နိုင်ငံ၊ အီဂျစ်နိုင်ငံ၊ အီရန်နိုင်ငံ၊ အစ္စရေးလ်နိုင်ငံ၊ အမေရိကန် ပြည်ထောင်စုနိုင်ငံ၊ ကိုရီးယားဒီမိုကရက်တစ်ပြည်သူ့သမ္မတနိုင်ငံ၊ အိန္ဒိယနိုင်ငံနှင့် ပါကစ္စတန်နိုင်ငံတို့ဟာ စာချုပ်သို့ အတည်ပြုပါဝင်ရန် ကျန်ရှိနေကြဆဲဖြစ်ပါတယ်။ စာချုပ်သို့ အတည်ပြု ပါဝင်သည့်နိုင်ငံ အရေအတွက် တိုးပွားလာသည်နှင့်အမျှ အဆိုပါ ၈ နိုင်ငံအား စာချုပ်သို့ အတည်ပြုပါဝင်ရန် နိုင်ငံရေးအရ တွန်းအားပေးရာ ရောက်စေမှာလည်း ဖြစ်ပါတယ်။ ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်တော်ကြီးများခင်ဗျား။ ယခု ဆက်လက်ပြီး ကျွန်တော့အနေဖြင့် စာချုပ်ပါ Article များကို အကျဉ်းချုပ် ရှင်းလင်းတင်ပြလိုပါတယ်။ အဲဒီစာချုပ်မှာ Article (၁၇) ခုပါရှိပါတယ်။ အဲဒီ Article တွေထဲမှာ စာချုပ်ဝင်နိုင်ငံများက လိုက်နာ ရမည့် အခြေခံတာဝန်များ၊ စာချုပ်ဆိုင်ရာအဖွဲ့အစည်း ဖွဲ့စည်းပေးရေး၊ စာချုပ်နှင့်ပတ်သက်၍ အဖွဲ့ဝင် နိုင်ငံများမှ အကောင်အထည်ဖော်ဆောင်ရွက်မှု၊ စာချုပ်အားအကောင်အထည်ဖော်မှုအပေါ် စစ်ဆေးစိစစ်မှု၊ စာချုပ်ပါအချက်များအား မလိုက်နာခြင်းအပေါ် အရေးယူဆောင်ရွက်မှု၊ စာချုပ်နှင့်စပ်လျဉ်း၍ ဖြစ်ပေါ်လာသည့် အငြင်းပွားမှုများအား ဖြေရှင်းခြင်း၊ စာချုပ်အားပြင်ဆင်ခြင်း၊ စာချုပ်အား ပြန်လည် သုံးသပ်ခြင်း၊ စာချုပ်အာဏာသက်ဝင်မှု၊ စာချုပ်သို့ ဝင်ရောက်ရာမှာ ခြွင်းချက်များထားခွင့်မရှိခြင်း စတဲ့ အချက်အလက်တွေ ဖော်ပြပါရှိပါတယ်။ ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်များခင်ဗျား။ ဆက်လက် ပြီးတော့ ကျွန်တော့အနေဖြင့် မြန်မာနိုင်ငံမှ ဤစာချုပ်သို့ အတည်ပြုပါဝင်ခြင်းအားဖြင့် ထမ်းဆောင် ရမယ့် တာဝန်တွေနဲ့ ရရှိမယ့်အကျိုးကျေးဇူးများကို ရှင်းလင်းတင်ပြလိုပါတယ်။ စာချုပ်အဖွဲ့ဝင်နိုင်ငံ များဟာ နျူကလီးယားလက်နက် စမ်းသပ်ဖောက်ခွဲခြင်း၊ နျူကလီးယားဗုံး စမ်းသပ်ဖောက်ခွဲခြင်းတို့ကို လုံးဝရှောင်ရှားကြရမှာ ဖြစ်ပါတယ်။ ထို့အပြင် မိမိရဲ့ ပိုင်နက်နယ်မြေ အတွင်းမှာလည်း ယင်းသို့သော ဖောက်ခွဲမှုမျိုး ပြုလုပ်ခြင်း၊ စမ်းသပ်ဖောက်ခွဲခြင်းမျိုးကို တားဆီးကန့်ကွက်၊ ပိတ်ပင်တားဆီးရမှာ ဖြစ်ပါတယ်။ နောက်ပြီးတော့ ကျွန်တော်တို့ ဒီလိုအလားတူ နျူကလီးယားစမ်းသပ်မှုများမှာ ပါဝင် ပတ်သက်ခြင်း၊ အားပေးခြင်းများကိုလည်း ကျွန်တော်တို့အနေနဲ့ ရှောင်ရှားကြရမှာ ဖြစ်ပါတယ်။ မြန်မာနိုင်ငံ အနေနဲ့ နျူကလီးယားလက်နက်ပိုင်ဆိုင်ရန် နိုင်ငံရေးဆန္ဒ လုံးဝမရှိခြင်း၊ နည်းပညာအရ ကြည့်မည် ဆိုရင်လည်း နျူကလီးယားလက်နက်များ ထုတ်နိုင်လောက်သည့် နည်းပညာမရှိခြင်းတို့ကြောင့် မြန်မာနိုင်ငံ အနေနဲ့ အဆိုပါစာချုပ်အား လိုက်နာပြီးသားဖြစ်ပြီးတော့ အထူးတလည်အကောင်အထည်ဖော်ဆောင်ရွက် ရန် အချက်များမရှိကြောင်း ဖော်ပြလိုပါတယ်။ နျူကလီးယားလက်နက်များနှင့် ပတ်သက်ပြီးတော့ မြန်မာနိုင်ငံကနေပြီးတော့ အစဉ်တစိုက် ကိုင်စွဲထားခဲ့တဲ့ ရပ်တည်ချက်ကတော့ နျူကလီးယားလက်နက်များအား အလုံးစုံဖျက်သိမ်းရေးပင် ဖြစ်ပါတယ်။ ဒီရပ်တည်ချက်နဲ့အညီ နျူကလီးယားလက်နက်ဖျက်သိမ်းရေးဆိုင်ရာ ဆုံးဖြတ်ချက်အဆို မူကြမ်းတွေကို မြန်မာနိုင်ငံကနေပြီးတော့ ကုလသမဂ္ဂအထွေထွေညီလာခံ၊ ဒီပထမကော်မတီလို့ခေါ်တဲ့ လက်နက်ဖျက်သိမ်းရေးကော်မတီမှာ ၁၉၉၅ ခုနှစ်ကစတင်ပြီးတော့ မြန်မာနိုင်ငံကနေ ဦးဆောင်ပြီးတော့ အဆိုပြုတင်သွင်းလျက်ရှိပါတယ်။ ဒီလို ဆောင်ရွက်လျက်ရှိသော်လည်းပဲ မြန်မာနိုင်ငံအနေဖြင့် အခု ကျွန်တော်တင်ပြနေတဲ့ CTBT လို့ခေါ်တဲ့ ဒီစာချုပ်ကို အတည်ပြုပါဝင်ရခြင်းမရှိသေးတဲ့နိုင်ငံ ဖြစ်နေတဲ့ အတွက်ကြောင့်မို့လို့ ထောက်ပြပြောဆိုဝေဖန်မှုများလည်းရှိနေပါတယ်။ ထို့အပြင် ရံဖန်ရံခါမှာ ပြည်တွင်း/ ပြည်ပမီဒီယာတွေကလည်း မြန်မာနိုင်ငံဟာ နျူကလီးယားလက်နက်ရရှိရန် ကြိုးပမ်းလျက် ရှိတဲ့နိုင်ငံ အဖြစ် စွပ်စွဲမှုများရှိနေပါတယ်။ မြန်မာနိုင်ငံကနေပြီးတော့ CTBT လို့ခေါ်တဲ့ ဒီနျူကလီးယား စမ်းသပ်မှု အလုံးစုံပိတ်ပင်ရေးစာချုပ်ကို အတည်ပြုခဲ့မယ်ဆိုလို့ရှိရင်ဖြင့် ထိုသို့သော စွပ်စွဲမှုများ၊ ထောက်ပြမှုများ ပပျောက်သွားစေမှာ ဖြစ်ပါတယ်။ စာချုပ်သို့ အတည်ပြုပါဝင်ပြီးနောက် မြန်မာနိုင်ငံအနေဖြင့် အဏုမြူစွမ်းအင်ကို ငြိမ်းချမ်းသော ရည်ရွယ်ချက်များအတွက် အသုံးချရန်နည်းပညာများကိုလည်း တရားဝင်ရရှိနိုင်မှာ ဖြစ်ပါတယ်။ ဆေးဝါး ကုသရေး၊ သီးနှံများပြုပြင်ထိန်းသိမ်းရေး၊ ပိုးမွှားရောဂါကာကွယ်ရေး၊ အဆင့်မြင့်နည်းပညာများအတွက် သုတေသနဆောင်ရွက်မှုနဲ့ သင်ကြားမှုများ၊ လျှပ်စစ်စွမ်းအင်အတွက်လည်း နျူကလီးယားစွမ်းအင်အား အသုံးချသည့်ကိစ္စရပ်များ၊ စာချုပ်အရ တည်ထောင်ထားသည့် စောင့်ကြည့်ရေးနည်းပညာများကနေ ပြီးတော့ ပံ့ပိုးပေးမယ့် အချက်အလက်များတွင် အပါအဝင်ဖြစ်တဲ့ ဆူနာမီကြိုတင်သတိပေးမှု၊ မြေငလျင် ကြိုတင်သတိပေးမှု ကဲ့သို့သော စတဲ့သဘာဝဘေးအန္တရာယ် ကြိုတင်ကာကွယ်ရေးဆိုင်ရာ အကျိုးအမြတ် များလည်း ရရှိနိုင်မှာ ဖြစ်ပါတယ်။ လက်နက်ဖျက်သိမ်းရေးကဏ္ဍမှာ မြန်မာနိုင်ငံကနေပြီးတော့ တက်ကြွစွာဆောင်ရွက်မှု အခြေအနေ ကိုလည်း တင်ပြလိုပါတယ်။ လွန်ခဲ့တဲ့ (၅) နှစ်ကာလကို ပြန်ကြည့်မယ်ဆိုလျှင် ၂၀၁၃ ခုနှစ်မှာ မြန်မာ နိုင်ငံအနေဖြင့် မြန်မာနိုင်ငံနဲ့ အပြည်ပြည်ဆိုင်ရာ အဏုမြူစွမ်းအင်အေဂျင်စီတို့အကြား နျူကလီးယား ကြပ်မတ်စောင့်ထိန်းရေးဆိုင်ရာ သဘောတူစာချုပ်ရဲ့ နောက်ဆက်တွဲစာချုပ်ကို လက်မှတ်ရေးထိုးခဲ့ပြီး ဖြစ်ပါတယ်။ ဒါ့အပြင် ၂၀၁၄ ခုနှစ်မှာလည်း ဇီဝလက်နက်တားဆီးပိတ်ပင်ရေးစာချုပ်ကိုလည်းကောင်း၊ ၂၀၁၅ ခုနှစ်မှာ ဓာတုလက်နက်တားဆီးပိတ်ပင်ရေး စာချုပ်ကိုလည်းကောင်း အတည်ပြုပါဝင်ခဲ့ပြီး ဖြစ်ပါတယ်။ နိုင်ငံတကာမျက်နှာစာမှာလည်း လက်နက်ဖျက်သိမ်းရေးနှင့်စပ်လျဉ်း၍ မြန်မာနိုင်ငံအပေါ် အသိအမှတ်ပြု ချီးကျူးမှုများလည်း ရှိလာကြပါတယ်။ ဒါ့ကြောင့်မို့လို့ နျူကလီးယားလက်နက် ဖျက်သိမ်းရေး ကဏ္ဍမှာ အင်မတန်အရေးပါအရာရောက်နေတဲ့ ယခု CTBT စာချုပ်ကိုလည်း အတည်ပြု ပါဝင်ခြင်းဟာ မြန်မာနိုင်ငံအတွက် နိုင်ငံရေးအရများစွာ အကျိုးဖြစ်ထွန်းစေမှာ ဖြစ်ပါတယ်။ ဤစာချုပ်သို့ မြန်မာနိုင်ငံမှ အတည်ပြုဝင်ရောက်ရာတွင် သက်ဆိုင်ရာဝန်ကြီးဌာနများကနေပြီးတော့ တာဝန်ရှိသူများအနေဖြင့် စာချုပ်ကို ပိုမိုနားလည်သဘောပေါက်လာစေရန် ရည်ရွယ်လျက် နိုင်ငံခြားရေး ဝန်ကြီးဌာနအနေဖြင့် နျူကလီးယားလက်နက်စမ်းသပ်ဖောက်ခွဲမှု အလုံးစုံတားဆီးပိတ်ပင်ရေး စာချုပ် ဆိုင်ရာအဖွဲ့နဲ့ ရန်ကုန်မြို့ရှိ သြစတြေးလျသံရုံးတို့ ပူးပေါင်းပြီးတော့ CTBT စာချုပ်ဆိုင်ရာ ပညာပေး အလုပ်ရုံဆွေးနွေးပွဲတစ်ခုကိုလည်း ပြီးခဲ့တဲ့ ဇွန်လ ၆ ရက်နဲ့ ရ ရက်နေ့တို့မှာ နေပြည်တော်မှာ ကျင်းပ ပြုလုပ်ခဲ့ပြီးဖြစ်ပါတယ်။ ဒါကြောင့်ဒီစာချုပ်ကို အကောင်အထည်ဖော်ဖို့အတွက် သက်ဆိုင်ရာဝန်ထမ်းတွေက နားလည် သိကျွမ်းမှုရှိအောင်လည်း ကျွန်တော့အနေနဲ့ စီမံဆောင်ရွက်မှုများကို ဆောင်ရွက်ထားခဲ့ပြီ ဖြစ်ပါတယ်။ သို့ဖြစ်ပါ၍ မြန်မာနိုင်ငံအနေဖြင့် နျူကလီးယားလက်နက် စမ်းသပ်ဖောက်ခွဲမှု အလုံးစုံတားဆီးပိတ်ပင် ရေးစာချုပ်သို့ အတည်ပြု ပါဝင်သင့်ပါကြောင်း ပြည်ထောင်စုလွှတ်တော်သို့ လေးစားစွာ ထောက်ခံတင်ပြ အပ်ပါတယ်ခင်ဗျား။</speech>
<title>အထက်ပါကိစ္စနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ် ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၉)ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များ ခင်ဗျား။ နိုင်ငံတော်သမ္မတထံမှ ပေးပို့စာအပါအဝင် စာချုပ်မိတ္တူကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ အထက်ပါကိစ္စနဲ့စပ်လျဉ်းပြီး ဆွေးနွေးလိုတဲ့ လွှတ်တော်ကိုယ်စားလှယ်များရှိပါက ၁၈-၈-၂၀၁၆ ရက်(ကြာသပတေးနေ့) ညနေ ၄ နာရီ (၁၆၀၀ နာရီ) နောက်ဆုံးထားပြီး ပြည်ထောင်စုလွှတ်တော်ရုံး ညွန်ကြားရေးမှူးချုပ်ထံ အမည်စာရင်း တင်သွင်းနိုင်ကြောင်း အသိပေးကြေညာပါတယ်။</speech>
</motion>
<motion>
<title>နိုင်ငံတော်သမ္မတထံမှ ပေးပို့ထားသော အာဆီယံ-အိန္ဒိယ ဗဟိုဌာနတည်ထောင်ခြင်း ဆိုင်ရာ နားလည်မှုစာချွန်လွှာကို မြန်မာနိုင်ငံမှ ပါဝင်လက်မှတ်ရေးထိုးရန် ကိစ္စနှင့်စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၁၀)ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များ ခင်ဗျား။ နိုင်ငံတော်သမ္မတထံမှ ပေးပို့ထားတဲ့ အာဆီယံ-အိန္ဒိယ ဗဟိုဌာနတည်ထောင်ခြင်းဆိုင်ရာ နားလည်မှု စာချွန်လွှာကို မြန်မာနိုင်ငံမှ ပါဝင်လက်မှတ်ရေးထိုးရေးကိစ္စနဲ့ စပ်လျဉ်းပြီး ၃-၈-၂၀၁၆ ရက်တွင် ကျင်းပ ပြုလုပ်တဲ့ ပြည်ထောင်စုလွှတ်တော် ဒုတိယပုံမှန်အစည်းအဝေး တတိယနေ့မှာ သက်ဆိုင်ရာ ပြည်ထောင်စု အဆင့်အဖွဲ့အစည်းဝင်က လွှတ်တော်သို့ ရှင်းလင်းတင်ပြခဲ့ပြီး ဖြစ်ပါတယ်။ ယင်းကိစ္စနဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော်ကိုယ်စားလှယ် (၁၀)ဦး ရှိပါတယ်။ ယခု ဆွေးနွေးမယ့်လွှတ်တော်ကိုယ်စားလှယ်များ တစ်ဦးစီအတွက် သတ်မှတ်ချိန် ၆ မိနစ် အတွင်း ဆွေးနွေးကြဖို့ ဖြစ်ပါတယ်။ ဦးစွာ ဦးဇာနည်မင်း ရွှေကူမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1357">ဦးဇာနည်မင်း (ရွှေကူမဲဆန္ဒနယ်၊ ကချင်ပြည်နယ်)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ တက်ရောက်သူများအားလုံးကို မင်္ဂလာပါဟု ဦးစွာ နှုတ်ခွန်းဆက်သ လိုက်ပါတယ်။ ကျွန်တော်ကတော့ ကချင်ပြည်နယ် ရွှေကူမဲဆန္ဒနယ်၊ ပြည်ထောင်စုလွှတ်တော် ကိုယ်စားလှယ် ဦးဇာနည်မင်း ဖြစ်ပါတယ်။ ကျွန်တော့အနေနဲ့ နိုင်ငံတော်သမ္မတထံမှ ပေးပို့လာသော အာဆီယံ-အိန္ဒိယ ဗဟိုဌာနတည်ထောင်ခြင်းဆိုင်ရာ နားလည်မှုစာချွန်လွှာကို မြန်မာနိုင်ငံမှ ပါဝင်လက်မှတ် ရေးထိုးနိုင်ရန်ကိစ္စကို ထောက်ခံဆွေးနွေးသွားမှာဖြစ်ပါတယ်။ လေးစားအပ်ပါသော နာယကကြီးခင်ဗျား။ ၂၅-၇-၂၀၁၆ ရက်တွင် ကျင်းပသော လာအိုနိုင်ငံ ဗီယန်ကျင်းမြို့၌ ကျင်းပပြုလုပ်သည့် အာဆီယံ-အိန္ဒိယအစည်းအဝေးတွင် ၎င်းစာချွန်လွှာကို လက်မှတ် ရေးထိုးနိုင်ရန် အဆိုပြုခဲ့သော်လည်း လက်မှတ်ရေးထိုးနိုင်ခြင်း မရှိခဲ့ပါ။ အဆိုပါစာချွန်လွှာတွင် အဖွဲ့ဝင် နိုင်ငံများအကြားနိုင်ငံရေးနှင့် လုံခြုံရေး၊ စီးပွားရေး၊ လူမှုရေးနှင့် ယဉ်ကျေးမှု ပူးပေါင်းဆောင်ရွက်မှု များကို တိုးမြှင့်ဆောင်ရွက်ခြင်းဖြင့် အာဆီယံ-အိန္ဒိယ မဟာဗျူဟာမြောက် မိတ်ဖက်ဆက်ဆံရေးကို တည်ဆောက်နိုင်ရန်အတွက်လည်းဖြစ်ပါတယ်။ ၂၀၁၄ ခုနှစ်၊ နိုဝင်ဘာလ ၃၀ ရက်နေ့တွင်ကျင်းပခဲ့သော တတိယမြောက် အာဆီယံ-အိန္ဒိယ ထိပ်သီးအစည်းအဝေး၌ လက်မှတ်ရေးထိုးခဲ့သည့် ငြိမ်းချမ်းသော၊ တိုးတက်သော၊ ကြွယ်ဝမှုများကို မျှဝေခံစားမှုရှိသော မိတ်ဖက်ဆက်ဆံရေးကို တည်ထောင်နိုင်ရန်အတွက်လည်း ဖြစ်ပါတယ်။ အာဆီယံအိန္ဒိယ ဗဟိုဌာနတည်ထောင်ခြင်းဆိုင်ရာ နားလည်မှုစာချွန်လွှာကို လေ့လာရာတွင် အပိုဒ် ၂ရ ပိုဒ် တွေ့ရှိ ရမှာဖြစ်ပါတယ်။ ကျွန်တော့အနေဖြင့် ဲ့ညှာသောအားဖြင့် အကျဉ်းချုပ်ဆွေးနွေး တင်ပြသွားမှာ ဖြစ်ပါတယ်။ အာဆီယံ-အိန္ဒိယဗဟိုဌာနသည် Non-Profit Organization ဖြစ်ပြီး၊ ၎င်းဗဟိုဌာနကို အိန္ဒိယနိုင်ငံ နယူးဒေလီမြို့တွင် ထားရှိမည်ဟုလည်းပါရှိပါသည်။ ယင်းစာချွန်လွှာတွင် နိုင်ငံရေး၊ လုံခြုံရေး၊ စီးပွားရေးနှင့်လူမှုရေးဆိုင်ရာ ပူးပေါင်းဆောင်ရွက်မှုများ မဏ္ဍိုင်ကြီး (၃) ရပ်သည် အာဆီယံ-အိန္ဒိယ မဟာဗျူဟာမြောက် မိတ်ဖက်ဆက်ဆံရေးကို ရှင်သန်ခိုင်မာစေရန်အတွက် အတူတကွ ရှေ့သို့လှမ်းချီဟူ၍ ဆောင်ပုဒ်နှင့်အညီ အာဆီယံ၏ မျှော်မှန်းချက် ၂၀၁၅ ကို အကောင်အထည်ဖော် နိုင်ရန်အတွက်လည်း ဖြစ်ပါတယ်။ အာဆီယံဗဟိုဌာန၏ ရုံးသုံးဘာသာစကားသည် အင်္ဂလိပ်စာအဖြစ်ထားရှိမည်ကိုလည်း ဖော်ပြထား တာကိုလည်း တွေ့ရှိရပါတယ်။ အိန္ဒိယနိုင်ငံသည် (၂) နှစ်တာကာလအတွင်း ဗဟိုဌာန၏လုပ်ငန်း လည်ပတ်မှုဆိုင်ရာ ကုန်ကျစရိတ်အားလုံးကို ကျခံသွားမည်ဖြစ်ပါတယ်။ ကျန်သက်တမ်းတွင် အိန္ဒိယ နိုင်ငံမှ ၉၀ ရာခိုင်နှုန်းနှင့် အာဆီယံအဖွဲ့ဝင်နိုင်ငံများမှ ၁၀ ရာခိုင်နှုန်းကို အာဆီယံအဖွဲ့ဝင်နိုင်ငံများမှ အညီအမျှထည့်ဝင်သွားမည်ဖြစ်ကြောင်းကိုလည်း ပါရှိထားပါတယ်။ ၎င်း၏ရန်ပုံငွေများ၊ ငွေကြေးတို့ကို လည်း အိန္ဒိယနိုင်ငံပိုင်နက်နယ်မြေအတွင်းတွင် လွတ်လပ်စွာ လွှဲပြောင်းနိုင်မည် ဖြစ်ပါတယ်။ ထို့အပြင် ၎င်းကိုင်ဆောင်ထားသည့် မည်သည့်ငွေကြေးကိုမဆို အခြားငွေကြေးတစ်ခုခုနှင့် အိန္ဒိယနိုင်ငံနှင့် သက်ဆိုင်ရာ နိုင်ငံခြားလှည့်လည်ရေးစီမံခွင့်ဆိုင်ရာ စည်းမျဉ်းစည်းကမ်းများနဲ့အညီ လဲလှယ်နိုင်မည်ဖြစ်ကြောင်း ကိုလည်း ထည့်သွင်းဖော်ပြထားပါတယ်။ အာဆီယံနှင့် အိန္ဒိယဗဟိုဌာန အတွင်းရေးမှူးချုပ်ရုံးမှ ဝန်ထမ်းနှင့် လစာလုပ်ခငွေများအပေါ်လည်း အခွန်ကင်းလွတ်ခွင့်ရှိကြောင်း ဖော်ပြထားသည်ကိုလည်း တွေ့ရှိရမှာဖြစ်ပါတယ်။ အစည်းအဝေး တက်ရောက်ရန် စာချုပ်ဝင်နိုင်ငံများမှ ကိုယ်စားလှယ်များနှင့် ဆက်စပ်ပုဂ္ဂိုလ်များတို့သည် အိန္ဒိယနိုင်ငံသို့ ပြည်ဝင်ခွင့်အထူးအခွင့်အရေးကိုလည်း ရရှိမှာဖြစ်ပါတယ်။ စာချွန်လွှာအရ ခံစားခွင့်များ၊ ကင်းလွတ် ခွင့်များနှင့် အခွင့်အရေးတို့ကို အလွဲသုံးစားမှုဖြစ်ပေါ်လာပါက ညှိနှိုင်းဆွေးနွေးပြီး အဆိုပါဖြစ်ရပ်မျိုး ဖြစ်ပွားနိုင်ခြင်း ရှိ မရှိနှင့် ရှိပါက ထပ်ဆင့်ပေါ်ပေါက်လာခြင်းမရှိအောင် ဆောင်ရွက်သွားမည် ဆိုတဲ့ အကြောင်းလည်း ဖော်ပြထားပါတယ်။ အိန္ဒိယနှင့် အာဆီယံစာချုပ်ဝင်နိုင်ငံများသည် ကိုယ်ပိုင်အမှတ် အသားများနှင့် တရားဝင်သင်္ကေတအမှတ်အသားများမဆို နားလည်မှုစာချွန်လွှာအရ မှတ်တမ်းတင်ခြင်း၊ သတင်းစာ၊ စာစောင်များထုတ်လုပ်ခြင်း၊ မည်သည့်ပုံနှိပ်ထုတ်ဝေခြင်းကိုမဆို စာချုပ်ဝင်နိုင်ငံများ၏ ကြိုတင်ခွင့်ပြုချက်မရှိဘဲ သုံးစွဲခြင်းကိုလည်း တားမြစ်ကြောင်းကိုလည်း ပါရှိကြောင်းကို တွေ့ရှိရမှာ ဖြစ်ပါတယ်။ ယင်းစာချွန်လွှာအား လက်ခံခြင်း၊ အတည်ပြုခြင်း အကြောင်းကိစ္စအား အဖွဲ့ဝင်နိုင်ငံများ၏ သက်ဆိုင်ရာပြည်တွင်းဥပဒေလုပ်ငန်းစဉ်များနဲ့အညီ ဆောင်ရွက်ရမည်ဖြစ်ကြောင်းကိုလည်း ဖော်ပြထား ပါတယ်။ သို့ဖြစ်ပါ၍ လေးစားအပ်ပါသော လွှတ်တော်ဥက္ကကြီးခင်ဗျား။ အာဆီယံ၏အဓိကမဏ္ဍိုင်(၃) ရပ် ဖြစ်သော အာဆီယံစီးပွားရေးအသိုက်အဝန်းကို ဖော်ဆောင်ခြင်း၊ အာဆီယံ၏နိုင်ငံရေးနှင့် လုံခြုံရေး အသိုင်းအဝိုင်းကို ဖော်ဆောင်ခြင်း၊ အာဆီယံနှင့်လူမှုရေးအသိုင်းအဝိုင်းကို ဖော်ဆောင်ခြင်းဖြင့် အိန္ဒိယ နိုင်ငံနှင့် အိန္ဒိယနိုင်ငံ ဗဟိုဌာနချုပ်ဖွင့်လှစ်ပြီး နားလည်မှုစာချွန်လွှာအား လက်မှတ်ရေးထိုးခြင်းအားဖြင့် အာဆီယံ၏မူဝါဒများကို လျင်မြန်စွာ အကောင်အထည်ဖော်မည်ဖြစ်ကြောင်း တင်ပြရင်းနှင့် နိုင်ငံတော် သမ္မတထံမှပေးပို့လာသော အာဆီယံ-အိန္ဒိယဗဟိုဌာနတည်ထောင်ခြင်းဆိုင်ရာ နားလည်မှုစာချွန်လွှာကို မြန်မာနိုင်ငံမှ ပါဝင်လက်မှတ်ရေးထိုးနိုင်ရေးကိစ္စကို လေးနက်စွာထောက်ခံကြောင်းကို အဆိုပြု အပ်ပါတယ်။ အားလုံးကိုကျေးဇူးတင်ပါတယ်။</speech>
<speech type="speaker">ဆက်လက်ပြီး ဦးခင်မောင်သီ လွိုင်လင်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="428">ဦးခင်မောင်သီ(လွိုင်လင်မဲဆန္ဒနယ်၊ ရှမ်းပြည်နယ်)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့် လွှတ်တော်ကိုယ်စားလှယ်များ၊ ဖိတ်ကြားထားသော ဧည့်သည်တော်များ အားလုံး ကိုယ်စိတ်နှစ်ဖြာ ကျန်းမာချမ်းသာပါစေကြောင်း ဆုတောင်းမေတ္တာပို့သရင်းနဲ့ ရွှင်လန်း ချမ်းမြေ့ ပါစေလို့ နှုတ်ခွန်းဆက်သ ဂါရဝပြုအပ်ပါတယ်။ ကျွန်တော်ကတော့ ရှမ်းပြည်နယ်တောင်ပိုင်း လွိုင်လင် မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးခင်မောင်သီ ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ ၂၀၁၆ ခုနှစ်၊ သြဂုတ်လ ၃ ရက်နေ့ ဒုတိယအကြိမ် ပြည်ထောင်စုလွှတ်တော် ဒုတိယပုံမှန်အစည်းအဝေး တတိယနေ့မှာ နိုင်ငံတော် သမ္မတထံမှ ပြည်ထောင်စုလွှတ်တော် နာယကထံသို့ ပေးပို့တဲ့သဝဏ်လွှာမှာ အာဆီယံ-အိန္ဒိယ ဗဟိုဌာန တည်ထောင်ခြင်းဆိုင်ရာ နားလည်မှုစာချွန်လွှာကို မြန်မာနိုင်ငံမှ ပါဝင်လက်မှတ်ရေးထိုးရေးကိစ္စနဲ့စပ်လျဉ်း ပြီးတော့ ဆွေးနွေးထောက်ခံ တင်ပြသွားပါမယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ အာဆီယံ-အိန္ဒိယ ဆက်ဆံရေးရဲ့ ညှိနှိုင်းရေးတာဝန်ခံနိုင်ငံဖြစ်တဲ့ ဗီယက်နမ်နိုင်ငံရဲ့ နိုင်ငံခြားရေးဝန်ကြီးဌာန နိုင်ငံခြားရေး ဝန်ကြီးက လာအိုပြည်သူ့ဒီမိုကရက်တစ်သမ္မတနိုင်ငံ ဗီယန်ကျန်းမြို့မှာ ၂၀၁၆ ခုနှစ်၊ ဇူလိုင်လ ၂၅ ရက်နေ့မှာ ကျင်းပပြုလုပ်တဲ့ အာဆီယံ-အိန္ဒိယ နိုင်ငံခြားရေးဝန်ကြီးအဆင့် အစည်းအဝေးမှာ အာဆီယံ-အိန္ဒိယ ဗဟိုဌာနတည်ထောင်ခြင်းဆိုင်ရာ နားလည်မှုစာချွန်လွှာကို နိုင်ငံခြားရေးဝန်ကြီးများက လက်မှတ်ရေးထိုး ဂ္ဂ အထက် အပြင် အချို့ကမယ် အကောင်ကောင်များ အသင်းအဖွဲ့ဝင် နိုင်ငံများရဲ့ အစိုးရများနဲ့ အိန္ဒိယသမ္မတနိုင်ငံအစိုးရတို့အကြား အာဆီယံ-အိန္ဒိယဗဟိုဌာန တည်ထောင်ခြင်း ဆိုင်ရာ နားလည်မှုစာချွန်လွှာကို လေ့လာတဲ့အခါမှာ ဘရူးနိုင်း-ဒါရူဆလင်နိုင်ငံ၊ ကမ္ဘောဒီးယားနိုင်ငံ၊ အင်ဒိုနီးရှားသမ္မတနိုင်ငံ၊ လာအိုပြည်သူ့ဒီမိုကရက်တစ်သမ္မတနိုင်ငံ၊ မလေးရှားနိုင်ငံ၊ ပြည်ထောင်စု သမ္မတမြန်မာနိုင်ငံ၊ ဖိလစ်ပိုင်သမ္မတနိုင်ငံ၊ စင်ကာပူသမ္မတနိုင်ငံ၊ ထိုင်းဘုရင့်နိုင်ငံနဲ့ ဗီယက်နမ် ဆိုရှယ်လစ်သမ္မတနိုင်ငံတို့မှ ပါဝင်တဲ့ အရှေ့တောင်အာရှနိုင်ငံများ အသင်းအဖွဲ့ဝင်နိုင်ငံများ၏ အစိုးရများနဲ့ အိန္ဒိယသမ္မတနိုင်ငံအစိုးရတို့မှ အိန္ဒိယသမ္မတနိုင်ငံ နယူးဒေလီမြို့မှာ ၂၀၁၂ ခုနှစ်၊ ဒီဇင်ဘာလ ၂၀ ရက်နေ့မှာ ကျင်းပခဲ့တဲ့ အာဆီယံ-အိန္ဒိယအထိမ်းအမှတ် ထိပ်သီးအစည်းအဝေးပွဲမှာ အာဆီယံအဖွဲ့ဝင် နိုင်ငံများနဲ့ အိန္ဒိယနိုင်ငံခေါင်းဆောင်များမှ ကြေညာခဲ့တဲ့ အာဆီယံနဲ့ အိန္ဒိယအကြား မဟာဗျူဟာမြောက် မိတ်ဖက်ဆက်ဆံရေး တိုးမြှင့်အကောင်အထည်ဖော်မှုကို အသိမှတ်ပြုတဲ့အနေနဲ့လည်းကောင်း၊ ၂၀၁၂ ခုနှစ်၊ ဒီဇင်ဘာလ ၂၀ ရက်နေ့မှာ ကျင်းပခဲ့တဲ့ အာဆီယံ-အိန္ဒိယအထိမ်းအမှတ် ထိပ်သီးအစည်းအဝေးမှာ လက်ရှိလုပ်နိုင်စွမ်းကို အသုံးပြုလျက် အာဆီယံ-အိန္ဒိယ ဗဟိုဌာနတစ်ခု တည်ထောင်ရန် ရည်မှန်းပြီးတော့၊ အာဆီယံ-အိန္ဒိယခေါင်းဆောင်များက ချမှတ်ခဲ့တဲ့ မျှော်မှန်းချက်၊ ထုတ်ပြန်ချက်တွေကို အသိမှတ်ပြုတဲ့ အနေနဲ့ လည်းကောင်း၊ လာအိုပြည်သူ့ဒီမိုကရက်တစ်သမ္မတနိုင်ငံ ဗီယန်ကျန်းမြို့မှာ ၂၀၁၄ ခုနှစ်၊ နိုဝင်ဘာလ ၃၀ ရက်နေ့မှာ ကျင်းပခဲ့တဲ့ တတိယအကြိမ်မြောက် အာဆီယံ-အိန္ဒိယ ထိပ်သီးအစည်း အဝေး လက်မှတ်ရေးထိုးခဲ့တဲ့ ငြိမ်းချမ်းသော၊ တိုးတက်သော၊ ကြွယ်ဝမှုများကို မျှဝေခံစားမှုရှိသော အာဆီယံ-အိန္ဒိယ မိတ်ဘက် ဆက်ဆံရေးတို့ကို အသိမှတ်ပြုတဲ့အနေနဲ့ လည်းကောင်း၊ စာချုပ်ဝင်နိုင်ငံများ အကြား မဟာဗျူဟာနဲ့ နိုင်ငံရေးလုံခြုံရေးဆိုင်ရာ ပူးပေါင်းဆောင်ရွက်မှုကုန်သွယ်မှုနဲ့ ရင်းနှီးမြှုပ်နှံမှု၊ ခရီး သွားလာရေးနဲ့ ယဉ်ကျေးမှု ပူးပေါင်းဆောင်ရွက်ရေးတို့ကို လူသားအရင်းအမြစ်အင်အားကောင်းမှု တို့ဖြင့် ကြီးမားသော အလားအလာများရှိမှုကို အသိမှတ်ပြုဖို့အတွက်ကို ရည်ရွယ်ခဲ့ကြောင်း လေ့လာတွေ့ရှိရ ပါတယ်။ အာဆီယံ-အိန္ဒိယ နားလည်မှုစာချွန်လွှာမှာ အပိုဒ်ပေါင်း ၂ရ ပိုဒ်ပေါင်း ပါရှိခဲ့ပြီးတော့ စာချုပ်မှာ ပြည့်စုံလုံလောက်တဲ့ အခြေအနေတွေကို ကျွန်တော်တို့ လေ့လာတွေ့ရှိခဲ့ရပါတယ်။ အပိုဒ် ၃ မှာ ဗဟိုဌာနချုပ်၏ ရည်ရွယ်ချက်များ အောင်မြင်စေရန် ဗဟိုဌာနသည် စာချုပ်ဝင် နိုင်ငံများ၏ သက်ဆိုင်ရာပြည်တွင်းဥပဒေများ စည်းမျဉ်းစည်းကမ်းများကို နားလည်မှုစာချွန်လွှာအရ ဖော်ပြပါဆောင်ရွက်မှုများကို ထမ်းဆောင်မည်ဟု ဖော်ပြထားကြောင်း တွေ့ရှိရပါတယ်။ ဒီအပိုဒ် ၃ မှာ အပိုဒ် (က) မှ (ဈ) ထိ ပါဝင်တာကိုလည်း လေ့လာတွေ့ရှိခဲ့ရပါတယ်။ အပိုဒ် ၈ မှာ တရားဝင်ရုံးသုံးဘာသာ စကားအဖြစ်နဲ့ အင်္ဂလိပ်စာဗဟိုဌာနကို အင်္ဂလိပ်စာသည် ဗဟိုဌာန၏ တရားဝင်ရုံးသုံးဘာသာစကား အဖြစ်လည်း ဒါသတ်မှတ်ထားကြောင်းလည်း လေ့လာတွေ့ရှိရပါတယ်။ သို့ပါ၍ အရှေ့တောင် အာရှနိုင်ငံများအတွင်း အဖွဲ့ဝင်နိုင်ငံများ၏ အစိုးရများနှင့် အိန္ဒိယသမ္မတ နိုင်ငံအစိုးရတို့အကြား အာဆီယံ-အိန္ဒိယဗဟိုဌာန တည်ထောင်ခြင်းဆိုင်ရာ နားလည်မှုစာချွန်လွှာကို မြန်မာနိုင်ငံအနေဖြင့် ပါဝင်လက်မှတ်ရေးထိုးနိုင်ရန်အတွက် ပြည်ထောင်စုလွှတ်တော်က အတည်ပြု ပေးနိုင်ပါရန် ဆွေးနွေးထောက်ခံ တင်ပြအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<speech type="speaker">ဒေါ်ရွှေရွှေစိန်လတ် ပဲခူးတိုင်းဒေသကြီးမဲဆန္ဒနယ်အမှတ်(၃) ဆွေးနွေးဖို့ဖြစ်ပါတယ်။</speech>
<speech><mp id="1267">ဒေါ်ရွှေရွှေစိန်လတ်(မဲဆန္ဒနယ်အမှတ်-၃၊ ပဲခူးတိုင်းဒေသကြီး)</mp>အားလုံးမင်္ဂလာပါရှင်။ လေးစားရပါသော ပြည်ထောင်စုလွှတ်တော် နာယကကြီးနှင့် ပြည်ထောင်စုလွှတ်တော်ကိုယ်စားလှယ်များ၊ ပြည်ထောင်စုဝန်ကြီးနှင့် လေ့လာရေးလာရောက်ကြသော ဧည့်သည်တော်များ၊ မြန်မာပြည်သူပြည်သား အပေါင်း ကိုယ်စိတ်နှစ်ဖြာ ကျန်းမာချမ်းသာပြီးတော့ မင်္ဂလာအပေါင်းနဲ့ပြည့်စုံကြပါစေလို့ ဂါရဝပြု နှုတ်ခွန်း ဆက်ပါတယ်။ ကျွန်မကတော့ ပဲခူးတိုင်းဒေသကြီး၊ အမှတ်(၃)မဲဆန္ဒနယ်မှ အမျိုးသားလွှတ်တော် ကိုယ်စားလှယ် ဒေါ်ရွှေရွှေစိန်လတ်ပဲဖြစ်ပါတယ်။ ကျွန်မအနေနဲ့ အရှေ့တောင်အာရှနိုင်ငံများ အသင်းအဖွဲ့ဝင်(၁၀)နိုင်ငံနဲ့ အစိုးရတွေရဲ့ အိန္ဒိယ သမ္မတနိုင်ငံ အစိုးရတွေကြားမှာ အာဆီယံဗဟို၊ အိန္ဒိယဗဟိုဌာနတည်ထောင်ခြင်းဆိုင်ရာ နားလည်မှု စာချွန်လွှာနဲ့ ပတ်သက်ပြီး မြန်မာနိုင်ငံကနေ လက်မှတ်ရေးထိုးနိုင်ရေးအတွက် မြန်မာနိုင်ငံရဲ့ ရှုထောင့် ကနေပြီးတော့မှ ထောက်ခံဆွေးနွေး အကြံပြု တင်ပြသွားမှာဖြစ်ပါတယ်။ ခုနတုန်းက ကိုယ်စားလှယ်ကြီး နှစ်ယောက် တင်ပြထားသလိုပဲ ဒီနားလည်မှုစာချွန်လွှာရဲ့ ရည်ရွယ်ချက်တွေက ကျွန်မတို့ အာဆီယံနိုင်ငံရဲ့ ရည်မှန်းချက် ပန်းတိုင်တွေနဲ့ 2025 ASEAN Vision ဖြစ်တဲ့ အတူတကွ ရှေ့သို့လှမ်းချီဆိုတဲ့ မျှော်မှန်းချက်ကို အကောင်အထည်ဖော်တဲ့နေရာမှာ အာဆီယံအသိုက်အဝန်းပေါင်းစပ်နိုင်ရေးအတွက် များစွာအထောက်အကူ ဖြစ်တဲ့အတွက်ကြောင့်မို့လို့ ကျွန်မအနေနဲ့ အာဆီယံအတွက်ရော၊ မြန်မာနိုင်ငံ အတွက်ပါ အပေါင်း လက္ခဏာဆောင်တဲ့ စာချွန်လွှာဖြစ်တဲ့အတွက်ကြောင့်မို့လို့ ထောက်ခံကြိုဆိုကြောင်း ပထမဦးစွာ တင်ပြလိုပါတယ်။ ကျွန်မတို့မြန်မာနိုင်ငံဟာ ပထဝီအနေအထားအရ အရှေ့တောင်အာရှနဲ့ တောင်ပိုင်းတရုတ်ပြည်နယ် တွေကိုပါ ပေါင်းကူးပေးတဲ့အနေအထားမှာ ရှိတဲ့အတွက်ကြောင့်မို့လို့ အာဆီယံတွင်သာမကဘူး။ အရှေ့ အာရှတစ်ခုလုံးတိုးတက်ရေးအတွက် မဟာဗျူဟာကျတဲ့နေရာမှာ ရှိနေပါတယ်။ ဒါကြောင့် အာဆီယံ-အိန္ဒိယနဲ့ မဟာဗျူဟာမြောက်မိတ်ဖတ်ဆက်ဆံရေးကို တိုးမြှင့်အကောင်အထည်ဖော်တဲ့ နေရာမှာဖြစ်စေ၊ စာချုပ်ပါရည်ရွယ်ချက်တွေနဲ့ ဆောင်ရွက်မှုတွေကို အကောင်အထည်ဖော်တဲ့နေရာမှာ ဖြစ်စေ မြန်မာနိုင်ငံဟာ အထူးပဲအရေးပါတဲ့အနေအထားမှာ ရှိပါတယ်။ အာဆီယံဆိုလို့ရှိရင်အာရှနဲ့ပစိဖိတ် ဒေသအတွင်းမှာ အောင်မြင်နေတဲ့ အဖွဲ့အစည်းဖြစ်ပါတယ်။ အဲဒီတော့ အိန္ဒိယနိုင်ငံနဲ့ အာဆီယံဆက်ဆံရေးဟာ ၁၉၉၀ ခုနှစ်များကနေ စတင်ခဲ့ပါတယ်။ အဲဒီကမှတစ်ဆင့် တဖြည်းဖြည်းနဲ့ တိုးတက်လာပါတယ်။ အာဆီယံ-အိန္ဒိယတိုးတက်လာတဲ့ ဆက်ဆံရေး အခြေအနေဟာ ကမ္ဘာ့နိုင်ငံရေးနဲ့ စီးပွားရေးကဏ္ဍတွေအတွက် အထူးပဲအရေးပါခဲ့ပါတယ်။ အိန္ဒိယရဲ့ ၁၉၉၀ ခုနှစ်များဆီက Look East ပေါ်လစီကနေပြီးတော့မှ ၂၀၁၄ ခုနှစ် Act East ပေါ်လစီဟာ ဒီအိန္ဒိယ-အာဆီယံ ပူးပေါင်းမှုရဲ့ ရလဒ်တစ်ခုပဲဖြစ်ပါတယ်ရှင့်။ အထူးသဖြင့် ကျွန်မတို့နိုင်ငံအနေနဲ့ ကုန်သွယ်ရေးရင်းနှီးမြှုပ်နှံမှုနဲ့ စီးပွားရေးချိတ်ဆက်ဖလှယ်ပေါင်းစည်းမှုတွေမှာ မြန်မာနိုင်ငံ-အာဆီယံအိန္ဒိယ ပူးပေါင်းရေးအတွက် ပိုပြီးတော့အချက်အခြာကျပါတယ်။ ၂၀၁၅ ခုနှစ်၊ ဇူလိုင်လ ၁ ရက်နေ့က စတင်ခဲ့တဲ့ ကုန်သွယ်ရေးဝန်ဆောင်မှုလုပ်ငန်းတွေနဲ့ ရင်းနှီး မြှုပ်နှံမှုတွေအတွက် အာဆီယံ-အိန္ဒိယ လွတ်လပ်စွာကုန်သွယ်ရေး သဘောတူညီမှုကြောင့် အာဆီယံနိုင်ငံ ကနေပြီးတော့မှ တင်ပို့တဲ့ကုန်တွေက အခွန်ကင်းလွတ်ခွင့်တွေ၊ ဖြေလျော့ကြမှာ ဖြစ်ပါတယ်။ အာဆီယံဟာ လူဦးရေစုစုပေါင်း ၁.၈ ဘီလီယံဖြစ်ပြီးတော့ ကမ္ဘာ့လူဦးရေရဲ့ သုံးပုံတစ်ပုံဖြစ်တာကြောင့် မို့လို့ ကြီးမားတဲ့စားသုံးသူတွေရှိပါတယ်။ အဲဒီစားသုံးမှုတွေ ဖြည့်ဆည်းဖို့အတွက် အာဆီယံနိုင်ငံ တင်မကဘူး။ မြန်မာနိုင်ငံက ထွက်ကုန်တွေဟာ အိန္ဒိယဈေးကွက်မှာ ပိုမိုပြီးတော့မှ ရောင်းချနိုင်မယ် ဆိုရင် အာဆီယံနိုင်ငံတွေရော၊ မြန်မာနိုင်ငံနဲ့ အိန္ဒိယနိုင်ငံရော အားလုံးအတွက် အပြန်အလှန် အကျိုး ဖြစ်ထွန်းစေမှာဖြစ်ပါတယ်။ အာဆီယံဟာအိန္ဒိယရဲ့ စတုတ္ထမြောက်ကုန်သွယ်ဖက်နိုင်ငံဖြစ်ပါတယ်။ အဲဒီလိုပဲ မြန်မာနိုင်ငံဟာ လည်း မြန်မာနိုင်ငံရဲ့ အဓိကကုန်သွယ်ဖက်နိုင်ငံတွေထဲမှာဆိုရင် အိန္ဒိယနိုင်ငံဟာ အပါအဝင်ဖြစ်ပါတယ်။ မြန်မာနိုင်ငံရဲ့ ကုန်သွယ်မှုဟာဆိုရင် ၂၀၁၅-၂၀၁၆ ခုနှစ် ဘဏ္ဍာနှစ်မှာဆိုလို့ရှိရင် အာဆီယံ၊ တရုတ်၊ ထိုင်းနိုင်ငံပြီးလို့ရှိရင် အိန္ဒိယဟာ ကုန်သွယ်မှုအများဆုံးနိုင်ငံ ဖြစ်ပါတယ်။ စုစုပေါင်းပို့ကုန်တန်ဖိုး အမေရိကန်သန်းပေါင်း ၉၀၄.၁၆၂ သန်းရှိပြီးတော့ အိန္ဒိယကနေ မြန်မာနိုင်ငံကို သွင်းကုန်တန်ဖိုး အမေရိကန်ဒေါ်လာသန်းပေါင်း ၈၀၇.၃၅၅ ရှိပါတယ်။ ကျွန်မတို့နိုင်ငံဟာဆိုလို့ရှိရင် နိုင်ငံခြားရင်းနှီး မြှုပ်နှံတွေတိုးတက်မှ နိုင်ငံရဲ့ စီးပွားရေးတွေ တိုးတက်မှာ ဖြစ်ပါတယ်။ သို့သော်လည်း မြန်မာနိုင်ငံရဲ့ နိုင်ငံခြားရင်းနှီးမြှုပ်နှံမှုတိုးတက်တဲ့ကဏ္ဍဟာ နှောင့်နှေးနေပါတယ်။ အဲဒါဟာဘာကြောင့်လဲဆိုလို့ရှိရင် ကျွန်မတို့နိုင်ငံဟာ သဘာဝအရင်းအမြစ်တွေကို ထုတ်လုပ်တဲ့ နိုင်ငံခြားရင်းနှီးမြှုပ်နှံမှုတွေသာ တိုးပွား ပြီးတော့မှ ထုတ်ကုန်လုပ်ငန်းပေါ်မှာ အခြေခံတဲ့လုပ်ငန်းတွေ နည်းပါးနေလို့ဖြစ်ပါတယ်။ အဲဒါကြောင့် မို့လို့ အိန္ဒိယရဲ့ တိုးတက်တဲ့ အိုင်တီနည်းပညာတွေ၊ အသေးစား၊ အလတ်စားစီးပွားရေးနဲ့ စက်မှုလုပ်ငန်း တွေရဲ့ နည်းပညာအတွေ့အကြုံဗဟုသုတတွေ၊ ကျန်းမာရေး၊ ပညာရေး၊ သယ်ယူပို့ဆောင်ရေး၊ နျူကလီးယားနဲ့ ဆိုလာအပါအဝင် ပြည့်ဖြိုးမြဲစွမ်းအင် ထုတ်လုပ်ရေးမှာ ကမ္ဘာမှာရှေ့တန်းရောက်နေတဲ့ အိန္ဒိယနိုင်ငံနဲ့ ကျွန်မတို့ ပူးပေါင်းပြီးတော့မှ ဆောင်ရွက်မယ်။ ဒီနားလည်မှုစာချွန်လွှာရဲ့ လုပ်ဆောင်မှုတွေကနေ ပြီးတော့မှ အတွေ့အကြုံ တွေ အပြန်အလှန်ဖလှယ်မယ်၊ နည်းပညာတွေ ဖလှယ်မယ်ဆိုရင် ကျွန်မတို့နိုင်ငံရဲ့ ဒီလူသားအရင်းအမြစ် ဖွံ့ဖြိုးတိုးတက်ရေးရော၊ နည်းပညာပိုင်းတွေရော တိုးတက်လာပြီးတော့ ကျွန်မတို့ နိုင်ငံရဲ့ နိုင်ငံခြားရင်းနှီးမြှုပ်နှံမှု ကဏ္ဍမှာလည်းတိုးတက်လာ ပြီးတော့ နိုင်ငံရေးနဲ့ စီးပွားရေး တိုးတက် လာမှာဖြစ်တဲ့ အတွက်ကြောင့်မို့လို့ ကျွန်မအနေနဲ့တော့ ဒီကဏ္ဍမှာ အထူးပဲထောက်ခံပြီးတော့မှ အကြံပြု တင်ပြချင်ပါတယ်။ အဲဒီအပြင် အိန္ဒိယ-အာဆီယံ ဗဟိုဌာနဟာဆိုလို့ရှိရင် သတင်းအရင်းအမြစ် အချက်အလက်ဌာန ဖြစ်တဲ့အတွက်ကြောင့်မို့လို့ ကျွန်မတို့နိုင်ငံရဲ့ မူဝါဒဆိုင်ရာဆုံးဖြတ်ချက်ချတဲ့နေရာတွေမှာ လိုအပ်တဲ့ သတင်းအချက်အလက်တွေ လူသားအရင်းအမြစ်တွေ ဖွံ့ဖြိုးတိုးတက်ရေးအတွက်လည်း အဲဒီဌာနရဲ့ wos:39qjodga condoozleco@:1 Gordoseal najsvogs Conference.ozi Seminor 603 ပူးပေါင်းလုပ်ဆောင်ခြင်းအားဖြင့်လည်း အများကြီးရရှိနိုင်ပါတယ်။ ဒီနေရာမှာ ကျွန်မအနေနဲ့အကြံပြုချင်တာကတော့ ဒီစာချုပ်ပါအချက်အလက်တွေကို အကောင် အထည်ဖော်ဖို့၊ ပူးပေါင်းဆောင်ရွက်ဖို့ဆိုရင် ကျွန်မတို့နိုင်ငံအနေနဲ့ နှစ်အပိုင်းအခြားအလိုက် Plan of Action လုပ်ဆောင်မှုတွေကို အသေအချာရေးဆွဲပြီးတော့မှ ကျွန်မတို့သေသေချာချာ ကြိုတင်ပြီးတော့ ပြင်ဆင်ထားဖို့ရှိပါတယ်။ ဘာကြောင့်လဲဆိုရင်ခုနက ကိုယ်စားလှယ်ကြီးပြောသွားသလို ကျွန်မတို့ နိုင်ငံ ဘက်ကလည်း လိုအပ်တဲ့ လူသားအရင်းအမြစ်၊ ငွေကြေးအရင်းအမြစ်တွေ ဖြစ်တဲ့အတွက်ကြောင့်မို့လို့ ကျွန်မအနေနဲ့တော့ ဒီနားလည်မှုစာချွန်လွှာမှာ မြန်မာနိုင်ငံအနေနဲ့ စီးပွားရေးရှုထောင့်ကနေ ကြည့်ပြီး တော့မှ အများကြီးအကျိုးရှိတဲ့အတွက်ကြောင့်မို့လို့ အလေးအနက်ထောက်ခံကြောင်းနဲ့ လိုအပ်တဲ့ ကြိုတင် ပြင်ဆင်မှုတွေကို ကြိုတင်ပြင်ဆင်သင့်ပါကြောင်း ပြောကြားရင်းနဲ့ နိဂုံးချုပ်ပါတယ်ရှင်။ အားလုံး ကျေးဇူး တင်ပါတယ်။</speech>
<speech type="speaker">ဒေါက်တာစိုင်းမောက်ခမ်း လားရှိုးမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="147">ဒေါက်တာစိုင်းမောက်ခမ်း(လားရှိုးမဲဆန္ဒနယ်၊ ရှမ်းပြည်နယ်)</mp>လေးစားအပ်ပါသော ပြည်ထောင်စုလွှတ်တော် နာယကနှင့်တကွ အားလုံးရွှင်လန်းချမ်းမြေ့ကြပါစေလို့ ဦးစွာဆုမွန်ကောင်း တောင်းအပ်ပါတယ်။ ကျွန်တော်ကတော့ လားရှိုးမဲဆန္ဒနယ် ပြည်သူ့လွှတ်တော်ကိုယ်စားလှယ် စိုင်းမောက်ခမ်း ဖြစ်ပါတယ်။ နာယကကြီးခင်ဗျား။ အပိုဒ် ၂ရ ပိုဒ်ပါတဲ့ ဤနားလည်မှုစာချွန်လွှာဟာ မြန်မာနိုင်ငံအတွက် အကျိုးဖြစ်ထွန်းစေလိမ့်မယ်လို့ ယေဘုယျအားဖြင့် တွက်ဆနိုင်ပါတယ်။ အာဆီယံစင်တာ ထူထောင်ခြင်း အားဖြင့် စာချုပ်ဝင်နိုင်ငံများအကြား မဟာဗျူဟာမြောက် မိတ်ဖက်ဆက်ဆံရေးနဲ့ ငြိမ်းချမ်းသော၊ ဖွံ့ဖြိုး တိုးတက်သော၊ ကြွယ်ဝမှုကို မျှဝေခံစားနိုင်သော ပူးပေါင်းဆောင်ရွက်မှုမျိုးဟာ မြန်မာနိုင်ငံအတွက် ကောင်းတဲ့အလားအလာ ဖြစ်ပါတယ်။ MOU အပိုဒ် ၂ မှာပါတဲ့ ရည်ရွယ်ချက်များ ကိုကြည့်ရင် အာဆီယံ နိုင်ငံရဲ့ မူလမဏ္ဍိုင်ကြီး ၃ ရပ်ကို အခြေခံပြီး တိုးမြှင့်ဆောင်ရွက်တာဖြစ်တဲ့အတွက် အာဆီယံမူလ ရည်မှန်းချက်များနဲ့ ကိုက်ညီတဲ့ ပူးပေါင်းဆောင်ရွက်မှုလည်း ဖြစ်ပါတယ်။ နာယကကြီးခင်ဗျား။ ကမ္ဘာမှာ သတင်းအချက်အလက်နည်းပညာနဲ့ ပတ်သက်လာရင် အမေရိကန် နိုင်ငံဟာ ထိပ်ဆုံးကလို့ ဆိုပါတယ်။ အိန္ဒိယနိုင်ငံ IT မြို့တော်၊ Bangalore ဟာ အမေရိကန်နိုင်ငံ Silicon Valley d. apelezegd: Gosqne saglle: wqsəal Silicon Valley of India , တင်စားခေါ်နိုင်လောက်အောင် တိုးတက်နေတဲ့အတွက် အာဆီယံ-အိန္ဒိယ စင်တာမှတဆင့် ပူးပေါင်း ဆောင်ရွက်ခြင်းအားဖြင့် မြန်မာနိုင်ငံအဖို့ IT နည်းပညာ စီးဆင်းမှုအလားအလာကောင်းများ ရရှိ နိုင်တယ်လို့ ယုံကြည်ပါတယ်။ နာယကကြီးခင်ဗျား။ Power Point အသုံးပြုခွင့်ပေးဖို့ တင်ပြအပ်ပါတယ်ခင်ဗျား။ MOU အပိုဒ် ၉ မှာပါတဲ့ ဘဏ္ဍာရေးဆိုင်ရာကိစ္စရပ်နဲ့ပတ်သက်ပြီး ၂ နှစ်တာကာလ ကုန်ကျစရိတ်အတွက် အိန္ဒိယက အားလုံးကျခံပြီးတဲ့နောက်ပိုင်း ဆက်လက်ကုန်ကျမယ့်စရိတ်တွေကို အာဆီယံနိုင်ငံများမှ ၁၀ နိုင်ငံမှ ၁၀ ရာခိုင်နှုန်းသာ အညီအမျှထည့်ဝင်ရမယ်လို့ ညွှန်းဆိုထားသော်လည်းပဲ အပိုဒ် ၉ အပိုဒ်ခွဲ(၅)မှာ အသုံးစရိတ်များကို အာဆီယံအဖွဲ့ဝင်နိုင်ငံများမှ ကျခံရမည်ဖြစ်ပါသည်ဆိုတဲ့အချက်ကို ရှင်းလင်းတဲ့ အဓိပ္ပာယ်ဖွင့်ဆိုချက် ရရှိဖို့လိုအပ်ပါကြောင်း တင်ပြပါတယ်။ အလားတူပဲ အပိုဒ် ၁၂ အပိုဒ်ခွဲ(၁)မှာ ကင်းလွတ်ခွင့်နဲ့ ပတ်သက်၍လည်း မည်သည့်ကင်းလွတ်ခွင့် သက်ညှာခြင်းကိုမျှ ပြုမည်မဟုတ်ကြောင်း ရည်ညွှန်းသည်ကို နားလည်ထားရမည်။ အဆိုပါကိစ္စအတွက် သီးခြားသက်ညှာခွင့် လိုအပ်မည်ဖြစ်သည်ဟု ဆိုထားတဲ့အတွက် ကင်းလွတ်ခွင့်၊ သီးခြားသက်ညှာခွင့် မည်မျှရသည်ကို ရှင်းရှင်းလင်းလင်း သိရှိဖို့ သိအပ်သောက်ပါတယ်။ နာယကကြီးခင်ဗျား။ မြန်မာနိုင်ငံနဲ့ အိန္ဒိယနိုင်ငံဟာ (၁) ပထဝီအနေအထားအရ ရှည်လျားတဲ့ နယ်နိမိတ်ရှိ အိမ်နီးချင်နိုင်ငံဖြစ်နေခြင်း၊ (၂) ကမ္ဘာ့အကြီးဆုံး ဒီမိုကရေစီနိုင်ငံထံမှ ထွန်းသစ်စဒီမိုကရေစီ မြန်မာနိုင်ငံအနေနဲ့ အတွေ့အကြုံသင်ခန်းစာများ များစွာရရှိနိုင်ခြင်း၊ (၃) နှစ်နိုင်ငံစလုံးက BIMSTEC အဖွဲ့ဝင်နိုင်ငံများ ဖြစ်နေခြင်း၊ (၄) ၁၉၅၄ ခုနှစ်ကစတဲ့ ငြိမ်းချမ်းစွာ အတူယှဉ်တွဲနေထိုင်ရေး မူကြီး ၅ ချက်ကို တရုတ်နိုင်ငံနဲ့ အတူတကွစတင်ခဲ့တဲ့ နိုင်ငံဖြစ်နေခြင်း၊ (၅) နိုင်ငံရေး၊ စီးပွားရေး၊ စစ်ရေးအရ ဒေသအတွင်း အင်အားကြီးနိုင်ငံအဖြစ် ရောက်ရှိလာခြင်း၊ (၆) ကုလသမဂ္ဂလုံခြုံရေးကောင်စီရဲ့ အမြဲတမ်း အဖွဲ့ဝင်အဖြစ် ကြိုးပမ်းနေတဲ့ နိုင်ငံဖြစ်နေခြင်း၊ (၇) ဘာသာရေးအရ ဆက်နွယ်ဝင်ထွက် သွားလာမှု ရှိနေခြင်းတို့ဟာ နှစ်နိုင်ငံပိုမိုပူးပေါင်း ဆောင်ရွက်ကြဖို့အတွက် တွန်းအားတွေပဲ ဖြစ်နေပါတယ်။ နာယကကြီးခင်ဗျား။ မြန်မာ-အိန္ဒိယပူးပေါင်းဆောင်ရွက်မှုများစွာရှိတဲ့အနက် အတိုးနှုန်းသက်သာတဲ့ အမေရိကန်ဒေါ်လာ သန်း ၅၀၀ Line Of Credit ချေးငွေဖြင့် မြန်မာနိုင်ငံရဲ့ Infrastructure တည်ဆောက်ရေး နှစ်နိုင်ငံဆွေးနွေးပြီးသား ကိစ္စရပ်ကိုလည်းပဲ အလေးအနက် ထည့်သွင်းစဉ်းစားရမယ့် အချက် ဖြစ်ပါတယ်။ ဒါ့အပြင် စီးပွားရေးအရ အိန္ဒိယနိုင်ငံနဲ့ ပူးပေါင်းဆောင်ရွက်ကြတဲ့ အာဆီယံ များထဲမှ နှိုင်းယှဉ်ကြည့်မယ်ဆိုလို့ရှိရင် အခုပြထားတဲ့ Power Point ထဲမှာ မြင်တဲ့အတိုင်း မြန်မာ နိုင်ငံဟာ အိမ်နီးချင်းနိုင်ငံဖြစ်ရဲ့နဲ့ နှစ်နိုင်ငံကုန်သွယ်မှုပမာဏဟာ ၅ ဆမှ ၁၀ ဆအထိ နည်းပါးနေတာကို တွေ့ရှိရပါတယ်။ ဒါကြောင့် အထက်ဖော်ပြပါအချက်များအရ ဤ MoU ပါ အချက်အလက်အချို့ ရှင်းလင်း ပြီးပြတ်ပါက မြန်မာနိုင်ငံအနေနဲ့ အာဆီယံနိုင်ငံများနဲ့အတူ လက်မှတ်ရေးထိုးသင့်ပါကြောင်း လေးစားစွာ တင်ပြအပ်ပါတယ်ခင်ဗျား။ ကျေးဇူးတင်ပါတယ်။</speech>
<speech type="speaker">ဦးမြင့်လွင် တွံတေးမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1551">ဦးမြင့်လွင် (တွံတေးမဲဆန္ဒနယ်၊ ရန်ကုန်တိုင်းဒေသကြီး)</mp>အားလုံးမင်္ဂလာပါ။ ကျွန်တော်ကတော့ ရန်ကုန်တိုင်းဒေသကြီး တွံတေးမြို့နယ်က ပြည်သူ့လွှတ်တော်ကိုယ်စားလှယ် ဦးမြင့်လွင် ဖြစ်ပါတယ်။ လေးစားအပ်ပါတဲ့ ပြည်ထောင်စုလွှတ်တော် နာယကကြီးခင်ဗျား။ ထင်ရှားတဲ့လူမှုဗေဒ ပညာရှင်တစ်ယောက်က ပြောဖူးပါတယ်။ သင့်မှာ မိတ်ဆွေတစ်ထောင်ရှိလို့ရှိရင် နည်းလွန်းသေးတယ်။ သင့်မှာ ရန်သူတစ်ယောက်ရှိရင် သိပ်များလွန်းနေပြီလို့ပြောပါတယ်။ ဒါဟာဒီကနေ့ ကျွန်တော်တို့ Globalization လွှမ်းမိုးနေတဲ့ကမ္ဘာကြီးမှာ နိုင်ငံအားလုံးကနေ သတိပြုပြီးတော့ လမ်းညွှန်အဖြစ်နဲ့ ထားသင့်တဲ့ မူတစ်ရပ်ဖြစ်တယ်လို့ ကျွန်တော်ယူဆပါတယ်။ ကျွန်တော်တို့မကြာသေးခင်က နိုင်ငံတော် သမ္မတကြီးထံကနေပြီးတော့ သဝဏ်လွှာရောက်လာပါတယ်။ အဲဒီသဝဏ်လွှာမှာ အိန္ဒိယ-အာဆီယံ ဗဟိုဌာနတစ်ခုထူထောင်ရေးအတွက် ပြည်ထောင်စု လွှတ်တော်ကနေပြီးတော့ အတည်ပြုပေးဖို့အတွက် မေတ္တာရပ်ခံထားတဲ့အချက်ပါပါတယ်။ အဲဒီအခါမှာ ကျွန်တော် အိန္ဒိယနိုင်ငံအကြောင်း ကျွန်တော်တို့ အာဆီယံနဲ့ ဗဟိုဌာနထူထောင်ဖို့ တောင်းဆိုထားတဲ့ အိန္ဒိယနိုင်ငံအကြောင်း လေ့လာလိုက်တဲ့အခါမှာ ဒီအချက်တွေကို ကျွန်တော်တို့သွားတွေ့ပါတယ်။ အိန္ဒိယ နိုင်ငံဟာ အားလုံးသိတဲ့အတိုင်း လူဦးရေဒုတိယအများဆုံးနိုင်ငံ ဖြစ်ပါတယ်။ လူဦးရေသန်းတစ်ထောင် ကျော်ရှိပါတယ်။ ဒါဟာ ဘာကိုပြလဲဆိုတော့ ကျွန်တော်တို့ အာဆီယံအတွက် အင်မတန်ကြီးမားတဲ့ ဈေးကွက်ကြီးတစ်ခုဖြစ်တယ်ဆိုတာကို ပြသနေပါတယ်။ နောက်တစ်ခုက အိန္ဒိယနိုင်ငံရဲ့ GDP ဟာ ၂.၁၈၃ ထရီလီယံ ရှိပါတယ်။ အင်မတန်ကြီးမားတဲ့ GDP ဖြစ်ပါတယ်။ နောက်တစ်ခုက ကမ္ဘာပေါ်မှာ စီးပွားအင်အားအရ နံပါတ် (၇) နိုင်ငံဖြစ်ပါတယ်။ ကမ္ဘာပေါ်မှာ နိုင်ငံပေါင်း ၂၀၀ ကျော်ရှိတဲ့အခါမှာ နံပါတ် (၇) ဆိုတဲ့ အင်အားဟာ နည်းတဲ့အင်အားမဟုတ်ပါဘူး။ နောက်တစ်ခုက အိန္ဒိယနိုင်ငံရဲ့ ဝယ်ယူနိုင်စွမ်း purchasing power parity - PPP အရ နံပါတ် ၃ နေရာမှာရှိပါတယ်။ ဒေါ်လာနဲ့ ပြောရင် ၈.၀၂ရ ထရီလီယံပါ။ ၂၀၄၅ ခုနှစ်လောက်ကျရင် အမေရိကန် ပြည်ထောင်စုကိုကျော်တက်သွားမယ်လို့ ဖော်ပြနေပါတယ်။ နောက်တစ်ခုက အိန္ဒိယနိုင်ငံဟာ သူ့ရဲ့ စီပွားရေးမှာ ဝန်ဆောင်မှုက GDP ရဲ့ ၅၅.၆ ရာခိုင်နှုန်း၊ စက်မှုကုန်ထုန်လုပ်ငန်းက ၂၆.၃ ရာခိုင်နှုန်း၊ စိုက်ပျိုးရေးက ၁၈.၁ ရာခိုင်နှုန်း၊ ဒါကဘာကိုပြလဲဆိုတော့ အိန္ဒိယနိုင်ငံဟာ ဖွံ့ဖြိုးပြီးနိုင်ငံအဆင့်ကို ရောက်ရှိဖို့ တက်လှမ်းနေပြီဆိုတာကို ပြသနေပါတယ်။ နောက်တစ်ခုက အိန္ဒိယနိုင်ငံ Import မှာ ကမ္ဘာ့နံပါတ် ၁၀ ပါ ။ Export ဟာ နံပါတ် ၁၉ ဖြစ်ပါတယ်။ နောက်ပြီးတော့ ကမ္ဘာပေါ်မှာ ဒုတိယအကြီးဆုံး အထည်အလိပ်တင်ပို့တဲ့ နိုင်ငံဖြစ်ပါတယ်။ နောက်ပြီးတော့ ၁၉၈၅ ခုနှစ်နောက်ပိုင်းမှာ အိန္ဒိယနိုင်ငံဟာ သူ့ရဲ့ လူဦးရေ ၄၃၁ သန်းကို ဆင်းရဲတွင်းက လွတ်မြောက်အောင် ဆောင်ရွက်ပေးနိုင်ခဲ့ပါတယ်။ ၂၀၃၀ မှာတော့ သန်းပေါင်း ၅၃၀ ကို လွတ်မြောက် for Emocnos, norimo o fim minore. အိုင်တီကုမ္ပဏီ ၁၅ ခုမှာ ရ ခုက အိန္ဒိယနိုင်ငံမှာ အခြေစိုက်ထားပါတယ်။ နောက်တစ်ခုက ကမ္ဘာ့ ၁၁ ခုမြောက် အကြီးဆုံး စားသုံးသူ comsumer market ဖြစ်ပါတယ်။ ၂၀၃၀ ရောက်ရင် နံပါတ် ၅ နေရာကို ရောက်လာမယ်လို့ ခန့်မှန်းထားကြပါတယ်။ နောက်တစ်ခုက ကမ္ဘာပေါ်မှာ အိန္ဒိယနိုင်ငံဟာ မော်တော်ယာဉ် ထုတ်လုပ်မှုနှုန်း ကမ္ဘာ့ဒုတိယအမြန်ဆုံး နိုင်ငံဖြစ်ပါတယ်။ အဲဒီတော့ ဒီအချက်အလက်တွေကို ကြည့်လို့ ရှိရင်ကျွန်တော်တို့ အိန္ဒိယနိုင်ငံနဲ့ အာဆီယံနိုင်ငံ အာဆီယံအဖွဲ့ဟာ ကျွန်တော်တို့ ဒီဗဟိုဌာနထူထောင် ခြင်းဟာ အာဆီယံအတွက် ဘယ်လောက် အကျိုးဖြစ်ထွန်းမယ်ဆိုတာကို မှန်းဆလို့ရပါတယ်။ အဲဒီတော့ ဒီမှာ ကျွန်တော်တို့မိတ်ဆွေတွေနဲ့ ပတ်သက်လို့ ကျွန်တော်တို့နိုင်ငံမှာ လူအများစုဖြစ်တဲ့ ဗုဒ္ဓ ဘာသာဝင်တွေ အများစုရဲ့ အနှိုင်းမဲ့ကျေးဇူးရှင် မြတ်စွာဘုရားက ဘယ်လိုဟောပြောခဲ့သလဲဆိုတော့ တစ်ခါမှာ ကျွန်တော်တို့ အရှင်အာနန္ဒာကနေပြီးတော့ အရှင်ဘုရား မိမိရဲ့ လုပ်ဆောင်စရာကိစ္စတွေကို လုပ်တဲ့အခါမှာ မိတ်ဆွေကောင်း ရှိခြင်းဟာ ကိစ္စရဲ့ တစ်ဝက်ပြီးစီးတယ်ဆိုတာ မှန်ပါသလားဆိုတာ မေးတဲ့အခါ မြတ်စွာဘုရားက အာနန္ဒာအသင် အဲဒီလိုမပြောနဲ့ မိတ်ဆွေကောင်းရှိခြင်းဟာ မိမိရဲ့ အမှုကိစ္စတွေ လုပ်ဆောင်ရာမှာ တစ်ဝက် မဟုတ်ဘူး။ အလုံးစုံကို ပြီးစီးစေတယ်လို့ပြောပါတယ်။ အဲဒီတော့ ကျွန်တော်တို့အနေနဲ့က ဒီလိုမိတ်ဆွေကောင်းတွေကို ရှာဖွေရမှာ ဖြစ်ပါတယ်။ ခုချိန်မှာ အိန္ဒိယနိုင်ငံဟာ ဖွံ့ဖြိုးတိုးတက်မှုဆိုတဲ့ မြင့်မားမတ်စောက်တဲ့ တောင်ကြီးကို တက်နေတဲ့အခါမှာ အမြင့်ကိုရောက်နေတဲ့ အကိုကြီးတစ်ယောက်ကနေ ကျွန်တော်တို့ တော်တော်ဝေးဝေး မှာကျန်နေတဲ့ အာဆီယံဆိုတဲ့ ညီငယ်လေးကို လက်တွဲပြီးတော့ ကမ်းလှမ်းနေတဲ့အခြေအနေဖြစ်ပါတယ်။ ဒီအခြေအနေကို ကျွန်တော်တို့က မလွှတ်တမ်းဖမ်းဆုပ်နိုင်ဖို့လိုပါတယ်။ နောက်ပြီးတော့ အထူးသဖြင့် ကျွန်တော်တို့နိုင်ငံ အနေနဲ့ပြောရင် အိန္ဒိယဟာ ဘာသာရေးအရ၊ ယဉ်ကျေးမှုအရကြီးစွာသော ဆက်စပ်မှုတွေ ရှိနေတဲ့နိုင်ငံ ဖြစ်ပါတယ်။ ဒါကြောင့်မို့လို့ ဒီအာဆီယံ-အိန္ဒိယ ဗဟိုဌာနထူထောင်ရေးကို ကျွန်တော်တို့ ပြည်ထောင်စု လွှတ်တော်ကြီးအနေနဲ့ နှောင့်နှေးကြန့်ကြာခြင်းမရှိ အမြန်ဆုံး အတည်ပြုပေးသင့်ပါကြောင်း အကြံပြုရင်းနဲ့ ကျွန်တော့ဆွေးနွေးချက်ကို နိဂုံးချုပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဒေါ်မြတ်သီတာထွန်း မွန်ပြည်နယ် မဲဆန္ဒနယ်အမှတ်(၅) ဆွေးနွေးဖို့ဖြစ်ပါတယ်။</speech>
<speech><mp id="1301">ဒေါ်မြတ်သီတာထွန်း(မဲဆန္ဒနယ်အမှတ်-၅၊ မွန်ပြည်နယ်)</mp>မင်္ဂလာပါရှင်။ ကျွန်မ ကတော့ မွန်ပြည်နယ် မဲဆန္ဒနယ်အမှတ်(၅)မှ အမျိုးသားလွှတ်တော်ကိုယ်စားလှယ် ဒေါ်မြတ်သီတာထွန်း ဖြစ်ပါတယ်။ ပြည်ထောင်စုလွှတ်တော်ရဲ့ အတည်ပြုချက်ရရှိဖို့အတွက် နိုင်ငံတော်သမ္မတက ပေးပို့လာတဲ့ အာဆီယံ-အိန္ဒိယ ဗဟိုဌာနတည်ထောင်ခြင်းဆိုင်ရာ နားလည်မှုစာချွန်လွှာကို မြန်မာနိုင်ငံက ပါဝင်လက်မှတ် ရေးထိုးရေးနဲ့ စပ်လျဉ်းပြီးတော့ ဆွေးနွေးသွားမှာပါ။ လေးစားရပါသော ပြည်ထောင်စုလွှတ်တော် နာယကကြီးရှင်။ အာဆီယံအဖွဲ့ကြီးဟာဆိုရင် အရှေ့ တောင်အာရှဒေသမှာ နယ်မြေအကျယ်အဝန်း စတုရန်းမိုင်ပေါင်း ၁.ရ သန်းကျော်ရှိပြီး ပြည်သူသန်းပေါင်း ၅၀၀ နီးပါးကို ကိုယ်စားပြု နေပါတယ်။ အာဆီယံရဲ့ ရည်ရွယ်ချက်ကြီး ၃ ခုရှိပါတယ်။ အဲဒါတွေကတော့ (၁) ပူးပေါင်းဆောင်ရွက်မှု လုပ်ငန်းစဉ်များမှတစ်ဆင့် ဒေသတွင်းစီးပွားရေး၊ လူမှုရေးနဲ့ ယဉ်ကျေးမှုတိုးတက် ဖြစ်ပေါ်မှုကို မြှင့်တင်ရန်၊ (၂) အင်အားကြီးနိုင်ငံများ၏ ပြိုင်ဆိုင်မှု၊ ကြီးစိုးမှုများ ဒေသအတွင်း ပျံ့နှံ့ မလာစေရေးအတွက် ဒေသတွင်းနိုင်ငံရေးနဲ့ စီးပွားရေးတည်ငြိမ်မှုကို ထိန်းသိမ်းကာကွယ်ရန်၊ (၃) ဒေသတွင်း နိုင်ငံအချင်းချင်းကြား ဖြစ်ပေါ်လာသော သဘောထားကွဲလွဲမှုများကို ညှိနှိုင်းဖြေရှင်းပေးသွားရန်တို့ ဖြစ်ပါတယ်။ အခု အာဆီယံ-အိန္ဒိယ ဗဟိုဌာနတည်ထောင်ခြင်းဆိုင်ရာ နားလည်မှုစာချွန်လွှာမှာ ပါဝင်တဲ့ ပူးပေါင်းဆောင်ရွက်မယ့် အကြောင်းအရာများဟာ အာဆီယံရဲ့ ရည်ရွယ်ချက်တွေနဲ့လည်း အကျိုးအကြောင်း ညီညွတ်နေပါတယ်။ မြန်မာနိုင်ငံအနေနဲ့လည်း အာဆီယံအဖွဲ့ဝင်နိုင်ငံ ဖြစ်တဲ့အတွက် အာဆီယံရဲ့ ရည်ရွယ်ချက်များကို ပူးပေါင်းအကောင်အထည်ဖော်ဖို့ တာဝန်ရှိပါတယ်။ လေးစားရပါသော နာယကကြီးရှင်။ အာဆီယံ-အိန္ဒိယ ဆက်ဆံရေးကို လေ့လာကြည့်မယ်ဆိုရင် ကောင်းမွန်တဲ့အပြုသဘော ပူးပေါင်းဆောင်ရွက်မှုတွေ အများကြီးရှိနေပါတယ်။ အိန္ဒိယနိုင်ငံဟာ အာဆီယံရဲ့ ကဏ္ဍအလိုက်ဆွေးနွေးဖက်နိုင်ငံအဖြစ် ၁၉၉၂ ခုနှစ်က စတင်ခဲ့ပြီးတော့ ၁၉၉၆ ခုနှစ်မှာတော့ တင်းပြည့် ဆွေးနွေးဖက်နိုင်ငံ ဖြစ်လာခဲ့ပါတယ်။ အဲဒီနောက်မှာ ပူးပေါင်းဆောင်ရွက်မှုတွေအနေနဲ့ အာဆီယံ-အိန္ဒိယ Joint Cooperation Committee (JCC) ဟာ ICT လုပ်ငန်း၊ ပို့ဆောင်ဆက်သွယ်ရေးလုပ်ငန်း၊ ခရီးသွားလုပ်ငန်း၊ လူ့စွမ်းအားအရင်းအမြစ်ဖွံ့ဖြိုးတိုးတက်ရေးနဲ့ လူထုဆက်ဆံရေးလုပ်ငန်း၊ အမျိုးသား ဥပဒေလိုက်နာရေးနဲ့ ကျန်းမာရေးဆိုင်ရာလုပ်ငန်းတွေကို ညှိနှိုင်းဆောင်ရွက်နေပါတယ်။ ပြီးတော့ ASEAN-India Regional Trade and Investment Area (RITA) 30 Gossopà@ 8: ဒေသတွင်း အပြန်အလှန် ကုန်သွယ်မှုနဲ့ ရင်းနှီးမြှုပ်နှံမှုတွေကို ဆောင်ရွက်နေသလို ASEAN-India Free Trade Agreement sancope: ASEAN-India Free Trade Area o bosqos(8:60s? ပူးပေါင်းဆောင်ရွက်နေတာကို လေ့လာသိရှိရပါတယ်။ Joop aşøypa qe ASEAN-India Business Council og gozd:e 8:603&gt; ASEAN . အိန္ဒိယနိုင်ငံများမှာရှိတဲ့ အဓိကကျတဲ့ ပုဂ္ဂလိက အခန်းကဏ္ဍ မောင်းနှင်သူများအကြားမှာ စီးပွားရေး ချိတ်ဆက်မှုနဲ့ အတွေးအခေါ်အယူအဆ ဝေမျှခြင်း Single Platform ကို ပူးပေါင်းဆောင်ရွက်နေတာကို လေ့လာသိရှိရပါတယ်။ ဒီလိုဗျူဟာမြောက် မိတ်ဖက်ဆက်ဆံရေး ရှိနေပြီးသား အာဆီယံနဲ့ အိန္ဒိယ နိုင်ငံဟာ ပူးပေါင်းဆောင်ရွက်မှုတွေကို ပိုမိုတိုးမြှင့်နိုင်ဖို့၊ ရေရှည်ခိုင်မြဲဖို့၊ အပြန်အလှန် တာဝန်ယူတာဝန်ခံ ဖို့နဲ့ အခြားသော ကမ္ဘာ့အဖွဲ့အစည်းတွေက လေးစားထိုက်တဲ့ အင်္ဂါရပ်တွေနဲ့ ညီညွတ်တဲ့ အဖွဲ့အစည်းဖြစ်ဖို့ အတွက် အခုလို အာဆီယံ-အိန္ဒိယ ဗဟိုဌာနထူထောင်ဖို့ ဖြစ်လာတယ်လို့ ယူဆရပါတယ်။ နာယကကြီးရှင်။ အာဆီယံ- ဂျပန် ဗဟိုဌာကိုလည်း ၁၉၈၁ ခုနှစ်မှာ ထူထောင်ခဲ့ပြီး ကုန်သွယ်မှု၊ ရင်းနှီးမြှုပ်နှံမှုနဲ့ ခရီးသွားလုပ်ငန်းတွေကို ပူးပေါင်းဆောင်ရွက်နေပါတယ်။ အာဆီယံ-ကိုးရီးယား ဗဟို ဌာနကို ၂၀၀၉ ခုနှစ်မှာ ထူထောင်ခဲ့ပါတယ်။ အာဆီယံ-တရုတ် ဗဟိုဌာနကိုလည်း ၂၀၁၁ ခုနှစ်မှာ ထူထောင် ခဲ့ပြီးတော့ ပူးပေါင်းဆောင်ရွက်မှုတွေ ဆောင်ရွက်နေတာကို လေ့လာသိရှိရပါတယ်။ အာဆီယံ-အိန္ဒိယ ဗဟို ဌာနတည်ထောင်ခြင်းဆိုင်ရာ နားလည်မှုစာချွန်လွှာကို လေ့လာတဲ့အခါမှာ အုပ်ချုပ်မှုအဖွဲ့ဟာ အဓိကအခန်း ကဏ္ဍမှာ ရှိနေပြီးတော့ ဆုံးဖြတ်ပိုင်ခွင့်ရှိတဲ့ အဖွဲ့အစည်းဖြစ်နေတာကို တွေ့ရမှာ ဖြစ်ပါတယ်။ ဒါပေမယ့် အပိုဒ် ၆ အပိုဒ်ခွဲ (၂)မှာ အုပ်ချုပ်မှုအဖွဲ့ရဲ့ ဆုံးဖြတ်ချက်အားလုံးသည် စာချုပ်ပါအဖွဲ့ဝင်နိုင်ငံများ အားလုံး၏ တူညီဆန္ဒဖြင့် ဆောင်ရွက်ရမယ်လို့ ဖော်ပြပါရှိတဲ့အတွက် စာချုပ်ဝင်နိုင်ငံဖြစ်လာမယ့် ကျွန်မတို့ နိုင်ငံအနေ နဲ့လည်း ဆုံးဖြတ်ချက်တွေကို ထိန်းသိမ်းနိုင်တဲ့အနေအထားမှာ ရှိမှာဖြစ်ပါတယ်။ အပိုဒ် ၂၂၊ ၂၃ အရ စာချုပ်ဝင်နိုင်ငံအဖြစ်ကနေ း နုတ်ထွက်ခွင့်ရှိသည်။ စာချွန်လွှာပါအချက်များကိုလည်း ပြင်ဆင် ဖြည့်စွက်ခွင့်ရှိတဲ့အတွက် နှောင်ကြိုးမတင်းကြပ်တဲ့ ပူးပေါင်းဆောင်ရွက်မှုဖြစ်တာကို သုံးသပ်မိပါတယ်။ အပိုဒ် ၃ အပိုဒ်ခွဲ ၁ (ခ)နဲ့ (င)အရ အချက်အလက်အရင်းအမြစ်များနဲ့ နောက်ဆုံးသတင်းအချက်အလက် များကို အထောက်အပံ့ပြုဖို့ အဖွဲ့ဝင်နိုင်ငံများက ပညာရှင်အသင်းအဖွဲ့များ ပုံမှန်ချိတ်ဆက် ဆောင်ရွက်မယ် ဆိုတဲ့အချက်၊ သုတေသနနဲ့ လေ့လာဆည်းပူးမှုများ ပြုလုပ်မယ်ဆိုတဲ့အချက်တွေဟာ သတင်းအချက်အလက် နောက်ကျကျန်နေပြီး သုတေသနလုပ်ရန် အားနည်းခဲ့တဲ့ ကျွန်မတို့နိုင်ငံအတွက်တော့ အကျိုးဖြစ်ထွန်း လိမ့်မယ်လို့ ယူဆပါတယ်။ လေးစားရပါသော နာယကကြီးရှင်။ နားလည်မှုစာချွန်လွှာ အာဏာသက်ရောက်ဖို့အတွက် အာဆီယံ အဖွဲ့ဝင်နိုင်ငံတိုင်းက အာဆီယံအတွင်းရေးမှူးချုပ်ထံကို အသိပေးအကြောင်းကြားစာ ပေးပို့ရမယ့် လုပ်ငန်းစဉ်ကို အပိုဒ် ၂၆ အပိုဒ်ခွဲ ၁ မှာဖော်ပြထားတာကို တွေ့ရပါတယ်။ ပြည်တွင်းဥပဒေလုပ်ငန်းစဉ်တွေ ပြီးဆုံးပြီးတဲ့အခါမှာ အာဆီယံအဖွဲ့ဝင်နိုင်ငံအားလုံးအနေနဲ့ လာမယ့်စက်တင်ဘာလဆန်းပိုင်းမှာ ကျင်းပမယ့် အာဆီယံ-အိန္ဒိယ ထိပ်သီးအစည်းအဝေးမှာ လက်မှတ်ရေးထိုးနိုင်ဖို့ ရည်မှန်းထားတယ်လို့ သိရှိရပါတယ်။ အိန္ဒိယနိုင်ငံဟာ အာရှတိုက်ရဲ့ မဟာဗျူဟာကျတဲ့နေရာမှာရှိပြီး ဒေသတွင်းအင်အားအကြီးဆုံး နိုင်ငံလည်း ဖြစ်ပါတယ်။ ဓနသဟာရအဖွဲ့ဝင်နိုင်ငံဖြစ်သလို အပြည်ပြည်ဆိုင်ရာအဖွဲ့အစည်း ၇၄ ခုမှာ အဖွဲ့ဝင်အဖြစ် ချိတ်ဆက်ဆောင်ရွက်နေတဲ့ နိုင်ငံဖြစ်ပါတယ်။ မြန်မာနဲ့ အိန္ဒိယဟာဆိုရင်လည်း မြန်မာနိုင်ငံ လွတ်လပ်ရေး မရမီကတည်းက သံတမန်အဆက်အသွယ် စတင်ခဲ့ပါတယ်။ ၁၅-၈-၁၉၄ရ ခုနှစ် အိန္ဒိယနိုင်ငံလွတ်လပ်ရေး ရပြီးတဲ့နောက်မှာ မဟာမင်းကြီးရုံးကို မြန်မာနိုင်ငံမှာ ဖွင့်လှစ်ခဲ့ပြီးတော့ အိန္ဒိယသံရုံး (Ambassy) ကို မြန်မာ့လွတ်လပ်ရေးရပြီးတဲ့နောက်မှာ ဖွင့်လှစ်ခဲ့ပါတယ်။ လေးစားအပ်ပါသော နာယကကြီးရှင်။ မြန်မာနိုင်ငံဟာ အိန္ဒိယနဲ့ တရုတ်နိုင်ငံကြားမှာ ပထဝီ အနေအထားရ အချက်အခြာကျလျက်ရှိပြီး အာဆီယံ-အိန္ဒိယ ဗဟိုဌာန၊ အာဆီယံ- တရုတ်ဗဟိုဌာနများမှာ ချိတ်ဆက်ဆောင်ရွက်နေခြင်းအားဖြင့် နိုင်ငံရေး၊ စီးပွားရေး ချိန်ခွင်များကို ထိန်းညှိရာရောက်မှာ ဖြစ်ပါတယ်။ ဒါကြောင့်မို့လို့ အထက်မှာတင်ပြဆွေးနွေးခဲ့တဲ့ အကြောင်းအရာများနဲ့ ခြုံငုံသုံးသပ်ရမယ်ဆိုရင် မြန်မာနိုင်ငံ အနေနဲ့ အာဆီယံ-အိန္ဒိယ ဗဟိုဌာနတည်ထောင်ခြင်းဆိုင်ရာ နားလည်မှုစာချွန်လွှာကို ပါဝင်လက်မှတ်ရေးထိုး သင့်ပါကြောင်း ထောက်ခံဆွေးနွေးအပ်ပါတယ်ရှင်။ ကျေးဇူးတင်ပါတယ်။</speech>
<speech type="speaker">ဦးမောင်မောင်လတ် စစ်ကိုင်းတိုင်းဒေသကြီး မဲဆန္ဒနယ်အမှတ်(၉)မှ ဆွေးနွေးဖို့ဖြစ်ပါတယ်။</speech>
<speech><mp id="1249">ဦးမောင်မောင်လတ်(မဲဆန္ဒနယ်အမှတ်-၉၊ စစ်ကိုင်းတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနဲ့ ပြည်ထောင်စုအဆင့်အဖွဲ့အစည်းဝင်ပုဂ္ဂိုလ်များ၊ ပြည်ထောင်စု လွှတ်တော် ကိုယ်စားလှယ်များ၊ ဧည့်သည်တော်များအားလုံး မင်္ဂလာပါလို့ နှုတ်ခွန်းဆက်သ ဂါရဝပြုအပ် ပါတယ်။ ကျွန်တော်ကတော့ စစ်ကိုင်းတိုင်းဒေသကြီး၊ မဲဆန္ဒနယ်အမှတ်(၉)မှ အမျိုးသားလွှတ်တော် ကိုယ်စားလှယ် ဦးမောင်မောင်လတ် ဖြစ်ပါတယ်။ နာယကကြီးခင်ဗျား။ ၂၀၁၂ ခုနှစ်၊ ဒီဇင်ဘာ ၂၀ ရက်နေ့မှာကျင်းပတဲ့ အာဆီယံ-အိန္ဒိယ အထိမ်း အမှတ် ထိပ်သီးအစည်းအဝေးမှာ အာဆီယံ-အိန္ဒိယ ဗဟိုဌာနတစ်ခုတည်ထောင်ခဲ့ဖို့ ရည်မှန်းခဲ့တယ်လို့ ဆိုပါတယ်။ တကယ်တော့ အိန္ဒိယနိုင်ငံဟာ အာဆီယံကိုမျက်စိကျနေတာ လွန်ခဲ့တဲ့နှစ်ပေါင်း ၂၀ ကျော် ကတည်းက ဖြစ်ပါတယ်။ မြန်မာနိုင်ငံတောင်အာဆီယံအဖွဲ့ဝင်နိုင်ငံ မဖြစ်သေးတဲ့ ၁၉၉၀ ပြည့်နှစ် အလွန် ကာလကတည်းက ဖြစ်ပါတယ်။ စီးပွားရေးပညာရှင် Dr. Manmohan Singh အိန္ဒိယနိုင်ငံကို ဦးဆောင် နေတဲ့စီးပွားရေးမူဝါဒကိုချမှတ်ပြီးတော့ စီးပွားရေးတွေတိုးတက်လာတာနဲ့အမျှ ဈေးကွက်ကို ရှာဖွေတဲ့အခါမှာ အရှေ့တောင်အာရှကို မြင်လာပါတယ်။ လေးစားအပ်ပါသော နာယကကြီးခင်ဗျား။ အဲဒီလိုစီးပွားရေးတိုးတက်လာတာနဲ့အမျှ Look East Policy အရှေ့မျှော်ဝါဒကိုချမှတ်ပြီးတော့ ကျင့်သုံးခဲ့ပါတယ်။ ကျွန်တော်တို့မြန်မာနိုင်ငံဟာ အိန္ဒိယနိုင်ငံနဲ့ နယ်နိမိတ်ချင်းထိစပ်နေတဲ့တစ်ခုတည်းသော အာဆီယံနိုင်ငံဖြစ်ပါတယ်။ ဒါဟာကြီးမားတဲ့ အခွင့်အရေး တစ်ခုဖြစ်ပြီး ကျန်တဲ့အာဆီယံနိုင်ငံ အဖွဲ့ဝင်တွေထက်ကိုပိုပြီးတော့ အကျိုးခံစားရရှိနိုင်မှာဖြစ်ပါတယ်။ အိန္ဒိယနိုင်ငံရဲ့ အရှေ့မျှော်ဝါဒအရဆိုရင် အိန္ဒိယကနေ ပင်လယ်ရေကြောင်းကပဲဖြစ်ဖြစ်၊ ကုန်းလမ်းကနေ ပဲဖြစ်ဖြစ် အာဆီယံအဖွဲ့ဝင်နိုင်ငံတွေနဲ့ ဆက်သွယ်မယ်ဆိုရင် မြန်မာနိုင်ငံနဲ့ အရင်ဆုံးထိတွေ့ရတာဖြစ်ပါတယ်။ မြန်မာနိုင်ငံဟာ အိန္ဒိယအတွက် အရှေ့တောင်အာရှဒေသရဲ့ တံခါးပေါက်တစ်ခုလို့ ပြောလို့ ဒါကြောင့်အိန္ဒိယနိုင်ငံက အာဆီယံအဖွဲ့ဝင်နိုင်ငံတွေနဲ့ အတိုဆုံးကုန်းလမ်းကနေ ကဏ္ဍစုံ ဆက်သွယ် ဆောင်ရွက်နိုင်ဖို့ ၁၉၉ရ ခုနှစ်မှာ တမူး-ကလေး-ကလေးဝ-စစ်ကြန်လမ်းဟောင်းကို နိုင်လွန် ကတ္တရာ လမ်းခင်းပြီးတော့ အဆင့်မြှင့်တင်ပေးခဲ့တာဖြစ်ပါတယ်။ ဒါဟာ ADB Bank အာရှဖွံ့ဖြိုးဘဏ် ရဲ့ အကူအညီနဲ့ လုပ်ဆောင်ပေးခဲ့တာဖြစ်ပါတယ်။ ၂၀၀၄ ခုနှစ်မှာဆိုရင် အဲဒီလမ်းကနေအသုံးပြုပြီးတော့ အာဆီယံ-အိန္ဒိယ ခရီးရှည် ကားမောင်းပြိုင်ပွဲကိုလည်းပဲ အဲဒီလမ်းကိုအသုံးပြုပြီးတော့ ကျင်းပခဲ့တာဟာ အိန္ဒိယနိုင်ငံရဲ့ အာဆီယံ-အိန္ဒိယဆက်ဆံရေး နိဒါန်းကာလရဲ့ အကောင်းဆုံး လုပ်ဆောင်ချက်တစ်ခု ဖြစ်ပါတယ်။ အဲဒှီာ မြန်မာနိုင်ငံကရရှိခဲ့တဲ့ အခွင့်အရေးတစ်ခုကတော့ မြန်မာ့တပ်မတော်နဲ့ အိန္ဒိယတပ်မတော်တို့ အပြန်အလှန်ယုံကြည်လေးစားတဲ့ ဆက်ဆံမှုတစ်ခုတည်ထောင်နိုင်ခဲ့တာပဲ ဖြစ်ပါတယ်။ လေးစားအပ်ပါသော နာယကကြီးခင်ဗျား။ အာဆီယံ-အိန္ဒိယဗဟိုဌာနတည်ထောင်ခြင်းဟာ မြန်မာ-အိန္ဒိယ နှစ်နိုင်ငံ အပြန်အလှန် ပူးပေါင်းဆောင်ရွက်ခြင်း Bilateral Relation မျိုးမဟုတ်ဘူး ဆိုတာ အားလုံးနားလည်လက်ခံပြီး ဖြစ်ပါတယ်။ သို့ပေမယ့်လည်း အိန္ဒိယ-အာဆီယံ ဆက်ဆံရေးအတွက် မြန်မာနိုင်ငံဟာ ပထဝီနိုင်ငံအရ၊ နိုင်ငံရေးအရ အလွန်အရေးပါတဲ့နေရာမှာ ရှိပါတယ်။ ဒါကိုအိန္ဒိယက မိမိရရ အသုံးချနိုင်ခဲ့ပါတယ်။ အာဆီယံနိုင်ငံများနဲ့ချိတ်ဆက်ဖို့ အိန္ဒိယ-မြန်မာ-ထိုင်း သုံးနိုင်ငံ အဝေးပြေး လမ်းမကြီးတစ်ခု ဖြစ်ပေါ်စေဖို့ အိန္ဒိယက စီစဉ်ဆောင်ရွက်ခဲ့ပြီးဖြစ်သလို အဲဒီလမ်းမကြီးကနေတစ်ဆင့် လာအို-ကမ္ဘောဒီးယား- ဗီယက်နမ်နိုင်ငံများအထိ ဆက်လက်ချိတ်ဆက်သွားဖို့လည်း စီစဉ်နေကြပါပြီ။ ဒေါ်လာသန်းပေါင်းများစွာကုန်ကျတဲ့ စစ်တွေရေနက်ဆိပ်ကမ်းအပါအဝင် ကုလားတန် ဘက်စုံစီမံကိန်း ကို အကောင်အထည်ဖော်ဆောင်ရွက်တာဟာလည်း အိန္ဒိယနိုင်ငံရဲ့ အရှေ့မြောက်ဒေသ ကုန်းတွင်းပိတ် ပြည်နယ် ရ ခုကို အာဆီယံအဖွဲ့ဝင်နိုင်ငံများနဲ့ ဗျူဟာကျကျ ချိတ်ဆက်ပေးဖို့ဆောင်ရွက်ခဲ့တဲ့ အိန္ဒိယရဲ့ ဆောင်ရွက်ချက်ဖြစ်ပါတယ်။ ဒီနှစ်ကုန်ပိုင်းလောက်မှာ အိန္ဒိယအစိုးရက စစ်တွေမြို့ကနေ ၃ရ မိုင်ဝေးတဲ့ ပုဏ္ဏားကျွန်းမြို့မှာ အထူးစီးပွားရေးတစ်ခု တည်ထောင်ဦးမယ်လို့ အိန္ဒိယပြည်ပရေးရာဝန်ကြီးဌာန၊ အငယ်တန်းဝန်ကြီး D.K Singh ပြောခဲ့ပါတယ်။ ဒါဟာဘာလဲဆိုရင် အရှေ့တောင်အာရှမှာ အိန္ဒိယက ခြေကုပ်ရရှိပြီးသား အခြေအနေကို ပိုမိုတိုးချဲ့ဖို့နဲ့ တရုတ်နိုင်ငံရဲ့ ဩဇာလွှမ်းမိုးမှုကို ထိန်းညှိဖို့ဆိုတဲ့ အစီအစဉ်တွေနဲ့ ဖြစ်တယ်လို့ လေ့လာသူများက သုံးသပ်နေကြပါတယ်။ လေးစားအပ်ပါသော နာယကကြီးခင်ဗျား။ အခုဆိုရင်အိန္ဒိယ-အာဆီယံဗဟိုဌာနကိုထူထောင်ပြီး နိုင်ငံရေး၊ လုံခြုံရေး၊ လူသားအရင်းအမြစ်ဖွံ့ဖြိုးရေးတွေကို ဆောင်ရွက်တော့မှာ ဖြစ်ပါတယ်။ အိန္ဒိယနိုင်ငံ ခေါင်းဆောင်ကြီးများရဲ့ အမြော်အမြင်ကြီးမှုကို ကျွန်တော် အနည်းငယ်တင်ပြလိုပါတယ်။ အိန္ဒိယနိုင်ငံ ဝန်ကြီးချုပ်ဟောင်း Manmohan Singh မဏိပူရပြည်နယ်ကို ရောက်ရှိလာတဲ့အခါမှာတော့ အာဆီယံနဲ့ ဆက်သွယ်ဖို့ အာဆီယံဒေသသုံးဘာသာစကားတွေကို လေ့လာသင်ကြားသင့်တယ်။ အထူးသဖြင့် မြန်မာ ဘာသာစကားကို လေ့လာထားသင့်တယ်လို့ အကြံပေးပြောဆိုခဲ့ပြီးနောက်များ မကြာမီမှာ မဏိပူရ ပြည်နယ်၊ အင်ဖာတက္ကသိုလ်မှာ Myanmar Study Center မြန်မာစာဘာသာလေ့လာရေးဌာနကို ဖွင့်လှစ်ခဲ့ပါတယ် ရှိပါတယ်။ ဒါဟာ ၁၀ နှစ်ကျော်ကာလရှိနေခဲ့ပါပြီ။ အခုလည်းပဲ နောင်လမှာဆိုရင် အခု ကုန်းတွင်းပိတ် ပြည်နယ်တစ်ခုဖြစ်တဲ့ မဂါလီပြည်နယ် ရှိလောင်းတက္ကသိုလ်မှာ ASEAN Study Center ကိုဖွင့်လှစ်တော့မယ်လို့ ဝန်ကြီးချုပ် မိုဒီက ပြောဆိုခဲ့ပြီးဖြစ်ပါတယ်။ အိန္ဒိယနိုင်ငံဟာ အာဆီယံနဲ့မဟာဗျူဟာကျကျ ဆက်သွယ်ဖို့ဆောင်ရွက်တဲ့အခါမှာ မတူညီတဲ့ အစိုးရအဖွဲ့ တွေနဲ့ မတူညီတဲ့နိုင်ငံရေးခေါင်းဆောင်တွေက လက်ဆင့်ကမ်းပြီးတော့ ယူဆောင်ခဲ့တာ ဖြစ်ပါတယ်။ Dr.Manmohan Singh ဟာ ကွန်ဂရက်ပါတီက ဖြစ်ပြီးတော့ ဝန်ကြီးချုပ် မိုဒီဟာ ဘီဂျေပီ ပါတီက ဖြစ်ပါတယ်။ မိမိနိုင်ငံရဲ့အကျိုးစီးပွားအတွက် ဘုံတစ်ခုတည်းသော အကျိုးစီးပွားအတွက် လက်ဆင့် ကမ်းပြီးတော့ သယ်ဆောင်လာကြတာဟာဖြင့် ကျွန်တော်တို့ မြန်မာနိုင်ငံသစ်ကို ထူထောင်နေကြတဲ့ နိုင်ငံရေးခေါင်းဆောင်တွေ၊ စစ်ရေးခေါင်းဆောင်တွေနဲ့ တိုင်းရင်းသားခေါင်းဆောင်တွေ အတုယူသင့်တဲ့ အချက်ကောင်းတစ်ချက်ဖြစ်ပါတယ်။ လေးစားအပ်ပါသော နာယကကြီးခင်ဗျား။ ကျွန်တော်တို့ ဒီလိုဆောင်ရွက်တဲ့အခါမှာ ပြည်တွင်းနေ နိုင်ငံရေးတွေရဲ့ အနေအထားကိုလည်း လေ့လာရမယ်လို့ဆိုပါတယ်။ ကျွန်တော်တို့ရဲ့ အခြေအနေတွေကို ပြုပြင်သုံးသပ်ဖို့လည်းလိုပါတယ်။ မြန်မာနိုင်ငံဟာ အိန္ဒိယရဲ့ အာဆီယံတံခါးပေါက်တစ်ပေါက်ဆိုရင် ကျွန်တော်တို့မဲဆန္ဒနယ် တမူးမြို့နယ်ဟာ တံခါးပေါက်တစ်ခုဖြစ်ပါတယ်။ အဲဒီဒေသရဲ့ အဆက်အဆံတွေ ဟာ ကျွန်တော်တို့နေတဲ့ ဒေသလေးဟာ မငြိမ်းမချမ်းဖြစ်နေပါတယ်။ ဘာဖြစ်လို့လဲဆိုရင် ပေါက်ကွဲမှုတွေ၊ သတ်ဖြတ်မှုတွေကြောင့် ကျွန်တော်တို့ရဲ့ အိန္ဒိယ-အာဆီယံဆက်ဆံရေးမှာ တံခါးပေါက်ဖြစ်နေတဲ့နေရာမှာ အဲဒီလိုအခက်အခဲမျိုးတွေဖြစ်နေမယ်ဆိုရင် ကျွန်တော်တို့ရဲ့ အိန္ဒိယ-အာဆီယံ ဆက်ဆံရေးကိုထိခိုက်လာ မှာဖြစ်တဲ့အတွက်ကြောင့် ပြုပြင်ထိန်းသိမ်းပေးကြပါလို့ သက်ဆိုင်ရာများကိုလည်း မေတ္တာရပ်ခံ ပန်ကြား ရင်းနဲ့ နိဂုံးချုပ်အပ်ပါတယ်။</speech>
<speech type="speaker">ဦးစောထွန်းမြအောင် ဖာပွန်မဲဆန္ဒနယ်ဆွေးနွေးဖို့ဖြစ်ပါတယ်။</speech>
<speech><mp id="29">ဦးစောထွန်းမြအောင်(ဖာပွန်မဲဆန္ဒနယ်၊ ကရင်ပြည်နယ်)</mp>လေးစားအပ်ပါသော ပြည်ထောင်စုလွှတ်တော် နာယက၊ ပြည်ထောင်စုဝန်ကြီးများ၊ လွှတ်တော်ကိုယ်စားလှယ်များကို မင်္ဂလာပါလို့ ဦးစွာ ဂါရဝပြုနှုတ်ဆက်အပ်ပါတယ်။ ကျွန်တော်ကတော့ ကရင်ပြည်နယ်၊ ဖာပွန်မြို့နယ်က ပြည်သူ့လွှတ်တော် fondosos economicosenos ကျွန်တော့အနေနဲ့ နိုင်ငံတော်သမ္မတကြီးထံမှ ပေးပို့သော အာဆီယံ-အိန္ဒိယ ဗဟိုဌာနတည်ထောင် ခြင်းဆိုင်ရာ နားလည်မှုစာချွန်လွှာကို ထောက်ခံဆွေးနွေးသွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ မြန်မာနိုင်ငံနဲ့အိန္ဒိယဟာ လွတ်လပ်ရေးမရမီကတည်း ကရော၊ လွတ်လပ်ရေးရပြီးစရော ရှေ့ဆင့်နောက်ဆင့် လွတ်လပ်ရေးရရှိသောနိုင်ငံ ဖြစ်ပါတယ်။ အဲဒီ နှစ်နိုင်ငံငြိမ်းချမ်းစွာ အတူယှဉ်တွဲနေထိုင်ရေးမူဖြစ်တဲ့ ဘန်ဒေါင်းငြိမ်းချမ်းရေးအချက် ၁၀ ချက်ကို သဘောတူလက်ခံသလို ကုလသမဂ္ဂရဲ့ ငြိမ်းချမ်းစွာ အတူယှဉ်တွဲနေထိုင်ရေးမူ ၅ ချက်ကိုလည်း နိုင်ငံ နှစ်ခုဟာ လက်ခံခဲ့ပါတယ်။ အဲဒါတွေကြောင့် နိုင်ငံတော်ဟာ လုံခြုံရေးပူးပေါင်းဆောင်ရွက်မှုနှင့် အစဉ်အလာ ရှိတဲ့ နိုင်ငံများလို့ ဆိုရမှာဖြစ်ပါတယ်။ နာယကကြီးခင်ဗျာ။ ကျွန်တော်အနေနဲ့ ကုလသမဂ္ဂပဋိညာဉ်စာချုပ် ၅ ချက်ကို ကျွန်တော် အနည်းငယ် အကျဉ်းလေးဖော်ပြပါမယ်။ နံပါတ်(၁)က တစ်နိုင်ငံရဲ့ နယ်မြေတည်တံ့ရေး၊ အချုပ်အခြာ အာဏာတည်တံ့ရေးကို တစ်နိုင်ငံကလေးစားရမယ်။ နံပါတ်(၂)က တစ်နိုင်ငံနဲ့ တစ်နိုင်ငံ ကျူးကျော် တိုက်ခိုက်မှု မပြုရဘူး။ နံပါတ်(၃)အချက်က တစ်နိုင်ငံနဲ့ တစ်နိုင်ငံ ပြည်တွင်းရေးကိစ္စများကို ဝင်ရောက် စွတ်ဖက်ခြင်း မပြုရန်။ နံပါတ်(၄)အချက်က တစ်နိုင်ငံနှင့် တစ်နိုင်ငံ တန်းတူရရှိရန်နှင့် နှစ်ဦးနှစ်ဖက် အကျိုးရှိဖြစ်ထွန်းရန်။ နံပါတ်(၅)အချက်က ငြိမ်းချမ်းစွာ အတူယှဉ်တွဲနေထိုင်ရန် ဖြစ်ပါတယ်။ လေးစားအပ်ပါသော နာယကကြီးခင်ဗျာ။ အန္ဒိယနဲ့ မြန်မာနိုင်ငံဟာ နယ်မြေမသတ်မှတ်ခင်မှာ ကျွန်တော်တို့တွေ အတူတူ ကုလသမဂ္ဂရဲ့ ငြိမ်းချမ်းစွာ အတူယှဉ်တွဲရေးမူကို လက်ခံဆောင်ရွက်တဲ့ အတွက်ကြောင့် ဘာအကျိုးကျေးဇူးရလဲဆိုတော့ နှစ်နိုင်ငံရဲ့ နိုင်ငံရေးဆိုင်ရာ အကျိုးများ၊ လုံခြုံရေး ဆိုင်ရာ အကျိုးများကို ကျွန်တော်တို့ ဖော်ဆောင်နိုင်ခဲ့ပါတယ်။ အဲဒီလို ဖော်ဆောင်နိုင်တဲ့အတွက်ကြောင့် အန္ဒိယ- မြန်မာ နယ်နိမိတ်စာချုပ် ချုပ်ဆိုမှုကို ချုပ်ဆိုနိုင်ခဲ့ပါတယ်။ ထို့အပြင် နှစ်နိုင်ငံချစ်ကြည်ရေး အတွက်ရော လုံခြုံရေးအတွက်ပါ နယ်နိမိတ်မှတ်တိုင်များ စိုက်ထူနိုင်ခဲ့ပါတယ်။ နောက်တစ်ချက်က နှစ်နိုင်ငံ ပတ်ကွိုင်တောင်ရဲ့ အရှေ့ခြမ်း၊ အနောက်ခြမ်း နယ်မြေစိုးမိုးရေးကို နှစ်နိုင်ငံ ပူးတွဲလုပ်ဆောင် နိုင်ခဲ့ပါတယ်။ ဒါအမှန်အတိုင်းပြောရလို့ရှိရင် ကျွန်တော်တို့ မြန်မာနိုင်ငံအစိုးရနဲ့ အိန္ဒိယနိုင်ငံအစိုးရတို့ရဲ့ နှစ်နိုင်ငံ တပ်မတော်ပူးပေါင်းဆောင်ရွက်မှုနဲ့ အောင်မြင်တဲ့ စစ်ဆင်ရေးကို နှစ်ဦးနှစ်ဖက် အကောင်အထည် ဖော်သွားခြင်းဖြစ်ပါတယ်။ ဒါကြောင့်မို့လို့ ကျွန်တော်တို့ အိန္ဒိယနဲ့ မြန်မာနယ်နိမိတ်ဟာ ဆိုလို့ရှိရင် အရင်တုန်းက နတ်မြစ်ကနေပြီးတော့ ကျွန်တော်တို့ ပတ်ကွိုင်တောင် ပန်ဆောင်အထိ အကုန်လုံးနယ်နိမိတ် စိုက်ထူနိုင်ခဲ့ပါတယ်။ ဒါပေမယ့် ဘာလေးကျန်တာတွေ့လဲဆိုတော့ ချော်တန်တောင်ကြားနဲ့ အိန္ဒိယနဲ့ တရုတ်ကြားထဲမှာ တွေ့ခဲ့ရပါတယ်။ ဘာလို့လဲဆိုတော့ မြေပုံထဲမှာကိုက Unsurface Area လို့ သတ်မှတ်တယ်။ အဲဒီနေရာ ကလည်း သုံးပွင့်ဆိုင် ဧရိယာဖြစ်တဲ့အတွက်ကြောင့် မြန်မာနိုင်ငံအစိုးရအနေနဲ့ သုံးဖက်သော အစိုးရနဲ့ ညှိနှိုင်းပြီးတော့ အမြန်ဆုံး အကောင်အထည်ဖော်သင့်ပါတယ်။ ဘာဖြစ်လို့လဲဆိုတော့ ကျွန်တော်က အဲဒီနေရာ တာဝန်ထမ်းဆောင်ခဲ့စဉ်က ချော်တန်တောင်တန်းမှာ ရေနံတူးစင်တွေ အမြင့်ကြီးတွေ့ရတယ်။ လေး၊ ငါး၊ ဆယ်ခု၊ ဆယ့်ငါးခုလောက်ရှိတယ်။ အဲဒါမေးကြည့်တဲ့အခါမှာ အဲ့ဒါအိန္ဒိယဘက်က ရေနံတွင်း တွေတဲ့။ ဒါဟုတ်ရင်လည်း ဟုတ်မယ်။ မဟုတ်ရင်လည်း မဟုတ်ဘူး။ ဒါပေမယ့် ကျွန်တော့အနေနဲ့ တင်ပြချင်တာက နယ်နိမိတ် အဲ့ဒီလို့ နယ်နိမိတ် သတ်မှတ်ရေးထိုးခဲ့သည့် အတွက်ကြောင့် မြန်မာနိုင်ငံ အနေနဲ့ ညဖက်အိပ်လို့ရှိရင် အိန္ဒိယဘက်ကို ကျောပေးအိပ်လို့ ရမယ်။ ကိုယ့်ကိုအနှောင့်အယှက်မပေးဘူး။ ခုချိန်ထိကို ဘယ်အိန္ဒိယမှ အိမ်တစ်အိမ်။ ကျွန်တော်တို့ နာဂတောင်တန်းဒေသမှာ လာပြီးတော့ မနှောင့်ယှက်ခံရပါဘူး။ နောက်တစ်ခုက ဘာအကျိုးအမြတ်ရသလဲ ဆိုတော့ လူမှုရေးနဲ့ ယဉ်ကျေးမှု တွေမှာ အိန္ဒိယနဲ့ဆက်ဆံတဲ့အတွက်ကြောင့် နံပါတ် (၁)ခုနက လွှတ်တော် ကိုယ်စားလှယ် ပြောသွားသလို တမူး၊ ကလေး၊ မုံရွာထိအောင် ကျွန်တော်တို့ အိန္ဒိယကနေ ပါဝင်ဖောက်ခဲ့ပေးတယ်။ အခုချိန်မှာလည်း ကျွန်တော်တို့ ပန်ဆောင်း၊ နန်းယွန်း၊ ဒုံဟီး၊ ချန်ပို့ဆိုရီ၊ ရန်ပို့ဆိုရီ၊ ကဆက်ဆာလန်၊ ရောင်းကုန်း ကျွန်တော်တို့ လဟယ်ထိကို စီမံချက်တွေနဲ့ အစိုးရကလည်းဖောက်တယ်။ အိန္ဒိယဘက်က တံတားတွေ ထိုးပေးတယ်။ ဒါအတွက်ကြောင့် ကျွန်တော်တို့ ရေရှည်မှာ အကျိုးအများကြီး ရှိပါတယ်။ နောက်တစ်ချက်က အန္ဒိယနဲ့ မြန်မာဆက်ဆံရေးပါ။ လူမှုရေးအရပဲပြောပြော၊ ဘာသာရေးအရပဲ ပြောပြော ဗုဒ္ဓဂါယာ ခရီးစဉ်ဟာ အိန္ဒိယနိုင်ငံက အပြည့်အဝကူညီခဲ့ပေးပါတယ်။ အခုဆို တစ်နှစ်ထက် တစ်နှစ်ကို ဦးရေ တစ်ထောင်လောက်ထိ ဗုဒ္ဓဂါယာကို သွားနိုင်ပါတယ်။ ဒါကလည်း ကျွန်တော် သာသနာရေးမှာ နေခဲ့တုန်းက လူတစ်ယောက်ကို တစ်ဒေါ်လာကို ခြောက်ကျပ်နှုန်းနဲ့ အစိုးရလဲပေးတဲ့ းကစပြီးတော့ ကျွန်တော်တို့ ခုချိန်ထိ ပူးပေါင်းဆောင်ရွက် ပါဝင်ခဲ့ပါတယ်။ ဒါကြောင့်မို့လို့ ကျွန်တော့အနေနဲ့ နောက်ဆုံးလေး တင်ပြချင်တာက အန္ဒိယနဲ့ မြန်မာဆက်ဆံရေးမှာ ဒီလိုအဖြစ်အပျက် တွေကြောင့် နောင်အနာဂတ်မှာ ခရီးသွားလာရေးလုပ်ငန်းမှာ ဒီထက်မက ကျယ်ပြန့်စွာ ဆောင်ရွက် နိုင်သလို သုတေသနလုပ်ငန်းနဲ့ လေ့လာဆန်းစစ်ချက်နဲ့ ဖွံ့ဖြိုးတိုးတက်မှုအတွက်က ဗဟိုဌာန အန္ဒိယနဲ့ အာဆီယံဗဟိုဌာနခွဲအဖြစ် နာဂတောင်တန်းကို ဗဟိုပြုပြီးတော့ ထားသင့်ပါတယ်လို့ ကျွန်တော်က အကြံပြုလိုပါတယ်။ ဘာဖြစ်လို့လဲဆိုတော့ တော်တော့ကို ဆင်းရဲပြီးတော့ တော်တော့ကို ဒုက္ခရောက် ပြီးတော့ လွန်ခဲ့တဲ့ တစ်လအတွင်းက ကူးစက်ရောဂါတွေ ဖြစ်တယ်ဆိုတာက ရောက်မှတွေ့ဖူးကြပါလိမ့် မယ်။ တော်တော်လေးကို သနားစရာလည်း ကောင်းပါတယ်။ ဒါကြောင့်မို့လို့ လေးစားအပ်ပါတဲ့ နာယကကြီးခင်ဗျာ။ နိဂုံးချုပ်အနေနဲ့ ကျွန်တော်ပြောချင်တာက ယခုအခါမှာ မြန်မာနိုင်ငံ အာဆီယံ။ ဆွေးနွေးရန်သတ်မှတ်ချိန်ပြည့်သဖြင့် မိုက်ပိတ်သွားသည်။</speech>
<speech type="speaker">ကိုယ်စားလှယ်တော်ကြီး ွားပါပြီ။ ကိုယ်စားလှယ်တော်ကြီး ွားပါပြီ။</speech>
<speech type="speaker">ဦးမြင့်သိန်း ဝက်လက်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1389">ဦးမြင့်သိန်း(ဝက်လက်မဲဆန္ဒနယ်၊ စစ်ကိုင်းတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စု လွှတ်တော်ကိုယ်စားလှယ်များ မင်္ဂလာပါ ခင်ဗျား။ ကျွန်တော်ကတော့ ဝက်လက်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးမြင့်သိန်း ဖြစ်ပါတယ်။ အာဆီယံ-အိန္ဒိယဗဟိုဌာန တည်ထောင်ခြင်းဆိုင်ရာ နားလည်မှုစာချွန်လွှာကို မြန်မာနိုင်ငံမှ လက်မှတ်ရေးထိုးရန်ကိစ္စနှင့် စပ်လျဉ်းပြီး ၂၀၁၆ ခုနှစ်၊ ဇူလိုင်လ ၂၅ ရက်နေ့က လာအိုဒီမိုကရက်တစ် နိုင်ငံ ဗီယန်ကျင်းမြို့မှာကျင်းပတဲ့ အာဆီယံ-အိန္ဒိယ နိုင်ငံခြားရေးဝန်ကြီးများအဆင့် အစည်းအဝေးမှာ ဗီယက်နမ် နိုင်ငံခြားရေးဝန်ကြီးဌာနကနေပြီးတော့ အဆိုပြုခဲ့ပါတယ်။ နိုင်ငံတော်အကြီးအကဲက လွှတ်တော်က သဘောတူညီချက်ကို ရယူပြီးမှသာ လက်မှတ်ရေးထိုးသွားမှာဖြစ်ပါတယ်။ ၎င်းအာဆီယံ နိုင်ငံခြားရေးဝန်ကြီးဌာန အစည်းအဝေးမှာ တူညီဆန္ဒကိုအခြေခံပြီး တောင်တရုတ်ပင်လယ်ကိစ္စကို မဆွေးနွေးဘဲနဲ့ အားလုံးလက်ခံနိုင်တဲ့ အဖြေရရှိအောင် အလွတ်သဘောအစည်းအဝေးတွေမှတစ်ဆင့် အဖြေရရှိခဲ့လို့ ပူးတွဲကြေညာချက်ကို ထုတ်ပြန် ကြေညာနိုင်ခဲ့ပါတယ်။ အာဆီယံဟာ နိုင်ငံတကာအဆင့်မှာ မျက်နှာမပျက်ခဲ့ဘဲနဲ့ စည်းလုံးညီညွတ်မှုကို ထိန်းထားနိုင်ခဲ့ ပါတယ်။ (၄၈)ကြိမ်မြောက် အာဆီယံစီးပွားရေးဝန်ကြီးများအစည်းအဝေးနှင့် ဆက်စပ်အစည်းအဝေး ၁၉ ခုကို လာအိုဒီမိုကရက်တစ်ပြည်သူ့သမ္မတနိုင်ငံ ဗီယင်ကျန်းမြို့မှာကျင်းပခဲ့ရာ အာဆီယံ-အိန္ဒိယစီပွားရေး ဝန်ကြီးများအစည်အဝေးမှာ အာဆီယံ-အိန္ဒိယလွတ်လပ်သော ကုန်သွယ်မှုဒေသ အကောင်အထည်ဖော်မှုရဲ့ ဖြစ်ပေါ်တိုးတက်မှုအခြေအနေများနဲ့ နှစ်ဖက်ပုဂ္ဂလိကကဏ္ဍများ ပူးပေါင်းဆောင်ရွက်မှုများ တိုးမြှင့်ရေး အတွက် အာဆီယံ-အိန္ဒိယစီးပွားရေးကောင်စီ၏ တင်ပြသည့် အကြံပြုချက်များကို အမြင်ချင်းဖလှယ် ပြီးတော့ ဆွေးနွေးနိုင်ခဲ့ပါတယ်။ အလားတူ အာဆီယံစီးပွားရေးအကြံပေးကောင်စီ အာဆီယံနှင့် အပေါင်း ၁ နိုင်ငံ၊ အပေါင်း ၁ ဆွေးနွေးဖက်နိုင်ငံများဖြစ်တဲ့ ဂျပန်-အိန္ဒိယ-ဟောင်ကောင်စီးပွားရေး ဝန်ကြီးများ နှင့်လည်း သီးခြားအစည်းအဝေးများ ကျင်းပနိုင်ခဲ့ပါတယ်။ အာဆီယံအစည်းအဝေးဝန်ကြီးများနဲ့ အာဆီယံစီးပွားရေးဖွံ့ဖြိုးရေးကောင်စီတို့ရဲ့ အစည်းအဝေး မှာ အာဆီယံ အပေါင်း ၁ စီးပွားရေးကောင်စီများ၏ ကုန်သွယ်မှုလွယ်ကူချောမွေ့စေရေး၊ စီးပွားရေး ပေါင်းစည်းမှု ပိုမိုခိုင်မာစေရေနှင့် စပ်လျဉ်းပြီး အကြံပြုချက်များ၊ ဦးစားပေးလုပ်ငန်းများဖြစ်တဲ့ လက်လီ ရောင်းဝယ်ရေးလုပ်ငန်း ထောက်ပံ့ပို့ဆောင်ရေးလုပ်ငန်း၊ ကျန်းမာရေးဝန်ဆောင်မှုလုပ်ငန်း၊ စိုက်ပျိုးကုန်ထုတ် လုပ်ငန်းများနှင့် စပ်လျဉ်းသည့် အကြံပြုချက်များ၊ အငယ်စား၊ အသေးစား၊ အလတ်စားလုပ်ငန်းများ ဖွံ့ဖြိုးတိုးတက်ရေး၊ အီလက်ထရောနစ်စနစ်ဖြင့် ကူးသန်းရောင်းဝယ်ရေးနှင့် စပ်လျဉ်းသည့် အကြံပြုချက် များနှင့် စက်တင်ဘာမှာကျင်းပမယ့် အာဆီယံထိပ်သီးအစည်းအဝေး၌ တင်ပြမယ့် ပုဂ္ဂလိကကဏ္ဍ အစီအစဉ်များကိုလည်း အမြင်ချင်းဖလှယ်ပြီးတော့ ဆွေးနွေးခဲ့ကြပါတယ်။ ၂၀၁၂ ခုနှစ်၊ ဒီဇင်ဘာ ၂၀ ရက်နေ့ အိန္ဒိယနိုင်ငံ နယူးဒေလီမြို့မှာ ကျင်းပခဲ့တဲ့ အာဆီယံ-အိန္ဒိယ အထိမ်းအမှတ်ထိပ်သီး အစည်းအဝေးမှာ အာဆီယံအဖွဲ့ဝင်နိုင်ငံများနှင့် အိန္ဒိယခေါင်းဆောင်များက ကြေညာခဲ့ကြတဲ့ အာဆီယံနှင့်အိန္ဒိယအကြား မဟာဗျူဟာမြောက် မိတ်ဖက်ဆက်ဆံရေး တိုးမြှင့်အကောင်အထည်ဖော်မှုကို အသိအမှတ်ပြုသဘော တူညီချက်အရ အာဆီယံ-အိန္ဒိယဗဟိုဌာနကို အိန္ဒိယနိုင်ငံ၊ နယူဒေလီမြို့မှာ အကျိုးအမြတ် မရည်ရွယ်သော အဖွဲ့အဖြစ် တည်ထောင်သွားမှာဖြစ်ပါတယ်။ နာယကကြီးခင်ဗျား။ အာဆီယံအဖွဲ့ဟာ ကမ္ဘာ့အင်အားကြီးနိုင်ငံများဖြစ်တဲ့ တရုတ်၊ ရုရှား၊ ကနေဒါ၊ သြစတြေးလျ၊ ဥရောပသမဂ္ဂ အမေရိကန်၊ ဂျပန်၊ ကိုရီးယားနိုင်ငံများနှင့် ချစ်ကြည်ရေး ပူးပေါင်း ဆောင်ရွက်မှုများကို သဘောတူစာချုပ်များ လက်မှတ်ရေးထိုးခဲ့ကြပါတယ်။ ဒါကြောင့် ယခု အိန္ဒိယနိုင်ငံ နှင့်လည်း မဖြစ်မနေ သဘောတူညီ လက်မှတ်ရေးထိုးသင့်ပါတယ်။ ဘာဖြစ်လို့လဲဆိုရင် အိန္ဒိယနိုင်ငံဟာ ယခင်ကတည်းက ကျွန်တော်တို့နဲ့ အိမ်နီးချင်းမိတ်ဆွေနိုင်ငံဖြစ်သလို ကုန်သွယ်ကူသန်းရောင်းဝယ်ရေး မှာလည်း အဓိကကျတဲ့ နိုင်ငံတစ်နိုင်ငံ ဖြစ်ခဲ့ပါတယ်။ အာဆီယံ-အိန္ဒိယနိုင်ငံအကြား နိုင်ငံရေးနှင့် လုံခြုံရေး၊ စီးပွားရေး၊ လူမှုရေးနှင့် ယဉ်ကျေးမှု ပူးပေါင်းဆောင်ရွက်ရာတွင်လည်းကောင်း၊ အာဆီယံ၏ ၂၀၂၅ ရည်မှန်းချက်ကို အကောင်အထည်ဖော်နိုင်ရေးအတွက် ပူးပေါင်းဆောင်ရွက်ရာတွင်လည်းကောင်း အရှိန်တိုးမြှင့်လုပ်ဆောင်ရန် ချမှတ်ထားခဲ့တဲ့ လုပ်ငန်းစဉ် ၉ ရပ်ဟာ ကျွန်တော်တို့ အလွန်ကောင်းမွန်တဲ့ အချက်တွေဖြစ်ပါတယ်။ ဘဏ္ဍာရေးကိစ္စနဲ့ပတ်သက်ပြီးတော့လည်း စာချွန်လွှာစတင်ပြီး နှစ်နှစ်အတွင်းမှာ ကုန်ကျစရိတ် အားလုံးကို အိန္ဒိယနိုင်ငံက အကုန်အကျခံမှာဖြစ်ပြီးတော့ ၂ နှစ်သက်တမ်းကုန်ဆုံးပါက အိန္ဒိယနိုင်ငံမှ ၉၀ ရာခိုင်နှုန်း၊ အာဆီယံက ၁၀ ရာခိုင်နှုန်း ကုန်ကျရမှာဖြစ်တဲ့အတွက် မြန်မာနိုင်ငံက ၁ ရာခိုင်နှုန်းသာ ကုန်ကျခံရမှာဖြစ်ပါတယ်။ ယနေ့ အာဆီယံဒေသဟာ အာရှ-ပစိဖိတ်ဒေသတိုးတက်မှုရဲ့ ဗဟိုဖြစ်ပြီး ဒေသတွင်းနှင့် ပြင်ပငြိမ်းချမ်းရေးလုံခြုံတည်ငြိမ်ရေးအတွက် အဓိကအခန်းကဏ္ဍမှာ ပါဝင်လျက်ရှိပါတယ်။ ကမ္ဘာ့အဓိက စီးပွားရေးနိုင်ငံများနှင့်လည်းကောင်း၊ အလယ်အလတ်စီးပွားရေးနိုင်ငံအားလုံးနှင့်လည်းကောင်း လွတ်လပ်သောကုန်သွယ်မှု သဘောတူညီချက်များကို အပြီးသတ်နိုင်သည့် တစ်ခုတည်းသော ဒေသဆိုင်ရာ အဖွဲ့အစည်း ဖြစ်ပါတယ်။ ဒါကြောင့်မို့လို့ မြန်မာနိုင်ငံအနေနှင့် အရှေ့တောင်အာရှနိုင်ငံများအသင်း အဖွဲ့ဝင် နိုင်ငံများရဲ့ အစိုးရများနှင့် အိန္ဒိယသမ္မတနိုင်ငံ အစိုးရတို့အကြား အာဆီယံ-အိန္ဒိယဗဟိုဌာန တည်ထောင်ခြင်း ဆိုင်ရာ နားလည်မှုစာချွန်လွှာကို ရာနှုန်းပြည့်ထောက်ခံ လက်မှတ်ရေးထိုးသင့်ပါကြောင်း ပြောကြားရင်းနဲ့ နိဂုံးချုပ်အပ်ပါတယ်ခင်ဗျား။</speech>
<speech type="speaker">ဒေါက်တာလှိုင်မြင့်ဟန် ကန့်ဘလူမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1390">ဒေါက်တာလှိုင်မြင့်ဟန်(ကန့်ဘလူမဲဆန္ဒနယ်၊ စစ်ကိုင်းတိုင်းဒေသကြီး)</mp>လေးစားရပါတဲ့ ပြည်ထောင်စုလွှတ်တော် နာယကကြီးနှင့်တကွ၊ ပြည်ထောင်စုလွှတ်တော်ကိုယ်စားလှယ်များ၊ ပြည်ထောင်စု ဝန်ကြီးများ၊ လေ့လာသူများအားလုံး မင်္ဂလာပါလို့ ကျွန်တော် နှုတ်ခွန်းဆက်သအပ်ပါတယ်။ ပြည်ထောင်စုလွှတ်တော် နာယကဆီကို နိုင်ငံတော်သမ္မတရုံးက ၂၀၁၆ ဇူလိုင်လ ၂၉ ရက်နေ့က ပေးပို့လာတဲ့ အာဆီယံ- အိန္ဒိယဗဟိုဌာနတစ်ခုတည်ဆောက်ဖို့ နားလည်မှုစာချွန်လွှာကို မြန်မာနိုင်ငံက လက်မှတ်ရေးထိုးဖို့ကိစ္စကို ကျွန်တော် ဒေါက်တာလှိုင်မြင့်ဟန် ကန့်ဘလူမဲဆန္ဒနယ် ကနေပြီးတော့မှ ဆွေးနွေးသွားမှာဖြစ်ပါတယ်။ ဒီနားလည်မှုစာချွန်လွှာကို လေ့လာကြည့်တဲ့ဒီဗဟိုဌာနဟာ အကျိုး အမြတ်မယူတဲ့ အဖွဲ့အစည်းတစ်ခုဖြစ်ပြီးတော့ အိန္ဒိယနိုင်ငံမှာ တည်ထောင်မယ်လို့ သိရပါတယ်။ နောက်ရည်ရွယ်ချက် ၂ ခု။ ဒီရည်ရွယ်ချက်တွေကို အောင်မြင်ဖို့အတွက် လုပ်ဆောင်ချက် ၉ ခုနဲ့ လုပ်ဆောင်မယ်လို့ ပါရှိပါတယ်။ ကျွန်တော်တို့ အာဆီယံနိုင်ငံများနဲ့ အိန္ဒိယနိုင်ငံရဲ့ ဆက်ဆံရေးကို ပြန်သုံးသပ်လို့ရှိရင် ၁၉၉၀ အရှေ့ဥရောပ နိုင်ငံရေးအပြောင်းအလဲဖြစ်တဲ့အိန္ဒိယနိုင်ငံဟာ စီးပွားရေးအရ ပြုပြင်ပြောင်းလဲဖို့ လိုအပ်လာပြီလို့ ယူဆပြီးတော့မှ ဈေးကွက်ရှာတဲ့ကျွန်တော်တို့ အနီးဆုံးဖြစ်တဲ့ အာဆီယံကိုသွားတွေ့ပါတယ်။ အိန္ဒိယနိုင်ငံရဲ့ စီးပွားရေးဖွံ့ဖြိုးတိုးတက်လာဖို့အတွက် သူ့ရဲ့ စီးပွားရေးမူဝါဒတွေကို ဖြေလျှော့ပြီးတော့ ကမ္ဘာတစ်ဝန်းမှာရှိတဲ့ စီးပွားရေးနယ်ပယ်ကို ကျယ်ပြန့်အောင် သူဟာ အိန္ဒိယနိုင်ငံဟာ အရှေ့ဝါဒကို ကျင့်သုံးပြီးတော့ လာပါတယ်။ ၊ နောက်ပြီးတော့ အာဆီယံနိုင်ငံတွေနဲ့အိန္ဒိယနိုင်ငံတွေနဲ့ တစ်နိုင်ငံနဲ့တစ်နိုင်ငံ အပြန်အလှန်လိုအပ် နေတဲ့ အချက်အလက်တွေရှိပါတယ်။ အဲဒါကတော့ အိန္ဒိယနိုင်ငံမှာ တစ်နှစ်ထက်တစ်နှစ် များပြားလာတဲ့ လူလတ်တန်းစား (တစ်နည်း) ဝင်ငွေအလယ်အလတ်ရှိတဲ့ အုပ်စုကြီးကြီးမားမား ရှိနေတာရယ်၊ အလုပ် လုပ်နိုင်တဲ့ ကာလ၊ ဉာဏ လုပ်သားတွေ အများအပြားရှိနေတာ ဒါကျွန်တော်တို့အတွက် အင်မတန်မှ အာဆီယံနိုင်ငံများအတွက် အင်မတန်မှ မျက်စိကျစရာကောင်းတဲ့အတွက် ဖြစ်ပါတယ်။ နောက်အိန္ဒိယနိုင်ငံဟာ ကျွန်တော်တို့ အာဆီယံနိုင်ငံနဲ့ ကုန်သွယ်ဖက် နံပါတ်အဆင့် ၄ မှာ ရှိပါတယ်။ ပထမကတော့ ကျွန်တော်တို့ တရုတ်နိုင်ငံ၊ ဥရောပသမဂ္ဂနဲ့ အမေရိကန်ပြည်ထောင်စုတို့က ပထမ၊ ဒုတိယအနေနဲ့ ဖြစ်ပြီးတော့မှ စတုတ္ထအနေနဲ့ အကြီးဆုံးဖြစ်ပါတယ်။ အဲဒီတော့ အာဆီယံနိုင်ငံအနေနဲ့ ကျွန်တော်တို့ အိန္ဒိယနိုင်ငံအနေနဲ့ အပြန်အလှန်နိုင်ငံခြားရေး တိုက်ရိုက်ရင်းနှီးမြှုပ်နှံမှုကို ကြည့်မယ်ဆိုရင် ၂၀၀ရ ခုနှစ်၊ ဧပြီကနေ ၂၀၁၅ ခုနှစ်၊ မတ်လအထိ အာဆီယံနိုင်ငံများက အိန္ဒိယနိုင်ငံကို ရင်းနှီးမြှုပ်နှံတဲ့ ပမာဏဟာ အမေရိကန်ဒေါ်လာ ၃၂.၄၄ ဘီလီယံ ရှိပြီးတော့ အိန္ဒိယနိုင်ငံက အာဆီယံနိုင်ငံများသို့ သွားရောက်ရင်းနှီးမြှုပ်နှံတဲ့ ပမာဏကတော့ အမေရိကန်ဒေါ်လာ ၃၈.၆၇၂ ဘီလီယံအထိ အပြန်အလှန် ရင်းနှီးမြှုပ်နှံခဲ့ကြပါတယ်။ အိန္ဒိယနိုင်ငံဟာ အာဆီယံနိုင်ငံတွေရဲ့ ကဏ္ဍအစုံမှာ၊ စီမံကိန်းတွေမှာ အကောင်အထည်ဖော် ဆောင်ရွက်ရတဲ့ ပူးပေါင်းဆောင်ရွက်မှုလုပ်ငန်းများကို လုပ်ပါတယ်။ အဲဒီမှာ လယ်ယာကဏ္ဍ၊ သိပ္ပံနည်းပညာ ကဏ္ဍ၊ အာကာသပညာရပ်၊ သဘာဝပတ်ဝန်းကျင်နဲ့ ရာသီဥတုပြောင်းလဲမှု၊ လူသားအရင်းအမြစ်ဖွံ့ဖြိုး တိုးတက်မှု၊ စွမ်းအင်ကဏ္ဍ၊ ခရီးသွားလာရေးကဏ္ဍ၊ ဆက်သွယ်ရေးကဏ္ဍ အစုံပါပဲ။ စီမံကိန်းကို အကောင် အထည်ဖော်တယ်။ ပူးပေါင်းဆောင်ရွက်တယ်။ ဥပမာအနေနဲ့ပြရလို့ရှိရင် ကျွန်တော်တို့ ဒီအိန္ဒိယ- မြန်မာ - ထိုင်း အဝေးပြေးလမ်းမ၊ နောက်ကျွန်တော်တို့ မြန်မာနိုင်ငံမှာဆိုလို့ရှိရင် ကုလားတန်ဘက်စုံစီမံကိန်း၊ ဒါအပြင် ၂၀၁၁-၂၀၁၂ ကနေပြီးတော့မှ စတင်အကောင်အထည်ဖော်နေတဲ့ ပရောဂျက် ၁၃ ခုက ပြီးပြီး ပါပြီ။ ၁ရ ခုက လုပ်တုန်းလုပ်ဆဲဖြစ်ပြီး ၂၂ ခုကို ဆွေးနွေးနေဆဲ ဖြစ်ပါတယ်။ ဒါတွေအပြင် ကျွန်တော်တို့ ကမ္ဘောဒီးယား၊ လာအို၊ မြန်မာ၊ ဗီယက်နမ် စတဲ့နိုင်ငံတွေရဲ့ ပါလီမန် အမတ်တွေ နောက်သံတမန်တွေကို အိန္ဒိယနိုင်ငံမှာခေါ်ပြီး သင်တန်းပေးတဲ့ကိစ္စတွေ၊ လေ့လာရေးခရီးစဉ် စီစဉ်ပေးခြင်းတွေ ဆောင်ရွက်တဲ့အပြင် Think Tank ကွန်ရက်များကိုလည်း တည်ဆောက်နေပြီ ဖြစ်ပါတယ်။ ကျွန်တော်တို့ မြန်မာနိုင်ငံအနေနဲ့ကတော့ ကျွန်တော်တို့ဟာ ရှေးခေတ်ကတည်းက ဗြိတိသျှ ကိုလိုနီလက်အောက်ရောက်တာ ရှေ့ဆင့်နောက်ဆင့်၊ လွတ်လပ်ရေးကြိုးပမ်းမှု ကာလမှာလည်း နိုင်ငံ့ ခေါင်းဆောင်များအတူတူ၊ လွတ်လပ်ရေးရတော့လည်း ရှေ့ဆင့်နောက်ဆင့်ဆိုသလို ဖြစ်ခဲ့ကြပါတယ်။ ထူးခြားတာကတော့ ကျွန်တော်တို့ အာဆီယံနိုင်ငံ ၁၀ နိုင်ငံအထဲမှာ ကျွန်တော်တို့ တစ်တွေဟာ ကျွန်တော်တို့ မြန်မာနိုင်ငံဟာ ကုန်းမြေချင်းဆက်စပ်နေတဲ့ တစ်ခုတည်းသော နိုင်ငံဖြစ်ပါတယ်။ ကျွန်တော်တို့ မြန်မာနိုင်ငံဟာ ဒီမိုကရေစီအုတ်မြစ်တည်ဖို့ ကြိုးစားနေတဲ့ နိုင်ငံဖြစ်တာနဲ့အညီ အာရှမှာ အင်အားကြီးပြီးတော့ ဒီမိုကရေစီယဉ်ကျေးမှုသက်တမ်းရှိတဲ့ အိန္ဒိယလိုနိုင်ငံမျိုးနဲ့ ရင်းနှီးစွာ၊ နီးကပ်စွာ ဆက်ဆံရေးထူထောင်ထားဖို့ လိုအပ်ပါတယ်။ ကမ္ဘာပေါ်မှာ လူဦးရေ သန်း ၁၀၀၀ ကျော်ရှိတဲ့ နိုင်ငံနှစ်နိုင်ငံကြားထဲမှာ နေပြီးတော့ နယ်နိမိတ်ချင်းအရ ရှည်လျားစွာ ဆက်စပ်နေတဲ့ ကျွန်တော်တို့ မြန်မာနိုင်ငံဟာ ပထဝီအနေအထားအရ ပေးထားတဲ့အခွင့်အရေးတွေကို အမိအရဆုပ်ကိုင်ပြီး ဒီမိုကရေစီ ယဉ်ကျေးမှု ပိုမိုထွန်းကားလာစေရန်နဲ့ စီးပွားရေးကြွယ်ဝချမ်းသာပြီး ဖွံ့ဖြိုးတိုးတက်တဲ့ နိုင်ငံတစ်နိုင်ငံ ဖြစ်အောင် ကြိုးစားလုပ်ဆောင်ကြရမှာ ဖြစ်ပါတယ်။ ဗဟိုဌာနကို ကိုယ်စားပြုပြီးတော့ ကျွန်တော်တို့ အိန္ဒိယအစိုးရကို တိုက်တွန်းစေချင်တဲ့ ပြည်သူ လူထုကိုယ်စား တိုက်တွန်းစေချင်တဲ့အချက် ၂ ချက်ရှိပါတယ်။ အဲဒါကတော့ အိန္ဒိယအစိုးရအနေနဲ့ မြန်မာနိုင်ငံမှာ လာရောက်ပြီးတော့မှ ရင်းနှီးမြှုပ်နှံမှုများ လုပ်ဆောင်မယ်ဆိုရင် ကျွန်တော်တို့နိုင်ငံရဲ့ အဓိကဖြစ်တဲ့ အခြေခံအဆောက်အအုံ (Infrastructure)များဖြစ်တဲ့ လျှပ်စစ်နဲ့ လမ်းပန်းဆက်သွယ်ရေး ကဏ္ဍာတွေကို ဦးဆောင်ပေးဖို့၊ ဦးစားပေးမြှုပ်နှံဖို့နဲ့၊ အိန္ဒိယနိုင်ငံရဲ့ ကျော်ကြားလှတဲ့ IT နည်းပညာကို မြန်မာနိုင်ငံကို မျှဝေပေးဖို့ တိုက်တွန်းလိုပါတယ်။ ဒါကြောင့် မြန်မာနိုင်ငံအစိုးရအနေနဲ့ အာဆီယံ- အိန္ဒိယ ဗဟိုဌာန တည်ဆောက်ခြင်းဆိုင်ရာ နားလည်မှုစာချွန်လွှာကို လက်မှတ်ရေးထိုးသင့်ကြောင်း တိုက်တွန်း ဆွေးနွေးအပ်ပါတယ်။</speech>
<title>အထက်ပါကိစ္စနှင့်စပ်လျဉ်း၍ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က ပြန်လည် ရှင်းလင်းရန်ရှိက ရှင်းလင်းဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ၄ နာရီ်သွားပြီ ဖြစ်ပါတယ်။ ဒါပေမယ့် ကျွန်တော်တို့ ဆောင်ရွက်ရန် ကိစ္စအနည်းငယ်ပဲ ကျန်တော့တဲ့အတွက်ကြောင့်မို့လို့ ပြီးစီးအောင် ဆက်လက်ဆောင်ရွက်သွားပါမယ်။ အစီအစဉ်(၁၁) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ လွှတ်တော်ကိုယ်စားလှယ်များ ဆွေးနွေးလို့ပြီးပါပြီ။ လွှတ်တော်ကိုယ်စားလှယ်များရဲ့ ဆွေးနွေးချက်များအပေါ် သက်ဆိုင်ရာ ပြည်ထောင်စုအဆင့်အဖွဲ့ အစည်းဝင်က ပြန်လည်ရှင်းလင်းရန်ရှိက ရှင်းလင်းဆွေးနွေးဖို့ဖြစ်ပါတယ်။</speech>
<speech><agency id="19">ဦးကျော်တင်(ဒုတိယဝန်ကြီး၊ နိုင်ငံခြားရေးဝန်ကြီးဌာန)</agency>လေးစားအပ်ပါတဲ့ ပြည်ထောင်စု လွှတ်တော် နာယကကြီးနဲ့ လွှတ်တော်ကိုယ်စားလှယ်များခင်ဗျား။ ကျွန်တော့်အနေနဲ့ ကျွန်တော်တို့ အဆို တင်သွင်းတဲ့ အာဆီယံ-အိန္ဒိယ ဗဟိုဌာနတည်ထောင်ခြင်းဆိုင်ရာ နားလည်မှုစာချွန်လွှာအား မြန်မာနိုင်ငံ ကနေပြီးတော့ လက်မှတ်ရေးထိုးရေးနဲ့ ပတ်သက်ပြီးတော့ လွှတ်တော်ကိုယ်စားလှယ်ကြီးများ ကနေပြီးတော့ တက်တက်ကြွကြွ ထဲထဲဝင်ဝင် လေးလေးနက်နက် ထောက်ခံအားပေး ဆွေးနွေးခဲ့ကြတဲ့အတွက် များစွာ ကျေးဇူးတင်ရှိကြောင်းနဲ့ ကိုယ်စားလှယ်အမြောက်အမြားကနေပြီးတော့ အားသာချက်တွေကို ထောက်ပြ ပြီးတော့ ထောက်ခံဆွေးနွေးကြတဲ့အတွက် ကျွန်တော့်အနေနဲ့ များစွာနှစ်ထောင်းအားရမိကြောင်းနဲ့ ကျေးဇူးတင်ရှိကြောင်း ပြောကြားလိုပါတယ်။ အခုတင်ပြဆွေးနွေးတဲ့အထဲမှာ ကျွန်တော်တို့ လားရှိုးမဲဆန္ဒနယ်က ဒေါက်တာစိုင်းမောက်ခမ်း ကနေပြီး မေးမြန်းထားတဲ့ ရှင်းလင်းချက်တစ်ခုကို အကျဉ်းမျှရှင်းလင်း တင်ပြလိုပါတယ်။ အဲဒီမှာတော့ ဒီ Centre ကနေပြီးတော့ ကျခံရမယ့်အပိုင်း Article 9.5 မှာ အာဆီယံနိုင်ငံတွေဘက်က ကျခံရမယ့် စရိတ်စကနဲ့ပတ်သက်လို့ ပြောဆိုခြင်း ဖြစ်ပါတယ်။ အဲဒီဟာကတော့ ကျွန်တော်တို့ အာဆီယံအဖွဲ့ဝင် နိုင်ငံတွေကနေပြီးတော့ ဒီ ASEAN-India Centre တည်ထောင်ထားသမျှကာလပတ်လုံးမှာ အာဆီယံ နိုင်ငံတွေကနေပြီးတော့ အဲဒီမှာတာဝန်ထမ်းဆောင်ဖို့အတွက် စေလွှတ်တဲ့ အာဆီယံနိုင်ငံတွေက နိုင်ငံသားတွေရဲ့ ကုန်ကျစရိတ်တို့၊ သွားလာရေးစရိတ်တို့၊ Health Insurance အဲဒီကိစ္စတွေနဲ့ ပတ်သက်ပြီးတော့ ကျွန်တော်တို့ အာဆီယံဘက်ကနေ အချိုးကျ ကျခံရမယ့်အကြောင်းကို ဖော်ပြခြင်း ဖြစ်ပါတယ်။ နောက်ကျန်တဲ့ ဟို Operational Cost နဲ့ပတ်သက်လို့ အိန္ဒိယမှာ ရုံးခန်းငှားတာတို့၊ အိန္ဒိယ Nationality ခန့်အပ်ခြင်းကိစ္စရပ်နဲ့ ပတ်သက်လို့တော့ ကျွန်တော်တို့ ပထမ ၂ နှစ်လုံးမှာ သူတို့က အိန္ဒိယ ကပဲ တာဝန်ယူ ပေးချေသွားမှာ ဖြစ်ပါတယ်။ ကျွန်တော်တို့ အာဆီယံတွေကတော့ ၂ နှစ်နောက်ပိုင်းမှာပဲ ကျွန်တော်တို့ ၁၀ ရာခိုင်နှုန်းအနက် ၁၀ နိုင်ငံက Sharing လုပ်ပြီးတော့ 1 percent ပဲ ကျွန်တော်တို့ လုပ်ရမှာဖြစ်ပါတယ်။ အဲဒီအကြောင်းလေးကို ကျွန်တော့်အနေနဲ့ ရှင်းလင်းပြောကြားလိုပါတယ်။ အခုဒီ ကျွန်တော်တို့ နားလည်မှုစာချွန်လွှာကို ဒီပြည်ထောင်စုလွှတ်တော်ကနေ အတည်ပြုလိုက်မယ်ဆိုလို့ ရှိရင် ကျွန်တော်တို့ ၂၀၁၁ ခုနှစ်၊ ဒီဇင်ဘာလ ၂၀ ရက်နေ့က အာဆီယံ-အိန္ဒိယ ဆွေးနွေးဖက်ဆက်ဆံရေး နှစ် (၂၀) မြောက်အထိမ်းအမှတ် ထိပ်သီးအစည်းအဝေးမှာ အာဆီယံနှင့် အိန္ဒိယနိုင်ငံခေါင်းဆောင်ကြီး များက ချမှတ်ခဲ့တဲ့ မျှော်မှန်းချက်တစ်ရပ်ဖြစ်တဲ့ အာဆီယံ-အိန္ဒိယဗဟိုဌာန တည်ထောင်ရေးကိစ္စ မျှော်မှန်းချက် တစ်ခု အောင်မြင်ပေါက်မြောက်သွားမှာ ဖြစ်ပါတယ်။ ဒီအာဆီယံ-အိန္ဒိယဗဟိုဌာနကို တည်ထောင်လိုက်ခြင်းအားဖြင့် စာချုပ်ဝင်နိုင်ငံများကြား စီးပွားရေး၊ လူမှုရေးနှင့် ယဉ်ကျေးမှုကဏ္ဍများမှာ ပေါင်းကူးပေးသွားဖို့အတွက် အထောက်အကူပြုသွားမှာဖြစ်ပါတယ်။ ကိုယ်စားလှယ်ကြီးများ ဆွေးနွေးပြောကြားသွားသလိုပဲ အိန္ဒိယနဲ့ မြန်မာနိုင်ငံဟာ ကုန်သွယ်မှု ရင်းနှီးမှုတိုးချဲ့ရေး၊ နောက်ပူးပေါင်းဆောင်ရွက်မှုတွေ တိုးမြှင့်ရေး၊ အိန္ဒိယနိုင်ငံကနေပြီးတော့ ကျွန်တော်တို့ လိုအပ်တဲ့ ကူညီပံ့ပိုးမှုတွေ၊ Infrastructure တွေ၊ လမ်းပန်းဆက်သွယ်ရေး တိုးတက်ဖွံ့ဖြိုးမှု ဒါမျိုးတွေနဲ့ ပတ်သက်လို့ IT တွေနဲ့ပတ်သက်လို့ အကူအညီတို့ ဒါမျိုးတွေနဲ့ပတ်သက်ပြီးတော့ ရရှိရေးနဲ့ ပတ်သက် ပြီးတော့လည်း ပူးပေါင်းဆောင်ရွက်ရေးနည်းလမ်းတွေကို ကျွန်တော်တို့ အာဆီယံနဲ့ အိန္ဒိယနိုင်ငံတွေ ကြားကနေပြီးတော့ သုတေသနပညာရှင်ကနေ အကြံဉာဏ်နည်းလမ်းတွေလည်း ပံ့ပိုးပေးသွားနိုင်မှာ ဖြစ်ပါတယ်။ အခုတော့ ဒီဟာနဲ့ပတ်သက်ပြီးတော့ နားလည်မှုစာချွန်လွှာကို ခုနက ကျွန်တော်တို့ မွန်ပြည်နယ် မဲဆန္ဒနယ်အမှတ်(၅)က ဒေါ်မြတ်သီတာထွန်း တင်ပြသွားတဲ့အတိုင်းပါပဲ။ ကျွန်တော်တို့ လာမယ့် စက်တင်ဘာလဆန်းမှာ ကျင်းပမယ့် အာဆီယံ-အိန္ဒိယ ထိပ်သီးအစည်းအဝေးမှာ ဆိုလို့ရှိရင် ဒီနားလည်မှုစာချွန်လွှာကို အဖွဲ့ဝင်နိုင်ငံအားလုံးက အဆင်သင့်ဖြစ်ကြပြီဆိုရင် လက်မှတ်ထိုးသွားကြဖို့ ဖြစ်ပါတယ်။ အဖွဲ့ဝင်နိုင်ငံအားလုံးက လက်မှတ်ထိုးပြီးပြီဆိုရင် ကျွန်တော်တို့ အဲဒီဟာကို ဒီအာဆီယံနိုင်ငံ ၁၀ နိုင်ငံနဲ့ အိန္ဒိယကနေပြီးတော့ အာဆီယံအတွင်းရေးမှူးချုပ်ရုံးကို ကျွန်တော်တို့ Instrument of Ratification mascos.co: 099 Goulosus.nl çaċcoz 399:00:06$lo:cos? Instrument of Ratification အတည်ပြုစာချွန်လွှာကို ပေးပို့ပြီးပြီဆိုရင် ဒီစာချုပ်အသက်ဝင်လာမှာဖြစ်ပြီးတော့ ကျွန်တော်တို့ အာဆီယံ-အိန္ဒိယဗဟိုဌာနကလည်း ပေါ်ထွန်းလာပြီးတော့ အာဆီယံ-အိန္ဒိယ ပူးပေါင်း ဆောင်ရွက်မှု မြှင့်တင်ရေးကိစ္စရပ်တွေကို ကူညီပံ့ပိုးဆောင်ရွက်ပေးသွားနိုင်မှာ ဖြစ်ပါတယ်။ ဒါကြောင့်မို့ ဒီအရေးကြီးတဲ့ အာဆီယံ-အိန္ဒိယ နှစ်နိုင်ငံမြှင့်တင်ရေးအတွက် အရေးကြီးတဲ့ ဒီစာချွန်လွှာကို လက်မှတ်ရေးထိုးနိုင်ရေးအတွက် ထောက်ခံဆွေးနွေးပေးကြတဲ့ လွှတ်တော်ကိုယ်စားလှယ် ကြီးများအားလုံးနဲ့ တက်ရောက်လာကြတဲ့ ကိုယ်စားလှယ်အားလုံးကို ကျွန်တော့အနေနဲ့ ကျေးဇူးတင်ရှိ ပါကြောင်း ထပ်လောင်းပြောကြားရင်းနဲ့ နိဂုံးချုပ်ပါတယ်။ ကျေးဇူးတင်ပါတယ်ခင်ဗျား။</speech>
<speech type="speaker">ပြည်ထောင်စုလွှတ်တော်ကိုယ်စားလှယ်များခင်ဗျား။ လွှတ်တော်ရဲ့ အဆုံးအဖြတ် ရယူပါမယ်။ အာဆီယံ-အိန္ဒိယ ဗဟိုဌာန တည်ထောင်ခြင်းဆိုင်ရာ နားလည်မှုစာချွန်လွှာကို မြန်မာနိုင်ငံမှ ပါဝင်လက်မှတ်ရေးထိုးရေးကိစ္စနှင့် စပ်လျဉ်း၍ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အာဆီယံ-အိန္ဒိယဗဟိုဌာန တည်ထောင်ခြင်းဆိုင်ရာ နားလည်မှုစာချွန်လွှာကို မြန်မာနိုင်ငံမှပါဝင် လက်မှတ်ရေးထိုးရေးကိစ္စကို လွှတ်တော်က သဘောတူကြောင်း ကြေညာပါတယ်။</speech>
</motion>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး ဆဋ္ဌမနေ့ရပ်နားကြောင်းနှင့် သတ္တမနေ့ ကျင်းပမည့် နေ့ရက်နှင့် ကြေညာခြင်း</title>
<speech type="speaker">အစီအစဉ်(၁၂) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ ဒုတိယပုံမှန်အစည်းအဝေး ဆဋ္ဌမနေ့အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် ဒုတိယပုံမှန်အစည်းအဝေးရဲ့ သတ္တမနေ့ကို ၂၀၁၆ ခုနှစ်၊ သြဂုတ်လ ၁၉ ရက် (သောကြာနေ့) နံနက် ၁၀:ဝဝ နာရီ ကျင်းပပြုလုပ်မည်ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံးထွက်ခွာနိုင်ကြပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် ဒုတိယပုံမှန်အစည်းအဝေး ဆဋ္ဌမနေ့အစည်းအဝေးကို ညနေ ၁၆:ဝဝ နာရီ ရပ်နားပါသည်။ ကထ ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ဒုတိယပုံမှန်အစည်းအဝေး ဆဋ္ဌမနေ့တွင် ခွင့်ပန်ကြားသူ ကိုယ်စားလှယ်စာရင်း စဉ် အမည် မဲဆန္ဒနယ် မှတ်ချက် ၁။ ဦးမျိုးဇော်အောင် ကောလင်း ၁၆-၈-၂၀၁၆ စစ်ကိုင်းတိုင်းဒေသကြီး ၂။ ဦးမြင့်ထွန်း တန့်ဆည် ၁၆-၈-၂၀၁၆ စစ်ကိုင်းတိုင်းဒေသကြီး ၃။ ဦးကျော်စိုး ဗန်းမောက် ၁၆-၈-၂၀၁၆ စစ်ကိုင်းတိုင်းဒေသကြီး ၄။ ဦးအောင်စိုး ယင်းမာပင် ၁၆-၈-၂၀၁၆ စစ်ကိုင်းတိုင်းဒေသကြီး ၅။ ဦးမျိုးညွန့် ဟုမ္မလင်း ၁၆-၈-၂၀၁၆ စစ်ကိုင်းတိုင်းဒေသကြီး ၆။ ဒေါက်တာဒေါ်ပြုံး အင်းတော် ၁၆-၈-၂၀၁၆ စစ်ကိုင်းတိုင်းဒေသကြီး ၇။ ဒေါ်ချိုချို အုတ်တွင်း ၁၆-၈-၂၀၁၆ မှ ၂၀-၈-၂၀၁၆ ထိ ပဲခူးတိုင်းဒေသကြီး ၈။ ဒေါက်တာဒေါ်ရွှေပုံ ၁၆-၈-၂၀၁၆ မှ ၁၇-၈-၂၀၁၆ ထိ ပဲခူးတိုင်းဒေသကြီး ၉။ ဦးခင်မောင်ဦး ကျောက်တံခါး ၁၆-၈-၂၀၁၆ ပဲခူးတိုင်းဒေသကြီး ၁၀။ ဦးခင်အေး နတ်တလင်း ၁၆-၈-၂၀၁၆ ပဲခူးတိုင်းဒေသကြီး ၁၁။ ဦးကျော်မျိုးမင်း မိုးညို ၁၆-၈-၂၀၁၆ ပဲခူးတိုင်းဒေသကြီး ၁၂။ ဦးရဲထွန်းဝင်း ပေါက် ၁၆-၈-၂၀၁၆ မကွေးတိုင်းဒေသကြီး ၁၃။ ဦးထွန်းထွန်း ပွင့်ဖြူ ၁၆-၈-၂၀၁၆ မကွေးတိုင်းဒေသကြီး ၁၄။ ဒေါ်ခင်သန်းနု မင်းတုန်း ၁၆-၈-၂၀၁၆ မကွေးတိုင်းဒေသကြီး စဉ် အမည် ၁၅။ မဲဆန္ဒနယ် မြို့သစ် ဦးနေထက်ဝင်း ဦးလှဌေးဝင်း ၁၆-၈-၂၀၁၆ မှ ၁၉-၈-၂၀၁၆ ထိ ဦးသောင်းအေး ဦးသောင်းဌေးလင်း မကွေးတိုင်းဒေသကြီး သရက် မကွေးတိုင်းဒေသကြီး ဆင်ပေါင်ဝဲ မကွေးတိုင်းဒေသကြီး ဇေယျာသီရိ မန္တလေးတိုင်းဒေသကြီး ပျော်ဘွယ် မန္တလေးတိုင်းဒေသကြီး ပုသိမ်ကြီး မန္တလေးတိုင်းဒေသကြီး ဒက္ခိဏသီရိ မန္တလေးတိုင်းဒေသကြီး ဝမ်းတွင်း မန္တလေးတိုင်းဒေသကြီး မတ္တရာ မန္တလေးတိုင်းဒေသကြီး သာစည် မန္တလေးတိုင်းဒေသကြီး ဘီးလင်း မွန်ပြည်နယ် ဦးသန့်ဇင်ထွန်း ဦးခင်မောင်စိုး ဦးဇော်မင်းလွင် ဦးတင်ကိုကိုဦး ဦးမောင်သိန်းခိုင် ၁၆-၈-၂၀၁၆ မှ ၁၉-၈-၂၀၁၆ ထိ ဒေါ်ခင်စောဝေ ၁၆-၈-၂၀၁၆ မှ ၁၉-၈-၂၀၁၆ ထိ ၁၆-၈-၂၀၁၆ မှ ၁၉-၈-၂၀၁၆ ထိ ရခိုင်ပြည်နယ် ရသေ့တောင် ရခိုင်ပြည်နယ် မောင်တော ရခိုင်ပြည်နယ် မာန်အောင် ရခိုင်ပြည်နယ် စဉ် အမည် ၃၀။ ဦးအောင်ဝင်း မှတ်ချက် ၁၆-၈-၂၀၁၆ ဦးလွင်ကိုလတ် ဒေါ်အေးမြမြမျိုး ဒေါက်တာစောနိုင် ဦးထွန်းမြင့် ဦးလင်းဇော်ထွန်း မဲဆန္ဒနယ် မှော်ဘီ ရန်ကုန်တိုင်းဒေသကြီး သန်လျင် ရန်ကုန်တိုင်းဒေသကြီး ကျောက်တန်း ရန်ကုန်တိုင်းဒေသကြီး တောင်ဥက္ကလာပ ရန်ကုန်တိုင်းဒေသကြီး ဗဟန်း ရန်ကုန်တိုင်းဒေသကြီး မိုင်းဖြတ် ရှမ်းပြည်နယ် လင်းခေး ရှမ်းပြည်နယ် နမ့်စန် ရှမ်းပြည်နယ် မောက်မယ် ရှမ်းပြည်နယ် နမ့်ခမ်း ရှမ်းပြည်နယ် ပင်လောင်း ရှမ်းပြည်နယ် ဦးစိုင်းဘသိန်း ၁၆-၈-၂၀၁၆ မှ ၁၉-၈-၂၀၁၆ ထိ ဦးဌေးလွင်(ခ) ဦးဒီလုံး ၃၈။ ဦးစိုင်းငေါင်းဆိုင်ဟိန်း ၁၆-၈-၂၀၁၆ မှ ၁၉-၈-၂၀၁၆ ထိ ဦးထွန်းကျော် ၁၆-၈-၂၀၁၆ မှ ၁၉-၈-၂၀၁၆ ထိ ဦးခွန်မောင်သောင်း ဦးနန်းခင်စော ဦးသိန်းထွန်း ရှမ်းပြည်နယ် ကျောင်းကုန်း ဧရာဝတီတိုင်းဒေသကြီး မအူပင် ဧရာဝတီတိုင်းဒေသကြီး မှတ်ချက် ၁၆-၈-၂၀၁၆ ၁၆-၈-၂၀၁၆ မှ ၁၇-၈-၂၀၁၆ ထိ ၁၆-၈-၂၀၁၆ မှ ၁၇-၈-၂၀၁၆ ထိ မဲဆန္ဒနယ် ၄၄။ ဦးသိန်းထွန်း ကျောင်းကုန်း ဧရာဝတီတိုင်းဒေသကြီး မအူပင် ဧရာဝတီတိုင်းဒေသကြီး ဦးရွှေလှကြိုင် ကန်ကြီးထောင့် ဧရာဝတီတိုင်းဒေသကြီး ၄၆။ ဦးစိုးအောင်နိုင် ကျုံပျော် ဧရာဝတီတိုင်းဒေသကြီး ၄၇။ ဗိုလ်မှူးထင်အောင်ကျော် တပ်မတော်သား ပြည်သူ့လွှတ်တော်ကိုယ်စားလှယ် ၄၈။ ဗိုလ်မှူးနှင်းစိုး တပ်မတော်သား ပြည်သူ့လွှတ်တော်ကိုယ်စားလှယ် ၄၉။ ဗိုလ်မှူးကျော်ဇင်လတ် ၊ တပ်မတော်သား ပြည်သူ့လွှတ်တော်ကိုယ်စားလှယ် ၅၀။ ဦးယောဂူ မဲဆန္ဒနယ်အမှတ် (၁) ကချင်ပြည်နယ် ၅၁။ ဦးသိန်းလွင် မဲဆန္ဒနယ်အမှတ် (၁၀) ကချင်ပြည်နယ် ၅၂။ ဒေါက်တာခွန်ဝင်းသောင်း မဲဆန္ဒနယ်အမှတ် (၁၁) ကချင်ပြည်နယ် ၅၃။ ဦးဝင်းဇော် မဲဆန္ဒနယ်အမှတ် (၇) ကချင်ပြည်နယ် ၅၄။ ဦးနိုင်ကိုကို မဲဆန္ဒနယ်အမှတ် (၁၂) ကချင်ပြည်နယ် ၅၅။ ဦးစောမိုးမြင့်(ခ) မဲဆန္ဒနယ်အမှတ် (၁) ဆင်မြူရယ် ကရင်ပြည်နယ် ၅၆။ ဒေါ်နန်းမိုးမိုးထွေး မဲဆန္ဒနယ်အမှတ် (၄) ကရင်ပြည်နယ် ၅၇။ ဒေါ်နန်းနီနီအေး မဲဆန္ဒနယ်အမှတ် (၆) ကရင်ပြည်နယ် ၅၈။ ဒေါ်နော်ခရစ္စထွန်း(ခ) မဲဆန္ဒနယ်အမှတ် (၇) ဒေါက်တာအာကာစိုး ကရင်ပြည်နယ် မှတ်ချက် ၁၆-၈-၂၀၁၆ ၁၆-၈-၂၀၁၆ မှ ၁၉-၈-၂၀၁၆ ထိ ဦးလှထွန်းကျော် ဒေါက်တာမျိုးအောင် မဲဆန္ဒနယ်အမှတ် (၁၀) ကရင်ပြည်နယ် ၆၀။ ဦးဇုန်လှယ်ထန်း မဲဆန္ဒနယ်အမှတ် (၄) ချင်းပြည်နယ် ၆၁။ ဒေါ်ကျိန်ငိုက်မန် မဲဆန္ဒနယ်အမှတ် (၇) ချင်းပြည်နယ် ၆၂။ ဦးလားလ်မင်းထန် မဲဆန္ဒနယ်အမှတ် (၁၀) ချင်းပြည်နယ် ၆၃။ ဦးဝင်းအောင် မဲဆန္ဒနယ်အမှတ် (၃) စစ်ကိုင်းတိုင်းဒေသကြီး ၆၄။ ဦးဇော်မင်း မဲဆန္ဒနယ်အမှတ် (၆) စစ်ကိုင်းတိုင်းဒေသကြီး ၆၅။ ဦးဇော်ဟိန်း မဲဆန္ဒနယ်အမှတ် (၇) တနင်္သာရီတိုင်းဒေသကြီး ၆၆။ ဒေါက်တာဝင်းမြင့် မဲဆန္ဒနယ်အမှတ် (၁၁) ပဲခူးတိုင်းဒေသကြီး ၆၇။ ဦးအောင်သိန်း မဲဆန္ဒနယ်အမှတ် (၁၂) ပဲခူးတိုင်းဒေသကြီး ၆၈။ ဦးအောင်ကြည်ညွန့် မဲဆန္ဒနယ်အမှတ် (၄) မကွေးတိုင်းဒေသကြီး ၆၉။ ဒေါ်လှဌေး(ခ) မဲဆန္ဒနယ်အမှတ် (၄) ဒေါ်အုန်းကြည် မန္တလေးတိုင်းဒေသကြီး ၇၀။ ဦးမောင်မောင်ဆွေ မဲဆန္ဒနယ်အမှတ် (၉) မန္တလေးတိုင်းဒေသကြီး ၇၁။ ဦးခင်အောင်မြင့် မဲဆန္ဒနယ်အမှတ် (၈) မန္တလေးတိုင်းဒေသကြီး ၇၂။ ဦးလှမြင့်သိန်း မဲဆန္ဒနယ်အမှတ် (၁၁) မွန်ပြည်နယ် ၇၃။ ဒေါ်နွယ်နွယ်အောင် ။ မဲဆန္ဒနယ်အမှတ် (၂) မွန်ပြည်နယ် မှတ်ချက် ၁၆-၈-၂၀၁၆ ၁၆-၈-၂၀၁၆ မှ ၁၉-၈-၂၀၁၆ ထိ ရခိုင်ပြည်နယ် ရသေ့တောင် ရခိုင်ပြည်နယ် ဒေါ်သီရိရတနာ မဲဆန္ဒနယ်အမှတ် (၁၂) မွန်ပြည်နယ် ၇၅။ ဦးရဲမြင့်စိုး မဲဆန္ဒနယ်အမှတ် (၇) ရန်ကုန်တိုင်းဒေသကြီး ၇၆။ ဦးဘမျိုးသိန်း မဲဆန္ဒနယ်အမှတ် (၅) ရန်ကုန်တိုင်းဒေသကြီး ၇၇။ ဒေါက်တာမြတ်ဉာဏစိုး မဲဆန္ဒနယ်အမှတ် (၃) ရန်ကုန်တိုင်းဒေသကြီး ၇၈။ ဦးခင်မောင်လတ် မဲဆန္ဒနယ်အမှတ် (၃) ရခိုင်ပြည်နယ် ၇၉။ ဦးကျော်ကျော် မဲဆန္ဒနယ်အမှတ် (၄) ရခိုင်ပြည်နယ် ၈၀။ မဲဆန္ဒနယ်အမှတ် (၁၂) ရခိုင်ပြည်နယ် ၈၁။ ဒေါ်ထုမေ မဲဆန္ဒနယ်အမှတ် (၁၁) ရခိုင်ပြည်နယ် ၈၂။ ဦးစိုင်းအုန်းကျော် မဲဆန္ဒနယ်အမှတ် (၄) ရှမ်းပြည်နယ် ၈၃။ ဦးစိုင်းထွန်းအောင် မဲဆန္ဒနယ်အမှတ် (၂) ရှမ်းပြည်နယ် ၈၄။ ဦးဆန်းမြင့် မဲဆန္ဒနယ်အမှတ် (၃) ဧရာဝတီတိုင်းဒေသကြီး ၈၅။ ဦးမောင်မောင်အုန်း မဲဆန္ဒနယ်အမှတ် (၅) ဧရာဝတီတိုင်းဒေသကြီး ၈၆။ ဒေါ်အိအိပြုံး မဲဆန္ဒနယ်အမှတ် (၈) ဧရာဝတီတိုင်းဒေသကြီး ၈၇။ ဦးစခင်ဇော်လင်း မဲဆန္ဒနယ်အမှတ် (၂) ၊ ဧရာဝတီတိုင်းဒေသကြီး ၈၈။ မဲဆန္ဒနယ်အမှတ် (၁) ၊ ဧရာဝတီတိုင်းဒေသကြီး ၁၆-၈-၂၀၁၆ မှ ၁၇-၈-၂၀၁၆ ထိ စဉ် အမည် မဲဆန္ဒနယ် မှတ်ချက် ၈၉။ ဒေါက်တာပြည့်ဖြိုး မဲဆန္ဒနယ်အမှတ် (၇) ၁၆-၈-၂၀၁၆ ဧရာဝတီတိုင်းဒေသကြီး ၉၀။ ဗိုလ်မှူးနေအောင်ဦး တပ်မတော်သား ၁၆-၈-၂၀၁၆ မှ ၁၉-၈-၂၀၁၆ ထိ အမျိုးသားလွှတ်တော်ကိုယ်စားလှယ် များ ၉၁။ ဗိုလ်မှူးရဲမင်းထွေး တပ်မတော်သား ၁၆-၈-၂၀၁၆ မှ ၁၉-၈-၂၀၁၆ ထိ အမျိုးသားလွှတ်တော်ကိုယ်စားလှယ် ၉၂။ ဗိုလ်မှူးမျိုးမောင်သိန်း တပ်မတော်သား ၁၆-၈-၂၀၁၆ မှ ၁၉-၈-၂၀၁၆ ထိ အမျိုးသားလွှတ်တော်ကိုယ်စားလှယ်</speech>
</postface>
</transcript>
</doc>
