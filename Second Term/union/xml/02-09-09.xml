<doc>
<docinfo>
<docno>02-09-09.xml</docno>
<pdf>02-09-09.pdf</pdf>
<term value="02">ဒုတိယအကြိမ်</term>
<session value="09" />
<sittingday value="09" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေး နဝမနေ့မှတ်တမ်း</title>
<date value='15-08-2018'>၁၃၈၀ ပြည့်နှစ်၊ ဝါခေါင်လဆန်း ၄ ရက် (၂၀၁၈ ခုနှစ်၊ သြဂုတ်လ ၁၅ ရက်)(ဗုဒ္ဓဟူးနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် နဝမပုံမှန်အစည်းအဝေး နဝမနေ့ကို နံနက် ၁၀:ဝဝ နာရီင်ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် ပြည်သူ့လွှတ်တော် ဥက္ကဋ္ဌ ဦးတီခွန်မြတ်က ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေးရဲ့ နဝမနေ့ အစီအစဉ် စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါခင်ဗျာ။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေး နဝမနေ့မှာ ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်ထောင်စု လွှတ်တော် ကိုယ်စားလှယ်ဦးရေ စုစုပေါင်း ၆၅၃ ဦး ရှိပြီး ဒီကနေ့အစည်းအဝေးကို ၅၇၂ ဦး တက်ရောက် ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၈၇.၆၀ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ) တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် နဝမပုံမှန်အစည်းအဝေး နဝမနေ့ အစီအစဉ် ကြေညာခြင်း</title>
<speech type="speaker">အစီအစဉ်(၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယ အကြိမ် ပြည်ထောင်စုလွှတ်တော် နဝမပုံမှန်အစည်းအဝေး နဝမနေ့ အစီအစဉ်ကို လွှတ်တော်ကိုယ်စားလှယ် များထံ ဖြန့်ဝေထားတဲ့အတိုင်း ဆက်လက်ဆောင်ရွက်သွားပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များအတွက် ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1368">ဒေါ်နန်းထွေးသူ(အဖွဲ့ဝင်၊ ကိုယ်စားလှယ်များစိစစ်ရေးကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယကကြီးရှင်။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေး နဝမနေ့ ၁၅-၈-၂၀၁၈ ရက်နေ့မှာ အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား ကယားပြည်နယ် ဖားဆောင်းမဲဆန္ဒနယ်မှ ပြည်သူ့ လွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များ စိစစ်ရေးကော်မတီ အဖွဲ့ဝင် ဖြစ်သူ ကျွန်မ ဒေါ်နန်းထွေးသူက ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်း မရှိတဲ့ ပြည်ထောင်စုလွှတ်တော် ကိုယ်စားလှယ်များကတော့- ဦးတင့်စိုး ဖားကန့်၊ - ဦးဝင်းနိုင် မိုးကောင်း၊ - ဦးနေလင်းအောင် မင်းတပ်၊ - ဦးပါထန်း မတူပီ၊ - ဒေါက်တာဝင်းအောင် ခင်ဦး၊ - ဦးမြင့်ဟန်ထွန်း ဘုတလင်၊ - ဦးဌေးငွေ မြောင်၊ - ဦးမောင်မြင့် မင်းကင်း၊ - ဒေါက်တာမြင့်သိန်း ညောင်လေးပင်၊ - ဦးဌေးမင်းသိန်း ကြို့ပင်ကောက်၊ - ဦးဇော်ဝင်း ထန်းတပင်၊ - ဦးဘုန်းမြင့်အောင် ဒိုက်ဦး၊ - ဦးကျော်မျိုးမင်း မိုးညို၊ - ဦးခင်မောင်သန်း တောင်ငူ၊ - ဦးကျော်စိုးလင်း ပြည်ကြီးတံခွန်၊ - ဒေါက်တာစိုင်းလှသိန်း - ဦးကျော်မင်းလှိုင် - ဒေါ်မာမာခိုင် - ဒေါ်မိကွန်ချမ်း - ဦးမင်းကြည် - ဦးဘရှိန် - ဦးကျော်မင်း - ဒေါ်အေးမြမြမျိုး - ဦးခင်မောင်ဝင်း - ဒေါက်တာဝေဖြိုးအောင် - ဦးနေမျိုးထွန်း - ဦးစိုးသူရထွန်း - ဦးထွန်းအောင်(ခ) ဦးထွန်းထွန်းဟိန် - ဦးလီကျိန်းဖူ(ခ) ဦးမြင့်ဆွေ - ဦးခွန်မောင်သောင်း - ဦးခွန်သန်းထူး - ဒေါက်တာစိုင်းမောက်ခမ်း - ဦးစတီဖန် - ဦးစိုင်းဝင်းအေး(ခ) ဦးစိုင်းထွန်းအေး - ဒေါ်နန်းခင်စော - ဦးအောင်မင်း - ဦးဝေလှိုင်ထွန်း - ဦးမာန်လောမောင်း - ဦးလှဦး - ဦးဇော်မင်း - ဒေါက်တာလင်းဝေဖြိုးလတ် - ဒေါက်တာမိုးမြင့်အောင် - ဒေါ်ရွှေရွှေစိန်လတ် - ဦးအောင်မျိုးလတ် ချမ်းမြသာစည်။ ဥတ္တရသီရိ၊ သထုံ၊ ပေါင်၊ သံတွဲ၊ ကျောက်ဖြူ၊ ကမာရွတ်၊ ကျောက်တန်း၊ လမ်းမတော်၊ သာကေတ၊ ထန်းတပင်၊ ကွမ်းခြံကုန်း၊ နောင်ချို၊ ကုန်းကြမ်း၊ ပင်လောင်း၊ ဆီဆိုင်၊ လားရှိုး၊ ကျိုင်းတုံ၊ မိုင်းရှူး၊ ကွန်ဟိန်း၊ ပုသိမ်၊ ချင်း-၈၊ စစ်ကိုင်း-၄၊ စစ်ကိုင်း-၆၊ တနင်္သာရီ-၅၊ ပဲခူး-၂။ ပဲခူး-၃၊ မန္တလေး-၅။ - ဒေါ်သီရိရတနာ မွန်-၁၂၊ - ဒေါ်မြတ်သီတာထွန်း - ဦးစိုးဝင်း ရခိုင်-၁၂၊ - ဒေါ်ထုမေ ရခိုင်-၁၁၊ - ဦးရဲမြင့်စိုး ရန်ကုန်-၇၊ - ဦးဇော်မင်းလတ်(ခ) ဦးကိုလတ် ရှမ်း-၁၊ - ဒေါက်တာစိုင်းဆိုင်ကျောက်ဆမ် ရှမ်း-၆ နှင့် - ဒုတိယဗိုလ်မှူးကြီးခင်မောင်အုန်း တပ်မတော်၊ တို့ဖြစ်ပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၂၉ ဦးရှိပြီး၊ ယနေ့ ခွင့်ပန်ကြားသူ ၅၂ ဦး ဖြစ်တဲ့အတွက် စုစုပေါင်းခွင့်ပန်ကြားသူ ၈၁ ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ ခွင့်ပန်ကြားတဲ့ ပြည်ထောင်စုလွှတ်တော်ကိုယ်စားလှယ် ၅၂ ဦးအား ခွင့်အဖြစ် သတ်မှတ်ခွင့်ပြုပေးနိုင်ပါရန် လေးစားစွာ တင်ပြအပ်ပါတယ်ရှင်။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေး နဝမနေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅၃ ဦး၊ ယခင်က ခွင့်ပြုထားသူ ၂၉ ဦး၊ ယနေ့ခွင့်ပန်ကြား၍ ခွင့်ပြုထားသူ ၅၂ ဦး ဖြစ်တဲ့အတွက် ခွင့်ပြုထားသူ စုစုပေါင်း ၈၁ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေ တင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Bill">
<bill>
<title>လွှတ်တော်နှစ်ရပ်သဘောကွဲလွဲသော မြေလွတ်၊ မြေလပ်နှင့် မြေရိုင်းများ စီမံခန့်ခွဲရေးဥပဒေကို ပြင်ဆင်သည့် ဥပဒေကြမ်း(၂၀၁ရ ခုနှစ်)နှင့်စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်းနှင့် အတည်ပြုရန် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ လွှတ်တော် နှစ်ရပ်သဘောကွဲလွဲတဲ့ မြေလွတ်၊ မြေလပ်နှင့် မြေရိုင်းများ စီမံခန့်ခွဲရေးဥပဒေကို ပြင်ဆင်သည့်ဥပဒေကြမ်း (၂၀၁ရ ခုနှစ်)နဲ့စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို ၉-၈-၂၀၁၈ ရက်က ကျင်းပပြုလုပ်တဲ့ ပြည်ထောင်စုလွှတ်တော် အစည်းအဝေးမှာ ဖတ်ကြား တင်ပြခဲ့ပြီး လွှတ်တော်နှစ်ရပ်ရဲ့ အတည်ပြုချက်၊ ဥပဒေကြမ်းပူးပေါင်းကော်မတီရဲ့ သဘောထားမှတ်ချက်နဲ့ ဆွေးနွေးလိုတဲ့ လွှတ်တော်ကိုယ်စားလှယ်များရဲ့ ပြင်ဆင်ချက်တို့ပါဝင်တဲ့ ဇယားကိုလည်း ဖြန့်ဝေပေးထား ပြီးဖြစ်ပါတယ်။ ပြင်ဆင်ချက်ဇယားကို နောက်ဆက်တွဲဖြင့် ဖော်ပြထားပါသည်။ ဒီနေ့မှာ လွှတ်တော်နှစ်ရပ် သဘောကွဲလွဲတဲ့ အပိုဒ်တစ်ခုနဲ့စပ်လျဉ်းပြီး အဆိုတင်သွင်းခြင်း၊ လွှတ်တော် ကိုယ်စားလှယ်များက ဆွေးနွေးခြင်းနဲ့ လွှတ်တော်ရဲ့ အဆုံးအဖြတ်ရယူခြင်းတို့ကို တစ်ဆက်တည်း ဆောင်ရွက်သွားမှာ ဖြစ်ပါတယ်။ သဘောကွဲလွဲချက်နဲ့စပ်လျဉ်းပြီး ဆွေးနွေးလိုတဲ့ လွှတ်တော်ကိုယ်စားလှယ် ၉ ဦး ရှိပါတယ်။ လွှတ်တော်ကိုယ်စားလှယ်တစ်ဦးချင်းအနေနဲ့ ၃ မိနစ်ထက်မပိုဘဲ တိုတိုနဲ့ လိုရင်းသာ ဆွေးနွေးကြဖို့ ဖြစ်ပါတယ်။ ယခု ဥပဒေကြမ်းပူးပေါင်းကော်မတီက ဥပဒေကြမ်းရဲ့ ခေါင်းစဉ်နဲ့ အပိုဒ် ၈ အတွက် အဆိုပြု တင်ပြဖို့ ဖြစ်ပါတယ်။</speech>
<speech><mp id="136">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>လေးစား အပ်ပါသော နာယကကြီးခင်ဗျာ။ ဥပဒေကြမ်းရဲ့ခေါင်းစဉ်ကို မြေလွတ်၊ မြေလပ်နှင့် မြေရိုင်းများ စီမံခန့်ခွဲရေး ဥပဒေကို ပြင်ဆင်သည့်ဥပဒေဟု လွှတ်တော်က အတည်ပြုဆောင်ရွက်ပေးနိုင်ပါရန် တင်ပြအပ်ပါတယ်။ ဥပဒေကြမ်းရဲ့ အပိုဒ် ၈ ကိုတော့ ပြည်သူ့လွှတ်တော်ရဲ့ အတည်ပြုချက်အတိုင်း ပြည်ထောင်စုလွှတ်တော်က ဆက်လက်အတည်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျာ။</speech>
<speech type="speaker">ဦးတင်ထွေး ဝေါမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1429">ဦးတင်ထွေး(ဝေါမဲဆန္ဒနယ်၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်များ၊ ဧည့်သည်တော်များ မင်္ဂလာပါလို့ ကျွန်တော် လေးစားစွာ နှုတ်ခွန်းဆက်သအပ်ပါတယ်။ လွှတ်တော်နှစ်ရပ်သဘောထားကွဲလွဲတဲ့ မြေလွတ်၊ မြေလပ်နှင့် မြေရိုင်းများ စီမံခန့်ခွဲရေးကော်မတီ ပြင်ဆင်ဖွဲ့စည်းခြင်းနှင့် ပတ်သက်ပြီးတော့ သဘောထားကွဲလွဲမှုအပေါ်မှာ ကျွန်တော် လေးစားစွာ ဆွေးနွေးလိုတာဖြစ်ပါတယ်။ အဓိက သဘောထားကွဲလွဲတာကတော့ ကျွန်တော်တို့ ပုဒ်မ ၃ ပုဒ်မခွဲ(က) ဗဟိုကော်မတီဝင်ဖွဲ့စည်းခြင်းနှင့် ပတ်သက်လို့ ဖြစ်ပါတယ်။ ဗဟိုကော်မတီဝင်ကို ဖွဲ့တဲ့နေရာမှာ ဥက္ကဋ္ဌ၊ အတွင်းရေးမှူးနဲ့ ပတ်သက်ပြီးတော့ ကွဲပြားမှုမရှိဘဲနဲ့ ကျန်ကော်မတီဝင်များ ဖွဲ့စည်းမှုပေါ်မှာ ကျွန်တော်တို့ ကွဲပြားခြင်းပဲ ဖြစ်ပါတယ်။ ဗဟိုကော်မတီကို ဖွဲ့တဲ့နေရာမှာ အမျိုးသားလွှတ်တော်က တိုင်းရင်းသား လူမျိုးစုကိုယ်စားလှယ်တွေ၊ တောင်သူလယ်သမားကိုယ်စားလှယ်တွေ၊ အရပ်ဘက်ဆိုင်ရာ အဖွဲ့အစည်းမှ ကိုယ်စားလှယ်နဲ့ သင့်လျော်တဲ့ဥပဒေပညာရှင်များ ထည့်ဖွဲ့စည်းပေးဖို့ ကျွန်တော်တို့ အတည်ပြုခဲ့တာ ဖြစ်ပါတယ်။ ပြည်သူ့လွှတ်တော်ကတော့ သက်ဆိုင်ရာအစိုးရဌာန၊ အစိုးရအဖွဲ့အစည်းများမှ သင့်လျော်တဲ့ ပုဂ္ဂိုလ်များနှင့် ပြင်ပမှ သင့်လျော်တဲ့ပုဂ္ဂိုလ်များကို အဖွဲ့ဝင်အဖြစ် ဖွဲ့စည်းပေးဖို့ ကျွန်တော်တို့ အတည်ပြု ပါတယ်။ ဒီနှစ်ရပ်မှာ ကျွန်တော်တို့ ပြန်ကြည့်မယ်ဆိုလို့ရှိရင် အမျိုးသားလွှတ်တော်ရဲ့ အဆိုပြုချက်ဟာ ကျယ်ပြန့်ပြီးတော့ နိုင်ငံလုံးဆိုင်ရာကိုယ်စားလှယ်များကို ရွေးချယ်ပြီး လုပ်ပေးရမှာ ဖြစ်တဲ့အတွက် နောက်ပိုင်းမှာ အခက်အခဲများစွာနဲ့ တွေ့ကြုံလာနိုင်ပါတယ်။ ာတာနဲ့အမျှ အခက်ခဲတွေရှိလာပြီးတော့ လုပ်ငန်းတွေ အောင်မြင်နိုင်မှာမဟုတ်ပါဘူး။ သို့သော်လည်းပဲ ပြည်သူ့လွှတ်တော်ရဲ့ အတည်ပြုချက်ကို ကြည့်မယ် ဆိုလို့ရှိရင်တော့ ဥပဒေတစ်ရပ်မှာ ရှိသင့်ရှိအပ်တဲ့ ကျစ်လျစ်ခိုင်မာသလို ဥပဒေရဲ့ရည်ရွယ်ချက်ကို အကောင် အထည်ဖော်နိုင်တဲ့ ကော်မတီများစုစည်းမှု ပါဝင်လာနိုင်ရေးအတွက် အဓိက ထားပြီးတော့ အတည်ပြုထားတာပဲ ဖြစ်ပါတယ်။ ဥက္ကဋ္ဌကြီးခင်ဗျာ ကျွန်တော်တို့ ဒီဥပဒေရဲ့ ပုဒ်မ ၃-က မှာလည်းပဲ အဓိကကျတဲ့ တိုင်း၊ ပြည်နယ်နဲ့ ပြည်ထောင်စုနယ်ပယ်တွေမှာ ဒေသခံတိုင်းရင်းသားလူမျိုးစု ကိုယ်စားလှယ်တွေ၊ တောင်သူလယ်သမား ကိုယ်စားလှယ်တွေ၊ အရပ်ဘက်ဆိုင်ရာအဖွဲ့အစည်း ကိုယ်စားလှယ်တွေ၊ သင့်လျော်တဲ့ ပညာရှင်များကိုလည်း ကျွန်တော်တို့ ပါဝင်ဖွဲ့စည်းထားပြီးလည်း ဖြစ်ပါတယ်။ ဒါကြောင့်မို့လို့ ဗဟိုအဖွဲ့အစည်းမှာ ဒါတွေဟာ ကျွန်တော်တို့ ဖွဲ့မယ်ဆိုလို့ရှိရင် လုပ်ငန်းမအောင်မြင်ဘဲနဲ့ ခုန ကျွန်တော်တင်ပြခဲ့တဲ့ အခက်ခဲတွေ မြောက်မြားစွာတွေ့နိုင်မှာဖြစ်ပါတယ်။ ဒါကြောင့်မို့လို့ ပြည်သူ့ လွှတ်တော်ကလည်းဘဲ ၁၃-၆-၂၀၁၈ ရက်နေ့မှာ ဒါကို အတည်ပြုပြီးဖြစ်သလို ဥပဒေကြမ်းပူးပေါင်း ကော်မတီကလည်း ခုနတင်ပြသွားသလို ၇-၈-၂၀၁၈ ရက်နေ့မှာ ပြည်သူ့လွှတ်တော်ရဲ့ အတည်ပြုချက်အတိုင်း ဆက်လက်အတည်ပြုဖို့ တင်ပြသွားပြီးဖြစ်ပါတယ်။ ဒါကြောင့်မို့လို့ ကျွန်တော့အနေနဲ့ကတော့ ဥပဒေ တစ်ရပ်ဟာ သိပ်သည်းကျစ်လျစ်ပြီးတော့ ခိုင်ခိုင်မာမာနဲ့ ဆောင်ရွက်နိုင်ရေးအတွက် ပြည်သူ့လွှတ်တော်ရဲ့ အတည်ပြုချက်ကိုသာ အတည်ပြုသင့်ပါကြောင်း လွှတ်တော်ကိုယ်စားလှယ်ကြီးများအား မေတ္တာရပ်ခံ ဆွေးနွေးအပ်ပါတယ်။</speech>
<speech type="speaker">ဒေါ်နော်ခရစ္စထွန်း(ခေါ်)ဒေါက်တာအာကာမိုး ကရင်ပြည်နယ်မဲဆန္ဒနယ် အမှတ်(၇) ဆွေးနွေးဖို့ဖြစ်ပါတယ်။</speech>
<speech><mp id="1224">ဒေါ်နော်ခရစ္စထွန်း(ခေါ်)ဒေါက်တာအားကာမိုး(မဲဆန္ဒနယ်အမှတ်-၇၊ ကရင်ပြည်နယ်)</mp>လေးစားအပ်တဲ့ ပြည်ထောင်စုလွှတ်တော် နာယကနဲ့ ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စု ဝန်ကြီးများအားလုံး မင်္ဂလာပါ။ ကျွန်မကတော့ ကရင်ပြည်နယ် မဲဆန္ဒနယ်အမှတ်(၇)မှ နော်ခရစ္စထွန်း(ခေါ်) ဒေါက်တာအာကာမိုး ဖြစ်ပါတယ်။ နာယကြီးရှင့် Power Point အသုံးပြုခွင့်ပေးဖို့ တောင်းခံအပ်ပါတယ်။ ကျွန်မအနေနဲ့ မြေလွတ်၊ မြေလပ်နှင့် မြေရိုင်းများ စီမံခန့်ခွဲရေးဥပဒေပုဒ်မ ၃ ပုဒ်မခွဲ(က)နဲ့ ပတ်သက်ပြီး ပြည်သူ့လွှတ်တော်ရဲ့ အတည်ပြုချက်ကို ငြင်းဆိုပြီးတော့ အမျိုးသားလွှတ်တော်ရဲ့ အတည်ပြုချက်ကို Slide ပါအတိုင်း ပြင်ဆင်ချင်ပါတယ်။ ပြည်သူ့လွှတ်တော်ရဲ့ အတည်ပြုချက်ဖြစ်တဲ့ စီမံခန့်ခွဲရေးဗဟိုကော်မတီမှာ ပြင်ပမှသင့်တော်သည့် ပုဂ္ဂိုလ်များလို့ဆိုတဲ့အတွက် တိတိကျကျ သေသေချာချာညွှန်းဆိုတဲ့ သဘောမပါဝင်သလို ဒီပုဒ်မခွဲရဲ့ထိပ်မှာပါရှိတဲ့ နိုင်ငံတော်စီးပွားဖွံ့ဖြိုးတိုးတက်ရေးနှင့် ဒေသခံများ မြေယာမဲ့နိုင်ငံသားများ၏ အလုပ်အကိုင် အခွင့်အလမ်းများဖော်ဆောင်ရေးဆိုတဲ့ ဥပဒေရဲကောင်းမွန်တဲ့ ရည်ရွယ်ချက်နဲ့ မြေအသုံးချမှု အကျိုးရှိစေရေးကို အဓိပ္ပာယ်မဲ့စေပါတယ်။ အမျိုးသားလွှတ်တော်ရဲ့ အတည်ပြုချက်မှာ ဥပဒေရဲ့ ကောင်းမွန်တဲ့ ရည်ရွယ်ချက်နဲ့ မြေအသုံးချမှု ပေါ်လွင်စေဖို့ ရှင်းလင်းစွာ ဖော်ပြထားပါတယ်။ ဥပဒေကြမ်းပူးပေါင်းကော်မတီရဲ့ သဘောထားမှတ်ချက် အရ အမျိုးသားလွှတ်တော်ရဲ့ အတည်ပြုချက်က လက်တွေ့အကောင်ထည်ဖော်ရာမှာ အခက်အခဲများနိုင် တယ်လို့ဆိုပေမယ့် ဥပဒေကို အမှန်တကယ် လက်တွေ့ကျင့်သုံးဖို့က အဓိကကျပါတယ်။ ဥပမာအားဖြင့် ၂၀၁၃ မှာ ပြဋ္ဌာန်းခဲ့တဲ့ တောင်သူလယ်သမားအခွင့်ရေးကာကွယ်တဲ့ ဥပဒေထဲမှာ ဦးဆောင်အဖွဲ့ကို အမှန် တကယ်မြေအသုံးချနေတဲ့ တောင်သူလယ်သမားကိုယ်စားလှယ် ပါဝင်ဖွဲ့စည်းခွင့်ပြုခဲ့ပေမယ့် ဥပဒေကို လက်တွေ့မကျင့်သုံးနိုင်ခဲ့လို့ ဒီနေ့အထိ တောင်သူတွေရဲ့ အကျိုးကိုမကာကွယ်နိုင်ခဲ့ပါဘူး။ ၂၁ ရာစု ပင်လုံ ငြိမ်းချမ်းရေးကို အားသွန်ခွန်စိုက် ဖော်ဆောင်နေချိန်မှာ တိုင်းရင်းသားပေါင်းစုံဖွဲ့စည်းထားတဲ့ ကျွန်မတို့ရဲ့ ပြည်ထောင်စုမှာ ဒေသခံတိုင်းရင်းသားတွေရဲ့ ရိုးရာဓလေ့မြေတွေနဲ့ သူတို့ရဲ့ အသံကို လျစ်လျူရှုလို့ မဖြစ် ပါဘူး။ တကယ်တော့ ၁၉၉၁ ခုနှစ် မြေလွတ်၊ မြေလပ်နှင့် မြေရိုင်းဥပဒေကြောင့် ကျွန်မတို့နိုင်ငံမှာ ကြီးမားတဲ့ မြေယာသိမ်းဆည်းမှုတွေ ဖြစ်ပေါ်စေခဲ့ပါတယ်။ မိရိုးဖလာ ဓားမဦးချ တောင်ယာခုတ်စိုက်ပျိုး လုပ်ကိုင်တဲ့ ကျွန်မရဲ့ မဲဆန္ဒနယ်မှာ Slide ပါအတိုင်း ဧက ၁ သောင်းလောက်ဟာ မြေလွတ်၊ မြေလပ်နှင့် မြေရိုင်း အဖြစ် ဗဟိုအဖွဲ့ရဲ့ ခွင့်ပြုမိန့်နဲ့ သိမ်းဆည်းခံခဲ့ရပါတယ်။ ဗဟိုအဖွဲ့မှာ ဒေသခံ အသံမပါခဲ့လို့ သိမ်းဆည်းခံ ခဲ့တဲ့သူတွေဟာ စိုက်ပျိုးလုပ်ကိုင်ခြင်းမရှိဘဲ လက်တွေ့မှာ ဒေသခံတွေ စိုက်ပျိုးလုပ်ကိုင်တဲ့ မြေတွေဖြစ်နေပြီး ဒီနေ့အထိ တရားဝင်ပိုင်ဆိုင်မှုမရကြပါဘူး။ ကျွန်မရဲ့ မဲဆန္ဒနယ်မှာ ဧက ၂ သိန်းခွဲကလည်း မြေရိုင်းစာရင်းဝင် တောရိုင်းမြေအဖြစ် အမည်ပေါက်နေပြီး စိုက်ပျိုးလုပ်ကိုင်သူတွေဟာလည်း ဒီနေ့အထိ တရားဝင်လုပ်ကိုင်ခွင့် အဲဒီအတွက် မြေလွတ်၊ မြေလပ်နှင့် မြေရိုင်းဥပဒေကို ၇၀ ရာခိုင်နှုန်း သောပြည်သူတွေရဲ့ အကျိုးစီးပွားအတွက် အကောင်းဆုံးပြင်ဆင်ပေးနိုင်ဖို့ တိုက်တွန်းပါတယ်။</speech>
<speech type="speaker">ဦးကြည်ဝင်း ဧရာဝတီတိုင်းဒေသကြီး မဲဆန္ဒနယ်အမှတ်(၁၂) ဆွေးနွေးဖို့ဖြစ်ပါတယ်။</speech>
<speech><mp id="1347">ဦးကြည်ဝင်း(မဲဆန္ဒနယ်အမှတ်-၁၂၊ ဧရာဝတီတိုင်းဒေသကြီး)</mp>လေးစားအပ်တဲ့ နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များအားလုံး မင်္ဂလာပါလို့ နှုတ်ခွန်းဆက်သ ပါတယ်။ အခုသဘောထားကွဲလွဲတာကတော့ ဥပဒေကြမ်းရဲ့ အပိုဒ် ၈ ပုဒ်မ ၃(က)မှာ သဘောထားကွဲ တာပါ။ သဘောထားကွဲတဲ့နေရာမှာ ကျွန်တော်တို့ ပြည်သူ့လွှတ်တော်က အဆိုပြုရာမှာ ပြင်ပမှသင့်လျော် သည့် ပုဂ္ဂိုလ်များက အဖွဲ့ဝင်အဖြစ်လည်းကောင်းပါဝင်တဲ့ မြေလွတ်၊ မြေလပ်နှင့် မြေရိုင်းများစီမံခန့်ခွဲရေး ဗဟိုကော်မတီကို ဖွဲ့စည်းရမယ်လို့ အဆိုပြုထားတာဟာ ပြင်ပမှသင့်လျော်တဲ့ ပုဂ္ဂိုလ်ဆိုတဲ့နေရာမှာ ယေဘုယျဆန်နေတယ်။ တိကျစွာ ပုဂ္ဂိုလ်အမျိုးအစား သတ်မှတ်ခြင်းမရှိဘူး။ ဒါကြောင့်မို့လို့ နာယကကြီးခင်ဗျာ။ ယခုကဲ့သို့ ဗဟိုကော်မတီများ၊ အစိုးရအဖွဲ့အစည်းများအပြင် အခြားသင့်လျော်သည့် ပုဂ္ဂိုလ်များကို ယေဘုယျဆန်နေခြင်းဟာ တာဝန်ရှိလူတွေဟာ မိမိနှစ်သက်သလို သင့်တင့်ရာ လက်သင့်ရာ ရွေးချယ်မှုများ ဖြစ်ပေါ်လာနိုင်ပါတယ်။ ဒါကြောင့်မို့လို့ ကျွန်တော်တို့ အမျိုးသား လွှတ်တော် က တိုင်းရင်းသား ကိုယ်စားလှယ်တွေ၊ ပညာရှင်များကိုထည့်ဖို့ ပြောထားတာကို ပြည်သူ့လွှတ်တော်က အတည်ပြုတဲ့အခါမှာ ကျစ်လျစ်မှုရှိခြင်းနဲ့ ပြည့်စုံတယ်လို့ သုံးသပ်ထားတာကို တွေ့ရပါတယ်။ ကျွန်တော့ သဘောကတော့ ယေဘုယျဆန်တယ် သင့်တော်သလို နီးစပ်ရာရွေးချယ်နိုင်တယ်လို့ ထင်တာကြောင့် ကျစ်လျစ်မှု မရှိပါဘူး။ မပြည့်စုံပါဘူးလို့ သဘောရိုးနဲ့ နာယကကြီးကနေတစ်ဆင့် ပြည်ထောင်စုလွှတ်တော် ကိုယ်စားလှယ် များကို ရိုသေစွာဖြင့် တင်ပြအပ်ပါတယ်။ အခုပူးပေါင်းကော်မတီနဲ့ ဝန်ကြီးဌာန၊ ရှေ့နေချုပ်၊ ဥပဒေနဲ့ အထူးကိစ္စများက အမျိုးသား လွှတ်တော်ရဲ့ အတည်ပြုချက်ဟာ လက်တွေ့အကောင်ထည်ဖော်တဲ့နေရာမှာ အခက်အခဲတွေ အများအပြား တွေ့နိုင်တယ်။ နိုင်ငံလုံးဆိုင်ရာကိုယ်စားလှယ်များကို ရွေးချယ်တဲ့အခါမှာ လက်တွေ့အကောင်ထည်ဖော်တဲ့ နေရာမှာ အခက်အခဲရှိနိုင်တယ်ဆိုတဲ့ သဘောထားမှတ်ချက်ကို တွေ့ပါတယ်။ မြန်မာနိုင်ငံဟာ တိုင်းရင်းသား တွေနဲ့ ဖွဲ့ထားတဲ့အတွက် ရှမ်း၊ ကချင်၊ ချင်း၊ ကယား၊ ကရင်၊ ရခိုင်၊ မွန် ဒါတွေကို အများဆန္ဒနဲ့ ညှိနှိုင်းရမယ့်သဘော ဖြစ်ပါတယ်။ ဒီနေရာမှာ အများဆန္ဒသဘောထားနဲ့ ညှိနှိုင်းပြီးတော့ ဖွဲ့စည်းခြင်းဟာ လက်တွေ့အကောင်ထည်ဖော်တဲ့နေရာမှာ အခက်ခဲမရှိပါဘူး။ လယ်သမားအဖွဲ့အစည်းနဲ့ အခြားသော အဖွဲ့စည်းများဆိုတာကိုတော့ ကျွန်တော့အနေနဲ့ လက်မခံပါဘူး။ သို့သော် ဗဟိုကော်မတီမှာ ပညာရှင်လိုအပ် ပါတယ်။ ပညာရှင်ဆိုတော့ ဒီမှာ မြေလွတ်၊ မြေလပ်နှင့် မြေရိုင်းမှ လယ်ယာမြေကိစ္စ၊ မြို့မြေကိစ္စ၊ စီမံမှု၊ မြေတိုင်းတာခြင်း၊ လယ်ယာစာရင်းအင်း ကောက်ယူခြင်း၊ တစ်နိုင်ငံလုံး မြေအမျိုးအစား မြေလွတ်၊ မြေလပ်၊ မြေရာဇဝင် ဒါတွေကို ကျွမ်းကျင်တဲ့ပညာရှင်တွေဟာ ဗဟိုမှာလည်းထည့်သင့်တယ်။ အလိုလိုတော်နေတဲ့ ပညာရှင်တွေရှိတယ်။ နာယကကြီးခင်ဗျာ။ ၂၀၁၆ ခုနှစ်က ပြဋ္ဌာန်းခဲ့တဲ့ အမျိုးသားမြေအသုံးချမူဝါဒရဲ့ အပိုဒ် ၂ မြေအသုံးချမှု စီမံခန့်ခွဲမှု အခန်း ၁ မှာ ပြည်ထောင်စုအစိုးရအဖွဲ့ အမျိုးသားမြေအသုံးချမှုကောင်စီမှာ အပိုဒ်ခွဲ(ဂ)မှာ တိုင်းရင်းသား လူမျိုးစုများ၊ ပညာရှင်များနဲ့ ဖွဲ့စည်းရမယ်လို့ ပြဋ္ဌာန်းထားတာကို ဒီကိစ္စမှာ ထည့်သွင်းစဉ်းစားရမယ့်ကိစ္စ ဖြစ်နေတာကြောင့် အမျိုးသားလွှတ်တော်ရဲ့ အတည်ပြုချက်ဟာ အမျိုးသားမြေယာအသုံးချမူဝါဒနှင့် ဆီလျော်ညီညွတ်ပါကြောင်း ဆွေးနွေးရင်း နိဂုံးချုပ်ပါတယ်။</speech>
<speech type="speaker">ဦးစိုးသိန်း (ခေါ်) ဦးမောင်စိုး တနင်္သာရီတိုင်းဒေသကြီး မဲဆန္ဒနယ်အမှတ်(၁၀) ဆွေးနွေးဖို့ဖြစ်ပါတယ်။</speech>
<speech><mp id="1253"> ဦးစိုးသိန်း(ခေါ်)ဦးမောင်စိုး(မဲဆန္ဒနယ်အမှတ်-၁၀၊ တနင်္သာရီတိုင်းဒေသကြီး)</mp>လေးစားအပ် ပါတဲ့ ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါ။ ကျွန်တော်က တနင်္သာရီတိုင်းဒေသကြီး မဲဆန္ဒနယ်အမှတ်(၁၀) မှ အမျိုးသားလွှတ်တော်ကိုယ်စားလှယ် ဦးစိုးသိန်း(ခေါ်) ဦးမောင်စိုး ဖြစ်ပါတယ်။ ကျွန်တော်အခုဆွေးနွေးမှာက လွှတ်တော်နှစ်ရပ် သဘောထားကွဲလွဲတဲ့ မြေလွတ်၊ မြေလပ်၊ မြေရိုင်းနှင့် စီမံ ခန့်ခွဲရေးဥပဒေကို ပြင်ဆင်တဲ့ဥပဒေကြမ်း ပုဒ်မ ၃(က)ကို ဆွေးနွေးမှာ ဖြစ်ပါတယ်။ ဗဟိုကော်မတီ ဖွဲ့စည်းရာမှာ ပြည်သူ့လွှတ်တော်က ပြင်ပမှသင့်လျော်တဲ့ ပုဂ္ဂိုလ်များပါဝင်ရမယ်လို့ ပြဋ္ဌာန်းထားတာ ဖြစ်ပါတယ်။ အမျိုးသားလွှတ်တော်က ပြဋ္ဌာန်းရာမှာ အခြားသင့်လျော်တဲ့ပုဂ္ဂိုလ်များ ပါဝင်ဖွဲ့စည်းရာမှာ တိုင်းရင်းသားလူမျိုးစုကိုယ်စားလှယ်တွေ၊ တောင်သူလယ်သမား ကိုယ်စားလှယ်တွေ၊ အရပ်ဘက်ဆိုင်ရာ အဖွဲ့အစည်းများမှ ကိုယ်စားလှယ်တွေ၊ နောက်သင့်လျော်တဲ့ ပညာရှင်တွေနဲ့ ဖွဲ့စည်းရမယ်လို့ ရှင်းလင်းပြတ်သား တိကျစွာ ဖော်ပြထားပြီးတော့ အမျိုးသားမြေသုံးချမှုမူဝါဒကို အခြေခံပြီးဖွဲ့စည်းထားတာ ဖြစ်ပါတယ်။ ဗဟိုကော်မတီမှာ တိုင်းရင်းသားလူမျိုးစုတွေ ပါဝင်ဖွဲ့စည်းခြင်းအားဖြင့်လည်း ဒီ တိုင်းရင်းသား မြေယာ၊ သယံဇာတဆိုင်ရာ အခွင့်အရေးတွေ ရေ၊ မြေ၊ အင်းအိုင်၊ တောတောင် ဒီသစ်တောတွေကို မိမိတို့ ဓလေ့ထုံးတမ်းနဲ့ စီမံခန့်ခွဲလုပ်ကိုင်နိုင်တာတွေကို ဒါအသိအမှတ်ပြု ဆောင်ရွက်ပေးနိုင်မှာ ဖြစ်တဲ့အပြင် တိုင်းရင်းသားတွေရဲ့ မြေယာတွေကို ကုမ္ပဏီတွေ သိမ်းဆည်းတာတွေကနေပြီးတော့ ပပျောက်အောင်၊ နောက်ပြီးတော့ မြေယာပိုင်ဆိုင်မှု အထောက်အထားတွေ ပြုပြီးတော့ မြေယာတွေကို ရောင်းကုန်သဖွယ် ပြုလုပ် နေတာတွေမဖြစ်စေဖို့အတွက် ဒါတားဆီးနိုင်အောင် ဗဟိုကော်မတီမှာ တိုင်းရင်းသားတွေပါဝင်ဖို့ လိုအပ် ပါတယ်။ နောက်ဗဟိုကော်မတီမှာ တောင်သူလယ်သမား ကိုယ်စားလှယ်တွေ ပါဝင်ခြင်းအားဖြင့်လည်း ဒီတောင်သူလယ်သမားတွေရဲ့ မြေယာပိုင်ဆိုင်မှုတွေ လုံခြုံစိတ်ချမှုတွေကို တောင်သူလယ်သမားတွေရဲ့ အကျိုးစီးပွားတွေကို တောင်သူလယ်သမား ကိုယ်စားလှယ်တွေက ကာကွယ် ပေးနိုင်ခြင်းပဲ ဖြစ်ပါတယ်။ ဒါကြောင့်မို့လို့ ကျွန်တော်တို့က အမျိုးသားလွှတ်တော်မှာ ပြဋ္ဌာန်းထားတဲ့ ဒီ ကိုယ်စားလှယ်တွေ ပါဝင်ခြင်းဟာ မြေယာတွေအများကြီးပိုင်ဆိုင်တဲ့ ကုမ္ပဏီတွေက ပိုင်ဆိုင်မှုအထောက်အထားတွေ ပြုပြီး တော့ ရွာမြေတွေ၊ သင်္ချိုင်းမြေတွေ၊ စားကျက်မြေတွေ၊ နောက်ဘာသာရေးအတွက် အသုံးချတဲ့မြေတွေ ဒေသခံတွေလုပ်စားနေတဲ့ မြေတွေကို အပိုင်စီးခြင်းမခံရအောင် ကျွန်တော်တို့က ဒါပါဝင်ဖွဲ့စည်းထားတာ ဖြစ်တဲ့အတွက် အမျိုးသားလွှတ်တော်ရဲ့ အတည်ပြုချက်ကို ကျွန်တော်တို့က အတည်ပြုပေးဖို့ ဆွေးနွေး ရခြင်းဖြစ်ပါတယ်။ အားလုံး ကျေးဇူးတင်ပါတယ်ခင်ဗျာ။</speech>
<speech type="speaker">ဒေါက်တာအောင်ခင် ပြင်ဦးလွင်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1483">ဒေါက်တာအောင်ခင်(ပြင်ဦးလွင်မဲဆန္ဒနယ်၊ မန္တလေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ကိုယ်စားလှယ်အားလုံး ပြည်ထောင်စုဝန်ကြီးနဲ့ ဒုတိယ ဝန်ကြီးများ၊ တက်ရောက်သူ ပုဂ္ဂိုလ်များအားလုံး မင်္ဂလာပါလို့ ကျွန်တော် ပထမ နှုတ်ခွန်းဆက်လိုပါတယ်။ ကျွန်တော်ကတော့ ပြင်ဦးလွင် ပြည်သူ့လွှတ်တော်ကိုယ်စားလှယ် ဒေါက်တာအောင်ခင် ဖြစ်ပါတယ်။ ကျွန်တော် ဆွေးနွေးမှာကတော့ လွှတ်တော်နှစ်ရပ် သဘောထားကွဲလွဲတဲ့ မြေလွတ်၊ မြေလပ်နှင့် မြေရိုင်းများ စီမံခန့်ခွဲရေးဥပဒေကို ပြင်ဆင်သည့်ဥပဒေကြမ်း (၂၀၁၇)နဲ့ စပ်လျဉ်းပြီးတော့ ကျွန်တော် ဆွေးနွေးမှာ ဖြစ်ပါတယ်။ ဒီနေရာမှာ ကျွန်တော်ကတော့ ၇-၈-၂၀၁၈ ရက်နေ့မှာ ဥပဒေကြမ်းပူးပေါင်းကော်မတီက စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ပြည်ထောင်စုရှေ့နေချုပ်ရုံးနဲ့ ပြည်ထောင်စုလွှတ်တော် ဥပဒေရေးရာ နှင့် အထူးကိစ္စရပ်များ လေ့လာဆန်းစစ် သုံးသပ်ရေးကော်မရှင်အဖွဲ့ဝင်များနဲ့ အစည်းအဝေးကျင်းပခဲ့တာကို တွေ့ရပါတယ်။ ဥပဒေကြမ်းမှာ သဘောထားကွဲလွဲနေတာကိုလည်း စိစစ်တွေ့ရှိရပါတယ်။ ယင်းအစည်း အဝေးရဲ့ ဆွေးနွေးချက်အရ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီဟာ လွှတ်တော်နှစ်ရပ် သဘောထားကွဲလွဲသည့် အချက်နှင့်စပ်လျဉ်းပြီးတော့ ပြည်သူ့လွှတ်တော်ရဲ့ အတည်ပြုချက်အတိုင်း မှန်ကန် တယ်လို့ ယူဆတဲ့အတွက် ကျွန်တော်ကလည်း ပြည်သူ့လွှတ်တော်ရဲ့ အတည်ပြုချက်အတိုင်းပဲ ထောက်ခံ ဆွေးနွေးလိုပါတယ်။ ပြည်သူ့လွှတ်တော် အတည်ပြုချက်ဟာ ကျစ်လျစ်မှုရှိတယ်၊ ပြည့်စုံမှုရှိတယ်၊ အမျိုးသား လွှတ်တော်ရဲ့ အတည်ပြုချက်ဟာ လက်တွေ့အကောင်အထည်ဖော်ဆောင်ရာမှာ အခက်အခဲ အများအပြား ရှိနိုင်တယ်။ တစ်နိုင်ငံလုံးဆိုင်ရာကိုယ်စားပြု မယ့် ကိုယ်စားလှယ်များကို ရွေးချယ်မှုဟာ လက်တွေ့အကောင် အထည်ဖော် ဆောင်ရွက်လာမယ့် အခြေအနေမရှိခြင်းတို့ကြောင့် ဥပဒေကြမ်းရဲ့ အပိုဒ် ၈ ကို ပြည်သူ့ လွှတ်တော်ရဲ့ အတည်ပြုချက်အတိုင်း ဆက်လက်အတည်ပြုသင့်ပါကြောင်း ကျွန်တော် တင်ပြထောက်ခံ အပ်ပါတယ်။ အားလုံးကို လေးစားပါတယ်။</speech>
<speech type="speaker">ဦးဌေးဦး ရန်ကုန်တိုင်းဒေသကြီး မဲဆန္ဒနယ်အမှတ်(၂) ဆွေးနွေးဖို့ဖြစ်ပါတယ်။</speech>
<speech><mp id="1319">ဦးဌေးဦး (မဲဆန္ဒနယ်အမှတ်-၂၊ ရန်ကုန်တိုင်းဒေသကြီး)</mp>အားလုံး မင်္ဂလာပါခင်ဗျာ။ ဥပဒေ တွေကို အသစ်ပြဋ္ဌာန်းတဲ့အခါဖြစ်ဖြစ်၊ ပြင်ဆင်တဲ့အခါဖြစ်ဖြစ် တာဝန်ရှိသူတွေက လိုရာဆွဲပြီး လုပ်ချင် သလို လုပ်လို့မရအောင် အချက်အလက်တွေ တိတိကျကျရေးသားပြီး ပြဋ္ဌာန်းလိုက်ခြင်းအားဖြင့် ဥပဒေရဲ့ ရည်ရွယ်ချက်ကို ထိရောက်အောင်မြင်နိုင်စေမှာ ဖြစ်ပါတယ်။ ကျွန်တော်တို့နိုင်ငံမှာ တာဝန်တစ်ခုခုကို ပေး လိုက်တာနဲ့ တာဝန်ရှိသူတစ်ယောက်ဟာ ဥပဒေ၊ ညွှန်ကြားချက်၊ အမိန့်တွေမှာ တိတိကျကျမပါဘဲ သင့်တော် သလိုလုပ်ရမယ်ဆိုတာနဲ့ ကိုယ့်မိသားစုအကျိုး၊ ကိုယ့်အမျိုးအကျိုး၊ ကိုယ့်မိတ်ဆွေ၊ ကိုယ့်တပည့်တပန်းတွေနဲ့ နေရာပေးပြီးတော့ စီမံခန့်ခွဲခဲ့ကြတဲ့ အကျင့်ဆိုးတွေကို မ.ဆ.လခေတ်ကနေစပြီးတော့ ကျွန်တော်တို့ ကိုယ်တိုင် သိရှိခဲ့ပြီးဖြစ်ပါတယ်။ ဒီအတိုင်းပဲ ဥပဒေမှာ ကျွန်တော်တို့ ဒီလိုပဲ မရေမရာ သင့်တော်သလို လုပ်ရမယ်၊ သင့်တော်သလို ဖွဲ့ရမယ်ဆိုတာနဲ့ ဒီလိုလုပ်ခဲ့ကြတဲ့ အတွေ့အကြုံ တွေ အဖြစ်အပျက်တွေ ကျွန်တော်တို့ အားလုံးသိပါတယ်။ ဒါကြောင့်မို့လို့ ကျွန်တော်တို့ဟာ ဒီအကျင့်စရိုက်ဆိုးတွေကို ထိန်းကျောင်းကြပ်မတ်ချင်ရင် ဥပဒေ ထဲမှာ ဥပဒေရဲ့ ရည်ရွယ်ချက်နဲ့ ပကတိလိုအပ်ချက်ကို တိတိကျကျ အကောင်အထည်ဖော်နိုင်ဖို့ ပုဒ်မ ၃(က) မှာ အခြားသင့်တော်တဲ့ပုဂ္ဂိုလ်များ ပါဝင်တယ်လို့ပြောမယ့်အစား တိတိကျကျ ဖော်ပြဖို့လိုပါတယ်။ အဲဒီ ဗဟိုကော်မတီမှာ တာဝန်ရှိသူတွေရဲ့ အမျိုးတွေ၊ တပည့်တွေ ပါမယ့်အစား တိုင်းရင်းသားကိုယ်စားလှယ်တွေ၊ တောင်သူလယ်သမားတွေ၊ NGO တွေ၊ ပညာရှင်တွေပါခြင်းအားဖြင့် ဥပဒေရဲ့ အတိမ်းအစောင်းမရှိဘဲနဲ့ ကျွန်တော်တို့ တိတိကျကျ ဆောင်ရွက်နိုင်မှာ ဖြစ်ပါတယ်။ ကျွန်တော်တို့ ဒီပြင်ဆင်ချက်မှာ သင့်တော်တဲ့ ပုဂ္ဂိုလ်များနဲ့ ဖွဲ့စည်းနိုင်တယ်လို့ ပြဋ္ဌာန်းလိုက်တာနဲ့ တိုင်းရင်းသားတွေရဲ့ ရိုးရာဓလေ့ အခွင့်အရေးတွေ၊ တောင်သူလယ်သမားအခွင့်အရေးတွေ ဆုံးရှုံးပြီးတော့ တင်ပြဖို့အခွင့်အရေးတွေ မရဘဲဖြစ်သွားနိုင်ပါတယ်။ အဲဒီအခါမှာ ကြပ်မတ်မှသာလျှင် ကိစ္စတွေဆောင်ရွက်ပြီးတော့မှ တိုင်လားတောလားနဲ့ ပိုပြီးတော့ ရှုပ်ထွေးပြီးတော့ ပိုပြီးတော့အနှောင့်အယှက်တွေ ဖြစ်လာနိုင်မှာ ဖြစ်ပါတယ်။ ဒါကြောင့်မို့လို့ ကျွန်တော်တို့ ဥပဒေမှာ ယခင်ခေတ်တွေကအတိုင်း သင့်တော်သလို့ဖွဲ့ရမယ်၊ သင့်တော်သလို လုပ်ရမယ်လို့ ပြဋ္ဌာန်းချက် မျိုးနဲ့ဆိုရင် ကျွန်တော်တို့ ကြိုးပမ်းနေကြတဲ့ (Change) အပြောင်းအလဲကိုရဖို့ လုံးဝမဖြစ်နိုင်ဘူးလို့ ကျွန်တော် လေးစားစွာ တင်ပြလိုပါတယ်။ အရင်ခေတ်တွေကအတိုင်းပဲ တာဝန်ရှိသူတွေက ဒုံရင်းဒုံရင်း အတိုင်းလုပ်နေ ပြီးတော့ ပြည်သူတွေကလည်း ဒုံရင်းဒုံရင်းအတိုင်းပဲ ခံနေကြရဦးမှာ ဖြစ်ပါတယ်။ ဒါကြောင့်မို့လို့ ကျွန်တော်တို့ နာယကကြီးမှတစ်ဆင့် လေးစားစွာ တင်ပြလိုတာကတော့ ကျွန်တော်တို့ရဲ့ ဗဟိုကော်မတီဖွဲ့စည်းပုံမှာ တိုင်းရင်းသားကိုယ်စားလှယ်တွေ၊ တောင်သူလယ်သမားကိုယ်စားလှယ်တွေ၊ NGO တွေ၊ ပညာရှင်တွေနဲ့ ဖွဲ့သင့်တယ်ဆိုတဲ့ ပြဋ္ဌာန်းချက်ကိုသာလျှင် ပြင်ဆင်သင့်ပါကြောင်း လေးစားစွာ တင်ပြအပ်ပါတယ်။ အားလုံး ကျေးဇူးတင်ပါတယ်။</speech>
<speech type="speaker">ဦးစိုင်းလုံစံခတ် ရှမ်းပြည်နယ် မဲဆန္ဒနယ်အမှတ်(၇) ဆွေးနွေးဖို့ဖြစ်ပါတယ်။</speech>
<speech><mp id="1334">ဦးစိုင်းလုံစံခတ်(မဲဆန္ဒနယ်အမှတ်-၇၊ ရှမ်းပြည်နယ်)</mp>လေးစားအပ်တဲ့ ပြည်ထောင်စု လွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များအားလုံး မင်္ဂလာပါလို့ နှုတ်ခွန်းဆက်သ ဂါရဝပြုအပ်ပါတယ်။ ကျွန်တော်ကတော့ ရှမ်းပြည်နယ် အမျိုးသားလွှတ်တော် ကိုယ်စားလှယ် မဲဆန္ဒနယ်အမှတ်(၇)မှ ဦးစိုင်းလုံစံခတ် ဖြစ်ပါတယ်။ လေးစားအပ်တဲ့ နာယကကြီးခင်ဗျား။ ပြည်သူ့လွှတ်တော်နဲ့ အမျိုးသားလွှတ်တော် သဘောထား ကွဲလွဲတဲ့ အချက်တစ်ချက်ဖြစ်တဲ့ ပူးတွဲပါကန့်လန့်ဖြတ်ဇယားမှာ ပြဋ္ဌာန်းထားတဲ့ ဥပဒေကြမ်းရဲ့ အပိုဒ် ၈ ပုဒ်မ ၃(က)နှင့် ပတ်သက်ပြီးတော့ သဘောထားကွဲလွဲတာ ဖြစ်ပါတယ်။ ကျွန်တော်တို့ အမျိုးသားလွှတ်တော် ကိုယ်စားလှယ်က ပုဒ်မ ၃(က)နဲ့ ဖွဲ့စည်းရမယ့် မြေလွတ်၊ မြေလပ်နှင့် မြေရိုင်း စီမံခန့်ခွဲရေးဗဟိုကော်မတီကို ဖွဲ့စည်းရာမှာ အခြားသင့်လျော်တဲ့ပုဂ္ဂိုလ်များ ပါဝင်ရန်အတွက် တိုင်းရင်းသားလူမျိုးစု ကိုယ်စားလှယ်များ၊ တောင်သူလယ်သမားကိုယ်စားလှယ်များ၊ အရပ်ဘက်အဖွဲ့အစည်းများမှ ကိုယ်စားလှယ်များ၊ မြေယာနဲ့ပတ်သက် ပြီးတော့ ကျွမ်းကျင်တဲ့ပညာရှင်များလို့ ဖွဲ့စည်းထားတာ၊ အတည်ပြုထားတာ ဖြစ်ပါတယ်။ ဥပဒေကြမ်း ပူးပေါင်းကော်မတီက အမျိုးသားလွှတ်တော်ရဲ့ အတည်ပြုချက်ဟာ လက်တွေ့အကောင်အထည်ဖော် ဆောင်ရွက် ရာမှာ အခက်အခဲများရှိခြင်း၊ တစ်နိုင်ငံလုံးဆိုင်ရာ ကိုယ်စားပြုတဲ့ ကိုယ်စားလှယ်များကို ရွေးချယ်မှုလက်တွေ့ အကောင်အထည်ဖော် ဆောင်ရွက်နိုင်မည့် အခြေအနေမရှိခြင်းလို့ အကြောင်းပြထားပါတယ်။ နာယကကြီးခင်ဗျား။ ကျွန်တော့အနေနဲ့ တင်ပြရမယ်ဆိုလို့ရှိရင် ဗဟိုကော်မတီမှာ တိုင်းရင်းသား ကိုယ်စားလှယ်ထည့်သွင်းရာမှာ အခက်အခဲမရှိနိုင်ပါ။ မြန်မာနိုင်ငံသည် ပြည်ထောင်စုတိုင်းရင်းသားများနဲ့ ဖွဲ့စည်းထားတဲ့ ပြည်ထောင်စုနိုင်ငံတော် ဖြစ်ပါသဖြင့် ပြည်နယ် ရ ပြည်နယ်ကရှိတဲ့ ရှမ်းပြည်နယ်၊ ချင်းပြည်နယ်၊ ကချင်ပြည်နယ်၊ ကယား၊ ကရင်၊ ရခိုင်၊ မွန်ပြည်နယ်တို့မှ ကိုယ်စားလှယ် ၁ ဦးစီကို ရွေးချယ်ပြီးတော့ ပြည်နယ်အစိုးရဘက်က သက်ဆိုင်ရာ ပြည်နယ်မှ တိုင်းရင်းသားကိုယ်စားလှယ် ၁ ဦးကို အများဆန္ဒနဲ့ ညှိနှိုင်းသဘောတူညီချက်နဲ့ ရွေးချယ်ပြီး ဗဟိုကော်မတီမှာ ထည့်သွင်းဖွဲ့စည်းသင့်ပါတယ်။ ဒီလိုဖွဲ့စည်းခြင်းကြောင့် ဗဟိုကော်မတီမှာ တိုင်းရင်းသားကိုယ်စားလှယ် ပါဝင်ခြင်းအားဖြင့် တိုင်းရင်း ဖြစ်ပါကြောင်း လေးစားစွာ တင်ပြရင်း အမျိုးသားလွှတ်တော်ရဲ့ အတည်ပြုချက်အတိုင်း အတည်ပြုပေးနိုင် ပါရန် နာယကကြီးမှတစ်ဆင့် ပြည်ထောင်စုလွှတ်တော် ကိုယ်စားလှယ်များကိုယ်စား အားလုံးကို လေးစားစွာ ပန်ကြားအပ်ပါတယ်ခင်ဗျား။ ကျေးဇူးတင်ပါတယ်။</speech>
<speech type="speaker">နော်လှလှစိုး ရန်ကုန်တိုင်းဒေသကြီး မဲဆန္ဒနယ်အမှတ်(၁၀) ဆွေးနွေးဖို့ဖြစ်ပါတယ်။</speech>
<speech><mp id="1326">နော်လှလှစိုး (မဲဆန္ဒနယ်အမှတ်-၁၀၊ ရန်ကုန်တိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနဲ့ အားလုံးမင်္ဂလာပါ။ ကျွန်မကတော့ ဒီ မြေလွတ်၊ မြေလပ်၊ မြေရိုင်းများ စီမံခန့်ခွဲရေးဥပဒေ ပုဒ်မ ၃ ပုဒ်မခွဲ (က) မှာ အမျိုးသားလွှတ်တော်ရဲ့ အတည်ပြုချက်အတိုင်း ထောက်ခံ ဆွေးနွေးသွားမှာ ဖြစ်ပါတယ်။ ဗဟိုကော်မတီမှာ တောင်သူလယ်သမားနဲ့ အရပ်ဘက်ကိုယ်စားလှယ်များ ပါဝင်သင့်တဲ့အချက်များ မပါဝင်တဲ့အတွက်ကြောင့် တွေ့ရှိတဲ့အခက်အခဲများကို ဆွေးနွေးသွားမှာ ဖြစ်ပါတယ်။ ဒီ မပါဝင်တဲ့အတွက်ကြောင့် တွေ့ရှိနိုင်တဲ့အခက်အခဲတွေကတော့ ယခုလက်ရှိပေးအပ်တဲ့ လုပ်ပိုင်ခွင့် များမှာ ကျေးရွာနယ်နိမိတ်များ ပါဝင်နိုင်ခြင်း၊ ဥယျာဉ်ခြံမြေများ ပါဝင်တဲ့အတွက်ကြောင့် မြေပြင် အခြေအနေကို မသိရှိဘဲနဲ့၊ မဆန်းစစ်ဘဲနဲ့ ပေးအပ်တဲ့အခြေအနေမျိုးဖြစ်လာနိုင်ပါတယ်။ ဝေးလံ ခေါင်သီတဲ့ဒေသများမှာ ပြည်ထဲရေးအမည်မပေါက်ခြင်း၊ လုပ်ပိုင်ခွင့် လက်မှတ်ပုံစံ(၇) မရှိခြင်းကြောင့် မြေလွတ်၊ မြေလပ်နဲ့ မြေရိုင်း စာရင်းဝင်နေခြင်း၊ နောက်ပြီးတော့ ကုမ္ပဏီများမှလည်း နစ်နာကြေး၊ လျော်ကြေးတွေကို ဒေသခံတွေကို မပေးခြင်း၊ အဘယ်ကြောင့်ဆိုသော် လုပ်ပိုင်ခွင့်ကို ရရှိပြီးတဲ့အတွက်ကြောင့် ဖြစ်ပါတယ်။ ကုမ္ပဏီက သတ်မှတ်ချိန် အထိ မပြီးသော်လည်း ပြန်လည်သိမ်းယူမှု၊ အရေးယူမှုမရှိခြင်း၊ အဖိုးတန်သစ်နဲ့ သစ်တောထွက်ပစ္စည်းများ၊ ရေအရင်းအမြစ်များ ဆုံးရှုံးခြင်း စသည့်အချက်များကြောင့် အခက်အခဲများ ဖြစ်နိုင်ပါတယ်။ အဲဒါကြောင့် မို့လို့ တိုင်းရင်းသားလူမျိုးစု ကိုယ်စားလှယ် ၂ ဦး၊ တောင်သူလယ်သမားကိုယ်စားလှယ် ၂ ဦးနဲ့ အရပ်ဘက်အဖွဲ့အစည်း ကိုယ်စားလှယ် ၂ ဦးစီ ပါဝင်ခြင်းအားဖြင့် အထက်ပါအချက်များကို ထိန်းကျောင်း နိုင်မှာ ဖြစ်ပါတယ်။ အရပ်ဘက်အဖွဲ့အစည်းကိုယ်စားလှယ်များဟာ တိုင်းဒေသကြီးများမှာ မြေပြင်မှာ အမှန်တကယ် လုပ်ကိုင်တဲ့လူများပါဝင်တဲ့ ရွေးချယ်တင်မြှောက်ခံ ကိုယ်စားလှယ်များ ဖြစ်ရပါမယ်။ တိုင်းရင်းသား လူမျိုးစုကိုယ်စားလှယ်များ ပါဝင်တဲ့အတွက်ကြောင့် ၎င်းဒေသအကြောင်းကို ကောင်းမွန်စွာသိရှိပြီးတော့ စောင့်ကြည့်နိုင်မယ်။ ၎င်းတို့နဲ့ချိတ်ဆက်ထားတဲ့ အဖွဲ့အစည်းကိုယ်စားလှယ်များမှ တစ်ဆင့် အချက်အလက်များ သိနိုင်ပါတယ်။ သို့ပါသောကြောင့် အမျိုးသားလွှတ်တော်၏ အတည်ပြုချက်ဖြစ်တဲ့ အခြားသင့်လျော်သော ပုဂ္ဂိုလ်များပါဝင်ဖွဲ့စည်းရာတွင် တိုင်းရင်းသားလူမျိုးစု ကိုယ်စားလှယ်များ၊ တောင်သူလယ်သမား ကိုယ်စားလှယ် များ၊ အရပ်ဘက်ဆိုင်ရာ အဖွဲ့အစည်းများမှ ကိုယ်စားလှယ်များ၊ သင့်လျော်သည့်ပညာရှင်များ ထည့်သွင်း ဖွဲ့စည်းရမည်ဆိုတဲ့အချက်ကို ထောက်ခံ ဆွေးနွေးလိုပါတယ်။ အားလုံးကျေးဇူးတင်ပါတယ်။</speech>
<speech type="speaker">ဒေါက်တာခွန်ဝင်းသောင်း ကချင်ပြည်နယ် မဲဆန္ဒနယ်အမှတ်(၁၁) ဆွေးနွေးဖို့ဖြစ်ပါတယ်။</speech>
<speech><mp id="1208">ဒေါက်တာခွန်ဝင်းသောင်း(မဲဆန္ဒနယ်အမှတ်-၁၁၊ ကချင်ပြည်နယ်)</mp>လေးစားအပ်ပါသော ပြည်ထောင်စုလွှတ်တော် နာယကကြီးနဲ့တကွ အားလုံးမင်္ဂလာပါ။ ဆွေးနွေးဖို့ Power Point သုံးခွင့် တောင်းခံအပ်ပါတယ်။ ပူးပေါင်းကော်မတီရဲ့ အဆိုအရ ပြည်သူ့လွှတ်တော်ရဲ့ အတည်ပြုချက်က ကျစ်လျစ်ပြည့်စုံမှု ရှိတယ် ဆိုပေမယ့် လက်တွေ့မှာအလုပ်မဖြစ်နိုင်ဘူးလို့ ယူဆမိပါတယ်။ ဒုတိယသမ္မတအပါအဝင် ဌာနဆိုင်ရာ ဝန်ကြီး၊ ဝန်ကလေးတွေနဲ့ ဖွဲ့စည်းထားတဲ့ တောင်သူလယ်သမား အခွင့်အရေး ကာကွယ်ရေးနဲ့ အကျိုးစီးပွားမြှင့်တင်ရေး ဦးဆောင်အဖွဲ့ဆိုရင် စုစုပေါင်း ၃၈ ဦးဖြစ်ပေမယ့်လည်း တောင်သူလယ်သမားများ၏ ပြဿနာတွေကို စိတ်ကျေနပ်လောက်အောင် မကာကွယ်နိုင်သေးဘဲ အကျိုး စီးပွားတွေ မြှင့်တင်မှုမှာလည်း အားနည်းနေဆဲဖြစ်ပါတယ်။ အခုလိုအလုပ်မဖြစ်ရခြင်းဟာ ဒေသကိုကိုယ်စားပြုတဲ့ ထိရောက်စွာ ဆောင်ရွက်မယ့်သူတွေ မပါတဲ့အတွက်ကြောင့်ဖြစ်ပါတယ်။ အမျိုးသားလွှတ်တော်ရဲ့ အတည်ပြုချက်ကတော့ ပြည်နယ်အသီးသီးမှာ လက်တွေ့ခံစားနေရတဲ့ nafanana minsafanno Osmosa femmenso some ပြည်ထောင်စုလွှတ်တော် ကိုယ်စားလှယ်များအနေနဲ့ အလေးထားစဉ်းစားပေးဖို့ မေတ္တာရပ်ခံလိုပါတယ်။ ဥပဒေကြမ်း ပူးပေါင်းကော်မတီအနေနဲ့ အကောင်အထည်ဖော်ရာမှာ ခက်ခဲလိမ့်မယ်ဆိုတဲ့ အကြောင်းပြချက် တစ်ခုတည်းနဲ့ ထမင်းရည်ပူ လျှာလွဲတဲ့ သဘောမျိုး မဖြစ်စေလိုဘဲ ပြည်သူတို့ရဲ့ မျှော်လင့်ချက် လွှတ်တော်က ဖော်ဆောင်ရွက် ဆိုတာကို အလေးထားဖို့ ထပ်မံစဉ်းစားကြစေလိုပါတယ်။ ဒါကြောင့်မို့ ကျွန်တော့အနေနဲ့ အမျိုးသားလွှတ်တော်ရဲ့ အတည်ပြုချက်ကို အနည်းငယ်ဖြည့်စွက်ပြီး အခုလိုအစားထိုး ပြင်ဆင်ချင်ပါတယ်။ """"ထိုသို့အခြားသင့်လျော်သော ပုဂ္ဂိုလ်များပါဝင်ဖွဲ့စည်းရာတွင် တိုင်းရင်းသားလူမျိုးစု ကိုယ်စားလှယ်များ၊ အခြားသင့်လျော်သောပုဂ္ဂိုလ်များ၊ အရပ်ဘက်ဆိုင်ရာအဖွဲ့အစည်းများမှ ကိုယ်စားလှယ်များ၊ သင့်လျော်သည့် ပညာရှင်များရဲ့နောက်မှာကို """"လိုအပ်ပါက တိုင်းဒေသကြီးနဲ့ ပြည်နယ်များအလိုက် ဝန်ကြီးချုပ်၏ ဦးဆောင်မှုနှင့် အတူ ထည့်သွင်းဖွဲ့စည်းပေးရမည်""""လို့ ဖြည့်စွက်ချင်ပါတယ်။ ပြည်သူ့လွှတ်တော်ရဲ့ အတည်ပြုချက် သဘောကို လည်းဆောင်၊ လိုအပ်တဲ့တိုင်းဒေသကြီး၊ ပြည်နယ်တွေအတွက် အမျိုးသားလွှတ်တော်ရဲ့ အတည်ပြုချက် မူဘောင်နဲ့လည်းကိုက်ညီတဲ့ ဒီလိုပြင်ဆင်မှုမျိုးနဲ့အစားထိုးလိုက်ရင် ဥပဒေကြမ်းပူးပေါင်းကော်မတီ ထောက်ပြ သလို လက်တွေ့ အကောင်အထည်ဖော်ရာမှာ နိုင်ငံလုံးဆိုင်ရာ ကိုယ်စားပြုတဲ့ ကိုယ်စားလှယ်များအစား တိုင်းဒေသကြီးနဲ့ ပြည်နယ်အလိုက် လိုအပ်ချက်အရသာ ရွေးချယ်ရတော့မှာမို့ လက်တွေ့အကောင်အထည် ဖော်မှုအတွက် အခက်အခဲမရှိနိုင်တော့ပါဘူး။ ဒါမှသာ အနာဂတ်ဖက်ဒရယ်ပြည်ထောင်စုအတွက် ရည်မှန်းခြင်း တန်းတူညီမျှတဲ့ အခွင့်အရေးတွေ ရရှိစေပါမှ ထာဝရငြိမ်းချမ်းတဲ့ နိုင်ငံတော်သစ်ဆီကို တက်လှမ်းနိုင်မှာဖြစ်လို့ တိုင်းရင်းသားဒေသခံတွေရဲ့ အသံကိုလည်း အထူးနားစွင့်စေဖို့ ဒုတိယအကြိမ် ထပ်မံပြီး မေတ္တာရပ်ခံလိုပါတယ်။ ကျွန်တော်တို့ရဲ့ မဲဆန္ဒ နယ်မြေတွေဖြစ်တဲ့ လွယ်ဂျယ်မြို့နဲ့ ဖားကန့်ဒေသတို့တွင် ဧကသိန်းချီပြီး သိမ်းဆည်းထားဆဲ မြေယာပြဿနာများ အပြင် ဒေါ့ဖုန်းယန်မြို့ဧရိယာထဲက နှစ်ပေါင်းများစွာလုပ်ကိုင်စားသောက်ခဲ့ကြတဲ့ လယ်မြေဧက မြောက်မြားစွာကို ပုံစံ (၇)ကိုတော့ ုတ်ပေးရမယ့်အစား မကြာခင်ရက်ပိုင်းအတွင်းမှာပဲ မြေလွတ်၊ မြေရိုင်းသဘောနဲ့ သစ်တောဧရိယာ သတ်မှတ်ဖို့ ဆိုင်ရာဌာနတွေ ကွင်းဆင်းနေလို့ ဒေသခံတွေအနေနဲ့ မခံစားနိုင်ကြတော့ဘဲ သက်ဆိုင်ရာ ကိုယ်စားလှယ်တွေထံကို စာတစ်တန်၊ ပေတစ်တန် ဆရာစံလေသံနဲ့ အခါခါအခြေအနေမဟန်ကြောင်း မြေလွတ်၊ မြေရိုင်းစတဲ့ ပြင်ဆင်နေဆဲ မြေယာဥပဒေအပေါင်းကို ကန့်ကွက်တင်ပြနေရတာဟာ Power Point မှာဖော်ပြထားတဲ့ အတိုင်းပါပဲ။ လေးစားအပ်ပါသော ပြည်ထောင်စုလွှတ်တော်နာယကကြီးခင်ဗျား။ နိဂုံးချုပ်အားဖြင့် ပြည်ထောင်စု အဆင့်ကိုယ်စားလှယ်တွေ ဦးဆောင်ပြီး လွှတ်တော်ကြီးကနေ ကျွန်တော်တို့ ဘယ်လောက်ပဲ ကြိုးစားပမ်းစား ပြင်ဆင်ထားကြဦးတော့။ လက်တွေ့အောက်ခြေမှာ တောင်သူလယ်သမားအများစု တွေ့ကြုံခံစားနေရတဲ့ မြေယာပြဿနာများနဲ့ပတ်သက်လို့ ရုံးပြင်ကနားတွေမှာပဲ နေကြရဦးမယ်ဆိုရင် လိုရာအကျိုးမစွမ်းတဲ့ အိုနာကျိုးကန်း လမ်းလျှောက်သလိုမျိုး တောင်လှမ်းရင်မြောက်ရောက်၊ အနောက်လှမ်းရင် အရှေ့သွားလို့ ခုတ်ရာတခြား ရှရာတလွဲနဲ့ ရည်ရွယ်ရာ ခရီးမရောက်နိုင်တဲ့ နေရာနဲ့ပတ်သက်ပြီး စိတ်တိုင်းမကျတဲ့ ဥပဒေတစ်ရပ်အဖြစ် ပြည်သူ။ ဆွေးနွေးရန်သတ်မှတ်ချိန်ပြည့်သဖြင့် မိုက်ပိတ်သွားပါသည်။</speech>
<speech type="speaker">သက်ဆိုင်ရာဝန်ကြီးဌာန သဘောထားတင်ပြဖို့ဖြစ်ပါတယ်။</speech>
<speech><agency id="11">ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေး၊ ယနေ့နဝမအစည်းအဝေးမှာ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနက တင်သွင်းခဲ့တဲ့ လွှတ်တော်နှစ်ရပ် သဘောထားကွဲလွဲခဲ့တဲ့ မြေလွတ်၊ မြေလပ်နှင့် မြေရိုင်းများ စီမံခန့်ခွဲရေး ဥပဒေကို ပြင်ဆင်တဲ့ဥပဒေကြမ်းနဲ့ စပ်လျဉ်းပြီး ပြည်ထောင်စုလွှတ်တော် ကိုယ်စားလှယ်တော်ကြီးများက ဆွေးနွေးခဲ့ပြီးလည်း ဖြစ်ပါတယ်။ နာယကကြီးခင်ဗျာ။ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနက တင်သွင်းခဲ့တဲ့ မြေလွတ်၊ မြေလပ်နှင့် မြေရိုင်းများ စီမံခန့်ခွဲရေးဥပဒေကိုပြင်ဆင်တဲ့ဥပဒေကြမ်းနဲ့စပ်လျဉ်းပြီး ပြည်ထောင်စု လွှတ်တော် ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက်အပေါ် ဝန်ကြီး ဌာနအနေနဲ့ သဘောတူပါကြောင်း တင်ပြအပ်ပါတယ်ခင်ဗျာ။</speech>
<speech type="speaker">ဥပဒေကြမ်းပူးပေါင်းကော်မတီက ထပ်မံဆွေးနွေးဖို့ရှိရင် ဆွေးနွေးပါ။</speech>
<speech><mp id="136">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>လေးစား အပ်ပါသော နာယကကြီးခင်ဗျာ။ ဥပဒေကြမ်းပူးပေါင်းကော်မတီအနေနဲ့ အချက် ၃ ချက် တင်ပြလိုပါတယ်။ ပထမဦးဆုံးအချက်ကတော့ အခု အစားထိုးပြင်ဆင်တဲ့ အပိုဒ်၊ မူလဥပဒေရဲ့ ပုဒ်မ ၃ ပုဒ်မခွဲ(က)က ဗဟို ကော်မတီဖွဲ့စည်းခြင်းဖြစ်ပါတယ်။ လွှတ်တော်ကိုယ်စားလှယ်တော်ကြီးများ ဆွေးနွေးသွားတဲ့ အခြား သင့်လျော်သောပုဂ္ဂိုလ်များ ပါဝင်ဖွဲ့စည်းရာတွင်ဆိုတဲ့ Category တွေအကုန်လုံးဟာ ၃-က မှာပါတဲ့ တိုင်း ဒေသကြီးနဲ့ ပြည်နယ်နဲ့ ပြည်ထောင်စုနယ်မြေဖြစ်တဲ့ နေပြည်တော်ကောင်စီနယ်မြေ ဖွဲ့စည်းခြင်းမှာ အကျုံးဝင်ပြီးဖြစ်တယ်ဆိုတာကို တင်ပြလိုပါတယ်။ ဒါကတော့ ဗဟိုကော်မတီဖြစ်တဲ့အတွက် ကြောင့်မို့လို့ နိုင်ငံလုံးဆိုင်ရာ ကိုယ်စားပြုသူများကို ရွေးချယ်ရမှာဖြစ်ပါတယ်။ ဒုတိယအချက်အနေနဲ့ အမျိုးသားလွှတ်တော်ရဲ့ အတည်ပြုချက်မှာ အစုအဖွဲ့ ၄ ခု ပါပါတယ်။ တိုင်းရင်းသားလူမျိုးစု ကိုယ်စားလှယ်တွေပါပါတယ်။ တောင်သူလယ်သမား ကိုယ်စားလှယ်တွေ ပါပါတယ်။ အရပ်ဘက်ဆိုင်ရာအဖွဲ့အစည်း ကိုယ်စားလှယ်တွေ ပါပါတယ်။ သင့်လျော်တဲ့ပညာရှင်တွေ ပါပါတယ်။ အခြေခံစဉ်းစားရမှာကတော့ ဗမာအပါအဝင် တိုင်းရင်းသား လူမျိုးစု ၈ မျိုး မဟုတ်ဘဲနဲ့ တိုင်းရင်းသား လူမျိုးစု ၁၃၅ မျိုးပေါ်မှာအခြေခံပြီး စဉ်းစားရမှာဖြစ်ပါတယ်။ ပြည်ထောင်စုနယ်မြေအပါအဝင် တိုင်း ဒေသကြီး/ပြည်နယ် ၁၅ ခုကနေပြီးတော့ တောင်သူလယ်သမား ကိုယ်စားလှယ်တွေ၊ အရပ်ဘက်အဖွဲ့အစည်း ကိုယ်စားလှယ်တွေ၊ ပညာရှင်တွေ ပေါင်းလိုက်မယ်ဆိုရင် ဗဟိုကော်မတီဟာ လူဦးရေ ၂၀၀ လောက် ဖြစ်နေပါပြီ။ ဗဟိုကော်မတီဖြစ်ပါတယ် နာယကကြီးခင်ဗျာ။ ညီလာခံမဟုတ်ပါဘူး။ ဒီပေါ်မှာမှ ခရိုင် အဆင့်ထိ ကျွန်တော်တို့ အခြေခံပြီးစဉ်းစားရမယ်ဆိုရင် ၅၂ ခရိုင် ရှိတဲ့အတွက်ကြောင့်မို့လို့ လူဦးရေ ၃၀၀ ကျော် ဖြစ်သွားမှာ ဖြစ်ပါတယ်။ တတိယနဲ့နောက်ဆုံးအချက်ကတော့ ဒါဟာ ဥပဒေဖြစ်ပါတယ်။ ဥပဒေမှာက (shall) ရမည်လို့ သုံးနှုန်းထားတာ ဖြစ်ပါတယ်။ """"ရမည်""""လို့ သုံးနှုန်းထားတဲ့အတွက်ကြောင့်မို့လို့ ဒီအစုအဖွဲ့ ၄ ရပ်စလုံးက ကိုယ်စားလှယ်များ ပါဝင်မှသာလျှင် ဒီဗဟိုကော်မတီကို ဖွဲ့စည်းလို့ရမှာဖြစ်ပါတယ်။ ခုန ကျွန်တော် တင်ပြခဲ့သလို ဒီကိုယ်စားလှယ် ၂၀၀ ကို ရွေးချယ်မှုမပြီးဘူးဆိုရင် """"ရမည်""""ဖြစ်တဲ့အတွက်ကြောင့်မို့လို့ ပါဝင်မှု မပြည့်စုံတဲ့အတွက်ကြောင့်မို့လို့ ဖွဲ့စည်းခွင့်ရှိမှာ မဟုတ်ပါဘူး။ ကျွန်တော်တို့ ပြည်ထောင်စုလွှတ်တော်ကြီးက ဥပဒေပြုရေးတာဝန် ထမ်းဆောင်တဲ့အခါမှာ ဥပဒေဟာ ရည်ရွယ်ချက်ကောင်းရုံနဲ့ မရပါဘူး။ လက်တွေ့ အကောင်အထည်ဖော်ဆောင်ရွက်နိုင်ဖို့ Implementation ပိုင်းကလည်း အရေးကြီးပါတယ်။ ဒါကြောင့်မို့လို့ တိတိကျကျ တင်ပြရရင်တော့ ဒီလိုမျိုး အမျိုးသားလွှတ်တော်ရဲ့ အတည်ပြုချက်အတိုင်းသာ ဆက်လက် အတည်ပြုမယ်ဆိုရင် လက်တွေ့ဆောင်ရွက်ရာမှာ အခက်အခဲရှိမှာ မဟုတ်ပါဘူးခင်ဗျ။ ဆောင်ရွက်နိုင်ဖွယ်ရာ လုံးဝမရှိတဲ့အတွက်ကြောင့်မို့လို့ အတည်ပြုလိုက်မယ်ဆိုရင်လည်း ဒီဥပဒေဟာ ပျက်ပြယ်ပြီးဖြစ်နေမယ့် အနေအထားဖြစ်ပါတယ်။ ဒါကြောင့်မို့လို့ ပြည်သူ့လွှတ်တော်ရဲ့ အတည်ပြုချက်ဖြစ်တဲ့ သင့်လျော်တဲ့ ပုဂ္ဂိုလ်များဆိုတဲ့ နေရာမှာတော့ ခုန အစုအဖွဲ့ ၄ ခုစလုံးက ပုဂ္ဂိုလ်များလည်း ပါဝင်နိုင်တဲ့ အခွင့်အရေးရှိတဲ့ ဥပဒေရဲ့ တိကျခိုင်မာမှုနဲ့ လက်တွေ့အကောင်အထည်ဖော် ဆောင်ရွက်နိုင်မှုအရ ပြည်သူ့လွှတ်တော်ရဲ့ အတည်ပြုချက် အတိုင်းသာ ပြည်ထောင်စုလွှတ်တော်ကြီးက ဆက်လက်အတည်ပြု ပေးနိုင်ပါရန် လေးစားစွာ တင်ပြအပ် ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ သဘောကွဲလွဲချက်အပေါ် လွှတ်တော်ရဲ့ အဆုံးအဖြတ်ရယူရာမှာ ဥပဒေကြမ်းပူးပေါင်းကော်မတီရဲ့ သဘောထားကိုအခြေခံပြီး စက်ခလုတ်ဖြင့် ဆောင်ရွက်သွားမှာ ဖြစ်ပါတယ်။ လွှတ်တော်ကိုယ်စားလှယ်များရဲ့ ဆွေးနွေးချက်များအရ နှစ်ဦးက ပြည်သူ့ လွှတ်တော်ရဲ့ အတည်ပြုချက်အတိုင်းလည်းကောင်း၊ ကျန် ရ ဦးက အမျိုးသားလွှတ်တော်ရဲ့ အတည်ပြုချက် အတိုင်းလည်းကောင်း အတည်ပြုသင့်ကြောင်း ဆွေးနွေးထားပြီး ဒေါက်တာခွန်ဝင်းသောင်းက အမျိုးသား လွှတ်တော်ရဲ့ အတည်ပြုချက်အပေါ် ထပ်မံဖြည့်စွက်လိုကြောင်း ဆွေးနွေးသွားတာကို တွေ့ရှိရပါတယ်။ ဒါကြောင့် ပြည်သူ့လွှတ်တော်နဲ့ အမျိုးသားလွှတ်တော်တို့ရဲ့ အတည်ပြုချက်များအပေါ် ဦးစွာ အဆုံးအဖြတ်ယူပါ့မယ်။ ထောက်ခံမဲများရင် ဥပဒေကြမ်းပူးပေါင်းကော်မတီရဲ့ သဘောထားမှတ်ချက်နဲ့ အညီ ပြည်သူ့လွှတ်တော်ရဲ့ အတည်ပြုချက်အတိုင်း ဆက်လက်အတည်ပြု ဆုံးဖြတ်သွားမှာဖြစ်ပါတယ်။ ကန့်ကွက်ဆန္ဒမဲများမှသာ အမျိုးသားလွှတ်တော်ရဲ့ အတည်ပြုချက်နဲ့ ဒေါက်တာခွန်ဝင်းသောင်းရဲ့ ပြင်ဆင်ချက်အဆိုကို ဆက်လက်မဲခွဲပြီး အတည်ပြု ဆုံးဖြတ်သွားမှာဖြစ်ပါတယ်။ ထပ်မံရှင်းလင်းတင်ပြရမယ်ဆိုရင် ပြည်သူ့လွှတ်တော်နဲ့ အမျိုးသားလွှတ်တော်တို့ရဲ့ အတည်ပြုချက် တို့အပေါ် ဦးစွာ အဆုံးအဖြတ်ယူပါ့မယ်။ ထောက်ခံမဲများရင် ဥပဒေကြမ်းပူးပေါင်းကော်မတီရဲ့ သဘောထား မှတ်ချက်နဲ့အညီ ပြည်သူ့လွှတ်တော်ရဲ့ အတည်ပြုချက်အတိုင်း ဆက်လက်အတည်ပြု ဆုံးဖြတ်သွားမှာ ဖြစ်ပါတယ်။ ကန့်ကွက်ဆန္ဒမဲများမှသာ အမျိုးသားလွှတ်တော်ရဲ့ အတည်ပြုချက်နဲ့ ဒေါက်တာခွန်ဝင်းသောင်းရဲ့ ပြင်ဆင်ချက်အဆိုတို့ကို ဆက်လက်မဲခွဲပြီး ဆုံးဖြတ်သွားမှာဖြစ်ကြောင်း ကြိုတင်အသိပေးအပ်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၈ သည် ဥပဒေကြမ်းပူးပေါင်းကော်မတီ၏ သဘောထားမှတ်ချက်နှင့်အညီ ပြည်သူ့လွှတ်တော်၏ အတည်ပြုချက် အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို သဘောတူမတူ လွှတ်တော်ရဲ့ ဆန္ဒရယူပါ့မယ်။ ဆန္ဒမဲပေးကြဖို့အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type="speaker">အဆိုကို ထောက်ခံမဲ (၄၄၅)မဲ၊ ကန့်ကွက်မဲ (၉၆)မဲ၊ ကြားနေမဲ (၄)မဲ ဖြစ်ပါတယ်။</speech>
<speech type="speaker">ထောက်ခံဆန္ဒမဲများတဲ့အတွက် ပြည်သူ့လွှတ်တော်၏ အတည်ပြုချက်အတိုင်း အဆိုအတည်ဖြစ်ကြောင်း ကြေညာပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အထက်ပါဥပဒေကြမ်းနဲ့စပ်လျဉ်းပြီး ခေါင်းစဉ်ကို မြေလွတ်၊ မြေလပ်နှင့် မြေရိုင်းများ စီမံခန့်ခွဲရေးဥပဒေကို ပြင်ဆင်သည့်ဥပဒေကြမ်းဟု ပြင်ဆင်သွားမည်ဖြစ်ကြောင်းနဲ့ ပြည်သူ့လွှတ်တော်၊ အမျိုးသားလွှတ်တော်က အတည်ပြုခဲ့တဲ့ အပိုဒ်၊ အပိုဒ်ခွဲ များကို လွှတ်တော်နှစ်ရပ် အတည်ပြုချက်အတိုင်းလည်းကောင်း၊ လွှတ်တော်နှစ်ရပ် သဘောကွဲလွဲတဲ့ အပိုဒ်ကို ပြည်ထောင်စုလွှတ်တော်၏ အတည်ပြုချက်အတိုင်းလည်းကောင်း ပြန်လည်ပြင်ဆင်ပြီး ပြည်ထောင်စု လွှတ်တော်ဆိုင်ရာ ဥပဒေ၊ နည်းဥပဒေများနဲ့အညီ ဆက်လက် ဆောင်ရွက်သွားမည်ဖြစ်ကြောင်း အသိပေး ကြေညာပါတယ်။</speech>
</bill>
</section>
<section value="Motion">
<motion>
<title>နိုင်ငံတော်သမ္မတထံမှပေးပို့ထားသော စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၏ စီမံကိန်း လုပ်ငန်းများ ဆောင်ရွက်ရန်အတွက် အာရှဖွံ့ဖြိုးရေးဘဏ်ထံမှ အမေရိကန်ဒေါ်လာ ၄၀.၅ သန်း ချေးယူရန်ကိစ္စနှင့်စပ်လျဉ်း၍ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ပြန်လည်ရှင်းလင်းဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ ပေးပို့ထားတဲ့ စိုက်ပျိုးရေး၊ မွေးမြူရေးနဲ့ ဆည်မြောင်းဝန်ကြီးဌာနက တာဝန်ယူ ဆောင်ရွက်မယ့် မြန်မာနိုင်ငံအလယ်ပိုင်း အပူပိုင်းဇုန်ရှိ မန္တလေးတိုင်းဒေသကြီး၊ မကွေးတိုင်းဒေသကြီးနဲ့ စစ်ကိုင်းတိုင်းဒေသကြီး တို့မှာ ရာသီဥတုနှင့် လိုက်လျောညီထွေရှိတဲ့ စိုက်ပျိုးစီးပွားရေးလုပ်ငန်းဆိုင်ရာ တန်ဖိုးကွင်းဆက်စီမံကိန်း အတွက် အာရှဖွံ့ဖြိုးရေးဘဏ်(ADB)ထံမှ အမေရိကန်ဒေါ်လာ ၄၀.၅ သန်း ချေးယူရန်ကိစ္စနဲ့စပ်လျဉ်းပြီး လွှတ်တော်ကိုယ်စားလှယ်များရဲ့ ဆွေးနွေးခြင်းအစီအစဉ်ကို ၁၃-၈-၂၀၁၈ ရက်က ကျင်းပပြုလုပ်တဲ့ ပြည်ထောင်စုလွှတ်တော် အစည်းအဝေးမှာ ဆောင်ရွက်ခဲ့ပြီး ဖြစ်ပါတယ်။ ယခု လွှတ်တော်ကိုယ်စားလှယ်များရဲ့ ဆွေးနွေးချက်များနဲ့စပ်လျဉ်းပြီး ဦးစွာ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနက ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="11">ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော် နာယကကြီးနှင့် ပြည်ထောင်စုလွှတ်တော် ကိုယ်စားလှယ်များခင်ဗျာ။ နိုင်ငံတော်သမ္မတမှပေးပို့တဲ့ စိုက်ပျိုးရေး၊ မွေးမြူရေးနဲ့ ဆည်မြောင်းဝန်ကြီးဌာနမှ အာရှဖွံ့ဖြိုးရေးဘဏ် (ADB)ရဲ့ ချေးငွေ အမေရိကန်ဒေါ်လာ ၄၀.၅ သန်းဖြင့် အကောင်အထည်ဖော်ဆောင်ရွက်ဖို့ တင်ပြတဲ့ ရာသီဥတုနဲ့ လိုက်လျောညီထွေဖြစ်စေမယ့် စိုက်ပျိုးစီးပွားရေးလုပ်ငန်းဆိုင်ရာ တန်ဖိုးကွင်းဆက်စီမံကိန်း (Climate Friendly Agri-business Value Chains Project)ąć odcqê:8: poset:69:1 6:G 67:$ ဆည်မြောင်းဝန်ကြီးဌာနမှ ပြန်လည်ရှင်းလင်း ဆွေးနွေးတင်ပြပါမယ်။ အဆိုပါချေးငွေစီမံကိန်းနဲ့စပ်လျဉ်းပြီး လွှတ်တော်ကိုယ်စားလှယ်ကြီးများမှ အကြံပြု ထောက်ပြ သုံးသပ်ဆွေးနွေးပြီးလည်း ဖြစ်ပါတယ်။ ယင်းအတွက် လွှတ်တော်ကိုယ်စားလှယ်ကြီးများကို အထူးပင် ကျေးဇူးတင်ရှိပါကြောင်း ဦးစွာ တင်ပြအပ်ပါတယ်။ ရာသီဥတုနဲ့ လိုက်လျောညီထွေဖြစ်စေမယ့် စိုက်ပျိုး စီးပွားလုပ်ငန်းအဆိုင်ရာ တန်ဖိုးကွင်းဆက်စီမံကိန်းရဲ့ စီမံကိန်းဆိုင်ရာ အချက်အလက်တွေနဲ့စပ်လျဉ်းပြီး ရည်ရွယ်ချက်၊ အကောင်အထည်ဖော်မည့်လုပ်ငန်းများနဲ့ စီမံကိန်းဆောင်ရွက်ခြင်းဖြင့် ရရှိမည့်အကျိုး ရလဒ်တွေကို ၁-၈-၂၀၁၈ ရက်နေ့မှာ ကျင်းပတဲ့ ဒုတိယအကြိမ် ပြည်ထောင်စုလွှတ်တော် နဝမပုံမှန် အစည်းအဝေးမှာ ရှင်းလင်းတင်ပြခဲ့ပြီးဖြစ်ပါတယ်။ အဲဒီလို ရှင်းလင်းတင်ပြခဲ့ရာမှာ စီမံကိန်းဆိုင်ရာ အချက်အလက်များကိုသာ ပေးပို့တင်ပြခဲ့ခြင်း ဖြစ်တဲ့အတွက်ကြောင့် စီမံကိန်းစီမံခန့်ခွဲရေးလက်စွဲ အပါအဝင် စီမံကိန်းရဲ့ အသေးစိတ်အချက်အလက်များ၊ အထောက်အထားများ၊ Project Detail Document တို့ကို လုပ်ငန်းစဉ်များနဲ့အညီ ပြည့်စုံစွာ ရေးဆွဲတင်ပြမှုကို တင်ပြနိုင်ခဲ့ခြင်းမရှိကြောင်း တင်ပြအပ်ပါတယ်။ နာယကကြီးခင်ဗျာ။ ယခု လွှတ်တော်ကိုယ်စားလှယ်တော်ကြီးများရဲ့ ဆွေးနွေးချက်များအပေါ် အခြေခံထားပြီး ပြန်လည်ရှင်းလင်း ဆွေးနွေးတင်ပြပါမယ်။ Power Point အသုံးပြုခွင့်ပြုနိုင်ပါရန် တင်ပြ အပ်ပါတယ်။ အဆိုပါစီမံကိန်းကို မြန်မာနိုင်ငံအလယ်ပိုင်း အပူပိုင်းဇုန်ဒေသတွေဖြစ်တဲ့ မကွေးတိုင်းဒေသကြီး အတွင်းမှာရှိတဲ့ မြို့နယ် ၅ မြို့နယ်၊ မန္တလေးတိုင်းဒေသကြီးအတွင်းမှာရှိတဲ့ မြို့နယ် ၄ မြို့နယ်၊ စစ်ကိုင်းတိုင်း ဒေသကြီးအောက်ပိုင်းမှာရှိတဲ့ မြို့နယ် ၅ မြို့နယ်၊ စုစုပေါင်းမြို့နယ် ၁၄ မြို့တို့မှာ အကောင်အထည်ဖော် ဆောင်ရွက်သွားမှာ ဖြစ်ပါတယ်။ မကွေးတိုင်းဒေသကြီး ချောက်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဘိုကြီး၊ မင်းဘူး မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဝင်းဝင်း၊ ပဲခူးတိုင်းဒေသကြီး အုတ်တွင်းမဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဒေါ်ချိုချို တို့အနေနဲ့ စီမံကိန်းအကောင်အထည်ဖော်မယ့် မြို့နယ်များ Project Location နဲ့စပ်လျဉ်းပြီး အတိအကျသိရှိလိုကြောင်းနဲ့ မည်သည့်အချက်အပေါ်မှာ အခြေခံ၍ ရွေးချယ်ကြောင်း ဆွေးနွေးမေးမြန်းမှုရှိခဲ့ပါတယ်။ စီမံကိန်းအကောင်အထည်ဖော်ဖို့ မြို့နယ်တွေကို ရွေးချယ် တဲ့အခါမှာ (က) ထုတ်လုပ်သူများ၊ ကုန်ပစ္စည်းစုစည်းသူများ၊ ကုန်သည်များပါဝင်တဲ့ တည်ထောင်ထားပြီးသား တန်ဖိုးကွင်းဆက်ချိတ်ဆက်မှုရှိမှု၊ (ခ) ဈေးကွက်ကို ရောင်းချမယ့် စပါး၊ ပဲမျိုးစုံနဲ့ နှမ်းသီးနှံများရဲ့ ပိုလျှံစွာ ထုတ်လုပ်နိုင်မှု၊ (ဂ) ပြန်လည်ပြုပြင်သင့်တဲ့ စိုက်ပျိုးထုတ်လုပ်မှုဆိုင်ရာ အခြေခံအဆောက်အအုံများ ဖြစ်တည်မှု၊ စက်ရေတွင်းများရဲ့ ကွန်ရက်ကို တိုးချဲ့ပေးနိုင်မှု၊ စိုက်ပျိုးရေးဆိုင်ရာသွင်းအားစုများ ကောင်းစွာပံ့ပိုးပေးနိုင်မှု၊ လက်ရှိအစိုးရ ကူညီပံ့ပိုးမှုများနဲ့ အဖွဲ့အစည်းများကို လွယ်ကူစွာ ချိတ်ဆက်ဆောင်ရွက်နိုင်မှုနဲ့ (ဃ) အခြား နှီးနွယ်ဆက်စပ်ရာ စီမံကိန်းတွေကို အကူအညီအထောက်အပံ့များပေးနိုင်ပြီး စီမံကိန်းအသစ်များ ဖြစ်ပေါ် လာနိုင်တဲ့ အခွင့်အလမ်းများရရှိမှု စတဲ့အခြေခံအချက်တွေအပေါ်မှာ မူတည်စဉ်းစား ဆောင်ရွက်ခဲ့ခြင်း ဖြစ်ပါကြောင်း တင်ပြအပ်ပါတယ်။ ဖော်ပြပါသတ်မှတ်ချက်တွေအပြင် စီးပွားရေးအရပြန်ရချက်နှင့် ငွေကြေးအရပြန်ရချက် (Economic and Financial Rate of Return) အနည်းဆုံး ၁၂ ရာခိုင်နှုန်း အထက်ရှိခြင်း၊ (ခ) နည်းပညာဆိုင်ရာ ဆောင်ရွက်မှုအနေနဲ့ မြေအောက်ရေနဲ့ မိုးရေရရှိနိုင်မှုကို ရေရှည်ဖြည့်ဆည်းပေးနိုင်မယ့် အခြေအနေ ရှိခြင်းနဲ့ ရာသီဥတုဒဏ်ကို ကြံ့ကြံ့ခံနိုင်တဲ့ သွင်ပြင်လက္ခဏာပုံစံ တည်ရှိမှုဖြစ်ခြင်း၊ (ဂ) သဘာဝပတ်ဝန်းကျင် ဆိုင်ရာ ထည့်သွင်းစဉ်းစားမှုအနေဖြင့် သဘာဝပတ်ဝန်းကျင်ကို မထိခိုက်စေသော စီမံကိန်းဖြစ်ခြင်း၊ (ဃ) လူမှုရေး ဆိုင်ရာ ထည့်သွင်းစဉ်းစားမှုအနေနဲ့ လျော်ကြေးငွေပေးရန် မလိုခြင်းနဲ့ မြေသိမ်းမှုမရှိခြင်း၊ ရပ်ရွာ ဦးဆောင်တဲ့ ဖွံ့ဖြိုးတိုးတက်မှုဖြစ်စေခြင်းနှင့် လုပ်ကွယ်ငယ်တောင်သူများ ပါဝင်လာစေခြင်း၊ ကျား/မ ဆိုင်ရာ Gender ပိုင်း အကျိုးရှိထိရောက်တဲ့ လုပ်ငန်းဖြစ်စေခြင်းနဲ့ (င) အခြားသော ဖွံ့ဖြိုးတိုးတက်မှုဆိုင်ရာ မိတ်ဖက်များ ဆောင်ရွက် လျက်ရှိတဲ့ ထောက်ပံ့ငွေ၊ ချေးငွေစီမံကိန်းများနဲ့ မထပ်စေခြင်း စတဲ့ အချက်တွေအပေါ်မှာ အခြေခံပြီးတော့ စူးစမ်းလေ့လာမှု (Feasibility Study) လုပ်ငန်းတွေကို ကွင်းဆင်း ဆောင်ရွက်ခဲ့ခြင်းဖြစ်ပါတယ်။ ယင်းသို့ဆောင်ရွက်ခဲ့မှုနဲ့အညီ မကွေးတိုင်းဒေသကြီးအတွင်းမှာရှိတဲ့ ပခုက္ကူ၊ မကွေး၊ အောင်လံ၊ နတ်မောက်၊ ပွင့်ဖြူမြို့နယ်များ၊ မန္တလေးတိုင်းဒေသကြီး အတွင်းမှာရှိတဲ့ မလှိုင်၊ ပျော်ဘွယ်၊ မိတ္ထီလာ၊ စဉ့်ကူးမြို့နယ်များနှင့် စစ်ကိုင်းတိုင်းဒေသကြီးအောက်ပိုင်းမှာရှိတဲ့ မုံရွာ၊ ရွှေဘို၊ စစ်ကိုင်း၊ ယင်းမာပင်နှင့် ဆားလင်းကြီးမြို့နယ်တို့ကို စီမံကိန်းဆောင်ရွက်ရန် ဒေသများအဖြစ် ရွေးချယ်ခြင်းဖြစ်ပါကြောင်း တင်ပြ အပ်ပါတယ်။ စီမံကိန်းပါ ဆောင်ရွက်ဖို့လျာထားတဲ့ သီးနှံစိုက်ပျိုးထုတ်လုပ်မှု တိုးတက်ရေးဆိုင်ရာ မျိုးစေ့ခြံ (၁၀)ခြံအနေနဲ့ မကွေးတိုင်းဒေသကြီး ပွင့်ဖြူ၊ မန္တလေးတိုင်းဒေသကြီး စဉ့်ကိုင်၊ မလှိုင်၊ စိတ္တိန်း၊ ကြက်မောက်တောင်၊ စစ်ကိုင်းတိုင်းဒေသကြီး ချီပါ၊ ကန့်ဘလူ၊ မြေမွန်၊ ဝက်တိုး၊ ဘွေးကုန်းခြံတို့ကို စိစစ် ရွေးချယ်ထားခြင်းဖြစ်ပါတယ်။ နာယကကြီးခင်ဗျား။ တင်ပြပါရာသီဥတုနဲ့ လိုက်လျောညီထွေဖြစ်စေမယ့် စိုက်ပျိုးစီးပွားရေး လုပ်ငန်းဆိုင်ရာ တန်ဖိုးကွင်းဆက်ချေးငွေစီမံကိန်းကို အကောင်အထည်ဖော်နိုင်ဖို့အတွက် ADB ရဲ့ ချေးငွေနဲ့ဆက်စပ်ပြီး ကမ္ဘာလုံးဆိုင်ရာ စိုက်ပျိုးရေးနဲ့ စားနပ်ရိက္ခာဖူလုံရေးအစီအစဉ်(Global Agriculture and Food Security Program-GAFSP)ą zaburmęc3Toos j? po$: 60ososoma83zs: ဖြစ်ပါတယ်။ ချေးငွေနဲ့ ဆောင်ရွက်မယ့် လုပ်ငန်းတွေမှာ မပါဝင်တဲ့ ဖြည့်စွက်ရေရရှိရေး၊ စက်ရေတွင်းများ တူးဖော်ခြင်း၊ အဟာရပြည့်ဝစေရေးလုပ်ငန်းများ ဆောင်ရွက်ခြင်း၊ စဉ်ဆက်မပျက် စောင့်ကြည့်လေ့လာ ခြင်းနဲ့ အကဲဖြတ်ခြင်းလုပ်ငန်းတွေကို အဆိုပါ GAFSP ရဲ့ အထောက်အပံ့နဲ့ ဆောင်ရွက်သွားမည် ဖြစ်ပါ ကြောင်း တင်ပြအပ်ပါတယ်။ ၂၀၁၈ ခုနှစ်၊ အောက်တိုဘာလကနေ ၂၀၂၅ ခုနှစ်၊ စက်တင်ဘာလအထိ ရ နှစ်တာ စီမံကိန်း ကာလအတွင်း အကောင်ထည်ဖော်ဆောင်ရွက်သွားမယ့် လုပ်ငန်းများကို တင်ပြပါမယ်။ (က) စပါး၊ ကုလားပဲနဲ့ နှမ်းတို့ရဲ့ ရာသီဥတုဒဏ်ခံနိုင်ရေးရှိတဲ့မျိုး (ရေငတ်ဒဏ်ခံနိုင်သော၊ အပူဒဏ်ခံနိုင်သောမျိုး)များ ပြန့်ပွား စေခြင်း၊ (ခ) မျိုးစေ့ထုတ်လုပ်သူများ၊ လယ်သမားများ၊ ဝန်ဆောင်မှုလုပ်ငန်းများ ဆောင်ရွက်သူတွေကို ရာသီဥတုနှင့် လိုက်လျောညီထွေရှိတဲ့ စိုက်ပျိုးရေးသင်တန်းများပေးခြင်း၊ (ဂ) ရေစီမံခန့်ခွဲမှုနဲ့ လယ်ယာသုံး ထက်မင်း (၁) စိုက်ပျိုးရေးဆိုင်ရာချေးငွေစနစ် တည်ထောင်ခြင်း၊ (င) စိုက်ပျိုးရေးဆိုင်ရာသွင်းအားစုများ၊ လယ်ယာသုံး စက်ကိရိယာများ ဝန်ဆောင်မှုလုပ်ငန်းနှင့် လယ်ယာပြင်ပ (Off Farm) လုပ်ငန်းများ တိုးတက်ရရှိစေခြင်း၊ (စ) မြေယာစီမံခန့်ခွဲမှုဆိုင်ရာ အစီအမံများ တိုးတက်စေခြင်း၊ (ဆ) သီးနှံထုတ်လုပ်မှု အရည်အသွေးနှင့် ပိုးသတ်ဆေးများကို စမ်းသပ်စစ်ဆေးတဲ့ ဓာတ်ခွဲခန်းနဲ့ စားသောက်ကုန်များ ဘေးအန္တရာယ်ကင်းရှင်းစေဖို့ အတွက် စမ်းသပ်စစ်ဆေးတဲ့ ဓာတ်ခွဲခန်းများ အဆင့်မြှင့်တင်ပေးခြင်းနဲ့ (ဇ) ရွေးချယ်ထားတဲ့ စိုက်ပျိုးရေး မျိုးစေ့ခြံ (၁၀)ခြံမှာ ရေသွင်းရေထုတ်မြောင်းများ၊ အဆောက်အဦများ၊ စိုက်ပျိုးရေး မိုးလေဝသစခန်းများ မျိုးစေ့စမ်းသပ်စစ်ဆေးတဲ့ပစ္စည်းများ စတဲ့စိုက်ပျိုးရေး အခြေခံအဆောက်အအုံများ အဆင့်မြှင့်တင်ပေးခြင်း တို့ပါဝင်ပါမယ်။ နှစ်အလိုက် အကောင်အထည်ဖော်မယ့် အသေးစိတ်လုပ်ငန်း အစီအစဉ်များလည်း ဆောင်ရွက် ထားရှိမှုကို Power Point နဲ့တင်ပြအပ်ပါတယ်။ နာယကကြီးခင်ဗျား။ လွှတ်တော်ကိုယ်စားလှယ်ကြီးများ မေးမြန်းဆွေးနွေးခဲ့တဲ့ စီမံကိန်းလုပ်ငန်း များနဲ့ စပ်လျဉ်းပြီး ရေတွင်း၊ ရေကန်၊ ရေလှောင်တမံများ ပြုပြင်ခြင်း၊ ကုန်ထုတ်လမ်းများ ပြုပြင်ခြင်းနဲ့ ပတ်သက်ပြီး ပြန်လည်ရှင်းလင်း တင်ပြပါ့မယ်။ ဆည်ရေသောက်စနစ်တစ်ခုမှာ ပင်မရေမြောင်း (Primary Canal or Main Canal)၊ လက်တံ closê: (Secondary Canal or Distributary Canal), cundova clos:(Tertiary Canal or Minor Canal)I couro:cesê:(Field Ditch or Water Course) ogoloeg iQolosugil wê:08 3a os ယခုစီမံကိန်းမှာ လက်တံခွဲမြောင်း အနည်းဆုံးကီလိုမီတာ ၁၃၀ ကို ပြုပြင်အဆင့်မြှင့်တင်ခြင်း ဆောင်ရွက် သွားမှာဖြစ်ပါတယ်။ စီမံကိန်းဧရိယာအတွင်း ပါဝင်တဲ့မြို့နယ်များ၊ မျိုးစေ့ထုတ်ခြံများရဲ့ ကုန်ထုတ်လမ်း များ အဆင့်မြှင့်တင်ခြင်း၊ စက်ရေတွင်းများ အပါအဝင် ရေတွင်းရေကန်များ၊ ကျေးရွာရေလှောင်တမံများ ပြုပြင်ခြင်းလုပ်ငန်းတွေကို ဆောင်ရွက်သွားမှာဖြစ်ကြောင်း ရှင်းလင်းတင်ပြအပ်ပါတယ်။ စီမံကိန်းအကောင်အထည်ဖော်မှု ပြီးတဲ့နောက်မှာ မျိုးစေ့ခြံ (၁၀)ခြံကနေ နှစ်စဉ် (အခြေခံမျိုးသန့် အဆင့်-၁) Breeder Seed, Foundation Seed (အခြေခံမျိုးသန့်အဆင့်-၂)၊ Certified Seed (အခြေခံ မျိုးသန့်အဆင့်-၃)၊ အထွက်ကောင်းမျိုးစပါး တန် ၃၀၀၀၊ ကုလားပဲမျိုးစေ့ တန် ၁၃၀၊ ပဲတီစိမ်းမျိုးစေ့ တန် ၁၈၀၊ နှမ်းမျိုးစေ့တန် ၇၀ ထုတ်လုပ်ဖြန့်ဖြူးပေးသွားနိုင်မှာ ဖြစ်ပါတယ်။ သို့သော်လည်း တောင်သူ များအတွက် မျိုးစေ့လုံလောက်စွာ ဖြည့်ဆည်းပေးဖို့ လိုအပ်ချက်ရှိနေဆဲ ဖြစ်တဲ့အလျောက် ယင်းကို ဖြည့်ဆည်းနိုင်ဖို့အတွက် တောင်သူများ ကိုယ့်မျိုးကိုယ်ထားတဲ့စနစ်နဲ့ စနစ်တကျ ထုတ်လုပ် ထိန်းသိမ်း ထားရှိနိုင်ရေး ဧရာဝတီတိုင်းဒေသကြီး ကျိုက်လတ်မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးရန်လင်းမှ အကြံပြုဆွေးနွေးချက်များနဲ့အညီ တစ်ပါတည်း စီမံဆောင်ရွက်သွားမည် ဖြစ်ပါကြောင်း တင်ပြအပ်ပါတယ်။ အကြံပြုဆွေးနွေးပေးတဲ့ လွှတ်တော်ကိုယ်စားလှယ်ကြီးကိုလည်း အထူးပင် ကျေးဇူးတင်ရှိပါကြောင်း တင်ပြအပ်ပါတယ်။ နာယကကြီးခင်ဗျာ။ တပ်မတော်သား ပြည်သူ့လွှတ်တော်ကိုယ်စားလှယ် ဗိုလ်မှူးဇော်ဝင်းနိုင် အကြံပြု ဆွေးနွေးတဲ့ မိမိ စိုက်ပျိုး၊ မွေးမြူရေးနဲ့ ဆည်မြောင်းဝန်ကြီးဌာနက ၂၀၁ရ ခုနှစ်၊ မတ်လ ၂၂ ရက်နေ့မှာ စာချုပ်ချုပ်ဆိုထားတဲ့ ADB ချေးငွေ အမေရိကန်ဒေါ်လာ ၇၅ သန်းနဲ့ ၂၀၁ရ ခုနှစ်၊ စက်တင်ဘာလ ၂၅ ရက် နေ့မှာ ချုပ်ဆိုထားတဲ့ AFD ချေးငွေ အမေရိကန်ဒေါ်လာ ၂၇.၅ သန်းနဲ့ ဆောင်ရွက်မယ့် ရေသွင်းစိုက်ပျိုးမှု ဧရိယာအပါအဝင် လယ်ယာကဏ္ဍ ဘက်စုံဖွံ့ဖြိုးတိုးတက်ရေးစီမံကိန်းမှာပါဝင်တဲ့ ဆည်ရေသောက်ဒေသ တွေဟာ ယခုတင်ပြပါ အာရှဖွံ့ဖြိုးရေးဘဏ် (ADB) ချေးငွေနဲ့ဆောင်ရွက်တဲ့ စီမံကိန်းတွေမှာ ဆောင်ရွက်မယ့် ဧရိယာဒေသများနဲ့ လုပ်ငန်းရပ်များ တူညီဆက်စပ်မှုမရှိပါကြောင်း ရှင်းလင်းဖြေကြားအပ်ပါတယ်။ မန္တလေးတိုင်းဒေသကြီး မဲဆန္ဒနယ်အမှတ်(၇)မှ အမျိုးသားလွှတ်တော်ကိုယ်စားလှယ် ဦးကျော်တုတ်က စီမံကိန်းဖြစ်မြောက်နိုင်မှု လေ့လာချက် (Feasibility Study) နဲ့စပ်လျဉ်းပြီး သုံးသပ်ဆွေးနွေးမှု တစ်ရပ် ရှိပါတယ်။ ကိုယ်စားလှယ်တော်ကြီးသိလိုတဲ့ FS အတွက် ကုန်ကျစရိတ်ဟာ ယခုချေးငွေ အမေရိကန် ဒေါ်လာ ၄၀.၅ သန်းက ကျခံသုံးစွဲခြင်းမပြုဘဲ အာရှဖွံ့ဖြိုးရေးဘဏ်ရဲ့ သီးခြားအထောက်အပံ့ အစီအစဉ်နဲ့ ကျခံဆောင်ရွက်ခဲ့ခြင်းဖြစ်ကြောင်း ရှင်းလင်းတင်ပြအပ်ပါတယ်။ ထို့အတူ ပဲခူးတိုင်းဒေသကြီး အုတ်တွင်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်ချိုချိုမှ စီမံကိန်းနှင့်ပတ်သက်တဲ့ အသေးစိတ်အချက်အလက်များကို ပွင့်လင်းမြင်သာစွာ ဖော်ပြသိရှိနိုင်ဖို့ ထောက်ပြ ဆွေးနွေးခဲ့မှုရှိခဲ့ပါတယ်။ စီမံကိန်းအကောင်အထည်ဖော် ဆောင်ရွက်နိုင်ဖို့အတွက် ADB မှ ကျွမ်းကျင် ပညာရှင်များ၊ မိမိဝန်ကြီးဌာနမှ တာဝန်ရှိပုဂ္ဂိုလ်များအနေနဲ့ စီမံကိန်းအကောင်အထည်ဖော်လျာထားတဲ့ ဒေသတွေကိုသွားရောက်ပြီး သက်ဆိုင်ရာ တိုင်းဒေသကြီးအစိုးရအဖွဲ့နဲ့ ဒေသခံတောင်သူများ၊ ဒေသခံ ကုန်သည်ပွဲစားလုပ်ငန်းရှင်များနဲ့ တွေ့ဆုံပြီး စီမံကိန်းအရဆောင်ရွက်မယ့် လုပ်ငန်းတွေအပေါ် ရှင်းလင်း ဆွေးနွေးခဲ့ပြီး အကြံပြုချက်များ ရယူဆောင်ရွက်ခဲ့မှုရှိပါတယ်။ ယင်းအပေါ်အခြေပြုပြီး စီမံကိန်းဖြစ်မြောက် Regociosqjos (Feasibility Study) o caosegosobe: Goclosušili Feasibility Study caosgos ပြီးတဲ့နောက် ပြည်သူ့လွှတ်တော် စိုက်ပျိုးရေး၊ မွေးမြူရေးနဲ့ ကျေးလက်လူမှုဘဝ ဖွံ့ဖြိုးတိုးတက်ရေး ကော်မတီနဲ့ စီမံကိန်းဆောင်ရွက်မှု အခြေအနေတွေကို အသေးစိတ်ရှင်းလင်း တင်ပြခဲ့ပါကြောင်း ဖြေကြား အပ်ပါတယ်။ နာယကကြီးခင်ဗျာ။ စီမံကိန်းရည်မှန်းချက်နဲ့အညီ သီးနှံထုတ်လုပ်မှုအရည်အသွေးနဲ့ ပိုးသတ်ဆေး တွေကို စမ်းသပ်စစ်ဆေးတဲ့ ဓာတ်ခွဲခန်းနဲ့ စားသောက်ကုန်များ ဘေးအန္တရာယ်ကင်းရှင်းစေရေးအတွက် စမ်းသပ်စစ်ဆေးဓာတ်ခွဲခန်းများ၊ ISO-17025 စံသတ်မှတ်ချက်နဲ့ ကိုက်ညီမှုရှိစေတဲ့ ကုန်ပစ္စည်းစမ်းသပ် စစ်ဆေးရေးနဲ့ အရည်အသွေးစီမံခန့်ခွဲရေး ဓာတ်ခွဲခန်းတို့မှာရှိတဲ့ ပစ္စည်းကိရိယာများ အဆင့်မြှင့်တင်ခြင်း လုပ်ငန်းစဉ်အပေါ်မှာ ယခုစီမံကိန်းက အနည်းဆုံးတစ်နှစ်လျှင် နမူနာ ၂,၅၀၀ ကို စမ်းသပ်ဆောင်ရွက် သွားနိုင်မှာဖြစ်ကြောင်း တင်ပြအပ်ပါတယ်။ နာယကကြီးခင်ဗျာ။ ဧရာဝတီတိုင်းဒေသကြီး ကျိုက်လတ်မဲဆန္ဒနယ် ပြည်သူ့လွှတ်တော် ကိုယ်စားလှယ် ဦးရန်လင်းကပဲ စိုက်ပျိုးစီးပွားလုပ်ငန်းဆိုင်ရာ မူဝါဒယူနစ်နဲ့ပတ်သက်ပြီး ဆွေးနွေး အကြံပြုမှုတစ်ရပ် ရှိခဲ့ပါတယ်။ စိုက်ပျိုးရေးလုပ်ငန်းတွေ ဖွံ့ဖြိုးတိုးတက်ဖို့အတွက် ပတ်ဝန်းကျင်ကောင်းတစ်ရပ် ဖန်တီးပေး နိုင်ရေး၊ မူဝါဒယူနစ်အနေနဲ့ လိုအပ်တဲ့မူဝါဒနဲ့ လုပ်ထုံးလုပ်နည်းတွေကို ပြဋ္ဌာန်းနိုင်ရေးလုပ်ငန်းတွေကို ဆောင်ရွက်သွားမှာဖြစ်ပါတယ်။ ယင်းကဲ့သို့ ဆောင်ရွက်တဲ့အခါမှာလည်း Good Agriculture Practice (GAP). Good Manufacture Practice(GMP), Hazard Analysis and Critical Control Points (HACCP) အော်ဂဲနစ်အသိအမှတ်ပြု လက်မှတ်များရရှိရေးနဲ့ စိုက်ပျိုးရေး ထုတ်ကုန်များ နိုင်ငံတကာ ဈေးကွက်ကို တင်ပို့နိုင်ဖို့နဲ့ပတ်သက်တဲ့ မူဝါဒတွေ ဖြည့်ဆည်းပေးနိုင်ရေးတို့ကို ဆောင်ရွက်ပေးသွားမည် ဖြစ်ပါကြောင်း ဆွေးနွေးတင်ပြအပ်ပါတယ်။ ရာသီဥတုပြောင်းလဲမှုကြောင့် ထိခိုက်မှု လျော့နည်းသက်သာ စေဖို့နဲ့ စိုက်ပျိုးစီးပွားလုပ်ငန်းတွေမှာ ပုဂ္ဂလိကကဏ္ဍမှ ပိုမိုပူးပေါင်းပါဝင်လာနိုင်ရေးအတွက် အခွင့် အလမ်းများ သတ်မှတ်ဖော်ထုတ်ပေးခြင်း၊ ဈေးကွက်သတင်းအချက်အလက်များ ဖြန့်ဝေပေးခြင်း၊ ငွေကြေး ဆိုင်ရာ ဝန်ဆောင်မှုလုပ်ငန်းများရရှိစေရေး၊ စံချိန်စံညွှန်းများ သတ်မှတ်နိုင်ရေး၊ အစိုးရနှင့်ပုဂ္ဂလိက ပူးပေါင်းဆောင်ရွက်နိုင်ရေး၊ ကန်ထရိုက်လယ်ယာစနစ် ကျင့်သုံးရေးနှင့် ရေရှည်တည်တံ့တဲ့ ငွေကြေးထောက်ပံ့ရေး လုပ်ငန်းတွေကို အကောင်အထည်ဖော် ဆောင်ရွက်ပေးမည်ဖြစ်ပါကြောင်း တင်ပြအပ်ပါတယ်။ နာယကကြီးခင်ဗျား။ ဧရာဝတီတိုင်းဒေသကြီး မအူပင်မဲဆန္ဒနယ် ပြည်သူ့လွှတ်တော်ကိုယ်စား လှယ် ဦးစိန်ဝင်းအနေနဲ့ စီမံကိန်းမှာ စီမံကိန်းဒါရိုက်တာ၊ စီမံကိန်းမန်နေဂျာများ တာဝန်ပေးဆောင်ရွက် စေလိုကြောင်း အကြံပြု ဆွေးနွေးမှုရှိပါတယ်။ မိမိတို့ဝန်ကြီးဌာနအနေနဲ့ ချေးငွေကို ထိရောက်စွာ သုံးစွဲ နိုင်ဖို့နဲ့ စီမံကိန်းကို အောင်မြင်စွာ အကောင်ထည်ဖော်ဆောင်ရွက်နိုင်ရေးအတွက် စိုက်ပျိုးရေး၊ မွေးမြူရေး နှင့် ဆည်မြောင်းဝန်ကြီးဌာန၊ ဒုတိယဝန်ကြီးမှ ဥက္ကဋ္ဌအဖြစ်ဆောင်ရွက်ပြီး သက်ဆိုင်ရာ စီမံကိန်းဒေသ တိုင်းဒေသကြီး စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးများက ဒုတိယဥက္ကဋ္ဌများအဖြစ် လည်းကောင်း၊ စီမံကိန်းနဲ့သက်ဆိုင်တဲ့ ဆက်စပ်ဌာနတွေရဲ့ ဌာနအကြီးအကဲတွေက အဖွဲ့ဝင်များအဖြစ် လည်းကောင်း ပါဝင်တဲ့ အမျိုးသားအဆင့် စီမံကိန်းဦးဆောင်မှုကော်မတီ(National Project Steering Committee) ကိုလည်းပဲ ဖွဲ့စည်းတာဝန်ပေး ဆောင်ရွက်သွားဖို့ မူလကပင် စီမံထားရှိပြီး ဖြစ်ပါတယ်။ အဆိုပါစီမံကိန်းဦးဆောင်မှု ကော်မတီရဲ့ ကြီးကြပ်မှုဖြင့် စီမံကိန်းစီမံခန့်ခွဲရေးယူနစ်ကို ဖွဲ့စည်းပြီး အရည်အချင်းနဲ့ကိုက်ညီသူတွေကို စီမံကိန်းဒါရိုက်တာ၊ စီမံကိန်းမန်နေဂျာများအဖြစ် ရွေးချယ်တာဝန်ပေးခြင်းနှင့် အဆင့်ဆင့်ကြီးကြပ် တာဝန်ယူ ဆောင်ရွက်သွားမှာ ဖြစ်ပါတယ်။ ဒါ့အပြင် စီမံကိန်းအကောင်အထည်ဖော်မှု ဆောင်ရွက်နေစဉ် ကာလ os composes Büss:80837:08Leê: (Monitoring and Evaluation), Third Party Auditing တို့ကိုလည်းပဲ စီမံဆောင်ရွက်သွားမှာဖြစ်ပါကြောင်း တင်ပြအပ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ မကွေးတိုင်းဒေသကြီး ချောက် မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဘိုကြီးအနေနဲ့ စိုက်ပျိုးရေး၊ မွေးမြူရေးနှင့် ဆည်မြောင်း ဝန်ကြီးဌာနအနေနဲ့ လယ်ယာ၊ သား၊ ငါးနဲ့ ကျေးလက်သမ ဖွံ့ဖြိုးတိုးတက်ဖို့ ဝန်ကြီးဌာနက နှစ်အလိုက် ရယူထားတဲ့ ချေးငွေများနှင့်ပတ်သက်ပြီး သိရှိလိုမှုအပေါ် ရှင်းလင်းတင်ပြပါ့မယ်။ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနက ဆောင်ရွက်ပြီး ချေးငွေစီမံကိန်း ၁၁ ခု၊ ဆောင်ရွက်ဆဲချေးငွေစီမံကိန်း ၁၅ ခု၊ စုစုပေါင်း ၂၆ ခု ရှိပါတယ်။ ၁၉၈၈ ခုနှစ်မတိုင်မီက ၄ ခု၊ ၁၉၈၈ ခုနှစ်မှ ၂၀၁၀ ခုနှစ်အတွင်း ရ ခု၊ ၂၀၁၁ ခုနှစ်မှ ၂၀၁၅ ခုနှစ်အတွင်း ၁၀ ခု၊ ၂၀၁၆ ခုနှစ် မှ ၂၀၁၈ ခုနှစ်အတွင်း ၅ ခု ဖြစ်ပါတယ်။ စုစုပေါင်း ချေးယူငွေဟာ အမေရိကန်ဒေါ်လာ ၀.၉၀၅ ဘီလီယံ၊ ပြန်လည်ပေးဆပ်ပြီးမှုဟာ ၀.၁၂ရ ဘီလီယံနဲ့ ပေးဆပ်မှုကျန်ငွေဟာ ၀.၇၉၈ ဘီလီယံ ဖြစ်ပါကြောင်း ရှင်းလင်းတင်ပြအပ်ပါတယ်။ ပြည်ပချေးငွေ အထောက်အပံ့ငွေများနှင့် ဆောင်ရွက်ဆဲစီမံကိန်းများ ထိရောက်စွာ အကောင်အထည်ဖော် ဆောင်ရွက်နိုင်ဖို့အတွက် ဝန်ကြီးဌာနအနေနဲ့ တင်ပြပါအမျိုးသားစီမံကိန်းဦးဆောင်ကော်မတီ၊ လုပ်ငန်း အကောင်အထည်ဖော်ရေးကော်မတီများ ဖွဲ့စည်းပြီးတော့ သက်ဆိုင်ရာဝန်ကြီးဌာနမှ ကိုယ်စားလှယ်တွေ စီမံကိန်းအကောင်အထည်ဖော်ဆောင်ရွက်မယ့် သက်ဆိုင်ရာ တိုင်းဒေသကြီး/ ပြည်နယ်အစိုးရအဖွဲ့များမှ ကိုယ်စားလှယ်တွေနဲ့ ဒေသခံပြည်သူများညှိနှိုင်းပြီး အကောင်အထည်ဖော် ဆောင်ရွက်လျက်ရှိပါကြောင်း တင်ပြအပ်ပါတယ်။ နာယကကြီးခင်ဗျား။ ယခုလို လွှတ်တော်ကိုယ်စားလှယ်ကြီးများက အဘက်ဘက်မှ ဝိုင်းဝန်းအကြံပြု သုံးသပ်ဆွေးနွေးခဲ့သကဲ့သို့ ချေးငွေကို ထိရောက်စွာသုံးစွဲပြီး စီမံကိန်းကို အကောင်အထည်ဖော် ဆောင်ရွက်ဖို့ အတွက် မိမိတို့ စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာနအနေနဲ့ စီးပွားရေးနှင့် ကူးသန်းရောင်းဝယ်ရေး ဝန်ကြီးဌာန၊ သက်ဆိုင်ရာတိုင်းဒေသကြီး အစိုးရများနှင့်ပူးပေါင်းပြီး တာဝန်ယူ ဆောင်ရွက်သွားမှာ ဖြစ်ပါကြောင်း တင်ပြအပ်ပါတယ်။ သို့ဖြစ်တဲ့အတွက် နိုင်ငံတော်သမ္မတထံမှ ပေးပို့ထားတဲ့ အာရှဖွံ့ဖြိုးရေးဘဏ်ရဲ့ ချေးငွေ အမေရိကန် ဒေါ်လာ ၄၀.၅ သန်းရယူပြီး မကွေးတိုင်းဒေသကြီး၊ မန္တလေးတိုင်းဒေသကြီးနဲ့ စစ်ကိုင်းတိုင်းဒေသကြီး တို့မှာ ရာသီဥတုနဲ့ လိုက်လျောညီထွေဖြစ်စေမယ့် စိုက်ပျိုး စီးပွားရေးလုပ်ငန်းဆိုင်ရာ တန်ဖိုးကွင်းဆက် စီမံကိန်းကို အကောင်အထည်ဖော်ဆောင်ရွက်သွားနိုင်ဖို့အတွက် ပြည်ထောင်စုလွှတ်တော်မှ အတည်ပြု ခွင့်ပြုပေးနိုင်ပါရန် လေးစားစွာ ရှင်းလင်းဆွေးနွေး တင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ အစည်းအဝေးကို မိနစ် ၃၀ ခန့် ခေတ္တ ရပ်နားပါမယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျာ။</speech>
<speech type="mc">အားလုံး ထွက်ခွာနိုင်ကြပါပြီခင်ဗျာ။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနဲ့ ဧည်သည်တော်များခင်ဗျာ။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<speech type="speaker">ယခုဆက်လက်ပြီး စီမံကိန်းနှင့် ဘဏ္ဍာရေးဝန်ကြီးဌာနက ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယက၊ အမျိုးသားလွှတ်တော် ဥက္ကဋ္ဌနှင့် လွှတ်တော်ကိုယ်စားလှယ်များ၊ ပြည်ထောင်စုအဆင့်အဖွဲ့အစည်းဝင်များ ဧည့်သည်တော်များ အားလုံးမင်္ဂလာပါ။ ကျွန်တော်ကတော့ စီမံကိန်းနှင့်ဘဏ္ဍာရေးဝန်ကြီးဌာနမှ ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ အာရှဖွံ့ဖြိုးရေးဘဏ် (ADB)ထံက ချေးငွေအမေရိကန်ဒေါ်လာ ၄၀.၅ သန်းနဲ့ ဆောင်ရွက်မယ့် မြန်မာနိုင်ငံအလယ်ပိုင်း အပူပိုင်း ဇုန်ရှိ မန္တလေးတိုင်းဒေသကြီး၊ မကွေးတိုင်းဒေသကြီးနဲ့ စစ်ကိုင်းတိုင်းဒေသကြီးတို့တွင် ရာသီဥတုနဲ့ လိုက်လျောညီထွေရှိတဲ့ စိုက်ပျိုးစီးပွားရေးလုပ်ငန်းဆိုင်ရာ တန်ဖိုးကွင်းဆက်စီမံကိန်း(Climate Friendly Agribusiness Value Chains Sector Project) caoségos ecq:33030. goscosso ugos:uss: များရဲ့ အကြံပြုဆွေးနွေးချက်များအပေါ်မှာ ပြန်လည်ရှင်းလင်း ဆွေးနွေးမှာဖြစ်ပါတယ်။ စီမံကိန်းနှင့်ပတ်သက်၍ စီမံကိန်းအကောင်အထည်ဖော်ဆောင်ရွက်မည့် စိုက်ပျိုးရေး၊ မွေးမြူရေးနဲ့ ဆည်မြောင်းဝန်ကြီးဌာနက ရှင်းလင်းတင်ပြခဲ့ပြီးဖြစ်ပါတယ်။ ကျွန်တော့အနေနဲ့ ပြည်ပချေးငွေရယူခြင်း လုပ်ငန်းစဉ်များနှင့် ပြည်ပကြွေးမြီအခြေအနေတို့နဲ့ပတ်သက်ပြီး ရှင်းလင်းတင်ပြလိုပါတယ်။ ပထမဦးစွာ ပြည်ပချေးငွေရယူခြင်း လုပ်ငန်းစဉ်နဲ့ပတ်သက်ပြီး တင်ပြပါ့မယ်။ ပြည်ပချေးငွေရယူမယ့် ဝန်ကြီးဌာနက ဖွံ့ဖြိုးမှုအကူအညီများညှိနှိုင်းရေးအဖွဲ့ (DACU)သို့ တင်ပြတဲ့စီမံကိန်းနဲ့သက်ဆိုင်တဲ့ အချက် အလက် အပြည့်အစုံကို DACU က သတ်မှတ်ပေးထားတဲ့ အဆိုပြု တင်ပြတဲ့ပုံစံမှာ ထည့်သွင်းဖြည့်စွက် ပြီးတော့ တင်ပြရမှာပါတယ်။ စီမံကိန်းသည် နိုင်ငံတော်ကချမှတ်ထားသော စီးပွားရေးမူဝါဒ (၁၂)ချက် ဖြင့်လည်း ကိုက်ညီရမည်ဖြစ်ပြီး ဝန်ကြီးဌာန၏ ကဏ္ဍစီမံကိန်း သို့မဟုတ် တိုင်းဒေသကြီးနှင့် ပြည်နယ် များ၏ ဒေသန္တရစီမံကိန်းများကိုလည်း အထောက်အကူပြုနိုင်ရမှာ ဖြစ်ပါတယ်။ ချေးငွေပေးအပ်တဲ့ အဖွဲ့ အစည်းနဲ့ ချေးငွေစည်းမျဉ်းစည်းကမ်းများကိုလည်း သုံးသပ်ဆောင်ရွက်ရမှာ ဖြစ်ပါတယ်။ ထို့နောက် ချေးငွေပေးအပ်မယ့်အဖွဲ့အစည်းနဲ့ အကောင်အထည်ဖော်ဆောင်ရွက်မယ့် အဖွဲ့အစည်းများ ညှိနှိုင်းပြီး GODşq Feasibility Study z caosgodqulosušili op:62932:? Feasibility Study ချေးငွေဖြင့် ဆောင်ရွက်ခြင်းမဟုတ်ဘဲ သီးခြားရန်ပုံငွေများ၊ ထောက်ပံ့ငွေများဖြင့် ဆောင်ရွက်လေ့ရှိကြ ပါတယ်။ Feasibility Study ဆောင်ရွက်ပြီးမှသာ တိုင်းပြည်အတွက် အကျိုးရှိစေမယ့် စီမံကိန်းအတွက် DACU ၏ သဘောတူညီမှုဖြင့် ပြည်ထောင်စုအစိုးရအဖွဲ့သို့တင်ပြ၍ ချေးငွေရယူရတာ ဖြစ်ပါတယ်။ ချေးငွေစီမံကိန်းမဟုတ်တဲ့ ပြည်ထောင်စုဝန်ကြီးဌာနများ၊ တိုင်းဒေသကြီး၊ ပြည်နယ်များက ဆောင်ရွက် လိုတဲ့ စီမံကိန်းများအတွက်ကိုမူ နိုင်ငံတော်ဘတ်ဂျက်ဖြင့်ဖြစ်စေ၊ PPP စနစ်များဖြင့်ဖြစ်စေ ဦးစားပေး အစီအစဉ်များ ရေးဆွဲချမှတ်ပြီးတော့မှ ဖြည့်ဆည်း ဆောင်ရွက်သွားရမှာ ဖြစ်ပါတယ်။ လေးစားအပ်ပါသောနာယကကြီးခင်ဗျား။ ပြည်ထောင်စုကနေ တိုင်းဒေသကြီး၊ ပြည်နယ်များကို ဘဏ္ဍာရန်ပုံငွေ ထောက်ပံ့ငွေခွဲဝေပေးရာမှာလည်းပဲ Medium Term Fiscal Framework (MTFF) ကို အသုံးပြုပြီးတော့ ညွှန်းကိန်း (၆)ခုနဲ့ ကျွန်တော်တို့ တွက်ချက်ပြီးတော့ ခွဲဝေထောက်ပံ့ခြင်းဖြစ်ပါတယ်။ ဒီလိုခွဲဝေပေးခြင်းဟာ အချိုးကျမျှတအောင် တွက်ချက်ပေးခြင်း ဖြစ်ပါတယ်။ ဒီနေရာမှာ တိုင်းဒေသကြီး၊ ပြည်နယ်များရဲ့ လူဦးရေအခြေအနေ၊ ဆင်းရဲနွမ်းပါးမှုအခြေအနေ၊ မြေဧရိယာအကျယ်အဝန်း၊ တိုင်း ဒေသကြီး၊ ပြည်နယ်အလိုက် စုစုပေါင်းလူဦးရေမှာ မြို့ပြလူဦးရေ ပါဝင်မှုအချိုး၊ တစ်ဦးကျ အခွန် ကောက်ခံမှုအခြေအနေ၊ လူတစ်ဦးချင်းစီရဲ့ ပျမ်းမျှအသားတင်ထုတ်လုပ်မှုနှင့် ဝန်ဆောင်မှုတန်ဖိုး အခြေအနေ စတဲ့ အညွှန်းကိန်းများအသုံးပြုပြီး တွက်ချက်ပေးခြင်းဖြစ်ပါတယ်။ ဒါ့အပြင်မှာ ကြိုတင်မျှော်မှန်းမထားတဲ့ သဘာဝဘေးအန္တရာယ်များ ကြုံတွေ့ရတဲ့အခါမျိုးမှာလည်း ပြည်ထောင်စုရဲ့ အရေးပေါ်ရန်ပုံငွေကနေ ပြီးတော့ တိုင်းဒေသကြီး၊ ပြည်နယ်များက တင်ပြတောင်းခံလာပါက စိစစ်ပြီးတော့ ခွင့်ပြုပေးလျက် ရှိပါတယ်။ ဆက်လက်ပြီး ပြည်ပကြွေးမြီအခြေအနေနဲ့ ပတ်သက်ပြီးတော့ မကွေးတိုင်းဒေသကြီး၊ ချောက် မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဘိုကြီး ဆွေးနွေးသွားတဲ့ ပြည်ပချေးငွေရယူရန် လွှတ်တော်ကို တင်ပြတဲ့နေရာမှာ ဌာနကနေပြီးတော့ ချေးယူထားတဲ့ငွေတွေကို ၁၉၈၈ ခုနှစ် မတိုင်မီ၊ ၁၉၈၉ ကနေ ၂၀၁၁၊ ၂၀၁၂ ကနေ ၂၀၁၆ ထိ ကြွေးမြီလက်ကျန်အခြေအနေ၊ ၂၀၁၆၊ ၂၀၁ရ အခြေအနေ စသဖြင့် ခွဲခြားပြီးတင်ပြရေးနဲ့ပတ်သက်ပြီးတော့ ပြည်ထောင်စုအဆင့်မှာတော့ နှစ်စဉ် ပြည်ထောင်စုလွှတ်တော်ကို တင်ပြတဲ့ အစိုးရရဲ့ ကြွေးမြီဆိုင်ရာ နှစ်ပတ်လည်အစီရင်ခံစာနှင့် ကာလလတ်ကြွေးမြီစီမံခန့်ခွဲမှု မဟာ ဗျူဟာများမှာ ထည့်သွင်းပြီးတော့ တင်ပြလျက်ရှိပါကြောင်းနဲ့ သက်ဆိုင်ရာ စီမံကိန်းတစ်ခုချင်းစီအတွက်ကို ချေးငွေရယူဖို့လွှတ်တော်ကို တင်ပြတဲ့နေရာမှာ ဌာနကတောင်းခံလာတဲ့အခါမှာ စီမံကိန်းနှင့် ဘဏ္ဍာရေး srommemfonsomsagnfcmsrinsens.. တပ်မတော်သား လွှတ်တော်ကိုယ်စားလှယ် ဗိုလ်မှူးဇော်ဝင်းနိုင်ရဲ့ ကြွေးမြီခံနိုင်ရည်ရှိမှုနှင့် ပတ်သက်၍ ဆွေးနွေးချက်ဟာ သင့်လျော်သောဆွေးနွေးချက် ဖြစ်ပါတယ်။ နိုင်ငံတစ်ခုရဲ့ ကြွေးမြီခံနိုင်ရည်ရှိမှု အနေအထားကို ကျွန်တော်တို့ ကမ္ဘာ့ဘဏ်နဲ့ အပြည်ပြည်ဆိုင်ရာငွေကြေးရန်ပုံငွေအဖွဲ့တွေက သတ်မှတ်ထားတဲ့ နိုင်ငံတော်ရဲ့ qolaşę sağsaopf:açop goosseose:oso (Country Policy and Institutional AssessmentCPIA)Score များဖြင့် တွက်ချက်တိုင်းတာပြီး သတ်မှတ်ကြရပါတယ်။ ပြည်ပကြွေးမြီများ ရယူတဲ့ အခါမှာ နှစ်စဉ်ဂျီဒီပီပမာဏ တိုးတက်လာခြင်းနဲ့ ပြန်လည်ပေးဆပ်ပြီးတဲ့ ကြွေးမြီများ လျော့နည်းသွားခြင်း တွေကိုလည်း ကြည့်ရမှာဖြစ်ပါတယ်။ ဒီအခြေအနေများကို မူတည်ပြီးတော့မှ ကြွေးမြီခံနိုင်ရည်ရှိမှု ဆန်းစစ်ချက်အရ Sustainability ဖြစ် မဖြစ် ကျွန်တော်တို့ သုံးသပ်ပါတယ်။ အကယ်၍ ဂျီဒီပီပမာဏ တိုးတက်အောင် လုပ်နိုင်မှုမရှိခြင်းနဲ့ ကြွေးမြီလက်ကျန်လျော့နည်းမှု မရှိခြင်းတို့ဖြစ်ပေါ်ပါက ချေးငွေများသာ တိုးလာမည်ဆိုလို့ရှိလျှင်တော့ Sustainability ကို ထိခိုက်လာမှာ ဖြစ်ပါတယ်။ ပဲခူးတိုင်းဒေသကြီး၊ အုတ်တွင်းမဲဆန္ဒနယ်က ပြည်သူ့လွှတ်တော် ကိုယ်စားလှယ် ဒေါ်ချိုချို ဆွေးနွေးသွားတဲ့ စီမံကိန်းအကောင်အထည်ဖော်ရာမှာ မျှော်မှန်းထားတဲ့ ရလဒ်ကောင်းတွေရရှိဖို့၊ ကုန်ကျစရိတ်နဲ့ လိုက်လျော ညီထွေရှိမဲ့ ရလဒ်ကောင်းများ ရရှိဖို့လိုအပ်တယ်ဆိုတဲ့ ဆွေးနွေးချက်၊ မကွေးတိုင်းဒေသကြီး သရက် မဲဆန္ဒနယ်က ဦးကံမြင့် ဆွေးနွေးသွားတဲ့ ချေးငွေပဲဖြစ်ဖြစ်၊ အသုံးစရိတ်ပဲဖြစ်ဖြစ် တန်ရာတန်ကြေး ပြန်လည် ရရှိအောင် ဆောင်ရွက်ရမယ်ဆိုတဲ့ ဆွေးနွေးချက်များဟာ ဘဏ္ဍာရေးရှုထောင့်ကကြည့်လျှင် အလွန် လျော်ကန် သင့်မြတ်ပြီးတော့ ချေးငွေစီမံကိန်းဖော်ဆောင်သူများ သတိပြုဆောင်ရွက်ရမယ့်ကိစ္စ ဖြစ်ပါကြောင်းနဲ့ ချေးငွေစီမံကိန်း အကောင်အထည်ဖော် ဆောင်ရွက်မှုများကိုလည်းပဲ ပုံမှန်အစီရင်ခံ တင်ပြသင့်ပါကြောင်း တင်ပြအပ်ပါတယ်။ လေးစားအပ်ပါသော နာယကကြီးနဲ့ လွှတ်တော်ကိုယ်စားလှယ်များခင်ဗျား။ သို့ဖြစ်ပါ၍ ရာသီဥတုနဲ့ လိုက်လျောညီထွေရှိတဲ့ စိုက်ပျိုးစီးပွားရေးလုပ်ငန်းဆိုင်ရာ တန်ဖိုးကွင်းဆက်စီမံကိန်း ဆောင်ရွက်ရန် အာရှ ဖွံ့ဖြိုးရေးဘဏ်(ADB)ထံက ချေးငွေအမေရိကန်ဒေါ်လာ ၄၀.၅ သန်း ရယူရေးကိစ္စအပေါ် ပြည်ထောင်စု လွှတ်တော်၏အတည်ပြုချက် ရယူပေးနိုင်ပါရန် နာယကကြီးမှတစ်ဆင့် လေးစားစွာ တင်ပြအပ်ပါတယ်။ ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အထက်ပါ အာရှဖွံ့ဖြိုးရေးဘဏ် (ADB)ထံမှ အမေရိကန်ဒေါ်လာ ၄၀.၅ သန်း ချေးယူရန်ကိစ္စနဲ့စပ်လျဉ်းပြီး လွှတ်တော်ရဲ့ အဆုံးအဖြတ် ယူခြင်းကို စက်ခလုတ်အသုံးပြု၍ ဆန္ဒပြုတဲ့နည်းလမ်းနဲ့ ဆောင်ရွက်ပါ့မယ်။ ထောက်ခံဆန္ဒမဲများရင် သဘောတူ အတည်ပြုပြီး ကန့်ကွက်ဆန္ဒမဲများရင် သဘောမတူကြောင်း ကြေညာမှာ ဖြစ်ပါတယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type="speaker">ထောက်ခံမဲ (၄၅၄)မဲ၊ ကန့်ကွက်မဲ(၁၁)မဲ၊ ကြားနေမဲ (၅)မဲ ဖြစ်ပါတယ်။</speech>
<speech type="speaker">ထောက်ခံဆန္ဒမဲများတဲ့အတွက် စိုက်ပျိုးရေး၊ မွေးမြူရေးနဲ့ဆည်မြောင်း ဝန်ကြီးဌာနက တာဝန်ယူဆောင်ရွက်မယ့် မြန်မာနိုင်ငံအလယ်ပိုင်းအပူပိုင်းဇုန်ရှိ မန္တလေးတိုင်းဒေသကြီး၊ မကွေးတိုင်းဒေသကြီးနဲ့ စစ်ကိုင်းတိုင်းဒေသကြီးတို့မှာ ရာသီဥတုနဲ့လိုက်လျောညီထွေရှိတဲ့ စိုက်ပျိုးစီးပွားရေး လုပ်ငန်းဆိုင်ရာတန်ဖိုး ကွင်းဆက်စီမံကိန်းအတွက် အာရှဖွံ့ဖြိုးရေးဘဏ်(ADB)ထံမှ အမေရိကန် ဒေါ်လာ ၄၀.၅ သန်း ချေးယူရန်ကိစ္စကို လွှတ်တော်က သဘောတူအတည်ပြုကြောင်း ကြေညာပါတယ်။</speech>
</motion>
</section>
<section value="Report">
<report>
<title>ပညာရေးဝန်ကြီးဌာန၊ အခြေခံပညာဦးစီးဌာန၏ ၂၀၁၇-၂၀၁၈ ခု၊ ဘဏ္ဍာရေးနှစ် တည်ဆောက်ရေးလုပ်ငန်းများ အကောင်အထည်ဖော် ဆောင်ရွက်နိုင်မှု အခြေအနေနှင့်စပ်လျဉ်း၍ ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာအမှတ်စဉ် (၆/၂၀၁၈)အပေါ် လွှတ်တော်ကိုယ်စားလှယ်များက ဆွေးနွေးခြင်း၊</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပညာရေး ဝန်ကြီးဌာန၊ အခြေခံပညာဦးစီးဌာနရဲ့ ၂၀၁၇-၂၀၁၈ ခု၊ ဘဏ္ဍာရေးနှစ် တည်ဆောက်ရေးလုပ်ငန်းများ အကောင်အထည်ဖော် ဆောင်ရွက်နိုင်မှုအခြေအနေနဲ့စပ်လျဉ်းပြီး လေ့လာတွေ့ရှိချက်နှင့် သဘောထား မှတ်ချက် အစီရင်ခံစာအမှတ်စဉ်(၆/၂၀၁၈)ကို ၉-၈-၂၀၁၈ ရက်က ကျင်းပပြုလုပ်ခဲ့တဲ့ ပြည်ထောင်စု လွှတ်တော် အစည်းအဝေးမှာ ပြည်သူ့ငွေစာရင်းပူးပေါင်းကော်မတီက လွှတ်တော်သို့ ဖတ်ကြားတင်ပြခဲ့ပြီး ဖြစ်ပါတယ်။ အထက်ပါကိစ္စနဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော်ကိုယ်စားလှယ် ၄၁ ဦး ရှိပြီး ဒီနေ့မှာ ၁၉ ဦး ဆွေးနွေးမှာ ဖြစ်ပါတယ်။ ကိုယ်စားလှယ်တစ်ဦးချင်းအနေနဲ့ သတ်မှတ်ချိန် ၆ မိနစ် အတွင်း ဆွေးနွေးဖို့ဖြစ်ပါတယ်။ ဦးစွာ ဒေါက်တာလှမိုး အောင်မြေသာစံမဲဆန္ဒနယ်က ဆွေးနွေးဖို့ဖြစ်ပါတယ်။</speech>
<speech><mp id="1476">ဒေါက်တာလှမိုး(အောင်မြေသာစံမဲဆန္ဒနယ်၊ မန္တလေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနဲ့တကွ ပြည်ထောင်စုလွှတ်တော် ကိုယ်စားလှယ်များ၊ ဧည့်သည်တော် များအားလုံး ရွှင်လန်းချမ်းမြေ့ပါစေ။ ကျွန်တော်ကတော့ ပညာရေးဝန်ကြီးဌာန၊ အခြေခံပညာဦးစီးဌာနရဲ့ ၂၀၁၇-၂၀၁၈ ခု၊ ဘဏ္ဍာရေးနှစ် တည်ဆောက်ရေးလုပ်ငန်းများ အကောင်အထည်ဖော်ဆောင်ရွက်နိုင်မှု အခြေ အနေနဲ့စပ်လျဉ်းပြီးတော့ ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာအမှတ်စဉ်(၆/၂၀၁၈)ကို ထောက်ခံအကြံပြု ဆွေးနွေးမယ့် အောင်မြေသာစံမဲဆန္ဒနယ်မှ ပြည်သူ့ လွှတ်တော်ကိုယ်စားလှယ် ဒေါက်တာလှမိုး ဖြစ်ပါတယ်။ နာယကကြီးခင်ဗျား။ အစီရင်ခံစာရဲ့ ရည်ရွယ်ချက်ကို ကြည့်မယ်ဆိုရင် တိုင်းပြည်ရဲ့ အရေးကြီးဆုံး ကဏ္ဍဖြစ်တဲ့ ပညာရေးကဏ္ဍ၊ ပညာရေးကဏ္ဍထဲမှာမှ ပညာရေးဝန်ကြီးဌာနရဲ့ ကျောင်းများတည်ဆောက်ရေး ကဏ္ဍမှာတွေ့ရှိရတဲ့ အားနည်းချက်တွေကို ဖော်ထုတ်သုံးသပ်ပြီး ဆောင်ရွက်သင့်တာတွေ၊ ပြင်ဆင်ဖြည့်စွက် ဆောင်ရွက်ရမယ့် ဆောင်ရွက်သင့်တဲ့ အရာတွေကို ပြည့်ပြည့်စုံစုံ အကြံပြုသုံးသပ်ထားတဲ့ အစီရင်ခံစာ ဖြစ်တဲ့အတွက် ထောက်ခံကြိုဆိုပါကြောင်း ပဏာမပြောကြားလိုပါတယ်။ နာယကကြီးခင်ဗျား။ အစီရင်ခံစာမှာ ဖော်ပြချက်အရ ပညာရေးဝန်ကြီးဌာန၊ အခြေခံပညာဦးစီးဌာနရဲ့ ၂၀၁၇-၂၀၁၈ ခု၊ ဘဏ္ဍာရေးနှစ် ခွင့်ပြုရန်ပုံငွေနဲ့ အခြေခံပညာကျောင်းတွေ ၂,၅၈၀ လုံး ခွင့်ပြုခဲ့တဲ့နေရာမှာ ဘဏ္ဍာရေးနှစ်ကုန်ဆုံးသည့် မတ်လ ၃၁ ရက်နေ့အထိ ၁၀၀ ရာခိုင်နှုန်းအပြည့် ပြီးစီးတဲ့လုပ်ငန်း ၆၂၂ ခုသာရှိတယ်လို့ စိစစ်ဖော်ပြခဲ့ပါတယ်။ ပညာရေးဝန်ကြီးဌာနရဲ့ တည်ဆောက်ရေးလုပ်ငန်း ၂-၅၂၄ လုံးကို ဆောက်လုပ်ရေးဝန်ကြီးဌာနသို့ တာဝန်ပေးဆောင်ရွက်စေခဲ့တဲ့နေရာမှာ ဆောက်လုပ်ရေးဝန်ကြီးဌာနမှာ လည်း ၂၈၂၄ လုံးရိတ်အနက်က ၂၀ လေးကိ ပြင်ပဆောက်လုပ်ရေးလပ်ငန်းရှင်များအား တင်ဒါစနစ်ဖြင့် ပြန်လည်ဆောင်ရွက်စေခဲ့ပါတယ်။ ဒီလိုဆောင်ရွက်စေခဲ့တာကို ၂၀၁၇-၂၀၁၈ ဘဏ္ဍာနှစ် ဖြည့်စွက်ဘဏ္ဍာငွေ စိစစ်ချိန်ကျမှ ကိုယ်စားလှယ်များသိရှိရပါတယ်။ သိရှိရတဲ့အကြောင်းရင်းကတော့ ပညာရေးဝန်ကြီးဌာနက တည်ဆောက်ရေးလုပ်ငန်းများအတွက် ပြည်ထောင်စုလွှတ်တော်မှ သတ်မှတ်ပေးထားတဲ့ PAE ဈေးနှုန်းက ဒေသပေါက်ဈေးနဲ့မကိုက်ညီလို့ ထပ်မံတိုးမြှင့် တောင်းခံတဲ့နေရာမှာ ဆောက်လုပ်ရေးဝန်ကြီးဌာနက တာဝန်ယူတည်ဆောက်တဲ့ အဆောက်အဦအများစုဖြစ်တာကို တွေ့ရတဲာ့ ကိုယ်စားလှယ် အများစုက ဒီကိစ္စနဲ့ပတ်သက်ပြီး ပြည်ထောင်စုလွှတ်တော်မှာ ကျယ်ကျယ်ပြန့်ပြန့် ဆွေးနွေးခဲ့တာကို အားလုံး သတိရကြဦးမယ်ထင်ပါတယ်။ ကျွန်တော်ကတော့ ထိုစဉ်ေးနွေးခဲ့ရာမှာ ယခင်က ပညာရေးဝန်ကြီးဌာန အခြေခံပညာ ကျောင်းများတည်ဆောက်ရေးကို ပညာရေးဝန်ကြီးဌာန၊ အခြေခံပညာဦးစီးဌာနက တိုက်ရိုက်ကိုင်တွယ် ပါတယ်။ တင်ဒါခေါ် ဆောက်ရွက်ခဲ့ပါတယ်။ ဒီလိုအဆင့်ဆင့်တာဝန်ယူရတဲ့ မြို့နယ်၊ ခရိုင်၊ တိုင်းပညာ ရေးမှူးတွေဟာ ပညာရေးရဲ့ အဓိကကျတဲ့ ဖွံ့ဖြိုးတိုးတက်ရေးကို ဆောင်ရွက်ရမယ့်အစား ဒီဆောက်လုပ်ရေး လုပ်ငန်းတွေကို ဆောင်ရွက်ရင်း၊ တာဝန်ယူရင်းနဲ့ တစ်ဖြည်းဖြည်း ပျော်မွေ့လာတဲ့အခါကျတော့ ပညာရေးရဲ့ အဓိကကျတဲ့လုပ်ငန်းများ လစ်ဟင်းလာတဲ့အတွက်ကြောင့် အခုလိုအခြားအဖွဲ့အစည်းတစ်ခုကို တာဝန်ပေး ဆောင်ရွက်စေတာဟာ မှန်ကန်တဲ့ဆောင်ရွက်ချက်အဖြစ် ထောက်ခံခဲ့ပါတယ်။ သို့သော် ဆောက်လုပ်ရေး ဝန်ကြီးဌာနကို တာဝန်ပေးခြင်းဟာ ခန့်ထားပြီးဝန်ထမ်းအင်အားနဲ့ ီးစီးအောင် ဆောင်ရွက်ဖို့ ခက်ခဲတာကြောင့် အနီးကပ်ကြီးကြပ်နိုင်သော သက်ဆိုင်ရာ တိုင်းဒေသကြီး၊ ပြည်နယ်အစိုးရကိုသာ တာဝန်ပေးဆောင်ရွက်ခြင်းသည်သာ အသင့်တော်ဆုံးဖြစ်ကြောင်း အကြံပြုဆွေးနွေးခဲ့ပါတယ်။ ဆောက်လုပ်ရေးဝန်ကြီးဌာနကလည်း အဆောက်အဦဦးစီးဌာနကို ဖွဲ့စည်းပုံအင်အားတိုးချဲ့ပြီး ဝန်ထမ်းအသစ်ခန့်အပ်ကာ ဆောင်ရွက်ဖို့ဆောင်ရွက်ထားကြောင်း ရှင်းလင်းတင်ပြပေမယ့်လည်း နောက် ပိုင်းမှာ နောက်နောင်ဆောက်လုပ်ရေးဝန်ကြီးဌာနက မည်သည့်အဆောက်အဦမျှ လက်ခံတာဝန်ယူ တည်ဆောက်တော့မှာ မဟုတ်ကြောင်းနဲ့ Regulatory Body အနေဖြင့်သာ ရပ်တည်ဆောင်ရွက်တော့မှာ ဖြစ်ကြောင်း ရှင်းလင်းပြောကြားခဲ့ပါတယ်။ ဒါကြောင့်မို့လို့ ဆောက်လုပ်ရေးဝန်ကြီးဌာန အဆောက်အဦ ဦးစီးဌာနအတွက် ဝန်ထမ်းအသစ် ထပ်မံတိုးချဲ့ခန့်ထားရန် တင်ပြလာမှုကိုလည်း ပြန်လည်သုံးသပ်သင့် ပါတယ်။ နာယကကြီးခင်ဗျား။ အစီရင်ခံစာမှာ အဆောက်အဦများ ြီးစီးရခြင်းအကြောင်းကို ကဏ္ဍအလိုက် အသေးစိတ် တင်ပြထားပါတယ်။ ကျွန်တော်မြင်တာကတော့ ြီးစီးရခြင်းက (၁) ပညာရေးဝန်ကြီးဌာနမှာလည်း တာဝန်ရှိပါတယ်။ (၂) တာဝန်ယူတင်ဒါခေါ်ယူဆောင်ရွက်တဲ့ အဖွဲ့အစည်း မှာလည်း တာဝန်ရှိပါတယ်။ (၃) ဆောက်လုပ်ရေးလုပ်ငန်းရှင်များမှာလည်း တာဝန်ရှိပါတယ်။ အသီးသီး တာဝန်ရှိပါတယ်။ ပညာရေးဝန်ကြီးဌာနကတော့ အဆင့်ဆင့်သောတာဝန်ရှိသူများက မြေပြင်အထိ ကွင်းဆင်း ဆောင်ရွက်မှုမရှိခြင်း၊ သက်ဆိုင်ရာ ဒေသခံလွှတ်တော်ကိုယ်စားလှယ်များနဲ့ ပူးပေါင်းဆောင်ရွက်မှု အားနည်း ခြင်းကြောင့် ဘာတွေဖြစ်ပေါ်လာသလဲဆိုတော့ (၁) ကျောင်းနဲ့လုပ်ငန်းများ အမည်မှားခြင်း၊ (၂) ပုံစံအမျိုး အစား၊ အရွယ်အစားတွေပြောင်းလဲခြင်း၊ (၃) ကျောင်းလုပ်ငန်းအမည်နဲ့ တည်နေရာ ပြောင်းလဲခြင်း၊ (၄) ပိုလျှံ ရန်ပုံငွေအပ်နှံပြီး ပြန်လည်သုံးစွဲခွင့်တောင်းခံခြင်း ဆိုတဲ့အချက်တွေဟာ ပညာရေးဝန်ကြီးဌာနရဲ့ တာဝန် ရှိသူအသီးသီးရဲ့ အားနည်းချက်ဖြစ်ပါတယ်။ ဒါကြောင့်မို့လို့ ပညာရေးဝန်ကြီးဌာနကို အကြံပြု တင်ပြလိုတာကတော့ ကျွန်တော်တို့ နောက်နှစ် ဘဏ္ဍာနှစ်တွေမှာ ဒီထက်ပိုပြီး စနစ်တကျ ကွင်းဆင်းဆောင်ရွက်မယ်ဆိုရင် ဒီပြဿနာ ပြေလည်သွားနိုင် ပါတယ်။ နောက်တစ်ခုကတော့ တင်ဒါခေါ်ယူသူ တာဝန်ရှိသူများရဲ့ အားနည်းချက်ပါ။ တင်ဒါလုပ်ငန်းစဉ် အဆင့်ဆင့် နှောင့်နှေးကြန့်ကြာခြင်းပဲ ဖြစ်ပါတယ်။ ဘဏ္ဍာနှစ်ဟာ ဧပြီ ၁ ရက်နေ့မှာ စပေမဲ့ ၂ လ ကျော်ကြာပြီး ၆ လပိုင်းကျမှ တင်ဒါကိုခေါ်ယူနိုင်ပါတယ်။ ဒီနောက် ၂ လနဲ့ ၃ လကြာကျမှ တင်ဒါဖွင့်လှစ် နိုင်ပါတယ်။ အဲဒီနောက် ၂ လခန့်အကြာ ၁၁ လပိုင်းကျမှ ဆောက်လုပ်မယ့် လုပ်ငန်းရှင်နဲ့ သဘောတူစာချုပ် ချုပ်နိုင်ပါတယ်။ တင်ဒါ Process ဟာ အနည်းဆုံး ၈ လလောက်ကြာပါတယ်။ ဒါကြောင့်မို့လို့ အမှန်တကယ်ဆောက်ချိန်ဟာ ၂ လနဲ့ ၃ လကြားမှာပဲ ရှိပါတယ်။ မြန်မာနိုင်ငံမှာ တည်ဆောက်သွားတဲ့ JICA Project က ဆောက်တဲ့ အဆောက်အဦတွေမှာ ကြည့်မယ်ဆိုရင် မှန်ကန်တဲ့ အရည်အသွေးရဖို့အတွက် တစ်ထပ်အဆောက်အဦဆိုလို့ရှိရင် ၆ လ၊ နှစ်ထပ်အဆောက်အဦဆိုလို့ရှိရင် ၈ လ တယ်။ ဒါပေမယ့် ကျွန်တော်တို့မှာ လက်တွေ့ဖြစ်နေတာက တင်ဒါခေါ်ချိန်က ၈ လ၊ အဆောက် အဦ ဆောက်ချိန်က ၃ လ၊ ၄ လပဲ ဖြစ်တဲ့အတွက် မှန်ကန်တဲ့အရည်အသွေး ရဖို့ဆိုတာ အတော်လေးကို စဉ်းစားရမယ့်ဒါကြောင့်မို့လို့ ကျွန်တော့အနေနဲ့ အကြံပြုတာကတော့ တင်ဒါခေါ်ချိန်ကို ၄ လ အတွင်းလောက်မှာ၊ ဘဏ္ဍာနှစ်စတင်တဲီ့း ၄ လအတွင်းလောက်မှာ ပြတ်အောင်လုပ်ပြီးမှ ၈ လ လောက် တည်ဆောက်ချိန်ထားရင်တော့ မှန်ကန်တဲ့အရည်အသွေး ရရှိနိုင်ပါတယ်။ နာယကကြီးခင်ဗျား။ နောက်ထပ် တာဝန်ယူမယ့်သူကတော့ ဆောက်လုပ်ရေးလုပ်ငန်းရှင်များပါ။ ဆောက်လုပ်ရေးလုပ်ငန်းရှင်မှာ သူတို့တွေဟာ တင်ဒါရရှိရေးကိုသာဦးတည်ပြီး အမှန်တကယ် တည်ဆောက်တဲ့ ဆောက်လုပ်ရေးလုပ်ငန်းခွင်မှာတော့ သတ်မှတ်ထားတဲ့ သဘောတူစာချုပ်လည်း မရှိဘူး။ ဆိုဒ်အင်ဂျင်နီယာ oppio BQ $. Structural Design Gozi Structural Drawing coz osprill Specifications 607 မရှိခြင်းကြောင့် မြို့နယ်အရည်အသွေးအဖွဲ့ တွေ စစ်ဆေးချိန်မှာ အခြေအတင် အငြင်းပွားစရာတွေ ဖြစ်လာ ပါတယ်။ ဒါကြောင့်မို့လို့ မြို့နယ်တိုင်းမှာ ကြုံရပါတယ်။ ဒါကြောင့် တင်ဒါအောင်မြင်သူများနဲ့ ချုပ်ဆိုရမယ့် လုပ်ငန်းသဘောတူစာချုပ်ပါ လုပ်ငန်းတန်ဖိုးနဲ့ စည်းကမ်းချက်တွေကို ယေဘုယျဆန်ဆန် မဆောင်ရွက်ဘဲနဲ့ စည်းနှောင်အားကောင်းကောင်းနဲ့ ချုပ်ဆိုပြီး တိတိကျကျ ဆောင်ရွက်သင့်ကြောင်း အကြံပြု တင်ပြအပ် ပါတယ်။ နာယကကြီးခင်ဗျား။ နိဂုံးချုပ်အနေနဲ့ကတော့ Third Party အကြောင်း မပါလာခြင်းပါဘဲ။ ဒါကြောင့်မို့လို့ Third Party အနေနဲ့ အဓိကတာဝန်ယူ၊ တာဝန်ခံရမယ့်အပိုင်းတွေကိုလည်း ထည့်သွင်း ပေးသင့်ကြောင်း ပြောကြားရင်း နိဂုံးချုပ်ပါတယ်။ အားလုံး ကျေးဇူးတင်ပါတယ်။</speech>
<speech type="speaker">ဒေါ်ခင်သန်းနု မင်းတုန်းမဲဆန္ဒနယ်က ဆွေးနွေးဖို့ဖြစ်ပါတယ်။</speech>
<speech><mp id="1466">ဒေါ်ခင်သန်းနု(မင်းတုန်းမဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နယကကြီးနှင့်တကွ ပြည်ထောင်စုဝန်ကြီးများ၊ ပြည်ထောင်စုလွှတ်တော်ကိုယ်စားလှယ် များအားလုံးပဲ မင်္ဂလာပါရှင်။ ကျွန်မကတော့ မကွေးတိုင်းဒေသကြီး မင်းတုန်းမဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဒေါ်ခင်သန်းနု ဖြစ်ပါတယ်။ နာယကကြီးရှင်။ ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နဲ့သဘောထားမှတ်ချက် အစီရင်ခံစာမှာပါတဲ့ နှောင့်နှေးဒဏ်ကြေး ပေးဆောင်ရတဲ့ အပိုင်းနဲ့ပတ်သက်ပြီး ဆွေးနွေးသွားမှာ ဖြစ်ပါတယ်။ Power Point အသုံးပြုခွင့်ပေးပါရှင်။ ဒါကတော့ ၂၀၁၆-၂၀၁ရ မှာ ဝက်ကော်အုပ်စု၊ ယင်းကောက်ကျေးရွာ မူလတန်းကျောင်းဆောင် ဆောက်လုပ်ရာမှာ ြီးစီးသဖြင့် စာချုပ်ပါစည်းကမ်းအတိုင်း ကတိပျက်တဲ့ကုမ္ပဏီကို ဘယ်လို အရေးယူမှာလဲလို့ ပြည်ထောင်စုလွှတ်တော်မှာ ဆွေးနွေးခဲ့ခြင်းဖြစ်ပါတယ်။ ဒါကတော့ ပညာရေးဒုတိယဝန်ကြီးရဲ့ ဥပဒေအတိုင်း ကောက်ခံသွားမည်ဖြစ်ကြောင်း ပြန်လည် ဖြေရှင်းချက် ဖြစ်ပါတယ်။ ဒါကတော့ ဝန်ကြီးရဲ့ ဖြေရှင်းချက်အပေါ်မှာ အမှန်တကယ် ဆောင်ရွက်ခြင်း ရှိ မရှိ သိချင်တာကြောင့် ကတိကဝတ်ကော်မတီကို မေးမြန်းထားတဲ့ စာပဲဖြစ်ပါတယ်။ ဒါကတော့ ကော်မတီရဲ့ ပြန်ကြားတဲ့စာဖြစ်ပါတယ်။ ဒါကတော့ ပညာရေးဝန်ကြီးဌာန ဝန်ကြီးရုံးရဲ့ ဖြေကြားချက်ဖြစ်ပါတယ်။ အဲဒီမှာ စာချုပ်ပါ စည်းကမ်း များအရ တစ်ရက်လျှင် ရက်လွန်ဒဏ်ကြေး ၅၀,၀၀၀ ကျပ်နှင့် ရက်ပေါင်း ၂၈၆ ရက် ကျော်လွန်ခဲ့တဲ့အတွက် ဒဏ်ကြေးငွေ ၁၄၃ သိန်း ပေးဆောင်ရမည်ဖြစ်ပါတယ်လို့ ဖြေထားပါတယ်။ ဒါကိုကုမ္ပဏီရဲ့ အကြောင်းပြချက်က ယင်းကောက်ကျေးရွာဟာ မင်းတုန်းမြို့နဲ့ ၃၅ မိုင်ခန့် ကွာဝေးပြီး ရာသီဥတုကြမ်းတမ်းခြင်း၊ မိုးများခြင်း၊ လမ်းများပျက်စီးခြင်း၊ ကားတိမ်းမှောက်ခြင်းတို့ကြောင့် နောက်ကျဒဏ်ကြေးအား ကင်းလွတ်ခွင့်ပြုပါရန် Nextမကွေးတိုင်းဒေသကြီးအစိုးရအဖွဲ့သို့ အသနားခံစာတင်ထားပြီး တိုင်းပညာရေးရုံးမှလည်း တိုင်းလူမှုရေး ဝန်ကြီးထံ အသနားခံစာ တင်ထားတယ်လို့ ပြောထားပါတယ်။ ဆက်လက်ပြီး ဒဏ်ကြေးကို စာချုပ်ပါဒဏ်ကြေး သို့မဟုတ် ကုမ္ပဏီမှ ပေးဆောင်နိုင်မည့် ဒဏ်ကြေး နှုန်းထားကို မကွေးတိုင်းဒေသကြီးအစိုးရအဖွဲ့မှ သတ်မှတ်ပေးမှုအပေါ် ပေးဆောင်သွားမည်ဖြစ်ကြောင်း memerlosNeytu ဒီတော့ ဥပဒေတစ်ရပ်ထွက်ပေါ်လာရင် လိုက်နာနိုင်မှ ဥပဒေရဲ့ စည်းနှောင်အား ကောင်းပါမယ်။ အသက်ဝင်မှာဖြစ်ပါတယ်။ ဒါကြောင့် တင်ဒါစာချုပ် ချုပ်ဆိုတဲ့အခါ ရာသီဥတုဒဏ်ကြောင့်၊ သဘာဝဘေးကြောင့် နောက်ကျခဲ့ပါက နောက်ကျဒဏ်ကြေးကို လျှော့ပေါ့စဉ်းစားပေးပါမည်လို့ ချုပ်ဆိုခဲ့ပါသလား။ အကြောင်း ပြချက်ကောင်းရင် ဒဏ်ကြေးသက်သာခွင့် ရှိပါသလား။ နောက်တင်ဒါလမ်းညွှန် (၁/၂၀၁၇)ကို နိုင်ငံတော် သမ္မတရုံးက ထုတ်ပြန်ထားတာကို မလိုက်နာဘဲ ပယ်ဖျက်ခွင့်ရှိပါသလားဆိုတာကို သိချင်ပါတယ်။ ဒါကြောင့် ပြည်သူ့ငွေစာရင်းပူးပေါင်းကော်မတီ လေ့လာတွေ့ရှိချက်မှ နှောင့်နှေးဒဏ်ကြေး ပေးဆောင်ရမည်ဆိုတာကို မပြီးပြတ်နိုင်သေးခြင်းအတွက် ဆက်လက်ဆွေးနွေးရခြင်း ဖြစ်ပါတယ်။ အားလုံးကို ကျေးဇူးတင်ပါတယ်ရှင်။</speech>
<speech type="speaker">ဦးတင်ထွန်းနိုင် ဆိပ်ကြီးခနောင်တိုမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1554">ဦးတင်ထွန်းနိုင်(ဆိပ်ကြီးခနောင်တိုမဲဆန္ဒနယ်၊ ရန်ကုန်တိုင်းဒေသကြီး)</mp>လေးစားရတဲ့ ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါ။ ကျွန်တော့အနေနဲ့ ပြည်သူ့ငွေစာရင်း ပူးပေါင်းကော်မတီရဲ့ အစီရင်ခံစာ(၆/၂၀၁၈)ကို ထောက်ခံကြိုဆိုကြောင်းပြောကြားရင်း မူဝါဒပိုင်းဆိုင်ရာ ကိစ္စရပ် ၂ ခုကို အပြုသဘောဆောင် အကြံပြု ဆွေးနွေးသွားမှာ ဖြစ်ပါတယ်။ Power Point နဲ့ တင်ပြ ဆွေးနွေးခွင့်ပြုပါ နာယကကြီးခင်ဗျာ။ လေးစားရတဲ့ နာယကကြီးခင်ဗျား။ ကျွန်တော်တို့တိုင်းပြည်မှာ ပြည်ထောင်စု၊ တိုင်းဒေသကြီးနဲ့ အချက်တွေကို ကန်ထရိုက်စနစ်ဖြင့် လုပ်ငန်းများဆောင်ရွက်ရာတွင် လိုက်နာကျင့်သုံးရမယ့် လုပ်ငန်း လမ်းညွှန်ချက်အဖြစ် ဆောက်လုပ်ရေးဝန်ကြီးဌာနက ၆-၉-၂၀၁၆ ရက်စွဲနဲ့ ထုတ်ပြန်ခဲ့တာ ရှိပါတယ်။ အဲဒီနောက်မှာ တင်ဒါလုပ်ငန်းစဉ်တွေနဲ့ပတ်သက်ပြီးတော့ နိုင်ငံတော်ဘဏ္ဍာရန်ပုံငွေများ လေလွင့်ဆုံးရှုံးမှု မရှိစေရန်၊ အဂတိလိုက်စားမှုများမရှိစေရန်၊ တင်ဒါကို တစ်ဦးတစ်ယောက်ကဖြစ်စေ၊ အစုအဖွဲ့ကဖြစ်စေ၊ လက်ဝါးကြီးအုပ်ရယူခြင်း၊ ဈေးကစားခြင်းများမဖြစ်စေရန် စတဲ့ရည်ရွယ်ချက်ကောင်းများ အကောင်အထည် ဖော်စေရေးအတွက် နိုင်ငံတော်သမ္မတရုံးက ၂၀၁ရ ခုနှစ်၊ ဧပြီလ ၁၀ ရက် ရက်စွဲနဲ့ အစိုးရဌာန၊ အဖွဲ့အစည်း များရဲ့ တည်ဆောက်ခြင်း၊ ပစ္စည်းဝယ်ယူခြင်း၊ ဝန်ဆောင်မှုရယူခြင်း၊ ငှားရမ်းခြင်းနဲ့ ရောင်းချခြင်းများ ဆောင်ရွက်ရာတွင် လိုက်နာရမည့် တင်ဒါလုပ်ထုံးလုပ်နည်း ညွှန်ကြားချက်အမှတ် (၁/၂၀၁၇) ကို ထုတ်ပြန်ခဲ့ ပါတယ်။ ပြည်ထောင်စု၊ တိုင်းဒေသကြီး၊ ပြည်နယ်အစိုးရဌာန၊ အဖွဲ့အစည်းတွေအနေနဲ့ နိုင်ငံတော်ဘဏ္ဍာ ရန်ပုံငွေတွေနဲ့ တည်ဆောက်ရေးလုပ်ငန်းတွေ ဆောင်ရွက်ရာမှာ အဆိုပါလုပ်ထုံးလုပ်နည်းတွေ၊ လမ်းညွှန်ချက် တွေကို အပြည့်အဝ လိုက်နာရမှာဖြစ်သလို အခုအစီရင်ခံစာမှာပါရှိတဲ့ ပညာရေးဝန်ကြီးဌာနကိုယ်စား ဆောက်လုပ်ရေးဝန်ကြီးဌာနက တာဝန်ယူဆောင်ရွက်တဲ့ တည်ဆောက်ရေးလုပ်ငန်းတွေဟာလည်း အဲဒီ ညွှန်ကြားချက်နဲ့ ညီညွတ်ပြည့်စုံရမှာ ဖြစ်ပါတယ်။ (၁/၂၀၁၇)ညွှန်ကြားချက်မှာ တည်ဆောက်ရေးလုပ်ငန်းများနဲ့ပတ်သက်ပြီး အမှတ်ပေးစနစ်နဲ့ တင်ဒါ စိစစ်ရွေးချယ်ခဲ့ရင် လိုက်နာရမယ့် အခြေခံအမှတ်ပေးစည်းမျဉ်း ဆိုပြီးပါရှိပါတယ်။ အဲဒီအမှတ်ပေး စည်းမျဉ်းဟာ အထူးသဖြင့် ရှုပ်ထွေးပြီးကြီးမားတဲ့ စီမံကိန်းကြီးများအတွက် သီးသန့်သတ်မှတ်ပေးထား သယောင်ထင်ရပေမယ့် အမှတ်ပေးစည်းမျဉ်းရဲ့ အခြေခံသဘောတရားကတော့ တင်ဒါအောင်ရှုံး ဆုံးဖြတ် ရာမှာ တင်ဒါယှဉ်ပြိုင် ဈေးနှုန်းရဲ့ အရေးပါအလေးပေးမှု အညွှန်းကိန်းက အနည်းဆုံး ၅၀ ရာခိုင်နှုန်း ရှိရမယ်ဆိုတဲ့အချက်ပါပဲ။ တစ်နည်းအားဖြင့် အမှတ်ပေးစနစ်ကျင့်သုံးပြီး တင်ဒါအောင်/ရှုံး ဆုံးဖြတ်ခဲ့ရင် စုစုပေါင်းအမှတ် ၁၀၀ ပေးရင် ဈေးနှုန်းနဲ့ သက်ဆိုင်တဲ့အပိုင်းကို အနည်းဆုံး အမှတ် ၅၀၊ အများဆုံး ၇၀ အထိထားပြီး ထည့်သွင်းစဉ်းစားဆုံးဖြတ်ရမယ်။ Technical Proposal လို့ အားလုံးက အလွယ်ခေါ်တဲ့ ကျန်အပိုင်းတွေနဲ့ သက်ဆိုင်တဲ့ စုစုပေါင်းအမှတ်ဟာ အများဆုံး ၅၀ ထက် ပိုပေးရဘူးဆိုတဲ့သဘောပါပဲ။ ဒီသဘောတရားကို အလေးအနက်ထား တင်ပြဆွေးနွေးနေရတာက အစီရင်ခံစာမှာပါရှိတဲ့ ဆောက်လုပ်ရေး ဝန်ကြီးဌာန ကျင့်သုံးခဲ့တဲ့ အမှတ်ပေးစည်းမျဉ်းမှာ ဈေးနှုန်းနဲ့သက်ဆိုင်တဲ့ အခန်းကဏ္ဍကို Power Point မှာ တင်ပြထားသလိုပဲ အမှတ် ၃၀ သာ သတ်မှတ်ထားရှိပြီး ကျန်အပိုင်းတွေကို စုစုပေါင်းအမှတ် ၇၀ အထိ ပေးထားတာ တွေ့ရတဲ့အတွက် သမ္မတရုံးရဲ့ (၁/၂၀၁၇) ညွှန်ကြားချက်မှာပါရှိတဲ့ အမှတ်ပေးစနစ်ရဲ့ အခြေခံ တရားကို သဘောတရားနဲ့ သိသိသာသာ ကွဲလွဲနေတဲ့အတွက် ဖြစ်ပါတယ်။ လေးစားရတဲ့ နာယကကြီးခင်ဗျား။ Power Point ကိုကြည့်လို့ရှိရင် သမ္မတရုံးညွှန်ကြားချက် အတိုင်း တင်ဒါအမှတ်ပေးစနစ်ကို ကျင့်သုံးခဲ့ရင် နောက်ဆုံး တင်ဒါအောင်ရှုံး ဆုံးဖြတ်ချက်အပေါ်မှာ တင်ဒါယှဉ်ပြိုင်ဈေးနှုန်းရဲ့ လွှမ်းမိုးသက်ရောက်မှုက ညာဘက်ကပုံထဲမှာပြထားသလို ရာခိုင်နှုန်း ၇၀ အထိ ရှိနိုင်ပြီး ဝန်ကြီးဌာနရဲ့ လက်ရှိကျင့်သုံးတဲ့ စနစ်အရဆိုရင်တော့ ရာခိုင်နှုန်း ၃၀ သာရှိတာကို တွေ့ရမှာ ဖြစ်ပါတယ်။ တင်ဒါစနစ်ဖြင့် ဆောင်ရွက်ရာမှာ အကဲဖြတ်အမှတ်ပေးစနစ်ဟာ အဓိကကျ၊ အခရာကျတဲ့ အတွက် အစီရင်ခံစာပါအမှတ်ပေးစနစ်နဲ့(၁/၂၀၁၇) ညွှန်ကြားချက်ပါ အမှတ်ပေးစနစ် မတူကွဲပြားရခြင်း အကြောင်းရင်းကို ကျွန်တော်တို့အနေနဲ့ ရှင်းရှင်းလင်းလင်း သိရှိဖို့လိုအပ်ပါတယ်။ ဒါ့အပြင် (၁/၂၀၁၇) ညွှန်ကြားချက်ဟာ ပြည်ထောင်စု၊ တိုင်းဒေသကြီး/ပြည်နယ်၊ ဌာန၊ အဖွဲ့အစည်းများအားလုံး လိုက်နာ ဆောင်ရွက်ရန် တာဝန်ရှိတဲ့အတွက် အားနည်းပျက်ကွက်မှုတွေကိုလည်း အမြန်ဆုံးတည့်မတ် ထိန်းကျောင်း သင့်ပါတယ်။ ဆက်လက်ပြီးတော့ အစီရင်ခံမှာပါရှိတဲ့ ဆောက်လုပ်ရေးဝန်ကြီးဌာနက ကိုယ်တိုင်တာဝန်ယူ ဆောင်ရွက်ခဲ့တဲ့ လုပ်ငန်းများနဲ့ တင်ဒါခေါ်ယူဆောင်ရွက်ခဲ့တဲ့ လုပ်ငန်းများအကြောင်းကို ဆွေးနွေးတင်ပြ လိုပါတယ်။ Power Point မှာ တင်ပြထားသလို ပညာရေးဝန်ကြီးဌာနက တည်ဆောက်ရေးလုပ်ငန်းပေါင်း ၂,၆၆၃ ခု ဆောက်လုပ်ရေးဝန်ကြီးဌာနထံ လုပ်ငန်းအပ်နှံခဲ့ရာမှာ လုပ်ငန်း ၂,၅၂ရ ခုကို တင်ဒါစနစ်နဲ့ ဆောင်ရွက်ခဲ့ပြီး ဆောက်လုပ်ရေးဝန်ကြီးဌာနက လုပ်ငန်းက ၁၆၃ ခုကို ကိုယ်တိုင်တာဝန်ယူ တည်ဆောက် ခဲ့ကြောင်း သိရှိရပါတယ်။ တင်ဒါခေါ်ယူဆောင်ရွက်ခဲ့တဲ့ အရေအတွက်နဲ့ ဆောက်လုပ်ရေးဝန်ကြီးဌာနက ကိုယ်တိုင်ဆောင်ရွက်တဲ့ အရေအတွက်ကို နှိုင်းယှဉ်ကြည့်ရင် ဌာနက ကိုယ်တိုင်ဆောင်ရွက်တဲ့ အရေအတွက် ဟာ မပြောပလောက်တဲ့ ပမာဏသာရှိကြောင်း တွေ့ရမှာဖြစ်ပါတယ်။ သို့သော် စီမံကိန်းလုပ်ငန်းတန်ဖိုး ရှုထောင့်ကနေလေ့လာကြည့်ရင်တော့ Power Point မှာ တင်ပြထား သလို တင်ဒါအစီအစဉ်နဲ့မဆောင်ရွက်ဘဲ ဆောက်လုပ်ရေးဝန်ကြီးဌာနက ကိုယ်တိုင်တာဝန်ယူ တည်ဆောက်တဲ့ လုပ်ငန်းစုစုပေါင်း ၁၆၃ ခုရဲ့ လုပ်ငန်းစီမံကိန်းတန်ဖိုးဟာ ငွေကျပ် ၉၅ ဘီလီယံခန့် ရှိတာကို တွေ့ရမှာ ဖြစ်ပါတယ်။ အဲဒီပမာဏဟာ တင်ဒါစနစ်နဲ့ဆောင်ရွက်တဲ့ လုပ်ငန်းပေါင်း ၂,၅၂ရ ခုရဲ့ စုစုပေါင်းလုပ်ငန်း စီမံကိန်းတန်ဖိုးငွေကျပ် ဘီလီယံ ၃၀ ရဲ့ ၇၅ ရာခိုင်နှုန်း ရှိပါတယ်။ တစ်နည်းအားဖြင့် ပြောရလို့ရှိရင် လုပ်ငန်းစီမံကိန်းတန်ဖိုးကြီးမားတဲ့ တက္ကသိုလ်၊ ကောလိပ်အဆောက်အဦတွေ၊ သင်တန်းကျောင်းဆောင်တွေ၊ သက်မွေးပညာကျောင်းတွေ အားလုံးနီးပါးကို တင်ဒါအစီအစဉ်နဲ့ မဆောင်ရွက်တော့ဘဲ ဆောက်လုပ်ရေး ဝန်ကြီးဌာနကသာ တိုက်ရိုက်တာဝန်ယူ တည်ဆောက်ခဲ့တယ်ဆိုတာကို တွေ့ရှိရပါတယ်။ ဒါနဲ့ပတ်သက်ပြီးတော့ အကြောင်းအကျိုးခိုင်မာတဲ့ မူဝါဒတစ်ရပ်ချမှတ်ပြီး ဆောင်ရွက်ခဲ့တယ် ဆိုရင်လည်း ကျွန်တော်တို့ လွှတ်တော်ကြီးအနေနဲ့ သိရှိလိုပါတယ်။ နယ်မြေအေးချမ်းမှုလည်းရှိတယ်။ လမ်းပန်းဆက်သွယ်ရေးလည်း ကောင်းမွန်တယ်။ ခွင့်ပြုလျာထားရန်ပုံငွေပမာဏလည်း များပြားတယ်။ ဒီလိုအခြေအနေမှာ အကောင်အထည်ဖော်ဆောင်ရွက်မယ့် တက္ကသိုလ်၊ ကောလိပ်အဆောက်အဦ တည်ဆောက်ရေး စီမံကိန်းကြီးတွေကို တင်ဒါအစီအစဉ်နဲ့မဆောင်ရွက်ဘဲ ဌာနကဘာကြောင့် ကိုယ်တိုင် ဆောင်ရွက်ခဲ့ရတယ် ဆိုတဲ့အကြောင်းရင်းကို အများပြည်သူကလည်း မေးခွန်းထုတ်စရာဖြစ်နေတဲ့အတွက်မို့လို့ သက်ဆိုင်ရာ ဝန်ကြီးဌာနမှ ပွင့်လင်းမြင်သာရှိစွာ ရှင်းလင်းပြောကြားပေးဖို့ ကျွန်တော့အနေနဲ့ မေတ္တာရပ်ခံလိုပါတယ်။ လေးစားရတဲ့ နာယကကြီးခင်ဗျာ။ နိဂုံးချုပ်အနေနဲ့ ဆောက်လုပ်ရေးဝန်ကြီးဌာနတစ်ခုတည်းကို ဦးတည်ပြီးတော့ ကျွန်တော်ဒီကိစ္စကို တင်ပြနေတာမဟုတ်ပါဘူး။ အခုဆိုရင် ဆောက်လုပ်ရေးဝန်ကြီး ဌာနက တခြားဝန်ကြီးဌာနတွေရဲ့ လုပ်ငန်းအပ်နှံမှုတွေကို လက်မခံတော့ပေမဲ့လို့ တိုင်းဒေသကြီး/ ပြည်နယ် အစိုးရများကတော့ ဒီလုပ်ငန်းတွေကို တာဝန်ယူပြီးတော့ ဆက်လက် လုပ်ကိုင်နေတဲ့အတွက်ကြောင့် ကျွန်တော်တို့အနေနဲ့ ဒီကိစ္စတွေကို သင်ခန်းစာယူသင့်ရင် ယူရအောင်လို့ဆိုပြီးတော့ ရှင်းရှင်းလင်းလင်း သိချင်တဲ့အတွက်မို့လို့ မေးမြန်းနေရခြင်း ဖြစ်ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">ဦးဝင်ဝင်း မင်းဘူးမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1459">ဦးဝင်းဝင်း(မင်းဘူးမဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော်ကိုယ်စားလှယ်များ၊ ပြည်ထောင်စု ဝန်ကြီးများနဲ့ ဧည့်သည်တော်များအားလုံး မင်္ဂလာအပေါင်းနှင့် ပြည့်စုံကြပါစေလို့ ရှေးဦးပဏာမ မေတ္တာ များပို့သအပ်ပါတယ်။ ကျွန်တော်ကတော့ မကွေးတိုင်းဒေသကြီး မင်းဘူးမဲဆန္ဒနယ်မှ ပြည်သူ့လွှတ်တော် ကိယ်စားလယ် ဝင်းဝင် ဖြစ်ပါတယ်။ ဘဏ္ဍာရေးနှစ် ခွင့်ပြုရန်ပုံငွေမှာပါဝင်တဲ့ တည်ဆောက်ရေးလုပ်ငန်းများ အကောင်အထည်ဖော်ဆောင်ရွက် နိုင်မှု အခြေအနေနဲ့စပ်လျဉ်း၍ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ အမှတ်စဉ်(၆/၂၀၁၈) အပေါ်မှာ ဆွေးနွေးသွားမှာ ဖြစ်ပါတယ်။ နာယကကြီးခင်ဗျာ။ အစီရင်ခံစာရဲ့ စိစစ်တွေ့ရှိချက်အပိုင်းမှာဆိုလို့ရှိရင် အဆောက်အဦဦးစီး ဌာနသို့ လုပ်ငန်းအပ်နှံဆောင်ရွက်တဲ့ လုပ်ငန်းပေါင်း ၃,၈၁၉ ခုရှိရာမှ ပညာရေးဝန်ကြီးဌာနက အပ်နှံတဲ့ လုပ်ငန်းပေါင်း ၂,၆၆၃ ခုရှိကြောင်း လေ့လာသိရှိရပါတယ်။ နယ်တွေမှာဆိုလို့ရှိရင် ကျွန်တော်တို့ ခွင့်ပြု ရန်ပုံငွေနဲ့ လုံလောက်မှုမရှိ၍ ထပ်မံတင်ပြတောင်းဆိုခြင်းအပိုင်းမှာ ကျွန်တော်တို့ ပကတိမြေပြင်အခြေ အနေအရ ပုံစံအမျိုးအစားနဲ့ အရွယ်အစား ပြောင်းလဲဆောင်ရွက်ခြင်းနဲ့ မူလခန့်မှန်းခြေ PAE နှုန်းထား တွေ ဒေသပေါက်ဈေးနည်းပါးနေခြင်းတို့ကြောင့် မူလခွင့်ပြုရန်ပုံငွေနဲ့ လုံလောက်မှုမရှိ၍ ရန်ပုံငွေထပ်မံ တင်ပြတောင်းဆိုတယ်ဆိုတဲ့အပိုင်းမှာ ကျွန်တော်တို့ တကယ်လည်း တိုင်းဒေသကြီးတွေ၊ ပြည်နယ်တွေ အတွင်းမှာကိုပဲ ကျွန်တော်တို့က PAE နှုန်းထားတွေ ကွဲပြားတာရှိနိုင်ပါတယ်။ သို့သော်လည်းပဲ ဒါနောက်ပိုင်း ကျမှ ဒီလိုလုံလောက်မှုမရှိ၍ ထပ်မံတင်ပြတယ်ဆိုတာ ဖြစ်သင့် မဖြစ်သင့် ပြန်လည် သုံးသပ်သင့်လှပါတယ်။ တကယ်တော့ ကျွန်တော်တို့ မူလကတည်းကအတိုင်း မြေပြင်အခြေအနေအမှန်ကို တင်ပြပြီးတော့ ဆောင်ရွက် သင့်ကြောင်းလည်း သဘောထားမှတ်ချက်ပေးလိုပါတယ်။ နောက်ပြီး တွေ့ကြုံရတဲ့အခက်အခဲတွေနဲ့ ပတ်သက်ပြီးတော့ သတ်မှတ်ထားတဲ့ ဘဏ္ဍာရေးနှစ် အတွင်းမှာ ပြီးစီးအောင်မဆောင်ရွက်နိုင်တဲ့ အချက်တွေမှာ ကျွန်တော်တို့ တချို့ဆိုလို့ရှိရင် တင်ဒါလုပ် ငန်းတွေမှာ ီးစီးအောင် ဆောင်ရွက်နိုင်ခြင်းမရှိတဲ့ ကိစ္စပါသလို တချို့ အန္တရာယ်ကျောင်းဆောင် တွေမှာ မူလကျောင်းဆောင်ဟောင်းကို ဖျက်သိမ်းရန် စောင့်ဆိုင်းရခြင်းဆိုတဲ့အချက်လည်း တွေ့ရပါတယ်။ အမှန်တကယ်လည်း ကျွန်တော်တို့ အန္တရာယ်ဆောင်တွေမှာ အန္တရာယ်ဆောင်ရဲ့ အစား တင်ပြတောင်းခံတဲ့ အဆောက်အဦးဆောက်ပြီးတဲ့ထိအောင် အန္တရာယ်ဆောင်တွေကို မဖျက်သိမ်းကြောင်းလည်း တွေ့ရှိရပါတယ်။ တကယ်တော့ အန္တရာယ်ဆောင်လို့ သတ်မှတ်ပြီးတာနဲ့ စာသင်ကျောင်းတွေမှာ ဆိုလို့ရှိရင် ကျွန်တော်တို့ တကယ်လည်း မသင်သင့်သလို တချို့ကျောင်းတွေမှာ မသင်ဘဲနဲ့ ချိတ်ပိတ်ထားတာတွေလည်း တွေ့ရပါတယ်။ ဒါကြောင့်မို့လို့ အန္တရာယ်ဆောင်လို့ သတ်မှတ်ပြီးတာနဲ့ ကျွန်တော်တို့က အဆောက်အဦအသစ်မချမီ ကာလ အတွင်းမှာ ကြိုတင်ပြီးတော့နေရာကို ရှင်းလင်းထားဖို့လည်း လိုအပ်တယ်လို့ အကြံပြုလိုပါတယ်။ နောက်တစ်ချက်က ကျွန်တော်တို့ သတ်မှတ်ထားတဲ့ Drawing အတိုင်း လိုက်နာဆောင်ရွက်မှု မရှိတဲ့အတွက် စံချိန်စံညွှန်းမပြည့်မီခြင်းတို့ကြောင့် ပြန်လည်ဆောင်ရွက်တဲ့အတွက် လုပ်ငန်းနှောင့်နှေး ကြံ့ကြာတဲ့ အပိုင်းလည်း တွေ့ရတယ်ဆိုတဲ့အကြောင်း သိရှိရပါတယ်။ အမှန်တကယ်တော့ ဒါတွေဟာ မဖြစ်သင့်တဲ့ကိစ္စတွေပဲ ဖြစ်ပါတယ်။ စီမံကိန်းစိစစ်ရေးနဲ့ တိုးတက်မှုအစီရင်ခံရေးဦးစီးဌာနရဲ့ စိစစ် တွေ့ရှိချက် အပိုင်းမှာဆိုလို့ရှိရင် စစ်ဆေးတွေ့ရှိချက်အရ အခြေခံပညာဦးစီးဌာနရဲ့ တည်ဆောက်ရေးလုပ်ငန်းများ အကောင်အထည်ဖော်ရာမှာ တွေ့ရှိရတဲ့အားနည်းချက်၊ အားသာချက်တွေအပေါ် အကြံပြုချက်မှာ ကျွန်တော်တို့ Osascaosa.c9:98cą:6039Site Engineer Gozi Estimate BQ Gozi Drawing 602 003:168: မရှိတဲ့အတွက် လုပ်ငန်းပြီးစီးမှုကို တိုက်ဆိုင်စစ်ဆေး၍မရကြောင်း တွေ့ရပါတယ်။ အမှန်တကယ်လည်း စစ်ဆေးရေးအဖွဲ့တွေနဲ့ ကျွန်တော်တို့ ကွင်းဆင်းတဲ့အခါမှာ Site Engineer တွေ မရှိသလို Drawing တွေ၊ Estimate တွေလည်း တင်ပြနိုင်ခြင်းမရှိတဲ့ ကုမ္ပဏီတွေလည်း အများကြီးတွေ့ရပါတယ်။ နာယကကြီးခင်ဗျာ။ Power Point အသုံးပြုခွင့်ပြုနိုင်ပါရန် တောင်းခံအပ်ပါတယ်။ ကို ဒီရေမြောင်းတိုက်ခြင်းလို့ ကျွန်တော်ကျော်လောက် ထားပါတယ်။ ဒါ ကျွန်တော်တို့ ပြီးခဲ့တဲ့ ၂၀၁၇-၂၀၁၈ မှာ တည်ဆောက်ထားတဲ့ ကျွန်တော်တို့ မင်းဘူး-စကုမြို့နယ်၊ ဆင်ခေါင်းကျေးရွာ အထက်တန်းကျောင်းမှာ ကျောင်းဆောင်တည်ဆောက်ထားခြင်း ဖြစ်ပါတယ်။ ဒါကတော့ ကျွန်တော်တို့ ရေမြောင်းကို ဒီရေမြောင်းဆိုတာ တကယ်တော့ ကျောင်းပတ်ဝန်းကျင်မှာ ရေမဝပ်အောင်လို့ အပြင်ကို ထုတ်ဖို့အတွက် ရေမြောင်းဆောင်ရွက်ခြင်းလို့ ကျွန်တော်လည်း နားလည်ပါတယ်။ ဒါကြောင့် ဒီမြားပြထားတဲ့အတိုင်း ရေမြောင်းကို ထုတ်မယ်ဆိုလို့ရှိရင် ပေ ၂၀၀ ကျော်လောက် တူးရမှာ ဖြစ်ပါတယ်။ ဒီအတိုင်းသာ မတူးဘဲထားမယ်ဆိုလို့ရှိရင်လည်း ကျောင်းပတ်ဝန်းကျင်မှာ ရေဝပ်နေမှာ ဖြစ်ရပါတယ်။ ဒါနဲ့ ပတ်သက်ပြီးတော့ ကုမ္ပဏီကပ်လုပ်မှာလား၊ ကျေးရွာကပ်လုပ်ပေးရမှာလားဆိုတာကို အခက်အခဲဖြစ်နေတာ တွေ့ရပါတယ်။ အဲဒီလိုပဲ မိုးရွာလို့ရှိရင် ရေတွေက ကျောင်းပတ်ဝန်းကျင်မှာပဲ ရှိနေမှာဖြစ်ပါတယ်။ ဒါကတော့ ထနောင်းတောကျေးရွာမှာ အခြေခံပညာမူလတန်းလွန်ကျောင်းမှာ တည်ဆောက်ထားတဲ့ ကျောင်းဆောင်ပဲ ဖြစ်ပါတယ်။ ဒါရေထွက်ပေါက်ကို ကျွန်တော်တို့က လယ်ဘက်ကို ထုတ်ထားတဲ့အတွက် လယ်ရေတွေက ဒီထဲကို ပြန်ဝင်နိုင်တဲ့အခြေအနေ ဖြစ်ပါတယ်။ ဒါကတော့ ရွာသစ်ကုန်းကျေးရွာ အ.မ.ကကျောင်းပါ။ ဒီဥစ္စာကတော့ အမှန်ကတော့ ခြေတံရှည် ဆောက်ရမယ့် နေရာဖြစ်ပြီးတော့ ဒီလိုမြေစိုက်ဆောက်ထားတဲ့အတွက် ရေနစ်တဲ့အခါမှာ တန်းပြီးတော့ ရေနစ်မယ့်အနေအထားပဲ ဖြစ်ပါတယ်။ ဒါကထုံးမကြီး အ.မ.ကကျောင်း ဖြစ်ပါတယ်။ နှစ်စဉ် ဒီနေရာတွေဟာ မြစ်ရေဝင်တဲ့နေရာတွေပဲ ဖြစ်ပါတယ်။ ဒါကြောင့်မို့လို့ ဒီနေရာတွေဟာ ဒီလိုမြေစိုက်မဆောက်ဘဲနဲ့ နှစ်ထပ်ကျောင်းဆောင် နှစ်ထပ် ခြေတံရှည်ဆောက်ရမယ့် အခြေအနေတွေ ဖြစ်ပါတယ်။ ဒါမျိုး ကျောင်းဆောင်ပဲ ဖြစ်ပါတယ်။ ဒါကတော့ ဟင်္သာတမြို့၊ ရွှေကူရပ်ကွက်၊ ရွှေဟင်္သာ အ.မ.က ကျောင်းကပုံလေးကို နမူနာပြရခြင်း ဖြစ်ပါတယ်။ ကျွန်တော်တို့ မင်းဘူး-စကုမြို့နယ်မှာ ရေဝင်ဧရိယာဟာ ဆိုလို့ရှိရင် ကျေးရွာပေါင်းအများကြီး ရှိပါတယ်။ ဒါကြောင့်မို့လို့ အဲဒီရေဝင်ဧရိယာတွေမှာ ဒီလိုခြေတံရှည် ကျောင်းတွေ ဆောက်ဖို့လိုအပ်ပါတယ်။ ဒါဒီလိုခြေတံရှည်ကျောင်းတွေသာ ဆောက်ထားမယ်ဆိုလို့ရှိရင် ကျွန်တော်တို့က ရေဝင်လာတဲ့ အခါမှာ ဒေသခံပြည်သူတွေ ရေဘေးရှောင်တဲ့ ရှောင်လို့တောင်ရတဲ့ အခြေအနေတွေပါ။ စာသင်လည်း မပျက်ပါဘူး ဒီလိုပုံစံမျိုးဆိုလို့ရှိရင်။ ဒါ နှစ်ထပ်ဆောင်ပါ။ ရေနစ်ထားတဲ့အခြေအနေပဲ၊ ရေဝင်ထားတဲ့ အခြေအနေပဲ ဖြစ်ပါတယ်။ ဒါကြောင့်မို့လို့ ကျွန်တော်တို့ ဆောင်ရွက်တဲ့အခါမှာ ဒီ Drawing တွေ၊ Estimate တွေဆောင်ရွက်တဲ့အခါမှာလည်း မူလကတည်းကအတိုင်း ကျွန်တော်တို့က ဒေသနဲ့ကိုက်ညီတဲ့ ပုံတွေဖြစ်ဖို့လိုအပ်ကြောင်းတင်ပြရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးကျော်တင့် တပ်ကုန်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1480">ဦးကျော်တင့်(တပ်ကုန်းမဲဆန္ဒနယ်၊ မန္တလေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနဲ့အားလုံးပဲမင်္ဂလာပါ။ ကျွန်တော်ကတော့ တပ်ကုန်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးကျော်တင့်ဖြစ်ပါတယ်။ ကျွန်တော့အနေနဲ့ ပြည်သူ့ငွေစာရင်း ပူးပေါင်း ကော်မတီရဲ့ အစီရင်ခံစာအမှတ်စဉ်(၆/၂၀၁၈) ကို အကြံပြု ထောက်ခံဆွေးနွေးသွားမှာဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ ပညာရေးဝန်ကြီးဌာန အခြေခံ ပညာဦးစီးဌာနရဲ့ ၂၀၁၇-၂၀၁၈ ဘဏ္ဍာရေးနှစ် ခွင့်ပြုရန်ပုံငွေမှာ တည်ဆောက်ရေးလုပ်ငန်း ၂,၅၈၀ ခု ခွင့်ပြုချက် ရရှိခဲ့ရာ တည်ဆောက်ရေးလုပ်ငန်းများကို တာဝန်ယူဆောင်ရွက်ပေးရန်အတွက် ဆောက်လုပ်ရေးဝန်ကြီး ဌာန၊ အဆောက်အဦ ဦးစီးဌာနသို့ လုပ်ငန်းအပ်နှံ ဆောက်ရွက်စေခဲ့ရာ ဘဏ္ဍာရေးနှစ် ကုန်ဆုံးသည့် ၂၀၁၈ ခုနှစ်၊ မတ်လ ၃၁ ရက်နေ့အထိ ၁၀၀ ရာနှုန်းပြည့် ပြီးစီးပြီးလုပ်ငန်း ၆၂၂ ခုသာရှိကြောင်း တွေ့ရှိရတယ်လို့ အစီရင်ခံစာမှာ ဖော်ပြထားပြီး ၂၄.၁၁ ရာခိုင်နှုန်းသာ လုပ်ငန်း ၁၀၀ ရာခိုင်နှုန်း ပြီးစီးသည့် အတွက် ပညာရေးဝန်ကြီးဌာနနှင့် ဆောက်လုပ်ရေးဝန်ကြီးဌာနတို့မှာ တာဝန်ရှိနေတယ်လို့ သုံးသပ်မိပါတယ်။ နိုင်ငံတော်သမ္မတရုံးမှ ညွှန်ကြားချက်အမှတ် (၁/၂၀၁၇) ကို ၁၀-၄-၂၀၁ရ ရက်နေ့တွင် အစိုးရဌာန အဖွဲ့အစည်းများ၏ တည်ဆောက်ခြင်း၊ ပစ္စည်းဝယ်ယူခြင်း၊ ဝန်ဆောင်မှုရယူခြင်း၊ ငှားရမ်းခြင်းနှင့် ရောင်းချ SSSSSSSSSSSSSN-1.S. ဦးစီးဌာနမှ တင်ဒါလုပ်ထုံးလုပ်နည်းများကို (၁/၂၀၁၇) နှင့်မညီဘဲ ၁၉-၁၀-၂၀၁ရ ရက်နေ့တွင် စာအမှတ်၄၀၅/ညွှန်ချုပ်(ဆဥ)/၂၀၁ရ နဲ့ထုတ်ပြန်ခဲ့ပါတယ်။ (၁/၂၀၁၇) နောက်ပိုင်းမှ ထုတ်ပြန်သော စာမှာ (၁/၂၀၁၇) နှင့် ညီညွတ်ခြင်းမရှိ၍ ၂၅-၅-၂၀၁၈ ရက်နေ့တွင် စာအမှတ်-၁၈၂၊ညွှန်ချုပ်(ဆဥ)/၂၀၁၈ ဖြင့် ပြင်ဆင်ထုတ်ပြန်၍ (၁/၂၀၁၇)ကို လိုက်နာရန်နှင့် ၁၉-၁၀-၂၀၁ရ ရက်စွဲပါစာအား ပယ်ဖျက်ခဲ့ကြောင်း တွေ့ရှိရပါတယ်။ သို့ဖြစ်ပါ၍ ၁၉-၁၀-၂၀၁ရ ရက်နေ့ ထုတ်ပြန်ချက်မှာ မည်သည့်အကြောင်းကြောင့် ထုတ်ပြန်ခဲ့ခြင်းကို မွေးခွန်းထုတ်စရာဖြစ်နေပါတယ်။ ထို့အပြင် ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာ (၆/၂၀၁၈)၏ အပိုဒ် ၅ တွင် အခြေခံပညာဦးစီးဌာနမှ အပ်နှံသည့်လုပ်ငန်းများအတွက် အဆင့်ဆင့် ဖွဲ့စည်းမှုများ ပြုလုပ် ခြင်း အပိုဒ်ခွဲ(ဃ)တွင် တိုင်းဒေသကြီးနှင့် ပြည်နယ်အလိုက် တင်ဒါကော်မတီနှင့် တင်ဒါလက်ခံရေးနှင့် စိစစ်ရေးကော်မတီများ ဖွဲ့စည်းရာတွင် သက်ဆိုင်ရာတိုင်းဒေသကြီး၊ ပြည်နယ်ဝန်ကြီးများ၊ အခြေခံပညာ ဦးစီးဌာန၊ ဆောက်လုပ်ရေးဝန်ကြီးဌာနတို့မှ တာဝန်ရှိသူများနှင့် ဖွဲ့စည်းဆောင်ရွက်ခဲ့ကြောင်း တွေ့ရှိရပြီး ထိုကဲ့သို့ဖွဲ့စည်း ဆောင်ရွက်ခဲ့သော်လည်း ၂၄.၁၁ ရာခိုင်နှုန်းခန့်သာ သတ်မှတ်ဘဏ္ဍာရေးနှစ်တွင် လုပ်ငန်း များပြီးစီးခဲ့ခြင်းမှာလည်း မေးခွန်းထုတ်စရာ အချက်တစ်ခုဖြစ်နေပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ ဆောက်လုပ်ရေးဝန်ကြီးဌာနမှ တာဝန်ယူဆောင်ရွက်သော အခြေခံကျောင်းများ ဆောက်လုပ်မှုနှင့်ပတ်သက်၍ ကျွန်တော့ရဲ့ မဲဆန္ဒနယ် တပ်ကုန်းမြို့နယ်မှာ ကျောင်း ၅ ကျောင်း ဆောက်လုပ်ခွင့် တင်ဒါအောင်မြင်ခဲ့တဲ့ ကုမ္ပဏီတစ်ခုနဲ့ တွေ့ဆုံခဲ့ ပါတယ်။ ၂၀၁ရ နှစ် ကုန်သည်အထိ ကျောင်းများ၏ အောက်ခံ Foundation သာ တည်ဆောက်ထားတာ တွေ့ရှိရသည့်အတွက် ကုမ္ပဏီကိုမေးမြန်းရာ လုပ်ငန်းအပ်နှံစာချုပ် မချုပ်ဆိုရသေး၍ ဆက်လက်တည်ဆောက်မှု မဆောင်ရွက်ကြောင်း သိရှိရပါတယ်။ လုပ်ငန်းအပ်နှံစာချုပ်ကို အစီရင်ခံစာတွင်ပါရှိသည့်အတိုင်း နေပြည်တော် အတွက် ၂၀၁၈ ခုနှစ်၊ ၁ လပိုင်း၊ ၂ လပိုင်းမှ ချုပ်ဆိုနိုင်သည့်အတွက် ဘဏ္ဍာရေးနှစ်အတွင်း အပြီး တည်ဆောက်မှုမဆောင်ရွက်နိုင်တော့ဘဲ တွင်း လုပ်ငန်းပြီးစီးအောင်ဆောင်ရွက်ရသဖြင့် အရည် အသွေးပိုင်းမှာလည်း အားနည်းမှုရှိကြောင်း တွေ့ရှိရပါတယ်။ သို့ဖြစ်ပါ၍ လုပ်ငန်းမပြီးဆုံးခြင်း ကိစ္စနှင့်ပတ်သက်၍ အစီရင်ခံစာ အပိုဒ် ၁ရ ၏တွေ့ကြုံရသည့် အခက်အခဲများနှင့် အားနည်းချက်များ အပိုဒ်ခွဲ(က) တွင် တင်ဒါလုပ်ငန်းစဉ်များ ီးစီးအောင် ဆောင်ရွက်နိုင်မှု မရှိခြင်းနှင့်ပတ်သက်၍ တာဝန်ရှိပုဂ္ဂိုလ်အသီးသီးမှ ီးစီးအောင် ကြိုတင်စီစဉ် ဆောင်ရွက်ရမှာဖြစ်ကြောင်း အကြံပြုလိုပါတယ်။ အစီရင်ခံစာ အပိုဒ် ၁ရ အပိုဒ်ခွဲ(ခ) မှာလည်း မြေနေရာ အတည်ပြုချက်ရရှိရန် စောင့်ဆိုင်းရခြင်းနဲ့ပတ်သက်၍ ဖော်ပြထားရာ ကျောင်းဆောင်များ တောင်းခံရာတွင် မြေနေရာတရားဝင်ရရှိပြီးမှသာ ကျန် Procedure များကို ဆက်လုပ်ရမှာဖြစ်သည့်အတွက် မြေနေရာ ရရှိ ပြီးမှသာ ဘတ်ဂျက်ကိစ္စ ဆောင်ရွက်နိုင်မှာဖြစ်ကြောင်း ပညာရေးဝန်ကြီးဌာနမှ သက်ဆိုင်ရာ လွှတ်တော်များတွင် မေးခွန်းများဖြေဆိုခဲ့ပြီး ဖြစ်သောကြောင့် မြေနေရာအတည်ပြုချက်ရရှိရန် စောင့်ဆိုင်းရခြင်း အကြောင်း ပြချက်မှာ ခိုင်လုံသော အကြောင်းပြချက်မဟုတ်ဟု ယူဆရပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ အစီရင်ခံစာ (၆/၂၀၁၈) ၏ အပိုဒ် ၁၈ စီမံကိန်း စိစစ်ရေးနှင့် တိုးတက်မှုအစီရင်ခံရေးဦးစီးဌာန၏ စစ်ဆေးတွေ့ရှိချက် အပိုဒ်ခွဲ(ဃ)၊ အပိုဒ်ခွဲငယ်(၆) တွင် Sub-Contract ပေးခြင်း ရှိမရှိနှင့်လည်းကောင်း၊ အပိုဒ်ခွဲငယ်(၉) ကျောင်းများတွင် mo00:ąp: sagopusme:0.647:3803oApron qč Drain op:caos@godsopoz Drain Cover op: ဆောင်ရွက်ရန် လိုအပ်သည့်အတွက် Estimate(BQ) များ ထည့်သွင်းတွက်ချက်ရန် လိုအပ်ပါကြောင်း အကြံပြုချက်များကို ထောက်ခံအပ်ပါတယ်။ ထို့အပြင် အစီရင်ခံစာ၏ စာမျက်နှာ ၂၀၊ ပြည်သူ့ငွေစာရင်း ပူးပေါင်းကော်မတီ၏ သဘောထားမှတ်ချက် အပိုဒ် ၂ရ တွင် ဆောက်လုပ်ရေးဝန်ကြီးဌာန အနေဖြင့် Regulatory Body အဖြစ် ကူးပြောင်းဆောင်ရွက်သွားရန် ရည်မှန်းချက်ထား ဆောင်ရွက်လျက်ရှိ၍ အဆောက်အဦ ဦးစီးဌာန၏ ဝန်ထမ်းအင်အား တိုးချဲ့ ခန့်ထားခွင့်ပြုရန် တင်ပြချက်ကို လောလောဆယ် ခွင့်မပြုသင့်ကြောင်း သဘောထားမှတ်ချက်ပြုခြင်းကိုလည်း လှိုက်လှိုက်လှဲလှဲ ထောက်ခံအပ်ပါတယ်။ သို့ဖြစ်ပါ၍ တာဝန်မယူနိုင်သည့်ကိစ္စများနှင့်ပတ်သက်၍ တာဝန်ပေးသူများဘက်မှ တာဝန်မပေးသင့်ကြောင်းနှင့် တာဝန်မယူနိုင်သည့် ဌာနများအစား ပြင်ပပုဂ္ဂလိကများကို ခိုင်မာသော တင်ဒါစည်းမျဉ်း၊ လုပ်ထုံးလုပ်နည်း များနှင့်အညီ အပ်နှံဆောင်ရွက်သင့်ကြောင်း အကြံပြုလိုပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ ပြည်ထောင်စုလွှတ်တော် ပြည်သူ့ငွေစာရင်းပူးပေါင်းကော်မတီမှ ပညာရေးဝန်ကြီးဌာန အခြေခံပညာဦးစီးဌာန၏ ၂၀၁၇-၂၀၁၈ ဘဏ္ဍာရေးနှစ် ခွင့်ပြုရန်ပုံငွေတွေမှာပါဝင်သော တည်ဆောက်ရေးလုပ်ငန်းများ အကောင်အထည်ဖော် ဆောင်ရွက်နိုင်မှု အခြေအနေနှင့်စပ်လျဉ်း၍ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ အမှတ်စဉ်(၆/၂၀၁၈)အား ပြည်ထောင်စုလွှတ်တော် နာယကကြီးမှတစ်ဆင့် အကြံပြု ထောက်ခံ ဆွေးနွေးရင်း နိဂုံးချုပ်အပ်ပါတယ်။ အားလုံးကိုကျေးဇူးတင်ပါတယ်။</speech>
<speech type="speaker">ဒေါက်တာအောင်ခင် ပြင်ဦးလွင်မဲဆန္ဒနယ်က ဆွေးနွေးဖို့ဖြစ်ပါတယ်။</speech>
<speech><mp id="1483">ဒေါက်တာအောင်ခင်(ပြင်ဦးလွင်မဲဆန္ဒနယ်၊ မန္တလေးတိုင်းဒေသကြီး)</mp>လေးစားအပ် ပါသော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါ။ ကျွန်တော်ကတော့ ပြင်ဦးလွင် မဲဆန္ဒနယ်၊ ပြည်သူ့လွှတ်တော်ကိုယ်စားလှယ် ဒေါက်တာအောင်ခင်ဖြစ်ပါတယ်။ ကျွန်တော် ဆွေးနွေးမှာကတော့ ပြည်သူ့ငွေစာရင်းပူးပေါင်း ကော်မတီရဲ့ (၆/၂၀၁၈) အစီရင်ခံစာနဲ့ ပတ်သက်လို့ ထောက်ခံဆွေးနွေး အကြံပြု သွားမှာဖြစ်ပါတယ်။ ကျွန်တော်ဒီထဲမှာတွေ့ရတာတော့ အခြေခံပညာဦးစီးဌာနက အဆောက်အဦဌာနကို လုပ်ငန်းအပ်နှံဆောင်ရွက်ခဲ့ပါတယ်။ လုပ်ငန်းပေါင်း ၂,၅၈၀ လို့ တွေ့ရပါတယ်။ အဲဒီတော့ ဒီလိုအပ်နှံတာရော မှန်ရဲ့ လားဆိုတာ ကျွန်တော်တို့ စဉ်းစား ပြန်လည်သုံးသပ်ဖို့ လိုပါတယ်။ ဘာဖြစ်လို့လဲဆိုတဲ့အခါကျတော့ တကယ်တမ်း အခုကြည့်လိုက်တဲ့အခါ ကျတော့ ဘတ်ဂျက်တွေ ကလည်း ၅၀ ရာခိုင်နှုန်းလောက်က ကျန်နေတယ်။ ဘယ်သူ့မှာ တာဝန်ရှိလဲ။ ဆောက်လုပ်ရေး ဝန်ကြီး ဌာနမှာ တာဝန်ရှိတာလား။ ပညာရေးဝန်ကြီးဌာနမှာ တာဝန်ရှိတာလား။ ဘယ်သူ့မှာ တာဝန်ရှိလဲဆိုတာ အဲဒီတော့ အစကတည်းက ဒီဥပဒေတွေရော ရှိသလား။ ဆောက်လုပ်ရေး ဝန်ကြီးဌာနကို ဒီလိုပဲ အပ်ပြီးတော့ မိမိတို့ကျလာတဲ့ ဘတ်ဂျက်တွေကို ဆောက်လုပ်ရေးဝန်ကြီးဌာန အပ်လိုက်မယ်။ ဆောက်လုပ်ရေး ဝန်ကြီး ဌာနကရော သူ့ရဲ့ အလုပ်တွေ၊ သူ့ရဲ့ Work Load တွေရော မရှိဘူးလား။ ဒါတွေဟာ ကျွန်တော်တို့ စကတည်းကိုက Plan ဆွဲပြီးတော့ လုပ်ဖို့လိုတယ်လို့ ကျွန်တော် ယူဆပါတယ်။ ကျွန်တော်တို့ သွားနေတာက ဒီမိုကရေစီ။ အခုသွားလိုက်တာက Centralization ပိုဖြစ်တယ်လို့ ကျွန်တော်မြင်ပါတယ်။ ဥပမာဆိုကြပါစို့။ ကျွန်တော်တို့ ကျေးလက်ဖွံ့ဖြိုးရေးဦးစီးဌာန ကျွန်တော်တို့ဆီမှာရှိတယ်။ ကျွန်တော်တို့ ၃၅ ရွာရွေးတယ်။ သိန်းတစ်ရာ ပေးတယ်။ ၁၀ သန်းပေါ့။ သူတို့အမည် Villages Development Project ဆိုပြီးတော့လုပ်တယ်။ သူတို့ရဲ့ ရွာတွေမှာ သူတို့ဟာသူတို့ ဒါပေမယ့် စံနှုန်းတွေ ပေးလိုက်တယ်။ ဥပမာဘယ်လောက်ပေးလိုက်လဲဆိုလို့ရှိရင် ပေ ၁,၁၁၉ ပေရှိရမယ်၊ အကျယ် ၁၂ ပေ မယ်. တကယ်လို့ အတည်မက S.(SSSS SS. မြန်လည်းမြန်တယ်။ ကောင်းလည်းကောင်းတယ်။ ဘာဖြစ်လို့လဲဆိုတော့ သူတို့က သူတို့ရဲ့ ကိုယ်ထူကိုယ်ထ သူတို့စီမံခန့်ခွဲမှုလုပ်ရတဲ့အခါကျတော့ သူတို့ငွေတွေလည်း သူတို့စိုက်တယ်။ ဥပမာ ကျွန်တော်တို့ဆီမှာ ဆိုရင် အနည်းဆုံး သိန်း ၃၀၊ ၃၅ သိန်းလောက် မစိုက်တဲ့ရွာမရှိဘူး။ တချို့ဆိုရင် သိန်း ၁၅၀ လောက်တောင် စိုက်ပါတယ်။ ပြောချင်တာကတော့ ကျွန်တော်တို့ ဒီ ဝန်ကြီးဌာနတွေသည် ဆောက်လုပ်ရေးလုပ်ငန်းတွေ လုပ်ပြီ ဆိုရင်တော့ ဘယ်လောက်ဆိုရင်တော့ တို့ ဘယ်လိုလုပ်မလဲဆိုတဲ့ စကတည်းက Plan ရှိပါတယ်။ နွားထီး ငါးကျပ်၊ နွားမ ငါးကျပ် ဆိုပြီး လုပ်လိုက်တဲ့အခါကျတော့ အခု အကုန်လုံးက မနိုင်မနင်းနဲ့ မပြီးဘူး ဖြစ်သွားပါတယ်။ ဥပမာ ကျွန်တော်တို့ ပြည်ထောင်စုလွှတ်တော် ဖွံ့ဖြိုးရေး ရန်ပုံငွေတွေလည်း ဒီလိုပါပဲ။ သိန်းတစ်ထောင်။ ကျွန်တော်တို့ သိန်း ၅၀။ ရွာတွေမှာ သူတို့ဘာသာသူတို့ ခွဲပြီးလုပ်လိုက်တဲ့ အခါကျတော့ သူတို့ရဲ့ ဆရာ၊ ဆရာမများ နေအိမ်တွေဘာတွေဆိုရင် သိန်း ၅၀ လောက်နဲ့ ပေ ၃၀၊ ၃၅ ပေလောက်။ သူတို့ကတော့ လေးငါးသိန်းလောက် စိုက်ရတယ်။ အဲဒါတွေလည်း အောင်မြင်ခဲ့တာပါပဲ။ ဒါပေမယ့် ဒီနေရာမှာအခု ကျွန်တော်ကြည့်လိုက်တဲ့အခါကျတော့ တော်တော်ကို အခြေအနေတွေ ဒီနှစ်မှာ ပိုဆိုးနေတာ တွေ့ရပါတယ်။ ၂၀၁၇-၂၀၁၈ ခုနှစ်မှာ လုပ်ငန်းပြီးစီးမှု အခြေအနေတွေ ကြည့်လိုက်လို့ရှိရင် ကျွန်တော်တို့ အခြေခံပညာဦးစီးဌာနမှာ ၂၅၁ ခုပဲပြီးတယ်။ ၂၅၁ ခုပဲ ပြီးတဲ့အခါကျတော့ တွက်လိုက်တဲ့အခါကျတော့ ၉ ရာခိုင်နှုန်းလောက်ပဲ ပြီးသလိုဖြစ်နေတယ်။ ပြီးစီးမှုရာခိုင်နှုန်းက။ အဲဒီအခါကျတော့ ပိုက်ဆံတွေလည်း မချေရသေးဘူး ဖြစ်နေတယ်။ တချို့ဟာတွေက။ အဲဒီတော့ အခြေခံပညာဦးစီးဌာနရဲ့ အပ်နှံတဲ့ လုပ်ငန်းဟာ အမှန်တကယ် ရငွေကနေပြီးတော့ ၁၂၈.၂၆၀ ဘီလီယံ ဖြစ်ပြီးတော့ ၃၁-၃-၂၀၁၈ ရက်နေ့အထိ သုံးစွဲတဲ့ ပိုက်ဆံက ၆၈.၄၉၁ ဘီလီယံပဲဖြစ်တယ်။ အဲဒီတော့ ၅၃ ရာခိုင်နှုန်းခန့်ပဲ သုံးသလို ဖြစ်နေတယ်။ တောင်းခံတဲ့ဝန်ကြီးဌာနရဲ့ အဓိက တာဝန်ပဲဖြစ်တယ်။ ဘတ်ဂျက်ဥပဒေအပေါ်မှာ လိုက်နာဆောင်ရွက်မှု အားနည်းတယ်ဆိုတာလည်း ထောက်ပြထားတာမှန်ပါတယ်။ အဲဒီတော့ လုပ်ငန်းတန်ဖိုးအမှန်တကယ်ပေးချေမှုမှာလည်း လုပ်ငန်း ၁၀၀ ရာခိုင်နှုန်းက ပြီးနေပြီ။ ကျောင်းပေါင်း ၆၂၂ ကျောင်းရှိတယ်။ ၇၆ ကျောင်းပဲ ၁၂.၂၂ ရာခိုင်နှုန်းပဲ ကျွန်တော်တို့က ၅၀ ရာခိုင်နှုန်း အောက်ပဲ ပေးချေရသေးတယ်။ ဒါဟာလည်းကျွန်တော်တို့က မဖြစ်သင့်ပါဘူး။ ဘာဖြစ်လို့လဲ ဆိုတော့ စာချုပ်ပါစည်းကမ်းအတိုင်းပဲ တကယ်ပြီးပြီဆိုရင် တကယ်ပေးရမှာပေါ့။ ၅၀ ရာခိုင်နှုန်းနဲ့အထက် ပြီးစီးတဲ့ အတွက်တောင်မှ ပေးချေမှု လုံးဝမရှိသေးဘူး။ စာချုပ်ပါစည်းကမ်းအတိုင်း လိုက်နာဆောင်ရွက်မှုမရှိဘူး ဆိုတာလည်း မှန်ပါတယ်။ အဆင့်လိုက် ကြီးကြပ်မှုတွေဟာ တကယ်တော့ ၁၀ ရက်အတွင်းမှာ ချက်လက်မှတ်ဖြင့် ပေးချေသင့်ပါတယ်ဆိုတာကိုလည်း ကျွန်တော်ထောက်ခံပါတယ်။ အဲဒီတော့ ဆောက်လုပ်ရေးဝန်ကြီးဌာန 336$ $. cops: osmuscos? Regulatory Body ò Gowolosus.nl Regulatory Body a oss မိမိကပဲဆောက်ပြီး မိမိကပဲကြီးကြပ်တာက သဘာဝမကျဘူး။ အခုက ကျွန်တော်တို့က ပညာရေးဝန်ကြီး ဌာနက ပိုင်ရှင်လား။ ဆောက်လုပ်ရေးဝန်ကြီးဌာနက ပိုင်ရှင်လား။ ဘာဖြစ်လို့လဲဆိုတော့ ဒီဝန်ကြီးဌာနတစ်ခုတည်းမဟုတ်ပါဘူး။ ကျွန်တော် ကျန်းမာရေးလည်း တွေ့တယ်။ ကျွန်တော့မြို့နယ်မှာ ကျွန်တော် လိုက်ကြည့်တဲ့အခါကျတော့ ဘယ်သူ့ပြောရမှန်းမသိဘူး။ တချို့များဆို ကန်ထရိုက်ကထွက်ပြေးနေသလားမသိဘူး။ ဘာဖြစ်လို့လဲဆိုတော့ သူတို့ကပြောတယ် သံချောင်းကို ကျွန်တော် 18 mm ဝယ်ပါတယ်။ ဒါပေမယ့် တကယ်တမ်းကျတော့ Third Party က စစ်တဲ့အခါကျတော့ 17 mm ပဲရှိတယ်ဆိုတော့ သူတို့က သွင်းတဲ့နိုင်ငံကိုက မပြည့်တာလား။ ဥပမာ ပေ ၂၀ ပြည့်ရမယ်ဆို တကယ်တမ်းကျတော့ ၁၇, ၁၉ ပေတို့ ဘာတို့ရှိတယ်။ အဲဒီတော့ အစ ကတည်းကိုက ကျွန်တော်တို့က စာချုပ်ပါစည်းကမ်းတွေသည် Quality Control တွေဟာလည်း လိုပါတယ်။ ဒါကြောင့်မို့ ကျွန်တော်တို့အနေနဲ့ ပြောချင်တာကတော့ ဒီစနစ်သည် ဒီလိုသွားနေတာသည် မှန်ကန်ရဲ့ လား။ ဒါပြန်လည်သုံးသပ်ရမယ်။ ပြန်လည်သုံးသပ်ဖို့လိုတယ်။ သွင်းတဲ့ပစ္စည်းတွေကလည်း Quality Control ဘယ်လောက်ရှိလဲ။ ဒါလည်းကျွန်တော်တို့ စစ်ဖို့ လိုပါတယ်။ ဟုတ်ပြီ အနီးကပ်ကော ဘယ်လောက်များ ကြီးကြပ်လဲ။ ကျွန်တော့မြို့နယ်တွေမှာ အင်ဂျင်နီယာတွေရှိတယ်။ အဲဒီအင်ဂျင်နီယာ တွေနဲ့ ပူးပေါင်းပြီးတော့ လွှတ်တော်ကိုယ်စားလှယ်တွေ စသည်ဖြင့် ဘယ်လိုများလုပ်နေလဲ။ ဒီလိုတွေကို ကျွန်တော်တို့ လုပ်လိုက်မယ်ဆိုလို့ရှိရင် တည်ဆဲဥပဒေ ညွှန်ကြားချက်တွေကိုလည်း တင်ဒါ ခေါ်ယူရာမှာ၊ သဘောတူစာချုပ်တွေမှာ လိုက်နာဆောင်ရွက်မှုမှာ အားနည်းတာတွေ့ရတယ်။ တွေ့ရတဲ့ အခါကျတော့ အခုလို ဖြစ်နေတယ်။ ဖြစ်တဲ့အတွက် ကျွန်တော်တို့ ဒါကို ပြန်လည်သုံးသပ်ပြီးတော့ ဆောင်ရွက်ပါလို့ ကျွန်တော် ပြောကြားရင်းနဲ့ နိဂုံးချုပ်ပါတယ်။ အားလုံးပဲကျေးဇူးတင်ပါတယ်။</speech>
<speech type="speaker">ဒေါ်သန္တာ အိမ်မဲမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1612">ဒေါ်သန္တာ(အိမ်မဲမဲဆန္ဒနယ်၊ ဧရာဝတီတိုင်းဒေသကြီး)</mp>ပြည်ထောင်စုလွှတ်တော် နာယကကြီး၊ ပြည်ထောင်စုဝန်ကြီးများ၊ ပြည်ထောင်စုလွှတ်တော် ကိုယ်စားလှယ်များအားလုံး မင်္ဂလာပါရှင်။ ကျွန်မကတော့ ဧရာဝတီတိုင်းဒေသကြီး အိမ်မဲမဲဆန္ဒနယ်က ပြည်သူ့လွှတ်တော်ကိုယ်စားလှယ် ဒေါ်သန္တာဖြစ်ပြီး ပြည်သူ့ ငွေစာရင်းပူးပေါင်းကော်မတီ၏ အစီရင်ခံစာ(၆/၂၀၁၈)ကို ထောက်ခံအကြံပြု ဆွေးနွေးသွားမှာ ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးရှင်။ ပြည်သူ့ငွေစာရင်းပူးပေါင်းကော်မတီ အစီရင်ခံစာ အပိုဒ် ၂၈ မှာ တင်ဒါခေါ်ယူတာကနေ စာချုပ်ချုပ်ဆိုတဲ့အထိ လုပ်ငန်းစဉ်နဲ့ လုပ်ငန်းတန်ဖိုး ပေးချေမှုစနစ် ကြန့်ကြာမှုမဖြစ်စေရေးနဲ့ တာဝန်ယူမှု၊ တာဝန်ခံမှုစနစ် ကျင့်သုံးနိုင်စေရန် ဆောင်ရွက်သင့်တဲ့ အကြံပြုချက်တွေကို ထောက်ခံဆွေးနွေးသွားမှာ ဖြစ်ပါတယ်။ Power Point အသုံးပြုခွင့်ပြုပါရှင်။ ၂၀၁၇-၁၈ အိမ်မဲမြို့နယ်အတွက် ငွေလုံးငွေရင်းဘတ်ဂျတ်ကနေ အခြေခံပညာဦးစီးဌာနအတွက် ဆောက်လုပ်ခွင့်ရတဲ့ ကျောင်း ၁၅ ကျောင်းရှိပါတယ်။ အဲဒီထဲမှာ ဒီ ၅ ကျောင်း၊ ခုပြထားတဲ့ ၅ ကျောင်းကတော့ ယနေ့ထက်တိုင် မပြီးသေးပါဘူး။ တင်ဒါအောင်မြင်တဲ့ကုမ္ပဏီ ၁ ခုတည်းကနေ ဆောက်လုပ်ခွင့်ရထားတာ ကျောင်း ရ ကျောင်း ရှိပါတယ်။ အဲဒီကုမ္ပဏီက တင်ဒါစာချုပ်ဖောက်ဖျက်ပြီး ဆက်သွယ်လို့မရတော့တဲ့ အတွက် ကျုံတလုတ်နဲ့ သရက်ကုန်းကျောင်း နှစ်ကျောင်းကို ပြန်အပ်လိုက်ရပါတယ်။ ဒါဟာ ရပ်ထားတဲ့ ကျောင်းတွေပါ။ ဒီပုံမှာမြင်တဲ့အတိုင်း ဒါလွှတ်တော်ကိုယ်စားလှယ်တွေနဲ့ မြို့နယ် တီ/ကော်တို့ကနေပြီးတော့ သက်ဆိုင်တဲ့ ဌာနတိုင်းတွေကို အကြိမ်ကြိမ်၊ တိုင်းဒေသကြီးဝန်ကြီးတွေကို အကြိမ်ကြိမ် တင်ပြသော်လည်း စိစစ်ကြပ်မတ်မှုအားနည်းတဲ့အတွက် ကျန် ၅ကျောင်းက တချို့ဟာ Foundation အဆင့်မှာပဲ ရှိသေးတယ်။ တချို့ကလည်း Foundation အဆင့်မှာရှိပြီးတော့ လောလောဆယ်မှာတော့ ဒီတင်ဒါအောင်မြင်တဲ့ ကုမ္ပဏီဟာ ပျောက်နေပါတယ်။ ဒါတွေကတော့ ယာယီကျောင်းဆောင်တွေကို ဖြစ်သလိုဆောက်ထားတာ ဖြစ်ပါတယ်။ ဒါယာယီကျောင်းဆောင်တွေပဲ ဖြစ်ပါတယ်။ တချို့ကတော့ ဒီအဆင့်ထိ ပြီးလောက်နီးနီး အဆင့်ထိဖြစ်နေပြီးတော့ ရပ်နေတာတွေလည်း ရှိပါတယ်။ ဒါတွေဟာ ဒါမြက်တောင်ပေါက်နေတဲ့ အခြေအနေဖြစ်ပါတယ်။ ဒါတွေက အန္တရာယ်ရှိကျောင်းဆောင် ဖြစ်ပါတယ်။ ကျွန်မတို့ မြို့နယ်အတွက်ကတော့ တကယ်ပဲ လိုအပ်လို့ အန္တရာယ်ရှိကျောင်းဆောင် ဒီတစ်ဆောင်တည်းပဲရှိလို့ ဒီကျောင်းကို တောင်းခံထားရတဲ့ ကျောင်း ဖြစ်ပါတယ်။ ဒီလိုဆောက်လုပ်ခွင့်မရခြင်းဟာ စာသင်ကြားနေတဲ့ကလေးတွေအတွက် အင်မတန်မှ အားနည်းချက် ဖြစ်စေပါတယ်။ ပြည်သူ့ငွေစာရင်းပူးပေါင်းကော်မတီရဲ့ သဘောထားမှတ်ချက်မှာပါတဲ့အတိုင်း ပြည်ထောင်စုအစိုးရအဖွဲ့ရဲ့ မူဝါဒဆိုင်ရာလမ်းညွှန်ချက်၊ တင်ဒါစည်းမျဉ်းစည်းကမ်း စံသတ်မှတ်ချက်နဲ့အညီ ထိန်းကျောင်းပြီး သက်ဆိုင်ရာ တိုင်း၊ ပြည်နယ်အစိုးရအဖွဲ့ထံတင်ပြမယ်ဆိုလို့ရှိရင် ာင်းခင်မှာ ကြပ်မတ်နိုင်မှာ ဖြစ်တဲ့အတွက် ဒီလိုအဖြစ်အပျက်မျိုးတွေလည်း ရှိမှာမဟုတ်တော့ပါဘူး။ လေးစားအပ်ပါသော ပြည်ထောင်စုလွှတ်တော် နာယကကြီးရှင်။ တင်ဒါစိစစ်ရာမှာ ကျွမ်းကျင်မှုဆိုင်ရာ တွက်ချက်မှုများ ပြန်လည်စိစစ် သုံးသပ်သင့်ကြောင်း သဘောထားမှတ်ချက်ကိုလည်း ထောက်ခံဆွေးနွေးလိုပါတယ်။ လုပ်ငန်းရဲ့ အသေးစိတ်အစီအစဉ်နဲ့ လုပ်ငန်းစီမံချက်တွေအတွက် ပေးမှတ်ကို ပိုပြီးဂရုပြုသင့်ပါတယ်။ မြေပြင် အခြေအနေကို သေသေချာချာလေ့လာနိုင်ပါမှ လုပ်ငန်းအသေးစိတ် စီမံချက်ကို တွက်နိုင်မှာဖြစ်တဲ့အတွက် ကြန့်ကြာမှုတွေကို ဆင်ခြေပေးနေမှုတွေကို ကြပ်မှတ်နိုင်မှာဖြစ်ပါတယ်။ ထပ်မံအကြံပြုလိုတာကတော့ တခြားတိုင်းဒေသကြီး၊ ပြည်နယ်တွေမှာ ဒီကုမ္ပဏီတွေဟာ အမည်ပျက်စာရင်း ရှိ မရှိ တွေကိုပါ လေ့လာဆန်းစစ် ထည့်သွင်းသုံးသပ်သင့်ပါတယ်။ Next Slider ဒါကတော့ ၁၀၀ ရာခိုင်နှုန်း ပြီးစီးပြီလို့ တင်ပြထားတဲ့ ကျောင်းတွေ ဖြစ်ပါတယ်။ Next Slider Next Slider ပုံမှာမြင်တဲ့အတိုင်း ပြတင်းပေါက်တံခါးတွေ၊ တံခါးမကြီးတွေမပါလို့ ဒါကတော့ နှုတ်နဲ့ လျှော့ပေါ့ ပေးထားတာ ဖြစ်တယ်လို့ပြောပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးရှင်။ ဖွဲ့စည်းပုံအခြေခံဥပဒေပုဒ်မ ၂၅၁ အရ တိုင်းဒေသကြီး၊ ပြည်နယ်အစိုးရတွေဟာ ပြည်ထောင်စုအစိုးရက ချမှတ်ထားတဲ့ မူဝါဒများနှင့်သော် လည်းကောင်း၊ ပြည်ထောင်စုဥပဒေများနှင့်သော်လည်းကောင်း မဆန့်ကျင်ဘဲ တိုင်းဒေသကြီး၊ ပြည်နယ် အတွင်းမှာ အကောင်အထည်ဖော်မယ့် စီမံကိန်းလုပ်ငန်းများကို သက်ဆိုင်ရာ တိုင်းဒေသကြီး၊ ပြည်နယ် လွှတ်တော်ရဲ့ သဘောတူညီချက်နဲ့ အကောင်အထည်ဖော်ဆောင်ရွက်ရမယ်လို့ ပြဋ္ဌာန်းပါတယ်။ နိုင်ငံတော် သမ္မတရုံးကထုတ်ပြန်ထားတဲ့ တင်ဒါစည်းမျဉ်းစည်းကမ်းတွေရှိပါတယ်။ ဆောက်လုပ်ရေးဝန်ကြီးဌာနက ထုတ်ပြန်ထားတဲ့ စံသတ်မှတ်ချက်တွေရှိပါတယ်။ ဒါတွေကိုမလိုက်နာတာ ဖွဲ့စည်းပုံအခြေခံဥပဒေနဲ့ မညီဘူးလို့ သုံးသပ်မိပါတယ်။ ပြည်သူ့ငွေစာရင်းပူးပေါင်းကော်မတီရဲ့ သဘောထားမှတ်ချက် အပိုဒ် ၃၀(ခ) (၂) မှာပါတဲ့ လုပ်ငန်းပြီးစီးမှုအလိုက် ငွေပေးချေရမယ့်နှောင့်နှေးကြန့်ကြာမှုမရှိစေဘဲ ပေးချေစေပါမှ ဌာနေ ဒေသခံတွေပိုင်တဲ့ ကုမ္ပဏီငယ်လေးတွေ အဆင်ပြေမှာဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးရှင်။ အနုညာတစီရင်ဆုံးဖြတ်ချက် ဥပဒေအရ ဆောင်ရွက်သင့်တယ်လို့ သဘောထားမှတ်ချက်ကိုတော့ ထောက်ခံအကြံပြု ဆွေးနွေးလိုပါတယ်။ တင်ဒါစာချုပ်ဖောက်ဖျက်ရင် ပြစ်မှုကြောင်းအရရော၊ တရားမကြောင်းအရရော တည်ဆဲဥပဒေတွေရှိပါတယ်။ သုံးသပ်ချက်မှာပါဝင်သလို သက်ဆိုင်တဲ့ ဌာနဆိုင်ရာတွေအနေနဲ့ အခြေအနေနဲ့ ကျွမ်းကျင်မှု အားနည်းတာတွေ အပြင် တရားစွဲအဖွဲ့အစည်း သတ်သတ်ရှိမနေခြင်း၊ ဘတ်ဂျက်ရှိမနေခြင်းတို့ကြောင့်လည်း အခက်တွေ့ရပါတယ်။ တချို့ကတော့ အဂတိကြောင့်သော်လည်းကောင်း၊ စီမံခန့်ခွဲမှုအားနည်းခြင်းကြောင့်သော်လည်းကောင်း ဖြစ်ခဲ့တာ တွေရှိပါတယ်။ အနုညာတစီရင်ဆုံးဖြတ်ခြင်းဥပဒေရဲ့ ရည်ရွယ်ချက်က အငြင်းပွားမှုကို ဖြေရှင်းဆောင်ရွက်ရန်ဖြစ်ပြီး တောင်းဆိုလွှာမှာ အငြင်းပွားသူက အဆိုပြု ပြီး ချေပလွှာမှာ တစ်ဖက်ကပြန်လည် ငြင်းဆိုဖြေရှင်းရတာ ဖြစ်ပါတယ်။ ကျွန်မမဲဆန္ဒနယ်က ဖြစ်ပျက်တဲ့ အဖြစ်ပျက်တွေကတော့ အငြင်းပွားမှုအဆင့် မဟုတ်တော့ဘဲ တဖက်သတ်စာချုပ်ပါ ပဋိညာဉ်ကိုဖောက်ဖျက်မှုဆိုတာ ထင်ရှားပါတယ်။ နိဂုံးချုပ်အနေနဲ့ စီမံကိန်းဆောက်လုပ်ရေးမှာ တချို့ပြဿနာတွေဟာ အနုညာတစီရင်ဆုံးဖြတ်ခြင်း ဥပဒေအရ ဖြေရှင်းသင့်ပြီး တချို့ပြဿနာတွေကတော့ တည်ဆဲဥပဒေနဲ့အညီ ဖြေရှင်းသင့်ပါတယ်။ ပဋိညာဉ်ချုပ်ဆိုရာမှာလည်း ဒီအချက်တွေကို ထည့်သွင်းချုပ်ဆိုသင့်ကြောင်း အကြံပြု ထောက်ခံ ဆွေးနွေးအပ်ပါတယ်။ အားလုံးကို ကျေးဇူးတင်ပါတယ်ရှင့်။</speech>
<speech type="speaker">ဒေါက်တာသက်သက်ခိုင် ဒဂုံမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1565">ဒေါက်တာသက်သက်ခိုင်(ဒဂုံမဲဆန္ဒနယ်၊ ရန်ကုန်တိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါရှင်။ ကျွန်မကတော့ ဒဂုံမဲဆန္ဒနယ်က ပြည်သူ့လွှတ်တော်ကိုယ်စားလှယ် ဒေါက်တာသက်သက်ခိုင် ဖြစ်ပါတယ်။ ကျွန်မအနေနဲ့ ပညာရေးဝန်ကြီးဌာန၊ အခြေခံပညာဦးစီးဌာန၏ ၂၀၁၇-၂၀၁၈ ခု ဘဏ္ဍာရေးနှစ် ခွင့်ပြုရန်ပုံငွေတွင်ပါဝင်သော တည်ဆောက်ရေး လုပ်ငန်းများ အကောင်အထည်ဖော်ဆောင်ရွက်နိုင်မှု အခြေအနေနဲ့စပ်လျဉ်း၍ ပြည်ထောင်စုလွှတ်တော် ပြည်သူ့ငွေစာရင်းပူးပေါင်းကော်မတီက တင်သွင်းတဲ့ လေ့လာတွေ့ရှိချက်နဲ့ သဘောထားမှတ်ချက် အစီရင် ခံစာအမှတ်(၆/၂၀၁၈)နဲ့ပတ်သက်ပြီး အကြံပြု ဆွေးနွေးသွားမှာ ဖြစ်ပါတယ်ရှင်။ ၎င်းအစီရင်ခံစာအရ ပညာရေးဝန်ကြီးဌာနက ဆောက်လုပ်ရေးဝန်ကြီးဌာန အဆောက်အဦဦးစီး ဌာနသို့ အပ်နှံတဲ့လုပ်ငန်းပေါင်း ၂,၆၆၃ ခုမှာ ဌာနမှတာဝန်ယူဆောင်ရွက်ခြင်း ၁၃၆ ခုနဲ့ တင်ဒါစနစ်နဲ့ ဆောင်ရွက်ခြင်း ၂,၅၂ရ ခုရှိပြီး တင်ဒါအောင်မြင်တဲ့ လုပ်ငန်းတန်ဖိုးငွေအားလုံးမှာ မြန်မာကျပ်ငွေ ၁၂၈.၂၆ ဘီလီယံဖြစ်ကြောင်း သိရှိရပါတယ်။ ၎င်းတည်ဆောက်ရေးလုပ်ငန်းများ အကောင်အထည်ဖော်မှုမှာ မလိုလား အပ်တဲ့ နှောင့်နှေးကြန့်ကြာမှုတွေဖြစ်နေပြီး တင်ဒါအောင်မြင် ကုမ္ပဏီများရဲ့ စီမံခန့်ခွဲမှုနဲ့ လုပ်ငန်းဆောင်ရွက်မှု အားနည်းချက်များ ရှိနေတယ်လို့ သိရှိရပါတယ်။ နာယကကြီးရှင်။ တည်ဆောက်ရေးလုပ်ငန်းများ နှောင့်နှေးကြန့်ကြာမှုတွေနဲ့ အရည်အသွေး မပြည့်မီခြင်းတွေဖြစ်ရခြင်းရဲ့ အဓိကအကြောင်းရင်းကတော့ တင်ဒါအောင်မြင်ပြီးကုမ္ပဏီတွေနဲ့ လုပ်ငန်း အပ်နှံ သဘောတူစာချုပ်မှာ အားနည်းချက် ၂ ချက်ရှိခဲ့တာကို လေ့လာတွေ့ရှိရပါတယ်။ ပထမအချက်အနေနဲ့ တင်ဒါခေါ်ယူစဉ်ကပါရှိတဲ့ အောက်ပါစံချိန်စံညွှန်းဆိုင်ရာ အရေးကြီးစည်းကမ်းများမပါရှိခဲ့လို့ ဖြစ်ပါတယ်။ gulos() Bill Of Quantity Architectural Design and Drawings, Structural Design and Drawing နံပါတ်(၂) တည်ဆောက်ရေးလုပ်ငန်းရဲ့ အတိုင်းအတာ၊ အရွယ်အစား တည်ဆောက်ရေးသုံးပစ္စည်းများရဲ့ စံချိန်စံညွှန်းသတ်မှတ်ချက်များ၊ နံပါတ်(၃) ပညာရေးဝန်ကြီးဌာနက သီးခြားထုတ်ပြန်တဲ့ ကျောင်းအဆောက် အဦများ ဆောက်လုပ်ရာမှာ လိုက်နာဆောင်ရွက်ရမယ့် သတ်မှတ်စံချိန်စံညွှန်းများ၊ နံပါတ်(၄) တည်ဆောက်ရေး လုပ်ငန်းအဆင့်ဆင့်အလိုက် သတ်မှတ်ကာလအတွင်း ီးစီးအောင်ဆောင်ရွက်မယ့် လုပ်ငန်းအစီ အစဉ်နဲ့ လုပ်ငန်းစီမံချက်၊ နံပါတ်(၅) တည်ဆောက်ရေးလုပ်ငန်းကို တာဝန်ယူဆောင်ရွက်မယ့် လုပ်ငန်းခွင် အင်ဂျင်နီယာအပါအဝင်ကို ဝန်ထမ်းလျာထားဖွဲ့စည်းမှုနဲ့ အသုံးပြုမယ့် စက်ယန္တရားအင်အားစာရင်းတို့ ဖြစ်ကြပါတယ်ရှင်။ ဒုတိယအားနည်းချက်အနေနဲ့ အလုပ်အပ်သူနဲ့ လုပ်ငန်းဆောင်ရွက်သူတို့အကြား အငြင်းပွားမှု ဖြစ်ရင် တရားရုံးရဲ့ဆုံးဖြတ်ချက်သာ အတည်ဖြစ်တယ်လို့သာပါရှိပြီး ဥပဒေကြောင်းအရ တရားမမှုသာ စွဲဆို နိုင်ခြင်းတို့ ဖြစ်ပါတယ်။ အကျိုးဆက်အနေနဲ့ ဆောင်ရွက်တဲ့ တင်ဒါအောင်ကုမ္ပဏီတွေက မတရားအကျိုး အမြတ်ရရှိစေဖို့ အထက်ပါအားနည်းချက်များကို အခွင့်ကောင်းယူပြီး တည်ဆောက်ရေးလုပ်ငန်းများရဲ့ အရည်အသွေး အတိုင်းအတာနဲ့ ဆောက်လုပ်ရေးပစ္စည်းများရဲ့ အရည်အသွေး စံချိန်စံညွှန်း ပြည့်မီအောင် မဆောင်ရွက်ကြတာ ဖြစ်ပါတယ်။ ဒါပေမယ့် ထိရောက်စွာ အရေးယူနိုင်တဲ့ စည်းကမ်းချက်များ မူလစာချုပ်မှာ မက်အင် လက်ဆောင်များ တက်မတက် ကယ်တင် မရှိကြပါဘူး။ ဒီအားနည်းချက်ဟာ ဆောက်လုပ်ရေးဦးစီးဌာနက တာဝန်ရှိပုဂ္ဂိုလ်များအနေနဲ့ မသိလို့ ဆောင်ရွက်လိုက်မိတာမျိုးမဟုတ်ဘဲ ပေါ့ဆမှုတစ်ရပ်သာ ဖြစ်တယ်ဆိုတာ ထင်ရှားပါတယ်။ ဒါ့အပြင် တိုင်းဒေသကြီး၊ ပြည်နယ်၊ ခရိုင်၊ မြို့နယ်များမှာ အဆင့်ဆင့်တာဝန်ယူ ကြီးကြပ်သူများရဲ့ အားနည်းချက် များလည်းရှိနေကြောင်း လေ့လာတွေ့ရှိရပါတယ်ရှင်။ နာယကကြီးရှင့်။ ကျွန်မတို့တိုင်းပြည်ကို လိုငွေပြဘတ်ဂျက်နဲ့ တည်ဆောက်နေရပြီး ဘတ်ဂျက် လိုငွေများကို ပြည်တွင်းပြည်ပချေးငွေများနဲ့ ဖြည့်ဆည်းနေကြရတာ ဖြစ်ပါတယ်။ ဒီလိုအခြေအနေမျိုးမှာ ပြည်သူ့ဘဏ္ဍာအမြောက်အမြားနဲ့ နိုင်ငံရဲ့ အနာဂတ်ကျောင်းသားလူငယ်လေးများ ပညာသင်ကြားဖို့ ကျောင်းအဆောက်အဦ တည်ဆောက်ခြင်းကို တာဝန်ရှိပုဂ္ဂိုလ်များရဲ့ ပေါ့ဆမှုကြောင့် မလိုလားအပ်ဘဲ နှောင့်နှေးကြန့်ကြာခြင်း၊ အရည်အသွေး မပြည့်မီခြင်းများ ဖြစ်နေပါတယ်။ ဒီကိစ္စကို ပြည်ထောင်စု လွှတ်တော်သို့ အသိပေးတင်ပြလာပြီး ပြည်ထောင်စုလွှတ်တော်ကိုယ်စားလှယ်များက ဝိုင်းဝန်းထောက်ပြ ဝေဖန်အကြံပြု ဆွေးနွေးမှတ်တမ်းတင်ရုံနဲ့ မလုံလောက်ဘဲ အုပ်ချုပ်ရေးကဏ္ဍမှာ ထိရောက်တဲ့ ဖြေရှင်း ဆောင်ရွက်မှုပြုလုပ်ရန် လိုအပ်နေတဲ့အခြေအအနေ ဖြစ်ပါတယ်ရှင့်။ အဲဒါကြောင့် ပြည်ထောင်စုလွှတ်တော် အနေနဲ့ ပြည်ထောင်စုအစိုးရကို ၎င်းလုပ်ငန်းများ မှန်မှန်ကန်ကန် ပြီးစီးသည်အထိ ဖြေရှင်းဆောင်ရွက် ပေးနိုင်ပါရန် မေတ္တာရပ်ခံချက် သဝဏ်လွှာကို ပေးပို့စေလိုပါတယ်။ နာယကကြီးရှင့်။ အချုပ်အားဖြင့်ပြောရရင် နိုင်ငံတော်ဘတ်ဂျက်နဲ့ တည်ဆောက်တဲ့ ဆောက်လုပ်ရေး လုပ်ငန်းများဟာ ပညာရေးဝန်ကြီးဌာနနဲ့ ဆောက်လုပ်ရေးဝန်ကြီးဌာန နှစ်ခုကြားသာမဟုတ်ဘဲ လုပ်ငန်း အပ်နှံကြတဲ့ သက်ဆိုင်ရာဝန်ကြီးဌာနများနဲ့ ဆောက်လုပ်ရေးဝန်ကြီးဌာနအကြားမှာ ဖြစ်တဲ့အတွက်လည်းကောင်း၊ တိုင်းဒေသကြီး/ ပြည်နယ်အုပ်ချုပ်ရေး အဖွဲ့များလည်း ပါဝင်ပတ်သက်နေတဲ့ အတွက်လည်းကောင်း၊ တည်ဆောက်ရေးများကို တစ်နိုင်ငံလုံးအတိုင်းအတာနဲ့ ဆောင်ရွက်ခြင်းဟာ ပြည်သူ့ဘဏ္ဍာ အမြောက် အမြားနဲ့ ဆောင်ရွက်ရတာ ဖြစ်တဲ့အတွက်ကြောင့်လည်းကောင်း၊ သမ္မတရုံးမှဦးဆောင်ပြီး လုပ်ငန်းများ ပြီးပြတ်အောင်မြင်သည်အထိ ပေါင်းစပ်ညှိနှိုင်း ဖြေရှင်းပေးပါရန် ပြည်ထောင်စုအစိုးရသို့ မေတ္တာရပ်ခံတဲ့ သဝဏ်လွှာကို ပြည်ထောင်စုလွှတ်တော်ကြီးမှ ထုတ်ပြန်ပေးနိုင်ပါရန် အလေးအနက် တိုက်တွန်းရင်း နိဂုံးချုပ် အပ်ပါတယ်ရှင်။ အားလုံးကို ကျေးဇူးတင်ပါတယ်။</speech>
<speech><mp id="1438">ဒေါ်ချိုချို (အုတ်တွင်းမဲဆန္ဒနယ်၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ အားလုံးမင်္ဂလာပါရှင်။ ကျွန်မကတော့ ပဲခူးတိုင်းဒေသကြီး အုတ်တွင်း မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်ချိုချိုဖြစ်ပြီး ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာအမှတ်စဉ်(၆/၂၀၁၈)အပေါ် မြေပြင်မှာပကတိ ဖြစ်ပေါ်နေတဲ့ အခြေအနေများနှင့်နှိုင်းယှဉ်ပြီး ထောက်ခံဆွေးနွေး အကြံပြုသွားမှာဖြစ်ပါတယ်။ နာယကြီးရှင် Power Point အသုံးပြုခွင့်ပြုပါရှင်။ နိုင်ငံတော်သမ္မတရဲ့ ကြေညာချက်အမှတ်(၁/၂၀၁၇) အရဖွဲ့စည်းထားတဲ့ တင်ဒါလက်ခံရေးနှင့် စိစစ်ရေးကော်မတီက ရွေးတင်ပေးတာကိုပဲ တိုင်းအစိုးရက အတည်ပြု ရတာဖြစ်ပါတယ်။ ဒါကြောင့်အဓိကကျတဲ့ ကော်မတီရဲ့ ဖွဲ့စည်းပုံကို ကြည့်လိုက်တဲ့အခါမှာ ဆောက်လုပ်ရေး ဦးစီးဌာနမှ တာဝန်ရှိသူတွေက ဥက္ကဋ္ဌ၊ အတွင်းရေးမှူး တာဝန်တွေကို ယူထားတာကို တွေ့ရတဲ့အတွက် ဆောက်လုပ်ရေးတစ်ခုတည်းကို တာဝန်ပေးထားသလိုဖြစ်နေပါတယ်။ ဒီနေရာမှာ သက်ဆိုင်ရာ ကိုယ်စားလှယ်များ ဆိုတာကလည်း ဘယ်သူတွေလဲ။ သက်ဆိုင်ရာမြို့နယ်အလိုက် လွှတ်တော်ကိုယ်စားလှယ်ကို ရွေးတာလား။ ကိုယ်စားလှယ်တစ်ယောက် နှစ်ယောက်ကိုပဲ Trace လုပ်ပြီး ရွေးချယ်ဖွဲ့စည်းထားတာလားဆိုတာ မေးခွန်း ထုတ်စရာ ဖြစ်နေပါတယ်။ ဒါကြောင့်ကော်မတီကို ဒီထက်ပိုပြီး ပွင့်လင်းမြင်သာမှုရှိတဲ့၊ ပိုပြီးတာဝန်ယူမှု၊ တာဝန်ခံမှုရှိတဲ့ ဒီနှစ်ရဲ့ အားနည်းချက်တွေ ရွေးချယ်မှုမှားယွင်းမှုတွေ၊ ချို့ယွင်းချက်တွေကို နမူနာယူပြီး ပြန်လည်ဖွဲ့စည်း သင့်ပါကြောင်း အကြံပြုပါတယ်။ နာယကကြီးရှင်။ တင်ဒါရွေးချယ်ရာမှာ တင်ဒါကော်မတီက အမှတ်ပေးစနစ်တွေကို ပြန်လည်သုံးသပ် ပြင်ဆင်ပေးဖို့လိုပါတယ်။ ပိုပြီးပွင့်လင်းမြင်သာရမယ့် ပိုပြီးယှဉ်ပြိုင်နိုင်စွမ်းရှိတဲ့ အမှတ်ပေးစနစ်မျိုးဖြစ်ရပါမယ်။ အခုဟာကတော့ ကိုယ်လိုချင်တဲ့လူတွေကို ကြိုက်သလိုရွေးချယ်ပြီး တင်ပေးလို့ရတဲ့စနစ် ဖြစ်နေပါတယ်။ ဒါကြောင့် အမှတ်ပေးစနစ် မခိုင်မာတာတွေကို ပြင်ဆင်ခြင်းဖြင့် တင်ဒါစိစစ်ရေးကော်မတီမှာ ဖြစ်ပေါ် နိုင်တဲ့ အဂတိတရားများကိုလည်း ရှောင်ရှားနိုင်မှာဖြစ်ပါတယ်။ မူလခွင့်ပြုရန်ပုံငွေနှင့် လုံလောက်မှုမရှိတဲ့ အတွက် ထပ်မံတင်ပြတောင်းခံခြင်းနှင့်ပတ်သက်ပြီး ပဲခူးတိုင်းမှာ ၁.၆၉ ဘီလီယံနှင့် ဖော်ပြပါ တိုင်းနှင့် ပြည်နယ်တွေအတွက် စုစုပေါင်း ၆.၉ ဘီလီယံခန့် ထပ်မံတောင်းခံထားတာကလည်း လုံးဝမဖြစ်သင့် ပါဘူး။ ပကတိမြေပြင်အခြေအနေအရ ပုံစံအမျိုးအစားနှင့် အရွယ်အစားပြောင်းလဲ ဆောင်ရွက်ရခြင်း အတွက် ထူးခြားပြီး ပိုမိုကုန်ကျခြင်းမရှိသလို မူလခန့်မှန်းခြေ (PAE) နှုန်းထားနှုန်းတွေဟာလည်း ဒေသ ပေါက်ဈေးထက် အမြဲတမ်းပိုနေတဲ့အတွက်ကြောင့် ဖြစ်ပါတယ်။ နာယကကြီးရှင်။ နောက် Slide တစ်ခုပြပါ။ မတော်တဆ မှာယွင်းအသုံးပြုမှုမျိုးမဟုတ်ဘဲ မတရား အကျိုးအမြတ်ရရှိနိုင်ဖို့ တည်ဆောက်ရေးလုပ်ငန်းရဲ့ အရည်အသွေး၊ အတိုင်းအတာနှင့် ဆောက်လုပ်ရေး ပစ္စည်းများ စံချိန်စံညွှန်းမပြည့်မီခြင်းတို့အတွက် ထိရောက်စွာ အရေးယူဆောင်ရွက်နိုင်တဲ့ စည်းကမ်းချက် တွေဟာလည်းပါရှိသင့်ပါတယ်။ တရာရုံးရဲ့ အဆုံးအဖြတ်ကို ခံယူစေတဲ့နေရာမှာ တရားမမှုသာစွဲဆိုနိုင်တဲ့ အတွက် ဌာနဆိုင်ရာတာဝန်ရှိသူများအနေဖြင့် တရားစွဲဆိုမှုတွေကို တာဝန်ယူဆောင်ရွက်နိုင်တဲ့ အခြေ အနေနှင့် ကျွမ်းကျင်မှုအားနည်းခြင်းတို့ကြောင့် Black List သွင်းခြင်းထက် တည်ဆဲဥပဒေများနှင့်အညီ ထိရောက်စွာ အရေးယူခြင်းမျိုးကို လုပ်သင့်ပါတယ်။ အစီရင်ခံစာရဲ့ စစ်ဆေးတွေ့ရှိချက်အရ အခြေခံပညာ ဦးစီးဌာနရဲ့ တည်ဆောက်ရေးလုပ်ငန်းများ အကောင်အထည်ဖော်ဆောင်ရွက်ရာမှာ တွေ့ရှိရတဲ့ အားနည်း ချက်တွေ၊ အလားတူကိစ္စတွေဟာ ကျွန်မရဲ့ မဲဆန္ဒနယ်နဲ့အတူ တစ်ပြည်လုံးအတိုင်းအတာမှာ ဖြစ်ပေါ် နေတဲ့အတွက်ကြောင့် အစီရင်ခံစာကို တစ်ပြည်လုံးအတိုင်းအတာနဲ့ တင်သွင်းသင့်ပါကြောင်း အကြံပြု အပ်ပါတယ်။ အစီရင်ခံစာရဲ့ သုံးသပ်တွေ့ရှိချက်တွေဟာလည်း လက်ရှိမြေပြင် ပကတိအခြေအနေတွေမှာ အမှန် တကယ်ဖြစ်နေပြီး အကြံပြုချက်တွေအတိုင်း န်လည် ပြင်ဆင်လုပ်ဆောင်ဖို့ အမှန်တကယ် လိုအပ်နေပါတယ်။ တည်ဆောက်ရေးလုပ်ငန်းတွေမှာ Site အင်ဂျင်နီယာ Estimate (BQ) Drawing များမထားရှိခြင်းကြောင့် လွှတ်တော်ကိုယ်စားလှယ်များ Over Site အနေနဲ့ သွားရောက်စစ်ဆေးရာမှာ နေ့စားအလုပ်သမားအနည်းငယ်ဖြင့် လုပ်နေတာကိုပဲတွေ့မြင်ရပြီး တည်ဆောက်ရေးလုပ်ငန်းနှင့် သက်ဆိုင်တဲ့ လိုအပ်တဲ့ အကြောင်းအရာတွေကို ဘယ်သူ့ကိုမေးမြန်းရမှန်းမသိဘဲ မျက်မြင်ဖြင့်သာ ကြည့်ရှုခဲ့ရပါတယ်။ Sub- Contract ဆိုတာကလည်း နည်းစနစ် မှန်မှန်ကန်ကန်နှင့် လုပ်ဆောင်တာမျိုးမဟုတ်ဘဲ အလုပ်ဖြစ်ရင် ပြီးရောသဘောဖြင့် နေ့စားအလုပ်သမားများဖြင့် ဖြစ်သလိုလုပ်နေခြင်းကြောင့် Sub- Contract ပေးခြင်း ဟာလည်း လုံးဝသင့်တော်မှုမရှိပါဘူး။ နာယကကြီးရှင့်။ လုပ်ငန်းလက်ခံသူနှင့် လုပ်ငန်းအပ်နှံသူ နှစ်ဖက်စလုံးအတွက် Lot တစ်ခု တည်းဖြင့် ကျောင်း ၁၃ ကျောင်းကို ကျွန်မရဲ့ မဲဆန္ဒနယ်မှာ ဆောင်ရွက်ထားတာရှိပါတယ်။ အခုလို ကျောင်း ၁၃ ကျောင်းကို Lot တခုတည်းဖြင့် ဆောင်ရွက်တဲ့အတွက်ကြောင့် အားနည်းချက်များနှင့်အတူ ဒေသခံ ပြည်သူတွေအတွက် နစ်နာချက်တွေများစွာ ကြုံ ကြရပါတယ်။ ဒါကြောင့် နောင်ဘဏ္ဍာနှစ်တွေမှာ တော့ ဒီလိုလက်လွတ်စပယ် လုပ်သွားတာမျိုးကိုရှောင်ရှားပြီး Lot တခုတည်းမှာ ကျောင်း ၃ ကျောင်း အများဆုံး ၅ ကျောင်းသာ ခွင့်ပြုသင့်ပါတယ်။ နိဂုံးချုပ်အားဖြင့် တင်ဒါလုပ်ငန်းအဆင့်ဆင့်နှင့် တင်ဒါအောင်မြင်သူကို တင်ဒါကော်မတီကသာ တာဝန်ခံရမှာဖြစ်ပြီး တာဝန်ယူ၊ တာဝန်ခံစနစ်ဖြင့် ဆောင်ရွက်စေခြင်းဖြင့် တင်ဒါလုပ်ငန်းစဉ်များ ပိုမို သွက်လက် မြန်ဆန်လာနိုင်မှာဖြစ်တဲ့အတွက် ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို ထောက်ခံဆွေးနွေးရခြင်း ဖြစ်ပါတယ်။ ကျေးဇူးတင်ပါတယ်ရှင်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ နေ့လယ်စာ စားသုံးရန်အတွက် အစည်း အဝေးကို တစ်နာရီခန့် ခေတ္တရပ်နားပါမယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျာ။</speech>
<speech type="mc">အားလုံး ထွက်ခွာနိုင်ကြပါပြီခင်ဗျာ။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျာ။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<speech type="speaker">ဦးစိုင်းထွန်းစိန် မိုင်းပျဉ်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="463">ဦးစိုင်းထွန်းစိန်(မိုင်းပျဉ်းမဲဆန္ဒနယ်၊ ရှမ်းပြည်နယ်)</mp>အားလုံးမင်္ဂလာအပေါင်းနှင့် ပြည့်စုံ နိုင်ကြပါစေကြောင်း ရှေးဦးစွာ နှုတ်ခွန်းဆက်သ ဂါရဝပြု အပ်ပါတယ်။ ကျွန်တော်ကတော့ ရှမ်းပြည်နယ် အရှေ့ပိုင်း မိုင်းပျဉ်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးစိုင်းထွန်းစိန် ဖြစ်ပါတယ်။ ပြည်ထောင်စု လွှတ်တော် ပြည်သူ့ငွေစာရင်းပူးပေါင်းကော်မတီရဲ့ ပညာရေးဝန်ကြီးဌာန၊ အခြေခံပညာဦးစီဌာန ၂၀၁၇-၂၀၁၈ ဘဏ္ဍာရေးနှစ် ခွင့်ပြု ရံပုန်ငွေများနှင့်စပ်လျဉ်းပြီး လေ့လာတွေ့ရှိချက်နဲ့ သဘောထားမှတ်ချက် အစီရင် ခံစာမှာပါရှိတဲ့အတိုင်း တည်ဆောက်ရေးလုပ်ငန်း ၂,၅၈၀ ခု ဆောင်ရွက်ရန် ခွင့်ပြုချက်ရရှိခဲ့ပါကြောင်း၊ သို့ရာတွင် လုပ်ငန်းများ ၁၀၀ ရာခိုင်နှုန်း ပြီးစီးမှုမရှိဘဲ လုပ်ငန်းများကြန့်ကြာနေရကြောင်း၊ ၎င်းတို့ ကြန့်ကြာနေရခြင်းကို လေ့လာစိစစ်ရာမှာ ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာမှာ တွေ့ကြုံရတဲ့ အခက်အခဲဖြစ်တဲ့ အပိုဒ်(ဆ)မှာ အချို့ဒေသများမှာ လမ်းပန်းဆက်သွယ်မှုခက်ခဲပြီးတော့မှ တည်ဆောက်ရေး ပစ္စည်းများ ်ယူပို့ဆောင်နိုင်မှုမရှိခြင်းလို့ ပါရှိတဲ့အခါမှာ ကျွန်တော်တို့ တောင်ပေါ်ဒေသနေ တိုင်းရင်းသားမိဘပြည်သူများရဲ့ အချို့ကျေးရွာများမှာ ဆိုင်ကယ်လမ်းမပြောနဲ့ ကျွန်တော်တို့ လူသွား လမ်းတောင် အခက်အခဲရှိတဲ့နေရာ ဖြစ်တဲ့အတွက်ကြောင့် ဆောက်လုပ်ရေးပစ္စည်းများ သယ်ယူပို့ဆောင် နိုင်မှုအခက်အခဲ၊ တောင်ပေါ်ဒေသဖြစ်ပြီးတော့မှ ဆောက်လုပ်ရေးပစ္စည်းဖြစ်တဲ့ သဲများ၊ ကျောက်များ၊ ရှားပါးခြင်း၊ အုတ်ဖုတ်ရန်နည်းပညာနှင့် ကျွမ်းကျင်မှုလုပ်သား လုံးဝမရှိခြင်းကြောင့် အုတ်များကို မြို့ပေါ်မှ တစ်ဆင့်ဖြစ်သလို သယ်ယူ၊ စုဆောင်းဝယ်ယူနေရတဲ့ အခက်အခဲများကို ဆောက်လုပ်ရေးကုမ္ပဏီများက တွေ့ကြုံခံစားရလျက် ရှိပါတယ်။ ၎င်းအပြင် ကုမ္ပဏီများအနေနဲ့ တင်ဒါခေါ်ယူတဲ့ ျားကို စောင့်ဆိုင်းနေရပြီး တည်းခို စရိတ်၊ နေထိုင်စားသောက်မှုစရိတ်များ ကုန်ကျနိုင်တဲ့အခက်အခဲ၊ တင်ဒါအောင်မြင်ရန်အတွက် သတ်မှတ် စည်းကမ်းနဲ့အညီ ငွေကြေးများ ချင့်ချိန်သုံးစွဲနိုင်ရမယ့်အခက်အခဲ၊ လမ်းပန်းဆက်သွယ်မှု မကောင်းတဲ့ အတွက်ကြောင့် အမှန်တကယ်ကုန်ကျတဲ့ ဆောက်လုပ်ရေးသုံးပစ္စည်းများရဲ့ တန်ဖိုးနဲ့အညီ သယ်ယူ ပို့ဆောင်မှုစရိတ်က ပိုမိုများပြားလာရတဲ့ အခက်အခဲ၊ အချို့နေရာများမှာ သတ်မှတ်ထားတဲ့ လုပ်ငန်းပမာဏ အပြင် အပိုဆောင်းလုပ်ငန်းအဖြစ် လုပ်ဆောင်ရတဲ့အခက်အခဲ စတဲ့အခက်အခဲမျိုးစုံကိုလည်း ထည့်သွင်း စဉ်းစားပြီး အခြေခံပညာဦးစီးဌာနရဲ့ ဘဏ္ဍာရေးဆောင်ရွက်ထားရှိမှုကို နောင်မှာ စဉ်းစားသုံးသပ်ရမှာ ဖြစ်ပါတယ်။ ဒီနေရာမှာ ကုမ္ပဏီများရဲ့ အားနည်းချက်ကိုလည်း ကျွန်တော် အနည်းငယ် တင်ပြလိုပါတယ်။ ကုမ္ပဏီများဟာ တင်ဒါအပြိုင်အဆိုင် ဝင်ပြိုင်တဲ့အခါမှာ ကြိုတင်လေ့လာမှုမရှိဘဲနဲ့ ကျေးရွာမှာ တည်ဆောက်ရေး အတွက် တင်ဒါခေါ်ပြီးတော့ အောင်မြင်တဲ့အခါကျတော့ အဲဒီရွာမှာ ဆောက်လုပ်ရေး ပစ္စည်းတွေ ခက်ခဲတယ်၊ လမ်းပန်းဆက်သွယ်ရေးတွေ ခက်ခဲတယ်၊ သယ်ယူစရိတ်တွေ ခက်ခဲတယ် စသည့် အခက်အခဲတွေကို တွေ့ဆုံရတဲ့အခါကျတော့ တင်ဒါရရှိတဲ့လုပ်ငန်းကို လုပ်ဆောင်မှု မပြုနိုင်တော့ဘဲ နိုင်ငံတော်ကို ပြန်လည် အပ်ရတဲ့အခြေအနေမျိုးမှာ ရှိပါတယ်။ ဒီလို အပ်တဲ့အခါမှာလည်း လုပ်ထုံးလုပ်နည်းနဲ့အညီ ဖြစ်ပါသလားလို့ ကျွန်တော့အနေနဲ့ တင်ပြမေးမြန်းလိုပါတယ်။ ဆက်လက်ပြီး တင်ဒါခေါ်ယူရေးကုမ္ပဏီရဲ့ လိုအပ်တဲ့ ဆောင်ရွက်မှု များကို အကြံပြုတင်ပြလိုပါတယ်။ တင်ဒါခေါ်ယူတဲ့အခါမှာ ကုမ္ပဏီအစုအဖွဲ့များ အပြိုင်အဆိုင်၊ အလုအယက်ဝင်ပြီးတော့မှ တင်ဒါ ဝင်ရောက်ယှဉ်ပြိုင်ကြရပါတယ်။ တချို့ကုမ္ပဏီများဟာ တင်ဒါလုပ်ငန်းရပ်များ နှစ်စဉ် နှစ်တိုင်း ဆောင်ရွက် ခွင့်ရကြပြီး တစ်ကြိမ်တစ်ခါမျှ မယှဉ်ပြိုင်ရသေးတဲ့ ကုမ္ပဏီအချို့ကို အတွေ့အကြုံနည်းတယ်ဆိုပြီးတော့မှ လုပ်ငန်းဆောင်ရွက်မှုမပေးခြင်းဟာ ကျွန်တော်တို့ နိုင်ငံသားများရဲ့ အလုပ်အကိုင် အခွင့်အလမ်းကို ပစ်ပယ်ရာ ရောက်တဲ့အတွက်ကြောင့် တင်ဒါခေါ်ယူရေး အဖွဲ့များအနေဖြင့် ချင့်ချိန်သုံးသပ်ပြီး တစ်ကြိမ် တစ်ခါမျှ လုပ်ကိုင်ခွင့်မရရှိသေးတဲ့ ကုမ္ပဏီအစုအဖွဲ့များကိုလည်း လက်တွဲခေါ်ယူ၍ ဆောက်လုပ်ရေးလုပ်ငန်းရပ် များကို စည်းမျဉ်းစည်းကမ်းနဲ့အညီ ရရှိစေရေး ဆောင်ရွက်ပေးသင့်ပါကြောင်း ဆွေးနွေးလိုပါတယ်။ ကျွန်တော်တို့ဒေသမှာ ၂၀၁၈ ခု ၆ လ ဘဏ္ဍာရေးနှစ်အတွင်းမှာ အခြေခံပညာကျောင်း ၄ ကျောင်း ဆောက်လုပ်ခွင့်ရရှိခဲ့ကြပါတယ်။ ခွင့်ပြုချက်ရရှိ၍လည်း တိုင်းရင်းသားမိဘပြည်သူများက ဝမ်းမြောက် ဝမ်းသာ ဖြစ်ကြရပါတယ်။ ဒါပေမယ့် ၎င်းဘတ်ဂျက်ကို ပြန်လည်ရုပ်သိမ်းပြီးတော့မှ ၂၀၁၈ ခုနှစ်၊ အောက်တိုဘာလ နောက်ပိုင်းမှာမှ ပြန်လည်ထည့်သွင်း စဉ်းစားရမယ်လို့ ကြားသိတဲ့အခါကျတော့ နောင် အခါမှာ ရေရာသေချာတဲ့ ခွင့်ပြု ဘတ်ဂျက်စနစ်ကိုသုံးသပ်ပြီး ဆောင်ရွက်ပေးမှသာလျှင် တိုင်းရင်းသား မိဘပြည်သူများရဲ့ အခွင့်အရေးကို ပိုမိုထင်ဟပ်စေမှာဖြစ်ပါကြောင်း ပြည်သူ့ငွေစာရင်းပူးပေါင်း ကော်မတီ မှတစ်ဆင့် ဆွေးနွေးတင်ပြလိုပါတယ်။ နိဂုံးချုပ်အားဖြင့် ငွေစာရင်းပူးပေါင်းကော်မတီရဲ့ သဘောထားမှတ်ချက်ဖြစ်တဲ့ ဆောက်လုပ်ရေး ဝန်ကြီးဌာနရဲ့ ဝန်ထမ်းအင်အားတိုးချဲ့မှုကို လောလောဆယ် ဘဏ္ဍာရေးနှစ်အခြေအနေအရ ခွင့်မပြုသင့် သေးကြောင်း၊ လုပ်ငန်းပြီးစီးမှုအရ ငွေပေးချေခြင်းကို မြို့နယ်တည်ဆောက်ရေးကော်မတီအဖွဲ့ရဲ့ ထောက်ခံ တင်ပြမှုဖြင့် ဆောင်ရွက်သွားသင့်ကြောင်း၊ တည်ဆောက်ရေးလုပ်ငန်း တိုးတက်မှုအခြေအနေများကို အထက် အဆင့်ဆင့်သို့ လစဉ်အစီရင်ခံ တင်ပြသွားသင့်ကြောင်း၊ သတ်မှတ်ကာလအတွင်း ပြီးစီးမှုအတွက် နောက်ကျ ဒဏ်ကြေးငွေများကို လုပ်ငန်းတန်ဖိုးပေးငွေများမှ ဖြတ်တောက်သွားသင့်ကြောင်း၊ ပြည့်သူ့ဘဏ္ဍာငွေ ဆုံးရှုံးအောင်ဆောင်ရွက်နေတဲ့ ကုမ္ပဏီများကို အမည်ပျက်စာရင်းဖြင့် ကြေညာသင့်ကြောင်း စတဲ့အချက် များကို ကျွန်တော့အနေနဲ့ ဆွေးနွေးရင်း မှတ်တမ်းတင်ကြိုဆိုပါကြောင်း အကြံပြုနိဂုံးချုပ်အပ်ပါတယ် ခင်ဗျား။ ကျေးဇူးတင်ပါတယ်။</speech>
<speech type="speaker">ဦးထွန်းဝေ ဖောင်းပြင်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1413">ဦးထွန်းဝေ(ဖောင်းပြင်မဲဆန္ဒနယ်၊ စစ်ကိုင်းတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးကို မင်္ဂလာပါလို့ နှုတ်ခွန်းဆက်သ ဂရဝါပြုအပ်ပါတယ် ခင်ဗျာ။ ကျွန်တော်ကတော့ စစ်ကိုင်းတိုင်းဒေသကြီး၊ ဖောင်းပြင်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးထွန်းဝေ ဖြစ်ပါတယ်။ ကျွန်တော့အနေနဲ့ ၉-၈-၂၀၁၈ ရက်နေ့က ပြည်ထောင်စုလွှတ်တော်မှာ တင်သွင်း ခဲတဲ့ ပြည်ထောင်စုလွှတ်တော် ပြည်သူ့ငွေစာရင်းပူးပေါင်းကော်မတီရဲ့ ပညာရေးဝန်ကြီးဌာန အခြေခံပညာ ဦးစီးဌာနတို့၏ ၂၀၁၇-၂၀၁၈ ဘဏ္ဍာနှစ် ခွင့်ပြုရန်ပုံငွေတွင်ပါဝင်သော တည်ဆောက်ရေးလုပ်ငန်းများ နှင့် အကောင်အထည်ဖော်ဆောင်ရွက်နိုင်ဖို့ အခြေအနေနဲ့စပ်လျဉ်း၍ လေ့လာတွေ့ရှိချက်နှင့် သဘောထား မှတ်ချက်အစီရင်ခံစာ အမှတ်စဉ်(၆/၂၀၁၈)ကို အပြည့်အဝထောက်ခံ ဆွေးနွေးသွားမှာ ဖြစ်ပါတယ်။ နာယကကြီးခင်ဗျား။ ပြည်ထောင်စုလွှတ်တော် ပြည်သူ့ငွေစာရင်းပူးပေါင်းကော်မတီရဲ့ လေ့လာ တွေ့ရှိချက်များသည်၂၀၁၇-၂၀၁၈ ဘဏ္ဍာနှစ်အတွင်း တွေ့ရှိရသည့် လက်တွေ့ရင်ဆိုင် ကြုံတွေ့နေရသည့် အဖြစ်အပျက်အမှန်များဖြစ်ပြီး ကော်မတီအနေနဲ့ ပြီးပြည့်စုံစွာ လေ့လာသုံးသပ် တင်ပြထားတာကို တွေ့ရှိ ရတဲ့အတွက် အလွန်ပင်ကျေးဇူးတင်မိပါကြောင်း ဦးစွာပထမ ပြောကြားလိုပါတယ်။ အခြေခံပညာဦးစီး ဌာနမှ အပ်နှံသောလုပ်ငန်းများကို အကောင်အထည်ဖော်ဆောင်ရွက်ရန်အတွက် ပြည်ထောင်စုအဆင့်မှာ ဦးစီးဌာန အကောင်အထည်ဖော်ရေးအဖွဲ့၊ တိုင်းဒေသကြီး သို့မဟုတ် ပြည်နယ် ကြီးကြပ်ရေးအဖွဲ့၊ ခရိုင်နှင့် မြို့နယ်ကြီးကြပ်စစ်ဆေးရေးအဖွဲ့၊ တိုင်းဒေသကြီးနဲ့ ပြည်နယ်အလိုက် တင်ဒါကော်မတီ၊ တင်ဒါလက်ခံရေးနဲ့ စစ်ဆေးရေးကော်မတီ စသည်အားဖြင့် အဖွဲ့အစည်းများ အဆင့်ဆင့်ဖွဲ့စည်းပြီး စနစ်တကျ ဆောင်ရွက် ထားခြင်းအားဖြင့် လုပ်ငန်းများကို လက်တွေ့အကောင်အထည်ဖော် ဆောင်ရွက်ရာမှာ အခက်အခဲရှိစရာ အကြောင်းမရှိဘူးလို့ ထင်မြင်ယူဆရပါတယ်။ သို့သော်လည်း တည်ဆောက်ရေးလုပ်ငန်းပေါင်း ၂,၅၈၀ အနက် ဘဏ္ဍာနှစ် ကုန်ဆုံးသည့်ရက်အထိ ရာနှုန်းပြည့် ပြီးစီးသည့်လုပ်ငန်းမှာ ၆၂၂ ခုသာ ရှိကြောင်းသိရတဲ့အတွက် တစ်နေရာရာမှာ အားနည်းချက် ရှိနေတယ်လို့ ယူဆရမှာဖြစ်ပါတယ်။ ဒီအတွက် ပြည်သူ့ငွေစာရင်းပူးပေါင်းကော်မတီရဲ့ ကုမ္ပဏီငွေကြေး လည်ပတ်သုံးစွဲမှု၊ ငွေကြေးအင်အားတောင့်တင်းမှုတို့အတွက် တင်ဒါခေါ်ယူရာမှာ သတ်မှတ်သည့် အမှတ် ပေးစနစ်ကို ထောက်ပြဝေဖန်ခြင်းဟာ မိမိရဲ့ မဲဆန္ဒနယ်မြေမှာ တွေ့ကြုံရတဲ့အဖြစ်အပျက်နဲ့ လုံးဝတိုက်ဆိုင် နေတဲ့အတွက် ကော်မတီအစီရင်ခံစာကို ထောက်ခံအပ်ပါတယ်။ ကျွန်တော့ရဲ့ မဲဆန္ဒနယ်မှာ လုပ်ငန်း (၈) ခုကို ကုမ္ပဏီ နှစ်ခုနာမည်နဲ့ လူတစ်ဦးတည်းကရယူထားခြင်းဟာ ငွေကြေးအင်အား ဆိုတဲ့အချက်ကို ညွှန်ပြ ကုမ္ပဏီတစ်ခုအား လုပ်ငန်းအများအပြားပေးခြင်းသည် ကြီးကြပ်နိုင်မှုအပိုင်းတွင် အားနည်း သွားသည့်အတွက် ြီးစီးခြင်းနဲ့ အရည်အသွေးမပြည့်မီခြင်းများ ဖြစ်သည်ကိုတွေ့ရသည့်အတွက် Lotတစ်ခုတည်းမှာ ကျောင်း ၃ ကျောင်း ထက်မပိုခြင်းက ပိုမိုအကျိုးရှိစေမည်ဖြစ်ကြောင်း၊ အရည်အသွေး ပြည့်မီသော အခြေခံအဆောက်အဦများ ဖြစ်လာစေရေးအတွက် တင်ဒါခေါ်ယူဆောင်ရွက်ရာမှာ အရည် အသွေးပြည့်ဝသောကုမ္ပဏီများ ရွေးချယ်မှုဆိုင်ရာ စနစ်တစ်ရပ်ချမှတ် အကောင်အထည်ဖော် ဆောင်ရွက် သင့်ကြောင်း စီမံကိန်းစိစစ်ရေးနှင့် တိုးတက်မှုအစီရင်ခံရေးဦးစီးဌာန၏ စစ်ဆေးတွေ့ရှိချက်များကိုလည်း ထောက်ခံသလို တင်ဒါစိစစ်ရေးကော်မတီရဲ့ စိစစ်ချက်များသည် အလွန်အဓိကကျသော အခန်းကဏ္ဍမှာ ပါဝင်နေတာကို တွေ့ရပါတယ်။ လုပ်ငန်းအပ်နှံခြင်းဆိုင်ရာ သဘောတူစာချုပ်အရ သတ်မှတ်ကာလအတွင်း ြီးစီးပါက နောက်ကျဒဏ်ကြေးအဖြစ် တစ်ရက်လျှင်ဆောင်ရွက်ရန်ကျန် လုပ်ငန်းတန်ဖိုး၏ ၀.၀၁ ရာခိုင်နှုန်း ပေးဆောင် ရမည်ဟု စည်းကမ်းသတ်မှတ်ထားသော်လည်း ြီးစီးသော လုပ်ငန်းများအတွက် ဒဏ်ကြေး ကောက်ခံရန်လိုအပ်ကြောင်း တွေ့ရှိရသည်လို့ သုံးသပ်တင်ပြထားတဲ့အတွက် စည်းကမ်းအတိုင်း လိုက်နာ ဆောင်ရွက်ရန် ကြီးကြပ်မှုအားနည်းနေကြောင်းကို တွေ့ရှိရပါတယ်။ တင်ဒါအောင်မြင်သည့် အချို့ကုမ္ပဏီ များသည် တာဝန်ယူမှု၊ တာဝန်ခံမှုနည်းပါးပြီး မတရားအကျိုးအမြတ်ရစေရန် စံချိန်စံညွှန်းမမီသည့် လုပ်ငန်းများဆောင်ရွက်လာခြင်းကြောင့် သတ်မှတ်အရည်အချင်းများနှင့် မကိုက်ညီသည့် ကုမ္ပဏီများကို ကုမ္ပဏီကိုသာမက ကုမ္ပဏီမှတာဝန်ရှိသူများကိုပါ ထိရောက်သည့် အရေးယူဆောင်ရွက်မှုများ လုပ်ဆောင်ရန် လိုအပ်ကြောင်း သုံးသပ်ချက်မှာ မှန်ကန်သည့် သုံးသပ်ချက်ဖြစ်ကြောင်း တွေ့ရှိရပါတယ်။ အချို့ကုမ္ပဏီများဟာ လုပ်ငန်းအကောင်အထည်ဖော် ဆောင်ရွက်ရာမှာ နှောင့်နှေးကြန့်ကြာအောင် ရည်ရွယ်ချက်ရှိရှိ လုပ်ဆောင်နေသလားလို့ ထင်ရလောက်အောင် ဖြစ်ပါတယ်။ ဒီလိုကုမ္ပဏီမျိုးအတွက် ပိုလို့ထိရောက်စွာ အရေးယူသင့်ပါကြောင်း တင်ပြလိုပါတယ်။ အချုပ်အားဖြင့် အဆောက်အဦဦးစီးဌာသို့ အပ်နှံဆောင်ရွက်သော လုပ်ငန်းများအတွက် တည်ဆဲဘဏ္ဍာရေးစည်းမျဉ်း၊ စည်းကမ်းများနှင့် ညီညွတ် စေရေးအတွက် အဆောက်အဦဦးစီးဌာနကိုယ်တိုင် တာဝန်ယူဆောင်ရွက်ခြင်း ဖြစ်ပါက လက်ရှိအတိုင်း ကြိုတင်ငွေပေးချေစနစ်ဖြင့် ဆက်လက်ဆောင်ရွက်ရန်၊ အဆောက်အဦးဦးစီးဌာနက ထပ်ဆင့် တင်ဒါစနစ်ဖြင့် ဆောင်ရွက်ခြင်းဖြစ်ပါက ကြိုတင်ငွေ ထုတ်ပေးခြင်းမပြုဘဲ တည်ဆဲလုပ်ထုံးလုပ်နည်းများ၊ ညွှန်ကြားချက်များ နှင့်အညီ အဆောက်အဦဦးစီးဌာန၏ အရည်အသွေး၊ စံချိန်၊ စံညွှန်း ကိုက်ညီပြီး သတ်မှတ်ရာနှုန်းအလိုက် လုပ်ငန်းပြီးစီးကြောင်း စိစစ်ထောက်ခံချက်အရ သက်ဆိုင်ရာဌာနက တိုက်ရိုက်ပေးချေသည့် စနစ်ကိုသာ ကျင့်သုံးရန် စတဲ့ပြည်သူ့ငွေစာရင်းပူးပေါင်းကော်မတီရဲ့ သဘောထားမှတ်ချက်များမှာ အလွန်သင့်လျော် ပါကြောင်း ထောက်ခံဆွေးနွေးအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးစိုင်းဦးခမ်း သိန္နီမဲဆန္ဒနယ်က ဆွေးနွေးဖို့ဖြစ်ပါတယ်။</speech>
<speech><mp id="1580">ဦးစိုင်းဦးခမ်း(သိန္နီမဲဆန္ဒနယ်၊ ရှမ်းပြည်နယ်)</mp>လေးစားအပ်ပါသော ပြည်ထောင်စု လွှတ်တော်နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များ၊ ဝန်ကြီးများအားလုံး မင်္ဂလာ ပါ လို့ နှုတ်ခွန်းဆက်သအပ်ပါတယ်။ ကျွန်တော်ကတော့ ရှမ်းပြည်နယ် သိန္နီမဲဆန္ဒနယ်မှ ပြည်ထောင်စု လွှတ်တော် ကိုယ်စားလှယ် စိုင်းဦးခမ်း ဖြစ်ပါတယ်။ ပြည်ထောင်စုလွှတ်တော် ပြည်သူ့ငွေစာရင်းပူးပေါင်း ကော်မတီရဲ့ ပညာရေးဝန်ကြီးဌာန၊ အခြေခံပညာ ဦးစီးဌာနရဲ့ ၂၀၁၇-၁၈ ဘဏ္ဍာရေးနှစ် ခွင့်ပြုရန်ပုံငွေမှာ ပါဝင်တဲ့ တည်ဆောက်ရေးလုပ်ငန်းများ အကောင်အထည်ဖော် ဆောင်ရွက်နိုင်မှုအခြေအနေနှင့် စပ်လျဉ်းပြီး လေ့လာတွေ့ရှိချက်နှင့် သဘောထားမှတ်ချက် အစီရင်ခံစာအပေါ် ထောက်ခံတင်ပြ ဆွေနွေးသွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ တည်ဆောက်ရေးလုပ်ငန်းတွေကို အကောင်အထည်ဖော် ဆောင်ရွက်နေတာဟာ တည်ဆောက်ရေး၊ အကောင်အထည်ဖော်ရေးနှင့် ကြီးကြပ်စစ်ဆေးရေးအဖွဲ့တွေကို တိုင်းဒေသကြီး၊ ပြည်နယ်၊ မြို့နယ်များအလိုက် ဖွဲ့စည်းထားခြင်း၊ တင်ဒါကော်မတီ၊ တင်ဒါလက်ခံရေးနှင့် စစ်ဆေးရေးကော်မတီများ စနစ်တကျဖွဲ့စည်းကာ ၎င်းတို့ဆောင်ရွက်ရမယ့် လုပ်ငန်းတာဝန်များကိုပါ ဆောက်ရွက် ထားရှိကြောင်း တွေ့ရှိရပါတယ်။ တင်ဒါကော်မတီရဲ့ တင်ဒါလက်ခံရေးနှင့် စစ်ဆေးရေးကော်မတီတွေကို ဖြတ်သန်းပြီး တင်ဒါအောင်မြင်သွားတဲ့ ကုမ္ပဏီများဟာ လုပ်ငန်းအပ်နှံခြင်းဆိုင်ရာ သဘောတူစာချုပ်မှာပါတဲ့ စည်းကမ်းချက်များအတိုင်း အများအားဖြင့် မလိုက်နာကြောင်း အစီရင်ခံစာမှာတွေ့ရှိရပါတယ်။ ဒါနဲ့ပတ်သက်ပြီး ကျွန်တော့်ရဲ့ မဲဆန္ဒနယ်ဖြစ်တဲ့ သိန္နီမြို့မှာ ကျောင်းတည်ဆောက်ရေးနှင့် ပြင်/ထိန်းလုပ်ငန်းတွေကို လိုက်ကြည့်တဲ့ အခါမှာ အဆောက်အဦတစ်ခုလုံး ဆောက်မယ်ဆိုရင် ထားရှိရမယ့်စာရင်းအင်းတွေဖြစ်တဲ့ ဗိသုကာဆိုင်ရာ ဒီဇိုင်း၊ ဖွဲ့စည်းပုံ၊ တည်ဆောက်ပုံဒီဇိုင်း၊ ခန့်မှန်းကုန်ကျငွေ နေ့စဉ်၊ အပတ်စဉ်၊ လစဉ် အရည်အသွေး အကဲဖြတ်မှုအစီရင်ခံစာများ၊ ပစ္စည်းအရည်အသွေး စမ်းသပ်မှုရလဒ်တွေ၊ နောက် ကွန်ကရစ်မို ဖိအား ရလဒ်တွေ၊ အလုပ်လမ်းညွှန်ချက်ဆိုတဲ့ Work Order Board တွေ၊ မြေအမျိုးအစားကို စမ်းသပ်စစ်ဆေးတဲ့ စမ်းသပ်ချက်တွေ စတာတွေကို မေးမြန်းကြည့်တဲ့အခါမှာ မထားရှိတာတွေ၊ မပြည့်စုံတာတွေနဲ့ ကျွန်တော် တွေ့ခဲ့ရပါတယ်။ တာဝန်ခံအင်ဂျင်နီယာကို မေးကြည့်တဲ့အခါကျပြန်တော့လည်းပဲ ပစ္စည်းသွားဝယ်တာတို့၊ ခရီးလွန်နေတာတို့ စတဲ့အကြောင်းပြချက်တွေနဲ့ အကြောင်းပြပြီး မရှိတာတွေကများပါတယ်။ ပန်းရန်၊ လက်သမား၊ အလုပ်ကြပ်တွေနဲ့ပဲ တွေ့ခဲ့ရပါတယ်။ မြို့နယ်ကြီးကြပ်မှုကော်မတီနဲ့ သွားတဲ့အခါမှာလည်းပဲ လိုအပ်ချက်၊ အကြံပြုချက်တွေပေးတဲ့အခါမှာ ဒီပြောတဲ့အတိုင်း အကြံပြုချက်တွေကို ဂရုမစိုက်ကြပါဘူး။ ဒီကော်မတီကပဲ Power မရှိသလိုခံစားခဲ့ပါတယ်။ မြို့နှင့်အလှမ်းဝေးတဲ့ ကျောင်းမျိုးဆိုရင် လက်သမား၊ ပန်းရန်နဲ့ပဲကျောင်းကို တည်ဆောက်သွားတာ တွေ့ရ ပါတယ်။ ပိုဆိုးတာက စည်းကမ်းချက်ထဲမှာပါရှိတဲ့ လုပ်ငန်းဆောင်ရွက်သူဟာ လုပ်ငန်းမှာသုံးစွဲမယ့် အုတ်၊ ဘိလပ်မြေ၊ သံချောင်း၊ အမိုး၊ သွပ်စတဲ့ ဆောက်လုပ်ရေးပစ္စည်းတွေ၊ အဆောက်အဦ သုတေသနဌာန၊ ဓာတ်ခွဲခန်းကနေပြီးတော့ စံချိန်စံညွှန်းနှင့်ကိုက်ညီကြောင်း စမ်းသပ်စစ်ဆေးအောင်မြင်တဲ့ ထောက်ခံချက် ကို စာချုပ်ချုပ်ဆိုပြီး တစ်လအတွင်း တင်ပြရမယ်လို့ ပြောထားပါတယ်။ ကျွန်တော်တို့လို နယ်စွန်နယ်ဖျားဒေသတွေအတွက် ဒီစည်ကမ်းချက်နှင့် ပိုလို့တောင် အလှမ်းဝေး သွားခဲ့ပါတယ်။ ဒါဟာလုပ်ငန်းဆောင်ရွက်သူတွေရဲ့ တာဝန်အပိုင်းဖြစ်တဲ့အတွက် သူ့မှာတာဝန်ရှိပါတယ်။ အဆောက်အဦရဲ့ စံချိန်စံညွှန်းကိုတော့ မမီနိုင်တော့တာကို တွေ့ရှိရပါတယ်။ နောက်တစ်ခုက Sub-contractor ပေးခြင်းမျိုးရှိမရှိ စစ်ဆေးသင့်ကြောင်းနှင့် Sub-contract ပေးခြင်းတွေ ရှိရင်လည်းပဲ စည်းမျဉ်းကမ်း မလိုက်နာမှုနှင့် အရေးယူသင့်ပါကြောင်း ဖော်ပြထားတာ ရှိရပါတယ်။ ဒါဟာကျွန်တော်တို့ နယ်တွေမှာ တွေ့ရပါတယ်။ အမည်ခံပေါ်ပေါ်တင် မလုပ်တာကလွဲပြီး Sub-contract တွေဖြစ်နေတယ်ဆိုတာ သိခွင့် ရခဲ့ပါတယ်။ နောက်တစ်ခုက ပြင်/ထိန်းကျောင်းတွေကိစ္စပါ။ ပြင်ထိန်းကျောင်း အဆောက်အဦတွေကို အချို့ အပိုင်းတွေကို ဖျက်လိုက်တယ်။ အချို့ သစ်တွေ၊ တိုင်တွေ ကောင်းနေလို့ ကောင်းတဲ့ သစ်တွေ၊ တိုင်တွေကို အခြားကျောင်းပြင်/ထိန်းတွေမှာ ထည့်သုံးလိုက်ပါတယ်။ ဒီအတွက် စာရင်းကိုလည်း တင်ထားပြီးဖြစ်လို့ သူ့အတွက် အပိုဝင်ငွေရသွားစေပါတယ်။ ဒီလိုအခြေအနေမျိုးတွေကို ထိရောက်စွာအရေးယူနိုင်ဖို့ စည်းကမ်းချက် အရေးယူရမယ့်အချက်တွေမှာ ထပ်မံဖြည့်သွင်းပေးစေလိုပါကြောင်း တင်ပြရင်းနဲ့ ကျွန်တော့ရဲ့ ဆွေးနွေးချက် ကို နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးမျိုးဇော်ဦး လယ်ဝေးမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1477">ဦးမျိုးဇော်ဦး(လယ်ဝေးမဲဆန္ဒနယ်၊ မန္တလေးတိုင်းဒေသကြီး)</mp>လေးစားအပ်ပါတဲ့ ပြည်ထောင်စုလွှတ်တော် နာယကကြီးနဲ့တကွ အားလုံးပဲမင်္ဂလာပါ။ ကျွန်တော့ကတော့ လယ်ဝေး မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးမျိုးဇော်ဦး ဖြစ်ပါတယ်။ ကျွန်တော့အနေနဲ့ ပညာရေး ဝန်ကြီးဌာန အခြေခံပညာဦးစီးဌာနရဲ့ ၂၀၁၇- ၂၀၁၈ ခု၊ ဘဏ္ဍာရေးနှစ် တည်ဆောက်ရေးလုပ်ငန်းများနဲ့ ပတ်သက်ပြီး ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာအမှတ်(၆/၂၀၁၈)အပေါ်မှာ အကြံပြု ထောက်ခံ ဆွေးနွေးသွားမှာ ဖြစ်ပါတယ်။ လေးစားအပ်တဲ့ နာယကကြီးခင်ဗျာ။ အစီရင်ခံစာရဲ့ နောက်ဆက်တွဲ (ဃ)မှာပါရှိတဲ့ လုပ်ငန်း အပ်နှံခြင်းဆိုင်ရာ သဘောတူစာချုပ်တွင် ထပ်မံဖြည့်စွက်ရန်လိုအပ်တဲ့ စည်းကမ်းချက်များထဲက အချက် ၄ ချက်ကို ထောက်ပြဆွေးနွေးလိုပါတယ်။ ပထမအချက်အနေနဲ့ စာမျက်နှာ ၃ အပိုဒ် ၁၀ မှာပါရှိတဲ့ စံချိန် စံညွှန်းမမီတဲ့ပစ္စည်းများနဲ့ တည်ဆောက်ထားလျှင်သော်လည်းကောင်း၊ တင်ပြထားတဲ့ အရေအတွက် ထက်လျော့၍သော်လည်းကောင်း၊ တည်ဆောက်ထားကြောင်း စစ်ဆေးတွေ့ရှိပါက ပြန်လည်အစားထိုး ပြင်ဆင်ပေးရန် တင်ဒါအောင်ကုမ္ပဏီဖြစ်တဲ့ လုပ်ငန်းလက်ခံသူက တာဝန်ယူရမယ်လို့ ဖော်ပြထားတာကို တွေ့ရှိရပါတယ်။ တင်ဒါဝင်ရောက်ယှဉ်ပြိုင်မယ့် ကုမ္ပဏီတိုင်းဟာ စာသင်ကျောင်းများဆောက်လုပ်မယ့် နေရာတွေကို ကွင်းဆင်းကြည့်ရှုပြီးမှသာ နည်းပညာ၊ ငွေကြေးစတဲ့ အဆိုပြုလွှာများ တင်ကြတာဖြစ်ပါတယ်။ နည်းပညာကိုစစ်ဆေးတဲ့အခါမှာတော့ ကုမ္ပဏီတိုင်းလိုလိုက ရွှန်းရွှန်းဝေအောင် ရေးသားဖော်ပြထား သော်လည်း တင်ဒါအောင်လို့ လုပ်ငန်းလုပ်ကိုင်ကြတဲ့အခါမှာ အရည်အသွေးမမီတဲ့ပစ္စည်းတွေကို သုံးစွဲတာ၊ အရေအတွက်ထက်လျော့ပြီး လုပ်ကိုင်နေကြတာ စတဲ့စည်းကမ်းမဲ့ ကုမ္ပဏီများကိုလည်း တွေ့ရှိရပါတယ်။ ကုမ္ပဏီများအနေနဲ့ စံချိန်စံညွှန်းမမီတဲ့ ပစ္စည်းတွေကိုသုံးမယ်။ အရေအတွက်ထက်လျော့ပြီး လုပ်တယ်ဆိုကတည်းက စာချုပ်ပါစည်းကမ်းများကို ချိုးဖောက်ရာရောက်ပါတယ်။ စည်းကမ်း ချိုးဖောက်တဲ့ ကုမ္ပဏီတွေကို ပြန်လည်အစားထိုး ပြင်ဆင်ပေးဖို့ပြောရုံနှင့် မလုံလောက်ဘဲ သက်ဆိုင်ရာ လုပ်ငန်းအပ်နှံသူ ကော်မတီများက စာချုပ်ပါစည်းကမ်းအတိုင်း ထိထိရောက်ရောက် အရေးယူဖို့လိုအပ်ပါကြောင်း အကြံပြု လိုပါတယ်။ အပိုဒ် ၁၁ မှာဆိုရင် အဆောက်အဦးဆောက်လုပ်ခွင့်ရတဲ့ ကုမ္ပဏီက စာချုပ်ပါ စည်းကမ်းများနှင့် အညီ လုပ်ငန်းမဆောင်ရွက်နိုင်ခြင်းနှင့် စာချုပ်ပါစည်းကမ်းများကို ဖောက်ဖျက်ပါက အခြားသင့်တော်သူအား လုပ်ငန်းအပ်နှံသူက အစားထိုးလုပ်ကိုင်စေခြင်း၊ နာမည်ပျက်စာရင်း တင်သွင်း ကြေညာခြင်း၊ ဥပဒေအရ တရားစွဲဆိုခြင်းခံရမည်ဖြစ်ကြောင်း ဖော်ပြထားတာကို တွေ့ရှိရပါတယ်။ ဒုတိယအချက်ဖြစ်တဲ့ အခြားသင့်တော်သူအား လုပ်ငန်းအပ်နှံသူက အစားထိုးလုပ်ကိုင်စေခြင်း ဆိုတဲ့စကားရပ်ကို ပြန်လည်သုံးသပ်သင့်ပါတယ်။ နိုင်ငံတော်က ကျပ်သိန်းပေါင်းများစွာကို အကုန်အကျခံပြီး ဆောက်လုပ်နေတဲ့ ကျောင်းဆောင်များမပြီးခင် တစ်ဝက်တစ်ပျက်မှာပဲ တင်ဒါအောင်ကုမ္ပဏီတွေကို စာချုပ်ပါစည်းကမ်းများ ချိုးဖောက်လို့ဆိုကာ အရေးယူမယ်။ ဆက်လက်ဆောက်လုပ်ရန် ကျန်ရှိတဲ့ လုပ်ငန်းတွေကိုလည်း အခြားသင့်တော်တဲ့ကုမ္ပဏီကို ပြီးမြောက်အောင် လုပ်ကိုင်စေမယ်ဆိုတာဟာ သင့်တော်ပါရဲ့ လားလို့ စဉ်းစားဖို့လိုပါတယ်။ ဘာကြောင့်လဲဆိုရင် ဆက်လက်ဆောက်လုပ်ရန် ကျန်ရှိတဲ့ S်က ထ ကက်ကက်က ထင်တယ်။ တာဝန်ရှိသူများအနေနဲ့ ၎င်းတို့နဲ့သိကျွမ်းတဲ့သူ၊ အခြားသင့်တော်ပါတယ်ဆိုတဲ့သူတွေကို တင်ဒါမခေါ်ဘဲ ကျန်ရှိတဲ့ လုပ်ငန်းများပြီးမြောက်အောင် လုပ်ကိုင်ခွင့်ပေးမယ်ဆိုပါက မလိုလားအပ်တဲ့ အဂတိလိုက်စားမှု တွေကို ပေါ်ပေါက်လာနိုင်စေတယ်ဆိုတာ သတိချပ်သင့်ပါတယ်။ တတိယအချက်ဖြစ်တဲ့ နာမည်ပျက်စာရင်းတင်သွင်းကြေညာခြင်းဆိုတဲ့ နေရာမှာလည်း ကုမ္ပဏီကို သာမကဘဲ ကုမ္ပဏီမှတာဝန်ရှိသူတွေကိုပါ နာမည်ပျက်စာရင်းသွင်း၍ အများပြည်သူသိရှိစေရန် ကြေညာ မည်ဖြစ်ကြောင်း စာချုပ်ထဲမှာ တိတိကျကျ ဖော်ပြသင့်ပါတယ်။ စတုတ္ထအချက်အနေနဲ့ ဥပဒေအရ တရား စွဲဆိုခြင်းခံယူရမည်ဖြစ်ကြောင်းလို့ ယေဘုယျဆန်ဆန်ရေးမယ့်အစား ဆောက်လုပ်ရန်ကျန်ရှိတဲ့ လုပ်ငန်း တန်ဖိုးငွေရဲ့ နှစ်ဆကို ပေးလျော်ရမည်ဟု တိတိကျကျ ဖော်ပြဖို့လိုအပ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ လုပ်ငန်းအပ်နှံတဲ့ ကော်မတီတွေ ကလည်း သတ်မှတ်ချိန်အတွင်း အရည်အသွေးပြည့်မီတဲ့ စာသင်ကျောင်းများရရှိရေးအတွက် စည်းကမ်း ချိုးဖောက်တဲ့ကုမ္ပဏီတွေကို ထိထိရောက်ရောက် အရေးယူဖို့လိုသလို မှန်မှန်ကန်ကန် လုပ်ကိုင်နေတဲ့ ကုမ္ပဏီတွေကိုလည်း လုပ်ငန်းပြီးစီးမှုအလိုက် ငွေကို လျင်လျင်မြန်မြန် ထုတ်ပေးဖို့လိုပါတယ်။ ဌာနဆိုင်ရာ များဘက်က လုပ်ငန်းပြီးစီးမှုအလိုက် ငွေထုတ်ပေးရာမှာ အလွန်ကြန့်ကြာနေတဲ့ အချက်ကလည်း အဆောက် အဦများ ြီးနိုင်ရခြင်းရဲ့ အကြောင်းရင်းတစ်ရပ်လည်း ဖြစ်ပါတယ်။ ဒါ့အပြင် မြို့နယ်အသီးသီးမှာရှိတဲ့ စာသင်ကျောင်းတွေ ဆောက်လုပ်တဲ့နေရာတွေမှာ အရည်အသွေး မပြည့်မီခြင်း၊ ြီးခြင်း စတာတွေရဲ့ အဓိကပြဿနာဟာ အချို့သောကုမ္ပဏီတွေမှာ နည်းပညာ အမှတ်အနေနဲ့ အောင်မှတ်ဝန်းကျင်သာရရှိသော်လည်း ငွေကြေးဖောက်စစ်ရာမှာ အများမလုပ်နိုင်တဲ့ဈေး၊ တင်ဒါအောင်ရင်ပြီးရောဆိုပြီး ဈေးအဆမတန် လျှော့ချဆွဲနေတာတွေကြောင့် ဖြစ်ပါတယ်။ နည်းပညာ အမှတ်ဘယ်လောက်နည်းနည်း ငွေကြေးအနည်းဆုံးကုမ္ပဏီကိုသာ တင်ဒါအောင်ပေးနေတာတွေကြောင့် လုပ်ငန်းပိုင်းမှာလည်း အရည်အသွေးနိမ့်ကျခြင်း၊ ြီးခြင်းများ ဖြစ်ပေါ်နိုင်ပါတယ်။ ဒါကြောင့် နည်းပညာအမှတ်များနှင့် ဖြစ်သင့်ဖြစ်ထိုက်တဲ့ ငွေကြေးဈေးနှုန်းပေါ်မူတည်ပြီး တင်ဒါလုပ်ငန်းများကို စိစစ်သင့်ပါကြောင်း အကြံပြု ထောက်ခံဆွေးနွေးရင်း နိဂုံးချုပ်အပ်ပါတယ်။ အားလုံးကို ကျေးဇူးတင် ပါတယ်။</speech>
<speech type="speaker">ဦးသန်းစိုးအောင် ပျဉ်းမနားမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="344">ဦးသန်းစိုးအောင်(ပျဉ်းမနားမဲဆန္ဒနယ်၊ မန္တလေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါခင်ဗျာ။ ကျွန်တော်ကတော့ ပျဉ်းမနား မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးသန်းစိုးအောင် ဖြစ်ပါတယ်။ နာယကကြီးခင်ဗျာ Power Point ဖြင့် တင်ပြခွင့်ပြုပါရန် လေးစားစွာ မေတ္တာရပ်ခံအပ်ပါတယ်။ ပထမဦးဆုံး ပြည်သူ့ငွေစာရင်းပူးပေါင်းကော်မတီကို အထူးပဲကျေးဇူးတင်ပါတယ်။ ပထမဦးဆုံး ဆွေးနွေးချင်တာက တင်ဒါခေါ်ယူခြင်းလုပ်ငန်း ဖြစ်ပါတယ်။ တင်ဒါခေါ်ယူတဲ့ လနဲ့ ၉ လ ကြား ကြာနေခြင်းဖြစ်ပါတယ်။ တည်ဆောက်ရေးလုပ်ငန်း ကောင်းမွန်မှန်ကန်ပြီး ခိုင်မာမှုရှိစေရန်အတွက် တည်ဆောက်ရေးကာလ လုံလောက်ဖို့လိုပါတယ်။ အခုတင်ဒါခေါ်နေတာက ၉ လ၊ အလုပ်လုပ်တာက ၃ လ ဆိုတာ လုံးဝမဖြစ်သင့်တဲ့ ကိစ္စတစ်ခုပါ။ လုပ်ငန်းများဟာ ဘတ်ဂျက်ောင်ရွက်ရတဲ့အတွက် အရည်အသွေးပိုင်း ကျဆင်းနိုင်ပါတယ်။ တင်ဒါစိစစ်တာ ဘာလို့ဒီလောက်ကြာနေရတာလဲဆိုရင် မူလပိုင်ရှင် ဖြစ်တဲ့ ဝန်ကြီးဌာနတွေဟာ မိမိတို့တည်ဆောက်လိုတဲ့ အဆောက်အဦရဲ့ ဒီဇိုင်းDrawing Spect Sheet တွေကို ပေးထားခြင်းမရှိပါဘူး။ ဘတ်ဂျက်အဆိုပြုလွှာ တင်စဉ်ကတည်းက မရှိကြခြင်းပါ။ ပညာရေးဝန်ကြီး ဌာနမှာဆိုရင် ၁၃၀ RC တစ်ထပ် ၁၆၅ သိန်း ဒီလောက်နဲ့ဘဲ လွှတ်တော်ကို တိတိကျကျ တင်ပြလာခြင်း မရှိခဲ့ပါဘူး။ လွှတ်တော်ကလည်း တတ်နိုင်သရွေ့လေ့လာပြီး စိစစ်ခွင့်ပြုခဲ့ကြပါတယ်။ တည်ဆောက်လိုတဲ့ အဆောက်အဦရဲ့ ဒီဇိုင်း Drawing Spect တွေကို အဆိုပြုစဉ်ထဲက ရှိထားသင့်ပါတယ်။ အဆင်သင့်ရှိမထားတဲ့အတွက် တာဝန်ယူတည်ဆောက်မယ့် ဆောက်လုပ်ရေးဝန်ကြီးဌာန အဆင့် ဆင့်သော တင်ဒါကုမ္ပဏီများကိုလည်း မပေးနိုင်ခဲ့ပါဘူး။ တင်ဒါအဖွဲ့များမှလည်း ကုမ္ပဏီများကို လိုချင်တဲ့ ဒီဇိုင်း Drawing တွေ၊ Spect တွေကို ရေးဆွဲပြီးတော့ တင်ဒါပြိုင်စေခဲ့ပါတယ်။ ဒါကိုက နှစ်ပေါင်းများစွာ မှားနေတဲ့ အမှားတစ်ခုပါ။ ဝန်ကြီးဌာနဟာ မိမိလိုချင်တဲ့ အဆောက်အဦရဲ့ ပုံစံနဲ့ အရည်အသွေး၊ စံချိန် စံညွှန်းကို အစကတည်းကရှိထားသင့်ပါတယ်။ ဒီလိုမရှိထားတဲ့အတွက် အခု ကျွန်တော်တို့ တင်ဒါတွေ စိစစ်တာ ဘာကြောင့်ကြာရသလဲ ဒီ Slide မှာတွေ့ပါမယ်။ ပထမဧပြီလမှာ သင်္ကြန်ပိတ်ရက်ကြောင့် ဘာမှ မလုပ်နိုင်ဘူး။ မေ၊ ဇွန်၊ ဇူလိုင်မှာ ဆောင်ရွက်တယ်။ ခုနပြောတဲ့ ဒီဇိုင်းတွေ၊ Drawing တွေ မရှိတဲ့တွက် ကုမ္ပဏီကတင်ပြလာတဲ့ ဒီဇိုင်းတွေ၊ ပုံစံတွေကို အဆင့်ဆင့်အပေါ်တွေကို တင်ရပါတယ်။ ဒီလိုတင်တဲ့အတွက် ဒါတင်ခြင်းဆိုတာလဲ လက်မှတ်ထိုးရုံမဟုတ်ဘဲ ပြန်လည်စိစစ်ရတာတွေ ဖြစ်တဲ့အတွက် တချို့ဆိုရင် စက်တင်ဘာ လကုန်လောက်မှ အားလုံးပြီးပါတယ်။ အောက်တိုဘာလမှာ စာချုပ်တွေ ချုပ်ကြတယ်။ တချို့ခက်ခဲတဲ့ အဆောက်အဦတွေဆိုရင် ဒီဇင်ဘာလောက်မှဘဲစာချုပ်ချုပ်ဆို နိုင်ပါတယ်။ အဲဒါကြောင့် မတ်လအကုန် ပြီးရတော့မယ်ဆိုရင် အမြန်တည်ဆောက်ရတဲ့အတွက် ဒါလုပ်ငန်းများ မပြီးခြင်းရဲ့ အခြေခံအချက်အလက် တစ်ခုလည်းဖြစ်ပါတယ်။ ဒါကြောင့် ဝန်ကြီးဌာနတွေဟာ မိမိတည်ဆောက်လိုတဲ့ အဆောက်အဦရဲ့ ဒီဇိုင်းနဲ့ အရည်အသွေးပိုင်းဆိုင်ရာတွေကို အဆင်သင့်မရှိတာကြောင့် အဆင့်ဆင့် နောက်ကျရခြင်းရဲ့ အခြေခံအချက်လည်း ဖြစ်ပါတယ်။ ၊ နောက်တစ်ခုကတော့ တင်ဒါခေါ်ယူခြင်းအပိုင်းပါ။ သမ္မတရုံးကလည်း(၁/၂၀၁၇)နဲ့ တိတိကျကျ လမ်းညွှန်ပြီးသားလည်း ဖြစ်ပါတယ်။ ဒီထဲမှာ ရှုတ်ထွေးပွေလီတဲ့၊ ရှုတ်ထွေးခက်ခဲတဲ့ ဒီတင်ဒါလုပ်ငန်း တွေကလွဲလို့ ကျန်တဲ့နေရာတွေမှာဆိုရင် စာမျက်နှာ ၁၁ မှာပါပါတယ်။ ပထမဆုံး ဆောင်ရွက်ရမယ့် နည်းပညာအဆိုပြုလွှာ၊ နည်းပညာအဆိုပြုလွှာကိုလည်း ဘယ်လိုဆောင်ရွက်ရမယ်။ ပြီးတော့ နည်းပညာ အဆိုပြုလွှာ ပြီးသွားတဲ့နောက်ပိုင်းမှာ ညွှန်ကြားချက်ထဲက အချက် ၃၀ မှာ တိတိကျကျ ညွှန်ကြား ထားပါတယ်။ နည်းပညာအကဲဖြတ်မှုပြီးဆုံးပါက နည်းပညာဆိုင်ရာ သတ်မှတ်ထားတဲ့ အောင်မှတ်ရရှိသော အဖွဲ့များ၏ ဘဏ္ဍာရေးဆိုင်ရာအဆိုပြုလွှာများကိုသာ တင်ဒါလက်ခံရေး စိစစ်ရေးကော်မတီမှ ဖွင့်ဖောက် စိစစ်၍ ဈေးနှုန်းအနည်းဆုံးတင်သွင်းသူအား စိစစ်ရွေးချယ်ရမယ်လို့ဆိုပြီးတော့ တိတိကျကျလည်း လမ်းညွှန်ထားပါတယ်။ ဒီလိုလမ်းညွှန်ထားတဲ့အတိုင်းပဲ ဆောင်ရွက်ကြဖို့လိုပါတယ်။ တချို့တွေက ပြောကြ ပါတယ်။ ဈေးနှုန်းနည်းလေ အရည်အသွေးကမကောင်းနိုင်ဘူး။ ဒါမဖြစ်နိုင်ဘူး။ ဆိုပြီးတော့ အားလုံး ဝိုင်းဆောင်ရွက်ကြပါတယ်။ သို့ပေမယ့်လည်း သမ္မတရုံးရဲ့ ညွှန်ကြားချက်အတိုင်း တိတိကျကျဆောင်ရွက်ပါ။ မှန်တဲ့အဖြေ ထွက်လာပါလိမ့်မယ်။ ဥပမာအားဖြင့် ကျွန်တော်တို့ ပျဉ်းမနားမြို့နယ်မှာ ၂၀၁၇-၂၀၁၈ နေပြည်တော်ကောင်စီ ရန်ပုံငွေနဲ့ တည်ဆောက်ရေးလုပ်ငန်းတွေကို တင်ဒါစခေါ်စဉ်ကတည်းက ဒီဒီဇိုင်း၊ ဒီအရည်သွေးတွေအတိုင်း ဆောင်ရွက်ရမယ်ဆိုပြီးတော့ ကျွန်တော်တို့ တင်ဒါကုမ္ပဏီတွေကို ခေါ်ပြီးတော့ ပြီးတော့ မင်းတို့အချင်းချင်း လွတ်လွတ်လပ်လပ်ယှဉ်ပြိုင်ကြ။ (၁/၂၀၁၇) အတိုင်းပဲ အဆိုပြု သူထဲက အနည်းဆုံးလူကိုပေးမယ်လို့ စတင်ကတည်းကကြေညာခဲ့တာပါ။ အဲဒီလို ကြေငြာထားတဲ့အတိုင်း အပြိုင်လည်းတင်ပါတယ်။ တင်တဲ့တချို့ဆိုရင် တန်ဖိုးရဲ့ ၇၀ ရာခိုင်နှုန်းနဲ့ တင်ကြတယ်။ ဒါပေမယ့် လုပ်ငန်း စတင်စဉ်ကတည်းက မြို့နယ်တီကော်အဖွဲ့တွေ၊ QC အဖွဲ့တွေက တိတိကျကျစစ်ဆေးတဲ့အတွက် ကျွန်တော်တို့ အရည်သွေးပိုင်းမှာ အမှန်အကန်ရပါတယ်။ အရည်သွေးပိုင်းမရတဲ့ ကုမ္ပဏီတွေကို တိတိကျကျအရေးယူမယ်ဆိုတဲ့အတွက် တချို့ အိတ်စိုက်ပြီးတော့ ဆောင်ရွက်ရပါတယ်။ အခု ၆ လ ဘတ်ဂျက်လည်း ကျွန်တော် တင်ဒါခေါ်ယူပြီးပါပြီ။ စိစစ်ပြီး ခေါ်ပြီး ပါပြီ။ ဘယ်ကုမ္ပဏီမှ လျော့ပြီးမတင်တော့ပါဘူး။ ပေးထားတဲ့ Spect အတိုင်းဆောင်ရွက်တယ်။ အဆိုပြု လွှာကို တင်ကြပါတယ်။ မူလတန်ဖိုးရဲ့ အခုဆိုရင် ၉၀ ရာခိုင်နှုန်း ၈၅ ရာခိုင်နှုန်းလောက်နဲ့ တင်လာ တာကို တွေ့ရပါတယ်။ အဲဒါကြောင့် ဈေးနည်းခြင်း၊ များခြင်းနဲ့မဆိုင်ဘဲ တကယ့်တာဝန်ရှိအဖွဲ့အစည်းတွေ၊ ပုဂ္ဂိုလ် တွေဟာ ကွင်းဆင်းရမယ် စိစစ်ရမယ်၊ အရေးယူရမယ် အလုပ်လုပ်ခြင်းနဲ့သာ သက်ဆိုင်ကြောင်း ကျွန်တော့ အနေနဲ့ တင်ပြလိုပါတယ်။ နောက်ဆုံးအချက်နေနဲ့ကတော့ အရည်အသွေးညံ့ဖျင်းခြင်းအပိုင်းပါ။ အရည်အသွေးညံ့ဖျင်းခြင်း ဖြစ်တဲ့အတွက် ကုမ္ပဏီတစ်ခုပဲအရေးယူမှာလား ကျွန်တော် Slide မှာ ပြထားပါတယ်။ အဆင့်ဆင့် တာဝန်ခံ ရမယ့် အဖွဲ့အစည်းတွေပါ။ အရေးအကြီးဆုံး၊ အပြစ်အကြီးဆုံးကတော့ တည်ဆောက်တဲ့ ကုမ္ပဏီနဲ့ အဲဒီ ကုမ္ပဏီ Profile ထဲမှာ ပါနေတဲ့ အင်ဂျင်နီယာတွေပါ။ ဒီအင်ဂျင်နီယာတွေက အဆောက်အဦတွေ ဒီကိုယ်ကျတဲ့ တာဝန်တွေဟာ ဘယ်နေရာမှန်းတောင်မသိပါဘူး။ ဒါပေမယ့် Profile ထဲမှာတော့ အတိအကျ ရေးဆွဲထားပါတယ်။ ဒါကြောင့် ကုမ္ပဏီနဲ့ အင်ဂျင်နီယာများကိုလည်း အရေးယူရပါမယ်။</speech>
<speech type="speaker">နိဂုံးချုပ်ပါ။ ဆွေးနွေးရန် သတ်မှတ်ချိန်ပြည့်သဖြင့် မိုက်ပိတ်သွားပါသည်။</speech>
<speech type="speaker">ဦးဝင်းမြင့်ဦး(ခေါ်) ဦးနေမျိုး ညောင်ရွှေမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1567">ဦးဝင်းမြင့်ဦး(ခေါ်)ဦးနေမျိုး(ညောင်ရွှေမဲဆန္ဒနယ်၊ ရှမ်းပြည်နယ်)</mp>လေးစားအပ်ပါသော ပြည်ထောင်စုလွှတ်တော် နာယကကြီးနဲ့ ပြည်ထောင်စုလွှတ်တော် ကိုယ်စားလှယ်များ ပြည်ထောင်စု ဝန်ကြီးများ အားလုံး မင်္ဂလာပါ။ ကျွန်တော်ကတော့ ရှမ်းပြည်နယ်၊ ညောင်ရွှေမြို့နယ် ပြည်သူ့လွှတ်တော်ကိုယ်စားလှယ် ဦးဝင်းမြင့်ဦး (ခေါ်) ဦးနေမျိုး ဖြစ်ပါတယ်။ ဒီအစီရင်ခံစာအပေါ်မှာ ဆွေးနွေးရတဲ့ အကြောင်းရင်း နှစ်ချက် ထဲမှာ ပထမတစ်ချက်ကတော့ အနာဂတ်ခေါင်းဆောင်လောင်းတွေ မွေးဖွားရာ၊ မွေးထုတ်ရာ လူသား အရင်းအမြစ်တွေ မွေးထုတ်တဲ့အပေါ်မှာ ကျွန်တော်တို့လူကြီးတွေက တာဝန်ကျေချင်လွန်းလို့ ဝင်ရောက် ဆွေးနွေးရခြင်း ဖြစ်ပါတယ်။ ဒုတိယအချက်အနေနဲ့ တိုင်းပြည်ရဲ့ ဘဏ္ဍာငွေအလဟဿ ဖြစ်မှာစိုးလို့ ဝင်ရောက် ဆွေးနွေးရခြင်းပဲ ဖြစ်ပါတယ်။ ဒီလိုစံချိန်တင် လွှတ်တော်ကိုယ်စားလှယ်အများကြီးက မတူတဲ့ဒေသက တူညီတဲ့အချက်တွေနဲ့ ဝိုင်းဝန်းဆွေးနွေးတဲ့ စေတနာကိုလည်း တာဝန်ကျေချင်လွန်းလို့ဆိုပြီးတော့ သိရှိနားလည်တဲ့အတွက် ကျေးဇူးတင်ပါတယ်။ အဓိကတာဝန်ရှိတဲ့ ဝန်ကြီးဌာန ၃ ခုထဲမှာ ပညာရေးဝန်ကြီးဌာနနဲ့ ဆောက်လုပ်ရေး ဝန်ကြီးဌာနကို ကျွန်တော်တင်ပြချင်ပါတယ်။ ဒီအစီရင်ခံစာထွက်လာပြီး နောက်တစ်နေ့မှာပဲ ဒီအစီရင်ခံစာ အပေါ်ထောက်ခံတဲ့ ဆောင်းပါးတစ်ပုဒ် ဖတ်လိုက်ရပါတယ်။ ခေါင်းစဉ်က ခေါက်ရိုးကျိုးနေဆဲ ကြိုးနီ စနစ်များကြားက ဗျူရိုကရေစီယန္တရား အဲဒီအတွက်ကြောင့် ခုကျွန်တော်တို့ ဆွေးနွေးတဲ့အထဲမှာ ကျွန်တော် ချစ်မြတ်နိုးလှတဲ့ပညာရေးဌာနကို များများဝေဖန်ပေးဖို့လိုပါတယ်။ တင်ဒါအောင်မြင်သွားတဲ့ ကုမ္ပဏီ တွေဟာ ကျောင်းအုပ်ဆရာမကြီးကိုလည်းမပြော၊ ကျောင်းကော်မတီကိုလည်းမပြော ကျောင်းထဲဝင် သဲတွေပုံ၊ ကျောက်တွေချ၊ မြေတွေတူးဆွ တကယ်လို့များ ဆရာမကသွားမေးရင်လည်း သူ့အထက်ကထုပါတယ်။ ဒီလို အဆင့်ဆင့်ကို ကြောက်နေရတဲ့ ခေါက်ရိုးကျိုးလောကကြီးဟာ ကျွန်တော်တို့ ပညာရေးဌာနမှာရှိနေဆဲပါ။ ကျွန်တော်တို့ နယ်တွေဆင်းတိုင်း ကျောင်းကိုသွားပါတယ်။ ကျောင်းမှာ ဆရာဆရာမတွေတင်ပြ ပါလို့ပြောရင် ဘယ်တော့မှမတင်ပြပါဘူး။ မေးကြည့်တဲ့အခါ အပေါ်ကပြောထားတယ် လွှတ်တော် ကိုယ်စားလှယ်ကို ကျော်ကျော်ပြီးမတင်ပါနဲ့ဆိုပြီးတော့ ကျွန်တော်တို့ကို ပြောပါတယ်။ ကျွန်တော်တို့ လွှတ်တော်ကိုယ်စားလှယ် ဆိုတာ ပေးဖို့သွားတာပါ။ ကူညီဖို့သွားတာပါ။ အဖြေရှာဖို့သွားတာပါ။ ဒီလွှတ်တော် ယဉ်ကျေးမှု ထွန်းကား လာစေချင်ပါတယ်။ ထို့အတူပဲ ကျွန်တော်တို့ ခြုံရှင်း ၂၅ ရာခိုင်နှုန်း ဆိုပြီးတော့ ကုမ္ပဏီကလာထုတ်တာ ကျွန်တော့ရှေ့မှာ အဲဒီကော်မတီဝင်တွေ လက်မှတ်မထိုးပေးပါဘူး။ နောက်တစ်နေ့ကျတော့ အဲဒီကော်မတီဝင်တွေ အပေါ်ကအထုခံရပြန်ရော။ တစ်ခါ ဆောက်လုပ်ပြီးဆဲ ကျောင်းအုပ်ဆရာမကြီးကမတိုင်ပါဘူး။ ကျောင်းသား မိဘတွေတိုင်တဲ့အတွက် ပြီးစီးခါနီး သွားစစ်ဆေးတဲ့ရာနှုန်းပြည့်ပိုက်ဆံက ထုတ်သွားပြီးပါပြီ။ အရည်အသွေးက တော်တော်ညံ့ဖျင်းပါတယ်။ ကုမ္ပဏီကို လိုက်တော့လည်း ပန်းရန်ခေါင်းလောက်ပဲ တွေ့ပါတယ်။ သားတမာ ဒီလိမဂ် မအိက်အောင် ကောလိယပ်ထားကြတာပဲ။ ဒါကကို အဓိကပြင်အောင်ပါတယ်။ ဆောက်လုပ်ရေးဝန်ကြီးဌာနကို ပြောရမယ်ဆိုရင် ဒါသက်သက်ညှာညှာပြောရရင် ပညာရေး ဝန်ကြီးဌာန အဆောက်အဦတွေ၊ ဒီကျန်းမာရေးဝန်ကြီးဌာန အဆောက်အဦတွေ၊ ဆောက်လုပ်ရေးဝန်ကြီး ဌာနတော့ ပြစ်ထည့်လိုက်ပြီ။ ကျေးလက်လမ်းဦးစီးကလည်း လမ်းတွေကို ဆောက်လုပ်ရေးဝန်ကြီးဌာနကို ကူးလိုက်တယ်။ အဲဒီအတွက်ကြောင့် ဝန်ထမ်းနည်းပါးပြီးတော့ ဆောက်လုပ်ရေးဝန်ကြီးဌာနအပေါ်မှာ ဝန်ထုပ်ဝန်ပိုးပိမယ်ဆိုတာ သိပါတယ်။ ဒါပေမယ့် System ချိန်းတာကို လူကလိုက်နိုင်ရမှာပါ။ တင်ဒါ တွေပေးရမှာပါ။ ကိုယ်တိုင်မဆောင်ရွက်သင့်ပါဘူး။ အမြန်တင်ဒါပေးပြီးတော့ ဌာနကြီးကြပ်ဆိုပြီးတော့ မလုပ်သင့်တော့ပါဘူး။ ဒီလိုစီမံကိန်းတွေ အများကြီး ကျွန်တော်တွေ့ရှိရပါတယ်။ ဥပမာ လားရှိုးပညာရေး ကောလိပ်၊ လားရှိုးနည်းပညာတက္ကသိုလ်ဆိုရင် ကျွန်တော်တို့ သွားစစ်တဲ့မြေကြီးပေါ်ကတောင် မတက်လာသေးပါဘူး။ ဌာနကလုပ်တာပါ။ ဒါဘယ်လိုမှလည်း မပြီးနိုင်ပါဘူး။ Mini Budget နဲ့တွေ့ရင် ဘတ်ဂျက်ဖြတ်သွားဖို့ပဲ ရှိပါတယ်။ အဲဒါနဲ့ဆင်တူ ကျိုင်းတုံတက္ကသိုလ်ကျတော့ အခန်းတွေအများကြီး လိုပြီးတော့ သုံးထပ်ပြားနဲ့ကာရံပြီး စာသင်နေကြတဲ့နေရာကျတော့ ဘတ်ဂျက်ကမကျပါဘူး။ ဒီလို ပညာရေး ဌာနမှာလည်း အလွဲအမှားတွေ ဆောက်လုပ်ရေးဌာနမှာလည်း ရှိပါတယ်။ ခုနကတင်ပြသွားသလို အစီရင်ခံစာ စာမျက်နှာ ၂၀ က Regulatory Body ကိုသွားမယ့် ဝန်ထမ်းတွေ မတိုးစေချင်တော့တဲ့အပိုင်းကို ကျွန်တော် လေးလေးနက်နက် ထောက်ခံပါတယ်။ ဝန်ထမ်း တွေဟာလည်း ဝင်ရောက်လုပ်ကိုင်တော့မှာ မဟုတ်ပါဘူး။ တစ်ယောက် သို့မဟုတ် သုံးယောက်ပေါင်းပြီး ကုမ္ပဏီထောင်ကြမှာပါ။ ကျွန်တော်တို့ Regulatory Body ကို ကျွန်တော်တို့ အစိုးရကသွားနေပြီ ဆိုပေမယ့် သူတို့ဘက်ကတော့ အဆင်သင့်ဖြစ်နေပါပြီ။ ကုမ္ပဏီတွေထောင်ကြပြီး သားတွေ၊ မိန်းမတွေ၊ မြေးတွေနဲ့ စက်တွေ၊ ယန္တရားတွေရှိပြီးသားပါ။ တင်ဒါပြိုင်တာလည်းသူတို့ပဲ။ အမှတ်ပေးတော့လည်းသူတို့ပဲ။ QC စစ်တော့လည်း သူတို့အသိုင်းအဝိုင်းပဲဆိုတဲ့ အကိုကြီး၊ ညီလေးဟာ အခုထက်ထိ အကိုကြီး၊ ညီလေး အခြေအနေတွေ ရှိနေဆဲပါ။ ကျွန်တော်တို့ တင်ဒါပြိုင်တဲ့အခါမှာလည်း ကျွန်တော်တို့ကို ခေါ်ပါတယ်။ လွှတ်တော်ကိုယ်စားလှယ်တွေ ဖိတ်ကြားပြီး ငုတ်တုတ်ထိုင်ခိုင်းပါတယ်။ ပြီးတော့ ဆုံးဖြတ်ချင်တာတွေလည်း ဆုံးဖြတ်သွားတာပါ။ ကုမ္ပဏီအငယ်လေးတွေကိုလည်း အသက်ရှည်စေချင်ပါတယ်။ တိုင်းရင်းသားလုပ်ငန်းရှင် ကုမ္ပဏီတွေ၊ ပြည်သူ့လွှတ်တော်မှာ လွှတ်တော်ကိုယ်စားလှယ်တစ်ဦး ဆွေးနွေးခဲ့သလို တင်ဒါပြိုင်တာနိုင်အောင် ဂိုးတိုင်ကို မရရအောင် ရွှေ့ပေးသလို အရင်ကုမ္ပဏီတွေချည်းပဲ နိုင်နိုင်သွားတာ ဖြစ်သွားပါတယ်။ အဲဒီ အတွက်ကြောင့် ဒီတင်ဒါစနစ်ကို(၁/၂၀၁၇)ကို တိတိကျကျ လိုက်နာစေချင်ပါတယ်။ ကျွန်တော်တို့ ဒေသဟာ ဆိုရင် ရေအပိုင်းရှိတယ်၊ ရေတစ်ဝက် ကုန်းတစ်ဝက်အပိုင်းရှိတယ်၊ ကုန်းပိုင်း ရှိတယ်။ ကျွန်တော်တို့ အဆိုပြုလွှာ တင်ကတည်းက ဘယ်နေရာမှာ RC၊ ဘယ်နေရာမှာ Steel Structure၊ ဘယ်နေရာမှာနံကပ်ဆိုတာ အဆို ပြုလွှာတင်ပါတယ်။ အဲဒီမှာမှ ပြောင်းပြီးပေးလိုက်ရင် ကျွန်တော်တို့ အလွဲတွေ ဖြစ်သွားတတ်ပါတယ်။ ကျွန်တော့ကို Power Point အသုံးပြုခွင့်ပေးပါ။ ကျွန်တော်တို့ ရေထဲမှာ RC များပေးလိုက်ရင် ဘယ်လောက်အများကြီးကုန်မယ်၊ Steel Structure ပေးရင် သံချေးတွေတက်ကုန်မယ်။ ဒီဆောက်လုပ်ရေးလုပ်ငန်းတွေဟာ ကျွန်တော်တို့ ဒေသခံပန်းရန်လက်သမား တွေပ် အကျွမ်းဆုံးပါ။ ကုမ္ပဏီက ဘယ်လိုပဲ လာလာ နောက်ဆုံးတော့ ဒေသခံလက်သမားနဲ့ ပန်းရန်ကိုပဲ ပြန်သုံးရတာပါပဲ။ အဲဒီအတွက်ကြောင့် နောက်ဆုံးအနေနဲ့ ကျွန်တော်တင်ပြချင်တာက။</speech>
<speech type="speaker">ဦးဇော်ဟိန်း တနင်္သာရီတိုင်းဒေသကြီး မဲဆန္ဒနယ်အမှတ်(၇) ဆွေးနွေးဖို့ဖြစ်ပါတယ်။</speech>
<speech><mp id="1259">ဦးဇော်ဟိန်း(မဲဆန္ဒနယ်အမှတ်၇၊ တနင်္သာရီတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကြီးတစ်ရပ်လုံး မင်္ဂလာပါလို့ နှုတ်ခွန်းဆက်သ အပ်ပါတယ်။ ကျွန်တော်ကတော့ တနင်္သာရီတိုင်းဒေသကြီး မဲဆန္ဒနယ်အမှတ်(၇)မှ အမျိုးသားလွှတ်တော် ကိုယ်စားလှယ် ဦးဇော်ဟိန်း ဖြစ်ပါတယ်။ လေးစားအပ်ပါသော နာယကကြီးခင်ဗျာ။ ၂၀၁၇-၂၀၁၈ ခုနှစ်၊ ပညာရေးအဆောက်အဦ ၂,၅၈၀ ခု ရှိခဲ့ပြီး ဘဏ္ဍာရေးနှစ်ကုန်ဆုံးသည့် ၂၀၁၈ ခု၊ မတ်လ ၃ ရက်နေ့အထိ ၁၀၀ ရာခိုင်နှုန်း ပြီးစီးသည့် လုပ်ငန်း ၆၂၂ ခု သာရှိကြောင်း အစီရင်ခံစာအရ တွေ့ရှိရပါတယ်။ တင်ဒါခေါ်ယူမှုလုပ်ငန်းအဆင့်ဆင့် ဆောင်ရွက်ခဲ့တဲ့နေရာမှာ တင်ဒါအတည်ပြုခြင်းနှင့် လုပ်ငန်းအပ်နှံခြင်း၊ သဘောတူစာချုပ် ချုပ်ဆိုခြင်း တို့မှာ မလိုလားအပ်သော နှောင့်နှေးကြန့်ကြာမှုတို့ကြောင့် တည်ဆောက်ရေးလုပ်ငန်းများမှာ နှောင့်နှေးခဲ့ ကြောင်း အစီရင်ခံစာအရ သိရှိရပါတယ်။ လုပ်ငန်းမှာ ခွင့်ပြုရန်ပုံငွေနှင့် လုံလောက်မှုမရှိ၍ ထပ်မံတောင်းခံ မှုမှာ ၆,၄၉၇.၂၃၂ သန်းရှိကြောင်း အစီရင်ခံစာအရသိရှိရပါတယ်။ လုပ်ငန်းတည်ဆောက်မှုများရဲ့ အရည်အသွေး စံချိန်စံညွန်းမပြည့်မီခြင်းဟာ မတော်တဆမှားယွင်းမှုမဟုတ်ဘဲ မတရားအကျိုးအမြတ်ရလိုသော ရည်ရွယ် ချက်ဖြင့် ဆောင်ရွက်ခဲ့ကြောင်း အစီရင်ခံစာအရသိရှိရပါတယ်။ တင်ဒါစနစ်မှာ ဆောင်ရွက်တဲ့နေရာမှာ Black List စာရင်းသွင်းခံထားရတဲ့ ကုမ္ပဏီများဟာ အခြားနာမည်တစ်မျိုးနဲ့ ပြန်လည်လုပ်ဆောင် နေတာကို တနင်္သာရီတိုင်းဒေသကြီးမှာ တွေ့ရှိရပါတယ်။ အဘယ်ကြောင့်အတွက် Black List ကုမ္ပဏီ များဟာ တင်ဒါရရှိပြီး အဘယ်ကဲ့သို့သော ကုမ္ပဏီရဲ့ နောက်ခံ Background နဲ့ ပြည်သူလူထုရဲ့ ဆန္ဒကို လျစ်လျူရှုနေသလဲဆိုတာကို ပြည်သူများ မေးခွန်းထုတ်နေကြပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ ယနေ့်တော်တို့ နိုင်ငံဟာ အခြေခံအဆောက်အအုံများကို တည်ဆောက်နေဆဲကာလ ဖြစ်ပါတယ်။ နိုင်ငံရဲ့ အခြေခံ အဆောက် အအုံများ တည်ဆောက်နေဆဲကာလဖြစ်လို့ ပြည်သူလူထုရဲ့ ပူးပေါင်းပါဝင်မှုဟာ အများကြီး လိုအပ်ပါတယ်။ နိုင်ငံရဲ့ အခြေခံအဆောက်အအုံ တည်ဆောက်ရေးမှာ လူထုပါဝင်မှုအားကောင်းသော NCDD Project ဖြင့် ဆောင်ရွက်ပါက အခြေခံအဆောက်အအုံများ မြန်မြန်ဖြည့်ဆည်းပေးနိုင်မှာဖြစ်ပြီးတော့ နိုင်ငံရဲ့ ဘတ်ဂျက် များလည်း များစွာသက်သာမှာဖြစ်ပါတယ်။ နိုင်ငံတော်ရဲ့ အခြေခံအဆောက်အအုံကို သက်ဆိုင်ရာဝန်ကြီး ဌာနက နည်းပညာပေးပြီး လူထုအခြေပြုစနစ်ဖြင့် တည်ဆောက်မယ်ဆိုရင် နိုင်ငံတော်ရဲ့ အခြေခံအဆောက် အအုံကြီးလည်းပြီး လူထုရဲ့ အရည်အသွေးလည်း တက်ဆိုသလိုမျိုး ပြည်သူလူထုရဲ့ လိုအပ်ချက်ကို ပြည်သူ လူထုအားနဲ့ ပူးပေါင်းဆောင်ရွက်ရတဲ့ စီမံကိန်းဖြစ်လို့ နိုင်ငံတော်မှ ထိုစီမံကိန်းမျိုးကို လုပ်ဆောင်ခြင်း အားဖြင့် ငွေနည်းနည်းနှင့် နိုင်ငံအတွက်အဆောက်အဦများ ပိုမိုတည်ဆောက်နိုင်မှာဖြစ်ကြောင်း တင်ပြရင်း ပညာရေးဝန်ကြီးဌာန၊ အခြေခံပညာဦးစီးဌာန၏ ၂၀၁၇-၂၀၁၈ ဘဏ္ဍာရေးနှစ် တည်ဆောက်ရေးလုပ်ငန်း များ အကောင်အထည်ဖော်မှု ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက် အစီရင်ခံစာ (၆/၂၀၁၈)ကို ဆွေးနွေးအပ်ပါတယ်။ ကျေးဇူးတင်ပါတယ်။</speech>
<speech type="speaker">ဦးဉာဏ်ဟိန်း သံဖြူဇရပ်မဲဆန္ဒနယ်က ဆွေးနွေးဖို့ဖြစ်ပါတယ်။</speech>
<speech><mp id="1511">ဦးဉာဏ်ဟိန်း(သံဖြူဇရပ်မဲဆန္ဒနယ်၊ မွန်ပြည်နယ်)</mp>လေးစားရပါသော လွှတ်တော်နာယက ကြီးနှင့်တကွ ဂုဏ်သရေရှိ ပုဂ္ဂိုလ်များအားလုံး မင်္ဂလာပါ။ ကျွန်တော်ကတော့ မွန်ပြည်နယ် သံဖြူဇရပ် မဲဆန္ဒနယ်ရဲ့ ပြည်သူ့လွှတ်တော်ကိုယ်စားလှယ် ဦးဉာဏ်ဟိန်းဖြစ်ပါတယ်။ နာယကကြီးခင်ဗျာ။ ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာအပိုဒ် ၂၈ အပိုဒ်ခွဲငယ်(ဂ)၊ (ဃ)၊ (င) အကြံပြုချက်များကို ကျွန်တော် အပြည့်အဝထောက်ခံပါတယ်။ အကြောင်းရင်းကတော့ အမှန် လုပ်ဖို့လိုနေတဲ့ လုပ်ထုံးလုပ်နည်းကို ပြုပြင်ပေးနိုင်မှာဖြစ်လို့ ဖြစ်ပါတယ်။ နာယကကြီးခင်ဗျာ။ ယခုကာလသည် ကျွန်တော်တို့က ပါတီစုံဒီမိုကရေစီစနစ်ကို သိမ်မွေ့စွာ ကူးပြောင်းနေတဲ့ကာလဖြစ်ပါတယ်။ ဒီမိုကရေစီစနစ်နဲ့ ကိုက်ညီတဲ့ ဥပဒေ၊ နည်းဥပဒေ၊ အမိန့်၊ ညွှန်ကြားချက် စည်းမျဉ်း၊ စည်းကမ်း၊ လုပ်ထုံးလုပ်နည်းတွေကို ဖော်ထုတ်ဖို့အများကြီး လိုအပ်နေပါတယ်။ လက်ရှိ ကျွန်တော်တို့ အဆောက်အဦတွေ ြီးတာ၊ စံချိန်မမီတာတွေဟာ ဒါကြောင့်လည်းဖြစ်ပါတယ်။ ကျွန်တော်တို့ ကျင့်သုံးနေတဲ့စနစ်သည် ဖွဲ့စည်းပုံအခြေခံဥပဒေပုဒ်မ ၄၄၅ ဖော်ပြချက်အရ ရှေ့ယခင် အုပ်ချုပ်ရေးစနစ်ကို ဆက်ခံလာတာဖြစ်ပါတယ်။ ဒါကိုခေတ်စနစ်နဲ့ကိုက်ညီအောင် ပြင်ဆင်ဖြည့်စွက်ဖို့ကို ပုဒ်မ ၄၄ရ ဖြင့် ပြည်ထောင်စုအစိုးရကို ခုပေးထားကြောင်းကိုလည်း တွေ့ရှိရပါတယ်။ လိုလည်းလိုအပ်တဲ့ အချက်ဖြစ်ပါတယ်။ အခုအကြံပြုသလိုသာ လုပ်ထုံးလုပ်နည်းပြောင်းဖို့အတွက် ညွှန်ကြားပြီးရုံမျှဖြင့် အပိုဒ် ၁၄(ခ)မှာပါတဲ့ တင်ဒါအောင်ကုမ္ပဏီကို လုပ်ငန်းပြီးစီးမှု ငွေချေပေးရာမှာ ကြိုးနီစနစ်ဆန်ဆန် အဆင့်များနေတာကို ဖြုတ်ချသွားနိုင်ပြီးတော့ တည်ဆောက်ချိန်ပိုရသွားမှာကို တွေ့ရှိရပါတယ်။ နာယကကြီးခင်ဗျာ။ တိုင်းပြည်ဖွံ့ဖြိုးတိုးတက်ဖို့အတွက်ကို ကိုယ်ကျင့်တရားကောင်းပြီးတော့ အရည်အချင်းပြည့်ဝတဲ့ ဆောက်လုပ်ရေးကုမ္ပဏီများစွာ လိုအပ်ပါတယ်။ အခုအခါမှာ အင်ဂျင်နီယာဘွဲ့ရတဲ့ နိုင်ငံသား လူငယ်လူလတ်များဟာ သူတို့သင်ယူခဲ့တဲ့ အင်ဂျင်နီယာပညာနဲ့ တိုင်းပြည်အတွက် အသုံးချဖို့၊ အကျိုးရှိဖို့ ပူးပေါင်းပြီးတော့မှ ကုမ္ပဏီတွေထူထောင်လာကြတာကို တွေ့ရှိရပါတယ်။ သူတို့တတွေဟာ လုပ်ငန်းတစ်ခုစာပဲ ရင်းနှီးငွေရှိပြီးတော့ တင်ဒါနှစ်ခုစာ အောင်တဲ့အခါမှာ အဲဒီလိုဆောက်လုပ်ရေးကုမ္ပဏီ ငယ်များအတွက် ထေုတ်ယူနိုင်မှသာလျှင် ်ဆောက်ချိန် ပိုရတာဖြစ်ပါတယ်။ အခု အကြံပြုချက်သည် SME လုပ်ငန်းကို ဖွံ့ဖြိုးတိုးတက်အောင်ပြုနိုင်တာကိုလည်း တွေ့ရှိရပါတယ်။ နာယကကြီးခင်ဗျာ။ ကျွန်တော့အနေနဲ့ ဖြည့်စွက်အကြံပြုချင်တာက (၁) မရိုးမသားစည်းကမ်း ပျက်တဲ့ကုမ္ပဏီကို အရေးယူသလို အဲဒီလိုဆောင်ရွက်နိုင်ဖို့အတွက် ဝိုင်းဝန်းဖုံးဖိပေးနေတဲ့ အကျင့်ပျက်တဲ့ ဝန်ထမ်းတွေကိုလည်း အရေးယူဖို့လိုပါတယ်။ ၂၀၁၆-၂၀၁ရ ဘတ်ဂျက်ကာလမှာ ဧပြီလ ၈ ရက်နေ့ ကျွန်တော်ရယ်၊ မွန်ပြည်နယ် လွှတ်တော်ဥက္ကဋ္ဌနဲ့ မြို့နယ်အုပ်ချုပ်မှူးအပါအဝင် မြို့ပေါ်ရှိကျောင်း တစ်ကျောင်းကိုစစ်ဆေးတဲ့အခါ ပြင်ဆင်မှုလုပ်ငန်းအတွက် နောက်တိုးဘတ်ဂျက် ချထားသော်ငြားလည်းပဲ လုပ်ငန်းရရှိတဲ့ကုမ္ပဏီဟာ BQ လည်းမဆွဲထားပါဘူး။ မျက်နှာကျက်ရိုက်ဖို့သစ်ကို သစ်တိုသားတွေသုံးဖို့ ပြင်ဆင်ထားတာ၊ လုပ်ငန်းမစရသေးတာကို တွေ့ရပါတယ်။ ကျွန်တော်တို့ Over Sight လုပ်တဲ့အခါမှာ ဆိုင်ရာဝန်ကြီးဌာနက ပဏာမစစ်ဆေးပြီးတော့ အစီရင်ခံစာမှာ လွှတ်တော်ဥက္ကဋ္ဌခရီးစဉ် မှတ်တမ်းကြီးရှိနေ ပါလျက်နဲ့ လုပ်ငန်းသည် မတ်လ ၂၆ ရက်မှာ အပြီးသတ်နိုင်ထားကြောင်း တွေ့ရှိရလို့ ဖုံးကွယ်ဖော်ပြထား တာကိုတွေ့ရှိရပါတယ်။ ကျွန်တော့သဘောထားမှတ်ချက်ကို တောင်းလာတဲ့အခါမှာ ပဏာမစစ်ဆေးမှုမှာ ဖုံးကွယ်အစီရင်ခံပေးတဲ့အဖွဲ့ကိုပါ အရေးယူဖို့ ကျွန်တော် ပြန်ကြားလိုက်ပါတယ်။ DE စစ်ဆေးမှုဆက်လုပ် သော်လည်းပဲ ဘယ်လိုဆောင်ရွက်သွားတယ်ဆိုတာတော့ နောက်ထပ်မသိရတော့ပါဘူး။ တည်ထောင်တဲ့သူနဲ့ ပိုင်ရှင်ကတော့ ကရင်ပြည်နယ်ဘက်မှာ သွားလုပ်စားနေတာ တွေ့ရပါတယ်။ အဲဒီတော့ ကရင်ပြည်နယ်ကျောင်းတွေကတော့ သစ်တိုသားတွေနဲ့ မျက်နှာကျက်အရိုက်ခံရဖို့ သေချာသွားပါပြီ။ နံပါတ်(၂) အကြံပြုချင်တာကတော့ လုပ်ပေးနိုင်မယ်ဆိုရင် မြို့နယ်စီမံကိန်းရုံးတိုင်းကို ဆိုင်ရာ ဝန်ကြီးဌာနက လုပ်ငန်းစာရင်း ပို့ထားပေးစေချင်ပါတယ်။ လုပ်ငန်းလမ်းညွှန်ဆိုင်းဘုတ်များကိုလည်းပဲ ဖိဖိစီးစီးဖော်ပြ စိုက်ထူပေးစေချင်ပါတယ်။ လုပ်ငန်းနှင့်ဆိုင်တဲ့ BQ, BP တွေကို လုပ်ငန်းခွင်မှာထားပေး ခြင်းများဆောင်ရွက်ရန် ညွှန်ကြားပေးပါ။ ဒီမိုကရေစီစနစ်နဲ့ ညီတဲ့လူထုက ပူးပေါင်းပံ့ပိုးမှုရစေဖို့ ဖြစ်ပါတယ်။ လူထုပိုင်ငွေနဲ့လုပ်တဲ့ အဆောက်အဦီးဖို့၊ အရည်အချင်းမီဖို့ စေတနာပါသူ ပြည်သူ လူထုဖြင့် အဖွဲ့ငယ်များဖွဲ့ဖို့ စောင့်ကြည့်ပံ့ပိုးဖို့ ကျွန်တော်တို့ လွှတ်တော်ကိုယ်စားလှယ်ရုံးက ဆောင်ရွက် နိုင်ဖို့ဖြစ်ပါတယ်။ ဒီလိုဒေသခံများ ပါဝင်မှုရှိဖို့ လမ်းဖွင့်ပေးခြင်း ဆောင်ရွက်နိုင်တဲ့အတွက်ကြောင့် ဒီနှစ် ဆောက်လုပ်ရေးကကိုင်တဲ့ ကျိုက္ခမီစံကိုက်ဆေးရုံရဲ့ ဝန်ထမ်းအိမ်ရာကို ီးဖို့နဲ့ စံချိန်မီဖို့ ဆိုင်ရာ အင်ဂျင်နီယာချုပ်နဲ့ ကျွန်တော်တို့ ပေါင်းစပ်ညှိနှိုင်းပေးနိုင်ခဲ့တာ သာဓကရှိပါတယ်။ နံပါတ်(၃)အကြံပြုချင်တာက ထိပ်တန်းဝန်ထမ်းအကြီးအကဲများ ဒေသဆင်းစစ်ဆေးမှုကို ဘတ်ဂျက် ပိတ်တဲ့ကာလနီး တစ်လအလိုမှ စစ်ဆေးမယ့်အစား တင်ဒါပြည့်ဖို့င် ၃ လအလိုလောက်မှာ စစ်ဆေးပေးဖို့အတွက်ကို အကြံပြုလိုပါတယ်။ ကိုယ့်လူကို တင်ဒါမပစ်ဘဲနဲ့ အလုပ်ရစေဖို့ဆိုတဲ့ စွပ်စွဲမှုကို ရှောင်ရှားစေနိုင်ဖို့အတွက်ဖြစ်ပါကြောင်း လေးစားစွာတင်ပြလျက် နိဂုံးချုပ်အပ်ပါတယ်။ အားလုံး ကိုယ်စိတ် နှစ်ဖြာ ကျန်းမာချမ်းသာကြပါစေ။</speech>
<speech type="speaker">ဦးတင်ကိုကိုဦး(ခေါ်)အတွတ် ဘီးလင်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1517">ဦးတင်ကိုကိုဦး(ခေါ်)အတွတ်(ဘီးလင်းမဲဆန္ဒနယ်၊ မွန်ပြည်နယ်)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော်ကိုယ်စားလှယ်များ၊ ကြွရောက် လာသော ဝန်ကြီးများနဲ့တကွ ဧည့်သည်တော်များအားလုံး မင်္ဂလာပါ။ ကျွန်တော်ကတော့ မွန်ပြည်နယ်၊ ဘီးလင်းမဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးတင်ကိုကိုဦး ဖြစ်ပါတယ်။ အခြေခံပညာ ဦးစီးဌာနရဲ့ ၂၀၁၇-၂၀၁၈ ဘဏ္ဍာရေးနှစ် တည်ဆောက်ရေးလုပ်ငန်းများနှင့် ပတ်သက်ပြီးတော့ ပြည်သူ့ ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက်အစီရင်ခံစာ အမှတ်စဉ် (၆/၂၀၁၈) အပေါ်မှာ ထောက်ခံအကြံပြု ဆွေးနွေးသွားမှာ ဖြစ်ပါတယ်။ နာယကကြီးခင်ဗျာ။ ကျွန်တော့ကို Power Point အသုံးပြုခွင့်ပေးပါ။ ဒါကကျွန်တော်တို့ ၂၀၁ရ ခုနှစ်၊ ဧပြီလ ၁၀ ရက်နေ့မှာ နိုင်ငံတော်သမ္မတရုံးကနေပြီးတော့ ညွှန်ကြားချက် အမှတ် (၁/၂၀၁၇) ကို ထုတ်ပြန်ခဲ့တာ ဖြစ်ပါတယ်။ ဒါကတော့ ဒီထုတ်ပြန်ခဲ့ရခြင်းအကြောင်းရင်းရဲ့ ရည်ရွယ်ချက်နဲ့ လုပ်ထုံးလုပ်နည်းတွေကို ဖော်ပြ ထားခြင်းဖြစ်ပါတယ်။ အရှေ့က ကိုယ်စားလှယ်တွေလည်း ပြောသွားပြီဖြစ်တဲ့အတွက်ကြောင့် ကျွန်တော် ကျော်သွားလိုက်ပါမယ်။ ဒါကဝန်ကြီးဌာနတွေက ဆောက်လုပ်ရေးလုပ်တဲ့ အခါကျရင် လိုက်နာကျင့်သုံးရမယ့် လုပ်ငန်း လမ်းညွှန် ဖြစ်ပါတယ်။ ဒီနေရာမှာ စုစုပေါင်း လုပ်ငန်းတန်ဖိုး ၁၀ သန်းတိတိနှင့် အထက်ကျော်တဲ့ လုပ်ငန်း တွေကို တင်ဒါခေါ်ယူ၍ ဆောင်ရွက်ရမည်ဆိုတာ အတိအလင်း ဖော်ပြထားတာ ဖြစ်ပါတယ်။ ပြည်သူ့ငွေစာရင်းပူးပေါင်းကော်မတီရဲ့ တွေ့ရှိချက်မှာတော့ ကျွန်တော်တို့ တင်ဒါခေါ်ထားတဲ့၊ အပ်နှံ တဲ့လုပ်ငန်းက ၂,၆၆၃ ခု၊ အဲဒီမှာ ဌာနကနေပြီးတော့ တာဝန်ယူဆောင်ရွက်နေတဲ့လုပ်ငန်း ၁၃၆ ခု ရှိတယ်လို့ ဖော်ပြထားပါတယ်။ အဲဒီမှာမှတစ်ခါ ဌာနကတာဝန်ယူဆောင်ရွက်မယ့် လုပ်ငန်းတွေအတွက်ကို အဆောက် အဦအထူးအဖွဲ့ဆိုပြီးတော့ ၆ ဖွဲ့ကနေ ၁၆ ဖွဲ့အထိ တိုးမြှင့်ဖွဲ့စည်းဆောင်ရွက်ခဲ့တာ ရှိပါတယ်။ အဲဒီတော့ ဒါဟာ စောစောတုန်းက ကျွန်တော်အရှေ့မှာပြခဲ့တဲ့ (၁/၂၀၁၇)ရဲ့ လမ်းညွှန်ချက် အတိုင်းမဟုတ်တဲ့ အတွက်ကြောင့် ဒါကို ဘယ်လိုဆောင်ရွက်ခွင့်ရတာလဲဆိုတာကို ရှင်းပြပေးစေလိုပါတယ်။ သက်ဆိုင်ရာ ဝန်ကြီးဌာနအနေနဲ့ ရှင်းပြပေးဖို့လည်းလိုပါတယ်။ ဒါကတော့ ကျွန်တော်တို့ ဘတ်ဂျက်ကို အခြေခံပညာဦးစီးဌာနကနေပြီးတော့ အဆောက်အဦ ဦးစီးဌာနကို ၂၀၁ရ ခုနှစ် ၆ လပိုင်းမှာ ကြို တင်ပေးချေခဲ့တာပါ။ အဲဒီမှာ စာချုပ်ချုပ်တဲ့အခြေအနေကို ကြည့်တဲ့အခါကျတော့ ပြည်နယ်နဲ့ တိုင်းဒေသကြီးတွေမှာ စာချုပ်ချုပ်တဲ့ြည့်တော့ အနည်းဆုံး ကျွန်တော်တို့ ဘတ်ဂျက်ခွင့်ပြုတဲ့၈ လလောက်အထိကြာမှ စာချုပ်ချုပ်ဆိုနိုင်တာ တွေ့ရပါတယ်။ အဲဒီတော့ ကျွန်တော်တို့ မွန်ပြည်နယ်အနေနဲ့ပြောမယ်ဆိုရင် ကျွန်တော်တို့ မွန်ပြည်နယ်၊ ကရင် ပြည်နယ်၊ တနင်္သာရီတိုင်းဆိုတာ မိုးများတဲ့ဒေသဖြစ်ပါတယ်။ အဲဒီအခါကျတော့ အခုလာမယ့် ဘတ်ဂျက်နှစ်နဲ့ ဆိုရင် ၈ လကို ပေါင်းလိုက်တဲ့အခါကျရင် ကျွန်တော်တို့က မေကိုရောက်နေပါပြီ။ ဒါဆိုရင် ဒီအတိုင်းသာ ကြာမယ်ဆိုရင်တော့ ကျွန်တော်တို့ဆီက ဆောက်လုပ်ရေးကိစ္စတွေအတွက် အများကြီး အနှောင့်အယှက် ဖြစ်မှာပါ။ အဆင်ပြေမှာမဟုတ်ပါဘူး။ ဒါကြောင့် ဒီဥစ္စာကို ကြိုတင်ပြင်ဆင်ပေးစေလိုပါတယ်။ ဒီမှာတော့ ကျွန်တော်တို့က ဆောက်လုပ်ရေးတင်ဒါတွေရရှိတဲ့ ကုမ္ပဏီတွေကနေပြီး သူတို့ရဲ့ ပြီးစီးကြောင်းကို လုပ်ငန်းပြီးစီးမှုအတွက် ငွေပေးချေတဲ့အခါကျရင် ၅ ခါ သူတို့က ထုတ်ရပါတယ်။ ၂၊ ၂၊ ၂၊ အကက က တစ်ခါတိုင်း အခါတစ်ခါတိုင်းအတွက် ၆ ဆင့်ရှိတယ်ဆိုတော့ ဒီနေရာမှာ တစ်ဖက်က ကုမ္ပဏီတွေ အတွက် ဘယ်လောက်အခက်အခဲ ဖြစ်မလဲဆိုတဲ့ဟာလည်း စဉ်းစားလို့ရပါတယ်။ ဒီအခြေအနေက ဘာလဲဆိုတော့ ကြိုးနီစနစ်ဖြစ်ပြီးတော့ လာဘ်ပေးလာဘ်ယူကိုဖြစ်စေတဲ့ အခြေအနေ တစ်ခုဖြစ်ပါတယ်။ ဒါကတော့ ကျွန်တော်တို့ တင်ဒါအမှတ်ပေးတဲ့စနစ်ပါ။ တင်ဒါအမှတ်ပေးတဲ့စနစ်ကို ကြည့်ရင်တော့ ကျွန်တော်တို့ အဲဒီမှာ အပေါ်မှာ ၇၀ ဖြစ်ပြီးတော့ အောက်မှာ ၂ရ ဖြစ်တဲ့အတွက်ကြောင့် အဲဒီမှာ ၃ မှတ် ပျောက်နေပါတယ် ပထမဆုံး။ ၁၀၀ အပြည့်မဟုတ်နေပါဘူး။ အဲဒီမှာမှ ကျွန်တော်တို့ ကုမ္ပဏီကို အမှတ်တွက်တဲ့ အခါကျတော့ ကုမ္ပဏီအနေနဲ့ အထွေထွေအတွေ့အကြုံများဆိုတာ ၂၅ မှတ် ပေးထားပါတယ်။ အဲဒီတော့ ကျွန်တော်တို့ ကုမ္ပဏီဟာ အထွေထွေအတွေ့အကြုံဆိုတာ ဘယ်လိုအတွေ့အကြုံမျိုး တွေလဲ။ အခု ပြည်နယ်နဲ့ တိုင်းဒေသကြီးတွေမှာ အခုကိုယ်စားလှယ်အသီးသီးက ဆွေးနွေးသွားတဲ့ဆီမှာလည်း ရှိပါတယ်။ အရည်အသွေးမပြည့်တဲ့ ကုမ္ပဏီတွေရှိတယ်။ ဒါဆိုအရည်အသွေးမပြည့်တဲ့ ကုမ္ပဏီတွေကရော ဒီနေရာမှာ အထွေထွေအတွေ့အကြုံထဲမှာပါလား။ ပြည်နယ်နဲ့ တိုင်းအသီးသီးဟာ အဲဒီလို စောစောတုန်းက ကိုယ်စားလှယ်ပြောသွားတဲ့ဆီမှာလည်း ရှိပါတယ်။ အရည်အသွေးမပြည့်တဲ့ ကုမ္ပဏီက တခြားပြည်နယ်ကို ပြန်သုံးသပ်ဖို့လိုပါတယ်။ ကုမ္ပဏီဆိုတာ ကောင်းဖို့လိုတာလား။ ဟောင်းဖို့လိုတာလားဆိုတာ ရှိပါတယ်။ အခုကတော့ ဟောင်းရင်ကိုပဲ အမှတ်ရနေပါပြီ။ ကုမ္ပဏီအသစ်တွေရဲ့ အခွင့်အရေးကတော့ လျော့နည်း နေပါတယ်။ နောက်တစ်ခုတော့ အင်ဂျင်နီယာတွေရဲ့ အရည်အချင်းနဲ့ လုပ်ငန်းအတွေ့အကြုံပါ။ နံပါတ်(၃)က အင်ဂျင်နီယာတွေရဲ့ လုပ်ငန်းအတွေ့အကြုံ အတွက် ၂၅ မှတ်ပေးထားပါတယ်။ ကျိန်းသေတာတစ်ခုက အဲဒီအင်ဂျင်နီယာတစ်ယောက် ကျွမ်းကျင်ပြီဆိုရင်တော့ ကျွန်တော်တို့က အပေါ်က နံပါတ်(၂)ဖြစ်တဲ့ အခြေခံကျွမ်းကျင်မှုဆိုင်ရာဆိုတဲ့ အမှတ် ၂၀ လည်း ရမှာဖြစ်သလို အောက်က ၄ ချက်မှာပါတဲ့ အမှတ်(၂) လုပ်ငန်း၏ အသေးစိတ်အစီအစဉ်ရဲ့ လုပ်ငန်းစီမံချက်ရေးဆွဲမှုဆိုတဲ့ ၅ မှတ်လည်း ရမှာဖြစ်ပါတယ်။ အဲဒီအတွက်ကြောင့် အင်ဂျင်နီယာတစ်ယောက် ကောင်းကောင်းရှိတာနဲ့ကို ကျွန်တော်တို့က အမှတ် ၅၀ ဖြစ်နေပါပြီ။ တင်ဒါအောင်ဖို့က တစ်ဝက်ကျိန်းသေသွားပါပြီ။ အဲဒီအခါကျတော့ ဒီအင်ဂျင်နီယာရဲ့ တာဝန်ခံမှုကိုရော ဘယ်လိုဆန်းစစ်လဲဆိုတာက အရေးကြီးပါတယ်။ တာဝန်ခံမှု ရှိစေလိုပါတယ်။ နောက်ဆုံးတစ်ခုကတော့ ကျွန်တော် ဘာပြောချင်တာလဲဆိုတော့ တင်ဒါကုမ္ပဏီတွေရဲ့ တန်ဖိုးထား မှုပါ။ တန်ဖိုးထားမှုက ဘာကိုပြောတာလဲဆိုတော့ အခုမြေပြင်ကို ကျွန်တော်တို့ တကယ့် တကယ် သွားပြီဆို မတွေ့ရတာက BP, BQ မပြည့်စုံတာနဲ့ လုပ်ငန်းခွင်မှာ အင်ဂျင်နီယာမရှိတာ၊ ဖွဲ့စည်းပုံ အပြည့်မရှိတာပါ။ ဒါပေမယ့် အဲဒီ ၂ ခုက ၁၀ မှတ်ပဲရှိပါတယ်။ အဲဒီတော့ အရေးအကြီးဆုံးအောက်မှာ လုပ်နေတဲ့ ၂ ခုက အဲဒီ ၁၀ မှတ်ဟာ မလုပ်ဘူးဆိုရင် ၉၀ ကျန်ပါသေးတယ်။ ဒီအခြေအနေတစ်ခုက တင်ဒါကော်မတီက လုပ်ငန်းကို ဘယ်လောက်တန်ဖိုးထားလဲ ဆိုတဲ့အပေါ်မှာလည်း မူတည်ပါတယ်။ အဲဒီတော့ ကျွန်တော် ဒီလောက်ပဲ အကြံပြု ဆွေးနွေးရင်း နိဂုံးချုပ်လိုက်ရပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးတင်အောင်ထွန်း မကွေးတိုင်းဒေသကြီး မဲဆန္ဒနယ်အမှတ်(၅) ဆွေးနွေးဖို့ဖြစ်ပါတယ်။</speech>
<speech><mp id="1279">ဦးတင်အောင်ထွန်း(မဲဆန္ဒနယ်အမှတ်-၅၊ မကွေးတိုင်းဒေသကြီး)</mp>လေးစားအပ်တဲ့ ပြည်ထောင်စု လွှတ်တော် နာယကနဲ့ ပြည်ထောင်စုလွှတ်တော်ကိုယ်စားလှယ်များ၊ ဧည့်သည်တော်များ အားလုံးမင်္ဂလာပါ။ ကျွန်တော်က မကွေးတိုင်းဒေသကြီး၊ မဲဆန္ဒနယ်အမှတ်(၅) အမျိုးသားလွှတ်တော် ကိုယ်စားလှယ် ဦးတင်အောင်ထွန်းပါ။ ကျွန်တော့အနေနဲ့ ပညာရေးဝန်ကြီးဌာန၊ အခြေခံပညာဦးစီးဌာနရဲ့ ၂၀၁၇-၂၀၁၈ ဘဏ္ဍာရေးနှစ်၊ တည်ဆောက်ရေးလုပ်ငန်းများ အကောင်အထည်ဖော်ဆောင်ရွက်နိုင်မှု အခြေအနေနဲ့စပ်လျဉ်း၍ ပြည်သူ့ ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့်သဘောထားမှတ်ချက် အစီရင်ခံစာ အမှတ်စဉ် (၆/၂၀၁၈) အပေါ် ဆွေးနွေးရာမှာ ပထမဦးဆုံး ပြည်သူ့ငွေစာရင်းပူးပေါင်းကော်မတီရဲ့ တည်ဆောက်ပြီးလုပ်ငန်းရပ်များ အပေါ် လွဲမှားနေတဲ့အချက်များ၊ လိုအပ်ချက်များကို လေ့လာဖော်ထုတ်ပြီး ပြုပြင်ဆောင်ရွက်သင့်တဲ့ သဘောထား မှတ်ချက်များကို ပြည်ထောင်စုလွှတ်တော်သို့ အစီရင်ခံတင်ပြနိုင်ခြင်းအပေါ် ဂုဏ်ယူမိပါတယ်။ လေးစားအပ်တဲ့ ပြည်ထောင်စုလွှတ်တော် နာယကနဲ့ ပြည်ထောင်စုလွှတ်တော် ကိုယ်စားလှယ်များ ခင်ဗျား။ အစီရင်ခံစာရဲ့ အပိုဒ် ၁၃ အမှန်တကယ် ဆောင်ရွက်ပြီးစီးမှုနှင့် လုပ်ငန်းတန်ဖိုးပေးချေမှုနဲ့အပိုဒ် ၁၈ စီမံကိန်းစိစစ်ရေးနှင့် တိုးတက်မှုအစီရင်ခံရေးဦးစီးဌာန၏ စစ်ဆေးတွေ့ရှိချက် အပိုင်းတို့ဟာ အဆောက်အဦ တည်ဆောက်ရေးလုပ်ငန်းများမှာ မှန်မှန်ကန်ကန် ဆောင်ရွက်ပြီးစီးဖို့အတွက် အရေးကြီးတဲ့လုပ်ငန်းစဉ် ဖြစ်တယ်လို့ပဲ မြင်မိပါတယ်။ ဆောက်လုပ်ရေးတင်ဒါလုပ်ငန်းစဉ် ပြီးစီးမှုနောက်ကျတဲ့နေရာမှာ တိုးပေးဖို့လိုအပ်တဲ့ ခိုင်လုံတဲ့ အကြောင်းပြချက်မရှိဘဲ လုပ်ငန်းဆောင်ရွက်ချိန် ထပ်တိုးပေးခြင်းများ မရှိစေရန် စိစစ်ပြီးမှ ိုးပေးရန်လိုသလို ထပ်တိုးပေးထားတဲ့်တဲ့တိုင်အောင် လုပ်ငန်း မပြီးပြတ်တာ၊ ိုးပေးဖို့မပြောဘဲ ြာမြင့်တာတွေကို ဘယ်လိုစိစစ် အရေးယူမလဲ ဆိုတာကိုလည်း အစီရင်ခံစာမှာ သုံးသပ်ဖော်ပြပေးရင် ပိုပြီးကောင်းမယ်လို့ မြင်မိပါတယ်။ လက်တွေ့ နယ်ပယ်မှာ အဆိုးဆုံးဖြစ်နေတာက မူလက နှစ်ဆက်လုပ်ငန်းမဟုတ်ဘဲ နှစ် ဆက်ကြာမြင့်နေတာ၊ လုပ်ငန်းကို အပြီးသတ်အောင်မဆောင်ရွက်ဘဲ ပစ်ထားခဲ့တာတွေအထိ ဖြစ်နေပါတယ်။ ကျွန်တော့ရဲ့ မဲဆန္ဒနယ်တစ်နယ်ဖြစ်တဲ့ မင်းဘူးမြို့မှာဆိုရင် အမှတ်(၁) အခြေခံပညာအထက်တန်း ကျောင်း အကြီးစားပြင်ဆင်မှုမှာတောင် လုပ်ငန်းဆောင်ရွက်တဲ့ ကုမ္ပဏီက နှစ် ဆက်ကြာမြင့်ခဲ့ပေမယ့် အခုထိ မပြီးပြတ်သေးတာကိုတွေ့ရပါတယ်။ ကြီးကြပ်စစ်ဆေးတဲ့သူတွေမှာလည်း တာဝန်ရှိပါတယ်။ ပြင်ဆင်ပြီးတဲ့ အစိတ်အပိုင်းတွေကလည်း အရည်အသွေးမကောင်းပါဘူး။ တင်ဒါကို ဘယ်လိုပုံစံနဲ့ ရရှိလာမှန်းမသိရတဲ့ သစ္စာကျော်ကုမ္ပဏီဟာ ၂၀၁၆-၂၀၁ရ ဘဏ္ဍာရေးနှစ်အတွင်း မင်းဘူး အ.ထ.က(၁) ၂၇၀ ပေ၊ ၁၃ရ ပေ သစ်သားအုတ်ညှပ် နှစ်ထပ်ကျောင်းဆောင် အကြီးစားပြင်ဆင်ခြင်းအတွက် ငွေကျပ် ၄၁.၇၉ သန်းနဲ့ လုပ်ငန်းဆောင်ရွက်တာ အခုချိန်အထိမပြီးစီးသေးတာ ဖြစ်ပါတယ်။ ကုမ္ပဏီကို ဆက်သွယ် ရမယ့် ဖုန်းတွေကိုခေါ်ရင် တပ်ဆင်ထားခြင်းမရှိပါ၊ စက်ပိတ်ထားပါသည်တို့သာ ဖြစ်နေပြီး ဆက်သွယ်မရ တော့တာကိုလည်း သိရပါတယ်။ အခွန်ရုံးကို ဝင်ငွေခွန် ၂ ရာခိုင်နှုန်း၊ ကုန်သွယ်လုပ်ငန်းခွန် ၅ ရာခိုင်နှုန်း ပေးသွင်းဖို့တောင် ကျန်ရှိနေတယ်လို့ သိရပါတယ်။ အမှန်တကယ်တော့ ဒီကျောင်းကြီးဟာ အဲဒီလောက် အကြီးစားပြင်ဆင်ဖို့လည်း မလိုအပ်ခဲ့ပါဘူး။ လွှတ်တော်ကိုယ်စားလှယ်တွေ၊ သက်ဆိုင်တဲ့ ဌာနဆိုင်ရာတွေနဲ့ ကွင်းဆင်းစိစစ်ထားတာပါ။ ဒါကို ဝန်ကြီးချုပ်နဲ့ စိုက်/မွေးဝန်ကြီးခရီးစဉ် တင်ပြလွှာဆိုပြီး သစ္စာကျော်ကုမ္ပဏီက မန်နေဂျင်းဒါရိုက်တာက ကျောင်းအစည်းအဝေးမှာ ဒါတွေ ဒါတွေ ပြင်ရမယ်ပြောပြီး ပြောတဲ့အတိုင်း ပြင်ဆင်ခွင့်ကို အဲဒီကုမ္ပဏီက ရသွားတာဖြစ်ပါတယ်။ လုပ်ငန်းစဆောင်ရွက်စဉ်ကတည်းက တာဝန်ယူမှု၊ တာဝန်ခံမှု မရှိတာတွေ့ရလို့ ကျောင်းမှာအစည်းအဝေးခေါ်ပြီး ကျွန်တော်ကိုယ်တိုင် ညှိနှိုင်းခဲ့ရပါသေးတယ်။ အဲဒီမှာ တွေ့ရတာက ရပ်ကွက်အုပ်ချုပ်ရေးမှူးကအစ ကုန်ကျမှုစာရင်းတွက်ချက်ပေးတယ်ဆိုတဲ့ ဌာနဆိုင်ရာတွေအဆုံး အမှန် ပြင်ဆင်ဖို့ လို မလိုဆိုတာ ကျောင်းကိုတစ်ခါမှလာမကြည့်ဘဲ ထောက်ခံတွက်ချက်ပေးလိုက်ကြတာပါပဲ။ တိုင်းပြည်ရဲ့ အခွန်ဘဏ္ဍာငွေတွေကို ထင်သလိုဆောင်ရွက် သုံးစွဲနေကြပါတယ်။ ဒီလုပ်ငန်းစဉ်မှာ ဆိုရင် ဒီလောက်ပြင်ဆင်ဖို့မလိုအပ်တဲ့ အခြေအနေမှာ ဘာဖြစ်လို့သက်ဆိုင်တဲ့အစိုးရအဖွဲ့က ခွင့်ပြုပေးရတာလဲ။ ဒီကုမ္ပဏီကို ဘယ်လိုတင်ဒါချထားပေးလိုက်တာလဲ။ အခုလိုကုမ္ပဏီက နှစ် ဆက်ကြာလာတာတောင် လုပ်ငန်းပြီးပြတ်အောင် မဆောင်ရွက်ဘဲ ဆက်သွယ်မရဖြစ်ရတာ ဘယ်လိုအရေးယူကြမလဲဆိုတဲ့ မေးခွန်း ထုတ်စရာတွေ ဖြစ်လာပါတယ်။ ဒါပေမယ့်လည်း ပြီးခဲ့တဲ့ ၄-၈-၂၀၁၈ စနေနေ့က ပညာရေးဝန်ကြီးဌာန၊ ပြည်ထောင်စုဝန်ကြီးနဲ့ မကွေးတိုင်းဒေသကြီးဝန်ကြီးချုပ်တို့ မင်းဘူး အ.ထ.က(၁)ကို ဝင်ရောက် သွားတာသိတဲ့အတွက် ဒီကိစ္စပြီးပြတ် အဆင်ပြေသွားပြီလို့ ယုံကြည်ပါတယ်။ ဒါကြောင့် ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာ(၆/၂၀၁၈) အပိုဒ် ၃၂၊ အပိုဒ် ၃၃ တို့ အတိုင်း သတ်မှတ်အရည်အချင်း ပျက်ယွင်းသည့် ပြည်သူ့ဘဏ္ဍာငွေဆုံးရှုံးစေသော ကုမ္ပဏီနဲ့ တာဝန်ရှိသူ များကို ထိရောက်စွာ အရေးယူနိုင်ပါစေလို့ ဆန္ဒပြုလိုက်ပါတယ်။ အားလုံးကိုကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အထက်ပါအစီရင်ခံစာနဲ့ စပ်လျဉ်းပြီး ဆွေးနွေးဖို့ကျန်ရှိတဲ့ လွှတ်တော်ကိုယ်စားလှယ်များအနေနဲ့ မနက်ဖြန်မှာ ဆက်လက်ဆွေးနွေးကြဖို့ လျာထား ပါကြောင်း ကြေညာပါတယ်။</speech>
</report>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး နဝမနေ့ ရပ်နားကြောင်းနှင့် ဒသမနေ့ ကျင်းပမည့် နေ့ရက်နှင့် ကြေညာခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နဝမပုံမှန် အစည်းအဝေး နဝမနေ့ အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေးရဲ့ ဒသမနေ့ကို မနက်ဖြန် ၂၀၁၈ ခုနှစ်၊ သြဂုတ်လ ၁၆ ရက် (ကြာသပတေးနေ့) နံနက် ၁၀ နာရီ ကျင်းပပြုလုပ်မည်ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">ပြည်ထောင်စုလွှတ်တော် ကိုယ်စားလှယ်များအားလုံး ထွက်ခွာ နိုင်ပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေး နဝမနေ့ အစည်းအဝေးကို မွန်းလွဲ ၁၄:၃၅ နာရီတွင် ရပ်နားပါသည်။</speech>
</postface>
</transcript>
</doc>
