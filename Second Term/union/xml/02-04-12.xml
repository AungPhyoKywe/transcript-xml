<doc>
<docinfo>
<docno>02-04-12.xml</docno>
<pdf>02-04-12.pdf</pdf>
<term value="02">ဒုတိယအကြိမ်</term>
<session value="04" />
<sittingday value="12" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေး (၁၂)ရက်မြောက်နေ့မှတ်တမ်း</title>
<date>၁၃၇၈ ခုနှစ်၊ တပေါင်းလဆန်း ၉ ရက် (၂၀၁ရ ခုနှစ်၊ မတ်လ ၆ ရက်)(တနင်္လာနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် စတုတ္ထပုံမှန်အစည်းအဝေး (၁၂)ရက်မြောက်နေ့ကို နံနက် ၁၀:ဝဝ နာရီင်ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေးရဲ့ (၁၂)ရက်မြောက်နေ့ အစီအစဉ်စတင်ပါတော့မယ်။ ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါ။</speech>
<speech type="mc">အားလုံးထိုင်နိုင်ကြပါပြီ ခင်ဗျား။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေး (၁၂)ရက်မြောက်နေ့မှာ ပြည်ထောင်စု လွှတ်တော်ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စုလွှတ်တော်ကိုယ်စားလှယ်ဦးရေ စုစုပေါင်း ၆၄ရ ဦးရှိပြီး ဒီကနေ့ အစည်းအဝေးကို ၅၈၄ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၉၀.၂၆ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် (၁၂)ရက်မြောက်နေ့ အစည်းအဝေး အစီအစဉ်ကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေး (၁၂)ရက်မြောက်နေ့အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေထားတဲ့ အတိုင်း ဆက်လက်ဆောင်ရွက်ပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များ ခွင့်ပန်ကြားခြင်းနှင့် အစည်းအဝေးတက်ရောက်မှု အခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄)ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော်ကိုယ်စားလှယ်များအတွက် ပြည်ထောင်စုလွှတ်တော်ကိုယ်စားလှယ်များ စိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="852">ဦးမင်းဦး(အတွင်းရေးမှူး၊ ကိုယ်စားလှယ်များစိစစ်ရေးကော်မတီ)</mp>လေးစားအပ်ပါတဲ့ ပြည်ထောင်စုလွှတ်တော် နာယကကြီးခင်ဗျား။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စု လွှတ်တော်စတုတ္ထပုံမှန်အစည်းအဝေး (၁၂)ရက်မြောက်နေ့ ၆-၃-၂၀၁ရ ရက်နေ့မှာ အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား ပဲခူးတိုင်းဒေသကြီး မဲဆန္ဒနယ်အမှတ်(၆)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော်ကိုယ်စားလှယ်များ စိစစ်ရေးကော်မတီ အတွင်းရေးမှူးဖြစ်သူ ကျွန်တော် ဦးမင်းဦးက ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော်ကိုယ်စားလှယ်များမှာ - - ဦးဂျီဖုန်ဆားရ် နောင်မွန်း၊ - ဦးဇာနည်မင်း - ဦးအေးမောင် ဘောလခဲ၊ - ဦးစံခင် ကန်ပက်လက်၊ - ဦးမင်းနောင် ပင်လည်ဘူး၊ - ဒေါက်တာဒေါ်ပြုံး - ဦးကျော်မျိုးမင်း မိုးညို၊ - ဒေါက်တာခင်စိုးစိုးကြည် - ဦးမြင့်ဦး မကွေး၊ - ဦးရဲထွန်းဝင်း ပေါက်၊ - ဒေါ်ခင်သန်းနု မင်းတုန်း၊ - ဦးမောင်သိန်းခိုင် စစ်တွေ၊ - ဒေါ်စုစုလွင် သုံးခွ၊ - ဒေါ်ဇင်မာအောင် - ဦးစိုင်းဦးခမ်း - ဒေါ်နန်းခင်စော - ဦးဌေးလွင်(ခ)ဦးဒီလုံး - ဦးစိုင်းထွန်းစိန် - ဒေါ်ပြုံးကေသီနိုင် - ဒေါ်နန်းခမ်းအေး - ဦးစိုင်းသီဟကျော် - ဦးစိုင်းဆိုင်မိုင်း - ဦးသိန်းထွန်း - ဒုတိယဗိုလ်မှူးကြီး သန်းလှိုင်ဝင်း - ဗိုလ်မှူးတင်အောင်ဝင်း - ဗိုလ်မှူးမြတ်သိန်း - ဗိုလ်မှူးဟန်စိုးထွဋ် - ဦးမင်းဆွေနိုင် - ဦးနောင်နဂျတန် - ဦးရယ်(ခ)ဦးမြင့်သန်းထွန်း - ဦးစိုးသိန်း - ဦးစောချစ်ဦး - ဒေါ်ခင်ဆွေလွင် - ဦးဝင်းအောင် - ဦးတင်မောင်ဝင်း - ဦးအောင်ဝင်း - ဒေါက်တာမိုးမြင့်အောင် - ဒေါက်တာတင်တင်ဝင်း - ဒေါက်တာဝင်းမြင့်ချစ် - ဦးအောင်သိန်း - ဒေါက်တာမြသောင်း - ဦးပြူးလွင် ကွန်ဟိန်း၊ နမ့်စန်၊ မိုင်းပျဉ်း၊ ကလော၊ နမ္မတူ၊ မိုင်းရယ်။ မိုင်းကိုင်၊ ကျောင်းကုန်း၊ တပ်မတော်သား၊ တပ်မတော်သား၊ တပ်မတော်သား၊ တပ်မတော်သား၊ ကချင်-၆ ကချင်-၄၊ ကယား-၁။ ကယား-၉၊ ကရင်-၃၊ ချင်း-၉၊ စစ်ကိုင်း-၃၊ စစ်ကိုင်း-၁၀၊ တနင်္သာရီ-၁၊ ပဲခူး-၂။ ပဲခူး-၈၊ ပဲခူး-၁၂၊ ပဲခူး-၇၊ မကွေး-၁၂၊ ရှမ်း-၂ ရှမ်း-၉၊ - ဦးကျော်မြင့်ဦး မန္တလေး-၁၀၊ - ဒေါက်တာသန်းဝင်း မန္တလေး-၁) - ဦးလှမြင့်(ခ) ဦးလှမြင့်သန်း မွန်-၁၁၊ - ဦးခင်မောင်လတ် ရခိုင်-၃၊ - ဦးကျော်ကျော်ဝင်း ရခိုင်-၈၊ - ဦးဌေးဦး ရန်ကုန်-၂၊ - ဒေါ်နော်လှလှစိုး ရန်ကုန်-၁၀၊ - ဦးစိုင်းထွန်းအောင် - ဦးခွန်သိန်းဖေ - ဦးကျော်နီနိုင် ရှမ်း-၁၁၊ ဦးစိုင်းဝမ်းလှိုင်းခမ်း - ဦးသိန်းဆွေ ဧရာဝတီ-၁၀၊ - ဗိုလ်မှူးချုပ်သက်ထွန်းအောင် တပ်မတော်သား၊ - ဗိုလ်မှူးနေမျိုးကျော် တပ်မတော်သားတို့နှင့် - ဗိုလ်မှူးမောင်မောင်ငြိမ်း တပ်မတော်သား တို့ဖြစ်ကြပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၅ ဦး ရှိပြီး၊ ယနေ့ ခွင့် ပန်ကြားသူ ၅၈ ဦးဖြစ်တဲ့အတွက် စုစုပေါင်းခွင့်ပန်ကြားသူ ၆၃ ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနဲ့ ယနေ့ခွင့်ပန်ကြားသူ ပြည်ထောင်စုလွှတ်တော်ကိုယ်စားလှယ် ၅၈ ဦးအား ခွင့်အဖြစ် သတ်မှတ်ခွင့်ပြုပေးနိုင်ပါရန် လေးစားစွာ တင်ပြပန်ကြားအပ်ပါတယ်ခင်ဗျား။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များ ခင်ဗျား။ ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေး (၁၂)ရက်မြောက်နေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၄ရ ဦး၊ ယခင်က ခွင့်ပြုထားသူ ၅ ဦး၊ ယနေ့ခွင့်ပန်ကြား၍ ခွင့်ပြုထားသူ ၅၈ ဦး ဖြစ်တဲ့အတွက် ခွင့်ပြုထားသူ စုစုပေါင်း ၆၃ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ (ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Order">
<title>နိုင်ငံတော်သမ္မတထံမှ ပေးပို့ထားသော မွန်ပြည်နယ်အစိုးရအဖွဲ့ ဝန်ကြီးချုပ်ခန့်အပ် တာဝန်ပေးခြင်းကို တင်ပြခြင်းနှင့် လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၅)ဖြစ်ပါတယ်။ လွှတ်တော်ကိုယ်စားလှယ်များ ခင်ဗျား။ မွန်ပြည်နယ်အစိုးရအဖွဲ့ဝန်ကြီးချုပ်အဖြစ် ဒေါက်တာအေးဇံအား ခန့်အပ်တာဝန်ပေးခြင်းနဲ့စပ်လျဉ်းပြီး ဖွဲ့စည်းပုံအခြေခံဥပဒေ ပုဒ်မ ၂၆၂ ပုဒ်မခွဲ(ဋ)အရ နိုင်ငံတော်သမ္မတထံမှ ပြည်ထောင်စုလွှတ်တော် နာယက ထံသို့ နိုင်ငံတော် သမ္မတရုံးရဲ့ ၁-၃-၂၀၁ရ ရက်စွဲပါ စာအမှတ်၊ ၁၀၇(၁)/၈/သမ္မတရုံးဖြင့် ပေးပို့ထား ပါတယ်။ ဒေါက်တာအေးဇံအား မွန်ပြည်နယ်အစိုးရအဖွဲ့ ဝန်ကြီးချုပ်အဖြစ် ခန့်အပ်တာဝန်ပေးခြင်းကို ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၁ ပုဒ်မခွဲ(ခ)အရ လွှတ်တော်က မှတ်တမ်းတင်ကြောင်း ကြေညာပါတယ်။</speech>
</section>
<section value="Bill">
<bill>
<title>၂၀၁၇-၂၀၁၈ ဘဏ္ဍာနှစ် အမျိုးသားစီမံကိန်းဥပဒေကြမ်း၏ စီမံကိန်းလုပ်ငန်း များနှင့်စပ်လျဉ်း၍ ဥပဒေကြမ်းပူးပေါင်းကော်မတီ၏ လေ့လာတွေ့ရှိချက် အစီရင်ခံစာ(ပြင်ဆင်ဖြည့်စွက်ချက်) ဖတ်ကြားတင်ပြခြင်း</title>
<speech type="speaker">အစီအစဉ် (၆)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၇-၂၀၁၈ ဘဏ္ဍာနှစ်၊ အမျိုးသားစီမံကိန်းဥပဒေကြမ်း၏ စီမံကိန်းလုပ်ငန်းများနဲ့စပ်လျဉ်းပြီး ဥပဒေကြမ်း ပူးပေါင်းကော်မတီရဲ့ ပထမအကြိမ် အစီရင်ခံစာ ဖတ်ကြားတင်ပြခြင်း၊ လွှတ်တော်ကိုယ်စားလှယ်များက ဆွေးနွေးခြင်းနဲ့ လွှတ်တော်ကိုယ်စားလှယ်များရဲ့ မူသဘောဆွေးနွေးချက်များအပေါ် သက်ဆိုင်ရာ ပြည်ထောင်စု အဆင့်အဖွဲ့အစည်းဝင်များက ပြန်လည်ရှင်းလင်း ဆွေးနွေးခြင်းအစီအစဉ်တို့ကို ပြီးခဲ့တဲ့ ပြည်ထောင်စုလွှတ်တော် အစည်းအဝေးများတွင် ဆောင်ရွက်ခဲ့ပြီး ဖြစ်ပါတယ်။ ယင်းဥပဒေကြမ်းရဲ့ နောက်ဆက်တွဲ-၂ပါ စီမံကိန်းလုပ်ငန်းများနဲ့ စပ်လျဉ်းပြီး ထပ်မံစိစစ်ရန် လိုအပ်ချက် အရ ဥပဒေကြမ်းပူးပေါင်းကော်မတီ၊ ပြည်သူ့ငွေစာရင်းပူးပေါင်းကော်မတီနဲ့ သက်ဆိုင်ရာဌာန၊ အဖွဲ့အစည်း များမှ တာဝန်ရှိသူများ တွေ့ဆုံဆွေးနွေးပြီး စီမံကိန်းလုပ်ငန်းအချို့ကို ပြန်လည်စိစစ် ဆောင်ရွက်ခဲ့ကြပါတယ်။ ဒီလိုထပ်မံစိစစ်မှုအရ ထွက်ပေါ်လာတဲ့ လေ့လာတွေ့ရှိချက် အစီရင်ခံစာ (ပြင်ဆင်ဖြည့်စွက်ချက်)ကို လွှတ်တော်သို့ တင်ပြမှာဖြစ်ပါတယ်။ ဥပဒေကြမ်းပူးပေါင်းကော်မတီ ကိုယ်စား အစီရင်ခံစာ ဖတ်ကြားတင်ပြမယ့် လွှတ်တော်ကိုယ်စားလှယ်အား ဖိတ်ခေါ်ပါတယ်။</speech>
<speech><mp id="992">ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>လေးစား အပ်ပါသော ပြည်ထောင်စုလွှတ်တော်နာယကကြီး၊ ပြည်သူ့လွှတ်တော် ဥက္ကဋ္ဌကြီးနှင့်တကွ ပြည်ထောင်စု လွှတ်တော် ကိုယ်စားလှယ်တော်ကြီးများအားလုံး၊ ဒီနေ့အစည်းအဝေးကို ကြွရောက်လာတဲ့ ပြည်ထောင်စု အဆင့်အဖွဲ့စည်းဝင်ပုဂ္ဂိုလ်များနှင့် ဧည့်သည်တော်များအားလုံးကို မင်္ဂလာပါလို့ ဦးစွာပထမ နှုတ်ခွန်း ဆက်သအပ်ပါတယ်။ ၂၀၁၇-၂၀၁၈ ဘဏ္ဍာနှစ်၊ အမျိုးသားစီမံကိန်းဥပဒေကြမ်းအပေါ် ပြည်ထောင်စုလွှတ်တော် ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက် အစီရင်ခံစာ (ပြင်ဆင်ဖြည့်စွက်ချက်)ကို ပြည်ထောင်စု လွှတ်တော် ဥပဒေကြမ်းပူးပေါင်းကော်မတီ အတွင်းရေးမှူးဖြစ်တဲ့ ကျွန်တော် ဒေါက်တာမြတ်ဉာဏစိုး ကနေ ပြီးတာ ရှင်းလင်းတင်ပြသွားမှာ ဖြစ်ပါတယ်။ ဖေဖော်ဝါရီ ၂၀ ရက်နေ့က ကျင်းပတဲ့ ပြည်ထောင်စုလွှတ်တော် အစည်းအဝေးမှာ ကျွန်တော်တို့ ဥပဒေကြမ်းပူးပေါင်းကော်မတီအနေနဲ့ အမျိုးသားစီမံကိန်းဥပဒေကြမ်းအပေါ်မှာ လေ့လာတွေ့ရှိချက် အစီရင်ခံစာကို တင်ပြခဲ့ပြီး ဖြစ်ပါတယ်။ သို့သော်လည်း ရင်းနှီးမြှုပ်နှံမှုတွေနဲ့ လုပ်ငန်းစီမံကိန်းတွေကို ပြန်လည်စိစစ်ဖို့လိုအပ်လာတဲ့အတွက်ကြောင့်မို့လို့ မတ်လ ၃ ရက်နေ့နဲ့ မတ်လ ၅ ရက်နေ့တွေမှာ ပြည်ထောင်စု လွှတ်တော်ဥပဒေကြမ်းပူးပေါင်းကော်မတီနဲ့ ပြည်ထောင်စုလွှတ်တော် ပြည်သူ့ငွေစာရင်းပူးပေါင်းကော်မတီ တို့ဟာ ညှိနှိုင်းအစည်းအဝေးများ ကျင်းပခဲ့ပါတယ်။ ဒီလိုကျင်းပခဲ့တဲ့အခါမှာ ပြည်သူ့ဘဏ္ဍာငွေ လေလွင့် ပြုန်းတီးမှုမရှိစေဖို့၊ တိကျခိုင်မာတဲ့ ရင်းနှီးမြှုပ်နှံမှုတွေ ဖြစ်စေဖို့အတွက် လုပ်ငန်းစီမံကိန်း ၅၂ ခု တို့ကို ပြန်လည်ပြီးတော့ စိစစ်ခဲ့ပါတယ်။ ဒီလိုစိစစ်တဲ့နေရာမှာ နိုင်ငံတော်တိုးတက်ဖွံ့ဖြိုးရေးအတွက် အထောက်အကူပြုမှု၊ လူမှုစီးပွားဘဝ မြင့်မားတိုးတက်ရေးအတွက် အထောက်အကူပြုမှုနဲ့ စီးပွားရေးဆိုင်ရာ အကျိုးအမြတ်ရလဒ်ဖြစ်ထွန်းမှု တို့အပေါ်မှာမူတည်ပြီးတော့ လုပ်ငန်းစီမံကိန်းအမျိုးအစား ၃ ရပ်အဖြစ် ခွဲခြားစိစစ်ခဲ့ပါတယ်။ ပထမဦးဆုံး တစ်ခုကတော့ လတ်တလော ရပ်ဆိုင်းထားသင့်တဲ့ လုပ်ငန်းစီမံကိန်းများဖြစ်ပါတယ်။ ဒုတိယတစ်ခု ကတော့ ပြည်တွင်းပြည်ပမှ နည်းပညာနှင့်အရင်းအနှီးများဖိတ်ခေါ်ပြီးတော့ နိုင်ငံတော်နှင့်အကျိုးတူ ဆောင်ရွက်သင့်တဲ့ လုပ်ငန်းစီမံကိန်း အမျိုးအစားဖြစ်ပါတယ်။ တတိယမြောက် အမျိုးအစားကတော့ ပြည်ထောင်စုအစိုးရအဖွဲ့က ကြပ်မတ်ပြီးတော့ ဆက်လက်လုပ်ဆောင်သင့်တဲ့ လုပ်ငန်းစီမံကိန်းများ ဆိုပြီးတော့ လုပ်ငန်းစီမံကိန်း ၅၂ ခုမှာ ၃ မျိုး ၃ စား ကျွန်တော်တို့ ခွဲခြားပြီးတော့ စိစစ်ခဲ့ပါတယ်။ ပထမဦးဆုံးတင်ပြမှာကတော့ လတ်တလော ရပ်ဆိုင်းထားသင့်တဲ့ လုပ်ငန်းစီမံကိန်းတွေ ဖြစ်ပါတယ်။ ဒီလုပ်ငန်းစီမံကိန်းတွေကတော့ ဒီလုပ်ငန်းစီမံကိန်းတွေအတွက် ရင်းနှီးမြှုပ်နှံမှုတွေကို ဖြည့်ဆည်း ဆောင်ရွက် ပေးလိုက်မယ်ဆိုရင် နိုင်ငံတော်နှင့် နိုင်ငံသားတို့ရဲ့ အကျိုးစီးပွားအတွက် ရလဒ်ကောင်းများ ဖော်ဆောင် ပေးနိုင်မှုမရှိပါဘူး။ စီးပွားရေးအရတွက်ခြေကိုက်မှုလည်း မရှိပါဘူး။ ဒါကြောင့်မို့လို့ ပြန်လည် သုံးသပ်ဖို့ရာ အတွက် လတ်တလောရပ်ဆိုင်းထားပြီးတော့မှ စနစ်တကျလေ့လာသုံးသပ်ပြီး အဲဒီသုံးသပ် တွေ့ရှိချက်တွေ အပေါ်မှာ မူတည်ပြီးတော့ ဆက်လက်လုပ်ဆောင်သွားဖို့ ဖြစ်ပါတယ်။ ဒီလုပ်ငန်း အမျိုးအစား အုပ်စုမှာဆိုရင် ကျွန်တော်တို့ စက်မှုဝန်ကြီးဌာန၊ အမှတ်(၁) အကြီးစားစက်မှုလုပ်ငန်းအောက်က စက်ရုံ ၆ ရုံ ပါပါတယ်။ အဲဒါတွေကတော့ အမှတ်(၁၄) အကြီးစားစက်ရုံ(သာဂရ)၊ အမှတ်(၁၅) အကြီးစားစက်ရုံ (သာဂရ)၊ အမှတ်(၁၆) အကြီးစားစက်ရုံ(ဆင်တဲ)၊ အမှတ်(၁၇)အကြီးစားစက်ရုံ(မလွန်)၊ အမှတ်(၁) သံမဏိစက်ရုံ(မြင်းခြံ)၊ အမှတ်(၂) သံမဏိစက်ရုံ (ပင်းပက်) တို့ပါဝင်ပါတယ်။ နောက်စက်မှုဝန်ကြီးဌာနအောက်ကပါပဲ အမှတ်(၂)အကြီးစားစက်မှုလုပ်ငန်းအောက်ကနေပြီးတော့ ကျွန်တော်တို့စက်ရုံ (၁၂) ရုံပါဝင်ပါတယ်။ အမှတ်(၂၁)အကြီးစားစက်ရုံ(သထုံ)၊ ရော်ဘာပစ္စည်းစက်ရုံခွဲ (သင်္ဃန်းကျွန်း)၊ အမှတ်(၂၃)အကြီးစားစက်ရုံ(ညောင်ခြေထောက်)၊ အမှတ်(၂၄)အကြီးစားစက်ရုံ(ဒဂုံ)၊ အမှတ်(၂၆)အကြီးစားစက်ရုံ(သာဂရ)၊ အမှတ်(၃၂)အကြီးစားစက်ရုံ(ကြံခင်း)၊ မီးခံဘိလပ်မြေပြားစက်ရုံ (မှော်ဘီ)၊ အမှတ်(၃၅)အကြီးစားစက်ရုံ (ချောက်)၊ အမှတ်(၃၆) အကြီးစားစက်ရုံ (ကျောက်ဆည်)၊ မှန်ထုတ်လုပ်ရေးစက်ရုံ (ပုသိမ်)၊ ပလတ်စတစ်စက်ရုံ (ကျောက်ဆည်)၊ အမှတ်(၂၂)အကြီးစားစက်ရုံ (ဘီးလင်း) တို့ပါဝင်ပါတယ်။ နောက်ဒီလုပ်ငန်းစီမံကိန်းအမျိုးအစားထဲမှာပဲ ကျွန်တော်တို့ စက်မှုဝန်ကြီးဌာနလက်အောက်မှာရှိတဲ့ အမှတ်(၃)အကြီးစားစက်မှုလုပ်ငန်းအောက်က စက်ရုံတွေပါပါတယ်။ အဲဒါတွေက ဆိုရင်တော့ အမှတ်(၁) အထည်စက်ရုံ(ရွှေတောင်)၊ အမှတ်(၃) အထည်စက်ရုံ (စစ်ကိုင်း)၊ အမှတ်(၃) အထည်စက်ရုံခွဲ (စစ်ကိုင်း)၊ အမှတ်(၄) အထည်စက်ရုံ (ပွင့်ဖြူ)၊ အမှတ်(၅) အထည်စက်ရုံ (ပခုက္ကူ)၊ အမှတ်(၆) အထည်စက်ရုံ (ဆားလင်းကြီး)၊ အမှတ်(၆) အထည်စက်ရုံခွဲကတော့ (မုံရွာမြို့) မှာတည်ရှိပါတယ်။ အမှတ်(၇)အထည် စက်ရုံ (မြစ်သား)၊ အမှတ်(၈) အထည်စက်ရုံ(ပျော်ဘွယ်)၊ အမှတ်(၈)အထည်စက်ရုံခွဲ (ရမည်းသင်း)၊ အမှတ်(၁၀) အထည်စက်ရုံ (တောင်သာ)၊ အထည်စက်ရုံခွဲ(မြင်းခြံ)၊ အဆင့်မြင့်စက္ကူစက်ရုံ (သာပေါင်း)၊ သတင်းစာစက္ကူ စက်ရုံ(သာပေါင်း)၊ ဟိုက်ဒရိုဂျင်ပါအောက်ဆိုဒ် စက်ရုံခွဲ(ချောက်)နဲ့ အိမ်သုံးပစ္စည်း စက်ရုံ(မင်းစု)တို့ ပါပါတယ်။ နောက်လတ်တလောရပ်ဆိုင်းထားသင့်တဲ့ လုပ်ငန်းစီမံကိန်းတွေထဲမှာ လျှပ်စစ်နှင့် စွမ်းအင်ဝန်ကြီးဌာန၊ မြန်မာ့ရေနံဓာတုဗေဒလုပ်ငန်း လက်အောက်မှာရှိတဲ့ စက်ရုံနှင့် လုပ်ငန်း ၁၀ ခုပါရှိပါတယ်။ ဒီစက်ရုံတွေ ကတော့ ရေနံဓာတုဗေဒပစ္စည်းများ သယ်ယူပို့ဆောင်ရေးနှင့်ဖြန့်ဖြူးရေးဌာန၊ အမှတ်(၁) ရေနံချက်စက်ရုံ (သန်လျင်)၊ အမှတ်(၁)ဓာတ်မြေသြဇာစက်ရုံ(စလေ)၊ အမှတ်(၂)ဓာတ်မြေသြဇာစက်ရုံ(ကျွန်းချောင်း)၊ အမှတ်(၃) ဓာတ်မြေသြဇာစက်ရုံ(ကျော်စွာ)၊ အမှတ်(၄)ဓာတ်မြေသြဇာစက်ရုံ(မြောင်းတကာ)၊ အမှတ်(၅) ဓာတ်မြေသြဇာ စက်ရုံ(ကန်ကြီးထောင့်)၊ အမှတ်(၁) ရေနံဓာတ်ငွေ့ရည်စက်ရုံ(မင်းဘူး)၊ အမှတ်(၃) ရေနံဓာတ်ငွေ့ရည်စက်ရုံ (ကျွန်းချောင်း)၊ မက်သနောလ်စက်ရုံ(ဆိပ်သာ)တို့ ဖြစ်ပါတယ်။ လတ်တလော ရပ်ဆိုင်းထားသင့်တဲ့ လုပ်ငန်း စီမံကိန်း စုစုပေါင်း ၄၄ ခု ရှိပါကြောင်း လွှတ်တော်ကို လေးစားစွာတင်ပြလိုပါတယ်။ ကျွန်တော်တို့ ဒုတိယအမျိုးအစားကတော့ ပြည်တွင်းပြည်ပမှနည်းပညာနှင့် အရင်းအနှီးတွေ ဖိတ်ခေါ်ပြီးတော့ နိုင်ငံတော်နှင့်အကျိုးတူ ဆောင်ရွက်သင့်တဲ့ လုပ်ငန်းစီမံကိန်းတွေ ဖြစ်ပါတယ်။ ဒီလုပ်ငန်း စီမံကိန်းတွေအတွက် လိုအပ်နေတဲ့ နည်းပညာနှင့် အရင်းအနှီးတွေကိုတော့ ပြည်တွင်းပြည်ပက ရင်းနှီး မြှုပ်နှံသူတွေကို ဖိတ်ခေါ်ပြီးတော့ အကျိုးတူဆောင်ရွက်သင့်ပါကြောင်း တင်ပြအပ်ပါတယ်။ ဒီလုပ်ငန်း စီမံကိန်းကတော့ ၄ ခုရှိပါတယ်။ အမှတ်(၃၁)အကြီးစားစက်ရုံ(သရက်)၊ အမှတ်(၃၃) အကြီးစားစက်ရုံ မီးခံအုတ်ထုတ်လုပ်ရေးဌာန(ကျောက်ဆည်)၊ အမှတ်(၃၄) အကြီးစားစက်ရုံ(သာယာဝတီ)၊ အမှတ်(၇) အထည် စက်ရုံ(ဝမ်းတွင်း)တို့ဖြစ်ပါတယ်။ နောက်ဆုံးလုပ်ငန်းစီမံကိန်းအမျိုးအစားတစ်ခုကတော့ ပြည်ထောင်စုအစိုးရအဖွဲ့ကနေ ကြပ်မတ်ပြီးတော့ ဆက်လက်လုပ်ဆောင်သင့်တဲ့ လုပ်ငန်းစီမံကိန်းများဖြစ်ပါတယ်။ ဒီလုပ်ငန်းစီမံကိန်းတွေကတော့ နိုင်ငံတော်နှင့် နိုင်ငံသားတို့ အကျိုးစီးပွားအတွက် ဆက်လက်ဆောင်ရွက်ရမယ့် လုပ်ငန်းရပ်တွေ ဖြစ်ပါတယ်။ ဒါပေမယ့် ဒီလုပ်ငန်းစီမံကိန်းတွေအတွက် ပြည်ထောင်စုအစိုးရအဖွဲ့က ကြပ်မတ်ပြီးတော့ သက်ဆိုင်ရာဝန်ကြီးဌာနတွေအနေနဲ့ အထူးအစီအစဉ်တွေချမှတ်ပြီးတော့ အကောင်အထည်ဖော် ဆောင်ရွက် သွားဖို့ဖြစ်ပါတယ်။ ဒီမှာဆိုရင် ၂ ခုပါပါတယ်။ နံပါတ် ၁ ကတော့ မြင်းနှင့် သိုးမွေးမြူရေးစခန်း ဖြစ်ပါတယ်။ နံပါတ် ၂ ကတော့ ရေနံဓာတုဗေဒစက်ရုံစု(သံပုရာကန်) ဖြစ်ပါတယ်။ ကျွန်တော်တို့ စုစုပေါင်းလုပ်ငန်းစီမံကိန်း ၅၂ ခုကို ပြန်လည်စိစစ်ခဲ့တဲ့အခါမှာ လတ်တလော ရပ်ဆိုင်းထားသင့်တဲ့ လုပ်ငန်းစီမံကိန်း ၄၄ ခုရှိပါတယ်။ ပြည်တွင်းပြည်ပမှ နည်းပညာနဲ့ အရင်းအနှီးတွေ ဖိတ်ခေါ်ပြီးတော့ နိုင်ငံတော်နှင့်အကျိုးတူဆောင်ရွက်သင့်တဲ့ လုပ်ငန်းစီမံကိန်းက ၄ ခု ဖြစ်ပါတယ်။ ပြည်ထောင်စုအစိုးရအဖွဲ့က ကြပ်မတ်ပြီးတော့ ဆက်လက်လုပ်ဆောင်သင့်တဲ့ လုပ်ငန်းစီမံကိန်းက ၂ ခု အဲဒီတော့ စုစုပေါင်း ၅၀ ဖြစ်ပါတယ်။ ကျန်တဲ့လုပ်ငန်းစီမံကိန်း ၂ ခု ဖြစ်တဲ့ စက်မှုဝန်ကြီး ဌာန လက်အောက်မှာရှိတဲ့ အမှတ်(၂) အကြီးစားစက်မှုလုပ်ငန်းက ဖန်ချက်စက်ရုံ(သန်လျင်) ကို ကာကွယ်ရေး ဝန်ကြီးဌာနသို့ လွှဲပြောင်းရောင်းချခဲ့ပြီးဖြစ်ကြောင်း စိစစ်တွေ့ရှိရပါတယ်။ အလူမီနီယမ် ဝါယာကြိုးထုတ်လုပ်မှု စက်ရုံ(အင်းတကော်)ကိုလည်း မြန်မာ့စီးပွားရေးဦးပိုင်လိမိတက်သို့ လွှဲပြောင်းရောင်းချခဲ့ပြီး ဖြစ်တယ် ဆိုတာကို စိစစ်တွေ့ရှိရပါတယ်။ လတ်တလော ရပ်ဆိုင်းထားသင့်တဲ့ လုပ်ငန်းစီမံကိန်းတွေအတွက် လျာထားတဲ့ ရင်းနှီးမြှုပ်နှံမှု တွေကိုတော့ ပြည်ထောင်စုလွှတ်တော်ဆိုင်ရာ နည်းဥပဒေများမှာ ဖော်ပြထားတဲ့အတိုင်းပဲ ငြင်းပယ်ခြင်း၊ ရွှေ့ဆိုင်းခြင်း၊ လျှော့ချဖြတ်တောက်ခြင်းတွေကို ဆောင်ရွက်သင့်ပါကြောင်း လေးစားစွာတင်ပြအပ် ပါတယ်။ ပြည်တွင်းပြည်ပမှ နည်းပညာနှင့် အရင်းအနှီးများ ဖိတ်ခေါ်ပြီးတော့ နိုင်ငံတော်နှင့် အကျိုးတူ ဆောင်ရွက်သင့်တဲ့ လုပ်ငန်းစီမံကိန်းတွေနဲ့ ပြည်ထောင်စုအစိုးရအဖွဲ့က ကြပ်မတ်ပြီးတော့ ဆက်လက် လုပ်ဆောင်သင့်တဲ့ လုပ်ငန်းစီမံကိန်း အမျိုးအစားနှစ်ရပ်အတွက် လျာထားတဲ့ ရင်းနှီးမြှုပ်နှံမှုတွေကိုတော့ လွှတ်တော်က အတည်ပြု ဆောင်ရွက်သင့်ကြောင်း တင်ပြအပ်ပါတယ်။ အမျိုးသားစီမံကိန်း ဥပဒေကြမ်းအပေါ်မှာ ဆွေးနွေးခဲ့တဲ့ ပြည်ထောင်စုလွှတ်တော်ကိုယ်စားလှယ်ကြီး များရှိပါတယ်။ ဒီပြည်ထောင်စုလွှတ်တော် ကိုယ်စားလှယ်ကြီးများရဲ့ ပြင်ဆင်ချက်အဆို တင်သွင်းဆွေးနွေးမှု များအရ ပြည်ထောင်စုရှေ့နေချုပ်ရုံး၊ နိုင်ငံခြားရေးဝန်ကြီးဌာန၊ စိုက်ပျိုးရေး၊ မွေးမြူရေးနှင့် ဆည်မြောင်း ဝန်ကြီးဌာနနဲ့ ကျန်းမာရေးနှင့် အားကစားဝန်ကြီးဌာနတို့ရဲ့ လုပ်ငန်းစီမံကိန်းတွေနဲ့ ရင်းနှီးမြှုပ်နှံမှု လျာထားချက်တွေအပေါ် ပြင်ဆင်ခဲ့တဲ့ ပြင်ဆင်ချက်တွေကိုလည်း လွှတ်တော်က အတည်ပြုဆောင်ရွက်သင့် ပါကြောင်း နောက်ဆက်တွဲ ဇယား -၂ နဲ့ ဖြန့်ဝေတင်ပြထားပါတယ်။ ဥပဒေကြမ်းပူးပေါင်းကော်မတီရဲ့ သဘောထားမှတ်ချက်ကို တင်ပြပါ့မယ်။ ဒီအတွက်ကြောင့်မို့လို့ ၂၀၁၇-၂၀၁၈ ဘဏ္ဍာနှစ် အမျိုးသားစီမံကိန်းဥပဒေကြမ်းနှင့် စပ်လျဉ်းပြီးတော့ ဥပဒေကြမ်းပူးပေါင်း ကော်မတီနှင့် ပြည်သူ့ငွေစာရင်းပူးပေါင်းကော်မတီတို့ဟာ ထပ်မံစိစစ်သင့်တဲ့ လုပ်ငန်းစီမံကိန်း ၅၂ ခု အပေါ်မှာ ညှိနှိုင်းစိစစ်ခဲ့ပြီး ဖြစ်ပါတယ်။ နောက်ဆက်တွဲ ဇယားမှာ ဖော်ပြထားတဲ့ ပြင်ဆင်ချက်များအတိုင်း လတ်တလောရပ်ဆိုင်းထားသင့်တဲ့ လုပ်ငန်းစီမံကိန်း ၄၄ ခု အတွက်တော့ ငြင်းပယ်ခြင်း၊ ရွှေ့ဆိုင်းခြင်းများ အတည်ပြု ဆောင်ရွက်သင့်ပါကြောင်းနဲ့ ပြည်ထောင်စုလွှတ်တော် ကိုယ်စားလှယ်များရဲ့ ပြင်ဆင်ချက်များ ကိုလည်း လွှတ်တော်က တစ်ပါတည်းအတည်ပြု ဆောင်ရွက်သင့်ပါကြောင်း ပြည်ထောင်စုလွှတ်တော်ဆိုင်ရာ နည်းဥပဒေ ၉၉ နဲ့အညီ ထပ်မံအစီရင်ခံ တင်ပြအပ်ပါတယ်။ အားလုံးကို အထူးပဲ ကျေးဇူးတင်ရှိပါတယ် ခင်ဗျာ။ Power Point နှင့်အစီရင်ခံစာအပြည့်အစုံကို နောက်ဆက်တွဲဖြင့် ဖော်ပြထားပါသည်။</speech>
<title>အဆိုပါ အစီရင်ခံစာပါစီမံကိန်းလုပ်ငန်းများနှင့် စပ်လျဉ်း၍ ဆွေးနွေးလိုသည့်လွှတ်တော်ကိုယ်စားလှယ်ရှိပါက အမည်စာရင်း တင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၇-၂၀၁၈ ဘဏ္ဍာနှစ် အမျိုးသားစီမံကိန်းဥပဒေကြမ်းအပေါ် ထပ်မံလေ့လာတွေ့ရှိချက် အစီရင်ခံစာ (ပြင်ဆင်ဖြည့်စွက်ချက်)ကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ ဥပဒေကြမ်းပါ စီမံကိန်းလုပ်ငန်းနဲ့စပ်လျဉ်းပြီး လွှတ်တော်ရဲ့ အဆုံးအဖြတ်ရယူရာမှာ ပထမ အစီရင်ခံစာမှာပါတဲ့ စိစစ်မှုများနဲ့ ယခုအစီရင်ခံစာမှာပါတဲ့ စိစစ်မှုများကို ပူးပေါင်းဆောင်ရွက်မှာဖြစ်ပါတယ်။ လွှတ်တော်ကိုယ်စားလှယ်များအနေနဲ့ ဥပဒေကြမ်းပူးပေါင်းကော်မတီက ယခုထပ်မံဖတ်ကြား တင်သွင်းသွားတဲ့ လေ့လာတွေ့ရှိချက်အစီရင်ခံစာ (ပြင်ဆင်ဖြည့်စွက်ချက်)မှာပါရှိတဲ့ စီမံကိန်းလုပ်ငန်း များနဲ့ စပ်လျဉ်းပြီး ပြင်ဆင်ချက်အဆို တင်သွင်းဆွေးနွေးလိုတဲ့ လွှတ်တော်ကိုယ်စားလှယ်များရှိပါက သက်ဆိုင်တဲ့ ဌာနနဲ့ အကြောင်းအရာကို တိတိကျကျ ဖော်ပြလက်မှတ်ရေးထိုးပြီး ၈-၃-၂၀၁ရ ရက် (ဗုဒ္ဓဟူးနေ့) ညနေ ၄ နာရီ (၁၆၀၀နာရီ) နောက်ဆုံးထား၍ ပြည်ထောင်စုလွှတ်တော်ရုံး ညွှန်ကြားရေးမှူးချုပ် ထံ အမည်စာရင်းပေးပို့ နိုင်ကြောင်း အသိပေးကြေညာပါတယ်။</speech>
</bill>
</section>
<section value="Motion">
<motion>
<title>နိုင်ငံတော်သမ္မတထံမှ ပေးပို့သော ရှမ်းပြည်နယ် အင်းလေးကန်ရေရှည်တည်တံ့ရေးလုပ်ငန်းများအတွက် ၂၀၁၆ ခုနှစ်၊ ပြည်ထောင်စု၏ ဘဏ္ဍာငွေအရအသုံး ဆိုင်ရာ ဥပဒေပါသီးသန့်ရန်ပုံငွေမှ ကျပ်သန်း ၄၀၀ ခွဲဝေသုံးစွဲမည့် ကိစ္စရပ်နှင့်စပ်လျဉ်း၍ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က လွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ရှမ်းပြည်နယ် အစိုးရအဖွဲ့က တာဝန်ယူဆောင်ရွက်မယ့် အင်းလေးကန် ရေရှည်တည်တံ့ရေးလုပ်ငန်းများအတွက် ၂၀၁၆ ခုနှစ်၊ ပြည်ထောင်စု၏ဘဏ္ဍာငွေအရအသုံးဆိုင်ရာဥပဒေပါ သီးသန့်ရန်ပုံငွေမှ ကျပ်သန်း ၄၀၀ ခွဲဝေသုံးစွဲမည့် ကိစ္စရပ် များနဲ့ စပ်လျဉ်းပြီး နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၂၈-၂-၂၀၁ရ ရက်စွဲပါစာအမှတ်၊ ၃(၁)/၁/သမ္မတရုံးဖြင့် ပေးပို့ထားပြီး မိတ္တူကို ကိုယ်စားလှယ်များထံ ကြိုတင် ဖြန့်ဝေထားပါတယ်။ ယင်းကိစ္စနဲ့စပ်လျဉ်းပြီး ဦးစွာ ရှမ်းပြည်နယ်အစိုးရအဖွဲ့ ကိုယ်စား စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="11">ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော်နာယကကြီးနှင့်တကွ၊ ပြည်ထောင်စုလွှတ်တော် ကိုယ်စားလှယ်တော်ကြီးများခင်ဗျာ။ ရှမ်းပြည်နယ်၊ ညောင်ရွှေမြို့နယ်ရှိ၊ အင်းလေးကန် ရေရှည်တည်တံ့ရေး လုပ်ငန်းများ ထိရောက်စွာ ဆောင်ရွက်သွားနိုင်ဖို့အတွက် သောင်တူးစက်ဝယ်ယူမှုအခြေအနေနဲ့ ပတ်သက် ပြီး ရှမ်းပြည်နယ်အစိုးရအဖွဲ့ရဲ့ ကိုယ်စား စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနမှ ရှင်းလင်း တင်ပြသွားမှာ ဖြစ်ပါတယ်။ ယခင်အစိုးရကာလ ၂၀၁၅ ၊ အောက်တိုဘာကာလအတွင်း နိုင်ငံတော်သမ္မတရဲ့ အင်းလေးဒေသ ခရီးစဉ်အတွင်းမှာ ရှမ်းပြည်နယ်ဒေသဆိုင်ရာ အုပ်ချုပ်ရေးအဖွဲ့အစည်းများ၊ ပြည်သူများမှ နှစ်ကာလ ကြာမြင့်စွာ သဲနုန်းပို့ချပြီး သောင်ထွန်းနေတဲ့ အင်းလေးကန်အနေနဲ့ နွေရာသီ မတ်၊ ဧပြီလများမှအတွင်း ကန်အတွင်း ရေသိုလှောင်မှုများ လျော့ကျလာတာနဲ့အတူ ရေလမ်းကြောင်းများ တိမ်ကောလာကြောင်း၊ လက်ရှိတွင် ဆည်မြောင်းနဲ့ ရေအသုံးချမှုစီမံခန့်ခွဲရေးဦးစီးဌာနမှ အသုံးပြုလျက်ရှိတဲ့ သောင်တူးစက်များ ဟာ သက်တမ်းကြာမြင့်ပြီး လုပ်ငန်းစွမ်းဆောင်ရည်ကျဆင်းနေပြီဖြစ်တဲ့အတွက် လုပ်ငန်းများထိရောက်စွာ ဆောင်ရွက်နိုင်ရန်အတွက် သောင်တူးစက်တစ်စီးကို ဝယ်ယူဖြည့်ဆည်းပေးဖို့လိုအပ်ကြောင်း တင်ပြခဲ့ ပါတယ်။ ဒီတင်ပြချက်နဲ့အညီ နိုင်ငံတော်သမ္မတမှ ခေတ်မီသောင်တူးစက်တစ်စီး ဝယ်ယူဖြည့်တင်းပေးဖို့ လမ်းညွှန်မှာကြားမှုရှိခဲ့ပါတယ်။ အဆိုပါ လမ်းညွှန်မှာကြားချက်တွေအရ သောင်တူးစက်အသစ်တစ်စီး ဝယ်ယူနိုင်ဖို့ အတွက် မြန်မာနိုင်ငံမှာ သောင်တူးစက်တင်သွင်းရောင်းချတဲ့ ကိုယ်စားလှယ်ရုံးများကို ဈေးနှုန်းများ စုံစမ်းခဲ့ပြီးတဲ့နောက် အဖွဲ့နဲ့ ဈေးနှုန်းနှိုင်းယှဉ်စိစစ်ချက်အရ အသက်သာဆုံးဈေးနှုန်းနဲ့ ရောင်းချနိုင်မယ့် နယ်သာလန်နိုင်ငံ၊ Bell Company မှ Bell 250 အမျိုးအစား သောင်တူးစက်တစ်စီး ကို ဝယ်ယူခဲ့မှုရှိခဲ့ပါတယ်။ အဆိုပါ သောင်တူးစက်ရဲ့ ကျသင့်ငွေတန်ဖိုး ကျပ်သန်း ၁,၀၀၀ အနက်မှ ကျပ်သန်း ၆၀၀ ကို ရှမ်းပြည်နယ်အစိုးရအဖွဲ့ရဲ့ ဒေသဖွံ့ဖြိုးရေးရန်ပုံငွေမှ ကျခံခဲ့ပြီးတော့ ပေးချေရန် ကျန်ရှိတဲ့ ကျပ်သန်း ၄၀၀ ကို သီးသန့်ရန်ပုံငွေမှ ပေးချေနိုင်ဖို့ စီစဉ်လျာထားကြောင်း သိရှိရပါတယ်။ အဆိုပါ ကျပ်သန်း ၄၀၀ ကို ပေးချေနိုင်ဖို့အတွက် ရှမ်းပြည်နယ်အစိုးရအဖွဲ့ကနေ စီးပွားရေးကော်မတီနဲ့ နိုင်ငံတော်သမ္မတရုံးသို့ တင်ပြခဲ့တဲ့အတွက် လုပ်ထုံးလုပ်နည်းများနဲ့အညီ ပြည်ထောင်စုအစိုးရအဖွဲ့ အစည်း အဝေးသို့ တင်ပြဆောင်ရွက်သွားဖို့ လမ်းညွှန်ချက်အရ ၁၀-၁၁-၂၀၁၆ ရက်နေ့မှာ ကျင်းပတဲ့ ပြည်ထောင်စု အစိုးရအဖွဲ့အစည်းအဝေးကို သီးသန့်ရန်ပုံငွေ တင်ပြတောင်းခံလာခြင်းဖြစ်ပါတယ်။ ပေးချေရန် ကျန်ရှိတဲ့ ငွေကြေးကို သက်ဆိုင်ရာကုမ္ပဏီကို အပြီးသတ်ပေးချေဆောင်ရွက်ပြီးမှသာလျှင် လက်ခံရရှိတဲ့ စက်ယန္တရားဟာ အင်းလေးကန် ရေရှည်တည်တံ့ရေးလုပ်ငန်းတွေမှာ စတင်အသုံးပြုနိုင်မည်ဖြစ်ကြောင်း ရှမ်းပြည်နယ်အစိုးရ အဖွဲ့ရဲ့ တင်ပြချက်အရ သိရှိရပါတယ်။ အင်းလေးကန်ရေရှည်တည်တံ့ဖို့အတွက် သောင်တူးလုပ်ငန်းများ ဆောင်ရွက်နိုင်ဖို့ ဝယ်ယူဖြည့်ဆည်းပေးခဲ့တဲ့ သောင်တူးစက်ကို အမြန်ဆုံးအသုံးပြု ဆောင်ရွက်နိုင်ခြင်းဖြင့် ဒေသခံပြည်သူတွေရဲ့ ရေလမ်းခရီးဆက်သွယ်သွားလာမှုနဲ့ ရောင်းဝယ်ဖောက်ကားမှုများ အဆင်ပြေ ချောမွေ့ လာစေမှာ ဖြစ်ပါတယ်။ နှစ်စဉ်ဝင်ငွေ မြောက်မြားစွာရရှိနေတဲ့ ကမ္ဘာလှည့်ခရီးသွားလုပ်ငန်းအတွက် အထောက်အကူဖြစ်စေ ပြီးတော့ အင်းလေးကန်အတွင်း ရေပိုမိုသိုလှောင်နိုင်ခြင်းအားဖြင့် မိုးဗြဲဆည် အတွင်းသို့ ရေကူဖြည့်တင်း ပေးနိုင်မှာဖြစ်တဲ့အတွက် လောပိတရေအားလျှပ်စစ်စက်ရုံမှ လျှပ်စစ် ဓာတ်အားများ ပိုမိုထုတ်လုပ်လာနိုင်မှာ ဖြစ်ပါတယ်။ ဒေသခံပြည်သူတွေရဲ့ လူမှုစီးပွားဖွံ့ဖြိုးတိုးတက်မှုကို အထောက်အကူ ဖြစ်နိုင်မည် ဖြစ်ပါတယ်။ သို့ဖြစ်တဲ့အတွက် ရှမ်းပြည်နယ်အစိုးရအဖွဲ့ရဲ့ ၂၀၁၆-၂၀၁ရ ဘဏ္ဍာနှစ်၊ မူလခွင့်ပြုရန်ပုံငွေတွင် ပါဝင်မှု မရှိခြင်းနှင့် လက်ရှိဘဏ္ဍာရေးနှစ်အတွင်း မသုံးစွဲလျှင်မဖြစ်သည့် အထူးကိစ္စရပ်ဖြစ်သည့် အတွက်ကြောင့် သောင်တူးစက်ဖိုးပေးချေဖို့ သီးသန့်ရန်ပုံငွေမှ ကျပ်သန်း ၄၀၀ ကို သုံးစွဲရန်အတွက် အတည်ပြုပေးနိုင်ပါရန် ရှမ်းပြည်နယ်အစိုးရအဖွဲ့၏ ကိုယ်စား ရှင်းလင်းတင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး စီမံကိန်းနှင့်ဘဏ္ဍာရေးဝန်ကြီးဌာနက ရှင်းလင်းရန်ရှိက ရှင်းလင်းတင်ပြဖို့ ဖြစ်ပါတယ်။ ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့်ဘဏ္ဍာရေးဝန်ကြီးဌာန)၊ အပ်ပါသော ပြည်ထောင်စုလွှတ်တော် နာယက၊ ပြည်သူ့လွှတ်တော် ဥက္ကဋ္ဌနှင့် လွှတ်တော်ကိုယ်စားလှယ်များ၊ ဖိတ်ကြားထားသော ဧည့်သည်တော်များအားလုံး မင်္ဂလာပါ။ ပြည်ထောင်စုအစိုးရအဖွဲ့အစည်းအဝေးအမှတ်စဉ် (၁၅/၂၀၁၆)မှ ခွင့်ပြုခဲ့ပြီးဖြစ်သော အင်းလေးကန် ရေရှည်တည်တံ့ရေးလုပ်ငန်းများတွင် အသုံးပြုနိုင်ရန် UMG Co., Ltd ထံမှ ဝယ်ယူခဲ့သည့် သောင်တူးစက် တန်ဖိုး ကျပ်သန်း ၁,၀၀၀ အနက် ပေးရန်ကျန်ရှိသော ကျပ်သန်း ၄၀၀ အား သီးသန့်ရန်ပုံငွေမှ ကျခံသုံးစွဲရန် ကိစ္စနှင့်စပ်လျဉ်း၍ ကျွန်တော် စီမံကိန်းနှင့် ဘဏ္ဍာရေးဝန်ကြီးဌာန၊ ဒုတိယဝန်ကြီး ဦးမောင်မောင်ဝင်းက ဖြည့်စွက်ရှင်းလင်း တင်ပြပါမှာဖြစ်ပါတယ်။ သီးသန့်ရန်ပုံငွေဆိုတာဟာ ပြည်ထောင်စုရဲ့ အရအသုံးခန့်မှန်းခြေငွေစာရင်းမှာ မမျှော်လင့်တဲ့ ကိစ္စရပ် များနဲ့ အရေးပေါ်ကိစ္စရပ်များအတွက် သုံးစွဲနိုင်ရန် သီးသန့်လျာထားပေးသော အသုံးစရိတ် ဖြစ်ပါတယ်။ သီးသန့်ရန်ပုံငွေကို စီမံကိန်းနှင့်ဘဏ္ဍာရေးဝန်ကြီးဌာန၊ ရသုံးမှန်းခြေငွေစာရင်းဦးစီးဌာနမှာ လျာထားရပြီး သုံးစွဲခွင့်ပြုတဲ့အခါမှာတော့ သုံးစွဲတဲ့ဝန်ကြီးဌာန သို့မဟုတ် တိုင်းဒေသကြီး/ပြည်နယ်ကို လွှဲပြောင်းသုံးစွဲ စေပါတယ်။ သီးသန့်ရန်ပုံငွေက လွှဲပြောင်းကျခံသုံးစွဲခြင်းနှင့် စပ်လျဉ်းပြီး ၂၀၁၆ ပြည်ထောင်စုရဲ့ ဘဏ္ဍာငွေ အရအသုံးဆိုင်ရာဥပဒေ ပုဒ်မ ၂ရ ပုဒ်မခွဲ(က) ပုဒ်မခွဲငယ်(၁)မှာ “ကြို တင် မမျှော်မှန်းနိုင်တဲ့ သဘာဝဘေး အန္တရာယ်များအတွက် အသုံးစရိတ်ဖြစ်ခြင်း”ဟု လည်းကောင်း၊ ပုဒ်မ(၂၇) ပုဒ်မခွဲ(ခ)မှာ “ သီးသန့်ရန်ပုံငွေမှ ကျခံသုံးစွဲခြင်းကို ပြည်ထောင်စုအစိုးရအဖွဲ့၏ ဆုံးဖြတ်ချက်အရသာ ခွင့်ပြုရမည်”ဟုလည်းကောင်း ပြဋ္ဌာန်း ထားပါတယ်။ တစ်ဖန် ၂၀၁၆ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေကို ပြင်ဆင်သည့် ဥပဒေပုဒ်မ ၄ ပုဒ်မခွဲ(က) မှာ “ဘဏ္ဍာရေးနှစ်အတွင်း မသုံးစွဲလျှင်မဖြစ်တဲ့ အထူးကိစ္စရပ်ဖြစ်ပါက ပြည်ထောင်စု အစိုးရအဖွဲ့၏ ထောက်ခံချက်အရ ပြည်ထောင်စုလွှတ်တော်၏ အတည်ပြုချက်ဖြင့် ခွင့်ပြုသောအသုံးစရိတ် ဖြစ်ခြင်း”ဟု ပြဋ္ဌာန်းထားပါတယ်။ အင်းလေးကန်စိမ်းလန်းစိုပြေရေးနဲ့ ရေရှည်တည်တံ့ရေးလုပ်ငန်းမှာ အသုံးပြုနိုင်ရန်အတွက် Bell 250 Dredging Pump သောင်တူးစက်ကို UMG Co., Ltd. ထံမှ ကျပ်သန်း ၁,၀၀၀ ဖြင့် စာချုပ်ချုပ်ဆို ဝယ်ယူခဲ့ရာမှာ ယခင်အစိုးရလက်ထက်က ပထမအရစ်ပေးချေရမည့် စက်တန်ဖိုး၏ ၆၀ ရာခိုင်နှုန်းဖြစ်သည့် ကျပ်သန်း ၆၀၀ ကို ၂၀၁၅-၂၀၁၆ ဘဏ္ဍာရေးနှစ် ရှမ်းပြည်နယ်အစိုးရအဖွဲ့ ဒေသဖွံ့ဖြိုးရေးရန်ပုံငွေမှ ကျခံ သုံးစွဲရန်နှင့် ကျန် ၄၀ ရာခိုင်နှုန်း ဖြစ်သည့် ကျပ် သန်း ၄၀၀ ကို ပြည်ထောင်စု၏ သီးသန့်ရန်ပုံငွေမှ ကျခံရန် လျာထားခဲ့ပါသည်။ ကျန် ၄၀ ရာခိုင်နှုန်း ဖြစ်တဲ့ ကျပ် သန်း ၄၀၀ မှာ ပစ္စည်းရောက်ရှိမှသာ ပေးချေရမည် ဖြစ်ပြီး ရှမ်းပြည်နယ်အစိုးရအဖွဲ့ရဲ့ ၂၀၁၆-၂၀၁ရ ဘဏ္ဍာရေးနှစ် မူလခန့်မှန်းခြေ ငွေစာရင်းမှာလည်းကောင်း၊ ပြုပြင်ပြီးခန့်မှန်းခြေ ငွေစာရင်းမှာလည်းကောင်း ထည့်သွင်းရေးဆွဲခဲ့ခြင်း မရှိခဲ့ပါ။ သောင်တူးစက်ဟာ ၂-၄-၂၀၁၆ ရက်နေ့မှာ ရောက်ရှိခဲ့ပြီးပါသဖြင့် မူလစီစဉ်ထားသည့်အတိုင်း ပြည်ထောင်စု၏သီးသန်ရန်ပုံငွေမှ ခွင့်ပြုနိုင်ပါရန် ရှမ်းပြည်နယ်အစိုးရအဖွဲ့က တင်ပြချက်အပေါ် ပြည်ထောင်စုအစိုးရအဖွဲ့ အစည်းအဝေး အမှတ်စဉ်(၁၅/၂၀၁၆)က သဘောတူအတည်ပြုခဲ့ပါတယ်။ သို့ရာတွင် အဆိုပါကိစ္စဟာ ဘဏ္ဍာရေးနှစ်အတွင်း မဖြစ်မနေသုံးစွဲရမည့် အထူးကိစ္စရပ်မှာ အကျုံးဝင်နေပါသဖြင့် ပြည်ထောင်စုအစိုးရအဖွဲ့ရဲ့ ထောက်ခံချက်အရ ပြည်ထောင်စုလွှတ်တော်သို့ တင်ပြ အတည်ပြုချက်ရယူပြီးမှသာ သီးသန့်ရန်ပုံငွေမှ လွှဲပြောင်းသုံးစွဲနိုင်မှာ ဖြစ်ပါတယ်။ ၂၀၁၆-၂၀၁ရ ခု၊ ဘဏ္ဍာရေးနှစ်အတွက် သီးသန့်ရန်ပုံငွေကျပ် ၁၀၀ ဘီလီယံ လျာထားချက် ရှိသည့်အနက် ပြည်ထောင်စု အစိုးရအဖွဲ့ အစည်းအဝေးအမှတ်စဉ်(၂/၂၀၁၇) အထိ ခွင့်ပြုထားပြီးသည့် ငွေကတော့ ၅၅.၉၇၀ ဘီလီယံ ဖြစ်ပါတယ်။ သို့ဖြစ်ပါ၍ ပြည်ထောင်စုအစိုးရအဖွဲ့၏ ထောက်ခံချက်ဖြင့် ပေးပို့လာတဲ့ အင်းလေးကန် ရေရှည် တည်တံ့ရေးလုပ်ငန်းများမှာ တွင်ကျယ်စွာ အသုံးပြုနိုင်ရန်အတွက် UMG Co., Ltd. ထံမှ ဝယ်ယူခဲ့သည့် သောင်တူးစက်တန်ဖိုး ပေးချေရန်ကျန်ငွေ ကျပ်သန်း ၄၀၀ အား သီးသန့်ရန်ပုံငွေမှ ကျခံသုံးစွဲခြင်းကို ပြည်ထောင်စုလွှတ်တော်က အတည်ပြုပေးနိုင်ပါရန် ဖြည့်စွက် တင်ပြအပ်ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<title>အထက်ပါကိစ္စနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်း တင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ သီးသန့်ရန်ပုံငွေမှ သုံးစွဲရန်ကိစ္စနဲ့စပ်လျဉ်းပြီး ပြည်သူ့ငွေစာရင်းပူးပေါင်းကော်မတီ အပါအဝင် ဆွေးနွေး လိုတဲ့ လွှတ်တော်ကိုယ်စားလှယ်ရှိပါက ၈-၃-၂၀၁ရ ရက် (ဗုဒ္ဓဟူးနေ့) ညနေ ၄ နာရီ(၁၆၀၀နာရီ) နောက်ဆုံး ထား၍ ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်း အသိပေး ကြေညာပါတယ်။</speech>
</motion>
<motion>
<title>နိုင်ငံတော်သမ္မတထံမှ ပေးပို့သော ကြိုတင်မမျှော်မှန်းနိုင်သော သဘာဝဘေး အန္တရာယ်များအတွက် ၂၀၁၆ ခုနှစ်၊ ပြည်ထောင်စု၏ဘဏ္ဍာငွေအရအသုံးဆိုင်ရာဥပဒေပါသီးသန့်ရန်ပုံငွေမှ ကျပ်သန်း ၁၈,၃၆၃.၁၁၈ ခွဲဝေ သုံးစွဲခဲ့သည့် ကိစ္စရပ်များနှင့်စပ်လျဉ်း၍ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက လွှတ်တော်သို့ ရှင်းလင်းတင်ပြခြင်းနှင့် အဆုံးအဖြတ်ရယူခြင်း</title>
<speech type="speaker">အစီအစဉ်(၁၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ကာကွယ်ရေး ဝန်ကြီးဌာန၊ အလုပ်သမား၊ လူဝင်မှုကြီးကြပ်ရေးနှင့် ပြည်သူ့အင်အားဝန်ကြီးဌာန၊ ဆောက်လုပ်ရေးဝန်ကြီး ဌာန၊ ပို့ဆောင်ရေးနှင့် ဆက်သွယ်ရေးဝန်ကြီးဌာနနှင့် ချင်းပြည်နယ်အစိုးရအဖွဲ့တို့က ကြိုတင်မမျှော်မှန်း နိုင်သော သဘာဝဘေးအန္တရာယ်များအတွက် ၂၀၁၆ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေပါသီးသန့်ရန်ပုံငွေမှ ကျပ်သန်း ၁၈,၃၆၃.၁၁၈ ခွဲဝေသုံးစွဲခဲ့သည့် ကိစ္စရပ်များနဲ့စပ်လျဉ်းပြီး နိုင်ငံတော် သမ္မတထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၂၈-၂-၂၀၁ရ ရက်စွဲပါစာအမှတ်၊ ၃(၂)/၁/သမ္မတရုံးဖြင့် ပေးပို့ထားပြီး မိတ္တူကို ကိုယ်စားလှယ်များထံ ကြိုတင်ဖြန့်ဝေထားပါတယ်။ ယင်းကိစ္စနဲ့စပ်လျဉ်းပြီး ဆောက်လုပ်ရေးဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="14">ဦးဝင်းခိုင်(ပြည်ထောင်စုဝန်ကြီး၊ ဆောက်လုပ်ရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များနဲ့ အထူးဖိတ်ကြား ထားသော ဧည့်သည်တော်များအားလုံး မင်္ဂလာအပေါင်းနဲ့ ပြည့်စုံပါစေလို့ ဆုမွန်ကောင်းတောင်းရင်း နှုတ်ခွန်း ဆက်သအပ်ပါတယ်။ ကျွန်တော်ကတော့ ဆောက်လုပ်ရေးဝန်ကြီးဌာန ပြည်ထောင်စုဝန်ကြီး ဦးဝင်းခိုင် ဖြစ်ပါတယ်။ ကျွန်တော့အနေနဲ့ ၂၀၁၆ ခုနှစ်၊ ဇူလိုင်လအတွင်း ချင်းပြည်နယ်နှင့် ရန်ကုန်တိုင်းဒေသကြီးအတွင်း ထူးကဲမိုးသည်းထန်စွာရွာသွန်းမှုကြောင့် တံတား ၃ စင်း ပြိုကျပျက်စီးမှုနဲ့ ပတ်သက်ပြီးတော့ သီးသန့် ရန်ပုံငွေဖြင့် နှစ်လမ်းသွားသံကူကွန်ကရစ်တံတားများ တည်ဆောက်နေမှုအခြေအနေများအား ရှင်းလင်း တင်ပြသွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ Power Point ဖြင့် ရှင်းလင်းတင်ပြခွင့်ပြုပါရန် ရှင်းလင်းတင်ပြအပ်ပါတယ်။ ၂၀၁၆ ခုနှစ်၊ ဇူလိုင်လအတွင်း ချင်းပြည်နယ်၊ ဖလမ်းခရိုင်မှ တံတား ၂ စင်းနဲ့ ရန်ကုန်တိုင်းဒေသကြီး၊ မြောက်ပိုင်းခရိုင်မှ တံတား ၁ စင်းတို့ဟာဆိုရင် ထူးကဲမိုးသည်းထန်စွာ ရွာသွန်း မှုကြောင့် ရေတိုက်စား ပျက်စီးခဲ့ပါတယ်။ အဆိုပါ တံတား ၃ စင်းအား လမ်းပန်းဆက်သွယ်မှုမပြတ်တောက် စေရေး၊ ကုန်စည်စီးဆင်းမှုကောင်းမွန်စေရေးတို့အတွက် အမြဲတမ်း နှစ်လမ်းသွား သံကူကွန်ကရစ်တံတား များတည်ဆောက်ရန် အမျိုးသားသဘာဝဘေးအန္တရာယ်ဆိုင်ရာ စီမံခန့်ခွဲမှုကော်မတီ၊ ပြန်လည်ထူထောင်ရေးနဲ့ ပြန်လည်တည်ဆောက်ရေးလုပ်ငန်းကော်မတီသို့ တင်ပြခဲ့ရာ အတည်ပြုချက်ရရှိခဲ့ပြီး နိုင်ငံတော်သမ္မတရုံးသို့ ဆက်လက်တင်ပြခဲ့ပါတယ်။ နိုင်ငံတော်သမ္မတရုံးမှ ၂၀၁၆ ခုနှစ်၊ နိုဝင်ဘာလ ရ ရက်နေ့တွင် ခွင့်ပြုခဲ့ပြီးတော့ ပြည်ထောင်စုအစိုးရအဖွဲ့အစည်းအဝေးသို့ ဆက်လက်တင်ပြရန် ညွှန်ကြားခဲ့သဖြင့် ၂၅-၁၁-၂၀၁၆ ရက် နေ့တွင် ကျင်းပပြုလုပ်သော ပြည်ထောင်စုအစိုးရအဖွဲ့ အစည်းအဝေးအမှတ်စဉ် (၁၆/၂၀၁၆) သို့တင်ပြခဲ့ရာ သဘောတူခွင့်ပြုခဲ့ပါသဖြင့် တံတားတည်ဆောက်ရေးလုပ်ငန်းများအား စတင်ဆောင်ရွက်ခဲ့ပါတယ်။ ချင်းပြည်နယ်၊ ဖလမ်းခရိုင်၊ တီးတိန်-တွန်းဇံ-ကျီးခါလမ်းပေါ်မှာရှိတဲ့ ကျဲကျင်းတံတားဟာ မူလ ထူးကဲမိုးသည်းထန်စွာရွာသွန်းမှုကြောင့် ဘေလီတံတားဟာ မျောပါပျက်စီးသွားခဲ့ပါတယ်။ ကုန်စည် စီးဆင်းမှုမြန်ဆန်စေရေးအတွက် ယခုနှစ် မိုးရာသီအကုန်တွင် ပေ ၅၀ x ၃ ခန်း၊ အရှည် ၁၅၀ ပေ နှစ်လမ်းသွား သံကူကွန်ကရစ်တံတားအဖြစ် ပြန်လည်တည်ဆောက် လျက်ရှိပါတယ်။ ယခုလက်ရှိ တံတားတစ်စင်းလုံးပြီးစီးမှု ရာခိုင်နှုန်းဟာဆိုရင် ၄၀ ရာခိုင်နှုန်း ဖြစ်ပါတယ်။ အလားတူ ဖလမ်းခရိုင်၊ ကလေး-နတ်ချောင်း-ဖလမ်း လမ်းပေါ်မှာရှိတဲ့ ငဆစ်ဗားရ်တံတားဟာ ဆိုရင် မူလတံတားအရှည်ဟာဆိုရင် ပေ ၁၂၀ ဘေလီတံတားဖြစ်ပါတယ်။ ထူးကဲမိုးသည်းထန်စွာ ရွာသွန်းမှုကြောင့် ဘေလီတံတားဟာဆိုရင် မျောပါပျက်စီးသွားခဲ့ပါတယ်။ ကုန်စည်စီးဆင်းမှုမြန်ဆန်စေရေးအတွက် ယခုနှစ် မိုးရာသီအကုန်တွင် ပေ ၆၀x ၁ ခန်း၊ ပေ ၅၀x ၂ ခန်း၊ စုစုပေါင်း အရှည် ပေ ၁၆၀ နှစ်လမ်းသွား သံကူ ကွန်ကရစ်တံတားအဖြစ် ပြန်လည်တည်ဆောက် လျက်ရှိပါတယ်။ ယခုလက်ရှိ တံတား ၁ စင်းလုံး ပြီးစီးမှု ရာခိုင်နှုန်းဟာဆိုရင် ၄ရ ရာခိုင်နှုန်း ဖြစ်ပါတယ်။ ဆက်လက်ပြီးတော့ ရန်ကုန်တိုင်းဒေသကြီး၊ တိုက်ကြီး-ဥတု-အဖျောက်လမ်းပေါ်မှာရှိတဲ့ တံတား အမှတ် (၁/၁၀) မူလတံတားပေအရှည် ၂၀ ကွန်ကရစ်တံတားနဲ့ပတ်သက်ပြီးတော့ ရှင်းလင်းတင်ပြသွားမှာ ဖြစ်ပါတယ်။ ထူးကဲမိုးသည်းထန်စွာရွာသွန်းမှုကြောင့် တံတားဟာဆိုရင် နိမ့်ကျပျက်စီးသွားပြီးတော့ တံတားနေရာမှာဆိုရင် ရေနက်အိုးကြီးဖြစ်သွားခဲ့တဲ့အတွက် မူလတံတားပေအရှည်မှာဆိုရင် ရေလမ်းကြောင်း မလုံလောက်သောကြောင့် ပြန်လည်စိစစ်တွက်ချက်ပြီးတော့ ယခုနှစ် မိုးရာသီအကုန်မှာဆိုရင် ပေ ၆၀ x ၄ ခန်း၊ အရှည် ၂၄၀ ပေ နှစ်လမ်းသွား သံကူကွန်ကရစ်တံတားအဖြစ် ပြန်လည်တည်ဆောက်လျက်ရှိပါတယ်။ ယခု လက်ရှိ တံတား ၁ စင်းလုံး ပြီးစီးမှုရာခိုင်နှုန်းဟာဆိုရင် ၇၈ ရာခိုင်နှုန်း ဖြစ်ပါတယ်။ အထက်ဖော်ပြပါ ၂၀၁၆ ခုနှစ်၊ ဇူလိုင်လအတွင်း ထူးကဲမိုးသည်းထန်စွာရွာသွန်းမှုကြောင့် ပျက်စီး ခဲ့တဲ့တံတား ၃ စင်းအား နှစ်လမ်းသွားသံကူကွန်ကရစ် တံတားများအဖြစ် ပြန်လည်တည်ဆောက်နိုင်ရေး ကြိုတင်မမျှော်မှန်းနိုင်သော သဘာဝဘေးဒဏ်များအတွက် ၂၀၁၆ ခုနှစ်၊ ပြည်ထောင်စု၏ ဘဏ္ဍာငွေအရ အသုံးဆိုင်ရာ ဥပဒေပါ သီးသန့်ရန်ပုံငွေမှ ကျပ် ၁,၈၆၀ သန်းဖြင့် သုံးစွဲခဲ့သော တံတားလုပ်ငန်းများရဲ့ ဆောင်ရွက်မှုအခြေအနေအား နာယကကြီးမှတစ်ဆင့် ပြည်ထောင်စုလွှတ်တော်သို့ ရှင်းလင်းတင်ပြအပ်ပါ တယ်။ အားလုံးကို အထူးပဲကျေးဇူးတင်ရှိပါတယ်ခင်ဗျား။</speech>
<speech type="speaker">ကာကွယ်ရေးဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="15">ဗိုလ်ချုပ်မြင့်နွယ် (ဒုတိယဝန်ကြီး၊ ကာကွယ်ရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော်နာယကကြီးနှင့် လွှတ်တော်ကိုယ်စားလှယ်တော်ကြီးများ မင်္ဂလာအပေါင်းနဲ့ ပြည့်စုံပါစေကြောင်း ဦးစွာ နှုတ်ခွန်းဆက်သအပ်ပါတယ်။ ကျွန်တော်ကတော့ ကာကွယ်ရေးဝန်ကြီးဌာနမှ ဒုတိယဝန်ကြီး ဗိုလ်ချုပ်မြင့်နွယ်ဖြစ်ပါတယ်။ နိုင်ငံတော်သမ္မတရုံးမှပေးပို့သော ၂၀၁၆ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေပါ သီးသန့်ရန်ပုံငွေမှာ ကာကွယ်ရေးဝန်ကြီးဌာနအနေဖြင့် ခွဲဝေသုံးစွဲမည့် ကျပ် ၃၆၂.၉၂၈ သန်းအား ပြည်ထောင်စုလွှတ်တော်မှ အတည်ပြုပေးနိုင်ရေး ရှင်းလင်းတင်ပြသွားမှာဖြစ်ပါတယ်။ ၂၀၁၆ ခုနှစ်၊ သြဂုတ်လ ၂၄ ရက်နေ့တွင် ဖြစ်ပေါ်ခဲ့သော အင်အားပြင်းငလျင်လှုပ်ခတ်မှု သဘာဝဘေးဒဏ်ကြောင့် ကာကွယ်ရေး ဦးစီးရုံး(ရေ)၊ နေပြည်တော်တိုင်းစစ်ဌာနချုပ်၊ အရှေ့ပိုင်းတိုင်းစစ်ဌာနချုပ်၊ အနောက်ပိုင်းတိုင်းစစ်ဌာနချုပ်၊ အနောက်မြောက်တိုင်းစစ်ဌာနချုပ်၊ အလယ်ပိုင်းတိုင်းစစ်ဌာနချုပ်၊ ဒေသကွပ်ကဲမှု စစ်ဌာနချုပ်(လွိုင်ကော်) နဲ့ ဒေသကွပ်ကဲမှုစစ်ဌာနချုပ်(စစ်တွေ) ကွပ်ကဲမှုအောက်ရှိတပ်ရင်း/တပ်ဖွဲ့ ၁၁၂ တပ်တွင် အဆောက်အဦ ၅၇၁ လုံးနှင့် ဆက်စပ်လုပ်ငန်း ၂၄ ခု၊ စုစုပေါင်း ၅၉၅ ခု ပျက်စီးမှုဖြစ်ပေါ်ခဲ့ပါတယ်။ ပျက်စီးမှုအသေးစိတ် အနေဖြင့် ကာကွယ်ရေးဦးစီးချုပ်ရုံး(ရေ) ကွပ်ကဲမှုအောက်ရှိ တပ်ရင်း/တပ်ဖွဲ့ ရ တပ်တွင် အဆောက်အဦ ၁ရ လုံး၊ နေပြည်တော်တိုင်းစစ်ဌာနချုပ် ကွပ်ကဲမှုအောက်ရှိတပ်ရင်း/တပ်ဖွဲ့ ၁ရ တပ်တွင် အဆောက်အဦ ၃၄ လုံး၊ မီး၊ရေ၊ မိလ္လာ ဆက်စပ်လုပ်ငန်း ၂ ခု၊ ပေါင်း ၃၆ ခု၊ အရှေ့ပိုင်းတိုင်းစစ်ဌာနချုပ်ကွပ်ကဲမှုအောက်ရှိ တပ်ရင်း/တပ်ဖွဲ့ ၁ တပ်တွင် အဆောက်အဦ ၂ လုံး၊ အနောက်ပိုင်းတိုင်း စစ်ဌာနချုပ်ကွပ်ကဲမှုအောက်ရှိ တပ်ရင်း/တပ်ဖွဲ့ ၃ တပ်တွင် အဆောက်အဦ ရ လုံး၊ အနောက်မြောက်တိုင်း စစ်ဌာနချုပ်ကွပ်ကဲမှုအောက်ရှိ တပ်ရင်း/တပ်ဖွဲ့ ၉ တပ်တွင် အဆောက်အဦ ၂၈ လုံး၊ မီး၊ရေ၊ မိလ္လာ ဆက်စပ်လုပ်ငန်း ၂ ခု ပေါင်း ၃၀ ခု၊ အလယ်ပိုင်းတိုင်း စစ်ဌာနချုပ်ကွပ်ကဲမှုအောက်ရှိ တပ်ရင်း/တပ်ဖွဲ့ ၄ရ တပ်တွင် အဆောက်အဦ ၃၀၂ လုံး၊ မီး၊ ရေ၊ မိလ္လာ ဆက်စပ်လုပ်ငန်း ၅ ခု၊ ပေါင်း ၃၀ရ ခု၊ ဒေသကွပ်ကဲမှု စစ်ဌာနချုပ်(လွိုင်ကော်)ကွပ်ကဲမှု အောက်ရှိ တပ်ရင်း/တပ်ဖွဲ့ ၁ တပ်တွင် အဆောက်အဦ ရ လုံး၊ ဒေသကွပ်ကဲမှု စစ်ဌာနချုပ်(စစ်တွေ) ကွပ်ကဲမှုအောက်ရှိ တပ်ရင်း/တပ်ဖွဲ့ ၂ရ တပ်တွင် အဆောက်အဦ ၁၇၉ လုံး၊ မီး၊ရေ၊ မိလ္လာ ဆက်စပ်လုပ်ငန်း ၁၅ ခု ပေါင်း ၁၉၄ ခု၊ စုစုပေါင်းအနေဖြင့် တပ်ရင်း/တပ်ဖွဲ့ ၁၁၂ တပ်တွင် အဆောက်အဦ ၅၇၁ လုံး၊ မီး၊ ရေ၊ မိလ္လာဆက်စပ်လုပ်ငန်း ၂၄ ခု ပေါင်း ၅၉၅ ခု ပျက်စီးဆုံးရှုံးခဲ့ပါတယ်။ သဘာဝဘေးဒဏ်ကြောင့်ပျက်စီးမှုများအား စစ်ဆေးရေးဘုတ်အဖွဲ့များဖြင့် စနစ်တကျစစ်ဆေးခဲ့ပြီး ပျက်စီးမှုများအား ပြန်လည်ပြုပြင်ရန်အတွက် စစ်အင်ဂျင်နီယာညွှန်ကြားရေးမှူးရုံးနှင့် စစ်ထောက်ချုပ်ရုံး တို့မှ အသေးစိတ်စိစစ်တွက်ချက် တင်ပြစေခဲ့ရာ ခန့်မှန်းငွေ ကျပ် ၃၆၄.၉၂၈ သန်း ကုန်ကျခဲ့ပါတယ်။ သုံးစွဲရန်လျာထားသည့် ကုန်ကျငွေအသေးစိတ်မှာ ကာကွယ်ရေးဦးစီးချုပ်ရုံး(ရေ)မှာ ပျက်စီးခဲ့တဲ့ တပ်ရင်း တပ်ဖွဲ့ ရ တပ်အတွက် ပြန်လည်ပြုပြင်မည့်ကုန်ကျငွေမှာ ကျပ် ၉.၈၃၉ သန်း၊ နေပြည်တော်တိုင်းစစ်ဌာနချုပ် တွင် ပျက်စီးခဲ့သည့် တပ်ရင်း/တပ်ဖွဲ့ ၁ရ တပ်အတွက် ပြန်လည် ပြုပြင်မည့် ကုန်ကျငွေမှာ ကျပ် ၃၀.၂၈၁ သန်း၊ အရှေ့ပိုင်းတိုင်းစစ်ဌာနချုပ်တွင် ပျက်စီးခဲ့သည့် တပ်ရင်းတပ်ဖွဲ့ ၁ တပ်အတွက် ပြန်လည်ပြုပြင်မည့် ကုန်ကျ ငွေမှာ ကျပ် ၁.၂၈၁ သန်း၊ အနောက်ပိုင်းတိုင်း စစ်ဌာနချုပ်တွင် ပျက်စီးခဲ့သည့် တပ်ရင်း/တပ်ဖွဲ့ ၃ တပ် အတွက် ပြန်လည်ပြုပြင်မည့်ကုန်ကျငွေမှာ ကျပ် ၂.၇ရရ သန်း၊ အနောက်မြောက်တိုင်းစစ်ဌာနချုပ်တွင် ပျက်စီးခဲ့သည့် တပ်ရင်း/တပ်ဖွဲ့ (၉) တပ်အတွက် ပြန်လည်ပြုပြင်မည့် ကုန်ကျငွေမှာ ကျပ် ၄၈.၂၆၄ သန်း၊ အလယ်ပိုင်းတိုင်းစစ်ဌာနချုပ်တွင် ပျက်စီးခဲ့သည့် တပ်ရင်း/တပ်ဖွဲ့ ၄ရ တပ်အတွက် ပြန်လည်ပြုပြင်မည့် ကုန်ကျငွေမှာ ကျပ် ၂၀၅.၉၀ရ သန်း၊ ဒေသကွပ်ကဲမှုစစ်ဌာနချုပ် (လွိုင်ကော်)တွင် ပျက်စီးခဲ့သည့် တပ်ရင်း/ တပ်ဖွဲ့ ၁ တပ်အတွက် ပြန်လည်ပြုပြင်မည့် ကုန်ကျငွေမှာ ကျပ် ၀.၉၅၂ သန်း၊ ဒေသကွပ်ကဲမှု စစ်ဌာနချုပ် (စစ်တွေ)တွင် ပျက်စီးခဲ့သည့် တပ်ရင်း/တပ်ဖွဲ့ (၂၇) တပ်အတွက် ပြန်လည်ပြုပြင်မည့် ကုန်ကျငွေမှာ ကျပ် ၆၅.၆၉၀ သန်းတို့ ဖြစ်ကြပါတယ်။ အဆိုပါသဘာဝဘေးဒဏ်ကြောင့်ပျက်စီးမှုများသည် ကြိုတင်မသိသော ရုတ်တရက်ဖြစ်ပေါ်ခဲ့သည့် သဘာဝဘေးဒဏ်အမျိုးအစားဖြစ်သောကြောင့် ဘဏ္ဍာငွေလျာထားချက်မရှိသဖြင့် ပျက်စီးမှုများ ပြန်လည် ပြုပြင်ရန်အတွင် ကျပ် ၃၆၄.၉၂၈ သန်းအား သီးသန့်ရန်ပုံငွေမှ ကျခံသုံးစွဲခွင့်ရရှိရေး တင်ပြဆောင်ရွက်ခဲ့ပြီး ၂၀၁၆ ခုနှစ်၊ နိုဝင်ဘာလ ၂၅ ရက် သောကြာနေ့တွင် ကျင်းပပြုလုပ်သော ပြည်ထောင်စုသမ္မတမြန်မာနိုင်ငံတော်၊ ပြည်ထောင်စုအစိုးရအဖွဲ့ အစည်းအဝေးအမှတ်စဉ် (၁၆/၂၀၁၆)အရ သဘောတူညီပြီးဖြစ်ပါသဖြင့် ၂၀၁၆ ခုနှစ်၊ ပြည်ထောင်စု၏ဘဏ္ဍာငွေအရအသုံးဆိုင်ရာဥပဒေပါ သီးသန့်ရန်ပုံငွေမှ ကာကွယ်ရေးဝန်ကြီးဌာနအနေဖြင့် ခွဲဝေသုံးစွဲမည့် ကျပ် ၃၆၄.၉၂၈ သန်းအား ပြည်ထောင်စုလွှတ်တော်မှ အတည်ပြုပေးနိုင်ပါရန် တင်ပြအပ်ပါတယ်။ အားလုံးကိုကျေးဇူးတင်ပါတယ်။</speech>
<speech type="speaker">ပို့ဆောင်ရေးနှင့် ဆက်သွယ်ရေးဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="31">ဦးကျော်မျိုး (ဒုတိယဝန်ကြီး၊ ပို့ဆောင်ရေးနှင့် ဆက်သွယ်ရေးဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်သူ့လွှတ်တော်ဥက္ကဋ္ဌကြီးနှင့် လွှတ်တော် ကိုယ်စားလှယ်ကြီးများအားလုံး၊ ပြည်ထောင်စုဝန်ကြီးများနှင့် ဒုတိယဝန်ကြီးများနှင့် ဖိတ်ကြားထားသော ဧည့်သည်တော်များအားလုံး မင်္ဂလာအပေါင်းနှင့် ပြည့်စုံကြပါစေကြောင်း ဆုမွန်ကောင်းတောင်းအပ်ပါတယ်။ ပြည်ထောင်စုလွှတ်တော်သို့ နိုင်ငံတော်သမ္မတထံမှ ပေးပို့ထားသော ကြိုတင်မမျှော်မှန်းနိုင်သော သဘာဝ ဘေးအန္တရာယ်များအတွက် ၂၀၁၆ ခုနှစ်၊ ပြည်ထောင်စုရဲ့ ဘဏ္ဍာငွေအရအသုံးဆိုင်ရာ ဥပဒေပါသီးသန့် ရန်ပုံငွေမှ ခွဲဝေသုံးစွဲမယ့် ကျပ် ၁၈,၃၆၃.၁၁၈ သန်းအနက် ပို့ဆောင်ရေးနှင့်ဆက်သွယ်ရေးဝန်ကြီးဌာနနဲ့ သက်ဆိုင်တဲ့ ကျပ် ၉,၂၀၄.ရ သန်းနှင့် ပတ်သက်ပြီး ပို့ဆောင်ရေးနှင့်ဆက်သွယ်ရေးဝန်ကြီးဌာန ဒုတိယဝန်ကြီး ကျွန်တော် ဦးကျော်မျိုးမှ ရှင်းလင်းတင်ပြသွားမှာဖြစ်ပါတယ်။ ၂၀၁၆ ခုနှစ်၊ သဘာဝဘေးအန္တရာယ်ကြောင့် ပျက်စီးဆုံးရှုံးမှုများအတွက် ပြည်ထောင်စုဝန်ကြီး ဌာနများ၊ တိုင်းဒေသကြီး/ပြည်နယ်အစိုးရအဖွဲ့များအနေနဲ့ သီးသန့်ရန်ပုံငွေလိုအပ်ချက်များကို အမျိုးသား သဘာဝဘေးအန္တရာယ်ဆိုင်ရာ စီမံခန့်ခွဲမှုကော်မတီသို့ တင်ပြတောင်းခံရန် စီစဉ်ဆောင်ရွက်လျက်ရှိပါသဖြင့် သီးသန့်ရန်ပုံငွေ တင်ပြတောင်းခံရန်ရှိပါက အသေးစိတ်လုပ်ငန်းစာရင်းများ၊ အသေးစိတ်ရန်ပုံငွေ စာရင်း များကို ပြုစုပေးပို့ရန်ဆောက်လုပ်ရေးဝန်ကြီးဌာနမှ ၂၉-၉-၂၀၁၆ ခုနှစ်တွင် အကြောင်းကြားလာခဲ့ပါတယ်။ အဲဒါကြောင့်ပို့ဆောင်ရေးနှင့်ဆက်သွယ်ရေးဝန်ကြီးဌာန၊ ရေအရင်းအမြစ်နှင့် မြစ်ချောင်းများ ဖွံ့ဖြိုးတိုးတက်ရေး ဦးစီးဌာနမှ ကွင်းဆင်းစစ်ဆေးမှုများပြုလုပ်ပြီးနောက် ပြည်နယ်နှင့်တိုင်းဒေသအသီးသီးများမှ ပေးပို့လာတဲ့ ၂၀၁၆ ခုနှစ်၊ သဘာဝဘေးအန္တရာယ်ကြောင့် ပျက်စီးဆုံးရှုံးမှုများအတွက် သီးသန့် ရန်ပုံငွေတောင်းခံမယ့် လုပ်ငန်း ၂၁ ခုစာရင်းကို ပြုစုတင်ပြခဲ့ပါတယ်။ အဲဒီကိစ္စနှင့်ပတ်သက်ပြီး ၁၈-၁၀-၂၀၁၆ ခုနှစ်မှာ ကျင်းပခဲ့တဲ့စီမံကိန်းနှင့် ဘဏ္ဍာရေးဝန်ကြီးဌာန ကနဦးလိုအပ်ချက် စစ်တမ်းကောက်ယူရေး၊ ပျက်စီးဆုံးရှုံးမှု အတည်ပြုရေးနှင့် လိုအပ်ချက်များ ဆန်းစစ် အစာအင်အင် အင်မတက် ဦးစီးဌာနမှ တင်ပြခဲ့တဲ့လုပ်ငန်း ၂၁ ခုကို ဦးစားပေး အဆင့်အလိုက် တင်ပြသွားရန် ဆုံးဖြတ်ခဲ့တာကြောင့် ပထမဦးစားပေးလုပ်ငန်း ၁၃ ခုအတွက် စုစုပေါင်းလုပ်ငန်းတန်ဖိုးကျပ် ၉,၂၀၄.ရ သန်းကို ပူးပေါင်း ကော်မတီသို့ ပြန်လည်တင်ပြခဲ့ပါတယ်။ အဲဒီကော်မတီက ပထမဦးစားပေးလုပ်ငန်း ၁၃ ခုကို အမျိုးသား သဘာဝဘေးအန္တရာယ်ဆိုင်ရာ စီမံခန့်ခွဲမှုကော်မတီသို့ ဆက်လက်တင်ပြခဲ့ပြီး ၂၀၁၆ ခုနှစ်မှာ မြန်မာနိုင်ငံ အတွင်းဖြစ်ပွားခဲ့တဲ့သဘာဝဘေးအန္တရာယ်ကြောင့် ပျက်စီးဆုံးရှုံးမှုများကို ပြန်လည်ပြုပြင်ရန်နှင့်ကြိုတင် ကာကွယ်တားဆီးနိုင်ရန် ပို့ဆောင်ရေးနှင့် ဆက်သွယ်ရေးဦးစီးဌာနအတွက် သီးသန့်ရန်ပုံငွေ ကျပ် ၉,၂၀၄.ရ သန်းတိတိ ခွင့်ပြုကြောင်းနှင့် လုပ်ထုံးလုပ်နည်းနှင့်အညီ ပြည်ထောင်စုအစိုးရအဖွဲ့သို့ တင်ပြဆောင်ရွက်ရန် နိုင်ငံတော်သမ္မတရုံးမှ ၇-၁၁-၂၀၁၆ ခုနှစ်မှာ အကြောင်းကြားလာခဲ့ပါတယ်။ Power Point အသုံးပြုခွင့် ပြုပါခင်ဗျာ။ ပထမဦးစားပေးလုပ်ငန်း ၁၃ ခုမှာ ဧရာဝတီတိုင်းဒေသကြီးမှာ လုပ်ငန်း ၅ ခု၊ ပဲခူးတိုင်းဒေသကြီး မှာ လုပ်ငန်း ၁ ခု၊ မကွေးတိုင်းဒေသကြီးမှာ လုပ်ငန်း ၂ ခု၊ စစ်ကိုင်းတိုင်းဒေသကြီးမှာ လုပ်ငန်း ၃ ခုနှင့် ရှမ်းပြည်နယ်မှာလုပ်ငန်း ၂ ခုတို့ပါဝင်ပြီး စုစုပေါင်း လုပ်ငန်း ၁၃ ခုရဲ့ တန်ဖိုးမှာကျပ် ၉၂၀၄.ရ သန်း ဖြစ်ပါတယ်။ ဧရာဝတီတိုင်းဒေသကြီး၊ ပုသိမ်တံတား(ငဝန်မြစ်)ကမ်းထိန်းလုပ်ငန်းများကို ၂၀၀၅-၂၀၀၆ ခုနှစ်မှာ မျောတိုင်အခြေပြု ကျောက်စီမြေထိန်းနံရံဖြင့် တည်ဆောက်ကာကွယ်ခဲ့ရာ ၁၀ နှစ်ကျော်ကြာပြီ ဖြစ်တဲ့အတွက် ရေနက်စီးကြောင်းမှာလည်း မြေထိန်းနံရံနှင့် ကပ်ပြီးစီးဆင်းလာခြင်း၊ ရေဝဲလှည့်တိုက် စားခြင်း၊ ဒီရေအတက်အကျရှိသော အရပ်ဖြစ်သဖြင့် မျောလုံးပိုင်များမှာ ဒီပိုးစားခြင်းတို့ဖြစ်ပေါ်၍ ခိုင်ခံ့မှု အားနည်းကာ ၂-၁၀-၂၀၁၆ ခုနှစ်တွင် အလျား ၁၁၀ ပေခန့် ပျက်စီးမှုဖြစ်ပေါ်လာတဲ့အတွက် အရေးပေါ် ဆောင်ရွက်ရန် တင်ပြရခြင်းဖြစ်ပါတယ်။ အဲဒီလုပ်ငန်းကို ကျပ် ၉၄.၄ သန်းနဲ့ ဘိုးပိုင်အခြေပြု ကျောက်စီ မြေထိန်းနံရံ ပေ ၁၁၀ နဲ့ Steel Cable Groyne ပေ ၂၅၀ တည်ဆောက်သွားမှာဖြစ်ပါတယ်။ ဧရာဝတီတိုင်းဒေသကြီး၊ ဓနုဖြူမြို့နယ်၊ မရမ်းချောင်းကျေးရွာ ကမ်းပြို ကာကွယ်ရေးလုပ်ငန်းကို ၁၄-၈-၂၀၁၅ ခုနှစ်မှာ ဒုတိယ သမ္မတ ဦးဟင်နရီဗန်ထီးယူရဲ့ ခရီးစဉ်မှာ ဒေသခံပြည်သူလူထုရဲ့ တောင်းဆိုချက် အရ တင်ပြရခြင်းဖြစ်ပါတယ်။ အဲဒီလုပ်ငန်းကို ကျပ် ၉၈၆.၆ သန်းနဲ့ ဘိုးပိုင်အခြေပြု ကျောက်စီမြေထိန်း နံရံ ပေ ၁,၁၀၀ အပါအဝင် လုပ်ငန်း ၄ ခု တည်ဆောက်သွားမှာဖြစ်ပါတယ်။ ဧရာဝတီတိုင်းဒေသကြီး၊ ဓနုဖြူမြို့နယ်၊ စံကင်းကျေးရွာ ကမ်းပြို ကာကွယ်ရေးလုပ်ငန်းကို ဒေသခံပြည်သူလူထုများ လက်မှတ် ရေးထိုးပြီး ကမ်းထိန်းလုပ်ငန်းဆောင်ရွက်ပေးပါရန် တင်ပြခဲ့ခြင်းကြောင့် တင်ပြရခြင်းဖြစ်ပါတယ်။ အဲဒီ လုပ်ငန်းကို ကျပ် ၉၈၆.၆ သန်းနဲ့ ဘိုးပိုင်အခြေပြု ကျောက်စီမြေထိန်းနံရံပေ ၈၈၀ အပါအဝင် လုပ်ငန်း ၄ ခု တည်ဆောက်သွားမှာဖြစ်ပါတယ်။ ဧရာဝတီတိုင်းဒေသကြီး၊ လေးမျက်နှာမြို့၊ ထူပါရုံဘုရား ကမ်းထိန်း လုပ်ငန်းကို ရှေးဟောင်းသမိုင်းဝင် သာသနိကစေတီတော် ပြိုကျပျက်စီးမှုမှ ကာကွယ်ရန်အတွက် တင်ပြ ရခြင်းဖြစ်ပါတယ်။ အဲဒီလုပ်ငန်းကို ကျပ် ၉၄၅ သန်းနဲ့ ဘိုးပိုင်အခြေပြု ကျောက်စီမြေထိန်းနံရံ ပေ ၅၀၀ အပါအဝင် လုပ်ငန်း ၄ ခု တည်ဆောက်သွားမှာဖြစ်ပါတယ်။ ဧရာဝတီတိုင်းဒေသကြီး၊ ဗိုလ်မြတ်ထွန်းတံတား ရေလမ်းကောင်းမွန်ရေးလုပ်ငန်းကို ၂၀၁၆ ခုနှစ် မိုးရာသီရေများချိန်မှာ တံတားတိုင်အမှတ် (P-17) အောက်ခြေမှာ ရေတိုက်စားမှု ဖြစ်ပေါ်ခြင်းကြောင့် တံတားရေရှည်တည်တံ့ခိုင်မြဲရေးအတွက် ရေလမ်းကြောင်းပြောင်းလဲရေးနဲ့ ကမ်းပြို ကာကွယ်ရေးလုပ်ငန်းများ တင်ပြရခြင်းဖြစ်ပါတယ်။ အဲဒီလုပ်ငန်းကို ကျပ် ၃,၀၃၆,၀၂ သန်းနဲ့ သောင်တူးလုပ်ငန်းနှင့် ကမ်းထိန်း လုပ်ငန်းအပါအဝင် လုပ်ငန်း ၉ ခု ဆောင်ရွက်သွားမှာဖြစ်ပါတယ်။ ပဲခူးတိုင်းဒေသကြီး၊ ပန်းတောင်းမြို့နယ်၊ ဆိပ်သာရေလမ်းကောင်းမွန်ရေးလုပ်ငန်းနဲ့ ယင်းမူကုန်းကျေးရွာအုပ်စု ကမ်းပြို ကာကွယ်ရေးကို လုံလောက်သော ရေအနက်နဲ့ ရေလမ်းအကျယ်ရရှိစေရန်နဲ့ ဒုတိယရေလမ်းကြောင်းရှိ ယင်းမူကုန်းကျေးရွာ ကမ်းပြိုခြင်းကြောင့် လူနေအိမ်များ ပြောင်းရွှေ့ရခြင်းမှ ကာကွယ်ရန်အတွက် တင်ပြရခြင်းဖြစ်ပါတယ်။ အဲဒီလုပ်ငန်းကို ကျပ် ၅၇၃ သန်းနဲ့ သုံးတန်းသွား မျောကျောက်ဖြည့်ရေကာ ၁,၀၃၅ မီတာကို တည်ဆောက်သွားမှာဖြစ်ပါတယ်။ မကွေးတိုင်းဒေသကြီး၊ ရေစကြိုမြို့နယ်၊ နန်းဦးကျေးရွာ ကမ်းပြို ကာကွယ်ရေးလုပ်ငန်းကို ၂၀၁၆ ခုနှစ်၊ ချင်းတွင်းမြစ်ရေတိုက်စားခြင်းကြောင့် ရှေးဟောင်းစေတီပုထိုးများနဲ့ ကျေးရွာလူနေအိမ်များပြောင်းရွှေ့ခဲ့ ရခြင်းကြောင့် တင်ပြရခြင်းဖြစ်ပါတယ်။ အဲဒီလုပ်ငန်းကို ကျပ် ၅၁၁.၄၈ သန်းနဲ့ ကျောက်စီမြေထိန်းနံရံ ပေ ၆၀၀ နဲ့သုံးတန်းသွားကျောက်ခင်း မျောရေကာ ပေ ၁,၆၁၀ တို့ကို တည်ဆောက်သွားမှာ ဖြစ်ပါတယ်။ မကွေးတိုင်းဒေသကြီး ပခုက္ကူမြို့နယ်၊ ကျွန်းညို ကြီး-ကျတ်တန်းကုန်းကျေးရွာ ကမ်းပြို ကာကွယ်ရေး လုပ်ငန်းကို ၂၀၁၆ ခုနှစ်၊ ဧရာဝတီမြစ်ရေကြီးချိန်မှာ ကမ်းပြိုမှုဖြစ်ပွား၍ ကျေးရွာနေအိမ်များ ရွှေ့ပြောင်း ခဲ့ရခြင်းကြောင့် တင်ပြရခြင်းဖြစ်ပါတယ်။ အဲဒီလုပ်ငန်းကို ကျပ် ၃၅၀ သန်းနဲ့ သောင်တူးဖော်ခြင်းနဲ့ ရေကာတည်ဆောက်ခြင်းလုပ်ငန်းများ ဆောင်ရွက်သွားမှာဖြစ်ပါတယ်။ စစ်ကိုင်းတိုင်းဒေသကြီး၊ တမူးခရိုင်၊ ခါမ်းပတ်မြို့၊ ကနန်ကျေးရွာ ရေတိုက်စားမှုကာကွယ်ရေး လုပ်ငန်းကို ကနန်ချောင်း ရေတိုက်စားခြင်း၊ ရေကြီးရေလျှံဖြစ်ပေါ်ခြင်းမှ ကာကွယ်ရန် တင်ပြရခြင်း ဖြစ်ပါတယ်။ အဲဒီလုပ်ငန်းကို ကျပ် ၁၇၈ သန်းနဲ့ သံခြင်းအခြေပြု ကျောက်စီမြေထိန်းနံရံ ၉၇၅ ပေ တည်ဆောက် သွားမှာဖြစ်ပါတယ်။ စစ်ကိုင်းတိုင်းဒေသကြီး၊ ဝက်လက်မြို့၊ မူးကြိုးကျေးရွာ ကမ်းပြု ကာကွယ်ရေး လုပ်ငန်းကို မူးမြစ်ရေတိုက်စား ကမ်းပြိုမှုမှကာကွယ်ရန် တင်ပြရခြင်းဖြစ်ပါတယ်။ အဲဒီလုပ်ငန်းကို ကျပ် ၃၈၀ သန်း နဲ့ သံခြင်းအခြေပြု ကျောက်စီတမံအလျား ၁,၂၄၅ ပေ တည်ဆောက်သွားမှာဖြစ်ပါတယ်။ စစ်ကိုင်းတိုင်းဒေသကြီး၊ ဒီပဲယင်းမြို့နယ်၊ မူးရိုးကုန်းကျေးရွာ ကမ်းပြို ကာကွယ်ရေးလုပ်ငန်းကို မူးမြစ် ရေတိုက်စားကမ်းပြုမှုမှ ကာကွယ်ရန်တင်ပြရခြင်းဖြစ်ပါတယ်။ အဲဒီလုပ်ငန်းကို ကျပ် သန်း ၃၅၀ နဲ့ သံခြင်းအခြေပြု ကျောက်စီမြေထိန်းနံရံပေ ၁၂၀၀ တည်ဆောက်သွားမှာဖြစ်ပါတယ်။ ရှမ်းပြည်နယ်၊ နမ့်ခမ်းမြို့နယ်၊ ကုန်းဆာကျေးရွာအနီး ရွှေလီမြစ်ရေတိုက်စားမှု ကာကွယ်ရေး လုပ်ငန်းကို မူဆယ်-နမ့်ခမ်းကားလမ်း ကမ်းပြိုမှုကာကွယ်ရန်နဲ့ လျှပ်စစ်ဓာတ်အားတိုင် နေရာရွှေ့ပြောင်း ရခြင်း၊ စိုက်ပျိုးမြေဆုံးရှုံးခြင်းတို့ကြောင့် တင်ပြရခြင်းဖြစ်ပါတယ်။ အဲဒီလုပ်ငန်းကို ကျပ် ၂၅၁.၅ သန်းနဲ့ သံခြင်းအခြေပြု ကျောက်စီရေကာပေ ၁၅၀၊ ၈ ခုတည်ဆောက်သွားမှာဖြစ်ပါတယ်။ ရှမ်းပြည်နယ် ဟိုပန်မြို့၊ နမ့်ဆန်ချောင်းရေလွှမ်းမိုးမှု ကာကွယ်ရေးလုပ်ငန်းကတော့ ၂၀၁၄-၂၀၁၅ ဘဏ္ဍာရေးနှစ် ပြည်ထောင်စု သီးသန့်ရန်ပုံငွေနဲ့ ဆောင်ရွက်ခဲ့တဲ့လုပ်ငန်းကို ဆက်လက်ဆောင်ရွက်ရန် ဖြစ်ပါတယ်။ ၂၀၁၆ ခုနှစ်၊ ရေကြီးရေလျှံမှုဖြစ်ပေါ်ခြင်းကြောင့် လမ်းပျက်စီးခြင်း၊ လူနေရပ်ကွက်အတွင်း ရွှံ့နွံသဲနုန်းများ ဝင်ရောက်ခြင်း တို့ကြောင့် တင်ပြရခြင်းဖြစ်ပါတယ်။ အဲဒီလုပ်ငန်းကို ကျပ် ၅၆၂.၁ သန်းနဲ့ သံခြင်းအခြေပြု ကျောက်စီ မြေထိန်းနံရံနဲ့ သံခြင်းအခြေပြု ကျောက်စီနံရံ တည်ဆောက်သွားမှာ ဖြစ်ပါတယ်။ ဒါကတော့ ဟိုပန်-နမ့်ဆန် ရေလမ်းကြောင်းအတွင်း ကျောက်စီနံရံတည်ဆောက်ရန်လိုအပ်တဲ့ နေရာ တွေကို မှတ်တမ်းဓာတ်ပုံဖြင့် တင်ပြထားခြင်းဖြစ်ပါတယ်။ ဖော်ပြခဲ့တဲ့ ဦးစားပေးလုပ်ငန်း ၁၃ ခုကို ကွင်းဆင်းစစ်ဆေးဖော်ပြချက်အရ မဖြစ်မနေဆောင်ရွက်ပေးရန်လိုအပ်တဲ့ လုပ်ငန်းများဖြစ်ကြောင်း တွေ့ရှိရပြီး အဆိုပါလုပ်ငန်းများဆောင်ရွက် နိုင်ရေးအတွက် သက်ဆိုင်တဲ့ ဧရာဝတီ၊ ပဲခူး၊ မကွေးနဲ့ စစ်ကိုင်းတိုင်းဒေသကြီး အစိုးရအဖွဲ့ အသီးသီးနဲ့ ရှမ်းပြည်နယ်အစိုးရအဖွဲ့တို့ရဲ့ သဘောထားမှတ်ချက်များ တောင်းခံခဲ့ရာ ကန့်ကွက်ရန်မရှိကြောင်း ပြန်ကြား ခဲ့ကြပါတယ်။ အဲဒီကိစ္စနဲ့ပတ်သက်ပြီး စီမံကိန်းနဲ့ဘဏ္ဍာရေးဝန်ကြီးဌာနရဲ့ သဘောထားမှတ်ချက်တောင်းခံခဲ့ရာ ပို့ဆောင်ရေးနဲ့ဆက်သွယ်ရေးဝန်ကြီးဌာနအနေနဲ့ မိမိတို့ သုံးစွဲမယ့်အကြောင်းအရာကိုဖော်ပြပြီး စီးပွား ရေးရာကော်မတီ သို့မဟုတ် နိုင်ငံတော်သမ္မတရုံးရဲ့ ခွင့်ပြုချက်နဲ့ သဘာဝဘေးအန္တရာယ် အသုံးစရိတ် ဖြစ်ပါက ပြည်ထောင်စုအစိုးရအဖွဲ့သို့ တင်ပြ၍ ခွင့်ပြုချက်ရယူရန် ဘဏ္ဍာရေးနှစ်အတွင်း မသုံးစွဲလျှင် မဖြစ်တဲ့ အထူးကိစ္စရပ်ဖြစ်ပါက ပြည်ထောင်စုအစိုးရအဖွဲ့ထံတင်ပြပြီး ထောက်ခံချက်ရယူ၍ ပြည်ထောင်စု လွှတ်တော်ရဲ့ အတည်ပြုချက်ရယူရန်ဖြစ်ကြောင်းနဲ့ ခွင့်ပြုချက်ရရှိပါက ဘဏ္ဍာရေးဆိုင်ရာ လုပ်ထုံးလုပ်နည်း များနဲ့အညီ ဆက်လက်ဆောင်ရွက်သွားရန်ဖြစ်ကြောင်းကို ၂၂-၁၁-၂၀၁၆ ခုနှစ်တွင် ပြန်ကြားခဲ့ပါတယ်။ သို့ဖြစ်၍ ၂၀၁၆ ခုနှစ်တွင် မြန်မာနိုင်ငံအတွင်းဖြစ်ပွားခဲ့တဲ့ သဘာဝဘေးအန္တရာယ်ကြောင့် ပျက်စီး ဆုံးရှုံးမှုများကို ပြန်လည်ပြုပြင်ရန်နှင့် ကြိုတင်ကာကွယ်တားဆီးနိုင်ရန် ပထမဦးစားပေး ကမ်းပြို ကာကွယ်ရေးလုပ်ငန်း ၁၃ ခုအတွက် ကုန်ကျမယ့်ငွေကျပ် ၉,၂၀၄.ရ သန်းကို ပြည်ထောင်စုသီးသန့်ရန်ပုံငွေမှ ခွင့်ပြုပေးနိုင်ရန်အတွက်တင်ပြခဲ့ရာ ၈-၁၂-၂၀၁၆ ခုနှစ်တွင် ကျင်းပပြုလုပ်ခဲ့တဲ့ ပြည်ထောင်စုအစိုးရအဖွဲ့ အစည်းအဝေးအမှတ်စဉ် (၁၇/၂၀၁၆)က သဘောတူခွင့်ပြုခဲ့ပါတယ်။ ဖော်ပြခဲ့တဲ့ ပထမဦးစားပေးလုပ်ငန်း ၁၃ ခုဟာ သဘာဝဘေးကြောင့်ပျက်စီးဆုံးရှုံးမှုကို ပြန်လည် ပြုပြင်ရန်မဖြစ်မနေ ဆောင်ရွက်ပေးရန် လိုအပ်တဲ့လုပ်ငန်းများဖြစ်ပြီး အဲဒီလုပ်ငန်းတွေ ဆောင်ရွက်ပေးခြင်း အားဖြင့် မြစ်ရေတိုက်စားမှုကြောင့် ပြည်သူများရဲ့ အသက်အိုးအိမ်စည်းစိမ် ပျက်စီးခြင်းများကို ကာကွယ် ပေးနိုင်ခြင်း၊ စီမံကိန်းဝင်တံတားများကို ရေရှည်တည်တံ့ခိုင်မြဲစေခြင်း၊ ရှေးဟောင်းသမိုင်းဝင် သာသနိက အဆောက်အဦများကို ကာကွယ်ပေးနိုင်ခြင်း၊ စိုက်ပျိုးမြေများဆုံးရှုံးမှုများမှ ကာကွယ်ပေးနိုင်ခြင်းစတဲ့ အကျိုးကျေးဇူးများစွာရရှိမှာဖြစ်ပါတယ်။ သို့ဖြစ်ပါ၍ ၂၀၁၆ ခုနှစ်တွင် သဘာဝဘေးကြောင့် ပျက်စီးဆုံးရှုံးမှုများ ပြန်လည်ပြုပြင်ရန်နှင့် ကြိုတင်ကာကွယ်တားဆီးနိုင်ရန် ပထမဦးစားပေး ကမ်းပြို ကာကွယ်ရေးလုပ်ငန်း ၁၃ ခုအတွက် ကုန်ကျမယ့် ငွေကျပ် ၉,၂၀၄.ရ သန်းကို သီးသန့်ရန်ပုံငွေမှ ခွဲဝေသုံးစွဲရေးအပေါ် ပြည်ထောင်စုလွှတ်တော်မှ အတည်ပြု ပေးနိုင်ပါရန် တင်ပြအပ်ပါတယ်ခင်ဗျာ။ အားလုံးကိုကျေးဇူးတင်ပါတယ်။ Power Point ကို နောက်ဆက်တွဲဖြင့် ဖော်ပြထားပါသည်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ အစည်းအဝေးကို မိနစ် (၂၀)ခန့် ခေတ္တရပ်နားပါမယ်။</speech>
<speech type="mc">ပြည်ထောင်စုလွှတ်တော်နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံးထွက်ခွာနိုင်ကြပါပြီ ခင်ဗျား။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<speech type="speaker">အလုပ်သမား၊ လူဝင်မှုကြီးကြပ်ရေးနှင့် ပြည်သူ့အင်အားဝန်ကြီးဌာနက ဆက်လက်ရှင်းလင်းတင်ပြဖို့ ဖြစ်ပါတယ်။</speech>
<speech><agency id="25">ဦးသိန်းဆွေ(ပြည်ထောင်စုဝန်ကြီး၊ အလုပ်သမား၊ လူဝင်မှုကြီးကြပ်ရေးနှင့် ပြည်သူ့အင်အား ဝန်ကြီးဌာန)</agency>လေးစားအပ်ပါတဲ့ ပြည်ထောင်စုလွှတ်တော်နာယကကြီးနဲ့ ပြည်ထောင်စု လွှတ်တော်ကိုယ်စားလှယ်များခင်ဗျား။ ကျွန်တော်တို့ ဝန်ကြီးဌာနအနေနဲ့ သဘာဝဘေးအန္တရာယ်ကြောင့် ပျက်စီးဆုံးရှုံးမှုများ ပြုပြင်ရန်အတွက် သီးသန့်ရန်ပုံငွေမှ တင်ပြတောင်းခံခြင်းကိစ္စနဲ့ ပတ်သက်ပြီးတော့မှ ရှင်းလင်းတင်ပြသွားမှာ ဖြစ်ပါတယ်။ ကျွန်တော်တို့ ၂၀၁၆ ခုနှစ်၊ သြဂုတ်လ ဒုတိယပတ်အတွင်းက မိုးများသည်းထန်စွာ အဆက်မပြတ် ရွာသွန်းခဲ့ခြင်းကြောင့် အလုပ်ရုံနှင့် အလုပ်သမားဥပဒေစစ်ဆေးရေးဦးစီးဌာန၊ ဥတ္တရခရိုင်ရုံးရဲ့ ရုံးအရှေ့ မျက်နှာစာခြံစည်းရိုးနဲ့ ညာဘက်ခြံစည်းရိုးများသည် မြေထိန်းနံရံများမရှိတဲ့အတွက် ပြိုကျပျက်စီးမှုများ ဖြစ်ခဲ့ပါတယ်။ ဒီအတိုင်း ဆက်လက်ပြီးတော့မှ မိုးရွာသွန်းမယ်ဆိုရင် ဆက်လက်ပြိုကျမယ်ဆိုပါက ရုံး အဆောက်အဦကို ထိခိုက်လာနိုင်ပြီးတော့မှ ပျက်စီးမှုများ ပိုမိုများပြားလာနိုင်တာဖြစ်တဲ့အတွက် မြေထိန်း နံရံမရှိတဲ့ ပြိုကျပျက်စီးမှုများ ပြုပြင်ရန်အတွက် မြေထိန်းနံရံတည်ဆောက် ကုန်ကျမယ့် ငွေကျပ် ၂၅.၈၁၀ သန်းကို သီးသန့်ရန်ပုံငွေမှ သုံးစွဲခွင့်ပြုပါရန် တင်ပြခဲ့ပါတယ်။ အဆိုပါတင်ပြချက်အပေါ် ၂၀၁၆ ခုနှစ်၊ နိုဝင်ဘာလ ၂၅ ရက်နေ့မှာ ကျင်းပပြုလုပ်တဲ့ ပြည်ထောင်စု သမ္မတမြန်မာနိုင်ငံတော် ပြည်ထောင်စုအစိုးရအဖွဲ့အစည်းအဝေး(၁၆/၂၀၁၆) ကြိမ်မြောက် အစည်းအဝေးမှ သဘောတူခွင့်ပြုခဲ့တာဖြစ်ပါတယ်။ စီမံကိန်းနှင့် ဘဏ္ဍာရေးဝန်ကြီးဌာန၊ ရသုံးမှန်းခြေငွေစာရင်းဦးစီးဌာန ကလည်းပဲ အဆိုပါငွေကို အလုပ်ရုံနှင့် အလုပ်သမားဥပဒေစစ်ဆေးရေး ဦးစီးဌာနရဲ့ ၂၀၁၆-၂၀၁ရ ခု၊ ဘဏ္ဍာရေးနှစ် ငွေလုံးငွေရင်း အသုံးစရိတ် ခေါင်းစဉ်သို့ သီးသန့်ရန်ပုံငွေမှ လွှဲပြောင်းထည့်သွင်းပေးရန် ကိစ္စကို သဘောတူခဲ့ပါတယ်။ အဆိုပါသဘောတူညီချက်များကြောင့် အလျင်အမြန်လည်း စ်ပြေးညီ ဆက်လက်ပြို ကျခြင်း မရှိဖို့ ပြင်ဆင်ရန်လိုအပ်တဲ့အတွက် ကျွန်တော်တို့ လုပ်ထုံးလုပ်နည်းများနဲ့အညီ တင်ဒါများကို စနစ်တကျ ခေါ်ယူခဲ့ပြီးတော့မှ အောင်မြင်တဲ့အဖွဲ့ကို ကျွန်တော်တို့ မြေထိန်းနံရံများတည်ဆောက်ဖို့ ခွင့်ပြုခဲ့တာ ဖြစ်ပါတယ်။ အဆိုပါလုပ်ငန်းမှာ အခိုရင် ၁၀၀ ရာခိုင်နှုန်း ပြီးစီးနေပြီဖြစ်ပါတယ်။ ကျသင့်ငွေ များကိုလည်းပဲ ကျွန်တော်တို့ ဆက်လက်ပြီးတော့မှ ပေးချေလျက်ရှိပါတယ်။ သို့ပါ၍ သဘာဝဘေးအန္တရာယ်ကြောင့် ပြိုကျပျက်စီးခဲ့တဲ့ မြေထိန်းနံရံများ တည်ဆောက်ရေးကိစ္စကို သီးသန့်ရန်ပုံငွေမှ တင်ပြတောင်းခံခြင်းဖြစ်ပါတယ်။ ခွင့်ပြုပေးနိုင်ပါရန် လေးစားစွာ နာယကကြီးမှတစ်ဆင့် လွှတ်တော်ကြီးအား တင်ပြအပ်ပါတယ်ခင်ဗျား။</speech>
<speech type="speaker">ချင်းပြည်နယ်အစိုးရအဖွဲ့ဆိုင်ရာ လုပ်ငန်းများနဲ့ စပ်လျဉ်းပြီး စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနနဲ့ စီမံကိန်းနှင့် ဘဏ္ဍာရေးဝန်ကြီးဌာနတို့က ရှင်းလင်းတင်ပြမှာ ဖြစ်ပါတယ်။ ဦးစွာ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="11">ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကိုယ်စားလှယ်တော်ကြီးများခင်ဗျား။ ချင်းပြည်နယ်အတွင်း ဖြစ်ပွားခဲ့တဲ့ သဘာဝဘေးဒဏ်ကြောင့် ပြန်လည်ထူထောင်ရေးလုပ်ငန်းများအနက် လုပ်ငန်း ၄ ခုဆောင်ရွက်နိုင်ဖို့ သီးသန့်ရန်ပုံငွေ ကျပ်သန်း ၆,၉၀၀.၆၈ သန်း ထောက်ပံ့ပေးနိုင်ရေးနဲ့ စပ်လျဉ်းပြီး ချင်းပြည်နယ်အစိုးရအဖွဲ့ရဲ့ကိုယ်စား စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနမှ ရှင်းလင်းတင်ပြသွားမှာ ဖြစ်ပါတယ်။ ချင်းပြည်နယ် သဘာဝဘေးသင့် ဒေသတွေမှာ ပြန်လည်ထူထောင်ရေးလုပ်ငန်းများ ဆောင်ရွက် နိုင်ဖို့နဲ့ ကြိုတင်ကာကွယ်ရေးလုပ်ငန်းများ ဆောင်ရွက်ဖို့အတွက် လိုအပ်တဲ့ လုပ်ငန်း ၄ ခု၊ ယင်းအတွက် လိုအပ်မှု ကျပ်ငွေပမာဏ ၆,၉၀၇.၆၈၀ သန်းဟာ နိုင်ငံတော်သမ္မတရဲ့ သီးသန့်ရန်ပုံငွေစာရင်းမှ ထောက်ပံ့ ပေးနိုင်ဖို့ ချင်းပြည်နယ်အစိုးရအဖွဲ့ရုံးရဲ့ ၂၂-၈-၂၀၁၆ ရက်မှာ တင်ပြခဲ့ပါတယ်။ လုပ်ငန်းရပ်များအလိုက် ရန်ပုံငွေလိုအပ်ချက်ကတော့ ဟားခါးမြို့ ရုန်းတောင်ပြိုကျမှု ကြိုတင်ကာကွယ်ရေးလုပ်ငန်း ဆောင်ရွက်ဖို့ ကျပ်သန်းပေါင်း ၁,၅၀၀၊ ဟားခါးမြို့ပြအိမ်ရာ မြေထိန်းနံရံနဲ့ ရေသွယ်ရေးနဲ့ လမ်းပျက်စီးမှုပြုပြင်ဖို့ ကျပ် ၉၁.၈၈ သန်း၊ ဖလမ်းမြို့ ရေပေးဝေရေးလုပ်ငန်းများ ဆောင်ရွက်ရန်အတွက် လိုအပ်ငွေ ကျပ်သန်း ၅,၀၀၀၊ မင်းတပ်မြို့ မြို့မဈေးပြန်လည်တည်ဆောက်ရန် လိုအပ်ငွေ ကျပ်သန်း ၃၁၅.၈ သန်း၊ စုစုပေါင်း ကျပ်သန်းပေါင်း ၆,၉၀၇.၆၈ သန်းဖြစ်ပါတယ်။ ဟားခါးမြို့ဟာ ရုန်းတောင်နဲ့ ကပ်လျက်ရှိပါတယ်။ ၂၀၁၅ သဘာဝဘေးအန္တရာယ်ကြောင့် ရုန်းတောင် ပြိုကျခဲ့ပြီးတော့ တောင်နဲ့ ကပ်လျက်တည်ရှိတဲ့ မြို့ဟောင်းရပ်ကွက်မှ နေအိမ်တွေ ပျက်စီးခြင်း၊ တောင် အောက်ခြေရှိ တော်လှန်ရေး ရေကန်ပျက်စီးခြင်းများ ဖြစ်ပေါ်ခဲ့ပါတယ်။ ရုန်းတောင် ပြိုကျခဲ့မှုကြောင့် ရေစီးကြောင်းများ ဖြစ်ပေါ်ပြီး ုပြင် ထိန်းသိမ်းခြင်း မပြုပါက နီးစပ်ရာ ရပ်ကွက်များ ထပ်မံ ပြိုကျမှုဖြစ်လာနိုင်ခြင်း၊ ယင်းတောင်ဆက်လက်ပြိုကျပါက ဟားခါးမြို့အနေနဲ့ အန္တရာယ်ကြီးမားတဲ့ အတွက် ရုန်းတောင်ဆက်လက်ပြိုကျခြင်းမရှိစေဖို့အတွက် ကြိုတင်ကာကွယ်ရေး လုပ်ငန်းများ ဆောင်ရွက်ရန် လိုအပ်မည်ဖြစ်ကြောင်း တင်ပြထားပါတယ်။ သို့ဖြစ်တဲ့အတွက်ကြောင့် ရုန်းတောင် ပြိုကျမှု ကြိုတင်ကာကွယ်ရေးလုပ်ငန်းများ ဆောင်ရွက်ဖို့ လိုအပ်ငွေ ကျပ်သန်း ၁,၅၀၀ အား ထည့်သွင်းတောင်းခံရခြင်း ဖြစ်ပါကြောင်းနဲ့ ယင်းလုပ်ငန်းများ ဆောင်ရွက်ပြီးစီးပါက ဟားခါးမြို့ ပြည်သူများအနေနဲ့ တောင်ပြိုမှုအန္တရာယ်မှ ကင်းဝေးနိုင်မည်ဖြစ်တဲ့ အတွက် ခွင့်ပြုပေးနိုင်ရန် တင်ပြခြင်းဖြစ်ပါတယ်။ ဟားခါးမြို့ပြအိမ်ရာတွင် မြေထိန်းနံရံနှင့် ရေသွယ်ရေးနှင့် ရေပိုက်လိုင်းများ သွယ်တန်းဖို့ တင်ပြ တောင်းခံငွေမှာ ကျပ် ၉၁.၈၈ သန်း ဖြစ်ပါတယ်။ ဟားခါးမြို့ကွက်သစ်ဟာ ဖြစ်ပွားခဲ့တဲ့ သဘာဝဘေး အန္တရာယ်ကြောင့် ဘေးသင့်ခဲ့တဲ့ ဟားခါးမြို့၊ မြို့ဟောင်းရပ်ကွက်၊ ပြည်တော်သာရပ်ကွက်မှာရှိတဲ့ ပြည်သူ များရဲ့ အိုးအိမ် ၇၃၂ အိမ်နဲ့ အန္တရာယ်ရှိနေဆဲဖြစ်တဲ့ ၂၉၅ အိမ်၊ အိမ်ခြေ စုစုပေါင်း ၁၀၂ရ အိမ်အား ပြန်လည် နေရာချထားတဲ့နေရာ ဖြစ်ပါတယ်။ ဒေသနေ ဘေးသင့်ပြည်သူတွေအတွက် လမ်းဖောက်လုပ်ခြင်း၊ သောက်သုံးရေသွယ်တန်းခြင်း၊ လျှပ်စစ်မီးတပ်ဆင်ခြင်းလုပ်ငန်းများကို အမျိုးသားသဘာဝဘေးအန္တရာယ် လုံလောက်မှု မရှိဘဲ အချို့နေရာတွေမှာ တည်ဆောက်ရန် လိုအပ်နေတဲ့ မြေထိန်းနံရံများ၊ ရေမြောင်းများနဲ့ လမ်းပျက်စီးမှုများအား ပြုပြင်တည်ဆောက်ဖို့အတွက် လိုအပ်ချက် ရှိနေသေးကြောင်း တင်ပြတောင်းခံ ထားခြင်းတွေ့ရှိရပါတယ်။ ဖလမ်းမြို့သောက်သုံးရေသွယ် လုပ်ငန်းဆောင်ရွက်ဖို့အတွက် လိုအပ်ငွေ ကျပ်သန်း ၅,၀၀၀ တင်ပြ ထားပါတယ်။ ယခင်သောက်သုံးရေရရှိဖို့ အသုံးပြုနေတဲ့ သဘာဝစိမ့်စမ်းများ၊ သဘာဝရေထွက်များဟာ ခန်းခြောက်ပျောက်ကွယ်လာတဲ့အတွက်ကြောင့် ဖလမ်းမြို့အနီးရှိ လိုင်ဗားရေလှောင်တမံမှ ဖလမ်းကို ရေသွယ်ရေးလုပ်ငန်းများ ဆောင်ရွက်ဖို့ အမှန်တကယ်လိုအပ်ချက် ရှိနေတာ တွေ့ရှိရပါတယ်။ ဒေသခံ ပြည်သူများအတွက် အကျိုးရှိမယ့်လုပ်ငန်းဖြစ်တဲ့အတွက်ကြောင့် ခွင့်ပြုနိုင်ပါရန်တင်ပြခြင်း ဖြစ်ပါတယ်။ အလားတူ မီးလောင်ပျက်စီးသွားတဲ့ မင်းတပ်မြို့၊ မြို့မဈေး ပြန်လည်တည်ဆောက်ရန် လိုငွေ ကျပ် ၃၁၅.၈ သန်း တင်ပြထားခြင်းနဲ့ ပတ်သက်၍ အဆိုပါဈေးဟာ မြို့အတွက် တစ်ခုတည်းသော ဈေး ဖြစ်ပါတယ်။ ၁၂ ပေ x ၉၅ ပေရှိ ၁၀၈ ခန်းပါ နှစ်ထပ်အုတ်ညှပ်အဆောက်အဦ ဆောက်လုပ်သွားမှာဖြစ်ပြီး ြန်လည်တည်ဆောက်ရန် လိုအပ်လျက်ရှိပါတယ်။ ပြည်နယ်ဘဏ္ဍာရန်ပုံငွေမှ တည်ဆောက်ဖို့ ရန်ပုံငွေလုံလောက်မှုမရှိတဲ့အတွက်ကြောင့် တောင်းခံရခြင်းဖြစ်ပါကြောင်းနဲ့ ဒေသခံပြည်သူများအတွက် အမှန်တကယ်လိုအပ်သော လုပ်ငန်းဖြစ်ပါကြောင်း တင်ပြအပ်ပါတယ်။ အထက်ဖော်ပြပါကိစ္စရပ်များနဲ့ ပတ်သက်၍ ချင်းပြည်နယ်အစိုးရအဖွဲ့အနေနဲ့ ပြည်ထောင်စု အစိုးရအဖွဲ့ ကို လုပ်ထုံးလုပ်နည်းများနဲ့အညီ စိစစ်တင်ပြခဲ့ပါတယ်။ ၈-၁၂-၂၀၁၆ ရက်နေ့မှာ ကျင်းပတဲ့ ပြည်ထောင်စုအစိုးရအဖွဲ့ အစည်းအဝေးအမှတ်စဉ်(၁၇/၂၀၁၆) မှ သဘောတူခွင့်ပြုပြီးဖြစ်ပါတယ်။ သို့ဖြစ်ပါ၍ တင်ပြပါလုပ်ငန်းများအနေနဲ့ ချင်းပြည်နယ်အတွင်းရှိ ပြည်သူများရဲ့ သဘာဝဘေးအန္တရာယ် ကြိုတင်ကာကွယ်ရေး အတွက်လည်းကောင်း၊ သောက်သုံးရေ ဖူလုံရေးအတွက်လည်းကောင်း၊ ဒေသခံပြည်သူများရဲ့ လူမှုစီးပွားရေး ဘဝလိုအပ်ချက်များကို ဖြည့်ဆည်းပေးနိုင်ရေး အတွက်လည်းကောင်း ဆောင်ရွက်ရန်တင်ပြတဲ့လုပ်ငန်းများ ဖြစ်ပါသဖြင့် ခွင့်ပြုပေးနိုင်ပါရန် ချင်းပြည်နယ်အစိုးရအဖွဲ့ရဲ့ ကိုယ်စား ရှင်းလင်းတင်ပြအပ်ပါတယ်။ ကျေးဇူးတင်ပါတယ်။ ဆက်လက်ပြီး ချင်းပြည်နယ်အစိုးရအဖွဲ့ဆိုင်ရာ လုပ်ငန်းများအပါအဝင် စီမံကိန်းနှင့်ဘဏ္ဍာရေးဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့်ဘဏ္ဍာရေးဝန်ကြီးဌာန)</agency>လေးစားရပါသော ပြည်ထောင်စုလွှတ်တော် နာယက၊ ပြည်သူ့လွှတ်တော်ဥက္ကဋ္ဌ၊ လွှတ်တော်ကိုယ်စားလှယ်များ၊ ဖိတ်ကြား ထားသော ဧည့်သည်တော်များအားလုံး ကိုယ်စိတ်နှစ်ဖြာ ကျန်းမာချမ်းသာကြပါစေလို့ ဦးစွာ ဆုမွန်ကောင်း တောင်းအပ်ပါတယ်။ ကျွန်တော်ကတော့ စီမံကိန်းနှင့်ဘဏ္ဍာရေးဝန်ကြီးဌာန ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ချင်းပြည်နယ်သဘာဝဘေးသင့်ဒေသများမှာ ပြန်လည်ထူထောင်ရေးလုပ်ငန်းများ ဆောင်ရွက်နိုင်ရန် လိုအပ်သော လုပ်ငန်းများအနက် မဖြစ်မနေ ဆောလျင်စွာ ဆောင်ရွက်ရမည့် လုပ်ငန်း ၄ ခုအတွက် လိုအပ်ငွေ ကျပ် ၆,၉၀၇.၆၈၀ သန်းကို သီးသန့်ရန်ပုံငွေမှ ခွဲဝေသုံးစွဲမည့်ကိစ္စနှင့် စပ်လျဉ်း၍ ချင်းပြည်နယ် အစိုးရအဖွဲ့ကိုယ်စား ရှင်းလင်းတင်ပြမှာဖြစ်ပါတယ်။ နာယကကြီးခင်ဗျာ။ ချင်းပြည်နယ်ဟာ တောင်ပေါ်ဒေသဖြစ်တဲ့အလျောက် လမ်းပန်းဆက်သွယ်မှု ခက်ခဲ့တဲ့အပြင် ၂၀၁၆ ဇူလိုင်နဲ့ သြဂုတ်လများအတွင်း ဖြစ်ပွားခဲ့တဲ့ သဘာဝဘေးအန္တရာယ်များကြောင့် မြေပြိုခြင်း၊ ရေကြီးခြင်း၊ ရေလျှံခြင်း၊ မီးလောင်ခြင်းများ ဖြစ်ပေါ်ခဲ့ပြီး လူနေအိမ်များနဲ့ အခြားအဆောက် အဦများ၊ ပြည်ထောင်စုလမ်း၊ ပြည်နယ်လမ်း၊ မြို့တွင်းကျေးလက်လမ်းများ၊ တံတားများ၊ ဈေးများ ပျက်စီးဆုံးရှုံးခဲ့ပါတယ်။ အဆိုပါ သဘာဝဘေးသင့်ဒေသများမှာ ပြန်လည်ထူထောင်ရေးလုပ်ငန်းများ ဆောင်ရွက်နိုင်ရန် လိုအပ်တဲ့ လုပ်ငန်းများအနက် မဖြစ်မနေ ဆောလျင်စွာ ဆောင်ရွက်ပေးရမယ့် လုပ်ငန်း (၄)ခု ရှိပါတယ်။ ဒီလုပ်ငန်းများကတော့ ဟားခါးမြို့သည် ရုန်းတောင်နဲ့ ကပ်လျက်တည်ရှိပြီး ၂၀၁၅ ခုနှစ်အတွင်း တောင်ပြိုကျမှုကြောင့် နေအိမ်များနဲ့ ရေကန်များပျက်စီးခြင်း ဖြစ်ပေါ်ခဲ့သဖြင့် ဆက်လက် ပြိုကျပါက ဟားခါးမြို့ရှိ ပြည်သူများ တောင်ပြိုမှုဘေးအန္တရာယ်မှ ကင်းဝေးနိုင်စေရေးအတွက် ရုန်းတောင် ပြိုကျမှု ကြိုတင်ကာကွယ်ရေးလုပ်ငန်း၊ ဟားခါးမြို့ ကွက်သစ်သည် ၂၀၁၅ ခုနှစ်တွင် သဘာဝဘေးအန္တရာယ် ကြောင့် ဘေးသင့်ခဲ့သည့် မြို့ဟောင်းရပ်ကွက်၊ ပြည်တော်သာရပ်ကွက်ရှိ ပြည်သူများအား ပြန်လည်နေရာ ချထားသည့် နေရာဖြစ်သဖြင့် ဘေးသင့်ပြည်သူများအတွက် လိုအပ်သည့် မြေထိန်းနံရံ၊ ရေသွယ်ရေးနဲ့ လမ်းပျက်စီးမှုလုပ်ငန်းများ ဆောင်ရွက်ရန်၊ ချင်းပြည်နယ် ဖလမ်းမြို့တွင် ယခင် သောက်သုံးရေရရှိအောင် အသုံးပြုနေသည့် သဘာဝစိမ့်စမ်းများ၊ သဘာဝရေထွက်များမှာ ခမ်းခြောက်ပျောက်ကွယ်လာသဖြင့် ဒေသခံ ပြည်သူများအတွက် အမှန်တကယ်အကျိုးရှိမည့် ဖလမ်းမြို့အနီးရှိ လိုင်ဗားရေလှောင်တမံမှ ဖလမ်းမြို့သို့ ရေသွယ်ရေးလုပ်ငန်းများ ဆောင်ရွက်ရန်၊ မင်းတပ်မြို့တွင် မီးလောင်မှုကြောင့် ပျက်စီးသွားသည့် မြို့မဈေးမှာ မြို့အတွက် တစ်ခုတည်းသော ဈေးဖြစ်သဖြင့် (၁၂ x ၉၅) ပေရှိ (၁၀၈) ခန်းပါ နှစ်ထပ်အုတ်ညှပ် အဆောက် အဦအား ပြန်လည်တည်ဆောက်ပေးရန်တို့ ဖြစ်ပါတယ်။ လေးစားအပ်ပါသော နာယကကြီးခင်ဗျာ။ အဆိုပါ လုပ်ငန်းများမှာ ချင်းပြည်နယ်အတွင်းရှိ ပြည်သူများရဲ့ သဘာဝဘေးအန္တရာယ် ကြိုတင်ကာကွယ်ရေး၊ သောက်သုံးရေဖူလုံရေးနဲ့ ဒေသခံပြည်သူများအတွက် အကျိုးရှိသော လုပ်ငန်းများ ဖြစ်ပါတယ်။ ဟားခါးမြို့ ရုန်းတောင်ပြိုကျမှု ကြိုတင်ကာကွယ်ရေး လုပ်ငန်း အတွက် ကျပ်သန်း ၁,၅၀၀၊ ဟားခါးမြို့ပြအိမ်ယာ မြေထိန်းနံရံ၊ ရေသွယ်ရေးနဲ့ လမ်းပျက်စီးမှု လုပ်ငန်းများ ဆောင်ရွက်ရန်အတွက် ၉၁.၈၈၀ သန်း၊ ဖလမ်းမြို့ ရေပေးဝေရေးလုပ်ငန်းများ ဆောင်ရွက်ရန် အတွက် ကျပ် သန်း ၅,၀၀၀၊ မင်းတပ်မြို့ မြို့မဈေးပြန်လည်တည်ဆောက်ရန်အတွက် ၃၁၅.၈၀၀ သန်း၊ စုစုပေါင်း ၆.၉၀၇.၆၈၀ သန်းတို့အား ပြည်နယ်ဘဏ္ဍာရန်ပုံငွေဖြင့် ဆောင်ရွက်နိုင်ခြင်း မရှိပါသဖြင့် ပြည်ထောင်စု၏ သီးသန့်ရန်ပုံငွေမှ ထောက်ပံ့ပေးနိုင်ပါရန် ၂-၁၂-၂၀၁၆ ရက်နေ့တွင် ချင်းပြည်နယ်အစိုးရ အဖွဲ့က ပြည်ထောင်စုသမ္မတမြန်မာနိုင်ငံတော် ပြည်ထောင်စုအစိုးရအဖွဲ့သို့ တင်ပြခဲ့ပါတယ်။ အဆိုပါ တင်ပြချက် အပေါ် ၈-၁၂-၂၀၁၆ ရက်နေ့တွင် ကျင်းပပြုလုပ်သည့် ပြည်ထောင်စုသမ္မတမြန်မာနိုင်ငံတော် ပြည်ထောင်စု အစိုးရအဖွဲ့ အစည်းအဝေးအမှတ်စဉ် (၁၇/၂၀၁၆)မှ သဘာဝဘေးသင့် ဒေသများတွင် ပြန်လည် ထူထောင်ရေး လုပ်ငန်းများ ဆောင်ရွက်နိုင်ရန် လိုအပ်သော လုပ်ငန်းများအနက် မဖြစ်မနေ ဆောလျင်စွာ ဆောင်ရွက် ရမည့် လုပ်ငန်း ၄ ခုအတွက် လိုအပ်ငွေ ကျပ် ၆,၉၀၇.၆၈၀ သန်းအား ပြည်နယ်ဘဏ္ဍာ ရန်ပုံငွေအဖြစ် ဆောင်ရွက်နိုင်ခြင်း မရှိပါသောကြောင့် သီးသန့်ရန်ပုံငွေမှ ထောက်ပံ့ပေးရန် သဘောတူ ဆုံးဖြတ်ခဲ့ ပါတယ်။ သို့ဖြစ်ပါ၍ ချင်းပြည်နယ် သဘာဝဘေးသင့်ဒေသများတွင် ပြန်လည်ထူထောင်ရေးလုပ်ငန်းများ ဆောင်ရွက်ရန် လိုအပ်သောလုပ်ငန်းများအနက် ဆောလျင်စွာ ဆောင်ရွက်ပေးရမည့် တင်ပြပါလုပ်ငန်း ၄ သန်းအား ဘဏ္ဍာရေး စည်းမျဉ်း၊ စည်းကမ်း၊ လုပ်ထုံးလုပ်နည်းများနဲ့အညီ သုံးစွဲ ဆောင်ရွက်လျက် ရှိပါကြောင်း ချင်းပြည်နယ်အစိုးရအဖွဲ့၏ တင်ပြချက်ကို ပြည်ထောင်စုလွှတ်တော်သို့ လေးစားစွာ တင်ပြ အပ်ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">အစီအစဉ် (၁၁) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက ရှင်းလင်းတင်ပြလို့ပြီးပါပြီ။ အထက်ပါဌာန၊ အဖွဲ့အစည်းများရဲ့ ကြိုတင်မမျှော်မှန်းနိုင်သော သဘာဝဘေးအန္တရာယ်များအတွက် သီးသန့်ရန်ပုံငွေမှ ကျပ်သန်း ၁၈,၃၆၃.၁၁၈ ခွဲဝေသုံးစွဲသည့် ကိစ္စရပ်များဟာ ၂၀၁၆ ခုနှစ်၊ ပြည်ထောင်စု၏ ဘဏ္ဍာငွေ အရအသုံးဆိုင်ရာ ဥပဒေပုဒ်မ ၂ရ ပုဒ်မခွဲ(ဂ)နဲ့အညီ သုံးစွဲခဲ့ခြင်း ဖြစ်ပါတယ်။ ဒါကြောင့် ၂၀၁၆ ခုနှစ် ပြည်ထောင်စု၏ ဘဏ္ဍာငွေအရအသုံး ဆိုင်ရာဥပဒေပါ သီးသန့်ရန်ပုံငွေမှ ကာကွယ်ရေးဝန်ကြီးဌာနဆိုင်ရာလုပ်ငန်း ၂၄ ခု၊ အလုပ်သမား၊ လူဝင်မှု ကြီးကြပ်ရေးနှင့် ပြည်သူ့အင်အား ဝန်ကြီးဌာန လုပ်ငန်းတစ်ခု၊ ဆောက်လုပ်ရေးဝန်ကြီးဌာနဆိုင်ရာ လုပ်ငန်း သုံးခု၊ ပို့ဆောင်ရေးနှင့် ဆက်သွယ်ရေးဝန်ကြီးဌာနဆိုင်ရာ လုပ်ငန်း ၁၃ ခုနဲ့ ချင်းပြည်နယ်အစိုးရအဖွဲ့ဆိုင်ရာ လုပ်ငန်းလေးခု၊ စုစုပေါင်း လုပ်ငန်း ၄၅ ခုအတွက် ကျပ်သန်း ၁၈,၃၆၃.၁၁၈ သန်း ခွဲဝေသုံးစွဲထားမှုကို လွှတ်တော်က မှတ်တမ်းတင်ကြောင်း ကြေညာပါတယ်။</speech>
</motion>
</section>
<section value="Bill">
<bill>
<title>၂၀၁ရ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းနှင့် စပ်လျဉ်း၍ ဥပဒေဆိုင်ရာ သုံးသပ်ချက် အစီရင်ခံစာနှင့် ငွေကြေးဆိုင်ရာသုံးသပ်ချက် အစီရင်ခံစာများကို ပူးပေါင်းကော်မတီများက လွှတ်တော်သို့ ဖတ်ကြားတင်ပြခြင်း</title>
<speech type="speaker">အစီအစဉ်(၁၂) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁ရ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းကို ၃၀-၁-၂၀၁ရ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ ပြည်ထောင်စုအစိုးရအဖွဲ့ကိုယ်စား သက်ဆိုင်ရာ ပြည်ထောင်စု အဆင့်အဖွဲ့အစည်းဝင်များက လွှတ်တော်သို့ တင်သွင်းခဲ့ပြီးဖြစ်ပါတယ်။ အထက်ပါ ဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်းကော်မတီနဲ့ ပြည်သူ့ငွေစာရင်းပူးပေါင်း ကော်မတီတို့ရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာများကို ပြည်ထောင်စုလွှတ်တော် ဆိုင်ရာ နည်းဥပဒေ ၈၆ နည်းဥပဒေခွဲ(ခ)နဲ့ ပြည်ထောင်စု၏ ဘဏ္ဍာငွေအရအသုံးရေးဆွဲတင်ပြခြင်း ဆိုင်ရာ ဥပဒေပုဒ်မ ၄ ပုဒ်မခွဲ (က) (ခ)တို့နဲ့အညီ လွှတ်တော်သို့ ဖတ်ကြားတင်ပြမှာ ဖြစ်ပါတယ်။ ဦးစွာ ဥပဒေကြမ်းပူးပေါင်းကော်မတီက ဥပဒေဆိုင်ရာသုံးသပ်ချက် အစီရင်ခံစာကို ဖတ်ကြား တင်ပြဖို့ ဖိတ်ခေါ်ပါတယ်။</speech>
<speech><mp id="390">ဦးထွန်းထွန်းဟိန် (ဒုတိယဥက္ကဋ္ဌ-၂၊ ဥပဒေကြမ်းပူးပေါင်းကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များခင်ဗျာ။ စိတ်၏ချမ်းသာခြင်း ကိုယ်၏ကျန်းမာခြင်းများနှင့် ပြည်စုံကြပါစေလို့ ဆုမွန်ကောင်းတောင်းဆိုလိုက် ပါတယ်။ ကျွန်တော်ကတော့ ရှမ်းပြည်နယ်မြောက်ပိုင်း နောင်ချို မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးထွန်းထွန်းဟိန် ဖြစ်ပါတယ်။ ကျွန်တော်ဟာ ပြည်ထောင်စုလွှတ်တော်၊ ဥပဒေကြမ်းပူးပေါင်းကော်မတီ၏ တာဝန်ပေးချက်အရ ၂၀၁ရ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းနှင့်စပ်လျဉ်း၍ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီရဲ့ ဥပဒေဆိုင်ရာသုံးသပ်ချက်၊ လေ့လာတွေ့ရှိချက်နှင့် သဘောထားမှတ်ချက်များကို အစီရင်ခံ တင်သွင်းသွားမှာ ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များခင်ဗျာ။ ပြည်ထောင်စုအစိုးရအဖွဲ့က တင်သွင်းသော ၂၀၁၇-၂၀၁၈ ခု၊ ဘဏ္ဍာရေးနှစ် ပြည်ထောင်စု၏ အရအသုံးခန့်မှန်းခြေငွေစာရင်းနှင့် ပြည်ထောင်စုလွှတ်တော်ရုံး၏ အမိန့်ကြော်ငြာစာ အမှတ် (၅/၂၀၁၇)ဖြင့် ဖွဲ့စည်းခဲ့သော ၂၀၁၇-၂၀၁၈ ခု၊ ဘဏ္ဍာရေးနှစ်အတွက် နိုင်ငံတော်၏ အမျိုးသား စီမံကိန်းနှင့်ဘဏ္ဍာငွေအရအသုံးဆိုင်ရာ ဥပဒေကြမ်းပါလုပ်ငန်းများနှင့် ရငွေသုံးငွေများ စိစစ်ရေးပူးပေါင်း အဖွဲ့ (၁၇)ဖွဲ့က သက်ဆိုင်ရာဝန်ကြီးဌာနများအလိုက် စိစစ်လေ့လာတွေ့ရှိချက်နှင့် သဘောထားမှတ်ချက် များကို ဥပဒေကြမ်းပူးပေါင်းကော်မတီသို့ တင်ပြခဲ့ပါသည်။ အဆိုပါ စိစစ်ရေးပူးပေါင်းအဖွဲ့များ၏ လေ့လာတွေ့ရှိချက်နှင့် သဘောထားမှတ်ချက်များအရ ပြည်ထောင်စုလွှတ်တော်သည် ပြည်ထောင်စုလွှတ်တော်၊ ဥပဒေကြမ်းပူးပေါင်းကော်မတီသည် ပြည်ထောင်စု အစိုးရအဖွဲ့က တင်သွင်းသော ၂၀၁ရ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းနှင့် စပ်လျဉ်း၍ ဥပဒေဆိုင်ရာ သုံးသပ်ချက်၊ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာကို ပြည်ထောင်စုလွှတ်တော်သို့ တင်ပြနိုင်ရေးအတွက်၂၇-၂-၂၀၁ရ ရက် နှင့် ၂၈-၂-၂၀၁ရ ရက်တို့တွင် ညှိနှိုင်း အစည်းအဝေးပွဲများ ကျင်းပ၍ လေ့လာစိစစ်ခဲ့ကြပါသည်။ လေ့လာတွေ့ရှိချက်များ။ ၂၀၁ရ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းတွင် အပိုင်း ၈ ပိုင်းနှင့် ပုဒ်မ ၄၂ ခုပါရှိပြီး ဇယား (၁၈)ခုပါဝင်ကြောင်းနှင့် ၂၀၁၆ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေနှင့် ၂၀၁ရ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေ ကြမ်းကို လေ့လာသုံးသပ်သည့်အခါ အချက် ၄ ချက်ကို ပြောင်းလဲပြင်ဆင်ဖြည့်စွက်ထားကြောင်း တွေ့ရှိ ရပါသည်။ လေးစားအပ်ပါသော ပြည်ထောင်စုလွှတ်တော် နာယကကြီးနှင့် ပြည်ထောင်စုလွှတ်တော် ကိုယ်စားလှယ်များခင်ဗျာ။ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ၏ လေ့လာစိစစ်ချက်နှင့် ကွာခြားချက်များကို ပြည်ထောင်စုလွှတ်တော်၏ ငဲ့ညှာသောအားဖြင့်လည်းကောင်း၊ ပြည်ထောင်စု လွှတ်တော် ဥပဒေကြမ်းပူးပေါင်းကော်မတီ၏ အစီရင်ခံစာကို ပြည်ထောင်စုလွှတ်တော်ကိုယ်စားလှယ်များထံ ဖြန့်ဝေထားပြီးဖြစ်၍လည်းကောင်း ဖတ်ကြားခြင်းမပြုတော့ဘဲ ပြည်ထောင်စုလွှတ်တော် ဥပဒေကြမ်းပူးပေါင်း ကော်မတီ၏ ပြင်ဆင်ရန်တင်ပြချက် အစီရင်ခံချက်ကိုသာ ဖတ်ကြားတင်ပြမည် ဖြစ်ပါသည်။ ပြည်ထောင်စုလွှတ်တော် ကိုယ်စားလှယ်များခင်ဗျား။ ပြည်ထောင်စုလွှတ်တော် ဥပဒေကြမ်း ပူးပေါင်းကော်မတီ၏ အစီရင်ခံစာ စာမျက်နှာ ၅၊ အပိုဒ်နံပါတ် ၁၃ ဥပဒေကြမ်းပူးပေါင်းကော်မတီ၏ ပြင်ဆင်ချက်အား ကြည့်ရှုစေလိုပါသည်။ ဥပဒေကြမ်းပူးပေါင်းကော်မတီ၏ ပြင်ဆင်ချက်။ ဥပဒေကြမ်းပူးပေါင်းကော်မတီသည် ပြည်သူ့ငွေစာရင်း ပူးပေါင်းကော်မတီ၊ ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များ လေ့လာဆန်းစစ် သုံးသပ်ရေးကော်မရှင်နှင့် စီမံကိန်းနှင့် ဘဏ္ဍာရေးဝန်ကြီးဌာနတို့နှင့် ညှိနှိုင်းမှုများအရ ဥပဒေကြမ်းတွင် အောက်ပါတို့ကို ပြင်ဆင်သင့်ပါကြောင်း လေ့လာတွေ့ရှိရပါသည်။ ဥပဒေကြမ်း၏ အပိုဒ် ၁၁ ကို အောက်ပါအတိုင်း ပြင်ဆင်ပြဋ္ဌာန်းသင့်ပါသည်။ ဇယား(၁)၊ (၃)နှင့် (၇)တို့တွင် ဖော်ပြလျာထားသော ရငွေများအနက် ပြည်ထောင်စုလွှတ်တော်က အတည်ပြုပြီးသော ချေးငွေ စာချုပ်ချုပ်ဆိုပြီးသည့် ပြည်ပချေးယူရငွေသည် လျာထားသည်ထက် ပိုမိုရရှိလျှင် ယင်းသို့ ပိုမို ရရှိသော ငွေများဖြင့် ဆက်နွယ်ထားသည့် လုပ်ငန်းအသုံးစရိတ်များကြောင့် ဇယား(၂)၊ (၄)နှင့် (၈)တို့တွင် ဖော်ပြ ခွင့်ပြုထားသော သုံးငွေများထက် ပိုမိုသုံးစွဲရန်လိုအပ်ပါက နောက်ထပ်ဘဏ္ဍာငွေခွဲဝေသုံးစွဲရေး ဥပဒေ မပြဋ္ဌာန်းမီဖြစ်လျှင် ပြည်ထောင်စုအစိုးရအဖွဲ့က စိစစ်သုံးသပ်၍ ငွေစာရင်းခေါင်းစဉ် လွှဲပြောင်းသုံးစွဲ ခြင်းဖြင့်ဖြစ်စေ၊ ပုဒ်မ ၂ရ ပါ ပြဋ္ဌာန်းချက်များနှင့်အညီ အရေးပေါ်ရန်ပုံငွေမှဖြစ်စေ ခွင့်ပြုနိုင်သည်။ ယင်းသို့ ခွင့်ပြုမှုများကို ပြုပြင်ပြီးခန့်မှန်းခြေငွေစာရင်းများတွင် ထည့်သွင်းဖော်ပြရမည်။ နောက်ထပ် ဘဏ္ဍာငွေခွဲဝေသုံးစွဲရေး ဥပဒေပြဋ္ဌာန်းပြီး နောက်ပိုင်းမှရရှိပါက ပုဒ်မ ၂ရ ပါ ပြဋ္ဌာန်းချက်များနှင့်အညီ အရေးပေါ်ရန်ပုံငွေမှ ကျခံသုံးစွဲနိုင်သည်။ ယင်းသို့ သုံးစွဲခဲ့သည့် အသုံးစရိတ်များကို အမှန်စာရင်းများတွင် ထည့်သွင်းဖော်ပြရမည်။ ဥပဒေကြမ်း၏ အပိုဒ် ၁၄ ကို အောက်ပါအတိုင်း ပြင်ဆင်ပြဋ္ဌာန်းသင့်ပါသည်။ ဇယား(၁)၊ (၃)နှင့် (၇)တို့တွင် ဖော်ပြလျာထားသော ရငွေများအနက် ပြည်ပအကူအညီရငွေသည် လျာထားသည်ထက် ပိုမိုရရှိလျှင် ယင်းသို့ ပိုမိုရရှိသော ငွေများဖြင့် ဆက်နွယ်ထားသည့်လုပ်ငန်း အသုံးစရိတ်များကြောင့် ဇယား (၂)၊ (၄)နှင့် (၈)တို့တွင် ဖော်ပြခွင့်ပြုသော သုံးငွေများထက် ပိုမိုသုံးစွဲရန် လိုအပ်ပါက အောက်ပါအတိုင်း ဆောင်ရွက်ရမည်။ (က) နောက်ထပ်ဘဏ္ဍာငွေခွဲဝေသုံးစွဲရေး ဥပဒေမပြဋ္ဌာန်းမီဖြစ်လျှင် ပြည်ထောင်စုအစိုးရအဖွဲ့က စိစစ်သုံးသပ်၍ ငွေစာရင်းခေါင်းစဉ် လွှဲပြောင်းသုံးစွဲခြင်းနည်းလမ်း၊ ပုဒ်မ ၂ရ ပါ ပြဋ္ဌာန်းချက်များနှင့်အညီ အရေးပေါ်ရန်ပုံငွေမှ ခွင့်ပြုသည့် နည်းလမ်းတို့ဖြင့် ခွင့်ပြုနိုင်သည်။ ယင်းသို့ ခွင့်ပြုသည့် သုံးငွေများကို ပြုပြင်ပြီးခန့်မှန်းခြေငွေစာရင်းများတွင် ထည့်သွင်းဖော်ပြရမည်။ (ခ) နောက်ထပ်ဘဏ္ဍာငွေခွဲဝေသုံးစွဲရေး ဥပဒေပြဋ္ဌာန်းပြီး နောက်ပိုင်းဖြစ်လျှင် ပုဒ်မ ၂ရ ပါ ပြဋ္ဌာန်းချက်များနှင့်အညီ အရေးပေါ်ရန်ပုံငွေ ခွင့်ပြုသည့် နည်းလမ်း၊ ငွေစာရင်းခေါင်းစဉ် လွှဲပြောင်းသုံးစွဲခြင်း နည်းလမ်းတို့ဖြင့် ခွင့်ပြုနိုင်သည်။ ယင်းသို့ ခွင့်ပြုသည့် သုံးငွေများကို အမှန်စာရင်းများတွင် ထည့်သွင်းဖော်ပြရမည်။ ဥပဒေကြမ်း၏ အပိုဒ် ၂၂ အပိုဒ်ခွဲ (ခ)ကို အောက်ပါအတိုင်း ပြင်ဆင်ပြဋ္ဌာန်း သင့်ပါသည်။ ပြည်ထောင်စုအစိုးရအဖွဲ့သည် နိုင်ငံတော်ပိုင် စီးပွားရေးအဖွဲ့ အစည်းများ၏ လုပ်ငန်းလိုအပ်ချက်အရ အောက်ပါတို့ကို စိစစ်သုံးသပ်၍ ပြောင်းလဲပေးနိုင်သည်။ (၁) ဤဥပဒေ၏ ဇယား(၇)တွင် ဖော်ပြထားသော ရငွေများတိုးခြင်း၊ လျော့ခြင်း။ (၂) ဤဥပဒေ၏ ဇယား(၈)အရ ခွင့်ပြုထားသော အဖွဲ့အစည်းတစ်ခု၏ သာမန်သုံးငွေနှင့် ငွေလုံးငွေရင်းသုံးငွေတွင် တည်ဆောက်ရေး လုပ်ငန်းများအတွက် မူလခွင့်ပြုငွေအတွင်း အတိုင်းအတာ ပြောင်းလဲဆောက်လုပ်ခြင်းနှင့် စက်ပစ္စည်းများဝယ်ယူရေးအတွက် မူလခွင့်ပြုငွေအတွင်း အမျိုးအစား၊ အရေအတွက်နှင့် ဈေးနှုန်းများ ပြောင်းလဲခြင်းများကို သတ်မှတ်ချက်များနှင့်အညီ ပြည်ထောင်စု အစိုးရအဖွဲ့ကိုယ်စား စီမံကိန်းနှင့်ဘဏ္ဍာရေးဝန်ကြီးဌာနသို့ တာဝန်လွှဲအပ် ဆောင်ရွက်စေခြင်း၊ (၃) ဤ ဥပဒေ၏ ဇယား(၈)အရ ခွင့်ပြုထားသော အဖွဲ့အစည်းတစ်ခု၏ ငွေလုံးငွေရင်းသုံးငွေတွင် အထက် ပုဒ်မခွဲ ငယ်(၂) ပါ ပြောင်းလဲသုံးစွဲခြင်းမှအပ လုပ်ငန်းစီမံကိန်းများ ပြောင်းလဲခြင်းမပြုဘဲ မူလလုပ်ငန်း စီမံကိန်း တစ်ခုစီအတွင်း ငွေများပြောင်းလဲသုံးစွဲခြင်း၊ (၄) ဤဥပဒေ၏ ဇယား (၈) အရ ခွင့်ပြုထားသော အဖွဲ့အစည်း တစ်ခု၏ ကြွေးမြီသုံးငွေတွင် ငွေများပြောင်းလဲသုံးစွဲခြင်း၊ (၅) ထိုသို့ရငွေများနှင့် သုံးငွေများ ပြောင်းလဲခြင်းနှင့် စပ်လျဉ်း၍ ပြည်ထောင်စုလွှတ်တော်သို့ တင်ပြသော ၂၀၁၇-၂၀၁၈ ခုနှစ်အတွက် ပြုပြင်ပြီးခန့်မှန်းခြေ ငွေစာရင်းများတွင်လည်းကောင်း၊ ပြုပြင်ပြီး ခန့်မှန်းခြေငွေစာရင်းများ တင်ပြချိန် နောက်ပိုင်းမှ ဖြစ်ပေါ် လာသော ပြောင်းလဲခြင်းများကို အမှန်စာရင်းများတွင်လည်းကောင်း ကိစ္စတစ်ရပ်ချင်း အကျိုးအကြောင်း ဖော်ပြချက်များနှင့်အတူ ထည့်သွင်းဖော်ပြခြင်း။ ဥပဒေကြမ်း၏ အပိုဒ် ၂၃ အပိုဒ်ခွဲ (ခ)ကို အောက်ပါအတိုင်း ပြင်ဆင်ပြဋ္ဌာန်းသင့်ပါသည်။ နိုင်ငံတော်ပိုင် စီးပွားရေးအဖွဲ့အစည်းများ၏ လုပ်ငန်းလိုအပ်ချက်အရ ဇယား(၇)တွင် ဖော်ပြထားသော ရငွေများတိုးခြင်း၊ လျော့ခြင်းနှင့် စပ်လျဉ်း၍သော်လည်းကောင်း၊ ဇယား(၈)အရ ခွင့်ပြုထားသော အဖွဲ့အစည်းတစ်ခု၏ သာမန် သုံးငွေနှင့် ငွေလုံးငွေရင်းသုံးငွေတွင် တည်ဆောက်ရေးလုပ်ငန်းများအတွက် မူလခွင့်ပြုငွေအတွင်း အတိုင်းအတာ ပြောင်းလဲဆောက်လုပ်ခြင်း၊ စက်ပစ္စည်းများဝယ်ယူရေးအတွက် မူလခွင့်ပြုငွေအတွင်း အမျိုးအစား၊ အရေ အတွက်နှင့် ဈေးနှုန်းများ ပြောင်းလဲခြင်းတို့မှလွဲ၍ ငွေလုံးငွေရင်းသုံးငွေတွင် လုပ်ငန်းစီမံကိန်းများ ပြောင်းလဲ ခြင်းမပြုဘဲ မူလလုပ်ငန်းစီမံကိန်းတစ်ခုစီအတွင်း ငွေများပြောင်းလဲသုံးစွဲခြင်းနှင့် စပ်လျဉ်း၍သော်လည်းကောင်း၊ ကြွေးမြီသုံးငွေတွင် ငွေများပြောင်းလဲသုံးစွဲခြင်း နှင့်စပ်လျဉ်း၍သော်လည်းကောင်း ပြည်ထောင်စုအစိုးရအဖွဲ့သို့ တင်ပြ၍ ခွင့်ပြုချက်ရယူပြီး ပြောင်းလဲနိုင်သည်။ ဥပဒေကြမ်း၏ အပိုင်း ၄ ခေါင်းစဉ်နှင့် အပိုဒ် ၂ရ တို့ကို အောက်ပါအတိုင်း ပြင်ဆင်ပြဋ္ဌာန်းသင့်ပါသည်။ အရေးပေါ်ရန်ပုံငွေ။ (က) နိုင်ငံတော်သမ္မတ၊ ပြည်ထောင်စုအစိုးရအဖွဲ့၊ ပြည်ထောင်စုလွှတ်တော်၊ ပြည်သူ့လွှတ်တော်၊ အမျိုးသားလွှတ်တော်၊ ပြည်ထောင်စုတရားလွှတ်တော်ချုပ်၊ နိုင်ငံတော် ဖွဲ့စည်းပုံအခြေခံ ဥပဒေဆိုင်ရာခုံရုံး၊ ပြည်ထောင်စုရွေးကောက်ပွဲကော်မရှင်၊ ပြည်ထောင်စုရှေ့နေချုပ်၊ ပြည်ထောင်စုစာရင်းစစ်ချုပ်၊ ပြည်ထောင်စုရာထူးဝန်အဖွဲ့၊ ပြည်ထောင်စုဝန်ကြီးဌာနများနှင့် ဦးစီးဌာနများ၊ နိုင်ငံတော်ပိုင်စီးပွားရေး အဖွဲ့အစည်းများနှင့် တိုင်းဒေသကြီး သို့မဟုတ် ပြည်နယ်အစိုးရအဖွဲ့များသည် ဇယား(၄) စာတိုင်(၄)တွင် ဖော်ပြထားသော အရေးပေါ်ရန်ပုံငွေမှ ကျခံသုံးစွဲခြင်းကို ဘဏ္ဍာရေးနှစ်အတွင်း ပြည်ထောင်စုအစိုးရက မသုံးစွဲလျှင်မဖြစ်သည့် အရေးပေါ်ကိစ္စရပ်အတွက် အသုံးစရိတ်ဖြစ်ပြီး အရအသုံးခန့်မှန်းခြေငွေစာရင်း လျာထားချက်တွင် ပါဝင်ခြင်းမရှိသော အသုံးစရိတ်အတွက်သာလျှင် ဆောင်ရွက်ခွင့်ရှိသည်။ (ခ) အရေးပေါ်ရန်ပုံငွေမှ ကျခံသုံးစွဲခြင်းကို ပြည်ထောင်စုအစိုးရအဖွဲ့၏ ဆုံးဖြတ်ချက်အရသာ ခွင့်ပြု ရမည်။ (ဂ) ပြည်ထောင်စုအစိုးရအဖွဲ့သည် အရေးပေါ်ရန်ပုံငွေမှ ကျခံသုံးစွဲသည့် ကိစ္စရပ်များကို ကိစ္စ တစ်ရပ်ချင်း ကျိုးကြောင်းဖော်ပြချက်များနှင့်အတူ အနီးကပ်ဆုံး ကျင်းပသော ပြည်ထောင်စုလွှတ်တော် အစည်းအဝေးသို့ တင်ပြရမည်။ ဥပဒေကြမ်း၏ ဇယား(၄) အဆုံး စာတိုင် (၂)တွင် ပါရှိသော “သီးသန့် ရန်ပုံငွေ” ဆိုသည့် စကားရပ်ကို “အရေးပေါ်ရန်ပုံငွေ”ဟု ပြင်ဆင်ပြဋ္ဌာန်းသင့်ပါကြောင်း လေ့လာတွေ့ရှိ ရပါသည်။ ကော်မတီ၏သဘောထားမှတ်ချက်။ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီသည် ၂၀၁၇-၂၀၁၈ ခု၊ ဘဏ္ဍာရေးနှစ် အရအသုံးခန့်မှန်းခြေစာရင်းနှင့် ၂၀၁ရ ခုနှစ်၊ ပြည်ထောင်စု၏ ဘဏ္ဍာငွေ အရအသုံးဆိုင်ရာဥပဒေကြမ်းနှင့် စပ်လျဉ်း၍ ဥပဒေကြမ်း၏ အပိုဒ် ၁၁၊ အပိုဒ် ၁၄၊ အပိုဒ် ၂၂ အပိုဒ်ခွဲ (ခ)၊ အပိုဒ် ၂၃ အပိုဒ်ခွဲ (ခ)၊ အပိုင်း (၄) ခေါင်းစဉ်၊ အပိုဒ် ၂ရ နှင့် ဇယား (၄) အဆုံး စာတိုင် (၂)တို့ကို ပြင်ဆင် ပြဋ္ဌာန်းသင့်ပါကြောင်းနှင့် ပြည်သူ့ငွေစာရင်းပူးပေါင်းကော်မတီ၏ ငွေကြေးဆိုင်ရာသုံးသပ်ချက် အစီရင်ခံစာပါ စိစစ်ပြင်ဆင်မှုများအတိုင်း ပြည်ထောင်စုလွှတ်တော်က အတည်ပြုသင့်ပါကြောင်း ပြည်ထောင်စုလွှတ်တော် ဆိုင်ရာနည်းဥပဒေ ၉၉ အရ တင်ပြအစီရင်ခံအပ်ပါသည်။ ပြည်ထောင်စုလွှတ်တော်၊ ဥပဒေကြမ်းပူးပေါင်း ကော်မတီ။ ကျေးဇူးတင်ပါတယ်ခင်ဗျား။ အစီရင်ခံစာအပြည့်အစုံကို နောက်ဆက်တွဲဖြင့် ဖော်ပြထားပါသည်။</speech>
<speech type="speaker">ဆက်လက်ပြီး ပြည်သူ့ငွေစာရင်းပူးပေါင်းကော်မတီက ငွေကြေးဆိုင်ရာ သုံးသပ်ချက်အစီရင်ခံစာ (၄/၂၀၁၇)ကို ဖတ်ကြားတင်ပြဖို့ ဖိတ်ခေါ်ပါတယ်။</speech>
<speech><mp id="194">ဦးအောင်မင်း(ဒုတိယဥက္ကဋ္ဌ-၂၊ ပြည်သူ့ငွေစာရင်းပူးပေါင်းကော်မတီ)</mp>ပြန်ထောင်စု လွှတ်တော်နာယက၊ ပြည်သူ့လွှတ်တော်ဥက္ကဋ္ဌ၊ ဖိတ်ကြားထားသော ပြည်ထောင်စုအဆင့် အဖွဲ့အစည်းဝင်များ၊ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များအား လေးစားစွာ ဂါရဝပြုပါတယ်။ ကျွန်တော်ကတော့ ဇလွန်မဲဆန္ဒနယ်၊ ပြည်သူ့လွှတ်တော်ကိုယ်စားလှယ် ဦးအောင်မင်းဖြစ်ပြီး ပြည်သူ့ငွေစာရင်း ပူးပေါင်းကော်မတီ၏ တာဝန်ပေးအပ်ချက်အရ ၂၀၁ရ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းအပေါ် ပြည်သူ့ငွေစာရင်းပူးပေါင်းကော်မတီ၏ ငွေကြေးဆိုင်ရာသုံးသပ်ချက် အစီရင်ခံစာ အမှတ်စဉ်(၄/၂၀၁၇)ကို ဖတ်ကြားတင်သွင်းမှာဖြစ်ပါတယ်။ လေးစားအပ်ပါသော နာယကကြီးခင်ဗျား။ အစီရင်ခံစာကို ကြိုတင်ဖြန့်ဝေထားပြီးဖြစ်တဲ့အတွက် ေးစားသောအားဖြင့် အဓိကကျသော အချက်များကိုသာ ကောက်နုတ်တင်ပြခွင့်ပြုပါရန်နှင့် Power Point ဖြင့် တင်ပြခွင့်ပြုပါရန် ပန်ကြားအပ်ပါသည်။ လေ့လာတွေ့ရှိချက်များကို ကောက်နုတ် တင်ပြခြင်းဖြစ်ပါတယ်။ ၂၀၁၇-၂၀၁၈ ခု ဘဏ္ဍာရေးနှစ်၊ ပြည်ထောင်စု၏ အရအသုံးခန့်မှန်းခြေငွေစာရင်းနှင့်စပ်လျဉ်း၍ ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်များကို အစီရင်ခံစာ စာပိုဒ် ၁၁ မှ ၂၆ အထိ လည်းကောင်း၊ စိစစ်ရေးပူးပေါင်းအဖွဲ့များ၏ လေ့လာတွေ့ရှိချက်များကို စာပိုဒ် ၁ရ မှ စာပိုဒ် ၃၃ အထိ လည်းကောင်း ကောက်နုတ်ဖော်ပြထားပါတယ်။ ဒီကောက်နုတ်တင်ပြချက်ထဲမှာ ဘတ်ဂျက်လိုငွေနှင့် လိုငွေနှင့် GDP အချိုးကို တင်ပြလိုခြင်းပဲဖြစ်ပါတယ်။ ဒီဇယားအရ ၂၀၁ရ ပြည်ထောင်စုရဲ့ အရအသုံးခန့်မှန်းခြေစာရင်းရဲ့ လိုငွေဟာ ဘီလီယံ ၄,၁၂၈.၀၅၅ ကျပ်ဘီလီယံ ဖြစ်ပြီးတော့ လိုငွေနှင့် GDP အချိုးဟာ ၄.၅၂ ရာခိုင်နှုန်းဖြစ်ပါတယ်။ ဒါဟာ ငွေသားရ ငွေအပေါ်မှာအခြေခံတဲ့ Accounting Method အရ တွက်ချက် ရရှိတဲ့ လိုငွေနှင့် GDP အချိုးဖြစ်ပြီးတော့ ဆန်းစစ်ချက်ကိုအခြေခံတဲ့ Analytical Method အရ တွက်ချက်မယ်ဆိုလို့ရှိရင်တော့ လိုငွေသည် ကျပ် ၅,၅၇၈.၁၈၉ ဘီလီယံနဲ့ လိုငွေနှင့် GDP အချိုးဟာ ၆.၁၁ ဖြစ်ကြောင်း တွေ့ရှိရမှာဖြစ်ပါတယ်။ လေးစားအပ်ပါသော နာယကကြီးခင်ဗျား။ ပြည်သူ့ငွေစာရင်းပူးပေါင်းကော်မတီရဲ့ ခြုံငုံသုံးသပ် တွေ့ရှိချက်များကို ဆက်လက်တင်ပြသွားမှာ ဖြစ်ပါတယ်။ သုံးသပ်တွေ့ရှိချက်(၁)။ ၂၀၁၇-၂၀၁၈ ခု၊ ဘဏ္ဍာရေးနှစ်သည် အမျိုးသားဘက်စုံဖွံ့ဖြိုးတိုးတက်မှု စီမံကိန်း (၂၀၁၁-၂၀၂၀) ၏ ဒုတိယ ၅ နှစ် စီမံကိန်းကာလ ဒုတိယမြောက်နှစ် ဖြစ်ပါတယ်။ ဒါကြောင့် ၂၀၁၇-၂၀၁၈ ခု၊ ဘဏ္ဍာရေးနှစ် အရအသုံး ခန့်မှန်းခြေငွေစာရင်း ရေးဆွဲရာတွင် ပထမ ၅ နှစ် စီမံကိန်းကာလအတွင်း အကောင်အထည်ဖော်နိုင်မှု ရလဒ်များကို အခြေခံပြီး နံပါတ် (၁) စီးပွားရေးနှင့် လူမှုရေးဖွံ့ဖြိုးတိုးတက်မှု မဟာဗျူဟာမူဘောင်ပါ ဒုတိယ ၅ နှစ်ကာလအတွက် မျှော်မှန်းချက်များကို ဆက်လက်အကောင်အထည်ဖော် ဆောင်ရွက်သွားနိုင်ရန်၊ (၂) နိုင်ငံတော်၏ ဦးစားပေး လုပ်ငန်းများအနက် လျှပ်စစ်နှင့်စွမ်းအင်ကဏ္ဍ၊ ပညာရေးနှင့် ကျန်းမာရေးကဏ္ဍ အသုံးစရိတ်များကို ဦးစားပေးလျာထားကြောင်း သုံးသပ်တင်ပြအပ်ပါတယ်။ သုံးသပ်တွေ့ရှိချက်(၂)။ ၂၀၁၇-၂၀၁၈ ခု၊ ဘဏ္ဍာရေးနှစ်အတွင်းမှာ စတင်ဆောင်ရွက်မယ့် အရေး ကြီးတဲ့လုပ်ငန်းတွေကို ကောက်နုတ်တင်ပြထားခြင်းပဲ ဖြစ်ပါတယ်။ ပညာရေးနှင့် ကျန်းမာရေးကဏ္ဍ အသုံး စရိတ်များကို စုစုပေါင်း အသုံးစရိတ်ရဲ့ ၁၃.၆ ရာခိုင်နှုန်းအထိ တိုးတက်သုံးစွဲသွားမှာ ဖြစ်ပါတယ်။ လူမှု ကာကွယ်စောင့်ရှောက်ရေး မဟာဗျူဟာပါ အောက်ပါလုပ်ငန်းနှစ်ရပ်ကိုလည်း စတင်အကောင်အထည်ဖော် ဆောင်ရွက်သွားမှာ ဖြစ်ပါတယ်။ (၁) အသက် ၉၀ နှစ်နှင့်အထက် သက်ကြီးရွယ်အိုများအား လူမှုရေးပင်စင် အဖြစ် တစ်ဦး တစ်လလျှင် ကျပ်တစ်သောင်းနှုန်း ထောက်ပံ့ပေးခြင်း၊ ရခိုင်ပြည်နယ်၊ ချင်းပြည်နယ်နဲ့ နာဂ ကိုယ်ပိုင်အုပ်ချုပ်ခွင့်ရဒေသများရှိ ကိုယ်ဝန်ဆောင်မိခင်များနှင့် ၎င်းတို့မှမွေးဖွားလာမည့် အသက် နှစ်နှစ် အောက်ကလေးများကို တစ်လလျှင် ကျပ် ၁၅,၀၀၀ နှုန်း ထောက်ပံ့ပေးခြင်း၊ မြန်မာနိုင်ငံသစ်တောများ ပြန်လည်ထူထောင်ရေးအတွက် ၁၀ နှစ်စီမံကိန်းတစ်ရပ် ရေးဆွဲပြီးတော့ စတင် ဆောင်ရွက်သွားမှာဖြစ်ခြင်း၊ နိုင်ငံပိုင်စီးပွားရေးလုပ်ငန်းများနဲ့ စက်ရုံအလုပ်ရုံတွေကို ပြန်လည်စိစစ်လေ့လာပြီး တိကျခိုင်မာတဲ့ ရင်းနှီးမြှုပ်နှံမှုနဲ့ လေလွင့်ပြုန်းတီးမှုတွေ မဖြစ်စေရေးအတွက် အောက်ပါအတိုင်း အဆင့်(၃)ဆင့်ခွဲပြီးတော့ စီစဉ်ဆောင်ရွက် သွားမှာဖြစ်ပါတယ်။ (၁) လတ်တလောရပ်ဆိုင်းထားသင့်တဲ့ လုပ်ငန်းစီမံကိန်းများ၊ စက်ရုံအလုပ်ရုံများ၊ (၂) ပြည်တွင်းပြည်ပမှ နည်းပညာနဲ့ အရင်းအနှီးများဖိတ်ခေါ်လျက် နိုင်ငံတော်နှင့် အကျိုးတူပူးပေါင်း ဆောင်ရွက်သင့်သည့် လုပ်ငန်းစီမံကိန်းများ၊ စက်ရုံအလုပ်ရုံများ၊ (၃) ပြည်ထောင်စုအစိုးရအဖွဲ့က ကြပ်မတ်၍ ဆက်လက်လုပ်ဆောင်သင့်သည့် လုပ်ငန်းစီမံကိန်းများနှင့် စက်ရုံအလုပ်ရုံများလို့ ခွဲခြားပြီးဆောင်ရွက်မှာ ဖြစ်ပါတယ်။ သုံးသပ်တွေ့ရှိချက် (၃)။ ရငွေအပိုင်းတွင် အဓိကအကျဆုံးဖြစ်တဲ့ သာမန်ရငွေသည် လျော့နည်း ကျဆင်းနေတာကို တွေ့ရမှာ ဖြစ်ပါတယ်။ ဒီသုံးသပ်ချက် တွေ့ရှိချက်ကို အစီရင်ခံစာရဲ့ စာပိုဒ် ၁၅၊ ၁၆၊ ၂၀ နှင့် ၂၄ တို့အပေါ်မှာ အခြေခံပြီး သုံးသပ်ထားခြင်းပဲ ဖြစ်ပါတယ်။ သာမန်ရငွေနဲ့ပတ်သက်လာလို့ရှိရင် ၂၀၁၄-၂၀၁၅ ခုနှစ်၊ အမှန်စာရင်းအရ သာမန်ရငွေဟာ ကျပ် ၁၆,၁၈၀ ဘီလီယံနဲ့ သာမန်သုံးငွေဟာ ကျပ် ၁၂,၄၉၈ ဘီလီယံ ဖြစ်တဲ့အတွက် သာမန်စာရင်းမှာ ပိုငွေ ကျပ် ၃,၆၈၂ ဘီလီယံ ရှိခဲ့ပါတယ်။ သို့သော်လည်း အခုတင်ပြတဲ့ ၂၀၁၇-၂၀၁၈ ခုနှစ်၊ မူလခန့်မှန်းခြေမှာတော့ သာမန်ရငွေသည် ကျပ် ၁၄,၄၅၆ ဘီလီယံနှင့် သာမန်သုံးငွေဟာ ၁၅,၅၂ရ ဘီလီယံ ဖြစ်တဲ့အတွက် သာမန်စာရင်းမှာ လိုငွေကျပ် ၁,၀၇၁ ဘီလီယံ ဖြစ်ပေါ်နေခြင်းကို ဆိုလိုခြင်းပဲဖြစ်ပါတယ်။ သာမန်ရငွေ လျော့နည်းရတဲ့အကြောင်းရင်းတွေကို ဆက်လက်တင်ပြသွားမှာ ဖြစ်ပါတယ်။ အခွန်အကောက် ရငွေတိုးတက်မှု မတည်ငြိမ်သေးခြင်းနဲ့ အလားအလာ ရှိသလောက် တိုးတက်ရရှိအောင် ဆောင်ရွက်နိုင်မှု မရှိသေးခြင်းပဲ ဖြစ်ပါတယ်။ အခွန်အကောက်ရငွေဟာ ၂၀၁၄-၂၀၁၅ ခုနှစ်မှာ ကျပ် ၆,၅၁၈ ဘီလီယံ ရရှိခဲ့ပြီး GDP ရဲ့ ၉.၈ ရာခိုင်နှုန်းထိ တိုးတက်ရရှိခဲ့ပါတယ်။ သို့သော်လည်း ၂၀၁၇-၂၀၁၈ မူလခန့်မှန်းခြေ မှာတော့ အခွန်အကောက်ရငွေဟာ ၆,၄၈၁ ဘီလီယံ ဖြစ်ပြီး ဒီ ၆,၄၈၁ ဘီလီယံဟာ ခုနက ၂၀၁၄-၂၀၁၅ ခုနှစ်က ကောက်ခံရရှိခဲ့တဲ့ ၆,၅၁၈ ဘီလီယံထက်လည်းကောင်း၊ ၂၀၁၆-၂၀၁ရ ခုနှစ်၊ ပြုပြင်ပြီးခန့်မှန်းခြေ ဖြစ်တဲ့ ၆,၅၁၂ ဘီလီယံထက်လည်းကောင်း လျော့နည်းနေတာကို တွေ့ရမှာ ဖြစ်ပါတယ်။ နံပါတ် (၂)ကတော့ နိုင်ငံပိုင်စီးပွားရေး အဖွဲ့အစည်းများရဲ့ ရငွေတွေကျဆင်းလာပြီး ငွေသားစာရင်းမှာ လိုငွေဖြစ်ပေါ်နေခြင်းပဲ ဖြစ်ပါတယ်။ အမြတ်ငွေတွေ ကျဆင်းလာခြင်းနဲ့အတူ နိုင်ငံတော်ကို ပေးဆောင်ရမယ့် အခွန်အကောက်နဲ့ ထည့်ဝင်ငွေများလည်း ကျဆင်းလျက်ရှိပါတယ်။ နိုင်ငံတော်ပိုင် စီးပွားရေးအဖွဲ့အစည်း များသည် ၂၀၁၄-၂၀၁၅ ခုနှစ်မှာ ငွေသားစာရင်းအရ ပိုငွေ ကျပ် ၅၈၅ ဘီလီယံ ရရှိခဲ့ပေမယ့်လည်း ၂၀၁၇၂၀၁၈ ခုနှစ်အတွက် လျာထားချက်မှာတော့ လိုငွေကျပ် ၆၀၅ ဘီလီယံ ဖြစ်ပေါ်နေတာ တွေ့ရပါတယ်။ ဒါကြောင့် ၄ နှစ်အတွင်း နိုင်ငံပိုင်စီးပွားရေးအဖွဲ့အစည်းတွေရဲ့ ငွေသားရငွေဟာ ၁,၁၈၅ ဘီလီယံ လျော့ကျ သွားတာကို တွေ့ရှိရမှာ ဖြစ်ပါတယ်။ အလားတူပဲ နိုင်ငံတော်ကို ပေးဆောင်နေတဲ့ အခွန်အကောက်နဲ့ ထည့်ဝင်ငွေ နှစ်ရပ်ပေါင်းသည် ၂၀၁၅-၂၀၁၆ ခုနှစ်မှာ ကျပ် ၁,၃၀၀ ဘီလီယံ ရှိရာကနေပြီး ၂၀၁၇-၂၀၁၈ ခုနှစ်မှာတော့ ၄၉၆ ဘီလီယံပဲ ရှိတော့တဲ့အတွက် ဒီ ၃ နှစ်အတွင်းမှာ ဘီလီယံ ၈၀၀ ကျော် လျော့နည်းသွားတာတွေ့ရပါတယ်။ ဒီလို ရငွေပိုင်းမှာ သာမန်ရငွေတွေမှာ လျော့နည်းခဲ့ပေမယ့်လည်း သုံးငွေပိုင်းမှာတော့ နိုင်ငံတော်ရဲ့ လူမှုစီးပွားရေး ဖွံ့ဖြိုးတိုးတက်မှုအတွက် သာမန်သုံးငွေ၊ ငွေလုံးငွေရင်းသုံးငွေ နှစ်ရပ်စလုံးကို နှစ်စဉ်တိုးတက် သုံးစွဲနေ ရခြင်းအတွက် လိုငွေတွေ တိုးတက်လာပြီး ၂၀၁၆-၂၀၁ရ ခုနှစ်မှ စပြီး လိုငွေဟာ ကျပ် ဘီလီယံ ၄,၀၀၀ ကျော်အထိ တိုးတက်လာပါတယ်။ ဆက်လက်ပြီးတော့ ပြည်တွင်းပြည်ပ ချေးငွေတွေလည်း တိုးတက်ရယူ နေရတာကို တွေ့ရမှာ ဖြစ်ပါတယ်။ သုံးသပ်တွေ့ရှိချက် (၄) ဖြစ်ပါတယ်။ လိုငွေအတွက် ဗဟိုဘဏ်မှ ဖြည့်ဆည်းပေးခြင်းကို တင်ပြထား ခြင်းပဲဖြစ်ပါတယ်။ ဘတ်ဂျက်လိုငွေဆိုတာဟာ ပြည်ထောင်စု၏အရအသုံးခန့်မှန်းခြေစာရင်းရဲ့ လိုငွေ ဖြစ်ပါတယ်။ ဗဟိုဘဏ်ရဲ့ လိုငွေဖြည့်ဆည်းပေးမှုဟာ ဗဟိုဘဏ်မှာ ထားရှိတဲ့ ပြည်ထောင်စုအစိုးရရဲ့ 3adeçosq8: Union Government Deposit Account ocupaciona Gabao 28:60:68:Goulosofi ဘတ်ဂျက်ခွင့်ပြုချက်ပါ လုပ်ငန်းများ ဆောင်ရွက်တဲ့နေရာမှာ သုံးငွေများ ထုတ်ပေးရန် ပြည်ထောင်စုအစိုးရရဲ့ အပ်ငွေစာရင်းတွင် ငွေသားလက်ကျန် လုံလောက်မှုမရှိပါက ဗဟိုဘဏ်မှ ဖြည့်ဆည်းပေးရပါတယ်။ လက်ရှိ အနေအထားအရ လိုငွေဖြည့်ဆည်းခြင်းကို အောက်ပါနည်းလမ်းများဖြင့် ဆောင်ရွက်လျက်ရှိတဲ့နေရာမှာ ၂၀၁၇-၂၀၁၈ ခုနှစ်မှစပြီး ဗဟိုဘဏ်မှ ချေးယူခြင်းကို လိုငွေရဲ့ ၃၀ ရာခိုင်နှုန်းအတွင်း၌သာ ရယူမယ်လို့ ရည်မှန်းထားပြီး ဆောင်ရွက်နေကြောင်း သုံးသပ်တွေ့ရှိရပါတယ်။ (၁) ပြည်ပမှ ချေးငွေရယူခြင်း၊ (၂) ပြည်တွင်းမှချေးငွေရယူခြင်း၊ ပြည်တွင်းမှ ချေးငွေရယူခြင်းမှာ ပထမအမျိုးအစားကတော့ ငွေတိုက်စာချုပ်နှင့် ငွေတိုက်လက်မှတ်တွေကို အများပြည်သူသို့ လေလံတင် ရောင်းချခြင်းဖြင့် ရယူခြင်းပဲ ဖြစ်ပါတယ်။ တစ်နည်းအားဖြင့် ပြည်သူ့ထံမှ ချေးယူခြင်းဖြစ်တဲ့အတွက် ငွေစက္ကူ ရိုက်နှိပ်ထုတ်ဝေဖို့ မလိုပါဘူး။ ဒုတိယနည်းလမ်းကတော့ ငွေတိုက်လက်မှတ်များကို ဗဟိုဘဏ်သို့ ရောင်းချခြင်း၊ ဒါဟာ ဗဟိုဘဏ်မှ ချေးယူခြင်းပဲ ဖြစ်ပါတယ်။ အဲဒီတော့ဘတ်ဂျက်လိုငွေနဲ့ နိုင်ငံတော်စာရင်းလိုငွေ နောက်တစ်ခါ လိုငွေအသားတင် ဖြည့်ဆည်းမှုကို လွန်ခဲ့သော ၅ နှစ်ကာလအတွင်းမှာ နှိုင်းယှဉ်တင်ပြထားခြင်းပဲ ဖြစ်ပါတယ်။ ဒီစာရင်းကို ကျွန်တော်တို့ ကြည့်မယ်ဆိုလို့ရှိရင် ၂၀၁၅-၂၀၁၆ ခုနှစ်မှာ လိုငွေဟာ ဘီလီယံ ၃,၀၀၀၊ အမှန်စာရင်းအရ ၃,၀၀၅ ဘီလီယံ ဖြစ်ပေါ်နေသလို လိုငွေဖြည့်ဆည်းပေးမှုဟာလည်း ၃,၂၃ရ ဘီလီယံအထိ တိုးတက်ပြီး များပြားနေတာကို တွေ့ရှိရမှာ ဖြစ်ပါတယ်။ ဒါကြောင့် ၂၀၁၅-၂၀၁၆ ခုနှစ် ဘဏ္ဍာနှစ်အတွက် လအလိုက် လိုငွေဖြည့်ဆည်းမှုကို စိစစ်ကြည့်မယ်ဆိုလို့ရှိရင် ကျွန်တော်တို့ဟာ ထူးခြားတဲ့အချက် (၃)ချက်ကို သွားတွေ့ရှိရမှာ ဖြစ်ပါတယ်။ ဒါကတော့ ၂၀၁၅ ခုနှစ်၊ ဇွန်လမှာ လိုငွေဟာ ကျပ် ၇၈၀ ဘီလီယံအထိ ဖြည့်ဆည်းပေးခဲ့ရတာကို တွေ့ရှိရမှာ အလားတူပဲ ၂၀၁၅ ခုနှစ်၊ စက်တင်ဘာလမှာ လိုငွေ ၂၇၃.၈၂၀ ဘီလီယံ ဖြည့်ဆည်းပေးခဲ့ ရပါတယ်။ ဆက်လက်ပြီး ၂၀၁၆ ခုနှစ်၊ ဇန်နဝါရီလကနေ မတ်လအထိ ၃ လအတွင်းမှာ စုစုပေါင်း ဖြည့်ဆည်း ပေးရတဲ့လိုငွေကျပ် ၂,၀၄၀.၂၉ရ ဘီလီယံ ဖြစ်ပြီးတော့ ၂၀၁၅-၂၀၁၆ ခုနှစ် တစ်နှစ်လုံးဖြည့်ဆည်းပေးရတဲ့ ငွေရဲ့ ၆၃ ရာခိုင်နှုန်း ရှိနေတာကို တွေ့ရှိရမှာ ဖြစ်ပါတယ်။ ဒီနေရာမှာ ဆက်စပ်ကြည့်မယ်ဆိုရင် ၂၀၁၅ ခုနှစ်၊ ဒီဇင်ဘာလမှာ ၂၀၁၅-၂၀၁၆ ခုနှစ်အတွက် နောက်ဆက်တွဲဘတ်ဂျက်ခွင့်ပြုငွေ ကျပ် ၂,၄၆၄ ဘီလီယံ ခွင့်ပြုခဲ့တာကို တွေ့ရှိရမှာ ဖြစ်ပါတယ်။ ဒီလိုငွေဇယားတွေကို ကြည့်မယ်ဆိုလို့ရှိရင် ပြည်ထောင်စုအစိုးရ အဖွဲ့အနေနဲ့ ရငွေသုံးငွေများနဲ့ ပတ်သက်ပြီးတော့ စပ်လျဉ်းပြီး ငွေသားစီမံခန့်ခွဲမှုကို စနစ်တကျ စိစစ် ဆောင်ရွက်ခြင်းဖြင့် လိုငွေဖြည့်ဆည်းမှုကို ထိန်းသိမ်းဆောင်ရွက်နိုင်မယ်လို့ သုံးသပ်တွေ့ရှိရပါတယ်။ ဇယား(၉)ကို ပြန်လည်ပြီး တင်ပြစေလိုပါတယ်။ Slide (၉) မှာ ၂၀၁၁-၂၀၁၂ နှစ်ကနေပြီးမှ ၂၀၁၆-၂၀၁ရ နှစ်အထိ လိုငွေဖြည့်ဆည်းမှုဇယားပဲ ဖြစ်ပါတယ်။ ၂၀၁၁-၂၀၁၂ မှာ ဘတ်ဂျက်လိုငွေ၊ ပြည်ထောင်စုစာရင်းလိုငွေနဲ့ လိုငွေဖြည့်ဆည်းမှု ကိန်းဂဏန်းဟာ ကွာခြားမှုနည်းပါတယ်။ ၂၀၁၂-၂၀၁၃ နဲ့ ၂၀၁၄-၂၀၁၅ မှာတော့ ဘတ်ဂျက်လိုငွေနဲ့ နိုင်ငံတော်စာရင်းလိုငွေထက် အများကြီးလျှော့ပြီးတော့ လိုငွေဖြည့်ရတာ တွေ့ရမှာ ဖြစ်သလို ၂၀၁၃-၂၀၁၄ နဲ့ ၂၀၁၅-၂၀၁၆ မှာတော့ ဘတ်ဂျက်လိုငွေစာရင်း၊ နိုင်ငံတော်စာရင်းလိုငွေတွေနဲ့ ပိုမိုပြီးတော့ ဖြည့်ဆည်းပေးနေရတာကို တွေ့ရမှာ ဖြစ်ပါတယ်။ ဒါကြောင့် နိုင်ငံတော်အစိုးရအဖွဲ့အနေဖြင့် ငွေသားစီမံခန့်ခွဲမှုကို စနစ်တကျဆောင်ရွက်မယ်ဆိုလို့ရှိရင် ၂၀၁၂-၂၀၁၃ နဲ့ ၂၀၁၄-၂၀၁၅ လို တကယ်ဖြစ်ပေါ်နေတဲ့ ဘတ်ဂျက်လိုငွေ ပြည်ထောင်စုစာရင်းလိုငွေတွေထက် လျော့နည်း ပြီးတော့ ဖြည့်ဆည်းမှုဆောင်ရွက်နိုင်မှာ ဖြစ်ပါတယ်။ ဒါဟာ နိုင်ငံတော်ရဲ့စီးပွားရေးအတွက် အရေးကြီးတဲ့ ဖြည့်ဆည်းမှုတစ်ခုဖြစ်ကြောင်း ကောက်နုတ်တင်ပြရခြင်းဖြစ်ပါတယ်။ သုံးသပ်တွေ့ရှိချက် (၅) ဖြစ်ပါတယ်။ ပြည်တွင်းပြည်ပ ကြွေးမြီအခြေအနေများအပေါ်မှာ သုံးသပ် တွေ့ရှိချက်ကို ဆက်လက်တင်ပြသွားမှာ ဖြစ်ပါတယ်။ ၃၁-၁၂-၂၀၁၆ ရက်နေ့ စာရင်းအရ ပြည်တွင်း ကြွေးမြီသည် ကျပ် ၁၆,၃၃၄ ဘီလီယံ၊ ကြွေးမြီနဲ့ ဂျီဒီပီအချိုးဟာ ၂၀.၁ ရာခိုင်နှုန်းရှိပါတယ်။ ပြည်ပ ကြွေးမြီသည် ၁၀,၆၅၃ ဘီလီယံ ကြွေးမြီနဲ့ ဂျီဒီပီ အချိုးဟာ ၁၃.၁ ရာခိုင်နှုန်းရှိပါတယ်။ ဒါကြောင့် ကြွေးမြီ နှစ်ရပ်ပေါင်းသည် ကျပ် ၂၆,၉၈ရ ဘီလီယံ ကြွေးမြီနဲ့ ဂျီဒီပီအချိုးသည် ၃၃.၂ ရာခိုင်နှုန်းရှိပါတယ်။ အဲဒီတော့ လက်ရှိကြွေးမြီ ၂၆,၉၈ရ ဘီလီယံသည် ၂၀၁၅-၂၀၁၆ ခုနှစ်၊ မတ်လ ၃၁ ရက်နေ့မှာရှိတဲ့ ကြွေးမြီ နှစ်ရပ်ပေါင်း ၂၇,၉၇၀ ဘီလီယံ ကနေပြီးမှ လျော့ကျလာခြင်းပဲ ဖြစ်ပါတယ်။ ကမ္ဘာ့ဘဏ်နဲ့ အပြည်ပြည် ဆိုင်ရာငွေကြေးရန်ပုံငွေအဖွဲ့တို့ရဲ့ သတ်မှတ်ချက်အရ အလယ်အလတ်အဆင့် ဝင်ငွေနည်းပါးသော နိုင်ငံများ အတွက် ပြည်ပကြွေးမြီနဲ့ ဂျီဒီပီအချိုးကို ၃၀ ရာခိုင်နှုန်းထက်လည်းကောင်း၊ ပြည်တွင်းပြည်ပ ကြွေးမြီ နှစ်ရပ်ပေါင်းနှင့် ဂျီဒီပီအချိုးကို ၃၈ ရာခိုင်နှုန်းထက် မကျော်လွန်စေသင့်ကြောင်း သုံးသပ်တွေ့ရှိရပါတယ်။ နိုင်ငံတော်ရဲ့ လက်ရှိအနေအထားအရ ပြည်တွင်းပြည်ပ ကြွေးမြီနှစ်ရပ်ပေါင်းနှင့် ဂျီဒီပီအချိုးဟာ ၃၃.၂ ရာခိုင်နှုန်းသာရှိတဲ့အတွက် ကောင်းမွန်သော အခြေအနေတစ်ရပ်ဖြစ်သော်လည်း ပြည်တွင်း ကြွေးမြီနဲ့ ဂျီဒီပီအချိုးဟာ ၂၀.၁ ရာခိုင်နှုန်းဟာ မြင့်မားနေတာကို တွေ့ရှိရမှာ ဖြစ်ပါတယ်။ ဒါကြောင့် အတိုးနှုန်း မြင့်မားပြီး ကာလတိုချေးငွေဖြစ်တဲ့ ပြည်တွင်းကြွေးမြီကို လျှော့ချသွားရန်နဲ့ အတိုးနှုန်း သက်သာပြီး ပြန်ဆပ် ကာလရှည်ကြာတဲ့ ပြည်ပချေးငွေများကို နိုင်ငံတော်ရဲ့ ကြွေးမြီခံနိုင်ရည်ရှိမှု အတိုင်းအတာအတွင်း စိစစ် သုံးသပ် ရယူဆောင်ရွက်ခြင်းဖြင့် နိုင်ငံတော်ရဲ့ စီးပွားရေဖွံ့ဖြိုးတိုးတက်မှု အရှိန်အဟုန်ကို မြှင့်တင်သွားရန် ပြည်ထောင်စုအစိုးရအဖွဲ့မှ ဆောင်ရွက်နေကြောင်းကိုလည်း သုံးသပ်တွေ့ရှိရပါတယ်။ သုံးသပ်တွေ့ရှိချက် (၆) ဖြစ်ပါတယ်။ ဒါကတော့ စိစစ်ရေးပူးပေါင်းအဖွဲ့များက အသုံးစရိတ်များကို စိစစ်ရာတွင် တွေ့ရှိရတဲ့အားနည်းချက်တွေကို ဖော်ထုတ်တင်ပြထားခြင်းပဲ ဖြစ်ပါတယ်။ အသုံးစရိတ်တွေ စိစစ်တဲ့အခါမှာ စံချိန်စံညွှန်းသတ်မှတ်ချက်များနဲ့ အထောက်အထားတွေ ပြည့်စုံစွာ ဖော်ပြ မထားခြင်း၊ မပါရှိခြင်း၊ တချို့ PAE နှုန်းထားတွေ၊ လုပ်ငန်းတွေရဲ့ ခန့်မှန်းတန်ဖိုးများသည် ပြင်ပပေါက်ဈေးတွေထက် မြင့်မားနေခြင်းတို့ကို တွေ့ရှိရပါတယ်။ ဒီလို ဖြစ်ရခြင်းဟာ အောက်ပါအချက် (၃) ချက်ကြောင့်ဖြစ်ကြောင်း သုံးသပ်တွေ့ရှိရပါတယ်။ နံပါတ် (၁) PAE တွက်ချက်ရာတွင် အခြေခံသော တည်ဆောက်ရေးပစ္စည်းများ၏ ဒေသပေါက်ဈေး အတည်ပြု ဈေးနှုန်းများသည် ဒေသ၏ပကတိဈေးကွက် ပေါက်ဈေးတွေထက် မြင့်မားနေကြောင်း၊ နံပါတ် (၂) အချို့ ဌာနများအနေဖြင့် PAE ဈေးနှုန်းများအပေါ်မှာ Overhead Cost အဖြစ် ၂ ရာခိုင်နှုန်းကနေ ၅ ရာခိုင်နှုန်းအထိ ထပ်ဆောင်းတယ်။ တချို့ကျတော့ Contractor Profit ဆိုပြီးမှ ၁၀ ရာခိုင်နှုန်း ထပ်ဆောင်းတွက်ချက်ထားတာကို တွေ့ရှိရပါတယ်။ တချို့ဌာနတွေကျတော့ BP, BQ တွေ မပါရှိဘဲနဲ့ လုပ်ငန်းတန်ဖိုးတွေကို တစ်ထပ် RC အဆောက်အဦဆိုလို့ရှိရင် ကျပ် ၂၇,၀၀၀၊ နှစ်ထပ် RC အဆောက် အဦဆိုရင် ကျပ် ၂၈,၀၀၀ စသည်ဖြင့် ခန့်မှန်းပြီး တွက်ချက်တာကိုလည်း တွေ့ရှိရမှာ ဖြစ်ပါတယ်။ အဲဒီတော့ ဒေသပေါက်ဈေး၊ အတည်ပြု ဈေးနှုန်းတွေသည် ပြင်ပရဲ့ ဈေးကွက်ပေါက်ဈေးနဲ့ ဘယ်လို မြင့်မားနေသလဲဆိုတာကို ဘိလပ်မြေတစ်အိတ်ရဲ့ ဈေးနှုန်းကို နှိုင်းယှဉ်တင်ပြခြင်းပဲ ဖြစ်ပါတယ်။ ဒီနေရာမှာ ရန်ကုန်တိုင်းဒေသကြီး၊ နေပြည်တော်၊ မန္တလေးတိုင်းဒေသကြီး၊ မိတ္ထီလာ၊ ရမည်းသင်း၊ ကျောက်ဆည် ခရိုင်နဲ့ ပဲခူးတိုင်းဒေသကြီးမှာရှိတဲ့ ဘိလပ်မြေနဲ့ပတ်သက်ပြီး ဒေသပေါက်ဈေး၊ အတည်ပြု ဈေးနှုန်းတွေကို ကော်လံတစ်ခုနဲ့ တင်ပြပြီးတော့ ကျောက်ဆည်မှာအခြေပြုတဲ့ ဘိလပ်မြေကုမ္ပဏီတစ်ခုကနေပြီးတော့မှ သက်ဆိုင်ရာ လုပ်ငန်းခွင်အရောက်ပို့တဲ့ဈေးနှုန်းကို ဒါ ၂၀၁၆ ခုနှစ်အတွင်းမှာ သူတို့ တကယ်ပို့ခဲ့တဲ့ ဈေးနှုန်း တွေကို နှိုင်းယှဉ်တင်ပြခြင်းပဲ ဖြစ်ပါတယ်။ ရန်ကုန်တိုင်းဒေသကြီးမှာ ဘိလပ်မြေ တစ်အိတ်ကို ၅,၈၀၀ ကနေပြီးမှာ ၆,၂၀၀ အတွင်း ရှိတဲ့ ှာ ကျွန်တော်တို့ ပြည်တွင်း ကျောက်ဆည်အခြေပြုတဲ့ ဘိလပ်မြေကုမ္ပဏီ တစ်ခုဟာ ၄,၈၀၀ နဲ့ သက်ဆိုင်ရာ ဆိုဒ်အတွက် ကားသွားနိုင်တဲ့နေရာ အရောက်ပေးပို့နိုင်တာ တွေ့ရမှာဖြစ်ပါတယ်။ ဒါတွေ ကျွန်တော်တို့အနေနဲ့ တင်ပြခြင်းဟာ ဒေသပေါက်ဈေး၊ အတည်ပြု ဈေးနှုန်းများသည် ဒေသမှာ တကယ် ပကတိဖြစ်ပေါ်နေတဲ့ ဈေးကွက်ပေါက်ဈေးတွေထက် ဘယ်လောက်မြင့်မားနေသလဲဆိုတာကို ပေါ်လွင်အောင် နှိုင်းယှဉ်တင်ပြခြင်းပဲ ဖြစ်ပါတယ်။ ဒါကတော့ စိစစ်တဲ့နေရာမှာ တွေ့ရှိခဲ့ရတဲ့ BQ တစ်စောင်မှာ Contractor Profit ဆိုပြီးတော့မှ ၁၀ ရာခိုင်နှုန်း ထပ်ဆောင်းတွက်ချက်ထားတာကို တွေ့ရှိပြီးတော့ ကျွန်တော်တို့ စိစစ်ဖြတ်တောက်ခဲ့ရ ခြင်းပဲ ဖြစ်ပါတယ်။ အဲဒီမှာပဲ ဘိလပ်မြေတစ်အိတ်နဲ့ ပတ်သက်လာရင် သူ့ရဲ့ ဈေးနှုန်းဟာ BQ မှာ ၆,၉၅၀ ထည့်သွင်းတွက်ချက်ထားပါတယ်။ ဒီ ၆,၉၅၀ ကို ဘယ်လိုတွက်သလဲဆိုတာ ကျွန်တော်တို့ တွေ့ရှိနိုင် ပါတယ်။ အထိုင်ဈေး၊ ဆိုင်ဈေး ၆,၃၀၀ အဲဒီဆိုင်ကနေ လုပ်ငန်းခွင်အရောက် သယ်ဖို့အတွက် သယ်ခဟာ တစ်အိတ်ကို ၃၆၀၊ တစ်ခါလုပ်ငန်းခွင်အတွင်းမှာ ဂိုဒေါင်ကနေပြီးမှ တကယ်လုပ်မယ့်နေရာကို သယ်ယူခ ၂၉၀ ဆိုပြီး ၆,၉၅၀ နဲ့ ထည့်သွင်းတွက်ချက်ထားတာပါ။ ဒါဟာ ကျွန်တော်တို့အနေနဲ့ ဒီနှစ် ငွေလုံးငွေရင်း အသုံးစရိတ်တွေကို စိစစ်တဲ့အခါမှာ တွေ့ရှိရတဲ့ ဒေသအတည်ပြု ဈေးနှုန်းတွေသည် ပြင်ပ ပေါက်ဈေးထက် မြင့်မားနေပြီးတော့ BQ တန်ဖိုးတွေမှာ ဖောင်းပွမှုတွေကို ဖြစ်ပေါ်နေတယ်ဆိုတာကို ပေါ်လွင်ထင်ရှားအောင် တင်ပြခြင်းပဲဖြစ်ပါတယ်။ ဆက်စပ်ပြီးတော့ မကွေးတိုင်းဒေသကြီး အစိုးရအဖွဲ့ရဲ့ စိစစ်ဆောင်ရွက်မှုလေးကိုလည်း ကောက်နုတ် တင်ပြလိုပါတယ်။ မကွေးတိုင်းဒေသကြီး အစိုးရအဖွဲ့အနေနဲ့ ၂၀၁၆-၂၀၁ရ ခုနှစ် လမ်းဦးစီး ဌာနရဲ့ လုပ်ငန်းများမှာ မူလခွင့်ပြုငွေထက် ကျပ် ၁၀,၂၇၃.၅၈၅ သန်း လျော့နည်းသက်သာအောင် ဆောင်ရွက် နိုင်ခဲ့တာကို တွေ့ရှိရပါတယ်။ ဘယ်လိုဆောင်ရွက်ခဲ့သလဲဆိုလို့ရှိရင် အောက်ပါအချက် (၃) ချက်ကို ဖော်ပြ လိုခြင်းပဲဖြစ်ပါတယ်။ ပစ္စည်းဝယ်ယူရေး တင်ဒါအဖွဲ့တွေ ဖွဲ့စည်းဆောင်ရွက်တဲ့နေရာမှာ တာဝန်ယူ၊ တာဝန်ခံစနစ်ဖြင့် တာဝန်ပေးအပ်ပြီး ပွင့်လင်းမြင်သာစွာ ဆောင်ရွက်စေခဲ့ပါတယ်။ ကတ္တရာဈေးနှုန်း တင်ဒါခေါ်တဲ့အခါမှာ ကြမ်းခင်းဈေးသတ်မှတ်နိုင်ဖို့အတွက် နိုင်ငံတကာပေါက်ဈေးတွေကို အင်တာနက်က ရယူတယ်။ ပြီးတော့နိုင်ငံခြားငွေ လဲလှယ်နှုန်းတွေကို လေ့လာပြီးတော့ အဖြစ်သင့်ဆုံးဈေးနှုန်းကို သတ်မှတ် ပြီးတော့ဆောင်ရွက်ခဲ့ပါတယ်။ လုပ်ငန်းတင်ဒါတွေအတွက် ကြမ်းခင်းဈေး သတ်မှတ်တဲ့နေရာမှာတော့ ပစ္စည်းဝယ်ယူရေးတင်ဒါများမှာ အောင်မြင်ခဲ့တဲ့ ဈေးနှုန်းတွေကို အခြေခံပြီးတော့ အနိမ့်ဆုံးဈေး၊ အမြင့်ဆုံး ဈေးသတ်မှတ်ဆောင်ရွက်ခဲ့ခြင်း ဖြစ်ပါတယ်။ ဒေသပေါက်ဈေး အတည်ပြု ဈေးနှုန်းကို အခြေခံခြင်းမဟုတ်ပါဘူး။ အဲဒီတော့ ဒီနေရာမှာ မေးစရာ ရှိပါတယ်။ ဒေသပေါက်ဈေး အတည်ပြု ဈေးနှုန်းသည် ဘယ်လိုသတ်မှတ်သလဲဆိုတာ။ ဒေသပေါက်ဈေး အတည်ပြု ဈေးနှုန်းကို သက်ဆိုင်ရာ တိုင်းဒေသကြီး/ပြည်နယ်အစိုးရများက သက်ဆိုင်ရာ ဝန်ကြီးဌာန တိုင်းဒေသကြီး/ ပြည်နယ်အတွင်းမှာရှိတဲ့ ဆောက်လုပ်ရေး၊ နောက် ပို့ဆောင်ဆက်သွယ်ရေး၊ ကျေးလက် ဒေသ အဲသလို စည်ပင် အဲသလိုဌာနတွေကနေ ပေါင်းစပ်ပြီးတော့ ညှိနှိုင်းပြီး တင်ပြလာတဲ့ ဈေးနှုန်းကို ဒီဒေသအတွင်းမှာ ရှိတဲ့ခရိုင်အလိုက် ကိုးကားနိုင်ဖို့ဆိုပြီးမှ ဒေသပေါက်ဈေး အတည်ပြု ဈေးနှုန်းများ တွက်ချက် သတ်မှတ်ပေးခြင်းပဲဖြစ်ပါတယ်။ ဒါဟာ ကျွန်တော်တို့ ပြည်သူ့ငွေစာရင်းပူးပေါင်းကော်မတီအနေနဲ့ ၂၀၁ရ ခုနှစ်၊ ဘဏ္ဍာငွေအရအသုံးဆိုင်ရာများကို စိစစ်တဲ့နေရာမှာ တွေ့ရှိရတဲ့ သုံးသပ်တွေ့ရှိချက်ပဲဖြစ်ပါတယ်။ ဆက်လက်ပြီးတော့ ပြည်သူ့ငွေစာရင်းပူးပေါင်းကော်မတီရဲ့ သဘောထားမှတ်ချက်များကို ဆက်လက် တင်ပြသွားမှာဖြစ်ပါတယ်။ သဘောထားမှတ်ချက်(၁)။ လိုငွေအတွက် ဗဟိုဘဏ်မှဖြည့်ဆည်းမှုကို ၂၀၁၆-၂၀၁ရ ခုနှစ်အတွင်းမှာ လိုငွေရဲ့ ၄၀ ရာခိုင်နှုန်းအတွင်း လျာထားပြီးဆောင်ရွက်နေရာကနေပြီးမှ ၂၀၁၇-၂၀၁၈ ခုနှစ်အတွင်းမှာ လိုငွေရဲ့ ၃၀ ရာခိုင်နှုန်းအတွင်းသို့ လျှော့ချပြီးတော့ ဖြည့်ဆည်းနိုင်ရေး ရည်မှန်းထားရှိဆောင်ရွက်နေတာ တွေ့ရှိရတဲ့အတွက် နိုင်ငံတော်ရဲ့ လူမှုစီးပွားဖွံ့ဖြိုးတိုးတက်ရေးအတွက် ကောင်းမွန်တဲ့ လုပ်ဆောင်ချက် တစ်ရပ်ဖြစ်ပါတယ်။ သို့သော်လည်း ဒီလုပ်ဆောင်ချက်အပြင် အသုံးစရိတ်တွေ ကျခံသုံးစွဲတဲ့နေရာမှာ ငွေသားစီမံခန့်ခွဲမှုကို စနစ်တကျ စိစစ်ဆောင်ရွက်ခြင်းဖြင့် လိုငွေဖြည့်ဆည်းမှုကိုလည်း ထိန်းသိမ်းဆောင်ရွက် နိုင်တာ ဖြစ်တဲ့အတွက် ဒီလိုငွေသားစီမံခန့်ခွဲမှုစနစ်ကိုလည်း တိတိကျကျ ကျင့်သုံးဖို့၊ စနစ်တကျကျင့်သုံးဖို့ သဘောထားမှတ်ချက်ပြုအပ်ပါတယ်။ သဘောထားမှတ်ချက်(၂)။ ပြည်ထောင်စုရဲ့ အရအသုံးခန့်မှန်းခြေစာရင်းများ ရေးဆွဲရာတွင် ချမှတ် ထားတဲ့ အသုံးစရိတ် မူဝါဒများနဲ့အညီ အခြေခံအဆောက်အအုံများ၊ ပညာရေး၊ ကျန်းမာရေးအပြင် လူမှု ရေးရာဝန်ဆောင်မှုလုပ်ငန်းများကို သုံးစွဲတဲ့နေရာမှာ ပြည်သူလူထုကို ချက်ချင်းလက်ငင်း အကျိုးဖြစ်ထွန်း စေနိုင်မယ့် အသုံးစရိတ်များကို ဦးစားပေးသုံးစွဲသွားဖို့ သဘောထားမှတ်ချက်ပြု အပ်ပါတယ်။ သဘောထားမှတ်ချက်(၃)။ ၂၀၁၆-၂၀၁ရ ခုနှစ်မှစ၍ ဘတ်ဂျက်လိုငွေများ မြင့်မားလာပြီး လိုငွေနဲ့ GDP အချိုး မြင့်တက်နေရခြင်းနဲ့ ပတ်သက်ပြီးတော့ အမှန်သုံးစွဲတဲ့ နေရာမှာ လိုငွေနဲ့ GDP အချိုး လျော့နည်း ကျဆင်းသွားနိုင်စေရေးအတွက် ဌာနဆိုင်ရာအဖွဲ့အစည်းအားလုံးတို့ဟာ အောက်ပါအတိုင်း ဆောင်ရွက်သွားသင့်ကြောင်း သဘောထားမှတ်ချက်ပြုအပ်ပါတယ်။ ရသုံးမှန်းခြေငွေစာရင်း ခွင့်ပြုချက်ပါ လုပ်ငန်းများအားလုံးကို မူလရည်မှန်းချက်အတိုင်း အပြည့်အဝနဲ့ စံချိန်စံညွှန်းပြည့်မီစွာ အကောင်အထည်ဖော် ဆောင်ရွက်ဖို့၊ ထိုသို့ဆောင်ရွက်ရာတွင် ပြည်သူ့ဘဏ္ဍာငွေများ လေလွင့်ယိုဖိတ်မှု မရှိစေဘဲ တည်ဆဲဘဏ္ဍာရေး စည်းမျဉ်းစည်းကမ်းများနှင့်အညီ စိစိစစ်စစ်သုံးစွဲဆောင်ရွက်ခြင်း၊ ပစ္စည်း ဝယ်ယူမှု၊ လုပ်ငန်းဆောင်ရွက်မှုဆိုင်ရာ လုပ်ငန်းစဉ်တွေမှာ တင်ဒါခေါ်ယူခြင်းကနေပြီးတော့မှ လုပ်ငန်းပြီးဆုံး သည်အထိ ပွင်းလင်းမြင်သာစွာ ဆောင်ရွက်ခြင်း၊ ပြည်သူများရဲ့ စောင့်ကြည့်မှုကို ခံယူခြင်း၊ ပြည်သူ့ ကိုယ်စားလှယ်များ၊ ပြည်သူများနှင့်အတူ ပူးပေါင်းညှိနှိုင်း အကောင်အထည်ဖော် ဆောင်ရွက်ခြင်းများကို ဆောင်ရွက်သွားသင့်ကြောင်း သဘောထားမှတ်ချက်ပြု အပ်ပါတယ်။ သဘောထားမှတ်ချက်(၄)။ ငွေလုံးငွေရင်းအသုံးစရိတ်ပါ လုပ်ငန်းတန်ဖိုးများနဲ့ ခန့်မှန်းတွက်ချက်တဲ့ နေရာမှာ ဈေးကွက်ပေါက်ဈေးနဲ့ ကွာဟမှုနည်းပါးစေရေးအတွက် သက်ဆိုင်ရာဝန်ကြီးဌာနအဆင့်တွင် လည်းကောင်း၊ စက်ပစ္စည်းကြီးကြပ်မှုကော်မတီ သို့မဟုတ် ဆောက်လုပ်ရေး (ငွေလုံးငွေရင်း) ကော်မတီ အဆင့်တွင်လည်းကောင်း စနစ်တကျ စိစစ်ဆောင်ရွက်သွားဖို့ ဖြစ်ပါတယ်။ ဆက်လက်ပြီးတော့ ပြည်ထောင်စု လွှတ်တော်တွင် ဖွဲ့စည်းထားတဲ့ စိစစ်ရေးပူးပေါင်းအဖွဲ့များရဲ့ စိစစ်မှုကို ခံယူတဲ့နေရာမှာလည်း စံချိန်စံညွှန်းနဲ့ ခန့်မှန်းတွက်ချက်မှုဆိုင်ရာ အထောက်အထားတွေကို ပြည့်စုံစွာယူဆောင်လာရန် သဘောထားမှတ်ချက် ပြု အပ်ပါတယ်။ သဘောထားမှတ်ချက်(၅)။ အခွန်အကောက်ရငွေ တိုးတက်ရရှိရေးနဲ့ ပတ်သက်ပြီးတော့ မြန်မာ နိုင်ငံရဲ့ အခွန်အကောက်ရငွေနဲ့ GDP အချိုးဟာ ၇.၁ ရာခိုင်နှုန်းသာရှိပြီး အာဆီယံနိုင်ငံတွေထဲမှာ အနိမ့်ဆုံး ဖြစ်ပါတယ်။ အခွန်အကောက်ရငွေ တိုးတက်ရရှိရေးဆောင်ရွက်တဲ့နေရာမှာ တည်ဆဲအခွန်မူဝါဒများနဲ့အညီ အခွန်နှုန်းများတိုးမြှင့်ခြင်းမပြုဘဲ အခွန်ရဲ့ အခြေခံကို ချဲ့ထွင်ပြီး ရသင့်ရထိုက်တဲ့ အခွန်များ အပြည့်အဝ ရရှိခြင်း၊ စနစ်တကျစီမံကောက်ခံခြင်း၊ အခွန်ဆိုင်ရာဥပဒေများ၊ လုပ်ထုံးလုပ်နည်းများနဲ့ ညွှန်ကြားချက် များသည် ရှင်းလင်းလွယ်ကူပြီး အများပြည်သူလွယ်ကူစွာ နားလည်နိုင်စေရန် ဆောင်ရွက်ခြင်း၊ ပြည်သူ များအကြား အခွန်ယဉ်ကျေးမှု မြှင့်တင်နိုင်ရေးအတွက် အခွန်ပညာပေးလုပ်ငန်းများကို ပိုမိုကျယ်ပြန့်စွာ တိုးချဲ့လုပ်ဆောင်ခြင်း၊ အဲဒီတော့ အခွန်ပညာပေး လုပ်ငန်းများမှာ တိုးချဲ့ဆောင်ရွက်တဲ့နေရာမှာ နိုင်ငံတော် ပိုင်မီဒီယာများကို အသုံးပြုဖို့ပါ။ အထူးသဖြင့် နိုင်ငံတော်ပိုင်သတင်းစာများရဲ့ (တနင်္ဂနွေနေ့) အထူးထုတ် တွေမှာ အခွန်ပညာပေးကဏ္ဍတစ်ရပ်ကို ထည့်သွင်းဆောင်ရွက်ခြင်းဖြင့် နိုင်ငံတော်အနေဖြင့် ငွေကြေးတစ်စုံ တစ်ရာ ထပ်မံကုန်ကျဖို့မရှိဘဲ အခွန်ပညာပေး လုပ်ငန်းတွေကို ဆောင်ရွက်နိုင်တာ ဖြစ်တဲ့အတွက် ဒီလို ဆောင်ရွက် သွားသင့်ပါကြောင်း သဘောထားမှတ်ချက် ပြုအပ်ပါတယ်။ သဘောထားမှတ်ချက်(၆)။ နိုင်ငံတော်ပိုင်စီးပွားရေးအဖွဲ့အစည်းများနှင့် စပ်လျဉ်း၍ ပြည်သူများရဲ့ အကျိုးစီးပွားကို ဖော်ဆောင်နိုင်သော အဖွဲ့အစည်းများအဖြစ် စီးပွားရေးဆန်ဆန် ထိထိရောက်ရောက် ဆောင်ရွက်သွားနိုင်ရေး စနစ်တကျလေ့လာသုံးသပ်၍ လိုအပ်သည့်ပြုပြင်ပြောင်းလဲမှုများဆောင်ရွက်ပြီး နိုင်ငံတော်အစိုးရအပါအဝင် သက်ဆိုင်ရာဝန်ကြီးဌာနများမှ တာဝန်ယူ၊ တာဝန်ခံစနစ်ဖြင့် ကြပ်ကြပ်မတ်မတ် ဆောင်ရွက်သွားသင့်ပါကြောင်း သဘောထားမှတ်ချက်ပြု အပ်ပါတယ်။ နာယကကြီးခင်ဗျား။ ပြည်သူ့ငွေစာရင်းပူးပေါင်းကော်မတီရဲ့ ထောက်ခံတင်ပြချက်ကို ဆက်လက် တင်ပြမှာ ဖြစ်ပါတယ်။ ၂၀၁၇-၂၀၁၈ ခု၊ ဘဏ္ဍာရေးနှစ် ပြည်ထောင်စု၏ အရအသုံးခန့်မှန်းခြေငွေစာရင်းနှင့် ၂၀၁ရ ခုနှစ်၊ ပြည်ထောင်စု၏ဘဏ္ဍာငွေအရအသုံးဆိုင်ရာဥပဒေကြမ်းအပေါ် စိစစ်ရေးပူးပေါင်းအဖွဲ့ (၁၇)ဖွဲ့နှင့် ပြည်သူ့ငွေစာရင်းပူးပေါင်းကော်မတီတို့မှ စိစစ်လျှော့ချရန်အဆိုပြု တင်ပြသည့် ကျပ် ၃၀၃,၆၁၀.၀၂၉ သန်းကို ပြည်ထောင်စုလွှတ်တော်က အတည်ပြုပေးသင့်ပါကြောင်း ပြည်ထောင်စုလွှတ်တော်ဆိုင်ရာ နည်းဥပဒေ ၁၀၄ (က)၊ (ခ)နှင့် (ဂ)ပါ ပြဋ္ဌာန်းချက်များနှင့်အညီ အစီရင်ခံ တင်ပြအပ်ပါသည်။ ပြည်သူ့ငွေစာရင်းပူးပေါင်း ကော်မတီ။ အားလုံးကို ကျေးဇူးတင်ပါတယ်ခင်ဗျာ။ Power Point နှင့် အစီရင်ခံစာအပြည့်အစုံကို နောက်ဆက်တွဲဖြင့် ဖော်ပြထားပါသည်။</speech>
<title>အထက်ပါ ဥပဒေကြမ်း၏ မူနှင့်အခြေခံသဘောများ၊ ရငွေသုံးငွေများနှင့် စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၁၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ ဥပဒေကြမ်းနဲ့ စပ်လျဉ်းပြီး ဥပဒေကြမ်းပူးပေါင်းကော်မတီရဲ့ ဥပဒေဆိုင်ရာသုံးသပ်ချက် အစီရင်ခံစာနဲ့ ပြည်သူ့ငွေစာရင်းပူးပေါင်းကော်မတီရဲ့ ငွေကြေးဆိုင်ရာသုံးသပ်ချက် အစီရင်ခံစာမိတ္တူများကို လွှတ်တော် ကိုယ်စားလှယ်များထံ ဖြန့်ဝေပေးထားပါတယ်။ လွှတ်တော်ကိုယ်စားလှယ်များ တစ်ဦးချင်းအနေနဲ့လည်း ပြည်ထောင်စုအစိုးရအဖွဲ့က တင်သွင်းတဲ့ ဥပဒေအကြောင်းအရာများ၊ ရငွေသုံးငွေအခြေအနေများနဲ့ ပူးပေါင်းကော်မတီနှစ်ခုက တင်ပြထားတဲ့ အစီရင်ခံစာပါ အကြောင်းအရာများကို ယှဉ်တွဲလေ့လာပြီး မူနှင့်အခြေခံသဘော ဆွေးနွေးခြင်း၊ ပြင်ဆင်ချက် အဆိုတင်သွင်းဆွေးနွေးခြင်းများကို ပြည်ထောင်စုလွှတ်တော်ဆိုင်ရာ ဥပဒေ၊ နည်းဥပဒေများနဲ့အညီ ပြုလုပ် ဆောင်ရွက်နိုင်ပါတယ်။ ဒါ့အပြင် အမျိုးသားစီမံကိန်းဥပဒေကြမ်းရဲ့ နောက်ဆက်တွဲ-၂ ပါ စီမံကိန်းလုပ်ငန်းများရဲ့ တန်ဖိုး များဟာ ဘဏ္ဍာငွေအရအသုံးဆိုင်ရာ ဥပဒေကြမ်းပါ ငွေလုံးငွေရင်းတန်ဖိုးများနဲ့ အတူတူပဲဖြစ်တဲ့အတွက် စီမံကိန်းဥပဒေကြမ်းပါ လုပ်ငန်းတန်ဖိုးများနဲ့ ပတ်သက်ပြီး ပူးပေါင်းကော်မတီများရဲ့ စိစစ်အဆိုပြုချက်၊ လွှတ်တော်ကိုယ်စားလှယ်များရဲ့ ပြင်ဆင်အဆိုပြုချက်များအတိုင်း ဆက်လက် ဆောင်ရွက်သွားမှာဖြစ်ပါတယ်။ ဒါကြောင့် လွှတ်တော်ကိုယ်စားလှယ်များအနေနဲ့ ရငွေသုံးငွေများအပိုင်းမှာ အဓိကအားဖြင့် သာမန် သုံးငွေအပိုင်းအတွက်သာ အတည်ပြုရန်၊ ငြင်းပယ်ရန်နဲ့ လျှော့၍ခွင့်ပြု ရန်စတဲ့ ပြင်ဆင်ချက်အဆို တင်သွင်း ဆွေးနွေးရန် လိုအပ်မှာဖြစ်ပါကြောင်း မှာကြားလိုပါတယ်။ ဒါကြောင့် ပြည်ထောင်စုလွှတ်တော်ဆိုင်ရာ နည်းဥပဒေ ၈၈၊ ၈၉ နဲ့ ၉၀ တို့နဲ့အညီ စိစစ်ရေး ပူးပေါင်းအဖွဲ့အနေဖြင့်ဖြစ်စေ၊ တစ်ဦးချင်းဖြစ်စေ ဆွေးနွေးလိုတဲ့ လွှတ်တော်ကိုယ်စားလှယ်ရှိပါက ဆွေးနွေး လိုတဲ့ ဌာန၊ အဖွဲ့အစည်းကို ဦးစွာဖော်ပြပါ။ မူနှင့်အခြေခံသဘောဆွေးနွေးလိုတာဆိုရင် အကြောင်းအရာ အကျဉ်းချုပ် ဖော်ပြပါ။ ပြင်ဆင်ချက်အဆိုတင်သွင်း ဆွေးနွေးလိုတာဆိုရင် ပြင်ဆင်ချက်ကို တိကျစွာ ဖော်ပြပါ။ ဒီအချက်အလက်တွေ ရေးသားဖော်ပြပြီး လွှတ်တော်ကိုယ်စားလှယ်ကိုယ်တိုင် လက်မှတ်ရေးထိုး ထားတဲ့ အကြောင်းကြားစာကို ၉-၃-၂၀၁ရ ရက် (ကြာသပတေးနေ့) ညနေ ၄ နာရီ(၁၆၀၀နာရီ) နောက်ဆုံး ထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်း ပေးပို့နိုင်ကြောင်း အသိပေး ကြေညာပါတယ်။</speech>
</bill>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး (၁၂)ရက်မြောက်နေ့ ရပ်နားကြောင်းနှင့် (၁၃)ရက်မြောက်နေ့ ကျင်းပမည့် နေ့ရက်နှင့်ကြေညာခြင်း</title>
<speech type="speaker">အစီအစဉ်(၁၄) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ စတုတ္ထ ပုံမှန်အစည်းအဝေး (၁၂)ရက်မြောက်နေ့ အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေးရဲ့ (၁၃)ရက်မြောက်နေ့ကို ၂၀၁ရ ခုနှစ်၊ မတ်လ ၁၀ ရက်(သောကြာနေ့) နံနက် ၁၀ နာရီ ကျင်းပပြုလုပ်မည်ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေး (၁၂)ရက်မြောက်နေ့ အစည်းအဝေးကို မွန်းလွဲ ၁၂:၃၅ နာရီ ရပ်နားပါသည်။</speech>
</postface>
</transcript>
</doc>
