<doc>
<docinfo>
<docno>02-11-01.xml</docno>
<pdf>02-11-01.pdf</pdf>
<term value="02">ဒုတိယအကြိမ်</term>
<session value="11" />
<sittingday value="01" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက်ပုံမှန်အစည်းအဝေး ပထမနေ့မှတ်တမ်း</title>
<date value='None-UNKNOWN-2019'>၁၃၈၀ ပြည့်နှစ်၊ ပြာသိုလပြည့်ကျော် ၁ ရက် (၂၀၁၉ ခုနှစ်၊ ဇန်နဝါရီလ ၂၁ ရက်)(တနင်္လာနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် (၁၁)ကြိမ်မြောက်ပုံမှန်အစည်းအဝေး ပထမနေ့ကို မွန်းလွဲ ၁၃:၃၀ နာရီင်ကျင်းပ ပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် ပြည်သူ့လွှတ်တော် ဥက္ကဋ္ဌ ဦးတီခွန်မြတ်က ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက် ပုံမှန်အစည်းအဝေးရဲ့ ပထမနေ့အစီအစဉ် စတင်ပါတော့မယ်။ ဒီနေ့ စတင်ကျင်းပမယ့် (၁၁)ကြိမ်မြောက် ပုံမှန်အစည်းအဝေးရက်များမှာ အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ကျွန်တော် ဦးကျော်စိုးက ဆောင်ရွက်သွားမှာ ဖြစ်ပါတယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါခင်ဗျား။</speech>
<speech type="mc">အားလုံး ထိုင်နိုင်ကြပါပြီခင်ဗျား။ ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း ၊</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက် ပုံမှန်အစည်းအဝေး ပထမနေ့မှာ ပြည်ထောင်စု လွှတ်တော်ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်ထောင်စုလွှတ်တော် ကိုယ်စားလှယ်ဦးရေ စုစုပေါင်း ၆၅ရ ဦး ရှိပြီး ဒီကနေ့အစည်းအဝေးကို ၅၇၆ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၈၇.၆ရ ရာခိုင်နှုန်းရှိပြီး ထက်ဝက်ကျော်တက်ရောက်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၁၉ နဲ့ နည်းဥပဒေ ၁၂ နည်းဥပဒေခွဲ(ခ)တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် (၁၁)ကြိမ်မြောက်ပုံမှန်အစည်းအဝေး ပထမနေ့အစီအစဉ် ကြေညာခြင်း</title>
<speech type="speaker">အစီအစဉ်(၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက် ပုံမှန်အစည်းအဝေး ပထမနေ့အစီအစဉ်ကို လွှတ်တော်ကိုယ်စားလှယ် များထံ ဖြန့်ဝေထားတဲ့အတိုင်း ဆက်လက်ဆောင်ရွက်သွားပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များအတွက် ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1249">ဦးမောင်မောင်လတ်(အတွင်းရေးမှူး၊ ကိုယ်စားလှယ်များစိစစ်ရေးကော်မတီ)</mp>လေးစားအပ် ပါသော ပြည်ထောင်စုလွှတ်တော် နာယကကြီးခင်ဗျာ။ ယနေ့ ကျင်းပပြုလုပ်တဲ့ ဒုတိယအကြိမ် ပြည်ထောင်စု လွှတ်တော် (၁၁) ကြိမ်မြောက် ပုံမှန်အစည်းအဝေး ပထမနေ့ ၂၁-၁-၂၀၁၉ ရက်နေ့မှာ အစည်းအဝေးသို့ တက်ရောက်နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များရဲ့ကိုယ်စား စစ်ကိုင်းတိုင်းဒေသကြီး၊ မဲဆန္ဒနယ်အမှတ်(၉)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များ စိစစ်ရေးကော်မတီ အတွင်းရေးမှူးဖြစ်သူ ကျွန်တော် ဦးမောင်မောင်လတ်က ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များမှာ - - ဦးအာမိုးဆီ ခေါင်လန်ဖူး၊ - ဦးလုံဂျုံဆန်မိုင် ဆွမ်ပရာဘွမ်၊ - ဦးမိုးရွှေ ပူတာအို၊ ဦးဂျီဖုန်ဆားရ် နောင်မွန်း၊ - ဦးတင့်စိုး ဖားကန့်၊ - ဦးဝင်းအောင် မိုးမောက်၊ - ဦးလဂန်ဇယ်ဂျုံး ဝိုင်းမော်၊ - ဦးသန်းလင်းလင်း မယ်စုံ၊ - ဦးကျင့်ရှင်းထန် တီးတိန်၊ - ဒေါ်နီရွှေလျန်း ထန်တလန်၊ - ဦးခမ်ခန့်ထန် - ဒေါက်တာဆလိုင်းရီယန်းဗဲလ် ကလေးဝ၊ ရွှေဘို၊ လေရှီး၊ ကန့်ဘလူ၊ တနင်္သာရီ၊ ပုလော၊ - ဒေါ်အေးအေးမူ(ခ) ဒေါ်ရှားမီး - ဦးသန်းထွန်းမြင့် - ဒေါက်တာအေဇင်လတ် - ဦးကျော်ဌေး - ဒေါက်တာလှိုင်မြင့်ဟန် - ဦးအောင်ကျော်ဟိန်း - ဦးအုန်းခင် - ဦးစိုးပိုင်ဌေး - ဦးအောင်စိုး - ဦးမြင့်ငွေ - ဦးဘုန်းမြင့်အောင် - ဦးပိုက်ကို - ဒေါ်စိုးနွယ်အေး - ဦးရွှေကို - ဦးဖေသန်း - ဦးဦးထွန်းမောင် - ဒေါက်တာအေးမောင် - ဒေါ်ခင်စောဝေ - ဦးလှထွန်းကျော် - ဒေါ်အေးမြမြမျိုး - ဒေါ်ဇင်မာအောင် - ဒေါက်တာခင်မောင်မောင် - ဦးလွင်ကိုလတ် - ဒေါက်တာသန်းဝင်း - ဦးခင်မောင်ဝင်း - ဦးခွန်မောင်သောင်း - ဦးစိုင်းသန့်ဇင် - ဒေါ်ပြုံးကေသီနိုင် သရက်ချောင်း၊ ကျောက်ကြီး၊ ဒိုက်ဦး၊ ပခုက္ကူ တံတားဦး၊ ကျောက်ပန်းတောင်း၊ မြေပုံ၊ ပုဏ္ဏားကျွန်း၊ အမ်း၊ ရသေ့တောင်၊ မောင်တော၊ ကျောက်တန်း၊ ရန်ကင်း၊ ဒဂုံမြို့သစ်(မြောက်ပိုင်း)၊ သန်လျင်၊ မြောက်ဥက္ကလာပ၊ လမ်းမတော်၊ ပင်လောင်း၊ သီပေါ၊ - ဦးခွန်သန်းထူး - ဒေါ်နန်းခမ်းအေး - ဦးစိုင်းဆိုင်မိုင်း - ဦးစိုင်းသီဟကျော် - ဦးခွန်အောင်ကျော် - ဦးလူတယ်ဟုန်(ခ) ဦးအောင်ရွှေ - ဦးတင်အေး - ဦးလင်းဇော်ထွန်း - ဗိုလ်မှူးချုပ်ထွန်းမြတ်ရွှေ - ဦးဂျေယောဝူ - ဦးယောနာ - ဦးဝင်းဇော် - ဦးခင်မောင်မြင့် - ဦးရှေးရယ်ရှုမောင် - ဦးစိုင်းပန်ဖ - ဦးစိုးသိန်း - ဦးဗွန်ဟေး - ဦးဇုန်လှယ်ထန်း - ဦးဂင်ကမ်းလျန် - ဦးကျင့်ခန့်ပေါင် - ဒေါ်ကျိန်ငိုက်မန် - ဦးကိုကိုနိုင် - ဦးဇော်ဟိန်း - ဦးဥက္ကာမင်း - ဒေါက်တာခင်မောင်ဝင်း - ဒေါက်တာမိုးမြင့်အောင် - ဦးဝင်းကြိုင် - ဦးကျော်မြင့်ဦး ဆီဆိုင်၊ နမ္မတူ၊ မိုင်းကိုင်၊ မိုင်းရယ်၊ ဟိုပုန်း၊ လောက်ကိုင်၊ မက်မန်း၊ မိုင်းဖြတ်၊ တပ်မတော်၊ ကချင်-၁။ ကချင်-၅၊ ကချင်-၇၊ ကချင်-၉၊ ကယား-၂။ ကယား -၉၊ ချင်း-၁၊ ချင်း-၄၊ ချင်း-၅။ ချင်း-၆ ချင်း-၇၊ စစ်ကိုင်း-၈၊ တနင်္သာရီ-၇၊ တနင်္သာရီ-၈၊ တနင်္သာရီ-၁၁၊ ပဲခူး-၂။ ပဲခူး-၁၀၊ မန္တလေး-၁၀၊ - ဒေါ်မြတ်သီတာထွန်း - ဦးအေးသာအောင် ရခိုင်-၆၊ - ဦးမြင့်နိုင် ရခိုင်-၅၊ - ဦးမောင်ကျော်ဇံ ရခိုင်-၉၊ - ဦးကျော်သန်း ရခိုင်-၁၀၊ - ဒေါက်တာဌေးကြွယ် ရန်ကုန်-၁၊ - နော်လှလှစိုး ရန်ကုန်-၁၀၊ - ဦးဌေးဦး ရန်ကုန်-၂၊ - ဦးကျော်နီနိုင် ရှမ်း -၁၁၊ - ဦးဇော်မင်းလတ်(ခ) ဦးကိုလတ် ရှမ်း-၁၊ - ဦးစိုင်းဝင်းလှိုင်းခမ်း - ဦးခွန်သိန်းဖေ ရှမ်း-၉ နှင့် ဦးစိုင်းလုံစံခတ် ရှမ်း-ရ တို့ဖြစ်ကြပါတယ်။ ယနေ့ခွင့်ပန်ကြားသူ ၈၁ ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနဲ့ ယနေ့ ခွင့်ပန်ကြားသူ ပြည်ထောင်စုလွှတ်တော် ကိုယ်စားလှယ်များကို ခွင့်အဖြစ် သတ်မှတ်ခွင့်ပြု ပေးနိုင်ပါရန် လေးစားစွာ တင်ပြအပ်ပါတယ်ခင်ဗျာ။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒီကနေ့ အစည်းအဝေးကို တက်ရောက်ခွင့် ရှိတဲ့ လွှတ်တော်ကိုယ်စားလှယ် ၆၅ရ ဦး၊ ယခုခွင့်ပန်ကြား၍ ခွင့်ပြုထားသူ ၈၁ ဦး ဖြစ်ပြီး ခွင့်မဲ့ပျက်ကွက်သူ မရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Order">
<title>ပြည်ထောင်စုလွှတ်တော် နာယက က ကြိုဆိုနှုတ်ခွန်းဆက်စကား ပြောကြားခြင်း</title>
<speech type="speaker">အစီအစဉ်(၅) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ မင်္ဂလာရှိတဲ့ ၂၀၁၉ ခု၊ နှစ်သစ်အခါသမယမှာ ပြည်ထောင်စုလွှတ်တော် ကိုယ်စားလှယ်များအားလုံး ကိုယ်စိတ် နှစ်ဖြာ ကျန်းမာချမ်းသာ ကြပါစေကြောင်း ဆုမွန်ကောင်းတောင်းရင်း ကြိုဆိုနှုတ်ဆက်လိုက်ပါတယ်။ ဥပဒေပြုရေးကဏ္ဍမှာ အဓိကတာဝန်ယူ ဆောင်ရွက်နေတဲ့ လွှတ်တော်ကိုယ်စားလှယ်များအနေနဲ့ နှစ်သစ်မှာ အတွေးသစ်၊ အမြင်သစ်၊ စိတ်သစ်များနဲ့ အပြန်အလှန် လေးစားမှု၊ ယုံကြည်မှု၊ နားလည်မှု တို့ကိုအခြေခံပြီး ပူးပေါင်းဆောင်ရွက်ခြင်းဖြင့် မိမိတို့နိုင်ငံနဲ့ နိုင်ငံသားများအတွက် ကောင်းမွန်တဲ့အနာဂတ်ကို ဆက်လက်တည်ဆောက်ပေးနိုင်ကြဖို့ မျှော်လင့်ပါတယ်။ ဒုတိယအကြိမ် လွှတ်တော်များရဲ့ သက်တမ်းကာလဟာ မကြာခင်ရက်ပိုင်းမှာ သုံးနှစ်ပြည့်မြောက် တော့မှာဖြစ်ပါတယ်။ အတွေ့အကြုံများ ရင့်ကျက်လာတာနဲ့အမျှ ကျန်ရှိတဲ့ လွှတ်တော်သက်တမ်းကာလ အတွင်း အကျိုးရှိရှိအသုံးချပြီး လွှတ်တော်ရဲ့ လုပ်ငန်းတာဝန်များကို ကျေပွန်အောင်မြင်အောင် ဆောင်ရွက်ကြစေလိုပါတယ်။ ကိုယ်စားပြုနယ်မြေအလိုက် ပြည်သူဆန္ဒနဲ့ လိုအပ်ချက်တွေကို အခြေခံပြီး တိုင်းဒေသကြီးနဲ့ ပြည်နယ်အားလုံး ညီညွတ်မျှတစွာနဲ့ ပြည်ထောင်စုတစ်ဝန်းလုံး ဖွံ့ဖြိုးတိုးတက်စေရေး အတွက် ညှိနှိုင်းဆွေးနွေး အဖြေရှာပေးကြဖို့ ဖြစ်ပါတယ်။ လက်ရှိာ ပြည်သူများက သူတို့ရဲ့ နေ့စဉ်လူမှုစီးပွားရေးကိစ္စများ အဆင်ပြေချောမွေ့ စေရေးနဲ့ ဘဝလုံခြုံငြိမ်းချမ်းရေးတို့အတွက် ဒီမိုကရေစီဖက်ဒရယ်ပြည်ထောင်စုနိုင်ငံတော်ကြီး ပေါ်ထွန်း လာရေးကို ဆန္ဒပြင်းပြစွာ မျှော်လင့်လျက် ရှိကြပါတယ်။ လွှတ်တော်ကိုယ်စားလှယ်များအနေနဲ့လည်း အဂတိ တရားကင်းရှင်းတဲ့ စေတနာ၊ မှန်ကန်တဲ့ လုပ်နည်းလုပ်ဟန်၊ အမြော်အမြင်ကြီးမားတဲ့ ကြိုးစားမှုများနဲ့ ပူးပေါင်းဆောင်ရွက်ပေးနိုင်ကြမယ်လို့ ယုံကြည်ပါတယ်။ ပြည်သူများရဲ့ မျှော်လင့်ချက်ဆန္ဒများကို ဖြည့်ဆည်း ပေးနိုင်ဖို့အတွက် ကြုံတွေ့ရနိုင်တဲ့ အခက်အခဲ အကျပ်အတည်းများကိုလည်း အမှန်တရားနဲ့ တရားမျှတမှုကို လက်ကိုင်ထားပြီး မှန်မှန်ကန်ကန် ဆွေးနွေးဖြေရှင်းနိုင်ကြဖို့ တိုက်တွန်းအပ်ပါတယ်။ လွှတ်တော်ကိုယ်စားလှယ်များခင်ဗျာ။ ဒီနေ့စတင်ကျင်းပတဲ့ (၁၁)ကြိမ်မြောက် ပုံမှန်အစည်းအဝေး လျာထားကာလ နှစ်လခန့်အတွင်း ဥပဒေများအတည်ပြုရေးအပါအဝင် လွှတ်တော်ဆိုင်ရာ လုပ်ငန်းများ အတွက် နှောင့်နှေးကြန့်ကြာမှုမရှိစေဘဲ ကိုယ်စားလှယ်များအားလုံးက ပူးပေါင်းပါဝင်ဖို့ လိုအပ်ကြောင်း ပြောကြားလိုပါတယ်။ ဆောင်ရွက်ဆဲဥပဒေကြမ်းများအနေနဲ့ ပြည်ထောင်စုလွှတ်တော်မှာ (၆)ခု၊ ပြည်သူ့လွှတ်တော်မှာ (၁၉)ခုနဲ့ အမျိုးသားလွှတ်တော်မှာ (၈)ခု၊ စုစုပေါင်း ဥပဒေကြမ်း (၃၃)ခု ကျန်ရှိကြောင်း စိစစ်တွေ့ရှိရ ပါတယ်။ အကြောင်းအရာအရဖြစ်စေ၊ လုပ်ငန်းလိုအပ်ချက်အရဖြစ်စေ ဦးစားပေးဆောင်ရွက်သင့်တဲ့ ဥပဒေကြမ်းများကို စိစစ်ရွေးချယ်ဆောင်ရွက်ကြဖို့ တိုက်တွန်းလိုပါတယ်။ လွှတ်တော်ကိုယ်စားလှယ်များခင်ဗျာ။ ၂၀၁၈-၂၀၁၉ ခု၊ ဘဏ္ဍာရေးနှစ်အတွက် မြို့နယ်အလိုက် ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေသုံးစွဲခွင့် အဆိုပြုချက်များကို ၃၁-၁-၂၀၁၉ ရက် နောက်ဆုံးထားတင်ပြဖို့ ပြင်ဆင်အကြောင်းကြားထားပါတယ်။ ဒီနေ့အထိ ၂၆၂ မြို့နယ်က တင်ပြထားပြီး ၁၉၆ မြို့နယ်ကို ခွင့်ပြုပေးပြီး ဖြစ်ပါတယ်။ အဆိုပြုတင်ပြရာမှာ သတ်မှတ်စာရွက်စာတမ်းမပြည့်စုံတဲ့ မြို့နယ်အချို့ ကိုလည်း လုပ်ငန်းကြန့်ကြာမှု မရှိစေရေးအတွက် လိုအပ်ချက်များကို တောင်းခံရင်းနဲ့ စိစစ် ခွင့်ပြုပေးလျက်ရှိပါတယ်။ ပူးတွဲပါရှိရမယ့် စာရွက်စာတမ်းများလိုအပ်နေတဲ့ မြို့နယ်များအနေနဲ့ အမြန်ဆုံးပေးပို့ ကြဖို့နဲ့ အဆိုပြုချက်တင်ပြဖို့ ကျန်ရှိတဲ့မြို့နယ်များကလည်း သတ်မှတ်ရက်အမီပေးပို့ကြဖို့ ဖြစ်ပါတယ်။ ဒါ့အပြင် ပြည်ထောင်စုစာရင်းစစ်ချုပ်ရုံးရဲ့ ၂၀၁၇-၂၀၁၈ ခုနှစ် ဖွံ့ဖြိုးရေးလုပ်ငန်းများ စစ်ဆေးချက် အစီရင်ခံစာမှာ ယခင်နှစ်နဲ့ အလားတူအားနည်းချက်၊ လိုအပ်ချက်များ ထပ်မံပါရှိနေတာ စိစစ်တွေ့ရှိရတဲ့ အတွက် မြို့နယ်အကောင်အထည်ဖော်ရေးအဖွဲ့များအနေနဲ့ သက်ဆိုင်ရာ ဥပဒေ၊ လုပ်ထုံးလုပ်နည်း၊ စည်းမျဉ်းစည်းကမ်းများနဲ့ ကိုက်ညီအောင် ဆောင်ရွက်ကြဖို့ ဖြည့်စွက်မှာကြားလိုပါတယ်။ လွှတ်တော်ကိုယ်စားလှယ်များခင်ဗျာ။ လွှတ်တော်ကိုယ်စားလှယ်များအနေနဲ့ လွှတ်တော်ပုံမှန်အစည်း အဝေး ကျင်းပတဲ့ကာလမှာ သက်ဆိုင်ရာ လွှတ်တော်နဲ့ ကော်မတီအစည်းအဝေးများသို့ တက်ရောက် ဆွေးနွေးခြင်းအပါအဝင် လွှတ်တော်ဆိုင်ရာလုပ်ငန်းများကို တစ်ချိန်တည်း၊ တစ်ပြိုင်တည်း ဆောင်ရွက် နေကြရတာ ဖြစ်ပါတယ်။ မဲဆန္ဒနယ်မြေအသီးသီးက လွှတ်တော်ကြီးတည်ရှိရာ နေပြည်တော်မှာ စုစည်းရောက်ရှိလာခြင်း ဟာ မဲဆန္ဒရှင်ပြည်သူများရဲ့ ကိုယ်စား လွှတ်တော်ပုံမှန် အစည်းအဝေးနဲ့ သက်ဆိုင်ရာကော်မတီ အစည်း အဝေးများကို တက်ရောက်ဆွေးနွေးခြင်းအပါအဝင် အခြားလွှတ်တော်ဆိုင်ရာ လုပ်ငန်းတာဝန်များကို ပူးပေါင်းဆောင်ရွက်ကြဖို့ ဖြစ်ပါတယ်။ လွှတ်တော်ပုံမှန်အစည်းအဝေးများမှာ တက်ရောက်ဆွေးနွေး အဖြေရှာခြင်းဟာ လွှတ်တော်ကိုယ်စားလှယ် တစ်ဦးချင်းစီရဲ့ တာဝန်ကျေပွန်မှုနဲ့ ကျင့်ဝတ်၊ စည်းကမ်း လိုက်နာမှုကို ပြသရာရောက်သလို လုပ်ပိုင်ခွင့်၊ ရပိုင်ခွင့်နဲ့ အခွင့်အရေးများအတွက် သင့်တော်မှုကိုလည်း ပြသရာရောက်ပါတယ်။ ဒါ့ကြောင့် လွှတ်တော်ပုံမှန်အစည်းအဝေးများ၊ သက်ဆိုင်ရာ ကော်မတီအစည်း အဝေးများမှာ အတတ်နိုင်ဆုံးတက်ရောက်ပြီး ပါဝင်ဆွေးနွေးကြဖို့ တိုက်တွန်းအပ်ပါတယ်။ လွှတ်တော်ပုံမှန်အစည်းအဝေးများ ကျင်းပနေချိန်မှာ လွှတ်တော်ကိုယ်စားလှယ် တစ်ဦးချင်းအလိုက် မဖြစ်မနေဆောင်ရွက်ဖို့ ကိစ္စရှိတဲ့အတွက် တစ်ရက်တာ အစည်းအဝေးပြီးစီးအောင် မတက်ရောက်နိုင် တာလည်း ရှိနိုင်ပါတယ်။ ဒီလိုအခြေအနေမျိုးပေါ်ပေါက်ခဲ့ရင် အစည်းအဝေးခန်းမက ထွက်ခွာကြရာမှာ Voting Card များ ပြန်လည်အပ်နှံခြင်း၊ ကိုယ်စားလှယ်စိစစ်ရေးကတ်များ ပြန်လည်ထုတ်ယူခြင်းနဲ့ ပျက်ကွက်မှုအတွက် ခွင့်ပန်ကြားခြင်းတို့ကို သက်ဆိုင်ရာစိစစ်ရေးကောင်တာများတွင် စနစ်တကျ ဆောင်ရွက်ဖို့ လိုအပ်ပါတယ်။ အချို့ ကိုယ်စားလှယ်များအနေနဲ့ ပန်ကြားမှု တစ်စုံတစ်ရာမရှိဘဲ အစည်းအဝေး ပြီးဆုံးချိန်အထိ ပြန်လည်ရောက်ရှိလာခြင်းမရှိတဲ့အတွက် ၎င်းတို့ရဲ့ Voting Card နဲ့ ကိုယ်စားလှယ်စိစစ်ရေးကတ်များကို သက်ဆိုင်ရာ တာဝန်ကျဝန်ထမ်းများက ရှာဖွေသိမ်းဆည်းပေးထားရတာမျိုးလည်းရှိကြောင်း သိရှိရပါတယ်။ ဒါကြောင့် လွှတ်တော်ကိုယ်စားလှယ် တစ်ဦးချင်းအနေဖြင့် လွှတ်တော်ပုံမှန်အစည်းအဝေး ကျင်းပ နေချိန်မှာဖြစ်စေ၊ အစည်းအဝေး ခေတ္တရပ်နားချိန်များမှာဖြစ်စေ အစည်းအဝေး ဆက်လက်မတက်ရောက် နိုင်တော့ဘူးဆိုရင် Voting Card များကို သက်ဆိုင်ရာ စိစစ်ရေးကောင်တာများမှာအပ်နှံပြီး ခွင့်ပန်ကြား ခြင်းတို့ကို ဆောင်ရွက်ရန် တိုက်တွန်းလိုပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျာ။ ဆက်လက်ဆောင်ရွက်ကြရမယ့် လုပ်ငန်း တာဝန်များကို နိုင်ငံတော်နဲ့ ပြည်သူများအတွက် အလေးထားစဉ်းစားပြီး ကိုယ်စွမ်းဉာဏ်စွမ်းရှိသရွေ့ အရှိန် အဟုန်မြှင့်တင် ဆောင်ရွက်ပေးနိုင်ကြပါစေ။ နိုင်ငံတစ်ဝန်းက တိုင်းရင်းသား ပြည်သူများအားလုံး အေးချမ်းလုံခြုံပြီး ဥမကွဲသိုက်မပျက် နေထိုင်နိုင်မယ့် ဒီမိုကရေစီဖက်ဒရယ် ပြည်ထောင်စုနိုင်ငံတော် တည်ဆောက်ရေး လုပ်ငန်းစဉ်မှာ စိတ်ရောကိုယ်ပါ ညီညွတ်ကြပြီး ရိုးသားမှန်ကန်တဲ့ စေတနာလုပ်အား တို့ကို ပြသနိုင်ကြပါစေလို့ တိုက်တွန်းပြောကြားရင်း နှုတ်ခွန်းဆက်သလိုက်ပါတယ်။ အားလုံးကို ကျေးဇူး တင်ပါတယ်။</speech>
</section>
<section value="Motion">
<motion>
<title>fécsos ou gosoog cu:2000:60s Vienna Convention on Road Traffic 1968 şệ Vienna Convention on Road Signs and Signals 1968 တို့ကို လက်ခံကျင့်သုံးခြင်း ဆောင်ရွက်ရန်ကိစ္စနှင့် စပ်လျဉ်း၍ ပို့ဆောင်ရေးနှင့် ဆက်သွယ်ရေးဝန်ကြီးဌာနက ပြန်လည်ရှင်းလင်းဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း၊</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် 20903009 60:0003:09 Vienna Convention on Road Traffic 1968 şę Vienna Convention on Road Signs and Signals 1968 တို့ကို လက်ခံကျင့်သုံးခြင်းဆောင်ရွက်ရန် ကိစ္စနဲ့စပ်လျဉ်းပြီး ၂၁-၁၂-၂၀၁၈ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော် ဒသမပုံမှန်အစည်းအဝေး (၁၁)ရက်မြောက်နေ့မှာ လွှတ်တော်ကိုယ်စားလှယ်များ ဆွေးနွေးခြင်းအစီအစဉ်ကို ဆောင်ရွက်ခဲ့ပြီးဖြစ်ပါတယ်။ လွှတ်တော်ကိုယ်စားလှယ်များရဲ့ ဆွေးနွေးချက်များနဲ့ စပ်လျဉ်းပြီး ပို့ဆောင်ရေးနှင့် ဆက်သွယ်ရေး ဝန်ကြီးဌာနက ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="31">ဦးကျော်မျိုး(ဒုတိယဝန်ကြီး၊ ပို့ဆောင်ရေးနှင့် ဆက်သွယ်ရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယကကြီးနဲ့တကွ ပြည်သူ့လွှတ်တော် ဥက္ကဋ္ဌကြီး၊ ပြည်ထောင်စုအဆင့် အဖွဲ့အစည်းဝင်များနှင့် ဧည့်သည်တော်များအားလုံး မင်္ဂလာအပေါင်းနှင့် ပြည့်စုံကြပါစေကြောင်း ဆုမွန်ကောင်း Gossê:32ulossaopli accossogooog 60:0003:09 Vienna Convention on Road Traffic 1968 $ Vienna Convention on Road Signs and Signals 1968 opinia codanzệap:@è: cosègodine ကိစ္စနဲ့စပ်လျဉ်း၍ ပို့ဆောင်ရေးနှင့် ဆက်သွယ်ရေးဝန်ကြီးဌာန၊ ဒုတိယဝန်ကြီး ကျွန်တော် ဦးကျော်မျိုးက ပြန်လည်ရှင်းလင်း ဆွေးနွေးမှာဖြစ်ပါတယ်။ လေးစားအပ်ပါသော နာယကကြီးခင်ဗျာ။ အဆိုပါ Vienna Convention နှစ်ရပ်ကို လက်ခံကျင့်သုံးခြင်း ဆောင်ရွက်ရန်ကိစ္စနှင့်စပ်လျဉ်း၍ ၁၀-၁၂-၂၀၁၈ ရက်နေ့မှာ ကျင်းပပြုလုပ်တဲ့ ဒုတိယအကြိမ် ပြည်ထောင်စု လွှတ်တော် ဒသမပုံမှန်အစည်းအဝေး အဋ္ဌမနေ့၌ ပို့ဆောင်ရေးနှင့် ဆက်သွယ်ရေးဝန်ကြီးဌာန၊ ပြည်ထောင်စု ဝန်ကြီးက ရှင်းလင်းတင်ပြခဲ့ပြီး ဖြစ်ပါတယ်။ တစ်ဖန် ၁၈-၁၂-၂၀၁၈ ရက်နေ့မှာ ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် ဒသမပုံမှန်အစည်းအဝေး (၁၁)ရက်မြောက်နေ့မှာလည်း လွှတ်တော်ကိုယ်စားလှယ်ကြီး ၃ ဦးက အဆိုပါ Convention (၂)ရပ်ကို လက်ခံကျင့်သုံးခြင်း ဆောင်ရွက်ရန်ကိစ္စအပေါ် ကျယ်ကျယ်ပြန့်ပြန့် ဆွေးနွေး တင်ပြသွားခဲ့ကြတဲ့အတွက် ကိုယ်စားလှယ်တော်ကြီးများကို အထူးပင် ကျေးဇူးတင်ရှိပါကြောင်း တင်ပြ အပ်ပါတယ်။ လေးစားအပ်ပါသော နာယကကြီးခင်ဗျာ။ ရှေးဦးစွာ ပဲခူးတိုင်းဒေသကြီး မဲဆန္ဒနယ်အမှတ်(၅)မှ ပြည်သူ့လွှတ်တော်ကိုယ်စားလှယ် ဒေါက်တာတင်တင်ဝင်း၏ ထောက်ခံဆွေးနွေးချက်များနှင့် စပ်လျဉ်း၍ ပြန်လည်ရှင်းလင်း ဆွေးနွေးရမယ်ဆိုရင် ယခင်ပို့ဆောင်ဆက်သွယ်ရေးဝန်ကြီးဌာနအနေနဲ့ ၁၉၈၉ ခုနှစ်မှာ ထုတ်ပြန်ခဲ့တဲ့ ၁၉၈၉ ခုနှစ်၊ မော်တော်ယာဉ်နည်းဥပဒေများ အခန်း ၁၀၊ “လမ်းညွှန်များ၊ လမ်းအမှတ်အသား များနှင့် အချက်ပြများ” ပါပြဋ္ဌာန်းချက်များကို တစ်နိုင်ငံလုံးအတိုင်းအတာနဲ့ လိုက်နာဆောင်ရွက်နိုင်စေရေး အတွက် ၁၉၈၉ ခုနှစ်၊ ဒီဇင်ဘာလ ၅ ရက်နေ့မှာ သက်ဆိုင်ရာဌာနများအားလုံးသို့ ညွှန်ကြားချက်များ ထုတ်ပြန် ဆောင်ရွက်ထားခဲ့ပြီး ဖြစ်ပါတယ်။ အဲဒီလိုထုတ်ပြန်ခဲ့တဲ့ “လမ်းညွှန်များ၊ လမ်းအမှတ်အသားများနှင့် အချက်ပြများ” ဟာ Vienna Convention on Road Traffic 1968 $Vienna Convention on Road Signs and Signals 1968 တို့ပါ ပြဋ္ဌာန်းချက်များအတိုင်း အတိုင်းအတာ၊ အရောင်နဲ့ သင်္ကေတများ တစ်သွေမတိမ်း သတ်မှတ်ထုတ်ပြန် ထားခြင်းဖြစ်ပြီး ၁၉၈၉ ခုနှစ်ကစပြီးတော့ ယခုဆိုရင် နှစ်ပေါင်း ၃၀ မျှ မြန်မာနိုင်ငံတစ်နိုင်ငံလုံးမှာ လိုက်နာ ကျင့်သုံးလာခဲ့ရာ သက်ဆိုင်ရာ ဌာနများအနေနဲ့ လမ်းများ၊ တံတားများ တည်ဆောက်ရာမှာလည်းကောင်း၊ ယာဉ်စည်းကမ်း၊ လမ်းစည်းကမ်းဆိုင်ရာများ ဟောပြောပို့ချရာမှာလည်းကောင်း၊ ယာဉ်မောင်းလိုင်စင် ထုတ်ပေးခြင်းဆိုင်ရာ စစ်ဆေးမှုများမှာလည်းကောင်း၊ အဲဒီသတ်မှတ်ချက်များအတိုင်းပဲ အစဉ်တစိုက် လိုက်နာကျင့်သုံး ဆွေးနွေးဆောင်ရွက်လျက်ရှိတဲ့အတွက်ကြောင့် ပြည်သူများအနေနဲ့ ရင်းနှီးကျွမ်းဝင် နားလည်သဘောပေါက်ထားပြီးဖြစ်တဲ့ လမ်းအမှတ်အသားနဲ့ အချက်ပြများဖြစ်ပါတယ်။ ဒါပေမယ့်လည်း ကိုယ်စားလှယ်တော်ကြီး ဆွေးနွေးခဲ့သလိုပဲ ဒီလမ်းညွှန်၊ လမ်းအမှတ်အသားနဲ့ အချက်ပြတွေကို ယာဉ်မောင်းသူတိုင်း၊ လမ်းအသုံးပြုသူတိုင်း၊ ပြည်သူတိုင်းက လေးစားလိုက်နာ ကျင့်သုံးမှုပိုင်းမှာ အားနည်းနေသေးတာတော့ အမှန်ပဲဖြစ်ပါတယ်။ အဲဒီလို ယာဉ်စည်းကမ်း၊ လမ်းစည်းကမ်း လိုက်နာမှုများ အားနည်းခြင်းကြောင့် မလိုလားအပ်တဲ့ ယာဉ်ကြောပိတ်ဆို့မှုများ ဖြစ်ပေါ်ပြီး ယာဉ်မတော်တဆမှုများ များပြားနေဆဲဖြစ်တာလည်း အမှန်ပဲ ဖြစ်ပါတယ်။ ဒါကြောင့် ကျွန်တော်တို့အနေနဲ့ ကွန်ဗင်းရှင်း (၂)ရပ်ကို လက်ခံကျင့်သုံးခြင်းကိစ္စ ဆောင်ရွက်ပြီးတဲ့အခါမှာ ကွန်ဗင်းရှင်းပါ ပြဋ္ဌာန်းချက်များနဲ့အညီ တစ်နိုင်ငံလုံး အတိုင်းအတာနဲ့ ထုတ်ပြန်သတ်မှတ်ထားတဲ့ အဲဒီ လမ်းညွှန်၊ လမ်းအမှတ်အသားနဲ့ အချက်ပြတွေကို ပြည်သူတိုင်း လေးစားလိုက်နာ ကျင့်သုံးလာအောင် အသိပညာပေးမှုတွေ၊ ထိန်းကျောင်းကြပ်မတ်ရမယ့် ဝန်ထမ်းအင်အား ဖြည့်တင်းမှုတွေ၊ Monitoring and Evaluation အပိုင်းတွေကို အမျိုးသားယာဉ်အန္တရာယ်၊ လမ်းအန္တရာယ် ကင်းရှင်းရေးကောင်စီ NRSC ၏ ဦးဆောင်မှုဖြင့် သက်ဆိုင်ရာဝန်ကြီးဌာနများ၊ ဒေသအာဏာပိုင်များနှင့် အခြားအဖွဲ့အစည်းများ ဆက်လက်ပေါင်းစပ် ညှိနှိုင်းပြီး တိုးမြှင့်၍ ကြိုးပမ်းအားထုတ် ဆောင်ရွက်သွားမှာ ဖြစ်ပါကြောင်း ရှင်းလင်းဆွေးနွေးအပ်ပါတယ်။ လေးစားအပ်ပါသော နာယကကြီးခင်ဗျာ။ ဆက်လက်၍ ရန်ကုန်တိုင်းဒေသကြီး၊ ဆိပ်ကြီး/ ခနောင်တို မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးတင်ထွန်းနိုင်၏ ဆွေးနွေးမေးမြန်းချက်များနှင့်စပ်လျဉ်း၍ ပြန်လည်ရှင်းလင်း ဆွေးနွေးမှာဖြစ်ပါတယ်။ ကိုယ်စားလှယ်တော်ကြီးရဲ့ “ကွန်ဗင်းရှင်းပြဋ္ဌာန်းချက်များ နှင့်အညီ ဖြစ်စေရေးအတွက် တစ်နိုင်ငံလုံးလွှမ်းခြုံ လေ့လာမှု ပြုလုပ်ပြီး မပြီး” ဆွေးနွေး မေးမြန်းချက်နှင့် ပတ်သက်၍ ရှေ့တွင်တင်ပြခဲ့တဲ့အတိုင်း ကွန်ဗင်းရှင်းပါပြဋ္ဌာန်းချက်များနှင့် ညီညွတ်သည့် လမ်းညွှန်များ၊ လမ်းအမှတ်အသားများနှင့် အချက်ပြများကို ၁၉၈၉ ခုနှစ် မော်တော်ယာဉ်နည်းဥပဒေများတွင် ထည့်သွင်း ပြဋ္ဌာန်းပြီးကတည်းကစပြီးတော့ မြန်မာနိုင်ငံတစ်ဝန်းရှိ လမ်း/တံတားများ၊ စီမံတည်ဆောက်သည့် ဆောက်လုပ်ရေးဝန်ကြီးဌာန၊ နယ်စပ်ရေးရာဝန်ကြီးဌာနနှင့် စည်ပင်သာယာရေးအဖွဲ့များအနေဖြင့် မိမိတို့ စီမံတည်ဆောက်တဲ့ လမ်းများမှာ လိုက်နာကျင့်သုံးလျက်ရှိပါတယ်။ တစ်နိုင်ငံလုံးလွှမ်းခြုံသည့် အတိုင်း အတာအထိ ရာနှုန်းပြည့် ပြီးပြည့်စုံပြီလို့ မဆိုနိုင်သော်လည်း ၇၅ ရာခိုင်နှုန်းကျော်ခန့်တော့ လိုက်နာ ဆောင်ရွက်ထားပြီးဖြစ်သည်ဟု ဆိုနိုင်ပါသဖြင့် သတ်မှတ်ပြဋ္ဌာန်းချက်များကို သိရှိကျွမ်းဝင်ပြီးဖြစ်သည့် သက်ဆိုင်ရာဌာန၊ အဖွဲ့အစည်းများ အနေဖြင့် အထူးလေ့လာစရာမလိုအပ်ဘဲ ကွန်ဗင်းရှင်းကို လိုက်နာ ကျင့်သုံးပြီးသည့်ပို၍တိတိကျကျ လိုက်နာဆောင်ရွက်ရေးအတွက်သာ မိမိတို့ဝန်ကြီးဌာနအနေဖြင့် ထပ်မံနှိုးဆော်ရန် လိုအပ်မည်ဖြစ်ပါကြောင်း ရှင်းလင်းဆွေးနွေးအပ်ပါတယ်။ လေးစားအပ်ပါသော နာယကကြီးခင်ဗျာ။ ဆက်လက်၍ ကိုယ်စားလှယ်တော်ကြီး ဦးတင်ထွန်းနိုင်၏ “၄ နှစ်နှင့် ၁၅ နှစ်အသီးသီးအတွင်း အကောင်အထည်ဖော်ရမယ့် လုပ်ငန်းပမာဏကို အသေးစိတ် တွက်ချက်ပြီး မပြီး”နှင့် “နှစ်အလိုက် အကောင်အထည်ဖော်ဆောင်ရွက်မယ့် ရေတို၊ ရေရှည် လုပ်ငန်း စီမံကိန်းတွေကို သေချာရေးဆွဲပြီး မပြီး” ဆွေးနွေးမေးမြန်းချက်များနှင့် ပတ်သက်၍ ရှေ့တွင် တင်ပြခဲ့သည့် အတိုင်း ကွန်ဗင်းရှင်းကို လိုက်နာကျင့်သုံးပြီးသည့်မိမိတို့ဝန်ကြီးဌာနအနေဖြင့် သက်ဆိုင်ရာ ဌာန၊ အဖွဲ့အစည်းများကို သတ်မှတ်ထားသည့် နှစ်များအတွင်း ကွန်ဗင်းရှင်းပါပြဋ္ဌာန်းချက်များနှင့် ကွဲလွဲမှု မရှိစေရန် စီမံချက်များချမှတ်၍ ပြီးပြည့်စုံစွာ ဆောင်ရွက်သွားရေးအတွက် မိမိတို့ ဝန်ကြီးဌာနအနေဖြင့် အသိပေးနှိုးဆော်သွားမည်ဖြစ်ပါကြောင်း ရှင်းလင်းဆွေးနွေးအပ်ပါတယ်။ လေးစားအပ်ပါသော နာယကကြီးခင်ဗျာ။ ဆက်လက်၍ ကိုယ်စားလှယ်တော်ကြီးရဲ့ “ပတ်သက် ဆက်နွယ်နေသည့် ဆောက်လုပ်ရေးဝန်ကြီးဌာန၊ လမ်းဦးစီးဌာန၊ တံတားဦးစီးဌာန၊ စည်ပင်သာယာ အဖွဲ့ အစည်းတွေ၊ BOT ကုမ္ပဏီတွေနဲ့ရော ညှိနှိုင်းတိုင်ပင်ပြီး မပြီး” ဆွေးနွေးမေးမြန်းချက်နဲ့ပတ်သက်၍ လမ်းညွှန်၊ လမ်းအမှတ်အသားနဲ့ အချက်ပြတွေကို အမှန်တကယ် မြေပြင်မှာ အဓိကလက်တွေ့ အကောင် အထည်ဖော်ဆောင်ရွက်နေတဲ့ ဆောက်လုပ်ရေးဝန်ကြီးဌာနကို သဘောထားမှတ်ချက် တောင်းခံခဲ့ပါတယ်။ ဆောက်လုပ်ရေးဝန်ကြီးဌာန၊ လမ်းဦးစီးဌာန၊ သဘာဝပတ်ဝန်းကျင်၊ လူမှုရေးရာနှင့် လမ်းအန္တရာယ် ကင်းရှင်းရေးဌာနခွဲအနေနဲ့ လမ်းဦးစီးဌာနပိုင် စီမံခန့်ခွဲနေတဲ့ ပြည်ထောင်စု၊ တိုင်းဒေသကြီး၊ ပြည်နယ် အသီးသီးရှိလမ်းများမှာ အန္တရာယ်ရှိတဲ့ လမ်းကွေ့များရဲ့ ဒီဇိုင်းများကိုစစ်ဆေးခြင်း၊ လမ်းတစ်လျှောက် လမ်းညွှန်များ၏ အရောင်၊ နေရာချထားမှု၊ တပ်ဆင်ထားမှုတွေ၊ လမ်းအမှတ်အသားတွေ၊ အကာအရံများ တပ်ဆင်ထားမှုတွေ၊ အန္တရာယ်ဖြစ်စေနိုင်တဲ့ ဓာတ်တိုင်၊ သစ်ပင်၊ လမ်းဘေးအဆောက်အဦတွေ၊ ကြော်ငြာ ဆိုင်းဘုတ် စတာတွေကို Safety Audit စစ်ဆေးခြင်း၊ လမ်းဦးစီးဌာနအောက်မှာရှိတဲ့ ခရိုင်၊ မြို့နယ် လမ်းပိုင်းများနဲ့ BOT ကုမ္ပဏီများက တာဝန်ယူထားတဲ့လမ်းများရဲ့ ယာဉ်တိုက်မှုအများဆုံးနေရာ (Blackspots) တွေကို သွားရောက်စစ်ဆေးပြီး ယာဉ်တိုက်မှုအန္တရာယ်ဖြစ်ပွားမှု လျှော့ချနိုင်ဖို့ အခါအားလျော်စွာ ကွင်းဆင်း som nsfomforfason ဆက်လက်၍ ကိုယ်စားလှယ်တော်ကြီး၏ နှစ်အလိုက် သုံးစွဲကုန်ကျမယ့် ဘတ်ဂျက်ကိုရော လျာထား ပြီး မပြီး” ဆွေးနွေးမေးမြန်းချက်နှင့် ပတ်သက်၍ ဆောက်လုပ်ရေးဝန်ကြီးဌာန၊ လမ်းဦးစီးဌာနက တာဝန်ယူ ဆောင်ရွက်နေတဲ့ လမ်းမကြီးများရဲ့ လမ်းနယ်နိမိတ်များကို သတ်မှတ်ချက်များအတိုင်း ညီညွတ်စေရေးနှင့် လမ်းတစ်ခုတည်ဆောက်တိုင်းတွင်လည်း လမ်းညွှန်၊ လမ်းအမှတ်အသားများကို ပြဋ္ဌာန်းချက်များနဲ့အညီ တစ်ပါတည်းတပ်ဆင်ရေးတို့ကို ဘဏ္ဍာရေးနှစ်အလိုက် သက်ဆိုင်ရာ ငွေစာရင်းခေါင်းစဉ်အောက်တွင် ရန်ပုံငွေလျာထားပြီး အကောင်အထည်ဖော် ဆောင်ရွက်လျက်ရှိကြောင်းနှင့် ကွန်ဗင်းရှင်းမှာပါရှိတဲ့ ဆောင်ရွက် ရမယ့် လုပ်ငန်းများနဲ့စပ်လျဉ်း၍ ရေတိုရေရှည်လုပ်ငန်း စီမံကိန်းများနဲ့ နှစ်အလိုက်သုံးစွဲရမယ့် ဘတ်ဂျက် များကိုတော့ သီးခြားရေးဆွဲထားခြင်းမရှိသေးပါကြောင်း သိရှိရပါတယ်။ လေးစားအပ်ပါသော နာယကကြီးခင်ဗျာ။ ဆက်လက်၍ ကိုယ်စားလှယ်တော်ကြီး၏ နောက်ဆုံး ဆွေးနွေးမေးမြန်းချက်ဖြစ်တဲ့ “ဒီကွန်ဗင်းရှင်းတွေကို လက်ခံကျင့်သုံးလိုက်လို့ တိုင်းပြည်ရဲ့ လူမှုစီးပွားဘဝ အပေါ် ဘယ်လိုအကျိုးသက်ရောက်မှုတွေ ဖြစ်သွားမလဲဆိုတာ သုံးသပ်ပြီး မပြီး” နှင့် ပတ်သက်၍ တင်ပြ ရပါလျှင် ယခုကွန်ဗင်းရှင်းနှစ်ရပ်လုံးရဲ့ အဓိကရည်ရွယ်ချက်တစ်ခုမှာ ယာဉ်အန္တရာယ်၊ လမ်းအန္တရာယ် ကင်းရှင်းရေး တိုးမြင့်လာစေရန်ဖြစ်ပါတယ်။ ကိုယ်စားလှယ်တော်ကြီး ဒေါက်တာတင်တင်ဝင်း တင်ပြသွား သလိုပဲ မြန်မာနိုင်ငံ၏ ယာဉ်တိုက်မှုနှုန်းဟာ မြင့်နေဆဲဖြစ်ပြီး အသက်ဆုံးရှုံးမှုများ၊ ဒဏ်ရာရရှိမှုများနှင့် ငွေကြေးဆုံးရှုံးမှုများရှိနေသဖြင့် ဒီကွန်ဗင်းရှင်း (၂)ရပ်ကို လိုက်နာကျင့်သုံးပြီး သက်ဆိုင်ရာ ဌာန၊ အဖွဲ့ အစည်းများအပြင် ပြည်သူတစ်ရပ်လုံးကိုပါ ကွန်ဗင်းရှင်းပါပြဋ္ဌာန်းချက်များကို လေးစားလိုက်နာလာစေရန် နှိုးဆော်ပညာပေးစည်းရုံး၍ အဆိုပါဆုံးရှုံးမှုများကို လျော့ပါးစေနိုင်မည်ဆိုပါက တိုင်းပြည်နှင့် ပြည်သူ များ၏ လူမှုစီးပွားဘဝကို အတိုင်းအတာတစ်ခုအထိ မြှင့်တင်နိုင်မည်ဖြစ်ပါကြောင်း ရှင်းလင်းဆွေးနွေး အပ်ပါတယ်။ လေးစားအပ်ပါသော နာယကကြီးခင်ဗျာ။ ဆက်လက်၍ ကိုယ်စားလှယ်တော်ကြီးရဲ့ ဆွေးနွေးချက်မှာ ပါတဲ့ ကမ္ဘာ့အင်အားကြီးနိုင်ငံအချို့က ဒီကွန်ဗင်းရှင်း (၂)ရပ်မှာ ပါဝင်လက်မှတ်ရေးထိုးခြင်းမရှိတဲ့ ကိစ္စရပ်နှင့် ပတ်သက်၍ လေ့လာချက်များအရ ၂၀-၁-၂၀၁၉ ရက်နေ့အထိ Vienna Convention on Road Traffic 1968 ကို နိုင်ငံပေါင်း ၉ရ နိုင်ငံက ပါဝင်လက်ခံ ကျင့်သုံးခဲ့ကြပြီး ဖြစ်ပါတယ်။ Vienna Convention on Road Signs and Signals 1968 ကို ယူကေနိုင်ငံက ၂၈-၃-၂၀၁၈ ရက်နေ့မှာ လက်ခံကျင့်သုံးခဲ့ပြီး ၂၀-၁-၂၀၁၉ ရက်နေ့အထိ နိုင်ငံပေါင်း ၆၆ နိုင်ငံက ပါဝင်လက်ခံကျင့်သုံးခဲ့ကြပြီး ဖြစ်ပါတယ်။ နိုင်ငံအသီးသီး အနေနဲ့ မိမိနိုင်ငံရဲ့ အနေအထားအပေါ်မူတည်ပြီး ဒီ ကွန်ဗင်းရှင်းတွေမှာ ပါဝင်ပူးပေါင်းဆောင်ရွက်ခဲ့ကြ၊ ဆောင်ရွက်နေဆဲ ဖြစ်တယ်ဆိုတာကို လေ့လာတွေ့ရှိရပါတယ်။ မြန်မာနိုင်ငံအနေဖြင့် ကွန်ဗင်းရှင်း နှစ်ခုပါ လမ်းညွှန်များ၊ လမ်းအမှတ်အသားများနဲ့ အချက်ပြ များကို မိမိနိုင်ငံမှာ ဥပဒေပြဋ္ဌာန်း၍ နှစ်ပေါင်း ၃၀ ကျော် လက်ခံကျင့်သုံးခဲ့ပြီးဖြစ်တဲ့အတွက် မိမိတို့ လက်တွေ့ ကျင့်သုံးနေတဲ့ ပြဋ္ဌာန်းချက်များကို နိုင်ငံတကာကွန်ဗင်းရှင်းပါ ပြဋ္ဌာန်းချက်များနဲ့အညီ တရားဝင်ကျင့်သုံး ကြောင်း မှတ်တမ်းတင်နိုင်ရန်နဲ့ တရားဝင်ကျင့်သုံးတဲ့ နိုင်ငံအဖြစ် ရသင့်ရထိုက်တဲ့ အကျိုးကျေးဇူးများ ရရှိ စေရေးအတွက် လက်ခံကျင့်သုံးခြင်းဆောင်ရွက်ရန် တင်ပြရခြင်းဖြစ်ပါကြောင်း ရှင်းလင်းဆွေးနွေးအပ် ပါတယ်။ လေးစားအပ်ပါသော နာယကကြီးခင်ဗျာ။ မြန်မာနိုင်ငံက အာဆီယံအဖွဲ့ဝင် တစ်နိုင်ငံအနေဖြင့် လက်ခံအတည်ပြုပြီးဖြစ်တဲ့ အာဆီယံနိုင်ငံ ဖြတ်သန်းကုန်စည်ပို့ဆောင်မှု လွယ်ကူချောမွေ့စေရေး မူဘောင် WEIDSOPODqy|S(ASEAN Framework Agreement on the Facilitation of Goods in Transit) နှင့် အာဆီယံနိုင်ငံများအကြား ပို့ဆောင်မှုလွယ်ကူချောမွေ့စေရေး မူဘောင်သဘောတူစာချုပ် (ASEAN Framework Agreement on the Facilitation of Inter-State Transport) osaliogonaco:o Article 8: Traffic Regulations 6ozys wsågs:conqaçaop opd:m::op:codcz: 8: 3286 Bagoceacqp:326$ . Vienna Convention on Road Traffic 1968 $c Vienna Convention on Road Signs and Signals 1968 ပါ ပြဋ္ဌာန်းချက်များကို မိမိတို့နိုင်ငံအသီးသီးတွင် လိုက်နာရန် ကြိုးပမ်း ဆောင်ရွက်ရမည်ဟု သဘောတူပြဋ္ဌာန်းထားရှိပါတယ်။ ထို့အတွက်ကြောင့် မြန်မာနိုင်ငံအနေဖြင့် Vienna Convention (၂)ရပ်ကို လက်ခံကျင့်သုံးခြင်းအားဖြင့် အာဆီယံစာချုပ်နှစ်ခုပါ သဘောတူညီချက်ကို လိုက်နာ သည့် အာဆီယံအဖွဲ့ဝင်နိုင်ငံကောင်း တစ်နိုင်ငံ ဖြစ်လာမှာဖြစ်ပါတယ်။ အလားတူ မြန်မာနိုင်ငံအနေနဲ့ လက်ခံအတည်ပြုထားတဲ့ မဟာမဲခေါင်ဒေသခွဲအတွင်း နယ်စပ် gosons cəosquopaapog.co.9: 206ssoposque (GMS Cross-Border Transport Facilitation Agreement) Annex 7: Road Traffic Regulation and Signage os Goslucos:oo wsdags: လာမှု စည်းမျဉ်းများနဲ့ လမ်းညွှန်အမှတ်အသားတွေဟာလည်း ယခု Vienna Convention နှစ်ရပ်မှာပါတဲ့ ပြဋ္ဌာန်းချက်များအတိုင်း ဖြစ်ပါတယ်။ ဒါကြောင့် အခု Vienna Convention (၂)ရပ်ကို လက်ခံကျင့်သုံး ခြင်းအားဖြင့် အာဆီယံဒေသတွင်းဆိုင်ရာ သဘောတူစာချုပ်များနဲ့ မဟာမဲခေါင်ဒေသခွဲဆိုင်ရာ သဘောတူ စာချုပ်များကို လိုက်နာအကောင်အထည်ဖော် ဆောင်ရွက်ရာရောက်မည့်အပြင် ဒေသတွင်းပူးပေါင်း ဆောင်ရွက်မှုမှာ ပိုမိုချောမွေ့အောင်မြင်စေမှာဖြစ်ပါကြောင်း ရှင်းလင်းဆွေးနွေးအပ်ပါတယ်။ လက်ရှိမြန်မာနဲ့ထိုင်း နှစ်နိုင်ငံဟာ ခုနကတင်ပြသွားတဲ့ GMS Cross-Border Transport Facilitation Agreement n 326msĖ3300 psicos caosgodęcq:33ozos omegs MoU လက်မှတ်ရေးထိုးနိုင်ရေး ညှိနှိုင်းဆောင်ရွက်လျက်ရှိပါတယ်။ MoU လက်မှတ်ရေးထိုးပြီးလို့ နှစ်ဖက် နိုင်ငံ၏ မော်တော်ယာဉ်များ နယ်စပ်ဖြတ်ကျော်ဝင်ရောက်လာချိန်မှာ ဒီကွန်ဗင်းရှင်းနှစ်ရပ်ပါ လမ်းညွှန်များ၊ လမ်းအမှတ်အသားများနဲ့ အချက်ပြများအတိုင်း ကျင့်သုံးလိုက်နာ ဆောင်ရွက်သွားကြရမှာ ဖြစ်ပါတယ်။ မြန်မာနိုင်ငံနှင့် ကနဦးအကောင်အထည်ဖော် ဆောင်ရွက်မယ့် ထိုင်းနိုင်ငံက Vienna Convention (၂)ရပ် လုံးကို လက်ခံအတည်ပြုပြီးဖြစ်သဖြင့် မြန်မာနိုင်ငံအနေဖြင့်လည်း အလားတူဆောင်ရွက်ထားခြင်းအားဖြင့် နယ်စပ်ဖြတ်ကျော်တဲ့ မော်တော်ယာဉ်များအတွက် ပိုမိုလွယ်ကူချောမွေ့ပြီး ယာဉ်အန္တရာယ်၊ လမ်းအန္တရာယ် ကင်းရှင်းမှာဖြစ်ပါတယ်။ လေးစားအပ်ပါသော နာယကကြီးခင်ဗျာ။ အချုပ်အနေနဲ့ တင်ပြရမယ်ဆိုရင် Vienna Convention on Road Traffic 1968 è Vienna Convention on Road Signs and Signals 1968 OBD လက်ခံကျင့်သုံးခြင်းသည် ကျွန်တော်တို့နိုင်ငံနဲ့ ပြည်သူအတွက် အထူးတလည် သီးခြားဆောင်ရွက်ရမယ့် ကိစ္စရပ်အသစ်မဟုတ်ဘဲ မိမိတို့နိုင်ငံက ရင်းနှီးကျွမ်းဝင်ပြီးဖြစ်တဲ့ လမ်းညွှန်များ၊ လမ်းအမှတ်အသား များနဲ့ အချက်ပြများကို တရားဝင်လက်ခံ ကျင့်သုံးခြင်းသာဖြစ်တဲ့အတွက် နိုင်ငံအနေနဲ့ ဆုံးရှုံးနစ်နာ စရာမရှိဘဲ အကျိုးကျေးဇူးများသာ ရရှိနိုင်မှာ ဖြစ်ပါကြောင်းနဲ့ ရန်ကုန်တိုင်းဒေသကြီး၊ အလုံမဲဆန္ဒနယ်မှ ပြည်သူ့လွှတ်တော်ကိုယ်စားလှယ်ကြီး ဦးရဲလွင်က အကြံပြု ထောက်ခံ ဆွေးနွေးခဲ့သလို ဒီကွန်ဗင်းရှင်း နှစ်ခုကို လက်ခံကျင့်သုံး ဆောင်ရွက်ခြင်းအားဖြင့် ကွန်ဗင်းရှင်းအဖွဲ့ဝင်နိုင်ငံများဟာ အခြားအဖွဲ့ဝင်နိုင်ငံ များရဲ့ မော်တော်ယာဉ်များကို အပြန်အလှန် အသိအမှတ်ပြုတဲ့အတွက် ယာဉ်များနိုင်ငံဖြတ်ကျော် သွားလာရာမှာ လျင်မြန်ချောမွေ့ပြီး မြန်ဆန်နိုင်စေခြင်း၊ ယာဉ်အန္တရာယ်၊ လမ်းအန္တရာယ်ကင်းရှင်းမှု တိုးတက်လာနိုင် စေမယ့်အပြင် လမ်းညွှန်များ၊ အချက်ပြများ၊ သင်္ကေတများနဲ့ လမ်းအမှတ်အသားများဟာ အပြည်ပြည်ဆိုင်ရာ ယာဉ်သွားလာမှုများနဲ့ တစ်ပြေးညီရှိလာနိုင်ခြင်း၊ မိမိတို့နိုင်ငံက ထုတ်ပေးနေတဲ့ International Driving Permit ကို နိုင်ငံတကာအသိအမှတ်ပြု လက်ခံလာနိုင်မှာဖြစ်ခြင်း စတဲ့အကျိုးကျေးဇူးများကို ရရှိလာနိုင်မှာ ဖြစ်ပါတယ်။ polysulg Vienna Convention on Road Traffic 1968 şệ Vienna Convention on Road Signs and Signals 1968 တို့ကို လက်ခံကျင့်သုံးခြင်း ဆောင်ရွက်နိုင်ရန်ကိစ္စကို ပြည်ထောင်စု လွှတ်တော်မှ သဘောတူပေးနိုင်ပါရန် လေးစားစွာ တင်ပြအပ်ပါတယ်ခင်ဗျာ။ အားလုံးကို ကျေးဇူးတင် ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ Vienna Convention on Road Traffic 1968 çę Vienna Convention on Road Signs and Signals 1968 of cons ကျင့်သုံးခြင်းဆောင်ရွက်ရန်ကိစ္စနဲ့စပ်လျဉ်းပြီး လွှတ်တော်ရဲ့ အဆုံးအဖြတ်ရယူပါမယ်။ အထက်ပါကိစ္စနဲ့စပ်လျဉ်းပြီး လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် Vienna Convention on Road Traffic 1968 နှင့် Vienna Convention on Road Signs and Signals 1968 တို့ကို လက်ခံကျင့်သုံးခြင်း ဆောင်ရွက်ရန်ကိစ္စနဲ့စပ်လျဉ်းပြီး လွှတ်တော်က သဘောတူအတည်ပြုကြောင်း ကြေညာပါတယ်။</speech>
</motion>
</section>
<section value="Bill">
<bill>
<title>နိုင်ငံတော်သမ္မတထံမှ သဘောထားမှတ်ချက်ဖြင့် ပြန်လည်ပေးပို့ထားသော မြန်မာနိုင်ငံတိုင်းရင်းဆေး ကောင်စီ ဥပဒေကြမ်းနှင့်စပ်လျဉ်း၍ ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ ဖတ်ကြားတင်ပြခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မြန်မာနိုင်ငံ တိုင်းရင်းဆေးကောင်စီဥပဒေကြမ်းကို ၁၂-၁၂-၂၀၁၈ ရက်တွင် နိုင်ငံတော်သမ္မတ လက်မှတ်ရေးထိုးထုတ်ပြန် နိုင်ဖို့အတွက် ပေးပို့ခဲ့ပါတယ်။ အဆိုပါ ဥပဒေကြမ်းနဲ့ စပ်လျဉ်းပြီး နိုင်ငံတော်သမ္မတရဲ့ သဘောထားမှတ်ချက်ကို နိုင်ငံတော် သမ္မတရုံးရဲ့ ၁၈- ၁၂-၂၀၁၈ ရက်စွဲပါစာအမှတ်၊ ၅(၁)/၁/သမ္မတရုံးဖြင့် ပြန်လည်ပေးပို့ထားပါတယ်။ နိုင်ငံတော်သမ္မတရဲ့ သဘောထားမှတ်ချက်အပေါ် ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို လွှတ်တော်သို့ ဖတ်ကြားတင်ပြဖို့ ဖိတ်ခေါ်ပါတယ်။</speech>
<speech><mp id="1158">ဦးအောင်ကြည်ညွန့်(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယကကြီးအမှူးထားတဲ့ လွှတ်တော်ကြီးတစ်ရပ်လုံးကို မင်္ဂလာပါလို့ ဂါရဝပြု နှုတ်ခွန်းဆက်သပါတယ်။ ကျွန်တော်ကတော့ မကွေးတိုင်းဒေသကြီး မဲဆန္ဒနယ်အမှတ်(၄)က အမျိုးသားလွှတ်တော် ကိုယ်စားလှယ် ဖြစ်ပြီးတော့ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီအဖွဲ့ဝင် ဦးအောင်ကြည်ညွန့် ဖြစ်ပါတယ်။ ကော်မတီရဲ့ တာဝန်ပေးအပ်ချက်အရ နိုင်ငံတော်သမ္မတက သဘောထားမှတ်ချက်နဲ့ ပြန်လည်ပေးပို့တဲ့ မြန်မာနိုင်ငံတိုင်းရင်းဆေးကောင်စီဥပဒေကြမ်းနဲ့ စပ်လျဉ်းပြီးတော့ ပြည်ထောင်စုလွှတ်တော် ဥပဒေကြမ်း ပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို တင်ပြသွားမှာဖြစ်ပါတယ်။ မြန်မာနိုင်ငံ တိုင်းရင်းဆေးကောင်စီဥပဒေကြမ်းကို ပြည်ထောင်စုလွှတ်တော်က ၆-၁၂-၂၀၁၈ ရက် နေ့မှာ အတည်ပြုပြီးတော့ နိုင်ငံတော်သမ္မတထံကို လက်မှတ်ရေးထိုးထုတ်ပြန်နိုင်ရေးအတွက် နိုင်ငံတော်သမ္မတသို့ ပေးပို့ခဲ့ရာမှာ နိုင်ငံတော်သမ္မတက သဘောထားမှတ်ချက် (၈)ချက်နဲ့ ၁၈-၁၂-၂၀၁၈ ရက်နေ့မှာ ပြန်လည် ပေးပို့လာပါတယ်။ ဒီဥပဒေကြမ်းနဲ့ စပ်လျဉ်းပြီးတော့ နိုင်ငံတော်သမ္မတရဲ့ သဘောထားမှတ်ချက်အပေါ်မှာ ပြည်ထောင်စုလွှတ်တော်မှာ ဆွေးနွေးဆုံးဖြတ်နိုင်ရေး ဥပဒေကြမ်းပူးပေါင်းကော်မတီရဲ့ သဘောထားမှတ်ချက်နဲ့ အစီရင်ခံစာတင်ပြရန် ပြည်ထောင်စုလွှတ်တော် နာယက က ၁၉-၁၂-၂၀၁၈ ရက်နေ့မှာ တာဝန်ပေးအပ်ခဲ့ ပါတယ်။ ဥပဒေကြမ်းပူးပေါင်းကော်မတီက ၁၅-၁-၂၀၁၉ ရက်နေ့မှာ ဥပဒေကြမ်းကိုတင်သွင်းခဲ့တဲ့ သက်ဆိုင်ရာ လွှတ်တော်ကိုယ်စားလှယ်၊ ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များ လေ့လာဆန်းစစ် သုံးသပ်ရေးကော်မရှင်အဖွဲ့ဝင်များ၊ ကျန်းမာရေးနှင့် အားကစားဝန်ကြီးဌာန၊ ပြည်ထောင်စုရှေ့နေချုပ်ရုံး၊ မြန်မာနိုင်ငံတိုင်းရင်းဆေးကောင်စီ၊ မြန်မာနိုင်ငံတိုင်းရင်းဆေး ဆရာများအသင်းတို့နဲ့ အစည်းအဝေး ကျင်းပခဲ့ပြီးတော့ နိုင်ငံတော်သမ္မတရဲ့ သဘောထားမှတ်ချက်များကို လေ့လာစိစစ်ခဲ့ကြပါတယ်။ အစည်း အဝေးမှာ ဆွေးနွေးချက်များအရ နိုင်ငံတော်သမ္မတက သဘောထားမှတ်ချက်နဲ့ ပြန်လည်ပေးပို့လာတဲ့ ဥပဒေကြမ်းနဲ့ စပ်လျဉ်းပြီးတော့ ဥပဒေကြမ်းရဲ့ အပိုဒ်၂ အပိုဒ်ခွဲ (က)၊ အပိုဒ် ၅၇၊ ၆၁၊ ၆၂၊ အပိုဒ် ၆၄ တို့ကို နိုင်ငံတော်သမ္မတရဲ့ သဘောထားမှတ်ချက်အတိုင်းလည်းကောင်း၊ အပိုဒ် ၃၈၊ ၄၀၊ ၄၂၊ ၄၄၊ ၄၆ နှင့် အပိုဒ် ၄ရ ရဲ့ ခြေဆင်း၊ အပိုဒ်ခွဲ(စ)နဲ့ အပိုဒ် ၆၅ တို့ကို နိုင်ငံတော်သမ္မတရဲ့ သဘောထားမှတ်ချက်နဲ့အညီ ပြင်ဆင်၍ လည်းကောင်း၊ အပိုဒ် ၄ရ အပိုဒ်ခွဲ(က)ကို ပြည်ထောင်စုလွှတ်တော်ရဲ့ အတည်ပြုချက်အတိုင်းလည်းကောင်း၊ အပိုဒ် ၁၅ အပိုဒ်ခွဲ (စ)နဲ့ အပိုဒ် ၃၁ အပိုဒ်ခွဲ(ဂ)တို့ကို ပယ်ဖျက်၍လည်းကောင်း အတည်ပြု ပြဋ္ဌာန်းသင့်ကြောင်း လေ့လာတွေ့ရှိရပါတယ်။ ဥပဒေကြမ်းပူးပေါင်းကော်မတီက ညှိနှိုင်းသဘောတူညီခဲ့ကြတဲ့ အပိုဒ်၊ အပိုဒ်ခွဲများရဲ့ ပြင်ဆင်ချက် များကို နောက်ဆက်တွဲပါ ကန့်လန့်ဖြတ်ဇယားနဲ့ ရှင်းလင်းတင်ပြထားပါတယ်။ သို့ပါ၍ နိုင်ငံတော်သမ္မတရဲ့ သဘောထားမှတ်ချက်နဲ့ ပြန်လည်ပေးပို့လာတဲ့ မြန်မာနိုင်ငံတိုင်းရင်းဆေးကောင်စီဥပဒေကြမ်းနဲ့ စပ်လျဉ်း ပြီးတော့ ပြည်ထောင်စုလွှတ်တော်ဆိုင်ရာ နည်းဥပဒေ ၉၉ နှင့်အညီ လွှတ်တော်ကို အစီရင်ခံတင်ပြအပ် ပါတယ်။ အားလုံးကို ကျေးဇူးတင်ပါတယ်။</speech>
<title>အထက်ပါ ဥပဒေကြမ်းနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ ဥပဒေကြမ်းနဲ့စပ်လျဉ်းပြီး နိုင်ငံတော်သမ္မတရဲ့ သဘောထားမှတ်ချက်အပါအဝင် ဥပဒေကြမ်းပူးပေါင်း ကော်မတီရဲ့ အစီရင်ခံစာမိတ္တူ ကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ အစီရင်ခံစာနှင့်ကန့်လန့်ဖြတ်ဇယားကို နောက်ဆက်တွဲဖြင့် ဖော်ပြထားပါသည်။ နိုင်ငံတော်သမ္မတရဲ့ သဘောထားမှတ်ချက်များနဲ့စပ်လျဉ်းပြီး ပြည်ထောင်စုလွှတ်တော်ဆိုင်ရာ နည်းဥပဒေ ၁၀၈ နဲ့အညီ အဆိုတင်သွင်းဆွေးနွေးလိုတဲ့ လွှတ်တော်ကိုယ်စားလှယ်ရှိပါက အပိုဒ်၊ အပိုဒ်ခွဲ အလိုက် ပြည့်စုံစွာဖော်ပြပြီး ၂၃-၁-၂၀၁၉ ရက် (ဗုဒ္ဓဟူးနေ့) မွန်းလွဲတစ်နာရီ နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းပေးပို့နိုင်ကြောင်း ကြေညာပါတယ်။</speech>
</bill>
<bill>
<title>လွှတ်တော်နှစ်ရပ်သဘောကွဲလွဲသော အလုပ်သမားရေးရာ အငြင်းပွားမှုဖြေရှင်းရေးဥပဒေကို ဒုတိယအကြိမ် ပြင်ဆင်သည့် ဥပဒေကြမ်းနှင့်စပ်လျဉ်း၍ ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာကို ဖတ်ကြားတင်ပြခြင်း</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အလုပ်သမား ရေးရာအငြင်းပွားမှုဖြေရှင်းရေးဥပဒေကို ဒုတိယအကြိမ် ပြင်ဆင်သည့်ဥပဒေကြမ်းကို အမျိုးသားလွှတ်တော်မှာ စတင်ဆွေးနွေးခဲ့ပြီး လွှတ်တော်နှစ်ရပ်သဘောကွဲလွဲတဲ့ ဥပဒေကြမ်းအဖြစ် ပြည်ထောင်စုလွှတ်တော်၌ ဆွေးနွေး ဆုံးဖြတ်နိုင်ဖို့ ၁၄-၁၂-၂၀၁၈ ရက်မှာ ပေးပို့ထားပါတယ်။ အဆိုပါဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နဲ့ သဘောထား မှတ်ချက်အစီရင်ခံစာကို လွှတ်တော်သို့ ဖတ်ကြားတင်ပြဖို့ ဖိတ်ခေါ်ပါတယ်။</speech>
<speech><mp id="1599">ဦးနေမျိုးထွန်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>ပြည်ထောင်စုလွှတ်တော် နာယကကြီး နှင့် ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စုအဆင့် အဖွဲ့အစည်းဝင်များအားလုံး မင်္ဂလာပါ ခင်ဗျ။ ကျွန်တော်ကတော့ ရန်ကုန်တိုင်းဒေသကြီး ထန်းတပင်မဲဆန္ဒနယ်က ပြည်သူ့လွှတ်တော်ကိုယ်စားလှယ်၊ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ အဖွဲ့ဝင် ဦးနေမျိုးထွန်း ဖြစ်ပါတယ်။ ပြည်ထောင်စု လွှတ်တော် ဥပဒေကြမ်းပူးပေါင်းကော်မတီ၏ တာဝန်ပေးချက်အရ လွှတ်တော်နှစ်ရပ် သဘောထားကွဲလွဲသော အလုပ်သမားရေးရာအငြင်းပွားမှုဖြေရှင်းရေးဥပဒေကို ဒုတိယအကြိမ် ပြင်ဆင်သည့် ဥပဒေကြမ်းနှင့်စပ်လျဉ်း၍ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာကို လွှတ်တော်သို့ တင်သွင်းသွားမှာ ဖြစ်ပါတယ်။ လွှတ်တော်နှစ်ရပ် သဘောကွဲလွဲသော အလုပ်သမားငြင်းပွားမှုဖြေရှင်းရေးဥပဒေကို ဒုတိယအကြိမ် ပြင်ဆင်သည့်ဥပဒေကြမ်းအား အမျိုးသားလွှတ်တော်၌ ၁-၆-၂၀၁၈ ရက်တွင် ဆွေးနွေးအတည်ပြုပြီး ပြည်သူ့ လွှတ်တော်သို့ ပေးပို့ခဲ့ပါတယ်။ ပြည်သူ့လွှတ်တော်က ၁၂-၉-၂၀၁၈ ရက်နေ့တွင် ပြင်ဆင်ချက်များဖြင့် ပြန်လည်ပေးပို့ခဲ့ရာ အမျိုးသားလွှတ်တော်က သဘောမတူသည့်အချက်များကို ပြည်ထောင်စုလွှတ်တော် တွင် ဆွေးနွေးဆုံးဖြတ်ရန် ၁၄-၁၂-၂၀၁၈ ရက်နေ့တွင် ပြန်လည်ပေးပို့ခဲ့ပါတယ်။ ယင်းဥပဒေကြမ်းနှင့်စပ်လျဉ်း၍ လွှတ်တော်နှစ်ရပ် သဘောထားကွဲလွဲသည့် အချက်များအပေါ် ပြည်ထောင်စုလွှတ်တော်တွင် ဆွေးနွေးဆုံးဖြတ်နိုင်ရေး ဥပဒေကြမ်းပူးပေါင်းကော်မတီ၏ သဘောထား မှတ်ချက် အစီရင်ခံစာတင်ပြရန် ပြည်ထောင်စုလွှတ်တော် နာယကက ၁၇-၁၂-၂၀၁၈ ရက်နေ့တွင် တာဝန် ပေးအပ်ခဲ့ပါတယ်။ ထို့အတွက် ဥပဒေကြမ်းပူးပေါင်းကော်မတီသည် ၁၇-၁-၂၀၁၉ ရက်နေ့တွင် ပြည်သူ့ လွှတ်တော် တောင်သူလယ်သမားနှင့် အလုပ်သမားရေးရာကော်မတီ၊ အမျိုးသားလွှတ်တော် ပြည်တွင်း ပြည်ပ အလုပ်သမားဆိုင်ရာကော်မတီ၊ ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များ လေ့လာ ဆန်းစစ်သုံးသပ်ရေးကော်မရှင် အဖွဲ့ဝင်များ၊ အလုပ်သမား၊ လူဝင်မှုကြီးကြပ်ရေးနှင့် ပြည်သူ့အင်အား ဝန်ကြီးဌာနနှင့် ပြည်ထောင်စုရှေ့နေချုပ်ရုံးတို့မှ တာဝန်ရှိပုဂ္ဂိုလ်များဖြင့် အစည်းအဝေးကျင်းပခဲ့ပြီး ဥပဒေကြမ်းပါ သဘောထားကွဲလွဲချက်များကို လေ့လာစိစစ်ခဲ့ကြပါတယ်။ ယင်းအစည်းအဝေးတွင် ဆွေးနွေးဆုံးဖြတ်ချက်များအရ ပြည်ထောင်စုလွှတ်တော် ဥပဒေကြမ်းပူးပေါင်း ကော်မတီသည် လွှတ်တော်နှစ်ရပ် သဘောကွဲလွဲသည့်အချက်များနှင့် စပ်လျဉ်း၍ ဥပဒေကြမ်း၏ အပိုဒ် ၂ ပါ ပုဒ်မ ၂ ပုဒ်မခွဲ(ဈ)၊ (ည)နှင့် (ဋ)၊ အပိုဒ် ၃ ပါ ပုဒ်မ ၃ ပုဒ်မခွဲ(က) ခြေဆင်းနှင့် ပုဒ်မခွဲ(ခ)၏ ခြေဆင်း၊ အပိုဒ် ၉ ပါ ပုဒ်မ ၁၂၊ အပိုဒ် ၁၁ ပါ ပုဒ်မ ၁၃၊ အပိုဒ် ၁၂ ပါ ပုဒ်မ ၁၄၊ အပိုဒ် ၂၀ ပါ ပုဒ်မ ၂၃၊ အပိုဒ် ၂၁ ပါ ပုဒ်မ ၂၄ ၏ ခြေဆင်း ပုဒ်မခွဲ(က)နှင့် (ခ)၊ အပိုဒ် ၂၂ ပါ ပုဒ်မ ၂၅၊ အပိုဒ် ၂၄ ပါ ပုဒ်မ ၂၇၊ အပိုဒ် ၃ရပါ ပုဒ်မ ၄၆၊ အပိုဒ် ၃၈ ပါ ပုဒ်မ ၄၆-က၊ အပိုဒ် ၃၉ ပါပုဒ်မ ၄၇၊ အပိုဒ် ၄၀ ပါပုဒ်မ ၄၈၊ အပိုဒ် ၄၁ ပါပုဒ်မ ၄၈-က၊ အပိုဒ် ၄၂ ပါ ပုဒ်မ ၄၉-က၊ အပိုဒ် ၄၃ ပါပုဒ်မ ၅၀ ကို ပြည်သူ့လွှတ်တော်က အတည်ပြုထားသော ဥပဒေကြမ်း၏ အပိုဒ် ရ ပါပုဒ်မ ၉ တို့ကို ပြည်သူ့လွှတ်တော်၏ အတည်ပြုချက်အတိုင်းလည်းကောင်း၊ အပိုဒ် ၂ ပါ ပုဒ်မ ၂ ပုဒ်မခွဲ(ဈ)၊ အပိုဒ် ၁၀ ပါ ပုဒ်မ ၁၂-က၊ အပိုဒ် ၁၃ ပါ ပုဒ်မ ၁၆ ပုဒ်မခွဲ(ခ)၊ အပိုဒ် ၁၅ ပါ ပုဒ်မ ၁၉ ပုဒ်မခွဲ(ဃ)နှင့် အပိုဒ် ၄၂ ပါ ပုဒ်မ ၄၉-ခ တို့ကို ပြည်သူ့လွှတ်တော်၏ အတည်ပြုချက်အတိုင်း ပယ်ဖျက်၍ လည်းကောင်း၊ အပိုဒ် ၂၈ ပါ ပုဒ်မ ၃၃ နှင့် အပိုဒ် ၃၃ ပါ ပုဒ်မ ၃၉ တို့ကို အမျိုးသားလွှတ်တော်၏ အတည်ပြုချက်အတိုင်းလည်းကောင်း၊ အပိုဒ် ၂ ပါ ပုဒ်မ ၂ ပုဒ်မခွဲ (က)နှင့် (ခ)၊ အပိုဒ် ရ ပါ ပုဒ်မ ၁၀၊ အပိုဒ် ၁၃ ပါ ပုဒ်မ ၁၆ အပိုဒ်ခွဲ(က) အပိုဒ် ၁၅ ပါ ပုဒ်မ ၁၉ အပိုဒ်ခွဲ(ခ)နှင့် (ဂ)၊ အပိုဒ် ၃၁ ပါ ပုဒ်မ ၃၈၊ အပိုဒ် ၃၂ ပါ ပုဒ်မ ၃၈-က၊ အပိုဒ် ၃၄ ပါ ပုဒ်မ ၃၉-က နှင့် အပိုဒ် ၃၅ ပါ ပုဒ်မ ၄၃ တို့ကို ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်းလည်းကောင်း အတည်ပြု ပြဋ္ဌာန်းသင့်ကြောင်း လေ့လာတွေ့ရှိခဲ့ရပါတယ်။ ဥပဒေကြမ်းပူးပေါင်းကော်မတီက အထက်ပါညှိနှိုင်းသဘော တူညီခဲ့သည့် လွှတ်တော်နှစ်ရပ် သဘောကွဲလွဲသော အပိုဒ်၊ အပိုဒ်ခွဲများကို နောက်ဆက်တွဲ ကန့်လန့်ဖြတ် ဇယားဖြင့် လွှတ်တော်ကိုယ်စားလှယ်တော်ကြီးများထံ ဖြန့်ဝေတင်ပြထားပြီး ဖြစ်ပါတယ်။ သို့ပါ၍ အလုပ်သမားရေးရာ အငြင်းပွားမှုဖြေရှင်းရေးဥပဒေကို ဒုတိယအကြိမ် ပြင်ဆင်သည့် ဥပဒေကြမ်းနှင့်စပ်လျဉ်း၍ ပြည်ထောင်စုလွှတ်တော်ဆိုင်ရာ နည်းဥပဒေ ၈၂ နှင့်အညီ ဥပဒေကြမ်းပူးပေါင်း ကော်မတီက လွှတ်တော်သို့ လေးစားစွာ အစီရင်ခံတင်ပြအပ်ပါတယ်ခင်ဗျား။ အားလုံးကို ကျေးဇူးတင် ပါတယ်။</speech>
<title>အထက်ပါဥပဒေကြမ်းနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၁၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ ဥပဒေကြမ်းရဲ့ သဘောကွဲလွဲချက်များနဲ့စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ အစီရင်ခံစာနှင့်ကန့်လန့်ဖြတ်ဇယားကို နောက်ဆက်တွဲဖြင့် ဖော်ပြထားပါသည်။ ပြည်ထောင်စုလွှတ်တော်ဆိုင်ရာ နည်းဥပဒေ ၈၃ နည်းဥပဒေခွဲ(ဂ)နဲ့အညီ လွှတ်တော်နှစ်ရပ် သဘော ကွဲလွဲတဲ့အချက်များနဲ့ တိုက်ရိုက်သက်ဆိုင်တဲ့ ပြင်ဆင်ချက်အဆို တင်သွင်းဆွေးနွေးလိုတဲ့ လွှတ်တော် ကိုယ်စားလှယ်များရှိပါက ဆွေးနွေးလိုတဲ့ အပိုဒ်၊ အပိုဒ်ခွဲ အကြောင်းအရာကို ဖော်ပြလက်မှတ်ရေးထိုးပြီး ၂၃-၁-၂၀၁၉ ရက်(ဗုဒ္ဓဟူးနေ့) မွန်းလွဲတစ်နာရီ နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြား ရေးမှူးချုပ်ထံ အမည်စာရင်းတင်သွင်းနိုင်ကြောင်း ကြေညာပါတယ်။</speech>
</bill>
</section>
<section value="Report">
<report>
<title>ပြည်ထောင်စုအစိုးရအဖွဲ့မှ ပေးပို့သော ၂၀၁၈ ခုနှစ်၊ ကာလလတ်ကြွေးမြီစီမံခန့်ခွဲမှု မဟာဗျူဟာထုတ်ပြန်ရေးနှင့် စပ်လျဉ်း၍ ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ(၁/၂၀၁၉)ကို ဖတ်ကြားတင်ပြခြင်းနှင့် လွှတ်တော်က ဆွေးနွေးစဉ်းစားရန် အဆိုတင်သွင်းခြင်း၊</title>
<speech type="speaker">အစီအစဉ်(၁၁) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၈ ခုနှစ်၊ ကာလလတ်ကြွေးမြီစီမံခန့်ခွဲမှု မဟာဗျူဟာထုတ်ပြန်ရေးနဲ့စပ်လျဉ်းပြီး ၁၃-၁၂-၂၀၁၈ ရက်က ကျင်းပပြုလုပ် ခဲ့တဲ့ ပြည်ထောင်စုလွှတ်တော် ဒသမပုံမှန်အစည်းအဝေး နဝမနေ့မှာ သက်ဆိုင်ရာပြည်ထောင်စုအဆင့် အဖွဲ့ အစည်းဝင်က လွှတ်တော်သို့ တင်သွင်းခဲ့ပြီး ဖြစ်ပါတယ်။ ယခု အဆိုပါအစီရင်ခံစာအပေါ် ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက်အစီရင်ခံစာ(၁/၂၀၁၉)ကို ဖတ်ကြားတင်ပြပြီး လွှတ်တော်က ဆွေးနွေးစဉ်းစားရန် အဆိုတင်သွင်းဖို့ ဖိတ်ခေါ်ပါတယ်။</speech>
<speech><mp id="1606">ဦးအောင်မင်း(ဒုတိယဥက္ကဋ္ဌ-၁ ၊ ပြည်သူ့ငွေစာရင်းပူးပေါင်းကော်မတီ)</mp>ပြည်ထောင်စုလွှတ်တော် နာယက၊ အမျိုးသားလွှတ်တော် ဥက္ကဋ္ဌနှင့် ပြည်ထောင်စုလွှတ်တော် ကိုယ်စားလှယ်များ၊ ဖိတ်ကြားထား သော ပြည်ထောင်စုအဆင့် အဖွဲ့အစည်းဝင်များအားလုံးကို လေးစားစွာ ဂါရဝပြုအပ်ပါတယ်။ ကျွန်တော် ကတော့ ဇလွန်မြို့နယ် ပြည်သူ့လွှတ်တော်ကိုယ်စားလှယ် ဦးအောင်မင်းဖြစ်ပြီး ပြည်သူ့ငွေစာရင်းပူးပေါင်း ကော်မတီ၏ တာဝန်ပေးအပ်ချက်အရ ၂၀၁၈ ခုနှစ်၊ ကာလလတ်ကြွေးမြီ စီမံခန့်ခွဲမှုမဟာဗျူဟာနှင့် စပ်လျဉ်းပြီး ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင် ခံစာကို အစီရင်ခံတင်ပြမှာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ အစီရင်ခံစာအပြည့်အစုံကို ပြည်ထောင်စုလွှတ်တော် ကိုယ်စားလှယ်များသို့ ဖြန့်ဝေထားပြီးဖြစ်၍ အရေးကြီးသောအချက်များကိုသာ ကောက်နုတ်တင်ပြခွင့် ပြုပါရန်နှင့် Power Point အသုံးပြု ရှင်းလင်းတင်ပြခွင့်ပြုပါရန် လေးစားစွာ တင်ပြအပ်ပါတယ်။ ကာလလတ် ကြွေးမြီစီမံခန့်ခွဲမှုမဟာဗျူဟာ ရေးဆွဲဆောင်ရွက်ရခြင်းရဲ့ ရည်ရွယ်ချက်များပဲ ဖြစ်ပါတယ်။ ကာလလတ် ဖော်ပြထားပေမယ့်လည်း ပြည်သူ့ကြွေးမြီစီမံခန့်ခွဲမှုဥပဒေအရ မဟာဗျူဟာကို လက်ကျန်အခြေအနေ များနှင့် လိုက်လျောညီထွေဖြစ်စေရန် နှစ်စဉ်ပြင်ဆင်ရေးဆွဲ အကောင်အထည်ဖော် ဆောင်ရွက်သွားမှာ ဖြစ်ပါတယ်။ နိုင်ငံတော်ရဲ့ ၂၀၁၅-၂၀၁၆ ကနေပြီးမှ ၂၀၁၈-၂၀၁၉ ခုနှစ် ရည်မှန်းချက်များအထိ Macro စီးပွားရေး အခြေအနေများပဲ ဖြစ်ပါတယ်။ ၂၀၁၈ (၆)လအထိ အခြေအနေကို လေ့လာကြည့်မယ်ဆိုရင် ၂၀၁၇-၂၀၁၈ ခုနှစ်ရဲ့ အခြေအနေဟာ အကောင်းဆုံးဖြစ်နေတာကို တွေ့ရှိရမှာဖြစ်ပါတယ်။ ၂၀၁၅ ခုနှစ်မှာ ဖြစ်ပေါ်ခဲ့တဲ့ သဘာဝဘေးအန္တရာယ်ကြောင့် ကျဆင်းခဲ့တဲ့ စီးပွားရေးအခြေအနေတွေ ပြန်လည်တိုးတက်လာပြီးတော့ GDP တိုးတက်နှုန်း ဖြစ်ပေါ်လာခြင်းနဲ့ ပျမ်းမျှငွေကြေးဖောင်းပွမှုနှုန်း အနိမ့်ဆုံးထိကျဆင်းခဲ့ခြင်းတို့ကို တွေ့ရှိရမှာဖြစ်ပါတယ်။ ၂၀၁၈-၂၀၁၉ ခုနှစ်အတွက် ရည်မှန်းချက်ကတော့ စီမံကိန်းရည်မှန်းချက်တွေ ရေးဆွဲ ပြဋ္ဌာန်းတဲ့ရှိနေခဲ့တဲ့ အခြေအနေများအပေါ်မှာ အခြေခံပြီးတော့ ၂၀၁၈-၂၀၁၉ ခုနှစ်အတွင်း အကောင်အထည်ဖော်ဆောင်ရွက်သွားဖို့ ချမှတ်ထားတဲ့ ရည်မှန်းချက်များဖြစ်ပါတယ်။ ၂၀၁၈ (၆)လ ယာယီ ကိန်းဂဏန်းများကိုတော့ ယခု ၂၀၁၉ ခုနှစ် ဇန်နဝါရီလမှာ ထုတ်ပြန်ခဲ့တဲ့ ၂၀၁၈ (၆)လ အမျိုးသား စီမံကိန်း အကောင်အထည်ဖော်ဆောင်ရွက်နိုင်မှု အစီရင်ခံစာပါ အချက်အလက်များကို ရယူတင်ပြထား ခြင်းလည်း ဖြစ်ပါတယ်။ ၂၀၁၈ (၆)လအတွင်း ဖြစ်ပေါ်ခဲ့တဲ့ အောက်ပါပကတိအခြေအနေများအရ နိုင်ငံတော်ရဲ့ Macro စီးပွားရေးအခြေအနေများဖြစ်တဲ့ GDP တိုးတက်မှုနှုန်း ကျဆင်းခြင်းနဲ့ ပျမ်းမျှငွေကြေးဖောင်းပွမှုနှုန်းတို့ တက်လာတာကို တွေ့ရမှာဖြစ်ပါတယ်။ ၂၀၁၈ ခုနှစ် (၆)လ ဧပြီလမှ စက်တင်ဘာလအတွင်း ဒေသအချို့၌ မိုးသည်းထန်စွာ ရွာသွန်းခြင်းကြောင့် ရေကြီးနစ်မြုပ်မှုများဖြစ်ပေါ်ခဲ့ပြီး သီးနှံများထိခိုက်ပျက်စီးမှုရှိခဲ့တဲ့ အတွက် လယ်ယာကဏ္ဍထုတ်လုပ်မှုတွေ လျော့နည်းခဲ့ပါတယ်။ ကမ္ဘာ့အင်အားကြီးနိုင်ငံများရဲ့ ကုန်သွယ်ရေး ယှဉ်ပြိုင်မှု အကျိုးဆက်ကြောင့်လည်း အမေရိကန်ဒေါ်လာတန်ဖိုး မြင့်တက်လာခြင်းနှင့်အတူ ကျပ်ငွေ တန်ဖိုးကျဆင်းခြင်းနဲ့ နိုင်ငံခြားရင်းနှီးမြှုပ်နှံမှု FDI ဝင်ရောက်မှုဟာ မျှော်မှန်းသည်ထက် လျော့နည်းခဲ့ခြင်း တို့ကြောင့် ၂၀၁၈ (၆)လရဲ့ အခြေအနေဟာ ပြန်ပြီးတော့ ဆုတ်ယုတ်လာတဲ့သဘောကို တွေ့ရှိရခြင်းပဲ ဖြစ်ပါတယ်။ နိုင်ငံတော်ရဲ့ ၂၀၁၈-၂၀၁၉ ခုနှစ်မှာ ဖြစ်ပေါ်လာနိုင်တဲ့ Macro စီးပွားရေးအခြေအနေနဲ့ စပ်လျဉ်းပြီးတော့ အပြည်ပြည်ဆိုင်ရာငွေကြေးရန်ပုံငွေအဖွဲ့နဲ့ ကမ္ဘာ့ဘဏ်တို့ရဲ့ ခန့်မှန်းချက်များဖြစ်ပါတယ်။ ဒီခန့်မှန်းချက်တွေကို IMF Article IV Mission ရဲ့ ၁၃-၁၂-၂၀၁၈ ရက်နေ့မှာထွက်တဲ့ ထုတ်ပြန်ခဲ့တဲ့ မြန်မာနိုင်ငံခရီးစဉ်ပြီးဆုံးခြင်း သတင်းထုတ်ပြန်ချက်နဲ့ ကမ္ဘာ့ဘဏ်ရဲ့ ၂၀၁၈ ခုနှစ်၊ ဒီဇင်ဘာလထုတ် Myanmar Economic Monitor ol saqun sawdd cozma commodos osé goos:GĖ:) Coulosun çê¿cons အနေနဲ့ ၂၀၁၈-၂၀၁၉ ခုနှစ်မှာ ပိုမိုတိုးတက်ကောင်းမွန်တဲ့ ရည်မှန်းချက်တွေထားရှိပေမယ့်လည်း ပကတိ အခြေအနေများအရ ရည်မှန်းချက်ထက် လျော့နည်းနိုင်တဲ့အခြေအနေတွေ ရှိနေတယ်ဆိုတာကို သိရှိစေလိုတဲ့ အတွက် ယခုကဲ့သို့ နှိုင်းယှဉ်တင်ပြထားခြင်းပဲ ဖြစ်ပါတယ်။ တစ်နည်းအားဖြင့် နိုင်ငံတော်အနေဖြင့် လူမှု စီးပွားဖွံ့ဖြိုးတိုးတက်မှုကို ၂၀၁၈-၂၀၁၉ ခုနှစ် ရည်မှန်းချက်အတိုင်း ရရှိနိုင်ဖို့ဆိုရင် ပုံမှန်ဆောင်ရွက်နေရုံနဲ့ မလုံလောက်တော့ဘဲနဲ့ ဆတက်ထမ်းပိုးကြိုးစားနိုင်မှသာလျှင် ရည်မှန်းချက်များ ပြည့်မြောက်လာနိုင်မယ် ဆိုတာကို အသိပေးတင်ပြလိုခြင်းပဲ ဖြစ်ပါတယ်။ ၃၁-၃-၂၀၁၈ ရက်နေ့မှာရှိတဲ့ ပြည်ပကြွေးမြီရဲ့ လက်ကျန်အခြေအနေပဲဖြစ်ပါတယ်။ ဒီလက်ကျန် အခြေအနေတွေကို နှိုင်းယှဉ်ကြည့်မယ်ဆိုရင် အပြည်ပြည်ဆိုင်ရာအဖွဲ့အစည်းများရဲ့ နှစ်နိုင်ငံအစိုးရကြား ချေးငွေတွေရဲ့ ပါဝင်မှုအချိုးအစားဟာ တိုးတက်လာပြီးတော့ အဲဒီမှာပါဝင်တဲ့ ပဲရစ်ကလပ်အဖွဲ့ဝင်နိုင်ငံများရဲ့ သက်တန်အခြေအနေက တိုးတက်လာပြီး ပဲရစ်ကလပ်အဖွဲ့ဝင်မဆက်ဘဲ ဆက် စား အခြေအနေပါဝင်မှုအချိုးအစားဟာ ကျဆင်းလာတာကို တွေ့ရမှာဖြစ်ပါတယ်။ အဓိကတင်ပြလိုတဲ့ အချက် ကတော့ အပြည်ပြည်ဆိုင်ရာအဖွဲ့အစည်းများရဲ့ ချေးငွေနဲ့ ပဲရစ်ကလပ်အဖွဲ့ဝင်နိုင်ငံများရဲ့ ချေးငွေဟာ LDC နိုင်ငံတွေအတွက် တရားဝင်ဖွံ့ဖြိုးမှု ကူညီထောက်ပံ့ငွေအဖြစ်ပေးအပ်တဲ့ အတိုးနှုန်းသက်သာသော ချေးငွေ များပဲ ဖြစ်ပါတယ်။ လက်ရှိအခြေအနေမှာ နိုင်ငံတော်အနေဖြင့် အတိုးနှုန်းသက်သာတဲ့ ချေးငွေများကိုသာလျှင် ဦးစားပေး ရယူဆောင်ရွက်နေခြင်းဖြစ်ကြောင်း တင်ပြလာခြင်းပဲဖြစ်ပါတယ်။ ပြည်တွင်းကြွေးမြီများရဲ့ အနေအထားပဲဖြစ်ပါတယ်။ ပြည်တွင်းကြွေးမြီလက်ကျန် အခြေအနေတွေကို နှိုင်းယှဉ်ကြည့်မယ်ဆိုရင် မြန်မာနိုင်ငံတော်ဗဟိုဘဏ်ရဲ့ ကြွေးမြီကို (၂)နှစ်အတွင်းမှာ ၁၀ ရာခိုင်နှုန်းကျော် အထိ လျှော့ချနိုင်ခဲ့ကြောင်းကို တွေ့ရှိရမှာဖြစ်ပါတယ်။ နိုင်ငံတော်အစိုးရအနေဖြင့် ပြည်တွင်းချေးငွေများ ရယူတဲ့နေရာမှာလည်း ဗဟိုဘဏ်မှ ချေးယူရမှုကို လျှော့ချဆောင်ရွက်မယ်ဆိုတဲ့ မဟာဗျူဟာနဲ့အညီ အကောင်အထည်ဖော်ဆောင်ရွက်နေခြင်းကို တင်ပြလိုခြင်းပဲ ဖြစ်ပါတယ်။ အစိုးရကြွေးမြီများရဲ့ အဓိကလက္ခဏာများပဲ ဖြစ်ပါတယ်။ ပြည်ပကြွေးမြီတွေမှာ နှစ်နိုင်ငံကြား အစိုးရ ချေးငွေပါဝင်မှုနှုန်းဟာ ၂၀၁ရ ခုနှစ်မှာ ၈၄.၁ ရာခိုင်နှုန်းကနေပြီးမှ ၂၀၁၈ ခုနှစ်မှာ ၈၂.၅ အထိ ကျဆင်းသွားတာကို တွေ့ရမှာဖြစ်ပါတယ်။ ပြည်ပချေးငွေများရဲ့ ပျမ်းမျှအတိုးနှုန်းကို ကြည့်မယ်ဆိုလို့ ရှိရင်လည်း ၂၀၁ရ ခုနှစ်မှာ ၁.၈၅ ရာခိုင်နှုန်းကနေပြီးမှ ၂၀၁၈ ခုနှစ်မှာ ၁.၆၅ ရာခိုင်နှုန်းအထိ ကျဆင်းလာ တာကို တွေ့ရမှာဖြစ်ပါတယ်။ အလားတူပဲ ပြည်တွင်းကြွေးမြီတွင် ဗဟိုဘဏ်ရဲ့ ချေးငွေပါဝင်မှုရာခိုင်နှုန်းဟာလည်း ဒါ ၂၀၁ရ ခုနှစ်မှာ ၇၅.၈ ရာခိုင်နှုန်းကနေပြီးမှ ၂၀၁၈ ခုနှစ် မှာ ၆၉.၁ ရာခိုင်နှုန်းအထိ ကျဆင်းလာတာကို တွေ့ရှိရမှာ ဖြစ်ပါတယ်။ ပြည်ပကြွေးမြီတွင် ငွေကြေးအမျိုးအစားအလိုက် ပါဝင်မှုရာခိုင်နှုန်းကို နှိုင်းယှဉ်တင်ပြထားခြင်းပဲ ဖြစ်ပါတယ်။ ယူရိုနဲ့ ဂျပန်ယန်းပါဝင်မှုအချိုးအစားဟာ ၂၀၁ရ နဲ့ ၂၀၁၈ ခုနှစ်မှာ အတူတူပဲဖြစ်ပေမယ့် SDR လို့ခေါ်တဲ့ ကမ္ဘာ့ဘဏ်ရဲ့ ချေးငွေဟာ ၂၀၁ရ ခုနှစ်မှာ ၁၃ ရာခိုင်နှုန်းကနေပြီးတော့မှ ၂၀၁၈ ခုနှစ်မှာ ၁၆ ရာခိုင် နှုန်းအထိ တိုးတက်လာပါတယ်။ အမေရိကန်ဒေါ်လာဖြင့် ချေးငွေဟာ ၁၆ ရာခိုင်နှုန်းကနေ ၁၄ ရာခိုင်နှုန်း အထိ ကျဆင်းသွားသလို ယွမ်ငွေကြေးဖြင့် ချေးငွေဟာလည်း ၁၃ ရာခိုင်နှုန်းကနေ ၁၂ ရာခိုင်နှုန်းအထိ လျော့နည်းကျဆင်းသွားတာကို ဖော်ပြလိုခြင်းပဲ ဖြစ်ပါတယ်။ ၂၀၁၈-၂၀၁၉ ခုနှစ်၊ ဘဏ္ဍာရေးနှစ်အတွက် ချေးယူရန်လျာထားချက်ပဲဖြစ်ပါတယ်။ ပြည်ထောင်စုရဲ့ ဘဏ္ဍာငွေအရအသုံးဆိုင်ရာဥပဒေအရ ၂၀၁၈-၂၀၁၉ ခုနှစ်မှာ အများဆုံးချေးယူနိုင်ခွင့် ကန့်သတ်ချက်ဟာ ကျပ် ၇,၂၀၀ ဘီလီယံဖြစ်ပါတယ်။ အဲဒီမှာ ပြည်တွင်းကြွေးမြီကျပ် ၅,၀၈၄ ဘီလီယံနဲ့ ပြည်ပချေးငွေ ထုတ်ယူ သုံးစွဲမှုအတွက် ကျပ် ၂,၁၁၆ ဘီလီယံ လျာထားတဲ့အနက် မြန်မာနိုင်ငံတော်ဗဟိုဘဏ်က ချေးယူမှုကို ၂၀ ရာခိုင်နှုန်းထက်မပိုအောင် ထိန်းသိမ်းဆောင်ရွက်မယ်လို့ ရည်မှန်းထားတာကို ဖော်ပြလိုခြင်းပဲ ဖြစ်ပါတယ်။ ပြည်တွင်းချေးငွေများရယူခြင်း သို့မဟုတ် အစိုးရငွေချေးသက်သေခံလက်မှတ်များ ရောင်းချတဲ့ နေရာမှာ ဦးစားပေးအစီအစဉ်ကို ဆောင်ရွက်မယ့်လုပ်ငန်းစဉ်ပဲ ဖြစ်ပါတယ်။ အစိုးရငွေချေးသက်သေခံ လက်မှတ်တွေ ဈေးပြိုင်စနစ်နဲ့ရောင်းချခြင်းကို ၃ လတစ်ကြိမ် ကြိုတင်ကြေညာပြီးတော့ ငွေတိုက်လက်မှတ် တွေကို နှစ်ပတ်တစ်ကြိမ်နဲ့ အစိုးရငွေတိုက်စာချုပ်ကို တစ်လတစ်ကြိမ် တတိယပတ် အင်္ဂါနေ့တိုင်း ရောင်းချ မှာဖြစ်ပါတယ်။ အဲဒီလိုရောင်းချတဲ့အခါမှာ ရောင်းချမယ့်အကြိမ်တိုင်းအတွက် ရောင်းချရမယ့်ပမာဏကို ယခင်လကုန်မှာရှိတဲ့ ပြည်ထောင်စုအပ်ငွေစာရင်းရဲ့ လက်ကျန်အခြေအနေ၊ ဌာန၊ အဖွဲ့အစည်းများရဲ့ ငွေသား စီမံချက်အရ သာမန်ရငွေသုံးငွေအခြေအနေ၊ အစိုးရငွေချေးသက်သေခံလက်မှတ်များ ပြန်လည်ရွေးနုတ် ရမယ့်အခြေအနေတို့အပေါ်မှာ အခြေခံပြီးတော့ ရွေးချယ်သတ်မှတ်ကာ ရောင်းချမယ့်ပမာဏကို သတ်မှတ် ရောင်းချမှာ ဖြစ်ပါတယ်။ အဲဒီလို အစိုးရရဲ့ ငွေချေးသက်သေခံလက်မှတ်တွေကို ဈေးပြိုင်ရောင်းချပြီးတဲ့နောက် လကုန်ဆုံးတဲ့ အခါကျမှ ပြည်ထောင်စုအပ်ငွေစာရင်းမှာ လိုငွေထပ်မံပေါ်ပေါက်လာတဲ့လျှင် မြန်မာနိုင်ငံတော် ဗဟိုဘဏ်သို့ရောင်းချခြင်း တစ်နည်းအားဖြင့် ဗဟိုဘဏ်ကချေးယူခြင်းကို ဆောင်ရွက်မှာဖြစ်ပါတယ်။ ဒါဟာ ကာလလတ်ကြွေးမြီမဟာဗျူဟာအရ ဗဟိုဘဏ်ရဲ့ ချေးယူမှုကို တဖြည်းဖြည်းလျှော့ချဖို့အတွက် ရောင်းချတဲ့ အစီအစဉ်မှာလည်း ဒီဦးစားပေးအစီအစဉ်နဲ့ ရောင်းချသွားမယ်ဆိုတာကို ရှင်းလင်းတင်ပြလိုခြင်းပဲ ဖြစ်ပါတယ်။ ပြည်တွင်းပြည်ပကြွေးမြီလက်ကျန်တွေ နှစ်စဉ်တိုးတက်နေရတဲ့ အကြောင်းရင်းပဲ ဖြစ်ပါတယ်။ Nexti နိုင်ငံတော်ရဲ့ လူမှုစီးပွားဘက်စုံဖွံ့ဖြိုးတိုးတက်ရေးအတွက် လုပ်ငန်းတွေဆောင်ရွက်တဲ့အခါမှာ ပိုမို လျင်မြန်စွာ ဖွံ့ဖြိုးတိုးတက်စေရေးအတွက် ကျွန်တော်တို့ ဘတ်ဂျက်ရေးဆွဲစဉ်ကတည်းက လိုငွေပြဘတ်ဂျက်ကို ရေးဆွဲဆောင်ရွက်နေတာဖြစ်တဲ့အတွက် နှစ်စဉ်စီမံကိန်းရည်မှန်းချက်နှင့် ဘတ်ဂျက်ရည်မှန်းချက်ပါ လုပ်ငန်းတွေ အကောင်အထည်ဖော် ဆောင်ရွက်နိုင်ဖို့အတွက် လိုအပ်တဲ့ပြည်တွင်းပြည်ပ ချေးငွေတွေကိုတော့ နှစ်စဉ် ရယူနေရဦးမှာပဲ ဖြစ်ပါတယ်။ ဒီလို ပြည်တွင်းပြည်ပချေးငွေတွေ ရယူတဲ့နေရာမှာ နိုင်ငံတော်ရဲ့ ဘက်စုံ ဖွံ့ဖြိုးတိုးတက်ရေးလုပ်ငန်းများကို အကောင်အထည်ဖော် ဆောင်ရွက်တဲ့နေရာမှာ ကြွေးမြီများနှင့်စပ်လျဉ်းပြီး မလိုလားအပ်တဲ့ ဆုံးရှုံးမှုတွေမှ ကြိုတင်ကာကွယ်နိုင်ဖို့၊ ဦးစားပေးပြီး အလေးထားဆောင်ရွက်ရမယ့် ကြွေးမြီဆိုင်ရာ အဓိကလုပ်ငန်းတွေကို ပိုင်းခြားဖော်ထုတ်ပြီးတော့ လိုက်နာဆောင်ရွက်ဖို့နဲ့ ကြွေးမြီများ ရယူတဲ့နေရာမှာ နိုင်ငံတော်ရဲ့ ပကတိဖြစ်ပေါ်နေသော မက်ခရိုစီးပွားရေးအခြေအနေများအရ ကြွေးမြီခံနိုင်ရည် ရှိမှုကို စဉ်ဆက်မပြတ် လေ့လာသုံးသပ် ဆောင်ရွက်နိုင်စေဖို့အတွက် ကာလလတ်ကြွေးမြီစီမံခန့်ခွဲမှု မဟာ ဗျူဟာကို နှစ်စဉ်ရေးဆွဲပြီးတော့ အကောင်အထည်ဖော် ဆောင်ရွက်နေရခြင်းပဲဖြစ်ကြောင်း ဖော်ပြအပ် ပါတယ်။ ပြည်တွင်းပြည်ပကြွေးမြီများရဲ့ ဆုံးရှုံးနိုင်ခြေများပဲ ဖြစ်ပါတယ်။ နိုင်ငံတစ်နိုင်ငံချင်းအလိုက် ဆုံးရှုံးနိုင်ခြေအပေါ် ချဉ်းကပ်သုံးသပ်ဆောင်ရွက်မှုဟာ ကွာခြားနိုင်ပါတယ်။ ကျွန်တော်တို့နိုင်ငံအနေနဲ့ တော့ လက်ရှိအဓိကထား ဆောင်ရွက်နိုင်တဲ့ ဆုံးရှုံးနိုင်ခြေ ၅ ရပ်ရှိပါတယ်။ ဒီလိုဆုံးရှုံးနိုင်ခြေ လျော့ကျ ဆောင်ရွက်ဖို့အတွက် စီမံခန့်ခွဲမှုကို လက်ရှိမှာတော့ စီမံကိန်းနှင့် ဘဏ္ဍာရေးဝန်ကြီးဌာနက တာဝန်ယူ ဆောင်ရွက်နေခြင်းပဲ ဖြစ်ပါတယ်။ ဒါပေမယ့် ဆုံးရှုံးနိုင်ခြေများကို စီမံခန့်ခွဲတဲ့နေရာမှာ ရငွေတွေရှာဖွေတဲ့ ကိစ္စ၊ သုံးငွေတွေကိုသုံးစွဲခြင်းနဲ့ စီမံကိန်းရည်မှန်းချက်တွေကို ပြည့်မီအောင် အကောင်အထည်ဖော် ဆောင်ရွက်တဲ့နေရာမှာတော့ အစိုးရဌာန၊ အဖွဲ့အစည်းအားလုံးတို့ဟာ မိမိတို့ရဲ့ ကျတဲ့တာဝန်၊ အခန်းကဏ္ဍ ကနေပြီးမှ အောင်မြင်အောင် ပူးပေါင်းအကောင်အထည်ဖော် ဆောင်ရွက်ဖို့လိုအပ်ပါတယ်။ ကြွေးမြီဆိုင်ရာ အဓိကဆောင်ရွက်မယ့် လုပ်ငန်းရပ်များဖြစ်ပါတယ်။ မဟာဗျူဟာအရ လုပ်ငန်း ရပ် ၁၀ ခုကို သတ်မှတ်ထားပေမယ့်လည်း အရေးကြီးတဲ့ အဓိကကျတဲ့ လုပ်ငန်းရပ် ၄ ခုကို ကောက်နုတ် တင်ပြခြင်းပဲဖြစ်ပါတယ်။ နံပါတ်(၁) ပြည်ပကြွေးမြီများကို ပြန်လည်ပေးဆပ်တဲ့နေရာမှာ ဝင်ငွေအကျိုး အမြတ်ရရှိတဲ့ အဖွဲ့ အစည်းများက ၎င်းတို့ရဲ့ ရငွေဖြင့် ပြန်လည်ပေးဆပ်စေရန်နှင့် ဝင်ငွေအကျိုးအမြတ် မရရှိတဲ့ အဖွဲ့အစည်းများ အတွက် ပြည်ထောင်စုဘတ်ဂျက်က ခွဲဝေလျာထားပြီးတော့ ပြန်လည်ပေးဆပ်စေဖို့ ဆောင်ရွက်တဲ့နေရာမှာ ဝင်ငွေအကျိုးအမြတ်ရရှိတဲ့ အဖွဲ့အစည်းအနေဖြင့် ၎င်းတို့ရဲ့ ရငွေကို ပြန်လည် ပေးဆပ်စေတဲ့နေရာမှာ ဝင်ငွေအကျိုးအမြတ်ရရှိတဲ့ အဖွဲ့အစည်းတွေကို တိတိကျကျ သတ်မှတ်တာဝန် ပေးအပ်ပြီးတော့ ရရှိသင့်တဲ့ အကျိုးအမြတ်တွေကို ရရှိနိုင်စေရေး ကြပ်မတ်ဆောင်ရွက်ဖို့ လိုအပ်ပါတယ်။ ဒီနေရာမှာ နိုင်ငံတော်ပိုင် စီးပွားရေးအဖွဲ့အစည်းများအနေနဲ့ ပြည်ပကြွေးမြီကို ၎င်းတို့ရဲ့ရငွေဖြင့် ပြန်လည် ပေးဆပ်ရမယ့် အဖွဲ့အစည်းများ ဖြစ်သော်လည်း လက်ရှိအခြေအနေမှာတော့ နိုင်ငံတော်ပိုင်စီးပွားရေးအဖွဲ့ အစည်း ၃၂ ခုအနက် ၈ ခုသာလျှင် ကြွေးမြီအသုံးစရိတ်ကို ၎င်းတို့ရဲ့ ကိုယ်ပိုင်ဘဏ္ဍာရန်ပုံငွေဖြင့် ကျခံ သုံးစွဲနေနိုင်ပြီး ကျန်တဲ့ ၂၄ ခုကတော့ ပြည်ထောင်စုဘတ်ဂျက်ကနေပြီး ခွဲဝေလျာထားပေးနေရဆဲပဲ ဖြစ်ပါတယ်။ သို့ပါ၍ နိုင်ငံတော်ပိုင်စီးပွားရေးအဖွဲ့အစည်း အားလုံးအနေဖြင့် ပြည်ပကြွေးမြီကို ၎င်းတို့ရဲ့ ကိုယ်ပိုင် ဘဏ္ဍာရန်ပုံငွေဖြင့် ပေးဆပ်နိုင်စေရေး၊ လုပ်ငန်းစွမ်းဆောင်ရည်တွေ တိုးတက်လာစေဖို့၊ မလိုလားအပ်တဲ့ လေလွင့်ဆုံးရှုံးမှုတွေကို ထိန်းချုပ်နိုင်ဖို့၊ စီမံကိန်းရည်မှန်းချက်တွေကို ပြည့်မီအောင် ကြိုးစားဆောင်ရွက် နိုင်ဖို့အတွက် တာဝန်ယူ၊ တာဝန်ခံစနစ်ကို ပီပီပြင်ပြင် ကျင့်သုံးစေသင့်ပါကြောင်း သုံးသပ်အကြံပြုရခြင်း ပဲဖြစ်ပါတယ်။ ပြည်တွင်းမှချေးယူတဲ့နေရာမှာ ဗဟိုဘဏ်ရဲ့ ချေးယူမှုကို ၂၀၁၈-၂၀၁၉ ခု၊ ဘဏ္ဍာရေးနှစ်မှာ ၂၀ ရာခိုင်နှုန်းထားရှိပြီးတော့ ဘဏ္ဍာရေးနှစ်အလိုက် တဖြည်းဖြည်း လျှော့ချခြင်းပဲဖြစ်ပါတယ်။ ဒါပြီး ခဲ့သော ၄ နှစ်အတွင်းမှာ ဗဟိုဘဏ်ရဲ့ ချေးယူမှု ပါဝင်မှုအနေအထားပဲဖြစ်ပါတယ်။ ၂၀၁၅-၂၀၁၆ ခုနှစ်မှာ ၅၉.၃ ရာခိုင်နှုန်းကနေပြီးမှ ၂၀၁၈ ခုနှစ် (၆)လမှာ ၁၁ ရာခိုင်နှုန်းအထိ လျှော့ချချေးယူနိုင်ခဲ့ကြောင်း တွေ့ရှိ ရမှာဖြစ်ပါတယ်။ ငွေသားစီမံချက်ကို ငွေထုတ်ကန့်သတ်ချက်ဖြင့် ချိတ်ဆက်ဆောင်ရွက်ခြင်းနှင့် ပတ်သက်ပြီးတော့ ဆောင်ရွက်တဲ့နေရာမှာ စီမံကိန်းရည်မှန်းချက်ပါလုပ်ငန်းတွေ အကောင်အထည်ဖော် ဆောင်ရွက်ပြီးစီးမှု ကိုပါ ထည့်သွင်းစဉ်းစား ဆောင်ရွက်နိုင်ဖို့ သုံးသပ်တင်ပြရခြင်းပဲဖြစ်ပါတယ်။ ဒီလိုလုပ်ငန်းပြီးစီးမှုနဲ့ ဆက်စပ်စဉ်းစားပြီးမှ ငွေထုတ်ကန့်သတ်ချက်တွေကို ချပေးခြင်းအားဖြင့် အမှန်တကယ်ထုတ်ယူသုံးစွဲနိုင်မယ့် သုံးငွေနဲ့ အနီးကပ်ဆုံးဖြစ်တဲ့ ရန်ပုံငွေကိုသာလျှင် လွှဲအပ်ပေးနိုင်မှာဖြစ်တဲ့အတွက် ကြွေးမြီငွေကြေး စီမံ ခန့်ခွဲမှုကို ထိရောက်စွာ အကောင်အထည်ဖော်နိုင်ခြင်း၊ လုပ်ငန်းတွေ သတ်မှတ်ကာလအတွင်း အချိန်မီ OOSSSosmens soms sosurs အလွဲသုံးစားမှုကို ကာကွယ်ပေးနိုင်ခြင်းစတဲ့ အကျိုးကျေးဇူးတွေ ရရှိမှာဖြစ်ပါတယ်။ အထူးသဖြင့် ယခင် ကာလအတွေ့အကြုံတွေအရ နောက်ဆုံး ၃ လပတ် ကာလအတွက် ရန်ပုံငွေစုပြုံ တောင်းခံလေ့ရှိခြင်း၊ ငွေလုံး ငွေရင်းလုပ်ငန်းတွေ ီးစီးမှုမရှိပေမယ့်လည်း အသုံးစရိတ်တွေကို ကြိုတင်ထုတ်ယူ ကိုင်ဆောင် ထားခြင်း စတဲ့ဘဏ္ဍာရေးစည်းမျဉ်းနဲ့ မကိုက်ညီသော မလိုလားအပ်တဲ့ လုပ်ငန်းရပ်တွေ ဖြစ်ပေါ်ခဲ့တာ တွေ့ရှိရတဲ့အတွက် ယခုကဲ့သို့ သုံးသပ်တင်ပြရခြင်းပဲ ဖြစ်ပါတယ်။ ပြည်တွင်းကြွေးမြီလက်ကျန် တိုးတက်လာခြင်းနဲ့အတူ အတိုးနှုန်းများပါ တိုးတက်လာမှုကြောင့် အတိုးစရိတ်ပိုမိုကျခံ သုံးစွဲရန်မျှော်မှန်းထားခြင်း။ ပြည်တွင်းကြွေးမြီအတွက် အတိုးစရိတ်မှာ မြန်မာနိုင်ငံတော် ဗဟိုဘဏ်သို့ပေးချေရတဲ့ အတိုးစရိတ်ဟာ ပြည်ထောင်စုဘတ်ဂျက်ရဲ့ ရငွေ၊ သုံးငွေ နှစ်ဖက်စလုံးမှာ ပါရှိ နေတာဖြစ်တဲ့အတွက် ပြည်တွင်းကြွေးမြီအတွက် အတိုးစရိတ်ကြောင့် ပိုမိုကျခံသုံးစွဲရမယ့် သုံးစွဲမှုနဲ့ စပ်လျဉ်းပြီး ပြည်ထောင်စုဘတ်ဂျက်အပေါ်မှာ ဖြည့်ဆည်းမှုနည်းပါးနေသေးကြောင်း တင်ပြလိုခြင်းပဲ ဖြစ်ပါတယ်။ အစိုးရရဲ့ကြွေးမြီခံနိုင်ရည်ရှိမှု လေ့လာဆန်းစစ်ချက်များပဲ ဖြစ်ပါတယ်။ ကြွေးမြီခံနိုင်ရည်ရှိမှု အခြေ အနေဟာ နိုင်ငံတော်ရဲ့ မက်ခရိုစီးပွားရေးအခြေအနေအပေါ်မှာ အခြေခံပါတယ်။ မက်ခရိုစီးပွားရေး အခြေ အနေကောင်းတာနဲ့အမျှ ကြွေးမြီခံနိုင်ရည်ရှိမှုလည်း တိုးတက်ကောင်းမွန်လာမှာ ဖြစ်ပါတယ်။ ဒါကြောင့် နိုင်ငံတော်ရဲ့ ကြွေးမြီခံနိုင်ရည်ရှိမှု တိုးတက်ကောင်းမွန်လာစေဖို့အတွက် စီမံကိန်းရည်မှန်းချက်တွေ ပြည့်မီ ကျော်လွန်အောင် အကောင်အထည်ဖော်ဆောင်ရွက်နိုင်ရေး၊ ရငွေများကို ရည်မှန်းချက်ထက် ပြည့်မီ ကျော်လွန်အောင်၊ တိုးတက်ရရှိအောင် ဆောင်ရွက်နိုင်ရေးနဲ့ သုံးငွေတွေကို ထိရောက်စွာစီမံခန့်ခွဲ ဆောင်ရွက် နိုင်ဖို့ စိစစ်ကြပ်မတ် ဆောင်ရွက်သွားဖို့ပဲဖြစ်ပါတယ်။ ဒါကြောင့် ဒီလိုထိန်းသိမ်း ဆောင်ရွက်ဖို့ဆိုလို့ရှိရင် ရငွေ၊ သုံးငွေများနဲ့စပ်လျဉ်းပြီး ရသုံးမှန်းခြေငွေစာရင်းပါအတိုင်း အကောင်အထည်ဖော်ဆောင်ရွက်နိုင်ဖို့ လိုအပ်ပါတယ်။ လက်တွေ့မှာတော့ ရငွေ၊ သုံးငွေများနဲ့စပ်လျဉ်းပြီး ရသုံးမှန်းခြေစီမံကိန်းပါအတိုင်း အကောင် အထည်ဖော်ဆောင်ရွက်နိုင်မှု မရှိတာကို တွေ့ရှိရပါတယ်။ အထူးသဖြင့် ကြွေးမြီရည်မှန်းချက်တွေမှာ ပြည့်မီမှုမရှိပါဘူး။ အလားတူပဲ ငွေလုံးငွေရင်း အသုံး စရိတ်တွေလည်း ပြည့်မီအောင် သုံးစွဲနိုင်မှုမရှိတဲ့အပြင် ၂၀၁၅-၂၀၁၆ ခုနှစ်၊ ဘဏ္ဍာရေးနှစ်ရဲ့ သုံးစွဲမှုကိုပင် ပြည့်မီအောင် သုံးစွဲနိုင်ခြင်းမရှိကြောင်း တွေ့ရှိရမှာဖြစ်ပါတယ်။ Nexti ချေးငွေတွေကို ရည်မှန်းချက်ပါ အတိုင်း ထုတ်ယူသုံးစွဲနိုင်မှုမရှိတဲ့အတွက် ဒီချေးငွေဖြင့် အကောင်အထည်ဖော် ဆောင်ရွက်ရမယ့် လုပ်ငန်း စီမံကိန်းတွေဟာ သတ်မှတ်ကာလအတွင်း ီးစီးမှုမရှိတာတွေ ဖြစ်ပေါ်နေတာကို တွေ့ရမှာဖြစ်ပါတယ်။ ဒါကြောင့် စီမံကိန်းလုပ်ငန်းတွေ သတ်မှတ်ကာလအတွင်း ြီးစီးဘူးဆိုလို့ရှိရင် စီမံကိန်းလုပ်ငန်း အတွက် ကုန်ကျစရိတ်တွေဟာ ပိုမိုကျခံသုံးစွဲရမှာဖြစ်ပြီးတော့ ဒီလိုစီမံကိန်းတွေ ြီးစီးမှုကြောင့် လည်း နိုင်ငံတော်ရဲ့ လူမှုစီးပွားဖွံ့ဖြိုးတိုးတက်မှုလုပ်ငန်းတွေဟာ နှောင့်နှေးကြန့်ကြာမှုကို ဖြစ်ပေါ်စေမှာ ဖြစ်ပါတယ်။ ဘတ်ဂျက်လိုငွေနှစ်စဉ်ဖြစ်ပေါ်နေရခြင်းဟာ နိုင်ငံတော်ရဲ့ လူမှုစီးပွား ဘက်စုံဖွံ့ဖြိုးတိုးတက်စေရန် အတွက် အောက်ပါအတိုင်း အကောင်အထည်ဖော်ဆောင်ရွက်နေခြင်းကြောင့် လိုငွေပြဘတ်ဂျက် ရေးဆွဲ ဆောင်ရွက်နေရခြင်းပဲဖြစ်ပါတယ်။ ရှေ့ပိုင်းမှာလည်း ကျွန်တော် ရှင်းလင်းတင်ပြပြီးဖြစ်ပါတယ်။ နိုင်ငံတော်ရဲ့ အခြေခံအဆောက်အအုံတွေ တည်ဆောက်နေရတယ်။ လူ့စွမ်းအားအရင်းအမြစ်ဖွံ့ဖြိုးတိုးတက်ရေးတွေကို ဆောင်ရွက်နေပါတယ်။ အလားတူပဲ သဘာဝဘေးအန္တရာယ်ကြောင့် ပျက်စီးဆုံးရှုံးမှုတွေကိုလည်း ပြန်လည် ထူထောင်ရပါတယ်။ အဲဒီလိုလုပ်ငန်းတွေကို ကျွန်တော်တို့ လိုငွေပြဘတ်ဂျက်ဖြင့် ရေးဆွဲဆောင်ရွက်နေရခြင်း ဖြစ်တဲ့အတွက် ဘတ်ဂျက်လိုငွေ နှစ်စဉ်ပေါ်ပေါက်နေမှာဖြစ်သလို ပြည်တွင်းပြည်ပချေးငွေတွေကိုလည်း နှစ်စဉ်ရယူ ဆောင်ရွက်နေရမှာဖြစ်ပါတယ်။ နှစ်စဉ်စီမံကိန်းရည်မှန်းချက် မပြည့်မီခြင်းနှင့်အတူ သုံးငွေတွေကိုပါ ရည်မှန်းချက်ပါအတိုင်းသုံးစွဲနိုင်မှုမရှိတဲ့အတွက် အမှန်စာရင်းမှာ လိုငွေဟာ ရည်မှန်းချက်ပါ လိုငွေထက်လျော့နည်းမှုတွေ ဖြစ်ပေါ်နေတာကို တွေ့ရမှာဖြစ်ပါတယ်။ ဒါပေမယ့် အဲဒီလို စီမံကိန်းရည်မှန်းချက် အတိုင်း ပြည့်မီအောင်သုံးစွဲနိုင်မှုမရှိလို့ လိုငွေပမာဏလျော့ကျနေခြင်းသည် ကြွေးမြီခံနိုင်ရည်ရှိမှုကို အထောက် အကူဖြစ်စေနိုင်တာထက် အဲဒီလိုရည်မှန်းချက်အတိုင်း မသုံးစွဲနိုင်လို့ စီမံကိန်းလုပ်ငန်းတွေ ီးစီးမှု မရှိဘူး။ ဒါကြောင့် နိုင်ငံတော်ရဲ့ လူမှုစီးပွားဖွံ့ဖြိုးတိုးတက်ရေး လုပ်ငန်းစဉ်တွေကိုပါ ထိခိုက်နိုင်မှာဖြစ်တဲ့ အတွက် ဒီလိုရည်မှန်းချက်ပြည့်မီအောင် သုံးစွဲနိုင်မှုမရှိလို့ လိုငွေလျော့ကျခြင်းဟာ တကယ်တော့ ကြွေးမြီ ခံနိုင်ရည်မရှိမှုကို အထောက်အကူမဖြစ်စေဘူးလို့ ရှင်းလင်းတင်ပြလိုခြင်းပဲ ဖြစ်ပါတယ်။ ပြည်တွင်းပြည်ပကြွေးမြီနဲ့ GDP အချိုးပဲဖြစ်ပါတယ်။ ၃၁-၃-၂၀၁၈ ရက်နေ့မှာရှိတဲ့ ပြည်တွင်း ပြည်ပကြွေးမြီနဲ့ GDP အချိုးကို နိုင်ငံတော်က ထိန်းသိမ်းဆောင်ရွက်ရန် ရည်မှန်းထားတဲ့ ပြည်တွင်း ပြည်ပကြွေးမြီနဲ့ GDP အချိုးနဲ့ ကျွန်တော်တို့နိုင်ငံကဲ့သို့ အလယ်အလတ်အဆင့် ဝင်ငွေနည်းပါးသော နိုင်ငံများအတွက် ကမ္ဘာ့ဘဏ်နဲ့ အပြည်ပြည်ဆိုင်ရာငွေကြေးရန်ပုံငွေအဖွဲ့က သတ်မှတ်ထားတဲ့ ပြည်တွင်း ပြည်ပကြွေးမြီနဲ့ GDP အချိုးတို့ကို နှိုင်းယှဉ်တင်ပြထားခြင်းပဲဖြစ်ပါတယ်။ ဒီနှိုင်းယှဉ်ချက်အရဆိုလို့ရှိရင် ပြည်ပကြွေးမြီနဲ့ GDP အချိုးဟာ သတ်မှတ်ချက်ထက် ကျွန်တော်တို့ဟာ ထက်ဝက်ကျော်ခန့်သာ ရှိနေ သေးတာကို တွေ့ရှိရမှာဖြစ်ပါတယ်။ သို့ပါ၍ အစိုးရရဲ့ ကြွေးမြီခံနိုင်ရည်ရှိမှုအခြေအနေကို ထိန်းသိမ်း ထားနိုင်ရေးအတွက် (၁) ရငွေတွေတိုးတက်အောင် ဆောင်ရွက်ရမယ်။ (၂) အသုံးစရိတ်များကို ထိရောက်စွာ ခွဲဝေသုံးစွဲနိုင်ရေး စီမံဆောင်ရွက်ခြင်းနဲ့ (၃) နှစ်စဉ်စီမံကိန်းရည်မှန်းချက်များကို ပြည့်မီအောင် အကောင် အထည်ဖော်ဆောင်နိုင်ရေး ဆောင်ရွက်ဖို့လိုအပ်ပါကြောင်း တင်ပြအပ်ပါတယ်။ ပြည်သူ့ငွေစာရင်းပူးပေါင်းကော်မတီရဲ့ သဘောထားမှတ်ချက်(၁)။ ငွေသားစီမံချက်ရေးဆွဲ ဆောင်ရွက် ရာတွင် ငွေထုတ်ကန့်သတ်ချက်နှင့် ချိတ်ဆက်ဆောင်ရွက်မှုကို အောက်ပါအတိုင်း ဆောင်ရွက်သွားဖို့ ဖြစ်ပါတယ်။ (က) စီမံကိန်းရည်မှန်းချက်ပါလုပ်ငန်းများ အကောင်အထည်ဖော် ဆောင်ရွက်နိုင်မှု အခြေ အနေကိုပါ ထည့်သွင်းစဉ်းစားရန်၊ (ခ) ကြီးကြပ်သူအရာရှိ(Controlling Officer)နှင့် ငွေထုတ်သူအရာရှိ (Drawing Officer) တာဝန်ထမ်းဆောင်ရမည့်သူများအနေဖြင့် တည်ဆဲဘဏ္ဍာရေး စည်းမျဉ်း၊ စည်းကမ်း များနှင့်အညီ လိုက်နာဆောင်ရွက်နိုင်စေရေးနှင့် တာဝန်ယူ၊ တာဝန်ခံစနစ်ကို ပီပီပြင်ပြင် ကျင့်သုံး ဆောင်ရွက်နိုင်စေရန်။ သဘောထားမှတ်ချက်(၂)။ လုပ်ငန်းဆောင်ရွက်မှု ဆုံးရှုံးနိုင်ခြေနှင့်စပ်လျဉ်းပြီး သက်ဆိုင်ရာဌာန၊ အဖွဲ့အစည်းများအားလုံးအနေဖြင့် အောက်ပါအတိုင်း တာဝန်ယူဆောင်ရွက်သွားရန်။ (က) ရငွေများ တိုးတက်ရရှိအောင်ဆောင်ရွက်ခြင်း၊ (ခ) ရသုံးမှန်းခြေငွေစာရင်းခွင့်ပြုချက်ပါ လုပ်ငန်းများကို သတ်မှတ် ကာလအတွင်း ီးစီးအောင် ဆောင်ရွက်ခြင်း၊ အထူးသဖြင့် ချေးငွေဖြင့်ဆောင်ရွက်သည့် စီမံကိန်း လုပ်ငန်းများကို မူလရည်မှန်းချက်ပါကာလအတွင်း ီးစီးအောင် ဆောင်ရွက်ခြင်း၊ (ဂ)သုံးငွေများ ကျခံသုံးစွဲရာတွင် တည်ဆဲဘဏ္ဍာရေးစည်းမျဉ်း၊ စည်းကမ်း၊ လုပ်ထုံးလုပ်နည်းများနှင့်အညီ ဖြစ်စေရေး နှင့် အထိရောက်ဆုံးသုံးစွဲနိုင်ရေး အဆင့်ဆင့်ကြပ်မတ်ဆောင်ရွက်ခြင်း။ သဘောထားမှတ်ချက်(၃)။ ပြည်ပကြွေးမြီအများစုသည် အတိုးနှုန်းသက်သာသော်လည်း နှစ်စဉ် အရင်းအတိုးပြန်လည်ပေးဆပ်ရမည်ဖြစ်၍ ပြည်ပချေးငွေများကို ထိထိရောက်ရောက် အကျိုးရှိစွာအသုံးပြုပြီး နိုင်ငံတော်ရဲ့ စီးပွားရေးဖွံ့ဖြိုးတိုးတက်မှုနှုန်း မြင့်မားအောင် ကြိုးစားရန်လိုအပ်ပါကြောင်း သဘောထား မှတ်ချက်ပြုအပ်ပါတယ်။ သဘောထားမှတ်(၄)။ အစိုးရကြွေးမြီစီမံခန့်ခွဲမှုအတွက် ၂၀၁၈ ခုနှစ်၊ ကာလလတ်ကြွေးမြီ စီမံခန့်ခွဲမှု မဟာဗျူဟာပါ ၂၀၁၈-၂၀၁၉ ခုနှစ်မှ ၂၀၂၀-၂၀၂၁ ခု၊ ဘဏ္ဍာရေးနှစ်အထိ ဆောင်ရွက်ရန်လျာထားသည့် ကြွေးမြီဆိုင်ရာ အဓိကလုပ်ငန်းများကို ရည်မှန်းချက်ပါအတိုင်း ထိရောက်စွာ အကောင်အထည်ဖော် ဆောင်ရွက် သွားရန် သဘောထားမှတ်ချက်ပြုအပ်ပါတယ်။ သို့ဖြစ်ပါ၍ ၂၀၁၈ ခုနှစ်၊ ကာလလတ်ကြွေးမြီ စီမံခန့်ခွဲမှုမဟာဗျူဟာနှင့်စပ်လျဉ်း၍ ပြည်သူ့ငွေစာရင်း ပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာအမှတ်စဉ်(၁/၂၀၁၉)ကို ပြည်ထောင်စုလွှတ်တော်က ဆွေးနွေးစဉ်းစားပေးနိုင်ပါရန် ပြည်ထောင်စုလွှတ်တော်ဆိုင်ရာ နည်းဥပဒေ ၁၀၄ (က)၊ (ခ)နှင့် (ဂ)ပါ ပြဋ္ဌာန်းချက်များနှင့်အညီ အဆို တင်သွင်းအပ်ပါတယ်။ ကျေးဇူးတင်ပါတယ်။</speech>
<title>အထက်ပါအစီရင်ခံစာနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ် ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၁၂) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ မိတ္တူ ကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ အစီရင်ခံစာအပြည့်အစုံကို နောက်ဆက်တွဲဖြင့် ဖော်ပြထားပါသည်။ ယင်းအစီရင်ခံစာနဲ့စပ်လျဉ်းပြီး ပြည်ထောင်စုလွှတ်တော်ဆိုင်ရာ နည်းဥပဒေ ၁၀၄ နည်းဥပဒေခွဲ (ဃ)၊ (င)တို့နဲ့အညီ ဆွေးနွေးလိုတဲ့ ကိုယ်စားလှယ်ရှိပါက ၂၃-၁-၂၀၁၉ ရက်(ဗုဒ္ဓဟူးနေ့) မွန်းလွဲတစ်နာရီ နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်း ကြေညာပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ အစည်းအဝေးကို ၃၀ မိနစ်ခန့် ခေတ္တ ရပ်နားမှာဖြစ်ပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျာ။</speech>
<speech type="mc">အားလုံး ထွက်ခွာနိုင်ကြပါပြီခင်ဗျာ။</speech>
</report>
<report>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များခင်ဗျာ။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျာ။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျာ။</speech>
<title>ပြည်ထောင်စုအစိုးရအဖွဲ့မှ ပေးပို့သော ပြည်ထောင်စုဝန်ကြီးဌာန၊ အဖွဲ့အစည်း ၉ ခု၏ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လပတ် အခွန်ကောက်ခံရရှိမှုအခြေအနေနှင့်စပ်လျဉ်း၍ စီမံကိန်းနှင့် ဘဏ္ဍာရေးဝန်ကြီးဌာနက လွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၁၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု ဝန်ကြီးဌာန၊ အဖွဲ့အစည်း ၉ ခုရဲ့ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လပတ် အခွန်ကောက်ခံရရှိမှု အခြေအနေကို ပြည်ထောင်စုအစိုးရအဖွဲ့ရုံးမှ ၁၂-၁၂-၂၀၁၈ ရက်စွဲပါစာအမှတ်၊ ၁၂/၃၀၅(၅-ပထစ)/အဖရ (၂၀၁၈)ဖြင့် ပြည်ထောင်စုလွှတ်တော်သို့ ပေးပို့ထားပါတယ်။ အထက်ပါကိစ္စနဲ့ စပ်လျဉ်းပြီး စီမံကိန်းနှင့် ဘဏ္ဍာရေးဝန်ကြီးဌာနက လွှတ်တော်သို့ ရှင်းလင်း တင်ပြဖို့ ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယက၊ အမျိုးသားလွှတ်တော် ဥက္ကဋ္ဌနှင့် လွှတ်တော်ကိုယ်စားလှယ်များ၊ ပြည်ထောင်စုအဆင့် အဖွဲ့အစည်းဝင်များအားလုံး ကိုယ်စိတ်နှစ်ဖြာ ကျန်းမာချမ်းသာပြီး မင်္ဂလာအပေါင်းနှင့် ပြည့်စုံပါစေရန် ဆုမွန်ကောင်းတောင်းရင်း နှုတ်ခွန်းဆက်သအပ်ပါတယ်။ လေးစားအပ်ပါသော နာယကကြီးနှင့် လွှတ်တော်ကိုယ်စားလှယ်များခင်ဗျား။ ၂၀၁၈ ခုနှစ်၊ ပြည်ထောင်စု၏အခွန်အကောက်ဥပဒေ ပုဒ်မ(၇)တွင် """"ပြည်ထောင်စုအစိုးရအဖွဲ့သည် ဤဥပဒေ၏ ဇယား(၁)ပါ အခွန်ကောက်ခံရန် လျာထားချက်အပေါ် ကောက်ခံရရှိမှုအခြေအနေကို (၆)လပတ်အလိုက် ပြည်ထောင်စု လွှတ်တော်သို့ အစီရင်ခံတင်ပြရမည်""""ဟု ပြဋ္ဌာန်းထားပါတယ်။ သို့ဖြစ်ပါ၍ အဆိုပါပြဋ္ဌာန်းချက်နှင့်အညီ ပြည်ထောင်စုအစိုးရအဖွဲ့က ပေးပို့သော ၂၀၁၈ ခုနှစ်၊ ဧပြီလ မှ စက်တင်ဘာလအထိ (၆)လပတ်အတွက် ပြည်ထောင်စုမှကောက်ခံသည့် အခွန်အကောက်များကောက်ခံရန် လျာထားချက်အပေါ် အကောင်အထည်ဖော် ဆောင်ရွက်နိုင်ခဲ့တဲ့ အခြေအနေနှင့်စပ်လျဉ်းပြီး ပြည်ထောင်စုအစိုးရအဖွဲ့ကိုယ်စား ကျွန်တော် စီမံကိန်းနှင့် ဘဏ္ဍာရေးဝန်ကြီးဌာန၊ ဒုတိယဝန်ကြီး ဦးမောင်မောင်ဝင်းက ပြည်ထောင်စုလွှတ်တော်သို့ ရှင်းလင်းတင်ပြ သွားမှာဖြစ်ပါတယ်။ Power Point အသုံးပြုခွင့်ပေးပါရန် ပန်ကြားအပ်ပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလအထိ (၆)လအတွက် ၂၀၁၈ ခုနှစ်၊ ပြည်ထောင်စု၏ အခွန် အကောက်ဥပဒေဇယား(၁)အရ ပြည်ထောင်စုဝန်ကြီးဌာန၊ အဖွဲ့အစည်းများမှ တာဝန်ယူကောက်ခံရမည့် အခွန်အကောက် (၂၁)မျိုးမှ ကောက်ခံရန် မူလခန့်မှန်းခြေလျာထားချက်မှာ ကျပ် ၂,၇၉၁.၈၉ရ ဘီလီယံ ဖြစ်ပြီး ကောက်ခံရရှိမှုမှာ ကျပ် ၃,၄၂၄.၁၅၅ ဘီလီယံဖြစ်သဖြင့် လျာထားချက်အပေါ် အကောင်အထည်ဖော် နိုင်မှုမှာ ၁၂၂.၆၅ ရာခိုင်နှုန်းဖြစ်ကြောင်း ပထမဦးစွာ တင်ပြအပ်ပါတယ်။ ယခင်နှစ် အလားတူကာလ အခွန်ကောက်ခံရရှိမှုဖြင့် နှိုင်းယှဉ်ပါက ကျပ် ၃၄၅,၃၅၆ ဘီလီယံ ပိုမိုကောက်ခံရရှိခဲ့ပါတယ်။ နာယကကြီးခင်ဗျာ။ အခွန်ဖွဲ့စည်းပုံ (Tax Structure) အရ ကဏ္ဍအလိုက် အခွန်ကောက်ခံရရှိမှု အခြေအနေကို တင်ပြရမယ်ဆိုရင် (က) ပြည်တွင်းထွက်ကုန်နှင့် ပြည်သူပြည်သားများ သုံးစွဲမှုအပေါ်မှာ ကောက်ခံတဲ့ အခွန်အကောက်အနေဖြင့် ကျပ် ၁,၇၂၂.၉၈၉ ဘီလီယံ (ရာခိုင်နှုန်းအားဖြင့် ၁၃၅.၇၄ ရာခိုင်နှုန်း) ပါဝင်ပါတယ်။ (ခ) ဝင်ငွေနှင့်ပိုင်ဆိုင်မှုအပေါ်တွင် ကောက်ခံသည့် အခွန်အကောက် ကျပ် ၉၅၁.၀၀၀ ဘီလီယံ (ရာခိုင်နှုန်းအားဖြင့် ၁၁၀.၁ရ ရာခိုင်နှုန်း) ဖြစ်ပါတယ်။ (ဂ) အကောက်ခွန် ကျပ် ၂၆၅.၆၉ရ ဘီလီယံဖြစ်ပြီး တော့ ရာခိုင်နှုန်းအားဖြင့် ၁၀၈.၄၅ ရာခိုင်နှုန်း ဖြစ်ပါတယ်။ (ဃ) နိုင်ငံပိုင်သယံဇာတများ ထုတ်ယူသုံးစွဲမှု အပေါ်တွင်ကောက်ခံသည့် အခွန်အကောက်အနေဖြင့် ကျပ် ၄၈၄.၄၆၈ ဘီလီယံ ဖြစ်ပြီးတော့ ရာခိုင်နှုန်း အားဖြင့် ၁၁၆.၉၁ ရာခိုင်နှုန်းတို့ဖြစ်ပါတယ်။ နာယကကြီးခင်ဗျာ။ အခွန်အကောက်ရငွေများကို ဝန်ကြီးဌာနအလိုက် ရှင်းလင်းတင်ပြရမည် ဆိုပါက အခွန် အကောက် ၂၂ မျိုးမှာ လျာထားချက် ပြည့်မီကျော်လွန်အောင် ကောက်ခံနိုင်ခဲ့တဲ့ အခွန် ၁၅ မျိုး၊ လျာထားချက်အောက် လျော့နည်းကောက်ခံရရှိတဲ့ အခွန် ၆ မျိုး၊ လျာထားချက်မရှိသော်လည်း ကောက်ခံရရှိခဲ့တဲ့ အခွန် ၁ မျိုး တို့ပါဝင်တာကို တွေ့ရပါတယ်။ လျာထားချက် ပြည့်မီကျော်လွန်အောင် ကောက်ခံနိုင်တဲ့အခွန် ၁၅ မျိုးက စီမံကိန်းနှင့်ဘဏ္ဍာရေး ဝန်ကြီးဌာနမှ ကောက်ခံသည့် ကုန်သွယ်လုပ်ငန်းခွန်၊ မြန်မာနိုင်ငံအောင်ဘာလေသိန်းဆုခွန်၊ တံဆိပ်ခေါင်းခွန်၊ အထူးကုန်စည်ခွန်၊ ဝင်ငွေခွန်နဲ့ အကောက်ခွန် တို့ဖြစ်ပါတယ်။ ပြည်ထဲရေးဝန်ကြီးဌာနက ကောက်ခံသည့် မြေယာအပေါ်တွင် ကောက်ခံသည့်အခွန်၊ တာတမံခွန်၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီး ဌာနကကောက်ခံသည့် ငါးလုပ်ငန်းဆိုင်ရာ အခွန်အခ၊ ပို့ဆောင်ရေးနှင့် ဆက်သွယ်ရေးဝန်ကြီးဌာနက ကောက်ခံသည့် မော်တော်ယာဉ်၊ ယာဉ်မောင်းလိုင်စင်၊ လုပ်ငန်းလိုင်စင်ဆိုင်ရာအခငွေများ၊ ဆက်သွယ်ရေး ဝန်ဆောင်မှုလုပ်ငန်း လုပ်ကိုင်ခြင်းကြောင့် ကောက်ခံသည့်အခွန်အခ၊ သယံဇာတနှင့် သဘာဝပတ်ဝန်းကျင် ထိန်းသိမ်းရေးဝန်ကြီးဌာနက ကောက်ခံသည့် ဓာတ်သတ္တုခွန်နှင့် ရတနာခွန်၊ မုတ်ကောင်ဝတ်ဆံသွင်း အခွန် လျှပ်စစ်နှင့် စွမ်းအင်ဝန်ကြီးဌာနက ကောက်ခံသည့် ရေနံနှင့် သဘာဝဓာတ်ငွေ့ ထုတ်ယူသည့်အတွက် ကောက်ခံသည့်အခွန်၊ ဟိုတယ်နှင့် ခရီးသွားလာရေးဝန်ကြီးဌာနကကောက်ခံသည့် ခရီးလှည့်လည်ရေးလိုင်စင်၊ ဟိုတယ်နှင့် တည်းခိုရိပ်သာလိုင်စင်၊ ခရီးသွားလာသူများ ပို့ဆောင်ရေးလိုင်စင်၊ ဧည့်လမ်းညွှန်လုပ်ငန်း လိုင်စင်များအတွက် လိုင်စင်ကြေးတို့ ဖြစ်ပါတယ်။ လျာထားချက်မှာ ပါဝင်ခြင်းမရှိခဲ့သော်လည်းပဲ ၂၀၁၈ ခုနှစ်၊ အခွန်အကောက်ဥပဒေပြဋ္ဌာန်းပြီး နောက် စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနက အခန်ရငွေအဖြစ် သတ်မှတ်ပြီးတာ ကောက်ခံသည့် မြေလွတ်၊ မြေလပ်နှင့်မြေရိုင်းများ လုပ်ပိုင်ခွင့် အသုံးပြုခွင့်ရရှိသူများထံမှ ကောက်ခံရရှိသည့် အခွန်မှာ ကျပ် ၄၃၂.၄၄၂ သန်း ဖြစ်ပါတယ်။ လျာထားချက်အောက် လျော့နည်းကောက်ခံရရှိခဲ့တဲ့ အခွန် (၆)မျိုးမှာ ပြည်ထဲရေးဝန်ကြီးဌာနက ကောက်ခံသည့် ယစ်မျိုးခွန်၊ (၂) ဓာတ်သတ္တုပစ္စည်းများ ထုတ်ယူသည့်အတွက် ကောက်ခံသည့်အခွန်၊ သယံဇာတနှင့် သဘာဝပတ်ဝန်းကျင်ထိန်းသိမ်းရေး ဝန်ကြီးဌာနကကောက်ခံသည့် သစ်တောများမှ ပစ္စည်းများ ထုတ်ယူသည့်အတွက် ကောက်ခံသည့် သစ်တောခွန်၊ လျှပ်စစ်နှင့် စွမ်းအင်ဝန်ကြီးဌာနမှ ကောက်ခံသည့် ရေအားအရင်းအမြစ်မှ လျှပ်စစ်ဓာတ်အားထုတ်ယူသည့်အတွက် အခမဲ့ရရှိသည့် ဓာတ်အားခ၊ စီးပွားရေးနှင့် ကူးသန်းရောင်းဝယ်ရေးဝန်ကြီးဌာနမှကောက်ခံသည့် သွင်းကုန်အတွက် လိုင်စင်ခများ၊ နေပြည်တော် ကောင်စီမှကောက်ခံသည့် ရေခွန်တို့ဖြစ်ပါတယ်။ အခွန်အကောက် ၂၂ မျိုးကို ပြည်ထောင်စုဝန်ကြီးဌာန ၈ ခုနှင့် နေပြည်တော်ကောင်စီတို့က ကောက်ခံ ခဲ့ပြီးတော့ စီမံကိန်းနှင့် ဘဏ္ဍာရေးဝန်ကြီးဌာနက တာဝန်ယူကောက်ခံတဲ့ အခွန် ၆ မျိုးအတွက် အခွန် ကောက်ခံရန် လျာထားချက် ကျပ် ၂,၂၉၉.၉၃၈ ဘီလီယံနဲ့ ကောက်ခံရရှိမှု ကျပ် ၂,၈၂၁.၇၉၉ ဘီလီယံ၊ အကောင်အထည်ဖော်နိုင်မှု ၁၂၂.၆၉ ရာခိုင်နှုန်း ဖြစ်ပါတယ်။ အခွန်ကောက်ခံရရှိမှုအပေါ် ပါဝင်မှုအချိုး ကတော့ ၈၂.၄၀ ရာခိုင်နှုန်း ဖြစ်ပါတယ်။ အခြားပြည်ထောင်စုဝန်ကြီးဌာန ရ ခုနဲ့ နေပြည်တော်ကောင်စီက တာဝန်ယူကောက်ခံတဲ့ အခွန် ၁၅ မျိုးအတွက် လျာထားချက် ကျပ် ၄၉၁.၉၅၉ ဘီလီယံမှာ ကောက်ခံရရှိမှု ကျပ် ၆၀၂.၃၅၅ ဘီလီယံ ဖြစ်တဲ့အတွက်ကြောင့် အကောင်အထည်ဖော်နိုင်မှု ၁၂၂.၄၄ ရာခိုင်နှုန်း ဖြစ်ပါ ကြောင်းတင်ပြအပ်ပါတယ်။ လေးစားအပ်ပါသော နာယကကြီးခင်ဗျာ။ ဲ့ညှာသောအားဖြင့် ၂၀၁၈ ခုနှစ်၊ ဧပြီလမှ စက်တင်ဘာလအထိ (၆)လအတွက် ကောက်ခံရန် သတ်မှတ်လျာထားချက်ကို ပြည့်မီကျော်လွန်အောင် ကောက်ခံနိုင်ခဲ့တဲ့ အခွန်အကောက်များနဲ့ စပ်လျဉ်းပြီးတော့ အစီရင်ခံစာမှာ တင်ပြထားပြီးဖြစ်ပါသဖြင့် ရှင်းလင်းတင်ပြခြင်း မပြုတော့ဘဲနဲ့ လျာထားချက်အောက် လျော့နည်းကောက်ခံရရှိခဲ့တဲ့ အခွန်တစ်ရပ်ချင်းစီ ကိုသာ ရှင်းလင်းတင်ပြခွင့်ပြုပါရန် ပန်ကြားအပ်ပါတယ်။ ပြည်ထဲရေးဝန်ကြီးဌာန၊ အထွေထွေအုပ်ချုပ်ရေးဦးစီးဌာနက ကောက်ခံတဲ့ ယစ်မျိုးခွန်ဖြစ်ပါတယ်။ လျာထားချက် ကျပ် ၆၂၆.၈၄၃ သန်း၊ ကောက်ခံရရှိမှု ကျပ် ၅၇၅.၃၃၅ သန်း၊ အကောင်အထည်ဖော်နိုင်မှု ၉၁.၇၈ ရာခိုင်နှုန်း ဖြစ်ပါတယ်။ လျာထားချက်အောက် လျော့နည်းရခြင်းမှာ ယစ်မျိုးလိုင်စင် အခွန်နှုန်းထားများကို မူလသတ်မှတ် လိုင်စင်နှုန်းထားရဲ့ တစ်ဝက်ကောက်ခံရမည်ဖြစ်ပြီးတော့ မြို့နယ်များမှ အခွန် ခန့်မှန်းခြေစာရင်း ရေးဆွဲ တင်ပြရာတွင် အမှန်တကယ် ကောက်ခံရမည့်ငွေထက်များ၍ ခန့်မှန်းလျာထားခဲ့သည့် အတွက်ကြောင့် လျော့နည်းရခြင်းဖြစ်သည်ကို တွေ့ရပါတယ်။ စီးပွားရေးနဲ့ကူးသန်းရောင်းဝယ်ရေးဝန်ကြီးဌာန၊ ကုန်သွယ်ရေးဦးစီးဌာနကကောက်ခံတဲ့ သွင်းကုန် အတွက် လိုင်စင်ခများ လျာထားချက် ကျပ် ၃ ဘီလီယံ၊ ကောက်ခံရရှိမှု ကျပ် ၂.၂၈၃ ဘီလီယံ၊ အကောင် အထည်ဖော်နိုင်မှု ၇၆.၁၃ ရာခိုင်နှုန်း ဖြစ်ပါတယ်။ လျာထားချက်အောက် လျော့နည်းရခြင်း အကြောင်း ရင်းမှာ ကုန်ပစ္စည်းအမယ်အချို့အတွက် လိုင်စင်ကင်းလွတ်ခွင့် ခွင့်ပြုချက်တို့ရှိခဲ့ပြီး မော်တော်ယာဉ်ပါမစ် လုပ်ငန်းများ လျော့နည်းဆောင်ရွက်ခြင်းကြောင့် လျော့နည်းရခြင်း ဖြစ်ပါတယ်။ သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီးဌာန၊ သစ်တောဦးစီးဌာနက ကောက်ခံတဲ့ သစ်တောများမှပစ္စည်းများထုတ်ယူသည့်အတွက် ကောက်ခံတဲ့ သစ်တောခွန်အတွက် လျာထားချက် ကျပ် ၂.၆၀၅ ဘီလီယံမှာ ကောက်ခံရရှိမှု ကျပ် ၂.၂၁၄ ဘီလီယံဖြစ်ပြီးတော့ အကောင်အထည်ဖော်နိုင်မှု ၈၄.၉၆ ရာခိုင်နှုန်းဖြစ်ပါတယ်။ လျာထားချက်အောက် လျော့နည်းရခြင်းမှာ ကျွန်းနှင့် သစ်မာများ လေလံတင် ရောင်းချရာတွင် လျော့နည်းရရှိခဲ့ပြီးတော့ နေပြည်တော်ကောင်စီနယ်မြေက အခြားအသေးအဖွဲ အခွန်ရငွေ မှာလည်း လျော့နည်းရရှိခဲ့တဲ့အတွက်ကြောင့် လျော့နည်းရခြင်း ဖြစ်ပါတယ်။ ပြည်ထဲရေးဝန်ကြီးဌာန၊ အထွေထွေအုပ်ချုပ်ရေးဦးစီးဌာနက ကောက်ခံတဲ့ ဓာတ်သတ္တု ပစ္စည်းများ ထုတ်ယူတဲ့အတွက် ကောက်ခံတဲ့အခွန် လျာထားချက် ကျပ် ၃၅.၂ သန်း၊ ကောက်ခံရရှိမှု ကျပ် ၃၁.၅၁၂ သန်း၊ အကောင်အထည်ဖော်နိုင်မှု ၈၉.၅၂ ရာခိုင်နှုန်းဖြစ်ပါတယ်။ လျာထားချက်အောက် လျော့နည်းရခြင်းဟာ ဓာတ်သတ္တုပစ္စည်းများ ထုတ်ယူတဲ့အတွက် ကောက်ခံတဲ့အခွန်သည် မမျှော်မှန်းနိုင်တဲ့ပစ္စည်းများအပေါ်တွင် ကောက်ခံရသည့် အခွန်ဖြစ်ပြီး သက်တမ်းတိုး လာရောက်လျှောက်ထားမှုမရှိခြင်းနှင့် လိုင်စင်အသစ်များ လျှောက်ထားမှုမရှိခြင်းတို့ကြောင့် လျော့နည်းရခြင်း ဖြစ်ပါတယ်။ လျှပ်စစ်နှင့် စွမ်းအင်ဝန်ကြီးဌာန၊ လျှပ်စစ်စွမ်းအားစီမံရေးဦးစီးဌာနကကောက်ခံတဲ့ ရေအား အရင်းအမြစ်က လျှပ်စစ်ဓာတ်အားထုတ်ယူတဲ့အတွက် အခမဲ့ရရှိတဲ့ဓာတ်အားခအတွက် လျာထားချက် ၆.၁၀၁ ဘီလီယံမှာ ကောက်ခံရရှိမှု ကျပ် ၅.၅၈၃ ဘီလီယံ၊ အကောင်အထည်ဖော်နိုင်မှု ၉၁.၅၁ ရာခိုင်နှုန်း ဖြစ်ပါတယ်။ လျာထားချက်အောက်လျော့နည်းရခြင်းဟာ ရေအားလျှပ်စစ်ဓာတ်အားပေးစက်ရုံများရဲ့ သဘောသဘာဝအရ ရာသီဥတု(Climate)ပေါ်မှာ အခြေခံပြီးတော့ ဓာတ်အားထုတ်လုပ်ခြင်းဖြစ်တဲ့အတွက် တစ်နှစ်ထက်တစ်နှစ် ဓာတ်အားထုတ်လုပ်မှုယူနစ်များ မတူညီသည့်အတွက်ကြောင့် လျော့နည်းရခြင်းဖြစ်ပါတယ်။ နေပြည်တော်ကောင်စီကကောက်ခံတဲ့ ရေခွန်အတွက် လျာထားချက် ၄၅.၈၂၄ သန်း၊ ကောက်ခံရရှိမှု ၄၀.၄၅ရ သန်း၊ အကောင်အထည်ဖော်နိုင်မှု ၈၈.၂၉ ရာခိုင်နှုန်း ဖြစ်ပါတယ်။ လျာထားချက်အောက် လျော့နည်းရခြင်းဟာ နှစ်ဟောင်းကြွေးကျန်များ ကောက်ခံရခြင်းဖြစ်တဲ့အတွက်ကြောင့် တောင်သူများသည် ယခင်နှစ်များက ရေမရရှိမှုအကြောင်းပြချက်များနှင့် ရေခွန်ပြေစာများတွင် ပြည့်စုံစွာ ရေးသွင်းဖော်ပြ ထားမှုမရှိခြင်း၊ မိုးအဆက်မပြတ်ရွာသွန်းမှုကြောင့် ကောက်ခံရန်ခက်ခဲခြင်းတို့ကြောင့် လျော့နည်းရခြင်း ဖြစ်ပါတယ်။ လေးစားအပ်ပါသော နာယကကြီးနှင့် လွှတ်တော်ကိုယ်စားလှယ်များခင်ဗျာ။ နိုင်ငံတော်အနေဖြင့် ရေရှည်မှာ နိုင်ငံတော်အစိုးရရဲ့ အသုံးစရိတ်များကို အခွန်အရပ်ရပ်ကောက်ခံရရှိမှု ရငွေများဖြင့် အဓိက ထားပြီးတော့ သုံးစွဲသွားရမှာဖြစ်ပါတယ်။ မြန်မာနိုင်ငံရဲ့ အခွန်အကောက်ရငွေနဲ့ ဂျီဒီပီအချိုး (Tax to GDP Ratio)ဟာ ရ ရာခိုင်နှုန်းကျော်သာ ရှိနေတဲ့အတွက်ကြောင့် နိမ့်ကျနေဆဲဖြစ်ပါတယ်။ ရသင့်ရထိုက်တဲ့ အခွန်အကောက်များ တိုးတက်ကောက်ခံရရှိရေးကို ကျွန်တော်တို့ ဆက်လက်ကြိုးပမ်း ဆောင်ရွက်ကြရမှာ ဖြစ်ပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလအထိ (၆)လအတွက် အခွန်အကောက် ၂၁ မျိုးထံက ကောက်ခံရန်လျာထားချက် ၂,၇၉၁.၈၉ရ ဘီလီယံ၊ ပြည်တွင်းအခွန်များဦးစီးဌာနက တာဝန်ယူကောက်ခံ ရမယ့် အခွန်အကောက် ၅ မျိုး ထံမှ ကောက်ခံရန်လျာထားချက် ကျပ် ၂,၀၅၄.၉၃၈ ဘီလီယံ ဖြစ်တဲ့အတွက် ကြောင့် ပြည်တွင်းအခွန်များဦးစီးဌာနအနေနဲ့ စုစုပေါင်းကောက်ခံရမယ့် အခွန်အကောက်များရဲ့ ၇၃.၆၀ ရာခိုင် နှုန်းခန့်ကို တာဝန်ယူကောက်ခံပေးနေရတာ ဖြစ်ပါတယ်။ ယင်းအခွန်ကောက်ခံရရှိမှုမှာ ကြိုတင်ခွန်များ၊ စည်းကြပ်ကောက်ခံသည့်အခွန်နှင့် အခွန်ကြွေးကျန်များလည်းပါဝင်ပြီးတော့ ယခုနှစ်မှာ အခွန်ကြွေးကျန် ကောက်ခံရရှိမှုအနေနဲ့ ကျပ် ၂၁.၈၆၅ ဘီလီယံ ပါဝင်ပါတယ်။ လေးစားအပ်ပါသော နာယကကြီးနဲ့ လွှတ်တော်ကိုယ်စားလှယ်များခင်ဗျာ။ သို့ဖြစ်ပါ၍ ၂၀၁၈ ခုနှစ်၊ ဧပြီလမှ စက်တင်ဘာလအထိ (၆)လ အမှန်ကောက်ခံရရှိမှု အခြေအနေများကို သိရှိနိုင်ပါရန်နှင့် လာမည့် ဘဏ္ဍာရေးနှစ် ၂၀၁၈-၂၀၁၉ တွင်လည်း ရည်မှန်းချက်ပြည့်မီစေရန် ကြိုးပမ်းဆောင်ရွက်လျက်ရှိပါကြောင်း တင်ပြအပ်ပါတယ်။ အစီရင်ခံစာအပေါ်မှာ သုံးသပ်ဆွေးနွေး၍ အတည်ပြုပေးနိုင်ပါရန် နာယကကြီးမှတစ်ဆင့် လေးစားစွာ တင်ပြအပ်ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အထက်ပါကိစ္စနဲ့စပ်လျဉ်းပြီး ပြည်သူ့ ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ ဖတ်ကြားတင်ပြ ခြင်းနဲ့ ဆွေးနွေးခြင်းတို့ကို ဆက်လက်ဆောင်ရွက်ရန်ရှိကြောင်း ကြေညာပါတယ်။</speech>
<title>ပြည်ထောင်စုအစိုးရအဖွဲ့မှ ပေးပို့သော ၂၀၁၈ ခုနှစ်၊ ဧပြီလမှ စက်တင်ဘာလအထိ (၆) လ အမျိုးသားစီမံကိန်း အစီရင်ခံစာနှင့်စပ်လျဉ်း၍ စီမံကိန်းနှင့်ဘဏ္ဍာရေးဝန်ကြီးဌာနက လွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၁၄) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၈ ခုနှစ်၊ ဧပြီလမှ စက်တင်ဘာလ အထိ (၆) လ အမျိုးသားစီမံကိန်း အစီရင်ခံစာကို ပြည်ထောင်စုအစိုးရအဖွဲ့ရုံးရဲ့ ၂၈-၁၂-၂၀၁၈ ရက်စွဲပါစာအမှတ်၊ ၁၉၅၇၄-အစီရင်ခံစာအဖရ(၂၀၁၈)ဖြင့် ပြည်ထောင်စုလွှတ်တော်သို့ ပေးပို့ထားပါတယ်။ အထက်ပါအစီရင်ခံစာနဲ့ စပ်လျဉ်းပြီး စီမံကိန်းနှင့် ဘဏ္ဍာရေးဝန်ကြီးဌာနက လွှတ်တော်သို့ ရှင်းလင်း တင်ပြဖို့ ဖြစ်ပါတယ်။ ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)။ လေးစားအပ်ပါသော ပြည်ထောင်စုလွှတ်တော် နာယက၊ အမျိုးသားလွှတ်တော် ဥက္ကဋ္ဌကြီးနှင့်တကွ လွှတ်တော်ကိုယ်စားလှယ်များ အားလုံးပဲ ကိုယ်စိတ်နှစ်ဖြာ ကျန်းမာချမ်းသာကြပါစေကြောင်း ဆုမွန်ကောင်းတောင်းအပ်ပါတယ်။ ပြည်ထောင်စုအစိုးရအဖွဲ့ ကပေးပို့တဲ့ ၂၀၁၈ ခုနှစ်၊ ဧပြီလမှ စက်တင်ဘာလအထိ (၆)လ အမျိုးသား စီမံကိန်းအစီရင်ခံစာနှင့်စပ်လျဉ်းပြီး ပြည်ထောင်စုအစိုးရအဖွဲ့ကိုယ်စား စီမံကိန်းနှင့် ဘဏ္ဍာရေးဝန်ကြီးဌာန ဒုတိယဝန်ကြီး ကျွန်တော်မောင်မောင်ဝင်းက ပြည်ထောင်စုလွှတ်တော်သို့ ရှင်းလင်းတင်ပြမှာဖြစ်ပါတယ်။ PowerPoint အသုံးပြုခွင့်ပြုပါရန် တင်ပြအပ်ပါတယ်။ နာယကကြီးခင်ဗျာ။ ၂၀၁၈ ခုနှစ်၊ ဧပြီလက စက်တင်ဘာလအထိ (၆)လ အမျိုးသားစီမံကိန်း အစီရင်ခံစာကို တင်ပြပါအတိုင်း အခန်း (၇) ခန်းနဲ့ ကျွန်တော်တို့ ခွဲခြားပြီးတော့ တင်ပြထားပါတယ်။ ပထမဦးစွာ ကမ္ဘာ့စီးပွားရေးအခြေအနေနဲ့ အာဆီယံနိုင်ငံအချို့ရဲ့ စီးပွားရေးအခြေအနေများကို ကောက်နှုတ် တင်ပြရမယ်ဆိုပါက အပြည်ပြည်ဆိုင်ရာ ငွေကြေးရန်ပုံငွေအဖွဲ့ (IMF) ၏ ၂၀၁၈ ခုနှစ်၊ အောက်တိုဘာလ မှာထုတ်ပြန်တဲ့ World Economic Outlook October 2018 မှာ ၂၀၁၈ ခုနှစ်အတွင်း ကမ္ဘာ့စီးပွားရေး တိုးတက်မှုကို ၃.ရ ရာခိုင်နှုန်း တိုးတက်မယ်လို့ ခန့်မှန်းထားပါတယ်။ ထွန်းသစ်စဈေးကွက်နဲ့ ဖွံ့ဖြိုးဆဲ နိုင်ငံများရဲ့ စီးပွားရေးတည်ငြိမ်မှုရှိနေခြင်း၊ အိန္ဒိယနိုင်ငံရဲ့ ဝယ်လိုအား မြင့်တက်နေခြင်း၊ တရုတ် နိုင်ငံရဲ့ ဒုတိယသုံးလပတ်အတွင်း ပိုင်ဆိုင်ပစ္စည်းများဆိုင်ရာ မူဝါဒများတင်းကြပ်မှု၊ အာဖရိက-ဆာဟာရ ဒေသခွဲ နိုင်ငံများတွင် ရေနံဈေးနှုန်းမြင့်တက်မှုနဲ့ လက်တင်အမေရိကနိုင်ငံများရဲ့ စီးပွားရေး ပြန်လည် ကောင်းမွန် လာမှုတို့ကြောင့် ၃.ရ ရာခိုင်နှုန်း တိုးတက်မယ်ဖြစ်ကြောင်း ခန့်မှန်းဖော်ပြခြင်းဖြစ်ပါတယ်။ အာဆီယံဒေသတွင်းနိုင်ငံများမှာ ပို့ကုန်တိုးတက်မှု အတန်အသင့်ရှိလာခြင်း၊ ပြည်တွင်းဝယ်လိုအား လျော့နည်းခြင်း၊ ငွေကြေးဖောင်းပွမှုနှုန်းမြင့်မားခြင်း၊ လယ်ယာကဏ္ဍအခြေအနေ အားနည်းခြင်းနဲ့ ငွေပေး ငွေယူရှင်းတမ်းအခြေအနေ ကောင်းမွန်မှုမရှိခြင်း စတဲ့အချက်များကြောင့် ၂၀၁၈ ခုနှစ်မှာတော့ အာဆီယံ နိုင်ငံများရဲ့ စီးပွားရေးတိုးတက်မှုနှုန်းဟာ ၅.၁ ရာခိုင်နှုန်းသာရရှိမယ်လို့ Asian Development Outlook und 1 on OS မြန်မာနိုင်ငံအနေနဲ့ ၂၀၁၈ ခုနှစ်၊ ဧပြီလမှ စက်တင်ဘာလ အထိ (၆)လ အမျိုးသားစီမံကိန်းမှာ စုစုပေါင်းပြည်တွင်းထုတ်လုပ်မှုနှင့် ဝန်ဆောင်မှုတန်ဖိုး(GDP)ကို နှစ်အလိုက်ဈေးနှုန်းအရ ကျပ်သန်းပေါင်း ၃၂,၈၇၃,၂၀၂.၅ သန်း (ကျပ်သန်းပေါင်း သုံးဆယ့်နှစ်သန်း ရှစ်သိန်းခုနှစ်သောင်းသုံးထောင့်နှစ်ရာ့နှစ် ဒဿမငါး)နှင့် ၇.၂ ရာခိုင်နှုန်း တိုးတက်ရန် ရည်မှန်းခဲ့ပါတယ်။ ရရှိမှုကတော့ ကျပ်သန်းပေါင်း ၃၂,၅၂၂,၈၁၈.၁ သန်း (ကျပ်သန်းပေါင်း သုံးဆယ့်နှစ်သန်း ငါးသိန်းနှစ်သောင်း နှစ်ထောင့်ရှစ်ရာတစ်ဆယ့်ရှစ်ဒဿမတစ်) ရရှိခဲ့တဲ့အတွက်ကြောင့် စီမံကိန်းရည်မှန်းချက်အပေါ်မှာ ၉၈.၉ ရာခိုင်နှုန်း အကောင်အထည်ဖော်နိုင်ခဲ့ပြီး ပုံမှန်ဈေးနှုန်းအရ ၆.၅ ရာခိုင်နှုန်း တိုးတက်ခဲ့ပါတယ်။ အဓိကအားဖြင့် အဆိုပါကာလအတွင်း လယ်ယာ ကဏ္ဍ သီးနှံအချို့ထွက်ရှိမှုနဲ့ ကမ်းလွန်ရေနံစိမ်းနှင့် သဘာဝ ဓာတ်ငွေ့ထုတ်လုပ်မှု လျော့ကျခဲ့ခြင်းကြောင့် ဖြစ်ပါသည်။ ၂၀၁၈ ခုနှစ်၊ ဧပြီလက စက်တင်ဘာလအထိ(၆)လမှာ ကဏ္ဍများမှာ သားငါးကဏ္ဍ၊ သစ်တော ကဏ္ဍ၊ သတ္တုနှင့် တွင်းထွက်ပစ္စည်းကဏ္ဍ၊ ဆောက်လုပ်မှုကဏ္ဍ၊ ငွေရေးကြေးရေးကဏ္ဍ၊ လူမှုရေးနှင့် စီမံခန့်ခွဲရေးကဏ္ဍနှင့် အခြားဝန်ဆောင်မှုကဏ္ဍများမှာ ရည်မှန်းထားတဲ့အတိုင်း အပြည့်အဝ အကောင် အထည် ဖော်နိုင်ခဲ့ပါတယ်။ စီးပွားရေးဖွဲ့စည်းမှုပုံသဏ္ဌာန်နဲ့ပတ်သက်ပြီး ၂၀၁၆ ခုနှစ်၊ ၂၀၁ရ ခုနှစ်၊ ၂၀၁၈ ခုနှစ် တို့မှာ လယ်ယာ ကဏ္ဍကြီးအနေနဲ့ ၂၃.၃ ရာခိုင်နှုန်း၊ ၂၁.ရ ရာခိုင်နှုန်း၊ ၂၀.၅ ရာခိုင်နှုန်း အသီးသီး ပြောင်းလဲ ဖြစ်ပေါ်ခဲ့ ပါတယ်။ စက်မှုကဏ္ဍကြီးအနေနဲ့ ၃၃.၀ ရာခိုင်နှုန်း၊ ၃၄.၂ ရာခိုင်နှုန်း၊ ၃၅.၁ ရာခိုင်နှုန်းနဲ့ ဝန်ဆောင်မှု ကဏ္ဍကြီးမှာ ၄၃.ရ ရာခိုင်နှုန်း၊ ၄၄.၁ ရာခိုင်နှုန်း၊ ၄၄.၄ ရာခိုင်နှုန်းတို့ အသီးသီးပြောင်းလဲဖြစ်ပေါ်ခဲ့ပါတယ်။ ရင်းနှီးမြှုပ်နှံမှုနဲ့ ပတ်သက်ပြီးတော့ ၂၀၁၈ ခုနှစ်၊ ဧပြီလက စက်တင်ဘာလအထိ (၆)လ အမျိုးသား စီမံကိန်းမှာ နိုင်ငံပိုင်အခန်းရင်းနှီးမြှုပ်နှံမှုကို ပြည်ထောင်စုဝန်ကြီးဌာနများနဲ့ တိုင်းဒေသကြီး/ ပြည်နယ် တို့မှ ကျပ် ၂,၈၈၄,၁၁၃.၆ သန်း (ကျပ်နှစ်သန်းရှစ်သိန်းရှစ်သောင်းလေးထောင့်တစ်ရာတစ်ဆယ့်သုံးဒဿမ ခြောက်) သန်းပေါင်းကို ရင်းနှီးမြှုပ်နှံရန် လျာထားခဲ့ရာမှာ ကျပ်သန်းပေါင်း ၂.၂၇၉,၆၄၉.၄ (ကျပ်နှစ်သန်း နှစ်သိန်းခုနစ်သောင်းကိုးထောင့်ခြောက်ရာလေးဆယ့်ကိုးဒဿမလေး) ရင်းနှီးမြှုပ်နှံနိုင်ခဲ့တဲ့ အတွက်ကြောင့် ၇၉.၀၄ ရာခိုင်နှုန်းသာ အကောင်အထည်ဖော်နိုင်ခဲ့ပါတယ်။ နိုင်ငံခြားရင်းနှီးမြှုပ်နှံမှု နှင့်ပတ်သက်ပြီးတော့ ၂၀၁၈ ခုနှစ်၊ ဧပြီလက စက်တင်ဘာလထိ (၆)လ စာရင်းအရ အထူးစီးပွားရေးဇုန်အပါအဝင် နိုင်ငံခြားရင်းနှီးမြှုပ်နှံမှု အမေရိကန်ဒေါ်လာ ၁,၉၄၄.၃ သန်း ခွင့်ပြုခဲ့ပါတယ်။ ဘဏ်မှာ ပြည်သူတို့ရဲ့ စုဆောင်းငွေနဲ့ပတ်သက်ပြီးတော့ နိုင်ငံပိုင်ဘဏ်များနဲ့ ပုဂ္ဂလိကဘဏ် များမှာ ပြည်သူတို့ရဲ့ စုဆောင်းမှုများပြားလာကြောင်း တွေ့ရှိရပြီးတော့ ၂၀၁ရ ခုနှစ်၊ စက်တင်ဘာလ ကုန်မှာ ကျပ် ၃၁,၂၉၆,၇၂၁ သန်း (ကျပ်သန်းပေါင်းသုံးဆယ့်တစ်သန်း နှစ်သိန်းကိုးသောင်းခြောက်ထောင့် ခုနှစ်ရာနှစ်ဆယ့်တစ်သန်း) စုဆောင်းခဲ့တဲ့ အခြေအနေကနေပြီးတော့ ၂၀၁၈ ခုနှစ်၊ ဇူလိုင်လကုန်မှာ ကျပ်သန်းပေါင်း ၃၅,၄၀၃,၁၀ရ သန်း (ကျပ်သန်းပေါင်းသုံးဆယ့်ငါးသန်း လေးသိန်း သုံးထောင့်တစ်ရာ ခုနစ်သန်း) စုဆောင်းခဲ့သည်ကို တွေ့ရှိရပါတယ်။ နိုင်ငံခြားငွေလဲလှယ်နှုန်းနဲ့ပတ်သက်ပြီးတော့ အမေရိကန် တစ်ဒေါ်လာနှင့် မြန်မာကျပ်ငွေလဲလှယ်နှုန်းမှာ ၂၀၁၈ ခုနှစ်၊ ဧပြီလမှာ ၁,၃၄၀ ကျပ် သာရှိခဲ့ရာက စက်တင်ဘာလကုန်မှာ ၁,၅၆၀ ကျပ်အထိ ဆက်တိုက် မြင့်မားခဲ့ပါတယ်။ အမေရိကန်ဒေါ်လာတန်ဖိုး မြင့်တက်ခဲ့တဲ့အတွက်ကြောင့် နိုင်ငံအများစုမှာလည်း ငွေကြေးတန်ဖိုးများဟာ အနည်းနဲ့အများ ကျဆင်းခဲ့ပါတယ်။ မြန်မာနိုင်ငံအနေဖြင့် ပြည်ပအကျိုးသက်ရောက်မှု များအပြင် ပြည်တွင်းနိုင်ငံခြားငွေ ဝယ်လိုအား မြင့်တက်ခဲ့ခြင်းကြောင့်လည်း ကျပ်ငွေတန်ဖိုး အခြားနိုင်ငံ များထက် ပိုမိုကျဆင်းခဲ့ပါတယ်။ ငွေကြေးဖောင်းပွမှုနှုန်းနဲ့ ပတ်သက်ပြီးတော့ ပျမ်းမျှငွေကြေးဖောင်းပွမှုနှုန်းဟာ ၂၀၁၆ ခုနှစ်၊ စက်တင်ဘာလမှာ ၉.၁၆ ရာခိုင်နှုန်း၊ ၂၀၁ရ ခုနှစ်၊ စက်တင်ဘာလမှာ ၄.၆၆ ရာခိုင်နှုန်းနဲ့ ၂၀၁၈ ခုနှစ်၊ စက်တင်ဘာလမှာ ၅.၉၄ ရာခိုင်နှုန်းတို့ ဖြစ်ပါကြောင်းတင်ပြအပ်ပါတယ်။ ပို့ကုန်တင်ပို့မှုနှင့်ပတ်သက်၍ ၂၀၁၈ ခုနှစ်၊ ဧပြီလမှ စက်တင်ဘာအထိ လျာထားချက်ရဲ့ ၁၃၁.၆ ရာခိုင်နှုန်း အကောင်အထည်ဖော်နိုင်ခဲ့ ပါတယ်။ အများဆုံးတင်ပို့တဲ့ ကုန်ပစ္စည်းများမှာ ချုပ်ပြီးအထည်။ ရေနံနှင့်သဘာဝဓာတ်ငွေ့၊ သတ္တုနဲ့ သတ္တုရိုင်း၊ ကျောက်စိမ်း၊ ပဲအမျိုးမျိုး၊ ဆန်တို့ဖြစ်ပြီး အများဆုံး တင်ပို့ခဲ့ရတဲ့ နိုင်ငံများကတော့ တရုတ်ပြည်သူ့ သမ္မတနိုင်ငံ၊ ထိုင်းနိုင်ငံ၊ ဂျပန်နိုင်ငံ၊ အမေရိကန်နိုင်ငံနှင့် သွင်းကုန်တင်သွင်းမှုနဲ့ပတ်သက်ပြီး လျာထားချက်ရဲ့ ၁၄၀.၉ ရာခိုင်နှုန်း အကောင်အထည်ဖော် နိုင်ခဲ့ပါတယ်။ အများဆုံး တင်သွင်းတဲ့ ကုန်ပစ္စည်းများမှာ ရေနံထွက်ပစ္စည်းများ၊ စက်နှင့်စက်ပစ္စည်းများ၊ မော်တော်ယာဉ်နှင့် မော်တော်ယာဉ်ပစ္စည်းများ၊ သံနှင့် သံမဏိဆောက်လုပ်ရေးပစ္စည်းများ၊ ချည်ထည်များ၊ ပလပ်စတစ်ကုန်ကြမ်းများ၊ ဆေးဝါးပစ္စည်းနှင့် စားအုန်းဆီတို့ဖြစ်ပြီးတော့ အများဆုံးတင်သွင်းတဲ့ နိုင်ငံ များကတော့ တရုတ်ပြည်သူ့သမ္မတနိုင်ငံ၊ စင်္ကာပူနိုင်ငံ၊ ထိုင်းနိုင်ငံ၊ အိန္ဒိယနိုင်ငံနဲ့ မလေးရှားနိုင်ငံတို့ ဖြစ်ပါတယ်။ နာယကကြီးခင်ဗျား။ ကုန်သွယ်မှုပမာဏအနေနဲ့ ၂၀၁၈ ခုနှစ်၊ ဧပြီလမှစက်တင်ဘာလအထိ အမေရိကန် ဒေါ်လာ ၁၈,၆၇၉.၃ သန်း ကုန်သွယ်နိုင်ခဲ့ပြီးတော့ လျာထားချက်ရဲ့ ၁၃၆.၃ ရာခိုင်နှုန်း အကောင်အထည် ဖော်နိုင်ခဲ့ပါတယ်။ ၂၀၁ရ ခုနှစ်၊ ဧပြီလမှ စက်တင်ဘာအထိ ကုန်သွယ်မှုပမာဏ အမေရိကန်ဒေါ်လာထက် အမေရိကန်ဒေါ်လာ ၂,၃၅၃.၃ သန်း ပိုမို ကုန်သွယ်ခဲ့သည်ကို တွေ့ရှိရပါတယ်။ ကုန်သွယ်မှု ပိုငွေလိုငွေ အနေအထားမှာ ၂၀၁၈ ခုနှစ်၊ ဧပြီလမှ စက်တင်ဘာလတွင် ပို့ကုန်တန်ဖိုး အမေရိကန် ဒေါ်လာ ၈,၈၂၁.၃ သန်းနဲ့ သွင်းကုန်တန်ဖိုး အမေရိကန် ဒေါ်လာ ၉,၈၅၈.၀ သန်း ဆောင်ရွက် နိုင်ခဲ့တဲ့အတွက်ကြောင့် ကုန်သွယ်မှုလိုငွေ အမေရိကန်ဒေါ်လာ ၁,၀၃၆.ရ သန်း ဖြစ်ပေါ်ခဲ့ပါတယ်။ ကုန်သွယ်မှုလိုငွေပမာဏကို ကြည့်ရင် ၂၀၁ရ အလားတူကာလထက် အမေရိကန်ဒေါ်လာ ၈၂၇.၁ သန်း လျော့နည်းသွားတာကို တွေ့ရှိရ ပါတယ်။ မြန်မာနိုင်ငံရဲ့ ကုန်သွယ်ဖက်နိုင်ငံများမှာ ၂၀၁၈ ခုနှစ်၊ ဧပြီလမှ စက်တင်ဘာလအတွင်း ကုန်သွယ်မှု အများဆုံး ကုန်သွယ်ဖက်နိုင်ငံများအဖြစ် တရုတ်ပြည်သူ့သမ္မတနိုင်ငံ၊ ထိုင်းနိုင်ငံ၊ စင်္ကာပူနိုင်ငံ၊ ဂျပန် နိုင်ငံ နှင့်အိန္ဒိယနိုင်ငံတို့ ဖြစ်သည်ကို တွေ့ရပါတယ်။ နာယကကြီးခင်ဗျာ။ ကုန်ပစ္စည်းအုပ်စုအလိုက် ပို့ကုန်များကို တင်ပြလိုပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလမှာ စက်မှုကုန်ချောပစ္စည်း အမေရိကန်ဒေါ်လာ ၂,၉၈၃.၂ သန်း၊ ရေနံနှင့် သဘာဝ ဓာတ်ငွေ့ အမေရိကန်ဒေါ်လာ ၁,၆၄၉.၄ သန်း၊ လယ်ယာထွက်ကုန်ပစ္စည်း အမေရိကန်ဒေါ်လာ ၁,၂၇၈.၈ သန်း၊ သတ္တုတွင်းထွက်ပစ္စည်း အမေရိကန်ဒေါ်လာ ၁,၀၄၉.၂ သန်း၊ ရေထွက်ပစ္စည်း အမေရိကန်ဒေါ်လာ ၂၉၈.၁ သန်း၊ တိရစ္ဆာန်ထွက်ပစ္စည်း အမေရိကန်ဒေါ်လာ ၁၇၈.၃ သန်း၊ သစ်တောထွက်ပစ္စည်း အမေရိကန် ဒေါ်လာ ၉၅.၂ သန်းနှင့် အခြားပစ္စည်း အမေရိကန်ဒေါ်လာ ၁,၂၈၉.၁ သန်း၊ စုစုပေါင်း အမေရိကန် ဒေါ်လာ ၈,၈၂၁.၃ သန်း တင်ပို့ခဲ့ပါတယ်။ ကုန်ပစ္စည်းအုပ်စုအလိုက် သွင်းကုန်များကို တင်ပြရပါက ၂၀၁၈ ခုနှစ်၊ ဧပြီလမှ စက်တင်ဘာလအတွင်း ရင်းနှီးမြှုပ်နှံမှုကုန်ပစ္စည်း အမေရိကန်ဒေါ်လာ ၃,၄၅၄.၅ သန်း တင်သွင်းခဲ့သဖြင့် ၂၀၁ရ ခုနှစ် အလားတူ ကလတက် အထက ၁ တင်လင်ပါတယ်။ အမေရိကန်ဒေါ်လာ ၃,၇၅၇.၄ သန်း တင်သွင်းခဲ့သဖြင့် ၂၀၁ရ ခုနှစ် အလားတူ ကာလထက် အမေရိကန် ဒေါ်လာ ၃၉၃.၉ သန်း ပိုမိုတင်သွင်းခဲ့ပါတယ်။ လူသုံးကုန်ပစ္စည်း အမေရိကန်ဒေါ်လာ ၂,၆၄၆.၁ သန်း တင်သွင်းခဲ့သဖြင့် ၂၀၁ရ ခုနှစ် အလားတူကာလထက် အမေရိကန်ဒေါ်လာ ၂၉၂.၃ သန်း ပိုမိုတင်သွင်း ခဲ့ပြီးတော့ စုစုပေါင်းအမေရိကန်ဒေါ်လာ ၉,၈၅၈.၀ သန်း တင်သွင်းခဲ့ပါတယ်။ ကမ္ဘာလှည့်ခရီးသည်နှင့် သုံးစွဲခဲ့တဲ့နိုင်ငံခြားငွေနဲ့ပတ်သက်၍ ၂၀၁၈ ခုနှစ်၊ ဧပြီလမှ စက်တင်ဘာလမှာ ကမ္ဘာလှည့်ခရီးသည်ဦးရေ ၁,၅၉၄.၅၃၁ (တစ်သန်းငါးသိန်းကိုးသောင်း လေးထောင့် ငါးရာသုံးဆယ့် တစ်ဦး) နဲ့ သုံးစွဲတဲ့ နိုင်ငံခြားငွေအမေရိကန်ဒေါ်လာသန်းပေါင်း ၈၂၅ သန်း သုံးစွဲခဲ့ပါတယ်။ နိုင်ငံတော်ရဲ့ စီးပွားရေးကို အထောက်အပံ့ဖြစ်စေမယ့် စဉ်ဆက်မပြတ်ဖွံ့ဖြိုးတိုးတက်၍ ရေရှည်တည်တံ့ခိုင်မြဲသော ခရီးသွားလုပ်ငန်းကဏ္ဍတစ်ရပ် ပေါ်ထွန်းလာအောင် ဖော်ဆောင်လျက်ရှိပါတယ်။ ကမ္ဘာလှည့်ခရီးသည်များ ခရီးသွားလာမှုလွယ်ကူစေရန် ဖြေလျှော့မှုပေးခြင်း၊ သဘာဝပတ်ဝန်းကျင် ပျက်စီးမှုမရှိစေရေး ထိန်းသိမ်း စောင့်ရှောက်ခြင်း၊ ဒေသခံများရဲ့ ရိုးရာဓလေ့ထုံးစံများကို သိရှိနားလည် လေးစားလိုက်နာရေး ဆောင်ရွက် နိုင်စေရန် လူထုအခြေပြု ခရီးသွားလုပ်ငန်းများကို စနစ်တကျ စီမံဆောင်ရွက်လျက်ရှိပါတယ်။ နာယကကြီးခင်ဗျာ။ အခြေခံအဆောက်အအုံများနဲ့ပတ်သက်ပြီးတော့ ၂၀၁၈ ခုနှစ်၊ ဧပြီလမှ စက်တင်ဘာလထိမှာ အိမ်ရာ ၅၆.၂ ရာခိုင်နှုန်း၊ ရုံး၊ ကျောင်း၊ ဆေးရုံ စသည်များ ၁၄.၄ ရာခိုင်နှုန်း၊ လမ်း ၁၀.၆ ရာခိုင်နှုန်း၊ တံတား ၂.၃ ရာခိုင်နှုန်း၊ ဆိပ်ကမ်း၊ ဆည်မြောင်းများ ၃.၆ ရာခိုင်နှုန်း၊ ဆက်သွယ်ရေးနှင့် မဟာဓာတ်အားလိုင်းများ ၀.၉ ရာခိုင်နှုန်း၊ ဓာတ်အားလိုင်းတိုများမှာ ၁.ရ ရာခိုင်နှုန်း၊ သတ္တုတွင်း၊ စက်ရုံများ ၁.၃ ရာခိုင်နှုန်း၊ အားကစားကွင်း၊ ပန်းခြံ ၀.၂ ရာခိုင်နှုန်းနှင့် အခြားမြို့ပြ အင်ဂျင်နီယာလုပ်ငန်းများ အဆောက်အဦဖြိုဖျက်ခြင်း၊ လုပ်ငန်းခွင်များ ရှင်းလင်းခြင်း၊ တောရိုင်းမြေပြုပြင်ခြင်း စသည်တို့မှာ ၈.၈ ရာခိုင်နှုန်း အသီးသီး ဆောင်ရွက်နိုင်ခဲ့ပါတယ်။ နိုင်ငံပိုင်လျှပ်စစ်ဓာတ်အား တပ်ဆင်နိုင်မှုအခြေအနေအားဖြင့် ၂၀၁၈ ခုနှစ်၊ ဧပြီလမှ စက်တင်ဘာမှာ ၅,၇၉၄ မဂ္ဂါဝပ်ရှိပြီးတော့ ယခင်နှစ် အလားတူကာလမှာ တပ်ဆင်ထားတဲ့အင်အား ၅.၄၃၀ မဂ္ဂါဝပ်ထက် ၃၆၄ မဂ္ဂါဝပ် တိုးတက်တပ်ဆင်နိုင်ခဲ့ပါတယ်။ ပြည်တွင်းလျှပ်စစ် ဓာတ်အားသုံးစွဲမှုအနေဖြင့် ၂၀၁၈ ခုနှစ်၊ ဧပြီလမှ စက်တင်ဘာမှာ ကီလိုဝပ်နာရီ သန်းပေါင်း ၁၁,၂၈၄.ရ သန်း ရှိပါသဖြင့် ၂၀၁ရ ခုနှစ်၊ အလားတူ ကာလထက် ကီလိုဝပ်နာရီ ၉၂၅.၁ သန်း တိုးတက်သုံးစွဲနိုင်ခဲ့ပါတယ်။ ပညာရေးကဏ္ဍမှာ အဆင့်မြင့်လူ့စွမ်းအားများ ပိုမိုထိရောက်စွာ မွေးထုတ်နိုင်ရေးအတွက် တက္ကသိုလ်၊ ဒီဂရီကောလိပ်နဲ့ ကောလိပ်တွေမှာ ဆရာဦးရေ ၇၄၅ ဦး တိုးမြှင့်ခန့်ထားနိုင်ခဲ့ပြီး အဆင့်မြင့် ပညာသင် ကျောင်းသား ဦးရေ ၉၀,၃၉၃ ဦး တိုးတက်ခဲ့ပါတယ်။ ကျန်းမာရေးကဏ္ဍမှာ ကျန်းမာရေးစောင့်ရှောက်မှု လုပ်ငန်းများကို တစ်နိုင်ငံလုံးလွှမ်းခြုံနိုင်စေရန် အတွက်လည်းကောင်း၊ ပြည်သူများအား ကျန်းမာရေး စောင့်ရှောက်မှုပေးရာမှာ ထိရောက်ထက်မြက်၍ အရည်အသွေးပြည့်ဝတဲ့ ဆရာဝန်များ ပေါ်ထွန်းလာစေရန် အတွက် ဆောင်ရွက်ခဲ့တဲ့နေရာမှာ ၂၀၁၈ ခုနှစ်၊ ဧပြီလမှ စက်တင်ဘာလအတွင်း ဆရာဝန်ဦးရေ ၄၁,၉၄၆ ဦး နှင့် သူနာပြုဦးရေ ၃၆,၉၂၆ ဦးမှ ကျန်းမာရေးစောင့်ရှောက်မှုလုပ်ငန်းများ ဆောင်ရွက်ပေးခဲ့ပါတယ်။ နာယကကြီးခင်ဗျာ။ အမျိုးသားစီမံကိန်းအပေါ် ကဏ္ဍအလိုက် စီမံကိန်းများ အကောင်အထည် ဖော်နိုင်မှုအနေဖြင့် သားငါးကဏ္ဍ၊ သစ်တောကဏ္ဍ၊ သတ္တုနှင့်တွင်းထွက်ပစ္စည်းကဏ္ဍ၊ ဆောက်လုပ်မှုကဏ္ဍ၊ ငွေရေးကြေးရေးကဏ္ဍ၊ လူမှုရေးနှင့်စီမံခန့်ခွဲရေးကဏ္ဍနဲ့ အခြားဝန်ဆောင်မှုကဏ္ဍများတွင် ရည်မှန်းထားတဲ့ အတိုင်း အပြည့်အဝ အကောင်အထည်ဖော်နိုင်ခဲ့ပြီး နိုင်ငံဖွံ့ဖြိုးတိုးတက်ရေးအတွက် အဓိကတွန်းအားပေး ခဲ့သည့် ကဏ္ဍများအနေနဲ့ စက်မှုလက်မှုကဏ္ဍ၊ ပို့ဆောင်ရေးကဏ္ဍ၊ ဆက်သွယ်ရေးကဏ္ဍနှင့် သားငါး ကဏ္ဍတို့ဖြစ်ပါကြောင်း တင်ပြအပ်ပါတယ်။ ကဏ္ဍအလိုက် စုစုပေါင်းပြည်တွင်းထုတ်လုပ်မှုနှင့် ဝန်ဆောင်မှု တန်ဖိုး တိုးတက်မှုနှုန်းအနေနဲ့ သားငါးကဏ္ဍ၊ သစ်တောကဏ္ဍ၊ စွမ်းအင်ကဏ္ဍ၊ သတ္တုနှင့် တွင်းထွက်ပစ္စည်းများကဏ္ဍ၊ ဆောက်လုပ်မှု ကဏ္ဍ၊ ငွေရေးကြေးရေးကဏ္ဍ၊ လူမှုရေးနဲ့စီမံခန့်ခွဲရေးကဏ္ဍနဲ့ အခြား ဝန်ဆောင်မှုကဏ္ဍတွေမှာ ရည်မှန်း ထားတဲ့အတိုင်း တိုးတက်မှုနှုန်းရရှိခဲ့ပြီးတော့ ကျန်ကဏ္ဍတွေမှာတော့ ရည်မှန်းထားတဲ့ တိုးတက်မှုနှုန်းကို ပြည့်မီခဲ့ခြင်းမရှိပါကြောင်း တင်ပြအပ်ပါတယ်။ တိုင်းဒေသကြီး/ပြည်နယ်များအလိုက် အကောင်အထည်ဖော်နိုင်မှုအနေဖြင့် တိုင်းဒေသကြီး/ ပြည်နယ် များအတွင်းမှာ စစ်ကိုင်းတိုင်း၊ မကွေးတိုင်း၊ မန္တလေးတိုင်း၊ ရခိုင်ပြည်နယ်နဲ့ ရန်ကုန်တိုင်းတို့မှအပ ကျန်တိုင်းဒေသကြီး/ ပြည်နယ်များတွင် စီမံကိန်းရည်မှန်းချက်အပေါ်မှာ အပြည့်အဝအကောင်အထည် ဖော်နိုင်ခဲ့ပါတယ်။ တိုင်းဒေသကြီး/ပြည်နယ်များအလိုက် တိုးတက်မှုနှုန်းအနေဖြင့် မကွေးတိုင်းဒေသကြီး၊ မန္တလေးတိုင်း ဒေသကြီး၊ ရခိုင်ပြည်နယ်၊ ရန်ကုန်တိုင်းဒေသကြီးတို့မှာ ရည်မှန်းထားတဲ့ တိုးတက်မှုနှုန်းကို ပြည့်မီခဲ့ခြင်း မရှိပါကြောင်း တင်ပြအပ်ပါတယ်။ နာယကကြီးခင်ဗျား။ ယခုရှင်းလင်းတင်ပြတဲ့ ပြည်ထောင်စုသမ္မတမြန်မာနိုင်ငံတော်ရဲ့ ၂၀၁၈ ဧပြီ လမှ စက်တင်ဘာလအထိ (၆)လ အမျိုးသားစီမံကိန်းအစီရင်ခံစာသည် နိုင်ငံတော်ဖွံ့ဖြိုးတိုးတက်ရေး အတွက် ပြည်သူလူထုဗဟိုပြု ဖွံ့ဖြိုးတိုးတက်ရေးလုပ်ငန်းများကို မူဝါဒများ၊ ဦးစားပေးကဏ္ဍများ သတ်မှတ်ပြီး အကောင်အထည်ဖော် ဆောင်ရွက်ခဲ့မှုအခြေအနေကို ခြုံငုံသုံးသပ်ပြီးတော့ တင်ပြထားခြင်း ဖြစ်ပါတယ်။ နိုင်ငံတော်အစိုးရအနေနဲ့ ကဏ္ဍနဲ့ဒေသချိတ်ဆက်မှုတွေ ပိုမိုအားကောင်းစေဖို့၊ မူဝါဒများနှင့် အဖွဲ့အစည်းများအကြား အပြန်အလှန်ညီညွတ်မှုရှိစေဖို့၊ အစိုးရတစ်ရပ်လုံးဆိုင်ရာ ဖွံ့ဖြိုးမှုမူဘောင်ဖြစ်စေဖို့၊ အစိုးရရဲ့ ဖွံ့ဖြိုးမှုမူဝါဒတွေ၊ အစီအစဉ်များနှင့်စပ်လျဉ်းပြီးတော့ ရှင်းလင်းစွာသိဖို့၊ နိုင်ငံတော် ဘတ်ဂျက်၊ ဖွံ့ဖြိုးမှုအကူအညီ ပုဂ္ဂလိကနဲ့ဆောင်ရွက်တဲ့လုပ်ငန်း စီမံကိန်းများနှင့်စပ်လျဉ်းပြီးတော့ ပွင့်လင်းမြင်သာစွာ ဆောင်ရွက်နိုင်ရေးရည်ရွယ်ပြီးတော့ မြန်မာနိုင်ငံရဲ့ ရေရှည်တည်တံ့ခိုင်မြဲပြီး ဟန်ချက်ညီသော ဖွံ့ဖြိုးတိုးတက်မှု စီမံကိန်း (Myanmar Sustainable Development Plan - MSDP) ကို ၂၀၁၈-၂၀၃၀ ခုနှစ်အထိ ရေးဆွဲခဲ့ပါတယ်။ MSDP ပါလုပ်ငန်းစဉ်များကို အကောင်အထည်ဖော်နိုင်ရန်အတွက် Project Database အဖြစ်နဲ့ တည်ဆောက်လျက်ရှိရာ ပွင့်လင်းမြင်သာစွာ ဆောင်ရွက်နိုင်ဖို့ စီမံကိန်းဘဏ်ဆိုင်ရာ ညွှန်ကြားချက် (Project Bank Notification) Mops: oposlo$cos:18:weclosušil ယခုအစီရင်ခံတဲ့ကာလသည် နိုင်ငံတော်၏ ဘဏ္ဍာရန်ပုံငွေကို ပိုမိုထိရောက်စွာ သုံးစွဲနိုင်ရန်အတွက် ပြောင်းလဲကျင့်သုံးမယ့် ဘဏ္ဍာရေးနှစ်သစ်ကို ပြောင်းလဲတဲ့နေရာမှာ နှစ်ဟောင်းနဲ့နှစ်သစ်အကြား ကြားခံ ကာလအဖြစ် အဆင်ပြေချောမွေ့အောင် ဆောင်ရွက်နိုင်ခဲ့ခြင်းပါတယ်။ ထို့အပြင် ဘဏ္ဍာရေးနှစ်သစ်ကာလ ဖြစ်တဲ့ ၂၀၁၈-၂၀၁၉ ဘဏ္ဍာနှစ် အမျိုးသားစီမံကိန်းကိုလည်း ရေးဆွဲပြီးတော့ ပြည်ထောင်စုလွှတ်တော်၏ တင်ပြအတည်ပြုချက် ရယူပြီးဖြစ်ပါတယ်။ သို့ဖြစ်ပါ၍ ဤ ၂၀၁၈ ခုနှစ်၊ ဧပြီလမှ စက်တင်ဘာလအထိ (၆)လအတွက် အမျိုးသားစီမံကိန်း အစီရင်ခံစာကို ပြည်ထောင်စုလွှတ်တော်က ဆွေးနွေးသုံးသပ်ပြီးတော့ မှတ်တမ်းတင်ပေးနိုင်ပါရန် လေးစားစွာ တင်ပြအပ်ပါတယ်ခင်ဗျား။ အားလုံး ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အထက်ပါကိစ္စနဲ့စပ်လျဉ်းပြီး ပြည်သူ့ ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ ဖတ်ကြား တင်ပြခြင်းနဲ့ ဆွေးနွေးခြင်းတို့ကို ဆက်လက်ဆောင်ရွက်ရန်ရှိကြောင်း ကြေညာပါတယ်။</speech>
</report>
<report>
<title>ပြည်ထောင်စုအစိုးရအဖွဲ့မှပေးပို့သော ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ ဘဏ္ဍာငွေအရအသုံး ဆိုင်ရာအစီရင်ခံစာနှင့် စပ်လျဉ်း၍ စီမံကိန်းနှင့်ဘဏ္ဍာရေးဝန်ကြီးဌာနက လွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၁၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၈ ခုနှစ်၊ ဧပြီလမှ စက်တင်ဘာလ အထိ ၆ လ ဘဏ္ဍာငွေအရအသုံး ဆိုင်ရာအစီရင်ခံစာကို ပြည်ထောင်စုအစိုးရ အဖွဲ့ရုံးရဲ့ ၂၈-၁၂-၂၀၁၈ ရက်စွဲပါစာအမှတ်၊ ၁၉၅၇၄-အစီရင်ခံစာအဖရ(၂၀၁၈)ဖြင့် ပြည်ထောင်စုလွှတ်တော်သို့ ပေးပို့ထားပါတယ်။ အထက်ပါအစီရင်ခံစာနဲ့စပ်လျဉ်းပြီး စီမံကိန်းနှင့် ဘဏ္ဍာရေးဝန်ကြီးဌာနက လွှတ်တော်သို့ ရှင်းလင်း တင်ပြဖို့ ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်များခင်ဗျား။ ပြည်ထောင်စုအစိုးရ အဖွဲ့ကပေးပို့ထားတဲ့ ၂၀၁၈ ခုနှစ်၊ ဧပြီလမှ စက်တင်ဘာလအထိ (၆) လအတွက် ပြည်ထောင်စုရဲ့ ဘဏ္ဍာငွေ အရအသုံးဆိုင်ရာ အစီရင်ခံစာနှင့်စပ်လျဉ်းပြီး ကျွန်တော် စီမံကိန်းနှင့် ဘဏ္ဍာရေးဝန်ကြီးဌာန ဒုတိယဝန်ကြီး ဦးမောင်မောင်ဝင်းက ရှင်းလင်းတင်ပြမှာဖြစ်ပါတယ်။ Power Point အသုံးပြုခွင့်ပြုပါရန် တင်ပြအပ် ပါတယ်။ အစီရင်ခံစာကို လွှတ်တော်ကိုယ်စားလှယ်ကြီးများထံ ကြို တင်ဖြန့်ဝေထားပါကြောင်းနှင့် ဒီအစည်း အဝေးမှာ ကျွန်တော့အနေနဲ့ အကျဉ်းချုပ်ပြီးတော့ ခြုံငုံသုံးသပ် တင်ပြသွားလိုပါတယ်။ လေးစားအပ်ပါသော နာယကကြီးခင်ဗျား။ ပထမဦးစွာ ရငွေအပေါ် အကောင်အထည်ဖော်ဆောင်ရွက် နိုင်မှုနဲ့ ပတ်သက်ပြီး ပြည်ထောင်စုဌာန၊ အဖွဲ့အစည်းများရဲ့ (၆) လအတွက် စုစုပေါင်းရငွေ မူလခန့်မှန်းခြေ လျာထားချက်မှာ ကျပ် ၈.၅၂၆ ထရီလီယံ ဖြစ်ပြီးတော့ အကောင်အထည်ဖော်နိုင်မှု ကျပ် ၈.၉၀၀ ထရီလီယံ ဖြစ်ပါတယ်။ ရာခိုင်နှုန်းအားဖြင့် ၁၀၄.၃၉ ရာခိုင်နှုန်းအကောင်အထည်ဖော် ဆောင်ရွက်နိုင်ခဲ့ကြောင်း တင်ပြအပ်ပါတယ်။ သုံးငွေအပေါ် အကောင်အထည်ဖော်ဆောင်ရွက်နိုင်မှုနဲ့ ပတ်သက်၍ စုစုပေါင်းသုံးငွေ မူလခန့်မှန်းခြေ လျာထား ချက်မှာ ကျပ် ၁၀.၅၄ရ ထရီလီယံ ဖြစ်ပြီးတော့ အကောင်အထည်ဖော်နိုင်မှု ကျပ် ၉.၃၇၁ ထရီလီယံ ဖြစ်ပါသဖြင့် အကောင်အထည်ဖော်နိုင်မှုရာခိုင်နှုန်း ၈၈.၈၅ ရာခိုင်နှုန်း ဖြစ်ပါတယ်။ ပြည်ထောင်စုဌာန၊ အဖွဲ့အစည်းများရဲ့ စက်တင်ဘာလ ၃၀ ရက်နေ့မှာ စာရင်းပိတ်တဲ့ ယာယီရငွေသုံးငွေ အခြေအနေများအရ တင်ပြပါ ဇယားအတိုင်း ဖြစ်ပါတယ်။ လေးစားအပ်ပါသော နာယကကြီးခင်ဗျား။ ပြည်ထောင်စုဌာန၊ အဖွဲ့အစည်းများ၏ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လတာကာလနှင့် အလားတူကာလဖြစ်တဲ့ ၂၀၁၇-၂၀၁၈ ဘဏ္ဍာနှစ်ရဲ့ပထမ (၆) လပတ် ရငွေသုံးငွေ အကောင်အထည်ဖော်နိုင်မှုအခြေအနေများကို နှိုင်းယှဉ်ပြီးတော့ တင်ပြအပ်ပါတယ်။ ၂၀၁၇-၂၀၁၈ ဘဏ္ဍာနှစ် ပထမ ၆ လပတ်နဲ့ နှိုင်းယှဉ်လို့ရှိရင် ၂၀၁၈ ခုနှစ်၊ ဧပြီလမှ စက်တင်ဘာလအထိ (၆) လမှာ ရငွေမှာ ကျပ် ၂.၀၄၃ ထရီလီယံ ပိုမိုရရှိခဲ့ပြီးတော့ ရာခိုင်နှုန်းအားဖြင့် ၂၉.၈၀ ရာခိုင်နှုန်း ဖြစ်ပါတယ်။ သုံးငွေမှာ ကျပ် ၁.၆၇၃ ထရီလီယံ ပိုမိုသုံးစွဲခဲ့ပြီးတော့ ရာခိုင်နှုန်းအားဖြင့် ၂၁.၇၃ ရာခိုင်နှုန်းဖြစ်ကြောင်း တင်ပြအပ်ပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလအထိ (၆) လမှာ သာမန်ရငွေနဲ့ ငွေလုံးငွေရင်းရငွေများ ပိုမို ရရှိခဲ့ခြင်းကြောင့် မူလခန့်မှန်းခြေထက် ရငွေပိုမိုရရှိခဲ့သော်လည်း ကြွေးမြီရငွေများမှာ လျော့နည်းကြောင်း တွေ့ရပါတယ်။ ကြွေးမြီရငွေလျော့နည်းရတဲ့ အဓိကအကြောင်းရင်းများကို စိစစ်တဲ့နေရာမှာ ပို့ဆောင်ရေးနှင့် Bondzzu8607:0$"""":97m myposadcą:66$. Gaosègoso. AIRBM (Ayeyarwady Integrated River Basin Management Project)မှာ PMU ၃ ထပ်ဆောင် ဆောက်လုပ်ခြင်းအတွက် ငွေပေးချေရန် ကျန်ရှိခြင်း၊ နယ်သာလန်ကုမ္ပဏီကို ပေးချေရမယ့် System Indicator(SI)အတွက် ငွေပေးချေရန် ကျန်ရှိ ခြင်းတို့ကြောင့် ချေးငွေအပြည့်အဝ မရရှိခြင်းဖြစ်ပါတယ်။ လျှပ်စစ်နှင့်စွမ်းအင်ဝန်ကြီးဌာနမှာ BOT စနစ်နဲ့ဆောင်ရွက်တဲ့ သောက်ရေခပ်(၂) စီမံကိန်းအတွက် စာချုပ်အရ ချေးငွေပေါ်အရင်းကို ရွှေစွမ်းအင်ကုမ္ပဏီလီမိတက်မှ ပေးသွင်းမှုမရှိခြင်း ဖြစ်ပါတယ်။ ပညာရေး o$(8:9999EYE (Equipping Youth for Employment Sector Development Project)33oz.es ADB က ချေးငွေကို အကောင်အထည်ဖော်ဆောင်ရွက်နိုင်မှုအရသာ စာရင်းတင်ဆောင်ရွက်ရခြင်း၊ ကျန်းမာရေး နှင့် အားကစားဝန်ကြီးဌာနမှာ ADB မှ ချေးငွေများမရရှိသေးခြင်း၊ စီမံကိန်းနှင့် ဘဏ္ဍာရေးဝန်ကြီးဌာနမှာ Budget Support DPO (Development Policy Operation)gaozos mozosadczy:og onibe: တို့ကြောင့် ယင်းနှင့်ဆက်စပ်တဲ့ ရငွေများလည်းလျော့နည်းခြင်း၊ ဆောက်လုပ်ရေးဝန်ကြီးဌာနမှာ ချေးငွေဖြင့် ဆောင်ရွက်မယ့် လမ်းအဆင့်မြှင့်တင်ခြင်း ဆောင်ရွက်ရာမှာ Survey Data မမှန်ကန်ခြင်းကြောင့် လုပ်ငန်း မစတင်နိုင်သေးခြင်းနှင့် EDCF ချေးငွေဖြင့်ဆောင်ရွက်သော ကိုရီးယား-မြန်မာချစ်ကြည်ရေးတံတား ဒီဇိုင်းပြင်ဆင်ရေးဆွဲရသဖြင့် ကြွေးမြီရငွေ ရယူနိုင်မှုမရှိသေးခြင်းတို့ကြောင့် ဖြစ်သည်ကို တွေ့ရှိရပါတယ်။ မူလခန့်မှန်းခြေထက် သုံးငွေလျော့နည်းရတဲ့အဓိကအကြောင်းရင်းများကို စိစစ်ရာတွင် လျှပ်စစ်နှင့် စွမ်းအင်ဝန်ကြီးဌာနတွင် လျှပ်စစ်ဓာတ်အားဖြန့်ဖြူးရေးလုပ်ငန်းရဲ့ Rural Electrification Programme on Grid Extension စီမံကိန်းအတွက် ဂျာမနီနိုင်ငံ KfW Grant ဖြင့် ဆောင်ရွက်မည့် Project Implementation Consultant Firm ကို စာချုပ်ချုပ်ဆိုနိုင်မှုမရှိခြင်း၊ ကျန်းမာရေးနှင့် အားကစားဝန်ကြီးဌာနတွင် ဆောက်လုပ်ရေး လုပ်ငန်းများမှ တင်ဒါပိုလျှံ ငွေများနှင့်စက်ပစ္စည်းများ တင်ဒါစနစ်ဖြင့် ဝယ်ယူရာတွင် ဈေးနှုန်းသက်သာ à G8:1 Górs:ac os apa69:0$68:99$03 Budget Support (DPO) Development Policy Operation အတွက် ကမ္ဘာ့ဘဏ်ချေးငွေမရရှိခြင်း၊ ဆောက်လုပ်ရေးဝန်ကြီးဌာနတွင် ချေးငွေဖြင့်ဆောင်ရွက် မည့် လမ်းအဆင့်မြှင့်တင်ခြင်း ဆောင်ရွက်ရာတွင် Survey Data မမှန်ကန်သေးခြင်းကြောင့် လုပ်ငန်း မစတင်နိုင်သေးခြင်း၊ အတည်ပြုလမ်းကြောင်းအရ မြေယာလျော်ကြေးပေးချေရန် မလိုအပ်သေးခြင်းတို့ကြောင့် ဖြစ်သည်ကို တွေ့ရပါတယ်။ လေးစားအပ်ပါသော နာယကကြီးခင်ဗျား။ ၂၀၁၈ ခုနှစ်၊ ဧပြီလမှ စက်တင်ဘာလအထိ (၆) လအတွက် ဘဏ္ဍာငွေအရအသုံးဆိုင်ရာ အကောင်အထည်ဖော်ဆောင်ရွက်နိုင်မှု အခြေအနေနှင့်စပ်လျဉ်းပြီး ဘဏ္ဍာရေး နှစ်ဟောင်းနှင့် နှစ်သစ်အကူးအပြောင်းမှာ ကြားခံကာလအဖြစ် (၆) လသာ အကောင်အထည်ဖော်ရခြင်း ဖြစ်ပါသဖြင့် ပြည်ထောင်စုဌာန၊ အဖွဲ့အစည်းများရဲ့ ရငွေအပိုင်းမှာ ကြွေးမြီရငွေများ၌ လျာထားချက်ရဲ့ ၄၉.၆၉ ရာခိုင်နှုန်းကိုသာ အကောင်အထည်ဖော် ဆောင်ရွက်နိုင်သည်ကိုတွေ့ရှိရပြီး ချေးငွေဖြင့် လုပ်ငန်း စီမံကိန်းများ အကောင်အထည်ဖော်ဆောင်ရွက်မည့် ဝန်ကြီးဌာနများအနေနဲ့ ချေးငွေမရယူမီကပင် ချေးငွေ ပေးအပ်တဲ့ သက်ဆိုင်ရာနိုင်ငံ၊ အဖွဲ့အစည်းများရဲ့ လုပ်ထုံးလုပ်နည်းနှင့် စည်းမျဉ်း၊ စည်းကမ်းများကို ကြိုတင်လေ့လာ ထားရန်လိုအပ်ပါတယ်။ နှစ်စဉ်ဘဏ္ဍာရေးနှစ်များမှာ အကောင်အထည်ဖော် ဆောင်ရွက်မယ့် စီမံကိန်းများအလိုက် နှစ်စဉ်လုပ်ငန်းစီမံချက် (Annual Work Plan) ရေးဆွဲခြင်း၊ Work Plan ပေါ်မူတည်၍ ဘဏ္ဍာနှစ်အလိုက် ချေးငွေထုတ်ယူသုံးစွဲခြင်း၊ လုပ်ငန်းဆောင်ရွက်ရန် Time Line ရေးဆွဲခြင်းတို့ကို ပီပြင်အောင် ဆောင်ရွက်နိုင်မှသာ လျာထားချက်နှင့် အကောင်အထည်ဖော် ဆောင်ရွက်နိုင်မှုတို့ နီးစပ်မှာ ဖြစ်ပါတယ်။ အလားတူ ပြည်ထောင်စုဌာန၊ အဖွဲ့အစည်းများရဲ့ သုံးငွေအပိုင်းမှာလည်း ငွေလုံးငွေရင်းအသုံး စရိတ်များ၌ အချို့သော ပြည်ပအကူအညီရငွေ၊ ချေးယူရငွေဖြင့် သုံးစွဲတဲ့အသုံးစရိတ်များ သုံးစွဲနိုင်မှု မရှိခဲ့ကြောင်း၊ ပြည်ထောင်စုဌာန၊ အဖွဲ့အစည်းများနှင့် ပြည်ထောင်စုဘဏ္ဍာရန်ပုံငွေ အစီအစဉ်ပြင်ပမှ ဆောင်ရွက်တဲ့ အဖွဲ့အစည်းများအနေဖြင့် လာမည့် နှစ်စဉ်ဘဏ္ဍာရေးနှစ် အရအသုံးခန့်မှန်းခြေငွေစာရင်း များရေးဆွဲရာမှာ အရအသုံးလျာထားချက်များကို ပိုမိုနီးစပ်အောင် လျာထားဖို့လိုအပ်ကြောင်း၊ အထွေထွေ ပိုလျှံရန်ပုံငွေက ကျခံသုံးစွဲခြင်းနဲ့ ရန်ပုံငွေလွှဲပြောင်း သုံးစွဲခြင်းများကိုလည်း ဘဏ္ဍာရေးစည်းမျဉ်းများနှင့် အညီ တင်ပြသုံးစွဲရန်လိုအပ်ကြောင်းတို့ကို သုံးသပ်တင်ပြအပ်ပါတယ်။ လေးစားအပ်ပါသော နာယကကြီးခင်ဗျား။ ယခုတင်ပြခဲ့တဲ့ ရငွေနှင့် သုံးငွေများသည် ကြားကာလ ဘတ်ဂျက်ဖြစ်တဲ့ ၂၀၁၈ ခုနှစ်၊ ဧပြီလမှ စက်တင်ဘာလအထိ (၆) လအတွက် စက်တင်ဘာလ ၃၀ ရက်နေ့မှာ စာရင်းပိတ်ခဲ့တဲ့ ယာယီအရအသုံးစာရင်းများ (Temporary Actual)သာ ဖြစ်ပါတယ်။ ပြည်ထောင်စုစာရင်း စစ်ချုပ်ရုံးက စစ်ဆေးအတည်ပြုပြီးတဲ့အခါမှာ အမှန်စာရင်းများ၊ Actual စာရင်းများ ရရှိလာမှာဖြစ်ပြီး တော့ ၎င်းအပြောင်းအလဲ အနည်းငယ်ထပ်မံရှိနိုင်ပြီး ထပ်မံသုံးသပ် တင်ပြသွားမှာဖြစ်ပါတယ်။ လေးစားအပ်ပါသော နာယကကြီးနှင့် လွှတ်တော်ကိုယ်စားလှယ်ကြီးများခင်ဗျား။ နိဂုံးချုပ်အနေ ဖြင့် ပြည်ထောင်စုရဲ့ ဘဏ္ဍာငွေအရအသုံးဆွဲတင်ပြခြင်းဆိုင်ရာ ဥပဒေပုဒ်မ ၁၉ ပါပြဋ္ဌာန်းချက်နှင့် အညီတင်ပြတဲ့ ၂၀၁၈ ခုနှစ်၊ ဧပြီလမှ စက်တင်ဘာလအထိ (၆) လအတွက် ပြည်ထောင်စုရဲ့ ဘဏ္ဍာငွေ အရအသုံးဆိုင်ရာ အစီရင်ခံစာကို ပြည်ထောင်စုလွှတ်တော်က ဆွေးနွေးသုံးသပ်၍ အတည်ပြုမှတ်တမ်းတင် ပေးနိုင်ပါရန် နာယကကြီးမှတစ်ဆင့် လေးစားစွာ တင်ပြအပ်ပါတယ်။ အားလုံးကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အထက်ပါကိစ္စနဲ့စပ်လျဉ်းပြီး ပြည်သူ့ ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ ဖတ်ကြား တင်ပြခြင်းနဲ့ ဆွေးနွေးခြင်းတို့ကို ဆက်လက်ဆောင်ရွက်ရန်ရှိကြောင်း ကြေညာပါတယ်။</speech>
</report>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး ပထမနေ့ ရပ်နားကြောင်းနှင့် ဒုတိယနေ့ ကျင်းပမည့် နေ့ရက်နှင့်ကြေညာခြင်း</title>
<speech type="speaker">အစီအစဉ်(၁၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ယနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက်ပုံမှန်အစည်းအဝေး ပထမနေ့ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက်ပုံမှန်အစည်းအဝေးရဲ့ ဒုတိယရက်ကို ၂၀၁၉ ခုနှစ်၊ ဇန်နဝါရီလ ၂၄ ရက် (ကြာသပတေးနေ့) နံနက် ၁၀ နာရီကျင်းပပြုလုပ်မည် ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">အန်အယ်လင်လက်ထက်တက်ဆင် ပြည်ထောင်စုလွှတ်တော် ကိုယ်စားလှယ်များအားလုံး ထွက်ခွာနိုင်ကြ ပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက်ပုံမှန်အစည်းအဝေး ပထမနေ့ အစည်းအဝေးကို မွန်းလွဲ ၁၅:၅၀ နာရီတွင် ရပ်နားပါသည်။</speech>
</postface>
</transcript>
</doc>
