<doc>
<docinfo>
<docno>02-01-07.xml</docno>
<pdf>02-01-07.pdf</pdf>
<term value='02'>ဒုတိယအကြိမ်</term>
<session value='01' />
<sittingday value='08' />
<legislature value='union'>ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး သတ္တမနေ့မှတ်တမ်း</title>
<date>၁၃ရရ ခုနှစ်၊ တပေါင်းလဆန်း ၆ ရက် (၂၀၁၆ ခုနှစ်၊ မတ်လ ၁၄ ရက်)(တနင်္လာနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် ပထမပုံမှန်အစည်းအဝေး သတ္တမနေ့ကို မွန်းလွဲ ၁၄:၁၅ နာရီင်ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type='mc'>လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စု လွှတ်တော် ပထမပုံမှန်အစည်းအဝေးရဲ့ သတ္တမနေ့အစီအစဉ် စတင်ပါတော့မယ်။ ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type='speaker'>အားလုံးမင်္ဂလာပါ။</speech>
<speech type='mc'>အားလုံးထိုင်နိုင်ကြပါပြီခင်ဗျား။ ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း ၊</speech>
<speech type='speaker'>ပြည်ထောင်စုလွှတ်တော်ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး သတ္တမနေ့မှာ ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စု လွှတ်တော်ကိုယ်စားလှယ်ဦးရေ စုစုပေါင်း ၆၅၃ ဦးရှိပြီး ဒီကနေ့အစည်းအဝေးကို ၆၅၀ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေစုစုပေါင်းရဲ့ ၉၉.၅၄ ရာခိုင်နှုန်းရှိပြီး သုံးပုံတစ်ပုံထက်ကျော်လွန်တဲ့ အတွက် ပြည်ထောင်စုလွှတ်တော်ဆိုင်ရာ ဥပဒေ ပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် သတ္တမနေ့အစည်းအဝေး အစီအစဉ်ကြေညာခြင်း</title>
<speech type='speaker'>ပြည်ထောင်စုလွှတ်တော် ကိုယ်စားလှယ်များခင်ဗျာ။ ပထမပုံမှန်အစည်းအဝေး သတ္တမနေ့ကို လွှတ်တော်ကိုယ်စားလှယ်များထံ ဖြန့်ဝေထားတဲ့အစီအစဉ်အတိုင်း ဆက်လက်ဆောင်ရွက်ပါ့မယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များ ခွင့်ပန်ကြားခြင်း</title>
<speech type='speaker'>အစီအစဉ်(၄) ဖြစ်ပါတယ်။ ဒီကနေ့အစည်းအဝေးကို မတက်ရောက်နိုင်တဲ့ လွှတ်တော်ကိုယ်စားလှယ်များအတွက် ပြည်ထောင်စုလွှတ်တော်ကိုယ်စားလှယ်များ စိစစ်ရေးကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id='1157'>ဦးမင်းဦး(အတွင်းရေးမှူး၊ ကိုယ်စားလှယ်များစိစစ်ရေးကော်မတီ)</mp>လေးစားအပ်ပါတဲ့ ပြည်ထောင်စုလွှတ်တော် နာယကကြီးခင်ဗျား။ ဒီကနေ့ကျင်းပတဲ့ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး သတ္တမနေ့ ၁၄-၃-၂၀၁၆ ရက်နေ့မှာ အစည်းအဝေးသို့ တက်ရောက်နိုင်ခြင်း မရှိသော ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား ပဲခူးတိုင်းဒေသကြီး မဲဆန္ဒနယ်အမှတ် (၆) မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်စိစစ်ရေးကော်မတီ အတွင်းရေးမှူး ဖြစ်သူ ကျွန်တော်ဦးမင်းဦးက ခွင့်ပန်ကြားသွားမှာဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိသော ပြည်ထောင်စုလွှတ်တော်ကိုယ်စားလှယ်များမှာ- ဒေါ်တင်တင်ရီ ကျွန်းစု နဲ့ - ဗိုလ်မှူးကြီးထွန်းသန်းအုန်း တပ်မတော်သား တို့ဖြစ်ပါတယ်။ ယခင်က ခွင့်ပန်ကြားသဖြင့် ခွင့်ပြုထားသူ ၁ ဦးနှင့် ယနေ့ ခွင့်ပန်ကြားသူ ၂ ဦး ဖြစ်တဲ့ အတွက် စုစုပေါင်းခွင့်ပန်ကြားသူ ၃ ဦးဖြစ်ပါတယ်။ ခွင့်မဲ့ပျက်ကွက်သူမရှိပါကြောင်းနဲ့ ယနေ့ ခွင့်ပန်ကြား သူများကို ခွင့်အဖြစ် သတ်မှတ်ခွင့်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျား။</speech>
<speech type='speaker'>ခွင့်ပန်ကြားသူအားလုံးကို ခွင့်ပြုပါတယ်။ ပြည်ထောင်စုလွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို မှတ်တမ်းတင်ခြင်း၊</speech>
<speech type='speaker'>ပြည်ထောင်စုလွှတ်တော် ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စု လွှတ်တော် ပထမပုံမှန်အစည်းအဝေး သတ္တမနေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅၃ ဦး၊ ယခင်က ခွင့်ပြုထားသူ ၁ ဦး၊ ယနေ့ ခွင့်ပန်ကြား၍ ခွင့်ပြုထားသူ ၂ ဦး ဖြစ်တဲ့အတွက် ခွင့်ပြုထားသူ စုစုပေါင်း ၃ ဦးဖြစ်ပြီး ခွင့်မဲ့ပျက်ကွက်သူ မရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type='speaker'>ပြည်ထောင်စုလွှတ်တော်က သဘောတူတဲ့အတွက် လွှတ်တော်ကိုယ်စားလှယ်များ အစည်းအဝေး တက်ရောက်မှုအခြေအနေကို ပြည်ထောင်စုလွှတ်တော်ဆိုင်ရာ နည်းဥပဒေ ၄ နည်းဥပဒေခွဲ(ခ) အရ အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value = 'Order'>
<title>ပြည်ထောင်စုလွှတ်တော် နာယကထံသို့ ပေးပို့သော ဝမ်းမြောက်ကြောင်း သဝဏ်လွှာများကို လွှတ်တော်က မှတ်တမ်းတင်ခြင်း</title>
<speech type='speaker'>အစီအစဉ်(၅) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များ ခင်ဗျား။ ဒုတိယအကြိမ် လွှတ်တော်သက်တမ်းမှာ အမျိုးသားလွှတ်တော် ဥက္ကဋ္ဌအဖြစ် ရွေးကောက် တင်မြှောက်ခံရပြီး ပြည်ထောင်စုလွှတ်တော် နာယက တာဝန်ထမ်းဆောင်ခြင်းအတွက် နိုင်ငံတကာ လွှတ်တော်ဥက္ကဋ္ဌများထံမှ ထပ်မံပေးပို့တဲ့ ဝမ်းမြောက်ကြောင်း သဝဏ်လွှာကို တင်ပြပါ့မယ်- ကမ္ဘောဒီးယားနိုင်ငံ အထက်လွှတ်တော်ဥက္ကဋ္ဌ ဆမ်ဒက် ဗီဗို သေနမ် ဖက်ကဒိုင်ဆိုင်းခြုံ (Samdech Vibol Sena Pheakdei SAY CHHUM) ထံမှ ၅-၃-၂၀၁၆ ရက်စွဲဖြင့် ပေးပို့ လာတဲ့ ဝမ်းမြောက်ကြောင်း သဝဏ်လွှာ၊ - ထိုင်းနိုင်ငံ ဥပဒေပြုကောင်စီ ဥက္ကဋ္ဌ ပရော်ဖက်ဆာ ပွန်ပက် ဝီချစ်ချော်ချိုင်း (Prof. Pornpetch Wichitcholchai)နဲ့ ဒုတိယဥက္ကဋ္ဌ(၁) မစ္စတာ ဆူရာချိုင်း လိုင်ဘွန်လတ်ချိုင်း (Mr. Surachai Liengboonlertchai) တို့ထံမှ ၅-၃-၂၀၁၆ ရက်စွဲဖြင့် ပေးပို့လာတဲ့ ဝမ်းမြောက်ကြောင်း သဝဏ်လွှာ၊ အိန္ဒိယသမ္မတနိုင်ငံ အထက်လွှတ်တော် ဥက္ကဋ္ဌ မစ္စတာမိုဟာမက် ဟာမစ် အန်ဆာရီ (H.E. Mr. Mohammad Hamid Ansari) ထံမှ ၇-၃-၂၀၁၆ ရက်စွဲဖြင့် ပေးပို့လာတဲ့ ဝမ်းမြောက်ကြောင်း သဝဏ်လွှာနဲ့ ကိုရီးယားဒီမိုကရက်တစ်ပြည်သူ့သမ္မတနိုင်ငံ၊ ဗဟိုပြည်သူ့လွှတ်တော်ဥက္ကဋ္ဌ မစ္စတာချို တဲတော့ (H.E. Mr. Choe Tae Bok) ထံမှ ၉-၃-၂၀၁၆ ရက်စွဲဖြင့် ပေးပို့လာတဲ့ ဝမ်းမြောက်ကြောင်း | သဝဏ်လွှာတို့ ဖြစ်ပါတယ်။ အဆိုပါ သဝဏ်လွှာ လေးစောင်ကို ပြည်ထောင်စုလွှတ်တော်ဆိုင်ရာဥပဒေပုဒ်မ ၂၁ ပုဒ်မခွဲ(ခ)အရ လွှတ်တော်က မှတ်တမ်းတင်ကြောင်း ကြေညာပါတယ်။</speech>
<title>တိုင်းဒေသကြီးများအတွင်းရှိ မြို့၊ ရပ်ကွက်နှင့် ကျေးရွာများ တိုးချဲ့ခြင်း၊ အမည်ပြောင်းလဲခြင်းနှင့် နယ်နိမိတ်ဧရိယာ ပြင်ဆင်ဖွဲ့စည်းခြင်းတို့ကို တင်ပြခြင်းနှင့် လွှတ်တော်က မှတ်တမ်းတင်ခြင်း</title>
<speech type='speaker'>အစီအစဉ်(၆) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ ပြည်ထောင်စုလွှတ်တော်၌ မှတ်တမ်းတင်နိုင်ရန် နိုင်ငံတော်သမ္မတရုံးရဲ့ ၂၉-၂-၂၀၁၆ ရက်စွဲပါစာအမှတ်၊ ၁၀၇(၁)/၈/သမ္မတရုံးဖြင့် ပေးပို့ထားတဲ့ တိုင်းဒေသကြီးများအတွင်းရှိ မြို့၊ ရပ်ကွက်၊ ကျေးရွာများ တိုးချဲ့ ပြင်ဆင်ဖွဲ့စည်းခြင်း၊ အမည်ပြောင်းလဲခြင်းနဲ့ နယ်နိမိတ်ဧရိယာ ပြင်ဆင်ဖွဲ့စည်းခြင်း စာမိတ္တူ ကို လွှတ်တော် ကိုယ်စားလှယ်များထံ ဖြန့်ဝေထားပါတယ်။ ယခု လွှတ်တော်သို့ တင်ပြပါမယ်- မန္တလေးတိုင်းဒေသကြီးအတွင်း ကျောက်ဆည်ခရိုင်၊ မြစ်သားမြို့နယ်၊ ကံဆွယ်ကျေးရွာ အုပ်စုတွင် မြသုခကျေးရွာ၊ နွားကူးကြီးကျေးရွာအုပ်စုတွင် ရေအေးဆိပ်ကျေးရွာ (၂)ရွာအား တိုးချဲ့ ပြင်ဆင် ဖွဲ့စည်းခြင်းနဲ့ ပြင်ဦးလွင်ခရိုင်၊ သပိတ်ကျင်းမြို့နယ်၊ အုံးအုံးကျေးရွာအုပ်စုတွင် fummamfamnamo ..SOOSO. nasasans.cs.. - ဧရာဝတီတိုင်းဒေသကြီးအတွင်း လပွတ္တာခရိုင်၊ လပွတ္တာမြို့နယ်တွင် လပွတ္တာ(၃)မိုင် ဒေသအား ရပ်ကွက်(၄)ရပ်ကွက်ပါဝင်သော လပွတ္တာ (၃)မိုင်မြို့ အဖြစ် တိုးချဲ့ ဖွဲ့စည်းခြင်း၊ ကျောက်မှော် ကျေးရွာအုပ်စုတွင် ကျေးရွာ (၂)ရွာနဲ့ မော်လမြိုင်ကျွန်းမြို့နယ် အတွင်းရှိ ကျေးရွာ (၁၆)ရွာ တို့ကို တိုးချဲ့ပြင်ဆင် ဖွဲ့စည်းခြင်းနဲ့ ပုသိမ်ခရိုင်၊ ကျောင်းကုန်းမြို့နယ်တွင် ရပ်ကွက် (၃)ရပ်ကွက် အား အမည်ပြောင်းလဲ ပြင်ဆင်ဖွဲ့စည်းခြင်း ၊ တို့ ဖြစ်ပါတယ်။ အဆိုပါ တိုင်းဒေသကြီးများ အတွင်းရှိ မြို့၊ ရပ်ကွက်၊ ကျေးရွာများ တိုးချဲ့ပြင်ဆင်ဖွဲ့စည်းခြင်း၊ အမည်ပြောင်းလဲခြင်းနဲ့ နယ်နိမိတ်ဧရိယာ ပြင်ဆင်ဖွဲ့စည်းခြင်းတို့ကို ပြည်ထောင်စုလွှတ်တော်ဆိုင်ရာ ဥပဒေပုဒ်မ ၅၈ အရ လွှတ်တော်က မှတ်တမ်းတင်ကြောင်း ကြေညာပါတယ်။ အပြည့်အစုံကို နောက်ဆက်တွဲဖြင့်ဖော်ပြထားပါသည်။</speech>
<title>ပြည်ထောင်စုလွှတ်တော်နာယက က လွှတ်တော်ကိုယ်စားလှယ်အစုအဖွဲ့အသီးသီးက တင်ပြသည့် ဒုတိယသမ္မတများနှင့်စပ်လျဉ်း၍ နိုင်ငံတော်သမ္မတအတွက် သတ်မှတ်ထားသည့် အရည်အချင်းနှင့် ပြည့်စုံခြင်းရှိ မရှိ စိစစ်ရေးအဖွဲ့၏ စိစစ်တွေ့ရှိချက်ကို တင်ပြခြင်း</title>
<speech type='speaker'>အစီအစဉ်(၇) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များ ခင်ဗျား။ သက်ဆိုင်ရာ လွှတ်တော်ကိုယ်စားလှယ်များ အစုအဖွဲ့အသီးသီးထံမှ ပြည်ထောင်စုလွှတ်တော် နာယကထံသို့ ၂၀၁၆ ခုနှစ်၊ မတ်လ ၁၁ ရက်တွင် ပေးပို့တင်ပြထားတဲ့ ဒုတိယသမ္မတ သုံးဦးကို နိုင်ငံတော် သမ္မတနှင့် ဒုတိယသမ္မတများ ရွေးချယ်တင်မြှောက်ခြင်းဆိုင်ရာ နည်းဥပဒေ ၂ရ နဲ့အညီ နိုင်ငံတော်သမ္မတ အတွက် သတ်မှတ်ထားတဲ့ အရည်အချင်းနဲ့ ပြည့်စုံမှု ရှိ မရှိ စိစစ်ရေးအဖွဲ့က စိစစ်ခဲ့ပြီးဖြစ်ပါတယ်။ အဲဒီစိစစ်ချက် အကျဉ်းချုပ်ကို ကျွန်တော် ဖတ်ကြားတင်ပြပါမယ်။ ရွေးကောက်ခံ ပြည်သူ့လွှတ်တော်ကိုယ်စားလှယ်များအစုအဖွဲ့က အဆိုပြု သော သမ္မတလောင်း၏ အရည်အချင်းကို ဥပဒေနဲ့စိစစ်ခြင်း၊ အပိုဒ် ၄ စိစစ်ရေးအဖွဲ့၏ ဆုံးဖြတ်ချက်ရယူရာတွင် အဖွဲ့ဝင်များ ဖြစ်သော ပြည်သူ့လွှတ်တော် ဥက္ကဋ္ဌ၊ အမျိုးသားလွှတ်တော် ဥက္ကဋ္ဌ၊ ပြည်သူ့လွှတ်တော် ဒုတိယဥက္ကဋ္ဌ၊ အမျိုးသားလွှတ်တော် ဒုတိယဥက္ကဋ္ဌ၊ ရွေးကောက်ခံ ပြည်သူ့လွှတ်တော်ကိုယ်စားလှယ် အစုအဖွဲ့မှ ဒေါက်တာမျိုးအောင်နဲ့ ရွေးကောက်ခံ အမျိုးသားလွှတ်တော်ကိုယ်စားလှယ် အစုအဖွဲ့မှ ဦးဘမျိုးသိန်းတို့ ၆ ဦးက ထောက်ခံပါသည်။ တပ်မတော်သားလွှတ်တော်ကိုယ်စားလှယ် အစုအဖွဲ့မှ ဗိုလ်ချုပ်သန်းစိုး က ထောက်ခံခြင်း၊ ကန့်ကွက်ခြင်းမပြုပါကြောင်း လွှတ်တော်ကိုယ်စားလှယ်တစ်ဦး မဟုတ်သူဖြစ်၍ နိုင်ငံတော် သမ္မတနှင့် ဒုတိယသမ္မတများ ရွေးချယ်တင်မြှောက်ခြင်းဆိုင်ရာ ပုဒ်မ ၃ ပုဒ်မခွဲ(ဆ)မှာ လွှတ်တော် ရွေးကောက်ပွဲ၌ ရွေးကောက်ခံပိုင်ခွင့်အတွက် သတ်မှတ်ထားသည့် အရည်အချင်းများကို စိစစ်ရန် လိုအပ် မည်ဟု ယူဆပါကြောင်း ဆွေးနွေးပါသည်။ စိစစ်ရေးအဖွဲ့ဝင် ရ ဦးရှိသည့်အနက် ၆ ဦးကထောက်ခံသဖြင့် အောက်ပါအတိုင်း ဆုံးဖြတ် ပါသည်။ ဆုံးဖြတ်ချက် ၁။ ရွေးကောက်ခံ ပြည်သူ့လွှတ်တော်ကိုယ်စားလှယ် အစုအဖွဲ့၏ သမ္မတလောင်း အဖြစ် အဆိုပြုခြင်းခံရသော ဦးထင်ကျော်သည် နိုင်ငံတော်သမ္မတနှင့် ဒုတိယသမ္မတများ ရွေးချယ် တင်မြှောက်ခြင်းဆိုင်ရာ ဥပဒေပုဒ်မ ၃ ပါ နိုင်ငံတော်သမ္မတနှင့် ဒုတိယသမ္မတများအတွက် သတ်မှတ် ကားအယ်အတွင်း ဝယ်ရင်းတံဂက်သည်။ ရွေးကောက်ခံ အမျိုးသားလွှတ်တော် ကိုယ်စားလှယ်များအစုအဖွဲ့က အဆိုပြုသော သမ္မတလောင်း၏ အရည်အချင်းကို ဥပဒေနှင့် စိစစ်ခြင်း။ စစ်ဆေးရေးအဖွဲ့၏ အဆုံးအဖြတ်ရယူရာတွင် အဖွဲ့ဝင်များ ဖြစ်ကြသော ပြည်သူ့လွှတ်တော် ဥက္ကဋ္ဌ၊ အမျိုးသားလွှတ်တော် ဥက္ကဋ္ဌ၊ ပြည်သူ့လွှတ်တော် ဒုတိယဥက္ကဋ္ဌ၊ အမျိုးသားလွှတ်တော် ဒုတိယဥက္ကဋ္ဌ၊ ရွေးကောက်ခံ ပြည်သူ့လွှတ်တော်ကိုယ်စားလှယ် အစုအဖွဲ့မှ ဒေါက်တာမျိုးအောင်နှင့် ရွေးကောက်ခံ အမျိုးသားလွှတ်တော်ကိုယ်စားလှယ် အစုအဖွဲ့မှ ဦးဘမျိုးသိန်းတို့ ၆ ဦးက ထောက်ခံပါသည်။ တပ်မတော်သား လွှတ်တော်ကိုယ်စားလှယ် အစု အဖွဲ့မှ ဗိုလ်ချုပ်သန်းစိုး က ကန့်ကွက်ခြင်း ပြုပါကြောင်း၊ ဦးဟင်နရီဗန်ထီးယူ သည် နိုင်ငံခြား၌ မိသားစုနှင့်အတူ ၆ နှစ်ခန့် နေထိုင်ခြင်းနှင့်စပ်လျဉ်း၍ နိုင်ငံတော်၏ ခွင့်ပြုချက်ဖြင့် ဆိုသောစကားရပ်ကို အဓိပ္ပာယ်ဖွင့်ဆိုနိုင်ရန် နိုင်ငံတော်ဖွဲ့စည်းပုံ အခြေခံဥပဒေ ဆိုင်ရာခုံရုံးသို့ မေးမြန်းသင့်ပါကြောင်း၊ ၎င်းကိုယ်တိုင်နှင့် ဇနီးဖြစ်သူတို့သည် နိုင်ငံခြား၌ မည်သည့် အစီ အစဉ်ဖြင့် နေထိုင်သည်ကို နိုင်ငံတော်သမ္မတနှင့် ဒုတိယသမ္မတများ ရွေးချယ်တင်မြှောက်ခြင်းဆိုင်ရာ ဥပဒေပုဒ်မ ၃ ပုဒ်မခွဲ(စ)ပါ အကြောင်းအရာများအတွက် စိစစ်သင့်သည်ဟု ယူဆပါကြောင်း၊ မိမိအနေဖြင့် သမ္မတလောင်းသည် အထက်ပါ၎င်းဥပဒေပုဒ်မ ၃ ပုဒ်မခွဲ(စ)နဲ့ ငြိစွန်းသည်ဟု ယူဆပါကြောင်း ဆွေးနွေး ပါသည်။ စိစစ်ရေးအဖွဲ့သည် သမ္မတလောင်းအား တွေ့ဆုံစိစစ်ခဲ့ပြီး စိစစ်ရေးအဖွဲ့ဝင် ရ ဦး ရှိသည့်အနက် ၆ ဦးက ထောက်ခံသဖြင့် အောက်ပါအတိုင်း ဆုံးဖြတ်ပါတယ်။ ဆုံးဖြတ်ချက် ၂။ ရွေးကောက်ခံ အမျိုးသား လွှတ်တော်ကိုယ်စားလှယ် အစုအဖွဲ့ ၏ သမ္မတလောင်းအဖြစ် အဆိုပြုခြင်းခံရသော ဦးဟင်နရီဗန်ထီးယူ သည် နိုင်ငံတော်သမ္မတနှင့် ဒုတိယသမ္မတများ ရွေးချယ်တင်မြှောက်ခြင်းဆိုင်ရာ ဥပဒေပုဒ်မ ၃ ပါ နိုင်ငံတော် သမ္မတနှင့် ဒုတိယသမ္မတများအတွက် သတ်မှတ်ထားသော အရည်အချင်းများနှင့် ပြည့်စုံသူဖြစ်ကြောင်း ဆုံးဖြတ်သည်။ တပ်မတော်သားလွှတ်တော်ကိုယ်စားလှယ်များ အစုအဖွဲ့က အဆိုပြု သော သမ္မတလောင်း၏ အရည်အချင်းကို ဥပဒေနှင့်အညီ စိစစ်ခြင်း၊ ဆုံးဖြတ်ချက် ၃။ တပ်မတော်သား လွှတ်တော်ကိုယ်စားလှယ်များ အစုအဖွဲ့၏ သမ္မတလောင်းအဖြစ် အဆိုပြုခြင်းခံရသော ဦးမြင့်ဆွေသည် နိုင်ငံတော်သမ္မတနှင့် ဒုတိယ သမ္မတများ ရွေးချယ်တင်မြှောက်ခြင်းဆိုင်ရာ ဥပဒေပုဒ်မ ၃ ပါ နိုင်ငံတော်သမ္မတနှင့် ဒုတိယသမ္မတများ အတွက် သတ်မှတ်ထားသော အရည်အချင်းများနှင့် ပြည့်စုံသူဖြစ်ကြောင်း ဆုံးဖြတ်ပါသည်။ စသည်ဖြင့် ကျွန်တော်တို့ ဆုံးဖြတ်ချက် ချထားပါတယ်။ သက်ဆိုင်ရာ လွှတ်တော်ကိုယ်စားလှယ် အစုအဖွဲ့ သုံးဖွဲ့က ဥပဒေ၊ နည်းဥပဒေနဲ့အညီ ရွေးချယ် တင်ပြထားတဲ့ ဒုတိယသမ္မတ သုံးဦးဟာ နိုင်ငံတော်သမ္မတအတွက် သတ်မှတ်ထားတဲ့ အရည်အချင်းများနဲ့ ပြည့်စုံကြောင်း အထက်ပါ စိစစ်ရေးအဖွဲ့ဝင် အများစုက ထောက်ခံတင်ပြထားပါတယ်။ စိစစ်ရေးအဖွဲ့ဝင် တစ်ဦးကတော့ အချို့သော သမ္မတလောင်းဆိုင်ရာ အချက်အလက်အချို့ကို ပြန်လည်စိစစ်သင့်ကြောင်း ဆွေးနွေးချက်ကိုလည်း စိစစ်ရေးအဖွဲ့ အစည်းအဝေးမှာ မှတ်တမ်းတင်ထားပြီး ဆက်လက်ဆောင်ရွက်ရန် ဆုံးဖြတ်ခဲ့ပါတယ်။ ဒုတိယသမ္မတ သုံးဦးအမည်စာရင်းကို တင်ပြပါမယ် ရွေးကောက်ခံ ပြည်သူ့လွှတ်တော်ကိုယ်စားလှယ်များ အစုအဖွဲ့ က ရွေးချယ်တင်မြှောက်တဲ့ ဦးထင်ကျော်၊ အလုပ်အမှုဆောင်အဖွဲ့ဝင်၊ ဒေါ်ခင်ကြည် ဖောင်ဒေးရှင်း၊ ရွေးကောက်ခံ အမျိုးသားလွှတ်တော်ကိုယ်စားလှယ်များ အစုအဖွဲ့က ရွေးချယ်တင်မြှောက်တဲ့ ဦးဟင်နရီဗန်ထီးယူ၊ အမျိုးသားလွှတ်တော်ကိုယ်စားလှယ်၊ ချင်းပြည်နယ်မဲဆန္ဒနယ်အမှတ်(၃)နဲ့ တပ်မတော်သား လွှတ်တော်ကိုယ်စားလှယ်များအစုအဖွဲ့က ရွေးချယ်တင်မြှောက်တဲ့ ဦးမြင့်ဆွေ၊ ဝန်ကြီးချုပ်၊ ရန်ကုန်တိုင်းဒေသကြီးအစိုးရအဖွဲ့တို့ဖြစ်ပါတယ်။</speech>
<title>ပြည်ထောင်စုလွှတ်တော် နာယက က နိုင်ငံတော်သမ္မတရွေးချယ်တင်မြှောက်ပွဲ ကျင်းပမည့် နေ့ရက်နှင့်ကြေညာခြင်း</title>
<speech type='speaker'>အစီအစဉ်(၈) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များ ခင်ဗျား။ ပြည်ထောင်စုလွှတ်တော်ကိုယ်စားလှယ် အားလုံးပါဝင်တဲ့ နိုင်ငံတော်သမ္မတ ရွေးချယ်တင်မြှောက်ရေး အဖွဲ့အနေနဲ့ ဖွဲ့စည်းပုံအခြေခံဥပဒေ ပုဒ်မ ၆၀ ပုဒ်မခွဲ(က)နဲ့ (င)၊ နိုင်ငံတော်သမ္မတနဲ့ ဒုတိယသမ္မတများ ရွေးချယ်တင်မြှောက်ခြင်းဆိုင်ရာ ဥပဒေ ပုဒ်မ ၄ ပုဒ်မခွဲ(က)၊ (င) တို့နဲ့အညီ သက်ဆိုင်ရာ လွှတ်တော် ကိုယ်စားလှယ်များ အစုအဖွဲ့ အသီးသီးက ရွေးချယ်တင်ပြထားတဲ့ ဒုတိယသမ္မတ သုံးဦးအနက် မိမိတို့ ကြိုက်နှစ်သက်တဲ့ ဒုတိယသမ္မတ တစ်ဦးကို နိုင်ငံတော်သမ္မတအဖြစ် ဆန္ဒမဲပေး ရွေးချယ်တင်မြှောက်ရမှာ ဖြစ်ပါတယ်။ ဒါကြောင့် နိုင်ငံတော်သမ္မတနှင့် ဒုတိယသမ္မတများ ရွေးချယ်တင်မြှောက်ခြင်းဆိုင်ရာ နည်းဥပဒေ ၃၄ အရ နိုင်ငံတော်သမ္မတ ရွေးချယ်တင်မြှောက်ပွဲကို မနက်ဖြန် ၂၀၁၆ ခုနှစ်၊ မတ်လ ၁၅ ရက် (အင်္ဂါနေ့) နံနက် ၁၀ နာရီ ကျင်းပပြုလုပ်မည်ဖြစ်ကြောင်း ကြေညာပါတယ်။</speech>
<title>ပြည်ထောင်စုလွှတ်တော် နာယက က နိုင်ငံတော်သမ္မတရွေးချယ် တင်မြှောက်ရန် လျှို့ဝှက်ဆန္ဒမဲ ပေးခြင်းနှင့်စပ်လျဉ်း၍ လွှတ်တော်သို့ ကြိုတင်ရှင်းလင်းတင်ပြခြင်း</title>
<speech type='speaker'>အစီအစဉ်(၉) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ မနက်ဖြန်မှာ ကျင်းပပြုလုပ်မယ့် နိုင်ငံတော်သမ္မတ ရွေးချယ်တင်မြှောက်ပွဲကို ပြည်ထောင်စုလွှတ်တော် ကိုယ်စားလှယ်များအားလုံးက နိုင်ငံတော်သမ္မတ ရွေးချယ်တင်မြှောက်ရေး အဖွဲ့ဝင်များအဖြစ် ပါဝင်ပြီး ပြည်ထောင်စုလွှတ်တော် အစည်းအဝေးခန်းမမှာ ကျင်းပပြုလုပ်ရမှာ ဖြစ်ပါတယ်။ ယခု နိုင်ငံတော်သမ္မတနဲ့ ဒုတိယသမ္မတများ ရွေးချယ်တင်မြှောက်ခြင်းဆိုင်ရာ ဥပဒေ၊ နည်းဥပဒေ များအရ ဆန္ဒမဲလက်မှတ်မှာ ဆန္ဒပြုပုံကို ကြိုတင်ရှင်းလင်း တင်ပြလိုပါတယ်။ ရှင်းလင်းတင်ပြချက် အချို့ကို LED Board မှာလည်း ပြသပေးမှာ ဖြစ်ပါတယ်။ နိုင်ငံတော်သမ္မတတစ်ဦး ရွေးချယ်တင်မြှောက်နိုင်ရေးအတွက် လျှို့ဝှက်ဆန္ဒပြုရာတွင် သတ်မှတ် ထားတဲ့ ဆန္ဒမဲလက်မှတ်ပုံစံ(၁၀)မှာ နိုင်ငံတော်သမ္မတအဖြစ် ထောက်ခံသူ တစ်ဦးအား မင်ဖြင့် အမှန် အမှတ်အသား(V) ပြုဖို့နဲ့ ကျန်သမ္မတလောင်း နှစ်ဦးအား ကန့်ကွက်ကြောင်း မင်ဖြင့် ကြက်ခြေ အမှတ်အသား(X) အထင်အရှားပြု ရမှာ ဖြစ်ပါတယ်။ ဆန္ဒမဲလက်မှတ်ပေါ်မှာ မှားယွင်းဆန္ဒပြုမိတာ၊ မှားယွင်းရေးသားမိတာရှိပါက ယင်းဆန္ဒမဲ လက်မှတ်ကို ပြည်ထောင်စုလွှတ်တော်ကိုယ်စားလှယ်ကိုယ်တိုင် ကျွန်တော့ရှေ့မှောက်မှာ ဖျက်ဆီးပြီး ဆန္ဒမဲ လက်မှတ်အသစ် လဲလှယ်ပေးဖို့ သက်ဆိုင်ရာ ဝန်ထမ်းအဖွဲ့ကတစ်ဆင့် ဆက်သွယ်တောင်းခံနိုင် ပါတယ်။ ဆက်လက်ပြီး နိုင်ငံတော်သမ္မတနှင့် ဒုတိယ သမ္မတများ ရွေးချယ်တင်မြှောက်ခြင်းဆိုင်ရာ နည်းဥပဒေ ၃၉ အရ ပယ်မဲအဖြစ် ဆုံးဖြတ်သတ်မှတ်မယ့် ဆန္ဒမဲလက်မှတ်များကို တင်ပြပါမယ်။ အဆိုပါ ဆန္ဒမဲလက်မှတ်များကတော့ - ဆန္ဒမဲပုံးထဲသို့ မထည့်ဘဲ ဆန္ဒမဲပုံပြင်ပတွင် ထားခဲ့သော ဆန္ဒမဲလက်မှတ်၊ - နိုင်ငံတော်သမ္မတလောင်း တစ်ဦးထက်ပိုပြီး ထောက်ခံဆန္ဒပြုထားတဲ့ ဆန္ဒမဲလက်မှတ်၊ - မည်သူတစ်ဦးတစ်ယောက်ကိုမျှ ဆန္ဒပြုထားခြင်းမရှိတဲ့ ဆန္ဒမဲလက်မှတ်၊ - အမှန်အမှတ်အသား(V)နဲ့ ကြက်ခြေအမှတ်အသား(X) များမှအပ အခြားအမှတ်အသား ပြုထားတဲ့ ဆန္ဒမဲလက်မှတ် (ယခုတင်ပြတဲ့ ပယ်မဲသတ်မှတ်ချက်ထဲမှာ သီးခြားထည့်သွင်းပြီး ရှင်းလင်းတင်ပြလိုတာကတော့ ဆန္ဒမဲလက်မှတ်မှာ သမ္မတလောင်း တစ်ဦးကိုသာ အမှန် အမှတ်အသားပြုပြီး ကျန်နှစ်ဦးကို ကြက်ခြေအမှတ်အသားမပြုတဲ့ ဆန္ဒမဲလက်မှတ်များ အပါအဝင်ဖြစ်ကြောင်း ဖြည့်စွက်တင်ပြပါတယ်။ ) ဒါ့အပြင် မည်သူ့ကို ဆန္ဒပြုထားကြောင်း မသိနိုင်တဲ့ ဆန္ဒမဲလက်မှတ်၊ - ပြည်ထောင်စုလွှတ်တော်ရုံး ညွှန်ကြားရေးမှူးချုပ်ကိုယ်တိုင် လက်မှတ်ရေးထိုးထားခြင်းမရှိတဲ့ ဆန္ဒမဲလက်မှတ်၊ - အတုပြုလုပ်ထားတဲ့ ဆန္ဒမဲလက်မှတ်တို့ ဖြစ်ပါတယ်။ ဆက်လက်ပြီး ဆန္ဒမဲလက်မှတ်များကို အရေအတွက် စစ်ဆေးခြင်း၊ နိုင်ငံတော်သမ္မတလောင်း တစ်ဦးချင်းရရှိတဲ့ ဆန္ဒမဲများ စိစစ်ရေတွက်ခြင်း၊ ရရှိတဲ့ ဆန္ဒမဲအများအနည်းအလိုက် နိုင်ငံတော်သမ္မတ တစ်ဦးနဲ့ ဒုတိယသမ္မတနှစ်ဦး အမည်စာရင်းများ ကြေညာခြင်းတို့ကို သက်ဆိုင်ရာ ဥပဒေ၊ နည်းဥပဒေ များနဲ့အညီ ဆက်လက်ဆောင်ရွက်သွားမှာ ဖြစ်ပါတယ်။ နိုင်ငံတော်သမ္မတ ရွေးချယ်တင်မြှောက်ပွဲအတွက် ကြိုတင်ဖွဲ့စည်းတာဝန်ပေးထားတဲ့ ပြည်ထောင်စု လွှတ်တော်ရုံး ဝန်ထမ်းအဖွဲ့များက သမ္မတလောင်းတစ်ဦးချင်း ရရှိတဲ့ ဆန္ဒမဲများ စိစစ်ရေတွက်ခြင်း ဆောင်ရွက်မှုများကို ကြည့်ရှုစိစစ်နိုင်ဖို့အတွက် အမျိုးသားဒီမိုကရေစီအဖွဲ့ချုပ်၊ ပြည်ထောင်စုကြံ့ခိုင်ရေးနဲ့ ဖွံ့ဖြိုးရေးပါတီ၊ ရခိုင်အမျိုးသားပါတီ၊ ရှမ်းတိုင်းရင်းသားများ ဒီမိုကရေစီအဖွဲ့ချုပ်နဲ့ တပ်မတော်သား လွှတ်တော်ကိုယ်စားလှယ် အစုအဖွဲ့က တစ်ဦးစီကိုလည်း ဖိတ်ခေါ် ဆောင်ရွက်သွားမှာ ဖြစ်ပါတယ်။ ဒါ့ကြောင့် လွှတ်တော်ကိုယ်စားလှယ်တစ်ဦးစီ သတ်မှတ်ရွေးချယ်ပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်း ကြို တင်ပေးထားကြဖို့ မှာကြားအပ်ပါတယ်။</speech>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး သတ္တမနေ့ ရပ်နားကြောင်းနှင့် နိုင်ငံတော်သမ္မတ ရွေးချယ်တင်မြှောက်ပွဲ ကျင်းပမည့်နေ့ရက်နှင့် ကြေညာခြင်း</title>
<speech type='speaker'>အစီအစဉ်(၁၀) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ ပထမပုံမှန်အစည်းအဝေး သတ္တမနေ့အစီအစဉ်ကို ရပ်နားပါမယ်။ ယနေ့အတွက် အစည်းအဝေးပြီးဆုံးကြောင်းနဲ့ ဒုတိယအကြိမ် ပြည်ထောင်စုလွှတ်တော်ရဲ့ နိုင်ငံတော်သမ္မတ ရွေးချယ်တင်မြှောက်ပွဲကို မနက်ဖြန် ၂၀၁၆ ခုနှစ်၊ မတ်လ ၁၅ ရက်(အင်္ဂါနေ့) နံနက် ၁၀ နာရီတွင် ကျင်းပပြုလုပ်မည်ဖြစ်ကြောင်း ထပ်မံကြေညာပါတယ်။</speech>
<speech type='mc'>ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type='mc'>အားလုံး ထွက်ခွာနိုင်ကြပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး သတ္တမနေ့အစည်းအဝေးကို မွန်းလွဲ ၁၄:၃၅ နာရီ ရပ်နားပါသည်။</speech>
</postface>
</transcript>
</doc>
