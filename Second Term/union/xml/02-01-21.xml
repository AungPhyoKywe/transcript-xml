<doc>
<docinfo>
<docno>02-01-21.xml</docno>
<pdf>02-01-21.pdf</pdf>
<term value='02'>ဒုတိယအကြိမ်</term>
<session value='01' />
<sittingday value='21' />
<legislature value='union'>ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး (၂၁)ရက်မြောက်နေ့မှတ်တမ်း</title>
<date value='13-05-2016'>၁၃၇၈ ခုနှစ်၊ ကဆုန်လဆန်း ရ ရက် (၂၀၁၆ ခုနှစ်၊ မေလ ၁၃ ရက်)(သောကြာနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် ပထမပုံမှန်အစည်းအဝေး (၂၁)ရက်မြောက်နေ့ကို နံနက် ၁၀:ဝဝ နာရီင်ကျင်းပ ပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type='mc'>လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များ ခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေးရဲ့ (၂၁)ရက်မြောက်နေ့ အစီအစဉ်စတင်ပါတော့မယ်။ ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယက အတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type='speaker'>အားလုံးမင်္ဂလာပါ။</speech>
<speech type='mc'>အားလုံးထိုင်နိုင်ကြပါပြီခင်ဗျား။</speech>
<title>ပြည်ထောင်စုလွှတ်တော် အစည်းအဝေး အထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type='speaker'>ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး (၂၁)ရက်မြောက်နေ့မှာ ပြည်ထောင်စု လွှတ်တော်ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စုလွှတ်တော် ကိုယ်စားလှယ်ဦးရေ စုစုပေါင်း ၆၄ရ ဦးရှိပြီး ဒီကနေ့ အစည်းအဝေးကို ၅၉၆ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၉၂.၁၂ ရာခိုင်နှုန်းရှိပြီး သုံးပုံ တစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာဥပဒေ ပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် (၂၁)ရက်မြောက်နေ့ အစည်းအဝေး အစီအစဉ်ကြေညာခြင်း</title>
<speech type='speaker'>ပြည်ထောင်စုလွှတ်တော် ကိုယ်စားလှယ်များခင်ဗျာ။ ပထမပုံမှန်အစည်းအဝေး (၂၁)ရက်မြောက်နေ့ကို လွှတ်တော်ကိုယ်စားလှယ်များထံ ဖြန့်ဝေထားတဲ့ အစီအစဉ်အတိုင်း ဆက်လက် ဆောင်ရွက်ပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များ ခွင့်ပန်ကြားခြင်းနှင့်အစည်းအဝေးတက်ရောက်မှု အခြေအနေကို မှတ်တမ်းတင်ခြင်း</title>
<speech type='speaker'>အစီအစဉ်(၄)ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ လွှတ်တော်ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id='1157'>ဦးမင်းဦး(အတွင်းရေးမှူး၊ ကိုယ်စားလှယ်စိစစ်ရေးကော်မတီ)</mp>လေးစားအပ်ပါတဲ့ ပြည်ထောင်စုလွှတ်တော် နာယကကြီးခင်ဗျား။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စု လွှတ်တော် ပထမပုံမှန်အစည်းအဝေး (၂၁)ရက်မြောက်နေ့ ၁၃-၅-၂၀၁၆ ရက်နေ့မှာ အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား ပဲခူးတိုင်းဒေသကြီး မဲဆန္ဒနယ်အမှတ်(၆)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ် စိစစ်ရေးကော်မတီ အတွင်းရေးမှူးဖြစ်သူ ကျွန်တော် ဦးမင်းဦးက ခွင့်ပန်ကြားသွားမှာဖြစ်ပါတယ်။ ယနေ့ ပြည်ထောင်စုလွှတ်တော်အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များမှာ - - ဦးလုံဂျုံဆန်မိုင် ဆွမ်ပရာဘွမ်၊ - ဦးစံခင် ကန်ပက်လက်၊ - ဦးမောင်မြင့် မင်းကင်း၊ - ဦးဉာဏ်ထွန်း ဇီးကုန်း၊ - ဒေါက်တာအောင်နိုင် သပိတ်ကျင်း၊ - ဦးလှဌေးဝင်း ဇေယျာသီရိ၊ ဦးကျော်မင်းလှိုင် ဥတ္တရသီရိ၊ - ဦးရည်မွန်(ခ) ဦးတင်သစ် ပုဗ္ဗသီရိ၊ - ဦးကျော်တင့် တပ်ကုန်း၊ - ဦးသိန်းတန် လှည်းကူး၊ - ဦးဝင်းထွဋ် ဖျာပုံ၊ - ဒေါက်တာဒေါ်ခင်ညို ဒေးဒရဲ၊ - ဦးညီညီထွေး(ခ)ဦးကိုကိုလေး စစ်ကိုင်း-၁၁၊ - ဒေါက်တာမြသောင်း - ဦးစိုးအောင် မန္တလေး-၁၁၊ - ဦးမောင်မောင်ဆွေ မန္တလေး-၉၊ - ဦးလင်းတင်ဌေး မွန်-၄၊ - ဦးအေးသာအောင် - ဦးမြင့်နိုင် ရခိုင်-၅၊ - ဒေါ်မေသန်းနွဲ့ ဧရာဝတီ-၁၁၊ - ဦးသိမ်းဆွေ ဧရာဝတီ-၁၀၊ - ဒုတိယဗိုလ်မှူးကြီးဝင်းမြင့်ထွန်း တပ်မတော်၊ - ဒုတိယဗိုလ်မှူးကြီးသိန်းလွင် တပ်မတော်နှင့် - ဒေါက်တာစိုင်းမောက်ခမ်း လားရှိုး တို့ဖြစ်ကြပါတယ်။ ယခင်က ခွင့်ပန်ကြားသဖြင့် ခွင့်ပြုထားသူ ၂ရ ဦး၊ ယနေ့ ခွင့်ပန်ကြားသူ ၂၄ ဦး ဖြစ်တဲ့အတွက် စုစုပေါင်းခွင့်ပန်ကြားသူ ၅၁ ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနဲ့ ယနေ့ ခွင့်ပန်ကြားသူ ပြည်ထောင်စုလွှတ်တော်ကိုယ်စားလှယ် ၂၄ ဦးအား ခွင့်အဖြစ် သတ်မှတ်ခွင့်ပြုပေးနိုင်ပါရန် လေးစားစွာပန်ကြားအပ်ပါတယ်ခင်ဗျား။</speech>
<speech type='speaker'>ခွင့်ပန်ကြားသူ အားလုံးကိုခွင့်ပြုပါတယ်။</speech>
<speech type='speaker'>ပြည်ထောင်စုလွှတ်တော် ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စု လွှတ်တော် ပထမပုံမှန်အစည်းအဝေး (၂၁)ရက်မြောက်နေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၄ရ ဦး၊ ယခင်က ခွင့်ပြုထားသူ ၂ရ ဦး၊ ယနေ့ခွင့်ပန်ကြား၍ ခွင့်ပြုထားသူ ၂၄ ဦး ဖြစ်တဲ့အတွက် ခွင့်ပြု ထားသူ စုစုပေါင်း ၅၁ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေး တက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျာ။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type='speaker'>ပြည်ထောင်စုလွှတ်တော်က သဘောတူတဲ့အတွက် လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို ပြည်ထောင်စုလွှတ်တော်ဆိုင်ရာ နည်းဥပဒေ ၄ နည်းဥပဒေခွဲ(ခ) အရ အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value = 'Order'>
<title>ပြည်ထောင်စုလွှတ်တော် နာယက က နိုင်ငံတော်သမ္မတ အဆိုပြုတင်ပြသော နိုင်ငံတော်အတိုင်ပင်ခံရုံး ဝန်ကြီးဌာန ပြည်ထောင်စုဝန်ကြီးအဖြစ် ခန့်အပ်တာဝန်ပေးလိုသည့် ပုဂ္ဂိုလ်၏ အမည်စာရင်းကို လွှတ်တော်သို့ တင်ပြခြင်းနှင့် ကန့်ကွက်လိုသည့် လွှတ်တော်ကိုယ်စားလှယ်ရှိပါက အမည်စာရင်း တင်သွင်းနိုင်ကြောင်း ကြေညာခြင်း</title>
<speech type='speaker'>အစီအစဉ်(၅) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များ ခင်များ နိုင်ငံတော်သမတထံမှ နိုင်ငံတော်အတိင်ပင်ခံရုံးဝန်ကြီး ပြည်ထောင်စဝန်ကြီးအဖြစ် ဦးကျော်တင့်ဆွေအား ခန့်အပ်တာဝန်ပေးလိုကြောင်း ဖွဲ့စည်းပုံအခြေခံဥပဒေပုဒ်မ ၂၃၂ ပုဒ်မခွဲ (ဂ)၊ ပြည်ထောင်စုအစိုးရအဖွဲ့ ဥပဒေ ပုဒ်မ ၁၂ ပုဒ်မခွဲ(ခ)တို့နဲ့အညီ နိုင်ငံတော်သမ္မတရုံးရဲ့ ၁၁-၅-၂၀၁၆ ရက်စွဲပါ စာအမှတ်၊ ၁၀ရ (၁)/၈/သမ္မတရုံး ဖြင့် ပြည်ထောင်စုလွှတ်တော် နာယကထံသို့ ပေးပို့ တင်ပြ ထားပါတယ်။ နိုင်ငံတော်သမ္မတက နိုင်ငံတော်အတိုင်ပင်ခံရုံးဝန်ကြီးဌာန ပြည်ထောင်စုဝန်ကြီးအဖြစ် အမည် စာရင်းတင်သွင်းတဲ့ ပုဂ္ဂိုလ်နဲ့စပ်လျဉ်းပြီး ကန့်ကွက်မှုတစ်စုံတစ်ရာမရှိပါက ခန့်အပ်ရန်သဘောတူကြောင်း ကြေညာခြင်း သို့မဟုတ် ကန့်ကွက်လိုတဲ့ လွှတ်တော်ကိုယ်စားလှယ်ရှိပါက ကန့်ကွက်ကြောင်း အဆိုတင်သွင်းခြင်းအစီအစဉ်ကို ၂၀၁၆ ခုနှစ်၊ မေလ ၁ရ ရက်(အင်္ဂါနေ့) နံနက် ၁၀ နာရီမှာ ကျင်းပမယ့် ပြည်ထောင်စုလွှတ်တော်အစည်းအဝေးမှာ ဆောင်ရွက်မှာဖြစ်ပါတယ်။ ကန့်ကွက်လိုတဲ့ လွှတ်တော်ကိုယ်စားလှယ်အနေနဲ့ ပြည်ထောင်စုလွှတ်တော်ဆိုင်ရာ နည်းဥပဒေ၃၀ အရ ကန့်ကွက်ကြောင်း အဆိုကို ပြည်ထောင်စုလွှတ်တော်အစည်းအဝေးမှာ နာယက ထံ တင်သွင်းရမှာ ဖြစ်ပြီး ယင်းအဆိုနဲ့အတူ မိမိကန့်ကွက်လိုတဲ့ ပုဂ္ဂိုလ်ဟာ ဖွဲ့စည်းပုံအခြေခံဥပဒေပါ သတ်မှတ်ထားတဲ့ အရည်အချင်းများနဲ့ မပြည့်စုံကြောင်း ခိုင်လုံတဲ့သက်သေအထောက်အထားများကိုပါ ပူးတွဲတင်ပြရမှာဖြစ်ပါတယ်။ နိုင်ငံတော်သမ္မတထံမှ ပေးပို့တဲ့ နိုင်ငံတော်အတိုင်ပင်ခံရုံးဝန်ကြီးဌာန ပြည်ထောင်စုဝန်ကြီးရဲ့ အမည် စာမိတ္တူ ကို ယနေ့အစည်းအဝေးအပြီးမှာ လွှတ်တော်ကိုယ်စားလှယ်များအားလုံးထံ ဖြန့်ဝေပေးမှာ ဖြစ်ပါတယ်။ အထက်ပါ ပြည်ထောင်စုဝန်ကြီးအဖြစ် အမည်စာရင်း တင်သွင်းထားတဲ့ ပုဂ္ဂိုလ်ရဲ့ ကိုယ်ရေး အချက်အလက်မှတ်တမ်းတစ်စုံစီကို လွှတ်တော်အတွင်းရှိ သက်ဆိုင်ရာပါတီအလိုက် ဆက်သွယ်ရန် တာဝန် ပေးထားတဲ့ လွှတ်တော်ကိုယ်စားလှယ်များနဲ့ တပ်မတော်သား လွှတ်တော်ကိုယ်စားလှယ်အစုအဖွဲ့တို့က ဒီနေ့အစည်းအဝေးပြီးချိန်မှာ ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ လာရောက်ထုတ်ယူ နိုင်ပါတယ်။ နိုင်ငံတော်သမ္မတထံမှ ပြည်ထောင်စုဝန်ကြီးအဖြစ် ခန့်အပ်လိုကြောင်း တင်ပြထားတဲ့ ပုဂ္ဂိုလ်ဟာ နိုင်ငံတော်ဖွဲ့စည်းပုံအခြေခံ ဥပဒေပုဒ်မ ၂၃၂ ပုဒ်မခွဲ(က) မှာ သတ်မှတ်ထားတဲ့ အရည်အချင်းများနဲ့ မပြည့်စုံကြောင်း သက်သေအထင်အရှားပြ၍ ကန့်ကွက်လိုတဲ့ လွှတ်တော်ကိုယ်စားလှယ်များရှိပါက ၁၆-၅-၂၀၁၆ ရက် (တနင်္လာနေ့) မွန်းလွဲတစ်နာရီ (၁၃၀၀ နာရီ) နောက်ဆုံးထားပြီး ပြည်ထောင်စု လွှတ်တော်ရုံး ညွှန်ကြားရေးမှူးချုပ်ထံ အမည်စာရင်းပေးပို့နိုင်ကြောင်း ပြည်ထောင်စုလွှတ်တော်ဆိုင်ရာ နည်းဥပဒေ ၂ရ နည်းဥပဒေခွဲ(ခ)နဲ့အညီ ကြေညာပါတယ်။ သဝဏ်လွှာ အပြည့်အစုံကို နောက်ဆက်တွဲဖြင့် ဖော်ပြထားပါသည်။</speech>
</section>
<section value = 'Motion'>	
<motion>
<title>နိုင်ငံတော်သမ္မတထံမှ ပေးပို့သော စီမံကိန်းများ ဆောင်ရွက်ရန်အတွက် ကမ္ဘာ့ဘဏ်ထံမှ အမေရိကန်ဒေါ်လာ သန်း၂၀၀ ချေးယူခွင့်နှင့် စပ်လျဉ်း၍ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက လွှတ်တော်သို့ ရှင်းလင်းတင်ပြခြင်း</title>
<speech type='speaker'>အစီအစဉ် (၆)ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များ ခင်ဗျား။ သဘာဝဘေးအတွက် ပြန်လည်ထူထောင်ရေးဆိုင်ရာချေးငွေဖြင့် ဆောက်လုပ်ရေးဝန်ကြီးဌာန၊ စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာနနဲ့ စီမံကိန်းနှင့်ဘဏ္ဍာရေးဝန်ကြီးဌာနတို့ရဲ့ စီမံကိန်း များ ဆောင်ရွက်ရန်အတွက် ကမ္ဘာ့ဘဏ်ထံမှ အမေရိကန်ဒေါ်လာ သန်း ၂၀၀ ချေးယူခွင့်နဲ့စပ်လျဉ်းပြီး ပြည်ထောင်စုလွှတ်တော်ရဲ့ အတည်ပြုချက်ရယူနိုင်ရန် နိုင်ငံတော်သမ္မတထံမှ ပြည်ထောင်စုလွှတ်တော် နာယက ထံသို့ နိုင်ငံတော်သမ္မတရုံးရဲ့ ၁၀-၅-၂၀၁၆ ရက်စွဲပါ စာအမှတ်၊ ၁၀၇(၁)/၈/ သမ္မတရုံး ဖြင့် သဝဏ်လွှာ ပေးပို့ထားပါတယ်။ အဆိုပါပြည်ပချေးငွေများ ရယူရေးနဲ့စပ်လျဉ်းပြီး သက်ဆိုင်ရာပြည်ထောင်စုအဆင့်အဖွဲ့အစည်းဝင် များက လွှတ်တော်သို့ ရှင်းလင်းတင်ပြဖို့ ဖြစ်ပါတယ်။ ဦးစွာ စီမံကိန်းနှင့် ဘဏ္ဍာရေးဝန်ကြီးဌာန ရှင်းလင်းတင်ပြဖို့ ဖြစ်ပါတယ်။</speech>
<speech><agency id='27'>ဦးကျော်ဝင်း(ပြည်ထောင်စုဝန်ကြီး၊ စီမံကိန်းနှင့်ဘဏ္ဍာရေးဝန်ကြီးဌာန)</agency>နာယကကြီးခင်ဗျာ။ လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ဖိတ်ကြားထားသော ပြည်ထောင်စု အဆင့်ပုဂ္ဂိုလ်များ၊ လွှတ်တော်ကိုယ်စားလှယ်ကြီးများအားလုံး ကိုယ်စိတ်နှစ်ဖြာကျန်းမာချမ်းသာပါစေရန် ဆုမွန်ကောင်းတောင်းရင်း ဂါရဝပြုနှုတ်ခွန်းဆက်သအပ်ပါတယ်။ ကျွန်တော့အနေနဲ့ သဘာဝဘေးအတွက် Cocoadopcoscq:aç@op Gal:66 Myanmar - Flood and Landslide Emergency Recovery Credit (FLERC)အား ဆောက်လုပ်ရေးဝန်ကြီးဌာန၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနနှင့် စီမံကိန်းနှင့် ဘဏ္ဍာရေးဝန်ကြီးဌာနမှ အကောင်အထည်ဖော်ဆောင်ရွက်နိုင်ရန် ကမ္ဘာ့ဘဏ်ထံမှ ချေးငွေ အမေရိကန်ဒေါ်လာ သန်း ၂၀၀ ရယူရေးကိစ္စနှင့် ပတ်သက်ပြီး ရှင်းလင်းတင်ပြသွားမှာဖြစ်ပါတယ်။ အထက်ပါချေးငွေကို ဆောက်လုပ်ရေးဝန်ကြီးဌာနက သဘာဝဘေးဒဏ်ခံနိုင်ရည်ရှိသည့် လမ်းများ အဖြစ် ဆောင်ရွက်ရန်အတွက် အမေရိကန်ဒေါ်လာ ၁၀၅ သန်း၊ စိုက်ပျိုးရေး၊ မွေးမြူရေးနှင့် ဆည်မြောင်း ဝန်ကြီးဌာနက ကျေးလက်ဒေသလမ်းများဆောင်ရွက်ရန်အတွက် အမေရိကန်ဒေါ်လာ သန်း ၇၀၊ စီမံကိန်းနှင့် ဘဏ္ဍာရေးဝန်ကြီးဌာနက အရေးပေါ်တုံ့ပြန်မှုချေးငွေအဖြစ် လျာထားဆောင်ရွက်ရန်အတွက် အမေရိကန် ဒေါ်လာ ၁၅ သန်းနှင့် Project Management လုပ်ငန်းများ ဆောင်ရွက်ရန်အတွက် အမေရိကန်ဒေါ်လာ ၁၀ သန်း၊ စုစုပေါင်း အမေရိကန်ဒေါ်လာ သန်း ၂၀၀ ဖြစ်ပါတယ်။ ကမ္ဘာ့ဘဏ်ထံမှ ချေးငွေ အမေရိကန်ဒေါ်လာ သန်း ၂၀၀ ရယူမည့် သဘောတူညီချက်မှာ ဆိုင်းငံ့ကာလ ၆ နှစ်၊ ပြန်ဆပ်ကာလ ၃၂ နှစ် ဖြင့် စုစုပေါင်း သက်တမ်း ၃၈ နှစ်ဖြစ်ပြီး အတိုးမဲ့ချေးငွေဖြစ်ပါတယ်။ ဝန်ဆောင်ခ တစ်နှစ်လျှင် ၀.၇၅ ရာခိုင်နှုန်းဖြစ်ပြီး ကတိခံကြေးအား လက်ရှိကာလတွင် ဝ % သတ်မှတ်ထားသော်လည်း ကမ္ဘာ့ဘဏ်(IDA)ဘုတ်အဖွဲ့ ဆုံးဖြတ်ချက်အရ ပေးရန်ရှိလာပါက ၀.၅ ရာခိုင်နှုန်းထက် မပိုသောနှုန်းကို သတ်မှတ်လာနိုင်မည်ဖြစ်ပါတယ်။ ဝန်ဆောင်ခအား ချေးငွေထုတ်ယူသည့် လည်းကောင်း၊ အရင်းငွေအား ဆိုင်းငံ့ကာလကုန်ဆုံးပြီးချိန်မှစ၍လည်းကောင်း တစ်နှစ်လျှင် (၂)ကြိမ်ပေးဆပ်ရမှာ ဖြစ်ပါတယ်။ ၎င်းချေးငွေကို Grant Element မှာ ၅၃.၆၃ ရာခိုင်နှုန်းဖြစ်သဖြင့် သက်သာသောချေးငွေ (Concessional Loan) ဖြစ်ပါတယ်။ ၂၀၁၆ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေပုဒ်မ ၁၀ တွင် ပြည်ထောင်စု အစိုးရအဖွဲ့သည် ပြည်ထောင်စုလွှတ်တော်၏ အတည်ပြုချက်ဖြင့် လုပ်ငန်းစီမံကိန်း တစ်ရပ်ရပ်အတွက် ပြည်ထောင်စုအစိုးရဌာနတစ်ခုခုအား ပြည်ပမှ ချေးယူခွင့်ပြုနိုင်သည်။ ပြည်ပမှရရှိသော ချေးငွေများကို နိုင်ငံတော်နှင့် အကျိုးတူဆောင်ရွက်နေသော လုပ်ငန်းများသို့ သင့်လျော်သော စည်းကမ်းချက်များသတ်မှတ်၍ ပြန်လည်ထုတ်ချေးခွင့်ပြုနိုင်သည်ဟု ပြဋ္ဌာန်းထားပါတယ်။ တစ်ဆက်တည်းမှာပဲ စီမံကိန်းနှင့် ဘဏ္ဍာရေး ဝန်ကြီးဌာနကရယူမည့် ကမ္ဘာ့ဘဏ်ထံမှ သဘာဝဘေးအတွက် ပြန်လည်ထူထောင်ရေးဆိုင်ရာ ချေးငွေ (Emergency Recovery Credit-ERC) အမေရိကန်ဒေါ်လာ ၁၅ သန်းနှင့် စပ်လျဉ်း၍လည်း နိုင်ငံတော် က လက်ရှိရယူထားသော ပြည်ပချေးငွေများကိုလည်း ရှင်းလင်းတင်ပြမှာဖြစ်ပါတယ်။ ၂၀၁၅ ခုနှစ်၊ ဇူလိုင်လမှ စက်တင်ဘာလအထိ မြန်မာနိုင်ငံအတွင်း တိုင်းဒေသကြီး၊ ပြည်နယ် ၁၄ ခု အနက် ၁၂ ခုတွင် ကိုမန်ဆိုင်ကလုံးမုန်တိုင်း တိုက်ခတ်ခဲ့သဖြင့် ရေကြီးရေလျှံခြင်းနှင့် မြေပြိုခြင်းများ ကြုံတွေ့ ခဲ့ရပါတယ်။ ဥရောပသမဂ္ဂအဖွဲ့၊ ကမ္ဘာ့ကုလသမဂ္ဂ၊ ကမ္ဘာ့ဘဏ်နှင့် အခြားသောအဖွဲ့အစည်းများ၏ ပံ့ပိုးမှုဖြင့် Post Disaster Needs Assessment (PDNA) B Gropdoopos opoule: qose:ap::n ope oesJ ဘီလီယံ၊ အမေရိကန်ဒေါ်လာ ၁.၅၁ ဘီလီယံ ခန့်အထိရှိတယ်လို့ သိရှိရပါတယ်ခင်ဗျာ။ ယင်းသို့ သဘာဝ ဘေးအန္တရာယ်ကျရောက်ခဲ့ပြီးနောက် ပြန်လည်ထူထောင်ရေးလုပ်ငန်းများ ဆောင်ရွက်နိုင်ရန် ကမ္ဘာ့ဘဏ် နှင့် မြန်မာနိုင်ငံတို့အကြား စာချုပ်ချုပ်ဆိုထားသော ချေးငွေစီမံကိန်းများအနက် ထုတ်ယူသုံးစွဲခြင်း မပြု ရသေးတဲ့ ချေးငွေလက်ကျန်များ၏ ၅ ရာခိုင်နှုန်းထက် မပိုသောပမာဏကို ကမ္ဘာ့ဘဏ်၏ အရေးပေါ် oi oigao@op $as:cod: (Immediate Response Mechanism-IRM) 399 oposopogg နိုင်ကြောင်း ကမ္ဘာ့ဘဏ်က အကြံပြု တင်ပြထားပါတယ်။ ဒါကြောင့် အရေးပေါ်ချေးငွေ ရယူသုံးစွဲနိုင်ရန်အတွက် ထို္ဘာ့ဘဏ်ချေးငွေဖြင့် ဆောင်ရွက်သည့် စီမံကိန်းများ အမေရိကန်ဒေါ်လာ သန်း ၇၀၀ မှ ၅ ရာခိုင်နှုန်းစီဖြင့် IRM အရေးပေါ် ချေးငွေအတွက် အမေရိကန်ဒေါ်လာ ၃၅ သန်းအား ရယူသုံးစွဲနိုင်ရေးကိုလည်း စီမံကိန်းနှင့် ဘဏ္ဍာရေး ဝန်ကြီးဌာနနှင့် ကမ္ဘာဘဏ်တို့ ညှိနှိုင်းဆောင်ရွက်လျက်ရှိပါတယ်။ ထို့အပြင် သဘာဝဘေးကြောင့် ပျက်စီးဆုံးရှုံးခဲ့သည့် နေရာဒေသများတွင် ပြန်လည်ထူထောင်ရေး qc$:@p:397: sal@$caosgo Ecq:32ozos Myanmar Flood and Landslide Emergency Recovery Credit- FLERC 6ąj:6g 33608m 63Toos jou vosoma vigeema: myposadiq တာဝန်ရှိသူများနှင့် မြန်မာဘက်မှ တာဝန်ရှိသူများအကြား အပြန်အလှန်ဆွေးနွေးခဲ့ကြပြီး အကြိမ်ကြိမ် တွေ့ဆုံညှိနှိုင်းခဲ့ပြီးတဲ့နောက် ပြည်ထောင်စုအစိုးရအဖွဲ့ထံ တင်ပြခဲ့ခြင်း ဖြစ်ပါကြောင်းလည်း တင်ပြအပ် ပါတယ်။ ERC ချေးငွေတွင်ပါဝင်သည့် စီမံကိန်းနှင့်ဘဏ္ဍာရေးဝန်ကြီးဌာနက သုံးစွဲမည့် အမေရိကန်ဒေါ်လာ ၁၅ သန်းဆိုသည်မှာ အထက်တွင် တင်ပြခဲ့သည့် အရေးပေါ် တုံ့ပြန်မှု(IRM)ချေးငွေအတွက် ဘဏ္ဍာငွေ ထပ်မံလိုအပ်ပါက ဖြည့်ဆည်းနိုင်ရန်ရည်ရွယ်၍ အရန်အဖြစ် ခွဲဝေလျာထားခြင်းလည်းဖြစ်ပါတယ်။ အဆိုပါ ERC ချေးငွေ အမေရိကန်ဒေါ်လာ ၁၅ သန်းဖြင့် သဘာဝဘေးကြောင့် နောက်ဆက်တွဲ ဖြစ်ပေါ်လာနိုင်သော လိုအပ်ချက်များဖြစ်သည့် လယ်ယာစိုက်ပျိုးရေးကဏ္ဍ၊ သားငါးကဏ္ဍတို့တွင် ပြန်လည် ထူထောင်ရေးလုပ်ငန်းများအား လျင်မြန်စွာပံ့ပိုးပေးနိုင်ရန်နှင့် အကယ်၍ စီမံကိန်းအကောင်အထည်ဖော် နေစဉ်ကာလအတွင်း သဘာဝဘေးအန္တရာယ် ထပ်မံကျရောက်ခဲ့ပါက အရေးပေါ်ပြန်လည် ထူထောင်ရေး ကိစ္စများကိုဆောင်ရွက်နိုင်ရန် အတွက်ဖြစ်ပါတယ်။ ၎င်းခွဲဝေလျာထားငွေများအား ဆောက်လုပ်ရေး ပစ္စည်းများ၊ စက်မှုလုပ်ငန်းဆိုင်ရာစက်ပစ္စည်းများ၊ သောက်သုံးရေနှင့် သုံးရေနှင့်ပတ်သက်သော ပစ္စည်း ကိရိယာများ၊ စက်သုံးဆီဝယ်ယူခြင်းများအတွက် သုံးစွဲနိုင်ပြီး သဘာဝဘေးကျရောက်သည့် မည်သည့် နေရာဒေသကို မဆို ပံ့ပိုးဆောင်ရွက်ပေးနိုင်မှာဖြစ်ပါတယ်။ မိမိတို့နိုင်ငံတွင် ၂၀၁၅ ခုနှစ်က ကျရောက်ခဲ့တဲ့ သဘာဝဘေးအန္တရာယ်ကြောင့် ဖြစ်ပေါ်လာသော ပျက်စီးဆုံးရှုံးမှုများအား ပြန်လည်ထူထောင်ခြင်းလုပ်ငန်းများ ဆောင်ရွက်နိုင်ရန်အတွက် လိုအပ်သည့် ဘဏ္ဍာငွေအရင်းအမြစ်များကို နိုင်ငံတော်ဘတ်ဂျက် တစ်ခုတည်းဖြင့် လုံလောက်မှုမရှိပါသဖြင့် ယခုကဲ့သို့ ကမ္ဘာ့ဘဏ်ထံမှ အတိုးနှုန်းများစွာ သက်သာသောချေးငွေကိုရယူရခြင်း ဖြစ်ပါကြောင်းနှင့် ချေးငွေသုံးစွဲသည့် ဌာန၊ အဖွဲ့အစည်းများအနေဖြင့် ချေးငွေစီမံကိန်းများကို စနစ်တကျ အကောင်အထည်ဖော်ခြင်းတို့ကိုလည်း ဆောင်ရွက်ရန်လိုအပ်ပါကြောင်း တင်ပြအပ်ပါတယ်။ ဆက်လက်၍ နိုင်ငံတော်က ရယူထားသည့် ပြည်ပချေးငွေများအခြေအနေကို တင်ပြလိုပါတယ်။ ၃၁-၁၂-၂၀၁၅ နေ့အထိ ပြည်ပချေးငွေရယူထားမှုနှင့် ပေးဆပ်ရန်ကျန်ရှိမှု အခြေအနေများကို အောက်ပါ အတိုင်း တင်ပြပါမယ်။ (၃၁-၁၂-၂၀၁၅ နေ့အထိ စုစုပေါင်း ချေးငွေရယူထားမှုမှာ အမေရိကန်ဒေါ်လာသန်းပေါင်း ၁၁၁၁၄ သန်း ဖြစ်ပါတယ်။ စုစုပေါင်းချေးငွေ ပြန်လည် ပေးဆပ်ပြီးမှုမှာ ၁,၉၅၀ ဖြစ်ပါတယ်။ ဒါကြောင့် ၃၁-၁၂-၂၀၁၅ နေ့အထိ ပေးဆပ်ရန်ကျန်တဲ့ငွေဟာ ၉,၁၆၄ အမေရိကန်သန်း ဖြစ်ပါတယ်။ ၃၁-၁၂-၂၀၁၅ ရက်နေ့အထိ ပြည်ပချေးငွေနဲ့ GDP အချိုးမှာ ၁၆.၁ ရာခိုင်နှုန်း ဖြစ်ပါကြောင်းနှင့် ကြွေးမြီခံနိုင်ရည်ရှိမှုစံနှုန်း သတ်မှတ်ချက်ဘောင်အတွင်းမှာရှိပါကြောင်းကိုလည်း တင်ပြအပ်ပါတယ်ခင်ဗျာ။ ကျေးဇူးတင်ပါတယ်။</speech>
<speech type='speaker'>ပြည်ထောင်စုဝန်ကြီးအနေနဲ့ နောက်အစီအစဉ်မှာ ဆောင်ရွက်ဖို့မရှိရင် ပြန်လည် ထွက်ခွာနိုင်ပါတယ်။</speech>
<speech type='speaker'>ဆက်လက်ပြီး ဆောက်လုပ်ရေးဝန်ကြီးဌာနမှ ရှင်းလင်းတင်ပြဖို့ဖြစ်ပါတယ်။</speech>
<speech><agency id='14'>ဦးဝင်းခိုင်(ပြည်ထောင်စုဝန်ကြီး၊ ဆောက်လုပ်ရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များနှင့် အထူး ဖိတ်ကြားထားသော ဧည့်သည်တော်များအားလုံး မင်္ဂလာအပေါင်းနှင့် ပြည့်စုံကြပါစေလို့ ဆုမွန်ကောင်း တောင်းရင်းနှုတ်ခွန်းဆက်သအပ်ပါတယ်။ ကျွန်တော်ကတော့ ဆောက်လုပ်ရေးဝန်ကြီးဌာန ပြည်ထောင်စု ဝန်ကြီး ဦးဝင်းခိုင် ဖြစ်ပါတယ်။ ကျွန်တော် ယခုတင်ပြသွားမယ့် ကိစ္စကတော့ ပြည်ထောင်စုသမ္မတ မြန်မာနိုင်ငံအတွင်း ၂၀၁၅ ခုနှစ်၊ ဇူလိုင်လ နောက်ဆုံးအပတ်တွင် ကိုမန်မုန်တိုင်းတိုက်ခတ်မှုကြောင့် ထူးကဲစွာမိုးရွာသွန်းမှုများ ဖြစ်ပေါ် ခဲ့ပြီး ကချင်ပြည်နယ်၊ ချင်းပြည်နယ်၊ စစ်ကိုင်းတိုင်းဒေသကြီး၊ မကွေးတိုင်းဒေသကြီး၊ မန္တလေးတိုင်း ဒေသကြီး၊ ရခိုင်ပြည်နယ်၊ ရှမ်းပြည်နယ်(မြောက်ပိုင်း)နှင့် ဧရာဝတီတိုင်းဒေသကြီးစသည့် တိုင်းဒေသကြီး နှင့်ပြည်နယ်အများအပြားတွင် ရေကြီးနစ်မြုပ်ခြင်း၊ လမ်း/တံတားများ ပြိုကျပျက်စီးခဲ့ခြင်းတို့ ဖြစ်ပေါ် ခဲ့ပြီး အဆိုပါ ပျက်စီးခဲ့မှုများအား ကမ္ဘာ့ဘဏ်၏ Emergency Recovery Credit ချေးငွေဖြင့် ပြန်လည် ပြင်ဆင်သွားမည့် အခြေအနေကို တင်ပြသွားမှာ ဖြစ်ပါတယ်။ ရိုသေလေးစားအပ်ပါသော နာယကကြီးခင်ဗျား။ ယခုဖြစ်ပေါ်ခဲ့သော ကိုမန်မုန်တိုင်းတိုက်ခတ်မှု ကြောင့် ထူးကဲမိုးရွာသွန်းမှုဖြစ်စဉ်များတွင် အထူးသဖြင့် တောင်ပေါ်ဒေသဖြစ်သော ချင်းပြည်နယ်တွင် အဆက်မပြတ်သည်းထန်စွာရွာခဲ့သည့် မိုးဒဏ်ကြောင့် လမ်းသားမျက်နှာပြင်များ ရေတိုက်စားပျက်စီးခြင်း၊ မြေကာနံရံများပိ၊ ပက်ခြင်း၊ ရေပြန်တိက်စားပက်စီးခြင်း၊ တောင်ပိလမ်းပိတ်ခြင်း၊ လမ်းသားပဲက၊ခြင်း၊ လမ်းသားပြတ်ကျခြင်း စသည့်ပျက်စီးမှုများ ဖြစ်ပေါ်ခဲ့သဖြင့် လမ်းပန်းဆက်သွယ်မှု ပြတ်တောက်ခဲ့ရ ပါတယ်။ ချင်းပြည်နယ်သည် တောင်ပေါ်ဒေသဖြစ်သည့်အလျောက် ရထားလမ်း၊ ရေလမ်းခရီးများ မရှိဘဲ ကားလမ်းခရီးကိုသာ အဓိကထား သွားလာရပါတယ်။ ချင်းပြည်နယ်မြို့တော် ဟားခါးမြို့သို့ အဓိကဝင်ရောက် နိုင်သည့် ကားလမ်းကြီး ၂ လမ်းရှိပြီး ၎င်းတို့မှာ မုံရွာ-ပုလဲ-ဂန့်ဂေါ-ဟားခါးလမ်းနှင့် ကလေး-ဖလန်းဟားခါးလမ်းတို့ ဖြစ်ပါတယ်။ အမြန်ဆုံး ဆက်သွယ်သွားလာနိုင်သည့် ကားလမ်းဖြစ်ပြီး ကလေး-ဖလမ်းဟားခါးလမ်း ၁၂၄ မိုင်သည် ချင်းပြည်နယ်အတွက် အဓိက အရေးပါသော လမ်းကြောင်းကြီး တစ်ခုလည်းဖြစ်ပါတယ်။ ချင်းပြည်နယ်သို့ World Bank မှ နိုင်ငံတကာကျွမ်းကျင် အကြံပေးအဖွဲ့ဝင်များသည် အဆိုပါ ပျက်စီးခဲ့သည့် လမ်းများအား ၂၀၁၆ ခုနှစ်၊ ဇန်နဝါရီလ ၁၁ ရက်နှင့် ၁၂ ရက်နေ့တို့တွင် သွားရောက် ကွင်းဆင်းလေ့လာခဲ့ပြီး ချင်းပြည်နယ်ရှိ ပြည်သူများနှင့် အနီးကပ်တွေ့ဆုံခဲ့ပါတယ်။ ပြည်သူအများစုက ချင်းပြည်နယ်သို့ဆက်သွယ်သည့် အဓိကလမ်းမကြီး တိုးတက်ကောင်းမွန်အောင် ဆောင်ရွက်ပေးရန် အဆိုပြုခဲ့ကြသဖြင့် အဆိုပါလမ်းများ ဖွံ့ဖြိုးတိုးတက်ရန်အတွက် World Bank မှ ဆောက်လုပ်ရေး ဝန်ကြီးဌာနနှင့် ညှိနှိုင်း၍ အစီအစဉ်များရေးဆွဲခဲ့ပါတယ်။ ၎င်းအပြင် World Bank မှ အဖွဲ့ဝင်များသည် ရခိုင်ပြည်နယ်ရှိ သံတွဲ-ဂွလမ်းနှင့် ဂွ-ငသိုင်းချောင်းလမ်းများသို့လည်း ကွင်းဆင်းသွားရောက်ကာ လိုအပ်သည့်ပြုပြင်ဆောင်ရွက်မှုများကို ဆောက်လုပ်ရေးဝန်ကြီးဌာနနှင့် ညှိနှိုင်းဆောင်ရွက်ခဲ့ပါတယ်။ အဆိုပါချေးငွေများအား နိုင်ငံတကာတွင် ကျင့်သုံးသည့်အတိုင်း ဝန်ကြီးဌာနနှင့် ကမ္ဘာ့ဘဏ်အစီ အစဉ်ဖြင့် အတိုင်ပင်ခံအင်ဂျင်နီယာ Consultant အဖွဲ့များကို ရွေးချယ်ပြီး ဝန်ကြီးဌာနနှင့် Consultant အဖွဲ့များမှ ကြီးမှူးပြီးတော့ နိုင်ငံတကာကုမ္ပဏီနှင့် ပြည်တွင်းကုမ္ပဏီများအား လုပ်ငန်းတင်ဒါ ရွေးချယ် ခေါ်ယူဆောင်ရွက်သွားမှာဖြစ်ပါတယ်။ ကျွန်တော့အနေနဲ့ အထက်မှာတင်ပြခဲ့တဲ့ ချင်းပြည်နယ်၊ ရခိုင် ပြည်နယ်၊ စစ်ကိုင်းတိုင်းဒေသကြီးအထက်ပိုင်းတို့မှာ ဖြစ်ပျက်ခဲ့တဲ့ ပျက်စီးဆုံးရှုံးမှုနှင့် ပတ်သက်၍ မြန်မာ့ ရုပ်မြင်သံကြားမှ မှတ်တမ်းတင်ထားသော သုံးမိနစ်စာ ဗွီဒီယိုမှတ်တမ်းအား ပြသသွားမှာဖြစ်ပြီး နာယကကြီး နှင့်တကွ တက်ရောက်လာသော ကိုယ်စားလှယ်တော်ကြီးများ ရှုစားပေးပါရန် လေးစားစွာ တင်ပြအပ် ပါတယ်ခင်ဗျား။ သုံးမိနစ်စာ ဗွီဒီယိုမှတ်တမ်းဖိုင် ဖွင့်ပြပါသည်။ လေးစားအပ်ပါသော နာယကကြီးခင်ဗျား။ ကမ္ဘာ့ဘဏ်၏ Emergency Recovery Credit ချေးငွေ ဒေါ်လာ သန်း ၂၀၀ အားသုံးစွဲမည့် အစီအစဉ်များကို ဆက်လက်တင်ပြသွားမှာ ဖြစ်ပါတယ်။ စီမံကိန်းအပိုင်း (၁)အနေနဲ့ ဆောက်လုပ်ရေးဝန်ကြီးဌာနမှ အမေရိကန် ဒေါ်လာ ၁၀၅ သန်းဖြင့် ရာသီဥတု ဒဏ်ခံနိုင်သော လမ်း/တံတားများ ပြန်လည်တည်ဆောက်ခြင်းလုပ်ငန်းကို ဆောင်ရွက်သွားမှာဖြစ်ပါတယ်။ စီမံကိန်းအပိုင်း(၂)မှာ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနမှ တင်ပြမည့် အမေရိကန် ဒေါ်လာသန်း ၇၀ ဖြင့် ကျေးလက်ဒေသများ ပြန်လည်ထူထောင်ခြင်းနှင့် အသက်မွေးဝမ်းကျောင်း လုပ်ငန်းများ ပံ့ပိုးခြင်းလုပ်ငန်းများ ဖြစ်ပါတယ်။ စီမံကိန်းအပိုင်း (၃)မှာတော့ ဘဏ္ဍာရေးဝန်ကြီးဌာနမှ တင်ပြသွားခဲ့တဲ့ ဒေါ်လာ ၁၅ သန်းဖြင့် အရေးပေါ်အခြေအနေများ ဖြေရှင်း ဆောင်ရွက်မှုလုပ်ငန်းများ ဖြစ်ပါတယ်။ စီမံကိန်းအပိုင်း (၄)ကတော့ ဆောက်လုပ်ရေးဝန်ကြီးဌာနနှင့် စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနတို့မှ ဆောင်ရွက်မည့်လုပ်ငန်းများအတွက် အမေရိကန်ဒေါ်လာ ၁၀ သန်းဖြင့် Project Management noqp:32): 3909:(01283:03 လေးစားအပ်ပါသော နာယကကြီးခင်ဗျား။ ကမ္ဘာ့ဘဏ်၏ Emergency Recovery Credit ချေးငွေနှင့် ပတ်သက်၍ စည်းကမ်းသတ်မှတ်ချက်များကတော့ ဆိုင်းငံ့ကာလ ၆ နှစ်၊ ပြန်ဆပ်ကာလ ၃၂ နှစ်၊ သက်တမ်း ၃၈ နှစ် ဖြစ်ပြီးတော့ ချေးငွေအမျိုးအစားကတော့ အတိုးမဲ့ချေးငွေဖြစ်ပြီး ဝန်ဆောင်ခ အတွက် တစ်နှစ်လျှင် ၀.၇၅ ရာခိုင်နှုန်း ပေးအပ်ရမှာဖြစ်ပါတယ်။ ကမ္ဘာ့ဘဏ်ချေးငွေဖြင့် ဆောင်ရွက်မည့် စီမံကိန်းများမှ စီမံကိန်းအပိုင်း(၁)အတွက် စုစုပေါင်းကုန်ကျငွေ အမေရိကန်ဒေါ်လာ ၁၀၅ သန်း၏ အကျဉ်းချုပ်မှာ ကလေး-ဖလမ်း-ဟားခါးလမ်းနှင့် ဟားခါး-ဂန့်ဂေါလမ်း ချင်းပြည်နယ်အတွက် ၆၆.၈ သန်း၊ ငါးသိုင်းချောင်း-ဂ္ဂလမ်း၊ သံတွဲ-ဂ္ဂလမ်း၊ ရခိုင်ပြည်နယ်၊ ဧရာဝတီတိုင်းဒေသကြီး ၂၀.၀ သန်း၊ ဖြစ်ပေါ် လာနိုင်သော အရေးပေါ်ကိစ္စအတွက် လျာထားခြင်း ၁၀.၉ သန်း၊ အသေးစိတ်ပုံထုတ်ခြင်းနှင့် ကြီးကြပ်မှု အတွက် လျာထားခြင်း ၄.၃ သန်း၊ အဖွဲ့အစည်းများနှင့် အထောက်အကူပြု လုပ်ငန်းများအတွက် အသုံးပြု စရိတ် ၃.၀ သန်း တို့ဖြစ်ပါတယ်။ လေးစားအပ်ပါသော နာယကကြီးခင်ဗျား။ ကျွန်တော် ဆက်လက်တင်ပြမှာကတော့ ကမ္ဘာ့ဘဏ် အကူအညီဖြင့် ဆောင်ရွက်မည့် ချင်းပြည်နယ်အတွင်းရှိ ကလေး-ဖလမ်း-ဟားခါးလမ်းနှင့် ဟားခါးဂန့်ဂေါလမ်းအပိုင်းများတွင် အမေရိကန် ဒေါ်လာ ၆၆.၈ သန်းနှင့် ညီမျှသော မြန်မာငွေကျပ် ၈၀.၁၆ ဘီလီယံဖြင့် ဆောင်ရွက်အကောင်အထည်ဖော်မည့် လုပ်ငန်းများကတော့ ၃၄ ပေ အကျယ် မြေသားလမ်း တာဘောင်တိုးချဲ့ခြင်း ၂၂.၇၅ မိုင်၊ သံကူကွန်ကရစ်တံတားနှင့် ရေထုတ်ပြွန် ၂၆၅ စင်း၊ မြေကာနံရံ တည်ဆောက်ခြင်း ၃၅၅၆၀ ပေ၊ မူလကတ္တရာလမ်းသားတိုးချဲ့ခြင်း မိုင် ၆၀၊ ၁၈ ပေအကျယ် ကွန်ကရစ် လမ်းသစ်ခင်းခြင်း ၁၈ မိုင် ၂ ဖာလုံ၊ ၁၈ ပေအကျယ် နိုင်လွန်ကတ္တရာထပ်ပိုးလွှာခင်းခြင်း မိုင် ၈၀၊ လမ်းဘေးအမြဲတမ်းရေမြောင်းများပြုလုပ်ခြင်း မိုင် ၄၀၊ ယာဉ်အကာအကွယ်တန်းနှင့် သတိပေး ဆိုင်းဘုတ် များ၊ လမ်းညွှန်ဆိုင်းဘုတ်များ ပြုလုပ်တပ်ဆင်ခြင်း မိုင် ၄၀ စသည့်လုပ်ငန်းများ ဖြစ်ပါတယ်။ လေးစားအပ်ပါသော နာယကကြီးခင်ဗျား။ ရခိုင်ပြည်နယ်အတွင်းရှိ ငသိုင်းချောင်း-ဂွလမ်းနှင့် သံတွဲ-ဂွလမ်းတို့တွင် အမေရိကန် ဒေါ်လာသန်း ၂၀ နှင့် ညီမျှသော မြန်မာငွေ ၂၄ ဘီလီယံဖြင့် ဆောင်ရွက် အကောင်အထည်ဖော်မည့် လုပ်ငန်းများကတော့ လမ်းတာချဲ့ခြင်း ၇၁.၆၂၅ မိုင်၊ သံကူကွန်ကရစ်တံတား နှင့် ရေထုတ်ပြွန် ၂၂ စင်း၊ မြေကာနံရံ ၉၇၃၅ ပေ၊ ကတ္တရာလမ်းချဲ့ခြင်း ၄၃.၂၅ မိုင်၊ ကွန်ကရစ် လမ်းခင်းခြင်း ၅ မိုင် တို့ဖြစ်ပါတယ်။ အထက်တွင်ဖော်ပြသည့် လုပ်ငန်းများဆောင်ရွက်ရာတွင် နိုင်ငံတကာအဆင့်မီအရည်အသွေး ရရှိရေးအတွက် အမ္ဘာ့ဘဏ်၏ စည်းမျဉ်းစည်းကမ်းများအတိုင်း နိုင်ငံတကာအတိုင်ပင်ခံ အင်ဂျင်နီယာ အဖွဲ့များ ငှားရမ်းဆောင်ရွက်ပြီး ကြီးကြပ်သွားမှာလည်း ဖြစ်ပါတယ်။ ယခုဆောင်ရွက်မယ့် စီမံကိန်းဟာ ၂၀၁၉ နှစ်၊ ဒီဇင်ဘာလအတွင်း ပြီးစီးနိုင်ကြောင်း ခန့်မှန်းတင်ပြ အပ်ပါတယ်။ ကလေး-ဖလမ်း-ဟားခါးလမ်း ပြုပြင်မည့် လမ်းဖြတ်ပုံစံမှာ တင်ပြပါအတိုင်းဖြစ်ပါတယ်။ ကတ္တရာလမ်းသားအကျယ် ၁၈ ပေ ဖြစ်ပြီး အမာခံလမ်းပုခုံးနှစ်ဖက်နှင့် မြေကာနံရံများ၊ ရေမြောင်းများ၊ Guard Rails ap: olo@gs Godclosušil စီမံကိန်းအပိုင်း (၄) Project Management အမေရိကန်ဒေါ်လာ ၁၀ သန်းကို ဆောက်လုပ်ရေး ဝန်ကြီးဌာနနှင့် စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနတို့မှ ဆောက်ရွက်မည့် လုပ်ငန်းများ အတွက် စီမံကိန်းဆိုင်ရာစီမံခန့်ခွဲခြင်း၊ ပေါင်းစပ်ညှိနှိုင်းဆောင်ရွက်ခြင်း၊ နည်းပညာဆိုင်ရာဆောင်ရွက်ခြင်း၊ ဘေးကင်းလုံခြုံရေး အကောင်အထည်ဖော်ဆောင်ရွက်ခြင်းနှင့် လေ့လာစစ်ဆေးအကဲဖြတ်ခြင်း စသည်တို့ ပါဝင်ပြီး အဖွဲ့အစည်းဆိုင်ရာ ပံ့ပိုးမှုနှင့် လုပ်ငန်းစွမ်းဆောင်ရည်မြှင့်တင်မှုများအတွက် အသုံးပြုသွားမှာ ဖြစ်ပါတယ်။ ၂၀၁၅ ခုနှစ်၊ ဇူလိုင်လအတွင်း ထူးကဲစွာမိုးရွာသွန်းမှုများကြောင့် ပျက်စီးမှုမှတ်တမ်းများကတော့ ပူးတွဲပါအတိုင်း ဖြစ်ပါတယ်ခင်ဗျား။ ကလေး-ဖလမ်း-ဟားခါးလမ်း မိုင်တိုင် ၃၈/၃ မှ ၃၈/၄ အတွင်း ပျက်စီးမှုများ ဖြစ်ပါတယ်။ မိုင်တိုင် ၇၆/၂ မှ ၇၆/၃ အတွင်း ပျက်စီးမှုများဖြစ်ပါတယ်။ မိုင်တိုင် ၇၆/၂ မှ ၇၆/၃ အတွင်း ပျက်စီးမှုများဖြစ်ပါတယ်။ မိုင်တိုင် ၉၇၀ မှ ၉၇၁ အတွင်း ပျက်စီးမှုများဖြစ်ပါတယ်။ ဟားခါး-ဂန့်ဂေါလမ်း မိုင်တိုင် ၂/၁ မှ ၂/၂ အတွင်း ပျက်စီးမှုများဖြစ်ပါတယ်။ မိုင်တိုင် ၄၀/ရ မှ ၄၁/ဝ အတွင်း ပျက်စီးမှုများဖြစ်ပါတယ်။ မိုင်တိုင် ၄၁/၁ မှ ၄၁/၂ အတွင်း ပျက်စီးမှု များဖြစ်ပါတယ်။ သံတွဲ-လမ်းပိုင်း မိုင်တိုင် ၂၆/၆ မှ ၂၆/ရ အတွင်း ပျက်စီးမှုများဖြစ်ပါတယ်။ မိုင်တိုင် ၆၄/၅မှ ၆၄/၆ အတွင်းရှိ ပျက်စီးမှုများဖြစ်ပါတယ်။ မိုင်တိုင် ၂၆/၆ မှ ၂၇/ဝ အတွင်း ပျက်စီးမှုများဖြစ်ပါတယ်။ တင်ပြပါပုံကတော့ ဒီစီမံကိန်းကြီး ပြီးဆုံးချိန်မှာ တွေ့မြင်ရမည့် ပြင်ဆင်ပြီး လမ်းပုံစံပဲဖြစ်ပါတယ်။ လေးစားအပ်ပါသော နာယကကြီးခင်ဗျား။ ကျွန်တော် ယခုတင်ပြသွားတဲ့ လုပ်ငန်းအစီအစဉ်များ နှင့် ပတ်သက်၍ သုံးစွဲမည့် ကမ္ဘာ့ဘဏ်၏ Emergency Recovery Credit ချေးငွေ အမေရိကန်ဒေါ်လာ ၁၀၅ သန်းနှင့် Project Management အသုံးပြု စရိတ် အမေရိကန်ဒေါ်လာ ၁၀ သန်းတို့ကို နာယကကြီး နှင့်တကွ ပြည်ထောင်စုလွှတ်တော် အစည်းအဝေးသို့ တက်ရောက်လာသော ကိုယ်စားလှယ်တော်ကြီးများ မှ ခွင့်ပြုပေးနိုင်ပါရန် လေးစားစွာ တင်ပြအပ်ပါတယ်။ အားလုံးကို ကျေးဇူးအထူးတင်ရှိပါတယ်ခင်ဗျား။</speech>
<speech type='speaker'>ဆက်လက်ပြီး စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာနမှ ရှင်းလင်း တင်ပြဖို့ ဖြစ်ပါတယ်။</speech>
<speech><agency id='11'>ဒေါက်တာအောင်သူ(ပြည်ထောင်စုဝန်ကြီး၊စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော်နာယကကြီးနဲ့တကွ ပြည်ထောင်စုအစိုးရအဖွဲ့ဝင်ပုဂ္ဂိုလ်များ၊ လွှတ်တော်ကိုယ်စားလှယ်ကြီးများအားလုံး ကိုယ်စိတ်နှစ်ဖြာ ကျန်းမာချမ်းသာပါစေကြောင်း ဦးစွာပထမ ဆုမွန်ကောင်းတောင်းအပ်ပါတယ်။ ကျွန်တော်ကတော့ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီး ဌာန ပြည်ထောင်စုဝန်ကြီး ဒေါက်တာအောင်သူပဲဖြစ်ပါတယ်။ ဝန်ကြီးဌာနသို့ ကမ္ဘာ့ဘဏ်မှ ပေးအပ်လာတဲ့ ချေးငွေအမေရိကန်ဒေါ်လာ ၇၀ သန်းနဲ့ သဘာဝရေဘေးဒဏ်သင့်ဒေသများမှာ ဆောင်ရွက်မယ့် ကျေးလက် လမ်းတံတားများ ပြန်လည်ပြင်ဆင်မွမ်းမံခြင်း၊ အဆင့်မြှင့်တင်ခြင်းစီမံကိန်းနဲ့ ပတ်သက်တဲ့ အချက်အလက် များကို ပြည်ထောင်စုလွှတ်တော်မှာ လွှတ်တော်ကိုယ်စားလှယ်ကြီးများကို ယခုလို ရှင်းလင်းတင်ပြခွင့်ရတဲ့ အတွက် အထူးပင်ကျေးဇူးတင်ရှိပါကြောင်းတင်ပြအပ်ပါတယ်။ နာယကကြီးနှင့်တကွ လွှတ်တော်ကိုယ်စားလှယ်ကြီးများ ခင်ဗျာ။ ၂၀၁၅ခုနှစ်အတွင်းမှာ ဖြစ်ပွားခဲ့တဲ့ ရေကြီးရေလျှံမှု၊ မြေပြိုမှုများကြောင့် ပြည်နယ်/တိုင်း ဒေသကြီး(၁၃)ခုမှာ ကျေးလက်လမ်းတံတားများ ပျက်စီးခဲ့ရပြီး စစ်ကိုင်းတိုင်းဒေသကြီး၊ ပဲခူးတိုင်းဒေသကြီး၊ မကွေးတိုင်းဒေသကြီး၊ ရန်ကုန်တိုင်း ဒေသကြီးနှင့် ဧရာဝတီတိုင်းဒေသကြီးတို့မှာ ကျေးလက်လမ်းတံတားပျက်စီးမှုများစွာ ဖြစ်ပေါ်ခဲ့ပါတယ်။ ရေဘေးသင့်ဒေသများ ပြန်လည်ထူထောင်ရေးအတွက် Early Recovery Plan ကို ရေးဆွဲခဲ့ပြီး ရခိုင်ပြည်နယ်နဲ့ အခြားပြည်နယ်/တိုင်းဒေသကြီးအချို့မှာ အသေးစားကျေးလက်လမ်း၊ တံတားပြင်ဆင်ခြင်း ဆောင်ရွက်ခဲ့ပါတယ်။ သို့သော်လည်းဆောင်ရွက်ရမယ့် လုပ်ငန်းပမာဏများပြားသည့်အတွက် ကမ္ဘာ့ဘဏ်မှ အရေးပေါ်ပြန်လည်ထူထောင်ရေးချေးငွေ အမေရိကန်ဒေါ်လာ ၇၀ သန်း ထုတ်ချေးပေးသွားရန် ကမ်းလှမ်း ဆွေးနွေးလာခဲ့ပါတယ်။ ယင်းချေးငွေ အမေရိကန်ဒေါ်လာ ၇၀ သန်းဖြင့် ဆောင်ရွက်မယ့် ကျေးလက်လမ်းတံတား ပြင်ဆင် မွမ်းမံအဆင့်မြှင့်တင်ခြင်းစီမံကိန်းကို ကျေးလက်ဒေသဖွံ့ဖြိုးတိုးတက်ရေးဦးစီးဌာနမှ ကမ္ဘာ့ဘဏ် အကြံပေး အဖွဲ့များနဲ့ ညှိနှိုင်းတိုင်ပင်ရေးဆွဲခဲ့ပါတယ်။ စီမံကိန်းရဲ့ ရည်ရွယ်ချက်များကတော့ သဘာဝ ဘေးဒဏ်သင့် ဒေသများမှာ ကျေးလက်လမ်းတံတားများ ပြင်ဆင်မွမ်းမံခြင်းနှင့် အဆင့်မြှင့်တင်ခြင်း လုပ်ငန်းများကို ဆောင်ရွက်ရန်၊ လမ်းပန်းဆက်သွယ်မှု လွယ်ကူချောမွေ့စေခြင်းဖြင့် ဘေးဒဏ်သင့်ဒေသများမှာ အသက် မွေးဝမ်းကျောင်းပြန်လည်ထူထောင်ခြင်းလုပ်ငန်းများကို အထောက်အကူပြုစေရန်နှင့် သဘာဝဘေးဒဏ် သို့မဟုတ် အရေးပေါ်အခြေအနေ ထပ်မံကျရောက်ပါက လျင်မြန်စွာတုံ့ပြန်ဖြေရှင်း ဆောင်ရွက်နိုင်ရန် တို့ပဲဖြစ်ပါတယ်။ ကမ္ဘာ့ဘဏ်မှပေးအပ်တဲ့ သဘာဝဘေးအတွက် ပြန်လည်ထူထောင်ရေးချေးငွေရဲ့ ပြန်လည်ပေးဆပ် ရမည့်ကာလနှင့် အတိုးနှုန်းများကိုတော့ စီမံကိန်းနှင့် ဘဏ္ဍာရေးဝန်ကြီးဌာနနှင့် ဆောက်လုပ်ရေးဝန်ကြီး ဌာန ပြည်ထောင်စုဝန်ကြီးများက ရှင်းလင်းတင်ပြခဲ့ပြီးဖြစ်ပါကြောင်း တင်ပြအပ်ပါတယ်။ ကျေးလက်လမ်းတံတားပြင်ဆင်မွမ်းမံခြင်းနှင့် အဆင့်မြှင့်တင်ခြင်း စီမံကိန်းကို အပိုင်း(၃)ခုဖြင့် လျာထားအဆိုပြုထားပြီး လမ်းတံတားများပြုပြင်မွမ်းမံခြင်းနှင့် အဆင့်မြှင့်တင်ခြင်းလုပ်ငန်းများကို မြန်မာ ကျပ်ငွေသန်းပေါင်း ၇၅,၀၀၀ ကျော်နှင့်ညီမျှတဲ့ အမေရိကန်ဒေါ်လာ ၆၀ သန်း၊ အရေးပေါ်အခြေအနေမှာ အသုံးပြုမယ့် ယာဉ်စက်ယန္တရားများ ဝယ်ယူဖြည့်တင်းခြင်းကို အမေရိကန်ဒေါ်လာ ၆.၅ သန်း၊ စီမံကိန်း အကောင်အထည်ဖော်ရေးဆိုင်ရာ နည်းပညာနဲ့ ထောက်ပံ့ဆောင်ရွက်မှုများအတွက် အမေရိကန်ဒေါ်လာ ၃.၅ သန်း၊ စုစုပေါင်းအမေရိကန်ဒေါ်လာ ၇၀ သန်း အသုံးပြုရန်လျာထားပါကြောင်း လေးစားစွာဖြင့် တင်ပြ အပ်ပါတယ်။ စီမံကိန်းကို သဘာဝဘေးဒဏ်ဆိုးရွားစွာခံစားခဲ့ရတဲ့ စစ်ကိုင်းတိုင်းဒေသကြီး၊ ပဲခူးတိုင်းဒေသကြီး၊ မကွေးတိုင်းဒေသကြီး၊ ရန်ကုန်တိုင်းဒေသကြီးနဲ့ ဧရာဝတီတိုင်းဒေသကြီးတို့မှာ ကျေးလက်လမ်း ၁၈၀ မိုင်၊ စုစုပေါင်းအရှည် ၄၄၆၉ ပေရှိ တံတား ၅၅ စင်းတို့မှာ ပြန်လည်ပြင်ဆင်မွမ်းမံခြင်း၊ ကွန်ကရစ်လမ်းနှင့် ကွန်ကရစ်တံတားများအဖြစ် အဆင့်မြှင့်တင်ခြင်းလုပ်ငန်းများ ဆောင်ရွက်သွားရန် လျာထားပါကြောင်း တင်ပြအပ်ပါတယ်။ အဆိုပါလုပ်ငန်းတွေ ဆောင်ရွက်ပြီးစီးပါက ကျေးရွာ ၁၁၆၃ ရွာမှာရှိတဲ့ ကျေးလက်ပြည်သူ ၆၇၉၄၈၈ ဦးခန့်ရဲ့ စီးပွားရေး၊ ကျန်းမာရေး၊ ပညာရေးနှင့် အခြားလူမှုရေးအခြေအနေများ တိုးမြင့်လာမည် ဖြစ်ပြီး ကျေးလက်နေပြည်သူများ၏ အလုပ်အကိုင်အခွင့်အလမ်းများလည်း လွယ်ကူလုံခြုံချောမွေ့စွာနဲ့ ဆောင်ရွက်ပေါ်ထွန်းလာမှာ ဖြစ်ပါတယ်။ တိုင်းဒေသကြီး တစ်ခုချင်းအလိုက် ဆောင်ရွက်မယ့်လုပ်ငန်း ပမာဏနှင့် ခန့်မှန်းကုန်ကျငွေများမှာ အောက်ပါအတိုင်း တင်ပြထားပါတယ်။ စစ်ကိုင်း၊ ပဲခူး၊ မကွေးတိုင်း၊ ရန်ကုန်တိုင်း၊ ဧရာဝတီတိုင်းဒေသကြီးများပဲဖြစ်ပါတယ်။ လုပ်ငန်း ရွေးချယ်ပုံ အဆင့်ဆင့်နဲ့ ဆက်လက် တင်ပြရမယ်ဆိုရင် ဆောင်ရွက်မည့် လမ်းတံတား များကို လျာထားတဲ့နေရာမှာ သဘာဝဘေးဒဏ်ဆိုးဝါးစွာ ခံစားခဲ့ရပြီး နိုင်ငံတကာအကူအညီ မရရှိသေးတဲ့ ဒေသများမှာ ပျက်စီးသွားတဲ့လမ်းများအနက် မြေပြင်မှာ အမှန်တကယ်ပျက်စီးပြီး ကျေးလက်နေပြည်သူများ အတွက် အကျိုးရှိမည့်လမ်းများကို ကမ္ဘာ့ဘဏ်မှသတ်မှတ်ထားတဲ့စံနှုန်း၊ သတ်မှတ်ချက်များနဲ့ချိန်ညှိပြီး ရွေးချယ် ထားခြင်းပဲ ဖြစ်ပါတယ်။ ထိုသို့ရွေးချယ်တဲ့ နေရာမှာလည်းပဲ ဝန်ကြီးဌာနတစ်ခုတည်းရဲ့ အမြင်ဖြင့် ရွေးချယ်ခြင်းမပြုဘဲ ကမ္ဘာ့ဘဏ် အဖွဲ့အစည်းနှင့် အတူ ကျေးလက်ဒေသဖွံ့ဖြိုးတိုးတက်ရေး ဦးစီးဌာနနှင့် ဒေသခံပြည်သူများပါပေါင်းစပ် ညှိနှိုင်းရွေးချယ် ထားခြင်းဖြစ်ပါတယ်။ တင်ပြပါ ကျေးလက်လမ်းတံတားပြင်ဆင်မွမ်းမံခြင်းနှင့် အဆင့်မြှင့်တင်ခြင်းလုပ်ငန်းများကို ၅ နှစ် စီမံကိန်းဖြင့် အပိုင်း(၃)ပိုင်းခွဲပြီး ဆောင်ရွက်သွားမှာ ဖြစ်ပါတယ်။ အပိုင်း(၁) ၁၈ လ ကာလအတွင်း လမ်းတာ ၂၈ မိုင် ရ ဖာလုံနဲ့ တံတား ၁၄ စင်းတို့ကို ဆောင်ရွက်သွားမှာ ဖြစ်ပါတယ်။ အပိုင်း(၂) ၁၅ လ ကာလနှင့် အပိုင်း(၃) ၂၅ လ ကာလအတွင်းမှာ ကျန်လမ်းမိုင် ၁၅၁ မိုင် ၁ ဖာလုံနဲ့ တံတား၄၁ စင်းတို့ကို ဆောင်ရွက်သွားမည်ဖြစ်ပြီး မိမိဌာန နည်းပညာဖြင့် အလွယ်တကူဆောင်ရွက်နိုင်မယ့် လုပ်ငန်းများ ကိုတော့ အပိုင်း(၁)မှာ ဆောင်ရွက်မှာဖြစ်ပြီး အကြံပေးပညာရှင်များရဲ့ နည်းပညာအကူအညီကို ရယူ ဆောင်ရွက်ရမယ့်လုပ်ငန်းများကို အပိုင်း(၂) နှင့်(၃)တို့မှာ ဆောင်ရွက်သွားမှာဖြစ်ပါတယ်။ အပိုင်းအလိုက် ဦးစားပေးရွေးချယ်ခြင်းများကို သက်ဆိုင်ရာအဖွဲ့အစည်းများနဲ့ ပူးပေါင်းဆောင်ရွက်သွားမည် ဖြစ်တဲ့ အကြောင်း လေးစားစွာတင်ပြအပ်ပါတယ်။ ဒီဇိုင်းနှင့် စံချိန်စံညွှန်းသတ်မှတ်ခြင်းများကို မြေပြင်လိုအပ်ချက်အပေါ်မှာမူတည်ပြီး ကမ္ဘာ့ဘဏ် နှင့် ကျေးလက်ဒေသ ဖွံ့ဖြိုးတိုးတက်ရေးဦးစီးဌာနတို့မှ ညှိနှိုင်းဆောင်ရွက်သွားမည်ဖြစ်ပါကြောင်း လေးစားစွာ တင်ပြအပ်ပါတယ်။ နာယကကြီးနှင့်တကွ လွှတ်တော်ကိုယ်စားလှယ်ကြီးများခင်ဗျား။ သဘာဝဘေးဒဏ်နှင့် အရေးပေါ် အခြေအနေကျရောက်ပါက ကယ်ဆယ်ရေးနှင့် ပြန်လည်ထူထောင်ရေးလုပ်ငန်းများကို ဆောင်ရွက်တဲ့ နေရာမှာ ယာဉ်စက်ယန္တရားများဖြင့် ဆောင်ရွက်ပါက ကုန်ကျစရိတ်သက်သာပြီး လျင်မြန်စွာတုံ့ပြန် ဆောင်ရွက်နိုင်ကြောင်း သုံးသပ်တွေ့ရှိရပါတယ်။ သို့သော်လည်း ကျေးလက်ဒေသဖွံ့ဖြိုးတိုးတက်ရေး ဦးစီးဌာနအနေဖြင့် ယာဉ်စက်ယန္တရားများ ပြည့်စုံမှုမရှိတဲ့အတွက် ဖြည့်တင်းဝယ်ယူရန် အမေရိကန် ဒေါ်လာ ၆.၅ သန်းကို လျာထားဆောင်ရွက်ရခြင်းဖြစ်ပါတယ်။ ယင်းငွေဖြင့် ယာဉ်စက်ယန္တရား အမျိုးအစား (၁၀) မျိုးပါ (၁၇) စီးကို စီမံကိန်းမှာ ပါဝင်လျက်ရှိတဲ့ တိုင်းဒေသကြီး (၅) ခုနဲ့ ဦးစီးဌာန (ရုံးချုပ်) မှာ ဖြန့်ခွဲထားမည်ဖြစ်ပြီး လုပ်ငန်းလိုအပ်ချက်အပေါ်မှာ မူတည်ပြီး ရွှေ့ပြောင်းသုံးစွဲသွားမှာ ဖြစ်ပါတယ်။ စက်ယန္တရားလျာထားစာရင်းဖြစ်ပါတယ်။ စီမံကိန်းလုပ်ငန်းများကို နိုင်ငံတကာစံချိန်စံညွှန်းများနဲ့အညီ စနစ်တကျ ဆောင်ရွက်နိုင်ရန် အတွက် နိုင်ငံတကာဒီဇိုင်းနှင့် နည်းပညာကျွမ်းကျင်ပညာရှင်များ ငှားရမ်းအသုံးပြုသွားမည်ဖြစ်ပါကြောင်း လေးစားစွာတင်ပြအပ်ပါတယ်။ စီမံကိန်းလုပ်ငန်းများကို ဆောင်ရွက်တဲ့နေရာမှာ တည်ဆောက်ရေး လုပ်ငန်းများသာမက စစ်တမ်းကောက်ယူခြင်း၊ စွမ်းဆောင်ရည်မြှင့်တင်ရေး သင်တန်းများ၊ မကျေနပ်မှု တိုင်ကြားဖြေရှင်းမှု နည်းလမ်းများအပြင် သဘာဝဘေးနှင့် လူမှုအကာအကွယ်လုပ်ငန်းများကိုလည်း ဆက်စပ် ဆောင်ရွက်သွားမည်ဖြစ်ကြောင်း တင်ပြအပ်ပါတယ်။ ဆောင်ရွက်မှုကုန်ကျစရိတ် အကြမ်း ဖြစ်ပါတယ်။ သဘာဝပတ်ဝန်းကျင်နှင့် လူမှုအကာအကွယ်အတွက် ကမ္ဘာ့ဘဏ်ရဲ့ စံနှုန်းများနဲ့ကိုက်ညီပြီး ဦးစီးဌာနမှ အသုံးပြုနေတဲ့ သဘာဝပတ်ဝန်းကျင်နှင့် လူမှုရေးစီမံခန့်ခွဲမှု အခြေခံမူဘောင် (ESMF)ကို အသုံးပြုသွားမည်ဖြစ်ကြောင်းလည်း လေးစားစွာဖြင့် တင်ပြအပ်ပါတယ်။ စီမံကိန်းအကောင်အထည်ဖော်ဆောင်ရွက်ရာမှာ လုပ်ငန်းအရည်အသွေး၊ စံချိန်စံညွှန်း ပြည့်မီစွာ ဆောင်ရွက်နိုင်ရန်အတွက် ကြီးကြပ်မှုအဖွဲ့၊ လုပ်ငန်းအကောင်အထည်ဖော်ရေးအဖွဲ့၊ စီမံခန့်ခွဲမှု၊ ထောက်ပံ့ ကူညီမှု၊ စောင့်ကြည့်စစ်ဆေးမှုအဖွဲ့များ၊ လုပ်ငန်းပြီးစီးမှုနှင့် လုပ်ငန်းအရည်အသွေး စစ်ဆေးရေးအဖွဲ့ များကို စနစ်တကျဖွဲ့စည်းဆောင်ရွက်သွားမှာဖြစ်ပါကြောင်း လေးစားစွာတင်ပြအပ်ပါတယ်။ စီမံကိန်းအကောင်အထည်ဖော်ဆောင်ရွက်မည့် ဖွဲ့စည်းပုံကို တင်ပြအပ်ပါတယ်။ လုပ်ငန်းတွေကို ဆောင်ရွက်ပြီးစီးပါက သက်ဆိုင်ရာမြို့နယ် ကျေးလက်ဒေသဖွံ့ဖြိုးတိုးတက်ရေးဦးစီးဌာနများက ကျေးရွာ ကော်မတီများသို့ လွှဲပြောင်းပေးအပ်သွားမှာဖြစ်ပါတယ်။ ရေရှည်တည်တံ့ခိုင်မြဲရေးအတွက် ပြင်ဆင် ထိန်းသိမ်းခြင်းလုပ်ငန်းများကို စီမံကိန်းပါခွင့်ပြုချက်ရန်ပုံငွေဖြင့်လည်းကောင်း၊ ရရှိနိုင်မည့် အခြား ရန်ပုံငွေ အရင်းအမြစ်များမှလည်းကောင်း၊ ကျေးရွာများ၏ ထည့်ဝင်ငွေများဖြင့်လည်းကောင်း အသုံးပြု၍ ပြင်ဆင်ထိန်းသိမ်းတဲ့လုပ်ငန်းများကိုလည်း ဆောင်ရွက်သွားမည်ဖြစ်ပါကြောင်း တင်ပြအပ်ပါတယ်။ ချေးငွေ ပြန်လည်ပေးဆပ်ရမည့် ကာလများမှာ ပေးဆပ်ရမယ့်ငွေကို စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ကျေးလက်ဒေသဖွံ့ဖြိုးတိုးတက်ရေးဦးစီးဌာနရဲ့ ရသုံးမှန်းခြေငွေစာရင်းမှာ နှစ်အလိုက် ထည့်သွင်းရေးဆွဲပြီး ပြည်ထောင်စုအစိုးရနှင့် ပြည်ထောင်စုလွှတ်တော်တို့ရဲ့ အတည်ပြု ခွင့်ပြုချက်ဖြင့် ပြန်လည်ပေးဆပ်သွားမည်ဖြစ်ပါကြောင်း တင်ပြအပ်ပါတယ်။ သို့ဖြစ်တဲ့အတွက် ရေဘေးသင့်ဒေသများမှာ ကျေးလက်လမ်းတံတားများ ပြန်လည်ပြင်ဆင် မွမ်းမံခြင်း၊ အဆင့်မြှင့်တင်နိုင်ရေးအတွက် ကမ္ဘာ့ဘဏ်မှချေးငွေ အမေရိကန်ဒေါ်လာ ၇၀ သန်းကို ချေးယူ ခွင့်ပြုနိုင်ပါရန် ရှင်းလင်းတင်ပြအပ်ပါတယ်။ အားလုံးကိုကျေးဇူးတင်ပါတယ်။</speech>
<speech type='speaker'>ပြည်ထောင်စုဝန်ကြီးများအနေနဲ့ နောက်အစီအစဉ်မှာ ဆောင်ရွက်မှု မရှိရင် ပြန်လည်ထွက်ခွာနိုင်ပါတယ်။</speech>
<title>အထက်ပါ စီမံကိန်းများ ဆောင်ရွက်ရန်အတွက် ချေးငွေများနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်းကြေညာခြင်း</title>
<speech type='speaker'>အစီအစဉ်(၇) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များ ခင်ဗျား။ နိုင်ငံတော်သမ္မတထံမှ ပေးပို့တဲ့ သဝဏ်လွှာမိ ကို လွှတ်တော်ကိုယ်စားလှယ်များထံ ၁၂-၅-၂၀၁၆ ရက် (ကြာသပတေး)နေ့မှာ ကြိုတင်ဖြန့်ဝေထားပြီး ဖြစ်ပါတယ်။ အထက်ပါ စီမံကိန်းများ ဆောင်ရွက်ရန်အတွက် ချေးငွေရယူရေးနဲ့စပ်လျဉ်းပြီး လွှတ်တော် ကိုယ်စားလှယ်များက ဆွေးနွေးခြင်း၊ ပြည်ထောင်စုအဆင့်အဖွဲ့အစည်းဝင်များက ပြန်လည်ရှင်းလင်းရန် ရှိပါက ရှင်းလင်းခြင်း၊ လွှတ်တော်ရဲ့ အဆုံးအဖြတ်ရယူခြင်းအစီအစဉ်ကို ၁၇-၅-၂၀၁၆ ရက် အင်္ဂါနေ့ နံနက် (၁၀၀၀ နာရီ) မှာကျင်းပပြုလုပ်မယ့် ပြည်ထောင်စုလွှတ်တော် အစည်းအဝေးမှာ ဆောင်ရွက်ရန် လျာထားပါတယ်။ ဒါကြောင့် ဆွေးနွေးလိုတဲ့ လွှတ်တော်ကိုယ်စားလှယ်ရှိပါက ၁၆-၅-၂၀၁၆ ရက် (တနင်္လာနေ့) မွန်းလွဲ တစ်နာရီ(၁၃၀၀နာရီ) နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်း တင်သွင်းနိုင်ကြောင်း အသိပေးကြေညာပါတယ်။</speech>
</motion>
<motion>
<title>နိုင်ငံတော်သမ္မတထံမှ ပေးပို့သော Protocol of 1992 to amend the International Convention on Civil Liability for Oil Pollution Damage, 1969 အား မြန်မာနိုင်ငံမှ ပါဝင်လက်မှတ်ရေးထိုးရန်ကိစ္စနှင့် စပ်လျဉ်း၍ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က လွှတ်တော်သို့ ရှင်းလင်းတင်ပြခြင်း</title>
<speech type='speaker'>အစီအစဉ်(၈) ဖြစ်ပါတယ်။ ပြည်ထောင်စုလွှတ်တော်ကိုယ်စားလှယ်များ ခင်ဗျား။ ၁၉၆၉ ခုနှစ်၊ ဆီ(ရေနံ)ယိုဖိတ်မှုကြောင့် ပင်လယ်ပြင် ညစ်ညမ်းမှုဖြစ်စဉ်များမှ တစ်ဆင့် ထိခိုက် နစ်နာသူများနှင့် ဆုံးရှုံးမှုများကို လျော်ကြေးရရှိရေးဆိုင်ရာ အပြည်ပြည်ဆိုင်ရာကွန်ဗင်းရှင်းအား ပြင်ဆင်တဲ့ ၁၉၉၂ ခုနှစ် နောက်ဆက်တွဲ သဘောတူစာချုပ် (CLC Protocol 1992) ကို မြန်မာနိုင်ငံမှ အတည်ပြု ဝင်ရောက်ရေး ကိစ္စနဲ့စပ်လျဉ်းပြီး ပြည်ထောင်စုလွှတ်တော်၏ သဘောတူညီချက် ရရှိနိုင်ရေး အတွက် နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၁၀-၅-၂၀၁၆ ရက်စွဲပါ စာအမှတ်၊၁၀၇(၂)/၈/သမ္မတရုံးဖြင့် သဝဏ်လွှာ ပေးပို့ထားပါတယ်။ ယင်းကိစ္စနဲ့ စပ်လျဉ်းပြီး သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က လွှတ်တော်သို့ ရှင်းလင်း တင်ပြဖို့ ဖြစ်ပါတယ်။</speech>
<speech><agency id='31'>ဦးသန့်စင်မောင်(ပြည်ထောင်စုဝန်ကြီး၊ ပို့ဆောင်ရေးနှင့်ဆက်သွယ်ရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကိုယ်စားလှယ်များ၊ ဧည့်သည်တော်များခင်ဗျား။ နာယကကြီး ပြောသွားတဲ့အတိုင်းပဲ နိုင်ငံတော်သမ္မတကြီးက ၁၀-၅-၂၀၁၆ ရက်စွဲပါစာနဲ့ သဝဏ်လွှာ ပေးပို့ခဲ့ပါတယ်။ အဲဒီသဝဏ်လွှာကတော့ ၁၉၆၉ ခုနှစ် ဆီ(ရေနံ)ယိုဖိတ်မှုကြောင့် ဆိုင်ရာ အပြည်ပြည်ဆိုင်ရာကွန်ဗင်းရှင်းအား ပြင်ဆင်သည့် ၁၉၉၂ ခုနှစ် နောက်ဆက်တွဲ သဘောတူ စာချုပ်အား ပြည်ထောင်စုသမ္မတမြန်မာနိုင်ငံတော်မှ ပါဝင်လက်မှတ်ရေးထိုးနိုင်ရန် ပြည်ထောင်စု လွှတ်တော်ရဲ့ အတည်ပြုချက်ကို ရယူနိုင်ဖို့ဖြစ်ပါတယ်။ အဲဒီအတွက် ကျွန်တော် ပို့ဆောင်ရေးနဲ့ ဆက်သွယ်ရေးဝန်ကြီးဌာန ပြည်ထောင်စုဝန်ကြီး ဦးသန့်စင်မောင်အနေနဲ့ ရှင်းလင်းတင်ပြသွားမှာ ဖြစ်ပါတယ်။ ပြည်ထောင်စုလွှတ်တော် နာယကကြီး ခင်ဗျာ။ အဲဒီနေရာမှာ amendment လို့ပါတဲ့ အတွက်ကြောင့် 3əqdao:ne:co:639€ closo196011 bebe pads International Maritime Organization – IMO moslo:cos? International Convension soqog Egogiqulosusil sòzlocos? The International Convention on Civil Liability for Oil Pollution Damage, 1969 geclosus.nl အဲဒီ ကွန်ဗင်းရှင်းဟာ IMO ကနေပြီးတော့ ပြဋ္ဌာန်းတဲ့ ပတ်ဝန်းကျင် ညစ်ညမ်းမှုဆိုင်ရာကာကွယ်ရေး တာဆီးခြင်းဆိုင်ရာ ကွန်ဗင်းရှင်းများအနက်မှာ အရေးကြီးတဲ့ ကွန်ဗင်းရှင်းတစ်ခုဖြစ်ပါတယ်။ အဲဒီ ကွန်ဗင်းရှင်းဟာဆိုရင် ရေနံတင်သင်္ဘောများကြောင့် ဖြစ်ရတဲ့ ဆီယိုဖိတ်မှုကြောင့် ပင်လယ်ပြင်ညစ်ညမ်းမှု ဖြစ်စဉ်များမှတစ်ဆင့် ထိခိုက်နစ်နာသူများ၊ ဆုံးရှုံးမှုများအတွက် လျော်ကြေးရရှိနိုင်ဖို့ရာ ပြဋ္ဌာန်းခဲ့တဲ့ ကွန်ဗင်းရှင်းဖြစ်ပါတယ်။ အဲဒီ ကွန်ဗင်းရှင်းက ၁၉၆၉ မှာ ပြဋ္ဌာန်းပြီး ၁၉၇၅ မှာ အကျိုးသက်ရောက်မှု စခဲ့ပါတယ်။ ဒါပေမယ့် အဲဒီပြဋ္ဌာန်းချက်မှာ လိုအပ်ချက်တွေ ရှိနေပါတယ်။ ဆီအမျိုးအစား သတ်မှတ်ချက်တွေ ပြည့်စုံဖို့၊ ပိုမိုရှင်းလင်းဖို့လိုအပ်တယ်။ သင်္ဘောပေါ်မှာ ကုန်စည် အဖြစ်နဲ့တင်ဆောင်လာတဲ့ ဆီယိုရုံတင်မကဘူး။ လောင်စာဆီအဖြစ်သုံးတဲ့အခါမှာ အဲဒီလောင်စာဆီကြောင့် မို့လို့ ညစ်ညမ်းသွားခဲ့ရင်လည်းပဲ အရေးယူရမယ်။ ဆီကို ကုန်စည်အဖြစ်နဲ့ သယ်ဆောင်လာခြင်းသာ မကဘဲနဲ့ သင်္ဘောလွတ်အဖြစ်နဲ့ သင်္ဘောအလွတ်အဖြစ်နဲ့ သွားလာစဉ်မှာ ယိုဖိတ်မှုကိုလည်းပဲ အရေးယူ ဆောင်ရွက်မယ်ဆိုပြီးတော့ amendment တွေကို ပြင်ဆင်ခဲ့ပါတယ်။ အဲဒါကတော့ ၁၉၉၂ ခုနှစ် Goodwood og boonoposall Protocol of 1992 to amend the International Convention on Civil Liability for Oil Pollution Damage, 1969 Goclosušli səbəql833:Qệcos? CLC Protocol of 1992 လို့ ပြဋ္ဌာန်းခဲ့တာ ဖြစ်ပါတယ်။ အဲဒီ Protocol 92 ဟာ ၁၉၉၆ ခုနှစ်မှာစတင်ပြီးတော့ အာဏာသက်ဝင်ခဲ့ပါတယ်။ အဲဒီနေရာမှာ IMO အဖွဲ့ဝင်နိုင်ငံတွေ ၁၃၄ နိုင်ငံက အဲဒီသဘောတူစာချုပ်ကို လက်မှတ်ရေးထိုးပြီးဖြစ်ပါတယ်။ အာဆီယံနိုင်ငံတွေထဲမှာလည်း ဘရူနိုင်း၊ ကမ္ဘောဒီးယား၊ အင်ဒိုနီးရှား၊ မလေးရှား၊ ဖိလစ်ပိုင်၊ စင်ကာပူ၊ ဗီယက်နမ် စတဲ့ ရ နိုင်ငံက လက်မှတ်ရေးထိုးပြီးဖြစ်ပါတယ်။ အိမ်နီးချင်းနိုင်ငံတွေဖြစ်တဲ့ အိန္ဒိယနဲ့ တရုတ်ကလည်းပဲ လက်မှတ်ရေးထိုးပြီးလို့ သိရှိရပါတယ်။ အဲဒီတော့ ကျွန်တော်တို့နိုင်ငံအနေနဲ့ ကျွန်တော်တို့နိုင်ငံရဲ့ ပိုင်နက်ရေပြင်မှာ ဆီ(ရေနံ)တင်ရေယာဉ်တွေကနေ ဖြစ်ပေါ် လာတဲ့ ပင်လယ်ပြင်ညစ်ညမ်းမှုတွေနဲ့ စပ်လျဉ်းတဲ့ အခွင့်အရေးတွေ၊ ရပိုင်ခွင့်တွေကို အပြည့်အဝရရှိ စေရန်အတွက် ဒီနောက်ဆက်တွဲသဘောတူစာချုပ်ကို ပါဝင်လက်မှတ်ရေးထိုးဖို့ လိုအပ်တာဖြစ်ပါတယ်။ ပြည်ထောင်စုလွှတ်တော် နာယကကြီး ခင်ဗျာ။ ဒီနောက်ဆက်တွဲ သဘောတူစာချုပ်ကို လက်မှတ် ရေးထိုးရခြင်းရဲ့ ရည်ရွယ်ချက်များကတော့ ကျွန်တော်တို့ မြန်မာနိုင်ငံဟာ အပြည်ပြည်ဆိုင်ရာရေကြောင်း အဖွဲ့ချုပ် IMO အဖွဲ့ဝင်ဖြစ်သည်နဲ့အညီ IMO ကပြဋ္ဌာန်းတဲ့ ကွန်ဗင်းရှင်းများကို လက်မှတ်ရေးထိုးခြင်း အားဖြင့် အပြည်ပြည်ဆိုင်ရာ စံချိန်စံနှုန်းများနှင့်အညီ ပူးပေါင်းဆောင်ရွက်မှုကို ပေါ်လွင်ထင်ရှားစေရန် ဖြစ်ပါတယ်။ ဒုတိယအချက်က မြန်မာ့ပင်လယ်ပြင်မှာ ရေနံတင်သင်္ဘောများကြောင့်ဖြစ်ပေါ်လာတဲ့ ဆီ(ရေနံ) ယိုဖိတ်မှုများနဲ့ ပတ်သက်ပြီးတော့ လုံလောက်တဲ့နစ်နာကြေးတွေ သတ်မှတ်ရန်၊ တာဝန်ရှိမှုတွေကို ဆုံးဖြတ်ရန်၊ အပြည်ပြည်ဆိုင်ရာ နည်းဥပဒေ လုပ်ထုံးလုပ်နည်းများကိုလည်းပဲ အဖွဲ့ဝင်နိုင်ငံများနည်းတူ တစ်ပြေးညီ ချမှတ်နိုင်ရန် အထောက်အကူပြုဖို့ လက်မှတ်ရေးထိုးရခြင်းဖြစ်ပါတယ်။ ဒီနောက်ဆက်တွဲ သဘောတူစာချုပ်ကို လက်မှတ်ရေးထိုးခြင်းအားဖြင့် ရရှိနိုင်မယ့် အကျိုးကျေးဇူး တွေကတော့ မြန်မာ့ပင်လယ်ပြင်မှာ ရေနံတင်သင်္ဘောများ ဆီ(ရေနံ)ယိုဖိတ်မှုဖြစ်ပွားပါက ထိခိုက်နစ်နာ သူများ၊ ဆုံးရှုံးမှုများနှင့်စပ်လျဉ်း၍ လုံလောက်သော လျော်ကြေးရရှိစေရန် အာမခံချက်များနှင့် ရပိုင်ခွင့် အပြည့်အဝရရှိစေနိုင်တယ်။ နောက်တစ်ခါ ဒီ CLC Protocol of 1992 ဟာ အဖွဲ့ဝင်နိုင်ငံမဟုတ်ဘူး။ စာချုပ်ဝင်နိုင်ငံမဟုတ်ပေမယ့် အဲဒီနိုင်ငံရဲ့သင်္ဘောဟာ ကျွန်တော်တို့နိုင်ငံရဲ့ ရေပြင်မှာလာပြီးတော့ ဆီယို ဖိတ်ခဲ့ရင်လည်းပဲ အဲဒီစာချုပ်ဝင်နိုင်ငံမဟုတ်ပေမယ့် အဲဒီသင်္ဘောတွေကို ကျွန်တော်တို့က အရေးယူဆောင်ရွက် နိုင်ဖို့ရာအတွက် ဒီကွန်ဗင်းရှင်းမှာ လုံလောက်တဲ့လျော်ကြေးရရှိနိုင်ဖို့ပါဝင်မှာဖြစ်ပါတယ်။ အဲဒီမှာ အများဆုံး ရရှိနိုင်တဲ့လျော်ကြေးကတော့ အမေရိကန်ဒေါ်လာ ၁၃၅ သန်း SDR ပေါ့။ အထူးထုတ်ယူခွင့်လက်မှတ် ၈၉.ရရ သန်း အထိ ရေနံတင်သင်္ဘောရဲ့ အရွယ်အစားပေါ်မှာ မူတည်ပြီးတော့ ရရှိနိုင်မှာဖြစ်ပါတယ်။ ဒီနေရာမှာ ၁၃၅ သန်းထက် ပိုကျော်ပြီးရချင်တယ်။ အမေရိကန်ဒေါ်လာ ၄၅၂ သန်း၊ အထူးထုတ်ယူခွင့် ၃၀၀.၇၄ သန်း အထိရရှိနိုင်မယ့် IMO ရဲ့ နောက်ဆက်တွဲ သဘောတူစာချုပ်တစ်ခု ရှိပါသေးတယ်။ sà šosalomcos? Protocol of 1992 to amend the International Convention on the Establishment of an International Fund for Convention for Oil Pollution Damage, 1971 ဖြစ်ပါတယ်။ အဲဒါကို အတိုကောက်အားဖြင့် Fund Protocol 1992 လို့ခေါ်ပါတယ်။ အဲဒီအဖွဲ့ဝင် Fund Protocol 1992 ဝင်ခဲ့ရင် ဒေါ်လာ ၄၅၂ သန်း အထိ လျော်ကြေးအများဆုံးရနိုင်ပါတယ်။ အဲဒီတော့ အဲဒီ Fund Protocol ကို ဝင်ဖို့ရာအတွက် ပထမဆုံးက အခုနောက်ဆက်တွဲစာချုပ်ဖြစ်တဲ့ CLC 1992 ကို အရင်ဝင်မှဖြစ်မှာပါ။ ဒါကြောင့် ကျွန်တော်တို့ တင်ပြရခြင်းဖြစ်ပါတယ်။ တစ်ခါအဲဒီလို ဒီနောက်ဆက်တွဲစာချုပ်မှာ လက်မှတ်ရေးထိုးမထားဘူးဆိုရင် တွေ့နိုင်တဲ့အခက်အခဲ ကတော့ ကျွန်တော်တို့ရဲ့ ပိုင်နက်ပင်လယ်နဲ့ ကမ်းလွန်ပင်လယ်ပြင်တို့မှာ နိုင်ငံခြားရေနံတင် သင်္ဘောတွေ မှာ ဖြစ်ပေါ်နိုင်တဲ့ ဆီ(ရေနံ)ယိုဖိတ်မှုများကို ထိရောက်စွာ အရေးယူနိုင်မှာ မဟုတ်ပါဘူး။ မိမိတို့ ရပိုင်ခွင့် ရှိတဲ့လျော်ကြေးငွေတွေကိုလည်းပဲ မရရှိဘဲနဲ့ ဆုံးရှုံးနစ်နာနိုင်ပါတယ်။ နောက်တစ်ချက် တင်ပြလိုတာ ကတော့ ဒီစာချုပ်ဝင် လက်မှတ်ရေးထိုးပြီးခဲ့ရင် ဆက်ဆောင်ရွက်ပေးမှာ ကတော့ ၂ ချက်ရှိပါတယ်။ တစ်ခုကတော့ စာချုပ်ဝင်နိုင်ငံတွေနဲ့ တရားရုံးတွေကသာလျှင် ကိုယ့်စာချုပ်ဝင်နိုင်ငံရဲ့ ပင်လယ်ပြင် မှာ ဆီ(ရေနံ)ယိုဖိတ်မှုကြောင့် ညစ်ညမ်းမှုဖြစ်ခဲ့ရင် အဲဒီလျော်ကြေးငွေကို တောင်းခံဖို့ကို ဆုံးဖြတ်နိုင်တာက ကျွန်တော်တို့နိုင်ငံရဲ့ တရားရုံးကပဲ ဆုံးဖြတ်ခွင့်ရှိပါတယ်။ ဒါကြောင့် ကျွန်တော်တို့က ကိုယ့်နိုင်ငံရဲ့ တရားရုံးတွေကို စီရင်ပိုင်ခွင့်အာဏာအပ်နှင်းတဲ့ ဥပဒေကို ထုတ်ပြန်ဆောင်ရွက်ရမှာ ဖြစ်ပါတယ်။ နောက် ဒုတိယအချက်ကတော့ စာချုပ်ဝင်နိုင်ငံတစ်ခုရဲ့ စီရင်ပိုင်ခွင့်ရှိတဲ့ တရားရုံးကချမှတ်တဲ့ စီရင်ချက်ကို အခြားစာချုပ်ဝင်နိုင်ငံတွေက လေးစားရမယ်၊ လိုက်နာရမယ်၊ အသိအမှတ်ပြုရမယ်၊ အာဏာသက်ရောက် ရမှာဖြစ်ပါတယ်။ အဲဒီအခါမှာ ကျွန်တော်တို့ သူတို့ဘက်က စီရင်ချက်ကိုလည်းပဲ ကျွန်တော်တို့ ဘက်က အတည်ပြု ရမယ်။ လိုက်နာဆောင်ရွက်ရမှာ ဖြစ်ပါတယ်။ အဲဒီမှာ တရားမကျင့်ထုံးဥပဒေပုဒ်မ ၄၄-ကနဲ့ အညီ စာချုပ်ဝင်နိုင်ငံများ အပြန်အလှန်စီစဉ်ဆောင်ရွက်ပေးရန်အတွက် နိုင်ငံတော်သမ္မတကနေပြီးတော့ ပြည်ထောင်စုသမ္မတမြန်မာနိုင်ငံတော်ပြန်တမ်းမှာ ထည့်သွင်းကြေညာပေးခြင်း သို့မဟုတ် ဤကိစ္စရပ် အလို့ငှာ ဥပဒေတွင်ပြင်ဆင်ဖော်ပြခြင်းတို့ကို ဆောင်ရွက်ရမှာ ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီး ခင်ဗျာ။ အထက်ပါအကြောင်းတို့ကြောင့် ၁၉၆၉ ခုနှစ် ဆီ(ရေနံ) ယိုဖိတ်မှုကြောင့် ပင်လယ်ပြင်ညစ်ညမ်းမှုဖြစ်စဉ်များမှ တစ်ဆင့် ထိခိုက်နစ်နာသူများ နှင့် ဆုံးရှုံးမှုများကို လျော်ကြေးရရှိရေးဆိုင်ရာ အပြည်ပြည်ဆိုင်ရာကွန်ဗင်းရှင်းအား ပြင်ဆင်သည့် ၁၉၉၂ ခုနှစ် Goodwood og omsoposquls (Protocol of 1992 to amend the International Convention on Civil Liability for Oil Pollution Damage 1969) (CLC Protocol 1992) အား ပြည်ထောင်စုသမ္မတမြန်မာနိုင်ငံတော်မှ နောက်မှသဘောတူပါဝင်ခြင်း Accession နည်းလမ်းဖြင့် ပါဝင် လက်မှတ်ရေးထိုးနိုင်ရေးအတွက် ပြည်ထောင်စုလွှတ်တော်မှ အတည်ပြု ပြဋ္ဌာန်းပေးနိုင်ပါရန် လေးစားစွာ တင်ပြအပ်ပါတယ်ခင်ဗျာ။ အားလုံးကို ကျေးဇူးတင်ပါတယ်ခင်ဗျာ။ စာချုပ်အပြည့်အစုံကို နောက်ဆက်တွဲဖြင့် ဖော်ပြထားပါသည်။</speech>
<title>အထက်ပါကိစ္စနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type='speaker'>အစီအစဉ် (၉) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များ ခင်ဗျား။ နိုင်ငံတော်သမ္မတထံမှ ပေးပို့တဲ့ သဝဏ်လွှာမိတ္တူ ကို လွှတ်တော်ကိုယ်စားလှယ်များထံ ၁၂-၅-၂၀၁၆ ရက် (ကြာသပတေး)နေ့မှာ ကြိုတင်ဖြန့်ဝေထားပြီး ဖြစ်ပါတယ်။ အထက်ပါ ကိစ္စနဲ့စပ်လျဉ်းပြီး လွှတ်တော်ကိုယ်စားလှယ်များက ဆွေးနွေးခြင်း၊ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ပြန်လည်ရှင်းလင်းရန်ရှိကရှင်းလင်းခြင်း၊ လွှတ်တော်ရဲ့အဆုံးအဖြတ်ရယူခြင်းအစီအစဉ်ကို ၁၇-၅-၂၀၁၆ ရက် အင်္ဂါနေ့ နံနက် (၁၀၀၀ နာရီ)တွင် ကျင်းပပြုလုပ်မယ့် ပြည်ထောင်စုလွှတ်တော် အစည်းအဝေးမှာ ဆောင်ရွက်ရန် လျာထားပါတယ်။ ဒါကြောင့်ဆွေးနွေးလိုတဲ့ လွှတ်တော်ကိုယ်စားလှယ်များရှိပါက ၁၆-၅-၂၀၁၆ ရက်(တနင်္လာနေ့) မွန်းလွဲ (၁၃၀၀နာရီ) နောက်ဆုံး ထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်း တင်သွင်းနိုင်ကြောင်း အသိပေး ကြေညာပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type='speaker'>ပြည်ထောင်စုလွှတ်တော်ကိုယ်စားလှယ်တော်များခင်ဗျား။ အစည်းအဝေး ကို ခေတ္တရပ်နားပါ့မယ်။ ၁၁ နာရီ မိနစ် ၃၀ အစည်းအဝေးပြန်လည်စတင်မှာ ဖြစ်ကြောင်း ကြေညာပါတယ်။</speech>
<speech type='mc'>ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type='mc'>အားလုံးထွက်ခွာနိုင်ကြပါပြီခင်ဗျာ။</speech>
</motion>
<motion>
<title>အစည်းအဝေးပြန်လည်စတင်ခြင်း</title>
<speech type='mc'>လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ အစည်းအဝေး ပြန်လည်စတင်ပါတော့မယ်။ ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type='mc'>အားလုံးထိုင်နိုင်ကြပါပြီခင်ဗျား။</speech>
<title>နိုင်ငံတော်သမ္မတထံမှပေးပို့သော အပြည်ပြည်ဆိုင်ရာအကြမ်းဖက်မှု၊ နိုင်ငံဖြတ်ကျော်အုပ်စုဖွဲ့ မှုခင်းများနှင့် မူးယစ်ဆေးဝါးတရားမဝင် ရောင်းဝယ်မှု တိုက်ဖျက်ရေးတွင် ပူးပေါင်းဆောင်ရွက်ရေးဆိုင်ရာ ဘင်းမ်စတက်ကွန်ဗင်းရှင်း (BIMSTECConvenction) သို့ မြန်မာနိုင်ငံမှ အတည်ပြုဝင်ရောက်ရန် ကိစ္စနှင့်စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း</title>
<speech type='speaker'>အစည်းအဝေးပြန်လည် စတင်ပါမယ်။ အစီအစဉ် (၁၀) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များ ခင်ဗျား။ နိုင်ငံတော်သမ္မတထံမှ သဝဏ်လွှာပေးပို့ထားတဲ့ အပြည်ပြည်ဆိုင်ရာအကြမ်းဖက်မှု၊ နိုင်ငံဖြတ်ကျော်အုပ်စုဖွဲ့မှုခင်းများနှင့် မူးယစ်ဆေးဝါးတရားမဝင် ရောင်းဝယ်မှုတိုက်ဖျက်ရေးတွင် ပူးပေါင်းဆောင်ရွက်ရေးဆိုင်ရာ ဘင်းမ်စတက်ကွန်ဗင်းရှင်း (BIMSTEC Convenction)သို့ မြန်မာနိုင်ငံမှ အတည်ပြု ဝင်ရောက်ရေးကိစ္စနဲ့ စပ်လျဉ်းပြီး ၁၀-၅-၂၀၁၆ ရက်နေ့က ကျင်းပပြုလုပ်ခဲ့တဲ့ ပြည်ထောင်စုလွှတ်တော် ပထမပုံမှန်အစည်းအဝေး(၂၀)ရက်မြောက်နေ့မှာ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က လွှတ်တော်သို့ ရှင်းလင်းတင်ပြခဲ့ပြီး ဖြစ်ပါတယ်။ ယင်းကိစ္စနဲ့စပ်လျဉ်းပြီး ဆွေးနွေးလိုတဲ့ လွှတ်တော်ကိုယ်စားလှယ် ၅ ဦး အမည်စာရင်း တင်သွင်း ထားပါတယ်။ ဦးစွာ ဒေါက်တာခင်စည်သူ လွိုင်ကော်မဲဆန္ဒနယ်မှ ဆွေးနွေးဖို့ဖြစ်ပါတယ်။</speech>
<speech><mp id='1364'>ဒေါက်တာခင်စည်သူ(လွိုင်ကော်မဲဆန္ဒနယ်၊ ကယားပြည်နယ်)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော်ကိုယ်စားလှယ်များနှင့် ကြွရောက် လာကြသောဧည့်သည်တော်အားလုံးကို မင်္ဂလာပါလို့ နှုတ်ခွန်းဆက်သပါတယ်ရှင်။ အားလုံးကိုယ်စိတ်နှစ်ပါး ကျန်းမာချမ်းသာပြီး ကောင်းကျိုးလိုရာဆန္ဒ ပြည့်စုံပါစေ။ ကျွန်မကတော့ ကယားပြည်နယ် လွိုင်ကော် မဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဒေါက်တာခင်စည်သူ ဖြစ်ပါတယ်ရှင်။ ကျွန်မအနေနဲ့ BIMSTEC Convenction သို့ မြန်မာနိုင်ငံအနေနဲ့ အတည်ပြု ဝင်ရောက်သင့်ကြောင်း ထောက်ခံဆွေးနွေး သွားမှာ ဖြစ်ပါတယ်။ နာယကကြီးရှင်။ အဆိုပါ BIMSTEC Convenction ဟာ မူးယစ်ဆေးဝါးတရားမဝင် ရောင်းဝယ်မှု တိုက်ဖျက်ရေးဆိုတဲ့နေရာမှာ ဘိန်းစိုက်ပျိုးတဲ့ကိစ္စလည်း ပါဝင်မှာ ဖြစ်ပါတယ်။ ကုလသမဂ္ဂ UNODC ရဲ့ ၂၀၁၂ စာရင်းအရ မြန်မာနိုင်ငံမှာ ဘိန်းစိုက်တောင်သူတွေ ၃ သိန်းခန့် ရှိပြီးတော့ လာအိုနိုင်ငံမှာ ၂ သောင်းခန့် ရှိပါတယ်။ ဘိန်းစိုက်ဧရိယာအနေနဲ့ မြန်မာနိုင်ငံမှာ ၅၁၀၀၀၊ လာအိုနိုင်ငံ မှာ ၆၈၀၀၊ ထိုင်းမှာ ၂၀၉ ဟက်တာရှိကြောင်း သိရှိရပါတယ်။ ဒါကြောင့် မြန်မာနိုင်ငံမူးယစ်ဆေးဝါးစိုက်ပျိုးထုတ်လုပ်မှု အခြေအနေဟာ အရှေ့တောင်အာရှမှာ ပထမနေရာမှာ ရှိပြီးတော့ တစ်ကမ္ဘာလုံးမှာ ဒုတိယနေရာမှာရှိနေတာ ဖြစ်ပါတယ်။ မြန်မာနိုင်ငံမှာ ဘိန်းစိုက်တောင်သူအများစုဟာ ကယားပြည်နယ် အပါအဝင် တိုင်းရင်းသား အပါအဝင် တရားမဝင် မူးယစ်ဆေးဝါးကို ထုတ်လုပ်ရောင်းဝယ်နေကြခြင်း ဖြစ်ပေါ်လာပါတယ်။ ဘိန်းစိုက်တောင်သူများဖြစ်တဲ့ ရှမ်း၊ ကယား၊ ကချင်၊ ကယန်း၊ ပအိုဝ်းစတဲ့ တိုင်းရင်းသားတွေဟာ ၂၀၁၃ ခုနှစ်မှာ ရန်ကုန်မြို့မှာ ကျင်းပတဲ့ အရှေ့တောင်အာရှ ဘိန်းစိုက်တောင်သူများဖိုရမ်၊ ၂၀၁၄ ခုနှစ် အင်းလေး ဒေသမှာ ပြုလုပ်တဲ့ ဘိန်းစိုက်တောင်သူများရဲ့ ဖိုရမ်၊ ၂၀၁၅ ခုနှစ်မှာ ပြင်ဦးလွင်မှာ ကျင်းပတဲ့ ဘိန်းစိုက် တောင်သူများ ညီလာခံ၊ ၂၀၁၆ ခုနှစ်မှာ ဟမ်းစတက်မှာ ကျင်းပတဲ့ တားမြစ်သီးနှံစိုက်ပျိုး ထုတ်လုပ်တဲ့ တောင်သူများရဲ့ ကမ္ဘာလုံးဆိုင်ရာ ညီလာခံကို တက်ရောက်ခဲ့ကြပါတယ်။ အဲဒီညီလာခံမှာ တက်ရောက်တဲ့တိုင်းရင်းသားများက အကြံပြုမှုတချို့ကို တင်ပြရမယ်ဆိုလို့ရှိရင် ကယားပြည်နယ်လူမျိုးများအဖွဲ့က ဖွံ့ဖြိုးရေးအခြေပြု လုပ်ဆောင်သင့်ကြောင်း၊ မူးယစ်ဆေးဝါး မနှိမ်နင်း ခင်မှာ ဖွံ့ဖြိုးရေးလုပ်သင့်ကြောင်း၊ လူငယ်တွေအတွက် အလုပ်အကိုင်ဝင်ငွေ ဖန်တီးပေးနိုင်တဲ့ အခွင့် အလမ်းများ ဖန်တီးပေးပြီး အမြင်ဖွင့်ပေးသည့် ပြန်လည်ထူထောင်ရေး အစီအစဉ်များများ လိုအပ်ကြောင်း၊ ချင်းအမျိုးသားအနေနဲ့ အသက်မွေးဝမ်းကျောင်း၊ လူမှုရေး၊ အထောက်အပံ့တွေ အရင်ပံ့ပိုးသင့်ကြောင်း၊ ရှမ်းတိုင်းရင်းသားနဲ့ ကချင်တိုင်းရင်းသားတို့က သင့်လျော်သော ပြောင်းလဲတိုးတက် ရေးအစီအစဉ်များ ပြုလုပ်သင့်ကြောင်း အကြံပြုဆွေးနွေးခဲ့ကြပါတယ်။ ဒါ့အပြင် ဘိန်းထုတ်လုပ်မှု လျှော့ချရန် အစိုးရမှ မူဝါဒများချမှတ်ရာတွင်လည်း ဘိန်းစိုက်တောင်သူများ ပါဝင်ဆွေးနွေးသင့်ကြောင်း တင်ပြခဲ့ကြပါတယ်။ နာယကကြီးရှင့်။ အဲဒီဆွေးနွေးပွဲများမှာ ယင်းတို့အနေနဲ့ ဘိန်းစိုက်ရခြင်း အကြောင်းရင်းကိုလည်း တင်ပြကြပါတယ်။ ၎င်းတို့က စားဝတ်နေရေး မပြေလည်ခြင်း၊ ဆင်းရဲနွမ်းပါးခြင်း၊ ကျန်းမာရေး၊ ပညာရေး နိမ့်ကျခြင်း၊ လမ်းပန်းဆက်သွယ်ရေးမကောင်းခြင်း၊ အသက်မွေးဝမ်းကျောင်း လုပ်ကိုင်စရာ အလုပ်များမရှိခြင်းနဲ့ တခြားသီးနှံများ စိုက်ပျိုးရန်လည်း မြေယာမရှိကြောင်းတို့ ဖြစ်ပါတယ်လို့ ဖော်ပြ ထားပါတယ်။ နာယကကြီးရှင့်။ ထိုဒုတိယအကြိမ်ညီလာခံသို့ မြန်မာနိုင်ငံမူးယစ်ဆေးဝါး အလွဲသုံးစား ထိန်းချုပ်ရေး ကော်မတီ ဗဟိုကော်မတီ(CCDAC) ကတစ်ဆင့် ၎င်းမှ အရာရှိများကလည်း တက်ရောက်ခဲ့ကြပါတယ်။ အဲဒီတက်ရောက်တဲ့ အရာရှိများက ဖွံ့ဖြိုးတိုးတက်ရေးအခြေပြု ချဉ်းကပ်လုပ်ဆောင်မှုသာလျှင် အကောင်း ဆုံးလို့ မှတ်ချက်ပေးခဲ့ပါတယ်။ ဒါပေမယ့် မြန်မာနိုင်ငံမှာ ပံ့ပိုးကူညီလျက်ရှိတဲ့ ပြောင်းလဲတိုးတက်ရေး အစီအစဉ်များကို အကန့်အသတ်နဲ့သာ ထောက်ပံ့ပေးလျက်ရှိတဲ့အတွက် ပြဿနာ တစ်ရပ်လုံးကို ကိုင်တွယ် ဖြေရှင်းရန် လုံလောက်မှု မရှိခဲ့ပါဘူး။ ဒါ့အပြင် အုပ်ချုပ်စီမံရေး ဖွံ့ဖြိုး တိုးတက်ဖို့ လုပ်ဆောင်ရာမှာလည်း အစိုးရအရာရှိများ၊ တပ်ရင်းတပ်ဖွဲ့များမှ အကျင့်ပျက် ခြစားမှုသာမက တရားမဝင် အကောက်ခွန်များ ကောက်ခံနေခြင်း၊ လက်နက်ကိုင် ပဋိပက္ခ ရှိခြင်းတို့ကိုလည်း ရင်ဆိုင်နေရကြောင်း ဆွေးနွေးသိရှိရပါတယ်။ မူးယစ်ဆေးဝါးစိုက်ပျိုးထုတ်လုပ်ပြီး ဘဝရပ်တည်မှု ပြု နေကြသူတွေရဲ့ လိုအပ်ချက်များကို ထိထိ ရောက်ရောက်ပြောင်းလဲအောင် ဆောင်ရွက်ပေးရင် မူးယစ်ဆေးဝါးစိုက်ပျိုးထုတ်လုပ်မှု လျော့ကျသွားမှာ ဖြစ်သော်လည်း ခေတ်အဆက်ဆက် မြန်မာအစိုးရများအနေနဲ့ ထိုသို့ မဆောင်ရွက်နိုင်ခဲ့ကြပါဘူး။ နာယကကြီးရှင့်။ BIMSTEC Convenction ထဲသို့ အဖွဲ့ဝင် ရ နိုင်ငံမှ ပူးပေါင်းဆောင်ရွက်မှုမှာ အပြည်ပြည်ဆိုင်ရာ အကြမ်းဖက် နိုင်ငံဖြတ်ကျော် အုပ်စုဖွဲ့မှုခင်းနဲ့ ၎င်းတို့ရဲ့ အစပျိုး ဓာတုပစ္စည်းများ အပါအဝင် မူးယစ်ဆေးဝါး၊ စိတ်ပြောင်းဆေးဝါးများ တရားမဝင် သယ်ဆောင်ရောင်းဝယ်ခြင်းတို့ ပါဝင် ပါတယ်။ အဲဒီရည်မှန်းချက် ပေါက်ရောက်စေဖို့ ယင်းမှုခင်းများကို ကြိုတင်ကာကွယ်ရေးနဲ့ အပြန်အလှန် S်တံတင်ခက်မ ခ င်ခင်တယ်မင်း ပေါင်းစပ်ဆောင်ရွက်ရမှာ ဖြစ်ကြောင်းတို့ ပါရှိပါတယ်။ ဒါ့ကြောင့်တိုင်းရင်းသားများနေထိုင်ရာ ဒေသမှာ ယခင့်ယခင် မဖြေရှင်းနိုင်တဲ့ မူးယစ်ဆေးဝါးနဲ့ ဆက်သွယ်နေတဲ့၊ ဆက်နွယ်နေတဲ့ ပြည်သူတို့ရဲ့ ဘဝကို ယခုအစိုးရလက်ထက်မှာ BIMSTEC Convenction သို့ မြန်မာနိုင်ငံမှ အတည်ပြု ဝင်ရောက်ပြီး BIMSTEC Convenction အရ ပြောင်းလဲနိုင်အောင် ဆောင်ရွက်နိုင်မည်ဟု ယုံကြည်တဲ့အတွက် BIMSTEC Convenction သို့ မြန်မာနိုင်ငံမှ အတည်ပြုဝင်ရောက်နိုင်ဖို့ ထောက်ခံဆွေးနွေးရခြင်း ဖြစ်ပါတယ်။ အားလုံးကိုကျေးဇူးတင်ပါတယ်ရှင်။</speech>
<speech type='speaker'>ဆက်လက်ပြီး ဒေါ်ခင်နှင်းသစ် ပန်းတောင်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id='1442'>ဒေါ်ခင်နှင်းသစ်(ပန်းတောင်းမဲဆန္ဒနယ်၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကြီးနှင့်တကွ ပြည်ထောင်စုလွှတ်တော် ကိုယ်စားလှယ်များအားလုံး၊ ဧည့်သည်တော်များအားလုံး မင်္ဂလာပါရှင်။ ကျွန်မကတော့ ပန်းတောင်းမဲဆန္ဒနယ် ပြည်သူ့လွှတ်တော် ကိုယ်စားလှယ် ဒေါ်ခင်နှင်းသစ် ဖြစ်ပါတယ်ရှင်။ ကျွန်မအနေနဲ့ နိုင်ငံတော်သမ္မတထံမှ ပေးပို့တဲ့ BIMSTEC Convention ကို အတည်ပြုဝင်ရောက်ရန်ကိစ္စနှင့် ပတ်သက်ပြီး မြန်မာနိုင်ငံအနေနဲ့ အတည်ပြု ဝင်ရောက်သင့်ကြောင်းကို ဦးတည်ဆွေးနွေးသွားမှာဖြစ်ပါတယ်ရှင်။ Convention sə@dy:col:caosgošlossmooş onicos:0SCIOSCIDO90zEiv> ကဏ္ဍပေါင်းစုံ နည်းပညာနဲ့ စီးပွားရေးဆိုင်ရာ ပူးပေါင်းဆောင်ရွက်မှု အစီအစဉ်ရဲ့ အဖွဲ့ဝင်နိုင်ငံများ ဖြစ်ကြသော ဘင်္ဂလားဒေ့ရှ်ပြည်သူ့သမ္မတနိုင်ငံ၊ ဘူတန်ဘုရင့်နိုင်ငံ၊ အိန္ဒိယသမ္မတနိုင်ငံ၊ ပြည်ထောင်စု မြန်မာနိုင်ငံ၊ နီပေါဖက်ဒရယ်ဒီမိုကရက်တစ်သမ္မတနိုင်ငံ၊ သီရိလင်္ကာဆိုရှယ်လစ်ဒီမိုကရက်တစ်သမ္မတ နိုင်ငံနဲ့ ထိုင်းဘုရင့်နိုင်ငံတို့က စာချုပ်ဝင်နိုင်ငံများလို့ ရည်ညွှန်းပြီး ပူးပေါင်းဆောင်ရွက်ကြတာဖြစ်ပါတယ်။ ထိုနိုင်ငံများအနေနဲ့ အပြည်ပြည်ဆိုင်ရာ အကြမ်းဖက်မှု၊ နိုင်ငံဖြတ်ကျော်အုပ်စုဖွဲ့ မှုခင်းများနဲ့ မူးယစ်ဆေးဝါးများ တရားမဝင်ရောင်းဝယ်မှုတို့ကို ကျယ်ပြန့်တိုးတက်လာမှာကို စိုးရိမ်ကြ၍လည်းကောင်း၊ လိုအပ်ချက်များကြောင့်လည်းကောင်း၊ ပူးပေါင်းဆောင်ရွက်ရင် အကျိုးဖြစ်ထွန်းရရှိမှာကို အသိအမှတ် ပြု၍လည်းကောင်း၊ မူဘောင်တစ်ရပ်ထူထောင်ဖို့ ဆန္ဒရှိတာကြောင့် သဘောတူဆောင်ရွက်ခဲ့ကြခြင်း ဖြစ်ပါတယ်။ ယခုအခါမှာ အဖွဲ့ဝင် ရ နိုင်ငံရှိတဲ့အထဲ နိုင်ငံ ၄ နိုင်ငံသာ အတည်ပြုဝင်ရောက်ထားပြီး မြန်မာနိုင်ငံ အပါအဝင် ၃ နိုင်ငံဟာ အတည်ပြု ဝင်ရောက်ဖို့ ကျန်ရှိနေတာ ဖြစ်ပါတယ်။ ဒီလိုဆွေးနွေးတဲ့အခါမှာ မြန်မာနိုင်ငံအနေနဲ့ BIMSTEC Convention ကို ဘာကြောင့် အတည်ပြု ဝင်ရောက်သင့်သလဲဆိုတာနဲ့ ပတ်သက်ပြီး ကျွန်မအနေနဲ့ အပိုင်းနှစ်ပိုင်းခွဲပြီး တင်ပြဆွေးနွေးသွားမှာ ဖြစ်ပါတယ်။ ပထမပိုင်းအနေနဲ့ နိုင်ငံအတွက်လိုအပ်ချက်ဖြစ်ကြောင်းနဲ့ ဒုတိယပိုင်းအနေနဲ့ BIMSTEC Convention ကို ဝင်ရောက်ရင် ဘယ်လိုအကျိုးသက်ရောက်မှုတွေ ဘယ်လောက်အတိုင်းအတာထိရှိမလဲဆိုတာဖြစ်ပါတယ်။ ပထမပိုင်းအား ဆွေးနွေးရမယ်ဆိုရင် နိုင်ငံရဲ့ ယခုအစိုးရသစ်လက်ထက် နိုင်ငံခြားရေးဝန်ကြီးဌာန၊ ပြည်ထောင်စုဝန်ကြီး ဒေါ်အောင်ဆန်းစုကြည်က ဧပြီလ ၂၂ ရက်နေ့မှာ မူဝါဒရှင်းလင်းပွဲကို နိုင်ငံခြားရေး ဝန်ကြီးဌာနရုံးမှာ ပြုလုပ်ခဲ့ပါတယ်။ အဲဒီ မူဝါဒ ရှင်းလင်းပွဲမှာ မြန်မာနိုင်ငံဟာ အိမ်နီးချင်းနိုင်ငံတွေနဲ့ သာမက ကမ္ဘာတစ်ဝန်းမှာရှိတဲ့ နိုင်ငံတွေနဲ့ ချစ်ကြည်ရင်းနှီးစွာ နေထိုင်ဖို့ ရည်ရွယ်ကြောင်း၊ နိုင်ငံက အင်အားကြီးနိုင်ငံမဟုတ်ပေမယ့် နိုင်ငံတကာ အသိုင်းအဝိုင်းမှာ စိန်ခေါ်မှုတွေ ကြုံတွေ့နေရတဲ့အချိန်မှာ ရရှိအောင် ပြင်းပြတဲ့စိတ်ဆန္ဒနဲ့ ဆောင်ရွက်နိုင်ဖို့ မျှော်လင့်ကြောင်း၊ ဒီလိုရည်ရွယ်ချက်ကို ရောက်ရှိအောင် ကြိုးစားဆောင်ရွက်မှာဖြစ်ကြောင်း၊ နိုင်ငံကိုလည်း ခိုင်မာတောင့်တင်းတဲ့ နိုင်ငံဖြစ်အောင် ကြိုးစား နေကြောင်းတို့ ပါရှိပါတယ်။ ဒီလိုမျိုး အစိုးရသစ်လက်ထက်မှာ နိုင်ငံခြားရေးဝန်ကြီးဌာနမှာ မူဝါဒ ခေါင်းစဉ်ရှိနေပေမယ့် မြန်မာနိုင်ငံရဲ့ အခြေအနေကတော့ မြန်မာ၊ လာအို၊ ထိုင်းလို့ပြောတဲ့ ၃ နိုင်ငံနယ်စပ် ဒေသ ရွှေတြိဂံနယ်မြေဟာ မူးယစ်ဆေးဝါး တရားမဝင်ထုတ်လုပ်ဖြန့်ချိနေတဲ့ ဒေသဖြစ်နေတာ နှစ်ပေါင်း များစွာ ကြာရှိနေပြီဖြစ်ပါတယ်။ ဒါ့အပြင် မူးယစ်ဆေးဝါးနဲ့ ရာဇဝတ်မှုများဆိုင်ရာကုလသမဂ္ဂရုံး ကမ္ဘာ့မူးယစ်ဆေးဝါးအစီရင်ခံစာ အရ ၁၉၉၈ ကနေပြီး ၂၀၁၄ ခုနှစ်အတွင်း ကမ္ဘာမှာ အာဖဂန်နစ္စတန်နိုင်ငံပြီးရင် မြန်မာနိုင်ငံဟာ ဒုတိယ ဘိန်းထုတ်လုပ်မှုအများဆုံးနိုင်ငံဖြစ်ပါတယ်။ အရှေ့တောင်အာရှအနေနဲ့ ပြောရမယ်ဆိုရင် စိုက်ပျိုးဧကပေါင်း ၅၅၀၀၀ ဟက်တာ၊ ထုတ်လုပ်မှုတန်ချိန်ပေါင်း ၇၀၀၀ ကျော်နဲ့ မြန်မာနိုင်ငံဟာ နံပါတ်တစ်နေရာမှာ ရောက်ရှိနေပါတယ်။ ယခုပြည်တွင်းမှာဆိုရင်လည်း တာချီလိတ်ဒေသ၊ မယ်ယန်းနဲ့ လွယ်တော်စန်းဒေသ ပူးပေါင်းစစ်ဆင်ရေးဂိတ်တွေမှာ စိတ်ကြွရူးသွပ်ဆေးပြားတွေ၊ ဘိန်းများ ဆက်တိုက်ဖမ်းဆီးရမိနေတဲ့ အပြင် မူးယစ်ဆေးဝါးနဲ့ပတ်သက်တဲ့ မှုခင်းများဟာလည်း ကျဆင်းတယ်၊ လျော့နည်းတယ်လို့ မရှိပါဘူး။ ဒါ့အပြင် ၂၀၁၆ ခုနှစ်၊ ဖေဖော်ဝါရီလ ၂၃ ရက်နေ့က မူးယစ်ဆေးဝါး တိုက်ဖျက်နှိမ်နင်းရေးတွင် ပြည်သူလူထု ပါဝင်လာမှုအပေါ် ကြိုဆိုထောက်ခံရန်နှင့် ထိရောက်သော ကူညီပံ့ပိုးမှုများကို အမြန်ဆုံး ဆောင်ရွက်ပေးရန်၊ မူးယစ်ဆေးဝါးတိုက်ဖျက်ရေး ဟန့်တားနှောင့်ယှက်သူများ အန္တရာယ်မရှိအောင် ကာကွယ်ပေးရန် အရေးကြီးအဆိုကို လွှတ်တော်မှာ တင်သွင်းခဲ့တာကို ထောက်ခံတဲ့အတွက် လွှတ်တော်မှာ မှတ်တမ်းတင်ထားရတဲ့ အခြေအနေအထိလည်း ဖြစ်နေပါတယ်။ ဒီလို ပြည်တွင်းမှာ ဖြစ်ပျက်နေတဲ့ အခြေအနေတွေနဲ့ ပြည်ပကို ဘိန်းထုတ်လုပ်ရောင်းချနေမှုများကို ခေတ်အဆက်ဆက်မှာ ရှိနေတဲ့ အစိုးရ တွေက အမျိုးသားရေးပြဿနာအဖြစ် စီမံချက်တွေချမှတ်ပြီးတော့ ဆောင်ရွက်ခဲ့တာရှိပါတယ်။ ဒါပေမယ့် ဒီအခြေအနေတွေကို လျော့ကျအောင်၊ ပပျောက်အောင် မဆောင်ရွက်နိုင်တာကို တွေ့ရှိရမှာဖြစ်ပါတယ်။ ဒါကြောင့်မို့လို့ အစိုးရသစ်ရဲ့ မူဝါဒအပေါ်မှာ စိန်ခေါ်မှုတစ်ရပ်ဖြစ်နေသလို အစိုးရသစ်ရဲ့ လုပ်ငန်းစဉ် တစ်ရပ်မှာ ပါဝင်နေတဲ့ တရားဥပဒေစိုးမိုးရေးကိုလည်း ဟန့်တားနှောင့်ယှက်နေရာကျပါတယ်။ လေးစားအပ်ပါသော နာယကကြီးရှင်။ ကျွန်မအနေနဲ့ ဒုတိယပိုင်းကို ထပ်မံရှင်းလင်းတင်ပြရမယ် ဆိုရင် မြန်မာနိုင်ငံအနေနဲ့ BIMSTEC Convention ကို အတည်ပြု ဝင်ရောက်ရင် ဘယ်လိုအကျိုး ရှိမလဲ၊ ဘယ်လောက်အတိုင်းအတာနဲ့ အကျိုးရှိမလဲဆိုတာနဲ့ ပတ်သက်ပြီး ထပ်မံရှင်းလင်းတင်ပြသွားမှာ ဖြစ်ပါတယ်။ ဒီ Convention ရဲ့ အဖွဲ့ဝင်နိုင်ငံတွေထဲမှာ မြန်မာနိုင်ငံနဲ့ အိမ်နီးချင်းနိုင်ငံ ၅ နိုင်ငံရှိတဲ့ အထဲက ၄ နိုင်ငံ ပါဝင်ပါတယ်။ ဒါ့အပြင်ကျွန်မတို့ မြန်မာနိုင်ငံမှာ ဘိန်းထုတ်လုပ်မှု ဖြစ်နေတဲ့ နေရာတွေဟာ အိမ်နီးချင်းနိုင်ငံတွေနဲ့ ထိစပ်နေတဲ့ နယ်စပ်ဒေသများမှာ ဖြစ်နေပါတယ်။ BIMSTEC Convention မှာပါတဲ့ အပိုဒ်များကလည်း အပြည်ပြည်ဆိုင်ရာ အကြမ်းဖက်မှု၊ နိုင်ငံဖြတ်ကျော်အုပ်စုဖွဲ့ မှုခင်းများနဲ့ တရားမဝင်မူးယစ်ဆေးဝါးရောင်းဝယ်ဖောက်ကားမှု တိုက်ဖျက်ရေးဆိုတဲ့ ရည်ရွယ်ချက် များကို ပူးပေါင်းပြီးတော့ အကောင်အထည်ဖော် ဆောင်ရွက်ကြမှာ ဖြစ်ပါတယ်။ ဒီရည်ရွယ်ချက်များကို ပေါက်မြောက်အောင် ဆောင်ရွက်နိုင်မယ်ဆိုရင် အစိုးရသစ်ရဲ့ မူဝါဒတွေ၊ လုပ်ငန်းစဉ်တွေကို အကောင် အထည်ဖော်နိုင်ဖို့အတွက်လည်း အထောက်အကူပြုရာရောက်မှာ ဖြစ်ပါတယ်။ ဒီလိုမျိုး မြန်မာနိုင်ငံ အနေနဲ့ BIMSTEC Convention ကို ဝင်မယ်။ BIMSTEC Convention ကလည်းပဲ ကျွန်မတို့ စတင်အကောင်အထည်ဖော် ဆောင်ရွက်နိုင်မယ်ဆိုရင် စာချုပ်ပါ နိုင်ငံတွေသာမက ကမ္ဘာ့လူသားအားလုံးကို လူညွန့်တုံးအောင်၊ မျိုးပြုန်းအောင် အန္တရာယ်ပေးနေမှုကိုလည်း တားဆီးနိုင်မှာဖြစ်ပါတယ်။ မြန်မာနိုင်ငံဟာ အခုချိန်မှာဆိုရင် ဖက်ဒရယ်ဒီမိုကရေစီနိုင်ငံတော်သစ်ကြီးကို တည်ဆောက် နေချိန်ဖြစ်လို့ ကမ္ဘာ့လူသား အားလုံးကို အကျိုးမဲ့စေတဲ့ မူးယစ်ဆေးဝါးထုတ်တဲ့ နိုင်ငံဆိုတဲ့ ဂုဏ်သိက္ခာမဲ့တဲ့ အခြေအနေမျိုးတွေ မရှိသင့်တော့ပါဘူး။ ဒါကြောင့်မို့လို့ လေးစားအပ်ပါသော နာယကကြီးရှင်။ BIMSTEC Convention ရဲ့ နောက်ဆုံး အပိုဒ်ဖြစ်တဲ့ အပိုဒ် ၁၅ မှာ အဖွဲ့ဝင်နိုင်ငံတွေအားလုံး အတည်ပြုပြီးမှ ဒီ Convention ဟာ အာဏာ သက်ရောက်မှာဖြစ်ပါတယ်။ အဲဒီလို အာဏာသက်ရောက်ပါမှ Convention မှာ ပါဝင်တဲ့ ရည်ရွယ်ချက် ကောင်းတွေကို ပေါက်မြောက်အောင်မြင်အောင် ကျွန်မတို့ ဆောင်ရွက်နိုင်မှာဖြစ်ပါတယ်။ ဒါကြောင့်မို့လို့ မြန်မာနိုင်ငံအနေနဲ့ BIMSTEC Convention ကို အတည်ပြု ဝင်ရောက်သင့်ပါကြောင်း ထောက်ခံဆွေးနွေး အပ်ပါတယ်ရှင်။ အားလုံးကို ကျေးဇူးအများကြီးတင်ပါတယ်။</speech>
<speech type='speaker'>ဆက်လက်ပြီး ဦးကျော်သိန်း ရခိုင်ပြည်နယ်မဲဆန္ဒနယ်အမှတ်(၇) ဆွေးနွေးဖို့ဖြစ်ပါတယ်။</speech>
<speech><mp id='1312'>ဦးကျော်သိန်း(မဲဆန္ဒနယ်အမှတ်-၇၊ ရခိုင်ပြည်နယ်)</mp>လေးစားအပ်တဲ့ ပြည်ထောင်စု လွှတ်တော် နာယကနှင့် ပြည်ထောင်စုလွှတ်တော် ကိုယ်စားလှယ်များ၊ ဧည့်သည်တော်များအားလုံးကို မင်္ဂလာပါလို့ ဦးစွာပြောကြား လိုပါတယ်။ ကျွန်တော်ကတော့ ရခိုင်ပြည်နယ် မဲဆန္ဒနယ်အမှတ်(၇)မှ ပြည်ထောင်စုလွှတ်တော်ကိုယ်စားလှယ် ဦးကျော်သိန်းဖြစ်ပါတယ်။ ကျွန်တော့အနေနဲ့ နိုင်ငံတော်သမ္မတ ထံမှ ပေးပို့တဲ့ အပြည်ပြည်ဆိုင်ရာအကြမ်းဖက်မှု၊ နိုင်ငံဖြတ်ကျော်အုပ်စုဖွဲ့မှုခင်းများနှင့် မူးယစ်ဆေးဝါး တရားမဝင်ရောင်းဝယ်မှု တိုက်ဖျက်ရေးတွင် ပူးပေါင်းဆောင်ရွက်ရေးဆိုင်ရာ ဘင်းမ်စတက်ကွန်ဗင်းရှင်းသို့ မြန်မာနိုင်ငံမှ အတည်ပြုဝင်ရောက်ရန်ကိစ္စနှင့် စပ်လျဉ်း၍ ထောက်ခံဆွေးနွေး တင်ပြသွားမှာ ဖြစ်ပါတယ်။ ပြည်ထောင်စုလွှတ်တော်နာယကနှင့် ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီလို ဝင်ရောက်နိုင်ဖို့ အဖွဲ့ဝင် (၇)နိုင်ငံဖြစ်တဲ့ ဘင်္ဂလားဒေ့ရှ်၊ ဘူတန်၊ အိန္ဒိယ၊ မြန်မာ၊ နီပေါ၊ သီရိလင်္ကာနဲ့ ထိုင်းနိုင်ငံတို့က ၂၀၀၉ ခုနှစ်၊ ဒီဇင်ဘာလ ၁၁ ရက်နေ့က လက်မှတ်ရေးထိုးခဲ့ကြပါတယ်။ သို့သော် အဆိုပါ(၇)နိုင်ငံအနက်မှ ယနေ့အထိ အိန္ဒိယ၊ ဘင်္ဂလားဒေ့ရှ်၊ ထိုင်းနဲ့ သီရိလင်္ကာနိုင်ငံတို့မှ အတည်ပြု ဝင်ရောက်ခဲ့ပြီး ဖြစ်ပါတယ်။ ကျန်သုံးနိုင်ငံအနက် ကျွန်တော်တို့ ပြည်ထောင်စုသမ္မတမြန်မာနိုင်ငံတော် အနေဖြင့် အဆိုပါ Convenction သို့ အတည်ပြုဝင်ရောက်ရန် စီစဉ်ဆောင်ရွက်နေကြောင်းကိုလည်း သိရှိ ရပါတယ်။ ကျွန်တော်တို့ မြန်မာနိုင်ငံမှာယခုအခြေအနေကိုကြည့်ရင် နေရာဒေသအနှံ့အပြားမှာ အကြမ်းဖက်မှုများ၊ ငွေကြေးခဝါချမှုများ၊ မူးယစ်ဆေးဝါးနဲ့ စိတ်ကိုပြောင်းလဲစေတဲ့မူခင်းတွေကို တားဆီးဖော်ထုတ် အရေးယူနေ တာကို မကြာခဏ သတင်းစာ၊ ရေဒီယို၊ ရုပ်မြင်သံကြားသတင်းများတွင် ပါရှိနေသည်ကို ပြည်ထောင်စု လွှတ်တော်ကိုယ်စားလှယ်များနှင့်တကွ ပြည်သူတစ်ရပ်လုံး သိမြင်တွေ့ရှိရမှာ ဖြစ်ပါတယ်။ လေးစားအပ်ပါတဲ့ ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များခင်ဗျား။ နိုင်ငံတိုင်းမှာ အကြမ်းဖက်တိုက်ခိုက်မှုများ၊ ငွေကြေးထောက်ပံ့မှုဆိုင်ရာ ပြစ်မှုများအား တားဆီးနှိမ်နှင်းရေး၊ ငွေကြေးခဝါချမှုတိုက်ဖျက်ရေးနဲ့ မူးယစ်ဆေးဝါးနှိမ်နင်းရေးတွေကို မိမိတို့နိုင်ငံအစိုးရများမှ နည်းလမ်းအမျိုးမျိုးဖြင့် တားဆီးကာကွယ်နေကြသော်လည်း နိုင်ငံတိုင်းတွင် အနည်းနှင့်အများဆိုသလို ရောင်းဝယ်ဖောက်ကား ဆောင်ရွက်နေကြကြောင်းကိုလည်း တွေ့မြင်ရမှာဖြစ်ပါတယ်။ ဒီရာဇဝတ်မှုများ၊ မူးယစ်ဆေးဝါးရောင်းဝယ်မှုများသည် နောင်အနာဂတ်လူကြီးများဖြစ်လာ ကြမည့် ကျောင်းသားလူငယ်များ၊ လူလတ်ပိုင်းများအား ခြိမ်းခြောက်နေပြီး မိမိတို့နိုင်ငံအတွက် အလွန် အန္တရာယ်ရှိကြောင်း သိရပါတယ်။ မူးယစ်ဆေးဝါးတွေအပြင် တရားမဝင် လက်နက်ကိုင်ဆောင်မှုနှင့် လူသတ်မှုများကိုပါ ဖြစ်ပွားစေသဖြင့် မသေသင့်သောသူများ သေဆုံးနေကြရသလို မူးယစ်ဆေးဝါးများ ဖမ်းဆီးရမိမှုကြောင့် အကျဉ်းကျနေသူများလည်း အများအပြားရှိကြောင်းတွေ့ရမှာ ဖြစ်ပါတယ်။ ပြည်ထောင်စုလွှတ်တော် နာယကနှင့် ပြည်ထောင်စုလွှတ်တော် ကိုယ်စားလှယ်များ ခင်ဗျား။ ဒီလိုမှုခင်းတွေကို မိမိတို့နိုင်ငံအနေနဲ့ ဆောင်ရွက်ရာမှာ ထိရောက်မှုမရှိဘဲ တချို့နယ်စပ်ဖြတ်ကျော်ကာ ထွက်ပြေးတိမ်းရှောင်ခြင်း၊ နိုင်ငံသားလက်မှတ်အတုဖြင့် ဝင်ရောက်နေထိုင်ခြင်းတို့ကို ပြုလုပ်လာရာ အကြမ်းဖက်သမားများ၊ ရာဇဝတ်ကောင်များ၏ ဘေးအန္တရာယ်မှာ စိုးရိမ်ဖွယ်ရာအခြေအနေထိ ဖြစ်လာနိုင် ပါတယ်။ ဒါကြောင့် ဖော်ပြပါကိစ္စရပ်များကို တားဆီးကာကွယ်ရန် နိုင်ငံအချင်းချင်း ပူးပေါင်းဆောင်ရွက် ခြင်းဖြင့် ဟန့်တားကာကွယ်နိုင်မည် ဖြစ်ပါတယ်။ ဒါ့အပြင် ဤသို့ပူးပေါင်း ဆောင်ရွက်ခြင်းအားဖြင့် မိမိတို့နိုင်ငံအနေဖြင့် နိုင်ငံဖြတ်ကျော် အုပ်စုဖွဲ့မှုခင်းများ၊ အကြမ်းဖက်မှုနှင့် မူးယစ်ဆေးဝါးတရားမဝင် သယ်ဆောင်ရောင်းဝယ်မှုတို့ကို လုပ်ဆောင်သည့်လူပုဂ္ဂိုလ်များ၊ ယင်းတို့၏ကြံရာပါအဖွဲ့ဝင်များ၊ ယင်းတို့၏ အဆက်အသွယ်များ၊ ရာဇဝတ်ကောင်အုပ်စုများ၏ သဘာဝနဲ့ဖွဲ့စည်းမှုများ၊ ပြစ်မှုကျူးလွန်ပုံများ၊ လုပ်ထုံး လုပ်နည်းများအပြင် သတင်းအချက်အလက်များကိုလည်း ဖလှယ်နိုင်မည့် အကျိုးကျေးဇူးများကို ရရှိ နိုင်မည်ဖြစ်ပါတယ်။ နိုင်ငံတစ်နိုင်ငံနဲ့တစ်နိုင်ငံ အပြန်အလှန် အကူအညီပေးရေးတို့နဲ့ စပ်လျဉ်း၍ ပံ့ပိုးဖြည့်ဆည်းပေး နိုင်မှာလည်း ဖြစ်ပါတယ်။ ဤ Convenction ၏အတိုင်းအတာဘောင်အတွင်း ပါဝင်သော နယ်ပယ် အသီးသီးနဲ့ သတင်းအချက်အလက်များ၊ နည်းပညာများ ဖလှယ်နိုင်ရန်နဲ့ ပူးပေါင်းဆောင်ရွက်နိုင်ရန် အတွက် လုပ်ဆောင်နိုင်မည့်အကျိုးကျေးဇူးများကိုလည်း မြန်မာနိုင်ငံက ရရှိလာမှာ ဖြစ်ပါတယ်။ ပြည်ထောင်စုလွှတ်တော် နာယကနှင့် ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီ Convenction ရဲ့ တစ်ခုလုံးကို ခြုံကြည့်ရင် အထက်ဖော်ပြပါအတိုင်း မတရားမှုများကို တားဆီး ကာကွယ်နိုင်တဲ့အပြင် နိုင်ငံနဲ့ ပြည်သူများအတွက် အကျိုးရှိစေမယ့် BIMSTEC Convenction တွင် ပြည်ထောင်စုသမ္မတမြန်မာနိုင်ငံမှပါဝင်ပြီး လက်မှတ်ရေးထိုးခြင်းအား အလေးအနက်ထောက်ခံပါကြောင်း တင်ပြရင်း နိဂုံးချုပ်အပ်ပါတယ်။ အားလုံး ကျေးဇူးတင်ပါတယ်။</speech>
<speech type='speaker'>ဒေါ်ရွှေရွှေစိန်လတ် ပဲခူးတိုင်းဒေသကြီး၊ မဲဆန္ဒနယ်အမှတ်(၃)မှ ဆွေးနွေးဖို့ဖြစ်ပါတယ်။</speech>
<speech><mp id='1267'>ဒေါ်ရွှေရွှေစိန်လတ်(မဲဆန္ဒနယ်အမှတ်-၃၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်ပြည်ထောင်စုလွှတ်တော်ကိုယ်စားလှယ်များအားလုံး၊ ဧည့်သည် တော်များအားလုံး ကိုယ်စိတ်နှစ်ဖြာရွှင်လန်းချမ်းမြေ့ပါစေလို့ မေတ္တာပို့လိုက်ပါတယ်ရှင်။ ကျွန်မကတော့ ပဲခူးတိုင်းဒေသကြီး အမှတ်(၃) မဲဆန္ဒနယ်မှ အမျိုးသားလွှတ်တော်ကိုယ်စားလှယ် ဒေါ်ရွှေရွှေစိန်လတ်ပဲ ဖြစ်ပါတယ်။ ကျွန်မအနေနဲ့နိုင်ငံတော်သမ္မတကြီးကနေပြီးတော့ သဝဏ်လွှာဖြင့်ပေးပို့လာတဲ့ အပြည်ပြည် ဆိုင်ရာအကြမ်းဖက်မှု၊ နိုင်ငံဖြတ်ကျော်မှုခင်းများနှင့် မူးယစ်ဆေးဝါးတရားမဝင် ရောင်းဝယ်မှုတိုက်ဖျက်ရေး တွင် ပူးပေါင်းဆောင်ရွက်ရေးဆိုင်ရာ ဘင်းစတက်ကွန်ဗင်းရှင်းကို မြန်မာနိုင်ငံကအတည်ပြုဝင်ရောက်မယ့် ကိစ္စနဲ့ပတ်သက်ပြီးတော့ ထောက်ခံ ဆွေးနွေးသွားမှာဖြစ်ပါတယ်။ ကျွန်မရဲ့ ဆွေးနွေးမှုကို power point နဲ့ တင်ပြခွင့်ပြုပါရန် လေးစားစွာ ခွင့်တောင်းအပ်ပါတယ်ရှင်။ ကျွန်မအနေနဲ့ ဒီဆွေးနွေးမှုမှာ ဒီဘင်းစတက်ရဲ့ အခြေခံနောက်ကြောင်းလေးကို အနည်းငယ်လေး ရှင်းပြချင်ပါတယ်။ ၁၉၉ရ ခုနှစ်၊ ဇွန်လမှာ ဆိုလို့ရှိရင် ထိုင်းနိုင်ငံ၊ သိရီလင်္ကာ၊ ဘင်္ဂလားဒေရှ်နှင့် အိန္ဒိယနိုင်ငံတို့ဟာ ဘင်္ဂလားပင်လယ်အော်အတွင်း ကဏ္ဍပေါင်းစုံနည်းပညာနဲ့ စီးပွားရေးဆိုင်ရာပူးပေါင်း ဆောင်ရွက်မှုအတွက် ပတ်သက်ပြီးတော့ ဖွဲ့စည်းခဲ့တာဖြစ်ပါတယ်။ ဒီကွန်ဗင်းရှင်းကိုတော့ ၁၉၉ရ ခုနှစ် မှာ ဒီနိုင်ငံပေါင်း ရ နိုင်ငံက လက်မှတ်ရေးထိုးခဲ့ပါတယ်။ ယခိုလို့ရှိရင်တော့ ခုနက ကိုယ်စားလှယ် ကြီးတွေ တင်ပြသွားတဲ့အတိုင်းပဲ ဘင်္ဂလားဒေရှ်နိုင်ငံ၊ သိရီလင်္ကာနိုင်ငံ၊ အိန္ဒိယနိုင်ငံ၊ ထိုင်းနိုင်ငံတို့က အတည်ပြုဝင်ရောက်ပြီးဖြစ်ပါတယ်။ ဒီကွန်ဗင်းရှင်းရဲ့ အပိုဒ် ၁၅ မှာ တင်ပြထားသလိုပဲ ဒီကွန်ဗင်းရှင်းကို ကျွန်မတို့အနေနဲ့ အကောင်အထည်ဖော်ပြီးတော့ အာဏာသက်ရောက်ဖို့ဆိုလို့ရှိရင် ဘင်းစတက်အဖွဲ့ဝင် ရ နိုင်ငံလုံးကနေပြီးတော့မှ အတည်ပြု လက်မှတ်ရေးထိုးမှာ ဖြစ်ပါတယ်။ ကျွန်မအနေနဲ့ ပထမဦးဆုံးဒီမြေပုံမှာ ပြထားသလိုပဲ ဘင်းစတက်ဒေသဟာ ပထဝီနိုင်ငံရေးအရ ဘယ်လောက်အရေးပါတဲ့နေရာဖြစ်တယ်၊ အဲဒီမှာမြန်မာဟာအရှေ့တောင်အာရှနဲ့ တောင်အာရှကို ဆက်စပ် ပေးတဲ့ ပေါင်းကူးနိုင်ငံဖြစ်တဲ့အတွက်ကြောင်မို့လို့ ဒီဘင်းစတက်ဒေသမှာဆိုရင် ကျွန်မတို့နိုင်ငံဟာ ပထဝီ နိုင်ငံရေးအရ အရေးပါပြီးတော့ အချက်အချာကျတဲ့နေရာမှာ ရှိနေတဲ့ကြောင့်မို့လို့ ဒီကွန်ဗင်းရှင်းကို ကျွန်မတို့နိုင်ငံအနေနဲ့အတည်ပြုလက်မှတ်ရေးထိုးနိုင်မယ်ဆိုရင် ကိုယ်နိုင်ငံရဲ့ ဒီတခြားဒေသတွေ ဖွံ့ဖြိုး တိုးတက်ဖို့အတွက်ပါ ကျွန်မတို့က အဓိက ဆောင်ရွက်နိုင်မှာ ဖြစ်တဲ့အတွက်ကြောင့်မို့လို့ အတည်ပြု ဝင်ရောက်ဖို့အတွက် ကျွန်မအနေနဲ့ အထူးပဲထောက်ခံပြီးတော့မှ ဆွေးနွေးပါတယ်။ နောက်တစ်ခုအနေနဲ့ next slide ကိုပြပေးပါရှင်။ ဒီမြေပုံမှာကြည့်မယ်ဆိုလို့ရှိရင် ကမ္ဘာပေါ်မှာ ဒီမူးယစ်ဆေးဝါးထုတ်လုပ်မှု အများဆုံးနိုင်ငံတွေကို ဒါကုလသမဂ္ဂ မူးယစ်ဆေးဝါးနဲ့ ပြစ်မှုများဆိုင်ရာရုံး ကနေပြီးတော့ ထုတ်ဝေထားတဲ့ပုံ ဖြစ်ပါတယ်။ ကျွန်မတို့ ဒီအရှေ့ဘက်မှာဆိုရင် ကျွန်မတို့ Golden Triangle ရွှေတြိဂံလို့ခေါ်တဲ့ မြန်မာနိုင်ငံ၊ ထိုင်းနိုင်ငံနဲ့ လာအိုနိုင်ငံဟာဆိုလို့ရှိရင် အခုနကတုန်းက ကိုယ်စားလှယ်ကြီး တင်ပြသွားသလိုပဲ ကမ္ဘာပေါ်မှာ ဘိန်းအများဆုံးထုတ်လုပ်တဲ့နိုင်ငံ ဖြစ်ပါတယ်။ တစ်ခါဟိုဘက်မှာဆိုလို့ ရှိရင် အာဖဂန်နစ္စတန်၊ အီရန်နိုင်ငံနဲ့ ပါကစ္စတန်နိုင်ငံတွေ ပါဝင်တဲ့ Golden Crescent လို့ခေါ်တဲ့ ရွှေလခြမ်းနိုင်ငံတွေကတော့ ကမ္ဘာပေါ်မှာ ဘိန်းပထမအများဆုံးထုတ်လုပ်တဲ့ နိုင်ငံတွေ ဖြစ်ပါတယ်။ တစ်ခါ ကျွန်မတို့ မက္ကဆီကိုနဲ့ တခြားပေါ့နော် ဒီ Canadian Country တွေလည်း ရှိပါတယ်။ အဲဒီတော့ ကျွန်မတို့အနေနဲ့ ဒီမြန်မာနိုင်ငံဟာ ကမ္ဘာပေါ်မှာ လူသားတွေကို ဒုက္ခအများဆုံးပေးတဲ့ မူးယစ်ဆေးဝါး ထုတ်လုပ်မှုနဲ့ နာမည်ကျော်ကြားနေတဲ့ နိုင်ငံဖြစ်ပါတယ်။ ဒီကိစ္စကို ကျွန်မတို့ ခေတ်အဆက်ဆက်ကနေပြီးတော့မှ ဖြေရှင်းဆောင်ရွက်ခဲ့ပေမယ့်လည်း ထိရောက်တဲ့ ယန္တရားတွေ မရှိခဲ့ဘူး။ ထိရောက်စွာပူးပေါင်းဆောင်ရွက်ခွင့်မရှိတဲ့အတွက်ကြောင့်မို့လို့ လွန်ခဲ့သော ၆ နှစ်အတွင်းမှာ မြန်မာနိုင်ငံဟာဆိုလို့ရှိရင် ဘိန်းစိုက်ပျိုးထုတ်လုပ်မှုမှာ ၆ ဆ လောက် တိုးမြှင့်ခဲ့တယ်ဆိုတာ အခုနကတုန်းက ကိုယ်စားလှယ်တွေပြောသလိုပဲ မှတ်တမ်းတွေအရ သိရှိပါတယ်။ အဲဒီအပြင် ဒီနေ့ ိုလို့ရှိရင် ကမ္ဘာပေါ်မှာ ဒီ Heroin လို့ ခေါ်တဲ့ ဘိန်းဖြူ သုံးစွဲမှုဟာ တန်ချိန် ၃၅၀ ရှိပါတယ်။ အဲဒီမှာ ကမ္ဘာမှာ market မှာ ဖြန့်ဖြူးရောင်းချနေတာက တန်ချိန် ၄၃၀ နဲ့ ၄၅၀ ရှိပါတယ်။ အာဖဂန်နစ္စတန်နိုင်ငံကတော့ တန်ချိန် ၃၈၀ ခန့် ဖြန့်ဖြူးပြီးတော့ မြန်မာနိုင်ငံနဲ့ လာအိုနိုင်ငံက နှစ်စဉ် တန်ချိန် ၅၀ လောက် ဖြန့်ဖြူးနေတာ ဖြစ်ပါတယ်။ အဲဒီအပြင် မြန်မာနိုင်ငံဟာ ဗီတာမက်ဖီဂျင်လို့ခေါ်တဲ့ မူးယစ်စေတဲ့ဆေးဝါးတွေကို ဒေသအတွင်းမှာ အများဆုံးတင်သွင်းနေတဲ့နိုင်ငံလည်း ဖြစ်ပါတယ်။ ဒါဟာ ဘာကြောင့်ဖြစ်လာရလဲဆိုရင် အနောက်နိုင်ငံမှာ ပြည်တွင်းငြိမ်းချမ်းရေးမရရှိတာနဲ့လည်း ဆက်စပ်နေသလို အနောက်နိုင်ငံတွေရဲ့ ဆင်းရဲမွဲတေမှုကြောင့်လည်းဖြစ်ပါတယ်။ အဲဒီအတွက် ကျွန်မတို့နိုင်ငံမှာ ဆင်းရဲမွဲတေတဲ့ ပြည်သူတွေကနေပြီးတော့ပေါ့ ဒီမငြိမ်းချမ်းတဲ့ဒေသတွေမှာ မူးယစ်ဆေးဝါးကို အကြီးအကျယ်စိုက်ပျိုး ထုတ်လုပ်ရောင်းချနေလို့လည်း ဖြစ်ပါတယ်။ အဲဒီအတွက်ကြောင့်မို့လို့ ကျွန်မတို့ နိုင်ငံကို အခုဒီမိုကရေစီလမ်းကြောင်းပေါ်သို့သွား ပြီးတော့ ဖွံ့ဖြိုးတိုးတက်ဖို့ကျွန်မတို့ကုလသမဂ္ဂ ကနေပြီးတော့မှချမှတ်ထားတဲ့ ထောင်စုနှစ် ရည်မှန်းချက်တွေရယ်၊ နောက်တစ်ခါမှာ ကမ္ဘာလုံးဆိုင်ရာရေရှည်ဖွံ့ဖြိုးတိုးတက်ရေး ရည်မှန်းချက်တွေကို လာမယ့် ၂၀၃၀ မှာ ရရှိဖို့ဆိုရင် ကျွန်မတို့ဟာ ကျွန်မတို့တစ်နိုင်ငံတည်းပဲ မူးယစ်ဆေးဝါးတရားမဝင် ရောင်းဝယ်တိုက်ဖျက်ရောင်းဝယ်ရေးကိုပဲဆောင်ရွက်လို့မရပါဘူး။ အဲဒီအပြင် ဒီဘင်းစတက်ကွန်ဗင်းရှင်း မှာဆိုလို့ရှိရင် ကျွန်မတို့ မြန်မာနိုင်ငံဟာ အပိုဒ် ၅ မှာ ဖော်ပြထားတဲ့ မူးယစ်ဆေးဝါးတရားမဝင် ရောင်းဝယ်တိုက်ဖျက်ရေးနဲ့ ပတ်သက်ပြီးတော့မှ အဓိကတာဝန်ကျနိုင်ငံဖြစ်ပါတယ်။ အိန္ဒိယနိုင်ငံကတော့ ဒီ ဥပဒေစိုးမိုးရေးနဲ့ပတ်သက်လို့ တာဝန်ယူထားသလို၊ သိရီလင်္ကာနိုင်ငံက အကြမ်းဖက်တိုက်ဖျက်ရေးမှာ တာဝန်ယူထားပါတယ်။ ထိုင်းနိုင်ငံကတော့ နိုင်ငံဖြတ်ကျော်မူခင်းများနဲ့ ပတ်သက်ပြီးတော့ တာဝန်ယူထားတဲ့အတွက်ကြောင့်မို့လို့ ကျွန်မအနေနဲ့ ဒီအပိုဒ် ၅ မှာ မြန်မာနိုင်ငံရဲ့ တာဝန်ယူထားတဲ့အတွက်ကြောင့်မို့လို့ ဒီဘင်းစတက်ကွန်ဗင်းရှင်းကို မြန်မာနိုင်ငံအနေနဲ့ မူးယစ်ဆေးဝါး တရားမဝင်ရောင်းဝယ်ဖောက်ကားရေးနဲ့ပတ်သက်လို့တော့ လျော့ကျအောင်ပြုလုပ်တဲ့အခါမှာ တခြား ဘင်းစတက်နိုင်ငံတွေနဲ့ အတူလက်တွဲပူးပေါင်း ဆောင်ရွက်မယ်ဆိုလို့ရှိရင်တော့ ကျွန်မတို့ မအောင်မြင် ခဲ့တဲ့ ဒီမူးယစ်ဆေးဝါးတိုက်ဖျက်မှုဟာ မလွဲမသွေအောင်မြင်ပြီးတော့ ဒေသအတွင်းမှာပါ ကမ္ဘာပေါ်မှာ ကျွန်တို့နိုင်ငံရဲ့ ဂုဏ်သိက္ခာကို မြှင့်တင်နိုင်မှာ ဖြစ်တဲ့အတွက်ကြောင့်ကျွန်မအနေနဲ့ အထူးပဲအလေးအနက် ထောက်ခံပါတယ်။ နောက်တစ်ခုကျတော့ ကျွန်မအနေနဲ့အနည်းငယ်တင်ပြချင်ပါတယ်။ ဒီမူးယစ်ဆေးဝါးတရားမဝင် ရောင်းဝယ်ဖောက်ကားမှုကြောင့်မို့လို့ မြန်မာနိုင်ငံမှာ အဓိက ငွေကြေးခဝါချမှုဆိုတဲ့ ပြဿနာတွေရှိ ပါတယ်။ အဲဒါကြောင့်မို့လို့ မြန်မာနိုင်ငံရဲ့ အိမ်၊ခြံ၊မြေ ဈေးကွက်က မူးယစ်ဆေးဝါးရောင်းချမှုကြောင့် တွေ ဖြစ်ပေါ်လာတဲ့ ငွေမဲတွေကြောင့်မို့လို့ မတရားအဆမတန်မြင့်တက်လာတယ်ဆိုတာကိုလည်း နိုင်ငံတကာ သတင်းတွေမှာ အတိအလင်း ဖော်ပြထားပါတယ်။ အဲဒီအပြင် ကျွန်မတို့တခြား တရားမဝင်စီးပွားရေး လုပ်ငန်းတွေကလည်း ဒီငွေမဲတွေကြောင့်မို့လို့ပဲ အများကြီးပဲ မြန်မာနိုင်ငံမှာ ဒုနဲ့ဒေးနဲ့ ဖြစ်နေပါတယ်။ ကျွန်မတို့ လွှတ်တော်ကိုယ်စားလှယ်ကြီးများလည်း ခဏခဏတင်ပြတယ်။ ပြီးခဲ့တဲ့ လွှတ်တော်တုန်းက လည်းတင်ပြတယ်။ အခုလွှတ်တော်းမှာလည်း ဒီမူးယစ်ဆေးဝါး ပြဿနာကို ကျွန်မတို့ရဲ့ အမျိုးသားရေး ပြဿနာအဖြစ် တင်ပြခဲ့ပြီးဖြစ်ပါတယ်။ ဒါကြောင့်မို့လို့ ကျွန်မအနေနဲ့ ဒီဆိုးကျိုးတွေကနေလွတ်မြောက်ပြီးတော့ပေါ့။ ကျွန်မတို့ သွားချင်တဲ့ ငြိမ်းချမ်းပြီးတော့ ဖွံ့ဖြိုးတဲ့နိုင်ငံတစ်ခုတည်ဆောက်ဖို့ရယ်၊ နောက်တစ်ခါမှာ ဒေသအတွင်း ဘင်းစတက် ဒေသအတွင်း ရေရှည်ဖွံ့ဖြိုးတည်တံ့ပြီးတော့ ငြိမ်းချမ်းမှုရှိဖို့၊ ဒေသအတွင်းမှာရှိတဲ့ နိုင်ငံတစ်ခုနဲ့တစ်ခု ရင်းနှီးချစ်ကြည်မှုတွေတိုးတက်ဖို့၊ အဲဒီကမှတစ်ဆင့် တစ်ကမ္ဘာလုံးငြိမ်းချမ်းစွာ တည်ဆောက်နိုင်ဖို့အတွက် ဆိုလို့ရှိရင် ဒီဘင်းစတက်ကွန်ဗင်းရှင်းဟာ မလွဲမသွေ လက်မှတ်ရေးထိုးပြီး အတည်ပြုရမှာ ဖြစ်ပါတယ်။ နောက်ဆုံးအနေနဲ့ ကျွန်မအနေနဲ့ တင်ပြချင်တာကတော့ ဒီဘင်းစတက်ကွန်ဗင်းရှင်းကို ဝင်ရောက် မယ်ဆိုလို့ရှိရင် ကျွန်မတို့နိုင်ငံရဲ့ လိုအပ်နေတဲ့ မူးယစ်ဆေးဝါးမတရားရောင်းဝယ်မှု တိုက်ဖျက်ရေးမှာ လိုအပ်နေတဲ့ပညာတွေ၊ သတင်းအချက်အလက်တွေကို တခြားနိုင်ငံများဆီကနေပြီးတော့မှ လေ့လာသင်ယူ နိုင်မယ်။ အဲဒီအပြင်ကျွန်မတို့ကလည်းလူ့စွမ်းအားအရင်းအမြစ်ဖွံ့ဖြိုးတိုးတက်ရေးအတွက် အကူအညီတွေ ရမှာဖြစ်သလို အတွေ့အကြုံတွေလည်းဖလှယ်ရရှိမှာ ဖြစ်တဲ့အတွက်ကြောင့်မို့လို့ ကျွန်မတို့နိုင်ငံအတွက် များစွာအကျိုးရှိမှာ ဖြစ်တဲ့အတွက်ကြောင့်မို့လို့ ကျွန်မအနေနဲ့တော့ ဒီကွန်ဗင်းရှင်းကို အတည်ပြု ဝင်ရောက်ဖို့အတွက် အလေးအနက်ထောက်ခံဆွေးနွေးပါတယ်ရှင်။ အားလုံးကို ကျေးဇူးတင်ပါတယ်။</speech>
<speech type='speaker'>ဦးမောင်မောင်လတ် စစ်ကိုင်းတိုင်းဒေသကြီး၊ မဲဆန္ဒနယ်အမှတ်(၉) ဆွေးနွေးဖို့ဖြစ်ပါတယ်။</speech>
<speech><mp id='1249'>ဦးမောင်မောင်လတ်(မဲဆန္ဒနယ်အမှတ်-၉ ၊ စစ်ကိုင်းတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီး နှင့်တကွ ပြည်ထောင်စုဝန်ကြီးများ၊ ပြည်ထောင်စုလွှတ်တော် ကိုယ်စားလှယ်များ၊ ဖိတ်ကြားထားသောဧည့်သည်တော်များ မင်္ဂလာပါလို့ နှုတ်ခွန်းဆက်သလိုပါတယ်။ ကျွန်တော်ကတော့ စစ်ကိုင်းတိုင်းဒေသကြီး၊ မဲဆန္ဒနယ်အမှတ်(၉)မှ အမျိုးသားလွှတ်တော်ကိုယ်စားလှယ် ဦးမောင်မောင်လတ် ဖြစ်ပါတယ်။ နာယကကြီးခင်ဗျား။ ပြည်ထောင်စုလွှတ်တော်ဆိုင်ရာ ဥပဒေပုဒ်မ ၆၁ ပုဒ်မခွဲ(က) ရဲ့ နောက်ဆက်တွဲ ဇယား(၁) အမှတ်စဉ် ၈ ပါ ပြဋ္ဌာန်းချက်အရ ပြည်ထောင်စုလွှတ်တော်ရဲ့ အတည်ပြုချက်ရယူပေးနိုင်ဖို့ နိုင်ငံတော်သမ္မတက ပေးပို့လာတဲ့ အပြည်ပြည်ဆိုင်ရာအကြမ်းဖက်မှု၊ နိုင်ငံဖြတ်ကျော်အုပ်စုဖွဲ့မှုခင်းများနဲ့ မူးယစ်ဆေးဝါးတရားမဝင် ရောင်းဝယ်မှုတိုက်ဖျက်ရေးတွင် ပူးပေါင်းဆောင်ရွက်ရေးဆိုင်ရာ ဘင်းစတက် ကွန်ဗင်းရှင်းသို့ မြန်မာနိုင်ငံမှ အတည်ပြုဝင်ရောက်ရန် ကိစ္စနဲ့ပတ်သက်ပြီး ထောက်ခံဆွေးနွေးသွားမှာ ဖြစ်ပါတယ်။ နာယကကြီး ခင်ဗျား။ အကြမ်းဖက်မှု၊ အကြမ်းဖက်မှုကို ငွေကြေးထောက်ပံ့ပေးနေမှု၊ ငွေကြေး ခဝါချမှု၊ မူးယစ်ဆေးဝါးတရားမဝင် စိုက်ပျိုးထုတ်လုပ်သယ်ဆောင်ရောင်းဝယ်မှု၊ ငွေကြေးအတုပြုလုပ်ခြင်း၊ လက်နက်ခဲယမ်းများ တရားမဝင်သယ်ဆောင်ရောင်းဝယ်ခြင်းစတဲ့ ပြဿနာတွေကို မြန်မာနိုင်ငံ အပါအဝင် ကမ္ဘာ့နိုင်ငံအသီးသီးက ရင်ဆိုင်ကြုံတွေ့နေရတာ ဖြစ်ပါတယ်။ မြန်မာအစိုးရအဆက်ဆက်ဟာ မူးယစ် ဆေးဝါးတားဆီးနှိမ်နင်းမှုများကို ဆောင်ရွက်ခဲ့ပါသော်လည်း မူးယစ်ဆေးဝါး တရားမဝင် စိုက်ပျိုး ထုတ်လုပ်သယ်ဆောင်ရောင်းဝယ်မှု နှင့်စပ်လျဉ်းပြီး ကမ္ဘာ့အလယ်မှာ သိက္ခာကျမျက်နှာပန်းမလှ ဖြစ်နေ ခဲ့တာအတော်ကြာခဲ့ပါပြီ။ ဒါကိုကြည့်ရင် တားဆီးနှိမ်နင်းမှုတွေကို အရှိန်အဟုန်မြှင့် ဆောင်ရွက်သွားရ အုံးမယ်ဆိုတာ သတိပေးနေတာပဲဖြစ်ပါတယ်။ မူးယစ်ဆေးဝါး ထုတ်လုပ်ရာမှာ အဓိကပါဝင်တဲ့ အစပျိုး ဓာတုပစ္စည်းများဟာ တစ်ဘက်အိမ်နီးချင်းနိုင်ငံကနေ နယ်စပ်ကိုဖြတ်ကျော်ပြီး မိမိတို့နိုင်ငံအတွင်း ရောက်ရှိ လာတာဖြစ်ပါတယ်။ ၎င်းဓာတုပစ္စည်းများအသုံးပြု ပြီး ဥပဒေစိုးမိုးမှု လက်လှမ်းမမီတဲ့ နယ်စပ် ဒေသတွေမှာ ချက်လုပ်တဲ့ စိတ်ကြွဆေးပြားများဟာ လမ်းကြောင်းအသီးသီးကနေ ပြည်တွင်းပြည်ပကို တရားမဝင် သယ်ယူ ရောင်းဝယ်ဖောက်ကားနေကြတာကိုလည်း ကျွန်တော်တို့ တွေ့မြင်ကြဆဲဖြစ်ပါတယ်။ မူးယစ် ဆေးဝါးဖမ်းဆီးရရှိမှုတွေကိုကြည့်မယ်ဆိုရင်လည်းပဲ ပိုင်ရှင်မဲ့ရော၊ ပိုင်ရှင်နဲ့တကွ ဖမ်းဆီးရမှုတွေကို တွေ့ရှိ နေရသေးသလို အချို့ဖမ်းဆီးမှုတွေမှာ တရားဥပဒေစိုးမိုးရေးအဖွဲ့ဝင် တစ်ဦးစ၊ နှစ်ဦးစ ပါဝင်ပတ်သက်နေလို့ အရေးယူအပြစ်ပေးခဲ့တာတွေကိုကြည့်ရင် တရားဥပဒေစိုးမိုးရေး၊ အဂတိတရား ကင်းစင်ရေး၊ တရားရေး မဏ္ဍိုင်ကြံ့ခိုင်ရေးဆိုတဲ့ ပြုပြင်ပြောင်းလဲမှု တွေဆောင်ရွက်ရမှာဖြစ်တာကြောင့် အစိုးရသစ်အနေနဲ့လည်း အထူးအလေးထားဆောင်ရွက်နေတာကိုတွေ့ရတော့ နှစ်ထောင်းအားရ ဖြစ်မိ ပါတယ်။ နာယကကြီးခင်ဗျား။ လေယာဉ်၊ ရေယာဉ်အပိုင်စီးမှု၊ ဓားစာခံများဖမ်းဆီးခေါ်ဆောင်မှု၊ ငွေကြေး အတုအပပြုလုပ်မှု၊ ခရီးသွားအထောက်အထား၊ လူဝင်မှုကြီးကြပ်ရေး အထောက်အထားအတုအပ ပြုလုပ်သုံးစွဲမှု၊ နိုင်ငံတစ်နိုင်ငံအတွင်း အကြမ်းဖက်ရာဇဝတ်ကောင်များ ခိုအောင်းလှုပ်ရှားမှု၊ မူးယစ် စိတ်ပြောင်းဆေးဝါးနှင့် အစပျိုးဓာတုပစ္စည်းများ တရားမဝင်သယ်ဆောင်ရောင်းဝယ်မှုစတဲ့ အပြည်ပြည် ဆိုင်ရာအကြမ်းဖက်မှု၊ နိုင်ငံဖြတ်ကျော်အုပ်စုဖွဲ့မှုခင်းများကို တိုက်ဖျက်ရန် စာချုပ်ပါ ရည်မှန်းချက်များ အကောင် အထည်ဖော်ဆောင်ရွက်ရာမှာ မိမိတို့နိုင်ငံအနေနဲ့ ဒေသတွင်းနိုင်ငံများနဲ့ရော နိုင်ငံတကာနဲ့ပါ ပူးပေါင်းဆောင်ရွက်ခြင်းအားဖြင့် ကမ္ဘာ့ပြည်သူတစ်ရပ်လုံးရဲ့ အကျိုးစီးပွားကို ဖော်ဆောင်ပေးနိုင်မှာဖြစ်တဲ့ အတွက် အထက်ပါကွန်ဗင်းရှင်းသို့ မြန်မာနိုင်ငံမှ အတည်ပြု ဝင်ရောက်မည့်ကိစ္စကို လေးလေးနက်နက် ထောက်ခံပါကြောင်းတင်ပြလိုပါတယ်။ စာချုပ်ပါရည်မှန်းချက်များ ပေါက်မြောက်အောင်မြင်ရန် စာချုပ်ဝင်နိုင်ငံများက မှုခင်းများကြို တင် ကာကွယ်ရေး၊ စုံစမ်းဖော်ထုတ်ရေး၊ တရားစွဲဆိုအရေးယူရေး၊ သတင်းအချက်အလက်ဖလှယ်ရေးတို့ကို အပြန်အလှန်ညှိနှိုင်းဆောင်ရွက်ရမှာ ဖြစ်တဲ့အတွက် မိမိတို့နိုင်ငံအနေနဲ့ လိုအပ်တဲ့ ဥပဒေ၊ နည်းဥပဒေနဲ့ လုပ်ထုံးလုပ်နည်းများပြဋ္ဌာန်းပြီး ဆောင်ရွက်နေတယ်ဆိုတာကိုလည်း ကြိုဆိုဂုဏ်ပြု ရမှာ ဖြစ်ပါတယ်။ အဆိုပါ ဥပဒေ၊ နည်းဥပဒေနဲ့ လုပ်ထုံးလုပ်နည်းများအား အကောင်အထည်ဖော်ဆောင်ရွက်ကြမယ့် လုံခြုံရေးနဲ့ တရားဥပဒေစိုးမိုးရေးတပ်ဖွဲ့ဝင်များနှင့် ဆက်စပ်အဖွဲ့အစည်းဝင်ပုဂ္ဂိုလ်များအတွက် သံတမန် ရေးရာကျွမ်းကျင်မှု၊ နိုင်ငံတကာဥပဒေများတတ်သိနားလည်မှု၊ ဘာသာစကားတတ်ကျွမ်းမှု၊ စေ့စပ်ညှိနှိုင်း ဆွေးနွေးတဲ့ ပညာရှိမှု၊ လုပ်ငန်းဆောင်ရွက်ရာမှာ လိုအပ်တဲ့အထောက်အပံ့များ အလွယ်တကူ ရရှိစေနိုင်မှု တို့ကို မဖြစ်မနေ ဆောင်ရွက်ပေးဖို့ လိုအပ်ကြောင်းလည်း အကြံပြုဆွေးနွေးလိုပါတယ်။ နာယကကြီးခင်ဗျား။ ဤကွန်ဗင်းရှင်းရဲ့ စာပိုဒ် ၁၅ အပိုဒ်ခွဲ(၁)မှာ ဖော်ပြထားချက်အရ ဤကွန်ဗင်းရှင်းအာဏာသက်ရောက်ဖို့ဆိုရင် အားလုံးသော ဘင်းမ်စတက်အဖွဲ့ဝင်နိုင်ငံများက အတည်ပြု ဖို့လိုအပ်ပါတယ်။ စာချုပ်ဝင်နိုင်ငံများရဲ့ အချုပ်အခြာအာဏာ၊ နယ်မြေတည်တံ့ခိုင်ခံ့မှု ထိပါးလာမယ့် အန္တရာယ်ကို အကာအကွယ်ပေးနိုင်ရုံသာမက ကမ္ဘာ့လူသားထုတစ်ရပ်လုံးအပေါ် ကျရောက်လာမယ့် အန္တရာယ်များကို ကြိုတင်တားဆီးနှိမ်နင်းဖို့ ဤစာချုပ်အမြန်ဆုံး အသက်ဝင်ဖို့လိုအပ်ပါတယ်။ ဥပမာ တစ်ခုအနေနဲ့ ကျွန်တော် တင်ပြချင်ပါတယ်။ ကျွန်တော်တို့ စာချုပ်အဖွဲ့ဝင်နိုင်ငံဖြစ်တဲ့ အိန္ဒိယနိုင်ငံနဲ့ ကျွန်တော်တို့မြန်မာနိုင်ငံဟာ မူးယစ်ဆေးဝါးတားဆီးနှိမ်နင်းမှုနဲ့ ပတ်သက်လာရင် ညှိနှိုင်းဆောင်ရွက် ခဲ့တာတွေရှိပါတယ်။ လွန်ခဲ့သော ၁၀ နှစ်ကျော်ကတည်းက မြန်မာနိုင်ငံစစ်ကိုင်းတိုင်းဒေသကြီးတမူး ခရိုင်နဲ့ အိန္ဒိယနိုင်ငံ၊ မဏိပူရပြည်နယ် အင်ဖာမြို့က အခြေစိုက်တဲ့ ကျွန်တော်တို့ မူးယစ်ဆေးဝါး တားဆီး နှိမ်နင်းရေး ဗျူရိုအဖွဲ့နှင့် တစ်လတစ်ကြိမ် ညှိနှိုင်းဆွေးနွေးပွဲတွေ အမြဲတမ်းပြုလုပ်ပါတယ်။ ဆွေးနွေးပွဲ ထဲကနေ ရလဒ်တွေကတော့ ဘာမှဖြစ်လာတာမရှိပါဘူး။ မူးယစ်ဆေးဝါးကုန်သွယ်မှုနဲ့ ပတ်သက်လာ ခဲ့ရင် အိန္ဒိယနိုင်ငံက ပရီကာဆာလို့ခေါ်တဲ့ အစပျိုးဓာတုဆေးဝါးများ၊ မက်တာအက်ဖက်တမင်းဆေးမှုန့်များ မြန်မာနိုင်ငံထဲကို နယ်စပ်ဖြတ်ကျော်ဝင်ရောက်လာတာ ရှိပါတယ်။ အဲ့ဒီလို အစပျိုးဓာတုဆေးဝါးများ၊ မက်တာအက်ဖက်တမင်း ဆေးဝါးများ မြန်မာနိုင်ငံထဲကို ဝင်ရောက်လာတာနဲ့ ပတ်သက်ပြီး အချို့သော တရားဥပဒေစိုးမိုးရေးအဖွဲ့ဝင်များ အရေးယူအပြစ်ပေးခံရတာတွေလည်းရှိပါတယ်။ ကျွန်တော်တို့ ဤ စာချုပ်ကို အမြန်အကောင်အထည်ဖော်နိုင်ခြင်းအားဖြင့် အိန္ဒိယနိုင်ငံနဲ့ ကျွန်တော်တို့ ပူးပေါင်း ဆောင်ရွက် မှုဟာ ပိုပြီးတော့အကျိုး ဖြစ်ထွန်းလာနိုင်တာရှိပါတယ်။ ပြီးတော့ ကျွန်တော်တို့ အိန္ဒိယနိုင်ငံနဲ့ ဆက်စပ် နေတဲ့ တမူးခရိုင်အတွင်းမှာ ဆိုရင်လည်းပဲ နယ်စပ်ဖြတ်ကျော် သတ်ဖြတ်မှုတွေ ကြုံတွေ့နေရတာဖြစ်ပါတယ်။ ၂၀၁၆ ခုနှစ်၊ ဇန်နဝါရီလ ၆ ရက်နေ့မှာလည်းပဲ မြန်မာနိုင်ငံအထဲမှာ ဝင်ရောက် သတ်ဖြတ်ခဲ့တဲ့ ဖြစ်စဉ် တွေရှိခဲ့ဖူးပါတယ်။ ဒါတွေဟာ မြန်မာနိုင်ငံရဲ့ နယ်စပ်မှာ လုံခြုံရေးကျိုးပေါက်နေတာ၊ ကျွန်တော်တို့ အိမ်နီးချင်း နိုင်ငံများနှင့် ထိထိရောက်ရောက် ပူးပေါင်းဆောင်ရွက်နိုင်တာ မရှိသေးတာရဲ့ သက်သေသာဓကလည်း ဖြစ်ပါတယ်။ ဒါကြောင့်မို့လို့ ဒီကွန်ဗင်းရှင်းစာချုပ် အသက်ဝင်လာနိုင်ဖို့ဆိုရင်တော့ အဖွဲ့ဝင်နိုင်ငံ ရ နိုင်ငံလုံး အတည်ပြုဝင်ရောက်ဖို့ အရေးကြီးနေပါတယ်။ ဒါကြောင့်မို့ မိမိတို့နိုင်ငံကို အင်အားကြီးနိုင်ငံတစ်နိုင်ငံ အဖြစ်တည်ဆောက်ဖို့ ကမ္ဘာ့ရေးရာတွေမှာဦးဆောင်နိုင်တဲ့ နိုင်ငံတစ်နိုင်ငံ ဖြစ်စေရမယ်လို့ မျှော်မှန်းထား တာနဲ့အညီ ဤကွန်ဗင်းရှင်းသို့ အတည်ပြု ဝင်ရောက်ရန် ကျန်နေသေးတဲ့ ဘူတန်နိုင်ငံ၊ နီပေါနိုင်ငံတို့နဲ့ စေ့စပ်ညှိနှိုင်းပြီး ၎င်းနိုင်ငံများ ဤစာချုပ်သို့ အမြန်ဆုံးအတည်ပြုဝင်ရောက်နိုင်ရေး သံတမန်ရေး ကြိုးပမ်းမှု တစ်ရပ် ဆောင်ရွက်သင့်ပါကြောင်း အကြံပြု ဆွေးနွေးရင်း နိဂုံးချုပ်အပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<title>အထက်ပါကိစ္စနှင့်စပ်လျဉ်း၍ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က ပြန်လည်ရှင်းလင်း ဆွေးနွေးရန်ရှိက ရှင်းလင်းဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type='speaker'>အစီအစဉ်(၁၁) ဖြစ်ပါတယ်။ ပြည်ထောင်စုလွှတ်တော်ကိုယ်စားလှယ်များ ခင်ဗျား။ လွှတ်တော်ကိုယ်စားလှယ်များ ဆွေးနွေးလို့ပြီးပါပြီ။</speech>
<speech type='speaker'>လွှတ်တော်ကိုယ်စားလှယ်များရဲ့ ဆွေးနွေးချက်များအပေါ် သက်ဆိုင်ရာ ပြည်ထောင်စု အဆင့်အဖွဲ့အစည်းဝင်က ပြန်လည်ရှင်းလင်းရန်ရှိက ရှင်းလင်းဆွေးနွေးဖို့ဖြစ်ပါတယ်။</speech>
<speech><agency id='21'>ဗိုလ်ချုပ်အောင်စိုး(ဒုတိယဝန်ကြီး၊ ပြည်ထဲရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့် ပြည်ထောင်စုလွှတ်တော် ကိုယ်စားလှယ်များ၊ ဖိတ်ကြား ထားသော ဧည့်သည်တော်များအားလုံး မင်္ဂလာအပေါင်းနဲ့ ပြည့်စုံကြပါစေလို့ နှုတ်ခွန်းဆက်သအပ် ပါတယ်။ ကျွန်တော် ကတော့ ပြည်ထဲရေးဝန်ကြီးဌာနမှ ဒုတိယဝန်ကြီး ဗိုလ်ချုပ်အောင်စိုးဖြစ်ပါတယ်။ ပြည်ထောင်စုလွှတ်တော် အစည်းအဝေးမှာ နိုင်ငံတော်သမ္မတထံမှ သဝဏ်လွှာ ပေးပို့ထားတဲ့ BIMSTEC Convenction သို့ မြန်မာနိုင်ငံမှ အတည်ပြုဝင်ရောက်ရေးနဲ့စပ်လျဉ်းပြီး ပြည်ထောင်စုလွှတ်တော်ရဲ့ အတည်ပြုချက်ရယူနိုင်ရေးအတွက် လွှတ်တော်ကိုယ်စားလှယ်ကြီးများ၏ အကြံပြုဆွေးနွေးချက်များ အပေါ် ပြန်လည်ဆွေးနွေးတင်ပြသွားမှာ ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီး ခင်ဗျား။ ယနေ့ကမ္ဘာ့နိုင်ငံများမှာ ဖြစ်ပေါ်လျက်ရှိတဲ့ သမားရိုးကျနဲ့ သမားရိုးကျမဟုတ်သော လုံခြုံရေးဆိုင်ရာခြိမ်းခြောက်မှုများ Traditional and Non-Traditional Security Threats cozums odosos: elços:cosoņgaozos mo? နိုင်ငံအသီးသီးအနေနဲ့ ရင်ဆိုင်ဖြေရှင်းနိုင်မယ့်အရေးကို အလေးထားကြိုးပမ်းဆောင်ရွက်လျက်ရှိပါတယ်။ ဒီလိုဆောင်ရွက်ရာမှာ ယနေ့ကမ္ဘာ့နိုင်ငံများ ရင်ဆိုင်ကြုံတွေ့နေရတဲ့ စိန်ခေါ်မှု၊ ခြိမ်းခြောက်မှုတွေကို တစ်နိုင်ငံတည်း သီးခြားရပ်တည်ဖြေရှင်းနိုင်မှုမရှိကြောင်းနဲ့ အိမ်နီးချင်းနိုင်ငံ အချင်းချင်းသော်လည်းကောင်း၊ ဒေသတွင်းနိုင်ငံအချင်းချင်းသော်လည်းကောင်း၊ ကမ္ဘာ့နိုင်ငံများနှင့် စုပေါင်း၍သော်လည်းကောင်း ပူးပေါင်း ဆောင်ရွက်မှုဖြင့်သာ ရင်ဆိုင်ဖြေရှင်းကျော်လွှားနိုင်မည် ဖြစ်ပါကြောင်း ကမ္ဘာ့နိုင်ငံအားလုံးက ယုံကြည် လက်ခံထားရှိကြပါတယ်။ မြန်မာနိုင်ငံအနေနဲ့လည်း ပြည်တွင်းပြည်ပရင်ဆိုင်ကြုံတွေ့နေရတဲ့ လုံခြုံရေးဆိုင်ရာစိန်ခေါ်မှု၊ ခြိမ်းခြောက်မှုတွေကို အိမ်နီးချင်းနိုင်ငံများ၊ ဒေသတွင်းနိုင်ငံများ၊ ကမ္ဘာ့နိုင်ငံများနှင့် By Literal, MultiLiteral ဖြင့် အုပ်စုဖွဲ့ ပူးပေါင်းဖြေရှင်းနိုင်ရေးကို အလေးထားကြိုးပမ်းဆောင်ရွက်လျက်ရှိပါတယ်။ ယခု BIMSTEC Convenction ဟာလည်း မူးယစ်ဆေးဝါးပြဿနာများ၊ နိုင်ငံဖြတ်ကျော်အုပ်စုဖွဲ့ မှုခင်း များနဲ့ အကြမ်းဖက်တိုက်ခိုက်မှုတွေကို ဒေသတွင်းနိုင်ငံများနှင့် အုပ်စုဖွဲ့ ပူးပေါင်းဖြေရှင်းနိုင်ရေးအတွက် ကြိုးပမ်းဆောင်ရွက်ချက်တစ်ချက်ဖြစ်ပါတယ်။ ဒီလိုပူးပေါင်းဆောင်ရွက်ခြင်းအားဖြင့် နိုင်ငံတကာနှင့် ပူးပေါင်းဆောင်ရွက်မှုတွေကို ပိုမိုမြှင့်တင်နိုင်သလို နိုင်ငံတော်ရဲ့ လုံခြုံရေးနဲ့ တည်ငြိမ်အေးချမ်းမှုကိုလည်း ပိုမိုဖော်ဆောင်နိုင်မှာဖြစ်တဲ့အတွက် BIMSTEC Convenction ကို အတည်ပြု လက်မှတ် ရေးထိုးခြင်းဟာ နိုင်ငံတော်ရဲ့ အမျိုးသားအကျိုးစီးပွား ဖော်ဆောင်နိုင်မှု အတွက်သာမကဘဲနဲ့ ဒေသတွင်းနိုင်ငံများ၊ ကမ္ဘာ့နိုင်ငံများအားလုံးရဲ့ တည်ငြိမ်လုံခြုံအေးချမ်းရေးကို အထောက်အကူဖြစ်စေမယ့် လုပ်ငန်းစဉ် တစ်ရပ်ဖြစ်ကြောင်းလည်း တင်ပြအပ်ပါတယ်။ BIMSTEC Convenction ကို မြန်မာနိုင်ငံမှ အတည်ပြုလက်မှတ်ရေးထိုးမယ့် လုပ်ငန်းစဉ်အပေါ် ပြည်ထောင်စုလွှတ်တော် ကိုယ်စားလှယ်တော်ကြီး များမှ ထောက်ခံဆွေးနွေးခဲ့ကြသည့် အတွက်လည်း များစွာကျေးဇူးတင် ဝမ်းမြောက်မိကြောင်းနဲ့ ကိုယ်စားလှယ်တော်ကြီးများရဲ့ အကြံပြုဆွေးနွေးချက်များကိုလည်း လုပ်ငန်းအကောင်အထည်ဖော်ရာမှာ အလေးအနက်ထားထည့်သွင်းဆောင်ရွက်သွားမည်ဖြစ်ကြောင်းလည်း ပြောကြားလိုပါတယ်။ ဒါကြောင့် BIMSTEC Convenction ကို အတည်ပြုလက်မှတ်ရေးထိုးနိုင်ရေးအတွက် ပြည်ထောင်စု လွှတ်တော်ရဲ့ အဆုံးအဖြတ်ကို ခံယူသွားမည်ဖြစ်ပါကြောင်း ဆွေးနွေးတင်ပြ အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type='speaker'>ပြည်ထောင်စုလွှတ်တော်ကိုယ်စားလှယ်များခင်ဗျား။ ဆွေးနွေးသွားတဲ့ ကိစ္စရပ် များနဲ့ပတ်သက်လို့ လွှတ်တော်ရဲ့ အဆုံးအဖြတ် ရယူပါမယ်။ အပြည်ပြည်ဆိုင်ရာအကြမ်းဖက်မှု၊ နိုင်ငံဖြတ်ကျော်အုပ်စုဖွဲ့မှုခင်းများနှင့်မူးယစ်ဆေးဝါး တရားမဝင် ရောင်းဝယ်မှုတိုက်ဖျက်ရေးတွင် ပူးပေါင်းဆောင်ရွက်ရေးဆိုင်ရာ ဘင်းမ်စတက်ကွန်ဗင်းရှင်း (BIMSTEC Convenction) သို့ မြန်မာနိုင်ငံမှ အတည်ပြုဝင်ရောက်ရေးကိစ္စကို လွှတ်တော်က သဘောတူပါသလား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type='speaker'>သဘောမတူတဲ့ သူရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type='speaker'>သဘောမတူတဲ့သူ မရှိတဲ့အတွက် အပြည်ပြည်ဆိုင်ရာအကြမ်းဖက်မှု၊ နိုင်ငံဖြတ်ကျော် အုပ်စုဖွဲ့မှုခင်းများနှင့် မူးယစ်ဆေးဝါးတရားမဝင်ရောင်းဝယ်မှု တိုက်ဖျက်ရေးတွင် ပူးပေါင်း ဆောင်ရွက်ရေးဆိုင်ရာ ဘင်းမ်စတက်ကွန်ဗင်းရှင်း (BIMSTEC Convenction) သို့ မြန်မာနိုင်ငံမှ အတည်ပြု ဝင်ရောက်ရေးကိစ္စကို လွှတ်တော်က သဘောတူကြောင်း ကြေညာပါတယ်။</speech>
</motion>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး(၂၁)ရက်မြောက်နေ့ ရပ်နားကြောင်းနှင့် (၂၂)ရက်မြောက်နေ့ ကျင်းပမည့် နေ့ရက်နှင့်ကြေညာခြင်း ။</title>
<speech type='speaker'>အစီအစဉ် (၁၂)ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များ ခင်ဗျား။ ပထမပုံမှန် အစည်းအဝေး(၂၁)ရက်မြောက်နေ့ အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေးရဲ့ (၂၂)ရက်မြောက်နေ့ကို ၂၀၁၆ ခုနှစ်၊ မေလ ၁ရ ရက် (အင်္ဂါနေ့)နံနက် (၁၀၀၀) နာရီ ကျင်းပပြုလုပ်မည်ဖြစ်ကြောင်းနဲ့ ယနေ့အတွက် အစည်းအဝေး ပြီးဆုံးကြောင်း ကြေညာပါတယ်။</speech>
<speech type='mc'>ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျာ။</speech>
<speech type='mc'>အားလုံးထွက်ခွာနိုင်ကြပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး (၂၁) ရက်မြောက်နေ့ အစည်းအဝေးကို နေ့လယ် ၁၂:၁၅ နာရီ ရပ်နားပါသည်။</speech>
</postface>
</transcript>
</doc>
