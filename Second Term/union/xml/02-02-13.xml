<doc>
<docinfo>
<docno>02-02-13.xml</docno>
<pdf>02-02-13.pdf</pdf>
<term value="02">ဒုတိယအကြိမ်</term>
<session value="02" />
<sittingday value="13" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ဒုတိယပုံမှန်အစည်းအဝေး(၁၃)ရက်မြောက်နေ့မှတ်တမ်း</title>
<date>၁၃၇၈ ခုနှစ်၊ တော်သလင်းလပြည့်ကျော် ၄ ရက် (၂၀၁၆ ခုနှစ်၊ စက်တင်ဘာလ ၂၀ ရက်)(အင်္ဂါနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် ဒုတိယပုံမှန်အစည်းအဝေး (၁၃)ရက်မြောက်နေ့ကို မွန်းလွဲ ၁၃:၃၀ နာရီင်ကျင်းပ ပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ဒုတိယပုံမှန်အစည်းအဝေးရဲ့ (၁၃)ရက်မြောက်နေ့ အစီအစဉ် စတင်ပါတော့မယ်။ ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါ။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် ဒုတိယပုံမှန်အစည်းအဝေး (၁၃)ရက်မြောက်နေ့မှာ ပြည်ထောင်စု လွှတ်တော် ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စုလွှတ်တော် ကိုယ်စားလှယ်ဦးရေစုစုပေါင်း ၆၄ရ ဦးရှိပြီး ဒီကနေ့ အစည်းအဝေးကို ၆၀ရ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၉၃.၈၂ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ) တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် (၁၃)ရက်မြောက်နေ့ အစည်းအဝေး အစီအစဉ်ကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျာ။ ဒုတိယအကြိမ် ပြည်ထောင်စု လွှတ်တော် ဒုတိယပုံမှန်အစည်းအဝေး (၁၃)ရက်မြောက်နေ့ အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေထားတဲ့အတိုင်း ဆက်လက်ဆောင်ရွက်ပါမယ်။ အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များ ခွင့်ပန်ကြားခြင်းနှင့် အစည်းအဝေးတက်ရောက်မှု အခြေအနေကို မှတ်တမ်းတင်ခြင်း၊</speech>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1157">ဦးမင်းဦး(အတွင်းရေးမှူး၊ ကိုယ်စားလှယ်များစိစစ်ရေးကော်မတီ)</mp>လေးစားအပ်ပါတဲ့ ပြည်ထောင်စုလွှတ်တော် နာယကကြီးခင်ဗျား။ ယနေ့ ကျင်းပပြုလုပ်တဲ့ ဒုတိယအကြိမ် ပြည်ထောင်စု လွှတ်တော် ဒုတိယပုံမှန်အစည်းအဝေး (၁၃)ရက်မြောက်နေ့ ၂၀-၉-၂၀၁၆ ရက်နေ့မှာ အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား ပဲခူးတိုင်းဒေသကြီး မဲဆန္ဒနယ်အမှတ်(၆)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော်ကိုယ်စားလှယ်များ စိစစ်ရေးကော်မတီ အတွင်းရေးမှူးဖြစ်သူ ကျွန်တော် ဦးမင်းဦးက ခွင့်ပန်ကြားသွားမှာ ဖြစ်ပါတယ်။ ယနေ့ ပြည်ထောင်စုလွှတ်တော်အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များမှာ - - ဦးပူကျင့်ရှင်းထန် တီးတိန်၊ - ဦးဌေးငွေ မြောင်၊ - ဦးအောင်ကျော်ဟိန်း တနင်္သာရီ၊ - ဦးစိုးပိုင်ဌေး မြိတ်၊ - ဒေါ်ချိုချို အုတ်တွင်း၊ - ဦးမင်းသိန်း တောင်တွင်းကြီး၊ - ဦးလှဌေးဝင်း ဇေယျာသီရိ၊ - ဦးကျော်စိုးလင်း ပြည်ကြီးတံခွန်၊ - ဒေါက်တာမေဝင်းမြင့် မရမ်းကုန်း၊ - ဒေါ်ဇင်မာအောင် ရန်ကင်း၊ - ဦးမြင့်လွင် ပုဇွန်တောင်၊ - ဦးထွန်းမြင့် ဗဟန်း၊ - ဦးကျင်ဝမ်း ဟိုပန်၊ - ဦးတင်အေး - ဦးခွန်အောင်ကျော် ဟိုပုန်း၊ - ဒေါက်တာဒေါ်သန်းငွေ တောင်ကြီး၊ - ဦးဌေးလွင်(ခ) ဦးဒီလုံး နမ့်စန်၊ - ဦးစိုင်းခတ္တိယ မိုင်းဆတ်၊ - ဦးဇုန်လှယ်ထန်း ချင်း-၄၊ - ဒေါ်ကျိန်ငိုက်မန် ချင်း-၇၊ - ဒေါက်တာမြသောင်း - ဒေါက်တာဝင်းမြင့် ပဲခူး-၁၁၊ - ဦးလှဆန်း - ဒေါ်လှဌေး(ခ) ဒေါ်အုန်းကြည် မန္တလေး-၄၊ ဦးမောင်မောင်ဆွေ မန္တလေး-၉၊ - ဦးကျော်မြင့်ဦး မန္တလေး-၁၀၊ - ဦးကျော်ကျော်ဝင်း ရခိုင်-၈၊ - ဦးကျော်ထွေး ရန်ကုန်-၈၊ - ဦးစိုင်းဝမ်းလှိုင်းခမ်း - ဦးစခင်ဇော်လင်း ဧရာဝတီ-၂၊ - ဗိုလ်မှူးချုပ်ကျော်ကျော်စိုး တပ်မတော်သား၊ - ဒုတိယဗိုလ်မှူးကြီးဇာနည်အောင် တပ်မတော်သား၊ - ဗိုလ်မှူးနေအောင်ဦး တပ်မတော်သားနှင့် - ဗိုလ်မှူးသန်းဇော်ထွန်း တပ်မတော်သား တို့ဖြစ်ကြပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၆ ဦးရှိပြီး ယနေ့ခွင့်ပန်ကြားသူ ၃၄ ဦး ဖြစ်တဲ့အတွက် စုစုပေါင်းခွင့်ပန်ကြားသူ ၄၀ ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ ခွင့်ပန်ကြားသူ ပြည်ထောင်စုလွှတ်တော် ကိုယ်စားလှယ်များအား ခွင့်အဖြစ် သတ်မှတ်ခွင့်ပြုပေး နိုင်ပါရန် လေးစားစွာ ပန်ကြားတင်ပြအပ်ပါတယ်ခင်ဗျား။</speech>
<speech type="speaker">ခွင့်ပန်ကြားသူ အားလုံးကိုခွင့်ပြုပါတယ်။</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် ဒုတိယပုံမှန်အစည်းအဝေး (၁၃) ရက်မြောက်နေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၄ရ ဦး၊ ယခင်က ခွင့်ပြုထားသူ ၆ ဦး၊ ယနေ့ခွင့်ပန်ကြား၍ ခွင့်ပြုထားသူ ၃၄ ဦး ဖြစ်တဲ့အတွက် ခွင့်ပြုထားသူစုစုပေါင်း ၄၀ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် လွှတ်တော် ကိုယ်စားလှယ်များ အစည်းအဝေးတက်ရောက်မှုအခြေအနေကို ပြည်ထောင်စုလွှတ်တော်ဆိုင်ရာနည်းဥပဒေ ၄ နည်းဥပဒေခွဲ(ခ) အရ အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Order">
<title>တိုင်းဒေသကြီးများအတွင်းရှိ မြို့၊ ရပ်ကွက်၊ ကျေးရွာအုပ်စုများ အမည် ပြောင်းလဲပြင်ဆင်ဖွဲ့စည်းခြင်း၊ ပယ်ဖျက်ခြင်းနှင့် နယ်နိမိတ်ဧရိယာ တိုးချဲ့ပြင်ဆင်ဖွဲ့စည်းခြင်းတို့ကို တင်ပြခြင်းနှင့် လွှတ်တော်က မှတ်တမ်းတင်ခြင်း၊</title>
<speech type="speaker">အစီအစဉ်(၅) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ တိုင်းဒေသကြီးများအတွင်းရှိ မြို့၊ ရပ်ကွက်၊ ကျေးရွာအုပ်စုများအမည် ပြောင်းလဲပြင်ဆင်ဖွဲ့စည်းခြင်း၊ ပယ်ဖျက်ခြင်းနဲ့ နယ်နိမိတ်ဧရိယာ တိုးချဲ့ပြင်ဆင်ဖွဲ့စည်းခြင်းတို့နဲ့စပ်လျဉ်းပြီး ပြည်ထောင်စုလွှတ်တော်၌ မှတ်တမ်းတင်နိုင်ရန် နိုင်ငံတော်သမ္မတရုံးရဲ့ ၁၄-၉-၂၀၁၆ ရက်စွဲပါ စာအမှတ်၊ ၅၀၈(၁၁)/၁၂/သမ္မတရုံး၊ စာအမှတ်၊ ၅၀၈(၁၂)/၁၂/သမ္မတရုံးနဲ့ စာအမှတ်၊ ၅၀၈(၁၃)/၁၂/သမ္မတရုံးတို့ဖြင့် ပေးပို့ထားပြီး ယင်းစာမိတ္တူ များကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ အဆိုပါ မြို့၊ ရပ်ကွက်၊ ကျေးရွာအုပ်စုများ အမည်ပြောင်းလဲ ပြင်ဆင်ဖွဲ့စည်းခြင်း၊ ပယ်ဖျက်ခြင်းနဲ့ နယ်နိမိတ်ဧရိယာ တိုးချဲ့ပြင်ဆင်ဖွဲ့စည်းခြင်းတို့ကို တင်ပြပါမယ်- ဧရာဝတီတိုင်းဒေသကြီး၊ ပုသိမ်ခရိုင်၊ ပုသိမ်မြို့နယ်တွင် ရပ်ကွက် ၃ ရပ်ကွက် ပါဝင်တဲ့ ချောင်းသာ မြို့အဖြစ် တိုးချဲ့ဖွဲ့စည်းခြင်း၊ ကျေးရွာ ၂ ရွာအား ပယ်ဖျက်ပြီး ကံကြီးကျေးရွာအုပ်စုအဖြစ် အမည် ပြောင်းလဲပြင်ဆင်ဖွဲ့စည်းခြင်း၊ ဟင်္သာတခရိုင်၊ ဟင်္သာတမြို့နယ်တွင် ရပ်ကွက် ၅ ရပ်ကွက်စီပါဝင်တဲ့ တလုတ္ထော်မြို့နဲ့ ဒူးယားမြို့ တို့အဖြစ် တိုးချဲ့ဖွဲ့စည်းခြင်းနဲ့ ကျေးရွာအုပ်စု ၂ အုပ်စုနဲ့ ကျေးရွာ ၂၃ ရွာ အားပယ်ဖျက်ခြင်း၊ မကွေးတိုင်းဒေသကြီး၊ မင်းဘူးခရိုင်၊ ပွင့်ဖြူမြို့နယ်အတွင်းရှိ ကျေးရွာ ၁ ရွာ၊ ငဖဲမြို့နယ်အတွင်းရှိ ကျေးရွာ ၅ ရွာ၊ စေတုတ္တရာမြို့နယ်အတွင်းရှိ ကျေးရွာ ၅ ရွာ ၊ မင်းတုန်းမြို့နယ်အတွင်းရှိ ကျေးရွာ ၂ ရွာ ပေါင်း ၁၃ ရွာ ပယ်ဖျက်ခြင်းနဲ့ မင်းလှမြို့နယ် အတွင်းရှိ ကျေးရွာ ၄ ရွာ ပယ်ဖျက်ပြီး ဝက်ချုပ်ကျေးရွာအုပ်စုနဲ့ ပနီဆုံကျေးရွာအုပ်စုအဖြစ် အမည်ပြောင်းလဲ ပြင်ဆင်ဖွဲ့စည်းခြင်း၊ စစ်ကိုင်းတိုင်းဒေသကြီး၊ စစ်ကိုင်းခရိုင်၊ စစ်ကိုင်းမြို့နယ်အတွင်းရှိ တင်းတိပ်ရပ်ကွက်၊ ရွှေမင်းဝံ ရပ်ကွက်၊ စီတီးရပ်ကွက်၊ ပဲကတိုးရပ်ကွက်၊ သောတာပန်ရပ်ကွက်တို့ကို တိုးချဲ့ဖွဲ့စည်းခြင်း၊ ကျေးရွာ ၃ ရွာအား စုစည်းပြီး ပြူ ကံရပ်ကွက်အဖြစ်လည်းကောင်း၊ ကျေးရွာ ၂ ရွာအား စုစည်းပြီး ဇီးချောင်းကျေးရွာအုပ်စုအဖြစ်လည်းကောင်း ပြင်ဆင်ဖွဲ့စည်းခြင်း၊ ကျေးရွာအုပ်စု ၄ အုပ်စု၊ ကျေးရွာ ၁၉ ရွာ ပယ်ဖျက်ခြင်းနဲ့ မြောင်မြို့နယ်အတွင်းရှိ ပရိမ္မကျွန်းကျေးရွာအုပ်စုနဲ့ ပရိမ္မကျွန်း ကျေးရွာတို့အားပယ်ဖျက်ပြီး သီရိဇေယျာကျေးရွာအုပ်စုနဲ့ သီရိဇေယျာကျေးရွာအဖြစ် တိုးချဲ့ ပြင်ဆင်ဖွဲ့စည်းခြင်းတို့ ဖြစ်ပါတယ်။ အဆိုပါ မြို့၊ ရပ်ကွက်၊ ကျေးရွာအုပ်စုများ အမည်ပြောင်းလဲပြင်ဆင်ဖွဲ့စည်းခြင်း၊ ပယ်ဖျက်ခြင်းနဲ့ နယ်နိမိတ်ဧရိယာ တိုးချဲ့ပြင်ဆင်ဖွဲ့စည်းခြင်းတို့ကို ပြည်ထောင်စုလွှတ်တော်ဆိုင်ရာဥပဒေပုဒ်မ ၅၈ အရ လွှတ်တော်က မှတ်တမ်းတင်ကြောင်း ကြေညာပါတယ်။ စာအပြည့်အစုံကို နောက်ဆက်တွဲဖြင့် ဖော်ပြထားပါသည်။</speech>
</section>
<section value="Bill">
<bill>
<title>လွှတ်တော်နှစ်ရပ်သဘောကွဲလွဲသော ငြိမ်းချမ်းစွာစုဝေးခြင်းနှင့် ငြိမ်းချမ်းစွာ စီတန်းလှည့်လည်ခြင်း ဆိုင်ရာ ဥပဒေကြမ်းနှင့်စပ်လျဉ်း၍ ဥပဒေကြမ်း ပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာကို ဖတ်ကြားတင်ပြခြင်း</title>
<speech type="speaker">အစီအစဉ်(၆) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ ငြိမ်းချမ်းစွာစုဝေးခြင်းနှင့် ငြိမ်းချမ်းစွာစီတန်းလှည့်လည်ခြင်းဆိုင်ရာ ဥပဒေကြမ်းကို အမျိုးသားလွှတ်တော်မှာ စတင်ဆွေးနွေးခဲ့ပြီး လွှတ်တော်နှစ်ရပ် သဘောကွဲလွဲတဲ့ဥပဒေကြမ်းအဖြစ် ပြည်ထောင်စုလွှတ်တော်၌ ဆွေးနွေး ဆုံးဖြတ်နိုင်ရန် ၁၅-၉-၂၀၁၆ ရက်က ပေးပို့ထားပါတယ်။ အဆိုပါ ဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နဲ့ သဘောထား မှတ်ချက်အစီရင်ခံစာကို လွှတ်တော်သို့ ဖတ်ကြားတင်ပြဖို့ ဖိတ်ခေါ်ပါတယ်။</speech>
<speech><mp id="1298">ဒေါ်နွယ်နွယ်အောင်(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်နှစ်ရပ်မှ ဥက္ကဋ္ဌများ၊ ဒု-ဥက္ကဋ္ဌများ၊ ပြည်ထောင်စု ဝန်ကြီးများနှင့် လွှတ်တော်ကိုယ်စားလှယ်များအားလုံး မင်္ဂလာပါလို့ နှုတ်ခွန်းဆက်ပါတယ်။ ကျွန်မက မွန်ပြည်နယ်မဲဆန္ဒနယ်အမှတ်(၂)မှ အမျိုးသားလွှတ်တော်ကိုယ်စားလှယ်ဖြစ်ပြီး ပြည်ထောင်စုလွှတ်တော် ဥပဒေကြမ်းပူးပေါင်းကော်မတီဝင် ဒေါ်နွယ်နွယ်အောင် ဖြစ်ပါတယ်။ ကျွန်မအနေနဲ့ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ၏ တာဝန်ပေးအပ်ချက်အရ လွှတ်တော်နှစ်ရပ်သဘောကွဲလွဲသော ငြိမ်းချမ်းစွာ စုဝေးခြင်းနှင့် ငြိမ်းချမ်းစွာစီတန်းလှည့်လည်ခြင်းဆိုင်ရာ ဥပဒေကြမ်းနှင့်စပ်လျဉ်း၍ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာကို ဖတ်ကြား တင်သွင်းသွားမှာ ဖြစ်ပါတယ်။ ငြိမ်းချမ်းစွာစုဝေးခြင်းနှင့် ငြိမ်းချမ်းစွာစီတန်းလှည့်လည်ခြင်းဆိုင်ရာ ဥပဒေကြမ်းအား အမျိုးသား လွှတ်တော်မှာ ၃၁-၅-၂၀၁၆ ရက်နေ့တွင် စတင်ဆွေးနွေးခဲ့ပြီးနောက် ပြင်ဆင်ချက်များဖြင့် အတည်ပြုပြီး ပြည်သူ့လွှတ်တော်သို့ ပေးပို့ခဲ့ပါတယ်။ ပြည်သူ့လွှတ်တော်က ၂၅-၈-၂၀၁၆ ရက်နေ့မှာ ပြင်ဆင်ချက် များဖြင့် သဘောတူခဲ့ပြီး အမျိုးသားလွှတ်တော်ကို ပြန်လည်ပေးပို့ခဲ့ရာ ပြင်ဆင်သည့် အချက်တချို့ကို အမျိုးသားလွှတ်တော်က သဘောမတူသည့်အတွက် ပြည်ထောင်စုလွှတ်တော်တွင် ဆွေးနွေးဆုံးဖြတ်ရန် ၁၅-၉-၂၀၁၆ ရက်နေ့တွင် ပေးပို့ခဲ့ပါတယ်။ အဲဒီဥပဒေကြမ်းနဲ့ ပတ်သက်ပြီး သဘောကွဲလွဲချက် ၈ ချက် ရှိခဲ့တဲ့အတွက် ပြည်ထောင်စု လွှတ်တော်တွင် ဆွေးနွေးဆုံးဖြတ်နိုင်ရေး သဘောထားမှတ်ချက် အစီရင်ခံစာတင်ပြရန် ပြည်ထောင်စု လွှတ်တော် နာယက က ၁၆-၉-၂၀၁၆ ရက်နေ့တွင် ဥပဒေကြမ်းပူးပေါင်းကော်မတီကို တာဝန်ပေးအပ်ခဲ့တဲ့ အတွက် ၁၉-၉-၂၀၁၆ ရက်နေ့တွင် ပူးပေါင်းကော်မတီ အစည်းအဝေးကျင်းပခဲ့ပြီး ဥပဒေကြမ်းပါသဘော ကွဲလွဲချက်များကို လေ့လာစိစစ်ခဲ့ကြပါတယ်။ အဲဒီအစည်းအဝေးမှာ နှစ်ဖက်ညှိနှိုင်း ဆွေးနွေးချက်များအရ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီဟာ လွှတ်တော်နှစ်ရပ်သဘောကွဲလွဲကြတဲ့ အချက် တွေကို ပြန်လည်ညှိနှိုင်း ပြင်ဆင်ခဲ့ကြပါတယ်။ သဘောကွဲလွဲချက်အမှတ်(၁)ကတော့ ဥပဒေကြမ်းရဲ့ အပိုဒ် ၄ အပိုဒ်ခွဲ(စ)ကို အမျိုးသား လွှတ်တော်က “ဤဥပဒေပါစည်းကမ်းချက်များနှင့် ဒေသဆိုင်ရာလိုအပ်ချက်နှင့်အညီ တာဝန်ရှိပုဂ္ဂိုလ် သို့မဟုတ် အဖွဲ့အစည်းများမှ ကြိုတင်သတ်မှတ်ထားသော စည်းကမ်းချက်များကို လိုက်နာဆောင်ရွက်မည် ဖြစ်ကြောင်း သဘောတူညီချက်။ ” လို့ အတည်ပြုထားပြီးတော့ ပြည်သူ့လွှတ်တော်ကတော့ “ဒေသဆိုင်ရာ လိုအပ်ချက်အရ ကြိုတင်သတ်မှတ်ထားသော စည်းကမ်းချက်များနှင့် စပ်လျဉ်းသည့် ညှိနှိုင်းသဘော တူညီချက်။ ”လို့ ပြန်လည်ပြင်ဆင် အတည်ပြုခဲ့ပါတယ်။ အဲဒီအချက်နှစ်ရပ်အပေါ် သဘောကွဲလွဲကြတဲ့ အပေါ်မှာ ဥပဒေကြမ်းပူးပေါင်းကော်မတီက ပြည်သူ့လွှတ်တော်ရဲ့ အတည်ပြုချက်အတိုင်း ပြဋ္ဌာန်းသင့်ကြောင်း လေ့လာတွေ့ရှိရပါတယ်။ ဒုတိယသဘောကွဲလွဲချက်ကတော့ ဥပဒေကြမ်းရဲ့ အပိုဒ် ၁၀ အပိုဒ်ခွဲ(ခ) ဖြစ်ပါတယ်။ အမျိုးသား လွှတ်တော်က “စုဝေးသည့်နေရာ သို့မဟုတ် စီတန်းလှည့်လည်သည့် လမ်းကြောင်းတစ်လျှောက်တွင် ပတ်ဝန်းကျင် ညစ်ညမ်းစေမည့် အပြုအမူများမပြုလုပ်ရ။ ” လို့ အတည်ပြုထားပြီးတော့ ပြည်သူ့လွှတ်တော် ကတော့ “ခွင့်ပြုထားသော စုဝေးသည့်နေရာ သို့မဟုတ် စီတန်းလှည့်လည်သည့် လမ်းကြောင်းတစ်လျှောက်ရှိ ပြည်သူပိုင်ပစ္စည်း၊ အများပိုင်ပစ္စည်း၊ ပုဂ္ဂလိကပိုင်ပစ္စည်းများကို ထိခိုက်ပျက်စီးစေမည့် အပြုအမူ၊ ပတ်ဝန်းကျင် ညစ်ညမ်းစေမည့် အပြုအမူများမပြုလုပ်ရ”လို့ အတည်ပြုထားခြင်းအပေါ်မှာ သဘောကွဲလွဲခဲ့ကြခြင်း ဖြစ်ပါတယ်။ ပြည်သူပိုင်ပစ္စည်း၊ အများပိုင်ပစ္စည်း၊ ပုဂ္ဂလိကပိုင်ပစ္စည်းများကို ထိခိုက်ပျက်စီးစေမည့် အပြုအမူများနဲ့ပတ်သက်ပြီး ဤဥပဒေရဲ့ ပုဒ်မ ၂၁ တွင် အပိုဒ် ၁၀ အပိုဒ်ခွဲ(ခ)ပါ ပြစ်မှုများကျူးလွန်ပါက တည်ဆဲဥပဒေအရ တရားစွဲဆိုခြင်းခံရမည်လို့ ပြဋ္ဌာန်းထားပြီးသားဖြစ်တဲ့အတွက် ဥပဒေကြမ်းပူးပေါင်း ကော်မတီက အမျိုးသားလွှတ်တော်ရဲ့ အတည်ပြုချက်အတိုင်း ပြဋ္ဌာန်းသင့်ကြောင်း လေ့လာတွေ့ရှိရပါတယ်။ တတိယသဘောကွဲလွဲချက်ကတော့ ဥပဒေကြမ်းရဲ့ အပိုဒ် ၁၀ အပိုဒ်ခွဲ(ဂ)ကို အမျိုးသားလွှတ်တော်က “ယာဉ်များနှင့်လမ်းသွားလမ်းလာများ၊ ပြည်သူများကို အနှောင့်အယှက်ဖြစ်စေရန် ရည်ရွယ်ချက်ဖြင့် တားဆီးပိတ်ဆို့ခြင်းကို မပြုလုပ်ရ။ ” လို့ အတည်ပြုထားပါတယ်။ ပြည်သူ့လွှတ်တော်ကတော့ “ယာဉ်များ နှင့်လမ်းသွားလမ်းလာများ၊ ပြည်သူများကို အနှောင့်အယှက်ဖြစ်စေရန် ရည်ရွယ်ချက်ဖြင့် တမင်တားဆီး ပိတ်ဆို့ခြင်းကိုမပြုလုပ်ရ” လို့ အတည်ပြုခဲ့ပါတယ်။ အဲဒီအတည်ပြုထားခြင်းအပေါ်မှာ သဘောကွဲလွဲခဲ့ ကြတဲ့အခါမှာ ဥပဒေကြမ်းပူးပေါင်းကော်မတီက ပြည်သူ့လွှတ်တော်ရဲ့ အတည်ပြုချက်အတိုင်း ပြဋ္ဌာန်း သင့်ကြောင်း လေ့လာတွေ့ရှိရပါတယ်။ စတုတ္ထသဘောကွဲလွဲချက်ကတော့ ဥပဒေကြမ်းရဲ့ အပိုဒ် ၁၀ အပိုဒ်ခွဲ(ဈ) ဖြစ်ပါတယ်။ အမျိုးသား လွှတ်တော်က “ငြိမ်းချမ်းစွာစုဝေးခြင်းနှင့် ငြိမ်းချမ်းစွာ စီတန်းလှည့်လည်ခြင်းတို့ပြုရာတွင် သူတစ်ဦးဦး အား ငွေကြေး သို့မဟုတ် ပစ္စည်းတစ်စုံတစ်ရာပေး၍ ပါဝင်စေခြင်း၊ ငွေကြေး သို့မဟုတ် ပစ္စည်းတစ်စုံတစ်ရာ လက်ခံ၍ ပါဝင်ခြင်းတို့မပြုလုပ်ရ။ ” လို့ အတည်ပြုထားခဲ့ပါတယ်။ ပြည်သူ့လွှတ်တော်က အဲဒီအပိုဒ်ခွဲ တစ်ခုလုံးကို ပယ်ဖျက်လိုက်တဲ့အပေါ်မှာ သဘောကွဲလွဲကြခြင်း ဖြစ်ပါတယ်။ ဥပဒေကြမ်းပူးပေါင်းကော်မတီ က “ငြိမ်းချမ်းစွာစုဝေးခြင်းနှင့် ငြိမ်းချမ်းစွာစီတန်းလှည့်လည်ခြင်းတို့ ပြုလုပ်စေရန် မရိုးမဖြောင့်သော သဘောဖြင့် သူတစ်ဦးဦးအား ငွေကြေး သို့မဟုတ် ပစ္စည်းတစ်စုံတစ်ရာပေး၍ သွေးဆောင်ခြင်းမပြုရ” လို့ ပြင်ဆင်ပြဋ္ဌာန်းသင့်ကြောင်း လေ့လာတွေ့ရှိရပါတယ်။ ပဉ္စမသဘောကွဲလွဲချက်ကတော့ ဥပဒေကြမ်းရဲ့ အပိုဒ် ၁၀ အပိုဒ်ခွဲ(ဋ) ဖြစ်ပါတယ်။ အမျိုးသား လွှတ်တော်က “ဤဥပဒေပါ စည်းကမ်းချက်များနှင့် ဒေသဆိုင်ရာ လိုအပ်ချက်နှင့်အညီ တာဝန်ရှိပုဂ္ဂိုလ် သို့မဟုတ် အဖွဲ့အစည်းများမှ ကြိုတင်သတ်မှတ်ထားသော စည်းကမ်းချက်များကို ဖောက်ဖျက်ခြင်း မပြုရ။ ” လို့ အတည်ပြုခဲ့ပါတယ်။ ပြည်သူ့လွှတ်တော်က ဥပဒေကြမ်းရဲ့ အပိုဒ် ၁၀ အပိုဒ်ခွဲ(ည) အဖြစ် “ဤဥပဒေပါ စည်းကမ်းချက်များနှင့် တာဝန်ရှိပုဂ္ဂိုလ် သို့မဟုတ် အဖွဲ့ အစည်းများက ဒေသဆိုင်ရာ လိုအပ်ချက်အရ ကြိုတင်သတ်မှတ်ထားသော စည်းကမ်းချက်များနှင့် စပ်လျဉ်းသည့် ညှိနှိုင်းသဘော တူညီချက်များကို ဖောက်ဖျက်ခြင်းမပြုရ။ ”လို့ အတည်ပြုခဲ့ပါတယ်။ ဥပဒေကြမ်းပူးပေါင်းကော်မတီက ပြည်သူ့လွှတ်တော်ရဲ့ အတည်ပြုချက်အတိုင်း ပြဋ္ဌာန်းသင့်ကြောင်း လေ့လာတွေ့ရှိရပါတယ်။ ဆဋ္ဌမသဘောကွဲလွဲချက်က ဥပဒေကြမ်းရဲ အပိုဒ် ၁၂ ဖြစ်ပါတယ်။ အမျိုးသားလွှတ်တော်က “ငြိမ်းချမ်းစွာ စုဝေးခြင်းနှင့် ငြိမ်းချမ်းစွာစီတန်းလှည့်လည်ခြင်းပြုသူများသည် ဤဥပဒေပါ စည်းကမ်းချက် တစ်ရပ်ရပ်ကို လိုက်နာခြင်းမရှိ၍ တာဝန်ရှိပုဂ္ဂိုလ် သို့မဟုတ် အဖွဲ့အစည်းက တားမြစ်ပါက စုဝေးခြင်းနှင့် စီတန်း လှည့်လည်ခြင်းကို ဆက်လက်ဆောင်ရွက်ခြင်းမပြုဘဲ လူစုခွဲရမည်။ ” လို့ အတည်ပြုထားပါတယ်။ ပြည်သူ့ လွှတ်တော်က “ငြိမ်းချမ်းစွာစုဝေးခြင်းနှင့် ငြိမ်းချမ်းစွာစီတန်းလှည့်လည်ခြင်း ပြုသူများသည် ဤဥပဒေပါ စည်းကမ်းချက်တစ်ရပ်ရပ်ကိုသော်လည်းကောင်း၊ တာဝန်ရှိပုဂ္ဂိုလ် သို့မဟုတ် အဖွဲ့အစည်းများက ဒေသ ဆိုင်ရာ လိုအပ်ချက်အရ ကြိုတင်သတ်မှတ်ထားသော စည်းကမ်းချက်များနှင့် စပ်လျဉ်းသည့် ညှိနှိုင်း သဘောတူညီချက် တစ်ရပ်ရပ်ကိုသော်လည်းကောင်း လိုက်နာခြင်းမရှိ၍ တာဝန်ရှိပုဂ္ဂိုလ် သို့မဟုတ် အဖွဲ့အစည်းက တားမြစ်ပါက စုဝေးခြင်းနှင့် စီတန်းလှည့်လည်ခြင်းကို ဆက်လက်ဆောင်ရွက်ခြင်းမပြုဘဲ လူစုခွဲရမည်။ ”လို့ အတည်ပြုထားခြင်းအပေါ်မှာ သဘောကွဲလွဲခြင်း ဖြစ်ပါတယ်။ ဥပဒေကြမ်းပူးပေါင်း ကော်မတီကတော့ ပြည်သူ့လွှတ်တော်ရဲ့ အတည်ပြုချက်အတိုင်း ပြဋ္ဌာန်းသင့်ကြောင်း လေ့လာတွေ့ရှိရ ပါတယ်။ သဘောကွဲလွဲချက်အမှတ်(၇)ကတော့ ဥပဒေကြမ်း၏ အပိုဒ် ၁၄ အပိုဒ်ခွဲ(က) ဖြစ်ပါတယ်။ အမျိုးသားလွှတ်တော်က “ဤဥပဒေပါ စည်းကမ်းချက်တစ်ရပ်ရပ်နှင့် ဒေသဆိုင်ရာလိုအပ်ချက်နှင့်အညီ ကြိုတင်သတ်မှတ်ထားသော စည်းကမ်းချက်တစ်ရပ်ရပ်ကို လိုက်နာခြင်းမရှိကြောင်း တွေ့ရှိလျှင်ဖြစ်စေ၊ ထိုသို့လိုက်နာခြင်းမရှိကြောင်း တိုင်ကြားချက်ကို လက်ခံရရှိလျှင်ဖြစ်စေ ဦးဆောင်သည့်ပုဂ္ဂိုလ်အား သတိ ပေးရမည်။ ”လို့ အတည်ပြုခဲ့ပါတယ်။ ပြည်သူ့လွှတ်တော်က “တာဝန်ရှိပုဂ္ဂိုလ် သို့မဟုတ် အဖွဲ့အစည်း များကဒေသဆိုင်ရာ လိုအပ်ချက်အရ ကြိုတင်သတ်မှတ်ထားသော စည်းကမ်းချက်များနှင့်စပ်လျဉ်းသည့် ညှိနှိုင်းသဘောတူညီချက် တစ်ရပ်ရပ်ကို သော်လည်းကောင်း လိုက်နာခြင်းမရှိကြောင်း တွေ့ရှိလျှင်ဖြစ်စေ၊ ထိုသို့ လိုက်နာခြင်းမရှိကြောင်း တိုင်ကြားချက်ကို လက်ခံရရှိလျှင်ဖြစ်စေ ဦးဆောင်သည့်ပုဂ္ဂိုလ်အား သတိပေးရမည်။ ”ဟု အတည်ပြုထားခြင်းအပေါ်မှာ သဘောကွဲလွဲခဲ့ကြခြင်း ဖြစ်ပါတယ်။ ဥပဒေကြမ်း ပူးပေါင်းကော်မတီကတော့ ပြည်သူ့လွှတ်တော်ရဲ့ အတည်ပြုချက်အတိုင်း ပြဋ္ဌာန်းသင့်ကြောင်း လေ့လာ တွေ့ရှိရပါတယ်။ သဘောကွဲလွဲချက်(၈) ကတော့ ဥပဒေကြမ်းရဲ့ အပိုဒ် ၂၅ ဖြစ်ပါတယ်။ အမျိုးသားလွှတ်တော်က “ပုဒ်မ ၃ အရ အသိပေးတင်ပြပြီးသူသည် အကြောင်းအမျိုးမျိုးကြောင့် ငြိမ်းချမ်းစွာစုဝေးခြင်း သို့မဟုတ် ငြိမ်းချမ်းစွာစီတန်းလှည့်လည်ခြင်း မပြုလုပ်လိုပါက ထိုသို့တင်ပြပြီး ၂၄ နာရီ အတွင်း သက်ဆိုင်ရာ မြို့နယ်ရဲတပ်ဖွဲ့မှူးထံ ပြန်လည်အသိပေးတင်ပြရမည်။ ” လို့ အတည်ပြုထားခဲ့ပါတယ်။ ပြည်သူ့လွှတ်တော်က “ပုဒ်မ ၄ အရ အသိပေးတင်ပြပြီးသူသည် အကြောင်းအမျိုးမျိုးကြောင့် ငြိမ်းချမ်းစွာစုဝေးခြင်း သို့မဟုတ် ငြိမ်းချမ်းစွာစီတန်းလှည့်လည်ခြင်း မပြုလုပ်လိုပါက သက်ဆိုင်ရာ မြို့နယ်ရဲတပ်ဖွဲ့မှူးထံ ဆောလျင်စွာ အသိပေးတင်ပြရမည်။ ” လို့ အတည်ပြုထားခြင်းအပေါ်မှာ သဘောကွဲလွဲခဲ့ကြခြင်း ဖြစ်ပါတယ်။ ဥပဒေကြမ်း ပူးပေါင်းကော်မတီက ပြည်သူ့လွှတ်တော်ရဲ့ အတည်ပြုချက်အတိုင်း ပြဋ္ဌာန်းသင့်ကြောင်း လေ့လာတွေ့ရှိရ ပါတယ်။ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီအနေနဲ့ ငြိမ်းချမ်းစွာစုဝေးခြင်းနဲ့ ငြိမ်းချမ်းစွာ စီတန်းလှည့်လည်ခြင်းဆိုင်ရာ ဥပဒေကြမ်းနှင့်စပ်လျဉ်းပြီး လွှတ်တော်နှစ်ရပ် သဘောကွဲလွဲတဲ့အချက် များကို လေ့လာစိစစ်တွေ့ရှိချက်အရ ဥပဒေကြမ်းရဲ့ အပိုဒ် ၄ အပိုဒ်ခွဲ(စ)၊ အပိုဒ် ၁၀ အပိုဒ်ခွဲ(ဂ)၊ အပိုဒ်ခွဲ (ဋ)၊ အပိုဒ် ၁၂၊ အပိုဒ် ၁၄ အပိုဒ်ခွဲ(က)နှင့် အပိုဒ် ၂၅ တို့ကို ပြည်သူ့လွှတ်တော်၏ အတည်ပြုချက်အတိုင်း လည်းကောင်း၊ အပိုဒ် ၁၀ အပိုဒ်ခွဲ(ခ)ကို အမျိုးသားလွှတ်တော်၏ အတည်ပြုချက်အတိုင်းလည်းကောင်း၊ အပိုဒ် ၁၀ အပိုဒ်ခွဲ(ဈ)ကို ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်းလည်းကောင်း အတည်ပြု ပြဋ္ဌာန်းသင့်ပါကြောင်း ပြည်ထောင်စုလွှတ်တော်ဆိုင်ရာ နည်းဥပဒေ ၈၂၊ ၉၉ တို့နှင့်အညီ ဥပဒေကြမ်း ပူးပေါင်းကော်မတီက အစီရင်ခံစာ တင်သွင်းအပ်ပါတယ်ရှင်။ အားလုံးကို ကျေးဇူးတင်ပါတယ်။ အစီရင်ခံစာအပြည့်အစုံကို နောက်ဆက်တွဲဖြင့် ဖော်ပြထားပါသည်။</speech>
<title>အထက်ပါဥပဒေကြမ်းနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါ က အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၇) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များ ခင်ဗျား။ အထက်ပါဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ ပြည်ထောင်စုလွှတ်တော်ဆိုင်ရာ နည်းဥပဒေ ၈၃ နည်းဥပဒေခွဲ(ဂ)နဲ့အညီ လွှတ်တော်နှစ်ရပ် သဘော ကွဲလွဲတဲ့အချက်များနဲ့ တိုက်ရိုက်သက်ဆိုင်တဲ့ ပြင်ဆင်ချက်အဆို တင်သွင်းဆွေးနွေးလိုတဲ့ လွှတ်တော် ကိုယ်စားလှယ်များရှိပါက ဆွေးနွေးလိုတဲ့ အပိုဒ်၊ အပိုဒ်ခွဲနဲ့ အကြောင်းအရာကို ဖော်ပြလက်မှတ်ရေးထိုးပြီး ၂၂-၉-၂၀၁၆ ရက် (ကြာသပတေးနေ့) မွန်းလွဲ တစ်နာရီ (၁၃၀၀ နာရီ) နောက်ဆုံးထားပြီး ပြည်ထောင်စု လွှတ်တော်ရုံး ညွန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်း အသိပေးကြေညာပါတယ်။</speech>
</bill>
</section>
<section value="Motion">
<motion>
<title>နိုင်ငံတော်သမ္မတထံမှ ပေးပို့ထားသော အာရှဖွံ့ဖြိုးရေးဘဏ်နှင့် ပြင်သစ်ဖွံ့ဖြိုးတိုးတက်ရေး အေဂျင်စီတို့ထံမှ ချေးငွေရယူရန်ကိစ္စနှင့်စပ်လျဉ်း၍ သက်ဆိုင်ရာပြည်ထောင်စုအဆင့် အဖွဲ့အစည်းဝင်များက ပြန်လည်ရှင်းလင်း ဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း၊</title>
<speech type="speaker">အစီအစဉ်(၈) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များ ခင်ဗျား။ နိုင်ငံတော်သမ္မတထံမှ ပေးပို့ထားတဲ့ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ပညာရေးဝန်ကြီးဌာနနဲ့ ကျန်းမာရေးနှင့် အားကစားဝန်ကြီးဌာနတို့အတွက် အာရှဖွံ့ဖြိုးရေးဘဏ်(ADB)နှင့် ပြင်သစ်ဖွံ့ဖြိုးတိုးတက်ရေးအေဂျင်စီ (AFD) တို့ထံမှ အမေရိကန်ဒေါ်လာ ၁၈၅.၅ သန်းနဲ့ ယူရို ၂၅ သန်း ချေးယူရေးနဲ့စပ်လျဉ်းပြီး လွှတ်တော်ကိုယ်စားလှယ်များရဲ့ ဆွေးနွေးခြင်းအစီအစဉ်ကို ၁၆-၉-၂၀၁၆ ရက်တွင် ကျင်းပပြုလုပ်တဲ့ ပြည်ထောင်စုလွှတ်တော် ဒုတိယပုံမှန်အစည်းအဝေး (၁၂)ရက်မြောက်နေ့မှာ ဆောင်ရွက် ခဲ့ပြီး ဖြစ်ပါတယ်။ ယခု လွှတ်တော်ကိုယ်စားလှယ်များရဲ့ ဆွေးနွေးချက်များအပေါ် သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက ပြန်လည်ရှင်းလင်း ဆွေးနွေးဖို့ဖြစ်ပါတယ်။ ဦးစွာ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနက ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="40">ဒေါက်တာအောင်သူ(ပြည်ထောင်စုဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီး ဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်သူ့လွှတ်တော် ဥက္ကဋ္ဌကြီး၊ ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စုအဖွဲ့အစည်းဝင် ပုဂ္ဂိုလ်များအားလုံး မင်္ဂလာပါလို့ ဦးစွာပဏာမ နှုတ်ခွန်းဆက်သအပ်ပါတယ်။ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနကနေပြီးတော့ အာရှဖွံ့ဖြိုးရေးဘဏ်(ADB) နှင့် ပြင်သစ်ဖွံ့ဖြိုးတိုးတက်ရေးအေဂျင်စီ(AFD)တို့ထံမှ ချေးငွေရယူရန် ကိစ္စနှင့်စပ်လျဉ်းပြီး လွှတ်တော် ကိုယ်စားလှယ်များရဲ့ ဆွေးနွေးချက်တွေအပေါ်မှာ ပြန်လည်ရှင်းလင်း ဆွေးနွေးတင်ပြမှာ ဖြစ်ပါတယ်။ စိုက်ပျိုးမွေးမြူရေးဆည်မြောင်းဝန်ကြီးဌာနမှ တင်ပြထားတဲ့ အာရှဖွံ့ဖြိုးရေးဘဏ်(ADB)နှင့် ပြင်သစ် ဖွံ့ဖြိုး တိုးတက်ရေးအေဂျင်စီ(AFD)တို့ရဲ့ ချေးငွေတို့ဖြင့် ဆောင်ရွက်မယ့် ရေသွင်းစိုက်ပျိုးမှုဧရိယာအပါအဝင် လယ်ယာကဏ္ဍ ဘက်စုံဖွံ့ဖြိုးတိုးတက်ရေး စီမံကိန်းနဲ့ပတ်သက်ပြီး ထောက်ပြဆွေးနွေးပေးခဲ့တဲ့ လွှတ်တော် ကိုယ်စားလှယ်များကို အထူးပင်ကျေးဇူးတင်ကြောင်း ပဏာမပြောကြားလိုပါတယ်။ လွှတ်တော်ကိုယ်စားလှယ် များရဲ့ ဆွေးနွေးချက်များထဲမှာ တာဝန်ယူ၊ တာဝန်ခံတဲ့ ပွင့်လင်းမြင်သာရှိမှု၊ လုပ်ငန်းတစ်ခုကို မဆောင်ရွက်မီမှာ ကြိုတင်ပြီးတော့ စေ့စေ့စပ်စပ် လေ့လာထားရန်လိုအပ်မှု၊ ဆောင်ရွက်မယ့် လုပ်ငန်းစဉ်အဆင့်ဆင့် ယခင်က အားနည်းချက်များရှိခဲ့လျှင် အမှန်တကယ် အပီအပြင်ဖြစ်စေရန် ဆောင်ရွက်ဖို့ တိုက်တွန်းခဲ့မှု၊ ဒီစီမံကိန်းကြီးကို ရွေးချယ်ခဲ့ရတဲ့အကြောင်းရင်းနဲ့ တွက်ချက်မှု အကြံဉာဏ်တင်ပြမှု၊ ဘဏ္ဍာရေးစည်းမျဉ်းနှင့်အညီ သုံးစွဲမှုနဲ့ Soft loan ဖြစ်ပေမယ့်လည်း နိုင်ငံတော်အတွက် ဝန်ထုပ်ဝန်ပိုး မဖြစ်စေရေး၊ အကျိုးဖြစ်ထွန်းဖို့ရာ ကြိုးစားတဲ့ နေရာမှာ ဒေသခံနဲ့သက်ဆိုင်ရာ အဖွဲ့အစည်းများ၊ တိုင်းဒေသကြီး၊ ပြည်ထောင်စုလွှတ်တော် လွှတ်တော် ကိုယ်စားလှယ်များအပါအဝင် ပူးပေါင်းဆောင်ရွက်သင့်တဲ့အကြောင်းတွေအပါအဝင် စာချုပ်ပါ အချက်များမှာ စည်းနှောင်မှု Binding တွေ ပါရှိမှု ရှိ မရှိနဲ့ စီမံကိန်းရဲ့ အတိုင်ပင်ခံစရိတ်ပေးရခြင်းရှိ မရှိ အပါအဝင် အချက် များကို တင်ပြသွားတာ တွေ့ရပါတယ်။ စီမံကိန်းချေးငွေရယူရေး ဆိုတဲ့ကိစ္စနဲ့ပတ်သက်ပြီး လွှတ်တော်ကိုယ်စားလှယ်များက ဆွေးနွေးချက် များအပေါ်မှာ အောက်ပါအတိုင်း တစ်ပေါင်းတစည်းတည်း ပြန်လည်ရှင်းလင်း ဆွေးနွေးဖြေကြားမှာ ဖြစ်ပါတယ်။ ဒီစီမံကိန်းကိုမစတင်မီ ကြိုတင်လေ့လာမှုနဲ့ ပတ်သက်ပြီးတော့ ဆောင်ရွက်ခဲ့ပုံများကို အကြမ်းဖျင်း တင်ပြပါ့မယ်။ Power Point အသုံးပြုခွင့်ပေးပါခင်ဗျာ။ ADB ချေးငွေနဲ့ စီမံကိန်း အကောင်အထည်ဖော်ဆောင်ရွက်နိုင်ရေးအတွက် ၂၀၁၃ ခုနှစ်၊ မတ်လမှနေပြီး ၂၀၁၆ ခုနှစ်၊ ဇူလိုင်လအထိ ကာလအတွင်းမှာ၊ ဝန်ကြီးဌာနအတွင်းမှာ ဆွေးနွေးညှိနှိုင်းမှုပေါင်း (၃)ကြိမ်တိတိ ဆောင်ရွက်ခဲ့ပြီး သက်ဆိုင်ရာဝန်ကြီးဌာနများနဲ့ ညှိနှိုင်းဆောင်ရွက်မှုပေါင်း (၇)ကြိမ်တိတိ ဆောင်ရွက်ခဲ့ပြီး ဖြစ်ပါတယ်။ စီမံကိန်းဧရိယာများသို့ ကွင်းဆင်းလေ့လာ ဆောင်ရွက်ခဲ့မှုပေါင်း စုစုပေါင်း (၅)ကြိမ်ဖြစ်ပါတယ်။ တင်ခက်မင်းအောင် အစ်မ ထင်ပါတယ် ။ ဒါကတော့ ကွင်းဆင်းလေ့လာခဲ့တဲ့ ဆည်ရေသောက်များ ဖြစ်ပါတယ်။ ရေသွင်းစိုက်ပျိုးမှု ဧရိယာ အပါအဝင် လယ်ယာကဏ္ဍ ဘက်စုံဖွံ့ဖြိုးတိုးတက်ရေးစီမံကိန်းတွေကို ဆည်ရေသောက်ဧရိယာများမှာ အာရှဖွံ့ဖြိုးရေးဘဏ်နဲ့ ဝန်ကြီးဌာနက တာဝန်ရှိပုဂ္ဂိုလ်များ၊ ဒေသအာဏာပိုင်အဖွဲ့အစည်းများ တောင်သူ များနဲ့ တွေ့ဆုံဆွေးနွေးပြီး စီမံကိန်းဖြစ်မြောက်နိုင်စွမ်း ရှိ မရှိကို ကွင်းဆင်းလေ့လာတဲ့နေရာမှာ အောက်ပါ အချက်တွေကို အထူးဂရုပြု လေ့လာခဲ့တာ ဖြစ်ပါတယ်။ နှစ်စဉ်ဧရိယာအလိုက် အကျိုးဖြစ်ထွန်းမှု၊ နှစ်စဉ် နှုန်းထားအလိုက် အကျိုး ဖြစ်ထွန်းမှု၊ ဖွံ့ဖြိုးတိုးတက်ရေးလုပ်ငန်းစဉ်အတွက် ကုန်ကျစရိတ်၊ လူမှုရေးနှင့် သဘာဝပတ်ဝန်းကျင်ဆိုင်ရာ ကိစ္စရပ်များနှင့် သဟဇာတဖြစ်ခြင်း ရှိ မရှိ လေ့လာဆန်းစစ်မှု၊ Internal Rate of Return-IRR) အကျိုးဖြစ်ထွန်းမှု ရာခိုင်နှုန်းကိုလည်း စနစ်တကျ လေ့လာတွက်ချက်ခဲ့တာ ဖြစ်ပါတယ်။ ဒါကတော့ စီမံကိန်းအလိုအရ နှစ်ပေါင်း ၃ နှစ်အတွင်းမှာ လေ့လာပြီးစီးခဲ့တဲ့ နှစ်အလိုက် အစီရင်ခံစာများ ဖြစ်ပါတယ်။ ဒါချောင်းမကြီးပါ။ ဒါကင်ပွန်းတောင်၊ သစ်ဆုံ၊ သင်ပုန်းဆည်၊ ကြေးပင် အက်ဆည်၊ ရန်ပယ်ဆည်၊ ဆဒ္ဒန်ဆည်၊ စွန်ချောင်းဆည်၊ ချောင်းကောက်ဆည်၊ မိတ္ထီလာကန်၊ ငွေတောင် ဆည်နဲ့ မိုးဗြဲဆည်တို့ပဲ ဖြစ်ပါတယ်။ ဒီလုပ်ငန်းစဉ်ကို ဆောင်ရွက်ဖို့ရာအတွက် ဆောင်ရွက်မယ့်စနစ်နဲ့ ပုံစံ (Protocol) နဲ့ ပတ်သက်ပြီး အတွက် ချေးငွေရယူရေးကို ယခုလက်ရှိ အခြေအနေမှာ ပြည်ထောင်စုလွှတ်တော်က မူအားဖြင့် ခွင့်ပြုပေး နိုင်ရန် တင်ပြခြင်းပဲဖြစ်ပါတယ်။ ချေးငွေစာချုပ်ကို နှစ်ဖက်အတည်ပြု လက်မှတ် ရေးထိုးနိုင်ရေးအတွက် စီးပွားရေးကော်မတီ၊ ပြည်ထောင်စုအစိုးရအဖွဲ့အစည်းအဝေး၊ ပြည်ထောင်စုလွှတ်တော်သို့ အဆင့်ဆင့် အတည်ပြုချက်ကို ထပ်မံတင်ပြရယူ ဆောင်ရွက်သွားမှာလည်း ဖြစ်ပါတယ်။ လွှတ်တော်မှ မူအားဖြင့် ခွင့်ပြုပြီဆိုပါက အာရှဖွံ့ဖြိုးရေးဘဏ်နဲ့ ညှိနှိုင်းပြီး Loan Agreement မူကြမ်းကို စီမံကိန်းနှင့် ဘဏ္ဍာရေး ဝန်ကြီးဌာနနှင့် အာရှဖွံ့ဖြိုးရေးဘဏ်တို့အကြားမှာ ကနဦးလက်မှတ်ရေးထိုး ဆောင်ရွက်သွားမှာ ဖြစ်ပါတယ်။ Loan Agreement မူကြမ်းအပေါ်မှာ စီမံကိန်းနှင့် ဘဏ္ဍာရေးဝန်ကြီးဌာန၊ စီးပွားရေးနှင့်ကူးသန်း ရောင်းဝယ်ရေး ဝန်ကြီးဌာနနဲ့ ပြည်ထောင်စုရှေ့နေချုပ်ရုံးတို့ရဲ့ သဘောထားမှတ်ချက် တွေရယူခြင်း၊ ယင်းသဘောထားမှတ်ချက်များနဲ့အညီ ပြင်ဆင်ထားတဲ့ Loan Agreement မူကြမ်းကို စီမံကိန်းနှင့် ဘဏ္ဍာရေးဝန်ကြီးဌာနတို့မှာ တင်ပြခြင်း၊ ထိုမှတစ်ဆင့် နှစ်ဘက်လက်မှတ်ရေးထိုးနိုင်ရေး အတွက် စီးပွားရေးရာကော်မတီ၊ ပြည်ထောင်စုအစိုးရအဖွဲ့ အစည်းအဝေး၊ ပြည်ထောင်စုလွှတ်တော်သို့ အဆင့်ဆင့် အတည်ပြုချက်ရယူခြင်းများကို ဆက်လက်ဆောင်ရွက်သွားမှာ ဖြစ်ပါတယ်။ ဒီလိုချေးငွေ သဘောတူစာချုပ် မူကြမ်းကို စီမံကိန်းနှင့် ဘဏ္ဍာရေးဝန်ကြီးဌာန၊ စီးပွားရေးနှင့် ကူးသန်းရောင်းဝယ်ရေး ဝန်ကြီးဌာနနဲ့ ပြည်ထောင်စုရှေ့နေချုပ်ရုံးတို့ရဲ့ သဘောထားမှတ်ချက်များ၊ အကြံပြုချက်များရယူတဲ့ နေရာမှာ စောစောက ကိုယ်စားလှယ်တော်ကြီးများ တင်ပြတဲ့ Binding တွေ မပါဝင်စေရေးကို အဆင့်ဆင့် စိစစ်ဆောင်ရွက် သွားမှာပဲ ဖြစ်ပါတယ်။ နောက်တစ်ချက်အနေနဲ့ တင်ပြလိုတာကတော့ ယခင်က အားနည်းခဲ့တဲ့ဟာတွေကို အမှန်တကယ် အပီအပြင်ဖြစ်စေရန်ဆိုတဲ့ လွှတ်တော်ကိုယ်စားလှယ်ကြီးများရဲ့ တိုက်တွန်းချက်ပဲ ဖြစ်ပါတယ်။ ဒီစီမံကိန်းကို ဆောင်ရွက်တဲ့နေရာမှာ စီမံကိန်းလုပ်ငန်းအလိုက် ဆောင်ရွက်မယ့်လုပ်ငန်းပမာဏ အသေးစိတ်နဲ့ လုပ်ငန်းများ အလိုက် ဆည်ရေသောက်ဧရိယာအလိုက် ခွဲဝေသုံးစွဲမယ့် အသုံးစရိတ်ပမာဏများ၊ စီမံကိန်းဧရိယာ တစ်ခု ချင်းစီမှ ရေသောက်ဧရိယာ ထပ်မံတိုးချဲ့မယ့်ဧက၊ တောင်သူတစ်ဦးချင်းစီရဲ့ တိုးလာမယ့်ဝင်ငွေ၊ လုပ်ငန်း တစ်ခုချင်းစီရဲ့ ကုန်ကျစရိတ်များရဲ့ အသေးစိတ်ကို စီမံကိန်းဒီဇိုင်း အသေးစိတ် အစီရင်ခံစာ (Detail Project Design Report)opwops: copezze:coso caosgosags:seclosušilဘဏ္ဍာရေးစည်းမျဉ်း စည်းကမ်းနှင့်အညီ သုံးစွဲရေးနဲ့ပတ်သက်တဲ့ ကိစ္စနဲ့ပတ်သက်ပြီး ဆောင်ရွက်မယ့် အစီအစဉ်များကတော့ အလေအလွင့်အလွဲသုံးစားမှုများ ကင်းရှင်းရေးအတွက် စီမံကိန်းကာလတစ်လျှောက်လုံး ADB, World Bank oor sagsaopS:Gozo 60m:biodego consgoood (Financial Management Manual -FMM)နဲ့အညီ သုံးစွဲစေခြင်း၊ တင်ဒါစနစ်ဖြင့် ဆောင်ရွက်တဲ့လုပ်ငန်းများကို စနစ်တကျ ကြီးကြပ် အကောင်အထည်ဖော် ဆောင်ရွက်သွားဖို့ရာ အစီအစဉ် ချမှတ်ထားပါတယ်။ စီမံကိန်းအသုံးစရိတ်များ ကိုလည်းပဲ ဘဏ္ဍာရေးစည်းမျဉ်းများနှင့်အညီ စနစ်တကျသုံးစွဲခြင်း၊ စစ်ဆေးကြပ်မတ်ခြင်းတို့ကို ဆောင်ရွက် သွားမှာလည်းပဲ ဖြစ်ပါတယ်။ စီမံကိန်းကဏ္ဍလုပ်ငန်းများကို အကောင်အထည်ဖော်တဲ့နေရာမှာ ထိရောက်အကျိုးရှိစွာ အသုံး ချနိုင်ရေး Cost Effective ဖြစ်စေဖို့ရာအတွက် စီမံကိန်းဒီဇိုင်းကို စနစ်တကျ ရေးဆွဲခြင်းနဲ့ စီမံကိန်း ရလဒ်များကို အပြည့်အဝရရှိအောင် အဆင့်ဆင့်ကြီးကြပ်အကောင်အထည်ဖော် ဆောင်ရွက်သွားမှာလည်း ဖြစ်ပါတယ်။ ဆောက်လုပ်ရေးဝန်ကြီးဌာန ဥက္ကဋ္ဌအဖြစ် ဆောင်ရွက်တဲ့ တည်ဆောက်ရေးလုပ်ငန်း စိစစ်ရေးကော်မတီမှလည်း တည်ဆောက်ရေးလုပ်ငန်းများကို ယခုအစိုးရသစ်လက်ထက်မှာ ဆောင်ရွက်စဉ် ကာလအတွင်း Third Party အဖြစ်နဲ့ စစ်ဆေးကြပ်မတ် ဆောင်ရွက်သွားဖို့ကိုလည်း စီစဉ်ထားရှိပါတယ်။ ရွေးချယ်ထားတဲ့ စံနှုန်းများကို တင်ပြပါမယ်။ ရွေးချယ်ထားတဲ့ စံနှုန်းများကတော့ ဧရိယာ ၁၀၀၀ မှ ၂၅၀၀၀ ဧကအထိ ကျယ်ဝန်းတဲ့ ဆည်ရေသောက်စနစ်ဖြစ်ရန်၊ ပြုပြင်ပြောင်းလဲမှုများ ချက်ချင်းပြုလုပ်ရန် လိုအပ်တဲ့ ဆည်ရေသောက်စနစ်ဖြစ်ရန်၊ လယ်သမားများဆည်ရေ ရယူတဲ့နေရာမှာ အခက်အခဲရှိတဲ့ အသစ် ပြန်ဆောက်ရန်မလိုတဲ့ ဆည်ရေသောက်စနစ်ဖြစ်ရန်၊ Internal Rate of Return-IRR ကို ၈ ရာခိုင်နှုန်း အထက်ရှိတဲ့ ဆည်ရေသောက်စနစ်ဖြစ်ရန်ဟာ ရွေးချယ်တဲ့စံနှုန်းများပဲ ဖြစ်ပါတယ်။ အတိုင်ပင်ခံစရိတ်နဲ့ ပတ်သက်လို့ နိုင်ငံတကာအဖွဲ့အစည်းများမှ ချေးငွေရယူတဲ့နေရာမှာ ချေးငွေ အမျိုးအစားနှင့် ချေးငွေ သဘာဝကွဲပြားမှုများအလိုက် အတိုင်ပင်ခံစရိတ်များ ဖြစ်ပေါ်တတ်ပါတယ်။ နှစ်နိုင်ငံ အကြား ညှိနှိုင်းရယူတဲ့ ချေးငွေများ အတိုင်ပင်ခန့်ထားရေးအတွက် အတိုင်ပင်ခံကြေးပေးရလေ့ရှိသော်လည်းပဲ ယခု ADB ချေးငွေဟာ အတိုးနှုန်းသက်သာတဲ့ချေးငွေ Soft Loan ဖြစ်တဲ့အပြင် အတိုင်ပင်ခံကြေးပေးရန် မလိုတဲ့ ချေးငွေဖြစ်ကြောင်း တင်ပြအပ်ပါတယ်။ ADB ကချေးငွေနဲ့ပတ်သက်လို့ ဆက်လက်တင်ပြရမယ်ဆိုရင် ချေးငွေပမာဏ အမေရိကန် ဒေါ်လာ ၇၅ သန်းကို ချေးငွေကာလ ၃၂ နှစ်၊ ဆိုင်းငံ့ကာလ ၈ နှစ် ဆိုင်းငံ့ကာလအတွင်းမှာ ၁ ရာခိုင်နှုန်း အတိုးနှင့် ကျန်ကာလ ၂၄ နှစ်မှာ ၁.၅ ရာခိုင်နှုန်း အတိုးနှုန်းဖြစ်ပါတယ်။ AFD မှ ချေးငွေနဲ့ပတ်သက်လို့ ချေးငွေပမာဏ ယူရို ၂၅ သန်း US ဒေါ်လာအရ ၂၇.၅ သန်းကို ချေးငွေကာလ ၂၀ နှစ်အတွင်းမှာ ဆိုင်းငံ့ ကာလ ၈ နှစ်အတွင်းမှာ ၀.၄ ရာခိုင်နှုန်း အတိုးနှုန်းဖြစ်ပြီး ကျန်ကာလမှာ ၁၂ နှစ်အတွက် ၀.၄ ရာခိုင်နှုန်း အတိုးနှုန်းဖြစ်ပါတယ်။ ချေးငွေပမာဏအလိုက် ပြန်လည်ပေးဆောင်ရမယ့် အတိုးပမာဏနဲ့ ချေးငွေနဲ့ဆက်စပ်ပြီး ရရှိတဲ့ အထောက်အပံ့ ငွေကြေးနှိုင်းယှဉ်ချက် ဇယားပဲဖြစ်ပါတယ်။ ဒီဇယားမှာ ဒီချေးငွေကိုရယူတဲ့အတွက် EU-AIF လို့ခေါ်တဲ့ European Union Asia Investment Facility ကနေပြီးတော့ ဒေါ်လာ ၂၂ သန်းကို ထောက်ပံ့ပေးမှာဖြစ်တဲ့အတွက် ဒီဇယားမှာဖော်ပြထားတဲ့ ကျွန်တော်တို့ရဲ့ ချေးငွေအပေါ်မှာ ပေးရတဲ့ အတိုး ဒေါ်လာ ၂၂ သန်းနဲ့ နှိုင်းဆကြည့်လိုက်မယ်ဆိုရင် ချေးငွေအတွက် အတိုးနှုန်းသည် မရှိသလောက်ပဲ ဖြစ်ပါတယ်။ ဆက်လက်ပြီး တင်ပြမယ့်ဟာကတော့ ဘဏ္ဍာငွေသုံးစွဲမယ့် အစီအစဉ်များ အကြမ်းလျာထားချက်ပဲ ဖြစ်ပါတယ်။ စီမံကိန်းလုပ်ငန်းအလိုက် သုံးစွဲမယ့်အသုံးစရိတ်ပမာဏများမှာ အောက်ပါအတိုင်း ဖြစ်ပါတယ်။ စိုက်ပျိုးရေးဆိုင်ရာတန်ဖိုးကွင်းဆက်များ မြှင့်တင်ခြင်းအတွက် ၃၄.၉၃၊ ဆည်ရေသောက်စနစ်များအား ခေတ်နှင့်လျော်ညီစွာ အဆင့်မြှင့်တင်ခြင်းအတွက် ၆၃.၀၃၊ ဘက်စုံရေအရင်းမြစ် စီမံခန့်ခွဲမှုစွမ်းရည် တိုးတက်ရေးအတွက် အားဖြည့်ဆောင်ရွက်ခြင်းအတွက် ၅.၈၅၊ စီမံကိန်းဆိုင်ရာစီမံခန့်ခွဲခြင်းများအတွက် အသုံးပြုခြင်းအတွက် ၅.၁၉၊ မမျှော်လင့်တဲ့ အရေးပေါ်အသုံးစရိတ်များအတွက် လျာထားခြင်းက ၁၇.၇၀ နဲ့ စီမံကိန်းလုပ်ငန်းများ ဆောင်ရွက်စဉ်မှာ ငွေကြေးဆိုင်ရာ ၂.၇၅ ၀န်ဆောင်မှုများအတွက် အသုံးပြုခြင်း ဖြစ်ပါတယ်။ စိုက်ပျိုးရေးထုတ်ကုန်တန်ဖိုးကွင်းဆက် မြှင့်တင်ခြင်းဆိုတဲ့ကဏ္ဍမှာ ဘာတွေပါဝင်သလဲဆိုလို့ ရှိရင် စပါးအခြေခံသီးနှံပုံစံမှာပါဝင်တဲ့ အခြားတန်ဖိုးမြှင့် သီးနှံများဖြစ်တဲ့ နှမ်း၊ မြေပဲ၊ ဟင်းသီးဟင်းရွက် များ အစရှိသည်တို့ကို စတင်စိုက်ပျိုးထုတ်လုပ်သည်မှ ဈေးကွက်သို့ တင်ပို့ရောင်းချသည့် အဆင့်အထိ အဆင့်တိုင်းမှာ အရည်အသွေးကောင်းမွန်တဲ့ ထုတ်ကုန်များဖြစ်ရန် ဆောင်ရွက်ခြင်းနဲ့ စိုက်ပျိုးရေးထုတ်ကုန် များကို ကုန်ကြမ်းအနေနဲ့ ရောင်းချခြင်းမဟုတ်ဘဲ ကုန်ချောများအဖြစ်နဲ့ တန်ဖိုးမြှင့်တင်ထုပ်ပိုးပြီး ဈေးကွက်သို့ တင်ပို့ရောင်းချခြင်းပဲ ဖြစ်ပါတယ်။ တောင်သူလယ်သမားများရဲ့ စိုက်ပျိုး ထုတ်လုပ်မှု တိုးတက် စေရန်အတွက် ဝန်ကြီးဌာနမှ အရည်အသွေးမြှင့်မျိုးစေ့များ ဖြန့်ဖြူးပေးခြင်းနဲ့ စိုက်ပျိုးရေးနည်းလမ်း ကောင်းများ တိုးချဲ့ ဆောင်ရွက်ပေးခြင်း၊ ပိုမိုကောင်းမွန်သော ရိတ်သိမ်းချိန်လွန် စီမံခန့်ခွဲမှုနည်းလမ်းများ ပေးခြင်း စတဲ့နည်းပညာများကို ပံ့ပိုးဆောင်ရွက်ပေးသွားမှာပဲ ဖြစ်ပါတယ်။ စီမံကိန်းရဲ့အကျိုးကျေးဇူးကို တင်ပြရမယ်ဆိုရင်တော့ စီမံကိန်းကို အကောင်အထည်ဖော်ဆောင်ရွက် ခြင်းဖြင့် စိုက်ပျိုးထုတ်လုပ်မှု ဖွံ့ဖြိုး တိုးတက်ခြင်း၊ စိုက်ပျိုးရေးထုတ်ကုန်များ တန်ဖိုးကွင်းဆက်များ ဖွံ့ဖြိုးလာခြင်း၊ စီမံကိန်းဒေသများမှာရှိတဲ့ တောင်သူများရဲ့ ဝင်ငွေတိုးတက်စေခြင်းနဲ့ စိုက်ပျိုးရေရရှိမှု သိသာစွာတိုးတက်ခြင်း၊ ဆည်ရေသောက်ဧရိယာများ ပိုမိုတိုးတက်ခြင်းနဲ့ Water User Group များ ဖွဲ့စည်း ပြီးတော့ ရေအရင်းအမြစ်ဘက်စုံ စီမံခန့်ခွဲမှုစွမ်းရည်မြင့်မားခြင်း၊ မြေမဲ့ယာမဲ့ဒေသခံများနဲ့ အမျိုးသမီး များအတွက် အသက်မွေးဝမ်းကျောင်းလုပ်ငန်းများပါ ပါဝင်ဆောင်ရွက်စေခြင်းဖြင့် ကျေးလက်လူမှု အဖွဲ့အစည်းများအတွင်းမှာ လုပ်ငန်းဆိုင်ရာယုံကြည်မှုနဲ့ စီးပွားရေးအသိအမြင်များ ရရှိစေခြင်းစတဲ့ အကျိုး ကျေးဇူးများကို ရရှိမှာဖြစ်ပါတယ်။ တာဝန်ယူ၊ တာဝန်ခံ၊ ပွင့်လင်းမြင်သာမှုနဲ့ အားလုံးပါဝင်ဖို့ရာ အစီအမံများအဖြစ်ကတော့ စီမံကိန်း ရည်မှန်းချက်များ အောင်မြင်စွာ အကောင်အထည်ဖော်နိုင်ရန်အတွက် ဒေသခံတောင်သူ လယ်သမားများ သက်ဆိုင်ရာတိုင်းဒေသကြီး အစိုးရအဖွဲ့အစည်းများ၊ ဆက်စပ်ဝန်ကြီးဌာနများ၊ လွှတ်တော်ကိုယ်စားလှယ်များ၊ ပုဂ္ဂလိကအဖွဲ့အစည်းများနဲ့ပူးပေါင်းပြီး စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနမှ တာဝန်ယူ၊ တာဝန်ခံပြီး ဆောင်ရွက်သွားမှာ ဖြစ်ပါတယ်။ နောက်ဆုံးအနေနဲ့ တင်ပြချင်တာကတော့ ဒီချေးငွေနဲ့ မသက်ဆိုင်သော်လည်းပဲ လွှတ်တော် ကိုယ်စားလှယ်ကြီးဖြစ်တဲ့ ဦးဦးထွန်းမောင် တင်ပြတဲ့ အဆင်းရဲဆုံးပြည်နယ်များအဖြစ်နဲ့ ရပ်တည်နေတဲ့ ခင်လယ်လယ် နှင်းရယ်ပယ် ထင်က်က် အင်အယ်အသင်း တင်ပြချင်ပါတယ်။ အဲဒါကတော့ ရခိုင်ပြည်နယ်အတွက် ဆောင်ရွက်ခဲ့တဲ့ လူထုဗဟိုပြုဖွံ့ဖြိုးရေးအမျိုးသား စီမံကိန်းကို ၂၀၁၂-၂၀၁၉ ကနေ World Bank ကနေပြီးတော့ Grant အားဖြင့် ၁၈ မီလီယံနဲ့ ဆောင်ရွက် လျက်ရှိပါတယ်။ အမျိုးသားလျှပ်စစ်စွမ်းအင်စီမံကိန်း World Bank မှပဲ NEB Loan အနေနဲ့ ၁၉ မီလီယံနဲ့ ၂၀၁၅ ခုကနေ ၂၀၁၉ ခုနှစ်အထိ ဆောင်ရွက်သွားမှာ ဖြစ်ပါတယ်။ ဆင်းရဲမှုလျှော့ချရေးအတွက် ဒေသတွင်းဖွံ့ဖြိုးရေးစီမံကိန်း JICA ODA Loan အဖြစ်နဲ့ ၂၀၁၃ မှ ၂၀၁ရ အထိ ဆောင်ရွက်မှာဖြစ်ပြီး မြို့ ၂၃ မြို့ရဲ့ ရေဝေရေးလုပ်ငန်းများကို ဆောင်ရွက်သွားမှာ ဖြစ်ပါတယ်။ ဒါ့အပြင် ရခိုင်ပြည်နယ်နဲ့ ချင်းပြည်နယ် ၂ ခုစလုံးအတွက် Impovement of Agriculture Livelihood in Resilience for Conflict Effective Community and ethnic Minority Area saozno ဂျပန်နိုင်ငံအစိုးရအထောက်အပံ့နဲ့ FAO ရဲ့ နည်းပညာအကူအညီများနဲ့ ဆောင်ရွက်ဖို့ရာအတွက် ညှိနှိုင်း ဆောင်ရွက်လျက်ရှိပါတယ်။ ချင်းပြည်နယ်အတွက်လည်းပဲ ဤကဲ့သို့သော လုပ်ငန်းစဉ် ၅ ခု ဖြစ်တဲ့ လူထု ဗဟိုပြု ဖွံ့ဖြိုးရေးအမျိုးသားစီမံကိန်း World Bank ကပဲ Grant အားဖြင့် ၁၈ မီလီယံ ယူပြီး ဆောင်ရွက် နေသလို ထပ်မံပြီးတော့ ၂၀၁၅-၂၀၁၈ ခုနှစ်မှာ လူထုဗဟိုပြုဖွံ့ဖြိုးရေးအမျိုးသားစီမံကိန်း Loan အဖြစ်နဲ့ ၄၀၀ မီလီယံကိုလည်းပဲ ယူပြီးတော့ ကျန်းမာရေးဆေးပေးခန်းနဲ့ စာသင်ကျောင်းများ၊ ကျေးလက် လမ်း တံတားများကို ဆောင်ရွက်လျက်ရှိပါတယ်။ အမျိုးသားလျှပ်စစ်စွမ်းအင်စီမံကိန်းများအဖြစ် World Bank မှပဲ NEB အရ ၂၀၁၅ မှ ၂၀၁၉ ခုနှစ် အထိ Loan အတွက် မီလီယံပေါင်း ၉၀ ကို ယူပြီးတော့ ဆောင်ရွက်လျက်ရှိပါတယ်။ ချင်းပြည်နယ် အသက်မွေးဝမ်းကျောင်း ပြန်လည်ထူထောင်ရေး အရေးပေါ်ကူညီထောက်ပံ့မှုစီမံကိန်းများကို ADB မှ Grant အဖြစ်နဲ့ ၁၀ မီလီယံကို ၂၀၁၆-၂၀၁၈ ခုနှစ်မှာ ကျေးလက်လမ်းတံတားများ ရေရရှိရေးနဲ့ မီးလင်းရေးနဲ့ ရေသွယ်မောင်းများ ပြန်လည်ပြုပြင်ရေးကို ဆောင်ရွက်လျက်ရှိကြောင်း တင်ပြလိုပါတယ်။ နောက်ဆုံး အနေနဲ့ ညှိနှိုင်းဆောင်ရွက်နေတဲ့ကိစ္စကတော့ စောစောကတင်ပြခဲ့တဲ့ ဂျပန်နိုင်ငံအစိုးရရဲ့ အထောက် အပံ့နဲ့ FAO တို့ရဲ့နည်းပညာအကူအညီရယူထားတဲ့ဟာကိုလည်းပဲ ချင်းပြည်နယ်အတွက် ဆောင်ရွက်လျက် ရှိကြောင်း တင်ပြအပ်ပါတယ်။ အားလုံးကျေးဇူးတင်ပါတယ်။</speech>
<speech type="speaker">ဆက်လက်ပြီး ပညာရေးဝန်ကြီးဌာန ပြန်လည်ရှင်းလင်းဆွေးနွေးဖို့ဖြစ်ပါတယ်။</speech>
<speech><agency id="16">ဒေါက်တာမျိုးသိမ်းကြီး (ပြည်ထောင်စုဝန်ကြီး၊ ပညာရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်များ၊ ဧည့်သည်တော်များ အားလုံး မင်္ဂလာပါလို့ နှုတ်ခွန်းဆက်သအပ်ပါတယ်ခင်ဗျာ။ ADB ချေးငွေနဲ့ ပတ်သက်ပြီးတော့ ၂၀၁၆ ခုနှစ်၊ စက်တင်ဘာလ ၁၆ ရက်နေ့မှာ ပြုလုပ်တဲ့ ပြည်ထောင်စုလွှတ်တော်အစည်းအဝေးမှာ ဆွေးနွေးခဲ့ကြတဲ့ ပြည်ထောင်စုလွှတ်တော် ကိုယ်စားလှယ်များက ပညာသင်ယူမှုအခွင့်အလမ်း၊ သင်ရိုးညွှန်းတမ်း၊ KG +12 ပြီးရင် ကျွန်တော်တို့ ကျွမ်းကျင်လုပ်သားပြုစုပျိုးထောင်မှုဖြစ်တဲ့ T-VET ကဏ္ဍ၊ စီမံကိန်းလုပ်ငန်းများ၊ တာဝန်ယူမှု၊ တာဝန်ခံမှုများနဲ့ ပတ်သက်ပြီးတော့မှ ပညာရေးနှင့်ပတ်သက်ပြီး ဆွေးနွေးသွားကြတာ အတွက် အားလုံးကို အထူးပဲ ကျေးဇူးတင်ပါကြောင်း တင်ပြအပ်ပါတယ်။ ကျွန်တော့အနေနဲ့ ဒီနေ့မှာတော့ အထူးသဖြင့် ရန်ကုန်တိုင်းဒေသကြီး၊ မင်္ဂလာဒုံမဲဆန္ဒနယ်၊ ပြည်သူ့လွှတ်တော်ကိုယ်စားလှယ်၊ ဦးအောင်လှိုင်ဝင်းရဲ့ ဆွေးနွေးချက်တွေအပေါ်မှာ ပြန်လည်ရှင်းလင်း တင်ပြသွားမှာ ဖြစ်ပါတယ်။ ဒီ ချေးငွေကျပ်ဘီလီယံ ၁၂၀၊ အမေရိကန်ဒေါ်လာ ၉၈.၅ သန်းဟာ ပညာရေး ၂၀၁၆-၂၀၁၇၊ ဘဏ္ဍာရေးနှစ်အတွက် ခွင့်ပြုရန်ပုံငွေဟာ ဒေါ်လာ ၁.၆၃ ထရီလီယံ ဖြစ်ပါတယ်။ အဲဒီဟာက အကျိုးပြုမယ့် ချေးငွေမဟုတ်ပါဘူး၊ နောက်ထပ် စဉ်းစားပြီးတော့မှရလာလို့ စီမံကိန်းတစ်ခုရေးပြီးတော့မှ ဝန်ကြီးဌာနက လုပ်ငန်းတစ်ခုဖော်ပြီးချေးတဲ့ ချေးငွေဖြစ်တယ်လို့ ဆွေးနွေးခဲ့တာနဲ့ ပတ်သက်ပြီး ဒီစီမံကိန်း လုပ်ငန်းဟာ မြန်မာနိုင်ငံရဲ့ အမျိုးသားပညာရေး မဟာဗျူဟာစီမံကိန်း ၂၀၁၆-၂၀၂၁ (National Education Strategic Plan 2016-2021) အရ အလယ်တန်း၊ အထက်တန်း ပညာရေးကဏ္ဍနဲ့ နည်းပညာနဲ့သက်မွေး၊ ပညာရေးနှင့် လေ့ကျင့်ရေးကဏ္ဍတို့အတွက် အလွန်အရေးကြီးတဲ့အတွက် ဒီစီမံကိန်းကို စနစ်တကျ၊ ြင်ဆင်ရေးဆွဲခဲ့ပြီး ၂၀၁၆ ခုနှစ် ၊ သြဂုတ်လ ၁ ရက်နေ့မှာ ကျင်းပပြုလုပ်တဲ့ နိုင်ငံတော်၏ အတိုင်ပင်ခံပုဂ္ဂိုလ်ကိုယ်တိုင်ဦးဆောင်တဲ့ ပြည်ထောင်စုအစိုးရအဖွဲ့၊ စီးပွားရေးရာကော်မတီ အစည်းအဝေး အမှတ် (၈/၂၀၁၆)ရဲ့ သဘောတူခွင့်ပြုချက်နဲ့ ဆက်လက်ဆောင်ရွက်ခဲ့ကြောင်း တင်ပြလိုပါတယ်။ ဆက်လက်ပြီး ၂၀၁၆ ခုနှစ်၊ သြဂုတ်လ ၁၈ ရက်နေ့မှာ ကျင်းပပြုလုပ်တဲ့ ပြည်ထောင်စုအစိုးရအဖွဲ့ အစည်းအဝေး (၁၀/၂၀၁၆) မှာ ခွင့်ပြုခဲ့တဲ့အတွက် ပြည်ထောင်စုလွှတ်တော်သို့ တင်ပြခဲ့ခြင်း ဖြစ်ပါတယ်။ ဒီစီမံကိန်းဟာ လက်ရှိပညာရေး ပြုပြင်ပြောင်းလဲမှုတွေကို ပညာရေးအရည်အသွေး မြင့်မားအောင် ဆောင်ရွက်ရန်အတွက် ပြည်ထောင်စုလွှတ်တော်က ခွင့်ပြုထားပြီးဖြစ်ခဲ့တဲ့ ဘီလီယံ ၁,၆၀၀ နဲ့ ဆောင်ရွက်မယ့် လုပ်ငန်းများအပြင် ပညာရေးကဏ္ဍအတွက် လိုအပ်တဲ့ စီမံကိန်းလုပ်ငန်းများကို ဆောင်ရွက်နိုင်မှာဖြစ်လို့ နိုင်ငံတော်အတွက် များစွာအကျိုးပြုမယ့် ချေးငွေတစ်ခု ဖြစ်ကြောင်း တင်ပြလိုပါတယ်။ နာယကကြီးခင်ဗျာ။ Power Point အသုံးပြုခွင့်ပေးဖို့ တင်ပြလိုပါတယ်ခင်ဗျာ။ ပညာရေးဝန်ကြီး ဌာနမှာ ကျွန်တော်တို့ ဒါ အခြေခံပညာကဏ္ဍမှာ မူလတန်း၊ အလယ်တန်း၊ အထက်တန်းကျောင်းပေါင်း ၄၆,၀၀၆ ကျောင်းရှိပါတယ်။ ဆရာ၊ ဆရာမဦးရေ ၃၆၃၂၉၈ ဦးရှိပါတယ်။ ဆရာ၊ ဆရာမဦးရေလို့ ပြောတဲ့ အခါမှာ စီမံအရာထမ်း၊ အမှုထမ်းဦးရေမပါပါဘူး။ ကျောင်းသားသစ် ကျွန်တော်တို့ ဒါမူလတန်း၊ အလယ်တန်း၊ အထက်တန်း ဒါ ၈.ရ သန်းကျော်သာ ရှိပါတယ်။ အဲဒီမှာ ကျွန်တော်တို့ Great Repeatition လို့ခေါ်တဲ့ ထပ်ကျော့ဖြစ်နေတဲ့ ကျောင်းသားတွေ အဲဒါတွေ ကျွန်တော်တို့ Potentially School Drop of Candidates တွေ ဖြစ်ပါတယ်။ ဒီကျောင်းသားကျောင်းသူ တွေကတော့ ၃၂၆,၅၇၆ ဦး ရှိပါတယ်။ ဒါကြောင့်မို့လို့ အခြေခံပညာကဏ္ဍမှာ ကျောင်းသားကျောင်းသူ စုစုပေါင်း ၉,၀၈၇,၂၅၆ ဦးရှိကြောင်း တင်ပြလိုပါတယ်။ ဒီဦးရေဟာဆိုလို့ရှိရင် အစိုးရမူလတန်းကျောင်း၊ အလယ်တန်းကျောင်း၊ အထက်တန်း ကျောင်းတွေမှာ သင်ယူနေသော ကျောင်းသားကျောင်းသူများဖြစ်ပြီး ပုဂ္ဂလိကကျောင်းနှင့် ဘုန်းတော်ကြီး သင်ပညာရေးကျောင်းတွေက ကျောင်းသား ကျောင်းသူတွေ မပါဘူးဆိုတာကို တင်ပြလိုပါတယ်။ Next slide please ဒါ နည်းပညာနဲ့သက်မွေး၊ ပညာရေးနဲ့ လေ့ကျင့်ရေးကဏ္ဍမှာတော့ စက်မှု အထက်တန်းကျောင်း T.H.S နဲ့ စက်မှုသိပ္ပံ A.G.T.I တွေပေါ့၊ ဒါတွေသည် ကျွန်တော်တို့ စုစုပေါင်း ၆၀ ရှိပါတယ်။ အဲဒီမှာ တာဝန်ထမ်းနေတဲ့ ဆရာဆရာမ ၂,၆၆၈ ဦးရှိပြီးတော့ အဲဒီကျောင်းအသီးသီးမှာ သင်ကြားပို့ချနေတဲ့ သင်တန်းတွေသည် ကျွန်တော်တို့ အနည်းဆုံး ၄ မျိုး ရှိပါတယ်။ အဲဒီဟာမှာ ကျောင်းသား ကျောင်းသူ စုစုပေါင်း ၁၃,၅၈၂ ဦး တက်ရောက်ပြီးတော့မှ သင်တန်းတက်ရောက်လျက်ရှိကြောင်း တင်ပြ လိုပါတယ်။ Next slide please ၂၀၁၆-၂၀၁ရ ဘဏ္ဍာရေးနှစ်မှာ၊ ဒါနိုင်ငံတော်ရဲ့ ခွင့်ပြုရန်ပုံငွေ ၁.၆၃ ထရီလီယံ မှာဆိုလို့ရှိရင် ဒါ ကြည့်လိုက်မယ်ဆိုရင် သာမန်အသုံးစရိတ်သည် စုစုပေါင်းခွင့်ပြုရန်ပုံငွေရဲ့ ၈၁.၃၉ ရာခိုင်နှုန်းရှိပြီးတော့မှ ငွေလုံးငွေရင်း ခွင့်ပြုရန်ပုံငွေသည် ၁၈.၆၁ ရာခိုင်နှုန်းရှိပါတယ်။ အဲဒီအထဲမှာမှ ကျွန်တော်တို့ သာမန်အသုံးစရိတ်ရဲ့ ၇၃.၆၈ ရာခိုင်နှုန်းသည် လစာ၊ အသုံးစရိတ်တွေ ဖြစ်ပါတယ်။ ကျန်သော ၂၆.၃၂ ရာခိုင်နှုန်းတွေသည် ဒါတွေသည် အခြားသာမန်အသုံးစရိတ်များဖြစ်ပါတယ်။ ဒီအထဲမှာတော့ ခုနတုန်းက ဆရာ၊ ဆရာမတွေကို သင်တန်းပေးတာတွေ၊ ခရီးစရိတ်တွေ၊ စသည်ဖြင့် ဒါတွေ ပါပါတယ်။ လစာမှာလည်း ပြန်ပြီးကြည့်လိုက်လို့ရှိရင် အခြေခံပညာကဏ္ဍမှာရှိတဲ့ ဆရာဆရာမတွေရဲ့ လစာသည် ၈၈ ရာခိုင်နှုန်း ဖြစ်ပြီးတော့မှ ဒါအဆင့်မြင့် ပညာကဏ္ဍမှာရှိတဲ့ ဆရာ ဆရာမတွေရဲ့ လစာသည် ၁၀ ရာခိုင်နှုန်း ဖြစ်ပြီးတော့ ဒါနည်းပညာနှင့် သက်မွေးနဲ့ အခြားကဏ္ဍတွေရဲ့ ရာခိုင်နှုန်းသည် ဒါ ၂ ရာခိုင်နှုန်းဝန်းကျင်ပဲ ရှိကြောင်း တင်ပြလိုပါတယ်။ ငွေလုံးငွေရင်း အသုံးစရိတ်ကိုလည်းကြည့်ရင် အခြေခံပညာကဏ္ဍရော၊ အဆင့်မြင့်ကဏ္ဍမှာရော တည်ဆောက်ရေး လုပ်ငန်းအားလုံးသည် ကျောင်းဆောင်တွေကိုသာ အားပေးပြီး ဒါတည်ဆောက်နေရတာ ၂၀.၇၆ ရာခိုင်နှုန်း ရုံးသုံးပစ္စည်းနဲ့ ပရိဘောဂဆိုတာကလည်း ဒါသည်လည်းပဲ ကျွန်တော်တို့ ကျောင်းဆောင်ဆိုတာပဲ ပါတာ ဖြစ်တဲ့အတွက်ကြောင့်မို့လို့ ဒါသည်လည်းပဲ ဟုတ်လား ဒီ School Desk နဲ့ Chair တွေကိုလည်းပဲ ဒါဖြည့်ဆည်းရတာ ဖြစ်ပါတယ်။ ကျန်တဲ့ ရုံးသုံးပစ္စည်းဆိုတာကတော့ လိုအပ်တဲ့ သင်ထောက်ကူပစ္စည်း အနည်းငယ်နဲ့ ခုနတုန်းက အခြားလိုအပ်တဲ့ ICT နဲ့ ပတ်သက်တာတွေပဲ ဖြစ်ပါတယ်။ အခြားရာခိုင်နှုန်းကတော့ ၀.၈၈ ရာခိုင်နှုန်းပဲ ရှိပါတယ်။ တည်ဆောက်ရေးအသုံးစရိတ်မှာ ဒါအခြေခံသည် ၅၄ ရာခိုင်နှုန်းကျော် ရှိပြီးတော့ အဆင့်မြင့် ပညာကဏ္ဍသည် ကျွန်တော်တို့ ၉၊ ၁၀ ရာခိုင်နှုန်းဝန်းကျင်ရှိပါတယ်။ ကျွန်တော်တို့ ဒါကြောင့်မို့လို့ ပညာရေး အရည်အသွေး မြင့်မားဖို့ဆိုလို့ရှိရင် ကျွန်တော်တို့အနေနဲ့ သင်ယူမှုအခွင့်အလမ်း၊ အရည်အသွေး မြင့်မားသော ပညာရေးကို ဦးတည်အကောင်အထည်ဖော် ဆောင်ရွက်တဲ့အခါမှာတော့ ကျွန်တော်တို့အနေနဲ့ ဦးစားပေး အကောင်အထည်ဖော် ဆောင်ရွက်နေရတဲ့ လုပ်ငန်းအချို့ ကတော့ စာသင်ဆောင်တွေ၊ ပရိဘောဂဖြည့်ဆည်း ရေးတွေ၊ ကျောင်းသား၊ ကျောင်းသူတွေ ကျောင်းမထွက်ဖို့ School Grant တွေ၊ Stipend တွေ ပေးနေရတယ်။ ဆရာ၊ ဆရာမတွေရဲ့ အရည်အသွေးပြည့်ဝရေးအတွက် ကျွန်တော်တို့သင်တန်းတွေကို Pre-Service Education College Training cozi In-Service Training cozmą saqgomscuoczyną ကျွန်တော်တို့ ဒါ ထိထိရောက်ရောက် အပြည့်အဝ အကောင်အထည်ဖော် ဆောင်ရွက်နေရတာဖြစ်ပါတယ်။ နောက်တစ်ခုကတော့ ကျွန်တော်တို့ ပညာရေးအရည်အသွေး မြင့်မားသွားဖို့ဆိုရင် ဆရာ၊ ဆရာမ 603 3292832c3z:Oệos: 326:08:2008 Curriculum Syllabus $. Textbook cozole အရည်အသွေးဟာလည်းပဲ အထူးပဲအရေးကြီးပါတယ်။ ဒါကြောင့်မို့လို့ Curriculum, Syllabus နဲ့ Textbook Development Gozma als cosso caosgoda ooulosusin Teaching Learning Methodology တွေကိုလည်းပဲ ကျွန်တော်တို့ ဒါအဆင့်မြှင့်တင်ဆောင်ရွက်ရမှာဖြစ်ပါတယ်။ Teaching Aids တွေ၊ Library တွေ၊ အိမ်သာတွေ၊ သန့်ရှင်းသောရေတွေ ပြီးရင်ကျွန်တော်တို့ ကျောင်းသား cmpê:22sozmoodid malecossos Learning Support Program Prato Rimedical Education တွေကို ဆောင်ရွက်ဖို့အတွက် အရေးကြီးပါတယ်။ ဒါတွေကိုဆောင်ရွက်မှသာ ကျွန်တော်တို့ ပညာရေးအရည်အသွေးမြင့်မားရေးကို ထိထိရောက်ရောက်နဲ့ ပွင့်လင်းမြင်သာစွာနဲ့ စတင်အကောင်အထည် ဖော်ဆောင်ရွက်ဖို့အတွက် ကျွန်တော်တို့ ပညာရေးဝန်ကြီးဌာနအနေနဲ့ ကြိုးပမ်းအကောင်အထည်ဖော် ဆောင်ရွက်လျက်ရှိကြောင်း တင်ပြအပ်ပါတယ်။ ကျွန်တော်တင်ပြလိုတာကတော့ ယူနက်စကိုရဲ့ Global Monitoring Report ဆိုတာ ကမ္ဘာပေါ်မှာရှိတဲ့ ယူနက်စကိုနိုင်ငံအားလုံးကို အရင်တုန်း ကတော့ EFA ပေါ့။ EFA နဲ့ ပတ်သက် ပြီးတော့မှ EFA ရဲ့ Goals တွေကို နိုင်ငံတွေက ဘယ်လောက်အထိ အကောင်အထည်ဖော် ဆောင်ရွက် နိုင်တယ်ဆိုတာကို ဒါတင်ပြတဲ့ Report ဖြစ်ပါတယ်။ ဒါသည်ဒီစက်တင်ဘာလထဲမှာမှ ထွက်လာတဲ့ Report ဖြစ်ပါတယ်။ အဲဒီ Report ရဲ့ စာမျက်နှာ ၃၀၀ ကျော်မှာဆိုလို့ရှိရင် မြန်မာနိုင်ငံရဲ့ ပညာရေး အသုံးစရိတ်သည် နှစ်ပေါင်းများစွာ ကျွန်တော်တို့ GDP ရဲ့ 1% အောက်ကိုသာ သုံးခဲ့တဲ့အတွက်ကနေ ပြီးတော့မှ ကျွန်တော်တို့အခု ပညာရေးအသုံးစရိတ်တွေကို မြှင့်တင်ပြီး အသုံးပြုနေတာဖြစ်တဲ့အတွက် ဒီ Report ထဲမှာဆိုလို့ရှိရင် ဒါဟာအထူး Highlight လုပ်ပြီးတော့မှ ဖော်ပြထားပါတယ်။ ဒါကြောင့်မို့လို့ ပညာရေးအသုံးစရိတ်တွေ အသုံးပြုတယ်ဆိုတာသည်လည်း ပညာရေးအရည်အသွေးနဲ့လည်းပဲ ဒါအများကြီးပဲ ဆက်စပ်နေပါတယ်။ အဲဒီလို အောက်ကို မသုံးခင်က မြန်မာနိုင်ငံရဲ့ ပညာရေးဘာဖြစ်လို့ကောင်းလဲဆိုရင် GDP ရဲ့ 3 % အောက်အထိကို ကျွန်တော်တို့ဒါ သုံးစွဲခဲ့တဲ့အတွက် မြန်မာနိုင်ငံရဲ့ ပညာရေးသည် ဒါဟာ အဆင့်အတန်း မြင့်မြင့်မားမားနဲ့ ကျွန်တော်တို့ အကောင်အထည်ဖော် ဆောင်ရွက်နိုင်ခဲ့တာ ဖြစ်ပါတယ်။ ဒါကြောင့်မို့လို့ ကျွန်တော်တို့ အခုအနေနဲ့ မကြာမီကာလကမှ ပညာရေးအသုံးစရိတ်ကို ပိုမိုမြှင့်တင် ဆောင်ရွက်နေတာဖြစ်ပါတယ်။ အခုမှပညာရေး အရည်အသွေးမြင့်မားအောင် ဦးတည်အကောင်အထည်ဖော် ဆောင်ရွက်လျက်ရှိတယ်လို့ တင်ပြပါတယ်။ အဲဒီ Report ထဲမှာပဲ မြန်မာနိုင်ငံရဲ့ ကျောင်းထွက်တဲ့ဦးရေတွေသည် အလယ်တန်းပညာရေးမှာ serine Blossmopos 31$olos g gjošolosuôn 1.9 Million gulosus. India 11.1 Million 1225 1.3 Swamp Population gs 11.1 Million gooo 39oz osamocene sluss Percentage d. တွက်ကြည့်လို့ရပါတယ်။ Pakistan, Ethiopia ဒီလိုပါပဲ။ Indonesia သည် လူဦးရေ သန်း ၁၈၀ ကျော် ရှိပါတယ်။ 1.9 billion ဆိုတာသည် မြန်မာနိုင်ငံနဲ့တူနေတယ်။ ဒါကြောင့်မို့လို့ မြန်မာနိုင်ငံမှာ Out of School Children သည် ဒါအများကြီးပဲရှိနေတယ်။ ဒီလိုဟာတွေကို ကျွန်တော်တို့ အများကြီးဦးစားပေး အကောင်အထည်ဖော် ဆောင်ရွက်ရဦးမှာ ဖြစ်ပါတယ်။ ဒါကြောင့်မို့လို့ ကျွန်တော်အခုတင်ပြတဲ့ဟာသည် ကျွန်တော်တို့မှာ ဘာစီမံကိန်းမှမပါဘဲနဲ့ လာပြီး တော့မှ ကျွန်တော်တို့ ပညာရေးဝန်ကြီးဌာနကနေလည်း တင်ပြပြီး ဆောင်ရွက်နေတာမဟုတ်ပါဘူး။ အမျိုးသားပညာရေးမဟာဗျူဟာစီမံကိန်းကို CESR အနေနဲ့ အဆင့် ၃ ဆင့်နဲ့ ကျွန်တော်တို့ ၂၀၁၂ ကတည်းက သေသေချာချာ Development Partners တွေ၊ ပြည်တွင်း ပြည်ပပညာရှင်တွေ၊ ဝန်ကြီး ဌာနအသီးသီးက ပညာရှင်တွေနဲ့ ကျွန်တော်တိီု့းတော့မှ ၃ နှစ်ခွဲကြာ ပြုစုပြီးတော့ ဆောင်ရွက် 6$osslooulosusil sài gao cine nascosdos SG NESP , Goal 2028 Improve Teaching and Learning aộossanas sac@scopi T-VET copi 3220bcoop 399:00:0728osso a Teaching, Learning mal$cossos polosul cos T-VET Sector as mals cossom Training ပါပါတယ်။ Vocational, Education and Training ၊ အဆင့်မြင့်ပညာကဏ္ဍအနေနဲ့ T-VET ကဏ္ဍဆိုလို့ ရှိရင်တော့ ကျွန်တော်တို့က Research and Innovation ကို အရည်အသွေး မြင့်မားအောင် ဆောင်ရွက်ရမှာ ဖြစ်ပါတယ်။ အဲဒီလိုဆောင်ရွက်မှသာ ကျွန်တော်တို့ပညာရေးမှာ ကျောင်းတွေ ၊ Educational Institution တွေဟာ အရည်အသွေးမြင့်မားအောင် ကျွန်တော်တို့ ဒါအကောင်အထည်ဖော် ဆောင်ရွက် နိုင်မှာဖြစ်ပါတယ်။ အဲဒီလိုအကောင်အထည်ဖော် ဆောင်ရွက်နိုင်ဖို့အတွက် ကျွန်တော်တို့မှာ Transformational Shifts ၉ ခုနဲ့ ကျွန်တော်တို့အကောင်အထည်ဖော်ဆောင်ရွက်ရမှာဖြစ်ပါတယ်။ ဒီ ၉ ခု ကတော့ ဘာလဲ။ ကျွန်တော်တို့ တစ်ခုကတော့ Preschool နံပါတ်(၂)သည် Basic Education Acess ကို ကျွန်တော်တို့ ဒါ မြှင့်တင်ရမှာဖြစ်ပါတယ်။ သင်ယူမှုအခွင့်အလမ်းကို မြင့်မားအောင်ဆောင်ရွက်ရမှာဖြစ်ပါတယ်။ တတိယ တစ်ခုသည်ဘာလဲ။ Basic Education ရဲ့ Curriculum ကို ကျွန်တော်တို့ ဒါမြှင့်တင်ဆောင်ရွက် ရမှာဖြစ်ပါတယ်။ ဒါကြောင့်မို့လို့ အခု ADB ရဲ့ ချေးငွေသည် စီမံကိန်းမှာပါဝင်တဲ့ Curriculum နဲ့ Syllabus တွေကို အဆင့်မြှင့်တင်ပြီး Textbook တွေကို အရည်အသွေးမြင့်လာအောင် ပြုစုဖို့အတွက် ဖြစ်ပါတယ်။ နောက်တစ်ခုကတော့ ကျွန်တော်တို့ ဘာလဲဆိုလို့ရှိရင် Assessment တွေ၊ ဒါတွေကို ကျွန်တော်တို့ ဆောင်ရွက်ရမှာဖြစ်ပါတယ်။ Teachers Education ကျွန်တော်တို့ အရည်အသွေး မြင့်မားအောင် Gaosègodaporulosus (8:9€ Out of School Children 6o3 qp:6$oogaozas Alternative Education de maig cosso semesaco poco caoségoings Goulosofi T-VET WOS ကျွန်တော်တို့ စီမံကိန်းရဲ့ လုပ်ငန်းတစ်ခုဖြစ်ကြောင်း တင်ပြလိုပါတယ်။ Higher Education ပြီးရင် ကျွန်တော်တို့ ပညာရေးစနစ်ကြီးရဲ့ ထိထိရောက်ရောက် ပွင့်လင်းမြင်သာစွာ အကောင်အထည်ဖော် ဆောင်ရွက်နိုင်ဖို့အတွက် Management နဲ့ Capacity Development တွေ အင်မတန်အရေးကြီး ပါတယ်။ ဒီလို Transformational Shifts ၉ ခုနဲ့ ဒီ NESP ရဲ့ Goal ကို ရရှိအောင် အကောင်အထည်ဖော် ဆောင်ရွက်ရမှာဖြစ်တဲ့အတွက်ကြောင့်မို့လို့ ကျွန်တော်တို့အနေနဲ့ သေသေချာချာ စနစ်တကျနဲ့ စီမံကိန်းတွေ ရေးဆွဲပြီးမှ တင်ပြသောလုပ်ငန်းဖြစ်ကြောင်း ပထမဦးစွာတင်ပြလိုပါတယ်။ ကျွန်တော့ကို ာ့ အနည်းငယ်ပေးဖို့အတွက် တင်ပြလိုပါတယ်။ ဆက်လက်ပြီးတော့ ကျွန်တော်တို့ ကိုယ်စားလှယ်ကြီးက တင်ပြဆွေးနွေးခဲ့တဲ့ ချေးငွေဟာ ဂဟေဆော်သင်တန်းကျောင်းတွေ ၄ ကျောင်း ဖွင့်ရန်အတွက်ပဲ သုံးမယ်ဆိုပြီးဆွေးနွေးခဲ့တာ တွေ့ရပါ တယ်။ အဲဒီဟာလည်းပဲ မှားပါတယ်။ အမေရိကန်ဒေါ်လာ ၉၈.၄၉ သန်းဟာ အခုကျွန်တော်တင်ပြခဲ့တဲ့ NESP မှာပါတဲ့ စီမံကိန်းတွေဖြစ်တယ်။ ကျွန်တော်တို့ အလယ်တန်းနဲ့အထက်တန်း ပညာရေးကဏ္ဍနဲ့ နည်းပညာနဲ့ သက်မွေးပညာရေးနဲ့သင်တန်းကဏ္ဍ နှစ်ခုစလုံးအတွက် မူဝါဒရေးရာနဲ့စွမ်းဆောင်ရည် မြင့်မားရေးဆိုင်ရာဖွံ့ဖြိုးရေးလုပ်ငန်းများအတွက် အမေရိကန်ဒေါ်လာ ၆ သန်း၊ တစ်နည်းအားဖြင့် ၆.၀၉ ရာခိုင်နှုန်း၊ အလယ်တန်း၊ အထက်တန်းပညာကဏ္ဍ KG+12 သင်ရိုးညွှန်းတမ်းပြုစုခြင်းအတွက် ကျောင်းသုံးဖတ်စာအုပ်များ ရေးသားပြုစုခြင်း၊ နှစ်အလိုက် ကျောင်းသုံးဖတ်စာအုပ်များ ရိုက်နှိပ်ခြင်း၊ ဆရာ၊ ဆရာမများကို သင်ရိုးအသစ်နဲ့စပ်လျဉ်း၍ သင်တန်းများပေးခြင်း၊ သင်ယူမှုအခွင့်အလမ်းများ ပိုမိုမြင့်မားရေးအတွက် စာသင်ခန်းများတိုးချဲ့ခြင်း စသည်တို့အတွက် အမေရိကန်ဒေါ်လာ ၆၅.၄၉ သန်း၊ ၆၆.၄၉ ရာခိုင်နှုန်း၊ နည်းပညာနဲ့သက်မွေးပညာရေးကဏ္ဍတွင် စက်မှုအထက်တန်းကျောင်းများအတွက် အဆင့်မြှင့်တင်ခြင်း အခမဲ့ Competency Base Modular Short Course များဖွင့်လှစ်ခြင်း စသည်တို့အတွက် ပညာရေးဝန်ကြီးဌာနအတွက် အမေရိကန်ဒေါ်လာ ၂၃.၇၆ သန်း၊ ၂၄.၁၄ ရာခိုင်နှုန်းနှင့် ကျွန်တော်တို့ အနေနဲ့ ပွင့်လင်းမြင်သာမှုရှိစွာဖြင့် ပညာရေးဝန်ကြီးဌာနတစ်ခုတည်းသာမဟုတ်ဘဲနဲ့ စက်မှုဝန်ကြီးဌာန အောက်မှာရှိတဲ့ စက်မှုသင်တန်းကျောင်းတွေဖြစ်တဲ့ Industrial Training Center-ITC လေးကျောင်း အတွက်လည်း အမေရိကန်ဒေါ်လာ ၃.၂၄ သန်း၊ စီမံကိန်းတစ်ခုလုံးရဲ့ ၃.၂၈ ရာခိုင်နှုန်းတို့ကို အသုံးပြုမှာ ဖြစ်ပါတယ်။ ဒါကြောင့်မို့လို့ ဒီစီမံကိန်းအကျိုးပြုမယ့် လူဦးရေက အလယ်တန်းနဲ့ အထက်တန်းအဆင့်နဲ့ T-VET ကဏ္ဍမှ ကျောင်းသား၊ ကျောင်းသူစုစုပေါင်း ၄ သန်းခန့်ကို အကျိုးပြုမှာဖြစ်ကြောင်း တင်ပြအပ် ပါတယ်။ T-VET ကဏ္ဍ၊ ပညာရေးဝန်ကြီးဌာနအောက်ရှိ စက်မှု အထက်တန်းကျောင်းများနှင့် စက်မှု ဝန်ကြီးဌာနအောက်ရှိ ITC ကျောင်း ၄ ကျောင်းအပါအဝင်မှာ စီမံကိန်းအရဖွံ့ဖြိုးမှုအားနည်းသော ဒေသ များနှင့် တိုင်းရင်းသား လူမျိုးစုများမှ သင်တန်းသား ၄၁၀၀၀ ခန့်ကိုလည်း လုပ်သားဈေးကွက်မှာ လိုအပ်တဲ့ Competency Base Modular Short Course qp:08 Baadou os:qp: $all0: saqsansa အခွင့်အလမ်းများ ရရှိအောင်ဆောင်ရွက်သွားမှာဖြစ်ပါတယ်။ ဒါကြောင့်သင်တန်း ၄ ကျောင်းနဲ့ ဂဟေဆော် ၄ ကျောင်းဖွင့်မယ့် ပိုက်ဆံက ကျပ်ဘီလီယံ ၁၂၀ ဖြစ်နေပြီး အကျိုးပြုမယ့်ဦးရေက ၃၀၀၀ လောက်ပဲဖြစ်တယ်လို့ ဆွေးနွေးတာဟာ စီမံကိန်းအကြောင်းကို သေသေချာချာမသိဘဲ ဆွေးနွေးတာဖြစ်ကြောင်း တင်ပြအပ်ပါတယ်။ ပညာရေးဝန်ကြီးဌာနအနေဖြင့် ယခု စီမံကိန်းချေးငွေရယူနိုင်ရန် ခိုင်လုံသော အကြောင်းပြချက်ဖြင့် ပွင့်လင်းမြင်သာစွာဖြင့် တင်ပြ၍ အဆင့်ဆင့်ခွင့်ပြုချက် ရယူခဲ့ခြင်းဖြစ်ပါကြောင်း၊ လွှတ်တော် ၂ ခုလုံး၏ ပညာရေးမြှင့်တင်မှုကော်မတီ များနှင့်လည်းတွေ့ဆုံကာ စီမံကိန်းဆိုင်ရာကိစ္စရပ်များကို အသေးစိတ်ရှင်းလင်း ဆွေးနွေးတင်ပြခဲ့ပြီး ဖြစ်ပါကြောင်း လွှတ်တော်သို့ တင်ပြခဲ့သည်ဖြစ်ပါကြောင်း၊ အထောက်အထားစာရွက်စာတမ်း အပြည့်အစုံ ဖြင့် လွှတ်တော်သို့ တင်ပြခဲ့ပါကြောင်း၊ အဲဒီလိုအရည်အသွေးမြင့်မားသော ပညာရေးကို အကောင်အထည် ဖော်ဖို့အတွက် အစိုးရ၊ လွှတ်တော်များ၊ ပြည်သူလူထု၊ မိဘ၊ ဆရာ၊ ကျောင်းသားတို့ ညီညီညွတ်ညွတ် ပူးပေါင်းပါဝင်၍ ပွင့်လင်းမြင်သာစွာဖြင့် ထိထိရောက်ရောက် စနစ်တကျစတင်အကောင်အထည်ဖော် ဆောင်ရွက်သွားရမည်ဖြစ်ပါကြောင်း လေးစားစွာ တင်ပြအပ်ပါတယ်ခင်ဗျာ။ ကျေးဇူးတင်ပါတယ်။</speech>
<speech type="speaker">ကျန်းမာရေးနှင့် အားကစားဝန်ကြီးဌာန ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="20">ဒေါက်တာမြင့်ထွေး(ပြည်ထောင်စုဝန်ကြီး၊ ကျန်းမာရေးနှင့်အားကစားဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်များခင်ဗျား။ ကျန်းမာရေးနှင့် အားကစားဝန်ကြီးဌာနမှ အာရှဖွံ့ဖြိုးရေးချေးငွေ အမေရိကန်ဒေါ်လာ ၁၂ သန်းဖြင့် 326m23200 Go caos@gmdoar Greater Magkong Sub-region Health Security Project m အကောင်အထည်ဖော်ဆောင်ရွက်ခြင်းဖြင့် မြန်မာနိုင်ငံအနေဖြင့် အပြည်ပြည်ဆိုင်ရာကျန်းမာရေးပြဋ္ဌာန်းချက် International Health Regulations 2005, Asia Pacific Strategy for Emerging Infectious diseases ဇီကာရောဂါအပါအဝင် ကူးစက်မြန်ရောဂါများ တုံ့ပြန်ခြင်းလုပ်ငန်းများကို အထူးသဖြင့် နယ်စပ် ဖြတ်ကျော် ကူးစက်ရောဂါ ကာကွယ်တိုက်ဖျက်ရေးလုပ်ငန်းများ GMS ဒေသတွင်းနိုင်ငံများနှင့်အတူ ပိုမို ထိရောက်စွာ ပူးပေါင်းဆောင်ရွက်နိုင်မည်ဖြစ်ခြင်း၊ GMS ဒေသတွင်းနိုင်ငံများနှင့် အထူးစီးပွားရေးဇုန်များ၊ နယ်စပ်ဖြတ်ကျော် ဂိတ်ဝင်များတွင် ကျန်းမာရေးလုပ်ငန်းများအား နိုင်ငံတကာစံနှုန်းနှင့်အညီ လုပ်ငန်းများ ဆောင်ရွက်နိုင် မည်ဖြစ်ခြင်း၊ စီမံချက်ဒေသရှိ ဆေးရုံများတွင် ကူးစက်မြန်ရောဂါ ထိန်းချုပ်ခြင်း Infection Provention and control ososgas:3200CCDG:ac Soci@1697:98c:qp: Biosafety3ə: ပိုမိုအားဖြည့် ဆောင်ရွက်နိုင်မည်ဖြစ်ခြင်း၊ နယ်စပ်ဒေသရှိ တိုင်းရင်းသားများ၏ ရွှေ့ပြောင်းအလုပ်သမားများ အစရှိသည်တို့၏ ထိခိုက်လွယ်သော လူအုပ်စုများအတွက် ကူးစက်ရောဂါကုသရေးနှင့် ကာကွယ်ရေး လုပ်ငန်းများအား ပိုမိုဆောင်ရွက်နိုင်မည်ဖြစ်ခြင်း၊ အခြား GMS အဖွဲ့ဝင်နိုင်ငံများတွင်လည်း အဆိုပါ စီမံချက်အား တစ်ပြိုင်နက် အကောင်အထည်ဖော် ဆောင်ရွက်ခြင်းအတွက်ကြောင့် အကျိုးကျေးဇူးများ ရရှိမည်ဖြစ်သဖြင့် ဆောင်ရွက်သင့်ကြောင်း ကျန်းမာရေးနှင့် အားကစားဝန်ကြီးဌာန၏ တင်ပြချက်အပေါ် ပြည်ထောင်စုလွှတ်တော် ကိုယ်စားလှယ်များမှ စီမံချက်အား အကောင်အထည်ဖော် ဆောင်ရွက်သင့်ကြောင်း ဆွေးနွေးခဲ့ကြပါသည်။ စီမံချက်နှင့်ပတ်သက်၍ ပြည်ထောင်စုလွှတ်တော်မှ ဆွေးနွေးသည့် စီမံချက်လုပ်ငန်းများ ပွင့်လင်းမြင်သာမှုရှိရေး၊ လုပ်ငန်းဆန်းစစ်မှုများ စဉ်ဆက်မပြတ် ဆောင်ရွက်သွားရေး၊ ဝယ်ယူရေးနှင့် ဘဏ္ဍာရေးလုပ်ငန်းများ စနစ်တကျရှိရေး၊ စီမံချက်လုပ်ငန်းများဆောင်ရွက်ရာတွင် အဂတိလိုက်စားမှု ကင်းရှင်းရေးတို့အတွက် ကျန်းမာရေးနှင့် အားကစားဝန်ကြီးဌာနမှ ဆောင်ရွက်ထားရှိမှုများအား ဆွေးနွေး တင်ပြမည်ဖြစ်ပါသည်။ စီမံချက်ပါလုပ်ငန်းများ Work Plan နှင့်ပတ်သက်၍ ကျန်းမာရေးနှင့် အားကစား ဝန်ကြီးဌာနနှင့် သက်ဆိုင်ရာဦးစီးဌာနများ၊ အာရှဖွံ့ဖြိုးရေးဘဏ်မှ ကိုယ်စားလှယ်များသည် ၂၆ ရက် မေလ ၂၀၁၆ မှ ၂ရ ရက် မေလ ၂၀၁၆ ရက်အထိ အလုပ်ရုံဆွေးနွေးပွဲကျင်းပပြီး အမှန်တကယ် ထိရောက်စွာ အကောင်အထည်ဖော် ဆောင်ရွက်နိုင်မည့် လုပ်ငန်းများအား အသေးစိတ်ညှိနှိုင်း ဆွေးနွေးခဲ့ပြီး စီမံချက် လုပ်ငန်းဆန်းစစ်ခြင်း မူဘောင်နှင့် လုပ်ငန်းစဉ်ဒီဇိုင်း Design and Monitoring Framework တို့ကို ရေးဆွဲထားရှိပြီး စီမံချက်ကို စဉ်ဆက်မပြတ် ကြီးကြပ်ဆောင်ရွက်သွားမည်ဖြစ်ပါသည်။ စာမျက်နှာ ၃၉ မျက်နှာပါစီမံချက်ကို အသေးစိတ်လည်း ကျွန်တော်တို့ ရေးထားပြီးပါပြီ။ ဤအထဲတွင် ငွေကိုမည်ကဲ့သို့ သုံးမည် စသည်ဖြင့် အသေးစိတ်အကုန်လုံး ပါရှိပါတယ်ခင်ဗျား။ စီမံချက်လုပ်ငန်းများကြီးကြပ်ရန် ညှိနှိုင်းဆောင်ရွက်ရန်အတွက် စီမံချက်ညွှန်ကြားရေးမှူးအဖြစ် အရာရှိကြီးတစ်ဦးအား ကျန်းမာရေးနှင့် အားကစားဝန်ကြီးဌာနမှ တာဝန်ပေးအပ်၍ လုပ်ငန်းများကို ကိုယ်တိုင် ကြီးကြပ်ဆောင်ရွက်သွားမည် ဖြစ်ပါသည်။ စီမံချက်စာရွက်စာတမ်းများ၊ စီမံခန့်ခွဲမှုလုပ်ငန်းများ၊ ဝယ်ယူရေးလုပ်ငန်းများ၊ ဘဏ္ဍာရေးစီမံခန့်ခွဲမှုများနှင့်ပတ်သက်၍ ကျန်းမာရေးနှင့် အားကစားဝန်ကြီး ဌာန၊ စီမံကိန်းနှင့် ဘဏ္ဍာရေးဝန်ကြီးဌာန၊ နိုင်ငံခြားစီးပွားဆက်သွယ်ရေးဦးစီးဌာန၊ ငွေစာရင်းဦးစီးဌာန၊ မြန်မာ့စီးပွားရေးဘဏ်၊ စာရင်းစစ်ချုပ်ရုံးနှင့် အာရှဖွံ့ဖြိုးရေးဘဏ်တို့သည် ၂၀၁၆ ဇွန်လအတွင်းက အသေးစိတ် ညှိနှိုင်းဆောင်ရွက်ခဲ့ပြီးဖြစ်ပါသည်။ စီမံချက်ကြောင့်ဖြစ်ပေါ်နိုင်သည့် ဆိုးကျိုးများလျော့နည်းရေး စီမံချက် Safe Guard Method စီမံချက်အနေဖြင့် တိုင်းရင်းသားအုပ်စုများ ဖွံ့ဖြိုးရေးစီမံကိန်း Ethnic Group Development၊ ကျား မကဏ္ဍ ညီမျှမှုရှိစေရေးစီမံချက်များ ထည့်သွင်းခြင်း၊ ပတ်ဝန်းကျင်ဆိုင်ရာ ကနဦးဆန်းစစ်ခြင်း လုပ်ငန်းများဆောင်ရွက်ခြင်းတို့အား အကောင်အထည်ဖော်ဆောင်ရွက်ပြီး ဖြစ်ပါသည်။ စီမံချက်အတွက် ဝယ်ယူဖြန့်ဖြူးရေးလုပ်ငန်းများနှင့် ဘဏ္ဍာရေးလုပ်ထုံးလုပ်နည်း ကျွမ်းကျင်သည့် ဝန်ထမ်းများခန့်ထားခြင်းနှင့် သင်တန်းများပေးခြင်းတို့ဖြင့် ဆောင်ရွက်သွားမည်ဖြစ်ပြီး ပြည်ထောင်စု အစိုးရနှင့် တိုင်းဒေသကြီး/ပြည်နယ်အစိုးရများ၏ ဝယ်ယူရေးဆိုင်ရာဥပဒေများနှင့် အာရှဖွံ့ဖြိုးရေးဘဏ်၏ ဝယ်ယူရေးဆိုင်ရာလမ်းညွှန်ချက်များ ၂၀၁၅ နှင့်အညီ ဆောင်ရွက်သွားမည် ဖြစ်ပါသည်။ စီမံချက်လစဉ် ငွေကြေးသုံးစွဲမှုအား ကျန်းမာရေးနှင့်အားကစားဝန်ကြီးဌာနသို့ လစဉ်တင်ပြရန် စီစဉ်ထားရှိပြီး စီမံကိန်း နှင့် ဘဏ္ဍာရေးဝန်ကြီးဌာနသို့ လစဉ်ဆက်လက် ပေးပို့သွားရန် စီစဉ်ထားရှိပါသည်။ စီမံချက်စာရင်းစစ် လုပ်ငန်းများဟာ ပြည်ထောင်စုစာရင်းစစ်ချုပ်ရုံးနှင့် အာရှဖွံ့ဖြိုးရေးဘဏ်မှ ငှားရမ်းသည့် ပြင်ပစာရင်းစစ် အဖွဲ့တို့နှင့် စနစ်တကျ စစ်ဆေးနိုင်ရေးအတွက် စီစဉ်ထားရှိပြီး ဖြစ်ပါသည်။ စာရင်းစစ်ဆေးခံပြီးဖြစ်သော စီမံရေးနှင့်ဘဏ္ဍာရေးဆိုင်ရာ ထုတ်ပြန်ချက်ကို စာရင်းစစ်သုံးသပ်ချက်နှင့်အတူ အများသိအောင် ထုတ်ပြန် သွားရန်လည်း စီစဉ်ထားရှိပါသည်။ ကျန်းမာရေးနှင့် အားကစားဝန်ကြီးဌာနမှ စီမံချက်ဆောင်ရွက်နိုင်ရေးအတွက် ပြည်ထောင်စုရှေ့နေချုပ်ရုံး နှင့် စီမံကိန်းနှင့် ဘဏ္ဍာရေးဝန်ကြီးဌာနသို့ပေးပို့၍ သဘောထားမှတ်ချက် ရယူဆောင်ရွက်ပြီးနောက် ၁၈ ရက် သြဂုတ်လ ၂၀၁၆ နေ့တွင်ကျင်းပသော ပြည်ထောင်စုအစိုးရအဖွဲ့ အစည်းအဝေးအမှတ်စဉ် (၁၀/၂၀၁၆) သို့ တင်ပြခဲ့ရာ သဘောတူခဲ့ပါသည်။ ပြည်ထောင်စုလွှတ်တော်မှ အတည်ပြုချက်ရယူပြီးပါက ချေးငွေရယူခြင်းညှိနှိုင်းမှု Project Loan Negotiation များအား ကျန်းမာရေးနှင့်အားကစားဝန်ကြီးဌာန၊ စီမံကိန်းနှင့် ဘဏ္ဍာရေးဝန်ကြီးဌာနနှင့် အာရှဖွံ့ဖြိုးရေးဘဏ်တို့သည် ၂၀၁၆ စက်တင်ဘာလလကုန်ပိုင်း တွင် ဆောင်ရွက်သွားရန် စီစဉ်ထားရှိပါသည်။ နိဂုံးချုပ်အနေဖြင့် ကျန်းမာရေးနှင့် အားကစားဝန်ကြီးဌာနအနေဖြင့် စီမံချက်အား အကောင်အထည် ဖော်ဆောင်ရွက်ရာတွင် အဂတိလိုက်စားမှုများမရှိရေး စီမံကိန်းကြောင့်ဖြစ်ပေါ်လာနိုင်သည့် ဆိုးကျိုးများ လျော့နည်းရေးအစီအမံများ၊ စီမံချက်အကျိုးသက်ရောက်မှုများအား ကျား မကဏ္ဍညီမျှမှုရှိစေရေး အစီအမံများ၊ ဝယ်ယူဖြန့်ဖြူးရေး ဘဏ္ဍာရေးလုပ်ထုံးလုပ်နည်းများ၊ ကျွမ်းကျင်ပညာရှင်များ ခန့်ထားမှု များအား နိုင်ငံတော်မှချမှတ်ထားသော လုပ်ထုံးလုပ်နည်းများနှင့်အတူ အာရှဖွံ့ဖြိုးရေးဘဏ်တို့နှင့် ပူးပေါင်း ဆောင်ရွက်သွားမည်ဖြစ်ကြောင်း တင်ပြအပ်ပါတယ်ခင်ဗျား။</speech>
<speech type="speaker">စီမံကိန်းနှင့်ဘဏ္ဍာရေးဝန်ကြီးဌာန ရှင်းလင်းရန်ရှိက ရှင်းလင်းဖို့ ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့်ဘဏ္ဍာရေးဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော် နာယက၊ ပြည်သူ့လွှတ်တော် ဥက္ကဋ္ဌနှင့် ဖိတ်ကြားထားသော ပြည်ထောင်စုအဆင့်ပုဂ္ဂိုလ်များ၊ လွှတ်တော်ကိုယ်စားလှယ်ကြီးများအားလုံး ကိုယ်စိတ်နှစ်ဖြာ ကျန်းမာ ချမ်းသာကြပါစေရန် ဆုမွန်ကောင်းတောင်း၍ ဂါရဝပြုနှုတ်ခွန်းဆက်သအပ်ပါတယ်။ ကျွန်တော်ကတော့ စီမံကိန်းနှင့်ဘဏ္ဍာရေးဝန်ကြီးဌာန ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ကျွန်တော့အနေနဲ့ အာရှဖွံ့ဖြိုးရေးဘဏ်နဲ့ ပြင်သစ်ဖွံ့ဖြိုးတိုးတက်ရေးအေဂျင်စီတို့ထံမှ ချေးငွေ ရယူမယ့် ကိစ္စနဲ့ပတ်သက်ပြီးတော့ ၁၆-၉-၂၀၁၆ ရက်မှာ လွှတ်တော်ကိုယ်စားလှယ်များရဲ့ ဆွေးနွေး မေးမြန်းချက်အပေါ် စီမံကိန်းနှင့် ဘဏ္ဍာရေးဝန်ကြီးဌာနကိုယ်စား ပြန်လည်ရှင်းလင်းတင်ပြမှာ ဖြစ်ပါတယ်။ ချေးငွေနှင့်ပတ်သက်၍ အပြုသဘောဖြင့် အကြံပြုထောက်ခံဆွေးနွေးကြတဲ့ လွှတ်တော်ကိုယ်စားလှယ်ကြီးများနဲ့ မရှင်းလင်းသည်များကို မေးမြန်းဆွေးနွေးကြတဲ့ လွှတ်တော်ကိုယ်စားလှယ်ကြီးများကို အထူးကျေးဇူး တင်ရှိပါကြောင်းနဲ့ စီမံကိန်းနှင့်သက်ဆိုင်တဲ့အချက်များကို စီမံကိန်းအကောင်အထည်ဖော် ဆောင်ရွက်မည့် ဝန်ကြီးဌာနများက ရှင်းလင်းတင်ပြပြီးဖြစ်ပါသဖြင့် စီမံကိန်းနှင့်ဘဏ္ဍာရေးဝန်ကြီးဌာနအနေဖြင့် လွှတ်တော် ကိုယ်စားလှယ်ကြီးများ မရှင်းလင်း၍ မေးမြန်းထားသော အချက်အလက်အချို့ကို ပြန်လည်ရှင်းလင်း တင်ပြမှာဖြစ်ပါတယ်။ နာယကကြီးခင်ဗျား။ ပြည်ပချေးငွေရယူတဲ့နေရာမှာ သက်သာတဲ့ချေးငွေ Concessional Loan နှင့် သက်သာမှုမရှိတဲ့ချေးငွေ Non-Concessional Loan များကို သိရှိနိုင်ရန် Grant Element ကို တွက်ချက်ရပါတယ်။ Grant Element တွက်ချက်တဲ့နေရာမှာ ချေးငွေတစ်ခုရဲ့ အတိုးနှုန်း၊ ချေးငွေ သက်တမ်း၊ ဆိုင်းငံ့ကာလ၊ ချေးငွေပမာဏနှင့် ချေးငွေရဲ့ ငွေကြေးအမျိုးအစားတွေအပေါ် မူတည်ပြီးတော့ Software 399:Glo:cosozdąmbe: Goulosaðil myosasa wosposquadsaq Grant Element ၃၅ ရာခိုင်နှုန်း အထက်ရှိပါက သက်သာတဲ့ ချေးငွေဖြစ်ပြီးတော့ ၃၅ ရာခိုင်နှုန်း အောက်ရှိပါက သက်သာမှုမရှိတဲ့ ချေးငွေလို့ သတ်မှတ်ပါတယ်။ ယခုရယူမည့် အာရှဖွံ့ဖြိုးရေးဘဏ်မှ ချေးငွေများဟာ Grant Element ၄၆.၉ ရာခိုင်နှုန်း ရရှိပြီး ပြင်သစ်ဖွံ့ဖြိုးတိုးတက်ရေးအေဂျင်စီမှ ချေးငွေဟာ Grant Element ၄၅.၀ ရာခိုင်နှုန်း ရရှိသဖြင့် သက်သာသော ချေးငွေများ ဖြစ်ပါတယ်။ ဘဏ္ဍာရေးနှစ်တစ်နှစ်အတွင်းမှာ ပြည်ထောင်စုအစိုးရအဖွဲ့က အများဆုံးရယူနိုင်တဲ့ ပြည်တွင်း ပြည်ပချေးငွေပမာဏကို ပြည်ထောင်စုရဲ့ဘဏ္ဍာငွေအရအသုံးဆိုင်ရာဥပဒေမှာ သတ်မှတ်ပြဋ္ဌာန်းပါတယ်။ ပြည်ထောင်စုလွှတ်တော်ကလည်း အတည်ပြုပါတယ်။ ၎င်းပမာဏထဲမှာ ပြည်တွင်း ပြည်ပ ချေးငွေများ အပါအဝင်ဖြစ်ပါတယ်။ ပြည်ပချေးငွေကနေ ၁ နှစ်အတွင်း အမှန်တကယ် ထုတ်ယူမည့် ပမာဏကိုပဲ ဘတ်ဂျက်မှာ ထည့်သွင်းလျာထားရခြင်းဖြစ်ပါတယ်။ ချေးငွေစာချုပ်ချုပ်ဆိုထားခြင်းဟာ ချေးငွေရယူမည့်၊ ချေးငွေပေးအပ်မည့် ပမာဏများကို နှစ်ဦးနှစ်ဖက် အတည်ပြု ချုပ်ဆိုထားခြင်း ဖြစ်ပါတယ်။ ၎င်းပမာဏ အပေါ်မှာ အခြေခံပြီးတော့ စီမံကိန်းအကောင်အထည်ဖော်မည့် ယားအရ သတ်မှတ်ချက် များနှင့်အညီ သက်ဆိုင်ရာဘဏ္ဍာရေးနှစ်အလိုက်ကို ချေးငွေများ ထုတ်ယူသုံးစွဲရခြင်း ဖြစ်ပါတယ်။ တစ်ကြိမ်တည်းနဲ့အပြီး ထုတ်ယူရခြင်းမျိုးမဟုတ်ပါဘူး။ ပြန်လည်ပေးဆပ်တဲ့အခါမှာလည်း မိမိတို့ အမှန်တကယ် ထုတ်ယူသုံးစွဲခဲ့တဲ့ ပမာဏအပေါ်မှာ သတ်မှတ်တဲ့တိုင်း ပြန်လည် ပေးဆပ် ရတာ ဖြစ်ပါတယ်။ နာယကကြီးခင်ဗျား။ ချေးငွေဆိုင်ရာဥပဒေမူဘောင်များ နှင့်ပတ်သက်ပြီးတော့ ယခင်က ပြည်ထောင်စုရဲ့ ဘဏ္ဍာငွေအရအသုံးဆိုင်ရာ ဥပဒေ တစ်ခုတည်းဖြင့်ပဲ ဆောင်ရွက်ခဲ့ရတဲ့ အနေအထား ဖြစ်ပါတယ်။ ယခု အခါမှာ ပြည်သူ့ကြွေးမြီ စီမံခန့်ခွဲမှု ဥပဒေကို ၂၀၁၆ ခုနှစ်၊ ပြည်ထောင်စုလွှတ်တော်ဥပဒေအမှတ် ၂ နဲ့ ၅-၁-၂၀၁၆ ရက်မှာ ပြဋ္ဌာန်းနိုင်ခဲ့ပြီးဖြစ်ပါတယ်။ ပိုမိုပြည့်စုံလာခဲ့ပြီး ဖြစ်ပါတယ်။ ပြည်သူ့ကြွေးမြီ စီမံ ခန့်ခွဲမှုဥပဒေနှင့်အညီ ရေးဆွဲထားတဲ့ ၂၀၁၆ ခုနှစ်၊ ကာလလတ်ကြွေးမြီ စီမံခန့်ခွဲမှုမဟာဗျူဟာကိုလည်းပဲ ၁၉-၈-၂၀၁၆ ရက်မှာ ကျင်းပတဲ့ ဒုတိယအကြိမ် ပြည်ထောင်စုလွှတ်တော် ဒုတိယပုံမှန်အစည်းအဝေးက အတည်ပြုပြီးဖြစ်ပါတယ်။ ဆက်လက်ပြီးတော့ အစိုးရကြွေးမြီဆိုင်ရာ စည်းမျဉ်းများ၊ ညွှန်ကြားချက်များ ကိုလည်း ဆက်လက်ထုတ်ပြန် ဆောင်ရွက်သွားမည်ဖြစ်ပါကြောင်း တင်ပြအပ်ပါတယ်။ ချေးငွေအတွက် အတည်ပြုမှုလုပ်ငန်းစဉ်များ ဆောင်ရွက်တဲ့နေရာမှာ ADB Board အဖွဲ့သို့ မတင်မီ ပြည်ထောင်စုလွှတ်တော်က ဦးစွာ အတည်ပြုရခြင်းဟာ လုပ်ထုံးလုပ်နည်းနဲ့ ညီညွတ်မှု ရှိ မရှိ ဆိုတဲ့ ဆွေးနွေးချက်နဲ့ပတ်သက်ပြီးတော့ ကျွန်တော်အနည်းငယ် ရှင်းလင်းတင်ပြလိုပါတယ်။ ပိုမိုမြင်သာ စေရန်အတွက် ပါဝါပွိုင့် အသုံးပြုခွင့်ပြပါရန် တင်ပြအပ်ပါတယ်။ အခုပါဝါပွိုင့်မှာ တင်ပြထားတဲ့အတိုင်းပဲ ကျွန်တော်တို့ ADB နဲ့ပြည်တွင်းလုပ်ငန်းစဉ်များဟာ တစ်ချိန်တည်း၊ တစ်ပြိုင်တည်း ဆောင်ရွက်ခဲ့ကြတဲ့ အနေအထား ဖြစ်ပါတယ်။ ချေးငွေတစ်ခုကို ချေးမယ် ဆိုလို့ရှိရင် ADB ဘက်ကလည်း သူ့လုပ်ငန်းစဉ်တွေကို သူဆောင်ရွက်ပါတယ်။ ကျွန်တော်တို့ ပြည်တွင်း မှာလည်း ပြည်တွင်းလုပ်ငန်းစဉ်များကို ဆောင်ရွက် ပါတယ်။ ဒီနေရာမှာ ကျွန်တော်တို့ ADB က အရင် စပြီးတော့ ကြည့်လို့ရပါတယ်။ ADB အနေနဲ့ကတော့ International အဖွဲ့အစည်းတွေ ဖြစ်တဲ့အတွက်ကြောင့် nascossos, Jooog:a9: ICPS calon International Country Partnership Strategy-ICPS ကို ကျွန်တော်တို့ သက်ဆိုင်ရာနိုင်ငံနဲ့ စတင်ဆွေးနွေးပါတယ်။ ဒီနေရာမှာတော့ နိုင်ငံတစ်ခုလုံးရဲ့ မဟာ ဗျူဟာအရ ဆောင်ရွက်မည့် စီမံကိန်းများနဲ့ ပတ်သက်ပြီးတော့ ဆွေးနွေးညှိနှိုင်းခြင်း ဖြစ်ပါတယ်။ ဒီဆွေးနွေးမှုအရ မြန်မာနိုင်ငံကို Country Programming Mission များကို စေလွှတ်ပြီးတော့ ၃ နှစ်၊ offeffonfşOSS Countoumation Dino Plan- COBP များကို ရေးဆွဲပါတယ်။ ရေးဆွဲ ပြီးတော့မှ ကျွန်တော်တို့ စီမံကိန်းများနဲ့ ပတ်သက် ပြီးတော့ ကြိုတင်ညှိနှိုင်းမှုတွေ ကျွန်တော် ကြိုတင်ညှိနှိုင်းရေးဆွဲမှုတွေကို ဆောင်ရွက်ပါတယ်။ သက်ဆိုင်ရာ ဝန်ကြီးဌာနတွေအနေနဲ့လည်း ဆွေးနွေးပါတယ်။ ဝန်ကြီးဌာနတွေနဲ့ ဆွေးနွေးတဲ့အခါမှာ စီမံကိန်းရဲ့ ဒီဇိုင်း၊ စီမံကိန်းရဲ့ အကျိုးပြုမှု၊ စီမံကိန်းရဲ့ ကုန်ကျစရိတ်များ၊ စီမံကိန်းအကောင်အထည်ဖော်မည့် အစီအစဉ်များ၊ စီမံကိန်းချေးငွေ၊ စီမံကိန်းအတွက် ရရှိမည့်ချေးငွေ၊ ထောက်ပံ့ငွေ၊ ရရှိမယ့် နည်းပညာ အကူအညီစသည်ဖြင့် ဒီလိုအသေးစိတ်အချက်အလက် တွေကို ညှိနှိုင်းပြီးတော့ ရေးဆွဲခြင်း ဖြစ်ပါတယ်။ အဲဒီအဆင့်ပြီးသွားတဲ့အခါမှာ ကျွန်တော်တို့ ပြည်တွင်းလုပ်ငန်းစဉ်များအနေနဲ့ကတော့ သက်ဆိုင်ရာ ဝန်ကြီးဌာနကနေပြီးတော့ စီမံ/ဘဏ္ဍာကို ကျွန်တော်တို့ အဆိုပြု တင်ပြပါတယ်။ စီမံ/ဘဏ္ဍာအနေနဲ့ FERD က အတွင်းရေးမှူး ဒီဌာနဖြစ်တဲ့အတွက်ကြောင့် စီးပွားရေးရာကော်မတီကို အခုကျွန်တော်တို့ ဒီဘက်အစိုးရလက်ထက်မှာ စီးပွားရေးရာကော်မတီကို ဆက်ပြီးတော့ တင်ပြပေးပါတယ်။ စီးပွားရေးရာ ကော်မတီကနေပြီးတော့ သဘောတူညီပြီဆိုလျှင် ဝန်ကြီးဌာနကို ပြန်ချပေးပါတယ်။ ဝန်ကြီးဌာနကနေ ပြီးတော့မှ အစိုးရအဖွဲ့ကို တင်ပြရပါတယ်။ အစိုးရအဖွဲ့အတည်ပြုပြီးသဘောတူပြီဆိုလို့ရှိရင် ကျွန်တော်တို့ သက်ဆိုင်ရာဝန်ကြီးဌာနကို ပြန်လည်ပြီးတော့ ချပေးပါတယ်။ သက်ဆိုင်ရာ ဝန်ကြီးဌာနကနေပြီးတော့ စီမံ/ဘဏ္ဍာကို ကျွန်တော်တို့ ပေးပို့ရပါတယ်။ စီမံ/ဘဏ္ဍာအနေနဲ့ နိုင်ငံတော်သမ္မတကနေပြီးတော့ လွှတ်တော်ကို သဝဏ်လွှာပို့နိုင်ဖို့အတွက် စီစဉ်ဆောင်ရွက်ပေးပါတယ်။ သမ္မတကနေပြီးတော့ လွှတ်တော်ကို သဝဏ်လွှာပို့ပါတယ်။ သဝဏ်လွှာပို့ပြီးတော့ လွှတ်တော်က အတည်ပြုချက်ရတဲ့အခါကျလို့ရှိရင် ကျွန်တော်တို့ သမ္မတရုံးကို ပြန်ချပေးပါတယ်။ သမ္မတရုံးကနေပြီးတော့ စီမံ/ဘဏ္ဍာကို ချပေးပါတယ်။ ဒီနေရာမှာ စီမံ/ဘဏ္ဍာ ရောက်တဲ့အခါမှာ ကျွန်တော်တို့ သက်ဆိုင်ရာပေးမည့် အဖွဲ့အစည်းနဲ့ ချေးငွေစာချုပ်ကို စတင်ညှိနှိုင်းခြင်း ဖြစ်ပါတယ်။ စတင်ညှိနှိုင်းတဲ့အခါမှာ ကျွန်တော်တို့ ချေးငွေစာချုပ်က သိပ်ပြီးတော့ ညှိနှိုင်းစရာ မလိုတော့ ပါဘူး။ ကျွန်တော်တို့ မူလစီမံကိန်းများနဲ့ ပတ်သက်ပြီးတော့ စိစစ်တဲ့နေရာမှာ လုပ်ငန်းစဉ်များဟာ တော်တော် များများ ဆောင်ရွက်ပြီးဖြစ်ပါတယ်။ ဒီနေရာမှာ ကျွန်တော်တို့ ADB ဘက်က ကျွန်တော်တို့ဘက်က ချေးငွေစာချုပ်ကို ညှိနှိုင်းတဲ့ ADBနဲ့အတူတူ ညှိနှိုင်းရပါတယ်။ ညှိနှိုင်းပြီးတော့မှ ဒီချေးငွေစာချုပ်၊ နှစ်ဦးနှစ်ဖက် ညှိနှိုင်း သဘောတူပြီးတဲ့ ချေးငွေစာချုပ်ကို ADB Board ကို တင်ပြပါရခြင်းဖြစ်ပါတယ်။ ဒီလိုလုပ်ငန်းစဉ် ဖြစ်တဲ့အတွက်ကြောင့် ကျွန်တော်တို့နိုင်ငံရဲ့ ဒီလွှတ်တော်ရဲ့ အတည်ပြုချက်က အရင်ဖြစ်နေတဲ့သဘော ဖြစ်ပါတယ်။ အဲဒီတော့ ADB Board ကအတည်ပြုပြီးလို့ရှိရင် ကျွန်တော်တို့ ချေးငွေစာချုပ်ကို နှစ်ဦး နှစ်ဖက်လက်မှတ်ထိုးဖို့အတွက် ကျွန်တော်တို့ဘက်ကလည်း ကျွန်တော်တို့ အစိုးရအဖွဲ့ကို ချေးငွေစာချုပ် လက်မှတ်ထိုးဖို့အတွက် တင်ပြပါတယ်။ အစိုးရအဖွဲ့ခွင့်ပြုလို့ရှိရင် သက်ဆိုင်ရာဝန်ကြီးဌာနက ချေးငွေ စာချုပ်လက်မှတ်ထိုးမည့် နေရာ၊ ရက်စွဲ၊ ို စီစဉ်ပြီးတော့မှ ကျွန်တော်တို့ နှစ်ဦးနှစ်ဘက်ဒါ ချေးငွေစာချုပ်ကို အတည်ပြု လက်မှတ်ရေးထိုးခြင်းဖြစ်ပါတယ်။ လက်မှတ်ရေးထိုးပြီးလို့ရှိရင် ချေးငွေစာချုပ်က ကျွန်တော်တို့ ဥပဒေပိုင်းဆိုင်ရာ ထင်မြင်ယူဆချက်တွေ ပြည့်စုံလို့ရှိရင် ချေးငွေစာချုပ် အသက်ဝင်တဲ့ နေ့ကို သတ်မှတ်ပါတယ်။ အသက်ဝင်ပြီးလို့ရှိရင် ချေးငွေနဲ့ပတ်သက်ပြီး စီမံကိန်းကို အကောင်အထည် ဖော်ရခြင်းဖြစ်ပါတယ်။ အလားတူပဲ ကမ္ဘာ့ဘဏ်မှာလည်း ဒီအတိုင်းပဲ ကျွန်တော်တို့ ဆောင်ရွက်ထား တာကိုတွေ့ရပါတယ်။ ဒီချေးငွေနဲ့ပတ်သက်ပြီးတော့ စီမံကိန်းဆိုင်ရာညှိနှိုင်းချက်တွေကို တွင်း လုပ်တာမဟုတ်ဘဲနဲ့ ချေးငွေစာချုပ်ကိုလက်မှတ်မထိုးခင် ၁ နှစ်၊ ၂ နှစ်လောက် ကတည်းက ီး offenmommershannsomsc22ans. ဘယ်သူ့ထံကပဲ ချေးငွေယူသည်ဖြစ်စေ ဒီစီမံကိန်းများဟာ ကျွန်တော်တို့ တိုင်းပြည်ရဲ့ စီမံကိန်း များ၊ ကျွန်တော်တို့ရဲ့ ငွေကြေးတွေနဲ့ အကောင်အထည်ဖော်မယ့် စီမံကိန်းများဖြစ်တဲ့အတွက်ကြောင့်မို့လို့ အစိုးရအဖွဲ့အနေနဲ့ လွှတ်တော်တွေက အတည်ပြုပြီးမှ ဆောင်ရွက်နိုင်မှာ ဖြစ်ပါတယ်။ ဒါကြောင့်မို့လို့ ပေးအပ်မယ့်အဖွဲ့အစည်းတွေကလည်း ကျွန်တော်တို့ ပြည်တွင်းလုပ်ငန်းစဉ်များပြီးမှသာ သူတို့ရဲ့ Board အဖွဲ့မှာ တင်ပြတဲ့အတွက် ချန်ထားတဲ့ ချေးငွေများကို Board ကအတည်ပြုပြီးတော့ ပေးအပ်တာ ဖြစ်ပါတယ်။ အာရှဖွံ့ဖြိုးရေးဘဏ်ရဲ့ ချေးငွေနဲ့ စီမံကိန်းတွေဆောင်ရွက်တဲ့နေရာမှာတော့ ပစ္စည်းဝယ်ယူတဲ့ နေရာမှာ ဘယ်နိုင်ငံကပဲဝယ်ရမယ်၊ ဘယ်ကုမ္ပဏီကပဲ ဝယ်ရမယ် ဆိုပြီးတော့ ကန့်သတ်ထားတာမျိုး မရှိပါဘူး။ နိုင်ငံတကာဈေးပြိုင်စနစ်နဲ့ ကျွန်တော်တို့ တင်ဒါခေါ်ယူ ဆောင်ရွက်သွားရမှာဖြစ်ပါတယ်။ ပစ္စည်းဝယ်ယူရေးနဲ့ ပတ်သက်ပြီးတော့ သက်ဆိုင်ရာ နိုင်ငံတကာအကြံပေးပုဂ္ဂိုလ်များနဲ့တကွ တင်ဒါ ရွေးချယ်ခြင်းကို ဆောင်ရွက်ရမှာ ဖြစ်ပါတယ်။ သက်ဆိုင်ရာနိုင်ငံတကာ အဖွဲ့အစည်းက ချမှတ်ထားတဲ့ စည်းမျဉ်းစည်းကမ်းများနဲ့အညီ ဆောင်ရွက်ရမှာ ဖြစ်ပါတယ်။ စီမံကိန်းအကောင်အထည်ဖော်ဆောင်ရွက်ဖို့အတွက် ပစ္စည်းဝယ်ယူရေးကော်မတီတို့ ဘဏ္ဍာရေး စီမံခန့်ခွဲမှုကော်မတီတို့ စသည်ဖြင့် ကော်မတီများကိုလည်း စနစ်တကျ ဖွဲ့စည်းဆောင်ရွက်ရမှာ ဖြစ်ပါတယ်။ စီမံကိန်းအကောင်အထည်ဖော် ဆောင်ရွက်နေစဉ်ကာလအတွင်းမှာလည်း စီမံကိန်းပြီးစီးမှု အခြေအနေကို ဒီ ADB အနေနဲ့လည်းပုံမှန်လာရောက်ပြီးစစ်ဆေးတာ ရှိပါတယ်။ နှစ်အလိုက်ငွေစာရင်း Audit ရှင်းတမ်း ဆန်းစစ်ခြင်းတို့ကိုလည်း ဆောင်ရွက်ရပါတယ်။ Third Party က စစ်ဆေးမှုနဲ့ပတ်သက်ပြီးတော့ ပြည်ထောင်စုစာရင်းစစ်ချုပ်ရုံးကတော့ စီမံကိန်းဆောင်ရွက်မှုများကို အခါအားလျော်စွာ စစ်ဆေးခြင်းနဲ့ နှစ်ပတ်လည်စစ်ဆေးခြင်းတွေကို ဆောင်ရွက်ရပါတယ်။ နောက်ကျွန်တော်တို့ စီမံကိန်းနဲ့ ဘဏ္ဍာရေး ဝန်ကြီးဌာနအောက်မှာရှိတဲ့ စီမံကိန်းစိစစ်ရေးနဲ့ တိုးတက်မှုအစီရင်ခံရေး ဦးစီးဌာနကလည်း စစ်ဆေး အစီရင်ခံရမှာ ဖြစ်ပါတယ်။ နာယကကြီးခင်ဗျား။ စီမံကိန်းများချမှတ်တဲ့နေရာမှာ နိုင်ငံတော်က ရငွေသက်သက်နဲ့ ပြည့်စုံအောင် ဆောင်ရွက်နိုင်ခြင်းမရှိပါဘူး။ ဒါကြောင့်မို့လို့ စီမံကိန်းအချို့အတွက်ကို ပြည်ပက ချေးငွေများယူ၍ ဆောင်ရွက်ရခြင်းဖြစ်ပါတယ်။ ပြည်ပချေးငွေယူပြီးတော့ ဆောင်ရွက်ခြင်းအားဖြင့် နိုင်ငံတော် ဘတ်ဂျက်က ကျခံသုံးစွဲရမှုကို သက်သာစေပြီးတော့ အခြားလိုအပ်တဲ့ စီမံကိန်း၊ လုပ်ငန်းတွေမှာလည်း သုံးစွဲနိုင် ပါတယ်။ ပြည်ပချေးငွေရယူခြင်းဟာ ထို့ပြင် ပြည်တွင်းကို နိုင်ငံခြားငွေများ ဝင်ရောက်လာခြင်းဖြစ်တဲ့ အတွက်ကြောင့် နိုင်ငံတော်ရဲ့ နိုင်ငံခြားအရန်ငွေ Foreign Exchange Reserve ကိုလည်း တိုးတက် စေတဲ့ အကျိုးကျေးဇူးရရှိပါတယ်။ နာယကကြီးခင်ဗျာ။ ချေးငွေကို လွှတ်တော်သို့ တင်ပြတာနဲ့ပတ်သက်ပြီးတော့ စာရွက်လေး တစ်ရွက်တည်းနဲ့ တင်ပြမှုမျိုးတော့ မဟုတ်ပါဘူးခင်ဗျား။ နိုင်ငံတော်သမ္မတကိုယ်တိုင် သဝဏ်လွှာကို လက်မှတ်ရေးထိုးပြီးမှ ပေးပို့ရခြင်းဖြစ်ပါတယ်။ ဒီသဝဏ်လွှာမှာလည်း ချေးငွေနဲ့ပတ်သက်တဲ့ အချက် အလက်များကို ပြည့်ပြည့်စုံစုံဖော်ပြထားတဲ့အပြင် စီမံကိန်းများရဲ့ အချက်အလက်အကျဉ်းချုပ်ကိုလည်း ဖော်ပြထားပါတယ်။ ယခုပေးပို့တဲ့ သမ္မတရဲ့ သဝဏ်လွှာမှာ စာမျက်နှာ ၃ မျက်နှာ အပြည့်ပါရှိပါတယ်။ နိုင်ငံတော်သမ္မတ သဝဏ်လွှာမပေးပို့မီကလည်း သက်ဆိုင်ရာဝန်ကြီးဌာနများနဲ့ စောစောက ကျွန်တော်တို့ တင်ပြသလို ADB တို့ဟာ အကြိမ်ကြိမ်ဆွေးနွေးပြီးတော့မှ လွှတ်တော်ကော်မတီများအပါအဝင် လွှတ်တော် ကော်မတီများနဲ့လည်း (၂) ကြိမ် လာရောက် တွေ့ဆုံဆွေးနွေးတယ်လို့ သိရပါတယ်။ နိုင်ငံတော်သမ္မတ သဝဏ်လွှာ ပေးပို့ပြီးတဲ့အခါမှာ ဆွေးနွေးလိုတဲ့ လွှတ်တော်ကိုယ်စားလှယ်များ အနေနဲ့ လွှတ်တော်ရုံးက တစ်ဆင့် သိလိုသည်များကို သက်ဆိုင်ရာဌာနများကိုလည်း မေးမြန်းနိုင်ပါတယ်။ မရှင်းလင်းတဲ့အချက်များ ကိုလည်း ရှင်းလင်းတင်ပြစေနိုင်ပါတယ်။ ဒါဟာကျွန်တော်တို့ ချေးငွေနဲ့ ပတ်သက်ပြီးတော့ လွှတ်တော် ကာလအဆက်ဆက်မှာ ကျွန်တော်တို့ လုပ်ခဲ့တဲ့ လုပ်ငန်းစဉ်များပဲ ဖြစ်ပါတယ်။ လေးစားအပ်ပါသော နာယကကြီးခင်ဗျား။ နိဂုံးချုပ်အနေဖြင့် လွှတ်တော်ကိုယ်စားလှယ်ကြီးများ၏ ထောက်ညွှန်ပြတဲ့ စီမံကိန်းအကောင်အထည်ဖော်မှုများကို စောင့်ကြည့်သုံးသပ်ရေး၊ အစီရင်ခံတင်ပြရေး၊ ချေးငွေများကို အလေအလွင့်အယိုအဖိတ်မရှိစေရန် စနစ်တကျသုံးစွဲရေးစသည်တို့ဟာ အလွန်သင့်လျော် မှန်ကန်တဲ့ အချက်များဖြစ်ပြီး ချေးငွေတိုင်းအတွက် ကျွန်တော်တို့ ဌာနများက အလေးထားဆောင်ရွက်ရမည့် အချက်များဖြစ်ပါ၍ လွှတ်တော်အပိုင်းမှလည်း စီမံကိန်းအကောင်အထည်ဖော်မှုအခြေအနေများကို ဝိုင်းဝန်း စောင့်ကြည့် သုံးသပ်ပေးပါရန် တင်ပြရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<title>အစည်းအဝေး ခေတ္တရပ်နားခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ အစည်းအဝေးကို မိနစ် ၂၀ ခန့် ခေတ္တရပ်နားပါမယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံးထွက်ခွာနိုင်ကြပါပြီခင်ဗျား။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များ ခင်ဗျား။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျာ။ ဒီကနေ့အစည်းအဝေးမှာ ဆောင်ရွက်ဖို့ လျာထားထားတဲ့ အစီအစဉ် (၁၄)နဲ့ (၁၅)တို့ကို ဒီကနေ့အစည်းအဝေးမှာ မဆောင်ရွက် တော့ဘဲနဲ့ ကျွန်တော်တို့ ဒုတိယအကြိမ် ပြည်ထောင်စုလွှတ်တော် ဒုတိယပုံမှန်အစည်းအဝေး (၁၄)ရက် မြောက်နေ့မှာ ဆက်လက်ဆောင်ရွက်မည်ဖြစ်ကြောင်း ကြိုတင်အသိပေး အကြောင်းကြားပါတယ်။</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ချေးငွေများနဲ့ ပတ်သက်ပြီး သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက ပြန်လည်ရှင်းလင်း ဆွေးနွေးလို့ပြီးပါပြီ။ အာရှဖွံ့ဖြိုးရေးဘဏ်(ADB)နှင့် ပြင်သစ်ဖွံ့ဖြိုးတိုးတက်ရေးအေဂျင်စီ(AFD) တို့ထံမှ အမေရိကန် ဒေါ်လာ ၁၈၅.၅ သန်းနဲ့ ယူရို ၂၅ သန်း ချေးယူနိုင်ရေးကိစ္စကို နိုင်ငံတော်သမ္မတထံမှ တစ်ပေါင်းတည်း ပေးပို့တင်ပြထားသော်လည်း စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ပညာရေးဝန်ကြီး ဌာနနဲ့ ကျန်းမာရေးနှင့် အားကစားဝန်ကြီးဌာနတို့က သီးခြားစီ အသုံးပြုမှာဖြစ်တဲ့အတွက် လွှတ်တော်ရဲ့ အဆုံးအဖြတ်ရယူရာမှာ ဌာနတစ်ခုချင်းစီအလိုက် စက်ခလုတ်အသုံးပြုပြီး ဆောင်ရွက်မှာ ဖြစ်ပါတယ်။ ထောက်ခံဆန္ဒမဲအရေအတွက်များရင် သဘောတူ အတည်ပြုကြောင်း ကြေညာမှာဖြစ်ပြီး၊ ကန့်ကွက် ဆန္ဒမဲများရင်တော့ အတည်မပြုကြောင်း ဆုံးဖြတ်ကြေညာမှာ ဖြစ်ပါတယ်။ ဦးစွာ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနအတွက် အာရှဖွံ့ဖြိုးရေးဘဏ် (ADB) ထံမှ အမေရိကန် ဒေါ်လာ ၇၅ သန်းနဲ့ ပြင်သစ်ဖွံ့ဖြိုးတိုးတက်ရေးအေဂျင်စီ(AFD)ထံမှ ယူရို ၂၅ သန်း ချေးယူရေးနှင့်စပ်လျဉ်းပြီး လွှတ်တော်ရဲ့ အဆုံးအဖြတ် ရယူပါမယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်လျဉ်းပြီး လွှတ်တော်သစ်ဖွံ့ဖြိုးတိုးတက်ရေးအတွက် အာရှဖွံ့ဖြိုးရေး လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type="speaker">အဆိုကို ထောက်ခံမဲ (၅၅၈)မဲ၊ ကန့်ကွက်မဲ (၂၄) မဲ၊ ကြားနေမဲ (၆)မဲ ဖြစ်ပါတယ်။ ထောက်ခံဆန္ဒမဲများတဲ့အတွက် စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနအတွက် အာရှဖွံ့ဖြိုးရေးဘဏ်(ADB)ထံမှ အမေရိကန်ဒေါ်လာ ၇၅ သန်းနဲ့ ပြင်သစ်ဖွံ့ဖြိုးတိုးတက်ရေး အေဂျင်စီ (AFD)ထံမှ ယူရို ၂၅ သန်း ချေးယူခွင့်ကို လွှတ်တော်က အတည်ပြုကြောင်း ကြေညာပါတယ်။</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဆက်လက်ပြီး ပညာရေး ဝန်ကြီးဌာနအတွက် အာရှဖွံ့ဖြိုးရေးဘဏ်(ADB)ထံမှ အမေရိကန် ဒေါ်လာ ၉၈.၅ သန်း ချေးယူရေး နှင့်စပ်လျဉ်းပြီး လွှတ်တော်ရဲ့ ဆန္ဒရယူပါမယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type="speaker">အဆိုကို ထောက်ခံမဲ (၅၆၅)မဲ၊ ကန့်ကွက်မဲ (၁၅) မဲ၊ ကြားနေမဲ (၃)မဲ ဖြစ်ပါတယ်။ ထောက်ခံဆန္ဒမဲများတဲ့အတွက် ပညာရေးဝန်ကြီးဌာနအတွက် အာရှဖွံ့ဖြိုးရေးဘဏ် (ADB)ထံမှ အမေရိကန်ဒေါ်လာ ၉၈.၅ သန်း ချေးယူခွင့်ကို လွှတ်တော်က အတည်ပြုကြောင်း ကြေညာပါတယ်။</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ကျန်းမာရေးနှင့် အားကစား ဝန်ကြီးဌာနအတွက် အာရှဖွံ့ဖြိုးရေးဘဏ်(ADB)ထံမှ အမေရိကန်ဒေါ်လာ ၁၂ သန်း ချေးယူရေးနှင့် စပ်လျဉ်းပြီး လွှတ်တော်ရဲ့ဆန္ဒ ရယူပါမယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type="speaker">အဆိုကို ထောက်ခံမဲ (၅၇၇)မဲ၊ ကန့်ကွက်မဲ (၇)မဲ၊ ကြားနေမဲ (၄)မဲ ဖြစ်ပါတယ်။ ထောက်ခံဆန္ဒမဲများတဲ့အတွက် ကျန်းမာရေးနှင့် အားကစားဝန်ကြီးဌာနအတွက် အာရှဖွံ့ဖြိုးရေးဘဏ် (ADB) ထံမှ အမေရိကန်ဒေါ်လာ ၁၂ သန်း ချေးယူခွင့်ကို လွှတ်တော်က အတည်ပြုကြောင်း ကြေညာပါတယ်။</speech>
</motion>
</section>
<section value="Report">
<report>
<title>ပြည်ထောင်စုအစိုးရအဖွဲ့မှပေးပို့သော ၂၀၁၅ -၂၀၁၆ ဘဏ္ဍာနှစ် အမျိုးသားစီမံကိန်းဆောင်ရွက်မှု နှစ်ပတ်လည်အစီရင်ခံစာအပေါ် ပြည်သူ့ငွေစာရင်းပူးပေါင်းကော်မတီ၏ စိစစ်လေ့လာတွေ့ရှိချက် အစီရင်ခံစာ(၃/၂၀၁၆)ကို လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၉) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များ ခင်ဗျား။ ၂၀၁၅ -၂၀၁၆ ခု၊ ဘဏ္ဍာရေးနှစ် အမျိုးသားစီမံကိန်းဆောင်ရွက်မှု နှစ်ပတ်လည် အစီရင်ခံစာနဲ့ စပ်လျဉ်းပြီး ၁၂-၉-၂၀၁၆ ရက်တွင် ကျင်းပပြုလုပ်တဲ့ ပြည်ထောင်စုလွှတ်တော် အစည်းအဝေး(၁၁)ရက် မြောက်နေ့မှာ သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က လွှတ်တော်သို့ ရှင်းလင်းတင်ပြခြင်းနဲ့ ပြည်သူ့ငွေစာရင်းပူးပေါင်းကော်မတီကလည်း စိစစ်လေ့လာတွေ့ရှိချက် အစီရင်ခံစာကို ဖတ်ကြားတင်သွင်းခြင်း ဆောင်ရွက်ခဲ့ပြီး ဖြစ်ပါတယ်။ အထက်ပါ အစီရင်ခံစာနဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော် ကိုယ်စားလှယ် (၄)ဦး ရှိပါတယ်။ လွှတ်တော်ကိုယ်စားလှယ်များအနေနဲ့ သတ်မှတ်ချိန် ၈ မိနစ်အတွင်း ဆွေးနွေးဖို့ဖြစ်ပါတယ်။ ဦးစွာ ဦးဝေစိန်အောင် ရခိုင်ပြည်နယ်မဲဆန္ဒနယ်အမှတ်(၁) ဆွေးနွေးဖို့ဖြစ်ပါတယ်။</speech>
<speech><mp id="1309">ဦးစိန်အောင်(မဲဆန္ဒနယ်အမှတ်-၁၊ ရခိုင်ပြည်နယ်)</mp>လေးစားအပ်ပါသော ပြည်ထောင်စုလွှတ်တော် နာယကကြီးနဲ့ ပြည်ထောင်စုလွှတ်တော် ကိုယ်စားလှယ်များအားလုံး ကိုယ်စိတ် နှစ်ဖြာ ကျန်းမာချမ်းသာကြပါစေလို့ ဦးစွာပထမ ဆုတောင်းလိုက်ရပါတယ်။ ကျွန်တော်ကတော့ ရခိုင်(၁)က အမျိုးသားလွှတ်တော်ကိုယ်စားလှယ် ဦးဝေစိန်အောင် ဖြစ်ပါတယ်။ ကျွန်တော် ဆွေးနွေးမှာကတော့ ၂၀၁၅-၂၀၁၆ ဘဏ္ဍာနှစ် အမျိုးသားစီမံကိန်း ဆောင်ရွက်မှု နှစ်ပတ်လည် အစီရင်ခံစာနှင့် ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်များကို ဆွေးနွေး ဝေဖန်သွားမှာ ဖြစ်ပါတယ်။ အစီရင်ခံစာဟာ ကျယ်ဝန်းတဲ့အတွက် ပြည်နယ်တွေနဲ့ ဆိုင်တဲ့အချက်တွေကို ထုတ်နုတ် ဆွေးနွေးသွားပါမယ်။ နာယကကြီးခင်ဗျာ။ လုပ်ငန်းတစ်ခု အကောင်အထည်ဖော်ဖို့ဆိုရင် စီမံကိန်းကောင်း Planning ဆိုတာ ရေးဆွဲရပါတယ်။ စီမံကိန်းဆွဲတာမှန်ကန်ရင် အကောင်အထည်ဖော်ရာမှာ လွယ်ကူမြန်ဆန်ပါတယ်။ နိုင်ငံတော်အစိုးရရဲ့ စီမံကိန်းများဟာလည်း လျာထားချက်နဲ့နီးစပ်ရင်၊ ဖြစ်နိုင်ခြေများရင် ပြည်သူ့အကျိုး စီးပွားကို မုချဆောင်ရွက်နိုင်မှာ ဖြစ်ပါတယ်။ ၂၀၁၅-၂၀၁၆ ဘဏ္ဍာနှစ်တွင် ပြည်ထောင်စုအစိုးရအနေဖြင့် ပြည်သူတို့၏ လိုအပ်ချက်များအပေါ်မူတည်ပြီး နံပါတ်(၁) လျှပ်စစ်ဓာတ်အားရရှိရေး၊ (၂) သောက်သုံးရေ ရရှိရေး၊ (၃) စိုက်ပျိုးရေး၊ (၄) အလုပ်အကိုင်ရရှိရေး၊ (၅) ခရီးသွားလုပ်ငန်းတိုးတက်ရေးစတဲ့ လုပ်ငန်းစဉ် (၇)ရပ်ကို ဦးစားပေး ဆောင်ရွက်တယ်လို့ ဆိုပါတယ်။ လျှပ်စစ်ကဏ္ဍမှာ ၂၀၁၅-၂၀၁၆ ဘဏ္ဍာနှစ်တွင် လျှပ်စစ်ဓာတ်အား သုံးစွဲနိုင်သော ကျေးရွာပေါင်း ၂၁၃၆ ရွာ တိုးတက်လာတယ်လို့ ဆိုထားပါတယ်။ ဒီလို တိုးတက်မှုအတွက် ဂုဏ်ယူရမှာဖြစ်ပေမယ့် မဖွံ့ဖြိုးသေးတဲ့ပြည်နယ်တွေမှာ ပိုမိုဖြစ်သင့်ပါတယ်။ အဲဒီလို မဖြစ်ခဲ့ပါဘူး။ ရခိုင်ပြည်နယ် ပုဏ္ဏားကျွန်းစက်မှုဇုန် ၆၆ ကေဗွီဓာတ်အားလိုင်း ရ မိုင်က ခွဲရုံများအတွက် စက်ကိရိယာတန်ဆာပလာများ မှာယူရန် ငွေကျပ် ၁၄၀.၀၆ သန်း လျာထားခဲ့ပေမယ့် အကောင်အထည် မဖော်ခဲ့နိုင်ပါဘူး။ သဘာဝဓာတ်ငွေနဲ့ ရေနံထွက်တဲ့ဒေသတွေက ကျေးလက်ပြည်သူတွေဟာ လျှပ်စစ်မီး မရှိဘဲ နေရတုန်းပဲဖြစ်ပါတယ်။ ထိုနည်းတူ ၆၆ ကေဗွီ မိုးမိတ်-မဘိမ်း ၃၈ မိုင်နှင့် ခွဲရုံများအတွက် ငွေကျပ် ၁၅၀.၀၄ သန်းလျာထားခဲ့တာကိုလည်း အကောင်အထည်မဖော်နိုင်ခဲ့ပါဘူး။ လျာထားချက်တွေ မအောင်မြင် ခဲ့ရတဲ့ အကြောင်းရင်းတွေကို ရှင်းပြထားတာလည်း မရှိခဲ့ပါဘူး။ ရှင်းပြဖို့ လိုအပ်တယ်လို့ အကြံပြုလို ပါတယ်။ နောက် ပညာရေးကဏ္ဍ ၂၀၁၅-၂၀၁၆ ဘဏ္ဍာနှစ်တွင် အခြေခံပညာရေး၌ ကျောင်းများတိုးတက် အကောင်အထည်ဖော်နိုင်ခဲ့တယ်လို့ ဆိုပါတယ်။ ဒါဟာ ပညာရေးအတွက် တစ်စုံတစ်ရာတိုးတက်မှုလို့ ဆိုရပါမယ်။ ဒါပေမယ့် မိခင်စာပေသင်ကြားရေး၊ တိုင်းရင်းသားစာပေ တိုးတက်ထွန်းကားရေးတို့အတွက် စီမံကိန်းရေးဆွဲထားတာ မတွေ့ရပါဘူး။ ယခုအခါ တိုင်းရင်းသားရေးရာဝန်ကြီးဌာနတစ်ခု တိုးချဲ့ဖွဲ့စည်းပြီး ဖြစ်ရာ ၂၀၁၆-၂၀၁ရ ခုနှစ် ဘဏ္ဍာစီမံကိန်းရေးဆွဲရာတွင် ထည့်သွင်းဖော်ပြသင့်ကြောင်း အကြံပြုလို ပါတယ်။ နာယကကြီးခင်ဗျာ။ မြန်မာနိုင်ငံမှာ ထားဝယ်အထူးစီးပွားရေးဇုန်၊ သီလဝါအထူးစီးပွားရေးဇုန်၊ ကျောက်ဖြူအထူးစီးပွားရေးဇုန် စီမံကိန်းများကို ဖော်ဆောင်နေပါတယ်။ ကျောက်ဖြူအထူးစီးပွားရေးဇုန် စီမံကိန်းမှာ စက်မှုဇုန်စီမံကိန်းနှင့် ရေနက်ဆိပ်ကမ်းစီမံကိန်းတို့ ပါဝင်ပါတယ်။ အထူးသဖြင့် ဆိုင်ရာဗဟို အဖွဲ့မှ အမိန့်ကြော်ငြာစာအမှတ်(၆/၂၀၁၅)ဖြင့် ကျောက်ဖြူအထူးစီးပွားရေးဇုန်၏ နယ်နိမိတ်အား ကြေညာ ထားရာဇုန်၏ဒေသလွှမ်းခြုံ ပင်မစီမံချက် (Regional Master Plan)ကိုလည်း ပြည်ထောင်စုအစိုးရ၏ အတည်ပြုချက် ပြုလုပ်ထားပြီးဖြစ်ပါတယ်။ ဒါပေမယ့် လက်ရှိဆောင်ရွက်မှု အခြေအနေများနဲ့ပတ်သက်၍ ပွင့်လင်းမြင်သာမှု မရှိတဲ့အတွက် ဒေသခံများက ကျေနပ်မှုမရရှိ ဖြစ်နေကြပါတယ်။ ဇုန်အများပိုင်ကုမ္ပဏီ ပီပြင်စွာဖွဲ့စည်းနိုင်ရေးကို ဒေသခံစီးပွားရေးပညာရှင်များ၊ စီးပွားရေးလုပ်ငန်းရှင်များ ဒေသခံ ကုမ္ပဏီများနဲ့ ထိထိရောက်ရောက် ဆောင်ရွက်သင့်ကြောင်း အကြံပေးလိုပါတယ်။ ကျောက်ဖြူအထူးစီးပွားရေးဇုန်ဟာ နိုင်ငံတကာအသိအမှတ်ပြု အထူးစီးပွားရေးဇုန် ဖြစ်သည့်အတွက် နိုင်ငံတကာမှ ရင်းနှီးမြှုပ်နှံမှုများ အများ အပြား လာရောက်နိုင်ဖွယ် ရှိပါတယ်။ နာယကကြီးခင်ဗျာ။ နိုင်ငံတော်အစိုးရတစ်ရပ်အား တစ်မျိုးသားလုံး အကျိုးစီးပွားဆိုင်ရာ မူဝါဒ များအရ ဖြစ်သင့်သည်များကို ဦးစားပေးအစီအစဉ်ရေးဆွဲ၍ အကောင်အထည်ဖော်ရမှာ ဖြစ်ပါတယ်။ အချို့သောစီမံကိန်းများသည် ရာနှုန်းပြည့်ထက် ကျော်လွန်ပြီးမြောက်ကြောင်း ဖော်ပြထားသည်ကို တွေ့ရ ပါတယ်။ ဖော်ပြချက်နဲ့ လက်တွေ့ဖြစ်ရပ် မည်မျှညီညွတ်သည်ကို စိစစ်၍ အကျိုးသက်ရောက်မှုများ၊ စိန်ခေါ်မှုများ၊ အခွင့်အလမ်းများကို မှန်ကန်စွာ ဖော်ပြရန် လိုအပ်ပါတယ်။ နိဂုံးချုပ်အားဖြင့် ဆိုရသော် ၂၀၁၅-၂၀၁၆ ဘဏ္ဍာနှစ်သည် ပထမကာလတို ၅ နှစ် စီမံကိန်းရဲ့ နောက်ဆုံးနှစ်ဖြစ်ပြီး ဒုတိယကာလတို ၅ နှစ်စီမံကိန်းရဲ့ အခြေခံနှစ်ဖြစ်တယ်လို့ ဆိုထားပါတယ်။ အစိုးရ ဟောင်းရဲ့ နောက်ဆုံးနှစ်စီမံကိန်း အစီရင်ခံစာလို့ ဆိုလိုတာဖြစ်ပါတယ်။ ပထမလွှတ်တော် ၅ နှစ် သက်တမ်း ကာလဟာ မြန်မာနိုင်ငံမှာ ဒီမိုကရေစီစနစ်ကို ပီပီပြင်ပြင် မဖော်ဆောင်ရသေးတဲ့ကာလ ဖြစ်ပါတယ်။ ဒါကြောင့် ဒုတိယ ၅ နှစ် သက်တမ်းကာလမှာ ဒီအခြေခံစီမံကိန်းရဲ့ အားနည်းချက်၊ အားသာချက်များကို သုံးသပ်သည့် အနာဂတ် ဒီမိုကရေစီဖက်ဒရယ်နိုင်ငံတော် ဖြစ်ထွန်းရေးအတွက် အကောင်းဆုံးသော စီမံကိန်း များကိုရေးဆွဲ၍ အကောင်အထည်ဖော်ဖို့ လိုအပ်ကြောင်း ဆွေးနွေးအကြံပြုရင်း နိဂုံးချုပ်အပ်ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး ဦးရဲထွဋ် စစ်ကိုင်းတိုင်းဒေသကြီးမဲဆန္ဒနယ်အမှတ်(၅) ဆွေးနွေးဖို့</speech>
<speech><mp id="1245">ဦးရဲထွဋ်(မဲဆန္ဒနယ်အမှတ်-၅၊ စစ်ကိုင်းတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ကြွရောက်လာကြတဲ့ ပုဂ္ဂိုလ်အားလုံး မင်္ဂလာအပေါင်းနဲ့ ပြည့်စုံကြပါစေလို့ ကျွန်တော် ဆုတောင်းမေတ္တာပို့ရင်း ဂါရဝပြုနှုတ်ခွန်းဆက်အပ်ပါတယ်။ ကျွန်တော် ကတော့ စစ်ကိုင်းတိုင်းဒေသကြီးမဲဆန္ဒနယ်အမှတ် (၅)မှ အမျိုးသားလွှတ်တော်ကိုယ်စားလှယ် ဦးရဲထွဋ် ဖြစ်ပါတယ်။ ကျွန်တော် ဆွေးနွေးမယ့် အကြောင်းအရာကတော့ ၂၀၁၅-၂၀၁၆ ဘဏ္ဍာနှစ် အမျိုးသား စီမံကိန်းဆောင်ရွက်မှု နှစ်ပတ်လည် အစီရင်ခံစာအပေါ်မှာ ပြည်သူ့ငွေစာရင်းပူးပေါင်းကော်မတီရဲ့ စိစစ် လေ့လာတွေ့ရှိချက် အစီရင်ခံစာ (၃/၂၀၁၆) ကို ဆွေးနွေးသွားမှာ ဖြစ်ပါတယ်။ နာယကကြီးခင်ဗျာ။ ကျွန်တော်တို့ ၂၀၁၅-၂၀၁၆ ဘဏ္ဍာနှစ်ဆိုတာဟာ ၂၀၁၅ ဧပြီလ ၁ ရက်နေ့ ကနေပြီးတော့ ၂၀၁၆ ခုနှစ် မတ်လ ၃၁ ရက်နေ့မှာဆုံးပါတယ်။ အဲဒီနှစ်ကာလအတွင်းကို ဆိုလိုတာပါ။ အဲဒီတော့ ဒီ ၂၀၁၅-၂၀၁၆ ဘဏ္ဍာနှစ်ဟာ ကျွန်တော်တို့အခု အစိုးရသစ်ကတော့ Portion အနည်းငယ်ပဲ သက်ဆိုင်မယ်လို့ ကျွန်တော်မြင်ပါတယ်။ သို့သော်ဘယ်လိုပဲ ဖြစ်ဖြစ်ကျွန်တော်တို့ ဒီ ၂၀၁၅-၂၀၁၆ ဘဏ္ဍာနှစ်နဲ့ ပတ်သက်ပြီးတော့ ကျွန်တော်တို့ ဆွေးနွေးသုံးသပ်တွေ့ရှိတာတွေဟာ ကျွန်တော်တို့ လာမယ့် အစိုးရသစ်ရဲ့ ၂၀၁၆-၂၀၁ရ ဘဏ္ဍာနှစ်မှာ ချမှတ်မယ့် အမျိုးသားစီမံကိန်းအတွက် သင်ခန်းစာယူစရာတွေ အများကြီး တွေ့ရမှာ ဖြစ်တဲ့အတွက် အဓိကအားဖြင့် ကျွန်တော် အဲဒီအခြေခံပေါ်မှာ မူတည်ပြီး ဆွေးနွေး သွားမှာဖြစ်ပါတယ်။ ကျွန်တော်တို့ဒီ ပထမပိုင်းမှာတော့ ကျွန်တော် Figure လေးတွေနည်းနည်းပြောချင်ပါတယ်။ အဲဒီတော့ ဒီဟာက ကျွန်တော်တို့ ဒီ ၂၀၁၅-၂၀၁၆ အမျိုးသားစီမံကိန်းအစီရင်ခံစာမှာ ကျွန်တော်တို့ တွေ့ရှိ ရတာက တိုးတက်တာတွေ တွေ့ရသလို ဆုတ်ယုတ်တာတွေလည်း တွေ့ရပါတယ်။ တိုးတက်တာတွေ ကတော့ ကျွန်တော်တို့ စက်မှုကဏ္ဍကြီးမှာ သစ်တောကဏ္ဍမှာ စီမံကိန်းရည်မှန်းချက်ထက် ပိုပြီးတော့ အကောင်အထည်ဖော်နိုင်ပါတယ်။ ၁၂၈.၁ ရာခိုင်နှုန်းဖြစ်ပါတယ်။ နောက်ပြီးတော့ သတ္တုတွင်းနဲ့ တွင်းထွက် ပစ္စည်းကဏ္ဍမှာ စီမံကိန်းရည်မှန်းချက်ထက် ၁၂၆.၈ ရာခိုင်နှုန်း အကောင်အထည်ဖော်နိုင်တယ်။ အဲဒီတော့ ဒါဟာပိုပြီးတော့ အကောင်အထည်ဖော်နိုင်တဲ့သဘောပါ ။ ကျွန်တော်တို့ ရင်းနှီးမြှုပ်နှံမှုမှာလည်း တိုးတက် တာတွေ့ရပါတယ်။ ရင်းနှီးမြှုပ်နှံမှုအခြေအနေက စုစုပေါင်း ရင်းနှီးမြှုပ်နှံမှုဟာ ၂၀၁၄-၂၀၁၅ ဘဏ္ဍာ နှစ်မှာ PA ပေါ့လေ။ ငွေစာရင်းအမှန်စာရင်းမှာ ကျပ်ဘီလီယံ ၂၀,၇၀၈ ဘီလီယံ ရင်းနှီးမြှုပ်နှံနိုင်ခဲ့တယ်။ ၂၀၁၅-၂၀၁၆ ဘဏ္ဍာနှစ် မတ်လကုန်မှာ ကျပ်ဘီလီယံ ၂၅.၂၄၃ ဘီလီယံ ရင်းနှီးမြှုပ်နှံခဲ့တယ်။ အဲဒီတော့ ဒါဟာ ပိုပြီးတိုးတက်လာတာပါ။ ရင်းနှီးမြှုပ်နှံမှုအပိုင်းမှာ တိုးတက်လာတာတွေ့ရပါတယ်။ တစ်ချိန်တည်းမှာ သမဝါယမအပိုင်း၊ သမဝါယမကဏ္ဍမှာ ၂.၃ ဘီလီယံ ရင်းနှီးမြှုပ်နှံနိုင်တယ်လို့ ကျွန်တော်တို့ တွေ့ရပါတယ်။ အဲဒီတော့ သမဝါယမဆိုတာနဲ့ ပတ်သက်လို့ကတော့ ကျွန်တော်နည်းနည်း သိပ်ပြီးတော့ မရှင်းပါဘူး။ ကျွန်တော်တို့နိုင်ငံမှာ သမဝါယမကဘာတွေ လုပ်နေသလဲ။ ဘယ်လောက်အထိ ကျွန်တော်တို့နိုင်ငံကို အကျိုးပြုနိုင်သလဲဆိုတာကို မေးခွန်းထုတ်စရာ ဖြစ်ပါတယ်။ အဲဒီတော့ ၂.၃ ဘီလီယံဟာ ဘယ်နေရာမှာ သုံးတယ် ဘာညာ ကျွန်တော်တို့ မတွေ့ရပါဘူး။ ကျွန်တော်တို့ ရပ်ကွက် သမဝါယမတွေဆိုရင်လည်း ဒီနေ့ အခြေခံစားသုံးကုန်သမဝါယမတွေ အားလုံးကို အဖွဲ့ဝင်တွေ မသိဘဲနဲ့ ရောင်းစားပြီးတော့ ကွန်ဒိုတိုက်တွေ ဘာတွေဖြစ်နေတယ်။ ၈ ထပ်တိုက်၊ ၁၀ ထပ်တိုက်တွေ ဖြစ်နေတယ်။ အဲဒီလိုအခြေအနေမျိုးတွေ ကျွန်တော်တို့ ရပ်ကွက်တွေမှာတွေ့ရတယ်။ အဲဒါကြောင့်မို့လို့ ဒီ ၂.၃ ဘီလီယံ ကိုတော့ ကျွန်တော်သိပ်မသိပါဘူး။ သို့သော် ပြည်ပကုန်သွယ်မှုအခြေအနေက မကောင်းပါဘူး။ ပြည်ပကုန်သွယ်မှုက ကျွန်တော်တို့ ကျဆင်းနေပါတယ်။ အဲဒါကြောင့်လည်းဖြစ်မယ်ထင်ပါတယ်။ အဲဒီအကျိုးဆက်နဲ့ ပတ်သက်ပြီးတော့ ကျွန်တော်တို့ SEE ကလည်း နိုင်ငံခြားငွေလဲလှယ်နှုန်းကလည်း အကြီးအကျယ် ကျဆင်းနေပါတယ်။ အဲဒီတော့ အဲဒါတွေဟာ အတိုချုပ်ပြောရရင်တော့ ကျွန်တော်တို့ သင်ခန်းစာယူဖို့ လိုပါတယ်။ ဒီလောက် နောက်ထပ် ၄ မိနစ်နဲ့တော့ ကျွန်တော် ဆွေးနွေးလို့သိပ်ဖြစ်မယ်မထင်ပါဘူး။ အတိုချုပ်ကတော့ ကျွန်တော် အရေးတကြီးပြောချင်တာကတော့ ကျွန်တော့အနေနဲ့ ဒီလာမယ့် ၂၀၁၆-၂၀၁ရ မှာ ကျွန်တော်တို့ ဒီမိုကရေစီ အစိုးရသစ်က လုံးဝတာဝန်ယူရပါလိမ့်မယ်။ လုံးဝတာဝန်ယူရတဲ့အခါကျတော့ ကျွန်တော်တို့ အနေနဲ့ တာဝန်တွေ ကြီးလာပါပြီ။ ကျွန်တော်တို့က ဒီမိုကရေစီနောင်ရိုးတိုက်ပွဲကို ဆင်နွှဲနေတာပါ။ အဲဒီ ဒီမိုကရေစီ နောင်ရိုးတိုက်ပွဲဟာ ခြေလှမ်းတစ်လှမ်းမှ နောက်ကိုဆုတ်လို့မရတဲ့ တိုက်ပွဲပါ။ အဲဒီတော့ သိပ်အရေးကြီး ပါတယ်။ အဲဒီတော့ ကျွန်တော်တို့ ဒီမှာအောင်မြင်ဖို့လိုပါတယ်။ အဲဒါကို အောင်မြင်ဖို့အတွက်ကို ကျွန်တော်တို့ ဘာတွေလိုသလဲဆိုတော့ ပြင်ဆင်မှုတွေ အခုကတည်းက လုပ်ဖို့လိုပါတယ်။ ကျွန်တော်တို့ အစိုးရသစ်အနေနဲ့ စီမံကိန်းကတခြား ကျွန်တော်တို့ဆွဲတဲ့အခါမှာ လက်တွေ့က တခြားမဖြစ်ဖို့လိုပါတယ်။ အဲဒီတော့ ပြည်သူတွေဆီက ဆင်းသက်လာတဲ့ စီမံကိန်းတွေ အဖြစ် ပြည်သူတွေကို ကျွန်တော်တို့ ပူးပေါင်းဆောင်ရွက်ဖို့လိုပါတယ်။ ဒီနေို့လို့ရှိရင် ပြောနေ ကြတာတွေ ရှိပါတယ်။ အတိုက်အခံလုပ်တာလွယ်ပါတယ်ကွာ။ တိုင်းပြည်ကို အုပ်ချုပ်တာ အစိုးရလုပ်တာ မလွယ်ပါဘူး။ လုပ်ကြည့်စမ်းပါ ဆိုတာမျိုးတွေ ကျွန်တော်တို့ ပြောကြပါတယ်။ အဲဒီတော့ အဲဒါအရေးကြီး တယ်။ ကျွန်တော်တို့က ၂၀၂၀ မှာ ပြတ်ပြတ်သားသား ကျွန်တော်တို့ လူထုထောက်ခံမှုရဖို့ လိုပါတယ်။ အခုကတည်းက အဲဒါအတွက်ကို နှစ်စဉ်စီမံကိန်းတွေမှာ ကျွန်တော်တို့ ကြိုးစားပမ်းစားနဲ့ လုပ်ဖို့လိုတယ်။ အဲဒီတော့ အဲဒီလို လုပ်ဖို့အတွက်ကို ကျွန်တော်တို့ လက်တွေ့လုပ်ဖို့လိုတယ်။ ပြည်သူလူထုကို ကျွန်တော်တို့ မျက်နှာမူဖို့လိုတယ်။ ကျွန်တော်တို့က အမှန်တကယ် ပြောင်းလဲဖို့ဆိုတဲ့ ကြွေးကြော်သံနဲ့ ကျွန်တော်တို့ တက်လာကြတယ်။ အဲဒီတော့ ပြည်သူလူထုကလည်း အမှန်တကယ် ပြောင်းလဲဖို့ကို လိုလားနေတယ်။ အဲဒီတော့ ကျွန်တော်တို့က အခြေခံကုန်ဈေးနှုန်းတွေ ကျဆင်းအောင်လုပ်ဖို့လိုတယ်။ အလုပ်လက်မဲ့ နှုန်းတွေ၊ အလုပ်အကိုင်ကျဆင်းပြီး အလုပ်အကိုင်ဖန်တီးပေးဖို့လိုတယ်။ ငွေကြေးဖောင်းပွမှုနှုန်းတွေ ကျဆင်းအောင်လုပ်ဖို့လိုပါတယ်။ နောက်ပြီးတော့ ပြည်သူတွေကြောက်ရတဲ့ဘေးက ကင်းဝေးပြီးတော့ ပြည်သူတွေရဲ့ ဘဝငြိမ်းချမ်းသာယာပြီး လုံခြုံမှုအပြည့်အဝရှိအောင် ဖန်တီးပေးဖို့လိုပါတယ်။ နောက်ပြီးတော့ ဗျူရိုကရေစီယန္တရားထဲမှာ ရှိနိုင်တဲ့ Trojan Horse တွေကိုလည်း ထိန်းကြပ် ပေးဖို့လိုပါလိမ့်မယ်။ ဘာကြောင့်လဲဆိုတော့ ကျွန်တော်တို့ ဒါလည်းအရေးကြီးပါတယ်။ ရပ်/ကျေးအခြေခံ ကစပြီးတော့ ဟိုးထိပ်ဆုံးအဆင့်အထိ ကျွန်တော်တို့ ဒီမိုကရေစီကို ဗျူရိုကရေစီယန္တရားက လိုအပ်ပါတယ်။ ဗျူရိုကရေစီယန္တရားကလိုအပ်ပေမယ့်ကျွန်တော်တို့ကိုလိုလားတဲ့ဒီမိုကရေစီကိုလိုလားတဲ့ အရာရှိကြီးတွေ၊ ဝန်ထမ်းတွေအများအပြားရှိပါတယ်။ သို့သော် တချို့နေရာတွေမှာ ကျွန်တော်တို့ ဒီမိုကရေစီကိုသွားတဲ့ နေရာမှာအရွေ့မှာ အဟန့်အတားလေးတွေ လုပ်နိုင်တာတွေ အများကြီးရှိတယ်။ အဲဒါကြောင့်မို့လို့ ဗျူရိုကရေစီ ယန္တရားထဲမှာ ရှိနေတဲ့ Trojan Horse တွေကိုတော့ ကျွန်တော်တို့ သတိရှိရှိနဲ့ ထိန်းကြပ်ဖို့ လိုပါတယ်။ အဲဒီလိုလုပ်ပြီးတော့ ကျွန်တော်တို့သည် နောင်ရေးဆွဲမယ့် အမျိုးသားစီမံကိန်းတွေမှာ ပြည်သူတွေ ပါဝင်အောင် လုပ်ဖို့လိုပါတယ်။ စီးပွားရေးဆိုတာ စီးပွားရေးသက်သက်ကချဉ်းပဲ လုပ်လို့မရပါဘူး။ စီးပွားရေး သက်သက်ဆိုရင် ကျွန်တော်တို့ ၁၈ ရာစုနှစ်က ဘောဂဗေဒပညာရှင် စစ်စမွန်ဒီ ပြောသလို Economism ပဲ အဲဒီတော့ ကျွန်တော်တို့ အောင်မြင်ဖို့ဟာ စီးပွားရေးတင် မဟုတ်ပါဘူး။ ကျွန်တော်တို့ ပြည်သူတွေ ပါဝင်အောင် လုပ်ဖို့လိုတယ်။ ပြည်သူတွေကို ကျွန်တော်တို့က မျက်နှာမူပြီး ပြည်သူတွေကလည်း ကျွန်တော်တို့နဲ့ လက်တွဲဆောင်ရွက်မှသာလျှင် ကျွန်တော်တို့ရဲ့ အမျိုးသားစီမံကိန်း၊ လာမယ့် အမျိုးသား စီမံကိန်းတွေဟာ အောင်မြင်မှာဖြစ်တယ်ဆိုတာ ပြောရင်းနဲ့ ကျွန်တော် နိဂုံးချုပ်ပါတယ်။ အားလုံးကို ကျေးဇူး တင်ပါတယ်။</speech>
<speech type="speaker">ဒေါက်တာသက်သက်ခိုင် ဒဂုံမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1565">ဒေါက်တာသက်သက်ခိုင် (ဒဂုံမဲဆန္ဒနယ်၊ ရန်ကုန်တိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်ထောင်စုလွှတ်တော် ကိုယ်စားလှယ်များ၊ ကြွရောက်လာ ကြတဲ့ ပြည်ထောင်စုဝန်ကြီးများ၊ ပြည်ထောင်စုအဆင့်အဖွဲ့အစည်းဝင်များနှင့် ဧည့်သည်တော်များအားလုံး မင်္ဂလာပါရှင်။ ကျွန်မကတော့ ရန်ကုန်တိုင်းဒေသကြီး၊ ဒဂုံမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါက်တာသက်သက်ခိုင် ဖြစ်ပါတယ်။ ကျွန်မအနေနဲ့ ၂၀၁၅-၂၀၁၆ ဘဏ္ဍာနှစ် အမျိုးသားစီမံကိန်း နှစ်ပတ်လည်အစီရင်ခံစာနှင့်စပ်လျဉ်းပြီး ပြည်သူ့ငွေစာရင်းပူးပေါင်းကော်မတီရဲ့ စိစစ်လေ့လာတွေ့ရှိချက် အစီရင်ခံစာ(၃/၂၀၁၆)နဲ့ပတ်သက်လို့ အချက်နှစ်ချက်နှင့် အကြံပြုဆွေးနွေးသွားမှာ ဖြစ်ပါတယ်ရှင်။ ပထမအချက်အနေနှင့် ပြည်သူ့ငွေစာရင်းပူးပေါင်းကော်မတီရဲ့ သုံးသပ်ချက် အပိုဒ် ၃၉ မှာဖော်ပြထားတဲ့ ဈေးကွက်စီပွားရေးအောင်မြင်လာရန်အတွက် ပုဂ္ဂလိကအခန်းကဏ္ဍ မည်မျှအရေးပါသည်ဆိုတဲ့ အချက် နှင့်ပတ်သက်ပြီး ဆွေနွေးသွားမှာ ဖြစ်ပါတယ်။ နိုင်ငံ့စီးပွားဖွံ့ဖြိုးတိုးတက်ဖို့နဲ့ နိုင်ငံတော်ဘတ်ဂျက်မှ ကျခံသုံးစွဲတဲ့စီမံကိန်းများ အောင်မြင်ဖို့ ပုဂ္ဂလိကကဏ္ဍဖွံ့ဖြိုးဖို့ အထူးလိုအပ်ပါတယ်။ ဒီနေရာမှာ အထူးပြောကြားလိုတာကတော့ ပုဂ္ဂလိကအခန်း ကဏ္ဍဆိုတာ တောရောမြို့များမှာရှိကြတဲ့ လယ်ယာကဏ္ဍ၊ စက်မှုကဏ္ဍနှင့် ဝန်ဆောင်မှုကဏ္ဍတွေပါဝင်တဲ့ လုပ်ငန်းအကြီး၊ အသေး၊ အလတ်များအားလုံးနဲ့ ၎င်းတို့နှင့်သက်ဆိုင်တဲ့ လုပ်ငန်းရှင်များ လုပ်ငန်းခွင် များမှလုပ်အားရှင် အလုပ်သမားများနှင့် ဝန်ထမ်းများအားလုံးရဲ့ ဖွံ့ဖြိုးတိုးတက်မှုကိုဆိုလိုတာ ဖြစ်ပါ တယ်ရှင်။ ပုဂ္ဂလိကလုပ်ငန်းများဟာ ၎င်းတို့ရဲ့ လုပ်ငန်းများမှာ လိုအပ်တဲ့ မတည်ရင်းနှီးငွေများကို ကိုယ်ပိုင်ငွေကြေး ဒါမှမဟုတ် ဘဏ်များနှင့် အခြားငွေရေးကြေးရေးအဖွဲ့အစည်းများ သို့မဟုတ် နီးစပ်ရာ ဆွေမျိုးမိတ်ဆွေ အပေါင်းအသင်းများထံမှ ချေးယူစိုက်ထုတ်ပြီး လုပ်ငန်းများအောင်မြင်လို့ရှိရင် ရတဲ့ အမြတ်ရဲ့ ၂၅ ရာခိုင်နှုန်းကို နိုင်ငံတော်ကို ဝင်ငွေခွန်အဖြစ် ပေးသွင်းကြရပါတယ်။ လုပ်ငန်းမအောင်မြင်ဘဲ အရှုံးပေါ်ကြရင် ၎င်းတို့ကိုယ်ပိုင် မတည်ရင်းနှီးငွေထဲမှသာ ကျခံရတာဖြစ်ပါတယ်။ အဲဒါကြောင့် အစိုးရ တစ်ရပ်အနေနဲ့ မိမိပြည်တွင်းမှ စီးပွားရေးလုပ်ငန်းတိုင်းမှာ ၂၅ ရာခိုင်နှုန်း ဝေစုပါတယ်လို့ ယူဆပြီး ပုဂ္ဂလိကကဏ္ဍကို ဖွံ့ဖြိုးမှုမိတ်ဖက်အနေနဲ့ အသိအမှတ်ပြုပြီး မြေတောင်မြှောက်ရမှာဖြစ်ပါတယ်ရှင်။ ဒါ့အပြင် အမျိုးသားစီမံကိန်းရဲ့ ရည်မှန်းချက်တစ်ခုဖြစ်တဲ့ စုစုပေါင်းပြည်တွင်းထုတ်လုပ်မှုနဲ့ ဝန်ဆောင်မှုတန်ဖိုး ဂျီဒီပီကို လက်ရှိအမေရိကန်ဒေါ်လာ ၆၅ ဘီလီယံခန့်ကနေ ၂၀၃၀ ခုနှစ်မှာ အမေရိကန် ဒေါ်လာ ၂၀၀ ဘီလီယံခန့်အထိ တိုးမြှင့်ဖို့ဆိုရင် အစိုးရနှင့် ပုဂ္ဂလိကကဏ္ဍ ပူးပေါင်းဆောင်ရွက်မှုက အဓိကဖြစ်ပါတယ်ရှင်။ ဒီလိုပုဂ္ဂလိကကဏ္ဍ ဖွံ့ဖြိုးလာတာနှင့်အမျှ အလုပ်အကိုင်အခွင့်အလမ်းများ ပိုမိုပေါ်ပေါက်လာပြီး အလုပ်သမားဈေးကွက် ပိုမိုဖွံ့ဖြိုးလာမှာ ဖြစ်ပါတယ်။ အလုပ်သမားဈေးကွက်လို့ ပြောလို့ရှိရင် ဈေးကွက်ရဲ့ သဘောသဘာဝအရ အလုပ်လိုချင်တဲ့ လုပ်သားထုထက်ကို အလုပ်အကိုင် အခွင့်အလမ်းတွေက ပိုပြီးများသွားတဲ့အခါမှာ လုပ်ခလစာများ အလိုလို မြင့်တက်လာမှာ ဖြစ်ပါတယ်ရှင်။ အဲဒီအခါကျမှ နိုင်ငံမှာ အလုပ်လက်မဲ့နှုန်းတွေကျဆင်းပြီး တစ်ဦးချင်းဝင်ငွေများ တိုးတက်ဖြစ်ထွန်း လာတဲ့အတွက် လူတိုင်းပါဝင်တဲ့ ဖွံ့ဖြိုးတိုးတက်မှုဖြစ်ပေါ်လာမှာ ဖြစ်ပါတယ်။ နာယကကြီးရှင်။ ဒုတိယအချက်အနေနဲ့ နိုင်ငံပိုင်စီးပွားရေးလုပ်ငန်းကြီးများ အခန်းကဏ္ဍကို ဆွေးနွေးလိုပါတယ်။ ၂၀၁၅-၂၀၁၆ ဘဏ္ဍာနှစ် အမျိုးသားစီမံကိန်းနှစ်ပတ်လည် အစီရင်ခံစာအရ နိုင်ငံတော်ပိုင်လုပ်ငန်းကြီးတွေကို ကြည့်တဲ့အခါမှာ အမြတ်အစွန်းရှိတဲ့လုပ်ငန်းတွေရှိသလို အရှုံးပေါ်နေတဲ့ လုပ်ငန်းတွေလည်း ရှိပါတယ်။ အမြတ်အစွန်းတွေရနေတဲ့ လုပ်ငန်းတွေကိုကြည့်တဲ့အခါ အဓိကအားဖြင့် သဘာဝသယံဇာတ တူးဖော်ထုတ်လုပ်ခြင်း လုပ်ငန်းတွေကများပြီး အခြားမြတ်စွန်းတဲ့ လုပ်ငန်းတွေ ကလည်း နိုင်ငံပိုင်စီပွားရေးလုပ်ငန်းများကသာရတဲ့ အထူးအခွင့်အရေးတွေကြောင့် မြတ်စွန်းနေခြင်း ဖြစ်တယ်ဆိုတာကို တွေ့ရပါတယ်။ တစ်ဘက်မှာ အရှုံးပေါ်နေတဲ့ နိုင်ငံပိုင်လုပ်ငန်းများကိုကြည့်တဲ့အခါ မှာလည်း စွမ်းဆောင်ရည်မကောင်းလို့ရှုံးတဲ့ လုပ်ငန်းကြီးများရှိသလို အစိုးရမှ တမင်အရှုံးခံပြီး လည်ပတ် ပေးနေတဲ့ လုပ်ငန်းများဆိုပြီး နှစ်မျိုးတွေ့ရပါတယ်ရှင်။ နာယကကြီးရှင့် Power Point အသုံးပြုခွင့်ပြုပါ။ အစိုးရမှ အရှုံးခံ လည်ပတ်နေတဲ့လုပ်ငန်းများနဲ့ ၎င်းတို့ရဲ့ ပမာဏကတော့ Power Point Slide နံပါတ် (၂) ဇယား(၁)မှာ ပြထား သလို စုစုပေါင်းမြန်မာကျပ်ငွေ ၄၆၁.၂၁၁ ဘီလီယံ ရှိနေတာကို တွေ့ရှိရပါတယ်။ ဒါ့အပြင် ဇယား(၂)မှာ ပြထားတဲ့အတိုင်း မြန်မာ့စီးပွားရေးဘဏ်ကိုလည်း မြန်မာကျပ်ငွေ ၆၉.၈၂၁ ဘီလီယံ အရှုံးခံလည်ပတ်နေ တာကို တွေ့ရှိရပါတယ်။ စွမ်းဆောင်ရည်မကောင်းလို့ရှုံးနေတဲ့ လုပ်ငန်းများနဲ့ ၎င်းတို့ရဲ့ ပမာဏကတော့ Power Point Slide နံပါတ်(၃) ဇယား(၃)မှာ ပြထားတဲ့အတိုင်း မြန်မာကျပ်ငွေ ၁၅၄.၁၂၈ ဘီလီယံ ရှိတာကို တွေ့မြင် ရမှာ ဖြစ်ပါတယ်။ ၂၀၁၅-၂၀၁၆ ဘဏ္ဍာနှစ်အတွက် နိုင်ငံပိုင်လုပ်ငန်းတွေမှ အရှုံးပမာဏစုစုပေါင်းဟာ မြန်မာ ကျပ်ငွေ ၆၈၅.၁၆၁ ဘီလီယံ ရှိနေတာကို တွေ့ရပါတယ်။ ဒီလိုကြီးမားတဲ့ အရှုံးပမာဏတွေကြောင့် နိုင်ငံ့ဘဏ္ဍာများပြုန်းတီးပြီး အစိုးရတစ်ရပ်ရဲ့ အဓိကတာဝန်ဖြစ်တဲ့ အခြေခံအဆောက်အအုံများ၊ ပညာရေး၊ ကျန်းမာရေးစောင့်ရှောက်မှုနဲ့ လူမှုဖူလုံရေးဘတ်ဂျက်တွေ လျော့နည်းရပါတယ်။ တကယ်လို့ ဒီလောက် များပြားလှတဲ့ အရှုံးတွေသာ မပေါ်ခဲ့ရင် တိုင်းပြည်အတွက်တန်ဖိုးရှိလှတဲ့ ပြည်သူ့ဝန်ထမ်းများအတွက် ဝန်ထမ်းအိမ်ရာများတည်ဆောက်ခြင်းနဲ့ ဝန်ထမ်းမိသားစုများအတွက် အခြားအခြေခံလိုအပ်ချက်နဲ့ မိသားစုဘဝဖွံ့ဖြိုးတိုးတက်ရေးတွေကို အစိုးရအနေနဲ့ ပိုပြီးကျခံသုံးစွဲနိုင်မှာ ဖြစ်ပါတယ်ရှင်။ ဒီနေရာမှာ ပုဂ္ဂလိကလုပ်ငန်းတွေနဲ့မတူတာက နိုင်ငံတော်ပိုင်လုပ်ငန်းတွေရဲ့ မတည်ရင်းနှီးငွေ များဟာ နိုင်ငံတော်မှ စိုက်ထုတ်ထားရတာဖြစ်ပြီး ၎င်းလုပ်ငန်းများ အရှုံးပေါ်တဲ့အခါ နိုင်ငံတော်ဘဏ္ဍာမှ ကျခံရတာဖြစ်ပါတယ်။ ဒါ့အပြင် နိုင်ငံတော်ပိုင်လုပ်ငန်းများ မြတ်စွန်းတဲ့အခါ နိုင်ငံတော်ကိုအခွန် ဘယ်လိုပေးသွင်းရတယ်လို့ အစီရင်ခံစာမှာဖော်ပြထားတာလည်း မတွေ့ရပါဘူးရှင်။ ဒီအချက်တွေဟာ တိုင်းပြည်မှာ ဈေးကွက်စီးပွားရေးစနစ် ပီပြင်စွာ ဖြစ်ထွန်းလာဖို့နဲ့ တိုင်းပြည်ဘဏ္ဍာများ မလိုအပ်ဘဲ မပြုန်းတီးဖို့ နိုင်ငံတော်ပိုင်လုပ်ငန်းများရဲ့ အခန်းကဏ္ဍကို အကြီးအကျယ် ပြုပြင်ပြောင်းလဲရတော့မယ် ဆိုတာကို မီးမောင်းထိုးပြနေတာဖြစ်ပါတယ်။ နာယကကြီးရှင့်။ အချုပ်အားဖြင့်ပြောရရင် နိုင်ငံရဲ့ စီးပွားရေးပြုပြင်ပြောင်းလဲမှုမှာ စီးပွားရေး လုပ်ငန်းများဟာ ပုဂ္ဂလိကပိုင်ဖြစ်စေ၊ နိုင်ငံတော်ပိုင်ဖြစ်စေ (Level Playing Field)လို့ခေါ်တဲ့ တပြေးညီ လွတ်လပ်ပြီး မျှတတဲ့ပြိုင်ဆိုင်နိုင်မှုနှင့် စည်းကမ်းလိုက်နာပြီး တာဝန်ယူမှုရှိတဲ့ စီးပွားရေးလုပ်ငန်းများ ပေါ်ထွန်းလာဖို့ အစိုးရမှလိုအပ်တဲ့ ဥပဒေ၊ နည်းဥပဒေများပြဋ္ဌာန်းပြီး ဈေးကွက်စီးပွားရေးစနစ်ကို ပိုမို ပြီပြင်လာအောင် ရုပ်လုံးဖော်ဆောင်ရွက်သွားသင့်ပါတယ်ရှင်။ နိုင်ငံတော်ပိုင်လုပ်ငန်းများဆိုတာ နိုင်ငံသား များဝိုင်းဝန်းပိုင်ဆိုင်ကြတာဖြစ်လို့၊ နိုင်ငံပိုင်လုပ်ငန်းများအခြေအနေကိုလည်း ထင်သာမြင်သာရှိရှိနဲ့ ပြည်သူများကို အစီရင်ခံသင့်ပါတယ်။ အစိုးရအနေနဲ့ နိုင်ငံတော်ပိုင်စီးပွားရေးများကို နိုင်ငံတကာစံချိန်ကိုက် Corporate Governance လို့ခေါ်တဲ့ နိုင်ငံတော်ပိုင်လုပ်ငန်းကြီးတွေမှာ ရှိသင့်တဲ့၊ စည်းစနစ်ကျနတဲ့ အုပ်ချုပ်မှုပုံစံအားကောင်းစေဖို့ ကော်ပိုရေးရှင်းကြီးများအဖြစ်ပြောင်းလဲဖို့ အစီအစဉ်များ ချမှတ်သင့်ပါ ကြောင်းနဲ့ နိုင်ငံသားများကိုလည်း ၎င်းလုပ်ငန်းများမှာ ရှယ်ယာဝယ်ယူနိုင်စေပြီး နိုင်ငံပိုင်လုပ်ငန်းတွေမှာ ရင်းနှီးမြှုပ်နှံခွင့်ရစေခြင်းဖြင့် အားလုံးပါဝင်တဲ့ စီးပွားရေးဖွံ့ဖြိုးတိုးတက်မှုကို ဆောင်ကျဉ်းသင့်ပါကြောင်း အကြံပြု ပြောကြားရင်း နိဂုံးချုပ်လိုက်ရပါတယ်ရှင်။ ကျေးဇူးတင်ပါတယ်။</speech>
<speech type="speaker">ဦးခင်ချို၊ လှိုင်းဘွဲ့မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1371">ဦးခင်ချို (လှိုင်းဘွဲ့မဲဆန္ဒနယ်၊ ကရင်ပြည်နယ်)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကိုယ်စားလှယ်များ၊ ပြည်ထောင်စုဝန်ကြီးများနဲ့ ဧည့်သည်တော်များ အားလုံး မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ ကရင်ပြည်နယ် လှိုင်းဘွဲ့ မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးခင်ချို ဖြစ်ပါတယ်။ ၂၀၁၅-၂၀၁၆ ဘဏ္ဍာရေးနှစ် စီမံကိန်းအကောင်အထည်ဖော်မှု လေ့လာစိစစ်ချက် (၃/၂၀၁၆)အပေါ် အပိုင်း(၃)ပိုင်းနဲ့ ဆွေးနွေးအကြံပြု ချင်ပါတယ်။ ပထမအပိုင်းအနေနဲ့ စီမံကိန်းအကောင်အထည်ဖော်မှုမှာ ထုတ်လုပ်မှု၊ စက်မှု၊ ဝန်ဆောင်မှုကဏ္ဍကြီး ၃ ခုနဲ့ပတ်သက်လို့ လယ်ယာ၊ စွမ်းအင်၊ စက်မှုလက်မှု၊ လျှပ်စစ်နဲ့ ပို့ဆောင်ရေးကဏ္ဍတွေဟာ လျာထားချက် ပြည့်မီမှုမရှိတာ တွေ့ရပါတယ်။ လယ်ယာကဏ္ဍအတွက် မိုးစပါး၊ နွေစပါး၊ ဆောင်းသီးနှံ၊ ဆီထွက်သီးနှံ စတဲ့ကဏ္ဍတစ်ခုချင်းအလိုက် အားနည်းချက်၊ လိုအပ်ချက်တွေ လေ့လာပြီးတော့ လျာထားချက်ပြည့်မီအောင် ဆောင်ရွက်ခြင်းဖြင့် တောင်သူတွေရဲ့ ဘဝကိုလည်း တစ်ဖက်တစ်လမ်းက မြှင့်တင်ပေးရာရောက်ပါမယ်။ ဒီကဏ္ဍအတွက် GDP ကိန်းဂဏန်း မှန်ကန်ဖို့အတွက်က စိုက်ပျိုးဧက မှန်ကန်ဖို့ စံကွက်ရိတ်သိမ်းတဲ့စနစ်၊ အထွက်နှုန်းတွက်ချက်တဲ့နည်းလမ်း တိကျမှန်ကန်ဖို့ အရေးကြီး ပါတယ်။ သစ်တောကဏ္ဍမှာတော့ ၂၀၁၅-၂၀၁၆ မှာ လျာထားချက် ပြည့်မီတယ်ဆိုပေမယ့် ၂၀၁၆-၂၀၁ရ နှစ်မှာ သစ်တောထိန်းသိမ်းရေးအတွက် သစ်ထုတ်လုပ်မှုတွေ ရပ်ဆိုင်းထားမှာဖြစ်တဲ့အတွက် သစ်ထုတ်လုပ်မှု ကဏ္ဍက လျော့နည်းသွားမယ့် GDP တန်ဖိုးကို ဘယ်သစ်တောထွက်ပစ္စည်းက အစားထိုးရှာဖွေမလဲ ဆိုတာကို ကြိုတင်စဉ်းစားထားဖို့ အကြံပြုချင်ပါတယ်။ စက်မှုကဏ္ဍမှာ စွမ်းအင်နဲ့ GDP ဟာ ၂၀၁၄-၂၀၁၅ ထက် လျော့နည်းရသလို လျာထားချက်ရဲ့ ၇၉ ရာခိုင်နှုန်းပဲရှိတာ တွေ့ရပြီးတော့ စက်မှုနဲ့ လျှပ်စစ်ကဏ္ဍနှစ်ခုဟာလည်း လျာထားချက်မပြည့်တာ တွေဟာ ပုဂ္ဂလိကကဏ္ဍမှာ ဖြည့်ဆည်းဆောင်ရွက်ဖို့ လိုတာတွေကြောင့် GDP ကိန်းဂဏန်း တိကျ မှန်ကန်ဖို့နဲ့ လိုအပ်ချက်အားနည်းချက်တွေ ရှာဖွေဖြည့်ဆည်းဖို့ လိုပြီးတော့ စက်မှုနဲ့ လျှပ်စစ်ဓာတ်အား ကဏ္ဍမှာတော့ နိုင်ငံပိုင်နဲ့ ပုဂ္ဂလိပိုင်ကဏ္ဍနှစ်ခုလုံး အားနည်းချက်၊ လိုအပ်ချက် ရှိနိုင်တာတွေကြောင့် ပညာရှင်များရဲ့ လေ့လာစိစစ်သုံးသပ်ချက်များနဲ့ ပြုပြင်ဆောင်ရွက်သင့်ကြောင်း၊ ပို့ဆောင်ရေးကဏ္ဍ မှာလည်း အလားတူ နိုင်ငံပိုင်နဲ့ ပုဂ္ဂလိကပိုင်ကဏ္ဍ နှစ်ခုလုံးရဲ့ အားနည်းချက်၊ လိုအပ်ချက်တွေကို လေ့လာစိစစ်ပြုပြင် ဆောင်ရွက်သင့်ကြောင်း အကြံပြုလိုပါတယ်။ ပြည်နယ်နဲ့ တိုင်းဒေသကြီးတွေမှာကတော့ တနင်္သာရီတိုင်းရဲ့ GDP ဟာ ၂၀၁၄-၂၀၁၅ ထက်လည်း နည်းတဲ့အပြင်ကို လျာထားချက်လည်း မပြည့်မီတာကို တွေ့ရပါတယ်။ တနင်္သာရီ၊ ကချင်နဲ့ ရှမ်းပြည်နယ်က နယ်မြေဒေသအခြေအနေတွေအရ ကဏ္ဍကြီး ၃ ခုရဲ့ GDP မပြည့်မီ အားနည်းချက် ရှိနိုင်ပေမယ့် မကွေး၊ မန္တလေး၊ ဧရာဝတီနဲ့ မွန်ပြည်နယ်တွေကတော့ သယံဇာတ၊ ရေမြေသဘာဝ၊ လမ်းပန်း ဆက်သွယ်မှု အနေအထား တော်တော်လေးကောင်းမွန်တာ ဖြစ်တဲ့အတွက်ကြောင့် GDP မပြည့်မီတာဟာ ထုတ်လုပ်မှု၊ စက်မှု၊ ဝန်ဆောင်မှုစတဲ့ ဘယ်ကဏ္ဍတွေမှာ အားနည်းနေတာလဲ၊ ဘာကြောင့်ဖြစ်ရတာလဲ၊ ဘယ်လို နည်းလမ်းနဲ့ ဖြည့်ဆည်းဆောင်ရွက်ရင် အောင်မြင်မလဲဆိုတာ လေ့လာစိစစ် ဆောင်ရွက်သင့်ကြောင်း အကြံပြုလိုပါတယ်။ ဒုတိယအပိုင်းအနေနဲ့ တင်ပြချင်တာက နိုင်ငံခြားငွေလဲနှုန်း၊ ကုန်သွယ်မှုလိုငွေပြုမှုနဲ့ ငွေကြေး ဖောင်းပွမှုအခြေအနေတွေကို ၂၀၁၄-၂၀၁၅ အပေါ် အခြေခံပြီးတော့ တွက်ချက်ကြည့်တဲ့အခါမှာ ငွေလဲနှုန်း တွေနဲ့ ၂၀၁၅-၂၀၁၆ မှာ မြန်မာကျပ်ငွေတန်ဖိုးကျဆင်းမှုဟာ ၂၃ ရာခိုင်နှုန်း ရှိပြီးတော့ ကုန်သွယ်မှု လိုငွေဟာ ၃၂ ရာခိုင်နှုန်းရှိပြီး ငွေကြေးဖောင်းပွမှုကတော့ ၉၄ ရာခိုင်နှုန်းရှိတာ တွေ့ရပါတယ်။ ဒီကဏ္ဍ ၃ ခုက တစ်ခုနဲ့တစ်ခု ဆက်စပ်နေတဲ့အတွက်ကြောင့်မို့လို့ ငွေဖောင်းပွမှုရာခိုင်နှုန်းဟာ ကျန်နှစ်ခုထက် ၄၊ ၅ ဆ လောက်ဖြစ်နေတာ ထူးခြားတဲ့အနေအထားရှိနေတာ တွေ့ရပါတယ်။ ဖြစ်နိုင်တာကတော့ ဝန်ထမ်း၊ ပင်စင်စားတွေရဲ့ လစာနှုန်းတွေ၊ အစိုးရနဲ့ လွှတ်တော်အဖွဲ့ဝင်တွေရဲ့ ခံစားခွင့်နှုန်းတွေ တိုးမြှင့်ပေးလိုက် တာကြောင့်ဖြစ်မယ်လို့ ယူဆပါတယ်။ ဒါကြောင့် နိုင်ငံရဲ့ အခြေအနေ တည်ငြိမ်ဖို့အတွက် ဒီကဏ္ဍ ၃ ခု တစ်ခုနဲ့တစ်ခု အပြောင်းအလဲရာခိုင်နှုန်း အလွန်အမင်းကွာဟမှု မဖြစ်စေဖို့ အပြန်အလှန် စိစစ်တွက်ချက် ပြီးတော့ ကြိုတင်ချိန်ဆ တွက်ချက်ကာကွယ်သင့်တယ်လို့ အကြံပြုချင်ပါတယ်။ နောက်ဆုံးအနေနဲ့ နိုင်ငံပိုင်စီးပွားရေးအဖွဲ့အစည်းတွေဖြစ်တဲ့ GDP အကောင်အထည်ဖော်မှု အခြေအနေကို လေ့လာစိစစ်ကြည့်တဲ့အခါမှာ ဝင်ငွေထက်ပိုတဲ့ အသုံးစရိတ်၊ တစ်နည်းအားဖြင့် အရှုံး ဖြစ်ပေါ်မှုအခြေအနေကို လေ့လာကြည့်တဲ့အခါမှာ ဝင်ငွေအပေါ် အရှုံးဖြစ်ပေါ်မှုရာခိုင်နှုန်းဟာ မြန်မာ့ ဆေးဝါးနဲ့ ပုံနှိပ်ထုတ်ဝေရေးဟာ ၁၀ ရာခိုင်နှုန်း၊ ရေနံဓာတုက ၁၆ ရာခိုင်နှုန်း၊ သင်္ဘောကျင်းက ရ ရာခိုင်နှုန်း၊ အမျိုးသားလေကြောင်းက ၁၄ ရာခိုင်နှုန်း၊ စီးပွားဘဏ်နဲ့ ကုန်းလမ်းပို့ဆောင်ရေးက ၂၃ ရာခိုင်နှုန်း၊ မြန်မာ့လျှပ်စစ်ဓာတ်အားက ၄ရ ရာခိုင်နှုန်း၊ မြန်မာ့မီးရထားက ၈၄ ရာခိုင်နှုန်း၊ ပြည်တွင်း ရေကြောင်းက ၅၄ ရာခိုင်နှုန်း၊ အမှတ်(၃)စက်မှုက ၇၁ ရာခိုင်နှုန်း၊ အမှတ်(၁)စက်မှုက ၁၃၃ ရာခိုင်နှုန်း၊ အမှတ်(၂) စက်မှုက ၁၄ရ ရာခိုင်နှုန်း၊ စက္ကူနဲ့ အိမ်သုံးပစ္စည်းက ၂၉၀ ရာခိုင်နှုန်းနဲ့ မြန်မာ့ဆားနှင့် အဏ္ဏဝါဓာတုဗေဒ ငွေပမာဏနည်းပေမယ့် ရာခိုင်နှုန်းအရတော့ ၉၆၁ ရာခိုင်နှုန်းနဲ့ အများဆုံး အရှုံးဖြစ်ပေါ်နေတာ တွေ့ရ ပါတယ်။ အရှုံးဖြစ်ပေါ်မှုတွေအတွက် လုပ်ငန်းတစ်ခုချင်းရဲ့ အနှစ်ချုပ်စာရင်းတွေ မစိစစ်နိုင်တဲ့အတွက် ကြောင့်မို့လို့ တစ်ခုချင်းရဲ့ လိုအပ်ချက်၊ အားနည်းချက်တွေကို မတင်ပြနိုင်တာ ခွင့်လွှတ်စေချင်ပါတယ်။ ယေဘုယျအနေနဲ့ အများဆုံးဖြစ်နိုင်ချေ ရှိတာတွေကတော့ ဝယ်လိုအား Demend မရှိတဲ့၊ ဈေးကွက်မရှိတဲ့ ပစ္စည်းတွေကို သမားရိုးကျအတိုင်း ထုတ်လုပ်နေတာ အရောင်းထိုင်း၊ လူကြိုက်နည်းပြီး ခေတ်မမီတဲ့ ပစ္စည်းတွေ လက်ကျန်များနေတာ၊ လေလွင့်ပျက်စီးပြုန်းတီးမှုများနေတာ၊ ကုန်ကြမ်း၊ ကုန်ချောအရည်အသွေး ညံ့ဖျင်းတာ၊ ဈေးကြီးပြီးဈေးမြင့်နေတာ၊ နောက် ဝန်ထမ်းလုပ်အား မလိုအပ် ဘဲနဲ့များနေတာ၊ တိုက်ရိုက်ကုန်ကျစရိတ်၊ သွယ်ဝိုက်ကုန်ကျစရိတ်တွေ များနေတာ၊ ပြည်ပကဝင်လာတဲ့ ပစ္စည်းတွေနဲ့ ယှဉ်ပြိုင်နိုင်မှုမရှိတဲ့ ပစ္စည်းတွေကို လေ့လာစူးစမ်းမှု အကြံဉာဏ်ရယူမှုမရှိဘဲ ထုတ်လုပ် နေတာ၊ ပုံသေပိုင်ပစ္စည်းတွေ မလိုအပ်ဘဲ အများအပြားဝယ်ယူတာ၊ အစားထိုးပြင်ဆင်တာ၊ အရောင်း ပမာဏ တစ်နှစ်ထက်တစ်နှစ် ကျဆင်းလာတာ၊ ချေးငွေနဲ့ အကျိုးအမြတ်ဝေစုတွေ ထုတ်ပေးရမှုပိုများ လာတာ၊ ကုန်ဝယ်နဲ့ ပစ္စည်းတန်ဖိုး အမှန်စာရင်းထက်ပိုပြတာ၊ ဝင်ငွေနဲ့အရောင်းတန်ဖိုး လျှော့ပြတာ၊ ပေးရမယ့်အကြွေးတွေ ပေးသင့်တာထက် ပိုထုတ်ပေးတာ၊ ရသင့်တဲ့အကြွေးတွေ အမှန်အကန်ရသင့် တာထက် လျှော့ပြတာ၊ ကုန်ကြမ်းပစ္စည်းတွေကို အမှန်ထုတ်လုပ် အသုံးပြုနိုင်တာထက် ပမာဏအများ အပြား ဝယ်ယူသိုလှောင်တာ၊ သိုလှောင်စရိတ်တွေ တိုးလာတာ စတဲ့ရစရာရှိတာတွေ လျော့နည်းသွားစေတဲ့ အခြေအနေတွေ တိုးလာနေတဲ့သုံးစရာရှိတာတွေ လျော့နည်းမသွားဘဲ တိုးလာနေသရွေ့ အရှုံး ဖြစ်ပေါ်နေတာ ဖြစ်တဲ့အတွက်ကြောင့် လုပ်ငန်းတစ်ခုချင်းရဲ့ အခြေအနေမှန်ကို ပညာရှင်တွေနဲ့ လေ့လာ စိစစ်အကြံပြုချက်တွေ ရယူပြီးတော့ ပြင်ဆင်ဆောင်ရွက်သင့်ကြောင်း အကြံပြုလိုပါတယ်။ အရှုံးဖြစ်ပေါ်နေတဲ့ နိုင်ငံပိုင်စီးပွားရေးလုပ်ငန်းတွေ၊ အလုပ်ရုံတွေကို ပိတ်သိမ်းတာ၊ လွှဲပြောင်း ရောင်းချတာ၊ ဖက်စပ်ဆောင်ရွက်တာ၊ ငှားရမ်းတာတွေ လုပ်မယ်ဆိုလို့ရှိရင်လည်းပဲ အလုပ်လက်မဲ့ ပြဿနာတွေ၊ ဝန်ထမ်းနေရာချထားရေးပြဿနာတွေ၊ ပြီးတော့ အလုပ်ရှင်၊ အလုပ်သမားပြဿနာတွေ၊ နိုင်ငံအတွက် ရေရှည်ဝင်ငွေရရှိအောင် တစ်ဖက်တစ်လမ်းက ရှာဖွေဆောင်ရွက်ပေးနိုင်မယ့် နိုင်ငံပိုင် စီးပွားရေးလုပ်ငန်းတွေ လျော့နည်းသွားနိုင်တဲ့ စတဲ့ ဘက်စုံ၊ ဒေါင့်စုံ၊ ရှုထောင့်စုံကနေ ပညာရှင်တွေရဲ့ လေ့လာစိစစ် အကြံပြုချက်တွေနဲ့ ပေါင်းစပ်ညှိနှိုင်းပြီးတော့ နိုင်ငံအတွက် အကောင်းဆုံးနဲ့ နစ်နာမှု အနည်းဆုံးအခြေအနေရရှိအောင် ဆောင်ရွက်သင့်ပါကြောင်း အကြံပြုရင်းနိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<title>အထက်ပါအစီရင်ခံစာနှင့်စပ်လျဉ်း၍ သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က ပြန်လည်ရှင်းလင်းဆွေးနွေးရန်ရှိက ရှင်းလင်းဆွေးနွေးခြင်း</title>
<speech type="speaker">အစီအစဉ်(၁၀) ဖြစ်ပါတယ်။ လွှတ်တော်ကိုယ်စားလှယ်များ ဆွေးနွေးလို့ ပြီးပါပြီ။ ယခု ပြည်သူ့ငွေစာရင်းပူးပေါင်းကော်မတီ၏ စိစစ်လေ့လာတွေ့ရှိချက် အစီရင်ခံစာ(၃/၂၀၁၆)နဲ့ စပ်လျဉ်းပြီးစီမံကိန်းနှင့် ဘဏ္ဍာရေးဝန်ကြီးဌာနက ပြန်လည်ရှင်းလင်းရန်ရှိပါက ရှင်းလင်းဆွေးနွေးဖို့ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့်ဘဏ္ဍာရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယက၊ ပြည်သူ့လွှတ်တော် ဥက္ကဋ္ဌနှင့် လွှတ်တော် ကိုယ်စားလှယ်များ၊ ဧည့်သည်တော်များအားလုံး မင်္ဂလာပါလို့ နှုတ်ခွန်းဆက်သ ဂါရဝပြုအပ်ပါတယ်။ ကျွန်တော်ကတော့ စီမံကိန်းနှင့် ဘဏ္ဍာရေးဝန်ကြီးဌာန ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ကျွန်တော့အနေနဲ့ အစီရင်ခံစာအပေါ်မှာ လေ့လာတွေ့ရှိမှုများနဲ့ ပတ်သက်ပြီးတော့ ပြန်လည်ဆွေးနွေး တင်ပြမှာဖြစ်ပါတယ်။ ပြည်သူ့ငွေစာရင်းပူးပေါင်းကော်မတီရဲ့ အကြံပြုချက်များဟာ အစီရင်ခံစာပိုမိုတိုးတက် ကောင်းမွန်ရေး အတွက် အပြုသဘောဆောင်သော အကြံပြုချက်များဖြစ်ပါ၍ ကြိုဆိုပါကြောင်း ရှေးဦးစွာတင်ပြလို ပါတယ်။ ၂၀၁၅-၂၀၁၆ ဘဏ္ဍာနှစ် အမျိုးသားစီမံကိန်းဟာ အမျိုးသားဘက်စုံဖွံ့ဖြိုးတက်ရေးစီမံကိန်း ၂၀၁၁-၂၀၁၂ မှ ၂၀၃၀-၂၀၃၁ ကာလရှည် အနှစ် ၂၀ စီမံကိန်းရဲ့ ပထမကာလတို ၅ နှစ် စီမံကိန်းမှာ ပါဝင် ပါတယ်။ ပထမကာလတို ၅ နှစ် စီမံကိန်းရဲ့ နောက်ဆုံးနှစ် ဖြစ်ပါတယ်။ နောင်အစီရင်ခံစာများမှာ ကာလရှည်စီမံကိန်းကိုပါ ထည့်သွင်းဖော်ပြမည်ဖြစ်ပါကြောင်း တင်ပြအပ်ပါတယ်။ အဆိုပါ ၂၀၁၅-၂၀၁၆ ဘဏ္ဍာနှစ် အမျိုးသားစီမံကိန်း အကောင်အထည်ဖော်နိုင်မှု အစီရင်ခံစာမှာ obdoll:203:00: Casozê:oposcoops. oscarsegon$:(GDP)og oo$cy:9: (Constant Price) များဖြင့်လည်းကောင်း၊ နှစ်အလိုက်ဈေးနှုန်း(Current Price)များဖြင့်လည်းကောင်း ပြုစုတင်ပြထားခြင်း ဖြစ်ပါတယ်။ စာရင်းအင်းကိန်းဂဏန်းများ၊ အချက်အလက်များ မှန်ကန်ရေး၊ အရည်အသွေး ပြည့်ဝရေးနဲ့ ပတ်သက်ပြီးတော့ ဒုတိယသမ္မတ(၂) ဦးဆောင်တဲ့ စာရင်းအင်းအချက်အလက်များ မှန်ကန်ရေးနဲ့ အရည် အသွေးပြည့်ဝရေးကော်မတီကို ကျွန်တော်တို့ ဖွဲ့စည်းထားရှိပြီး ဖြစ်ပါတယ်။ ကိန်းဂဏန်းစာရင်းအင်း အချက်အလက်များ အရည်အသွေးပြည့်ဝရေးအတွက် စာရင်းကောက်ယူပြုစုတဲ့ ဝန်ထမ်းများရဲ့ စွမ်းရည် မြှင့်တင်နိုင်ရန် Data Processing သင်တန်းများနဲ့ Computer software အသုံးပြုမှုသင်တန်းများ၊ Mobile Data Collection Training pucos:ap: oosvuone:op:oops: ogaoodaloos ဖွင့်လှစ်သင်ကြားပေး လျက်ရှိပါတယ်။ နိုင်ငံပိုင်အခန်းက ဆောင်ရွက်မယ့် လုပ်ငန်းစီမံကိန်း များအတွက်ကို သက်ဆိုင်ရာ ပြည်ထောင်စုဝန်ကြီးဌာနများအလိုက် ခွဲဝေချထားတဲ့ငွေ၊ နှစ်ကုန်အထိ သုံးစွဲတဲ့ငွေပမာဏ ငွေကြေးသုံးစွဲမှုရာခိုင်နှုန်းနဲ့ လုပ်ငန်းစီမံကိန်း စတင်တဲ့ခုနှစ်များကို ဖော်ပြပြီးတော့မှ အစီရင်ခံစာရဲ့ စာမျက်နှာ ၈၄ ကနေ ၁၀၄ အထိ ပြုစုတင်ပြထားပါတယ်။ ပြည်ထောင်စုဝန်ကြီးဌာနများရဲ့ ၂၀၁၅-၂၀၁၆ ဘဏ္ဍာနှစ်အတွင်းမှာ နိုင်ငံအချင်းချင်း ပေးအပ်တဲ့ အကူအညီ၊ အပြည်ပြည်ဆိုင်ရာအဖွဲ့အစည်းများက ပေးအပ်တဲ့ အကူအညီတို့ဖြင့် အကောင်အထည်ဖော် ဆောင်ရွက်တဲ့ လုပ်ငန်းများကို အစီရင်ခံစာ စာမျက်နှာ ၁၀၅ မှ ၁၂၃ အထိ တင်ပြထားပါတယ်။ ပြည်သူ့ ငွေစာရင်းပူးပေါင်းကော်မတီရဲ့ သုံးသပ်အကြံပြုထားတဲ့ နိုင်ငံပိုင်စီးပွားရေးလုပ်ငန်းများနဲ့ ပတ်သက်တဲ့ အကြံပြုချက်၊ ပုဂ္ဂလိကလုပ်ငန်းများ တိုးတက်စေရေးအတွက် ချေးငွေအစီအမံများ စီမံခန့်ခွဲမှုနဲ့ လုပ်ထုံး လုပ်နည်းများနဲ့ ပတ်သက်တဲ့ အကြံပြုချက်၊ ဘဏ်လုပ်ငန်းများနဲ့ ပတ်သက်တဲ့ အကြံပြုချက်များဟာ နိုင်ငံတော်ရဲ့ လူမှုစီးပွားဖွံ့ဖြိုးတိုးတက်မှုအတွက် အကျိုးရှိထိရောက်စေတဲ့ အကြံပြုချက်များ ဖြစ်ပါသဖြင့် ပြည်ထောင်စုအစိုးရအဖွဲ့ကို တင်ပြပြီးတော့ လိုအပ်သောအစီမံများချမှတ်ပြီး ဆက်လက်ဆောင်ရွက် သွားမှာ ဖြစ်ပါတယ်။ နိုင်ငံခြားငွေလဲလှယ်နှုန်းနဲ့ ပတ်သက်၍လည်းကောင်း၊ ကုန်သွယ်မှု မူဝါဒများနဲ့ ပတ်သက်၍လည်းကောင်း၊ ပြည်တွင်းထုတ်လုပ်မှုကဏ္ဍ မြင့်တက်လာစေရန် အကြံပြုချက်များကိုလည်း သက်ဆိုင်ရာဌာနများကို အသိပေးခြင်း၊ ပူးပေါင်းညှိနှိုင်းဆောင်ရွက်ခြင်းများကိုလည်း လုပ်ဆောင်သွား မှာဖြစ်ပါတယ်။ ၂၀၁၅-၂၀၁၆ ဘဏ္ဍာနှစ် အမျိုးသားစီမံကိန်း နှစ်ပတ်လည်အစီရင်ခံစာ ပြုစုရာမှာ ၂၀၁၅-၂၀၁၆ ဘဏ္ဍာနှစ်အတွင်း ပြည်ထောင်စုဝန်ကြီးဌာနများနဲ့ တိုင်းဒေသကြီး/ပြည်နယ်အစိုးရအဖွဲ့ များရဲ့ ဆောင်ရွက်မှုများအပေါ် စစ်တမ်းကောက်ယူပြီးတော့မှ ပြုစုခြင်းဖြစ်ပါတယ်။ ပြည်သူ့ငွေစာရင်း ပူးပေါင်းကော်မတီက အကြံပြုထားတဲ့အတိုင်း အကြောင်းအရာတစ်ခုချင်းအလိုက်၊ ကဏ္ဍတစ်ခုချင်း အလိုက်၊ ဒေသတစ်ခုချင်းအလိုက် ခွဲခြားဖော်ပြဆောင်ရွက်နိုင်ရန် ဒီအစီရင်ခံစာကို ဘဏ္ဍာရေးနှစ် ကုန်ဆုံးပြီး လွှတ်တော်သို့ ပေးပို့တင်ပြရသဖြင့် အစီရင်ခံစာ တင်ပြချိန်မတိုင်မီမှာ အစီရင်ခံစာပြုစုတဲ့ လုံလောက်စွာ ရရှိနိုင်ရေး ဆောင်ရွက်မှသာ ရရှိနိုင်မည်ဖြစ်သဖြင့် နည်းလမ်းရှာဖွေပြီးတော့ ပိုမို ပြည့်စုံတဲ့ အစီရင်ခံစာ ဖြစ်လာစေရန် ကြိုးပမ်းဆောင်ရွက်သွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျာ။ ၂၀၁၅-၂၀၁၆ ဘဏ္ဍာရေးနှစ် အမျိုးသားစီမံကိန်း ဆောင်ရွက်မှု နှစ်ပတ်လည် အစီရင်ခံစာအပေါ် ပြည်သူ့ငွေစာရင်းပူးပေါင်းကော်မတီရဲ့ စိစစ်လေ့လာ တွေ့ရှိချက်အစီရင်ခံစာ(၃/၂၀၁၆)ပါ သုံးသပ်ချက်နဲ့ သဘောထားမှတ်ချက်များကို အလေးထား၍ ပိုမို Sinn Samfunnnn@finsannons som sommeimimosemi တိုင်းဒေသကြီး ပြည်နယ်အစိုးရအဖွဲ့အားလုံးနှင့် ပူးပေါင်းညှိနှိုင်း ဆောင်ရွက်သွားမည်ဖြစ်ကြောင်း တင်ပြရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<title>အဆိုပါ အစီရင်ခံစာ(၃/၂၀၁၆)ကို လွှတ်တော်က သဘောတူလက်ခံရန် ပြည်သူ့ငွေစာရင်းပူးပေါင်း ကော်မတီက အဆိုတင်သွင်းခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၁၁) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များ ခင်ဗျား။ ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာ(၃/၂၀၁၆)ကို လွှတ်တော်က သဘောတူ လက်ခံရန် ပြည်ထောင်စုလွှတ်တော်ဆိုင်ရာနည်းဥပဒေ ၁၀၄ နည်းဥပဒေခွဲ(င)နဲ့အညီ ပြည်သူ့ငွေစာရင်း ပူးပေါင်းကော်မတီက အဆိုတင်သွင်းဖို့ ဖြစ်ပါတယ်။</speech>
<speech><mp id="1221">ဦးစောသန်းထွဋ်(ဒုတိယဥက္ကဋ္ဌ-၁၊ ပြည်သူ့ငွေစာရင်းပူးပေါင်းကော်မတီ)</mp>ပြည်ထောင်စု လွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များ၊ ကြွရောက်လာသော ဧည့်သည်တော်များ အားလုံး မင်္ဂလာပါ။ ကျွန်တော်ကတော့ ကရင်ပြည်နယ်၊ မဲဆန္ဒနယ်အမှတ်(၂)မှ အမျိုးသားလွှတ်တော်ကိုယ်စားလှယ် စောသန်းထွဋ်ဖြစ်ပါတယ်။ ပြည်သူ့ငွေစာရင်းပူးပေါင်းကော်မတီရဲ့ ဒုတိယဥက္ကဋ္ဌ(၁)လည်း ဖြစ်ပါတယ်။ ကျွန်တော့အနေနဲ့ ပြည်သူ့ငွေစာရင်းပူးပေါင်းကော်မတီ ဥက္ကဋ္ဌရဲ့ တာဝန်ပေးချက်အရ အဆိုတင်သွင်းသွားမှာဖြစ်ပါတယ်။ ပြည်ထောင်စုလွှတ်တော်နာယကကြီးခင်ဗျား။ ပြည်ထောင်စုအစိုးရအဖွဲ့မှ ပေးပို့သော ၂၀၁၅-၂၀၁၆ ဘဏ္ဍာနှစ် အမျိုးသားစီမံကိန်းနှစ်ပတ်လည် အစီရင်ခံစာနှင့်ပတ်သတ်၍ ပြည်ထောင်စုငွေစာရင်းပူးပေါင်း ကော်မတီရဲ့ စိစစ်လေ့လာတွေ့ရှိချက်ရဲ့ အစီရင်ခံစာ အမှတ်စဉ်(၃/၂၀၁၆) ကို ပြည်ထောင်စုလွှတ်တော်က သဘောတူလက်ခံပေးပါရန် ပြည်ထောင်စုလွှတ်တော်ဆိုင်ရာ နည်းဥပဒေ ၁၀၄ နည်းဥပဒေခွဲ(င) နှင့်အညီ အဆိုတင်သွင်းအပ်ပါတယ်ခင်ဗျား။ ကျေးဇူးတင်ပါတယ်။</speech>
<speech type="speaker">ပြည်ထောင်စုလွှတ်တော်ကိုယ်စားလှယ်များခင်ဗျာ။ လွှတ်တော်ရဲ့ အဆုံးအဖြတ်ရယူပါ့မယ်။ ပြည်သူ့ငွေစာရင်းပူးပေါင်းကော်မတီရဲ့ အဆိုကို လွှတ်တော်ကသဘောတူ ပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် ၂၀၁၅ -၂၀၁၆ ခု၊ ဘဏ္ဍာရေးနှစ် အမျိုးသား စီမံကိန်းဆောင်ရွက်မှု နှစ်ပတ်လည်အစီရင်ခံစာနဲ့ စပ်လျဉ်းပြီး ပြည်သူ့ငွေစာရင်း ပူးပေါင်းကော်မတီ၏ အစီရင်ခံစာ (၃/၂၀၁၆) ကို လွှတ်တော်က အတည်ပြုကြောင်း ကြေညာပါတယ်။</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ၄ နာရီ ရှိသွားပြီ ဖြစ်ပါတယ်။ ဒါပေမယ့် ကျွန်တော်တို့အစီအစဉ်အရ ၂ ခုပဲကျန်တော့တဲ့အတွက်ကြောင့်မို့လို့ အစီအစဉ်ပြီးဆုံးတဲ့အထိ ဆောင်ရွက်သွားမှာဖြစ်ကြောင်း ကြိုတင်အသိပေးအပ်ပါတယ်။</speech>
</report>
<report>
<title>ပြည်ထောင်စုအစိုးရအဖွဲ့မှ ပေးပို့သော ၂၀၁၅ -၂၀၁၆ ခု၊ ဘဏ္ဍာရေးနှစ် ပြည်ထောင်စုဘဏ္ဍာငွေအရအသုံး ဆိုင်ရာ နှစ်ပတ်လည်အစီရင်ခံစာ အပေါ် ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက် နှင့် သဘောထား မှတ်ချက်အစီရင်ခံစာ(၄/၂၀၁၆)နှင့်စပ်လျဉ်း၍ သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က ပြန်လည်ရှင်းလင်းဆွေးနွေးခြင်း</title>
<speech type="speaker">အစီအစဉ် (၁၂) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များ ခင်ဗျား။ ပြည်ထောင်စုဘဏ္ဍာ ငွေအရအသုံးဆိုင်ရာ နှစ်ပတ်လည်အစီရင်ခံစာနဲ့ စပ်လျဉ်းပြီး ၁၂-၉-၂၀၁၆ ရက်တွင် ကျင်းပပြုလုပ်တဲ့ ပြည်ထောင်စုလွှတ်တော် အစည်းအဝေး (၁၁)ရက်မြောက်နေ့မှာ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က လွှတ်တော်သို့ ရှင်းလင်းတင်ပြခြင်းနဲ့ ပြည်သူ့ငွေစာရင်းပူးပေါင်း ကော်မတီကလည်း လေ့လာတွေ့ရှိချက် သဘောထားမှတ်ချက် အစီရင်ခံစာကို ဖတ်ကြားတင်သွင်းခြင်း ဆောင်ရွက်ခဲ့ပြီး ဖြစ်ပါတယ်။ (ယခု ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက် သဘောထားမှတ်ချက် အစီရင်ခံစာ (၄/၂၀၁၆)နဲ့စပ်လျဉ်းပြီး စီမံကိန်းနှင့် ဘဏ္ဍာရေးဝန်ကြီးဌာနက ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့်ဘဏ္ဍာရေးဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်များ၊ ဧည့်သည်တော်များ အားလုံး မင်္ဂလာအပေါင်းနဲ့ပြည့်စုံကြပါစေရန် နှုတ်ခွန်းဆက်သဂါရဝပြုအပ်ပါတယ်။ ကျွန်တော့အနေဖြင့် ၂၀၁၅-၂၀၁၆ ဘဏ္ဍာနှစ်ပြည်ထောင်စုဘဏ္ဍငွေအရအသုံးဆိုင်ရာ နှစ်ပတ်လည် အစီရင်ခံစာ နှင့်စပ်လျဉ်း ၍ ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက်များအပေါ် ပြန်လည် ရှင်းလင်းဆွေးနွေးတင်ပြသွားမှာဖြစ်ပါတယ်။ ပထမဦးစွာ အစီရင်ခံစာအပိုဒ် ၂၁ (က)မှာပါဝင်တဲ့ ပြည်ထောင်စုဝန်ကြီးဌာန၊ ဦးစီးဌာနများရဲ့ ရငွေသုံးငွေများရဲ့ တိုးတက်မှု၊ လျော့နည်းမှုများနဲ့ ၂၀၁၄-၂၀၁၅ ဘဏ္ဍာရေးနှစ်ထက် ပိုမိုသုံးစွဲခဲ့ရတဲ့ အခြေအနေများကို လေ့လာစိစစ်သင့်ပါတယ်ဆိုတဲ့အချက်နဲ့ စပ်လျဉ်း၍ ရငွေပိုင်းမှာ ကျွန်တော်တို့ ၂၀၁၄-၂၀၁၅ နဲ့ နှိုင်းယှဉ်လို့ရှိရင် ကျွန်တော်တို့သာမန်ရငွေမှာ ၄၃.၄၆၄ ဘီလီယံ၊ ငွေလုံးငွေရင်းမှာ ၁၇၅.၈၉၉ ဘီလီယံတိုးတက်၊ သာမန်ရငွေမှာ ၄၃.၄၆၄ ဘီလီယံ လျော့ပြီးတော့ရရှိပါတယ်။ ငွေလုံးငွေရင်း ရငွေမှာတော့ ၁၇၅.၈၉၉ ဘီလီယံ တိုးပြီးတော့ရရှိပါတယ်။ ကြွေးမြီရငွေမှာလည်းပဲ ၄၀၃.၉၅၄ ဘီလီယံ တိုးပြီးရရှိပါတယ်။ ဒါကြောင့်မို့လို့ စုစုပေါင်းရငွေအနေနဲ့ကတော့ ၅၃၆.၃၈၉ ဘီလီယံတိုးတက် ရရှိခဲ့ ပါတယ်။ ဒီ အကြောင်းရင်းတွေကတော့ ကာကွယ်ရေးဝန်ကြီးဌာနက မြေငှားရမ်းခရတဲ့ငွေ၊ တပ်မတော် ဆက်သွယ်မှု ကွန်ရက်ငှားရမ်းခရငွေ၊ ဆက်သွယ်ရေး၊ သတင်းအချက်အလက်နည်းပညာဝန်ကြီးဌာနက လှိုင်းနှုန်းစဉ် စီမံခန့်ခွဲခရငွေများလျော့နည်းခဲ့ပြီးတော့ ငွေလုံးငွေရင်းရငွေအပိုင်းမှာ သမဝါယမဝန်ကြီး ဌာနရဲ့ ပုဂ္ဂလိကပိုင်ပြုလုပ်ရေးကော်မရှင်ကို အပ်နှံပြီးတဲ့ သမဝါယမဝန်ကြီးဌာန အသုံးပြုခွင့်ရ ပြည်သူ ပိုင်အခန်းများ ရောင်းချခြင်း၊ ယွန်းပညာကောလိပ်နဲ့ ဆောင်းဒါးရက်ကန်းကျောင်းတို့မှ စက်ပစ္စည်းများ ပြန်လည်ရောင်းချခြင်း စသည်တို့မှ ရငွေများတိုးလာတာဖြစ်ပါတယ်။ ကြွေးမြီရငွေမှာ သမဝါယမဝန်ကြီးဌာနမှာ China Exim Bank မှချေးယူရငွေများ ရရှိခဲ့ခြင်းကြောင့် ဖြစ်ပါတယ်။ သုံးငွေအပိုင်းမှာလည်းပဲ စုစုပေါင်း ၁၆၈၅.၆၂၆ ဘီလီယံ တိုးတက်သုံးစွဲခဲ့မှုရဲ့ အဓိက အကြောင်းရင်းများကို စိစစ်တဲ့အခါ နိုင်ငံ့ဝန်ထမ်းများ လစာစရိတ်များတိုးမြှင့်ပေးခဲ့ခြင်း၊ နိုင်ငံခြားငွေ လဲလှယ်နှုန်းဟာ ၂၀၁၄-၂၀၁၅ နဲ့နှိုင်းယှဉ်လို့ရှိရင် ၉၈၀ ကနေပြီးတော့ ၁၂၈၅ ကို တိုးမြင့်လာခြင်း၊ ၂၀၁၅ ခုနှစ်မှာ အထွေထွေရွေးကောက်ပွဲ ကျင်းပပြုလုပ်တဲ့နှစ်ဖြစ်တဲ့အတွက် ရွေးကောက်ပွဲကော်မရှင်ရဲ့ အသုံးစရိတ်များ တိုးတက်ခဲ့ခြင်း၊ ပညာရေးဝန်ကြီးဌာနနဲ့ ကျန်းမာရေးဝန်ကြီးဌာနတို့ရဲ့ နိုင်ငံတော်ရဲ့ မူဝါဒအရ အသုံးစရိတ်များကို နှစ်စဉ်တိုးမြှင့်သုံးစွဲပေးခဲ့ခြင်း၊ တိုင်းနှင့်ပြည်နယ်များကိုလည်း ပြည်ထောင်စု ထောက်ပံ့ငွေများ တိုးမြှင့်ပေးခဲ့ခြင်း စသည်များကြောင့် ဖြစ်ပါတယ်။ အစီရင်ခံစာအပိုဒ် ၂၁(ခ)မှာပါတဲ့ နိုင်ငံတော်ပိုင်စီးပွားရေးအဖွဲ့အစည်းများရဲ့ ရငွေသုံးငွေများနဲ့ စပ်လျဉ်းပြီးတော့ ပြည်ထောင်စုဘဏ္ဍာရန်ပုံငွေစာရင်းပေါ်မှာ အကျိုးသက်ရောက်မှုတွေကို ပတ်သက်တဲ့ သဘောထားမှတ်ချက်အပေါ် ပြန်လည်ရှင်းလင်းတင်ပြပါ့မယ်။ ၂၀၁၅-၂၀၁၆ အမှန်စာရင်းအရ နိုင်ငံတော်ပိုင် စီးပွားရေးအဖွဲ့အစည်းများရဲ့ ရငွေပါဝင်မှုဟာ ၃၉.၅၉ ရာခိုင်နှုန်းနဲ့ သုံးငွေပါဝင်မှုဟာ ၃၅.၆ရ ရာခိုင်နှုန်း ဖြစ်ပါတယ်။ ၂၀၁၄-၂၀၁၅ ဘဏ္ဍာရေးနှစ်မှာတုန်းက နိုင်ငံပိုင်စီးပွားရေးအဖွဲ့အစည်းတွေက ပိုငွေပေါ်ပေါက် ခဲ့ပေမယ့် ၂၀၁၅-၂၀၁၆ မှာတော့ မြန်မာ့ဆက်သွယ်ရေးလုပ်ငန်းဟာ အမြတ်ငွေရဲ့ ၅၀ ရာခိုင်နှုန်းကိုသာ Joint Venture - JV လုပ်ပြီးတော့ ရရှိခဲ့တာဖြစ်ပါတယ်။ မြန်မာ့သစ်လုပ်ငန်းမှာတော့ သစ်အလုံးလိုက်တင်ပို့မှုများကို ရပ်ဆိုင်းလိုက်တဲ့အတွက်ကြောင့် ဝင်ငွေများလျော့သွားပါတယ်။ စွမ်းအင်ဝန်ကြီးဌာနမှာ ကမ်းလွန်သဘာဝဓာတ်ငွေ့စီမံကိန်းများက သဘာဝ ဓာတ်ငွေ့ထုတ်လုပ်မှု ကျဆင်းခြင်းနဲ့အတူ ဓာတ်ငွေ့ဈေးနှုန်းကျဆင်းခြင်းတွေဟာလည်း ရငွေများကို လျော့နည်းစေခဲ့ပါတယ်။ အသုံးစရိတ်များတိုးမြှင့်လာရခြင်းမှာကတော့ လျှပ်စစ်စွမ်းအား ဝန်ကြီးဌာနမှာ ဂက်စ်အင်ဂျင်ငှားရမ်းခများ၊ ဂက်စ်ဝယ်ယူတဲ့ အသုံးစရိတ်များ တိုးမြှင့်သုံးစွဲခဲ့ရပါတယ်။ နိုင်ငံခြားနဲ့ ပေးချေရမှာ နိုင်ငံခြားငွေလဲလှယ်နှုန်းတိုးမြှင့်တဲ့အတွက်ကြောင့်လည်း အသုံးစရိတ်များပိုမိုခဲ့ပါတယ်။ နိုင်ငံပိုင်စီးပွားရေးအဖွဲ့အစည်းများနဲ့ ပတ်သက်ပြီးတော့ ပြည်သူ့ငွေစာရင်းပူးပေါင်းကော်မတီက အကြံပြု သုံးသပ်ထားတဲ့အတိုင်း ကျွန်တော်တို့ ဆက်လက်ဆောင်ရွက်သွားမှာ ဖြစ်ပါတယ်။ အပိုဒ် ၂၁(ဂ) မှာပါတဲ့ ပြည်ထောင်စုဘဏ္ဍာရန်ပုံငွေခွင့်ပြုချက်နဲ့ ပတ်သက်ပြီးတော့ အကောင်အထည်ဖော်တဲ့နေရာမှာ လိုက်နာသုံးစွဲတဲ့ ကိစ္စနဲ့ပတ်သက်ပြီး အဆင့်ဆင့်ကြီးကြပ် ဆောင်ရွက်သွားရန်နှင့်စပ်လျဉ်းပြီးတော့ စီမံကိန်းနဲ့ ဘဏ္ဍာရေးဝန်ကြီးဌာနရဲ့ ဘဏ္ဍာရေးလုပ်ထုံးလုပ်နည်းဆိုင်ရာ အမိန့်ကြော်ငြာစာ (၄၂/၈၆) ကို ခေတ်နဲ့လျော်ညီအောင် ကျွန်တော်တို့ပြင်ဆင်လျက်ရှိပါတယ်။ ဒီလုပ်ထုံးလုပ်နည်းကို ၂၀၁၆-၂၀၁ရ ဘဏ္ဍာရေးနှစ်အတွင်း ထုတ်ပြန်နိုင်ရန် ကြိုးပမ်းဆောင်ရွက် သွားမည်ဖြစ်ပါတယ်။ အပိုဒ် ၂၁(ဃ)မှာပါတဲ့ ပြည်ပအထောက်အပံ့ရငွေ၊ ချေးငွေတွေ နဲ့ပတ်သက်ပြီးတော့ သက်ဆိုင်ရာ ဘဏ္ဍာရေးနှစ်အတွင်း အမှန်တကယ် ရရှိသုံးစွဲနိုင်မယ့် ငွေများကိုသာ ဘတ်ဂျက်ရေးဆွဲဖို့ကိစ္စကို သက်ဆိုင်ရာ ဌာနများသို့ အသိပေးညွှန်ကြားဆောင်ရွက်စေမှာဖြစ်ပါတယ်။ နာယကကြီးခင်ဗျား။ နိဂုံးချုပ်အနေဖြင့် ပြည်ထောင်စုလွှတ်တော် ပြည်သူ့ငွေစာရင်းပူးပေါင်း ကော်မတီရဲ့ အစီရင်ခံစာ (၄/၂၀၁၆)ပါ သုံးသပ်ချက်၊ သဘောထားမှတ်ချက်များသည် နိုင်ငံတော်နှင့် ပြည်သူ လူထုအကျိုးအတွက် ပိုမိုအကျိုးရှိထိရောက်သော ပြည်သူ့ဘဏ္ဍာရေးစီမံခန့်ခွဲမှုစနစ်ဖြစ်ပေါ်ရေးအတွက် အား အထင်အမြင် ဆောင်ရွက်သည့်အခါတွင် ဂရုပြုဆောင်ရွက်သွားမည်ဖြစ်ကြောင်းတင်ပြရင်း နိဂုံးချုပ်အပ်ပါတယ်ခင်ဗျား။ အားလုံးကိုကျေးဇူးတင်ပါတယ်။</speech>
<title>အထက်ပါ အစီရင်ခံစာ(၄/၂၀၁၆)ကို လွှတ်တော်က သဘောတူလက်ခံရန် ပြည်သူ့ ငွေစာရင်းပူးပေါင်း ကော်မတီက အဆိုတင်သွင်းခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၁၃) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များ ခင်ဗျား။ ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာ(၄/၂၀၁၆)ကို လွှတ်တော်က သဘောတူ လက်ခံရန် ပြည်ထောင်စုလွှတ်တော်ဆိုင်ရာနည်းဥပဒေ ၁၀၄ နည်းဥပဒေခွဲ(င) နဲ့အညီ ပြည်သူ့ငွေစာရင်း ပူးပေါင်းကော်မတီက အဆိုတင်သွင်းဖို့ ဖြစ်ပါတယ်။</speech>
<speech><mp id="1455">ဦးဘိုကြီး(အဖွဲ့ဝင်၊ ပြည်သူ့ငွေစာရင်းပူးပေါင်းကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စု အဆင့်ဝန်ကြီးများနှင့် ဧည့်သည်တော်များအားလုံးကို လေးစားစွာ ဂါရဝပြုအပ်ပါတယ်။ ကျွန်တော်ကတော့ မကွေးတိုင်းဒေသကြီး ချောက်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဘိုကြီး ဖြစ်ပါတယ်။ ပြည်သူ့ငွေစာရင်းပူးပေါင်းကော်မတီရဲ့ အဖွဲ့ဝင်ဖြစ်ပါတယ်။ ကျွန်တော့အနေနဲ့ ပြည်သူ့ငွေစာရင်းပူးပေါင်း ကော်မတီ ဥက္ကဋ္ဌရဲ့ တာဝန်ပေးချက်အရ အဆိုတင်သွင်းသွားမှာဖြစ်ပါတယ်။ ပြည်ထောင်စုလွှတ်တော် နာယကကြီး ခင်ဗျား။ ပြည်ထောင်စုအစိုးရအဖွဲ့မှ ပေးပို့သော ၂၀၁၅-၂၀၁၆ ခု ဘဏ္ဍာရေးနှစ် ပြည်ထောင်စု၏ဘဏ္ဍာငွေအရအသုံးဆိုင်ရာ နှစ်ပတ်လည်အစီရင်ခံစာ နဲ့စပ်လျဉ်း၍ ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာအမှတ် (၄/၂၀၁၆)ကို ပြည်ထောင်စုလွှတ်တော်က သဘောတူလက်ခံပေးပါရန် ပြည်ထောင်စုလွှတ်တော်ဆိုင်ရာ နည်းဥပဒေ ၁၀၄ နည်းဥပဒေခွဲ(င)နှင့်အညီ အဆိုတင်သွင်းအပ်ပါတယ်ခင်ဗျား။ ကျေးဇူးတင်ပါတယ်။</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ လွှတ်တော်ရဲ့ အဆုံးအဖြတ် ရယူပါ့မယ်။ ပြည်သူ့ငွေစာရင်းပူးပေါင်းကော်မတီရဲ့ အဆိုကို လွှတ်တော်ကသဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် ပြည်ထောင်စုဘဏ္ဍာငွေအရအသုံးဆိုင်ရာ နှစ်ပတ်လည်အစီရင်ခံစာ နဲ့စပ်လျဉ်းပြီး ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာ(၄/၂၀၁၆)ကို လွှတ်တော်က အတည်ပြုကြောင်း ကြေညာပါတယ်။</speech>
</report>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး(၁၃)ရက်မြောက်နေ့ ရပ်နားကြောင်းနှင့် (၁၄)ရက်မြောက်နေ့ ကျင်းပမည့် နေ့ရက်နှင့်ကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒုတိယပုံမှန် အစည်းအဝေး (၁၃)ရက်မြောက်နေ့ အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် ဒုတိယပုံမှန်အစည်းအဝေးရဲ့ (၁၄)ရက်မြောက်နေ့ကို ၂၀၁၆ ခုနှစ်၊ စက်တင်ဘာလ ၂၃ ရက် (သောကြာနေ့) မွန်းလွဲတစ်နာရီခွဲ(၁၃၃၀နာရီ) ကျင်းပပြုလုပ်မည် ဖြစ်ကြောင်းနဲ့ ယနေ့အတွက် အစည်းအဝေး ပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော်နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ပါပြီ ခင်ဗျား။ ဒုတိယအကြိမ် ပြည်ထောင်စုလွှတ်တော် ဒုတိယပုံမှန်အစည်းအဝေး (၁၃)ရက်မြောက်နေ့ အစည်းအဝေးကို ညနေ ၁၆:၁၅ နာရီ ရပ်နားပါသည်။ ခဒ ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ဒုတိယပုံမှန်အစည်းအဝေး (၁၃) ရက်မြောက်နေ့ ခွင့်ပန်ကြားသူ ကိုယ်စားလှယ်စာရင်း စဉ် အမည် မဲဆန္ဒနယ် မှတ်ချက် ၁။ ဦးပူကျင့်ရှင်းထန် ချင်းပြည်နယ် ၂။ စစ်ကိုင်းတိုင်းဒေသကြီး ၃။ ဦးအောင်ကျော်ဟိန်း တနင်္သာရီ ၂၀-၉-၂၀၁၆ တနင်္သာရီတိုင်းဒေသကြီး ၄။ ဦးစိုးပိုင်ဌေး မြိတ် ၂၀-၉-၂၀၁၆ တနင်္သာရီတိုင်းဒေသကြီး ၅။ ဒေါ်ချိုချို အုတ်တွင်း ၂၀-၉-၂၀၁၆ ပဲခူးတိုင်းဒေသကြီး ၆။ ဦးမင်းသိန်း တောင်တွင်းကြီး ၂၀-၉-၂၀၁၆ မကွေးတိုင်းဒေသကြီး ၇။ ဦးလှဌေးဝင်း ဇေယျာသီရိ မန္တလေးတိုင်းဒေသကြီး ၈။ ဦးကျော်စိုးလင်း ပြည်ကြီးတံခွန် ၂၀-၉-၂၀၁၆ မန္တလေးတိုင်းဒေသကြီး ၉။ ဒေါက်တာမေဝင်းမြင့် မရမ်းကုန်း အစည်းအဝေးပြီးဆုံးသည်အထိ ရန်ကုန်တိုင်းဒေသကြီး ၁၀။ ဒေါ်ဇင်မာအောင် ရန်ကင်း ရန်ကုန်တိုင်းဒေသကြီး ၁၁။ ဦးမြင့်လွင် ပုဇွန်တောင် ၂၀-၉-၂၀၁၆ ရန်ကုန်တိုင်းဒေသကြီး ၁၂။ ဦးထွန်းမြင့် ဗဟန်း ရန်ကုန်တိုင်းဒေသကြီး ၁၃။ ဦးကျင်ဝမ်း ဟိုပန် ရှမ်းပြည်နယ် ၁၄။ ဦးတင်အေး မက်မန်း ရှမ်းပြည်နယ် မှတ်ချက် အစည်းအဝေးပြီးဆုံးသည်အထိ အစည်းအဝေးပြီးဆုံးသည်အထိ ၂၀-၉-၂၀၁၆ မှ ၂၃-၉-၂၀၁၆ ထိ ၂၀-၉-၂၀၁၆ မှ ၂၃-၉-၂၀၁၆ ထိ ၂၀-၉-၂၀၁၆ မှ ၂၃-၉-၂၀၁၆ ထိ ၂၀-၉-၂၀၁၆ မှ ၂၃-၉-၂၀၁၆ ထိ မဲဆန္ဒနယ် ၁၅။ ဦးခွန်အောင်ကျော် ဟိုပုန်း ရှမ်းပြည်နယ် ၁၆။ ဒေါက်တာဒေါ်သန်းငွေ တောင်ကြီး ရှမ်းပြည်နယ် ၁၇။ ဦးဌေးလွင်(ခ) နမ့်စန် ဦးဒီလုံး ရှမ်းပြည်နယ် ၁၈။ ဦးစိုင်းခတ္တိယ မိုင်းဆတ် ရှမ်းပြည်နယ် ၁၉။ ဦးဇုန်လှယ်ထန်း မဲဆန္ဒနယ်အမှတ် (၄) ချင်းပြည်နယ် ၂၀။ ကျိန်ငိုက်မန် မဲဆန္ဒနယ်အမှတ် (၇) ချင်းပြည်နယ် ၂၁။ ဒေါက်တာမြသောင်း မဲဆန္ဒနယ်အမှတ် (၇) ပဲခူးတိုင်းဒေသကြီး ၂၂။ ဒေါက်တာဝင်းမြင့် မဲဆန္ဒနယ်အမှတ် (၁၁) ပဲခူးတိုင်းဒေသကြီး ၂၃။ ဦးလှဆန်း မဲဆန္ဒနယ်အမှတ် (၁) မကွေးတိုင်းဒေသကြီး ၂၄။ ဒေါ်လှဌေး(ခ) မဲဆန္ဒနယ်အမှတ် (၄) ဒေါ်အုန်းကြည် မန္တလေးတိုင်းဒေသကြီး ၂၅။ ဦးမောင်မောင်ဆွေ မဲဆန္ဒနယ်အမှတ် (၉) မန္တလေးတိုင်းဒေသကြီး ၂၆။ ဦးကျော်မြင့်ဦး မဲဆန္ဒနယ်အမှတ် (၁၀) မန္တလေးတိုင်းဒေသကြီး ၂၇။ ဦးကျော်ထွေး မဲဆန္ဒနယ်အမှတ် (၈) ရန်ကုန်တိုင်းဒေသကြီး ၂၈။ ဦးကျော်ကျော်ဝင်း မဲဆန္ဒနယ်အမှတ် (၈) ရခိုင်ပြည်နယ် ၂၀-၉-၂၀၁၆ မှ ၂၃-၉-၂၀၁၆ ထိ စဉ် အမည် ၂၉။ ဦးစိုင်းဝမ်းလှိုင်းခမ်း ဦးစခင်ဇော်လင်း ဗိုလ်မှူးချုပ် ကျော်ကျော်စိုး ၃၂။ ဒုတိယဗိုလ်မှူးကြီး ဇာနည်အောင် ၃၃။ ဗိုလ်မှူးနေအောင်ဦး ခန မဲဆန္ဒနယ် မှတ်ချက် မဲဆန္ဒနယ်အမှတ် (၃) ၂၀-၉-၂၀၁၆ မှ ၂၃-၉-၂၀၁၆ ထိ ရှမ်းပြည်နယ် မဲဆန္ဒနယ်အမှတ် (၂) ၂၀-၉-၂၀၁၆ မှ ၂၁-၉-၂၀၁၆ ထိ ဧရာဝတီတိုင်းဒေသကြီး တပ်မတော်သား ၂၀-၉-၂၀၁၆ မှ ၂၃-၉-၂၀၁၆ ထိ အမျိုးသားလွှတ်တော်ကိုယ်စားလှယ် တပ်မတော်သား အမျိုးသားလွှတ်တော်ကိုယ်စားလှယ် တပ်မတော်သား ၂၀-၉-၂၀၁၆ မှ ၂၃-၉-၂၀၁၆ ထိ အမျိုးသားလွှတ်တော်ကိုယ်စားလှယ် တပ်မတော်သား ၂၀-၉-၂၀၁၆ မှ ၂၃-၉-၂၀၁၆ ထိ အမျိုးသားလွှတ်တော်ကိုယ်စားလှယ်ဗိုလ်မှူးသန်းဇော်ထွန်း </speech>
</postface>
</transcript>
</doc>
