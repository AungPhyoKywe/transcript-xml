<doc>
<docinfo>
<docno>02-07-06.xml</docno>
<pdf>02-07-06.pdf</pdf>
<term value="02">ဒုတိယအကြိမ်</term>
<session value="07" />
<sittingday value="06" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး ဆဋ္ဌမနေ့မှတ်တမ်း</title>
<date>၁၃၇၉ ခုနှစ်၊ တပို့တွဲလဆန်း ၁၅ ရက် (၂၀၁၈ ခုနှစ်၊ ဇန်နဝါရီ ၃၁ ရက်)(ဗုဒ္ဓဟူးနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် သတ္တမပုံမှန်အစည်းအဝေး ဆဋ္ဌမနေ့ကို နံနက် ၁၀:ဝဝ နာရီင်ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေးရဲ့ ဆဋ္ဌမနေ့ အစီအစဉ် စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျာ။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါ။</speech>
<speech type="mc">အားလုံး ထိုင်နိုင်ကြပါပြီခင်ဗျာ။ ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း ၊</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး ဆဋ္ဌမနေ့မှာ ပြည်ထောင်စုလွှတ်တော် ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စု လွှတ်တော်ကိုယ်စားလှယ်ဦးရေ စုစုပေါင်း ၆၅ရ ဦး ရှိပြီး ဒီကနေ့အစည်းအဝေးကို ၅၉ရ ဦး တက်ရောက် ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေစုစုပေါင်းရဲ့ ၉၀.၈ရ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)တို့ အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် ဆဋ္ဌမနေ့ အစည်းအဝေး အစီအစဉ်ကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျာ။ ဒုတိယအကြိမ် ပြည်ထောင်စု လွှတ်တော် သတ္တမပုံမှန်အစည်းအဝေး ဆဋ္ဌမနေ့ အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေ ထားတဲ့အတိုင်း ဆက်လက်ဆောင်ရွက်ပါမယ်။ အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များ ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း၊</speech>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များ စိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="963">ဦးမောင်မောင်လတ်(အတွင်းရေးမှူး၊ ကိုယ်စားလှယ်များစိစစ်ရေးကော်မတီ)</mp>လေးစားအပ် ပါသော ပြည်ထောင်စုလွှတ်တော် နာယကကြီးခင်ဗျာ။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စု လွှတ်တော် သတ္တမပုံမှန်အစည်းအဝေး ဆဋ္ဌမနေ့ ၃၁-၁-၂၀၁၈ ရက်နေ့မှာ အစည်းအဝေးသို့ တက်ရောက် နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များရဲ့ကိုယ်စား စစ်ကိုင်းတိုင်းဒေသကြီး၊ မဲဆန္ဒနယ် အမှတ်(၉)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များ စိစစ်ရေး ကော်မတီ အတွင်းရေးမှူးဖြစ်သူ ကျွန်တော် ဦးမောင်မောင်လတ်က ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များမှာ- ဦးလဂန်ဇယ်ဂျုံး ဝိုင်းမော်၊ - ဦးစောတင်ဝင်း ကြာအင်းဆိပ်ကြီး၊ - ဦးပါထန်း - ဦးနေလင်းအောင် မင်းတပ်၊ - ဦးမြင့်သိန်း ဝက်လက်၊ - ဦးမျိုးဇော်အောင် - ဦးသက်နိုင်ဦး - ဦးအောင်စိုး သရက်ချောင်း၊ - ဦးဉာဏ်ထွန်း ဇီးကုန်း၊ - ဦးစောသလေးစော ရွှေကျင်၊ - ဦးနေထက်ဝင်း ဆင်ပေါင်ဝဲ၊ - ဦးသန်းစိုး သာစည်၊ - ဦးသောင်းအေး ပျော်ဘွယ်၊ - ဦးဇော်မင်းလွင် - ဦးဘရှိန် - ဦးမောင်သိန်းခိုင် - ဦးဖေသန်း - သူရဦးသက်ဆွေ - ဦးမောင်မောင်ဦး - ဦးဘိုဘိုဦး - ဦးအောင်လှိုင်ဝင်း - ဒေါက်တာစိန်မြအေး - ဒေါက်တာသန်းဝင်း - ဦးတင်အေး - ဦးလီကျိန်းဖူ(ခ) ဦးမြင့်ဆွေ - ဒေါက်တာစိုင်းမောက်ခမ်း - ဦးလူတယ်ဟုန်(ခ) ဦးအောင်ရွှေ - ဦးအောင်မြင့်ရှိန် - ဦးစိုင်းဘသိန်း - ဦးရွှေလှကြိုင် - ဒေါက်တာစိုးမိုးသူ - ဦးဇော်မင်းသိန်း - ဗိုလ်ချုပ်သန်းထွတ်သိန်း - ဗိုလ်မှူးချုပ်တင်စိုး - ဗိုလ်မှူးသူရိန်ဇော် - ဗိုလ်မှူးဆွေမြင့်ဦး - ဦးဇယ်ခေါင် - ဦးနိုင်ကိုကို - ဦးစိုင်းသာစိန် - ဦးရှန်အောရ် ဦးမျိုးထပ်(ခ) ဆလိုင်းထိုက် - ဦးလားလ်မင်းထန် ကျောက်ဖြူ၊ စစ်တွေ၊ မြေပုံ၊ ကိုကိုးကျွန်း၊ အင်းစိန်၊ စမ်းချောင်း၊ မင်္ဂလာဒုံ၊ ဒလ၊ မြောက်ဥက္ကလာပ။ မက်မန်း၊ ကုန်းကြမ်း၊ လားရှိုး၊ လောက်ကိုင်၊ မဘိမ်း၊ လင်းခေး၊ ကန်ကြီးထောင့်၊ မြောင်းမြ၊ လေးမျက်နှာ၊ တပ်မတော်၊ တပ်မတော်၊ တပ်မတော်၊ တပ်မတော်၊ ကချင်-၃၊ ကချင်-၁၂၊ ကယား-၁၀၊ ချင်း-၂၊ ချင်း-၁၂၊ ချင်း-၁၀၊ - ဦးဥက္ကာမင်း တနင်္သာရီ-၈၊ - ဦးပြူးလွင် မကွေး-၁၂၊ - ဦးခင်အောင်မြင့် မန္တလေး-၈၊ - ဦးလင်းတင်ဌေး မွန်-၄၊ - ဦးအေးမင်းဟန် - ဦးအေးဗိုလ် ရန်ကုန်-၁၁၊ - ဦးကျော်ထွေး ရန်ကုန်-၈၊ - ဦးဌေးဦး ရန်ကုန်-၂၊ - ဦးဇော်မင်းလတ်(ခ) ဦးကိုလတ် ရှမ်း-၁၊ - ဒေါ်အိအိပြုံး ဧရာဝတီ-၈ နှင့် - ဒေါ်မေသန်းနွဲ့ ဧရာဝတီ-၁၁ တို့ဖြစ်ကြပါတယ်။ ယခင်ကခွင့်ပန်ကြားသဖြင့် လွှတ်တော်က ခွင့်ပြုထားသူ ရ ဦးရှိပြီး ယနေ့ခွင့်ပန်ကြားသူ ၅၃ ဦး ဖြစ်တဲ့အတွက် စုစုပေါင်းခွင့်ပန်ကြားသူ ၆၀ ဦးဖြစ်ပါတယ်။ ခွင့်မဲ့ပျက်ကွက်သူမရှိပါကြောင်းနဲ့ ယနေ့ ခွင့်ပန်ကြားသူ ပြည်ထောင်စုလွှတ်တော်ကိုယ်စားလှယ် ၅၃ ဦးအား ခွင့်အဖြစ် သတ်မှတ်ခွင့်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျာ။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး ဆဋ္ဌမနေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅ရ ဦး၊ ယခင်က ခွင့်ပြုထားသူ ရ ဦး၊ ယနေ့ခွင့်ပန်ကြား၍ ခွင့်ပြုထားသူ ၅၃ ဦး ဖြစ်တဲ့အတွက် ခွင့်ပြုထားသူ စုစုပေါင်း ၆၀ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Order">
<title>နိုင်ငံတော်သမ္မတထံမှ ပေးပို့ထားသော ပဲခူးတိုင်းဒေသကြီးနှင့် ဧရာဝတီတိုင်းဒေသကြီးတို့တွင် ဝန်ကြီးများ ခန့်အပ်တာဝန်ပေးခြင်းကို တင်ပြခြင်းနှင့် လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၅)ဖြစ်ပါတယ်။ လွှတ်တော်ကိုယ်စားလှယ်များ ခင်ဗျား။ နိုင်ငံတော် သမ္မတက ပဲခူးတိုင်းဒေသကြီးအစိုးရအဖွဲ့နဲ့ ဧရာဝတီတိုင်းဒေသကြီးအစိုးရအဖွဲ့တို့တွင် ဝန်ကြီးများ ခန့်အပ် တာဝန်ပေးခြင်းကို နိုင်ငံတော်သမ္မတရုံးရဲ့ ၂၉-၁-၂၀၁၈ ရက်စွဲပါစာအမှတ်၊ ၁၀၇(၁)/၈/သမ္မတရုံးဖြင့် ပြည်ထောင်စလတ်တော်နာယကထံသိ ဖွဲ့စည်းပုံအခြေခံဥပဒေပဒ်မ ၂၆ ၊ ပက်မခံ(c) အသီ ပေးပိထားပါတယ်။ အဆိုပါ ခန့်အပ်တာဝန်ပေးထားတဲ့ ဝန်ကြီးများကတော့ ပဲခူးတိုင်းဒေသကြီးအစိုးရအဖွဲ့၊ ၁။ ဒေါက်တာစောညိုဝင်း သယံဇာတ၊ သစ်တောနှင့် သဘာဝပတ်ဝန်းကျင်ထိန်းသိမ်းရေးဝန်ကြီးဌာန၊ ၂။ ဒေါ်ညွန့်ညွန့်ဌေး စည်ပင်သာယာရေးနှင့် လူမှုရေးဝန်ကြီးဌာန၊ ဧရာဝတီတိုင်းဒေသကြီးအစိုးရအဖွဲ့၊ ၃။ ဦးတင်အောင်ဝင်း၊ စိုက်ပျိုးရေး၊ မွေးမြူရေး၊ သယံဇာတနှင့်ပတ်ဝန်းကျင်ထိန်းသိမ်းရေးဝန်ကြီးဌာန တို့ဖြစ်ပါတယ်။ အထက်ပါ တိုင်းဒေသကြီးအစိုးရအဖွဲ့တို့တွင် ဝန်ကြီးများ ခန့်အပ်တာဝန်ပေးခြင်းကို ပြည်ထောင်စု လွှတ်တော်ဆိုင်ရာ ဥပဒေ ပုဒ်မ ၂၁ ပုဒ်မခွဲ(ခ)အရ လွှတ်တော်က မှတ်တမ်းတင်ကြောင်း ကြေညာပါတယ်။</speech>
</section>
<section value="Bill">
<bill>
<title>နိုင်ငံတော်သမ္မတထံမှ သဘောထားမှတ်ချက်ဖြင့် ပြန်လည်ပေးပို့လာသော မူးယစ်ဆေးဝါးနှင့် စိတ်ကို ပြောင်းလဲစေသော ဆေးဝါးများဆိုင်ရာ ဥပဒေကို ပြင်ဆင်သည့်ဥပဒေကြမ်းနှင့်စပ်လျဉ်း၍ ဥပဒေကြမ်း ပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာကို ဖတ်ကြားတင်ပြခြင်း</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မူးယစ် ဆေးဝါးနှင့် စိတ်ကိုပြောင်းလဲစေသော ဆေးဝါးများဆိုင်ရာဥပဒေကို ပြင်ဆင်သည့်ဥပဒေကြမ်းကို ၁၆-၁-၂၀၁၈ ရက်တွင် ကျင်းပပြုလုပ်တဲ့ ပြည်ထောင်စုလွှတ်တော် သတ္တမပုံမှန်အစည်းအဝေး ဒုတိယနေ့မှာ အတည်ပြု ခဲ့ပြီး နိုင်ငံတော်သမ္မတ လက်မှတ်ရေးထိုး ထုတ်ပြန်နိုင်ဖို့အတွက် ပေးပို့ခဲ့ပါတယ်။ အဆိုပါဥပဒေကြမ်းနဲ့စပ်လျဉ်းပြီး နိုင်ငံတော်သမ္မတရဲ့ သဘောထားမှတ်ချက်ကို နိုင်ငံတော်သမ္မတရုံး ရဲ့ ၂၂-၁-၂၀၁၈ ရက်စွဲပါစာအမှတ်၊ ၅(၁)/၁/သမ္မတရုံးဖြင့် ပြည်ထောင်စုလွှတ်တော် နာယက ထံသို့ ပြန်လည် ပေးပို့ထားပါတယ်။ နိုင်ငံတော်သမ္မတရဲ့ သဘောထားမှတ်ချက်များအပေါ် ဥပဒေကြမ်းပူးပေါင်းကော်မတီရဲ့ လေ့လာ တွေ့ရှိချက်နဲ့ သဘောထားမှတ်ချက်အစီရင်ခံစာကို လွှတ်တော်သို့ ဖတ်ကြားတင်သွင်းဖို့ ဖိတ်ခေါ်ပါတယ်။</speech>
<speech><mp id="374">ဦးစတီဖန်(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့် လွှတ်တော်ကိုယ်စားလှယ်များ၊ ပြည်ထောင်စုအဆင့်ဝန်ကြီးများ၊ ဧည့်သည်တော် များအားလုံး စိတ်၏ချမ်းသာခြင်း၊ ကိုယ်၏ကျန်းမာခြင်းနဲ့ ပြည့်စုံပါစေကြောင်း ဆုမွန်ကောင်းတောင်းရင်း နှုတ်ခွန်းဆက်သအပ်ပါတယ်။ ကျွန်တော်ကတော့ ရှမ်းပြည်နယ်အရှေ့ပိုင်း၊ ကျိုင်းတုံမဲဆန္ဒနယ်၊ ပြည်သူ့လွှတ်တော်ကိုယ်စားလှယ် ဦးစတီဖန်ဖြစ်ပြီး ပြည်ထောင်စုလွှတ်တော်၊ ဥပဒေကြမ်းပူးပေါင်းကော်မတီရဲ့ ကော်မတီဝင်လည်းဖြစ်ပါတယ်။ ကျွန်တော့အနေနဲ့ နိုင်ငံတော်သမ္မတက သဘောထားမှတ်ချက်ဖြင့် ပြန်လည်ပေးပို့လာသော မူးယစ်ဆေးဝါးနဲ့ စိတ်ကိုပြောင်းလဲစေသော ဆေးဝါးများဆိုင်ရာဥပဒေကို ပြင်ဆင်သည့်ဥပဒေကြမ်းနဲ့စပ်လျဉ်း၍ ပြည်ထောင်စု လွှတ်တော် ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာကို ဖတ်ကြားတင်သွင်းသွားမှာဖြစ်ပါတယ်ခင်ဗျာ။ ရက်စွဲ၊ ၂၀၁၈ ခုနှစ်၊ ဇန်နဝါရီလ ၂၅ ရက်နေ့။ (၁) မူးယစ် ဆေးဝါးနှင့် စိတ်ကိုပြောင်းလဲစေသော ဆေးဝါးများဆိုင်ရာဥပဒေကို ပြင်ဆင်သည့်ဥပဒေကြမ်းကို ပြည်ထောင်စု လွှတ်တော်က ၁၆-၁-၂၀၁၈ ရက်နေ့တွင် အတည်ပြုခဲ့ပြီး နိုင်ငံတော်သမ္မတထံသို့ လက်မှတ်ရေးထိုး ထုတ်ပြန် နိုင်ရန်ပေးပို့ခဲ့ရာ နိုင်ငံတော်သမ္မတက သဘောထားမှတ်ချက် (၄)ချက်ဖြင့် ၂၂-၁-၂၀၁၈ ရက်နေ့တွင် ပြန်လည်ပေးပို့လာပါသည်။ (၂) ယင်းဥပဒေကြမ်းနှင့်စပ်လျဉ်း၍ နိုင်ငံတော်သမ္မတ၏ သဘောထားမှတ်ချက်အပေါ် ပြည်ထောင်စု လွှတ်တော်တွင် ဆွေးနွေးဆုံးဖြတ်နိုင်ရေး ဥပဒေကြမ်းပူးပေါင်းကော်မတီ၏ သဘောထားမှတ်ချက် အစီရင်ခံစာတင်ပြရာ ပြည်ထောင်စုလွှတ်တော် နာယက က ၂၃-၁-၂၀၁၈ ရက်တွင် တာဝန်ပေးအပ်ခဲ့ပါသည်။ (၃) သို့ဖြစ်၍ ဥပဒေကြမ်းပူးပေါင်းကော်မတီသည် ၂၄-၁-၂၀၁၈ ရက်တွင် ပြည်ထောင်စုလွှတ်တော် ဥပဒေ ရေးရာနှင့် အထူးကိစ္စရပ်များ လေ့လာစမ်းစစ်သုံးသပ်ရေးကော်မရှင်အဖွဲ့ဝင်များ၊ ပြည်ထဲရေးဝန်ကြီးဌာန၊ ကျန်းမာရေးနှင့်အားကစားဝန်ကြီးဌာနနှင့် ပြည်ထောင်စုရှေ့နေချုပ်ရုံးတို့မှ တာဝန်ရှိပုဂ္ဂိုလ်များဖြင့် အစည်းအဝေးကျင်းပခဲ့ပြီး နိုင်ငံတော်သမ္မတ၏ သဘောထားမှတ်ချက်များကို ပြန်လည်စိစစ်ခဲ့ကြပါသည်။ (၄) ယင်းအစည်းအဝေးတွင် ဆွေးနွေးချက်များအရ နိုင်ငံတော်သမ္မတက သဘောထားမှတ်ချက်ဖြင့် ပြန်လည် ပေးပို့လာသည့် ဥပဒေကြမ်းနှင့်စပ်လျဉ်း၍ ဥပဒေကြမ်း၏ အပိုဒ် ၁၀ ပါ ပုဒ်မ ၉ ပုဒ်မခွဲ(င)၊ အပိုဒ်၂၁ ပါ ပုဒ်မခွဲ ၁၇-က၊ အပိုဒ် ၂၆ ပါ အခန်း၈-က၊ အခန်းခေါင်းစဉ် ပုဒ်မ ၂၈-က၊ ၂၈-ခ၊ ၂၈-ဂ နှင့် ပုဒ်မ ၂၈-ဂ ပုဒ်မခွဲ(က)တို့ကို နိုင်ငံတော်သမ္မတ၏ သဘောထားမှတ်ချက်နဲ့အညီ ပြင်ဆင်ပြဋ္ဌာန်းသင့်ကြောင်း လေ့လာ တွေ့ရှိရပါသည်။ (၅) ဥပဒေကြမ်းပူးပေါင်းကော်မတီက ညှိနှိုင်းသဘောတူညီခဲ့သည့် အပိုဒ်၊ အပိုဒ်ခွဲများကို နောက်ဆက်တွဲပါ ကန့်လန့်ဖြတ်ဇယားဖြင့် ပြုစုတင်ပြထားပါသည်။ ကန့်လန့်ဖြတ်ဇယားကိုလည်း ကိုယ်စားလှယ်တော်ကြီးများထံ ဖြန့်ဝေထားပြီးဖြစ်ပါတယ်။ (၆) သို့ဖြစ်ပါ၍ နိုင်ငံတော်သမ္မတ၏ သဘောထား မှတ်ချက်ဖြင့် ပြန်လည်ပေးပို့လာသော မူးယစ်ဆေးဝါးနှင့် စိတ်ကိုပြောင်းလဲစေသော ဆေးဝါးများဆိုင်ရာ ဥပဒေကို ပြင်ဆင်သည့်ဥပဒေကြမ်းနှင့်စပ်လျဉ်း၍ ပြည်ထောင်စုလွှတ်တော်ဆိုင်ရာ နည်းဥပဒေ ၉၉ နှင့်အညီ လွှတ်တော်သို့ အစီရင်ခံတင်ပြအပ်ပါသည်။ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ။ အားလုံးကို ကျေးဇူးတင်ပါတယ်။</speech>
<title>အထက်ပါ ဥပဒေကြမ်းနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ် ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ ဥပဒေကြမ်းနဲ့စပ်လျဉ်းပြီး နိုင်ငံတော်သမ္မတရဲ့ သဘောထားမှတ်ချက်အပါအဝင် ဥပဒေကြမ်းပူးပေါင်း ကော်မတီရဲ့ အစီရင်ခံစာမိတ္တူကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ အစီရင်ခံစာ အပြည့်အစုံကို နောက်ဆက်တွဲဖြင့် ဖော်ပြထားပါသည်။ ပြည်ထောင်စုလွှတ်တော်ဆိုင်ရာ နည်းဥပဒေ ၁၀၈ နဲ့အညီ အဆိုတင်သွင်းဆွေးနွေးလိုတဲ့ လွှတ်တော် ကိုယ်စားလှယ်ရှိပါက အပိုဒ်၊ အပိုဒ်ခွဲအလိုက် ပြည့်စုံစွာဖော်ပြပြီး ၂-၂-၂၀၁၈ ရက် (သောကြာနေ့) ညနေ ၄ နာရီ (၁၆၀၀နာရီ) နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းပေးပို့ နိုင်ကြောင်း ကြေညာပါတယ်။</speech>
</bill>
<bill>
<title>လွှတ်တော်နှစ်ရပ်သဘောကွဲလွဲသော မြန်မာနိုင်ငံလွှတ်တော်အဖွဲ့ ဥပဒေကြမ်းနှင့်စပ်လျဉ်း၍ တစ်ပိုဒ်ချင်းစီအလိုက် အတည်ပြုရန် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ် (၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ လွှတ်တော် နှစ်ရပ်သဘောကွဲလွဲတဲ့ မြန်မာနိုင်ငံလွှတ်တော်အဖွဲ့ ဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက်အစီရင်ခံစာကို ၂၄-၁-၂၀၁၈ ရက်တွင် ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ ဖတ်ကြားတင်ပြခဲ့ပြီး ဖြစ်ပါတယ်။ အဆိုပါသဘောကွဲလွဲချက်များနဲ့စပ်လျဉ်းပြီး နောက်ဆုံးသတ်မှတ်ချိန်အထိ ပြင်ဆင်ချက်အဆို တင်သွင်း ဆွေးနွေးလိုတဲ့ လွှတ်တော်ကိုယ်စားလှယ်အမည်စာရင်း ပေးပို့ခြင်းမရှိတဲ့အတွက် ဥပဒေကြမ်းပူးပေါင်း ကော်မတီရဲ့ သဘောထားမှတ်ချက်ကိုအခြေခံပြီး လွှတ်တော်ရဲ့ အဆုံးအဖြတ် ရယူသွားမှာဖြစ်ပါတယ်။ လွှတ်တော်နှစ်ရပ်ရဲ့ အတည်ပြုချက်နဲ့ ဥပဒေကြမ်းပူးပေါင်းကော်မတီရဲ့ သဘောထားမှတ်ချက်တို့ ပါဝင်တဲ့ ပြင်ဆင်ချက်ဇယားကို ကိုယ်စားလှယ်များထံ ဖြန့်ဝေထားပါတယ်။ ယခု ဥပဒေကြမ်းပူးပေါင်း ကော်မတီက ဥပဒေကြမ်းရဲ့ အပိုဒ် ၄ မှစပြီး အဆိုပြု တင်ပြဖို့ ဖြစ်ပါတယ်။ ပြင်ဆင်ချက်ဇယားကို နောက်ဆက်တွဲဖြင့် ဖော်ပြထားပါသည်။</speech>
<speech><mp id="992">ဒေါက်တာမြတ်ဉာဏစိုး(အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>လေးစားအပ် ပါသော နာယကကြီးခင်ဗျာ။ ဥပဒေကြမ်းရဲ့ အပိုဒ် ၄ ကို အမျိုးသားလွှတ်တော်ရဲ့ အတည်ပြုချက်အတိုင်း ပြည်ထောင်စုလွှတ်တော်က အတည်ပြုပေးနိုင်ပါရန် အဆိုပြု တင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျာ။ အဆိုမှာ ဥပဒေကြမ်း၏ အပိုဒ် ၄ သည် ဥပဒေကြမ်းပူးပေါင်းကော်မတီ၏ သဘောထားမှတ်ချက်နှင့်အညီ အမျိုးသားလွှတ်တော်၏ အတည်ပြုချက် အတိုင်း ဤဥပဒေကြမ်း၏ အစိတ်အပိုင်းဖြစ်သင့်သည်။ ဒီအဆိုကိုအတည်ပြုရန် လွှတ်တော်က သဘောတူ ပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="992">ဒေါက်တာမြတ်ဉာဏစိုး(အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ ဥပဒေကြမ်းရဲ့ အပိုဒ် ရ အပိုဒ်ခွဲ (စ)ကိုတော့ ဥပဒေကြမ်းပူးပေါင်းကော်မတီရဲ့ ပြင်ဆင်ချက်ဖြစ်တဲ့ အစည်းအဝေးအထမြောက်ခြင်း မရှိပါက ဥက္ကဋ္ဌသည် အဖွဲ့ဝင်များ၏တင်ပြချက်များနှင့် အကြံပြုချက်များကို စာဖြင့်ပေးပို့ရန် တောင်းယူနိုင်သည်။ ဥပဒေကြမ်းပူးပေါင်းကော်မတီရဲ့ ပြင်ဆင်ချက်ကို လွှတ်တော်က အတည်ပြုပေးပါရန် တင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ရ အပိုဒ်ခွဲ(စ)သည် ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="992">ဒေါက်တာမြတ်ဉာဏစိုး(အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ ဥပဒေကြမ်းရဲ့ အပိုဒ် ၁၄ ကိုတော့ ပြည်သူ့လွှတ်တော်ရဲ့ အတည်ပြုချက်အတိုင်း ပြည်ထောင်စု လွှတ်တော်က အတည်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၁၄ သည် ဥပဒေကြမ်းပူးပေါင်းကော်မတီ၏ သဘောထားမှတ်ချက်နှင့်အညီ ပြည်သူ့လွှတ်တော်၏ အတည်ပြုချက် အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘော တူပါသလား ခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ မြန်မာနိုင်ငံလွှတ်တော်အဖွဲ့ ဥပဒေကြမ်း နဲ့စပ်လျဉ်းပြီး ပြည်သူ့လွှတ်တော်နဲ့ အမျိုးသားလွှတ်တော်တို့က အတည်ပြုခဲ့တဲ့ အပိုဒ်၊ အပိုဒ်ခွဲများကို လွှတ်တော်နှစ်ရပ် အတည်ပြုချက်အတိုင်းလည်းကောင်း၊ လွှတ်တော်နှစ်ရပ်သဘောကွဲလွဲတဲ့ အပိုဒ်၊ အပိုဒ်ခွဲ များကို ပြည်ထောင်စုလွှတ်တော်၏ အတည်ပြုချက်များအတိုင်းလည်းကောင်း ပြန်လည်ပြင်ဆင်ပြီး ပြည်ထောင်စု လွှတ်တော်ဆိုင်ရာ ဥပဒေ၊ နည်းဥပဒေများနဲ့အညီ ဆက်လက်ဆောင်ရွက်မှာဖြစ်ကြောင်း အသိပေးကြေညာပါတယ်။</speech>
</bill>
</section>
<section value="Report">
<report>
<title>ပြည်ထောင်စုအစိုးရအဖွဲ့မှ ပေးပို့သော ၂၀၁၆-၂၀၁ရခု၊ ဘဏ္ဍာရေးနှစ် အစိုးရ၏ကြွေးမြီဆိုင်ရာနှစ်ပတ်လည် အစီရင်ခံစာအပါအဝင် လွှတ်တော်ကိုယ်စားလှယ်များ၏ ဆွေးနွေးချက်တို့နှင့်စပ်လျဉ်း၍ ပြည်ထောင်စုအဆင့်အဖွဲ့အစည်းများက ပြန်လည်ရှင်းလင်း ဆွေးနွေးခြင်း</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၆၂၀၁ရ ခု၊ ဘဏ္ဍာရေးနှစ် အစိုးရ၏ ကြွေးမြီဆိုင်ရာ နှစ်ပတ်လည်အစီရင်ခံစာနဲ့ ပြည်သူ့ငွေစာရင်းပူးပေါင်း ကော်မတီရဲ့ အစီရင်ခံစာ(၁/၂၀၁၈)တို့အပေါ် လွှတ်တော်ကိုယ်စားလှယ်များရဲ့ ဆွေးနွေးခြင်းအစီအစဉ်ကို ၂၄-၁-၂၀၁၈ ရက်က ကျင်းပပြုလုပ်တဲ့ ပြည်ထောင်စုလွှတ်တော် အစည်းအဝေးမှာ ဆောင်ရွက်ခဲ့ပြီး ဖြစ်ပါတယ်။ ယခု ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင် ခံစာအပါအဝင် လွှတ်တော်ကိုယ်စားလှယ်များရဲ့ ဆွေးနွေးချက်များနဲ့စပ်လျဉ်းပြီး သက်ဆိုင်ရာ ပြည်ထောင်စု အဆင့်အဖွဲ့အစည်းများက ပြန်လည်ရှင်းလင်းဆွေးနွေးရန်ရှိက ရှင်းလင်းဆွေးနွေးဖို့ဖြစ်ပါတယ်။ ဦးစွာ မြန်မာနိုင်ငံတော်ဗဟိုဘဏ်က ပြန်လည်ရှင်းလင်းရန်ရှိက ရှင်းလင်းဆွေးနွေးဖို့ဖြစ်ပါတယ်။</speech>
<speech><agency id="36">ဦးစိုးမင်း(ဒုတိယဥက္ကဋ္ဌ၊ မြန်မာနိုင်ငံတော်ဗဟိုဘဏ်)</agency>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ ကိုယ်စားလှယ်တော်ကြီးများ၊ ဧည့်သည်တော်ကြီးများ စိတ်၏ချမ်းသာခြင်း၊ ကိုယ်၏ကျန်းမာခြင်းနှင့် ပြည့်စုံကြပါစေ။ ကျွန်တော်ကတော့ မြန်မာနိုင်ငံတော်ဗဟိုဘဏ် ဒုတိယဥက္ကဋ္ဌ ဦးစိုးမင်းဖြစ်ပါတယ်။ ကျွန်တော့အနေနဲ့ ၂၀၁၆-၂၀၁ရ ဘဏ္ဍာရေးနှစ် အစိုးရ၏ကြွေးမြီဆိုင်ရာ နှစ်ပတ်လည်အစီရင်ခံစာနဲ့ စပ်လျဉ်းပြီး ရန်ကုန်တိုင်းဒေသကြီး၊ ဒဂုံမဲဆန္ဒနယ်၊ ပြည်သူ့လွှတ်တော်ကိုယ်စားလှယ် ဒေါက်တာ သက်သက်ခိုင်ရဲ့ အတိုးနှုန်းနှင့် ပြည်တွင်းကြွေးမြီအပေါ်ပေးရတဲ့ အတိုးနဲ့ အုပ်ချုပ်ခအခြေအနေတို့အပေါ် အကြံပြုဆွေးနွေးချက် COS: Offroach မြင့်မားနေကြတာဖြစ်ပါတယ်ဆိုတဲ့ အကြောင်းအရာကို ရှင်းလင်းတင်ပြလိုပါတယ်။ အစိုးရဘတ်ဂျက် လိုငွေကို အရင်က အစိုးရငွေတိုက်လက်မှတ်နှင့် ငွေတိုက်စာချုပ်များကို မြန်မာနိုင်ငံတော်ဗဟိုဘဏ်ကို ရောင်းချခြင်းနှင့် ဖြည့်ဆည်းခဲ့ပါတယ်။ အစိုးရဘတ်ဂျက်လိုငွေကို မြန်မာနိုင်ငံတော်ဗဟိုဘဏ်ချေးငွေနဲ့ ဖြည့်ဆည်းခြင်းဟာ ငွေကြေး ဖောင်းပွမှုနှုန်းကို ထိန်းသိမ်းနိုင်ဖို့ ငွေကြေးမူဝါဒအကောင်အထည်ဖော်ရေးကို များစွာအားနည်းစေပါတယ်။ ဒါကြောင့် အစိုးရငွေတိုက်စာချုပ်နှင့် ငွေတိုက်လက်မှတ်များကို ငွေကြေးဈေးကွက်အတွင်း ရောင်းချခြင်းဖြင့် ဘတ်ဂျက်လိုငွေဖြည့်ဆည်းနိုင်ရန်နဲ့ ငွေကြေးဈေးကွက် ဖြစ်ထွန်းနိုင်ရန်အတွက် မြန်မာနိုင်ငံတော် ဗဟိုဘဏ်နဲ့ စီမံကိန်းနှင့်ဘဏ္ဍာရေးဝန်ကြီးဌာနတို့ ပူးပေါင်းဆောင်ရွက်ခဲ့ကြပါတယ်။ အစိုးရငွေတိုက် စာချုပ်နဲ့ ငွေတိုက်လက်မှတ်များအတွက် အစိုးရကပေးရတဲ့ အတိုးနှုန်းဟာ Treasury Bill, Treasury Bond Auction က သတ်မှတ်တဲ့ အတိုးနှုန်းအတိုင်းဖြစ်တဲ့အတွက် မြန်မာနိုင်ငံတော်ဗဟိုဘဏ်က သတ်မှတ်တဲ့ အတိုးနှုန်းနဲ့ ဗဟိုဘဏ်နှုန်းနဲ့ သီးခြားစီဖြစ်ပါတယ်။ နိုင်ငံတကာငွေရေးကြေးရေးဈေးကွက်ကို ကြည့်မယ်ဆိုလို့ရှိရင် အစိုးရငွေတိုက်စာချုပ်များ အတိုးနှုန်း မြင့်တက်လို့ရှိရင် ဘဏ်အချင်းချင်း ချေးငွေအတိုးနှုန်းလျော့ကျပြီးတော့ ဘဏ်အတိုးနှုန်း မြင့်တက်ရင် အစိုးရငွေတိုက်စာချုပ်အတိုးနှုန်းများ ကျဆင်းတဲ့ဈေးကွက်အခြေအနေကို တွေ့ရမှာဖြစ်ပါတယ်။ စီမံကိန်းနှင့် osapo.7:0$ 68:8399¢ Cososęłccossousosado que acos:od Government Security Agreement အရဆိုလို့ရှိရင် မြန်မာနိုင်ငံတော်ဗဟိုဘဏ်ဟာ စီမံကိန်းနှင့် ဘဏ္ဍာရေးဝန်ကြီးဌာနကိုယ်စား အစိုးရငွေတိုက် လက်မှတ်များကို လေလံစနစ်ဖြင့် ၂၀၁၅ ခုနှစ်၊ ဇန်နဝါရီလက စတင်ရောင်းချခဲ့ပြီးတော့ အစိုးရငွေတိုက် စာချုပ်များကို ၂၀၁၆ ခုနှစ်၊ စက်တင်ဘာ ၂၀ ရက်နေ့မှ စတင်ရောင်းချခဲ့ပါတယ်။ ဆောင်ရွက်ခဲ့တဲ့ Treasury Bill နဲ့ Treasury Bond Auction အရ ၂၀၁၆-၂၀၁ရ မှာ ၃ လ အတွက် အတိုးနှုန်းဟာ ပျမ်းမျှ ရ ရာခိုင်နှုန်း၊ ၆ လ အတွက်အတိုးနှုန်းဟာ ပျမ်းမျှ ၈.၄ ရာခိုင်နှုန်းနဲ့ ၁ နှစ်အတွက် အစိုးရငွေတိုက်လက်မှတ်အတိုးနှုန်းဟာ ပျမ်းမျှ ၈.၈ ရာခိုင်နှုန်း ဖြစ်ပြီး အစိုးရငွေတိုက်စာချုပ်အတိုးနှုန်း များဟာတော့ ကာလအလိုက် ၉ ရာခိုင်နှုန်း၊ ၉.၂၅ ရာခိုင်နှုန်းနဲ့ ၉.၅ ရာခိုင်နှုန်းတို့ဖြစ်ပါတယ်။ ဒီအတိုး နှုန်းကို ကြည့်မယ်ဆိုလို့ရှိရင် အစိုးရအနေနဲ့ မိမိရဲ့ ကာလအလိုက် ဘဏ္ဍာငွေလိုအပ်ချက်ကိုကြည့်ပြီးတော့ အတိုးနှုန်း ရ ရာခိုင်နှုန်း နဲ့ ၈ ရာခိုင်နှုန်းကြားမှာ Treasury Bill ကို ရောင်းချနိုင်အောင်လည်း ဆောင်ရွက် လို့ရတာကို တွေ့ရှိရမှာဖြစ်ပါတယ်။ စီမံကိန်းနှင့် ဘဏ္ဍာရေးဝန်ကြီးဌာနရဲ့ ရည်မှန်းချက်ကလည်း မိမိဘတ်ဂျက်လိုငွေကိုဖြည့်ဆည်းဖို့ ဗဟိုဘဏ်ကချေးယူခြင်း လျှော့ချနိုင်အောင် ရည်မှန်းထားတာဖြစ်တဲ့အတွက် မိမိလိုအပ်သော ငွေကြေးပမာဏကို ဈေးကွက်အခြေအနေအရ အတိုးနှုန်းပေးအပ်ဖို့လည်း လိုအပ်ပါတယ်။ ဒီလိုမှမဟုတ်ဘဲ မိမိပေးချင်တဲ့ အတိုးနှုန်းအတိုင်း လျှော့ချပေးမယ်ဆိုရင် မိမိလိုအပ်တဲ့ ငွေကြေးပမာဏကိုမရရှိနိုင်ဘဲ ဗဟိုဘဏ်ကပဲ ငွေချေးယူနေရမှာ ဖြစ်ပါတယ်။ အတိုးနှုန်းမကြိုက်လို့ ပြည်သူတွေနဲ့ ဈေးကွက်က အစိုးရငွေတိုက်စာချုပ် များမှာ ရင်းနှီးမြှုပ်နှံမှုမပြုဘူးဆိုလို့ရှိရင် စီးပွားရေးအတွင်းမှာ ငွေကြေးတွေဟာလိုအပ်တာထက် ပိုလျှံ နေပြီး ငွေကြေးဖောင်းပွမှုကို ဖြစ်ပေါ်စေမှာဖြစ်ပါတယ်။ ငွေကြေးဖောင်းပွမှုဖြစ်လာရင် စီးပွားရေးတစ်ခုလုံး ပြည်သူတစ်ရပ်လုံးကို ထိခိုက်လာမှာဖြစ်ပါတယ်။ ဒါကြောင့် အစိုးရရဲ့ ဘတ်ဂျက်လိုငွေကြောင့်ဖြစ်ပေါ်လာရတဲ့ အတိုးပေးဆပ်မှုကို လျှော့ချနိုင်ဖို့ အကြောင်း တကယ် တင်တင်ဝင်ထက် အသက်ကယ် ဖြစ်ပေါ်စေနိုင်ကြောင်း သတိပြုရမှာဖြစ်ပါတယ်။ ဒါ့အပြင် အတိုးနှုန်းဆိုတာနဲ့ Treasury Bill, Treasury Bond အပေါ်ပေးရတဲ့ အတိုးနှုန်းနဲ့ သီးခြားစီဖြစ်တဲ့ ဘဏ်အတိုးနှုန်းပါ လျှော့ချရန်ဆောင်ရွက်စေခြင်း ဟာလည်း ယခုအခြေအနေနဲ့ သင့်လျော်မှုမရှိကြောင်း တင်ပြလိုပါတယ်။ မြန်မာနိုင်ငံတော်ဗဟိုဘဏ်ရဲ့ အဓိကရည်မှန်းချက်ဟာ ပြည်တွင်းဈေးနှုန်းတည်ငြိမ်ရေးဖြစ်တဲ့ အတွက် ငွေကြေးဖောင်းပွမှုကို ထိန်းသိမ်းနိုင်ရန် ငွေကြေးမူဝါဒကို ချမှတ်ကျင့်သုံးပါတယ်။ ငွေကြေး မူဝါဒကို ထိန်းကျောင်းရာမှာ အတိုးနှုန်းဟာလည်း အဓိကကျပါတယ်။ စီးပွားရေးစနစ်အတွင်းမှာ သင့်လျော်တဲ့ အတိုးနှုန်းသတ်မှတ်ရန် အရေးကြီးပါတယ်။ သင့်လျော်သော အတိုးနှုန်းရှိတဲ့ ငွေကြေးစနစ်နဲ့မှသာ ထိုက်သင့်သော စီးပွားရေးတိုးတက်မှုနှုန်းကို လျော်ကန်သော ငွေကြေးဖောင်းပွမှုနှုန်းနဲ့ ရရှိဖြတ်သန်းစေနိုင်မှာ ဖြစ်ပါတယ်။ သင့်လျော်တဲ့ အတိုးနှုန်းကိုရရှိနိုင်ဖို့ Macroeconomic Variable တွေကို အခြေခံရပါတယ်။ အဓိက Variable တွေကတော့ တိုင်းပြည်စီးပွားရေးတိုးတက်မှုနှုန်း၊ အလုပ်အကိုင်ရရှိမှု၊ ငွေကြေးဖောင်းပွမှု၊ ကုန်သွယ်မှု၊ ဘတ်ဂျက်လိုငွေဖြည့်ဆည်းမှု၊ စီးပွားရေးစနစ်အတွင်းမှာရှိတဲ့ ငွေကြေးပမာဏ၊ ဘဏ်စနစ် အတွင်းမှာရှိတဲ့ ငွေကြေးပမာဏ စသည်တို့ကို ထည့်သွင်းစဉ်းစားရပါတယ်။ အတိုးနှုန်းကတော့ အခြေခံ အားဖြင့် ငွေကြေးဖောင်းပွမှုနှုန်းကို ကာမိစေရန်တော့ လိုအပ်ပါတယ်။ ဒါမှသာ စုဆောင်းမှုကို ဆွဲဆောင်မှု ပြုနိုင်ပြီးတော့ ရင်းနှီးမြှုပ်နှံမှုကို ပံ့ပိုးပေးနိုင်မှာဖြစ်ပါတယ်။ လက်ရှိအခြေအနေမှာ ဗဟိုဘဏ်နှုန်းဟာ ၁၀ ရာခိုင်နှုန်း ဖြစ်ပြီး အပ်နှံငွေအပေါ်ပေးတဲ့ အတိုးနှုန်း ကို ၈ ရာခိုင်နှုန်းထက်မနည်းစေရန်နဲ့ ချေးငွေအပေါ်ယူတဲ့ အတိုးနှုန်းကို ၁၃ ရာခိုင်နှုန်းထက် မများစေရန် သတ်မှတ်ထားတာဖြစ်တဲ့အတွက် စီးပွားရေးလုပ်ငန်းများအနေနဲ့လည်း ၁၀ ရာခိုင်နှုန်းကနေ ၁၃ ရာခိုင်နှုန်း အတွင်းမှာရရှိအောင် မိမိလုပ်ငန်းပေါ်မှာမူတည်ပြီးတော့ ဘဏ်များနှင့်ညှိနှိုင်းပြီး သင့်လျော်တဲ့ အတိုးနှုန်း ရရှိအောင် ဆောင်ရွက်နိုင်တာဖြစ်ပါတယ်။ ဘဏ်အတိုးနှုန်းကိုလျှော့ချမယ်ဆိုလို့ရှိရင် စီးပွားရေးလုပ်ငန်း များရဲ့ မတည်ရင်းနှီးငွေအတွက် ကုန်ကျစရိတ်ကို လျှော့ချစေနိုင်တယ်ဆိုတာဟာ မှန်သော်လည်းပဲ အခြေခံ ပြည်သူများရဲ့ ခံစားခွင့်နဲ့ စုဆောင်းငွေပမာဏကို အဓိကကြည့်ဖို့လိုအပ်ပါတယ်။ ပုဂ္ဂလိကဘဏ်များမှ အပ်နှံငွေကိုကြည့်မယ်ဆိုရင် စုစုပေါင်းအပ်နှံငွေဟာ ၂၇,၀၀၀ ဘီလီယံရှိပြီးတော့ Saving and Fixed Deposit ဟာဆိုလို့ရှိရင် ဘီလီယံ ၂၂,၀၀၀ ဖြစ်တဲ့အတွက် အပ်ငွေအားလုံးရဲ့ ၈၀ ရာခိုင်နှုန်းရှိတာကို တွေ့ရမှာ ဖြစ်ပါတယ်။ အဲဒီစုဆောင်းငွေတွေမှာ အခြေခံနဲ့ အလယ်အလတ်လူတန်းစား၊ ပင်စင်လစာကို မှီခိုနေကြတဲ့ ပင်စင်စားများ၊ စီးပွားရေးလုပ်ငန်းများနဲ့ များစွာဆက်စပ်မှုမရှိတဲ့ ပြည်သူများရဲ့ အပ်နှံငွေများ ဖြစ်ပါတယ်။ အတိုးနှုန်းချလိုက်လို့၊ Saving မအပ်ကြတော့လို့ ငွေကြေးစနစ်ကို ထိခိုက်မယ်ဆိုတာထက် အခြေခံပြည်သူများကို ရိုက်ခတ်ခြင်းဟာ နိုင်ငံ၏ စီးပွားရေးနယ်ပယ်ကိုသာမက လူမှုရေးနဲ့ နိုင်ငံရေးနယ်ပယ် အထိ ကြီးမားသော ထိရောက်မှုများကို ဖြစ်ပေါ်စေမှာဖြစ်ပါတယ်။ ဒါကြောင့်မို့လို့ Treasury Bill နဲ့ Treasury Bond အပေါ်မှာပေးရတဲ့ အတိုးနှုန်းနဲ့ ဘဏ်အတိုးနဲ့က သီးခြားစီဖြစ်သလို စီးပွားရေးစနစ်တစ်ခုလုံးရဲ့ အကျိုးငှာလည်းကောင်း၊ အခြေခံပြည်သူများရဲ့ အကျိုးစီးပွား အလို့ငှာလည်းကောင်း မြန်မာနိုင်ငံတော်ဗဟိုဘဏ်အနေနဲ့တော့ အခုအတိုးနှုန်းလျှော့ချမှုကို ပြုလုပ်မှာ မဟုတ်ပါကြောင်း ရှင်းလင်းတင်ပြအပ်ပါတယ်။ အားလုံးကိုကျေးဇူးတင်ပါတယ်။</speech>
<speech type="speaker">စီမံကိန်းနှင့် ဘဏ္ဍာရေးဝန်ကြီးဌာနက ပြန်လည်ရှင်းလင်းရန်ရှိက ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="27">ဦးမောင်မောင်ဝင်း (ဒုတိယဝန်ကြီး၊ စီမံကိန်းနှင့်ဘဏ္ဍာရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယက၊ ပြည်သူ့လွှတ်တော် ဥက္ကဋ္ဌနှင့် ဖိတ်ကြားထားသော ပြည်ထောင်စု အဆင့်ပုဂ္ဂိုလ်များ၊ လွှတ်တော်ကိုယ်စားလှယ်ကြီးများအားလုံး ကိုယ်စိတ်နှစ်ဖြာ ကျန်းမာချမ်းသာပါစေရန် ဆုမွန်ကောင်းတောင်းရင်း ဂါရဝပြုနှုတ်ခွန်း ဆက်သအပ်ပါတယ်။ ကျွန်တော်ကတော့ စီမံကိန်းနှင့်ဘဏ္ဍာရေး ဝန်ကြီးဌာန၊ ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ကျွန်တော့အနေနဲ့ ၂၀၁၆-၂၀၁ရ ဘဏ္ဍာရေးနှစ် အစိုးရ၏ကြွေးမြီဆိုင်ရာ နှစ်ပတ်လည် အစီရင်ခံစာနှင့်စပ်လျဉ်းပြီး ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်များနှင့် သဘောထားမှတ်ချက်အစီရင်ခံစာ (၁/၂၀၁၈) နှင့် အစီရင်ခံစာအပေါ်မှာ လွှတ်တော်ကိုယ်စားလှယ်ကြီးများရဲ့ သုံးသပ်ဆွေးနွေးမှုများနှင့်စပ်လျဉ်းပြီး ပြန်လည်ရှင်းလင်းတင်ပြမှာ ဖြစ်ပါတယ်။ Power Point အသုံးပြု တင်ပြခွင့်ပြုပါရန်နှင့် ဆွေးနွေးချိန် အနည်းငယ်ပိုပေးပါရန် ပန်ကြား အပ်ပါတယ်။ အစီရင်ခံစာအပေါ်မှာ အပြုသဘောဖြင့် ပိုမိုပြည့်စုံတဲ့ အစီရင်ခံစာဖြစ်စေရန် ရည်ရွယ်ပြီးတော့ သဘောထားမှတ်ချက်ပြုပေးတဲ့ ပြည်သူ့ငွေစာရင်းပူးပေါင်းကော်မတီနဲ့ ဆွေးနွေးအကြံပြုပေးတဲ့ လွှတ်တော် ကိုယ်စားလှယ်များအားလုံးကို ကျေးဇူးတင်ရှိကြောင်း ပဏာမပြောကြားလိုပါတယ်။ နာယကကြီးခင်ဗျား။ ပထမဦးစွာတင်ပြလိုသည်မှာ ယခုတင်ပြသည့်အစီရင်ခံစာသည် ၂၀၁၆-၂၀၁ရ ခု၊ ဘဏ္ဍာရေးနှစ်အတွင်း အစိုးရနှင့်သက်ဆိုင်သည့် ပြည်တွင်း၊ ပြည်ပကြွေးမြီဆိုင်ရာ ဆောင်ရွက်ချက်များကို တင်ပြတဲ့ အစီရင်ခံစာဖြစ်ပြီးတော့ ပြည်သူ့ကြွေးမြီ စီမံခန့်ခွဲမှုဥပဒေ ပြဋ္ဌာန်းပြီးတဲ့နောက် ဥပဒေနဲ့အညီ တင်ပြတဲ့ ဒုတိယမြောက်အစီရင်ခံစာဖြစ်ပါတယ်။ ပထမအစီအရင်ခံစာထက် ဒုတိယအစီရင်ခံစာမှာ ပိုမို ပြည့်စုံစေရန်ဆောင်ရွက်ထားပါတယ်။ ကျွန်တော်တို့ ယခင်တင်ပြခဲ့သကဲ့သို့ အစီရင်ခံစာတင်ပြမှုကို တစ်နှစ် ထက်တစ်နှစ် ပိုမိုကောင်းမွန်အောင် ကြိုးပမ်းသွားမှာဖြစ်ပါတယ်။ ပြည်တွင်း၊ ပြည်ပကြွေးမြီရယူထားတဲ့ အခြေအနေများ၊ ကြွေးမြီဆိုင်ရာအချက်အလက်များဟာ တစ်နိုင်ငံနှင့်တစ်နိုင်ငံ မတူညီနိုင်သကဲ့သို့ အစီရင်ခံ တင်ပြတဲ့ပုံစံဟာလည်းပဲ ကွဲပြားခြားနားမှုရှိနိုင်ပါတယ်။ အားလုံးတစ်ပြေးညီ လိုက်နာရမည့် စံသတ်မှတ် သည့်ပုံစံ (Standard Format) ရယ်လို့တော့ ကျွန်တော်တို့ မရှိပါဘူးခင်ဗျာ။ လေးစားအပ်ပါသော နာယကကြီးခင်ဗျား။ သဘောထားမှတ်ချက်အစီရင်ခံစာ အပိုဒ်(၁၉)မှာ ပါရှိတဲ့ ၂၀၁၆-၂၀၁ရ ခု၊ ဘဏ္ဍာရေးနှစ်အတွင်း ပြည်တွင်း/ ပြည်ပချေးငွေ (၂) ရပ်ပေါင်း ကျပ် ၇,၅၉၃ ဘီလီယံ ဖြစ်တဲ့အတွက်ကြောင့် ၂၀၁၆ ခုနှစ်၊ ပြည်ထောင်စုရဲ့ ဘဏ္ဍာငွေအရအသုံးဆိုင်ရာဥပဒေကို ပြင်ဆင်သည့် ဥပဒေအရ ခွင့်ပြုချက်ထက် ကျပ် ၂,၅၉၃ ဘီလီယံ ပိုမိုချေးယူခဲ့ခြင်းနှင့်စပ်လျဉ်းပြီးတော့ တည်ဆဲဥပဒေ ပြဋ္ဌာန်းချက်များနှင့် ဘဏ္ဍာရေးစည်းမျဉ်းများနှင့်အညီ လိုက်နာဆောင်ရွက်သွားရန် ဆိုတဲ့အချက်နဲ့စပ်လျဉ်းပြီး ပြန်လည်ရှင်းလင်း ဆွေးနွေးပါမယ်။ ၂၀၁၆ ခုနှစ်၊ ပြည်ထောင်စုရဲ့ ဘဏ္ဍာငွေအရအသုံးဆိုင်ရာ ဥပဒေကိုပြင်ဆင်တဲ့ဥပဒေအရ ၂၀၁၆-၂၀၁ရ ဘဏ္ဍာနှစ်အတွင်းမှာ အမှန်တကယ်ချေးယူနိုင်တဲ့ပမာဏဟာ ကျပ် ၅,၀၀၀ ဘီလီယံကို အခြေခံပြီးတော့ သတ်မှတ်ခဲ့တဲ့နေရာမှာ ၂၀၁၆-၂၀၁ရ ခုနှစ်၊ ဘဏ္ဍာနှစ် ပြုပြင်ပြီးခန့်မှန်းခြေအရ ဖြစ်ပေါ် လာတဲ့ ဘတ်ဂျက်လိုငွေ ၃,၉၂၈.၅၅၄ ဘီလီယံအပေါ်မှာ အခြေခံပါတယ်။ လက်တွေ့အခြေအနေမှာတော့ ပြည်ထောင်စုအစိုးရအပ်ငွေစာရင်းအပေါ်မှာ ဖြစ်ပေါ်လာတဲ့လိုငွေကို ဖြည့်ဆည်းတဲ့နေရာမှာ ယခင်ဘဏ္ဍာနှစ် များက ရောင်းချခဲ့တဲ့ အစိုးရရဲ့ ငွေတိုက်စာချုပ်၊ ငွေတိုက်လက်မှတ်များသည် ယခုဘဏ္ဍာနှစ်အတွင်းမှာ သက်တမ်းစေ့ရောက်မှုများရှိတဲ့ စာချုပ်များကို ပြန်လည်ရွေးနုတ်ရခြင်းနှင့် ယခုဘဏ္ဍာနှစ်အတွင်းမှာ အစိုးရဌာန၊ အဖွဲ့အစည်းများရဲ့ ရငွေသုံးငွေအခြေအနေအရ ရငွေထက်သုံးငွေက ပိုမိုခြင်းတို့အတွက်ကို ပေါင်းစပ်ပြီးတော့မှ ဖြည့်ဆည်းရခြင်းဖြစ်ပါတယ်။ ၂၀၁၆-၂၀၁ရ ဘဏ္ဍာနှစ်အတွင်းမှာ အစိုးရငွေတိုက်စာချုပ်၊ ငွေတိုက်လက်မှတ်များ ရောင်းချခဲ့တဲ့ စုစုပေါင်းတန်ဖိုးပမာဏဟာ ကျပ် ၇,၁၃၄.၆ ဘီလီယံဖြစ်ပြီးတော့ ပြန်လည်ရွေးနုတ်ခဲ့တဲ့ ပမာဏကတော့ ၄,၈၃၉.၁ ဘီလီယံဖြစ်ပါတယ်။ ဒါကြောင့် အသားတင်ဖြည့်ဆည်းမှုဟာ ကျပ် ၂.၂၉၅.၅ ဘီလီယံလို့ တွက်ချက် ရရှိမှာဖြစ်ပါတယ်။ သို့ဖြစ်တဲ့အတွက်ကြောင့် ၂၀၁၆-၂၀၁ရ ဘဏ္ဍာနှစ်မှာ ပြည်ပကချေးယူငွေက ၄၅၈.၄ ဘီလီယံ ဖြစ်တဲ့အတွက် ပြည်တွင်းက အသားတင်ဖြည့်ဆည်းမှုသည် ၂.၂၉၅.၅ ဘီလီယံနှင့်တွက်ပါက စုစုပေါင်း ချေးယူငွေသည် ၂,၇၅၃.၉ ဘီလီယံဖြစ်တာ ကိုတွေ့ရပါတယ်။ အမှန်တကယ် ချေးယူနိုင်တဲ့ပမာဏ ၅,၀၀၀ ဘီလီယံ အောက်မှာသာရှိတာကို တွေ့ရမှာဖြစ်ပါတယ်။ သို့ပါသော်လည်း လာမည့်ဘဏ္ဍာရေးနှစ်များမှာတော့ ပြည်သူ့ငွေစာရင်းပူးပေါင်းကော်မတီက သဘောထားမှတ်ချက်ပြုထားသည့်အတိုင်း ဥပဒေပြဋ္ဌာန်းချက်နဲ့ ညီညွတ်စေရန် သတိပြု ဆောင်ရွက်သွားမည်ဖြစ်ကြောင်း တင်ပြအပ်ပါတယ်။ လေးစားအပ်ပါသော နာယကကြီးခင်ဗျား။ အစီရင်ခံစာရဲ့ အပိုဒ် (၂၀)နဲ့ ပြည်သူ့လွှတ်တော် ကိုယ်စားလှယ်ကြီးများရဲ့ ဆွေးနွေးချက်များအရ ပြည်ပချေးငွေနဲ့ လုပ်ငန်း စီမံကိန်းများ အကောင်အထည် ဖော်တဲ့ ဌာန/ အဖွဲ့အစည်းများအနေနဲ့ စီမံကိန်းရည်မှန်းချက်အတိုင်း အပြည့်အဝထုတ်ယူ သုံးစွဲနိုင်ရေး ကြိုးပမ်းဆောင်ရွက်သွားရန်လိုအပ်ကြောင်း အချက်နှင့်စပ်လျဉ်းပြီး ပြန်လည်တင်ပြပါ့မယ်။ ချေးငွေစာချုပ် ချုပ်ဆိုပြီးတာနဲ့ တစ်ပြိုင်နက် ချေးငွေဟာချက်ချင်းထုတ်ယူလို့ မရပါဘူး။ ချေးငွေစာချုပ် ချုပ်ဆိုပြီးတဲ့ ယင်းတို့ကို ဆောင်ရွက်ပြီးမှသာ ချေးငွေစာချုပ်အသက်ဝင်လာပြီးတော့ ချေးငွေကို ထုတ်ယူ သုံးစွဲနိုင်ပါတယ်။ ချေးငွေကိုစတင်ထုတ်ယူသုံးစွဲတဲ့ အတိုးကိုလည်းပဲ စတင်တွက်ချက်ရခြင်းဖြစ်ပါတယ်။ ဌာနများက ချေးငွေထုတ်ယူသုံးစွဲနိုင်ရန် ဆောင်ရွက်တဲ့နေရာမှာ လုပ်ငန်းသဘောသဘာဝပေါ်မှာ မူတည်ပြီးတော့ အကြံပေးငှားရမ်းခြင်း၊ ပစ္စည်းဝယ်ယူခြင်းတို့ကိုဆောင်ရွက်ရပါတယ်။ ထိုအခါမှာ သက်ဆိုင်ရာ ငွေချေးသူရဲ့ စည်းမျဉ်းစည်းကမ်းများအပြင် ပြည်တွင်းမှာရှိတဲ့ ဥပဒေ၊ ဘဏ္ဍာရေး စည်းမျဉ်း စည်းကမ်း များနဲ့အညီ ဖြစ်စေရန်ကိုလည်း စနစ်တကျ အဆင့်ဆင့်ဆောင်ရွက်ကြရပါတယ်။ လုပ်ငန်းအပေါ်မှာ မူတည်ပြီးတော့ အသေးစိတ်ဒီဇိုင်းများ ရေးဆွဲခြင်း၊ အကြံပေးငှားရမ်းရန်နှင့် ပစ္စည်းဝယ်ယူရန်တို့အတွက် တင်ဒါခေါ်ယူခြင်း၊ ရွေးချယ်စိစစ်ခြင်း စသည်တို့ကို ဆောင်ရွက်ရပါတယ်။ သို့ပါ၍ ပစ္စည်းဝယ်ယူရန် မလိုအပ်တဲ့ စီမံကိန်းများမှာတော့ ချေးငွေထုတ်ယူမှု လျင်မြန်နိုင်သော်လည်းပဲ ပစ္စည်းဝယ်ယူခြင်း၊ အကြံပေး ငှားရမ်းခြင်း၊ တည်ဆောက်ခြင်းစသည်တို့ပါဝင်တဲ့စီမံကိန်းများမှာတော့ ထုတ်ယူသုံးစွဲမှုဟာ ကြန့်ကြာတတ် တာကို တွေ့ရပါတယ်။ ဥပမာအနေနဲ့ တင်ပြရရင် ကမ္ဘာ့ဘဏ်ချေးငွေ အမေရိကန်ဒေါ်လာ သန်း ၈၀ နဲ့ ပညာရေးဝန်ကြီး ဌာနက အကောင်အထည်ဖော်ဆောင်ရွက်တဲ့ ပညာရေးကဏ္ဍမြှင့်တင်ရေးစီမံကိန်းမှာ ၅-၁၁-၂၀၁၄ ရက် နေ့မှာ ချေးငွေစာချုပ်အသက်ဝင်ခဲ့ပြီးတော့ ၂၀-၆-၂၀၁ရ ရက်နေ့မှာ ချေးငွေအားလုံး ထုတ်ယူသုံးစွဲနိုင်တဲ့ အတွက်ကြောင့် ၂ နှစ်ခွဲခန့်ကာလအတွင်းမှာ ထုတ်ယူနိုင်ခဲ့ကြောင်း တွေ့ရပါတယ်။ ဒီစီမံကိန်းကတော့ ပစ္စည်းဝယ်ယူခြင်း၊ တည်ဆောက်ခြင်းတို့ကို ဆောင်ရွက်ရန်မလိုအပ်ဘဲနဲ့ မြန်မာနိုင်ငံမှာရှိတဲ့ အခြေခံ ပညာကျောင်းများမှာ ကျောင်းထောက်ပံ့ကြေး၊ ပညာသင်ထောက်ပံ့ကြေး၊ ပညာသင်ဆုတွေကို ငွေသားနဲ့ တိုက်ရိုက်ပေးချေရခြင်း ဖြစ်တဲ့အတွက်ကြောင့် သူ့ူ ထုတ်ယူရပြီးတော့ ဘဏ္ဍာရေးနှစ် ၃ နှစ် အတွင်းမှာ ချေးငွေများကို လျင်မြန်စွာ ထုတ်ယူနိုင်ခဲ့ခြင်း ဖြစ်ပါတယ်။ ပစ္စည်းဝယ်ယူမှု၊ ပညာပေး သင်တန်းများ၊ အကြံပေးငှားရမ်းမှုစသည်တို့ပါဝင်တဲ့ ကမ္ဘာ့ဘဏ်ချေးငွေ အမေရိကန်ဒေါ်လာ ၂၀.၆ သန်းနဲ့ ဆောင်ရွက်တဲ့ မြန်မာနိုင်ငံဆက်သွယ်ရေးကဏ္ဍ ဖွံ့ဖြိုးတိုးတက်ရေးစီမံကိန်းမှာတော့ ၄-၄-၂၀၁၄ ရက်နေ့မှာ စာချုပ်ချုပ်ဆိုပြီးတော့ ၂၇-၅-၂၀၁၄ ရက်နေ့မှာ ချေးငွေအသက်ဝင်ခဲ့သော်လည်း ၃ နှစ်ကျော်ကြာတဲ့အထိ ထုတ်ယူသုံးစွဲမှု ရာခိုင်နှုန်း ၃၅ ရာခိုင်နှုန်းခန့်သာ ရှိသေးတာကိုတွေ့ရပါတယ်။ ယခုအခါမှာ ယင်းသို့ချေးငွေ ထုတ်ယူမှုကြန့်ကြာခြင်းကို ရှောင်ရှားနိုင်ဖို့အတွက် သက်ဆိုင်ရာဌာနတွေမှာ စီမံကိန်းစီမံခန့်ခွဲသည့်အဖွဲ့ (Project Management Unit - PMU)ąp:oş oşoomigos::1 Bånds:3260320028cos 8:8:9 sac@326$39: cos©@29sandgos Wooden:sag (Monitoring and Evaluation Unit) တို့အား ဖွဲ့စည်းခြင်း၊ စံသတ်မှတ်သည့် လုပ်ထုံးလုပ်နည်း (Standard Operation Procedure)များ ရေးဆွဲခြင်း တို့ကို ဆောင်ရွက်ကြရန် ပြည်ထောင်စုအစိုးရအဖွဲ့က ညွှန်ကြားထားရှိပြီး ဖြစ်ပါတယ်။ လေးစားအပ်ပါသော နာယကကြီးခင်ဗျား။ နိုင်ငံတကာမှအကူအညီများကို ပြည်သူလူထု၏ လိုအပ်ချက်နဲ့ အမှန်တကယ် ကိုက်ညီမှုရှိတဲ့ စီမံကိန်းများကို ဆောင်ရွက်နိုင်စေရန် ဖွံ့ဖြိုးမှုမိတ်ဘက်များ အားလုံးနှင့်အတူအကွ လက်တွဲဆောင်ရွက်သွားနိုင်ဖို့ ရည်ရွယ်ပြီးတော့ ဖွံ့ဖြိုးမှုအကူအညီများညှိနှိုင်းရေးအဖွဲ့ (Development Assistance Coordination Unit-DACU)ကို ၆-၁၀-၂၀၁၆ ရက်နေ့မှာ နိုင်ငံတော် အတိုင်ပင်ခံပုဂ္ဂိုလ် ကိုယ်တိုင်ဦးဆောင်ပြီးတော့ ဖွဲ့စည်းဆောင်ရွက်လျက်ရှိပါတယ်။ DACU ၏ အဓိက တာဝန်များကတော့ နိုင်ငံတကာဖွံ့ဖြိုးမှုအကူအညီများကို နိုင်ငံတော်အတွက် လိုအပ်တဲ့ဦးစားပေးလုပ်ငန်း များမှာ ထိရောက်စွာ အသုံးချနိုင်ရန်အတွက် ဖွံ့ဖြိုးမှုအကူအညီများကို ပြေပြစ်သွက်လက်တဲ့ လုပ်ထုံးလုပ်နည်းများ (Stroomlined nondum s mosomfananimoshimosemans nosnos အကဲဖြတ်ကြပ်မတ်မယ့် Monitoring and Evaluation အစီအစဉ်များကို ချမှတ်ဖို့ပဲဖြစ်ပါတယ်။ နိုင်ငံတကာ ဖွံ့ဖြိုးမှုမိတ်ဘက်အဖွဲ့အစည်းများရဲ့ ကူညီပံ့ပိုးမှုများနဲ့ အကောင်အထည်ဖော်ရာတွင် ထိရောက်မြန်ဆန်မှု ရှိစေဖို့အတွက် မြန်မာနိုင်ငံ၏ ဖွံ့ဖြိုးမှုအကူအညီဆိုင်ရာမူဝါဒ (Myanmar Development Assistance Policy- DAP)ကိုလည်း ရေးဆွဲချမှတ်ထားပြီးဖြစ်ပါကြောင်း တင်ပြလိုပါတယ်။ ချေးငွေစာချုပ်ချုပ်ဆိုရာမှာ အကောင်အထည်ဖော်မယ့် စီမံကိန်း၊ လုပ်ငန်းအမျိုးအစားအလိုက် Gąj:6gospodao: opošopaejor 69908ąp: wodporouslycoñolosului Disbursement Period လို့ခေါ်ပါတယ်။ တည်ဆောက်ရေးလုပ်ငန်းများအတွက် ချေးငွေနောက်ဆုံး ထုတ်ယူခွင့်ရှိတဲ့နေ့ဟာ အကြမ်း အားဖြင့်ဆိုသော် ဆိုင်းငံ့ကာလမတိုင်ခင်အထိ ထုတ်ယူခွင့်ရှိပါတယ်။ နိုင်ငံတကာမှာလည်း တည်ဆောက်ရေး စီမံကိန်းများမှာ ရှေ့တွင်ရှင်းလင်းခဲ့သလို ဆောင်ရွက်ရတဲ့လုပ်ငန်းစဉ်များ ကျော်ဖြတ်ရတဲ့အတွက်ကြောင့် ကနဦးမှာ ချေးငွေမထုတ်နိုင်သေးသော်လည်း ဝယ်ယူရေးစာချုပ်များ ချုပ်ဆိုပြီးနောက်ပိုင်းမှာ ချေးငွေ ထုတ်ယူမှု မြန်ဆန်လာကြတာကို လေ့လာတွေ့ရှိရပါတယ်။ လေးစားအပ်ပါသော နာယကကြီးခင်ဗျား။ လွှတ်တော်ကိုယ်စားလှယ် ဦးခင်ချိုရဲ့ ဆွေးနွေးချက် ကို ပြန်လည်ရှင်းလင်းဆွေးနွေးပါမယ်။ နိုင်ငံတကာမှာ ပြည်ပကြွေးမြီခံနိုင်ရည်ရှိမှု တစ်နည်းအားဖြင့် ပြည်ပ ကြွေးမြီပေးဆပ်နိုင်အားကို တိုင်းတာတဲ့ ညွှန်းကိန်း ၅ ခု ရှိပါတယ်။ ယင်း ညွှန်းကိန်းများဟာ (၁) ပြည်ပ ကြွေးမြီနှင့် GDP အချိုး၊ (၂) ပြည်ပ ကြွေးမြီနှင့် ပြည်ပပို့ကုန်ရငွေအချိုး၊ (၃) ပြည်ပ ကြွေးမြီနှင့်စုစုပေါင်း ရငွေအချိုး၊ (၄) ပြည်ပကြွေးမြီ ပေးဆပ်မှုနှင့် ပြည်ပပို့ကုန်ရငွေ အချိုး၊ (၅) ပြည်ပကြွေးမြီပေးဆပ်မှုနှင့် စုစုပေါင်းရငွေ အချိုးတို့ဖြစ်ပါတယ်။ လွှတ်တော်ကိုယ်စားလှယ်ကြီးမေးမြန်းတဲ့ ကြွေးမြီပြန်လည်ပေးဆပ် နိုင်စွမ်းအားကို ညွှန်းကိန်း ၅ ခုအနက် ကမ္ဘာ့ဘဏ်ရဲ့ စံသတ်မှတ်ချက်ဖြစ်တဲ့ နိုင်ငံများ၏မူဝါဒနှင့် စွမ်းဆောင်ရည် zarloosąjos (Country Policy and Institutional Assessment-CPIA)3əq oog$28:01:od facąp: အတွက် ပြည်ပကြွေးမြီပေးဆပ်မှုနှင့် ပြည်ပပို့ကုန်ရငွေအချိုးကို ၁၅ ရာခိုင်နှုန်း၊ ပြည်ပကြွေးမြီပေးဆပ်မှုနှင့် စုစုပေါင်းရငွေအချိုးကို ၁၈ ရာခိုင်နှုန်းထက်မပိုစေရန် ထိန်းသိမ်းဆောင်ရွက်ရန် သတ်မှတ်ထားပါတယ်။ အပြည်ပြည်ဆိုင်ရာငွေကြေးရန်ပုံငွေအဖွဲ့(IMF)က မြန်မာနိုင်ငံ၏ မေခရိုစီးပွားရေးအခြေအနေ၊ ကြွေးမြီဆိုင်ရာ ကိန်းဂဏန်း အချက်အလက်များအပေါ် အခြေခံပြီးသုံးသပ်ချက်အရ ၂၀၁၇-၂၀၁၈ ဘဏ္ဍာနှစ်ကနေ ၂၀၂၇၂၀၂၈ ဘဏ္ဍာနှစ်အထိ (၁၀)နှစ်တာ ကာလအတွင်း ပြည်ပကြွေးမြီပေးဆပ်မှုနှင့် ပြည်ပပို့ကုန်ရငွေအချိုး သည် အများဆုံး ၄.၅ ရာခိုင်နှုန်းခန့်နှင့် ပြည်ပကြွေးမြီ ပေးဆပ်မှုနှင့် စုစုပေါင်းရငွေအချိုးသည် အများဆုံး ၆.၄ ရာခိုင်နှုန်းခန့်ဖြစ်သဖြင့် ကြွေးမြီပြန်လည် ပေးဆပ် နိုင်စွမ်းအားအတွက် စိုးရိမ်ဖွယ်မရှိသည့် အခြေအနေ ဖြစ်ကြောင်း သုံးသပ်ထားပါတယ်။ သာမန်အားဖြင့် ကြွေးမြီပြန်လည်ပေးဆပ်နိုင်စွမ်းသည် နိုင်ငံတော်ရဲ့ ရငွေများဖြစ်သော အခွန်အကောက်ရငွေ၊ နိုင်ငံပိုင်စီးပွားရေးအဖွဲ့အစည်းများမှရငွေ၊ အခြားရငွေများကို တိုးတက်ကောက်ခံရရှိစေရေးနဲ့ ပြည်တွင်းကျပ်ငွေဖြင့်သာမက နိုင်ငံခြားငွေဖြင့်လည်း ဝင်ငွေများပိုမိုရရှိလာ စေရေး၊ အသုံးစရိတ်များကိုလည်း စိစိစစ်စစ်သုံးစွဲနိုင်မှုတို့အပေါ်မှာ အဓိကမူတည်နေပါကြောင်း တင်ပြ အပ်ပါတယ်။ လေးစားအပ်ပါသော နာယကကြီးခင်ဗျား။ လွှတ်တော်ကိုယ်စားလှယ် ဦးသန်းစိုး (ဘောဂဗေဒ) ရဲ့ ဆွေးနွေးချက်ဖြစ်ပါတယ်။ နိုင်ငံတကာမှာ ကြွေးမြီနဲ့ ဂျီဒီပီအချိုးကို အမှန်တကယ်ထုတ်ယူသုံးစွဲတဲ့ ပမာဏက ပြန်လည်ပေးဆပ်တဲ့အရင်းပမာဏကို နုတ်ပြီးတော့ ပြန်လည်ပေးဆပ်ရန် ကျန်ရှိတဲ့ပမာဏကို ကြွေးမြီ လက်ကျန်အဖြစ်နဲ့ တွက်ချက်ခြင်းဖြစ်ပါတယ်။ ကြွေးမြီနဲ့ဂျီဒီပီအချိုး တွက်ချက်ရာမှာ ထုတ်ယူတဲ့ ပမာဏ ဖြင့် တွက်ချက်ခြင်းမရှိပါကြောင်း တင်ပြအပ်ပါတယ်။ အစီရင်ခံစာမှာတင်ပြတဲ့ ဘဏ္ဍာနှစ်အတွင်း မြီရှင် နိုင်ငံနဲ့ အဖွဲ့အစည်းများအလိုက်၊ ဝန်ကြီးဌာနအလိုက် ထုတ်ယူသုံးစွဲငွေ၊ အရင်းအတိုးပေးဆပ်ငွေ၊ စာချုပ် ချုပ်ဆိုမှု အခြေအနေနဲ့ ၃၁-၃-၂၀၁ရ ရက်နေ့ရှိ ကြွေးမြီလက်ကျန်အခြေအနေတို့ကို အစီရင်ခံစာရဲ့ အပိုဒ် ၅ ကနေ ၁၅ အထိကို စာဖြင့်ဖော်ပြတဲ့အပြင် စာရင်းဇယားများ၊ ပုံကားချပ်များ၊ ရှင်းလင်းသုံးသပ်ချက် များဖြင့်ပါ ပေါင်းစပ်ပြီးတော့ ဖော်ပြထားပါတယ်။ အတိုကောက်အသုံးအနှုန်းများ၊ နိဒါန်း၊ ပြည်ပကြွေးမြီ အခြေအနေ၊ ပြည်တွင်းကြွေးမြီ အခြေအနေနဲ့ အစိုးရကငွေထုတ်ချေးခြင်းနဲ့ ထပ်ဆင့်ငွေထုတ်ချေးခြင်းဆိုတဲ့ ခေါင်းစဉ်များဟာလည်း အစီရင်ခံစာမှာ ပါဝင်ပြီးဖြစ်ပါတယ်။ လွှတ်တော်ကိုယ်စားလှယ်ကြီးရဲ့ ဆွေးနွေးချက်မှာပါဝင်တဲ့ အမှတ်စဉ်(၆) Debt Service နဲ့ပတ်သက်လို့ ကြွေးမြီအရင်း၊ အတိုးပြန်လည်ပေးဆပ်မှုကို ရည်ညွှန်းတဲ့ ဘာသာရပ်ဆိုင်ရာဝေါဟာရ ဖြစ်ပါတယ်။ အစီရင်ခံစာရဲ့ အပိုဒ် ရ မှာ ပြည်ပချေးငွေ အပေါ်မှာ အရင်း၊ အတိုးပြန်လည်ပေးဆပ်ခြင်း (External Debt Servicing)ကို ဖော်ပြထားပြီးတော့ အပိုဒ် ၂၁ ဇယားမှာ ရွေးနုတ်ခြင်းဟာ ပြည်တွင်း ကြွေးမြီအပေါ်မှာ အရင်းပေးဆပ်ခြင်းနဲ့ အပိုဒ် ၂၅ ဇယား အတိုးပေးချေမှုကတော့ ပြည်တွင်းကြွေးမြီ အပေါ်မှာ အတိုးပေးချေ ရခြင်းတို့ဖြစ်ပါတယ်။ ဒါကြောင့်မို့လို့ အစီရင်ခံစာမှာ Debt Service ဆိုပြီးတော့ သီးခြားခေါင်းစဉ်ဖြင့် ဖော်ပြထားခြင်းမရှိသော်လည်းပဲ အစီရင် ခံစာရဲ့ သက်ဆိုင်ရာခေါင်းစဉ်များအလိုက် အရင်း၊ အတိုး ပြန်လည်ပေးဆပ်မှုများ ဖော်ပြပါရှိပြီးဖြစ်ပါ ကြောင်း တင်ပြအပ်ပါတယ်။ နံပါတ်စဉ် (၈) ဆုံးရှုံးနိုင်ခြေများ (Risk Indicators) နှင့် ငွေကြေးအမျိုးအစားအလိုက် ချေးငွေ sac@336$ (Currency Composition) 32o8:a$:33 1:3203: (Interest Rate Structure)ạę czy:68 ပေးအပ်တဲ့ နိုင်ငံအဖွဲ့အစည်းများ (Borrower Category)၊ နှစ်အလိုက်ပြန်လည်ပေးဆပ်ရမည့်အရင်း၊ အတိုးစာရင်း (Maturity Profile)တို့မပါပါဘူး ဆိုတဲ့အချက်နဲ့ပတ်သက်လို့ ယခုအစီရင်ခံစာမှာ မပါဝင် သော်လည်းပဲ ၂၀၁၆ ခုနှစ်နှင့် ၂၀၁ရ ခုနှစ် ကာလလတ်ကြွေးမြီစီမံခန့်ခွဲမှု မဟာဗျူဟာများ တင်ပြခဲ့စဉ်က သက်ဆိုင်ရာဘဏ္ဍာရေးနှစ်အလိုက် ရှင်းလင်းဖော်ပြထည့်သွင်းထားပြီး ဖြစ်ပါတယ်။ ကျွန်တော်တို့အနေနဲ့ အထက်ပါအချက်များဟာ အစီရင်ခံစာမှာ ဖော်ပြသည်ထက် မဟာဗျူဟာမှာ ဖော်ပြသင့်တယ်လို့ ယူဆတဲ့ အတွက် ဖော်ပြခဲ့ခြင်းဖြစ်ပါတယ်။ အမှတ်စဉ်(၉)ဖြစ်တဲ့ ကြွေးမြီခံနိုင်ရည်ရှိမှု လေ့လာဆန်းစစ်ချက် (Debt Sustainability Analysis-DSA)ạệuod bundle:60m cursgsac@səc$cos salos para cop ငွေကြေးရန်ပုံငွေအဖွဲ့ (IMF)နဲ့ ပူပေါင်းဆောင်ရွက်လျက် ရှိပါတယ်။ ၎င်းဆန်းစစ်ချက်ကိုလည်း အရှေ့မှာ ရှင်းလင်းတင်ပြခဲ့ပြီးဖြစ်ပါတယ်။ မိမိတို့အနေနဲ့ Myanmar Debt Sustainability Analysis ရရှိလာ စေရန် ကမ္ဘာ့ဘဏ်၊ အပြည်ပြည်ဆိုင်ရာငွေကြေးရန်ပုံငွေအဖွဲ့နဲ့ အာရှဖွံ့ဖြိုးရေးဘဏ်တို့ရဲ့ အကူအညီဖြင့် ဆောင်ရွက်ဆဲဖြစ်ပါကြောင်းနဲ့ နောင်တစ်ချိန်မှာတင်ပြနိုင်ရန် ကြိုးပမ်းဆောင်ရွက်လျက်ရှိကြောင်း တင်ပြ ဆွေးနွေးလိုပါတယ်။ swmlos:ałop:1 cm:facilisaal: (Debt to GDP ratio) oznaopes Present Value နဲ့ တွက်ပါတယ်။ ၎င်း Ratio မှာပါတဲ့ Debt ဆိုတာ နှစ်တစ်နှစ်ကုန်ဆုံးတဲ့ှိတဲ့ ပေးချေရန် ကျန်ရှိနေတဲ့ပမာဏ (Outstanding/Balance)ကို ဆိုလိုခြင်းဖြစ်ပါတယ်။ ချေးငွေစာချုပ်ပမာဏ အပေါ်မှာ မူတည်ပြီးတော့ ချေးငွေထုတ်ယူရပါတယ်။ ထုတ်ယူတဲ့ပမာဏကနေ ပြန်လည်ပေးဆပ်တဲ့ငွေကို နုတ်လို့ရှိရင် ကြွေးမြီလက်ကျန် (Outstanding/ Balance)ရပါတယ်။ ဒါ့ကြောင့် ချေးငွေထုတ်ယူတဲ့ ပမာဏတခုတည်းနဲ့ စဉ်းစားလို့ မရပါကြောင်း တင်ပြအပ်ပါတယ်။ ချေးငွေထုတ်ယူတဲ့ ပမာဏများသော်လည်းပဲ ချေးငွေ ပေးဆပ်တဲ့ ပမာဏနည်းနေရတယ်ဆိုတဲ့ အချက်နဲ့ပတ်သက်ပြီးတော့လည်း ကြွေးမြီပြန်လည်ပေးဆပ်တဲ့ နေရာမှာ တစ်နည်းအားဖြင့် ကျွန်တော်တို့ အရင်းပေးဆပ်ခြင်းဟာ ချေးငွေစာချုပ်မှာပါတဲ့ နှစ်ဖက်သဘောတူ ထားတဲ့ စည်းကမ်းချက်များအတိုင်း တစ်နှစ်ကို ၂ ရစ် သို့မဟုတ် ၃ ရစ် စသည်ဖြင့် ခွဲပြီးတော့ပေးချေ ရပါတယ်။ ပေးချေရန် ောက်တဲ့ ်း အရင်းပေးဆပ်ရခြင်းဖြစ်တဲ့ အတွက်ကြောင့် သူ့ူ လုပ်သွားရတဲ့အလုပ်တွေ ဖြစ်ပါတယ်။ ဘဏ္ဍာရေးနှစ်အလိုက်ကတော့ ကျွန်တော်တို့ အနည်းအများ ရှိနေမှာပဲဖြစ်ပါတယ်။ လေးစားအပ်ပါသော နာယကကြီးခင်ဗျား။ လွှတ်တော်ကိုယ်စားလှယ် ဦးစိန်ဝင်းရဲ့ ဆွေးနွေးချက် များဖြစ်ပါတယ်။ အစီရင်ခံစာ အပိုဒ် ၈ မှာ ဝန်ကြီးဌာနအလိုက် ချေးငွေစာချုပ်ချုပ်ဆိုမှု ဇယားဟာ ၂၀၁၆၂၀၁ရ ခု၊ ဘဏ္ဍာနှစ်တစ်ခုတည်းမှာ စာချုပ်ချုပ်ဆိုထားရှိမှုအခြေအနေကို တင်ပြထားခြင်းဖြစ်ပါတယ်။ ယခုတင်ပြတဲ့ အစီရင်ခံစာရဲ့ အပိုဒ် ၁၅ နဲ့ ၁၆ ကို ကြည့်မယ်ဆိုလို့ရှိရင် ၃၁-၃-၂၀၁ရ ရက်နေ့အထိ စာချုပ်ချုပ်ဆိုထားရှိမှု အခြေအနေကို တွေ့ရပါတယ်။ ဘဏ္ဍာနှစ်အတွင်းမှာ စာချုပ်ချုပ်ဆိုမှုအခြေအနေ အရဆိုရင် ဆောက်လုပ်ရေးဝန်ကြီးဌာနက အများဆုံးနဲ့ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီး ဌာနက ဒုတိယအများဆုံး ဖြစ်သော်လည်းပဲ ၃၁-၃-၂၀၁ရ အထိ စာချုပ်ချုပ်ဆိုထားရှိမှု စုစုပေါင်းအခြေအနေကို ကြည့်ရင်တော့ လျှပ်စစ်နှင့်စွမ်းအင်ဝန်ကြီးဌာနက အများဆုံးနှင့် စီမံကိန်းနှင့် ဘဏ္ဍာရေးဝန်ကြီးဌာနက ဒုတိယအများဆုံး ဖြစ်ပါတယ်။ စီမံကိန်းနှင့် ဘဏ္ဍာရေးဝန်ကြီးဌာနက များပြားရခြင်းကတော့ ကြွေးမြီ ရှင်းလင်းပြီးတဲ့နောက်မှာ နိုင်ငံတော်ကိုယ်စား တာဝန်ယူပေးဆပ်ရသည့် ချေးငွေများကြောင့် ဖြစ်ပါတယ်။ လေးစားအပ်ပါသော နာယကကြီးခင်ဗျား။ ချေးငွေသုံးစွဲမှုနဲ့ပတ်သက်ပြီးတော့ နိုင်ငံတော်ဖွံ့ဖြိုး တိုးတက်ရေးအတွက် အရေးပါတဲ့ အခြေခံအဆောက်အအုံများအတွက် ရင်းနှီးမြှုပ်နှံမှုဟာ ပမာဏကြီးမား တဲ့အတွက် ပြည်ပချေးငွေအကူအညီဖြင့် ဆောင်ရွက်နေရတဲ့ အခြေအနေရှိပါတယ်။ ဒါကြောင့် ဒီလို ဖြစ်နေရတာ ဖြစ်ပါတယ်။ ကုန်ထုတ်လုပ်မှုကဏ္ဍ၊ လယ်ယာသားငါးကဏ္ဍတို့ကို ဦးစားပေးဆောင်ရွက် ရမည်မှာမှန်သော်လည်း လျှပ်စစ်ကဏ္ဍ၊ ပို့ဆောင်ရေးကဏ္ဍစတဲ့ Infrastructure တွေမှာလည်းပဲ ပြည်တွင်း အင်အားစုဖြင့် မလုံလောက်တဲ့အတွက်ကြောင့် ပြည်ပချေးငွေများဖြင့် ဆောင်ရွက်နေရပါတယ်။ ပြည်ပချေးငွေရယူရာမှာ နိုင်ငံတော်ရဲ့ မူဝါဒများ၊ အမျိုးသားစီမံကိန်းများ၊ ဦးစားပေးလုပ်ငန်း အစီအစဉ်များနဲ့ လိုအပ်ချက်များကိုအခြေခံပြီးတော့ စဉ်းစားရတဲ့အပြင် သက်ဆိုင်ရာချေးငွေပေးမယ့် ပြည်ပ နိုင်ငံ အဖွဲ့အစည်းများကနေပြီးတော့ ကူညီပံ့ပိုးပေးလိုတဲ့ နယ်ပယ်၊ ကူညီလိုတဲ့ပမာဏစသည်တို့နဲ့လည်း ပေါင်းစပ်ညှိနှိုင်းဆောင်ရွက်ရခြင်း ဖြစ်ပါတယ်။ အခြေခံအဆောက်အအုံတွေဖြစ်တဲ့ လမ်းပမ်းဆက်သွယ်ရေး၊ သယ်ယူပို့ဆောင်ရေး၊ လျှပ်စစ်မီး စတဲ့ကဏ္ဍများ တိုးတက်လာမှုဟာ ကုန်ထုတ်လုပ်မှုနဲ့ လယ်ယာကဏ္ဍ ဖွံ့ဖြိုးရေးကိုလည်း အထောက်အကူဖြစ်စေမှာ ဖြစ်ပါတယ်။ ယခုအခါမှာ လယ်ယာကဏ္ဍ ဖွံ့ဖြိုးတိုးတက်ရေးအတွက် ကမ္ဘာ့ဘဏ်၊ အာရှဖွံ့ဖြိုးရေးဘဏ်၊ အပြည်ပြည်ဆိုင်ရာစိုက်ပျိုးရေးနှင့် ဖွံ့ဖြိုးတိုးတက်မှုအဖွဲ့ (FAD)၊ ဂျပန်နိုင်ငံ၊ အပြည်ပြည်ဆိုင်ရာပူးပေါင်း ဆောင်ရွက်ရေးအေဂျင်စီ (JICA) တို့ထံမှ ချေးငွေများရယူပြီး ဆောင်ရွက်လျက်ရှိပါတယ်။ အစိုးရသစ် လက်ထက်မှာ JICA ချေးငွေ ဂျပန်ယန်း ၁၅.၁၃၅ ဘီလီယံ ရယူပြီးတော့ လယ်သမားများနှင့် စိုက်ပျိုးရေးကို အခြေခံတဲ့ စီးပွားရေးလုပ်ငန်းများကို အတိုးနှုန်း သက်သာစွာရရှိနိုင်ဖို့အတွက် မြန်မာ့လယ်ယာဖွံ့ဖြိုးရေး ဘဏ်ကတစ်ဆင့် လယ်သမားများကို ချေးငွေများ စတင်ထုတ်ချေးလျက်ရှိပါတယ်။ လေးစားအပ်ပါသော နာယကကြီးခင်ဗျား။ လွှတ်တော်ကိုယ်စားလှယ် ဒေါ်ခင်စန်းလှိုင်ရဲ့ ဆွေးနွေးချက် ဖြစ်ပါတယ်။ ချေးငွေဖြင့် ဆောင်ရွက်သည့်စီမံကိန်းများသည် ပြည်သူလူထုအတွက် အမှန်တကယ် အကျိုး ကျေးဇူးဖြစ်ထွန်းစေတဲ့ စီမံကိန်းဖြစ်မှသာ ကြွေးတင်ရကျိုးနပ်မည် ဆိုတဲ့ အချက်က အလွန်မှန်ကန်တဲ့ အချက်ဖြစ်ပါတယ်။ နိုင်ငံတော်ကတာဝန်ယူပြီးတော့ ပေးဆပ်ရမယ့် ချေးငွေများဖြင့် စီမံကိန်းများ အကောင်အထည်ဖော်ဆောင်ရွက်တဲ့ သက်ဆိုင်ရာ ဝန်ကြီးဌာနများအနေနဲ့ စီမံကိန်းရည်မှန်းချက်များ သတ်မှတ်ချိန်အတွင်းမှာ ပြည့်မီစေရေးနဲ့ လေလွင့်ဆုံးရှုံးမှုမရှိစေရေးတို့ကို အလေးထားပြီး ဆောင်ရွက် သင့်ပါတယ်။ ဆောင်ရွက်မှုအခြေအနေများကိုလည်း ပွင့်လင်းမြင်သာမှုရှိစွာဖြင့် အများပြည်သူသိရှိရေး ပြည်ထောင်စုလွှတ်တော်မှတစ်ဆင့် တိုးတက်မှု အစီရင်ခံမှုများကို ဆောင်ရွက်သင့်ပါတယ်။ စီမံကိန်းနှင့် ဘဏ္ဍာရေးဝန်ကြီးဌာနအနေနဲ့ ချေးငွေသုံးစွဲမှုနဲ့ လုပ်ငန်းတိုးတက်မှုများကို စောင့်ကြည့် သုံးသပ်သွားမှာ ဖြစ်ပါတယ်။ နာယကကြီးခင်ဗျား။ လွှတ်တော်ကိုယ်စားလှယ် ဦးဘိုကြီးရဲ့ ဆွေးနွေးချက်ဖြစ်ပါတယ်။ ၂၀၁ရ ခုနှစ်၊ ကာလလတ်ကြွေးမြီ စီမံခန့်ခွဲမှုမဟာဗျူဟာမှာ ဖော်ပြထားတဲ့ ၃၁-၃-၂၀၁၆ ရက်နေ့မှာရှိတဲ့ ပြည်ပ ကြွေးမြီလက်ကျန်ဟာ ၉,၅၃၀.၃ ဘီလီယံဖြစ်ပါတယ်။ ယခု နှစ်ပတ်လည်အစီရင်ခံစာမှာ ဖော်ပြထားတဲ့ ကြွေးမြီလက်ကျန်ပမာဏဟာ ၃၁-၃-၂၀၁ရ ရက်နေ့မှာရှိတဲ့ ကြွေးမြီ လက်ကျန်အခြေအနေဖြစ်ပြီးတော့ တင်း OSSမတက်အက ဟာလည်း ကွာခြားနေခြင်း ဖြစ်ပါတယ်။ ယခုအစီရင်ခံစာမှာ ၃၁-၃-၂၀၁၆ ရဲ့ အခြေအနေကို ဖော်ပြ ထားခြင်းမရှိပါဘူး။ ၂၀၁၆ ခုနှစ်မှာ ပြည်သူ့ကြွေးမြီစီမံခန့်ခွဲမှုဥပဒေကို ပြဋ္ဌာန်းနိုင်ခဲ့ပြီးနောက် အစိုးရဌာနအဖွဲ့အစည်း များအနေနဲ့ ယခင်ကလို တိုက်ရိုက်ငွေချေးယူခြင်းနဲ့ စာချုပ်လက်မှတ်ရေးထိုးခြင်းတွေကို ဆောင်ရွက်ခွင့် မရှိတော့ဘဲနဲ့ စီမံကိန်းနှင့်ဘဏ္ဍာရေးဝန်ကြီးဌာနကသာ ပြည်ထောင်စုလွှတ်တော်ရဲ့ အတည်ပြုချက်နဲ့ နိုင်ငံတော်ကိုယ်စား တာဝန်ယူပြီးတော့ ငွေချေးယူခြင်း၊ စာချုပ်လက်မှတ်ရေးထိုးခြင်းတို့ကို ဆောင်ရွက်လျက် ရှိပါကြောင်း၊ အစိုးရမဟုတ်တဲ့ အဖွဲ့အစည်းများကို အာမခံချက်ထုတ်ပေးခြင်းမရှိ ပါကြောင်း တင်ပြအပ် ပါတယ်။ အစိုးရဌာနအဖွဲ့အစည်းများ မဟုတ်တဲ့ ပုဂ္ဂလိကလုပ်ငန်း အဖွဲ့အစည်းများက ပြည်ပက ချေးငွေ ရယူခြင်းအတွက် လိုအပ်၍တောင်းခံလာပါက ပြည်သူ့ကြွေးမြီစီမံခန့်ခွဲမှု ဥပဒေ အခန်း (၁၀)၊ နိုင်ငံတော်ရဲ့ အာမခံချက်များပါ ပုဒ်မ ၃၀(က) ပြဋ္ဌာန်းချက်နဲ့အညီ ဆောင်ရွက်နိုင်မှာဖြစ်ပါတယ်။ လေးစားအပ်ပါသော နာယကကြီးခင်ဗျား။ ယခင်နှစ် အစီရင်ခံစာတင်ပြစဉ်က ကိုယ်စားလှယ်ကြီး များရဲ့ အကြံပြုချက်နဲ့အညီ ပိုမိုပြည့်စုံစေရန် ယခုနှစ်အစီရင်ခံစာမှာ ပုံ၊ ကားချပ်များနှင့်တကွ ထည့်သွင်း ဖော်ပြထားပါတယ်။ လွှတ်တော်ကိုယ်စားလှယ် ဒေါ်ရွှေရွှေစိန်လတ်ရဲ့ အကြံပြုချက်များပါအတိုင်း နောင်နှစ် အစီရင်ခံစာမှာ အားနည်းချက်၊ အားသာချက်နဲ့ စိန်ခေါ်မှုတွေကို သုံးသပ်ဖော်ပြဖို့ ကြိုးပမ်းဆောင်ရွက် သွားမည်ဖြစ်ကြောင်း တင်ပြအပ်ပါတယ်။ လေးစားအပ်ပါသော နာယကကြီးခင်ဗျား။ လွှတ်တော်ကိုယ်စားလှယ်ကြီးများ ဆွေးနွေးချက်များတွင် ပါဝင်တဲ့ ပြည်တွင်းငွေချေးစာချုပ် ဈေးကွက်ဖွံ့ဖြိုးရေး၊ ပြည်ပသို့အစိုးရငွေတိုက်စာချုပ်များ ထုတ်ဝေ ရောင်းချနိုင်ရေးတို့ကိုလည်း ဆက်လက်သုံးသပ် ဆောင်ရွက်မှာဖြစ်ပါတယ်။ လက်ရှိအခြေအနေမှာတော့ ပြည်တွင်းဈေးကွက်ဖွံ့ဖြိုးရေးကို ဦးစားပေးဆောင်ရွက်သင့်ပြီးတော့ ပြည်တွင်းဈေးကွက်ဖြင့် လုံလောက်မှု မရှိမှသာ ပြည်ပသို့ထုတ်ဝေခြင်းကို ဆောင်ရွက်သင့်တယ်လို့ သဘောရှိပါတယ်။ နာယကကြီးခင်ဗျား။ ၃၁-၃-၂၀၁ရ ရက်နေ့မှာရှိတဲ့ ပြည်ပကြွေးမြီလက်ကျန်အခြေအနေများကို ကြည့်ရင် ၁၉၈၈ ခုနှစ် မတိုင်ခင်က အမေရိကန်ဒေါ်လာ ၄.၂၆၅.၅၆ရ သန်း၊ ၁၉၈၈-၁၉၈၉ မှ ၂၀၁၀-၂၀၁၁ အထိ အမေရိကန်ဒေါ်လာ ၂,၇၇၂.၁၁ရ သန်း၊ ၂၀၁၁-၂၀၁၂ မှ ၂၀၁၅-၂၀၁၆ အထိ အမေရိကန်ဒေါ်လာ ၂,၁၀၅.၄၀ရ သန်းနှင့် အစိုးရသစ်လက်ထက် ၂၀၁၆-၂၀၁ရ ခု၊ ဘဏ္ဍာနှစ်တွင် အမေရိကန်ဒေါ်လာ ၅.၇၃၀ သန်း ဖြစ်ပါတယ်။ ၁၉၈၈ ခုနှစ်မတိုင်မီကာလနှင့် ၁၉၈၈-၁၉၈၉ ကနေပြီးတော့ ၂၀၁၀-၂၀၁၁ အထိ ကာလ အရင်းများပြန်လည်ပေးဆပ်နေရပြီဖြစ်ပါတယ်။ ၂၀၁၁-၂၀၁၂ ကနေ ၂၀၁၅-၂၀၁၆ ထိ ကာလအတွင်း ရယူ ခဲ့တဲ့ ချေးငွေများကတော့ ဆိုင်းငံ့ကာလအတွင်းမှာရှိပြီးတော့ အတိုးများကိုသာ ပေးဆပ်နေတဲ့အခြေအနေ ဖြစ်ပါတယ်။ ၂၀၁၆-၂၀၁ရ ခု၊ ဘဏ္ဍာနှစ်အတွင်းမှာရယူခဲ့တဲ့ ချေးငွေများမှာဟာလည်းပဲ အလားတူပဲ အတိုးပဲ ဆပ်နေတဲ့ အခြေအနေဖြစ်ပါတယ်။ နိုင်ငံအဖွဲ့အစည်းအလိုက်၊ ဝန်ကြီးဌာနအလိုက်၊ အရင်း၊ အတိုးပြန်လည် ပေးဆပ်ရမယ့်အစီအစဉ် (Repayment Plan)များကိုလည်း စနစ်တကျရေးဆွဲ ဆောင်ရွက်လျက်ရှိပါတယ်။ ပြည်ပချေးငွေရယူပြီးတော့မှ အကောင်အထည်ဖော်ဆောင်ရွက်တဲ့ စီမံကိန်းများမှာ အကြောင်း ကြောင်းကြောင့် မျှော်မှန်းတဲ့အတိုင်း အောင်မြင်မှုမရှိခြင်း၊ အားနည်းမှုရှိခြင်းတို့ကို ကျွန်တော်တို့ တွေ့မြင် ရပါတယ်။ ဒါကြောင့် ဒီအားနည်းချက်၊ လိုအပ်ချက်များကို သင်ခန်းစာရယူပြီးတော့ ယခုအခါမှာ သေချာစွာ စိစစ်သုံးသပ် ဆောင်ရွက်လျက်ရှိပါတယ်။ ပြည်ပချေးငွေရယူတဲ့နေရာမှာ ဦးစွာ သက်ဆိုင်ရာ ဝန်ကြီးဌာနက မိမိဝန်ကြီးဌာနရဲ့ မူဝါဒနဲ့ ရည်မှန်းချက်များနှင့် ကိုက်ညီမှုရှိ မရှိ စိစစ်သုံးသပ်ရမှာ ဖြစ်ပါတယ်။ အဲဒီနောက် ဝန်ကြီးဌာနရဲ့ အဆိုပြုချက်ကို ဖွံ့ဖြိုးမှုအကူအညီများညှိနှိုင်းရေးအဖွဲ့ (DACU) ကနေ ပြီးတော့ ထပ်မံစိစစ်ခြင်းနဲ့ အခြားသောအဖွဲ့အစည်းများနှင့် ဆက်စပ်ဝန်ကြီးဌာနများရဲ့ အကြံဉာဏ်ရယူ ခြင်းဖြင့် ချေးငွေရယူသင့် မသင့်စိစစ်ပါတယ်။ ယခုချမှတ်ထားပြီးဖြစ်တဲ့ မြန်မာနိုင်ငံရဲ့ ဖွံ့ဖြိုးမှု အကူအညီ ဆိုင်ရာမူဝါဒ (Development Assistance Policy) နဲ့လည်း စိစစ်ရမှာဖြစ်ပါတယ်။ ထိရောက်တဲ့ ချေးငွေ ဖြစ်စေရေးနဲ့ နိုင်ငံနဲ့ ပြည်သူအတွက် အကျိုးဖြစ်ထွန်းစေတဲ့ စီမံကိန်းလုပ်ငန်းများဖြစ်စေရေးတို့အတွက် စီမံကိန်းတွေကို စနစ်တကျစိစစ်ဖို့ စီမံကိန်းစိစစ်ရေးနဲ့ တိုးတက်မှုအစီရင်ခံရေးဦးစီးဌာနကို တာဝန်ပေး ဆောင်ရွက်လျက်ရှိပါတယ်။ အစိုးရအဖွဲ့အနေနဲ့ နိုင်ငံရဲ့ ကြွေးမြီများဟာ မည်သည့်ကာလအပိုင်းအခြားက ယူခဲ့သည်ဖြစ်စေ နိုင်ငံတော်ရဲ့ ပေးရန်တာဝန်များသာ ဖြစ်သည်ကို မှတ်ယူပြီးတော့ နိုင်ငံတကာအသိုင်းအဝိုင်းမှာ ဂုဏ်သိက္ခာ ရှိတဲ့ တာဝန်သိတဲ့ နိုင်ငံတစ်ခုအဖြစ်ရပ်တည်နိုင်ဖို့ ပေးဆပ်ရမယ့်ကြွေးမြီများကို ပြန်လည်ပေးဆပ်ရမယ့် အစီအစဉ် (Repayment Plan) ကို သေချာရေးဆွဲပြီး တာဝန်မပျက်စတမ်း ပြန်လည်ပေးဆပ်နိုင်ရေး အစဉ်တစိုက် ကြိုးပမ်းသွားမှာဖြစ်ပါတယ်။ အတိတ်ကသင်ခန်းစာများကိုရယူပြီးတော့ နောင်တွင်ပြည်သူ့ ကြွေးမြီစီမံခန့်ခွဲမှုစနစ် ပိုမိုခိုင်မာအားကောင်းလာစေရန် ဝိုင်းဝန်းဆောင်ရွက်ကြရမှာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ ၂၀၁၆-၂၀၁ရ ဘဏ္ဍာနှစ်အစိုးရရဲ့ ကြွေးမြီဆိုင်ရာ နှစ်ပတ်လည်အစီရင်ခံစာ တင်ပြရာမှာ ယခင်နှစ် ၂၀၁၅-၂၀၁၆ ဘဏ္ဍာနှစ်အစီရင်ခံစာအပေါ် လွှတ်တော် ကိုယ်စားလှယ်ကြီးများရဲ့ အကြံပြုဆွေးနွေးချက်များနဲ့အညီ ထပ်မံထည့်သွင်းသင့်သည်များကို ထည့်သွင်း တင်ပြထားပါတယ်။ ပြည်သူ့ငွေစာရင်းပူးပေါင်းကော်မတီရဲ့ သဘောထားမှတ်ချက်အစီရင်ခံစာနှင့် လွှတ်တော်ကိုယ်စားလှယ်ကြီးများရဲ့ အပြုသဘောဆောင်တဲ့ ဆွေးနွေးအကြံပြုချက်များနဲ့အညီ နောင်နှစ် များမှာလည်း ထပ်မံတင်ပြမယ့် အစိုးရ၏ ကြွေးမြီဆိုင်ရာနှစ်ပတ်လည် အစီရင်ခံစာများတွင် ပြည့်စုံသည်ထက် ပြည့်စုံစေရန် ကြိုးပမ်းတင်ပြသွားမည်ဖြစ်ပါကြောင်း လေးစားစွာတင်ပြအပ်ပါတယ်။ သို့ပါ၍ ယခုတင်ပြတဲ့ ၂၀၁၆-၂၀၁ရ ဘဏ္ဍာရေးနှစ် အစိုးရ၏ကြွေးမြီဆိုင်ရာ နှစ်ပတ်လည် အစီရင်ခံစာနှင့် ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာ (၁/၂၀၁၈) တို့အပေါ်မှာ ပြည်ထောင်စု လွှတ်တော်က သဘောတူလက်ခံပေးပါရန် လေးစားစွာ တင်ပြအပ်ပါတယ်ခင်ဗျား။ အားလုံး ကျေးဇူးတင် ပါတယ်။ ပြည်သူ့ငွေစာရင်းပူးပေါင်းကော်မတီ၏လေ့လာတွေ့ရှိချက်နှင့် သဘောထား မှတ်ချက်အစီရင်ခံစာ (၁/၂၀၁၈)ကို လွှတ်တော်က သဘောတူလက်ခံရန် ပြည်သူ့ငွေစာရင်းပူးပေါင်းကော်မတီက အဆိုတင်သွင်းခြင်းနှင့် လွှတ်တော်၏ အတည်ပြုချက်ရယူခြင်း ၊</speech>
<speech type="speaker">အစီအစဉ်(၁၀)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု အစိုးရအဖွဲ့က ပေးပို့တဲ့ ၂၀၁၆-၂၀၁ရ ခု၊ ဘဏ္ဍာရေးနှစ်အစိုးရ၏ ကြွေးမြီဆိုင်ရာနှစ်ပတ်လည် အစီရင်ခံစာနဲ့ ပြည်သူကို လွတ်သွင်းခြင်းနှင့် စပ်လျဉ်းပြီး ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက်အစီရင် ခံစာ(၁/၂၀၁၈)ကို လွှတ်တော်က သဘောတူလက်ခံရန် ပြည်သူ့ငွေစာရင်းပူးပေါင်းကော်မတီက အဆိုတင်သွင်းဖို့ ဖြစ်ပါတယ်။</speech>
<speech><mp id="474">ဦးခင်မောင်သန်း(အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်သူ့လွှတ်တော်ဥက္ကဋ္ဌနှင့် ပြည်ထောင်စုလွှတ်တော် ကိုယ်စားလှယ်များ၊ ဖိတ်ကြားထားတဲ့ ပြည်ထောင်စုအဆင့်အဖွဲ့အစည်းဝင်များ အားလုံးမင်္ဂလာပါခင်ဗျာ။ ကျွန်တော်ကတော့ ပဲခူးတိုင်ဒေသကြီး၊ တောင်ငူမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးခင်မောင်သန်း ဖြစ်ပါတယ်။ ကျွန်တော့အနေနဲ့ ပြည်သူ့ငွေစာရင်းပူးပေါင်းကော်မတီ ဥက္ကဋ္ဌရဲ့ တာဝန်ပေးချက်အရ အဆိုတင်သွင်းသွားမှာ ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ ပြည်ထောင်စုအစိုးရအဖွဲ့မှ ပေးပို့သော ၂၀၁၆-၂၀၁ရ ခု၊ ဘဏ္ဍာရေးနှစ် အစိုးရ၏ကြွေးမြီဆိုင်ရာ နှစ်ပတ်လည်အစီရင်ခံစာနဲ့စပ်လျဉ်း၍ ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက်အစီရင်ခံစာ အမှတ်စဉ် (၁/၂၀၁၈)ကို ၁၉-၁-၂၀၁၈ ရက်နေ့တွင်ကျင်းပသော ပြည်ထောင်စုလွှတ်တော် သတ္တမပုံမှန် အစည်းအဝေး စတုတ္ထနေ့မှာ နာယကကြီးမှတစ်ဆင့် လွှတ်တော်သို့ တင်သွင်းခဲ့ပြီးဖြစ်ပါတယ်။ ၂၄-၁-၂၀၁၈ရက်နေ့တွင် ကျင်းပသော ပြည်ထောင်စုလွှတ်တော် သတ္တမပုံမှန်အစည်းအဝေးရဲ့ ပဉ္စမနေ့မှာ ပြည်ထောင်စုလွှတ်တော် ကိုယ်စားလှယ် ၈ ဦးတို့မှ ဆွေးနွေးအကြံပြုခဲ့ကြပြီး ဒီနေ့ကျင်းပတဲ့ ပြည်ထောင်စုလွှတ်တော် အစည်း အဝေးကြီးမှာလည်း သက်ဆိုင်ရာ ပြည်ထောင်စုအဆင့် အဖွဲ့ အစည်းဝင်များက ပြန်လည်ရှင်းလင်း တင်ပြခဲ့ပြီး ဖြစ်ပါတယ်။ သို့ဖြစ်ပါ၍ ပြည်ထောင်စုအစိုးရအဖွဲ့မှပေးပို့သော ၂၀၁၆-၂၀၁ရ ခု၊ ဘဏ္ဍာရေးနှစ် အစိုးရ၏ ကြွေးမြီဆိုင်ရာ နှစ်ပတ်လည်အစီရင်ခံစာနဲ့စပ်လျဉ်း၍ ပြည်သူ့ငွေစာရင်းပူးပေါင်းကော်မတီရဲ့ လေ့လာ တွေ့ရှိချက်နဲ့ သဘောထားမှတ်ချက် အစီရင်ခံစာအမှတ်စဉ်(၁/၂၀၁၈)ကို ပြည်ထောင်စုလွှတ်တော်က သဘောတူလက်ခံပေးပါရန် ပြည်ထောင်စုလွှတ်တော်ဆိုင်ရာ နည်းဥပဒေ ၁၀၄ နည်းဥပဒခွဲ(င)နှင့်အညီ အဆိုတင်သွင်းအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ လွှတ်တော်ရဲ့ အဆုံးအဖြတ် ရယူ ပါ့မယ်။ ပြည်သူ့ငွေစာရင်းပူးပေါင်းကော်မတီရဲ့ အဆိုကို လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် ပြည်ထောင်စုအစိုးရအဖွဲ့မှ ပေးပို့တဲ့ ၂၀၁၆၂၀၁ရ ခု၊ ဘဏ္ဍာရေးနှစ် အစိုးရ၏ ကြွေးမြီဆိုင်ရာ နှစ်ပတ်လည်အစီရင်ခံစာကို မှတ်တမ်းတင်ကြောင်းနဲ့ ယင်းအစီရင်ခံစာနဲ့စပ်လျဉ်းပြီး ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထား မှတ်ချက်အစီရင်ခံစာ(၁/၂၀၁၈)ကို လွှတ်တော်က သဘောတူအတည်ပြုကြောင်း ကြေညာပါတယ်။</speech>
</report>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး ဆဋ္ဌမနေ့ ရပ်နားကြောင်းနှင့် သတ္တမနေ့ ကျင်းပမည့် နေ့ရက်နှင့် ကြေညာခြင်း</title>
<speech type="speaker">အစီအစဉ်(၁၁) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ သတ္တမပုံမှန် အစည်းအဝေး ဆဋ္ဌမနေ့ အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေးရဲ့ သတ္တမနေ့ ကျင်းပပြုလုပ်မည့် နေ့ရက်ကို ထပ်မံအသိပေးမည်ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">ပြည်ထောင်စုလွှတ်တော် ကိုယ်စားလှယ်များအားလုံး ထွက်ခွာနိုင် ပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး ဆဋ္ဌမနေ့ အစည်းအဝေးကို နံနက် ၁၀:၅၅ နာရီတွင် ရပ်နားပါသည်။</speech>
</postface>
</transcript>
</doc>
