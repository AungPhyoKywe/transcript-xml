<doc>
<docinfo>
<docno>02-04-05.xml</docno>
<pdf>02-04-05.pdf</pdf>
<term value="02">ဒုတိယအကြိမ်</term>
<session value="04" />
<sittingday value="05" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေး ပဉ္စမနေ့မှတ်တမ်း</title>
<date>၁၃၇၈ ခုနှစ်၊ တပို့တွဲလဆန်း ၁၂ ရက် (၂၀၁ရ ခုနှစ်၊ ဖေဖော်ဝါရီလ ၈ ရက်)(ဗုဒ္ဓဟူးနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် စတုတ္ထပုံမှန်အစည်းအဝေး ပဉ္စမနေ့ကို နံနက် ၁၀:ဝဝ နာရီင်ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေးရဲ့ ပဉ္စမနေ့ အစီအစဉ် စတင်ပါတော့မယ်။ ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါ။</speech>
<speech type="mc">အားလုံးထိုင်နိုင်ကြပါပြီ ခင်ဗျား။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေး ပဉ္စမနေ့မှာ ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စု လွှတ်တော်ကိုယ်စားလှယ်ဦးရေ စုစုပေါင်း ၆၄ရ ဦးရှိပြီး ဒီကနေ့ အစည်းအဝေးကို ၅၈၉ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၉၁.၀၄ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့ အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)တို့အရ အစည်း အဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် ပဉ္စမနေ့ အစည်းအဝေး အစီအစဉ်ကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျာ။ ဒုတိယအကြိမ် ပြည်ထောင်စု လွှတ်တော် စတုတ္ထပုံမှန်အစည်းအဝေး ပဉ္စမနေ့ အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေ ထားတဲ့အတိုင်း ဆက်လက်ဆောင်ရွက်ပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များ ခွင့်ပန်ကြားခြင်းနှင့် အစည်းအဝေးတက်ရောက်မှု အခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="852">ဦးမင်းဦး(အတွင်းရေးမှူး၊ ကိုယ်စားလှယ်များစိစစ်ရေးကော်မတီ)</mp>လေးစားအပ်ပါတဲ့ ပြည်ထောင်စုလွှတ်တော် နာယကကြီးခင်ဗျား။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေး ပဉ္စမနေ့ ၈-၂-၂၀၁ရ ရက်နေ့မှာ အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ကိုယ်စား ပဲခူးတိုင်းဒေသကြီး မဲဆန္ဒနယ်အမှတ်(၆)မှ အမျိုးသား လွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီ အတွင်းရေးမှူး ဖြစ်သူ ကျွန်တော် ဦးမင်းဦးက ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက် နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များမှာ - - ဦးဇာနည်မင်း ရွှေကူ၊ - ဦးအေးမောင် ဘောလခဲ၊ - ဒေါက်တာအေဇင်လတ် ရွှေဘို၊ - ဦးအောင်စိုး သရက်ချောင်း၊ - ဦးဉာဏ်ထွန်း ဇီးကုန်း၊ - ဒေါ်ချိုချို အုတ်တွင်း၊ - ဒေါက်တာအောင်နိုင် သပိတ်ကျင်း၊ - ဦးငြိမ်းသစ်(ခ) ဦးသောင်းထွန်း မဟာအောင်မြေ၊ - ဦးစော ညောင်ဦး၊ - ဒေါက်တာကြည်မို့မို့လွင် စဉ့်ကိုင်၊ - ဦးဖြိုးဇေယျာသော် ဇမ္ဗူသီရိ၊ - ဒေါ်စုစုလွင် သုံးခွ၊ ဦးခွန်အောင်ကျော် ဦးခွန်မောင်သောင်း - ဒေါက်တာစိုင်းမောက်ခမ်း - ဦးတင်အေး - ဒေါ်နန်းခင်စော - ဦးထွန်းကျော် - ဦးဌေးလွင်(ခ) ဦးဒီလုံး - ဦးစိုင်းစန်သိန်း - ဦးစိုင်းသီဟကျော် - ဦးစိုင်းခတ္တိယ - ဦးစိုင်းကျော်မိုး - ဦးဝင်းထူး - ဦးထွန်းအောင်(ခ) ဦးထွန်းထွန်းဟိန် - ဦးလင်းဇော်ထွန်း - ဦးလူတယ်ဟုန်(ခ) ဦးအောင်ရွှေ - ဦးစိုင်းဆိုင်မိုင်း ဦးသိန်းထွန်း - ဗိုလ်မှူးမိုးမြင့်အောင် - ဗိုလ်မှူးထင်လင်းဦး - ဦးဝင်းဇော် - ဒေါက်တာဒေါ်ခင်မကြီး - ဦးကျော်သန်း - ဒေါ်နော်မြစေး - ဦးစောချစ်ဦး - ဦးဇုန်လှယ်ထန်း - ဒေါ်ကျိန်ငိုက်မန် - ဦးဇော်မင်း - ဦးလှဆန်း ပင်လောင်း၊ လားရှိုး၊ မက်မန်း၊ ကွန်ဟိန်း၊ နမ့်ခမ်း၊ နမ့်စန်၊ မိုးနဲ၊ မိုင်းရယ်။ မိုင်းဆတ်၊ မိုင်းပန်၊ နမ့်ဆန်၊ နောင်ချို၊ မိုင်းဖြတ်၊ လောက်ကိုင်၊ မိုင်းကိုင်၊ ကျောင်းကုန်း၊ တပ်မတော်သား၊ တပ်မတော်သား၊ ကချင်-၇၊ ကချင်-၈၊ ကယား-၁၁၊ ကရင်-၃၊ ချင်း-၄၊ ချင်း-၇၊ စစ်ကိုင်း-၆၊ မကွေး-၁၊ မန္တလေး -၆၊ - ဦးမြင့်နိုင် - ဒေါ်သန်းသန်းအေး မကွေး-၇၊ - ဒေါက်တာဦးကြွယ်ကြွယ် - ဦးကျော်တုတ် မန္တလေး-၇၊ - ဒေါက်တာသန်းဝင်း မန္တလေး-၁၊ - ဦးအေးမင်းဟန် ရခိုင်-၅၊ - ဦးဌေးဦး - ဦးကျော်နိုင် ရန်ကုန်-၁၂၊ - ဦးကျော်ထွေး ရန်ကုန်-၈၊ - ဒေါက်တာမြတ်ဉာဏစိုး ရန်ကုန်-၃၊ - ဒေါက်တာဌေးကြွယ် ရန်ကုန်-၁၊ - ဦးစိုင်းစံအောင် ရှမ်း-၁၂၊ - ဦးမိုင်းအုဏ်းခိုင် ရှမ်း-၁၀၊ - ဒေါ်အိအိပြုံး ဧရာဝတီ-၈၊ - ဦးကြည်ဝင်း ဧရာဝတီ-၁၂ နှင့် - ဗိုလ်မှူးဇော်ထွန်း တပ်မတော်သား တို့ဖြစ်ကြပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၂ ဦး ရှိပြီး၊ ယနေ့ ခွင့်ပန်ကြားသူ ၅၆ ဦးဖြစ်တဲ့အတွက် စုစုပေါင်းခွင့်ပန်ကြားသူ ၅၈ ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနဲ့ ယနေ့ ခွင့်ပန်ကြားသူ ပြည်ထောင်စုလွှတ်တော်ကိုယ်စားလှယ် ၅၆ ဦးအား ခွင့်အဖြစ် သတ်မှတ်ခွင့်ပြု ပေးနိုင်ပါရန် လေးစားစွာ တင်ပြပန်ကြားအပ်ပါတယ်ခင်ဗျား။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေး ပဉ္စမနေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၄ရ ဦး၊ ယခင်က ခွင့်ပြုထားသူ ၂ ဦး၊ ယနေ့ခွင့်ပန်ကြား၍ ခွင့်ပြုထားသူ ၅၆ ဦး ဖြစ်တဲ့အတွက် ခွင့်ပြုထားသူစုစုပေါင်း ၅၈ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို ပြည်ထောင်စုလွှတ်တော်ဆိုင်ရာ နည်းဥပဒေ ၄ နည်းဥပဒေခွဲ(ခ) အရ အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Bill">
<bill>
<title>လွှတ်တော်နှစ်ရပ်သဘောကွဲလွဲသော ပြည်တွင်းရေကြောင်းပို့ဆောင်ရေးအဖွဲ့ဥပဒေကို ရုပ်သိမ်းသည့် ဥပဒေကြမ်းနှင့် စပ်လျဉ်း၍ ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာကို ဖတ်ကြားတင်ပြခြင်း</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်တွင်း ရေကြောင်းပို့ဆောင်ရေးအဖွဲ့ဥပဒေကို ရုပ်သိမ်းသည့်ဥပဒေကြမ်းကို အမျိုးသားလွှတ်တော်မှာ စတင်ဆွေးနွေး ခဲ့ပြီး လွှတ်တော်နှစ်ရပ်သဘောကွဲလွဲတဲ့ ဥပဒေကြမ်းအဖြစ် ပြည်ထောင်စုလွှတ်တော်၌ ဆွေးနွေးဆုံးဖြတ် နိုင်ဖို့ ၂-၂-၂၀၁ရ ရက်နေ့မှာပေးပို့ထားပါတယ်။ အဆိုပါ ဥပဒေကြမ်းနဲ့ စပ်လျဉ်းပြီး ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နဲ့ သဘောထား မှတ်ချက် အစီရင်ခံစာကို လွှတ်တော်သို့ ဖတ်ကြားတင်ပြဖို့ ဖိတ်ခေါ်ပါတယ်။</speech>
<speech><mp id="932">ဒေါ်နွယ်နွယ်အောင်(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်သူ့လွှတ်တော်ဥက္ကဋ္ဌ၊ လွှတ်တော်နှစ်ရပ်မှ ဒုတိယ ဥက္ကဋ္ဌများ၊ ပြည်ထောင်စုဝန်ကြီးများ၊ ကိုယ်စားလှယ်များအားလုံးမင်္ဂလာပါ။ ကျွန်မက မွန်ပြည်နယ်မဲဆန္ဒနယ် အမှတ်(၂)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော်၊ ဥပဒေကြမ်းပူးပေါင်းကော်မတီ အဖွဲ့ဝင် ဒေါ်နွယ်နွယ်အောင် ဖြစ်ပါတယ်။ ဥပဒေကြမ်းပူးပေါင်းကော်မတီ၏ တာဝန်ပေးချက်အရ လွှတ်တော် နှစ်ရပ် သဘောကွဲလွဲသော ပြည်တွင်းရေကြောင်းပို့ဆောင်ရေးအဖွဲ့ဥပဒေကို ရုပ်သိမ်းသည့် ဥပဒေကြမ်းနှင့် စပ်လျဉ်းသည့် ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို ဖတ်ကြားတင်သွင်းမှာဖြစ်ပါတယ်။ ပြည်တွင်းရေကြောင်းပို့ဆောင်ရေးအဖွဲ့ ဥပဒေကို ရုပ်သိမ်းသည့်ဥပဒေကြမ်းအား ပြည်ထောင်စု အစိုးရအဖွဲ့က တင်သွင်းလာသည့်အတွက် အမျိုးသားလွှတ်တော်၌ စတင်ဆွေးနွေးအတည်ပြုခဲ့ပြီး ပြည်သူ့ လွှတ်တော်ကို ပေးပို့ခဲ့တဲ့အခါ ပြည်သူ့လွှတ်တော်က ပြဋ္ဌာန်းရန်သဘောမတူကြောင်း ဆုံးဖြတ်တဲ့အတွက် အမျိုးသားလွှတ်တော်ကို ပြန်လည်ပေးပို့ခဲ့ပါတယ်။ အမျိုးသားလွှတ်တော်မှာ ၂-၂-၂၀၁ရ ရက်နေ့မှာ ဆွေးနွေးခဲ့ကြတဲ့အခါ ပြည်ထောင်စုလွှတ်တော်မှာသာ ဆွေးနွေးဆုံးဖြတ်ရန် သဘောတူခဲ့ပါတယ်။ အဲဒီဥပဒေကြမ်းနဲ့ပတ်သက်ပြီး လွှတ်တော်နှစ်ရပ်သဘောကွဲလွဲမှုအပေါ်မှာ ပြည်ထောင်စုလွှတ်တော်မှာ ဆွေးနွေးဆုံးဖြတ်နိုင်ဖို့အတွက် ပြည်ထောင်စုလွှတ်တော် နာယက က ၃-၂-၂၀၁ရ ရက်နေ့တွင် ဥပဒေကြမ်း ပူးပေါင်းကော်မတီကို လေ့လာတွေ့ရှိချက်နဲ့ သဘောထားမှတ်ချက်အစီရင်ခံစာ တင်ပြဖို့အတွက် တာဝန် ပေးအပ်ခဲ့ပါတယ်။ ဥပဒေကြမ်းပူးပေါင်းကော်မတီဟာ ၆-၂-၂၀၁ရ ရက်နေ့မှာ အစည်းအဝေးကျင်းပခဲ့ပြီး ဥပဒေကြမ်းအပေါ်မှာ သဘောကွဲလွဲချက်တွေကို လေ့လာစိစစ်ခဲ့ကြပါတယ်။ ဥပဒေကြမ်းပူးပေါင်းကော်မတီအနေနဲ့ ပြည်တွင်းရေကြောင်းပို့ဆောင်ရေးအဖွဲ့ဥပဒေကို ရုပ်သိမ်းသည့် ဥပဒေကြမ်းကို လေ့လာစိစစ်တဲ့အခါမှာ နိုင်ငံပိုင်ပြည်တွင်းရေကြောင်း ပို့ဆောင်ရေးလုပ်ငန်းကို ဈေးကွက် စီးပွားရေးစနစ်နဲ့အညီ ပုဂ္ဂလိကကဏ္ဍသို့ ကူးပြောင်းနိုင်ရေးအတွက် ကိုယ်ပိုင်စီမံခန့်ခွဲဆောင်ရွက်ပိုင်ခွင့် ရှိတဲ့ ပြည်တွင်းရေကြောင်းပို့ဆောင်ရေးအဖွဲ့အဖြစ် အသွင်ပြောင်းလဲဖွဲ့စည်းနိုင်ရန်အတွက် ပြည်တွင်းရေကြောင်း ပို့ဆောင်ရေးအဖွဲဥပဒေ (၂၀၁၄ ခုနှစ်၊ ပြည်ထောင်စုလွှတ်တော်ဥပဒေအမှတ် ၅၁) အဖြစ် အတည်ပြုပြဋ္ဌာန်း ခဲ့ခြင်းဖြစ်ကြောင်း လေ့လာတွေ့ရှိရပါတယ်။ ပြည်တွင်းရေကြောင်းပို့ဆောင်ရေးလုပ်ငန်းဟာ အကျိုးအမြတ်ပေါ်အခြေခံပြီး ဆောင်ရွက်ရမယ့် လုပ်ငန်းမဟုတ်ဘဲ ပြည်သူများဘေးအန္တရာယ်ကင်းရှင်းစွာနဲ့ လုံခြုံစိတ်ချစွာ ခရီးသွားလာနိုင်ရန်အပြင် ကုန်စည်တွေကို ကူးသန်းပို့ဆောင်နိုင်ဖို့အတွက် ဆောင်ရွက်ရမယ့် အများပြည်သူပိုင် ပို့ဆောင်ရေးလုပ်ငန်း တစ်ခုဖြစ်ပါတယ်။ ဒါကြောင့် ပုဂ္ဂလိကသို့ လွှဲပြောင်းဆောင်ရွက်ခြင်းမပြုသင့်ဘဲ နိုင်ငံတော်ကသာ ဆက်လက် တာဝန်ယူဆောင်ရွက်သင့်တဲ့အတွက် ပြည်တွင်းရေကြောင်းပို့ဆောင်ရေးအဖွဲ့ဥပဒေကို ရုပ်သိမ်းသင့်ကြောင်း လေ့လာတွေ့ရှိရပါတယ်။ ဒါပေမယ့် ပြည်တွင်းရေကြောင်းပို့ဆောင်ရေးအဖွဲ့ဥပဒေကို ချက်ချင်းရုပ်သိမ်းလိုက်မယ်ဆိုရင် အဲဒီဥပဒေနဲ့ ၁၉၅၂ ခုနှစ်၊ ပြည်ထောင်စုမြန်မာနိုင်ငံ ပြည်တွင်းရေကြောင်းသယ်ယူပို့ဆောင်ရေးအဖွဲ့အက်ဥပဒေ (၁၉၅၂ ခုနှစ်၊ အက်ဥပဒေအမှတ် ၃၅)ကိုလည်းပဲ ရုပ်သိမ်းထားပြီးသားဖြစ်ပါတယ်။ ဒါကြောင့်မို့လို့ ဥပဒေ ဆိုင်ရာ လစ်ဟာမှုဖြစ်ပေါ်နိုင်တယ်ဆိုတာကို လေ့လာတွေ့ရှိရပါတယ်။ ဒါကြောင့် အစားထိုးကျင့်သုံးနိုင်မယ့် ဥပဒေသစ်တစ်ရပ်ကို ရေးဆွဲပြဋ္ဌာန်းပြီးတဲ့ အဲဒီဥပဒေကို တစ်ပါတည်းရုပ်သိမ်းနိုင်ဖို့အတွက် ပြည်သူ့လွှတ်တော်က အတည်ပြုထားတဲ့အတိုင်း ရုပ်သိမ်းတဲ့ဥပဒေကြမ်းကို အတည်မပြုသင့်ကြောင်း လေ့လာ တွေ့ရှိရပါတယ်။ ဒါကြောင့်မို့လို့ ပြည်တွင်းရေကြောင်းပို့ဆောင်ရေးအဖွဲ့ဥပဒေကို ရုပ်သိမ်းတဲ့ဥပဒေကြမ်းနဲ့ စပ်လျဉ်းပြီး လွှတ်တော်နှစ်ရပ်သဘောကွဲလွဲမှုကို လေ့လာစိစစ်တွေ့ရှိချက်များအရ ဒီဥပဒေကြမ်းကို ပြဋ္ဌာန်းရန် မသင့် ပါကြောင်း ပြည်ထောင်စုလွှတ်တော်ဆိုင်ရာ နည်းဥပဒေ ၈၂၊ ၉၉ တို့နဲ့အညီ ဥပဒေကြမ်းပူးပေါင်းကော်မတီက အစီရင်ခံစာ တင်ပြအပ်ပါတယ်။ ပြည်ထောင်စုလွှတ်တော်၊ ဥပဒေကြမ်းပူးပေါင်းကော်မတီ။ အားလုံး ကျေးဇူးတင်ပါတယ်။ အစီရင်ခံစာ အပြည့်အစုံကို နောက်ဆက်တွဲဖြင့် ဖော်ပြထားပါသည်။</speech>
<title>အထက်ပါဥပဒေကြမ်းနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်း တင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ ဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ ပြည်ထောင်စုလွှတ်တော်ဆိုင်ရာ နည်းဥပဒေ ၈၃ နည်းဥပဒေခွဲ(ခ)နဲ့အညီ အဆိုတင်သွင်းဆွေးနွေး လိုတဲ့ လွှတ်တော်ကိုယ်စားလှယ်များရှိပါက ဆွေးနွေးလိုတဲ့ အကြောင်းအရာကို ဖော်ပြလက်မှတ်ရေးထိုးပြီး ၁၀-၂-၂၀၁ရ ရက် (သောကြာနေ့) ညနေ ၄ နာရီ (၁၆၀၀နာရီ) နောက်ဆုံးထား၍ ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်း တင်သွင်းနိုင်ကြောင်းနဲ့ အစည်းအဝေး ဆဋ္ဌမနေ့တွင် ဆွေးနွေး ဆုံးဖြတ်မည်ဖြစ်ကြောင်း ကြေညာပါတယ်။</speech>
</bill>
</section>
<section value="Report">
<report>
<title>ပြည်ထောင်စုအစိုးရအဖွဲ့မှ ပေးပို့သော ၂၀၁၆-၂၀၁ရ ခု၊ ဘဏ္ဍာရေးနှစ် ပထမ (၆) လပတ် လျာထားချက်အပေါ် | အခွန်ကောက်ခံရရှိမှု အခြေအနေနှင့် စပ်လျဉ်း၍ ပြည်သူ့ငွေစာရင်းပူးပေါင်းကော်မတီ၏ လေ့လာစိစစ် တွေ့ရှိချက်နှင့် သဘောထားမှတ်ချက် အစီရင်ခံစာ (၁/၂၀၁၇) ကို ဖတ်ကြားတင်ပြခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု အစိုးရအဖွဲ့မှပေးပို့တဲ့ ၂၀၁၆-၂၀၁ရ ခု၊ ဘဏ္ဍာရေးနှစ် ပထမ (၆) လပတ် လျာထားချက်အပေါ် အခွန်ကောက်ခံ ရရှိမှုအခြေအနေနှင့် စပ်လျဉ်းပြီး သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က ရှင်းလင်းတင်ပြခြင်းနဲ့ လွှတ်တော်ကိုယ်စားလှယ်များက ဆွေးနွေးခြင်းတို့ကို ဆောင်ရွက်ခဲ့ပြီးဖြစ်ပါတယ်။ အဆိုပါကိစ္စနဲ့ စပ်လျဉ်းပြီး ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက် အစီရင် ခံစာကို ဖတ်ကြားတင်ပြဖို့ ဖိတ်ခေါ်ပါတယ်။</speech>
<speech><mp id="363">ဒေါ်ချိုချိုဝင်း(အဖွဲ့ဝင်၊ ပြည်သူ့ငွေစာရင်းပူးပေါင်းကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်သူ့လွှတ်တော်ဥက္ကဋ္ဌ၊ ပြည်ထောင်စုအဖွဲ့အစည်းဝင်များ၊ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များအားလုံး မင်္ဂလာပါရှင်။ ပြည်ထောင်စု သမ္မတမြန်မာနိုင်ငံတော် ၂၀၁၆-၂၀၁ရ ဘဏ္ဍာရေးနှစ်၊ ပထမ ၆ လပတ် ပြည်ထောင်စု၏ အခွန်ရငွေအစီရင် ခံစာအပေါ် ပြည်သူ့ငွေစာရင်းပူးပေါင်းကော်မတီ၏ လေ့လာစိစစ်တွေ့ရှိချက်နှင့် သဘောထားမှတ်ချက် အစီရင်ခံစာ(၁/၂၀၁၇)ကို ဥက္ကဋ္ဌကိုယ်စား ကျွန်မ ဒေါ်ချိုချိုဝင်း မော်လိုက်မဲဆန္ဒနယ်၊ ပြည်သူ့လွှတ်တော် ကိုယ်စားလှယ် ပြည်သူ့ငွေစာရင်းပူးပေါင်းကော်မတီ အဖွဲ့ဝင်က ဖတ်ကြားတင်ပြသွားမှာ ဖြစ်ပါတယ်ရှင်။ နာယကကြီးရှင့်။ အစီရင်ခံစာအပြည့်အစုံကို လွှတ်တော်ကိုယ်စားလှယ်များထံ ဖြန့်ဝေထားပြီး ဖြစ်တဲ့အတွက် အဓိကအချက်များကိုသာ ကောက်နုတ်တင်ပြခွင့်ပြုပါရန် လေးစားစွာ ပန်ကြားအပ်ပါတယ်ရှင်။ ပြည်သူ့ငွေစာရင်းပူးပေါင်းကော်မတီ ၂၀၁၆-၂၀၁ရ ခု၊ ဘဏ္ဍာရေးနှစ် ပြည်ထောင်စုဝန်ကြီးဌာန အဖွဲ့အစည်း များ၏ ပထမ(၆)လပတ် အခွန်ရငွေစာရင်းများအပေါ် လေ့လာစိစစ်တွေ့ရှိချက်နှင့် သဘောထားမှတ်ချက် အစီရင်ခံစာ ၁/၂၀၁ရ နိဒါန်း။ ၂၀၁၆-၂၀၁ရ ခု၊ ဘဏ္ဍာရေးနှစ် ပြည်ထောင်စုဝန်ကြီးဌာန/အဖွဲ့အစည်း များ၏ ပထမ(၆)လပတ် အခွန်ရငွေစာရင်းများအား ပြည်ထောင်စုအစိုးရအဖွဲ့ရုံးမှ ၁၉-၁-၂၀၁ရ ရက်စွဲပါ စာအမှတ်ဖြင့် ပြည်ထောင်စုလွှတ်တော်ရုံးသို့ ပေးပို့ခဲ့ပါသည်။ ပြည်ထောင်စုလွှတ်တော်ရုံးမှ ၂၄-၁-၂၀၁ရ ရက်စွဲပါစာအမှတ်ဖြင့် ပြည်သူ့ငွေစာရင်းပူးပေါင်းကော်မတီသို့ အစီရင်ခံစာတင်သွင်းနိုင်ရေး ဆောင်ရွက် နိုင်ရန် ပေးပို့ခဲ့ပါသည်။ ပြည်သူ့ငွေစာရင်းပူးပေါင်းကော်မတီသည် ၂-၂-၂၀၁ရ ရက်တွင် ပြည်ထောင်စုလွှတ်တော် (D-ဆောင်)၊ ပထမထပ်အစည်းအဝေးခန်းမ၌ သက်ဆိုင်ရာဌာနမှတာဝန်ရှိသူများနှင့် တွေ့ဆုံဆွေးနွေးခဲ့ပါသည်။ ပြည်သူ့ ငွေစာရင်းပူးပေါင်းကော်မတီ၏ လေ့လာစိစစ်တွေ့ရှိချက်နှင့် သဘောထားမှတ်ချက် အစီရင်ခံစာအား ပြည်ထောင်စုလွှတ်တော်ဆိုင်ရာနည်းဥပဒေ ၁၀၄(က)နှင့်အညီ ပြည်ထောင်စုလွှတ်တော် နာယကမှတစ်ဆင့် ပြည်ထောင်စုလွှတ်တော်သို့ တင်ပြအပ်ပါသည်။ စိစစ်တင်ပြချက် ၂၀၁၆ ခုနှစ်၊ ပြည်ထောင်စု၏အခွန်အကောက်ဥပဒေ အခန်း(၃)၊ ပုဒ်မ ရ ပါပြဋ္ဌာန်းချက်အရ ပြည်ထောင်စု ဝန်ကြီးဌာန/အဖွဲ့အစည်းများ၏ ၂၀၁၆-၂၀၁ရ ခု၊ ဘဏ္ဍာရေးနှစ် ပထမ(၆)လပတ် အခွန်ရငွေစာရင်း များကို ပြည်ထောင်စုအစိုးရအဖွဲ့ရုံးက တင်ပြလာခြင်းဖြစ်ပါသည်။ တင်ပြချက်အရ အခွန်ငွေစာရင်းအချုပ်အား ဇယားဖြင့်ဖော်ပြထားပြီး ဖြစ်ပါတယ်ရှင်။ လျာထားချက်အပေါ် ဆောင်ရွက်နိုင်မှုအခြေအနေ (ကျပ်ဘီလီယံ) မူလ ၂၀၁၆-၂၀၁ရ ခု၊ ၂၀၁၆-၂၀၁၈ ၊ ရာထားချက မူလခန့်မှန်းခြေ စဉ် အကြောင်းအရာ ခန့်မှန်း ' အပေါ် အခွန် အပေါ် အခွန် ပထမ(၆)လပတ် ပထမ(၆)လပတ် ခြေ ကောက်ခံရရှိ ကောက်ခံရရှိမှု လျာထားချက် ကောက်ခံ ရရှိငွေ မှ အနိုင်နဲ့ အနိုင် (က) ပြည်တွင်းထွက်ကုန်နှင့် ၂,၄၈ရ ၈၀၁ ၁,၁၂၅ ၁၄၀.၄၆% ၄၅.၂၄ % ပြည်သူပြည်သားများ သုံးစွဲမှုအပေါ်တွင် ကောက်ခံသည့်အခွန် အကောက် (ခ) ဝင်ငွေနှင့်ပိုင်ဆိုင်မှုပေါ်တွင် ၂,၃၇၀ ၇၁၁ ၈၂၂ ၁၁၅.၆၅% ၃၄.၆၈ % ကောက်ခံသည့်အခွန် အကောက် (ဂ) အကောက်ခွန် ၉၃.၅၁% ၄၆.၇၄ % (ဃ) နိုင်ငံတော်ပိုင်ပစ္စည်းများ ၈၈၇ ၃၇၉ ၉၆.၆၀% အသုံးပြုသည့်အပေါ် ကောက်ခံသည့်အခွန် အကောက်စုစုပေါင်း ၆,၂၂၀ ၂.၁၄၂ ၂,၅၄၈ ၁၁၈.၉၈% ၄၀.၉၆ % ၂၀၁၆-၂၀၁ရ ခု၊ ဘဏ္ဍာရေးနှစ် ပထမ(၆)လပတ် အခွန်ရငွေစာရင်းများအရ ၂၀၁၆ ခုနှစ်၊ ပြည်ထောင်စု၏အခွန်အကောက်ဥပဒေအရ ကောက်ခံရမည့် အခွန်အမျိုးအစား (၂၀)ရှိတဲ့အနက် (၁၆)မျိုး သည် ပထမ(၆)လပတ်လျာထားချက်ကို ပြည့်မီကျော်လွန်အောင် ကောက်ခံရရှိခဲ့ပြီး (၄)မျိုးမှာ လျာထားချက် ပြည့်မီခြင်းမရှိကြောင်း တွေ့ရှိရပါသည်။ လျာထားချက်ပြည့်မီသည့် အခွန်(၁၆)မျိုးအနက် အခွန်(၄)မျိုး သည် ပထမ(၆)လပတ် လျာထားချက်ကိုသာမက ၂၀၁၆-၂၀၁ရ ခုနှစ်၊ တစ်နှစ်လုံးအတွက် လျာထားချက် ကိုပါ ပြည့်မီကျော်လွန်ခဲ့ခြင်းဖြစ်ကြောင်း တွေ့ရှိရပါသည်။ ၎င်းဌာနများမှာ မော်တော်ယာဉ်၊ ယာဉ်မောင်း လိုင်စင်၊ လုပ်ငန်းလိုင်စင်ဆိုင်ရာ အခငွေများ။ ခရီးလှည့်လည်ရေးလိုင်စင်၊ ဟိုတယ်နှင့် တည်းခိုရိပ်သာ လိုင်စင်၊ ခရီးသွားလာသူများ ပို့ဆောင်ရေးလိုင်စင်၊ ဧည့်လမ်းညွှန် လုပ်ငန်းလိုင်စင်များအတွက် လိုင်စင်ကြေး၊ သစ်တောများမှ ပစ္စည်းများထုတ်ယူသည့်အတွက် ကောက်ခံသည့် သစ်တောခွန်၊ ငါးလုပ်ငန်းဆိုင်ရာအခွန်အခ တို့ဖြစ်ကြပါသည်။ ကျော်လွန်ရခြင်း အကြောင်းအချက်များကိုလည်း အစီရင်ခံစာမှာ ထည့်သွင်းဖော်ပြထား ပါတယ်။ ပထမ(၆)လပတ် လျာထားချက်မပြည့်မီသော အခွန်(၄) မျိုးမှာ မုတ်ကောင်ဝတ်ဆံသွင်းအခွန်၊ အကောက်ခွန်၊ ရေနံနှင့် သဘာဝဓာတ်ငွေ့ထုတ်ယူသည့်အတွက် ကောက်ခံသည့်အခွန်၊ ရေအားအရင်းအမြစ်မှ လျှပ်စစ်ဓာတ်အားထုတ်ယူသည့်အတွက် အခမဲ့ရရှိသည့် ဓာတ်အားခတို့ ဖြစ်ကြပါသည်။ လျာထားချက် မပြည့်မီရခြင်း အကြောင်းအချက်များကိုလည်း အစီရင်ခံစာမှာ ထည့်သွင်းဖော်ပြထားပါတယ်။ စိစစ်တွေ့ရှိချက် ၂၀၁၆-၂၀၁ရ ခု၊ ဘဏ္ဍာရေးနှစ် ပထမ(၆)လပတ် အခွန်ရငွေစာရင်းများနှင့်စပ်လျဉ်း၍ အောက်ပါ အတိုင်း တွေ့ရှိရပါသည်။ (က) စုစုပေါင်းအခွန်ရငွေတွင် ပထမ(၆)လပတ် လျာထားချက် ကျပ် ၂,၁၄၁.၈၃၃ ဘီလီယံတွင် ကောက်ခံရရှိငွေ ကျပ် ၂,၅၄၈.၄၀၁ ဘီလီယံဖြစ်၍ လျာထားချက်၏ ၁၁၈.၉၈ ရာခိုင်နှုန်း အထိ ဆောင်ရွက်နိုင်ခဲ့ပါသည်။ သို့သော် တစ်နှစ်လုံးအတွက် မူလခန့်မှန်းခြေ ကျပ် ၆.၂၁၉.၇၅၉ ဘီလီယံနှင့် နှိုင်းယှဉ်ပါက ၄၀.၉ရ ရာခိုင်နှုန်းသာ ဆောင်ရွက်နိုင်ခြင်း တွေ့ရ ပါတယ်။ (ခ) ရေနံနှင့်သဘာဝဓာတ်ငွေ့ ထုတ်ယူသည့်အတွက် ကောက်ခံသည့်အခွန်ငွေမှာ ၂၀၁၄-၂၀၁၅ ခုနှစ်တွင် ကျပ် ၃၃၂.၉၄၆ ဘီလီယံ၊ ၂၀၁၅-၂၀၁၆ ခုနှစ်တွင် ရှေ့ပြေးအမှန်စာရင်းအရ ကျပ် ၃၄၃.၀၇၂ ဘီလီယံသာဖြစ်၍ ၂၀၁၆-၂၀၁ရ ခုနှစ်တွင် ကျပ် ၇၁၀.၆၁၄ ဘီလီယံ လျာထားသတ်မှတ်ခြင်းသည် အမှန်ရရှိနိုင်သည်ထက် ပိုမိုခန့်မှန်းခဲ့ကြောင်း တွေ့ရှိရပါတယ်။ (ဂ) ပြည်ထောင်စု၏ အခွန်အကောက်ရရှိငွေမှာ အောက်ပါအတိုင်းဖြစ်ရာ ၂၀၁၅-၂၀၁၆ ခုနှစ် မှစ၍ လျော့ကျနေပြီး Tax to GDP အချိုးမှာလည်း ကျဆင်းနေကြောင်း တွေ့ရှိရပါတယ်။ ဘဏ္ဍာရေးနှစ်အလိုက် အခွန်ရရှိငွေနှင့် GDP အချိုးများကိုလည်း ယားတွင်ဖော်ပြထား ရှိပါတယ်။ (ကျပ်ဘီလီယံ) အခွန်ရရှိငွေ GDP ဘဏ္ဍာရေးနှစ် အခွန်ရရှိငွေ GDP GDPအချိုး (၁) ၂၀၁၃-၂၀၁၄ ၄.၄၅၂ ၅၈,၀၁၃ ၇.၆ရ (၂) ၂၀၁၄-၂၀၁၅၆,၅၁ရ ၆၅.၂၆၂ ၉.၉၈ (၃) ၂၀၁၅-၂၀၁၆ (ရှေ့ပြေးအမှန်) ၆,၃၁၅ ၇၂,၇၈၀ ၈.၆၈ (၄) ၂၀၁၆-၂၀၁ရ (ပြုပြင်ပြီးခန့်မှန်းခြေ ၆,၅၁၃ ၈၁,၀၆၄ ၈.၀၃ (ဃ) အထူးကုန်စည်ခွန်နှင့်စပ်လျဉ်း၍ အောက်ပါအတိုင်း စိစစ်တွေ့ရှိရပါသည်။ အထူးကုန်စည် ခွန်များအတွက် အထူးကုန်စည်များအတွက် ၂၀၁၆-၂၀၁ရ ခု၊ ဘဏ္ဍာရေးနှစ်မှစ၍ ဥပဒေ အသစ်ပြဋ္ဌာန်းပြီး သီးသန့်ကောက်ခံခဲ့ခြင်း ဖြစ်ပါသည်။ အထူးကုန်စည်များထဲတွင် လူတို့၏ ကျန်းမာရေးကို ဆိုးရွားစွာ ထိခိုက်စေနိုင်သည့် စီးကရက်၊ ဆေးလိပ်၊ အရက်အမျိုးမျိုး၊ ဝိုင်နှင့်ဘီယာတို့ ပါဝင်ပြီး သဘာဝပတ်ဝန်းကျင်ကို ထိခိုက်ပျက်စီးစေသော သစ်၊ ကျောက်စိမ်း၊ ပတ္တမြား၊ နီလာ၊ ရေနံ၊ သဘာဝဓာတ်ငွေ့ စတဲ့သယံဇာတကြီးများလည်း ပါဝင်ပါတယ်။ ပြည်သူ့ငွေစာရင်းပူးပေါင်းကော်မတီ၏ ပြည်တွင်းအခွန်များဦးစီးဌာန၏ ၉-၃-၂၀၁၆ ရက်စွဲပါစာအမှတ်၊ (၅/၂၀၁၆) (ဥစ)အရ ကောက်ခံချက်များသည် အထူးကုန်စည်ခွန် ဥပဒေပါ နှုန်းထားများထက် လျော့နည်းနေကြောင်း လက်တွေ့တွင် လျော့နည်းနေကြောင်း တွေ့ရှိရပါသည်။ ပြည်သူ့ငွေစာရင်းပူးပေါင်းကော်မတီ၏ သုံးသပ်ချက် ၂၀၁၆-၂၀၁ရ ခု၊ ဘဏ္ဍာရေးနှစ်၏ ပထမ(၆)လပတ် လျာထားချက်များကို ပြည့်မီကျော်လွန်အောင် ဆောင်ရွက်နိုင်ခဲ့ခြင်းအတွက် သက်ဆိုင်ရာဝန်ကြီးဌာနများ၏ ဝန်ထမ်းများအား ကြိုးပမ်းမှုကို အသိအမှတ်ပြု သော်လည်း တစ်နှစ်လုံးအတွက် လျာထားချက်ပြည့်မီကျော်လွန်ရေးကို ဆက်လက်ကြိုးပမ်းအားထုတ်ရန် လိုအပ်နေဆဲဖြစ်ကြောင်း သုံးသပ်ရရှိပါသည်။ ၂၀၁၆-၂၀၁ရ ခုနှစ်အတွက် ပြည့်မီအောင် ကောက်ခံရမည့် အခွန်ငွေပမာဏမှာ မူလခန့်မှန်းခြေ ကျပ် ၆,၂၁၉.၇၅၉ ဘီလီယံ မဟုတ်ဘဲ ပြုပြင်ပြီးခန့်မှန်းခြေ ကျပ် ၆,၅၁၂.၆၀၄ ဘီလီယံဖြစ်သည်ကိုလည်း မျက်ခြည်မပြတ်စေရန် လိုအပ်ပါသည်။ အထူးသဖြင့် ရေနံနှင့် သဘာဝဓာတ်ငွေ့ ထုတ်လုပ်မှုအတွက် ကောက်ခံသည့်အခွန်နှင့် စပ်လျဉ်း၍ လက်ရှိရေနံနှင့် သဘာဝဓာတ်ငွေ့ထုတ်လုပ်မှု ကျဆင်းခြင်း၊ ကမ္ဘာ့ရေနံနှင့် သဘာဝဓာတ်ငွေ့ ဈေးနှုန်းများ အခြေအနေတို့ကြောင့် ၂၀၁၆-၂၀၁ရ ခုနှစ်၊ ပြုပြင်ပြီးခန့်မှန်းခြေဖြစ်သည့် ကျပ် ၆၀၄.၂၁၁ ဘီလီယံ အပြည့်အဝရရှိနိုင်ရေးသည် ကြီးမားသောစိန်ခေါ်မှုတစ်ရပ် ဖြစ်နေပါသည်။ ထို့ကြောင့် ဤအခွန်မှ လျော့နည်းနိုင်မည့် အခွန်ပမာဏအတွက် အခြားအခွန်အကောက်များမှ ရသင့်ရထိုက်သည်များ ပိုမို တိုးတက်ရရှိရေး ကြိုတင်စီစဉ် ဆောင်ရွက်သွားရန်လိုအပ်ကြောင်း သုံးသပ်ရရှိပါသည်။ အခွန်ရငွေလျော့ကျနေသဖြင့် ၂၀၁၆-၂၀၁ရ ခုနှစ်၊ ပြုပြင်ပြီးခန့်မှန်းခြေအရ အခွန်ရငွေနှင့် GDP အချိုးမှာ ၈.၀၃ ရာခိုင်နှုန်းသာဖြစ်ရာ အာဆီယံနိုင်ငံများတွင် အနိမ့်ဆုံးအဆင့်ဖြစ်နေသောကြောင့် အခွန် အကောက်ရငွေတိုးတက်ရေး ဆောင်ရွက်ရန်ဖြစ်ရာ နှစ်စဉ်သတ်မှတ်လျာထားချက် ပြည့်မီကျော်လွန်ရေး ထက် နိုင်ငံတော်အတွက် ရသင့်ရထိုက်သော အခွန်အကောက်များ၊ ချမှတ်ထားသော အခွန်မူဝါဒများနှင့်အညီ ပြည့်ပြည့်ဝဝ မှန်မှန်ကန်ကန်ရရှိရေးကို ဦးတည်ချက်ထားရှိ ဆောင်ရွက်ရန်ဖြစ်ကြောင်း သုံးသပ်ရရှိ ပါသည်။ ကုန်သွယ်လုပ်ငန်းခွန်ရငွေတွင် ၁-၄-၂၀၁၆ ရက်နေ့မှစတင်ကောက်ခံခဲ့သည့် တယ်လီဖုန်းပြောဆိုမှု အပေါ် ပထမ(၆)လပတ်အတွင်း ကောက်ခံရရှိငွေ ကျပ် ၅၈.၀၀၀ ဘီလီယံ ကောက်ခံရရှိကြောင်း သိရှိရ ပါသည်။ အဆိုပါကောက်ခံရရှိငွေကို အစီရင်ခံစာ၌ မှတ်ချက်ပြု သီးခြားဖော်ပြသင့်ပါသည်။ ၂၀၁၆-၂၀၁ရ ခုနှစ်၊ ဘဏ္ဍာရေးနှစ် ပထမ(၆)လပတ် ပြည်ထောင်စု၏ အခွန်ရငွေစာရင်း၏ စာရင်းချုပ်ဖော်ပြရာတွင် အခွန်၏ ဖွဲ့စည်းပုံကို ရှင်းလင်းလွယ်ကူစွာ သိရှိသုံးသပ်နိုင်ရန်အတွက် ကဏ္ဍ အားလုံး၏ စုစုပေါင်းအခွန်ကောက်ခံရရှိမှုအပေါ် ကဏ္ဍအလိုက် အခွန်ကောက်ခံရရှိမှု ရာခိုင်နှုန်းကို ဖော်ပြရန် လိုအပ်ပါသည်။ ပြည်သူ့ငွေစာရင်းပူးပေါင်းကော်မတီ၏ သဘောထားမှတ်ချက် အထူးကုန်စည်ခွန်ဥပဒေနှင့်စပ်လျဉ်း၍ ပြဋ္ဌာန်းထားသည့် ဥပဒေများနှင့်အညီ စကားရပ်ဆိုင်ရာ အဓိပ္ပာယ်ဖော်ပြချက်များကို အတိအကျ လိုက်နာဆောင်ရွက်သွားရန်၊ ဥပဒေပြဋ္ဌာန်းချက်ပါ အခွန်နှုန်း များနှင့် လက်တွေ့ကျင့်သုံးတွက်ချက်သည့် အခွန်နှုန်းများ ကွဲလွဲနေခြင်းကို အမြန်ဆုံးပြုပြင် ဆောင်ရွက် သွားရန်နှင့် ယခုတွက်ချက်သော အခွန်နှုန်းများသည် ပကတိအခြေအနေနှင့် ပိုမိုကိုက်ညီပြီး လက်တွေ့ကျသည့် အခွန်နှုန်းများဖြစ်သည်ဆိုပါကလည်း မူလဥပဒေပါ အခွန်နှုန်းများကို လိုအပ်သကဲ့သို့ ပြင်ဆင်နိုင်ရေး လုပ်ထုံးလုပ်နည်းများနှင့်အညီ ဆောင်ရွက်ရန် ဖြစ်ပါသည်။ အထူးကုန်စည်ခွန်ကောက်ခံခြင်းနှင့်စပ်လျဉ်းပြီး အခြားတစ်ဖက်တွင် ပြည်တွင်းထုတ်လုပ်မှုအား အဟန့်အတားဖြစ်စေသော ကုန်စည်များမဖြစ်စေရန် လိုအပ်သကဲ့သို့ အခြားတစ်ဖက်မှာလည်း အထောက် အကူပြုနိုင်ရန် လိုအပ်ပါသည်။ ကဏ္ဍအလိုက်အခွန်ကောက်ခံရရှိမှု ဖော်ပြရာတွင် အခွန်ငွေပမာဏကိုသာ ဖော်ပြထားပြီး အရေ အတွက် မည်မျှကောက်ခံရရှိသည်ကို နောက်ဆက်တွဲဖြင့် ဖော်ပြပါက အခွန်စည်းကြပ်ကောက်ခံရာ၌ ပိုမို တိကျလွယ်ကူမည်ဖြစ်ကြောင်း အကြံပြုအပ်ပါသည်။ ပြည်တွင်းအခွန်များဦးစီးဌာနအနေဖြင့် အခွန်အကောက်ဆိုင်ရာများ၊ သတင်းအချက်အလက်များကို Internet Website တွင် ပွင့်လင်းမြင်သာစွာ တင်ပြထားရာ ကောင်းမွန်သော လုပ်ဆောင်ချက်တစ်ရပ်ဖြစ်ပြီး ထို့သို့ Website တွင် လွှင့်တင်ထားမှုကို ပြည်သူအများ ပိုမိုကျယ်ပြန့်စွာ သိရှိနိုင်စေရေး တိုးချဲ့ပညာပေးမှု များပြုလုပ်သွားရန် လိုအပ်ပါသည်။ ပြည်တွင်းအခွန်များဦးစီးဌာန၏ Website ပါ အချက်အလက်များအရ ၂၀၁၆-၂၀၁ရ ခု၊ ဘဏ္ဍာရေး နှစ်အတွင်း အရက်နှင့် ဝိုင်အပေါ် အထူးကုန်စည်ခွန်နှင့် ကုန်သွယ်လုပ်ငန်းခွန် ကောက်ခံရရှိမှုမှာ ၂၀၁၆ ခုနှစ်၊ နိုဝင်ဘာလအထိ ကျပ် ၅၈.၂၈၁ ဘီလီယံဖြစ်ပြီး ၂၀၁၅-၂၀၁၆ ခု၊ ဘဏ္ဍာရေးနှစ်ထက် များစွာပိုမို ရရှိခဲ့ကြောင်း သိရှိရပါသည်။ သို့သော် ၎င်းအခွန်ငွေသည် ယစ်မျိုးလိုင်စင် ၁၈၆ ဦးထံမှ ကောက်ခံရရှိသော အခွန်ငွေဖြစ်ရာ နိုင်ငံတော်တစ်ဝန်းလုံးရှိ ယစ်မျိုးလိုင်စင်ပေါင်း ၄၀,၀၀၀ ကျော်နှင့်နှိုင်းယှဉ်ပါက များစွာ နည်းပါးနေသေးရာ အခွန်ဥပဒေ၏သက်ရောက်မှုကို ပြန်လည်လေ့လာသုံးသပ်ရန် လိုအပ်ပါကြောင်း တွေ့ရှိ ရပါသည်။ အထူးသဖြင့် အရက်သည် ကျေးလက်ဒေသများ၏ လူမှုစီးပွားဘဝကို ကြီးမားစွာခြိမ်းခြောက် နေသော ကုန်စည်တစ်ခုဖြစ်ရာ ယစ်မျိုးဆိုင်ရာဥပဒေများ (အခွန်ဥပဒေများအပါအဝင်) ဥပဒေများ၏ သက်ရောက်မှုကို ကျေးလက်ဒေသများရှိ CS-A2 အရက်ဖိုမှထွက်သည့် ဖိုထွက်အရက်၊ CFL-2A လှော်စာ အရက် စသည့်လိုင်စင်များအထိ သက်ရောက်နိုင်ရေး ကြိုးပမ်းဆောင်ရွက်ရန် အရေးတကြီး လိုအပ်နေ ပါကြောင်း သုံးသပ်တင်ပြအပ်ပါသည်။ နိုင်ငံတော်၏စီးပွားရေးမူဝါဒ (၁၂)ရပ်ပါ “ပွင့်လင်းမြင်သာပြီး ကောင်းမွန်တောင့်တင်းသည့် ပြည်သူ့ ဘဏ္ဍာရေးစီမံခန့်ခွဲမှုစနစ်ဖြင့် ဘဏ္ဍာရေးအရင်းအမြစ်များ တိုးတက်ပွားများလာအောင် ဆောင်ရွက်ရန်” မူဝါဒကို အကောင်အထည်ဖော်ဆောင်ရာတွင် အခွန်အကောက်နှင့်စပ်လျဉ်း၍ အခွန်အမျိုးအစား၊ အခွန် နှုန်းထားနှင့် အခွန်ကောက်ခံမှုစနစ် ပွင့်လင်းမြင်သာမှုရှိအောင် ဆောင်ရွက်ခြင်းနှင့် လုပ်ထုံးလုပ်နည်းများနှင့် ညွှန်ကြားချက်များကို တည်ဆဲဥပဒေပြဋ္ဌာန်းချက်များနှင့်အညီ ရှင်းလင်းလွယ်ကူပြီး အများနားလည်နိုင် စေရန် ပြုပြင်ဆောင်ရွက်သွားရန် လိုအပ်ပါသည်။ နိဂုံးချုပ်အားဖြင့် အခွန်ဆိုင်ရာနှင့်ပတ်သက်ပြီး ပြည်သူများလက်လှမ်းမီရန်အတွက် ကြိုတင် ဖော်ပြသင့်သော နှုန်းထားများ၊ အခွန်ပေးဆောင်ရန်နည်းလမ်းများ၊ ကျသင့်ပေးဆောင်ရန်ဖြစ်သည့် အခွန် အမျိုးအစားများ စသည့်အခွန်ဆိုင်ရာ ထုတ်ပြန်ကြေညာချက်၊ နည်းလမ်းများကို မဖြစ်မနေ ဆောင်ရွက်သင့် ပါသည်။ ထို့ပြင် အခွန်မပေးဆောင်မီ သတင်းအချက်အလက်ဖော်ပြမှု နည်းလမ်းများကိုလည်း ပြည်သူများ ကျယ်ကျယ်ပြန့်ပြန့် သိရှိရန်ဆောင်ရွက်သင့်ပါသည်။ ထို့အတူ အခွန်ဆိုင်ရာ ပွင့်လင်းမြင်သာမှု နည်းလမ်း များနှင့်စပ်လျဉ်းပြီး အခွန်ဆောင်ပြီးလုပ်ငန်းစဉ်များအား နိုင်ငံသားများသိရှိစေရန် ဖော်ပြခြင်းဖြင့် အစိုးရနှင့် နိုင်ငံသားတို့၏ တာဝန်ယူမှု၊ တာဝန်ခံမှုကို မြှင့်တင်ဆောင်ရွက်နိုင်ပြီး အခွန်ငွေများ ပိုမိုရရှိလာနိုင်မည် ဖြစ်ကြောင်း တင်ပြအပ်ပါသည်။ ပြည်ထောင်စုလွှတ်တော် ပြည်သူ့ငွေစာရင်းပူးပေါင်းကော်မတီ။ အားလုံးကို ကျေးဇူးတင်ပါတယ်ရှင်။ အစီရင်ခံစာ၏ နောက်ဆက်တွဲ(က)ကို နောက်ဆက်တွဲဖြင့်ဖော်ပြထားပါသည်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အထက်ပါကိစ္စနဲ့စပ်လျဉ်းပြီး သက်ဆိုင်ရာ ပြည်ထောင်စုအဆင့်အဖွဲ့အစည်းများရဲ့ ပြန်လည်ရှင်းလင်းဆွေးနွေးခြင်းနဲ့ မှတ်တမ်းတင်ခြင်းအစီအစဉ် တို့ကို အစည်းအဝေး ဆဋ္ဌမနေ့မှာ ဆောင်ရွက်သွားမှာဖြစ်ကြောင်း အသိပေးကြေညာပါတယ်။</speech>
</report>
<report>
<title>ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင်၏ လုပ်ငန်းဆောင်ရွက်မှုနှင့် စပ်လျဉ်း၍ လွှတ်တော်သို့ ရှင်းလင်းတင်ပြခြင်းနှင့် မှတ်တမ်းတင်ခြင်း၊</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၆ ခုနှစ်၊ မတ်လ ၁ ရက်မှ ဒီဇင်ဘာ ၃၁ ရက်အထိ ၁၀ လတာကာလအတွင်း ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင်ရဲ့ လုပ်ငန်းဆောင်ရွက်မှု အခြေအနေများကို လွှတ်တော်သို့ ရှင်းလင်းတင်ပြမှာ ဖြစ်ပါတယ်။ ကော်မရှင်အဖွဲ့ဝင်တစ်ဦးအား ဖိတ်ခေါ်ပါတယ်။</speech>
<speech><mp id="916">ဒေါက်တာအောင်ခင် (ဒုတိယဥက္ကဋ္ဌ-၁၊ ဥပဒေရေးရာနှင့်အထူးကိစ္စရပ်များ လေ့လာဆန်းစစ် သုံးသပ်ရေးကော်မရှင်)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့် ပြည်သူ့ လွှတ်တော်ဥက္ကဋ္ဌကြီး၊ ပြည်ထောင်စုလွှတ်တော် ကိုယ်စားလှယ်အားလုံး၊ တက်ရောက်လာသောပုဂ္ဂိုလ် အားလုံး မင်္ဂလာပါ။ ကိုယ်စိတ်နှစ်ဖြာ ကျန်းမာချမ်းသာကြပါစေ။ ယခု တင်ပြမှာကတော့ ပြည်ထောင်စု လွှတ်တော်ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင်၏ လုပ်ငန်းဆောင်ရွက်မှု နှင့်စပ်လျဉ်း၍ ပြင်ဦးလွင်မြို့နယ်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ကျွန်တော် ဒေါက်တာအောင်ခင် က ရှင်းလင်းတင်ပြမှာ ဖြစ်ပါတယ်။ ယင်းကော်မရှင်ရဲ့ ဒုတိယဥက္ကဋ္ဌ(၁)လည်း ဖြစ်ပါတယ်။ ပြည်ထောင်စုလွှတ်တော် နာယကကြီးခင်ဗျာ။ အကြောင်းအရာ။ ကော်မရှင်၏ ဆောင်ရွက်မှုကို အစီရင်ခံတင်ပြခြင်း။ (၁) ပြည်ထောင်စုလွှတ်တော်၊ ဥပဒေရေးရာနှင့် အထူးကိစ္စရပ်များ လေ့လာဆန်းစစ် သုံးသပ်ရေးကော်မရှင်သည် ၂၀၁၆ ခုနှစ်၊ မတ်လ ၁ ရက်နေ့မှ ဒီဇင်ဘာလ ၃၁ ရက်နေ့အထိ ၁၀ လတာ ကာလတွင်း နိုင်ငံတော်နှင့် နိုင်ငံသားများ အကျိုးဖြစ်ထွန်းစေမည့် ဥပဒေဆိုင်ရာကိစ္စရပ်များ၊ အကျိုး ဖြစ်ထွန်းစေမည့် အထူးကိစ္စရပ်များ၊ နိုင်ငံသားများ၏ အခက်အခဲနှင့် နစ်နာမှုတင်ပြချက်များကို လေ့လာ သုံးသပ်ပြီး ပြည်ထောင်စုလွှတ်တော်နှင့် သက်ဆိုင်ရာသို့ အကြံပြုပေးပို့တင်ပြခဲ့ပြီး ဖြစ်ပါသည်။ ဥပဒေရေးရာ ကိစ္စနှင့်စပ်လျဉ်း၍ တည်ဆဲဥပဒေများကို လေ့လာဆန်းစစ်သုံးသပ်ပြီး အောက်ပါတို့ကို ပြည်ထောင်စု လွှတ်တော်သို့ တင်ပြဆောင်ရွက်ခဲ့ပါသည်။ (က) ဥပဒေများအားရုပ်သိမ်းခြင်း၊ ပယ်ဖျက်ခြင်း၊ (ခ) ပြင်ဆင်သည့် ဥပဒေများအားပြင်ဆင်ခြင်း၊ (ဂ) အသစ်ပြဋ္ဌာန်းရန်လိုအပ်သည့် ဥပဒေများကို ရေးဆွဲနိုင်ရန် အကူအညီပေး ဆောင်ရွက်ခြင်း၊ (ဃ) ပြဋ္ဌာန်းထားသည့် ဥပဒေများနှင့် ထုတ်ပြန်သည့် နည်းဥပဒေများသည် ညီညွတ်မှု ရှိ မရှိ စိစစ်ပြီး ပြင်ဆင်သင့်သည်ကို တင်ပြခြင်း။ တည်ဆဲဥပဒေများအနက် ကျင့်သုံးလျက်ရှိသော ဥပဒေ များကို စိစစ်၍ ပြည်ထောင်စုအဆင့်ဌာန၊ အဖွဲ့အစည်းများနှင့် တိုက်ဆိုင်စစ်ဆေးပြီး ပြည်ထောင်စုအဆင့် ဌာန၊ အဖွဲ့အစည်းအလိုက် ကျင့်သုံးရမည့် ဥပဒေများ ဝေခွဲသတ်မှတ် အတည်ပြု ဆောင်ရွက်ခဲ့ပါသည်။ ထို့အတူ ပြင်ဆင်ရမည့်ဥပဒေများ၊ အသစ်ရေးဆွဲရမည့်ဥပဒေများအား အောက်ပါအတိုင်း ဆောင်ရွက်နိုင်ခဲ့ပါသည်။ (က) ခေတ်ကာလအလိုက် ပြဋ္ဌာန်းခဲ့သော ဥပဒေများကိုစိစစ်ပြုစုခြင်း၊ ၎င်းအနက် ရုပ်သိမ်းပြီးဥပဒေများ၊ တည်ဆဲဥပဒေများ၊ တည်ဆဲဖြစ်သော်လည်း ဆက်လက်ကျင့်သုံးခြင်းမရှိသည့် ဥပဒေ များကို စိစစ်ခွဲခြားခြင်း၊ (ခ) ပြည်ထောင်စုအဆင့်ဌာန၊ အဖွဲ့အစည်း ၃၅ ခုက တာဝန်ခံဆောင်ရွက်ကျင့်သုံး သည့် ဥပဒေ ၃၉၆ ခုကို ပြည်ထောင်စုရှေ့နေချုပ်ရုံး၊ သက်ဆိုင်ရာဌာန၊ အဖွဲ့အစည်းတို့နှင့် တိုက်ဆိုင် စစ်ဆေးပြီး ဌာန၊ အဖွဲ့အစည်းအလိုက် ခွဲခြားသတ်မှတ်ခြင်း၊ (ဂ) ဥပဒေပြဋ္ဌာန်းပြီးနောက် နည်းဥပဒေ ထုတ်ပြန်ရန် လိုအပ်သော်လည်း ထုတ်ပြန်ခြင်းမပြုရသေးသည့် ဥပဒေများကိုစိစစ်ပြီး သက်ဆိုင်ရာဌာန၊ အဖွဲ့အစည်းသို့ ပြည်ထောင်စုလွှတ်တော်မှတစ်ဆင့် နှိုးဆော်တိုက်တွန်းခြင်း၊ (ဃ) ပြည်ထောင်စုလွှတ်တော်သို့ ရောက်ရှိလာသည့် ဥပဒေကြမ်းများကိုလည်းကောင်း၊ နည်းဥပဒေများကိုလည်းကောင်း ကော်မရှင်ကလေ့လာ သုံးသပ်ပြီး ပြန်လည်အကြံပြုတင်ပြခြင်း၊ (င) ဥပဒေကြမ်းနှင့်စပ်လျဉ်း၍ လွှတ်တော်များက သုံးသပ် အကြံပြုချက် တောင်းခံခြင်းအပေါ် အကြံပြုတင်ပြခြင်းနှင့် လွှတ်တော်အဖွဲ့အစည်းများက ဖိတ်ကြားသည့် ဥပဒေကြမ်းရေးဆွဲရေးအစည်းအဝေးသို့ သက်ဆိုင်သည့် ကဏ္ဍအလိုက် တက်ရောက်ဆွေးနွေးအကြံပြုခြင်း၊ (စ) လွှတ်တော်၏ အဓိကတာဝန်ဖြစ်သော ဥပဒေပြုရေးကို ပြောင်းလဲရန်နှင့် ဟန်ချက်ညီညီ ထိရောက် မြန်ဆန်စွာ ဆောင်ရွက်နိုင်ရန်အတွက် ပြည်ထောင်စုလွှတ်တော်တွင် ဥပဒေများ စိစစ်ရေးဆွဲရေးဌာနသို့ တိုးချဲ့ ဖွဲ့စည်းကာ ဥပဒေအရာရှိများခန့်အပ်ပြီး လေ့လာပျိုးထောင်နိုင်ရေး အကြံပြုတင်ပြခြင်း၊ (ဆ) နိုင်ငံတော်နှင့် နိုင်ငံသားများအကျိုးကို ကာကွယ်ဖော်ဆောင်နိုင်ပြီး တရားမျှတကာ အများပြည်သူ လိုက်နာနိုင်သော ခေတ်ကာလနှင့်အညီ ပြဋ္ဌာန်းနိုင်ရေးအတွက် ဥပဒေကြမ်းများ၊ နည်းဥပဒေများ၊ စည်းမျဉ်း၊ စည်းကမ်းများ၊ လုပ်ထုံးလုပ်နည်းများ ရေးဆွဲရာတွင် ပြည်ထောင်စု လွှတ်တော်ကိုဗဟိုပြုပြီး သက်ဆိုင်ရာ လွှတ်တော်အဖွဲ့အစည်း၊ သက်ဆိုင်ရာ ပြည်ထောင်စုအဆင့် ဌာန၊ အဖွဲ့အစည်းများ၊ ပညာရှင်များ၊ စိတ်ပါ ဝင်စားသူပြည်သူများနှင့် ညှိနှိုင်းဆွေးနွေးဆောင်ရွက်ရန် အကြံပြုတင်ပြပြီး အတည်ပြုဆုံးဖြတ်ချက် ရယူခြင်း၊ (ဇ) တရားဥပဒေစိုးမိုးရေးကို ပြည်သူများရှင်းလင်းစွာ နားလည်သိရှိစေရန် အနက်အဓိပ္ပာယ် ဖွင့်ဆိုခြင်း၊ တရားဥပဒေစိုးမိုးရေးကို အထောက်အကူပြုပြီး ပြည်သူများ ပူးပေါင်းပါဝင်လာစေရန် အသိပေး သည့် စာတမ်းများ၊ ဆောင်းပါးများရေးသားပြီး နိုင်ငံပိုင်သတင်းစာများတွင် ဖော်ပြထည့်သွင်းခြင်း၊ ရေဒီယို၊ ရုပ်မြင်သံကြားတို့မှတစ်ဆင့် တရားဥပဒေစိုးမိုးရေး၊ ဥပဒေရေးရာကိစ္စများတွင် ဖော်ထုတ် ထုတ်လွှင့်ရန် စီစဉ်ခြင်း။ နိုင်ငံတော်နှင့် နိုင်ငံသားများ၏ အကျိုးစီးပွားနှင့်စပ်လျဉ်း၍လည်းကောင်း၊ တရားဥပဒေ စိုးမိုးရေးကို ထိခိုက်နိုင်သော ကိစ္စရပ်နှင့် စပ်လျဉ်း၍လည်းကောင်း၊ နိုင်ငံတော်၊ လွှတ်တော်နှင့် အစိုးရ အပေါ် အထင်အမြင်လွဲမှားနိုင်သည့် အကြောင်းအရာနှင့် စပ်လျဉ်း၍လည်းကောင်း၊ ဌာန၊ အဖွဲ့အစည်း၏ ဆောင်ရွက်ချက်များသည် နိုင်ငံတော်၏မူဝါဒ၊ ဥပဒေ၊ စည်းမျဉ်း၊ စည်းကမ်း၊ လုပ်ထုံးလုပ်နည်းများနှင့် ညီညွတ်မှုမရှိနိုင်ကြောင်း သံသယဖြစ်ဖွယ် အကြောင်းအရာများ ပေါ်ပေါက်လာပါက အထူးကိစ္စရပ်အဖြစ် လျက်ရှိပါသည်။ ထိုသို့ ဆွေးနွေးညှိနှိုင်းခြင်း အကြိမ်ပေါင်း (၄၅)ကြိမ် ပြုလုပ်ဆောင်ရွက်ခဲ့ပြီး ဆောင်ရွက် ချက်များကို ပြည်ထောင်စုလွှတ်တော်နှင့် သက်ဆိုင်ရာ တာဝန်ရှိပုဂ္ဂိုလ်များထံ အစီရင်ခံစာပေးပို့ တင်ပြခဲ့ ပါသည်။ ပြည်ထောင်စုအစိုးရ၏ ပြုပြင်ပြောင်းလဲရေးလုပ်ငန်းများကို ထိရောက်စွာ အကောင်အထည်ဖော် ဆောင်ရွက်နိုင်ရန်နှင့် ပြည်သူ့ဘဏ္ဍာကို ထိရောက်မှန်ကန်စွာ အသုံးပြုနိုင်ရန်အတွက် ၂၀၁၆-၂၀၁ရ ခုနှစ် ဘဏ္ဍာရေးနှစ် ဘတ်ဂျက်ဥပဒေ၊ စီမံကိန်းဥပဒေနှင့် အခွန်အကောက်ဥပဒေတို့ကို အစိုးရအဖွဲ့နှင့် လွှတ်တော် တို့က ပြန်လည်စိစစ်သုံးသပ်အတည်ပြုရေး၊ သုံးသပ်အကြံပြုတင်ပြခြင်း၊ ပြည်တွင်းအခွန်များဦးစီးဌာနနှင့် အခွန်ထမ်းပြည်သူများ နည်းလမ်းတကျ ဆောင်ရွက်ခြင်းဖြင့် နိုင်ငံတော်နှင့် ပြည်သူများအတွက် များစွာ အကျိုးဖြစ်ထွန်းမည်ဖြစ်ရာ ဝန်ထမ်းများ တိကျစွာ လိုက်နာဆောင်ရွက်နိုင်ရန် စံပြုထားသောလုပ်ထုံးလုပ်နည်း များ(Standard Operation Procedure)များ ထုတ်ပြန်နိုင်ရေး၊ တင်ဒါခေါ်ယူခြင်းနှင့် ကြီးကြပ်ခြင်းအတွက် ထုတ်ပြန်ထားသောဥပဒေ၊ နည်းဥပဒေ၊ အမိန့်ကြော်ငြာစာ၊ ညွှန်ကြားချက်များအတိုင်း တိကျစွာ လိုက်နာ ဆောင်ရွက်ရေး၊ ကြီးကြပ်ရေးတို့ကို အကြံပြုတင်ပြခဲ့ပါတယ်။ ပြည်ထောင်စုစနစ် ပိုမိုပီပြင်အောင် ဗဟိုချုပ်ကိုင်မှုလျှော့ချရေးအတွက် တိုင်းဒေသကြီးနှင့် ပြည်နယ်အစိုးရအဖွဲ့တို့အား နိုင်ငံ့ဝန်ထမ်းခန့်အပ်ခြင်း၊ နိုင်ငံ့ဝန်ထမ်း လစာ၊ စရိတ်နှင့် သာမန်စရိတ်များ၊ ကျေးလက်ဒေသဖွံ့ဖြိုးရေးလုပ်ငန်းများကို တိုင်းဒေသကြီးနှင့် ပြည်နယ်ဘတ်ဂျက်များတွင် ထည့်သွင်းခြင်း စသည့်လုပ်ပိုင်ခွင့် ခွဲဝေအပ်နှင်းခြင်း၊ သုံးသပ်အကြံပြုခြင်း၊ ရုံးဌာနအသီးသီးတွင် အမှန်ကုန်ကျသော ရုံး အသုံးစရိတ်အချို့ကို ခွင့်ပြုပေးထားခြင်းမရှိသဖြင့် ဝန်ထမ်းများက မလျော်ကန်သောနည်းဖြင့် ဆောင်ရွက် ခြင်းမျိုးမဖြစ်အောင် စိစစ်ခွင့်ပြုထုတ်ပေးနိုင်ရေး သုံးသပ်အကြံပြုခြင်းတို့ကို ဆောင်ရွက်ခဲ့ပါတယ်။ တာဝန်ပေးအပ်ချက်အရ ကော်မရှင်အဖွဲ့ဝင်များသည် ၂၀၁၆ ခုနှစ်၊ မေလမှ သြဂုတ်လအထိ ပြည်နယ်နှင့်တိုင်းဒေသကြီး ၁၄ ခုသို့ သွားရောက်၍ သက်ဆိုင်ရာအစိုးရအဖွဲ့ဝင်များ၊ လွှတ်တော်ကိုယ်စားလှယ် များအား အုပ်ချုပ်ရေး၊ စီမံခန့်ခွဲရေး၊ ဥပဒေပြုရေးနှင့် လုပ်ငန်းတာဝန်များ ထိရောက်စွာ ဆောင်ရွက်နိုင်ရေး တို့နှင့်ပတ်သက်၍ အလုပ်ရုံဆွေးနွေးပွဲများကို ပြုလုပ်ဆောင်ရွက်ခဲ့ပါသည်။ အမျိုးသားဘက်စုံကာကွယ်ရေး မဟာဗျူဟာ ဖော်ဆောင်ရေးအတွက် ကမ္ဘာ့နိုင်ငံအချို့၏ ကာကွယ်ရေးဆိုင်ရာ ပြဋ္ဌာန်းချမှတ်ထားသော ဥပဒေ၊ မူဝါဒ၊ မဟာဗျူဟာများနှင့် စစ်သဘောတရားတို့အပေါ် လေ့လာသုံးသပ်ချက်များကိုလည်း ပြုစု ဆောင်ရွက်ခဲ့ပါသည်။ ပြည်တွင်း၊ ပြည်ပမှ ပညာရှင်များ၊ ဧည့်သည်တော်များ၊ သံတမန်များ၊ အရပ်ဘက် လူမှုအဖွဲ့အစည်းများ၊ အစိုးရမဟုတ်သော အဖွဲ့အစည်းများ၊ တက္ကသိုလ်များ၊ ပုဂ္ဂလိကကျောင်းများမှ ဆရာ၊ ဆရာမများနှင့် ကျောင်းသား/ ကျောင်းသူများ၊ မြန်မာနိုင်ငံလုံးဆိုင်ရာ ဆရာ/ဆရာမများ အဖွဲ့ချုပ်မှ ဆရာ/ဆရာမများတို့နှင့် တွေ့ဆုံဆွေးနွေးခြင်း၊ အမြင်ချင်းဖလှယ်ခြင်း၊ မေးမြန်းဖြေကြားခြင်းတို့ကို လည်းကောင်း၊ ကော်မရှင်၏ဆောင်ရွက်ချက်များကို ပြည်တွင်း၊ ပြည်ပမီဒီယာများနှင့် ရှင်းလင်းဖြေကြားခြင်း တို့ကိုလည်းကောင်း ဆောင်ရွက်ခဲ့ပါသည်။ ကော်မရှင်သည် ပုံမှန်လုပ်ငန်းညှိနှိုင်းအစည်းအဝေး (၁၃၅)ကြိမ် နှင့် ဥပဒေရေးရာကိစ္စရပ်များ၊ အထူးကိစ္စရပ်များနှင့်စပ်လျဉ်းသည့် လုပ်ငန်းညှိနှိုင်းအစည်းအဝေး (၄၅)ကြိမ် ပြုလုပ်ဆောင်ရွက်ခဲ့ပါသည်။ ကော်မရှင်၏ဆောင်ရွက်ချက်များကို နိုင်ငံတော်၏ အတိုင်ပင်ခံပုဂ္ဂိုလ်နှင့် လွှတ်တော်ဥက္ကဋ္ဌ များအား တွေ့ဆုံရှင်းလင်းတင်ပြဆွေးနွေးခြင်း၊ အစီရင်ခံစာပေးပို့ခြင်း၊ အကြံပြုတင်ပြခြင်း၊ လမ်းညွှန်မှု ခံယူခြင်းတို့ကိုလည်းကောင်း၊ ပြည်ထောင်စုလွှတ်တော်သို့ ပေးပို့တင်ပြ မှတ်တမ်းတင်ခြင်း၊ ကော်မရှင်အဖွဲ့ဝင် လွှတ်တော်ကိုယ်စားလှယ်များက ပြည်ထောင်စုလွှတ်တော် ကိုယ်စားလှယ်များကို ရှင်းလင်းတင်ပြခြင်းတို့ကို လည်းကောင်း၊ ဥပဒေကြမ်း၊ နည်းဥပဒေများ ရေးဆွဲထုတ်ပြန်ရေးနှင့်စပ်လျဉ်း၍ ပြည်ထောင်စုအဆင့်၊ ဌာန၊ အဖွဲ့အစည်းများမှ အကြီးအကဲများနှင့် တာဝန်ရှိသူများကို ရှင်းလင်းတင်ပြ ဆွေးနွေးခြင်းတို့ကို လည်းကောင်း ပြုလုပ်ဆောင်ရွက်ခဲ့ပါသည်။ ကော်မရှင်သည် နိုင်ငံတော်နှင့် နိုင်ငံသားများ၏ အကျိုးစီးပွားကိုရှေးရှု၍ စိတ်စေတနာ တည်ကြည်ဖြောင့်မတ်စွာ ဆက်လက်ကြိုးပမ်း ဆောင်ရွက်မည်ဖြစ်ကြောင်း သိရှိနိုင်ပါရန် တင်ပြအပ်ပါသည်။ ဥက္ကဋ္ဌသူရရွှေမန်း။ အားလုံးကို လေးစားပါတယ်ခင်ဗျာ။ ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အထက်ပါ ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင်ရဲ့ လုပ်ငန်းဆောင်ရွက်မှု အခြေအနေ ရှင်းလင်းတင်ပြချက်ကို လွှတ်တော်က မှတ်တမ်းတင်ကြောင်း ကြေညာပါတယ်။</speech>
</report>
</section>
<section value="Motion">
<motion>
<title>နိုင်ငံတော်သမ္မတထံမှ ပေးပို့ထားသော ရခိုင်ပြည်နယ်လူမှုစီးပွားဘဝဖွံ့ဖြိုးတိုးတက်ရေးအတွက် ၂၀၁၆ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေပါသီးသန့်ရန်ပုံငွေမှ ကျပ်သန်း ၃,၆၅၆.၈၂၀ ခွဲဝေ သုံးစွဲမည့်ကိစ္စရပ်များနှင့် စပ်လျဉ်း၍ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ (၂/၂၀၁၇) ကိုဖတ်ကြားတင်ပြခြင်းနှင့် လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ရခိုင် ပြည်နယ်လူမှုစီးပွားဘဝ ဖွံ့ဖြိုးတိုးတက်ရေးအတွက် ၂၀၁၆ ခုနှစ်၊ ပြည်ထောင်စု၏ ဘဏ္ဍာငွေအရအသုံး ဆိုင်ရာဥပဒေပါ သီးသန့်ရန်ပုံငွေမှ ကျပ်သန်း ၃,၆၅၆.၈၂၀ ခွဲဝေသုံးစွဲမည့် ကိစ္စရပ်များနဲ့ စပ်လျဉ်းပြီး ၃-၂-၂၀၁ရ ရက်တွင် ကျင်းပပြုလုပ်တဲ့ ပြည်ထောင်စုလွှတ်တော် စတုတ္ထပုံမှန်အစည်းအဝေး စတုတ္ထနေ့မှာ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက လွှတ်တော်သို့ ရှင်းလင်းတင်ပြခြင်း အစီအစဉ်ကို ဆောင်ရွက်ခဲ့ပြီး ဖြစ်ပါတယ်။ ယင်းကိစ္စနဲ့စပ်လျဉ်းပြီး ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထား မှတ်ချက် အစီရင်ခံစာကို လွှတ်တော်သို့ ဖတ်ကြားတင်ပြဖို့ ဖိတ်ခေါ်ပါတယ်။</speech>
<speech><mp id="971">ဒေါက်တာစိုင်းဆိုင်ကျောက်ဆမ် (အတွင်းရေးမှူး ၊ ပြည်သူ့ငွေစာရင်းပူးပေါင်းကော်မတီ)</mp>လေးစား အပ်ပါသော ပြည်ထောင်စုလွှတ်တော် နာယကနှင့်တကွ ပြည်သူ့လွှတ်တော်ဥက္ကဋ္ဌ၊ ပြည်ထောင်စုဝန်ကြီးများ၊ ပြည်ထောင်စုလွှတ်တော် ကိုယ်စားလှယ်များကို မင်္ဂလာပါလို့ ဦးစွာ နှုတ်ခွန်းဆက် ဂါရဝပြုအပ်ပါတယ်။ ကျွန်တော်ကတော့ ရှမ်းပြည်နယ်၊ မဲဆန္ဒနယ်အမှတ်(၆) မှ အမျိုးသားလွှတ်တော်ကိုယ်စားလှယ်၊ ပြည်ထောင်စု လွှတ်တော် ပြည်သူ့ငွေစာရင်းပူးပေါင်းကော်မတီ အတွင်းရေးမှူး ဒေါက်တာစိုင်းဆိုင်ကျောက်ဆမ် ဖြစ်ပါတယ်။ ပြည်သူ့ငွေစာရင်းပူးပေါင်းကော်မတီ ဥက္ကဋ္ဌရဲ့ တာဝန်ပေးချက်အရ ရခိုင်ပြည်နယ်လူမှုစီးပွားဘဝ ဖွံ့ဖြိုးတိုးတက်ရေးအတွက် ဒေသဖွံ့ဖြိုးရေး လမ်း၊ တံတားလုပ်ငန်းများဆောင်ရွက်နိုင်ရန် သီးသန့်ရန်ပုံငွေမှ ကျခံသုံးစွဲခွင့်ပြုရေးနှင့်စပ်လျဉ်း၍ လေ့လာတွေ့ရှိချက် သဘောထားမှတ်ချက် အစီရင်ခံစာ(၂/၂၀၁၇)ကို ဖတ်ကြားတင်သွားပါမယ်။ အစီရင်ခံစာကို လွှတ်တော်ကိုယ်စားလှယ်များထံ ဖြန့်ဝေထားပြီးဖြစ်တဲ့ အတက်အောင် အသေးစိတ်ဖတ်ခြင်းမပြတာပါ...။ ရခိုင်ပြည်နယ်လူမှုစီးပွားဘဝဖွံ့ဖြိုးတိုးတက်ရေးအတွက်ဒေသဖွံ့ဖြိုးရေး လမ်း၊ တံတား လုပ်ငန်းများ ဆောင်ရွက်နိုင်ရန် သီးသန့်ရန်ပုံငွေမှ ကျခံသုံးစွဲခွင့်ပြုရေးနှင့်စပ်လျဉ်း၍ လေ့လာတွေ့ရှိချက်နှင့် သဘောထား မှတ်ချက်အစီရင်ခံစာ(၂/၂၀၁၇) (၁) ရခိုင်ပြည်နယ် လူမှုစီးပွားဘဝ ဖွံ့ဖြိုးတိုးတက်ရေးအတွက် ဒေသဖွံ့ဖြိုးရေး လမ်း၊ တံတားလုပ်ငန်းများ ဆောင်ရွက်နိုင်ရန် သီးသန့်ရန်ပုံငွေမှ ကျပ် ၃,၆၅၆.၈၂၀ သန်း ကျခံသုံးစွဲခွင့်ကို ပြည်ထောင်စုလွှတ်တော်၏ အတည်ပြုချက်ရယူပေးပါရန် နိုင်ငံတော်သမ္မတက ၃၁-၁-၂၀၁ရ ရက်စွဲပါစာအမှတ်၊ ၃(၁)/၁/သမ္မတရုံးဖြင့် နာယက ပြည်ထောင်စုလွှတ်တော်ထံသို့ သဝဏ်လွှာပေးပို့ခဲ့ပါသည်။ ပြည်ထောင်စု လွှတ်တော်ရုံးက ၁-၂-၂၀၁ရ ရက်စွဲပါစာအမှတ်၊ ၆/၁၂/၁၀(၄၆)/ပထစ-၂၀၁ရ ဖြင့် သိရှိဆောင်ရွက်နိုင်ပါရန် ပြည်သူ့ငွေစာရင်းပူးပေါင်းကော်မတီထံသို့ ပေးပို့ခဲ့ပါသည်။ ပြည်သူ့ငွေစာရင်းပူးပေါင်းကော်မတီသည် ၆-၂-၂၀၁ရ ရက်နေ့တွင် ပြည်ထောင်စုလွှတ်တော် (Dဆောင်) ပထမထပ်အစည်းအဝေးခန်းမ၌ သက်ဆိုင်ရာဝန်ကြီးဌာနမှ တာဝန်ရှိသူများနှင့် တွေ့ဆုံဆွေးနွေး ခဲ့ပြီး ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာကို ပြည်ထောင်စုလွှတ်တော်ဆိုင်ရာနည်းဥပဒေ ၁၀၄(က)နှင့်အညီ ပြည်ထောင်စုလွှတ်တော် နာယကမှတစ်ဆင့် ပြည်ထောင်စုလွှတ်တော်သို့ တင်ပြအပ်ပါသည်။ ပြည်သူ့ငွေစာရင်းပူးပေါင်းကော်မတီမှာ အောက်ပါအတိုင်း လေ့လာတွေ့ရှိရပါသည်။ (က) ၃-၁-၂၀၁ရ ရက်နေ့ နိုင်ငံတော်သမ္မတအိမ်တော်၌ ကျင်းပပြုလုပ်ခဲ့သော ရခိုင်ပြည်နယ်တည်ငြိမ်အေးချမ်းမှုနှင့် ဖွံ့ဖြိုး တိုးတက်ရေးအကောင်အထည်ဖော်ရေး ဗဟိုကော်မတီ၏ လုပ်ငန်းညှိနှိုင်းအစည်းအဝေး (၁/၂၀၁၇)တွင် ရခိုင်ပြည်နယ်လူမှုစီးပွားဘဝ ဖွံ့ဖြိုးတိုးတက်ရေးအတွက် ဒေသဖွံ့ဖြိုးရေး လမ်း၊ တံတားလုပ်ငန်း ၁၈ ခု ဆောင်ရွက်ရန် ကျပ် ၃,၆၅၆.၈၂၀သန်း အား “သီးသန့်ရန်ပုံငွေမှသုံးစွဲခွင့်” ရရှိရေးအတွက် စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနမှ Focal Ministry အဖြစ် တာဝန်ယူ၍ လုပ်ထုံးလုပ်နည်းများနှင့် အညီ တင်ပြတောင်းခံသွားရန် ဆုံးဖြတ်ခဲ့ပါသည်။ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနသည် စီမံကိန်းနှင့်ဘဏ္ဍာရေးဝန်ကြီးဌာန နှင့် ဆက်လက်ညှိနှိုင်း ဆောင်ရွက်ခဲ့ပါသည်။ စီမံကိန်းနှင့် ဘဏ္ဍာရေးဝန်ကြီးဌာန၏ သဘောထားမှတ်ချက်အရ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနသည် သီးသန့်ရန်ပုံငွေမှ တည်ဆဲလုပ်ထုံးလုပ်နည်း နှင့်အညီ ခွင့်ပြုချက်ရရှိရေးအတွက် အောက်ပါအတိုင်း ဆက်လက်ဆောင်ရွက်ခဲ့ပါသည်။ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနသည် သီးသန့်ရန်ပုံငွေမှ ကျခံသုံးစွဲခွင့်ရရှိရေး အတွက် စီးပွားရေးကော်မတီ၏ သဘောတူညီချက်ဖြင့် ပြည်ထောင်စုအစိုးရအဖွဲ့ရုံးသို့ တင်ပြခဲ့ရာ ၁၉-၁-၂၀၁ရ ရက်နေ့တွင် ကျင်းပပြုလုပ်သော ပြည်ထောင်စုအစိုးရအဖွဲ့ အစည်းအဝေးအမှတ်စဉ်(၂/၂၀၁၇)၏ သဘော တူညီချက် ရရှိပြီးဖြစ်ပါသည်။ သို့ပါ၍ ၂၀၁၆ ခုနှစ်၊ ပြည်ထောင်စုဘဏ္ဍာရန်ပုံငွေ အရအသုံးဆိုင်ရာဥပဒေကို ပြင်ဆင်ချက် ဥပဒေပုဒ်မ ၄ ပါပြဋ္ဌာန်းချက်အရ ပြည်ထောင်စုလွှတ်တော်၏ အတည်ပြုချက်ရယူနိုင်ပါရန် သဝဏ်လွှာပေးပို့လာခြင်း ဖြစ်ပါသည်။ (ဃ) သီးသန့်ရန်ပုံငွေမှ အသုံးစရိတ်ကျခံသုံးစွဲခြင်းနှင့်စပ်လျဉ်း၍ တည်ဆဲအမိန့်ကြော်ငြာစာ အမှတ်(၄၂/၈၆)ဖြင့် ထုတ်ပြန်ထားသည့် ဘဏ္ဍာရေးလုပ်ထုံးလုပ်နည်းများအရ အောက်ပါအတိုင်း လိုက်နာ ဆောင်ရွက်ရပါမည်။ (၁) သီးသန့်ရန်ပုံငွေမှကျခံရမည့် အသုံးစရိတ်များမှာ ကြိုတင်မမျှော်မှန်းနိုင်သော အသုံးစရိတ်များ၊ ဘဏ္ဍာရေးနှစ်အတွင်း မသုံးစွဲလျှင်မဖြစ်သည့် အသုံးစရိတ်များသာ ဖြစ်ရပါမည်။ (၂) ဘဏ္ဍာရေးနှစ်တစ်နှစ်အတွင်း “သီးသန့်ရန်ပုံငွေ”မှ ကျခံသုံးစွဲရန်ကိစ္စ ပေါ်ပေါက်လာသည့်အခါ သက်ဆိုင်ရာ ဌာန/အဖွဲ့အစည်းသည် အကြောင်းအကျိုးစုံလင်စွာဖြင့် ပြည်ထောင်စုအစိုးရအဖွဲ့သို့ တင်ပြရန်ဖြစ်ပါသည်။ ပြည်သူ့ငွေစာရင်းပူးပေါင်းကော်မတီ၏သုံးသပ်ချက်။ ပြည်သူ့ငွေစာရင်းပူးပေါင်းကော်မတီသည် ရခိုင်ပြည်နယ် လူမှုစီးပွားဖွံ့ဖြိုးတိုးတက်ရေးအတွက် မြို့နယ်(၁၆)မြို့နယ်တွင် ဒေသဖွံ့ဖြိုးရေး လမ်း၊ တံတားလုပ်ငန်း ၁၈ ခု ဆောင်ရွက်ရန်လိုအပ်သောငွေ ကျပ် ၃,၆၅၆.၈၂၀ သန်းအား သီးသန့်ရန်ပုံငွေမှ ကျခံသုံးစွဲရေးနှင့်စပ်လျဉ်း၍ အောက်ပါအတိုင်း သုံးသပ်တွေ့ရှိရပါသည်။ (က) ရခိုင်ပြည်နယ်၏ လူမှုစီးပွား ဘဝတိုးတက်ရေးအတွက် အမှန်တကယ် ဦးစားပေးဆောင်ရွက်ရန် လိုအပ်သော လမ်း၊ တံတားလုပ်ငန်း များဖြစ်ခြင်းနှင့် ဒေသ၏ပကတိအခြေအနေများအရ ၂၀၁၆-၂၀၁ရ ခု၊ ဘဏ္ဍာရေးနှစ်၏ ပွင့်လင်းရာသီ ကာလ၌သာ ဆောင်ရွက်နိုင်မည့် လုပ်ငန်းများဖြစ်ခြင်း၊ (ခ) ရခိုင်ပြည်နယ်တည်ငြိမ်အေးချမ်းမှုနှင့် ဖွံ့ဖြိုး တိုးတက်ရေးအကောင်အထည်ဖော်ရေး ဗဟိုကော်မတီက လုပ်ငန်းများဆောင်ရွက်ရန် လိုအပ်ငွေကို သီးသန့် ရန်ပုံငွေမှ ကျခံသုံးစွဲခွင့်ရရှိရေးအတွက် စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနကို Focal Ministry အဖြစ်တာဝန်ယူ၍ လုပ်ထုံးလုပ်နည်းများနှင့်အညီ တင်ပြဆောင်ရွက်သွားရန် တာဝန်ပေးအပ်ခြင်း၊ (ဂ) စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနသည် သီးသန့်ရန်ပုံငွေမှ ကျခံသုံးစွဲခွင့်ရရှိရေး အတွက် ပြည်ထောင်စု၏ဘဏ္ဍာငွေအရအသုံးဆိုင်ရာဥပဒေ ပြဋ္ဌာန်းချက်များ၊ တည်ဆဲဘဏ္ဍာရေး လုပ်ထုံး လုပ်နည်းများနှင့်အညီ အဆင့်ဆင့်တင်ပြဆောင်ရွက်ခဲ့ခြင်း၊ (ဃ) တင်ပြတောင်းခံထားသော အသုံးစရိတ် များနှင့်စပ်လျဉ်း၍ စီမံကိန်းနှင့် ဘဏ္ဍာရေးဝန်ကြီးဌာနက အောက်ပါအတိုင်း ထောက်ခံတင်ပြခြင်း၊ (၁) စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနနှင့် ရခိုင်ပြည်နယ်အစိုးရအဖွဲ့တို့၏ ၂၀၁၆-၂၀၁ရ ခု၊ ဘဏ္ဍာရေးနှစ် မူလခန့်မှန်းခြေစာရင်းတွင်လည်းကောင်း၊ ပြုပြင်ပြီးခန့်မှန်းခြေစာရင်းတွင်လည်းကောင်း ခွင့်ပြု ထားမှုမရှိခြင်း၊ (၂) ၂၀၁၆-၂၀၁ရ ခု၊ ဘဏ္ဍာရေးနှစ်၏ ပြည်ထောင်စုဘဏ္ဍာငွေအရအသုံးဆိုင်ရာဥပဒေပါ သီးသန့်ရန်ပုံငွေတွင် ကျပ် ၁၀၀ ဘီလီယံ ရှိသည့်အနက် ၂၀၁ရ ခုနှစ်တွင် ဇန်နဝါရီလအထိ ခွင့်ပြုပြီးပမာဏမှာ ကျပ် ၅၅.၉၇၀ဘီလီယံ ဖြစ်ပြီး ကျပ် ၄၄.၀၃၀ ဘီလီယံ ကျန်ရှိပါသည်။ တင်ပြတောင်းခံလာသည့် ကျပ် ၃,၆၅၆.၈၂၀ သန်းကို ခွင့်ပြုနိုင်ရန် ရန်ပုံငွေလက်ကျန် လုံလောက်မှုရှိခြင်းတို့ ဖြစ်ပါတယ်။ ပြည်သူ့ငွေစာရင်းပူးပေါင်းကော်မတီ၏သဘောထားမှတ်ချက်။ စိုက်ပျိုးရေး၊ မွေးမြူရေးနှင့် ဆည်မြောင်း ဝန်ကြီးဌာနက Focal Ministry အဖြစ် တာဝန်ယူဆောင်ရွက်မည့် ရခိုင်ပြည်နယ် လူမှုစီးပွားရေးဖွံ့ဖြိုး တိုးတက်ရေးအတွက် မြို့နယ် (၁၆)မြို့နယ်တွင် ဒေသဖွံ့ဖြိုးရေး လမ်း၊ တံတားလုပ်ငန်း ၁၈ ခု ဆောင်ရွက်ရန် လိုအပ်ငွေ ကျပ် ၃,၆၅၆.၈၂၀ သန်းကို သီးသန့်ရန်ပုံငွေမှ ကျခံသုံးစွဲခွင့်ပြုရန် ပြည်ထောင်စုလွှတ်တော်က အတည်ပြုသင့်ပါကြောင်း သဘောထားမှတ်ချက်ပြုအပ်ပါသည်။ ပြည်ထောင်စုလွှတ်တော် ပြည်သူ့ငွေစာရင်း ပူးပေါင်းကော်မတီ။ အားလုံးကို ကျေးဇူးတင်ပါတယ်ခင်ဗျာ။ အစီရင်ခံစာ အပြည့်အစုံကို နောက်ဆက်တွဲဖြင့် ဖော်ပြထားပါသည်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အထက်ပါကိစ္စနဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော်ကိုယ်စားလှယ် ၉ ဦး ရှိပါတယ်။ လွှတ်တော်ကိုယ်စားလှယ် တစ်ဦးချင်း အနေနဲ့ သတ်မှတ်ချိန် ၈ မိနစ်အတွင်း ဆွေးနွေးဖို့ဖြစ်ပါတယ်။ ဦးစွာ ဒေါ်ခင်စောဝေ ရသေ့တောင်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="334">ဒေါ်ခင်စောဝေ(ရသေ့တောင်မဲဆန္ဒနယ်၊ ရခိုင်ပြည်နယ်)</mp>လေးစားအပ်ပါတဲ့ ပြည်ထောင်စု လွှတ်တော် နာယကကြီးနှင့်တကွ ပြည်ထောင်စုဝန်ကြီးများ၊ ပြည်ထောင်စုလွှတ်တော် ကိုယ်စားလှယ်များ၊ လေ့လာသူများအားလုံး မင်္ဂလာပါလို့ ကျွန်မအနေနဲ့ နှုတ်ခွန်းဆက်သအပ်ပါတယ်ရှင်။ ကျွန်မကတော့ ရခိုင်ပြည်နယ်၊ ရသေ့တောင်မဲဆန္ဒနယ်က ပြည်သူ့လွှတ်တော်ကိုယ်စားလှယ် ဒေါ်ခင်စောဝေဖြစ်ပါတယ်ရှင်။ လေးစားအပ်ပါတဲ့ ပြည်ထောင်စုလွှတ်တော် နာယကကြီးရှင့်။ ၂၀၁၆-၂၀၁ရ ခုနှစ်၊ ဘဏ္ဍာရေးနှစ် အတွက် နိုင်ငံတော်သမ္မတမှပေးပို့တဲ့ ရခိုင်ပြည်နယ်၊ လူမှုစီးပွားရေးဘဝတိုးတက်ရေးအတွက် ရခိုင်ပြည်နယ် အတွင်းမှာရှိတဲ့မြို့နယ် ၁၆ မြို့နယ်အတွက် ဒေသဖွံ့ဖြိုးရေးလမ်းတံတား ၁၈ ခု ဆောင်ရွက်နိုင်ရေးအတွက် သီးသန့်ရန်ပုံငွေမှ ငွေကျပ် ၃,၆၅၆.၈၂၀ သန်းကို ခွင့်ပြုပေးခဲ့တဲ့အတွက် ရခိုင်ပြည်နယ်ရဲ့ ပြည်သူ့လွှတ်တော် ကိုယ်စားလှယ်တစ်ဦးအနေဖြင့် အထူးဝမ်းသာကျေးဇူးတင်မိပါတယ်ရှင်။ ကျွန်မတို့ရဲ့မြန်မာနိုင်ငံမှာ တိုင်း နှင့် ပြည်နယ် ၁၄ ခု ရှိပါတယ်။ တိုင်းနှင့်ပြည်နယ် ၁၄ ခုထဲမှာ ရခိုင်ပြည်နယ်သည် ဖွံ့ဖြိုးတိုးတက်မှု နောက် အကျဆုံး ပြည်နယ်တစ်ခုလည်း ဖြစ်ပါတယ်ရှင်။ အဲဒီပြည်နယ်ထဲမှာ ကျွန်မတို့ရဲ့ ရခိုင်ပြည်နယ်ထဲမှာဆိုလို့ရှိရင် ၁ရ မြို့နယ်ဖြင့် ဖွဲ့စည်းထားတဲ့ ပြည်နယ်တစ်ခုလည်း ဖြစ်ပါတယ်။ အဲဒီ ၁ရ မြို့နယ်နှင့် ဖွဲ့စည်းထားတဲ့ ပြည်နယ်ထဲမှာ ကျွန်မတို့ ရသေ့တောင် မြို့နယ်သည်လည်း ဖွံ့ဖြိုးတိုးတက်မှုနောက်အကျဆုံး မြို့နယ်တစ်ခုလို့လည်း ပြောလို့ရပါတယ်။ ယခုရခိုင် ပြည်နယ်လူမှုစီးပွားဘဝ ဖွံ့ဖြိုးတိုးတက်ရေးအတွက် ဒေသဖွံ့ဖြိုးရေး၊ လမ်းတံတားလုပ်ငန်းပေါင်း ၁၈ ခု ဆောင်ရွက်ရန် လျာထားတဲ့မြို့နယ်က ၁၆ မြို့နယ်ဖြစ်နေပြီးတော့ ကျွန်မရဲ့ မဲဆန္ဒနယ်မြေဖြစ်တဲ့ ရသေ့တောင် မြို့နယ်တစ်ခုကျန်ရှိနေခဲ့ပါတယ်။ ဒါကြောင့် ကျွန်မရဲ့ မဲဆန္ဒရှင်ပြည်သူများက ရသေ့တောင်မြို့နယ်အတွက် ဘာကြောင့် ဒီလျာထားချက်မှာ မပါသလဲဆိုပြီးတော့ ကျွန်မကို ဆက်သွယ်မေးမြန်းမှုများ ပြုလုပ်ခဲ့ကြပါ တယ်ရှင်။ ကျွန်မတို့ရဲ့ ရခိုင်ပြည်နယ်ဟာ ဖွံ့ဖြိုးတိုးတက်မှု အရမ်းနောက်ကျပါတယ်။ ကျွန်မတို့ ရသေ့တောင် မြို့နယ်သည်လည်း ရေလမ်းခရီးကို အဓိကထားပြီး သွားလာနေရတာဖြစ်တဲ့အတွက်လည်း လမ်းပန်း ဆက်သွယ်မှုသွားလာရေးတွေ အလွန်ပဲခက်ခဲလွန်းလှပါတယ်။ ဒါကြောင့်ကျွန်မတို့ရဲ့ ရသေ့တောင်မြို့နယ် အတွက် လိုအပ်ချက်တွေ အများကြီးရှိနေသေးတယ်ဆိုတာကိုလည်း တင်ပြလိုပါတယ်ရှင်။ ဒါကြောင့်မို့လို့ ရခိုင်ပြည်နယ် လူမှုစီးပွားဘဝ ဖွံ့ဖြိုးတိုးတက်ရေးအတွက် တာဝန်ယူဆောင်ရွက်နေတဲ့ စိုက်ပျိုးရေး၊ မွေးမြူရေး နှင့်ဆည်မြောင်းဝန်ကြီးဌာနအနေဖြင့် ရသေ့တောင်မြို့နယ် ဖွံ့ဖြိုးတိုးတက်မှုအတွက် ကျန်ရှိနေတဲ့ သီးသန့် ရန်ပုံငွေများထဲက ဖြည့်စွက်ဆောင်ရွက်ပေးနိုင်ရန် လိုအပ်နေတဲ့အတွက် ကျွန်မမဲဆန္ဒရှင် ပြည်သူများ ကိုယ်စား ပြည်ထောင်စုလွှတ်တော် နာယကကြီးမှတစ်ဆင့် ပြည်ထောင်စုလွှတ်တော်ကို တင်ပြဆွေးနွေး အပ်ပါတယ်ရှင်။ အားလုံးကို ကျေးဇူးတင်ပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ အစည်းအဝေးကို မိနစ် (၂၀)ခန့် ခေတ္တရပ်နားပါမယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များခင်ဗျာ။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ အားလုံး ထိုင်နိုင်ကြပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">ဆက်လက်ပြီး ဦးခင်ချို၊ လှိုင်းဘွဲ့ မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="255">ဦးခင်ချို (လှိုင်းဘွဲ့မဲဆန္ဒနယ်၊ ကရင်ပြည်နယ်)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ လွှတ်တော်ကိုယ်စားလှယ်များ၊ ပြည်ထောင်စုဝန်ကြီးများနှင့် ဧည့်သည် တော်များအားလုံး မင်္ဂလာပါလို့ နှုတ်ခွန်းဆက်သပါတယ်။ ကျွန်တော်ကတော့ ကရင်ပြည်နယ်၊ လှိုင်းဘွဲ့ မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးခင်ချို ဖြစ်ပါတယ်။ ကျွန်တော်ဆွေးနွေးမယ့် အကြောင်း အရာကတော့ ရခိုင်ပြည်နယ်ရဲ့ မြို့နယ် ၁၆ မြို့နယ်အတွင်း ပြန်လည်ထူထောင်ရေးလုပ်ငန်းများအတွက် လမ်း၊ တံတားလုပ်ငန်းများ ဆောင်ရွက်နိုင်ရန် ပြည်ထောင်စုအစိုးရအဖွဲ့အစည်းအဝေး အမှတ်စဉ် (၂/၂၀၁၇) အရ သီးသန့်ရန်ပုံငွေ ကျပ် ၃,၆၅၆.၈၂၀ သန်း ခွင့်ပြုဆောင်ရွက်မယ့် ကိစ္စနဲ့ပတ်သက်ပြီး တွေ့ရှိချက်များနှင့် အကြံပြုတင်ပြချက်များအား ရှင်းလင်းတင်ပြမှာ ဖြစ်ပါတယ်။ ခွင့်ပြုသုံးစွဲမယ့် ရန်ပုံငွေနဲ့ပတ်သက်လို့ ဦးဆုံးတင်ပြ ရှင်းလင်းချင်ပါတယ်။ ယခုတင်ပြဆွေးနွေးမယ့် ခွင့်ပြုငွေဟာ နိုင်ငံတော်ရဲ့ သီးသန့်ရန်ပုံငွေက သုံးစွဲရမယ့်ငွေ ဖြစ်တာကြောင့် သုံးစွဲရမယ့်ငွေဟာ ဘဏ္ဍာရေးစည်းမျဉ်းအရ ပြည်ထောင်စုရဲ့ ဘဏ္ဍာငွေအရအသုံးဆိုင်ရာဥပဒေ ပြဋ္ဌာန်းချက် များနှင့် ညီ မညီ ဦးဆုံး စိစစ်စဉ်းစားဖို့ လိုပါတယ်။ သီးသန့်ရန်ပုံငွေအရ သုံးစွဲနိုင်ဖို့အတွက် စည်းကမ်း သတ်မှတ်ချက်တွေဖြစ်တဲ့ (၁) ကြိုတင်မမျှော်မှန်းနိုင်တဲ့ သဘာဝဘေးအန္တရာယ်များအတွက် သုံးစွဲရမယ့်ဟာ ဖြစ်ခြင်း၊ (၂) ဘဏ္ဍာနှစ်အတွင်း မသုံးစွဲလျှင်မဖြစ်တဲ့ အထူးကိစ္စရပ်ဖြစ်ခြင်း၊ (၃) တည်ဆဲဥပဒေ၊ နည်းဥပဒေ၊ စည်းမျဉ်း၊ စည်းကမ်းတွေအရ ခေါင်းစဉ်လွှဲပြောင်းသုံးစွဲရန် မဖြစ်နိုင်ခြင်း သို့မဟုတ် လွှဲပြောင်းသုံးစွဲရန် ရန်ပုံငွေမရှိခြင်း၊ (၄) ပြည်ထောင်စုအစိုးရအဖွဲ့ရဲ့ ဆုံးဖြတ်ချက်အရသာ ခွင့်ပြုနိုင်ခြင်း စတဲ့အချက်များနဲ့ပါ ကိုက်ညီဖို့လိုပါတယ်။ ဒါကြောင့် ယခုသုံးစွဲမယ့်ငွေအတွက် ပထမအချက်နဲ့ ဒုတိယအချက်ဖြစ်တဲ့ ကြိုတင်မျှော်မှန်းလို့ မရတဲ့ သဘာဝဘေးအန္တရာယ်ကြောင့် ပျက်စီးဆုံးရှုံးမှုများကိုနှစ်အတွင်း မဖြစ်မနေ ပြန်လည်ပြင်ဆင်အစားထိုး ဆောင်ရွက်ရခြင်း ဟုတ် မဟုတ်နှင့် သုံးစွဲကျခံရတဲ့အကြောင်းရင်းကို ရှင်းလင်းချပြသင့်တယ်လို့ ယူဆ ပါတယ်။ လက်ရှိတင်ပြမှုအရ ကျန်အချက်နှစ်ချက်ကတော့ ယေဘုယျအားဖြင့် ကိုက်ညီတယ်လို့ ယူဆပါတယ်။ ဆောင်ရွက်မယ့်လုပ်ငန်းတွေနဲ့ ပတ်သက်လို့ တင်ပြတဲ့ဇယားကို လေ့လာကြည့်တဲ့အခါမှာ မြို့နယ် ၂ ခုမှာ ၁၈ ပေ အကျယ် မြေသားလမ်း ၈ မိုင် ၄ ဖာလုံ ၁၂ ပေ အကျယ် ရ လက်မထု ကွန်ကရစ်လမ်း ၂၀ မိုင် ၂.၉ ဖာလုံနဲ့ Box Culvert ၅ရ စင်းက မြို့နယ် ၈ ခုစီနဲ့ ကွန်ကရစ်တံတားအရွယ်စုံ ၁၄ စင်း၊ ၁၂ ပေကျယ် ရ လက်မထု ကျောက်ချောလမ်း ၁၀ မိုင် ၂ ဖာလုံတို့ကို မြို့နယ် ၆ ခုစီမှာ ဆောင်ရွက်မှာဖြစ်တာကို တွေ့ရပါတယ်။ မြေသားလမ်းနဲ့ ပတ်သက်လို့ မူလတွက်ချက်မှုအရ ကျပ်သန်း ၂၆၂.၆ရ မှာ တောင်းခံတဲ့ နတလနှုန်းအရ ကျပ်သန်း ၁၇၈.၁၆ သန်း သုံးစွဲမှာဖြစ်လို့ ကျပ်သန်း ၈၄.၅၁ လျော့ပြီးတောင်းခံတာ တွေ့ရပါတယ်။ တောင်းခံ ငွေနဲ့ပတ်သက်လို့ ကျောက်တော်မြို့နယ်က မြေသားထု ၃ ပေ ဆောင်ရွက်ဖို့အတွက် တစ်မိုင်ကျပ်သန်း ၂၀.၉၆ ကုန်ကျမှာဖြစ်ပေမယ့် မြောက်ဦးမြို့နယ်ရဲ့ မြေသားထု ၂ ပေ အတွက်လည်း တစ်မိုင်ကျပ်သန်း ၂၀.၉၆ ပဲ ကုန်ကျမှာဖြစ်နေတဲ့အတွက် မြေသားထု ၁ ပေကွာပေမယ့် တစ်မိုင်တန်ဖိုးချင်း တူနေတဲ့အတွက် ပြန်လည်စိစစ်သင့်တယ်လို့ ယူဆပါတယ်။ ၁၂ ပေအကျယ် ရ လက်မထု ကွန်ကရစ်လမ်းအတွက် မူလ တွက်ချက်မှုအရ ကျပ်သန်း ၃,၈၆၉. ၈၅၀ ကျသင့်ပေမယ့် နတလနှုန်းအရ ကျပ်သန်း ၂၃၈၀.၈၁၀ တောင်းခံ တဲ့အတွက် ကျပ်သန်း ၁,၄၈၉.၀၄၀ လျော့နည်းသက်သာတာ တွေ့ရပြီးတော့ လမ်းတစ်မိုင်ကို ပျမ်းမျှကျပ် ၁၁ရ သန်း ကုန်ကျနိုင်တာတွေ့ရပါတယ်။ ဒေသအနေအထားအရ ဈေးနှုန်းတွေကြောင့် လုပ်ငန်းတန်ဖိုး အနည်းငယ်စီ ကွာခြားတာ တွေ့ရပါတယ်။ Box Culvert ၅ရ စင်းအတွက် မူလတွက်ချက်မှုအရ ကျပ်သန်း ၄၄၀.၃၄၀ ကျသင့်ပေမယ့် နတလနှုန်းအရ ကျပ်သန်း ၁၅၀ သာ တောင်းခံလို့ ကျပ်သန်း ၂၉၃.၉၄၀ လျော့နည်းသက်သာတာ တွေ့ရ ပါတယ်။ တည်ဆောက်မယ့် ရေပြွန်အရွယ်က အရွယ်စုံရှိပေမယ့် အားလုံးအတွက် ၁ ပေ အရှည်ကို ကျပ် ၄ သိန်းနှုန်း ပုံသေတွက်ချက် ခွင့်ပြုထားတာကို တွေ့ရပါတယ်။ ကွန်ကရစ်တံတား ၁၄ စင်းနဲ့ ပတ်သက်လို့ မူလတွက်ချက်မှုအရ ကျပ်သန်း ၃၀၂.၉၃၀ ရှိပေမယ့် နတလနှုန်းအရ ကျပ်သန်း ၁၆၄ ခွင့်ပြု တောင်းခံတာကို တွေ့ရလို့ ကျပ်သန်း ၁၃၈.၉၃ လျော့ပြီး တောင်းခံတာကို တွေ့ရပါတယ်။ တံတားအရွယ်စုံပေမယ့် တံတားအရှည် ၁ ပေကို ကျပ် ၁၀ သိန်းနှုန်း ပုံသေတွက်ချက် ခွင့်ပြုထားကြောင်း တွေ့ရပါတယ်။ ကျောက်ချောလမ်း ၁၀ မိုင် ၂ ဖာလုံနဲ့ ပတ်သက်လို့ မူလတွက်ချက်မှုအရ ကျပ်သန်း ၉၃၆.၇၈ မှာ နတလနှုန်းအရ ကျပ်သန်း ၇၈၃.၈၅၀ ခွင့်ပြု တောင်းခံထားလို့ ကျပ်သန်း ၁၅၂.၉၃၀ လျော့နည်းတာ တွေ့ရ ပါတယ်။ တင်ပြတဲ့ဇယားအရ မာန်အောင်မြို့နယ်အတွက် မူလတွက်ချက်တန်ဖိုးက ကျပ်သန်း ၁၀၃.၂ သာ ရှိပြီးတော့ ခွင့်ပြုတောင်းခံငွေက ကျပ် ၁၂၇.၁၁ သန်း ဖြစ်နေပြီးတော့ သံတွဲမြို့နယ်ရဲ့ မူလတွက်ချက် တောင်းခံငွေ ကျပ် ၂၅၃.၂ သန်းပေမယ့် တောင်းခံတဲ့ငွေက ကျပ် ၂၅၄.၂၂သန်း ဖြစ်နေတဲ့အတွက် တောင်းခံခွင့်ပြုငွေက မူလတွက်ချက်တန်ဖိုးထက် ပိုများနေတာတွေ့ရတဲ့အတွက် ပြန်လည် စိစစ်သင့်တယ်လို့ ယူဆပါတယ်။ နာယကကြီးခင်ဗျာ။ တည်ဆောက်ရေးလုပ်ငန်းတွေနဲ့ပတ်သက်လို့ လုပ်ငန်းအဆင့်တွေနဲ့ တင်ဒါ ခေါ်ယူခြင်း၊ စာချုပ်ချုပ်ဆိုခြင်း၊ BP/BQ များကို နိုင်ငံတော်က ဥပဒေအရ ဖွဲ့စည်းထားတဲ့ တည်ဆောက်ရေး လုပ်ငန်းကော်မတီ(တည်/ကော်)အဖွဲ့ရဲ့ စိစစ်အတည်ပြုချက်ရပြီးမှ လုပ်ငန်းအကောင်အထည်ဖော်မှု ဆောင်ရွက်ရပါတယ်။ ဒါကြောင့် လေလံတင်ဒါခေါ်ယူတဲ့အခါမှာ လိုက်နာရမယ့် စည်းမျဉ်း စည်းကမ်းတွေနဲ့ အညီ လေလံလျှောက်လွှာ ရောင်းချမှု၊ အာမခံစပေါ်ရယူမှု၊ ပြန်လည်ထုတ်ပေးမှု၊ စာချုပ်ချုပ်ဆိုမှုနဲ့ စာချုပ်စည်းကမ်းများ သတ်မှတ်မှုတွေကို သတ်မှတ်စည်းကမ်းတွေနဲ့အညီ ဆောင်ရွက်ကြဖို့ လိုအပ်သလို အချို့ တည်ဆောက်ရေးလုပ်ငန်းတွေဟာ လုပ်ငန်းပြီးမှ တည်ဆောက်(တည်/ ကော်)အဖွဲ့ကို တင်ပြ ခွင့်ပြုချက် တောင်းခံတာတို့၊ (တည်/ကော်)အဖွဲ့ရဲ့ အတည်ပြုထားတဲ့ BP/BQ တွေဟာ တကယ်မျက်မြင် ဆောင်ရွက် နေတဲ့အနေအထားနဲ့ အခြေအနေပုံစံတွေ မတူကွဲပြားနေတာတို့ ရှိတဲ့အပြင် (တည်/ ကော်)အဖွဲ့အနေနဲ့ တစ်နိုင်ငံလုံးအတိုင်းအတာနဲ့ တင်ပြလာတဲ့ တည်ဆောက်ရေးလုပ်ငန်းအများအပြားကို စိစစ်ရတဲ့ လူအင်အားနဲ့ မမျှတတဲ့အတွက် သေသေချာချာ စိစစ်လေ့လာ အတည်ပြုမှု အားနည်းတာတွေ အများကြီးရှိတာ တွေ့ရ ပြီးတော့ မလိုလားအပ်တဲ့ အဂတိတရားတွေလည်း ရှိနေတာတွေ့ရပါတယ်။ တည်ဆောက်ရေးလုပ်ငန်းတွေရဲ့ BP/ BQ တွေအတွက် လိုအပ်တဲ့ Local Rate ဒေသဈေးနှုန်း တွေနဲ့ ပတ်သက်လို့လည်း ယခင်က မြို့နယ်၊ ခရိုင်အုပ်ချုပ်ရေးအဖွဲ့တွေက အတည်ပြု ရပြီးတော့ ယခု နောက်ပိုင်းမှာတော့ ပြည်နယ်နဲ့ တိုင်းဒေသကြီးအဆင့်တွေက အတည်ပြုသတ်မှတ်ပေးတာ တွေ့ရပါတယ်။ ယခင်ကဒေသဈေးနှုန်း အတည်ပြုချက်ရရှိဖို့အတွက် အဂတိတရားတွေ အများကြီးရှိခဲ့တာကို သိရပါတယ်။ Local Rate ကို နောင်လာမယ့်နှစ်တွေအတွက် ကြိုတင်ခန့်မှန်ပြီး ရေးဆွဲအတည်ပြု ရတဲ့အတွက်ကြောင့် ပြင်ပဈေးနှုန်းတွေနဲ့ များစွာပိုမိုနေတာတွေ မကြာခဏ တွေ့ရဖူးပါတယ်။ ဒါကြောင့် ဈေးနှုန်းမှန်ကန်ရေး ကို လိုအပ်သလို စိစစ်ပြောင်းလဲ အတည်ပြုပေးဖို့ လိုအပ်မယ်လို့ အကြံပြုချင်ပါတယ်။ တင်ပြထားတဲ့ဇယားအရ လုပ်ငန်းတွေကို မူလတွက်ချက်မှုတန်ဖိုးအစား နတလနှုန်းနဲ့ ခွင့်ပြု တင်ပြထားတာတွေ့ရတဲ့အတွက် တည်ဆောက်ရေးလုပ်ငန်းတွေမှာ သုံးစွဲမယ့်ပစ္စည်းအရည်အသွေးပိုင်းနဲ့ လုပ်ငန်းအရည်အသွေးပိုင်း ထိခိုက်အားနည်းမှုမဖြစ်စေဖို့ စာချုပ်များမှ တိတိကျကျ ထည့်သွင်းရေးဆွဲ သတ်မှတ်ပြဋ္ဌာန်းဖို့လိုသလို အရည်အသွေး ပြည့်ဝတဲ့လုပ်ငန်းဖြစ်ဖို့ ကွင်းဆင်းကြီးကြပ်စစ်ဆေးမှု၊ အရေးယူ အပြစ်ပေးမှုတွေ လုပ်ဆောင်သင့်ပါတယ်။ ကျွန်တော်ဖြတ်သန်းလာခဲ့တဲ့ စစ်ဆေးရေးလုပ်ငန်း အတွေ့အကြုံ အရ စစ်လို့တွေ့ရင်လျော်မယ်။ မတွေ့ရင်ပျော်တယ်ဆိုတဲ့ သဘောတရားရှိတဲ့အတွက် စစ်ဆေးရတဲ့စာရင်းစစ် များအနေနဲ့ ပညာရပ်ဆိုင်ရာလုပ်ငန်းကျွမ်းကျင်မှု မတူညီတာ၊ စစ်ဆေးရတဲ့ လုပ်ငန်းပမာဏနဲ့ လူအင်အား၊ စစ်ဆေးခွင့်ရတဲ့ အလုပ်လုပ်ရက် မမျှတတဲ့အတွက် လုပ်ငန်းအားလုံးကို စစ်ဆေးဖော်ထုတ်ပေးဖို့ အခက်အခဲ အများကြီးရှိပါတယ်။ လုပ်ငန်းတစ်ခုကို စစ်ဆေးဖော်ထုတ်ဖို့ ငွေပေးလျော်ရတာဆိုပေမယ့် ပေးလျော်ရတဲ့ ငွေပမာဏတန်ဖိုးထက် များစွာအရေးကြီးတဲ့ QC ပိုင်း အများကြီး အားနည်းသွားတဲ့အတွက် နိုင်ငံနဲ့ ပြည်သူအတွက် အများကြီးနစ်နာပါတယ်။ ကျွန်တော်က လွှတ်တော်ပြန်မတက်ခင် နှစ်ထပ်ကျောင်း တည်ဆောက်မှုနဲ့ RHC အဆောက်အဦ ဆောက်လုပ်မှုတွေကို ကွင်းဆင်းစစ်ဆေးကြည့်တဲ့အခါမှာ နှစ်ထပ်ကျောင်းအောက်ခြေ Foundation အနက် သတ်မှတ်ချက်နဲ့အညီ မဆောင်ရွက်ဘဲ ဆောက်လုပ်ခဲ့ တာတွေ၊ အပေါ်ထပ်ကွန်ကရစ် Slab လောင်းတဲ့နေရာမှာ ၆ လက်မထု အစား ၄ လက်မထု။ ဆွေးနွေးရန် သတ်မှတ်ချိန်ပြည့်သဖြင့် မိုက်ပိတ်သွားပါသည်။</speech>
<speech type="speaker">နိဂုံးချုပ်ပါ။</speech>
<speech type="speaker">ဦးဝေစိန်အောင် ရခိုင်ပြည်နယ် မဲဆန္ဒနယ်အမှတ်(၁) ဆွေးနွေးဖို့ဖြစ်ပါတယ်။</speech>
<speech><mp id="940">ဦးစိန်အောင်(မဲဆန္ဒနယ်အမှတ်-၁၊ ရခိုင်ပြည်နယ်)</mp>လေးစားအပ်ပါတဲ့ ပြည်ထောင်စု လွှတ်တော် နာယကကြီးနဲ့ ပြည်ထောင်စုလွှတ်တော် ကိုယ်စားလှယ်များအားလုံး မင်္ဂလာပါ။ ကျွန်တော် ကတော့ ရခိုင်ပြည်နယ် မဲဆန္ဒနယ်အမှတ်(၁)မှ အမျိုးသားလွှတ်တော်ကိုယ်စားလှယ် ဦးစိန်အောင် ဖြစ်ပါတယ်။ ကျွန်တော် ဆွေးနွေးမှာကတော့ ရခိုင်ပြည်နယ် လူမှုဘဝဖူလုံရေးအတွက် အထူးသီးသန့် ရန်ပုံငွေမှ ခွဲဝေချထားမှုကိစ္စဖြစ်ပါတယ်။ လေးစားအပ်ပါသော နာယကကြီးခင်ဗျား။ ဆန်၊ ရေ၊ စပါးပေါများကြွယ်ဝတယ်လို့ အဓိပ္ပာယ်ရတဲ့ ဓညဝတီရခိုင်ပြည်ဟာ အခုအခါ ပြည်ထောင်စုသမ္မတမြန်မာနိုင်ငံရဲ့ ဒုတိယဖွံ့ဖြိုးမှုအနည်းဆုံး ပြည်နယ် ဘဝ ရောက်နေရတာဟာ လမ်းပန်းဆက်သွယ်ရေးခက်ခဲတာလည်း အကြောင်းတစ်ရပ် ဖြစ်ပါတယ်။ ရခိုင်ပြည်နယ် တည်ငြိမ်အေးချမ်းရေးနဲ့ ဖွံ့ဖြိုးတိုးတက်ရေးအကောင်အထည်ဖော်ရေး ဗဟိုကော်မတီက အထူး တိစတစ်ရပ်အဖြစ်ဆောင်ရွက်ရန် ဆီးဖြတ်ခဲ့တာတောင် ဒီလိခဲဆစ်ခင်ပေါ်လာတာဖြစ်တယ်လိဘိပါတယ်။ စိုက်ပျိုးရေး၊ မွေးမြူရေးနဲ့ဆည်မြောင်းဝန်ကြီးဌာနမှ တာဝန်ယူဆောင်ရွက်ရာမှာ ပြည်ထောင်စုအစိုးရ၏ ထောက်ခံမှု ရရှိထားပြီးဖြစ်ပေမယ့် ယခုနှစ်ဘဏ္ဍာနှစ်အတွင်း ခွင့်မပြုလျှင်မဖြစ်တဲ့ ကိစ္စတစ်ရပ်ဖြစ်နေတဲ့ အတွက် ပြည်ထောင်စုလွှတ်တော်၏ အတည်ပြုချက်ကို ရယူရန် လိုအပ်နေပါတယ်။ နာယကကြီးခင်ဗျား။ လူတို့ကြောင့်ဖြစ်သော ဘေးအန္တရာယ်အတွက် ရခိုင်ပြည်နယ်လူမှုဘဝစီးပွားရေး တိုးတက်ရန်အလို့ငှာ ရခိုင်ပြည်နယ် မြို့နယ် ၁၆ ခုတွင် လမ်း၊ တံတားလုပ်ငန်း ၁၈ ခုအတွက် ကုန်ကျ စရိတ်ကို နယ်စပ်ရေးရာနှုန်းထားအတိုင်း တွက်ချက်ပြီး သီးသန့်ရန်ပုံငွေလက်ကျန် ၄၄.၀၃ ဘီလီယံမှ ၃.၆၅ ဘီလီယံကျော် တင်ပြတောင်းခံထားရာမှာ လမ်းကွန်ကရစ်ခင်းဖို့၊ ကွန်ကရစ်တံတား တည်ဆောက်ဖို့၊ ရေပြွန်တည်ဆောက်ဖို့၊ ကျောက်ချောလမ်းခင်းဖို့၊ မြေသားလမ်းခင်းဖို့ဆိုတဲ့ လုပ်ငန်းတွေ ပါဝင်ပါတယ်။ နာယကကြီးခင်ဗျား။ ကျွန်တော်ရဲ့ စစ်တွေမြို့နယ်မှ တောက်တဲ့ကျေးရွာအဝင်လမ်း ကွန်ကရစ် ခင်းဖို့၊ ယင်းလမ်းပေါ်တွင် ရေပြွန် ၂ ခု တည်ဆောက်ဖို့အတွက်လည်း ငွေကျပ် ၁၈၈.၄ သန်း သုံးစွဲခွင့်ပြု ထားတဲ့အတွက် ကြိုဆိုရပါတယ်။ အမှန်တကယ်လည်း အဲဒီငတောက်တဲ့ကျေးရွာအဝင်လမ်းဟာ လုပ်ဖို့ လိုအပ်နေတာ နှစ်ပေါင်းများစွာ ကြာခဲ့ပါပြီ။ ကျွန်တော်ကိုယ်တိုင်လည်း အကြိမ်ကြိမ် ရောက်ခဲ့ပါတယ်။ ကျေးရွာသူ/ကျေးရွာသားများ၊ ဆရာ/ဆရာမများ ရွာဝင်ရွာထွက်သွားလာရန် ခက်ခဲခြင်း၊ ကား၊ ဆိုင်ကယ် အဝင်အထွက်မောင်းနှင်ရန်ခက်ခဲခြင်း၊ ခရီးရှည်လျားခြင်းတို့ကြောင့် သွားလာသူများဒုက္ခရောက်ပြီး ုန်ခဲ့ရပါတယ်။ ပြည်ထောင်စုဖွံ့ဖြိုးရေးရန်ပုံငွေ သိန်း ၅၀ နဲ့တည်ဆောက်လို့မရနိုင်တဲ့ လုပ်ငန်း ဖြစ်တဲ့အတွက် ဒီအတိုင်းပဲရှိနေခဲ့ရပါတယ်။ ယခုအခါ ဒီရွာအဝင်လမ်းကို တည်ဆောက်ရတော့မှာဖြစ်တဲ့ အတွက် ကျေးဇူးတင်ရှိပါတယ်။ ထိုနည်းတူ ရခိုင်ပြည်နယ်အတွင်းရှိ တခြားမြို့နယ်များမှာ အထူး လိုအပ်နေတဲ့ လမ်းတံတားတည်ဆောက်ရန်အတွက်လည်း သီးသန့်ရန်ပုံငွေမှ ခွဲဝေမှုများပါတဲ့အပြင် နိုင်ငံတော်အနောက်ဘက်လုံခြုံရေးအတွက် မလုပ်မဖြစ်လိုအပ်နေသော မောင်တော၊ ဘူးသီးတောင်မြို့နယ် များမှာ လမ်းတံတားများ တည်ဆောက်ရန်အတွက်လည်း လျာထားချက်များပါရှိနေတာ တွေ့ရပါတယ်။ ဒါ့အပြင် ရခိုင်ပြည်နယ်ဖွံ့ဖြိုးတိုးတက်ရေးအတွက် စဉ်ဆက်မပြတ် ရန်ပုံငွေခွဲဝေချထားဖို့လည်း လိုအပ်မှာဖြစ်ပါတယ်။ မြန်မာတစ်နိုင်ငံလုံးရှိ တိုင်းရင်းသားမျိုးနွယ်စုများအားလုံး တန်းတူရည်တူ တိုးတက် ဖွံ့ဖြိုးရေးအတွက် ပြည်ထောင်စုအစိုးရအနေနဲ့ အလေးထားဆောင်ရွက်ပေးဖို့၊ လက်တွေ့ကျကျ ဆောင်ရွက် ပေးဖို့ လိုအပ်ကြောင်းလည်း တိုက်တွန်းလိုပါတယ်။ ဒါကြောင့် ရခိုင်ပြည်နယ်လူမှုဘဝဖွံ့ဖြိုးရေးအတွက် သီးသန့်ရန်ပုံငွေမှ ခွဲဝေသုံးစွဲမည့်ဤကိစ္စကို ပြည်ထောင်စုလွှတ်တော်မှ အတည်ပြုပေးရန် အထူးလိုအပ် ပါကြောင်း ဆွေးနွေးအပ်ပါတယ်ခင်ဗျား။ ကျေးဇူးတင်ပါတယ်ခင်ဗျာ။</speech>
<speech type="speaker">ဦးစိန်ဝင်း မအူပင်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="178">ဦးစိန်ဝင်း (မအူပင်မဲဆန္ဒနယ်၊ ဧရာဝတီတိုင်းဒေသကြီး)</mp>လေးစားအပ်ပါသော နာယကကြီးနှင့်တကွ အားလုံးမင်္ဂလာပါခင်ဗျား။ ကျွန်တော်က မအူပင်မဲဆန္ဒနယ်မှ ဦးစိန်ဝင်း ဖြစ်ပါတယ်။ ကျွန်တော့်အနေနဲ့ ရခိုင်ပြည်နယ်လူမှုဘဝစီးပွား ဖွံ့ဖြိုးရေးအတွက် ကျပ် ၃,၆၅၆ သန်း သုံးစွဲမှုအပေါ်မှာ ထောက်ခံဆွေးနွေး အကြံပြုသွားပါမယ်။ လေးစားအပ်ပါသော နာယကကြီးခင်ဗျား။ ရခိုင်ပြည်နယ် လူမှုစီးပွားဖွံ့ဖြိုးတိုးတက်ရေးလုပ်ငန်း အတွက် မြို့နယ်ပေါင်း ၁၆ မြို့နယ်၊ လမ်းတံတားပေါင်း ၁၈ ခု၊ ဆောင်ရွက်ရန်အတွက် လိုအပ်တဲ့ငွေကျပ် ၃,၆၅၆ သန်း သုံးစွဲခြင်းအပေါ်မှာ ကျွန်တော့အနေနဲ့ အထူးထောက်ခံပါကြောင်း၊ ဆောင်ရွက်ပေးသင့် မရှိအောင် ပွင့်လင်းမြင်သာစွာ ီးစီးရန် စနစ်တကျစီမံဆောင်ရွက်ဖို့ လိုအပ်ပါတယ်။ နောင် အခါမှာ ရခိုင်ပြည်နယ်မှာ ဆီးသီးဗန်းမှောက်ကြသည်လို့ အပြောမခံရအောင် ဒီမိုကရေစီအစိုးရ ဂုဏ်သိက္ခာ မြင့်မားစေရန် စနစ်တကျ ကြိုတင်ပြင်ဆင် စီမံကာကွယ်ဆောင်ရွက်ဖို့ လိုအပ်ပါတယ်လို့ အကြံပြုလို ပါတယ်။ ကျွန်တော့ မအူပင်မြို့နယ်မှာဆိုရင် စိုက်/မွေး/ဆည် ဝန်ကြီးဌာနက ချပေးတဲ့ လမ်း၊ တံတား၊ မြောင်းများ စနစ်တကျပြီးစီးရန် သက်ဆိုင်ရာ လွှတ်တော်ကိုယ်စားလှယ်များ၊ အုပ်ချုပ်ရေးမှူးများ၊ ဒေသခံ ပြည်သူများကိုယ်တိုင်က စောင့်ကြည့်ပြီးတော့ စိစစ်ရေးလုပ်ငန်းကော်မတီများဖွဲ့၍ ကျေးလက်ဌာနကို ဝန်းရံဆောင်ရွက်တဲ့အတွက် အတော်ကလေး ထိန်းကျောင်းနိုင်တဲ့အတွက် အောင်မြင်ခဲ့ပါတယ်။ သို့အတွက် ဝန်ကြီးဌာနနဲ့ ဝန်ကြီးကိုလည်း ကျေးဇူးတင်ကြောင်း ဒီနေရာက ပြောကြားလိုပါတယ်။ ယခု ဒီလုပ်ငန်းနှင့်ပတ်သက်လို့ စိုက်/မွေး/ဆည် ဝန်ကြီးဌာနအနေနဲ့ ကျေးလက်ဌာနခွဲအပြင် သက်ဆိုင်ရာ လွှတ်တော်ကိုယ်စားလှယ်များ၊ မြို့နယ်အုပ်ချုပ်ရေးမှူးများ၊ ရပ်/ကျေးအုပ်ချုပ်ရေးမှူးများ၊ ကျေးလက်လုပ်ငန်း စောင့်ကြည့်ရေးကော်မတီများ၊ လုပ်ငန်းစိစစ်ရေး ကော်မတီများ၊ NGO လူမှုအဖွဲ့အစည်းများ အပါအဝင် စနစ်တကျဖွဲ့၍ ပူးပေါင်းဆောင်ရွက်သင့်ပါကြောင်း ပွင့်လင်းမြင်သာစွာ အားလုံးပါဝင် ဆောင်ရွက်ပေးပါရန် လိုအပ်ပါတယ်။ ပြည်သူ့အစိုးရဆိုတာ ပြည်သူပါဝင်သော အစိုးရကျင့်စဉ်လုပ်ငန်းတွေကို ဆောင်ရွက်ဖို့ လိုပါတယ်။ ဒါကြောင့်မို့လို့ ကျွန်တော်တို့အနေနဲ့ လေလွင့်မှုမရှိအောင် အထူးကြီးကြပ်ပြီး ဆောင်ရွက် စေချင်ပါတယ်လို့ အကြံပြုလိုပါတယ်။ ဒီလုပ်ငန်းတွေလုပ်တဲ့အခါမှာ BP/BQ တွေကို မူလကတည်းက ဒေသခံပြည်သူတွေကို ချပြပြီးတော့ ဆောင်ရွက်စေချင်ပါတယ်။ ပြီးစီးခါနီးကျမှ BP/BQ တွေကိုပြတာ ဟာ သိပ်ပြီးတော့ အကျိုးသက်ရောက်မှုမရှိပါဘူး။ နောင်တစ်ချိန်မှာ အစိုးရကတော့လုပ်ပေးပါတယ်။ ဌာနဝန်ထမ်းတွေနဲ့ ကုမ္ပဏီဝန်ထမ်းတွေ ပေါင်းစားသွားတာပါလို့ ဒေသခံတွေရဲ့ အပြောမခံရအောင် ပွင့်လင်း မြင်သာစွာ လုပ်ငန်းအဆင့်လိုက် အရည်အသွေးကောင်းမွန်စေရန် အားလုံးတာဝန်ယူမှု၊ တာဝန်ခံမှု ကြိုတင်စည်းမျဉ်း၊ စည်းကမ်းချက်များ ချမှတ်၍ စီမံကြီးကြပ် ဆောင်ရွက်ပေးပါရန် တင်ပြလိုပါတယ်။ အထူးတင်ပြလိုတာကတော့ ယခုလို ရခိုင်ပြည်နယ်အပြင် တိုင်းရင်းသားများ နေထိုင်ကြတဲ့ ကချင်၊ ချင်း၊ ရှမ်း၊ ကရင်၊ မွန် တိုင်းရင်းသားများနေထိုင်တဲ့ ဒေသများကိုလည်း တန်းတူညီမျှအခွင့်အရေးကို ဖော်ဆောင်သည့်အနေဖြင့် ဖွံ့ဖြိုးတိုးတက်ရေးနဲ့ လူမှုဘဝဖွံ့ဖြိုးရေးအစီအစဉ်များကို နိုင်ငံတော်ဝင်ငွေ တိုးတက်လာသည်နှင့်အမျှ နှစ်အလိုက် ဆက်လက်ဆောင်ရွက်သွားဖို့ အကြံပြုလိုပါတယ်။ နိဂုံးချုပ်အနေနဲ့ ရခိုင်ပြည်နယ်စီမံချက်ကို ဒေသခံပြည်သူများ၊ အဖွဲ့အစည်းများ ဖွဲ့စည်းပြီးတော့ အထူးအနီးကပ် စနစ်တကျ စီမံကြီးကြပ် ဆောင်ရွက်ပေးပါရန်နှင့် ယခုသုံးစွဲမည့်ငွေကို အထူးထောက်ခံပါကြောင်း တင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးကျော်ရွှေ ရမ်းဗြဲမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="333">ဦးကျော်ရွှေ (ရမ်းဗြဲမဲဆန္ဒနယ်၊ ရခိုင်ပြည်နယ်)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စုဝန်ကြီးများ၊ ဧည့်သည်တော်များအားလုံး ကိုယ်စိတ်နှစ်ဖြာ ကျန်းမာချမ်းသာကြပါစေလို့ ဆုတောင်းမေတ္တာ ပို့သအပ် ပါတယ်။ ကျွန်တော်ကတော့ ရခိုင်ပြည်နယ် ရမ်းဗြဲမြို့နယ်ကိုယ်စားလှယ် ဦးကျော်ရွှေ ဖြစ်ပါတယ်။ ကျွန်တော့ အနေနဲ့ ရခိုင်ပြည်နယ် လူမှုစီးပွားဘဝဖွံ့ဖြိုးတိုးတက်ရေးအတွက် ပြည်ထောင်စု၏ဘဏ္ဍာငွေအရအသုံး ဆိုင်ရာဥပဒေပါ သီးသန့်ရန်ပုံငွေမှ ကျပ် ၃,၆၅၆.၈၂၀ သန်း ခွဲဝေသုံးစွဲမည့် ကိစ္စရပ်များနှင့်စပ်လျဉ်း၍ ထောက်ခံဆွေးနွေးသွားမှာ ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ ကျွန်တော်တို့ ရခိုင်ပြည်နယ် ဟာ မြန်မာနိုင်ငံ၏ အနောက်ဘက်ပိုင်းဒေသတစ်ခုဖြစ်ပြီး ရခိုင်ရိုးမတောင်တန်းကြီးက ရခိုင်ပြည်နယ်ကို ပြည်မဒေသနှင့် ပိုင်းခြားကာဆီးထားသောကြောင့် သီးခြားဒေသတစ်ခုလို ဖြစ်နေခဲ့ပြီး နှစ်ပေါင်းများစွာ လမ်းပန်းဆက်သွယ်ရေး နောက်ကျမှု၊ လျှပ်စစ်မီး လုံလောက်စွာမရရှိမှု၊ စီးပွားရေးမဖွံ့ဖြိုးမှုတို့ကြောင့် ပညာရေး၊ ကျန်းမာရေးနှင့် လူမှုစီးပွားဘဝ ဖွံ့ဖြိုးတိုးတက်မှုတို့မှာ နောက်ကျကျန်ရစ်ခဲ့သော ဒေသတစ်ခု ဖြစ်ပါတယ်။ မကြာသေးသော နှစ်များအတွင်းက ရခိုင်ပြည်နယ်ဖွံ့ဖြိုးတိုးတက်ရေးအတွက် ရန်ကုန်-စစ်တွေ ပြည်ထောင်စုကားလမ်းမကြီးနှင့် ရန်ကုန်-ကျောက်ဖြူ ပြည်ထောင်စုကားလမ်းမကြီးများကို ဖွင့်လှစ်နိုင် ခဲ့ပြီး မြစ်ကူး၊ ချောင်းကူး တံတားကြီးများကိုလည်း တည်ဆောက်ဖွင့်လှစ်လာနိုင်ခဲ့သဖြင့် ရခိုင်ပြည်နယ်ဟာ ပြည်မဒေသနှင့် ကုန်းလမ်းခရီးဖြင့် တိုက်ရိုက်ဆက်သွယ်သွားလာနိုင်သော အခြေအနေရှိလာသဖြင့် ယခင် အခြေအနေများကထက် ပိုမိုတိုးတက် ကောင်းမွန်လာသည်ကို မြင်တွေ့ကြရမှာ ဖြစ်ပါတယ်။ ပြည်ထောင်စုမြန်မာနိုင်ငံတစ်ဝန်းလုံး ဖွံ့ဖြိုးတိုးတက်ရေးအတွက် တိုင်းဒေသကြီးများနှင့် ပြည်နယ် များအားလုံး ဟန်ချက်ညီညီ ဖွံ့ဖြိုးတိုးတက်ရေးဟာ အလွန်အရေးကြီးသော ကိစ္စတစ်ရပ် ဖြစ်ပါတယ်။ ယခုလိုအဖက်ဖက်မှ လိုအပ်ချက်များရှိနေသော ရခိုင်ပြည်နယ်လူမှုစီးပွားဘဝဖွံ့ဖြိုးတိုးတက်ရေးအတွက် သီးသန့်ရန်ပုံငွေမှ ကျပ် ၃,၆၅၆.၈၂၀ သန်း ခွဲဝေသုံးစွဲရန် တင်ပြလာမှုအပေါ် ဒေသခံကိုယ်စားလှယ်တစ်ဦး အနေဖြင့် လှိုက်လှိုက်လှဲလှဲ ဝမ်းမြောက်ဝမ်းသာ ဖြစ်မိပါကြောင်း တင်ပြလိုပါတယ်။ ကျွန်တော်တို့ ရခိုင် ပြည်နယ်ဟာ ရာသီဥတု မျှတကောင်းမွန်ပြီး မြေသယံဇာတ၊ ရေသယံဇာတ၊ သစ်တောသယံဇာတနှင့် သတ္တုသယံဇာတအရင်းအမြစ်များ ကြွယ်ဝသောဒေသတစ်ခု ဖြစ်ပါတယ်။ အပြောကျယ်လှတဲ့ ဘင်္ဂလား ပင်လယ်ပြင်ကြီးနှင့် မြစ်ချောင်းများဟာ နိုင်ငံသားများလိုအပ်သော စားနပ်ရိက္ခာများကို ထုတ်လုပ်ပေးတဲ့ အပြင် နိုင်ငံခြားဝင်ငွေရရှိအောင် ဆောင်ရွက်ပေးသော အခြေအနေလည်းရှိပါတယ်။ ရခိုင်ပြည်နယ်က ကမ်းလွန် ရွှေသဘာဝဓာတ်ငွေ့ လုပ်ငန်းဟာလည်း မြန်မာနိုင်ငံအတွက် နိုင်ငံခြားဝင်ငွေရရှိအောင် ဆောင်ရွက်ပေး နေသော လုပ်ငန်းတစ်ရပ်လည်း ဖြစ်ပါတယ်။ ဤကဲ့သို့ အခြေခံကောင်းများနှင့် သဘာဝပတ်ဝန်းကျင် ကောင်းများရှိနေတဲ့ ရခိုင်ပြည်နယ်ဟာ နှစ်ပေါင်းများစွာ လမ်းပန်းဆက်သွယ်ရေး နောက်ကျမှု၊ ပြည်နယ် အတွင်း လျှပ်စစ်ဓာတ်အား လုံလောက်စွာမရရှိမှုနှင့် ဒေသအခြေအနေ မတည်ငြိမ်မှုတို့ဟာ ရခိုင်ပြည်နယ် ဖွံ့ဖြိုးတိုးတက်ရေးကို အဟန့်အတား အနှောင့်အယှက်ပေးနိုင်သော အကြောင်းကိစ္စများဖြစ်၍ ရခိုင်ပြည်နယ် အေးချမ်းတည်ငြိမ်ရေးကိုလည်း နိုင်ငံတော်အနေဖြင့် အထူးအလေးထား၍ ကိုင်တွယ်ဖြေရှင်း ဆောင်ရွက်ရန် လိုအပ်ကြောင်း အကြံပေးတင်ပြလိုပါတယ်။ တစ်ဆက်တည်း ဆွေးနွေးတင်ပြလိုတာကတော့ မြစ်ချောင်းပေါများသော ရခိုင်ပြည်နယ်အတွင်း မြို့ရွာချင်းဆက်လမ်းများ၊ မြစ်ကူး၊ ချောင်းကူးတံတားများကို အထူးအလေးပေး၍ ဖြည့်တင်းဆောင်ရွက် ပေးခြင်း၊ မြို့ရွာဒေသများအတွင်း လျှပ်စစ်ဓာတ်အားများ လုံလောက်စွာ ရရှိသုံးစွဲနိုင်အောင် ဖြည့်တင်း ဆောင်ရွက်ပေးခြင်းအားဖြင့် ရခိုင်ပြည်နယ်ဟာ းငယ်အတွင်း ဖွံ့ဖြိုးတိုးတက်လာမှာ ဖြစ်ပါတယ်။ ရခိုင်ပြည်နယ် ဖွံ့ဖြိုးတိုးတက်ရေးအတွက် လူ့စွမ်းအားအရင်းအမြစ်များကို ထိရောက်စွာ အသုံးချနိုင်အောင် စီမံဆောင်ရွက်ပေးရေးဟာလည်း ထည့်သွင်းစဉ်းစားဆုံးဖြတ်ရမယ့် ကိစ္စတစ်ရပ်ဖြစ်ကြောင်း တင်ပြလို ပါတယ်။ ရခိုင်ပြည်နယ်ဒေသအတွင်း စက်ရုံအလုပ်ရုံများမရှိမှုနှင့် အလုပ်အကိုင် အခွင့်အလမ်းရှားပါးမှု တို့ကြောင့် အလုပ်လုပ်နိုင်သော လူငယ်လူရွယ်များဟာ မိမိတို့ဒေသကိုစွန့်ခွာပြီး နိုင်ငံရပ်ခြားမှာ သွားရောက် လုပ်ကိုင်နေကြရတဲ့အတွက် နိုင်ငံအတွက် အဖိုးတန်လုပ်သားများ ဆုံးရှုံးနေရပါတယ်။ ရခိုင်တိုင်းရင်းသား များဟာ မိမိတို့ဒေသမှာနေထိုင်ပြီး အလုပ်လုပ်ကိုင်နိုင်ဖို့အတွက် စီမံဆောင်ရွက်ပေးရေးဟာလည်း နိုင်ငံတော် အတွက် ထည့်သွင်းစဉ်းစားရမယ့် လုပ်ငန်းတစ်ရပ်ဖြစ်ကြောင်း တင်ပြလိုပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ ရခိုင်ပြည်နယ် ဖွံ့ဖြိုးတိုးတက်ရေး အတွက် နိုင်ငံတော်မှ စီမံကိန်းချ၍ ဆောင်ရွက်ရန် လျာထားထားသော ပုဏ္ဏားကျွန်းစက်မှုဇုန်နှင့် ကျောက်ဖြူ စက်မှုဇုန်တို့ကို ဒေသ၏စီးပွားရေး၊ ဖွံ့ဖြိုးတိုးတက်ရေးနှင့် ဒေသနေပြည်သူများ အလုပ်အကိုင်အခွင့် အလမ်းများ ရရှိအောင် စနစ်တကျစီမံပြီး အမြန်ဆုံးအကောင်အထည်ဖော် ဆောင်ရွက်သွားခြင်းအားဖြင့် ရခိုင်ပြည်နယ် တည်ငြိမ်အေးချမ်းရေးနှင့် ဒေသနေပြည်သူများ အလုပ်အကိုင်အခွင့်အလမ်းများ ရရှိလာပြီး စီးပွားရေး၊ လူမှုရေး ဖွံ့ဖြိုးတိုးတက်နိုင်ရန် အခွင့်အလမ်း၊ အခြေအနေများ ရှိပါသဖြင့် ရခိုင်ပြည်နယ် လူမှု စီးပွားဘဝ ဖွံ့ဖြိုးတိုးတက်ရေးအတွက် သီးသန့်ရန်ပုံငွေမှ ကျပ် ၃,၆၅၆.၈၂၀ သန်း ခွဲဝေသုံးစွဲရေးကို ထောက်ခံအပ်ပါကြောင်း လေးစားစွာ တင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဒေါ်ယဉ်မင်းလှိုင် ဂန့်ဂေါမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="259">ဒေါ်ယဉ်မင်းလှိုင် (ဂန့်ဂေါမဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုဝန်ကြီးများ၊ ဧည့်သည်တော်များနှင့် ပြည်ထောင်စု လွှတ်တော် ကိုယ်စားလှယ်များရှင့်။ ကျွန်မကတော့ ဂန့်ဂေါမဲဆန္ဒနယ် ပြည်သူ့လွှတ်တော်ကိုယ်စားလှယ် ဒေါ်ယဉ်မင်းလှိုင် ဖြစ်ပါတယ်။ လေးစားအပ်ပါသော နာယကကြီးရှင့်။ ကျွန်မက အခု ရခိုင်ပြည်နယ် ဖွံ့ဖြိုးတိုးတက်ရေးအတွက် သီးသန့်ရန်ပုံငွေမှ ငွေကျပ် ၃,၆၅၆.၈၂ သန်း ကျခံသုံးစွဲရန်ကိစ္စကို အပြုသဘောဆောင်၍ ဆွေးနွေးသွားမှာ ဖြစ်ပါတယ်။ လုပ်ငန်းပေါင်း ၁၈ ခုအတွက် မြို့နယ် ၁၆ မြို့နယ်မှာ ဖွံ့ဖြိုးရေးလုပ်ငန်းများ လုပ်မယ်လို့ သိရပါတယ်။ ပထမဦးစွာပြောလိုတာက ကျွန်မအနေနဲ့ ဖွံ့ဖြိုးမှုနောက်ကျတဲ့ ရခိုင်ပြည်နယ် ကျေးလက်ဒေသ တွေအတွက် သီးသန့်ရန်ပုံငွေမှ သုံးစွဲခြင်းကို လက်ခံသဘောတူပါတယ်။ ဒါပေမယ့် သုံးစွဲမယ့် Focal Ministry နဲ့ပတ်သက်ပြီး အနည်းငယ် အကြံပြုပြောကြားလိုတာက ကျေးလက်ဖွံ့ဖြိုးရေးဦးစီးဌာနသည် နိုင်ငံ အဝှမ်းမှာ လမ်း၊ တံတား၊ ရေပေးရေးတို့ကို တာဝန်ယူ လုပ်ကိုင်နေတာတွေ့ရပါတယ်။ အဲဒီလို လုပ်ကိုင် ရာမှာ ဒေသအသီးသီးမှာ ဦးစီးလုပ်ကိုင်ကြသော အင်ဂျင်နီယာများဟာ ကျွမ်းကျင်တဲ့ အင်ဂျင်နီယာ ဘာသာရပ် အမျိုးမျိုးဖြစ်နေတာ တွေ့ရပါတယ်။ အထူးသဖြင့် လမ်း၊ တံတားနှင့် အဆောက်အဦဟာ မြို့ပြ ဘာသာရပ်ကျွမ်းကျင်သော Civil ဘာသာရပ်ဖြင့် ဘွဲ့ရသူများကိုသာ ဦးဆောင်လုပ်ကိုင်စေသင့်တာ ဖြစ်ပါတယ်။ အခြားဘာသာရပ်ဖြင့် ကျောင်းပြီးသူများလည်း ကျွမ်းကျင်ကောင်း ကျွမ်းကျင်မည်ဖြစ်ပေမယ့် လူနည်းစု သာဖြစ်ပါလိမ့်မယ်။ နောက်တစ်ချက်က ဝန်ကြီးဌာနအားလုံး၊ ဌာနအားလုံးက အင်ဂျင်နီယာတွေ Estimate တွက်ရာမှာ အသုံးပြုကြတဲ့ Local Rate ဒေသပေါက်ဈေးကိစ္စကို ပြောကြားလိုပါတယ်။ အခု ဒီမှာမူလတွက်ချက်မှု တန်ဖိုးနဲ့ နယ်စပ်ရေးရာနှုန်းထားတန်ဖိုး ထက်ဝက်လောက်ကွာခြားတာကို တွေ့ရှိရပါတယ်။ နိုင်ငံရဲ့ နေရာ ဒေသအသီးသီးမှာ အမျိုးမျိုးကွဲပြားတဲ့ ဈေးနှုန်းတွေရှိကြရာမှာ ဒီ Local Rate တွက်တဲ့အခါ အမြင့်ဆုံး ဈေး၊ အဝေးဆုံးခရီးနဲ့ တွက်ချက်သတ်မှတ်ပေးထားတာ ဖြစ်ပါတယ်။ ဒါပေမယ့်လို့ ဒေသအသီးသီးက အင်ဂျင်နီယာများက Estimate တွေ တွက်ချက်ကြရာမှာ အနီးဆုံးနေရာက အနိမ့်ဆုံး ဈေးနဲ့ရပေမယ့်လည်း ပုံမှန်ပုံသေ အမြင့်ဆုံးနှုန်းနဲ့သာ တွက်ချက်ကြတဲ့ ထုံးစံကိုတွေ့ရပါတယ်။ အမှန်တော့ နေရာဒေသအလိုက် သယ်ယူစရိတ်ကွာခြားလို့ ကုန်ကျစရိတ်တွေဟာ ကွာခြားမှုရှိရမှာ ဖြစ်ပါတယ်ရှင့်။ အမြင့်ဆုံးဈေးနှင့် ကြိမ်နှုန်းတွက်ချက်နေကြတဲ့အတွက် တင်ဒါခေါ်ယူလုပ်ငန်းလုပ်သည်ပင်ဖြစ်စေ မူလ Estimate နှုန်းထားနဲ့ သိပ်မကွာခြားဘဲ တင်ဒါအောင်ကြခြင်းသည် တိုင်းပြည်အတွက် မဖြစ်သင့်မဖြစ်ထိုက်သော ဘဏ္ဍာငွေ ဆုံးရှုံးမှုများ ဖြစ်လေ့ဖြစ်ထရှိတာဖြစ်ပါတယ်။ ဥပမာ ဒီနှစ်မကွေးတိုင်း ဆောက်လုပ်ရေးဝန်ကြီးဌာနမှာ ၁၁ ဘီလီယံနီးပါးပိုတဲ့ကိစ္စဟာ Estimate ကို အမြင့်ဆုံး Local Rate နဲ့ တွက်ထားကြလို့ ဖြစ်ပါတယ်။ တင်ဒါကို သေချာစိစစ်နိုင်လို့ ငွေပိုသွားတာ ဖြစ်ပါတယ်ရှင်။ မစိစစ်နိုင်ခဲ့ရင်တော့ တွေးကြည့်သင့်ပါတယ်။ နောက်တစ်ခါ တံတားတွေကို ဆောက်လုပ်ရေးနှုန်းထားပြီး ၁ ပေကို ၁၀ သိန်း၊ သိန်း ၂၀ အစ ရှိသဖြင့် တွက်ချက်ကြတာကို သိရပါတယ်။ ဆောက်လုပ်ရေးဝန်ကြီးဌာနရဲ့ နှုန်းထားနဲ့ နှိုင်းယှဉ်တွက်ချက် ကြတယ်လို့လည်း သိရပါတယ်။ အဲဒီလို တွက်ချက်တယ်ဆိုတာဟာ မဖြစ်သင့်တဲ့ကိစ္စလို့ ကျွန်မ မြို့ပြ အင်ဂျင်နီယာတစ်ယောက်အနေနဲ့ ရှုမြင်ပါတယ်။ ဆောက်လုပ်ရေးက မြစ်ကူးတံတားကြီးတွေ ဆောက်တာနဲ့ အဝေးပြေးလမ်းမကြီးတွေမှာ ဆောက်တာဖြစ်လို့ ခံနိုင်ရည်ဝန်အားက ကျေးလက်ဒေသဖွံ့ဖြိုးရေးဦးစီး ဌာနနဲ့မတူနိုင်ပဲ ကွဲပြားခြားနားတယ်ဆိုတာကို အားလုံးသိနိုင်ပါတယ်။ လေးစားအပ်ပါသော နာယကကြီးရှင့်။ ကျွန်မ မြို့ပြအင်ဂျင်နီယာ လွှတ်တော်ကိုယ်စားလှယ် တစ်ယောက်အနေနဲ့ အထူးပြု ဆွေးနွေးလိုတာကတော့ ကျွန်မတို့နိုင်ငံရဲ့ Infrastructure ခေါ်တဲ့ အခြေခံ အဆောက်အဦတည်ဆောက်ရေးလုပ်ငန်းများမှာ ဝန်ထမ်းအဖြစ် အဓိက တာဝန်ယူလုပ်ကိုင်နေကြတဲ့ အင်ဂျင်နီယာများကို ဆောက်လုပ်ရေးဝန်ကြီးဌာနတစ်ခုတည်းမှာ ပေါင်းစည်းထားပြီးမှ ကျန်းမာရေး ဝန်ကြီးဌာနရဲ့ အဆောက်အဦပိုင်းတာဝန်ယူမယ့်သူ၊ ပညာရေးဝန်ကြီးဌာနရဲ့ အဆောက်အဦပိုင်း တာဝန် ယူမယ့်သူ၊ ဆည်မြောင်းများတည်ဆောက်ထိန်းသိမ်းမယ့်သူ ကျေးလက်ပိုင်းဆိုင်ရာ လမ်း၊ တံတားများ တာဝန်ယူမယ့်သူ အစရှိသဖြင့် တစ်ပိုင်းစီ ဦးစီးဌာနခွဲပြီးတော့ ကဏ္ဍအလိုက် တာဝန်ယူစေခြင်းသည် အထူးသင့်လျော်ပြီး နိုင်ငံတော်အတွက် အကျိုးရှိမယ်လို့ မြင်ပါတယ်။ ဘာကြောင့်လဲဆိုတော့ ကျန်းမာရေး ဌာနအဆောက်အဦတွေအတွက် ဆရာဝန်တွေက နားမလည်ပဲ တင်ဒါခေါ်နေရတာ ပညာရေးဌာနအဆောက် အဦတွေအတွက် အကျင့်ပျက်ပညာရေးမှူးတချို့ရဲ့ လုပ်စားစရာ ဖြစ်နေတာ။ ကျေးလက်ဒေသဖွံ့ဖြိုးရေး ဦးစီးဌာနအတွက် အချို့မြို့နယ်များမှာ မိမိကျွမ်းကျင်မှုနဲ့ မသက်ဆိုင်တဲ့ အင်ဂျင်နီယာများက တာဝန်ယူ နေရတာ အဲဒီလိုဖြစ်နေတာတွေဟာ စီမံခန့်ခွဲမှုအလွဲတွေလို့ မြင်ပါတယ်။ နောက် စိုက်/မွေး/ဆည် ဝန်ကြီးဌာနအောက်မှာရှိတဲ့ ဆည်မြောင်းဦးစီးဌာနရဲ့ ဆည်များ တည်ဆောက် ထိန်းသိမ်းမှု၊ ကျေးလက်ဒေသဖွံ့ဖြိုးရေးဦးစီးဌာနရဲ့ လမ်း၊ တံတားလုပ်ငန်းများ အားလုံးတို့သည် လုပ်ငန်း သဘောသဘာဝအရ ဆောက်လုပ်ရေးဝန်ကြီးဌာနရဲ့ လက်အောက်မှာသာရှိရမယ့် လုပ်ငန်းများလို့ မြင်ပါတယ်။ ဒါကြောင့် ကျစ်လျစ်ခိုင်မာတဲ့ ဖွဲ့စည်းပုံ၊ စနစ်တကျစီမံခန့်ခွဲမှုတို့နဲ့ အဆင့်ဆင့် တာဝန်ယူမှု၊ တာဝန်ခံမှု၊ ထိန်းကြောင်းမှုရှိတဲ့ ဌာနပေါင်းစုံရဲ့ Infrastructure တည်ဆောက်ရေးလုပ်ငန်းများကို စုစည်း ထားတဲ့ Focal Ministry ဝန်ကြီးဌာနတစ်ခုတည်းသာ ခိုင်ခိုင်မာမာ ရှိသင့်ပါတယ်။ မြို့ပြအင်ဂျင် နီယာတွေကလည်း တိုင်းပြည်ရဲ့ အကျိုးကို ရှေးရှုပြီးတော့ (၁) သက်ဆိုင်ရာ ကျွမ်းကျင်ဘာသာရပ် အင်ဂျင် နီယာများသာ ဦးဆောင်သော ဝန်ကြီးဌာနအဖြစ် ပြောင်းလဲဖို့ကြိုးစားကြပါရန်၊ (၂) နေရာတိုင်းမှာ ကွင်းဆင်း စစ်ဆေးပြီးလေ့လာ၍ ဆိုလိုတာက ကာလအမြင့်ဆုံးဈေးနဲ့ Estimate မတွက်ဘဲ လုပ်ငန်းရှိရာနေရာရဲ့ ဖြစ်သင့် ဖြစ်ထိုက်၊ ဖြစ်လာမယ့်ဈေးဖြင့်သာ တွက်ချက်ရန်၊ (၃) တင်ဒါခေါ်ယူ လုပ်ငန်းအပ်နှံရာတွင်လည်း မှန်ကန် စနစ်ကျစွာဖြင့် ရွေးချယ်ပြီး တာဝန်ယူမှု၊ တာဝန်ခံမှုဖြင့် ကြီးကြပ်စောင့်ကြည့်ရန်၊ (၄) လမ်း၊ တံတား Estimate များ တွက်ချက်ရာတွင် ၁ ပေကို ဘယ်နှုန်း၊ ၁ မိုင်ကို ဘယ်လောက်ဆိုတဲ့ နှုန်းထားများနဲ့ ခန့်မှန်းခြင်းအစား အမှန်တကယ် လက်တွေ့ကျကျ ကွင်းဆင်းလေ့လာ၍ ဥပမာ မြေကြီးထဲကို ပိုင်ရိုက်မှ ဖြစ်မယ့် နေရာရှိသလို သာမန်မြေတူးပြီး ဆောက်လုပ်ရုံနဲ့ ဖြစ်တာတွေရှိလို့ အခြေနေမှန်ကို သုံးသပ် ဆန်းစစ်ပြီးမှ တွက်ချက်ရန် အကြံပြုဆွေးနွေးလိုပါတယ်။ နောက်ဆုံးအနေနဲ့ ပြောလိုတာကတော့ ပညာဖြင့်အသက်မွေးခြင်းသည် အမြင့်မြတ်ဆုံးလို့ ကျွန်မတို့ ဗုဒ္ဓဘာသာမှာ မြတ်စွာဘုရားဟောတော်မူပါတယ်။ မိမိပညာဖြင့် အသက်မွေးကြသော အင်ဂျင်နီယာများဟာ တိုင်းပြည်အတွက် စေတနာကို ဖြည့်စွက်၍ အရည်အသွေး၊ အရည်အချင်းပိုင်းဆိုင်ရာ တာဝန်ယူမှု၊ တာဝန်ခံမှု တို့ဖြင့် အင်ဂျင်နီယာကျင့်ဝတ်နှင့်အညီ အလုပ်လုပ်နိုင်ကြပါစေကြောင်း အကြံပြု ဆွေးနွေးအပ်ပါတယ်။ ကျေးဇူးတင်ပါတယ်ရှင်။</speech>
<speech type="speaker">ဦးဘရှိန် ကျောက်ဖြူမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="321">ဦးဘရှိန်(ကျောက်ဖြူမဲဆန္ဒနယ်၊ ရခိုင်ပြည်နယ်)</mp>အားလုံးမင်္ဂလာပါခင်ဗျာ။ ကျွန်တော် ကတော့ ရခိုင်ပြည်နယ် ကျောက်ဖြူမဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးဘရှိန် ဖြစ်ပါတယ်။ နာယကကြီးခင်ဗျား။ နိုင်ငံတော်သမ္မတက မိမိရဲ့သီးသန့်ရန်ပုံငွေမှ ရခိုင်ပြည်နယ်ရှိ မြို့နယ်ပေါင်း ၁၆ မြို့နယ် အတွက် ငွေကျပ် ၃,၆၅၆.၈၂ သန်းကို ခွဲဝေသုံးစွဲဖို့ကိစ္စနဲ့ ပတ်သက်ပြီးတော့ အကြံပြုထောက်ခံ ဆွေးနွေးမှာ ဖြစ်ပါတယ်။ လေးစားအပ်ပါတဲ့ လွှတ်တော်နာယကကြီး ခင်ဗျား။ နိုင်ငံတော်သမ္မတရဲ့ သီးသန့်ရန်ပုံငွေက ၂၀၁၆-၂၀၁ရ ဘဏ္ဍာရေးနှစ်အတွင်း ရခိုင်ပြည်နယ်ရဲ့ လူမှုစီးပွားရေးဘဝတိုးတက်စေရန် ရည်ရွယ်ပြီးတော့ လုပ်ငန်း ၁၈ ခု ဆောင်ရွက်ဖို့အတွက် ငွေကျပ် ၃,၆၅၆.၈၂ သန်းကို ခွဲဝေသုံးစွဲရမှာကို ပြည်ထောင်စု လွှတ်တော်က အတည်ပြုပေးဖို့ တင်ပို့လာခြင်းဖြစ်ပါတယ်။ နာယကကြီးခင်ဗျား။ ဒီလိုသီးသန့်ရန်ပုံငွေ တွေကို ဘယ်လိုအခါမျိုးမှာ၊ ဘယ်လိုကဏ္ဍမျိုးမှာ သုံးစွဲရမယ်ဆိုတာကို သက်ဆိုင်ရာဝန်ကြီးဌာနတွေက ရှင်းလင်းတင်ပြခဲ့ပြီးဖြစ်ပါတယ်။ အခုခွင့်ပြုရမယ့်ငွေတွေကတော့ ၂၀၁၆-၂၀၁ရ ဘဏ္ဍာရေးနှစ်အတွင်းမှာ မလွဲမသွေ လုပ်ကိုင်ရမယ့်လုပ်ငန်းတွေ ဖြစ်တယ်လို့ ဝန်ကြီးတွေက ပြောဆိုတင်ပြခဲ့တာတွေ့ရပါတယ်။ နာယကကြီးခင်ဗျား။ အမှန်ကတော့ ဒီလုပ်ငန်းတွေဟာ နှစ်စဉ် ဘဏ္ဍာရေးနှစ်အလိုက် လိုအပ်တဲ့ ဘဏ္ဍာငွေတွေ ခွဲဝေသုံးစွဲရမယ့် လုပ်ငန်းအမျိုးအစား ဖြစ်တယ်ဆိုတာကိုလည်း တင်ပြလိုပါတယ်။ ဒါပေမယ့် ဒီလိုဘဏ္ဍာရေးနှစ်အလိုက် ခွဲဝေရရှိတဲ့ ဘဏ္ဍာငွေတွေ မလုံလောက်တဲ့ ဒီလိုအခါမျိုးမှာ ဘဏ္ဍာရေးနှစ် အလိုက် ခွဲဝေရရှိတဲ့ ငွေတွေနဲ့မလုံလောက်လို့ နိုင်ငံတော်သမ္မတရဲ့ သီးသန့်ရန်ပုံငွေက စိုက်ထုတ်ပြီးတော့ သုံးစွဲရန်စီစဉ်ဆောင်ရွက်ပေးတာကိုလည်း အထူးကျေးဇူးတင်ရှိပါတယ်။ ပြည်သူ့ငွေစာရင်းပူးပေါင်းကော်မတီ၏ အစီရင်ခံစာအပိုဒ် ၅(က)မှာ သုံးသပ်ပေးချက်ကိုလည်း ကျေးဇူးတင်ပါတယ်။ နာယကကြီးခင်ဗျား။ သီးသန့်ရန်ပုံငွေက ခွဲဝေသုံးစွဲဖို့ ပိုက်ဆံတွေထဲမှာ ကျွန်တော့မဲဆန္ဒနယ် ဖြစ်တဲ့ ကျောက်ဖြူမြို့နယ်အတွက်လည်း ၉၈.၉၅၀ သန်း သုံးစွဲခွင့် ပါရှိပါတယ်။ လုပ်ငန်းကတော့ ကျောက်ဖြူ မြို့ရဲ့ အရှေ့ဘက်မှာရှိတဲ့ မရဇိုင်းကျွန်းနဲ့ မြို့ချောင်းကျွန်းကို ဆက်သွယ်ဖောက်လုပ်ထားတဲ့ ပြွန်ခေါင် တံတားဆိုတာရှိပါတယ်။ ဒီတံတားရဲ့ တောင်ဘက် ကျွဲတဲရွာကို ရ ဖာလုံရှည်တဲ့ ကျောက်ချောလမ်း လုပ်မှာ ဖြစ်ပါတယ်။ ကွန်ကရစ်တံတားနှစ်စင်း၊ ရေပြွန်နှစ်စင်း ပါရှိပါတယ်။ ပိုက်ဆံတွေက မူလခန့်မှန်းထားတဲ့ တန်ဖိုးတွေထက် တစ်ဝက်လောက်နည်းနေတဲ့အတွက်ကြောင့် မြေပြင်မှာတကယ်လုပ်ကိုင်ကြတဲ့အခါ အလေ အလွင့် နည်းနိုင်သမျှနည်းအောင် လုပ်ကိုင်ဖို့ ကုမ္ပဏီတွေအနေနဲ့ ပစ္စည်းအရည်အသွေးတွေ မခိုမကပ်ဖို့၊ အထူးကြီးကြပ်ပေးဖို့ လိုအပ်မှာ ဖြစ်ပါတယ်။ တစ်ဆက်တစ်စပ်တည်း တင်ပြလိုတာကတော့ အခုကျောက်ချောလမ်းခင်းမယ့် ကျွဲတဲရွာက ပန်းတောပြင်၊ ကဘိုင်ချောင်းဆိုတဲ့ရွာတွေအထိ ပြီးခဲ့တဲ့နှစ်နှစ်က ကျွန်တော်တို့ ကျောက်ချောလမ်းတွေ လုပ်ထားပါတယ်။ ဒီကျောက်ချောလမ်းတွေဟာ တစ်မိုးတောင်မခံလိုက်ပါဘူး။ အခုပျက်နေပါပြီ။ လုပ်ငန်း လုပ်တဲ့အခါ လိုအပ်တဲ့နေရာမှာ Box Culvert တွေမလုပ်ဘူး။ မလိုအပ်တဲ့နေရာမှာ Box Culvert တွေ လုပ်ထားတယ်။ အဲဒီတော့ ပျက်တာပေါ့။ ဒါ တွေနဲ့ပတ်သက်ပြီးတော့ ရှေ့ကအကြံပြု ဆွေးနွေးသွားကြတဲ့ ဆရာဦးစိန်ဝင်း၊ ဆရာမဒေါ်ယဉ်မင်းလှိုင်တို့ကိုလည်း ကျေးဇူးတင်ပါတယ်။ နာယကကြီးခင်ဗျား။ မဆောင်ရွက်လျှင်မဖြစ် ဒါမှမဟုတ် မလွဲမသွေဆောင်ရွက်သင့်တဲ့ လုပ်ငန်း တစ်ခုအနေနဲ့ ထည့်သွင်းစဉ်းစားနိုင်အောင် ကြုံကြိုက်တုန်း ကျောက်ဖြူမြို့နယ်က လမ်းပန်းဆက်သွယ်ရေး အခြေအနေကို တင်ပြလိုပါတယ်။ ကျောက်ဖြူမြို့နယ်မှာ ငစိမ့်ပြင်ကျေးရွာ အုပ်စုလို့ခေါ်တဲ့ ကျေးရွာ အုပ်စုဟာ ကျွန်းလွတ် ညောင်ဗလှကျွန်းမှာရှိပြီးတော့ ရွာ ၈ ရွာ၊ မိသားစု ၈၀၀၊ လူဦးရေ ၃၀၀၀ ခန့်ရှိ ပါတယ်။ ဒီရွာမှာ ပညာရေး၊ ကျန်းမာရေး၊ လူမှုရေး ဘက်ပေါင်းစုံ အဆင်မပြေ အခက်အခဲတွေရှိပါတယ်။ ဒီကျေးရွာအုပ်စုကနေပြီးတော့ ဒီရေတောတွေကို မိုင်ဝက်လောက် လမ်းဖောက်ပေးလိုက်ရင် အနောက်ဘက် မှာရှိတဲ့ ဆင်ပုတ်ကျေးရွာအုပ်စုကို ရမှာပါ။ ဆင်ပုတ်ကျေးရွာအုပ်စုမှာ ကျေးလက်ကျန်းမာရေးဌာန ရှိတယ်။ အထက်တန်းကျောင်းရှိတယ်။ ရဲစခန်းရှိတယ်။ အကုန်လုံး ငစိမ့်ပြင်ကျေးရွာအုပ်စုနဲ့ စာလို့ရှိရင် အဆင်ပြေပါတယ်။ ငစိမ့်ပြင်ကျေးရွာအုပ်စု မော်ကြီးနဲ့ ဆင်ပုတ်ကျေးရွာအုပ်စုက ကျွန်းကြီးရွာကို ၃ မိုင် လောက် အရှည်ရှိပါမယ်။ ဒီလမ်းကို ကျောက်ချောလမ်း ဒါမှမဟုတ် မြေသားလမ်းဖောက်ပေးဖို့ ဆိုပြီးတော့ သက်ဆိုင်တဲ့ ကျေးလက်ဦးစီးဌာန၊ နယ်စပ်ရေးရာဝန်ကြီးဌာနကို ကျွန်တော် အကြိမ်ကြိမ်အခါခါ အလီလီ ပြောပေမယ့် ဒီလုပ်ငန်းတွေကို ဒီလိုအခါမျိုးမှာ ပါမလာတာ ကျွန်တော်တို့ တွေ့ရလို့ ဒါကြုံကြိုက်တုန်း တင်ပြတာပါ။ နာယကကြီးခင်ဗျား။ ကျွန်တော်တို့ ရခိုင်ပြည်နယ်ဟာ ဘက်စုံနိမ့်ကျနေတဲ့အပြင် အမျိုးမျိုးသော အကြောင်းတွေကြောင့် လူမှုရေးအခက်အခဲပေါင်းများစွာ ရှိနေတဲ့ဒေသဖြစ်လို့ သီးသန့်ရန်ပုံငွေက ဖြစ်နိုင် မယ်ဆိုလို့ရှိရင် နောက်နောင်အခါများမှာလည်း ဒီလိုစီမံဆောင်ရွက်မှုတွေ လိုအပ်ပါတယ်ဆိုတဲ့အကြောင်း ပြောကြားရင်း ထောက်ခံဆွေးနွေး တင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးကျော်နီနိုင် ရှမ်းပြည်နယ် မဲဆန္ဒနယ်အမှတ်(၁၁) ဆွေးနွေးဖို့ဖြစ်ပါတယ်။</speech>
<speech><mp id="966">ဦးကျော်နီနိုင်(မဲဆန္ဒနယ်အမှတ်-၁၁၊ ရှမ်းပြည်နယ်)</mp>မင်္ဂလာပါခင်ဗျာ။ လေးစားအပ် ပါသော ပြည်ထောင်စုလွှတ်တော် နာယကကြီးနှင့်တကွ ပြည်သူ့လွှတ်တော် ဥက္ကဋ္ဌ၊ ဒုတိယဥက္ကဋ္ဌ၊ ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စုဒုတိယဝန်ကြီးများခင်ဗျာ။ ကျွန်တော်ကတော့ ရှမ်းပြည်နယ်၊ ကိုးကန့်ကိုယ်ပိုင်အုပ်ချုပ်ခွင့်ရဒေသ ပြည်ထောင်စုလွှတ်တော်ကိုယ်စားလှယ် ဦးကျော်နီနိုင် ဖြစ်ပါတယ်။ ကျွန်တော့အနေနဲ့ ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေး စတုတ္ထနေ့တွင် နိုင်ငံတော်သမ္မတကြီးထံမှ ရခိုင်ပြည်နယ် လူမှုစီးပွားဘဝဖွံ့ဖြိုးတိုးတက်ရေးအတွက် ၂၀၁၆ ခုနှစ်၊ ဘဏ္ဍာငွေအရအသုံးဆိုင်ရာ ဥပဒေပါ သီးသန့်ရန်ပုံငွေမှ ကျပ်သန်း ၃,၆၅၆.၈၂၀ ခွဲဝေသုံးစွဲမည့် ကိစ္စရပ်နှင့်စပ်လျဉ်း၍ သက်ဆိုင်ရာ ပြည်ထောင်စုအဖွဲ့အစည်းဝင်များက ဆွေးနွေးတင်ပြချက်အပေါ် ထောက်ခံအကြံပြု တင်ပြဆွေးနွေးသွားမှာ ဖြစ်ပါတယ်။ Power Point သုံးခွင့်ပြုပါရန် တင်ပြအပ်ပါတယ် ခင်ဗျာ။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ နိုင်ငံတော်အစိုးရအနေနဲ့ နှစ်စဉ် နိုင်ငံတော်ဘဏ္ဍာရန်ပုံငွေအထဲမှ နိုင်ငံတော်တည်ငြိမ်ဖွံ့ဖြိုးတိုးတက်ရေး မမျှော်မှန်းနိုင်သော သဘာဝ ဘေးအန္တရာယ်များကြောင့် ပျက်စီးဆုံးရှုံးမှုများကို ပြန်လည်ပြုပြင် တည်ဆောက်နိုင်ရန်အတွက် သီးသန့် ရန်ပုံငွေများထားရှိ၍ ဆောင်ရွက်လျက်ရှိကြောင်း သိရှိရပါတယ်။ ရခိုင်ပြည်နယ် တည်ငြိမ်အေးချမ်းရေးနဲ့ လူမှုစီးပွားဘဝဖွံ့ဖြိုးတိုးတက်ရေးအတွက် ဒေသ၏လက်ရှိဖြစ်ပေါ်နေသော အခြေအနေများအရ ဒေသဖွံ့ဖြိုးရေး လုပ်ငန်းများကို အထူးကိစ္စရပ်အဖြစ် နိုင်ငံတော်သီးသန့်ရန်ပုံငွေမှ ဆောင်ရွက်ပေးသင့်ပါကြောင်း ထောက်ခံ ပြည်နယ် လူမှုစီးပွားဘဝဖွံ့ဖြိုးတိုးတက်ရေးအတွက် မြို့နယ် ၁၆ မြို့နယ်ရှိ လမ်းတံတားလုပ်ငန်း ၁၈ ခု အနက် ငွေကျပ်သန်း ၃,၆၅၆.၈၂၀ ခွဲဝေသုံးစွဲခြင်းအတွက် ကြိုဆိုထောက်ခံပါကြောင်း ဆွေးနွေးလို ပါတယ်။ ၂၀၁ရ ဇန်နဝါရီလကုန်ထိ ခွင့်ပြုပြီးပမာဏငွေမှာ ငွေကျပ် ၅၅.၉၇၀ ဘီလီယံရှိသဖြင့် ငွေကျပ် ၄၄.၀၃၀ ဘီလီယံ ကျန်ရှိကြောင်း သိရှိရပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ ကျွန်တော်တို့ ရှမ်းပြည်နယ် (မြောက်ပိုင်း)၊ ကိုးကန့်ကိုယ်ပိုင်အုပ်ချုပ်ခွင့်ရဒေသတွင်လည်း ၉-၂-၂၀၁၅ ရက်နေ့တွင် တိုင်းရင်းသား လက်နက်ကိုင်အဖွဲ့များနဲ့ စတင်ဖြစ်ပွားခဲ့သော သုံးလကြာမြင့်တဲ့တိုက်ပွဲကြောင့် စစ်ရှောင်ဒုက္ခသည် ကျေးရွာ ၂၆ ရွာ၊ အိမ်ထောင်စု ၁၄၀၀ အိုးအိမ်များ စွန့်ခွာထွက်ပြေးခဲ့ရပါတယ်။ ယခု နယ်မြေများ တည်ငြိမ် အေးချမ်းမှုများ ဖြစ်လာပြီဖြစ်၍ စစ်ဘေးရှောင်ဒုက္ခသည်များ နေထိုင်စားသောက်ရန်အတွက် ကျေးရွာ အိမ်ရာများ ပြန်လည်ထူထောင်ပေးရန် လိုအပ်လျက်ရှိနေပါတယ်။ ဒုက္ခသည်များကူညီပေးရန်နဲ့ အိမ်ရာများ ဆောက်လုပ်ပေးရန် နိုင်ငံတော်သမ္မတကြီးရဲ့ သီးသန့်ရန်ပုံငွေရရှိရေးအတွက် ဒုတိယအကြိမ် အမျိုးသား လွှတ်တော် ပထမပုံမှန်အစည်းအဝေး (၂၃)ရက်မြောက်နေ့ ၁၂-၅-၂၀၁၆ ရက်နေ့တွင် ကြယ်ပွင့်ပြ မေးခွန်းအဖြစ် မေးမြန်းခဲ့ပါတယ်။ နိုင်ငံတော်အစိုးရ၏ စီစဉ်ဦးဆောင်မှုဖြင့် တပ်မတော်ကိုးကန့်ဒေသ ဦးစီးအဖွဲ့များ၊ ပြည်ထောင်စု ကြံ့ခိုင်ရေးနဲ့ ဖွံ့ဖြိုးရေးပါတီနဲ့ စေတနာရှိအလှူရှင် ကိုးကန့်တိုင်းရင်းသားများ စုပေါင်း၍ ကျပ်သိန်း ၅၀ တန်ဖိုးရှိသော အိမ်ရာအလုံး ၄၄၈ အိမ် ဆောက်လုပ်ပြီး၍ အိမ်ခြေ ၂၅ရ အိမ် စတင်နေထိုင်လျက်ရှိနေ ပါတယ်။ ကျန်ရှိနေသော စစ်ဘေးဒုက္ခသည်များအတွက် အိမ်ရာအလုံး ၇၀၀ ဆောက်လုပ်ပေးရန် နိုင်ငံတော် အစိုးရမှ အထူးအစီအစဉ်ကိစ္စအဖြစ် အလေးထား ဆောင်ရွက်ပေးတဲ့ကိစ္စ ဖြစ်ပါ၍ နိုင်ငံတော်၏သီးသန့် ရန်ပုံငွေမှ ဆောင်ရွက်ပေးသင့်ပါကြောင်း ဒေသခံတိုင်းရင်းသားပြည်သူများ၏ကိုယ်စား မေတ္တာရပ်ခံအကြံပြု နိဂုံးချုပ်အနေနဲ့ နိုင်ငံတော်တည်ငြိမ်ရေးနဲ့ ဖွံ့ဖြိုးတိုးတက်ရေး မမျှော်မှန်းနိုင်သော သဘာဝ ဘေးအန္တရာယ်များအတွက် နိုင်ငံတော်သီးသန့်ရန်ပုံငွေများမှ ရခိုင်ပြည်နယ် လူမှုစီးပွားဘဝဖွံ့ဖြိုးတိုးတက်ရေး အထူးကိစ္စရပ်အဖြစ် ဆောင်ရွက်ပေးခြင်းကို လေးနက်စွာ ထောက်ခံပါကြောင်း တင်ပြရင်း နိဂုံးချုပ်အပ် ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးဦးထွန်းမောင် ပုဏ္ဏားကျွန်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="325">ဦးဦးထွန်းမောင်(ပုဏ္ဏားကျွန်းမဲဆန္ဒနယ်၊ ရခိုင်ပြည်နယ်)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုဝန်ကြီးများ ပြည်ထောင်စုလွှတ်တော် ကိုယ်စားလှယ်များ အားလုံးမင်္ဂလာပါခင်ဗျား။ ကျွန်တော်ကတော့ ရခိုင်ပြည်နယ် မဲဆန္ဒနယ်က ပြည်သူ့ လွှတ်တော်ကိုယ်စားလှယ် ဦးဦးထွန်းမောင် ဖြစ်ပါတယ်။ ကျွန်တော် ဆွေးနွေးမှာက ရခိုင်ပြည်နယ် လူမှု စီးပွားဘဝ ဖွံ့ဖြိုးတိုးတက်ရေးအတွက် လိုအပ်တဲ့ငွေကျပ် ၃,၆၅၆.၈၂ သန်းကို သီးသန့်ရန်ပုံငွေမှ ကျခံ သုံးစွဲရန်ကိစ္စနှင့် စပ်လျဉ်း၍ ထောက်ခံဆွေးနွေးသွားမှာ ဖြစ်ပါတယ်။ နာယကကြီးခင်ဗျား။ ကျွန်တော်တို့ ရခိုင်ပြည်နယ်ဟာ မြန်မာနိုင်ငံမှာ ယခုအခါ အဆင်းရဲဆုံး ပြည်နယ်ဖြစ်နေပါတယ်။ ထွက်ကုန်အနေနဲ့ သဘာဝဓာတ်ငွေ့နှင့် ဆန်စပါးနှစ်မျိုးသာ အများအပြား ထွက်ရှိပါတယ်။ ကျွန်တော်တို့ ရခိုင်ပြည်နယ်ကထွက်ရှိတဲ့ သဘာဝဓာတ်ငွေများဟာ နိုင်ငံတစ်ဝန်းလုံးရဲ့ မြို့နယ်အချို့ကို လျှပ်စစ်မီးပေးလျက်ရှိတဲ့အပြင် နိုင်ငံခြားငွေအမြောက်အမြားကိုလည်း ရရှိစေပါတယ်။ ရခိုင်ပြည်နယ်ရှိ မြို့နယ်များအားလုံး၊ ကျေးရွာများအားလုံး၊ လျှပ်စစ်မီးရရှိရေးကိစ္စဟာ ပြည်ထောင်စု လွှတ်တော်၊ နိုင်ငံတော်အစိုးရ၊ ပြည်နယ်လွှတ်တော်နှင့် ပြည်နယ်အစိုးရတို့ရဲ့ တာဝန်ဖြစ်ပါကြောင်း တင်ပြလို ပါတယ်။ နာယကကြီးခင်ဗျား။ ရခိုင်ပြည်နယ်ကနေထွက်တဲ့ ဆန်စပါးတွေကို ယခုအခါ နိုင်ငံခြားတိုင်းပြည် များကိုလည်း တင်ပို့ရောင်းချနိုင်ခြင်း မရှိသေးပါဘူး။ နိုင်ငံတော်အစိုးရကလည်း မဝေပါဘူး။ ဒါကြောင့် ရခိုင်လယ်သမားများရဲ့ စီးပွားဖွံ့ဖြိုးတိုးတက်မှုဟာ အလွန်နိမ့်ကျလျက်ရှိနေပါတယ်။ လယ်သမားတွေရဲ့ ဘဝဖွံ့ဖြိုးတိုးတက်မှုအတွက် စပါးမျိုးကောင်းမျိုးသန့်များကို စိုက်ပျိုးရေး၊ မွေးမြူရေးနှင့် ဆည်မြောင်း ဝန်ကြီးဌာနက ဝယ်ယူပြီးတော့ ရခိုင်ပြည်နယ်တစ်ခုလုံးကို ဖြန့်ဖြူးရောင်းချပေးနိုင်ရေး၊ ရေလွှမ်းမိုးမှု ဒဏ်ခံနိုင်တဲ့ စပါးမျိုးများ၊ ဆားဒဏ်ရေဒဏ်ခံနိုင်တဲ့ စပါးမျိုးများရရှိရေးအတွက် သုတေသနလုပ်ငန်းများ၊ စိုက်ပျိုးရေးစနစ်များ ခေတ်မီဖွံ့ဖြိုးတိုးတက်လာစေရေးအတွက် ပညာပေးလုပ်ငန်းများ ဆောင်ရွက်ပေးနိုင်ရေး၊ သဘာဝမိုးရေကိုသာအားကိုးပြီး စပါးစိုက်ပျိုးနေရခြင်း ရခိုင်လယ်သမားများရဲ့ဘဝမှ မိုးရေနှင့်ဆည်ရေ နှစ်မျိုးစလုံးသုံးပြီး နှစ်သီးစားစပါးစိုက်ပျိုးနိုင်ရေးအတွက် ဆည်မြောင်းများ၊ ရေငံတား တာတမံများ အများအပြားပံ့ပိုးပေးနိုင်ရေး၊ စီမံကိန်းများ၊ စစ်တွေ-မင်းဘူး ရထားလမ်းစီမံကိန်း ရပ်တန့်နေတာကို ဆက်လက်အကောင်အထည်ဖော်ပေးနိုင်ရေး၊ လမ်းပန်းဆက်သွယ်ရေး လွယ်ကူချောမွေ့စေရေးအတွက် လမ်းကူးတံတားများ တည်ဆောက်ပေးနိုင်ရေးစီမံကိန်းများ၊ ကျောက်ဖြူအထူးစီးပွားရေးဇုန်နှင့် ပုဏ္ဏားကျွန်း စက်မှုဇုန်စီမံကိန်းများကို အကောင်အထည်ဖော်ပေးနိုင်ရေးနှင့် အခြားကျန်ရှိနေတဲ့ ကျန်းမာရေး၊ ပညာရေး ဆိုင်ရာလိုအပ်ချက်များ စတဲ့လူမှုစီးပွားဘဝဖွံ့ဖြိုးရေးအတွက် ကျွန်တော်တို့ လွှတ်တော်ကိုယ်စားလှယ် များက ကြိုးစားပြီး ဆောင်ရွက်နေကြပါတယ်။ နိုင်ငံတော်အစိုးရဘက်မှာလည်း ရရှိလာတဲ့ အခွန်ဘဏ္ဍာငွေတွေကို ဘတ်ဂျက်နှစ်အလိုက် ခွဲဝေ သုံးစွဲရပါတယ်။ ဘတ်ဂျက်ငွေမလုံလောက်လို့ ပြည်ပချေးငွေအများအပြားကိုလည်း ချေးယူသုံးစွဲနေရတဲ့ အတွက် ကြွေးမြီများစွာဖြစ်ပေါ်လျက်ရှိကြောင်း တွေ့ရှိရပါတယ်။ နိုင်ငံတစ်ခုလုံး ဖွံ့ဖြိုးတိုးတက်ရေးအတွက် ခွဲဝေသုံးစွဲပေးရန် လိုအပ်ပါကြောင်း တင်ပြလိုပါတယ်။ ဂန့်ဂေါမဲဆန္ဒနယ်က ဒေါ်ယဉ်မင်းလှိုင်ရဲ့ ဆွေးနွေးချက် များကိုလည်း အလေးအနက်ထောက်ခံကြောင်း တင်ပြလိုပါတယ်။ နာယကကြီးခင်ဗျား။ ယခုအစိုးရအဖွဲ့အဆက်ဆက်က ကျွန်တော်တို့ ရခိုင်ပြည်နယ်ဖွံ့ဖြိုး တိုးတက်ရေးအတွက် ဘက်ဂျက်ငွေခွဲဝေသုံးစွဲခွင့်ပြုတာ အလွန်အားနည်းခဲ့တာ တွေ့ရပါတယ်။ ယခု အစိုးသစ် တက်လာပြီးနောက် ရခိုင်ပြည်နယ်တည်ငြိမ်အေးချမ်းမှုနဲ့ ဖွံ့ဖြိုးမှုတိုးတက်ရေး အကောင်အထည်ဖော်ရေး ဗဟိုကော်မတီကို အဖွဲ့ဝင် ၂ရ ဦးနဲ့ ဖွဲ့စည်းခဲ့ပြီး နိုင်ငံတော်အကြံပေးပုဂ္ဂိုလ်ကိုယ်တိုင် ဥက္ကဋ္ဌအဖြစ် တာဝန်ယူကာ ပြည်ထောင်စုဝန်ကြီးများအားလုံး အဖွဲ့ဝင်များအဖြစ် ဖွဲ့စည်းခဲ့တာကို တွေ့ရပါတယ်။ ရခိုင် ပြည်နယ်တည်ငြိမ်အေးချမ်းမှုကိုတော့ ကြိုးစားဆောင်ရွက်နေပေမယ့် အားနည်းချက်တွေ ဖြစ်ပေါ်နေတာလည်း ရှိနေပါတယ်။ ရခိုင်ပြည်သူလူထုရဲ့ ဆန္ဒကိုလည်း အလေးထားဖို့လိုအပ်ပါကြောင်း တင်ပြလိုပါတယ်။ ရခိုင်ပြည်နယ်ဖွံ့ဖြိုးတိုးတက်ရေးအတွက် တစ်နှစ်အတွင်းမှာ ဘယ်လိုဆောင်ရွက်ပေးမယ်ဆိုတာကို ရခိုင်ပြည်သူလူထုက စောင့်ကြည့်နေကြပါတယ်။ ယခုအခါ ရခိုင်ပြည်နယ်ဒေသဖွံ့ဖြိုးရေးအတွက် မြို့နယ် ပေါင်း ၁၆ မြို့နယ်တွင် လမ်း၊ တံတားလုပ်ငန်း ၁၆ ခုကို စိုက်/မွေး/ဆည်ဝန်ကြီးဌာနက တာဝန်ယူ သုံးစွဲရန် သီးသန့်ရန်ပုံငွေမှ ငွေကျပ် ၃,၆၅၆.၈၂ သန်း ကျခံသုံးစွဲရန် စီစဉ်ဆောင်ရွက်နေတာကို သိရတဲ့ အတွက် လှိုက်လှိုက်လှဲလှဲ ကျေးဇူးတင်ဝမ်းမြောက်ပါကြောင်း တင်ပြရင်း ထောက်ခံအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ လွှတ်တော်ကိုယ်စားလှယ်များရဲ့ ဆွေးနွေးခြင်းအစီအစဉ် ပြီးဆုံးပါပြီ။ အထက်ပါကိစ္စရပ်နဲ့ စပ်လျဉ်းပြီး သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက ပြန်လည်ရှင်းလင်းဆွေးနွေးခြင်းနဲ့ လွှတ်တော်ရဲ့ အဆုံးအဖြတ်ရယူခြင်းအစီအစဉ် တို့ကို စတုတ္ထပုံမှန်အစည်းအဝေး ဆဋ္ဌမနေ့မှာ ဆက်လက်ဆောင်ရွက်သွားမှာဖြစ်ကြောင်း အသိပေးကြေညာပါတယ်။ နိုင်ငံတော်သမ္မတထံမှ ပေးပို့ထားသော ရေအားလျှပ်စစ်ဓာတ်အားပေးစက်ရုံများ အလုံးစုံပြုပြင်မွမ်းမံရေး စီမံကိန်းဆောင်ရွက်ရန်အတွက် ဂျပန်နိုင်ငံအပြည်ပြည်ဆိုင်ရာ ပူးပေါင်းဆောင်ရွက်ရေး အေဂျင်စီထံမှ ဂျပန်ယန်း ၁၀.၇၈ရ ဘီလီယံ ချေးယူရန်ကိစ္စနှင့် စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း၊</speech>
<speech type="speaker">အစီအစဉ်(၁၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ရေအား လျှပ်စစ်ဓာတ်အားပေးစက်ရုံများ အလုံးစုံပြုပြင်မွမ်းမံရေး စီမံကိန်းဆောင်ရွက်ရန်အတွက် ဂျပန်နိုင်ငံ အပြည်ပြည်ဆိုင်ရာ ပူးပေါင်းဆောင်ရွက်ရေး အေဂျင်စီထံမှ ဂျပန်ယန်း ၁၀.၇၈ရ ဘီလီယံ ချေးယူရန်ကိစ္စနဲ့ စပ်လျဉ်းပြီး ၃-၂-၂၀၁ရ ရက်တွင် ကျင်းပပြုလုပ်တဲ့ ပြည်ထောင်စုလွှတ်တော် စတုတ္ထပုံမှန်အစည်းအဝေး စတုတ္ထနေ့မှာ သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက လွှတ်တော်သို့ ရှင်းလင်းတင်ပြခြင်း အစီအစဉ်ကို ဆောင်ရွက်ခဲ့ပြီးဖြစ်ပါတယ်။ အထက်ပါကိစ္စနဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော်ကိုယ်စားလှယ် ၅ ဦး ရှိပါတယ်။ လွှတ်တော်ကိုယ်စားလှယ် တစ်ဦးချင်းအနေနဲ့ သတ်မှတ်ချိန် ၈ မိနစ်အတွင်း ဆွေးနွေးဖို့ဖြစ်ပါတယ်။</speech>
<speech type="speaker">ဦးစွာ ဒေါက်တာခင်စည်သူ လွိုင်ကော်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="249">ဒေါက်တာခင်စည်သူ(လွိုင်ကော်မဲဆန္ဒနယ်၊ ကယားပြည်နယ်)</mp>လေးစားအပ်ပါတဲ့ နာယကကြီးနဲ့တကွ ကြွရောက်လာကြတဲ့သူ အားလုံးကို မင်္ဂလာပါလို့ နှုတ်ခွန်းဆက် ဂါရဝပြုပါတယ်။ အားလုံး နှလုံးစိတ်ဝမ်းငြိမ်းချမ်းကြပါစေ။ ကျွန်မကတော့ လွိုင်ကော်မဲဆန္ဒနယ် ပြည်သူ့လွှတ်တော် ကိုယ်စားလှယ် ဒေါက်တာခင်စည်သူ ဖြစ်ပါတယ်။ နိုင်ငံတော်သမ္မတထံမှ ရေအားလျှပ်စစ်ဓာတ်အားပေးစက်ရုံများ အလုံးစုံ ပြုပြင်မွမ်းမံရေးစီမံကိန်းကို ဆောင်ရွက်ရန်အတွက် ဂျပန်နိုင်ငံအပြည်ပြည်ဆိုင်ရာ ပူးပေါင်းဆောင်ရွက်ရေး အေဂျင်စီကနေပြီး ဂျပန်ယန်းပေါင်း ၁၀.၇၈ရ ဘီလီယံ ချေးယူရန်ကိစ္စနှင့်ပတ်သက်ပြီး ထောက်ခံဆွေးနွေး သွားမှာဖြစ်ပါတယ်။ အဲဒီရေအားလျှပ်စစ်ဓာတ်အားပေးစက်ရုံထဲက တစ်ခုဖြစ်တဲ့ ဘီလူးချောင်းအမှတ်(၁) လျှပ်စစ်ဓာတ်အားပေးစက်ရုံရဲ့ အလုံးစုံပြုပြင်မွမ်းမံရေးစီမံကိန်းကို ကျွန်မအနေနဲ့ အလေးထား ထောက်ခံ ဆွေးနွေးသွားမှာဖြစ်ပါတယ်။ ချေးငွေရယူတဲ့ သဘောတူညီချက်ကတော့ ဆိုင်းငံ့ကာလ ၁၀ နှစ်၊ ပြန်ဆပ်တဲ့ ကာလ ၃၀ နှစ်၊ စုစုပေါင်းချေးငွေသက်တမ်း ၄၀ နှစ်ဖြစ်ပြီးတော့ အတိုးနှုန်းကတော့ ၀.၀၁ ရာခိုင်နှုန်း ဖြစ်ပါတယ်။ Power Point အသုံးပြုခွင့်ပြုပါရှင်။ နာယကကြီးရှင့်။ ဘီလူးချောင်းအမှတ်(၁) လျှပ်စစ်ဓာတ်အားပေးစက်ရုံဟာ ကယားပြည်နယ်၊ လွိုင်ကော်မြို့ရဲ့ အရှေ့တောင်ဘက် ၁၀ မိုင်ခန့်အကွာမှာ ဘီလူးချောင်းရဲ့ လက်ယာဘက်ကမ်းမှာ တည်ရှိ ပါတယ်။ အဲဒီစက်ရုံရဲ့ စီမံကိန်းကို ၁၉၈ရ မှာ စတင်ခဲ့ပါတယ်။ ၉-၈-၁၉၉၂ ခုနှစ်မှာ စက်ရုံကို စတင် ဖွင့်လှစ်ပြီး ၁၁-၁၁-၁၉၉၂ ခုနှစ်မှာ စက်ရုံကို စတင်လည်ပတ်ခဲ့ပါတယ်။ အဲဒီဓာတ်အားပေးစက်ရုံရဲ့ အင်အားက ၂၈ မဂ္ဂါဝပ် ဖြစ်ပါတယ်။ ၁၄ မဂ္ဂါဝပ် စက် ၂ လုံးကို အသုံးပြုပါတယ်။ ဓာတ်အားထုတ်လုပ်မှုက နှစ်စဉ် သန်းပေါင်း ၂၀၀ ယူနစ် ဖြစ်ပါတယ်။ ဘီလူးချောင်းအမှတ်(၁) စက်ရုံက လည်ပတ်အသုံးပြုပြီးတဲ့ ရေများကို ကျန်စက်ရုံများဖြစ်တဲ့ အမှတ်(၂)နဲ့ အမှတ်(၃)က ပြန်လည်အသုံးပြုပြီး လျှပ်စစ်ဓာတ်အား ထပ်မံထုတ်လုပ်ရပါတယ်။ အမှတ်(၂) စက်ရုံရဲ့ စက်အင်အားက ၁၆၈ မဂ္ဂါဝပ်ဖြစ်ပါတယ်။ ၂၈ မဂ္ဂါဝပ် စက် ၆ လုံးဖြစ်ပါတယ်။ တစ်နှစ်ထုတ်လုပ် မှုက ယူနစ်သန်းပေါင်း ၁၂၀၀ ဖြစ်ပါတယ်။ အမှတ်(၃)စက်ရုံရဲ့ စက်အားက ၅၂ မဂ္ဂါဝပ်ဖြစ်ပြီး တစ်နှစ် ထုတ်လုပ်ယူနစ်ပေါင်းက သန်းပေါင်း ၃၃၄ ဖြစ်ပါတယ်။ စက်ရုံ ၃ ရုံရဲ့ မဂ္ဂါဝပ်က ၂၄၈ ဖြစ်ပြီးတော့ တစ်နှစ် ထုတ်တဲ့ ယူနစ်စုစုပေါင်းက သန်းပေါင်း ၁,၇၃၄ ဖြစ်ပါတယ်။ အမှတ်(၁) စက်ရုံထုတ်လုပ်မှုလျော့နည်း လာလို့ရှိရင် ကျန်စက်ရုံ (၂) နဲ့ (၃) ရဲ့ လျှပ်စစ်ဓာတ်အားထုတ်လုပ်မှု ကလည်း လျော့နည်းသွားမှာ ဖြစ်ပါတယ်။ နိုင်ငံတော်ရဲ့ လိုအပ်လျက်ရှိတဲ့ လျှပ်စစ်ဓာတ်အားကို ဖြည့်ဆည်း ထုတ်လုပ်ပေးလာတာက နှစ်ပေါင်း ၂၄ နှစ် ကျော်လာပါပြီ။ စက်ရဲ့ သက်တမ်းလည်း ကြာမြင့်လာပါပြီ။ စက်ချို့ယွင်းမှုအကြိမ်လည်း များပြားလာပြီးတော့ စက်ရဲ့ စွမ်းအင်အပြည့် ထုတ်လုပ်လို့မရတာတွေလည်း တွေ့လာရပါတယ်။ စက်ရပ်တန့်ပြီး ပြုပြင်ထိန်းသိမ်းတဲ့ လုပ်ငန်းများကို မကြာခဏဆောင်ရွက်နေရပါတယ်။ ဒါကြောင့် နိုင်ငံတော်ရဲ့ လျှပ်စစ်ဓာတ်အားဖြည့်ဆည်းမှုကို လျော့နည်းစေခဲ့ပါတယ်။ နှစ်ပေါင်းကြာလာပြီ ဖြစ်တဲ့အတွက် အသုံးပြုရန် အမျိုးအစားတူ အရံပစ္စည်းများလည်း မရှိတော့တဲ့အတွက် ဓာတ်အားထုတ်လုပ်ပို့လွှတ်ရေးကိုလည်း ထိခိုက်လာခဲ့ရပါတယ်။ ဓာတ်အားထုတ်လုပ် စက်ပစ္စည်းများကတော့ Misubishi လျှပ်စစ်ကုမ္ပဏီမှဖြစ်ပြီး တော့ ရေကန်၊ ရေတံခါး၊ ဂိတ်များကတော့ Sakari သံထည်ကုမ္ပဏီက ဖြစ်ပါတယ်။ ခေတ်နှင့်လျော်ညီတဲ့ စက်ပစ္စည်းများ၊ အရံပစ္စည်းများလည်း အစားထိုးဖို့လိုအပ်လာပါတယ်။ အဲဒီအစားထိုးလဲလှယ်နိုင်ဖို့အတွက် စက်ရုံရှိတဲ့ အင်ဂျင်နီယာတွေနဲ့ ဂျပန်ပညာရှင်များပူးပေါင်းပြီးတော့ စစ်ဆေးမှု Survey များ ပြုလုပ်ခဲ့ပါတယ်။ ကုန်ကျစရိတ်များကို ခန့်မှန်းတွက်ချက်ရာမှာ Power Point မှာ ဖော်ပြထားတဲ့အတိုင်းပဲ ဖြစ်ပါတယ်။ သန်းပေါင်း ၃၂၅.၄၈၆ ဖြစ်ပါတယ်။ စက်များအလုံးစုံ မွမ်းမံပြင်ဆင်ပြီးလို့ရှိရင် စွမ်းအားပြည့် ထုတ်လုပ်နိုင်မယ့်အပြင် စက်ချို့ယွင်းမှု နည်းပါးလာပြီးတော့ လိုအပ်တဲ့ဓာတ်အားကို တည်ငြိမ်စွာ ် ဖြည့်တင်းပေးနိုင်မှာဖြစ်သလို အဲဒီလျှပ်စစ်ဓာတ်အား ထုတ်လုပ်ရရှိမှုကြောင့် 2030 Sustainable Development Goal ၁ရ ချက် ကိုလည်း အရေးကြီးတဲ့ အခန်းကဏ္ဍအနေနဲ့ ဖြည့်ဆည်းနိုင်မှာဖြစ်ပါတယ်။ အဲဒီ ၁ရ ချက်မှာပါဝင်တဲ့ ကျေးလက်နေပြည်သူများနှင့် မြို့ပြရှိ ဆင်းရဲသူများအား ဆင်းရဲမှု အဆုံးသတ်ရေး၊ လူတိုင်းစေ့ကျန်းမာရေးနှင့် သာယာဝပြောရေး၊ အရည်အသွေးရှိတဲ့ ပညာသင်ယူနိုင်ရေး၊ လူသားတိုင်းတတ်နိုင်တဲ့ စိတ်ချရတဲ့ ရေရှည်တည်တံ့ခိုင်မြဲတဲ့ ခေတ်မီစွမ်းအင်ရရှိရေး၊ သင့်တင့်လျောက် ပတ်တဲ့အလုပ်အကိုင် တိုးတက်ရရှိရေး၊ ရေရှည်တည်တံ့တဲ့ စက်မှုလက်မှုထူထောင်ခြင်းနှင့် တီထွင်ဆန်းသစ်မှု များကိုလည်းကောင်း၊ လျှပ်စစ်အသုံးပြုခြင်းဖြင့် သစ်တောများ ရေရှည်တည်တံ့နိုင်ရန် ရာသီဥတုပြောင်းလဲခြင်း အပေါ်လည်း အကျိုးသက်ရောက်မှုများကို လျော့ပါးစေရေးအတွက်လည်း များစွာအကျိုးဖြစ်ထွန်းစေ ပါတယ်။ ဒါကြောင့် ရေအားလျှပ်စစ်ဓာတ်အားပေးစက်ရုံများ အလုံးစုံပြုပြင်မွမ်းမံရေးစီမံကိန်းကို ဂျပန် နိုင်ငံအပြည်ပြည်ဆိုင်ရာ ပူးပေါင်းဆောင်ရွက်ရေးအေဂျင်စီထံမှ ချေးငွေဂျပန်ယန်း ၁၀.၇၈ရ ဘီလီယံဖြင့် အကောင်အထည်ဖော် ဆောင်ရွက်ခြင်းအပေါ် ထောက်ခံ ဆွေးနွေးလိုက်ပါတယ်ရှင်။ အားလုံးကို ကျေးဇူး တင်ပါတယ်။</speech>
<speech type="speaker">ဆက်လက်ပြီး ဦးခင်မောင်သီ လွိုင်လင်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="414">ဦးခင်မောင်သီ (လွိုင်လင်မဲဆန္ဒနယ်၊ ရှမ်းပြည်နယ်)</mp>လေးစားအပ်ပါသော ပြည်ထောင်စု လွှတ်တော် နာယကနှင့် ပြည်ထောင်စုလွှတ်တော် ကိုယ်စားလှယ်များ၊ ဖိတ်ကြားထားသော ပြည်ထောင်စု ဝန်ကြီးများ၊ ဒုတိယဝန်ကြီးများ၊ ဧည့်သည်တော်များအားလုံး ကိုယ်စိတ်နှစ်ဖြာ ကျန်းမာချမ်းသာပါ စေကြောင်း ဆုမွန်ကောင်းတောင်းရင်းနဲ့ ရွှင်လန်းချမ်းမြေ့ကြပါစေလို့ ဂါရဝပြုနှုတ်ခွန်းဆက်သအပ်ပါတယ်။ ကျွန်တော်ကတော့ ရှမ်းပြည်နယ်(တောင်ပိုင်း)၊ လွိုင်လင်မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးခင်မောင်သီဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကခင်ဗျာ။ နိုင်ငံတော်သမ္မတထံမှ ပေးပို့ ထားတဲ့ လျှပ်စစ်နှင့်စွမ်းအင်ဝန်ကြီးဌာနက အကောင်အထည်ဖော်ဆောင်ရွက်မယ့် ကယားပြည်နယ် လောပိတဒေသမှာရှိတဲ့ ဘီလူးချောင်းအမှတ်(၁) ဓာတ်အားပေးစက်ရုံနဲ့ မန္တလေးတိုင်းဒေသကြီးမှာရှိတဲ့ ဆည်တော်ကြီးရေအားလျှပ်စစ်ဓာတ်အားပေးစက်ရုံများကို အလုံးစုံ ပြုပြင်မွမ်းမံရေး စီမံကိန်းဆောင်ရွက် ရန်အတွက် ဂျပန်နိုင်ငံ အပြည်ပြည်ဆိုင်ရာပူးပေါင်းဆောင်ရွက်ရေး အေဂျင်စီထံမှ ဂျပန်ယန်း ၁၀.၇၈ရ ဘီလီယံ ချေးယူရန်ကိစ္စနဲ့ စပ်လျဉ်းပြီးတော့ ဘီလူးချောင်းအမှတ်(၁) ဓာတ်အားပေးစက်ရုံနဲ့ ဆည်တော်ကြီး ဓာတ်အားပေးစက်ရုံများရဲ့ သက်တမ်းဟာ ၂၅ နှစ် သက်တမ်းကျော် ကြာမြင့်ခဲ့ပြီဖြစ်ပြီး အကြီးစား ပြုပြင်မွမ်းမံဆောင်ရွက်ခဲ့ခြင်း မရှိပါကြောင်း တင်ပြသွားတာတွေ့ရပါတယ်။ ဂျပန်နိုင်ငံမှ ထုတ်လုပ်တဲ့ စက်ပစ္စည်းများဖြစ်ပြီးတော့ ယခုအလုံးစုံပြုပြင်မွမ်းမံရေး စီမံကိန်းများ ကိုလည်း ဂျပန်နိုင်ငံ၏ ချေးငွေဖြင့်ပြုပြင်ရန် ဆောင်ရွက်ခြင်းဖြစ်ကြောင်းလည်း ရှင်းလင်းတင်ပြသွားတာ တွေ့ရပါတယ်။ ဘီလူးချောင်းအမှတ်(၁) ဓာတ်အားပေးစက်ရုံဟာ ၂၈ မဂ္ဂါဝပ်နဲ့ ဆည်တော်ကြီး ဓာတ်အားပေး စက်ရုံကတော့ ၂၅ မဂ္ဂါဝပ်တို့ကို အကြီးစားပြန်လည်ပြင်ဆင်ခြင်းဖြင့် စက်စွမ်းအားပြည့် ဆောင်ရွက် နိုင်ပြီး ပြည်သူများ၏ လျှပ်စစ်ဓာတ်အားလိုအပ်ချက်ကို တည်ငြိမ်စွာ ဖြည့်ဆည်းပေးနိုင်မည်ဖြစ်ကြောင်း သိရပါတယ်။ ရေအားလျှပ်စစ်ဓာတ်အားပေးစက်ရုံ ဘီလူးချောင်းအမှတ်(၁)နဲ့ ဆည်တော်ကြီးဓာတ်အားပေး စက်ရုံများ ပြင်ဆင်နေသည့် တွင်းမှာ လျှပ်စစ်ဓာတ်အားများကို ဖြန့်ဝေပေးရန် မည်သို့ ဆောင်ရွက်ပေးမည်ကို သိလိုပါကြောင်း တင်ပြပါတယ်။ ။| ချေးငွေရယူသုံးစွဲသည့် လျှပ်စစ်နှင့်စွမ်းအင်ဝန်ကြီးဌာနက ဆိုင်းငံ့ကာလ ၁၀ နှစ်ဖြစ်ပြီး ပြန်ဆပ် ကာလ ၃၀ နှစ်ဖြစ်ပါ၍ ပြန်လည်ပေးဆပ်ရန် လျှပ်စစ်နှင့်စွမ်းအင်ဝန်ကြီးဌာနက တာဝန်ယူဆောင်ရွက် ရမှာဖြစ်ပါတယ်လို့ ရှင်းလင်းသွားတာကိုလည်း တွေ့ရပါတယ်။ မည်ကဲ့သို့ စီစဉ်စီမံထားသည်ကို သိလို အားမကင် ရေအားလျှပ်စစ်စက်မက အဆင်ကတက်သေး သပ်စစ် ဓာတ်အားပေးသုံးစက်ရုံသစ်များ တည်ဆောက်ရန် အစီအစဉ်ကိုလည်း သိလိုပါကြောင်း တင်ပြပါတယ်။ ပြည်ထောင်စုသမ္မတမြန်မာနိုင်ငံတော်အတွင်း ဆောင်ရွက်ထားတဲ့ ရေအားသုံး လျှပ်စစ်ဓာတ်အားပေး စက်ရုံများ ပြင်ဆင်ရန်လိုအပ်လာပါက ပြင်ဆင်ရန် ရန်ပုံငွေများကို မည်သို့စီစဉ်ဆောင်ရွက်မည်ကိုလည်း သိလိုပါကြောင်းတင်ပြပါတယ်။ သို့ဖြစ်ပါ၍ ရေအားသုံး လျှပ်စစ်ဓာတ်အားပေးစက်ရုံများ အလုံးစုံပြုပြင်မွမ်းမံရေးစီမံကိန်းကို ဂျပန်နိုင်ငံအပြည်ပြည်ဆိုင်ရာပူးပေါင်းဆောင်ရွက်ရေးအေဂျင်စီထံမှ ချေးငွေ ဂျပန်ယန်း ၁၀.၇၈ရ ဘီလီယံ အဖြစ် အကောင်အထည်ဖော်ဆောင်ရွက်မည့်ကိစ္စကို ထောက်ခံဆွေးနွေးတင်ပြအပ်ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">ဦးရှေးရယ်ရှုမောင် ကယားပြည်နယ် မဲဆန္ဒနယ်အမှတ်(၂) ဆွေးနွေးဖို့ဖြစ်ပါတယ်။</speech>
<speech><mp id="884">ဦးရှေးရယ်ရှုမောင် (မဲဆန္ဒနယ်အမှတ်-၂၊ ကယားပြည်နယ်)</mp>အားလုံးမင်္ဂလာပါခင်ဗျား။ လေးစားအပ်ပါသော ပြည်ထောင်စုလွှတ်တော် နာယကကြီး၊ လွှတ်တော်နှစ်ရပ်မှ ဥက္ကဋ္ဌ၊ ဒုတိယဥက္ကဋ္ဌများ၊ ပြည်ထောင်စုဝန်ကြီးများနှင့် ပြည်ထောင်စုလွှတ်တော် ကိုယ်စားလှယ်များအားလုံး၊ ဧည့်သည်တော်များနှင့် ကာယစိတ္တ နှစ်ဖြာသောသုခနှင့် ပြည့်စုံပါစေကြောင်း ဆုမွန်ကောင်းတောင်းရင်း မေတ္တာပို့ ဂါရဝပြုအပ် ပါသည်။ ကျွန်တော်ကတော့ ကယားပြည်နယ် မဲဆန္ဒနယ်အမှတ်(၂)က အမျိုးသားလွှတ်တော်ကိုယ်စားလှယ် ဦးရှေးရယ်ရှုမောင်ဖြစ်ပါတယ်။ လေးစားအပ်ပါသော နာယကကြီးခင်ဗျား။ နိုင်ငံတော်သမ္မတ၏ ၃၀-၁-၂၀၁ရ ရက်စွဲဖြင့် ပေးပို့ လာသောစာအရ သိရှိရသော ဂျပန်နိုင်ငံအပြည်ပြည်ဆိုင်ရာ ပူးပေါင်းဆောင်ရွက်ရေး အေဂျင်စီထံမှ သက်သာသော အတိုးနှုန်းဖြင့် နှစ် ၄၀ ပြန်ဆပ်ရမယ့် ဂျပန်ယန်းငွေ ၁၀.၇၈ရ ဘီလီယံ ချေးယူရန် နှစ် ကာလကြာရှည်စွာ စွမ်းအင်နည်းပါးနေသည့် ဘီလူးချောင်းအမှတ်(၁) ဓာတ်အားပေးစက်ရုံ ၂၈ မဂ္ဂါဝပ်နှင့် ဆည်တော်ကြီးဓာတ်အားပေးစက်ရုံ ၂၅ မဂ္ဂါဝပ်တို့ရှိအဓိက စက်အစိတ်အပိုင်းများကို အကြီးစားပြင်ဆင်ရန်နှင့် စွမ်းအားအပြည့်လည်ပတ်နိုင်ရန် ဆောင်ရွက်မည့်အကြောင်းအရာအပေါ် ကြိုဆိုထောက်ခံလျက် အမျိုးသား ပြန်လည်သင့်မြတ်ရေး ငြိမ်းချမ်းရေးတို့နှင့်ဆက်စပ်၍ ထောက်ခံဆွေးနွေးသွားပါမယ်။ လေးစားအပ်ပါသော နာယကကြီးခင်ဗျား။ ကျွန်တော်တို့ ကယားပြည်နယ်ဟာ ယခင်က အနေအထားနှင့် ယခု အခြေအနေမှာ နှိုင်းယှဉ်ကြည့်မယ်ဆိုရင် ငြိမ်းချမ်းမှုမရှိသေးသော ပြည်နယ်တစ်ခု ဖြစ်သကဲ့သို့ ကယားလူမျိုးများဟာလည်း ဖွံ့ဖြိုးမှုနောက်ကျ၊ နိမ့်ကျလျက် ရှိနေပါသေးတယ်။ ကယား ပြည်နယ်သားများရဲ့ ခံစားချက်တစ်ခုကို တင်ပြရမယ်ဆိုရင် ကယားပြည်နယ်မှ လောပိတမဟာဓာတ်အား လိုင်းဖြင့် မြန်မာနိုင်ငံတစ်ဝန်းလုံးသို့ ပေးပို့လွှတ်ပြီး မီးလင်းနေစေခဲ့ကာ ယခုဆိုနှစ်ပေါင်း ၅၀ ကျော်ခဲ့ပြီ ဖြစ်သော်လည်း ကျွန်ုပ်တို့ကယားပြည်နယ်ကြီးရဲ့ ၅၀ ရာခိုင်နှုန်းကျော်မှာတော့ လျှပ်စစ်မီးမရှိဘဲ အမှောင်ထု ထဲပဲ နေထိုင်ရှင်သန်ခဲ့ရပါတယ်။ ဒါကြောင့်မို့လို့ သီချင်းလေးတစ်ပုဒ် ရှိခဲ့ပါတယ်။ “လောပိတကအိုခရီးသည်” ဆိုတဲ့ သီချင်းလေး။ အဲဒီသီချင်းနှင့်အတူ ကျွန်တော်တို့ စီရီးထုတ်ခွင့် မရှိခဲ့ပါဘူး။ သို့သော် ကျော်ကြားခဲ့ ပါတယ်။ “ကယားပြည်နယ် လောပိတရေအားလျှပ်စစ်မီး”ဆိုပြီး နာမည်ကြီးခဲ့သလောက် ကယားပြည်နယ် သားများ ယခုတစ်ဝက်နှုန်းနီးပါးလောက်သာ ရွာမီးတွေ တွေ့ရပါတယ်။ လေးစားရပါသော နာယကကြီးခင်ဗျား။ ပါဝါပွိုင့်အသုံးပြုခွင့်ပေးပါရန် မေတ္တာရပ်ခံပါတယ်။ ပါဝါပွိုင့်အပေါ်မှာမြင်ရတဲ့ အစိမ်းရောင်ပြထားတဲ့ရွာများဟာ ရာနှုန်းပြည့်မီးလင်းရရှိသော ရွာများဖြစ်ပါတယ်။ အဝါ ၊ အညို၊ အနီ ပြထားသောရွာများမှာ မီးမရရှိသေးသော ရွာများဖြစ်ပါတယ်။ ကျွန်တော်တို့ ကယားပြည်နယ် မြို့တော်ဖြစ်တဲ့ လွိုင်ကော်မြို့နယ်ထဲမှာ ကျေးရွာ ၁၂၃ ရွာရှိပြီး ၅၈ ရွာလောက်သာ ရာနှုန်းပြည့် မီးလင်းနိုင်ပါသေးတယ်။ ကျန်တဲ့ရွာပေါင်း ၆၅ ရွာတော့ အမှောင်ထုထဲမှာနေရပါတယ်။ ဒီမောဆိုမြို့နယ်မှာလည်း ကျေးရွာပေါင်း ၁၈၁ ရွာနှင့် ၇၂ ရွာပဲ မီးလင်းပြီး ၁၀၉ ရွာလောက် အမှောင်ထုထဲမှာ ရှိနေပါသေးတယ်။ ဖရူဆိုမြို့နယ်ကျေးရွာမှာ ၁၁၉ ရွာအနက် ရာခိုင်နှုန်းအပြည့်မီးလင်း ၅ ရွာ၊ ထပ်မံတိုးချဲ့ လို့ရတဲ့ ရွာက ၆၆ ရွာ၊ အမှောင်ထုထဲမှာ ၄၈ ရွာဖြစ်ပါတယ်။ ရှားတောမြို့နယ်မှာတော့ ကျေးရွာပေါင်း ၃၄ ရွာအနက် ရာခိုင်နှုန်းအပြည့် မီးလင်းကျေးရွာ ၁၂ ရွာသာရှိပြီး၊ ကျန်ကျေးရွာ ၂၂ ရွာ အမှောင်ထဲမှာရှိနေပါသေးတယ်။ ဘောလခဲနယ်ရွာသစ် ကျေးရွာများမှာ စုစုပေါင်း ၁ရ ရွာမှာ မီးလင်းရွာ ၈ ရွာသာရှိပြီး ၉ ရွာလောက်က မီးလုံးဝမရရှိသေးပါ။ ဖာဆောင်းမြို့နယ်ရှိ ကျေးရွာပေါင်း ၅၈ ရွာ အနက် ၈ ရွာခန့်သာ မီးရာခိုင်နှုန်းပြည့်မီးလင်းပြီး ကျန်ရွာပေါင်း ၅၀ မှာ အမှောင်ထုထဲမှာသာရှိနေရပါတယ်။ မယ်စုံမြို့နယ်ရှိကျေးရွာပေါင်း ၁၂ ရွာအနက် ၃ ရွာလောက်သာ ရာနှုန်းပြည့်မီးလင်းပြီး ၉ ရွာခန့် ကျန်ရှိနေ ပါသေးတယ်ခင်ဗျာ။ သို့ဖြစ်ပါ၍ မြို့နယ်တိုင်းမှာ ရာခိုင်နှုန်း ထက်ဝက်ကျော် လျှပ်စစ်မီးမရရှိသေးတဲ့အတွက် ကယား ပြည်နယ်သားတွေ စီးပွားနိမ့်ကျရသလို နောက်ဆက်တွဲအဖြစ် ပညာရေး၊ ကျန်းမာရေး အစစအရာရာ နိမ့်ကျလျက်ရှိပါသောကြောင့် ယခုကဲ့သို့ ဂျပန်နိုင်ငံမှ ချေးငွေဖြင့် လျှပ်စစ်ဓာတ်အား မြင့်မားတိုးတက် ရရှိလာတဲ့၊ နှစ်ပေါင်းများစွာသော အမှောင်ထုထဲမှာ နေခဲ့ရတဲ့ဘဝ၊ မီးအလင်းရောင်အောက်မှာ နေရတော့မယ် ဆိုတဲ့ အသိ၊ မျှော်လင့်ချက်တွေထားပြီး ရှင်သန်လာရပါတယ်။ ကယားပြည်နယ်နည်းတူ ပြည်ထောင်စု တစ်ဝန်းလုံးမှာ လောပိတရေအားလျှပ်စစ်မီးတွေ တိုးတက်ကာ လိုအပ်သော မဂ္ဂါဝပ်နှင့် ပြည့်ဝသော မီးအားရရှိပြီး ဖွံ့ဖြိုးတိုးတက်လာတော့မှာ ဖြစ်တဲ့အတွက် လောပိတရဲ့ မိခင်နယ်မြေဖြစ်တဲ့ ကယားပြည်နယ် သားများသာမက မြန်မာပြည်အနှံ့အပြားမှ လောပိတလျှပ်စစ်မီးကို အမှီပြုသူတို့၏ ရင်တွင်းက ဝမ်းသာပီတိ တို့နှင့်အတူ ပြည်သူပြည်သားအားလုံးကိုယ်စား လှိုက်လှိုက်လှဲလှဲ ကြိုဆိုထောက်ခံရင်း သီချင်းလေးတစ်ပိုဒ်နှင့် အဆုံးသတ်ပါမယ်။ “ဘီလူးချောင်းလေးကပေးတဲ့ ရေအားကြောင့်လေ၊ စည်းလုံးချင်းအတွက် အလင်းတန်း ဖြာဝေနေ။ တန်ဖိုးဖြတ်ရင်မရတဲ့ ကယားတို့မြေမို့၊ ငြိမ်းချမ်းခြင်းအတွက် သီချင်းလေးတစ်ပုဒ်ရှိနေတယ်။ ” အားလုံးကို ကျေးဇူးတင်ပါတယ်ခင်ဗျား။</speech>
<speech type="speaker">ဦးကျော်နီနိုင် ရှမ်းပြည်နယ် မဲဆန္ဒနယ်အမှတ်(၁၁) ဆွေးနွေးဖို့ဖြစ်ပါတယ်။</speech>
<speech><mp id="966">ဦးကျော်နီနိုင်(မဲဆန္ဒနယ်အမှတ်-၁၁၊ ရှမ်းပြည်နယ်)</mp>မင်္ဂလာပါခင်ဗျာ။ လေးစားအပ် ပါသော ပြည်ထောင်စုလွှတ်တော် နာယကကြီးနှင့်တကွ ပြည်သူ့လွှတ်တော် ဥက္ကဋ္ဌ၊ ဒုတိယဥက္ကဋ္ဌ၊ ပြည်ထောင်စုလွှတ်တော်ကိုယ်စားလှယ်များ၊ ပြည်ထောင်စုဒုတိယဝန်ကြီးများခင်ဗျား။ ကျွန်တော်ကတော့ ရှမ်းပြည်နယ်၊ ကိုးကန့်ကိုယ်ပိုင်အုပ်ချုပ်ခွင့်ရဒေသမှ ပြည်ထောင်စုလွှတ်တော်ကိုယ်စားလှယ် ဦးကျော်နီနိုင် ဖြစ်ပါတယ်။ ကျွန်တော့အနေနဲ့ ဂျပန်နိုင်ငံအပြည်ပြည်ဆိုင်ရာ ပူးပေါင်းဆောင်ရွက်ရေးအေဂျင်စီ JICAထံမှ ဂျပန်ယန်း ၁၀.၇၈ရ ဘီလီယံဖြင့် ဘီလူးချောင်းအမှတ်(၁)နှင့် ဆည်တော်ကြီးရေအားလျှပ်စစ် စက်ရုံများကို အကြီးစားပြုပြင်မွမ်းမံမှုလုပ်ငန်းများ ဆောင်ရွက်မည့် စီမံကိန်းနှင့်စပ်လျဉ်း၍ မိမိ၏ ထင်မြင်ယူဆချက်ဖြင့် တိုက်တွန်းအကြံပြု ဆွေးနွေးသွားမှာ ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကြီးခင်ဗျား။ ယခုချေးငွေမှာ ဂျပန်နိုင်ငံ ODA ချေးငွေများမှာ ဆိုင်းငံ့ကာလ ၁၀ နှစ်၊ ပြန်ဆပ်ကာလ ၃၀ နှစ်၊ အတိုးနှုန်းမှာ ၀.၀၁ ဖြစ်ကြောင်း သိရှိ ရသဖြင့် နှုန်းထားသည် သက်သာသော နှစ် ၄၀ ချေးငွေသက်တမ်းတစ်ခုဖြစ်ပါတယ်။ ဒီနေရာမှာ ကျွန်တော့ အနေနဲ့ ဒုတိယအကြိမ်ပြည်သူ့လွှတ်တော် စတုတ္ထပုံမှန်အစည်းအဝေး ပထမနေ့တွင် ပြည်သူ့လွှတ်တော် ဥက္ကဋ္ဌကြီး၊ လွှတ်တော်ကိုယ်စားလှယ်များအား နိုင်ငံတော်ဘဏ္ဍာငွေ အလေလွင့်မရှိအောင် ၂၀၁၇-၂၀၁၈ ဘဏ္ဍာငွေ အရအသုံးဆိုင်ရာ ဥပေဒေကြမ်းနှင့်ပတ်သက်၍ သေချာစိစစ်ရန် လွှတ်တော်ကိုယ်စားလှယ်များ မိန့်ကြားခဲ့သည့်အတွက်ကြောင့် ကျွန်တော့အနေနဲ့ စီးပွားရေးရှုထောင့်မှနေ၍ အကြံပြု ထောက်ခံ ဆွေးနွေး သွားမှာ ဖြစ်ပါတယ်။ ပထမဆုံးဆွေးနွေးခဲ့တဲ့ ပြည်ထောင်စုလွှတ်တော် ကိုယ်စားလှယ် ဒေါက်တာခင်စည်သူ တင်ပြတဲ့အတိုင်း ဘီလူးချောင်းအမှတ်(၁) ရေအားလျှပ်စစ်ဓာတ်အားပေးစက်ရုံကို ၁,၉၈ရ ခုနှစ်မှာ စတင် တည်ဆောက်ခဲ့ပြီး ၉-၈-၁၉၉၂ တွင် ဖွင့်လှစ်ခဲ့ပါတယ်။ စုစုပေါင်းကုန်ကျငွေမှာ ကျပ် ၆၃၁.၆၆ သန်းနှင့် ယန်းငွေ ၁၅,၁၇၃ သန်းဖြစ်ကြောင်း သိရှိရပါတယ်။ ထိုစဉ်ကာလ ဒေါ်လာပေါက်ဈေးနဲ့ ကျွန်တော် တွက်ထားတဲ့ တွက်ထားလို့ရှိရင် ထိုစဉ်ကာလမှာ ၁ ဒေါ်လာလျှင် ကျွန်တော်တို့ယန်း ၂၆၂.ရ ယန်းနှင့် ညီမျှတဲ့အတွက်ကြောင့် ဒေါ်လာသန်းပေါင်း ၅၇.၇၈ သန်း ကုန်ကျခဲ့တယ်လို့ မှတ်ယူရမှာဖြစ်ပါတယ်။ ထိုနည်းတူ ဆည်တော်ကြီး ရေအားလျှပ်စစ်ဓာတ်အားပေးစက်ရုံကို ၁၉၈၄ ခုနှစ်တွင် တည်ဆောက်ခဲ့ပြီး ၆-၆-၁၉၈၉ ခုနှစ်တွင် ဖွင့်လှစ်ခဲ့ပါတယ်။ ပြည်တွင်းငွေကျပ် ၁၁၆.၇၃ သန်းနှင့် အမေရိကန်ဒေါ်လာ ၁၆.၆ သန်းဖြစ်သဖြင့် အဆိုပါ ရေအား လျှပ်စစ်ဓာတ်အားပေးစက်ရုံ ၂ ခု၏ ကုန်ကျစရိတ်မှာ အမေရိကန်ဒေါ်လာ ၇၄.၃,၅၇၈ သန်းခန့် ကုန်ကျမည် ဖြစ်ပါတယ်။ ယခု ဂျပန်အေဂျင်စီ JICA အစီအစဉ်ဖြင့် ချေးယူသည့် ဂျပန်ယန်းငွေမှာ ၁၀.၇၈ရ ဘီလီယံနဲ့ ကျွန်တော် ဒီနေ့ အမေရိကန်ဒေါ်လာပေါက်ဈေးနဲ့ ကျွန်တော် တွက်တဲ့အမေရိကန်ဒေါ်လာသန်း ၉၆.၃၁၂,၅ သန်း နှင့် ညီမျှသည့်အတွက်ကြောင့် အဆိုပါရေအားလျှပ်စစ်စက်ရုံများကို ပြန်လည်မွမ်းမံ၍ လည်ပတ်မည့်အစား ၁၀၀ မဂ္ဂါဝပ် အသစ်ထပ်မံဆောက်လုပ်ရန်အဆင့်မျိုး ကျွန်တော်တို့အားလုံး ပြန်လည် သုံးသပ်သင့်သည်ဟု အကြံပြု တိုက်တွန်းလိုပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ ကျွန်တော့အနေနဲ့ နိုင်ငံတော်၏ လျှပ်စစ်ဓာတ်အားလိုအပ်ချက်နှင့် ပတ်သက်ပြီး ပထမအကြိမ် ပြည်သူ့လွှတ်တော် သတ္တမပုံမှန်အစည်းအဝေး ၂၀-၃-၂၀၁၄ ခုနှစ်တွင် ကြယ်ပွင့်ပြမေးခွန်းအဖြစ် သံလွင်မြစ်ပေါ်တွင် ဆောင်ရွက်မည့် ရေအားလျှပ်စစ် စီမံကိန်း ၆ ခု၊ ၁၅,၀၀၀ မဂ္ဂါဝပ် အောင်မြင်ပြီးသွားမည်ဆိုပါက နိုင်ငံတော်အနေဖြင့် ဖွံ့ဖြိုးတိုးတက်ပြီး လိုငွေများြန်ဆပ်နိုင်မည်ဖြစ်ပါတယ်။ ဒါကြောင့် လျှပ်စစ်နှင့် စွမ်းအင်ဝန်ကြီးဌာန အနေဖြင့် ဘဏ္ဍာနှစ်အလိုက် နှစ်စဉ်လုပ်ငန်းအရှုံးများပေါ်ပေါက်နေကြောင်းလည်း သိရှိထားရသဖြင့် ယခုလို နိုင်ငံခြား ချေးငွေများပြန်လည်ပေးဆပ်ရန် တာဝန်ယူဆောင်ရွက်သွားမည့်ကိစ္စမှာ အားလုံးပါဝင် စဉ်းစားပေးရမည့် အချက်တစ်ခု ဖြစ်နေပါတယ်။ နိုင်ငံခြားမှ မည်သို့ပင် အကြွေးများလျော်ပေးမည် ဖြစ်ပါစေ၊ မလျော်ပေးမည် ဖြစ်ပါစေ၊ မိမိတို့၏ အရှုံးနွံကို မိမိတို့ကိုယ်တိုင် ရုန်းကန်ထွက်ကြရမှာဖြစ်ပါတယ်။ ဒါမှ ကျွန်တော်တို့နိုင်ငံဟာ ဖွံ့ဖြိုး တိုးတက်သည့်အဆင့်သို့ ရောက်ရှိတယ်လို့ သတ်မှတ်နိုင်မှာဖြစ်ပါတယ်။ သို့ဖြစ်ပါ၍ စက်ရုံပြန်လည် မွမ်းမံပြင်ဆင်ခြင်း၊ နိုင်ငံခြားချေးငွေ ပြန်လည်ပေးဆပ်ရန်ကိစ္စတို့ကို လျှပ်စစ်နှင့်စွမ်းအင်ဝန်ကြီးဌာန အနေဖြင့် စနစ်တကျ စီမံရေးဆွဲဆောင်ရွက်သင့်ကြောင်း တိုက်တွန်းရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးမျိုးဝင်း မွန်ပြည်နယ် မဲဆန္ဒနယ်အမှတ်(၈) ဆွေးနွေးဖို့ဖြစ်ပါတယ်။</speech>
<speech><mp id="938">ဦးမျိုးဝင်း(မဲဆန္ဒနယ်အမှတ်-၈၊ မွန်ပြည်နယ်)</mp>လေးစားရပါသော ပြည်ထောင်စု လွှတ်တော် နာယကကြီးနှင့်တကွ အားလုံးကိုမင်္ဂလာပါလို့ ပဏာမနှုတ်ခွန်းဆက်သအပ်ပါတယ်။ ကျွန်တော် ကတော့ မွန်ပြည်နယ်အမှတ်(၈) မဲဆန္ဒနယ်မြေက အမျိုးသားလွှတ်တော်ကိုယ်စားလှယ် ဦးမျိုးဝင်း ဖြစ်ပါတယ်။ ဂျပန်နိုင်ငံ အပြည်ပြည်ဆိုင်ရာ ပူးပေါင်းဆောင်ရွက်ရေးအေဂျင်စီ JICA ထံမှ နှစ်ရှည်ချေးငွေ အမေရိကန်ဒေါ်လာ သန်း ၁၀၀ နီးပါးနဲ့ညီမျှတဲ့ ယန်း ၁၀.၇၈ရ ဘီလီယံကို အတိုး ၀.၀၁ ရာခိုင်နှုန်းနဲ့ ချေးယူပြီး ဘီလူးချောင်းအမှတ်(၁)နဲ့ ဆည်တော်ကြီးဓာတ်အားပေးစက်ရုံတွေက စက်များကို အကြီးစားပြန်လည် ပြင်ဆင်ဖို့ကိစ္စနဲ့ပတ်သက်ပြီး ဆက်စပ်အကြံပြု ဆွေးနွေးတင်ပြသွားမှာ ဖြစ်ပါတယ်။ လေးစားရပါသော နာယကကြီးခင်ဗျာ။ နိုင်ငံတစ်နိုင်ငံရဲ့ စီးပွားရေးကို လျင်လျင်မြန်မြန်နဲ့ စဉ်ဆက်မပြတ်ဖွံ့ဖြိုးတိုးတက်ဖို့ လုပ်ဆောင်ရာမှာ လုံလောက်တည်ငြိမ်မှုမရှိတဲ့ လျှပ်စစ်ဖြန့်ဖြူးမှုနဲ့ ဘယ်လိုမှမဖြစ်နိုင်ပါဘူး။ အရေးပါတဲ့ဒီကဏ္ဍကို တိုးတက်အောင်လုပ်နိုင်ပါမှ ကျွန်တော်တို့နိုင်ငံ တိုးတက် လာမှာဖြစ်ပါတယ်။ အဲဒီလိုတိုးတက်လာဖို့ရာမှာ လျှပ်စစ်အရင်းအမြစ်အသစ်တွေ ထည့်ဝင်တည်ဆောက်ဖို့ လိုသလို ရှိရင်းစွဲစက်ရုံများမှ လျှပ်စစ်ဓာတ်အား ပိုမိုထွက်ရှိလာနိုင်မယ့်နည်းလမ်းများကို သုံးစွဲဖို့လည်း လိုအပ်ပါတယ်။ အခု JICA ချေးငွေနဲ့ သုံးစွဲမယ့် ဒီပြင်ဆင်မှုစီမံချက်ဟာ Long Term Plan ဖြစ်တယ် ဆိုတာကိုလည်းပဲ တစ်နေ့က Power Point မှာ တွေ့လိုက်ရပါတယ်။ ဒါကြောင့် လျှပ်စစ်ဓာတ်အားဟာ National Grid ထဲကို ချက်ချင်းတိုးပြီး ရောက်လာဦးမှာ မဟုတ်သေးပါဘူး။ ကျွန်တော့ ရှေ့က ကိုယ်စားလှယ်တော်ကြီး ထောက်ပြသွားတာလည်း ကြားလိုက်ရပါတယ်။ ဒီနေရာမှာ ကျွန်တော်တို့ ချိန်ဆရမှာ တစ်ခုက ဒီ Power Plant နှစ်ခုသည် လက်ရှိမှာ National Grid ထဲကို နှစ် ကီလိုဝပ် နာရီသန်းပေါင်း ဘယ်လောက်ပို့လွှတ်နေတယ်။ အဲဒီအတွက် ကျွန်တော်တို့ ချေးငွေတွေနဲ့ ပြန်လည်ပြင်ဆင်ပြီးတဲ့အခါမှာ တစ်နှစ်ကို ဘယ်လောက်ပိုပြီး ပို့လွှတ်နိုင်မယ်။ အဲဒီတော့ ဒီချေးငွေနဲ့ ပြန်လည်ရရှိမယ့် အကျိုးအမြတ်မျှခြေကို အသေအချာကြိုတင်တွက်ချက်ပြီးမှ ချေးငွေကို ရယူထားတာဖြစ်မယ်လို့ ကျွန်တော်တော့ မျှော်လင့်မိပါတယ်။ မြန်မာနိုင်ငံမှာ လက်ရှိလွှမ်းခြုံထားတဲ့ Network က လျှပ်စစ်ဓာတ်အားမလုံလောက်မှု သိပ်များတာ မဟုတ်ဘဲ ၂၈၀ မဂ္ဂါဝပ်လောက် ရှိတယ်လို့ တစ်နေ့က လျှပ်စစ်ဝန်ကြီးဌာန၊ ဒုတိယဝန်ကြီးပြောသွားတာကြားလိုက်ရပါတယ်။ ၂၀၁၆-၂၀၁ရ ဘဏ္ဍာနှစ်၊ အမျိုးသားစီမံကိန်း ပထမ (၆) လပတ် အစီရင်ခံစာအရဆိုရင် မြန်မာ့ လျှပ်စစ်လုပ်ငန်းရဲ့ စုစုပေါင်း စက်တပ်ဆင်အင်အားဟာ မဂ္ဂါဝပ် ၅,၀၀၀ ကျော်ရှိပြီးတော့ သုံးစွဲမှုက မဂ္ဂါဝပ် ၄,၀၀၀ မပြည့်ပါဘူး။ ဒါပေမယ့် နွေအခါရေလျော့နည်းလာမှု မြန်မာပြည်မြောက်ပိုင်းကနေ တောင်ပိုင်းကို ပို့လွှတ်တဲ့အခါမှာ Potential Drop ဖြစ်မှုတွေကြောင့် ဓာတ်အားဖြန့်ဖြူးမှုဟာ မလုံလောက်ဘဲ အထူး သဖြင့် ပူပြင်းတဲ့နွေကာလတွေမှာ လျှပ်စစ်သုံးစွဲမှု မြင့်တက်လာတဲ့အတွက်ကြောင့် System Break Down တွေဖြစ်ပေါ်ပြီးတော့ မီးခဏခဏပြတ်တာတွေ ကြုံရခြင်းပဲဖြစ်ပါတယ်။ လာမယ့် ၂၀၁၇-၂၀၁၈ ဘဏ္ဍာရေးနှစ် မှာတော့ မဂ္ဂါဝပ် ၆,၁၈၈ အထိ စက်တွေကို တိုးချဲ့တပ်ဆင်ထားတယ်လို့ အစီရင်ခံစာထဲမှာ ဖတ်ရတဲ့ အတွက်ကြောင့် ၇၉၁ မဂ္ဂါဝပ် တိုးလာပြီး အဆင်ပြေလာမယ်လို့ ထင်ပါတယ်။ သုံးစွဲသူတွေ အဆင်ပြေ မပြေကတော့ ဒီနွေကို ကျွန်တော်တို့ စောင့်ကြည့်ရမှာဖြစ်ပါတယ်။ လေးစားရပါသော နာယကကြီးခင်ဗျာ။ ကျွန်တော် အပေါ်မှာတင်ပြခဲ့သလို သုံးစွဲမှုထက် စက်တပ်ဆင်အား ဘယ်လောက်ပဲများများ သုံးစွဲသူတွေ အဆင်မပြေဖြစ်နေရခြင်းဟာ နှစ်ကာလကြာရှည် လာတာနဲ့အမျှ စက်တွေရဲ့ စွမ်းရည်ကျဆင်းလာခြင်းဟာလည်းပဲ အကြောင်းတစ်ခုဖြစ်ပါတယ်။ အခု JICA ချေးငွေနဲ့ ပြန်လည်ပြင်ဆင်မယ့် စက်ရုံ ၂ ရုံကို ကိန်းဂဏန်းများအရ ၂၈ မဂ္ဂါဝပ်နဲ့ ၂၅ မဂ္ဂါဝပ် ရှိတယ်လို့ ပြထားသော်လည်းပဲ လက်တွေ့ထွက်ချင်မှ ထွက်တော့မှာပါ။ အခုစက်တွေကို ပြန်လည်ပြုပြင်ပြီး ရေရှည် အကျိုးရှိမယ့်လုပ်ငန်းအတွက် ငွေချေးယူရတာဖြစ်လို့ ကျွန်တော့အနေနဲ့ ဒီချေးငွေရယူမှုကိုတော့ ထောက်ခံ ပါတယ်။ ဒီနေရာမှာ အလျဉ်းသင့်လို့ တင်ပြလိုတာက ရေရှည်အတွက် ထိရောက်မှု ရာခိုင်နှုန်းနည်းတဲ့ solar ပြားဝေပေးတဲ့ မီးလင်းရေးမျိုးအတွက် ငွေချေးတာဆိုရင်တော့ ကျွန်တော်တို့ ထောက်ခံမှာ မဟုတ်ပါဘူး။ ဒီစီမံချက်မှာ ပြည်သူတွေဟာ ဘက်ထရီအိုး၊ inverter, solar ပြားတွေနဲ့ ထိတွေ့မှု အတွေ့အကြုံ သိပ်နည်းပါတယ်။ Maintainance နဲ့ သုံးစွဲမှုဟာ ဆောင်ရန် ရှောင်ရန်တွေကိုလည်း နားမလည်ကြ ပါဘူး။ ခလုတ်အဖွင့်နဲ့ အပိတ်လောက်ပဲသိကြတဲ့အတွက် ရေရှည်မခံဘဲ ပျက်ကုန်တာ၊ အချို့နေရာမှာ အိမ်မီးလောင်၊ အချို့အိမ်တွေမှာ ဘက်ထရီအိုးထပေါက် လွန်ခဲ့တဲ့ ၂ နှစ်၊ ၃ နှစ်က ငွေဘီလီယံနဲ့ချီပြီးသုံးခဲ့တဲ့ ဒီဆိုလာပြားစီမံကိန်းတွေဟာ ဒီကနေ့မှာ ဘယ်လိုဖြစ်နေတယ်ဆိုတာကို အဲဒီစီမံကိန်းချခဲ့တဲ့လူတွေ Survey ဆင်းလုပ်သင့်ပါတယ်။ ပရောဂျက်တစ်ခုဆိုတာ စီမံကိန်းချ အကောင်အထည်ဖော်ဆောင်ရွက်ရုံနဲ့ မပြီးပါဘူး။ ဒီစီမံကိန်းဟာ မူလထင်ထားသလို အကျိုးရှိ မရှိ မကြာမကြာ စစ်တမ်းပြန်ကောက်ပြီး ဒီစီမံချက်ရဲ့ ထိရောက်မှု ရာခိုင်နှုန်းကိုကြည့်ပြီး ဆက်လုပ်သင့် မလုပ်သင့် ဆုံးဖြတ်ရမှာ ဖြစ်ပါတယ်။ ကျွန်တော်တို့လို ချောက်ထဲကနေ အပေါ်ကိုကုပ်ကပ်ပြီး တက်နေရတဲ့တိုင်းပြည်အဖို့ မရှိမဖြစ် လိုအပ်ပြီး ရေရှည်ခံတဲ့ ပရောဂျက်များကို ဦးစားပေးလို့ ဘဏ္ဍာငွေသုံးစွဲဖို့ အရေးကြီးပါတယ်။ ကျွန်တော့ အနေနဲ့ကတော့ ဒီစီမံချက်က ဗိုက်အောင့်တဲ့လူနာကို ပရုတ်ဆီလူးပေးပြီး ပူတုန်းတစ်ချက်ကတော့ သက်သာတယ်ထင်ရပေမယ့် အရှိန်ကုန်တော့ ပရုတ်ဆီဖိုးလည်းကုန် ဗိုက်ကလည်း နာလျက်ပဲလို့ပဲ မှတ်ယူ ပါတယ်။ လေးစားရပါသော ပြည်ထောင်စုလွှတ်တော် နာယကကြီးခင်ဗျား။ လျှပ်စစ်ဆိုတာ သုံးစွဲတာထက် ဘယ်လောက်ပိုထုတ်ထုတ် ဓာတ်အားပို့လွှတ်ခြင်းနဲ့ ဖြန့်ဖြူးမှုအပိုင်းမှာ အားနည်းရင်လည်းပဲ တည်ငြိမ်တဲ့ ဗို့အားမရနိုင်ပါဘူး။ ဒါကြောင့် လျှပ်စစ်ကဏ္ဍအတွက် ရင်းနှီးမြှုပ်နှံမှု ပြုလုပ်ရာမှာ ထုတ်လုပ်မှုပိုင်းရော၊ ပို့လွှတ်ဖြန့်ဖြူးမှုပိုင်းပါ ဟန်ချက်ညီညီစီမံကြရမှာပါမယ်။ ဒါမှ နိုင်ငံခြားရင်းနှီးမြှုပ်နှံသူများရဲ့ လိုအပ်ချက် တစ်ခုဖြစ်တဲ့ Sustainable and Stable Power Supply ကို ရရှိမှာဖြစ်ပါတယ်။ ကျွန်တော်တို့ တိုင်းပြည် အတွက် မီးတွေခဏခဏပျက်နေရခြင်းဟာ ဒီပို့လွှတ်ဖြန့်ဖြူးမှုအပိုင်းကြောင့် ဖြစ်တဲ့အတွက် ပြည်ပက ငွေတွေချေးတဲ့အခါ ဒီအပိုင်းကိုလည်း ထည့်သွင်းစဉ်းစားဖို့ လိုပါတယ်။ နိဂုံးချုပ်အနေနဲ့ တင်ပြရရင် ဘီလူးချောင်းအမှတ်(၁)နဲ့ ဆည်တော်ကြီးတို့မှာ Power Plant အကြီးစားပြုပြင်ဖို့ JICA က ချေးငွေရယူခြင်းကို ကျွန်တော့အနေနဲ့ မူအားဖြင့်ထောက်ခံပါတယ်။ နောင် ချေးငွေများ ရယူတဲ့အခါဖြစ်ဖြစ်၊ နိုင်ငံ့ဘဏ္ဍာနဲ့ ရင်းနှီးမြှုပ်နှံတဲ့အခါအဖြစ်ဖြစ် ဓာတ်အားဆုံးရှုံးမှုကို လျော့နည်းစေမယ့် ဓာတ်အားလိုင်းများ Upgrade လုပ်ဖို့အတွက်ပါ စဉ်းစားသင့်သလို တစ်တိုင်းပြည်လုံး ဟန်ချက်ညီညီ မျှမျှတတ စီးပွားရေးဖွံ့ဖြိုးဖို့အတွက် National Grid လုံးဝမရရှိသေးတဲ့ ဒေသများကိုပါ ဓာတ်အားတိုးချဲ့ပို့လွှတ်နိုင်ရေးကိုလည်းပဲ ထည့်သွင်းစဉ်းစားရပါမယ်။ ဒါပေမယ့်မြန်မာနိုင်ငံလျှပ်စစ်ဝန်ကြီး ဌာနရဲ့ စီမံကိန်းရင်းနှီးမြှုပ်နှံမှုများပြုလုပ်ရာမှာ မြန်မာပြည်မြေပုံက အောက်ခြေထောက်ပိုင်းကိုစဉ်းစားမှု အတော်နည်းတာတွေ့ရပါတယ်။ အောက်ပိုင်းတစ်လျှောက်လုံးက ရေလုပ်ငန်းများဖွံ့ဖြိုးပါတယ်။ ဒါပေမယ့် အဲဒီကရရှိတဲ့ ပင်လယ်ထွက်ကုန်တွေကို အဆင့်မီထုတ်လုပ် သိုလှောင်မဖြန့်ချိနိုင်တဲ့အတွက် ကျွန်တော်တို့ နိုင်ငံအတွက် ငါး၊ ပုစွန် အများစုဟာ အိမ်နီးချင်းနိုင်ငံက ရနောင်းမြို့ကို ရောက်သွားပါတယ်။ ဒါကြောင့် နောင်ရင်းနှီးမြှုပ်နှံမှုများကို ပြုလုပ်ဖို့ စီမံကိန်းရေးဆွဲရာမှာ မြန်မာပြည်မြေပုံမှာ အောက်ခြေထောက်တစ်ချောင်း ရှိပါသေးလားဆိုတာကို သတိတရစဉ်းစားကြဖို့ အကြံပြု တိုက်တွန်းရင်း နိဂုံးချုပ်ပါတယ်။ အားလုံးကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ လွှတ်တော်ကိုယ်စားလှယ်များရဲ့ ဆွေးနွေးခြင်းအစီအစဉ် ပြီးဆုံးပါပြီ။ အထက်ပါ ပြည်ပချေးငွေရယူရေး ကိစ္စနဲ့စပ်လျဉ်းပြီး သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များရဲ့ ပြန်လည်ရှင်းလင်းခြင်းနဲ့ လွှတ်တော်ရဲ့ အဆုံးအဖြတ်ရယူခြင်းအစီအစဉ်တို့ကို စတုတ္ထပုံမှန် အစည်းအဝေး ဆဋ္ဌမနေ့မှာ ဆက်လက်ဆောင်ရွက်သွားမှာဖြစ်ကြောင်း အသိပေးကြေညာပါတယ်။</speech>
</motion>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး ပဉ္စမနေ့ ရပ်နားကြောင်းနှင့် ဆဋ္ဌမနေ့ ကျင်းပမည့် နေ့ရက်နှင့် ကြေညာခြင်း</title>
<speech type="speaker">အစီအစဉ်(၁၁) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ စတုတ္ထပုံမှန် အစည်းအဝေး ပဉ္စမနေ့ အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေးရဲ့ ဆဋ္ဌမနေ့ကို ၂၀၁ရ ခုနှစ်၊ ဖေဖော်ဝါရီလ ၁၃ ရက်(တနင်္လာနေ့) နံနက် ၁၀ နာရီ ကျင်းပပြုလုပ်မည်ဖြစ်ကြောင်းနှင့် ယနေ့ အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျာ။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေး ပဉ္စမနေ့ အစည်းအဝေးကို မွန်းလွဲ ၁၂:၄၅ နာရီ ရပ်နားပါသည်။</speech>
</postface>
</transcript>
</doc>
