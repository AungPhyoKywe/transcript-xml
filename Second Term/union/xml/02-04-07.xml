<doc>
<docinfo>
<docno>02-04-07.xml</docno>
<pdf>02-04-07.pdf</pdf>
<term value="02">ဒုတိယအကြိမ်</term>
<session value="04" />
<sittingday value="07" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေး သတ္တမနေ့မှတ်တမ်း</title>
<date>၁၃၇၈ ခုနှစ်၊ တပို့တွဲလပြည်ကျော် ၆ ရက် (၂၀၁ရ ခုနှစ်၊ ဖေဖော်ဝါရီလ ၁ရ ရက်)(သောကြာနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် စတုတ္ထပုံမှန်အစည်းအဝေး သတ္တမနေ့ကို နံနက် ၁၀:ဝဝ နာရီင်ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေးရဲ့ သတ္တမနေ့ အစီအစဉ် စတင်ပါတော့မယ်။ ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါ။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေး သတ္တမနေ့မှာ ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စု လွှတ်တော်ကိုယ်စားလှယ်ဦးရေ စုစုပေါင်း ၆၄ရ ဦးရှိပြီး ဒီကနေ့ အစည်းအဝေးကို ၅၆ရ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေစုစုပေါင်းရဲ့ ၈၇.၆၄ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့ အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)တို့အရ အစည်းအဝေး အထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် သတ္တမနေ့ အစည်းအဝေး အစီအစဉ်ကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျာ။ ဒုတိယအကြိမ် ပြည်ထောင်စု လွှတ်တော် စတုတ္ထပုံမှန်အစည်းအဝေး သတ္တမနေ့ အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေ ထားတဲ့အတိုင်း ဆက်လက်ဆောင်ရွက်ပါမယ်။ အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များ ခွင့်ပန်ကြားခြင်းနှင့် အစည်းအဝေးတက်ရောက်မှု အခြေအနေကို မှတ်တမ်းတင်ခြင်း၊</speech>
<speech type="speaker">အစီအစဉ်(၄) ဖြစ်ပါတယ်။ လွှတ်တော်ကိုယ်စားလှယ်များခင်ဗျာ။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စု လွှတ်တော် ကိုယ်စားလှယ်များစိစစ်ရေးကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="852">ဦးမင်းဦး(အတွင်းရေးမှူး၊ ကိုယ်စားလှယ်များစိစစ်ရေးကော်မတီ)</mp>လေးစားအပ်ပါတဲ့ ပြည်ထောင်စုလွှတ်တော် နာယကကြီးခင်ဗျား။ ယနေ့ ကျင်းပပြုလုပ်တဲ့ ဒုတိယအကြိမ် ပြည်ထောင်စု လွှတ်တော် စတုတ္ထပုံမှန်အစည်းအဝေး သတ္တမနေ့ ၁၇-၂-၂၀၁ရ ရက်နေ့မှာ အစည်းအဝေးသို့ တက်ရောက် နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား ပဲခူးတိုင်းဒေသကြီး မဲဆန္ဒနယ် အမှတ်(၆)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီ အတွင်းရေးမှူးဖြစ်သူ ကျွန်တော် ဦးမင်းဦးက ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိသော ပြည်ထောင်စုလွှတ်တော်ကိုယ်စားလှယ်များမှာ - - ဦးလဂန်ဇယ်ဂျုံး ဝိုင်းမော်၊ - ဦးစံခင် ကန်ပက်လက်၊ - ဦးနေလင်းအောင် မင်းတပ်၊ - ဦးမြင့်ထွန်း တန့်ဆည်၊ - ဒေါက်တာခင်မောင်သင်း အရာတော်၊ - ဒေါက်တာဒေါ်ပြုံး အင်းတော်၊ - ဦးအောင်စိုး သရက်ချောင်း၊ - ဦးစောသလေးစော ရွှေကျင်၊ - ဦးကျော်မင်း လက်ပံတန်း၊ - ဦးသာအောင် မြို့သစ်၊ - ဒေါ်ခင်သန်းနု မင်းတုန်း၊ - ဒေါက်တာလင်းလင်းကျော် မြစ်သား၊ - ဦးဖြိုးဇေယျာသော်(ခ)ဇေယျာသော် ဇမ္ဗူသီရိ၊ - ဒေါက်တာခင်ဆောင် မြောက်ဦး၊ ကျောက်တော်၊ သန်လျင်၊ ရန်ကင်း၊ မင်္ဂလာတောင်ညွန့်၊ တောင်ကြီး၊ နမ့်စန်၊ မိုင်းကိုင်၊ မိုင်းရယ်၊ လားရှိုး၊ ဟိုပုန်း၊ - ဦးဦးလှစော - ဦးဦးထွန်းဝင်း - ဒေါ်ခင်မို့မို့အောင် - ဦးလွင်ကိုလတ် - ဒေါ်ဇင်မာအောင် - ဒေါ်ဖြူဖြူသင်း - ဒေါက်တာဒေါ်သန်းငွေ - ဦးစိုင်းစံသိန်း - ဦးဌေးလွင်(ခ)ဦးဒီလုံး - ဦးစိုင်းဆိုင်မိုင်း - ဦးစိုင်းသီဟကျော် - ဒေါက်တာစိုင်းမောက်ခမ်း ဦးခွန်အောင်ကျော် - ဒေါ်နန်းမိုး ဦးစိုင်းသန့်ဇင် - ဦးသန်းအောင် - ဗိုလ်ချုပ်သန်းထွတ်သိန်း - ဒေါ်ရီလာနန်တောင်(ခ)အမ်နန်တောင် - ဦးစိုင်းပန်ဖ - ဦးစောဘီစံသိန်းမြင့် - ဦးပူဂင်ကမ်းလျန် - ဦးဗွန်ဟေး - ဒေါ်ကျိန်ငိုက်မန် - ဒေါက်တာခင်မောင်ဝင်း - ဒေါက်တာတင်တင်ဝင်း - ဒေါက်တာမြသောင်း - ဒေါက်တာဝင်းမြင့်ချစ် - ဒေါ်ရွှေရွှေစိန်လတ် သီပေါ၊ ငပုတော၊ တပ်မတော်၊ ကချင်(၂)၊ ကယား(၁၂)၊ ကရင်(၉)၊ ချင်း(၅)၊ ချင်း(၁)၊ ချင်း(၇)၊ တနင်္သာရီ(၁၁)၊ ပဲခူး(၅)၊ ပဲခူး(၇)၊ ပဲခူး(၈)၊ - ဦးခင်ဝင်း မကွေး(၂)၊ - ဦးပြူးလွင် - ဦးချစ်ထွေး မကွေး(၃)၊ - ဦးအောင်ကြည်ညွန့် မကွေး(၄)၊ - ဦးစိုးအောင် မန္တလေး(၁၁)၊ - ဦးမောင်မောင်ဆွေ မန္တလေး(၉)၊ - ဦးမောင်ကျော်ဇံ ရခိုင်(၉)၊ - ဒေါ်ထုမေ ရခိုင်(၁၁)၊ - ဒေါက်တာဌေးကြွယ် ရန်ကုန်(၁)၊ - ဒေါ်နော်လှလှစိုး ရန်ကုန် (၁၀)၊ - ဦးအေးဗိုလ် ရန်ကုန် (၁၁)၊ - ဦးညီစိန် ရှမ်း(၅)၊ - ဦးဇော်မင်းလတ်(ခ)ဦးကိုလတ် ရှမ်း(၁)၊ - ဦးစိုးမိုး ဧရာဝတီ(၁)၊ - ဗိုလ်မှူးချုပ်သက်ထွန်းအောင် တပ်မတော်နှင့် - ဗိုလ်မှူးချုပ်ကျော်ကျော်စိုး တပ်မတော် တို့ဖြစ်ကြပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၂၂ ဦး ရှိပြီး၊ ယနေ့ ခွင့်ပန်ကြားသူ ၅၈ ဦးဖြစ်တဲ့အတွက် စုစုပေါင်းခွင့်ပန်ကြားသူ ၈၀ ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနဲ့ ယနေ့ခွင့်ပန်ကြားသူ ပြည်ထောင်စုလွှတ်တော်ကိုယ်စားလှယ် ၅၈ ဦးအား ခွင့်အဖြစ် သတ်မှတ်ခွင့်ပြုပေးနိုင်ပါရန် လေးစားစွာ ပန်ကြားတင်ပြအပ်ပါတယ်ခင်ဗျား။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေး သတ္တမနေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၄ရ ဦး၊ ယခင်က ခွင့်ပြုထားသူ ၂၂ ဦး၊ ယနေ့ခွင့်ပန်ကြား၍ ခွင့်ပြုထားသူ ၅၈ ဦး ဖြစ်တဲ့အတွက် ခွင့်ပြုထားသူ စုစုပေါင်း ၈၀ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Motion">
<motion>
<title>နိုင်ငံတော်သမ္မတထံမှပေးပို့ထားသော မြန်မာ့မီးရထားဒီဇယ်စက်ခေါင်းစက်ရုံ (ရွာထောင်)တိုးတက်ကောင်းမွန်ရေး စီမံကိန်းဆောင်ရွက်ရန်အတွက် ဂျာမနီနိုင်ငံ KfW Development Bank ထံမှ ယူရို ၅ သန်း ချေးယူရန်ကိစ္စ နှင့်စပ်လျဉ်း၍ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက လွှတ်တော်သို့ရှင်းလင်းတင်ပြခြင်း ၊</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပို့ဆောင်ရေး နှင့်ဆက်သွယ်ရေးဝန်ကြီးဌာနအောက်ရှိ မြန်မာ့မီးရထားဒီဇယ်စက်ခေါင်းစက်ရုံ(ရွာထောင်) တိုးတက် ကောင်းမွန်ရေး စီမံကိန်းဆောင်ရွက်ရန်အတွက် ဂျာမနီနိုင်ငံ KfW Development Bank ထံမှ ယူရို ၅ သန်း ချေးယူရန် ကိစ္စနှင့်စပ်လျဉ်းပြီး ပြည်ထောင်စုလွှတ်တော်ရဲ့ အတည်ပြုချက်ရယူနိုင်ရန် နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၁၅-၂-၂၀၁ရ ရက်စွဲပါစာအမှတ်၊ ၃(၁)/၁/ သမ္မတရုံးဖြင့်ပေးပို့ထားပြီး မိတ္တူကို ကိုယ်စားလှယ်များထံ ကြိုတင်ဖြန့်ဝေထားပါတယ်။ အဆိုပါ ပြည်ပချေးငွေရယူရေးနှင့်စပ်လျဉ်းပြီး သက်ဆိုင်ရာ ပြည်ထောင်စုအဆင့် အဖွဲ့အစည်းဝင် များက လွှတ်တော်သို့ ရှင်းလင်းတင်ပြမှာ ဖြစ်ပါတယ်။ ဦးစွာ ပို့ဆောင်ရေးနှင့် ဆက်သွယ်ရေးဝန်ကြီးဌာန ရှင်းလင်းတင်ပြဖို့ ဖြစ်ပါတယ်။</speech>
<speech><agency id="31">ဦးသန့်စင်မောင်(ပြည်ထောင်စုဝန်ကြီး၊ ပို့ဆောင်ရေးနှင့် ဆက်သွယ်ရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယက၊ ပြည်သူ့လွှတ်တော် ဥက္ကဋ္ဌကြီးနှင့်တကွ လွှတ်တော် ကိုယ်စားလှယ်များ ကြွရောက်လာတဲ့ ဧည့်သည်တော်များအားလုံး ကိုယ်စိတ်နှစ်ဖြာ ကျန်းမာရွှင်လန်းကြ ပါစေကြောင်း ဆုတောင်းမေတ္တာပို့သအပ်ပါတယ်။ ကျွန်တော့အနေနဲ့ မြန်မာ့မီးရထားဒီဇယ်စက်ခေါင်း စက်ရုံ(ရွာထောင်) တိုးတက်ကောင်းမွန်ရေး စီမံချက်အတွက် ဂျာမနီနိုင်ငံ KfW Development Bank မှ ယူရို ၅ သန်း ချေးယူရန်ကိစ္စနဲ့ စပ်လျဉ်းပြီးတော့ ရှင်းလင်းတင်ပြမှာ ဖြစ်ပါတယ်။ ာစေရန်နှင့် လွယ်ကူစွာရှင်းလင်းမြင်သာစေရန် Power Point သုံးစွဲခွင့်ပြုဖို့ မေတ္တာရပ်ခံပါတယ်။ ပထမဦးစွာချေးငွေရယူရတဲ့ အကြောင်းရင်းကို တင်ပြလိုပါတယ်။ ကျွန်တော်တို့ဟာ ၁၉၈၀ မတိုင်ခင်ကတည်းက ဂျာမနီနိုင်ငံက ဒီဇယ်ဟိုက်ဒြာလစ် Crue စက်ခေါင်းတွေကို သုံးခဲ့ပါတယ်။ အခု နောက်ဆုံးအသုတ် ၁ရ လုံးဟာ ၁၉၈၇-၁၉၈၈ ကနေဝယ်ပြီးတော့ အခုဆိုရင် သက်တမ်း ၂၉ နှစ် အထက်ကြာပြီးတော့ တကယ်တမ်းသုံးစွဲနိုင်တဲ့ ၁ရ လုံးအနက်မှာ ၄ လုံးက လုံးဝရပ်ဆိုင်းသွားပါတယ်။ အဲဒီထဲကနေပြီးတော့ ကျွန်တော်တို့ ၁၆ လုံးပြန်ပြီးတော့ ကောင်းလာမှာဖြစ်ပါတယ်။ အဲဒီမှာ ကျွန်တော်တို့က ရ လုံးကို Special Repowerment ရအောင် ကျွန်တော်တို့ လုပ်မှာဖြစ်ပါတယ်။ နောက်တစ်ခုက အဲဒီ ရာထောင့်စွက်ခေါင်း မှာပဲ ဒီရွာထောင်စက်ခေါင်းပြင်တဲ့စက်ရုံရဲ့ တာယာခုတ်စားစက် (Underfloor Wheel Lathe)ပေါ့။ အဓိပ္ပာယ်ကတော့ ဒီစက်ခေါင်းကြီးကို အဲဒီစက်ပေါ်မှာတင်လိုက်ပြီးတော့ စက်ခေါင်းရဲ့ တာယာဘီးတွေကို မဖြုတ်တော့ဘဲနဲ့ အဲဒီမှာပဲ ကပ်ရပ်နဲ့လုပ်နိုင်တဲ့ Wheel Lathe Machine တာယာခုတ်စားစက်ကို လည်းပဲ နှစ် ၄၀ ခန့်ကြာပြီဆိုတော့ ကျွန်တော်တို့ အကြီးစားပြင်ဖို့လိုပါတယ်။ အရင်တုန်းကတော့ နိုင်ငံခြား ငွေရရှိမှု မရှိတဲ့အတွက်ကြောင့် အခုချေးငွေနဲ့ ရယူဆောင်ရွက်လိုခြင်းဖြစ်ပါတယ်။ ဒါကတော့ ကျွန်တော်တို့ အစတုန်းကတော့ စက်ခေါင်းကိုတစ်ခါတည်း စက်ပေါ်မှာမောင်းတပ် ပြီးတော့ တိုက်ရိုက်လုပ်တာဖြစ်ပါတယ်။ ဒီ Wheel Lathe Machine ကတော့ ဘီးကို ဖြုတ်လာတဲ့ ဘီးတွေ အထူးသဖြင့်တော့ မြစ်ငယ်ရဲ့ တွဲပြင်စက်ရုံက ဘီးတွေ အခြေအနေတစ်ဝက်မှာ လိုအပ်နေခဲ့ရင် ဘီးကိုဖြုတ်ပြီးတော့ ဒီမှာလာပြီးတော့ပြင်နိုင်အောင် ဘီးတစ်ဘီးချင်း ခုတ်စားနိုင်တဲ့ စက်တွေကိုလည်းပဲ သယ်ယူတပ်ဆင်မှာဖြစ်ပါတယ်။ နောက် ဒီရွာထောင်သင်တန်းကျောင်း ရှိပါတယ်။ အဲဒါကလည်းပဲ ဂျာမနီနိုင်ငံ GTZ ရဲ့ အကူအညီနဲ့ လွန်ခဲ့တဲ့ ၃၂ နှစ်ကတည်းက ဆောက်ထားတဲ့အတွက်ကြောင့် သူတို့ရဲ့ သင်တန်းကျောင်းမှာရှိတဲ့ စက်ပစ္စည်းကိရိယာတွေဟာ ဟောင်းနွမ်းနေပါတယ်။ ဒါကြောင့် သင်ထောက်ကူ ပစ္စည်းကိရိယာတွေကိုလည်းပဲ ဝယ်ယူတပ်ဆင်မှာ ဖြစ်ပါတယ်။ အဲဒီချေးငွေကတော့ တကယ်တမ်း စဉ်းစားလုပ်ခဲ့တာက ၂၀၁၃ ကတည်းက ဒီဂျာမနီနိုင်ငံ အစိုးရကနေပြီး တာဝန်ရှိတဲ့သူတွေဟာ ကျွမ်းကျင်ပညာရှင်တွေနဲ့ ဒီရွာထောင်စက်ခေါင်းရုံမှာ အကြိမ်ကြိမ် ဆွေးနွေးပါတယ်၊ လေ့လာပါတယ်။ လေ့လာပြီးတော့မှ ၁၁-၉-၂၀၁၅ မှာ စီမံကိန်းနဲ့ ဘဏ္ဍာရေးဝန်ကြီး ဌာနရဲ့ အစည်းအဝေးမှာပဲ မြန်မာနဲ့ ဂျာမနီကြား ဖွံ့ဖြိုးမှုပူးပေါင်းဆောင်ရွက်ဖို့ရာအတွက် ညှိနှိုင်းခဲ့တဲ့ အခါမှာ လျှပ်စစ်စွမ်းအားဝန်ကြီးဌာနကိုလည်း ပေးတာရှိတယ်။ ကျွန်တော်တို့ဘက်ကိုတော့ ယူရို ၅ သန်း ပေးပါတယ်။ အဲဒီယူရို ၅ သန်းနဲ့ ပတ်သက်တဲ့ စည်းကမ်းချက်တွေကတော့ ကတိခံကြေးက ၀.၂၅ ရာခိုင်နှုန်း အတိုးနှုန်းက ၀.၇၅ ဆိုတော့ စုစုပေါင်း ၀.၁ ရာခိုင်နှုန်းတော့ ဖြစ်မှာပါ။ တကယ်လို့ ကျွန်တော်တို့ အကြွေး ပြန်ဆပ်ဖို့ နောက်ကျရင်တော့ ၃ ရာခိုင်နှုန်း ဖြစ်မှာပါ။ ချေးငွေပမာဏက ယူရို ၅ သန်း ဖြစ်ပါတယ်။ ဆိုင်းငံ့ကာလက ၁၀ နှစ်၊ ပြန်ဆပ်ကာလက ၃၀ နှစ်ဖြစ်ပါတယ်။ အဲဒီတော့ ကျွန်တော်တို့ရဲ့ ခုနက ၅ သန်းကို ခွဲဝေတဲ့အခြေအနေ ကျွန်တော်တင်ပြပါမယ်။ ခုနကပြောတဲ့အတိုင်း စက်ခေါင်း ရ လုံးအထိ Repowerment အားလုံးလိုလို အသစ်နီးပါးရလာမယ့် ဟာသည် ၃.၂၅ သန်း ကုန်မှာဖြစ်ပါတယ်။ နောက်တစ်ခါစက်ခေါင်း အဲဒီ တိုက်ရိုက်လုပ်မယ့်ဟာနဲ့ ဘီးခုတ်စက် အသစ်က ၁ သန်း ကျမှာ ဖြစ်ပါတယ်။ ယူရို ၁ သန်းပါ။ သင်တန်းကျောင်းအတွက်က ၂၅၀.၀၀၀ သိန်း၊ ၀.၂၅ သန်း ဖြစ်ပါတယ်။ သူတို့ရဲ့ Consultant တွေက ဒါကတော့ နိုင်ငံတကာချေးငွေတွေရဲ့ ထုံးစံအတိုင်းပဲ သူတို့တွေဆီက လာပြီးတော့ အမြဲတမ်းအခုလည်းပဲ အခေါက်ခေါက်အခါခါ လာချေးပြီးတော့ သူတို့က ဒီချေးငွေကို ထိထိရောက်ရောက် အသုံးချဖို့တို့၊ တကယ်အကျိုးရှိဖို့တို့ အဲဒါတွေကို အမြဲတမ်းလိုလို Watch လုပ်ပါမယ်။ Late Consultant Fee က အမြဲတမ်း 10% လောက်ကျပါတယ်။ ၀.၅ သန်း၊ ၅ သိန်း ဖြစ်ပါတယ်။ စုစုပေါင်းခွဲဝေငွေပဲဖြစ်ပါတယ်။ ဒီကြားထဲမှာ ကျွန်တော်တို့က ဒီကိစ္စတွေကိုလုပ်ခဲ့ရင် ဥပမာ သင်ထောက်ကူပစ္စည်းတွေရဲ့ Foundation ဆောက်ပေးတာတို့၊ အခြားလုပ်ငန်းတွေကိုတော့ ကျွန်တော် တို့က လုပ်ရမှာက ၀.၆ သန်းကတော့ ကျွန်တော်တို့ နိုင်ငံတော် ဘတ်ဂျက်ကနေပြီးတော့ ကျခံရမှာဖြစ်တဲ့ အကြောင်း ရှင်းလင်းတင်ပြအပ်ပါတယ်။ အဲဒီတော့ ဒီဟာ ရှင်းချင်တာကတော့ ဒီဇယ်ဟိုက်ဒြာလစ်ဟာ ဒီတစ်ခေါက် ကျွန်တော်တို့ နောက်ဆုံးပါပဲ။ ဘာဖြစ်လို့လဲဆိုတော့ ကျွန်တော်တို့က Standardize လုပ်ဖို့လိုပါတယ်။ အရင်က ဂျာမနီက Crue က ဒီဇယ်စက်ခေါင်းတွေ သုံးခဲ့ပါတယ်။ နောက်ပိုင်းပြင်သစ်က Astron တွေ သုံးခဲ့ ပါတယ်။ နောက်ကျတော့ ဘာအကူအညီမှမရတဲ့အခါမှာ အရေးအခင်းနောက်ပိုင်းမှာ၊ ၈၈ နောက်ပိုင်းမှာ တရုတ်နဲ့ အိန္ဒိယ ခေါင်းတွေ ဖြစ်ပါတယ်။ ဒီ ဒီဇယ်ဟိုက်ဒြာလစ်ကတော့ ဒီတစ်သုတ်ပဲကျန်ပြီးတော့ နောက်ပိုင်းဒီ လောလောဆယ် ရှန်တိန်ယာဉ်တွေ အခုဆိုရင် ရှန်တိန်လုပ်တဲ့ အင်ဂျင်တွေကလည်းပဲ နည်းနေတဲ့အတွက်ကြောင့် လော်ကယ်တွေနဲ့ တကယ့်ခရီးတိုသွား ရထားတွေအတွက် နောက်ဆုံးအသုံးပြု တဲ့ဟာဖြစ်မှာပါ။ နောက်ပိုင်းကတော့ ကျွန်တော်တို့ Electric တွေ ဖြစ်ပြီးတော့ အားလုံးကို Coupla System မှာ Standardize လုပ်သွားမှာ ဖြစ်ပါတယ်။ ဒါကြောင့် ဒီဟာကတော့ ချေးငွေတွေက အတိုးနှုန်း သက်သာတာဖြစ်တယ်။ တကယ်လည်းပဲ အကျိုးရှိထိရောက်တာတွေကို အသုံးပြုသွားမှာဖြစ်တဲ့အတွက်ကြောင့် ပြည်ထောင်စုလွှတ်တော် ကိုယ်စားလှယ် များအနေနဲ့ အားလုံးသဘောတူ ခွင့်ပြုနိုင်လိမ့်မယ်လို့ ယုံကြည် ပါကြောင်း ရှင်းလင်းတင်ပြအပ်ပါတယ်။ လေးစားပါတယ်။</speech>
<speech type="speaker">ဆက်လက်ပြီး စီမံကိန်းနှင့် ဘဏ္ဍာရေးဝန်ကြီးဌာန ရှင်းလင်းတင်ပြရန်ရှိက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="27">ဦးမောင်မောင်ဝင်း (ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>။ အပ်ပါသော ပြည်ထောင်စုလွှတ်တော် နာယကကြီး၊ ပြည်သူ့လွှတ်တော်ဥက္ကဋ္ဌနှင့် ဖိတ်ကြားထားသော ပြည်ထောင်စုအဆင့်ပုဂ္ဂိုလ်များ၊ လွှတ်တော်ကိုယ်စားလှယ်ကြီးများအားလုံး မင်္ဂလာအပေါင်းနှင့် ပြည့်စုံ ပါစေကြောင်း ဆုတောင်းမေတ္တာ ပို့သအပ်ပါတယ်။ ကျွန်တော်ကတော့ စီမံကိန်းနှင့်ဘဏ္ဍာရေးဝန်ကြီးဌာန၊ ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ကျွန်တော့အနေနဲ့ ဂျာမနီနိုင်ငံ၊ KfW Development Bank မှ ဒီဇယ်စက်ခေါင်းစက်ရုံ(ရွာထောင်) တိုးတက်ကောင်းမွန်ရေးစီမံကိန်းအတွက် ချေးငွေယူရို ၅ သန်း ရယူရေးကိစ္စနှင့်ပတ်သက်ပြီး စီမံကိန်းနှင့် ဘဏ္ဍာရေးဝန်ကြီးဌာနကိုယ်စား ရှင်းလင်းတင်ပြမှာ ဖြစ်ပါတယ်။ နာယကကြီးခင်ဗျာ။ အဆိုပါချေးငွေ ယူရို ၅ သန်းကို သက်တမ်းအရ စွမ်းအားပြည့် အသုံးပြု နိုင်ခြင်းမရှိတဲ့ ဂျာမနီနိုင်ငံထုတ် ဒီဇယ်ဟိုက်ဒြာလစ် စက်ခေါင်းများနှင့် ရပ်ဆိုင်းထားရတဲ့ စက်ခေါင်း များကို အထူးမွမ်းမံပြင်ဆင်ခြင်းမှာ သုံးစွဲမည်ဟုသိရှိရပါတယ်။ ယင်းသို့ သုံးစွဲခြင်းအားဖြင့် ပြေးဆွဲနိုင်မယ့် အရေအတွက်များတိုးမြင့်လာခြင်း၊ လက်ရှိအသုံးပြုတဲ့ ဘီးခုတ်စက်များအား အကြီးစားမွမ်းမံပြင်ဆင် ခြင်းဖြင့် စက်ခေါင်းများ ဘီးတာယာခုတ်စားမှု ပိုမိုလျင်မြန်ထိရောက်လာပြီး လမ်းခရီးမှာ လုံခြုံစိတ်ချရမှုများ တိုးမြှင့်လာနိုင်ခြင်း၊ ဘီးခုတ်စက်များ အသစ်တိုးချဲ့ တပ်ဆင်ခြင်းဖြင့် ဒီဇယ်စက်ခေါင်းများရဲ့ ဘီးတာယာ များကို အရည်အသွေးမီ ခုတ်စားဆောင်ရွက်နိုင်မည်ဖြစ်ခြင်း၊ ရထားစက်မှုသင်တန်းကျောင်းကိုလည်း အဆင့်မြင့်တင်ခြင်းအားဖြင့် စက်မှုနှင့် လျှပ်စစ်အင်ဂျင်နီယာဌာနမှာရှိတဲ့ အရာထမ်း၊ အမှုထမ်းများ စက်ခေါင်း ပြုပြင်မွမ်းမံမှု ခေတ်မီနည်းစနစ်များ စနစ်တကျနဲ့ စာတွေ့လက်တွေ့ သင်ကြားပေးနိုင်ဖို့နဲ့ ကျွမ်းကျင်မှု မြင့်မားပြီး အရည်အသွေး ပိုမိုတိုးတက်တဲ့ဝန်ထမ်းများ ပေါ်ထွက်လာစေခြင်းတို့ဖြင့် ပို့ဆောင်ရေးနှင့် ဆက်သွယ်ရေး ဝန်ကြီးဌာန၊ မြန်မာ့မီးရထားအတွက် များစွာအကျိုးကျေးဇူး ရရှိစေမှာဖြစ်ပါတယ်။ ဂျာမနီနိုင်ငံ KfW Development Bank ထံက ချေးငွေရယူမယ့် သဘောတူညီချက်ကတော့ ဆိုင်းငံ့ကာလ ၁၀ နှစ်၊ ပြန်ဆပ် ကာလက ၃၀ နှစ်ဖြင့် စုစုပေါင်း ချေးငွေသက်တမ်း ၄၀ နှစ် ဖြစ်ပြီးတော့ အတိုးနှုန်းကတော့ တစ်နှစ်ကို ၀.၇၅ ရာခိုင်နှုန်းပဲ ဖြစ်ပါတယ်။ ၂၀၁၆ ခုနှစ်၊ ပြည်ထောင်စုရဲ့ ဘဏ္ဍာငွေအရအသုံးဆိုင်ရာ ဥပဒေပုဒ်မ ၁၀ နဲ့ ပြည်သူ့ကြွေးမြီစီမံ ခန့်ခွဲမှုဥပဒေပုဒ်မ ၃ တို့မှာ ပြည်ထောင်စုအစိုးရအဖွဲ့သည် ပြည်ထောင်စုလွှတ်တော်၏ အတည်ပြုချက်ဖြင့် လုပ်ငန်းစီမံကိန်းတစ်ရပ်ရပ်အတွက် ပြည်ထောင်စုအစိုးရဌာနတစ်ခုခုအား ပြည်ပမှချေးယူခွင့် ပြုနိုင် သည်ဟု ပြဋ္ဌာန်းထားရှိချက်များနဲ့အညီ ပြည်ထောင်စုလွှတ်တော်ရဲ့ အတည်ပြုချက်ကို ရရှိနိုင်ရန်တင်ပြခြင်း ဖြစ်ပါတယ်။ မိမိတို့အနေဖြင့် ပြည်ပချေးငွေရယူရာမှာ သက်သာသောချေးငွေ (Concessional Loan) ဟုတ် မဟုတ် ကမ္ဘာ့ဘဏ်နှင့် နိုင်ငံတကာငွေကြေးရန်ပုံငွေအဖွဲ့တို့က အသိအမှတ်ပြုထားတဲ့ Grant Element နည်းလမ်းဖြင့် ဆန်းစစ်တဲ့နေရာမှာ သက်သာမှုရှိသော ချေးငွေအတွက် အနိမ့်ဆုံးရှိရမည့် Grant Element ၃၅ ရာခိုင်နှုန်းထက်ပိုမိုပြီး ၄၉.၀၆ ရာခိုင်နှုန်း ရရှိသည့်အတွက် သက်သာမှုရှိသော ချေးငွေဖြစ်ပါကြောင်း ဆင်ထင်ကယ်တင် ဒုတိယအကြိမ် ပြည်ထောင်စုလွှတ်တော်က အတည်ပြုထားတဲ့ ကာလလတ်ကြွေးမြီ စီမံခန့်ခွဲမှု မဟာဗျူဟာရဲ့ အပိုဒ် ၃၁ မှာလည်း ပြည်ပက ချေးငွေရယူခြင်းအတွက် ပြည်ထောင်စုအစိုးရအဖွဲ့၏ ခွင့်ပြု ချက်နဲ့ ပြည်ထောင်စုလွှတ်တော်၏ အတည်ပြုချက်တို့ဖြင့် နှစ်နိုင်ငံဖွံ့ဖြိုးမှု မိတ်ဖက်အဖွဲ့အစည်းများနဲ့ အပြည်ပြည်ဆိုင်ရာ ငွေကြေးအဖွဲ့အစည်းများမှ သက်သာသောချေးငွေများကို ဦးစားပေးရမည် ဖြစ်ပါ သည်ဟု ဖော်ပြထားချက်နဲ့လည်း ကိုက်ညီပါတယ်။ ချေးငွေကို မြန်မာ့မီးရထားက တာဝန်ယူမှု၊ တာဝန်ခံမှု ဖြင့် သုံးစွဲရမည်ဖြစ်ပြီး ပြန်လည်ပေးဆပ်ရန်ကိုလည်း စနစ်တကျ စီမံထားရမည်ဖြစ်ပါကြောင်း တင်ပြအပ် ပါတယ်။ ၂၀၁၆ ခုနှစ်၊ ဒီဇင်ဘာလ ၃၁ ရက်နေ့ရှိ နိုင်ငံတော်၏ ပြည်ပကြွေးမြီလက်ကျန်အခြေအနေမှာ ကျပ် ၁၀,၆၅၃.၀၀ရ ဘီလီယံရှိပြီး ပြည်ပကြွေးမြီနှင့် GDP အချိုးမှာ ၁၃.၁ ရာခိုင်နှုန်း ဖြစ်ပါကြောင်း တင်ပြ အပ်ပါတယ်။ သို့ဖြစ်ပါ၍ ပို့ဆောင်ရေးနှင့်ဆက်သွယ်ရေးဝန်ကြီးဌာနက အကောင်အထည်ဖော်ဆောင်ရွက်မည့် ဒီဇယ်စက်ခေါင်းစက်ရုံ(ရွာထောင်) တိုးတက်ကောင်းမွန်ရေးစီမံကိန်းအတွက် ဂျာမနီနိုင်ငံ KfW Development Bank ထံမှ ချေးငွေယူရို ၅ သန်း ချေးယူနိုင်ရေးကိစ္စအား ပြည်ထောင်စုအစိုးရအဖွဲ့မှလည်း ခွင့်ပြုပါ သဖြင့် ပြည်ထောင်စုလွှတ်တော်က အတည်ပြုပေးနိုင်ပါရန် ထောက်ခံတင်ပြအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<title>အထက်ပါကိစ္စနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်း တင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ ချေးယူငွေနှင့် စပ်လျဉ်းပြီး ဆွေးနွေးလိုတဲ့ လွှတ်တော်ကိုယ်စားလှယ်များရှိပါက ၂၁-၂-၂၀၁ရ ရက်(အင်္ဂါနေ့) မွန်းလွဲ တစ်နာရီ(၁၃၀၀ နာရီ) နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်းနှင့် လွှတ်တော်ကိုယ်စားလှယ်များရဲ့ ဆွေးနွေးခြင်းအစီအစဉ်ကို ၂၂-၂-၂၀၁ရ ရက်တွင် ဆောင်ရွက်သွားမည်ဖြစ်ကြောင်း အသိပေးကြေညာပါတယ်။</speech>
</motion>
</section>
<section value="Bill">
<bill>
<title>၂၀၁ရ ခုနှစ်၊ ပြည်ထောင်စု၏ အခွန်အကောက်ဥပဒေကြမ်းနှင့် စပ်လျဉ်း၍ လွှတ်တော် ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁ရ ခုနှစ်၊ ပြည်ထောင်စု၏ အခွန်အကောက်ဥပဒေကြမ်းကို ၃၀-၁-၂၀၁ရ ရက်တွင် ကျင်းပပြုလုပ်ခဲ့တဲ့ ပြည်ထောင်စု လွှတ်တော်အစည်းအဝေးမှာ ပြည်ထောင်စုအစိုးရအဖွဲ့ကိုယ်စား သက်ဆိုင်ရာ ပြည်ထောင်စုအဆင့် အဖွဲ့ အစည်းဝင်က လွှတ်တော်သို့ တင်သွင်းခဲ့ပြီး ၁၃-၂-၂၀၁ရ ရက်တွင် ကျင်းပပြုလုပ်ခဲ့တဲ့ ပြည်ထောင်စု လွှတ်တော်အစည်းအဝေးမှာ ဥပဒေကြမ်းပူးပေါင်းကော်မတီက လေ့လာတွေ့ရှိချက်နှင့် သဘောထားမှတ်ချက် အစီရင်ခံစာကို ဖတ်ကြားတင်ပြခဲ့ပြီးဖြစ်ပါတယ်။ ယင်းဥပဒေကြမ်းနှင့်စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော်ကိုယ်စားလှယ် ၁၀ ဦးရှိပါတယ်။ လွှတ်တော်ကိုယ်စားလှယ်တစ်ဦးချင်းအနေနဲ့ သတ်မှတ်ချိန် ၁၀ မိနစ်အတွင်း ဆွေးနွေးဖို့ဖြစ်ပါတယ်။ ဦးစွာ ဒေါက်တာအောင်ခင် ပြင်ဦးလွင်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="294">ဒေါက်တာအောင်ခင် (ပြင်ဦးလွင် မဲဆန္ဒနယ်၊ မန္တလေးတိုင်းဒေသကြီး)</mp>လေးစားအပ်သော နာယကကြီးနှင့်တကွ လွှတ်တော်ကိုယ်စားလှယ် အားလုံးမင်္ဂလာပါ။ ကျွန်တော်ကတော့ ပြင်ဦးလွင် မဲဆန္ဒနယ် ပြည်သူ့လွှတ်တော်ကိုယ်စားလှယ် ဒေါက်တာအောင်ခင် ဖြစ်ပါတယ်။ ကျွန်တော်က ဆွေးနွေးချင်တာကတော့ ကျွန်တော်တို့ မူလဥပဒေမူကြမ်းမှာလည်း ၁၁(က)(၁) ဥပဒေကြမ်းပူးပေါင်းကော်မတီရဲ့ သဘောထားမှတ်ချက်မှာလည်း ၁၁(က) (၁) ၊ (၂) ၊ (၃) ရှိပါတယ်။ အဲဒီနေရာမှာ ကျွန်တော်က အပိုဒ်ခွဲငယ် ၂ မှာ ဒီ ပြည်တွင်း၌ ထုတ်လုပ်ရောင်းချခြင်းဖြစ်လျှင် ပြည်တွင်း အခွန်ဦးစီးဌာန စီမံခန့်ခွဲမှုကော်မတီက သတ်မှတ်သည့် တန်ဖိုးအပေါ်တွင်လည်းကောင်း ဆိုတော့ ကျွန်တော်တို့ အတွေ့အကြုံအရပေါ့နော် ကျွန်တော်က ပြည်တွင်းအခွန်ဦးစီးဌာန စီမံခန့်ခွဲမှုကော်မတီ ဆိုသည်မှာ သက်ဆိုင်ရာ မြို့နယ်ရဲ့ အခွန်စီမံခန့်ခွဲမှုကော်မတီ ဖြစ်သင့်ပါတယ်။ ဘာဖြစ်လို့လဲဆိုတဲ့ အခါကျတော့ ကျွန်တော်တို့က အခွန်ဦးစီးကပဲ Voice ရှိပြီးတော့ တာဝန်ရှိတဲ့သူကပဲ ဒီဟာကို ဆုံးဖြတ်တယ်။ တာဝန်ရှိတဲ့သူနဲ့ Customer နဲ့ပဲ အလုပ်ဖြစ်သလို ဖြစ်နေတယ်။ အဲဒီတော့ ဒါကို ကျွန်တော်တို့ Voice မှာ သက်ဆိုင်ရာ မြို့နယ်အခွန်စီမံခန့်ခွဲမှုကော်မတီဆိုတဲ့နေရာမှာ ဥပမာ ထွေ/အုပ်တို့၊ စီမံကိန်းတို့၊ စည်ပင်တို့၊ မြေစာရင်းတို့၊ အခွန်ဦးစီးမှူးတို့ပါတဲ့ အဖွဲ့ကို တိတိကျကျ အဲဒီနေရာမှာ စီမံခန့်ခွဲမှုကော်မတီဆိုတဲ့နေရာမှာ တိတိကျကျ ပြောစေချင်တဲ့ ရည်ရွယ်ချက်နဲ့ ကျွန်တော်ပြောခြင်း ဖြစ်ပါတယ်။ ၊ နောက်တစ်ခုကတော့ ကျွန်တော်တို့ ၁၉(က)မှာ ကျွန်တော်တို့ ဒီနေရာမှာကျတော့ ဘာလဲဆိုလို့ရှိရင် သူကလစာကို ကျွန်တော်တို့က နှစ်တစ်နှစ်ဝင်ငွေမှာ ၄၈ သိန်းအထက်ဖြစ်လို့ရှိရင် သို့မဟုတ် အသက် မွေးဝမ်းကျောင်းပညာလုပ်ငန်း၊ စီးပွားရေးလုပ်ငန်းနဲ့ အခြားရလမ်းများမှဝင်ငွေဖြစ်လျှင် မည်သူ့ကိုမဆို စုစုပေါင်းဝင်ငွေမှ ဝင်ငွေခွန်ဥပဒေပုဒ်မ ၆ အရ သက်သာခွင့်ခုနှိမ်ပြီး ကျန်ငွေအပေါ် ဝင်ငွေအလွှာလိုက် စည်းကြပ်ရမည့် ဝင်ငွေခွန်နှုန်းထားများကို အောက်ပါအတိုင်း သတ်မှတ်သည်ဆိုပြီးတော့ သတ်မှတ်ထားသော ဇယားရှိပါတယ်။ အဲဒီဇယားမှာ ကျွန်တော် ဘာတွေ့ရသလဲဆိုလို့ရှိရင် ဒီလစာရတဲ့လူတွေကျတော့ တစ်နှစ်ကို ၄၈ သိန်းဖြစ်ပြီးတော့ လစာမဟုတ်ဘဲနဲ့ ကိုယ်ပိုင်စီးပွားရေးသော်လည်းကောင်း လုပ်နေတဲ့သူတွေကျတော့ သိန်း ၂၀ ဆိုရင် စပြီးတော့ ၅% အခွန်ကောက်ပါတယ်။ အဲဒီတော့ ဒီနေရာမှာ ကျွန်တော်က ပြောချင် တာက ဘာလဲဆိုလို့ရှိရင် စီးပွားရေးလုပ်ငန်းဆိုတဲ့ နေရာမှာလည်း အခုခေတ်ကုန်ဈေးနှုန်းနဲ့ ဆိုလို့ရှိရင် ဥပမာ ဆံပင်ညှပ်စားတဲ့သူတို့၊ လမ်းဘေးဈေးသည်တို့ ဒါပေမယ့် အားတဲာ့ပဲ ပြေးပြီးတော့ ဆေးခန်း ဖွင့်ရတဲ့ ဆရာဝန်တွေတို့ အဲဒါတွေ ကြည့်တဲ့အခါကျတော့ သူသည် လစာ ၄၈ သိန်း မဟုတ်ဘဲနဲ့၊ လစာ အနေနဲ့မဟုတ်ဘဲနဲ့ သူ့ရဲ့ ဝင်ငွေသည် သိန်း ၂၀ ရှိနေမှာဖြစ်ပါတယ်။ ဥပမာဆိုကြပါစို့ တစ်ရက်ကို ၆၀၀၀ ပဲ ရတယ်ဆိုရင် တစ်နှစ်ကို ၂၁ သိန်းလောက် သူရနေမယ်ဆိုရင်၊ တစ်နေ့တစ်သောင်းဆိုရင် တစ်လကို ၃ သိန်းနဲ့ မြှောက်ရင် ၃၆ သိန်း ဖြစ်နေတယ်။ အဲဒီလိုဆိုလို့ရှိရင် ဘာဖြစ်လို့ ကျွန်တော်တို့က လစာရတဲ့သူတွေကျတော့ ၄၈ သိန်း အထိရပြီးတော့ စီးပွားရေးလုပ်တဲ့သူတွေကျတော့ သို့မဟုတ် လက်လုပ်လက်စားလုပ်တဲ့သူတွေ ကျတော့ သိန်း ၂၀ ကောက်နေတာသည် ပြည်သူချင်းအတူတူ ရပိုင်ခွင့်မတူသလို ဖြစ်နေပါတယ်။ ဘာလို့လဲ ဆိုတော့ ဒီမိုကရေစီဆိုတာ ကျွန်တော်တို့က ပြည်သူတွေရော မည်သူမဆို အတူတူပဲဖြစ်ရပါမယ် Law တစ်ခုက။ အခုကျတော့ အဲဒီလိုဖြစ်နေတဲ့အတွက် ကျွန်တော် ဒါကိုဆွေးနွေးခြင်းဖြစ်ပါတယ်။ အဲဒီနေရာမှာလည်း နုတ်တဲ့အခါမှာလည်း တစ်ခါတလေကျတော့ ဒါ မြန်မာလူမျိုးတွေဆို သိပါတယ်။ ဥပမာမိဘတွေဟာ အတူမနေပေမယ့်လည်း မိဘတွေ ကျန်းမာရေးချို့တဲ့လို့လာနေတယ်။ တစ်နှစ်တန်သည် ၊ နှစ်နှစ်တန်သည် လာနေတယ်။ ဒါမျိုးတွေလည်း ထုတ်နုတ်ပေးထားတာ မတွေ့ရဘူး။ ထိုနည်းတူစွာပဲ ၁၈ နှစ်အောက် သားသမီး အချို့ဆို မွန်ဂိုး ဖြစ်နေတယ်။ ဒီကလေးက ဥပမာအချို့ကျတော့ သေချာမသိဘဲနဲ့ သူက ၁၈ နှစ်ကျော်နေပြီဆိုပြီးတော့ အမြတ်ခွန်ထဲကို ထည့်ပြီးတွက်လိုက်တယ်။ ထုတ်နုတ်ချက်မပေးဘူး။ ဒါမျိုးလည်း ကျွန်တော်တွေ့ရပါတယ်။ ဆိုလိုချင်တာက တကယ်လုပ်မယ်ဆိုရင်လည်း တိတိကျကျ လုပ်ဖို့တော့ လိုပါတယ်။ အဲဒါလေးကိုလည်း ကျွန်တော်က ဆွေးနွေးလိုပါတယ်။ နောက်တစ်ခုကတော့ ကျွန်တော်တို့က ဘာလဲဆိုလို့ရှိရင် ၂၃ မှာ ဘာရေးထားလဲဆိုလို့ရှိရင် ကျွန်တော်တို့က ပစ္စည်းတွေဘာတွေနဲ့ ပတ်သက်လို့ ကျွန်တော်ကောက်တာပါ။ ပစ္စည်းတွေဘာတွေနဲ့ ကောက်တာသည် ဘာလဲဆိုလို့ရှိရင် သူက နိုင်ငံသားမည်သူမဆို အခြေပစ္စည်းတစ်ယောက်ယောက် ဝယ်ယူခြင်း၊ တည်ဆောက်ခြင်း၊ ရယူခြင်း၊ လုပ်ငန်းသစ်တည်ထောင်ခြင်း၊ လုပ်ငန်းထပ်မံတိုးချဲ့ ဆောင်ရွက်ခြင်းတို့အတွက် အသုံးပြုသည့်ဝင်ငွေမှ ဝင်ငွေရလမ်းတင်ပြနိုင်သည့် ဝင်ငွေရှိပါက ယင်းငွေမှနုတ်ပယ်ပြီး ကျန်စည်းကြပ်မှုမှ လွတ်ကင်းသော ဝင်ငွေအပေါ်တွင် ဝင်ငွေရလမ်းတင်ပြနိုင်ခြင်းမရှိသော အသုံးပြုသည့် ဝင်ငွေအပေါ်တွင်သော် လည်းကောင်း အောက်ဖော်ပြပါ အခွန်နှုန်းထားအတိုင်း ဝင်ငွေခွန်စည်းကြပ်ရမည်လို့ ပြောထားပါတယ်။ အဲဒီမှာ ဇယားပေးထားပါတယ်။ အဲဒီဇယားထဲမှာ ဒီခေတ်မှာဆိုလို့ရှိရင် ကျွန်တော်ပြောချင်တာက သိန်း ၃၀၀ ဆိုတာ တကယ်တော့ ရန်ကုန်၊ မန္တလေးရဲ့ မြေဈေးနဲ့ဆိုရင် ဘာမှ မဟုတ်လောက်ပါဘူး။ အဲဒီမှာတင်ပဲ ၁၅ ရာခိုင်နှုန်း ကျနေပါပြီ။ သိန်း ၃၀၀ ကနေ သိန်း ၁၀၀၀ ဆိုရင် ၂၀ ရာခိုင်နှုန်း ကျနေပါပြီ။ ကျွန်တော် သိသလောက်ဆိုရင် အဲဒီမှာ တံဆိပ်ခေါင်းခွန်ကလည်း ၃ ရာခိုင်နှုန်း ပေးရသေးတယ်။ ဥပမာ ၁၅ ရာခိုင်နှုန်း + တံဆိပ်ခေါင်းခွန်က ၃ ရာခိုင်နှုန်း ဒီလိုပေးရပါတယ်။ အဲဒီအခါကျတော့ ဘာဖြစ်လာသလဲဆိုတော့ ကျွန်တော်တို့ နယ်မြေတွေဆင်းတဲ့အခါကျတော့ အခွန်ဆောင်တဲ့သူတွေသည် အခွန်ရှောင်သလိုဖြစ်နေတယ်။ ဒါသည် တကယ်တော့ သင့်တင့်မျှတတဲ့ဈေးနှုန်းနဲ့ အခွန်နှုန်းထား ကောက်သင့်တယ်လို့ ကျွန်တော်မြင်ပါတယ်။ အရင်တုန်းကဆိုလို့ရှိရင် ကျွန်တော် သိန်း ၃၀၀ အောက်ဆိုရင် ၅ ရာခိုင်နှုန်းပဲ ကောက်တဲ့အခါကျတော့ အခွန် ဝင်ငွေအရ အများကြီးရတယ်။ လူများများနဲ့ အခွန်နှုန်းထား မျှမျှတတဖြင့် ပိုဝင်မယ်လို့ ကျွန်တော်ထင်တဲ့ အတွက် ဒီနှုန်းထားလည်း ပြင်ဆင်သင့်တယ်လို့ ကျွန်တော်မြင်ပါတယ်။ နောက်တစ်ခုကလည်း ကျွန်တော်တို့ ပြင်ဦးလွင်မြို့နယ်မှာ ပြောမယ်ဆိုရင် ကုန်ဈေးနှုန်းသည်၊ မြေဈေးနှုန်းသည် ဥပမာမနှစ်က တမြန်နှစ်က သိန်း ၁၀၀၀ ဆိုတာသည် ဒီနေ့ သိန်း ၅၀၀၊ သိန်း ၆၀၀ တောင် ဝယ်မယ့်သူ မရှိပါဘူး။ သို့သော်လည်း သိန်း ၁၀၀၀ လို့ သတ်မှတ်ထားရင် ဒါသည်မှားနေပါတယ်။ ဒါတွေလည်း ပြန်စဉ်းစားဖို့လိုပါတယ်။ ဒါကြောင့်မို့လို့ ကျွန်တော်ပြောချင်တာကတော့ အခွန်စည်းကြပ်မှုကော်မတီသည် သက်ဆိုင်ရာ မြို့နယ်အလိုက်သော်လည်းကောင်း၊ သက်ဆိုင်ရာ တိုင်းဒေသကြီး အစိုးရအဖွဲ့အလိုက်သော်လည်းကောင်း အသေးစိတ်စိစစ်ပြီးတော့ ဆောင်ရွက် သင့်တယ်ဆိုတဲ့အကြောင်း ပြောကြားဆွေးနွေးရင်းနဲ့ နိဂုံးချုပ်ခဲ့ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး ဒေါ်အိအိပြီး ဧရာဝတီတိုင်းဒေသကြီး မဲဆန္ဒနယ်အမှတ်(၈) ဆွေးနွေးဖို့ဖြစ်ပါတယ်။</speech>
<speech><mp id="842">ဒေါ်အိအိပြုံး (မဲဆန္ဒနယ်အမှတ်-၈၊ ဧရာဝတီတိုင်းဒေသကြီး)</mp>လေးစားအပ်ပါသော နာယကကြီးရှင့်။ ကျွန်မက ဧရာဝတီတိုင်းဒေသကြီး မဲဆန္ဒနယ်အမှတ်(၈) မှ အမျိုးသားလွှတ်တော် ကိုယ်စားလှယ် ဒေါ်အိအိပြီး ဖြစ်ပါတယ်ရှင့်။ ၂၀၁ရ ခုနှစ် ပြည်ထောင်စု၏ အခွန်အကောက်ဥပဒေအခန်း(၃) ပုဒ်မ ၆(က)၊ (ခ)နှင့် အပိုဒ် (၇) တို့က mafanimno mirno comencenewfoumos Cinto ဝန်ကြီးဌာနသည် ဤဥပဒေ၏ဇယား(၁)ပါအခွန်ကောက်ခံရန် လျာထားချက်အပေါ် ကောက်ခံရရှိမှုအခြေအနေကို သုံးလပတ်အလိုက် ရသုံးမှန်းခြေငွေစာရင်းဦးစီးဌာနသို့ ပေးပို့ရမည်။ (ခ) မှာဆိုရင်လည်း ဒီရသုံးမှန်းခြေ ငွေစာရင်းဦးစီးဌာနသည် သက်ဆိုင်ရာဝန်ကြီးဌာနမှ ပေးပို့လာသည့် အခွန်ကောက်ခံရရှိမှုစာရင်းကို စုစည်း၍ ပြည်ထောင်စုအစိုးရ စီမံကိန်းနှင့်ဘဏ္ဍာရေးဝန်ကြီးဌာနမှတစ်ဆင့် သုံးသပ်ချက်ဖြင့် သုံးလပတ်အလိုက် ပြည်ထောင်စုအစိုးရအဖွဲ့သို့ အစီရင်ခံစာ တင်ပြရမှာဖြစ်ပြီးတော့ အပိုဒ်(၇)မှာ ဆိုလို့ရှိရင်လည်း ပြည်ထောင်စု အစိုးရအဖွဲ့သည် ဤဥပဒေ၏ဇယား(၁)ပါ အခွန်ကောက်ခံရန် လျာထားချက်အပေါ် ကောက်ခံရရှိမှု အခြေ အနေကို (၆)လပတ်အလိုက် ပြည်ထောင်စုလွှတ်တော်သို့ အစီရင်ခံစာ တင်ပြရမယ်လို့ ပြဋ္ဌာန်းထားပါတယ်ရှင့်။ ဒီနေရာမှာ ကျွန်မဆွေးနွေးလိုတာက သက်ဆိုင်ရာဝန်ကြီးဌာနမှ ရသုံးမှန်းခြေငွေစာရင်းကို သုံးလပတ်လို့ ဆိုလို့ရှိရင် ဧပြီ၊ မေ၊ ဇွန် ဖြစ်ပြီးတော့ ဒီရသုံးမှန်းခြေငွေစာရင်းကနေပြီးတော့ ပြည်ထောင်စုစီမံကိန်းနှင့် ဘဏ္ဍာရေးဝန်ကြီးမှတစ်ဆင့် ပြည်ထောင်စုအစိုးရအဖွဲ့သို့ နောက်ထပ်(၃) လပတ်ဆိုလို့ရှိရင် (ဇူလိုင်၊ သြဂုတ်၊ စက်တင်ဘာ)ဆိုပြီးတော့ (၆)လ ကြာမြင့်သွားပြီး (၆) လ ီးပြီဆိုလို့ရှိရင် ဒါ ပြည်ထောင်စုအစိုးရ ကနေ ပြည်ထောင်စုလွှတ်တော်ကို (၆)လပတ်စာ အစီရင်ခံရမယ်ဆိုတဲ့နေရာမှာ စက်တင်ဘာလမှာ မဖြစ်မနေ ဒါကိုအစီရင်ခံစာတင်ပြရမယ့် သဘောလည်းဖြစ်နေပါတယ်ရှင့်။ ဒီနေရာမှာ ယခင်က ပြည်ထောင်စုလွှတ်တော်ကို တင်ပြတဲ့အခြေအနေဟာ နောက်ကျမှုတွေ ရှိတယ်ဆိုတဲ့အခါကျတော့ ကျွန်မတို့ လွှတ်တော်ကိုယ်စားလှယ် တွေက ဒီအခွန်အကောက်နဲ့ပတ်သက်ပြီးတော့ တိကျတဲ့ ဆွေးနွေးလို့လည်းမရ မေးခွန်းထုတ်ရမယ်။ တခါတလေမှာ ဒီအစိုးရကို တိုက်တွန်းဆော်သြရမယ့် အရာတွေလည်းရှိပါတယ်။ အဲဒီတော့ အဲဒီလို အရာ တွေဟာ ဒီလိုမျိုးနောက်ကျတာဆိုလို့ရှိရင် ဒါ နှောင့်နှေးမှုကို ဖြစ်စေပါတယ်ရှင့်။ အဲဒီတော့ ကျွန်မတို့က ဒီလက်ရှိ (၃)လပတ်လို့ ဆိုထားတဲ့နေရာမှာ ရက်စွဲအတိအကျနဲ့ ပြဋ္ဌာန်းပြီးတော့ ပြည်ထောင်စု လွှတ်တော်ကို (၆)လပြည့်တဲ့င်ဘာလထက် နောက်မကျဘဲ ဒါတိတိကျကျ တင်သွင်းနိုင်ရန် ရက်စွဲနဲ့ အတိအကျ ပြဋ္ဌာန်းပေးပါလို့ ဆွေးနွေးအပ်ပါတယ်ရှင်။ နာယကကြီးရှင့်။ ၂၀၁ရ ပြည်ထောင်စုရဲ့ အခွန်အကောက်ဥပဒေကြမ်းရဲ့ ရည်ရွယ်ချက်မှာက နိုင်ငံတော် အတွက် အခွန်ရရှိရေးတွက်သာမက အခွန်ထမ်းပြည်သူများအနေဖြင့် အခွန်တာဝန်ကို ဝန်ထုပ်ဝန်ပိုးမဖြစ် စေဘဲ ထမ်းဆောင်နိုင်စေရန်ဖြစ်သောကြောင့် ကျွန်မက အပိုဒ် (၂၃)အား ဆွေးနွေးပါမယ်ရှင့်။ ခုနက ဆရာ ဒေါက်တာအောင်ခင်ရဲ့ ဆွေးနွေးမှုနဲ့လည်း ဆက်စပ်မှုရှိပါတယ်။ ဒီအပိုဒ် (၂၃)မှာ ဆိုလို့ရှိရင် ဒီဝင်ငွေခွန် ဥပဒေပုဒ်မ ၆ နှင့် ၆(က)အရ သက်သာခွင့်တွေမနုတ်မီ စည်းကြပ်မှုမှ လွတ်ကင်းနေသော ဝင်ငွေအပေါ် ဝင်ငွေခွန်စည်းကြပ်ရမည် ဆိုတဲ့နေရာမှာ အခြေခံလက်လုပ်လက်စားများက ကိုယ့်ရဲ့မရှိလို့ မနည်းကိုရှာဖွေ စုဆောင်းထားပြီးတော့ မနည်းကြီးအိမ်တစ်လုံးရဖို့ နေလို့ရအောင်ခြံလေးရဖို့အတွက်ကို အိမ်ပိုင်စုဆောင်း ထားပြီးတော့ အိမ်၊ ခြံ၊ မြေ ဝယ်ယူတဲ့နေရာမှာ ဝင်ငွေခွန်ပေးဆောင်ရမယ် ဆိုတဲ့နေရာမှာ တစ်လမှ ၅ သောင်း၊ ၁ သိန်းနှုန်းလောက်ကိုစုပြီး မဖြစ်မနေ အိုးအိမ်လေးဝယ်ယူတဲ့အခါမှာ အခွန်ကိုထပ်မံပြီး တော့ စည်းကြပ်မယ်ဆိုတာ လုံးဝ ဘယ်လိုမှမဖြစ်သင့်ပါဘူးရှင့်။ ဒီနေရာမှာ ဒီအပိုဒ်လေးမှာဆိုရင် သူက ဘာလေးထည့်ထားလဲဆိုတော့ အသုံးပြုတဲ့ဝင်ငွေရလမ်း အတိအကျ တင်ပြနိုင်ပါက ဝင်ငွေခွန် ထမ်းဆောင်ရန်မလို ဆိုသည့်နေရာမှာ လစာနည်းဝန်ထမ်းများအတွက်တော့ အဆင်ပြေသလိုရှိသော်လည်း ဒီအခြေခံလက်လုပ်လက်စား ပြည်သူတွေက ဘယ်လိုပုံစံနဲ့တင်ပြနိုင်ပါသလဲ။ ကျွန်မတို့က ကျွန်မတို့ အစိုးရအနေဖြင့် အခြေခံပြည်သူလူထုရဲ့ ဘဝကို မြှင့်တင်နိုင်ဖို့အတွက် လိုအပ်ပြီးတော့ လက်လုပ်လက်စား အခြေခံလူတန်းစားများမှ အခွန်များစွာထမ်းဆောင်နေရခြင်းဟာ ဘယ်လိုမှမသင့်တော်သောကိစ္စ ဖြစ်နေပါ တယ်ရှင့်။ အဲဒီတော့ အဲဒီ နေရာမှာ ဒီအခွန်စည်းကြပ်တဲ့နေရာမှာ ၁ ကျပ်ကနေပြီးတော့ သိန်း ၃၀၀ ဆိုတဲ့နေရာမှာ ကျွန်မအနေနဲ့ သိန်း ၁၅၀ မှစ၍ ဆိုတဲ့အရာတစ်ခုကို ထပ်ပြီးတော့ ပြင်ပေးစေချင် ပါတယ်ရှင့်။ အားလုံးကို ကျေးဇူးတင်ပါတယ်ရှင့်။</speech>
<speech type="speaker">ဦးခင်မောင်သီ လွိုင်လင်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="414">ဦးခင်မောင်သီ (လွိုင်လင်မဲဆန္ဒနယ်၊ ရှမ်းပြည်နယ်)</mp>လေးစားအပ်ပါသော ပြည်ထောင်စု လွှတ်တော်နာယကနှင့် ပြည်ထောင်စုလွှတ်တော်ကိုယ်စားလှယ်များ၊ ဖိတ်ကြားထားသော ပြည်ထောင်စု ဝန်ကြီးများ၊ ဒုတိယဝန်ကြီးများ၊ ဧည့်သည်တော်များအားလုံး ကိုယ်စိတ်နှစ်ဖြာ ကျန်းမာချမ်းသာပါစေ ကြောင်း ဆုတောင်းမေတ္တာပို့သရင်းနဲ့ ရွှင်လန်းချမ်းမြေ့ကြပါစေလို့ နှုတ်ခွန်းဆက်သ ဂါရဝပြုအပ်ပါတယ် ခင်ဗျား။ ကျွန်တော်ကတော့ လွိုင်လင်မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးခင်မောင်သီ ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ ပြည်ထောင်စုသမ္မတ မြန်မာ နိုင်ငံတော် ၂၀၀၈ ခုနှစ် ဖွဲ့စည်းပုံအခြေခံဥပဒေပုဒ်မ ၁၀၀ ပုဒ်မခွဲ(က)မှာ ဖွဲ့စည်းပုံအခြေခံဥပဒေအရ ဖွဲ့စည်းသည့် ပြည်ထောင်စုအဆင့်အဖွဲ့အစည်းများသည် ပြည်ထောင်စုဥပဒေပြုစာရင်းတွင် ပါရှိသော ကိစ္စရပ်များအနက် မိမိတို့ စီမံခန့်ခွဲသည့် ကိစ္စရပ်များနှင့်စပ်လျဉ်း၍ ဥပဒေကြမ်းများကို သတ်မှတ်ထားသော နည်းလမ်းများနှင့်အညီ ပြည်ထောင်စုလွှတ်တော်သို့ တင်သွင်းခွင့်ရှိသည်။ ပုဒ်မ ၁၀၀ ပုဒ်မခွဲ(ခ) ပြည်ထောင်စု အစိုးရအဖွဲ့အစည်းကသာ တင်သွင်းခွင့်ရှိသော နိုင်ငံတော်၏ အမျိုးသားစီမံကိန်း နှစ်စဉ်အရအသုံး ခန့်မှန်းခြေငွေစာရင်းနှင့် အခွန်အကောက်ဆိုင်ရာ ဥပဒေကြမ်းများကို သတ်မှတ်ထားသည့် နည်းလမ်း များနှင့်အညီ ပြည်ထောင်စုလွှတ်တော်၌ ဆုံးဖြတ်ရမည်လို့ ပြဋ္ဌာန်းထားရှိပါတယ်ခင်ဗျာ။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ ပြည်ထောင်စုလွှတ်တော်သို့ ပြည်ထောင်စုအစိုးရအဖွဲ့က တင်သွင်းထားတဲ့ ၂၀၁ရ ခုနှစ်၊ ပြည်ထောင်စု၏ အခွန်အကောက်ဥပဒေကြမ်းကို ပြည်ထောင်စုလွှတ်တော်ဥပဒေကြမ်းပူးပေါင်းကော်မတီက ၂၀၁၃ ခုနှစ်၊ ဖေဖော်ဝါရီလ ၁၃ ရက်နေ့မှာ လေ့လာတွေ့ရှိချက်နဲ့ သဘောထားမှတ်ချက်အစီရင်ခံစာကို ဖတ်ကြားတင်ပြသွားခဲ့ပါတယ်။ ဥပဒေကြမ်း၏ အပိုဒ် ၂ အပိုဒ်ခွဲ(က)မှာ အခွန်အကောက်ဆိုသည်မှာ ပြည်ထောင်စုအစိုးရက ပြည်ထောင်စုအခွန်ကောက်ခံ သည့် အခွန်အကောက်ကိုဆိုသည်လို့ ရေးသားထားတာကို တွေ့ရှိရပါတယ်။ အဲဒီတွေ့ရှိချက်အပေါ်မှာ ဥပဒေကြမ်းပူးပေါင်းကော်မတီက ဥပဒေကြမ်း၏ အပိုဒ် ၂ အပိုဒ်ခွဲ(က)ကို အောက်ပါအတိုင်း ပြင်ဆင်ပြဋ္ဌာန်း သင့်ပါကြောင်း တင်ပြသွားပါတယ်။ အခွန်အကောက်ဆိုသည်မှာ ဤဥပဒေအရ ပြည်ထောင်စုအစိုးရက ပြည်ထောင်စုအတွက် ကောက်ခံ သည့်အခွန်၊ အကောက်ခွန်၊ အခ၊ လိုင်စင်ကြေး၊ ပါမစ်ကြေးနဲ့ ဒဏ်ကြေးငွေများကိုဆိုသည်လို့ ပြင်ဆင် ထားရှိရာ အဓိပ္ပာယ်ကတော့ ပိုမိုပေါ်လွင်ပြီးတော့ ရှင်းလင်းပြတ်သားမှုရှိပါသဖြင့် ပြဋ္ဌာန်းသင့်ပါကြောင်း၊ အတည်ပြုသင့်ပါကြောင်း တင်ပြအပ်ပါတယ်။ ဥပဒေကြမ်း၏ အခန်း(၈) အခြားအခွန်အကောက်ဆိုင်ရာ နှုန်းထားများ စာမျက်နှာ ၂၂၊ အပိုဒ် ၃၃ မှာ သက်ဆိုင်ရာ ဝန်ကြီးဌာနများသည် အောက်ဖော်ပြပါ အခွန် တစ်ရပ်ရပ်၏ ကောက်ခံရမည့်နှုန်းထားများ ကင်းလွတ်ခွင့်၊ သက်သာခွင့်တို့ကို တည်ဆဲဥပဒေနှင့်အညီ စီမံဆောင်ရွက်ရမယ်လို့ ဖော်ပြထားပါတယ်။ အပိုဒ်ခွဲ(ဃ)မှာ မော်တော်ယာဉ်၊ ယာဉ်မောင်းလိုင်စင်၊ လုပ်ငန်းလိုင်စင်ဆိုင်ရာ အခငွေများကိစ္စနဲ့ စပ်လျဉ်းပြီးတော့မှ ကျွန်တော့အနေနဲ့ ဆွေးနွေးလိုပါတယ်။ မော်တော်ယာဉ်များ သွားလာရာလမ်းပေါ်မှာ မောင်းနှင်လျက်ရှိတဲ့ မော်တော်ယာဉ်များဟာ ယာဉ်လိုင်စင်များ၊ ယာဉ်မောင်းလိုင်စင်များ၊ လုပ်ငန်း လိုင်စင်များနဲ့ ပြည့်ပြည့်စုံစုံရှိဖို့အတွက် လိုပါတယ်။ ဒါကြောင့်မို့လို့ ဒီလက်ရှိ ကျွန်တော်တို့ ကျင့်သုံးလျက် ရှိတဲ့ မော်တော်ယာဉ်ဥပဒေနဲ့အညီ နည်းလမ်းသစ်များ ရှာဖွေပြီးတော့မှ မော်တော်ယာဉ်များရဲ့ လိုင်စင်၊ လုပ်ငန်းလိုင်စင်၊ ယာဉ်မောင်းလိုင်စင်များကို ပြည့်စုံစွာရရှိနိုင်အောင် ဆောင်ရွက်ပေးနိုင်ဖို့အတွက်လည်း လိုအပ်ပါကြောင်း ဆွေးနွေးတင်ပြအပ်ပါတယ်ခင်ဗျာ။ ဥပဒေကြမ်းပူးပေါင်းကော်မတီရဲ့ အစီရင်ခံစာအပိုဒ် ၁၆ မှာ ပြည်ထောင်စုအစိုးရအဖွဲ့ကတင်သွင်းတဲ့ ၂၀၁ရ ခုနှစ်၊ ပြည်ထောင်စု၏ အခွန်အကောက်ဥပဒေကြမ်းအပေါ် ဥပဒေကြမ်းပူးပေါင်းကော်မတီရဲ့ လေ့လာ တွေ့ရှိချက်များနဲ့အညီ ဥပဒေကြမ်း၏ ပြင်ဆင်ချက်များကိုလည်းကောင်း၊ လေ့လာတွေ့ရှိချက်နှင့် ဥပဒေကြမ်း၏ အပိုဒ် ၂ အပိုဒ်ခွဲ(က)၊ အပိုဒ် ၁၁ အပိုဒ်ခွဲ(က) အပိုဒ်ခွဲ(ခ)၊ အပိုဒ် ၁၄ အပိုဒ်ခွဲ(က)၊ အပိုဒ်ခွဲ(ဃ)နှင့် အပိုဒ်ခွဲ(ဇ)၊ အပိုဒ် ၁၅ အပိုဒ်ခွဲ(က)၊ အပိုဒ် ၁၉ အပိုဒ်ခွဲ(က)၊ အပိုဒ် ၃၁ ၊ အပိုဒ် ၃၃ အပိုဒ်ခွဲ(ခ)၊ အပိုဒ် ၃၄ ခြေဆင်း၊ အပိုဒ် ၃၆ အပိုဒ်ခွဲ(က)၊ အပိုဒ် ၃ရ အပိုဒ်ခွဲ(ခ)နှင့် နောက်ဆက်တွဲဇယား(၁)တို့ကို ပြင်ဆင်၍လည်းကောင်း၊ အပိုဒ် ၂၈ နှင့် ၂၉ တို့ကို အပိုဒ် ၁၉ ၏နောက်တွင် အပိုဒ် ၂၀ နှင့် ၂၁ တို့ဖြင့် အပိုဒ်အမှတ်စဉ် ပြောင်းလဲ၍ လည်းကောင်း အတည်ပြုပြဋ္ဌာန်းသင့်ကြောင်း ပြည်ထောင်စုလွှတ်တော် ဥပဒေကြမ်းပူးပေါင်းကော်မတီက တင်ပြ သွားတဲ့အပေါ်မှာ ကျွန်တော့အနေနဲ့ ထောက်ခံပါကြောင်းနှင့် ပြည်ထောင်စုလွှတ်တော်အနေနဲ့ အတည်ပြုသင့် ပါကြောင်းတင်ပြရင်းနဲ့ နိဂုံးချုပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<speech type="speaker">ဦးမျိုးဝင်း၊ မွန်ပြည်နယ်မဲဆန္ဒနယ် အမှတ်(၈) ဆွေးနွေးဖို့ဖြစ်ပါတယ်။</speech>
<speech><mp id="938">ဦးမျိုးဝင်း(မဲဆန္ဒနယ်အမှတ်-၈၊ မွန်ပြည်နယ်)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးကိုမင်္ဂလာပါလို့ နှုတ်ခွန်းဆက်ပါတယ်။ ကျွန်တော်ကတော့ မွန်ပြည်နယ် အမှတ်(၈)မဲဆန္ဒနယ်က အမျိုးသားလွှတ်တော်ကိုယ်စားလှယ် ဦးမျိုးဝင်းဖြစ်ပါတယ်။ ကျွန်တော့အား Power Point ဖြင့်ဆွေးနွေးခွင့်ပြုပါရန် တောင်းခံအပ်ပါတယ်။ ပထမဆုံး ပုဒ်မ ၁၁ ပုဒ်မခွဲ(က) ပုဒ်မခွဲငယ်(၂) အစဉ်(၁)က စီးကရက်အတွက် အထူးကုန်စည်ခွန် များနဲ့ပတ်သက်လို့ ဆွေးနွေးလိုပါတယ်။ အဲဒီ Power Point မှာ ပြည်တွင်းဖြစ် စီးကရက်များအပေါ် တစ်လိပ်ကို တစ်ကျပ်စီ တိုးကောက်ထားပါတယ်။ ပျမ်းမျှအခွန်နှုန်းကို ကျွန်တော်တို့ တွက်ချက်တဲ့အခါမှာ ၃၀.၈၈ ရာခိုင်နှုန်းရှိပါတယ်။ ဒီပုံကတော့ ပြည်ပက တင်သွင်းတဲ့အပေါ်မှာ ကောက်ခံမယ့် အခွန်နှုန်း ဖြစ်ပါတယ်။ ၂၀၁၆ ခုနှစ်မှာ ဒီ Excise Tax ကို ကောက်ခံခဲ့ပေမယ့် ၂၀၁ရ မှာ ပြန်ဖြုတ်ထားပါတယ်။ ၁၉၉၀ က ပြဋ္ဌာန်းထားတဲ့ Commercial Tax ကြောင့် အခွန်နှစ်ထပ်ဖြစ်နေလို့ ဖြုတ်ထားတာလားလို့ ကျွန်တော် စဉ်းစားမိပါတယ်။ ဒါကိုရှင်းပြစေချင်ပါတယ်။ ဒီ Tax အရ နိုင်ငံခြားကတင်သွင်းတဲ့ စီးကရက် တွေကို ကုန်းပေါ်ရောက် တန်ဖိုးအပေါ် ၁၂၅ ရာခိုင်နှုန်း ကောက်မှာဖြစ်ပါတယ်။ ဇယားက အနီစက်လေးနဲ့ ပြထားပါတယ်။ ဒါကြောင့် တစ်ဒေါ်လာတန် မာဘိုရိုစီးကရက်တစ်ဘူးဟာ ပြည်တွင်းကိုရောက်လာရင် မြန်မာငွေနဲ့ ဆိုရင် ၂၅၀၀ ကျော်ကျသွားမှာဖြစ်ပါတယ်။ ပြည်တွင်းဖြစ်သောက်သုံးသူအများစုသောက်တဲ့ Red Ruby ထက် ၃ ဆကျော် ဈေးကြီးသွားတာဖြစ်တာကြောင့် ဒီ Tax ဟာ ပြည်တွင်းဖြစ်ကို အကာအကွယ်ပေး ထားတာကို တွေ့ရမှာဖြစ်ပါတယ်။ ဒါကအာဆီယံနိုင်ငံတွေက ပြည်တွင်းဖြစ်နဲ့ နိုင်ငံခြားဆေးလိပ်ဈေးနှုန်း နှိုင်းယှဉ်ပြထားတဲ့ပုံ ဖြစ်ပါတယ်။ ကျွန်တော်တို့ မြန်မာနိုင်ငံကတော့ ဘာအကြောင်းကြောင့်မပါလဲ ဆိုတာ တော့ ကျွန်တော် မသိပါဘူး။ အနီရောင်က နိုင်ငံခြားဖြစ်ပြီးတော့ အပြာရောင်က ပြည်တွင်းဖြစ်တွေပါ။ အဲဒီမှာကြည့်ရင် နိုင်ငံခြားစီးကရက်နဲ့ ပြည်တွင်းဖြစ်စီးကရက်တွေရဲ့ ဈေးဟာ ဒါသိပ်မကွာတာကို ကျွန်တော်တို့ တွေ့ရ ပါတယ်။ တချို့နိုင်ငံတွေမှာကျတော့ အပြာရောင်မပါပါဘူး။ ဘာကြောင့်လဲဆိုရင် သူတို့နိုင်ငံမှာ စီးကရက် မထုတ်လို့ဖြစ်ပါတယ်။ ထိုင်းမှာဆိုလို့ရှိရင် ကျွန်တော်တို့ကြည့်ရင် အဲဒီမှာ ပြည်တွင်း ဖြစ်ဈေးကွက်နဲ့ အတူတူလောက်ဖြစ်နေတာ တွေ့ရပါတယ်။ လေးစားအပ်ပါသော နာယကကြီးခင်ဗျား။ ဒါကို ကျွန်တော်တင်ပြနေရတာက ကျွန်တော်တို့ လက်ရှိ ကောက်ခံနေသော Tax တွေဟာ နိုင်ငံတကာစံချိန်စံညွှန်းနဲ့ မီ မမီ၊ တိုင်းပြည်အတွက် ထိုက်သင့်တဲ့ အခွန်ရ မရ နှိုင်းယှဉ်ကြည့်စေချင်လို့ပဲ ဖြစ်ပါတယ်။ အခုဆက်လက်ပြီး အာဆီယံနိုင်ငံတွေက ဆေးလိပ် သောက်သုံးမှုနဲ့ အခွန်ငွေရရှိမှုကို ကျွန်တော် နှိုင်းယှဉ်တင်ပြပါမယ်။ အိမ်နီးချင်းထိုင်းနိုင်ငံနဲ့ ယှဉ်ရင် ထိုင်းနိုင်ငံက လူဦးရေ ၆၉ သန်းကျော်ရှိလို့ ကျွန်တော်တို့ထက် လူအနည်းငယ် ပိုများပါတယ်။ သောက်သုံးမှု ရာခိုင်နှုန်းမှာကျတော့ ကျွန်တော်တို့ နိုင်ပါတယ်။ အပေါ်မှာပြထားပါတယ်။ မြန်မာအမျိုးသား ၄၃.၈၊ အမျိုးသမီး ၈.၄။ ထိုင်းကတော့ အောက်မှာပြထားပါတယ်။ အဲဒီတော့ စီးကရက်ရောင်းရမှုအနေနဲ့ SATCA လို့ခေါ်တဲ့ Southeast Asia Tobacco Control Alliance က ဖော်ပြတဲ့စာရင်းအရ မြန်မာက စီးကရက် အလိပ်ရေတစ်နှစ်ကို ဘီလီယံ ၂၀ ကျော်ရောင်းရပြီးတော့ ထိုင်းက ဘီလီယံ ၄၀ နှစ်ဆပိုများပါတယ်။ Tax ရရှိမှုအနေနဲ့ကြည့်တော့ အပေါ်ကဟာက ကျွန်တော်က ဖိလစ်ပိုင်ပေါ့။ ဖိလစ်ပိုင်မှာ ၂၀၁၅ မှာ ဒီကော်လံ ၃ မှာ ကျွန်တော်တို့ကြည့်ရင် ဒီဆေးလိပ်ကနေ Tax က ဘယ်လောက်ရလဲဆိုရင် ၂.၂ ဘီလီယံ ရတယ်။ ဒါ US ဒေါ်လာပါ။ အောက်မှာထိုင်းမှာ။ ထိုင်းက သူတို့ ၂၀၁၁-၂၀၁၂ နှစ်မှာ ၈၅ ရာခိုင်နှုန်း ဆေးလိပ်အပေါ်မှာ Tax ကောက်ပါတယ်။ အဲဒါကို သူတို့မကျေနပ်လို့ ၈ရ ရာခိုင်နှုန်း ထပ်တင်လိုက်တယ်။ ထပ်တင်လိုက်တဲ့အခါကျတော့ ထိုင်းကရတဲ့အခွန်က US ဒေါ်လာ 1.99 ဘီလီယံကနေပြီးတော့ 2.26 ဘီလီယံကိုတိုးသွားပါတယ်။ ၂၀၁၆ မှာ ၉၀ ရာခိုင်နှုန်းထိ ထပ်တိုးလိုက်ပြန်တယ်။ မနှစ်က အခွန်ဘက်လောက်ရလဲဆိုတာ စာရင်းမထွက်သေးပါဘူး။ ကျွန်တော်တို့ဆီမှာက ဒီစီးကရက် Tax က ခုနက ကျွန်တော်ပြောသလို ၃၀ ရာခိုင်နှုန်းပဲရှိပါတယ်။ ပြည်တွင်းစီးကရက်ထုတ်လုပ်မှုက အခွန်စုစုပေါင်း ဘယ်လောက်ရနေသလဲဆိုတာ ကျွန်တော်တို့ လွှတ်တော်ကိုယ်စားလှယ်တွေတောင် မသိပါဘူး။ ဒါကြောင့်စာရင်းထဲမှာလည်း ကျွန်တော်တို့ မပါရခြင်းပဲဖြစ်ပါတယ်။ တွေ့ရှိချက်များအရ ဆေးလိပ်နဲ့ပတ်သက်တဲ့အခွန်ကို ၁၀ ရာခိုင်နှုန်း တိုးကောက်တိုင်း လူငယ်တွေဆေးလိပ်သောက်သုံးမှုက ရ ရာခိုင်နှုန်းနဲ့ လူကြီးတွေဆေးလိပ်သောက်သုံးမှုက ၄ ရာခိုင်နှုန်း ကျဆင်းပြီးတော့ တိုင်းပြည်ရဲ့ ကျန်းမာရေးအဆင့် တက်လာတယ်လို့ဆိုပါတယ်။ ဒါကြောင့် ကျွန်တော့ အနေနဲ့ ဒီအခွန်နှုန်းထားတွေကို မြှင့်တင်စေလိုပါတယ်။ ဒါနဲ့တစ်ဆက်တည်းမှာပဲ ဒီကဏ္ဍကနေပြီးတော့ အခွန်ဘယ်လောက်ရတယ်ဆိုတာကိုလည်းပဲ အခြားတိုင်းပြည်တွေလိုပဲ စာရင်းဇယားနဲ့ ကျွန်တော်တို့ ပြည်သူတွေ သိရှိသင့်ပါတယ်။ လေးစားရပါတဲ့ နာယကကြီးခင်ဗျား။ ဆက်လက်ပြီးတော့ ကျွန်တော်တို့နိုင်ငံမှာ အသောက်များ နေတဲ့ ပုဒ်မ ၁၁ ပုဒ်မခွဲ(က) ပုဒ်မခွဲ(၂)၊ စဉ်(၈)က (က)ကနေ (တ)အထိ အရက်အပေါ်ကောက်ခံတဲ့အခွန်နဲ့ ပတ်သက်ပြီးတော့ ကျွန်တော် ဆက်လက်ဆွေးနွေးတင်ပြပါမယ်။ ကျွန်တော်တို့နိုင်ငံအနေနဲ့ အရက်များ အပေါ် အခွန်ကောက်ရာမှာ တန်ဖိုးပေါ်မှာ အခွန်ကောက်တဲ့စနစ် Ad Valorem စနစ်ကို ကျင့်သုံးပါတယ်။ ဒါကြောင့် အရက်ဈေးကြီးရင် အခွန်ဈေးကြီးမှာပါပဲ။ အခွန်အကောက်ဥပဒေမှာ အရက်ဆိုင်ရာပုဒ်မ အမှတ်စဉ်တွေ တစ်သီကြီး ကျွန်တော်တို့ တွေ့ရမှာပါ။ ဒါပေမယ့် တကယ်ချုပ်ကြည့်လိုက်ရင် ကျွန်တော် ဇယားမှာ ဖော်ပြထားတာနဲ့ မတိမ်းမယိမ်းပဲ ဖြစ်ပါတယ်။ ၂၀၁၆ မှာ Average ၂၂.၅ ရာခိုင်နှုန်း ကောက်ပါတယ်။ ဈေးပေါတဲ့အရက်အောက်မှာ ၁၁.၂၈။ ၂၀၁ရ မှာကျတော့ ဈေးပေါတဲ့အရက်က ၁၂.၁၃။ ဈေးပေါတဲ့အရက် ဆိုတော့ ရေသန့်ဗူးတစ်ဗူးမှ ၇၅၀ ပဲကျပါတယ်။ ကျန်တဲ့ကြားထဲက အရက်တွေက ၂၄.၃၈ ရာခိုင်နှုန်း ပျမ်းမျှ ကျပြီးတော့ ဈေးကြီးတဲ့အရက်တွေကျတော့ ၆၀ ရာခိုင်နှုန်း ကောက်ပါတယ်။ အဲဒီဇယားနဲ့ ကျွန်တော် ပြထားတဲ့ရာခိုင်နှုန်းတွေက ကပ်နေပါတယ်။ ဟိုမှာတော့ ကျွန်တော်တို့ အရှည်ကြီးနဲ့ ကြည့်လိုက်ရင်လည်နေ ပါတယ်။ အဲဒီတော့ ၂၀၁ရ အတွက် ဒီအရက်အများစုက ကျွန်တော်တို့ အဲဒီမှာ အနီကွက်လေးနဲ့ပြထား ပါတယ်။ စီးကရက်လိုပဲ သူက ၂၀၁ရ Import မှာ မပါဝင်ပါဘူး။ အောက်မှာ (၁)၊ (၂)၊ (၃)၊ (၄) အင်္ဂလိပ်လို့ အမှတ်စဉ်လိုက်ရင် (၄)မပါပါဘူး။ ပြန်ဖြုတ်ထားပါတယ်။ အဲဒီတော့ ပြည်တွင်းအရက်အပေါ် ကျွန်တော်တို့ ကောက်ခံတဲ့ အခွန်နှုန်းသည် ၂၅ ရာခိုင်နှုန်းလို့ ပြောလို့ရပါတယ်။ နိုင်ငံတကာမှာတော့ ထုထည်နဲ့ ပြင်းအား အပေါ်မှာ မူတည်ပြီးတော့ Specific Tax Rate နဲ့ကောက်ခံပါတယ်။ ဒါကစင်ကာပူကနှုန်း ဖြစ်ပါတယ်။ ဘီယာတစ်လီတာကို ၃ ဒေါ်လာကျော် ကောက်ပါတယ်။ အောက်က ဝိုင်။ ၁၃ ဒေါ်လာကနေပြီးတော့ ၇၀ ဒေါ်လာအထိရှိပါတယ်။ အဲဒီတော့ ကျွန်တော်တို့ ဒီဝီစကီလိုအရက်ပြင်းတွေ Alcohol ပါဝင်မှု ၄၆ အထက်ဆိုလို့ရှိရင် ကျွန်တော်တို့က တစ်လီတာကို ဒေါ်လာ ၇၀ ကောက်ပါတယ်။ ၄၆ ရာခိုင်နှုန်းဆိုရင် ဒေါ်လာ ၃၀ ကောက်ပါတယ်။ ဒါကဗီယက်နမ်က ဇယားပါ။ ဘီယာနဲ့ဝိုင်ကို ၁၅၀ ရာခိုင်နှုန်းကောက်ပါတယ်။ ကျွန်တော်တို့ ဆီမှာတော့ ၆၀ ရာခိုင်နှုန်းနဲ့ ဘီယာတွေကို ဈေးပေါပေါနဲ့ရပါတယ်။ နောက်အရက်ပြင်းများနဲ့ ပတ်သက် ပြီးတော့ ဆိုလို့ရှိရင်လည်းပဲ ၇၀ ရာခိုင်နှုန်း၊ ၅၅ ရာခိုင်နှုန်း ကောက်ပါတယ်။ ကျွန်တော်တို့ဆီမှာ ခုန ပြောသလို ၂၅ ရာခိုင်နှုန်းပဲ ကောက်ပါတယ်။ နိုင်ငံခြားဖြစ် Blue Label တို့လို အကောင်းစားအရက်မျိုးကျမှ ၆၀ ရာခိုင်နှုန်း ကျသင့်ပါတယ်။ ဒီနိုင်ငံမှာ အရက်ကဈေးပေါတော့ အခွန်တွေလည်းဈေးပေါ။ ဒီတော့ ဈေးပေါတဲ့အရက်တွေသောက်ပြီး ရောဂါဖြစ်ကြ၊ သေကြ။ ဒါတွေက လက်တွေ့ဖြစ်ရပ်ပါ။ ဒါကြောင့် ကျွန်တော့အနေနဲ့ အရက်တွေရဲ့ Tax ကို မြှင့်ရင် အခွန်လည်းတိုး သောက်သုံးသူလည်း လျော့နည်းအောင် လုပ်စေလိုပါတယ်။ ဒါနဲ့ပတ်သက်ပြီး ထိုင်းမှာဆိုရင် ကျွန်တော်တို့ ကျန်းမာစောင့်ရှောက်မှု Fund 2 % ကိုပါထည့်ကောက်ပါတယ်။ ဒီလိုမျိုး ကျွန်တော်တို့ ကျန်းမာရေးကို ထိခိုက်စေတဲ့ ပစ္စည်းတွေမှာ အခွန် ကောက်ပါတယ်။ နောက်တစ်ချက် ကျွန်တော်တို့ ဆီကိစ္စဆွေးနွေးချင်ပါတယ်။ ဆီက ကျွန်တော်တို့ ဒီပုဒ်မ ၁၄(က)မှာ မူလက နေကြာဆီထည့်တာပါ။ ကျွန်တော်တို့မှာ ဒီဘက်ဥပဒေကြမ်းက ပြန်တင်တော့ နေကြာဆီဖြုတ်ထား ပါတယ်။ ဒီတော့ ကျွန်တော်တို့စဉ်းစားရမှာက ကျွန်တော်တို့နိုင်ငံမှာ နေကြာဆီ ဘယ်လောက်ထွက်လဲ။ ကျွန်တော်တို့နိုင်ငံမှာ နေကြာဆီထွက်တဲ့ဥစ္စာက နည်းနည်းလေးပဲရှိပါတယ်။ တူရကီတို့လိုနိုင်ငံတွေမှာ နေကြာဆီ အင်မတန်ထွက်ပါတယ်။ ဈေးပေါပါတယ်။ အခုကျွန်တော်တို့ စူပါမားကက်တွေမှာ တင်ရောင်းနေတဲ့ နေကြာဆီ အများစုရဲ့ တံဆိပ်တွေကို ကြည့်လိုက်ရင် Made in Turkey တွေ များပါတယ်။ ဒါပေမယ့် ကျွန်တော်တို့ရဲ့ ပြည်တွင်းမှာကြည့်ရင် လက်ရှိပြည်တွင်းရဲ့ ဆီဈေးကွက်က ပျက်လုနီးပါးဖြစ်နေပါတယ်။ ပြင်ပက ဒီစားအုန်းဆီ တွေဒဏ်ကိုခံနေရတဲ့အတွက်ကြောင့် ဒီပဲဆီ၊ နှမ်းဆီတွေကိုလည်းပဲ အကာအကွယ်ပေးနိုင်မယ့် Import Tax ကို ဆန်းစစ်လိုပါတယ်။ နောက်ဆုံးအနေနဲ့ကတော့ ပုဒ်မ ၃၇(ခ)ပါ ။ ပြည်တွင်းအခွန်က ကောက်ဖို့လျာထားတဲ့ အခွန် ပမာဏရဲ့ ၁ ရာခိုင်နှုန်းကို ဆုကြေးအတွက်ယူဖို့ ပုဒ်မပါ။ ပြည်တွင်းအခွန်များဦးစီးဌာနက ၂၀၁၇-၂၀၁၈ အတွက် ကောက်ခံဖို့လျာထားတာ ၄,၉၁၆ ဘီလီယံရှိပါတယ်။ ၁ ရာခိုင်နှုန်းဆို ၄၉ ဘီလီယံကျော် ဆုကြေး အဖြစ်ရယူနိုင်မယ့်အချက်ကို ထည့်သွင်းထားလို့ ကျွန်တော်ဘုရားတမိပါတယ်။ ဒါကြောင့် ဥပဒေကြမ်း ပူးပေါင်းကော်မတီက တင်ပြတဲ့အဆိုပြုချက်ကို ကျွန်တော် ထောက်ခံပါတယ်။ လုပ်ထုံးလုပ်နည်းအတိုင်း လုပ်ကြပါလို့ တင်ပြရင်းနဲ့ပဲ နိဂုံးချုပ်ပါတယ်။ အားလုံးကျေးဇူးတင်ပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ အစည်းအဝေးကို မိနစ် (၂၀)ခန့် ခေတ္တရပ်နားပါမယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များခင်ဗျာ။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ အားလုံး ထိုင်နိုင်ကြပါပြီ ခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">ဆက်လက်ပြီး ဦးဇုန်လှယ်ထန်း၊ ချင်းပြည်နယ် မဲဆန္ဒနယ်အမှတ်(၄) ဆွေးနွေးဖို့ဖြစ်ပါတယ်။</speech>
<speech><mp id="862">ဦးဇုန်လှယ်ထန်း(မဲဆန္ဒနယ်အမှတ်-၄၊ ချင်းပြည်နယ်)</mp>လေးစားအပ်တဲ့ နာယကကြီးနဲ့ အစိုးရအဖွဲ့ဝင်များ၊ လွှတ်တော်ကိုယ်စားလှယ်များ အားလုံးကို ဦးစွာ နှုတ်ခွန်းဆက်သပါတယ်။ နာယကကြီး ခင်ဗျာ။ ကျွန်တော်ကတော့ ပထမဆုံးအနေနဲ့ ပုဒ်မ ၂၃ ကို ဆွေးနွေးရမှာဖြစ်ပါတယ်။ ဒီပုဒ်မ ၂၃ ဟာဆိုရင် အရင်တုန်းကတော့ Earned Disclose Source of Income ခေါ်ပါတယ်။ ဝင်ငွေရလမ်းမဖော်ပြနိုင်တဲ့ ဝင်ငွေထဲကနေ ကောက်ခံရရှိတဲ့ ဝင်ငွေ ဖြစ်ပါတယ်။ ဒီ အခု လက်ရှိ ၂၀၁ရ ဥပဒေကြမ်းမှာ ပြဋ္ဌာန်းထားတဲ့ နှုန်းထားဟာဆိုလို့ရှိရင် ကျွန်တော်တို့ ၂၀၁၅-၂၀၁၆၊ ဒီအရင်လွှတ်တော်သက်တမ်းမှာ ဒီဟာ ရုတ်တရက် နှုန်းထားများကို တိုးမြှင့်ခြင်းဖြစ်ပါတယ်။ လက်တွေ့မြေပြင်မှာ ကြုံတွေ့ရတဲ့ အခက်အခဲများကို ပြည်သူများ၏ တင်ပြချက်အရ သိရှိရပြီး အထူးသဖြင့် ဒီလူများစုဖြစ်တဲ့ ဝင်ငွေနည်းအခြေခံလူတန်းစားနဲ့ အငြိမ်းစားများအတွက် အခွန်ဝန်ထုပ်ဝန်ပိုး ဖြစ်စေပါတယ်။ ဖြစ်နေပါတယ်။ ဤကဲ့သို့ အခွန်နှုန်းထား တိုးမြှင့်လိုက်သဖြင့် အခွန်ရှောင်တိမ်းမှုတွေ လည်းဖြစ်ပေါ်ပြီး ဒီအဆိုပါကဏ္ဍတွေမှ အခွန်ငွေရရှိမှု သိသိသာသာ လျော့ကျသွားကြောင်း အခွန်မှူး များထံမှ သိရှိရပါတယ်။ မန္တလေးမှာဆိုရင် ဒီ ၉၀ ရာခိုင်နှုန်းလောက်က အိမ်၊ ခြံ၊ မြေကဏ္ဍမှာ အခွန် ရှောင်တိမ်းနေကြကြောင်း မန္တလေးရှေ့နေအဖွဲ့ထံမှ ကြားသိရပါတယ်။ ဒီ အခု ၂၀၁၆ အခွန်အကောက် ဆိုင်ရာဥပဒေပြဌာန်းပြီးတဲ့နောက်ပိုင်းမှာ မန္တလေးမှာဆိုရင် လူအယောက် ၅၀ ကသာ အခွန်လာဆောင်တဲ့ အကြောင်း ကြားသိရပါတယ်။ ဒီ ကျွန်တော်တို့နိုင်ငံမှာ e-Government စနစ်တို့၊ e-Payment စနစ်တို့ဟာ သူများနိုင်ငံမှာ ကျင့်သုံးနေတဲ့ဟာတွေလည်း မကျင့်သုံးနိုင်သေးပါဘူး။ အမေရိကန်တို့လို Social Security System တို့၊ ဘာတို့လည်း မကျင့်သုံးနိုင်သေးပါဘူး။ အဲဒါကြောင့် ကျွန်တော်တို့နိုင်ငံမှာ ဘယ်သူက ဘာဝယ်လဲ ဆိုတာသိရှိနိုင်ရန် နည်းလမ်းမရှိသေးပါဘူး။ အဲဒါကြောင့် ကျွန်တော်တို့ အခွန်ရရှိနိုင်ရန်အတွက်ဆိုရင် ကျွန်တော်တို့ ပြည်သူတွေထံမှာ မက်လုံးပေးဖို့လိုပါတယ်။ ဒီလို သူတို့ပိုင်ဆိုင်တဲ့ အိမ်၊ ခြံ၊ မြေ သို့မဟုတ် ကားပဲဖြစ်ဖြစ်၊ သူတို့ပိုင်ဆိုင်တဲ့ ပစ္စည်းတွေအပေါ်မှာ ကျွန်တော်တို့ မက်လုံးပေးပြီးတော့ အခွန်လာဆောင်လို့ရှိရင် ကျွန်တော်တို့နိုင်ငံတော် အတွက်လည်း ဝင်ငွေပိုမိုရရှိလာပြီးတော့ ပြည်သူတွေကလည်း သူတို့ပိုင်ဆိုင်မှုတွေကို ကျွန်တော်တို့ အာမခံ ပစ္စည်းအဖြစ် ထားနိုင်ပြီးတော့ ဘဏ်တွေမှာသွားပေါင်မယ်၊ ဒီ အာမခံပစ္စည်းတွေအဖြစ် သွားထားမယ် ဆိုရင်လည်း စီးပွားရေးလုပ်ငန်းတစ်ခုကို လုပ်နိုင်မှာဖြစ်ပါတယ်။ ဒီအခြေခံလူတန်းစားတွေက။ အဲဒီကနေ တစ်ဆင့် ကျွန်တော်တို့ နိုင်ငံမှာလည်း စီးပွားရေးဖွံ့ဖြိုးတိုးတက်လာမှုကိုလည်း ဒီတစ်ဖက်တစ်လမ်းမှ အထောက်အပံ့ပြုမှာ ဖြစ်ပါတယ်။ အဲဒါကြောင့် ကျွန်တော်တို့ ဒီ ပုဒ်မ ၂၃ ကို ပြင်ဆင်သင့်တဲ့အကြောင်း ဒီလွှတ်တော်မှာ တင်ပြချင်ပါတယ်။ အခုနှုန်းထားမှာဆိုရင် သိန်းသုံးရာအထိမှာ ၁၅ ရာခိုင်နှုန်း၊ သိန်းသုံးရာနဲ့ တစ်ထောင်ကြားမှာ ၂၀ ရာခိုင်နှုန်း၊ တစ်ထောင်နဲ့ အထက်မှာဆိုရင် ၃၀ ရာခိုင်နှုန်း ဖြစ်နေပါတယ်။ ဒါကို ကျွန်တော်တို့ မြန်မာနိုင်ငံတစ်ဝန်းလုံးပေါ့ အဲဒီကနေ ကျွန်တော်တို့ လက်လှမ်းမီသလောက် ကြားသိရတဲ့ အနေအထားမှာဆိုရင် လက်တွေ့မကျဘူး၊ အခွန်လာမဆောင်နိုင်ကြဘူး၊ အခွန်ရှောင်တိမ်းနေကြတယ်ဆိုတာကို ကြားသိရပါတယ်။ အဲဒါကြောင့် ကျွန်တော့ရှေ့မှာ ဒေါက်တာအောင်ခင်တို့၊ ဒေါ်အိအိပြုံးတို့ ဆွေးနွေး ကျွန်တော်တို့ ပြည်သူတွေလက်လှမ်းမီနိုင်တဲ့ အခွန်နှုန်းထား၊ ပြည်သူတွေဆောင်နိုင်တဲ့ အခွန်နှုန်းထားမှာ ကျွန်တော်တို့ ပြင်ဆင်သင့်တဲ့အကြောင်း တင်ပြချင်ပါတယ်။ ဒုတိယအချက်မှာ ပုဒ် ၃၃ နဲ့ အလျဉ်းသင့်လို့ တခြားဥပဒေတွေမှာ ဖော်ပြထားတဲ့ အခွန်နှုန်းထား တွေဟာဆိုလို့ရှိရင် အခြေခံဥပဒေနဲ့ ကျွန်တော် နှိုင်းယှဉ်ကြည့်ချင်ပါတယ်။ နာယကကြီးခင်ဗျာ။ ဒီအခြေခံဥပဒေပုဒ်မ ၁၀၀(ခ)မှာဆိုရင် ပြည်ထောင်စုအစိုးရအဖွဲ့ကသာ တင်သွင်းခွင့်ရှိသော နိုင်ငံတော်၏ အမျိုးသားစီမံကိန်း၊ နှစ်စဉ်အရအသုံးခန့်မှန်းခြေငွေစာရင်းနှင့် အခွန် အကောက်ဆိုင်ရာဥပဒေကြမ်းများကို သတ်မှတ်ထားသည့် နည်းလမ်းများနှင့်အညီ ပြည်ထောင်စုလွှတ်တော်၌ ဆွေးနွေးဆုံးဖြတ်ရမည်လို့ ဖော်ပြထားပါတယ်။ အခု ပုဒ်မ ၃၃ တို့မှာ ကျွန်တော်တို့ ဖော်ပြထားတဲ့ ဒီသူ့ရဲ့ သက်ဆိုင်တဲ့ ဥပဒေတွေမှာပေါ့နော် သတ်မှတ်ထားတဲ့ နှုန်းထားတွေဟာဆိုရင် ကျွန်တော်တို့ အခြေခံဥပဒေ တွေနဲ့ နှိုင်းယှဉ်ချင့်ချိန်ဖို့လိုပါတယ်။ ဒါကအခြေခံဥပဒေနဲ့ ကိုက်ညီမှု ရှိ မရှိ၊ အမှန်ဆိုရင် အခွန်အကောက်သည် အခွန်နှုန်းထားတွေက အစိုးရကပဲ သူကလွှတ်တော်မှာ နှစ်စဉ်လာတင်ပြရမှာ ဖြစ်ပါတယ်။ သူကပါတီတစ်ခုက ဒီရွေးကောက်ပွဲလုပ်တဲ့ကျွန်တော်တို့ ပါတီကနေဆိုရင် ဒီလို ဒီလိုတွေ နှုန်းထားနဲ့ ဒါကျွန်တော်တို့ သတ်မှတ်ပြီးတော့ ကျွန်တော်တို့နိုင်ငံ ဖွံ့ဖြိုးတိုးတက်လာအောင်လုပ်ပါမယ်ဆိုတဲ့ ပုံစံမျိုးနဲ့ သူ့အစိုးရဖွဲ့နိုင်တဲ့ ပါတီက နှစ်စဉ်တင်ပြခွင့်ရရမှာဖြစ်ပါတယ်။ အခု သတ်မှတ်ထားတဲ့အတိုင်း ဒီအတိုင်းပဲ သတ်မှတ်ရင်တော့ ပြင်ဆင်တဲ့အကျပ်အတည်း ဖြစ်လာနိုင်ပါတယ်။ နောင်မှာလည်း အဲဒီလိုဖြစ်နိုင်ပါတယ်။ နိုင်ငံ တကာမှာလည်း ဒီလိုပဲအခွန်နှုန်းထားတွေဆိုရင် အစိုးရကပ် နှစ်စဉ်သတ်မှတ်ပြီးတော့ လုပ်ရတာရှိပါတယ်။ အဲဒါကြောင့် ဒီကဏ္ဍတွေမှာလည်း ကျွန်တော်တို့ အခြေခံဥပဒေနဲ့ ချင့်ချိန်ပြီးတော့ လက်ရှိမှာ ဖြစ်နေ၊ ရှိနေတဲ့ ဥပဒေတွေကို ကျွန်တော်တို့ ချင့်ချိန်သင့်တဲ့အကြောင်းကိုလည်း တင်ပြချင်ပါတယ်။ ကျေးဇူးတင်ပါတယ်။</speech>
<speech type="speaker">ခုန ကိုယ်စားလှယ်အနေနဲ့ ဒီမှာ ပြင်ဆင်ချက် တင်ထားတာရှိတယ်။ ဘယ်လို ပြင်ချင်တယ်ဆိုတဲ့အကြောင်းကို ဒီမှာ။</speech>
<speech><mp id="862">ဦးဇုန်လှယ်ထန်း(မဲဆန္ဒနယ်အမှတ်-၄၊ ချင်းပြည်နယ်)</mp>လေးစားအပ်တဲ့ နာယကကြီး ခင်ဗျား။ ကျွန်တော်ပြင်ချင်တဲ့ နှုန်းထားကတော့ သိန်းတစ်ရာအထိကို ၅ ရာခိုင်နှုန်း၊ သိန်းတစ်ရာမှ နှစ်ရာအထိကို ၁၀.၅ ရာခိုင်နှုန်း၊ သိန်းနှစ်ရာမှ သုံးရာအထိကို ၁၅ ရာခိုင်နှုန်း၊ သုံးရာမှ လေးရာအထိကို ၂၀ ရာခိုင်နှုန်း၊ လေးရာမှ ငါးရာအထိကို ၂၅ ရာခိုင်နှုန်း၊ ငါးရာအထက်ကို ၃၀ ရာခိုင်နှုန်း၊ ဒါကလည်း ကျွန်တော်က ဒီလိုပဲ တိတိကျကျ လုပ်ရမယ်လို့ မဆိုလိုပါဘူး။ ဒါသဘောတရားတစ်ခုအနေနဲ့ တင်ပြခြင်း ဖြစ်ပါတယ်။ ဒီကျွန်တော်တို့အစိုးရအဖွဲ့နဲ့ ဒီလွှတ်တော်နဲ့ညှိနှိုင်းပြီးတော့ ဖြစ်သင့်တဲ့ဟာကိုပေါ့။ ကျွန်တော် ပြင်သင့်တဲ့အကြောင်းကို တင်ပြခြင်းဖြစ်ပါတယ်။ ကျေးဇူးတင်ပါတယ်။</speech>
<speech type="speaker">ခုနက ကိုယ်စားလှယ်ကြီးပြောသွားတာ ၁၀၀ ဖြစ်နေတယ်။ ၁ မှ ၁၀၀၀ လား။ ၁၀၀ လား။ (က)မှာ။</speech>
<speech><mp id="862">ဦးဇုန်လှယ်ထန်း(မဲဆန္ဒနယ်အမှတ်-၄၊ ချင်းပြည်နယ်)</mp>ဟုတ်။ ကျွန်တော်မှားရေးတာ ဖြစ်ပါမယ်။ ကျွန်တော် လက်ရေးမှားတာပါ။ အမှားပြင်ဆင်ခွင့်ပြုပါရန် တင်ပြအပ်ပါတယ်။ မဟုတ်ပါဘူး၊ ဟုတ်ပါတယ်။ ၁ မှ ၁၀၀၀ အထိကို ၅ ရာခိုင်နှုန်းပါ။ တစ်သိန်း၊ သန်းနဲ့မှားသွား နာယကကြီးခင်များ ။</speech>
<speech type="speaker">၁ မှ ၁၀၀၀။</speech>
<speech><mp id="862">ဦးဇုန်လှယ်ထန်း(မဲဆန္ဒနယ်အမှတ်-၄၊ ချင်းပြည်နယ်)</mp>ဟုတ်၊ သိန်းတစ်ထောင်အထိမှာ ၅ ရာခိုင်နှုန်း၊ ခုန တစ်ရာဆိုတာ သန်းနဲ့မှားတာ ဖြစ်ပါတယ်။</speech>
<speech type="speaker">ဟုတ်ပြီ၊ ဟုတ်ပြီ။</speech>
<speech type="speaker">ဒေါ်ခင်စန်းလှိုင် ပုလဲမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="355">ဒေါ်ခင်စန်းလှိုင်(ပုလဲမဲဆန္ဒနယ်၊ စစ်ကိုင်းတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနဲ့တကွ အားလုံးမင်္ဂလာပါရှင်။ နာယကကြီးရှင်။ ကျွန်မအနေနဲ့ ၂၀၁ရ ခုနှစ်၊ ပြည်ထောင်စု၏ အခွန်အကောက်ဥပဒေများမှာ ဖော်ပြထားတဲ့ စည်းကြပ်သင့်တဲ့ အခွန်နှုန်း ထားများနဲ့ ပတ်သက်ပြီး ပြင်ဆင်သင့်တဲ့အချက်များကို အပြုသဘောနဲ့ အကြံပြု ဆွေးနွေး တင်ပြသွားမှာ ဖြစ်ပါတယ်။ ဒီဥပဒေရဲ့ အခန်း(၅) အထူးကုန်စည်ခွန်များ အပိုဒ်ခွဲ(က)၊ ဇယားပါအမှတ်စဉ်(၁၂) နဲ့ (၁၃)မှာ ကျောက်စိမ်းအရိုင်းထည်များနဲ့ ပတ္တမြား၊ နီလာ၊ စိန်နဲ့မြ အရိုင်းထည်များအတွက် အခွန်နှုန်းထားကို ၁၅ ရာခိုင်နှုန်းကနေ ၁၀ ရာခိုင်နှုန်းထိ သတ်မှတ်ထားပါတယ်။ ပြည်ပကိုရောင်းချတဲ့ အထူးကုန်စည်များအား အထူးကုန်စည်ခွန် ကောက်ခံရန် အပိုဒ်ခွဲ(ခ)၊ ဇယားပါအမှတ်စဉ်(၃)နဲ့(၄)မှာလည်း ကျောက်စိမ်းအရိုင်း ထည်များနဲ့ ပတ္တမြား၊ နီလာ၊ စိန်နဲ့မြ အရိုင်းထည်များအား ၁၅ ရာခိုင်နှုန်းနဲ့ ၁၀ ရာခိုင်နှုန်း သတ်မှတ် ထားတာကို တွေ့ရပါတယ်။ နာယကကြီးရှင်။ အဖိုးတန်ကျောက်မျက်ရတနာ အရိုင်းထည်များအပေါ် အခွန်တိုးမြှင့်စည်းကြပ် ခြင်းဖြင့် တန်ဖိုးမြှင့်ကုန်စည်များ ထုတ်လုပ်ရောင်းချရေးကို အားပေးမြှင့်တင်ရာ ရောက်ပါတယ်။ ထို့အပြင် အဖိုးတန် ကျောက်မျက်ရတနာများဟာ မြန်မာနိုင်ငံရဲ့ ရောင်းသူဈေးကွက် ကုန်စည်ဖြစ်တယ်ဆိုတာကို သတိချပ်သင့်ပါတယ်။ ၂၀၁၄-၂၀၁၅ ခုနှစ်မှာ ၄င်းပစ္စည်းများအပေါ်မှာ အခွန် ၃၀ ရာခိုင်နှုန်းနဲ့ ၂၀၁၆-၂၀၁ရ ဘဏ္ဍာရေးနှစ်မှာတော့ ၂၀ ရာခိုင်နှုန်း အခွန်စည်းကြပ်ခဲ့တဲ့အတွက် ယခု ၂၀၁၇-၂၀၁၈ ဘဏ္ဍာနှစ်မှာ အခွန်စည်းကြပ်မှုကို ၂၀ ရာခိုင်နှုန်းသာပဲ ဆက်လက်ထားရှိသင့်ပါတယ်။ ယခင်နှစ်များက စည်းကြပ်ခဲ့တဲ့ နှုန်းထားများထက်လျှော့ပြီး ကောက်ခံဖို့ ပြင်ဆင်ပြောင်းလဲခြင်းဟာ နိုင်ငံတော်နဲ့ နိုင်ငံသူ နိုင်ငံသားတို့ အကျိုးစီးပွားကို မည်သို့မည်ပုံ အကျိုးကျေးဇူး ဖြစ်ထွန်းစေသလဲဆိုတာ ပြန်လည်ချင့်ချိန် ဆုံးဖြတ်ဖို့ လိုပါတယ်။ ဒါ့အပြင် ပြည်တွင်းမှာ တန်ဖိုးမြှင့်ကုန်စည် ထုတ်လုပ်နိုင်ရေးကိုလည်း ဦးစားပေး အကောင် အထည်ဖော်စေလိုပါကြောင်း အကြံပြုတင်ပြလိုပါတယ်ရှင်။ နာယကကြီးရှင်။ အပိုဒ်ခွဲ(ဂ)ပါ ရွှေထည်လက်ဝတ်ရတနာများ ရောင်းချခြင်းမှ ရောင်းရငွေ အပေါ်တွင် ၅ ရာခိုင်နှုန်း ကုန်သွယ်လုပ်ငန်းခွန် ကျသင့်စေရမည်ဟု ပြင်ဆင်သင့်ပါတယ်။ အထူးကုန်စည် များနဲ့ ကုန်သွယ်လုပ်ငန်းခွန် မကျသင့်စေသည့် ကုန်စည်များမှအပ ကျန်ကုန်စည်တစ်မျိုးမျိုးကို ထုတ်လုပ် ရောင်းချပါက ရောင်းရငွေအပေါ်မှာ ကုန်သွယ်လုပ်ငန်းခွန် ၅ ရာခိုင်နှုန်း ပေးဆောင်စေသည့်အလျောက် ရွှေထည်လက်ဝတ်ရတနာများ ရောင်းချခြင်းမှ ရောင်းရငွေအပေါ်မှာ ၅ ရာခိုင်နှုန်းအခွန် စည်းကြပ်သင့် ပါတယ်။ ကုန်သွယ်လုပ်ငန်းခွန်ဆိုတာ စားသုံးသူများက ပေးဆောင်ရခြင်းဖြစ်တဲ့အတွက် ရွှေထည်လက်ဝတ် ရတနာများနဲ့ ကုန်သွယ်လုပ်ငန်းခွန်ကို မူလအဆိုပြုချက် ၃ ရာခိုင်နှုန်းအစား စားသုံးသူများ သက်သာ စေရန် ၁ ရာခိုင်နှုန်းသာ အခွန်ကောက်ခံရန် ဥပဒေကြမ်းပူးပေါင်းကော်မတီက အကြံပြုခဲ့ပါတယ်။ စားသုံး သူများ သက်သာစေရန် ရည်ရွယ်ချက်ကိုတော့ ကျွန်မတို့ ကြိုဆိုပါတယ်။ စားသုံးသူများအနေနဲ့ ဝယ်ယူစားသုံး ခြင်းဖြင့် ရုပ်ပိုင်းဆိုင်ရာ သို့မဟုတ် စိတ်ပိုင်းဆိုင်ရာ သို့မဟုတ် နှစ်မျိုးစလုံးအတွက် အကျိုးနဲ့ကျေနပ်မှုများ ရရှိတဲ့အတွက်ကြောင့် အခွန်ပေးဆောင်ရခြင်းဖြစ်ပါတယ်။ ပေးဆောင်ရာမှာလည်း အထူးကုန်စည်ခွန်များနဲ့ ကုန်သွယ်လုပ်ငန်းခွန် မကျသင့်စေရတဲ့ ကုန်စည် ၈ရ မျိုးမှအပ ကျန်ကုန်စည်အားလုံးရဲ့အပေါ်မှာ ကုန်သွယ် လုပ်ငန်းခွန် ၅ ရာခိုင်နှုန်း စည်းကြပ်ပါတယ်။ နာယကကြီးရှင်။ အခွန်ဆိုတာ နိုင်ငံသားတိုင်းအတွက် မွေးဖွားသည်ကနေ သေဆုံးတဲ့ပေးဆောင်ရမှာဖြစ်ပါတယ်။ ဒါကြောင့် ငွေပိုငွေလျှံရှိပြီး အလှဆင်ရန်၊ စုဆောင်းရန်အတွက် အသုံးပြုတဲ့ ရွှေထည်လက်ဝတ်ရတနာများအပေါ် အခွန်နှုန်းကို လျှော့ချရတဲ့အကြောင်းကို ရှင်းလင်းပေးရန် လိုအပ် ပါတယ်။ ငွေကြေးပိုမိုတတ်နိုင်သူများအား သက်သာခွင့်ပေးခြင်း ဖြစ်စေနိုင်သလို ရွှေထည်လက်ဝတ်ရတနာ ရောင်းချသူများရဲ့ ဈေးကွက် ပိုမိုသွက်လက် ဖွံ့ဖြိုးကြီးထွားလာစေရန်လည်း ဖြစ်နိုင်ပါတယ်။ ရွှေထည် လက်ဝတ်ရတနာ ဝယ်ယူစုဆောင်းမှုမှာဆိုရင် ကျွန်မတို့မြန်မာတွေမှာ “ရှိရင်တန်ဆာ မရှိရင်ဝမ်းစာ” ဆိုတဲ့ အယူအဆဟာလည်း မှားယွင်းနေပါတယ်။ ခေတ်နဲ့လည်း လျော်ညီမှုမရှိတော့ပါဘူး။ ရွှေစုတာထက် အစိုးရ ငွေစုလက်မှတ်များ၊ စတော့ရှယ်ယာများ ဝယ်ယူစုဆောင်းခြင်းဖြင့် ပြည်တွင်းစုဆောင်းနိုင်မှုကို ပိုမိုတိုးပွား စေပြီး နိုင်ငံတော်ရဲ့ စီးပွားရေးတိုးတက်မှုအတွက်လည်း တစ်ဖက်တစ်လမ်းက အထောက်အကူဖြစ်စေ နိုင်မှာဖြစ်ပါတယ်။ ထို့အပြင် မြန်မာနိုင်ငံရဲ့ သန္ဓေတည်စဖြစ်တဲ့ စတော့ရှယ်ယာဈေးကွက် ဖွံ့ဖြိုးတိုးတက်ရေး အတွက်လည်း အထောက်အကူဖြစ်စေနိုင်ပါတယ်။ ဒါကြောင့် ရွှေထည်ရတနာများရောင်းချခြင်းမှ ရောင်းရငွေ ပေါ်တွင် ၅ ရာခိုင်နှုန်းပဲ အခွန်စည်းကြပ်သင့်ပါကြောင်း အကြံပြု တင်ပြလိုပါတယ်ရှင်။ နာယကကြီးရှင်။ ပုဒ်မ ၃၁ (ခ)ရဲ့ အပိုဒ်ခွဲ (၂)မှာတော့ စတော့ရှယ်ယာဈေးကွက် ဖွံ့ဖြိုးတိုးတက်ရေး အတွက် ရန်ကုန်စတော့အိတ်ချိန်းစာရင်းဝင် အများပိုင်ကုမ္ပဏီများနဲ့ စပ်လျဉ်းတဲ့ ဝင်ငွေခွန်ကိစ္စရပ်များ အတွက် စီမံကိန်းနှင့်ဘဏ္ဍာရေးဝန်ကြီးဌာနဟာ ဝင်ငွေခွန်ကင်းလွတ်ခွင့်နဲ့ သက်သာခွင့်ပြုနိုင်တယ်လို့ ဖော်ပြထားပါတယ်။ ငွေကြေးအရင်းအမြစ်များ စုစည်းအသုံးချရန်အတွက် အများပိုင်ကုမ္ပဏီများနဲ့ စတော့ဈေးကွက်ဖွံ့ဖြိုး တိုးတက်ရေးကို အားပေးရန်လိုသော်လည်း ဝင်ငွေခွန်ကင်းလွတ်ခွင့်နဲ့ သက်သာခွင့် စတဲ့သက်သာခွင့်များ ကိုတော့ မပေးသင့်ပါဘူး။ အခြေအနေအရတော့ အခက်အခဲနဲ့ ရင်ဆိုင်နေရတဲ့ စတော့အိတ်ချိန်းစာရင်းဝင် အများပိုင်ကုမ္ပဏီများကိုတော့ စဉ်းစားသင့်ပါတယ်။ သက်သာခွင့်ရရှိရေးအတွက် သက်ဆိုင်ရာ ကုမ္ပဏီ များက သက်သာခွင့်လျှောက်ထားရန် လိုပါတယ်။ သို့သော်လည်း ဒီနေရာမှာ ကျွန်မတို့ ထိပ်တန်းအခွန်ထမ်း ကုမ္ပဏီကြီးတွေအနေနဲ့ ဝင်ငွေခွန်ကင်းလွတ်ခွင့်ရရှိအောင် စတော့အိတ်ချိန်းဆီကို စုပြုံတိုးလာနိုင်မလား လို့တော့ စိုးရိမ်ပူပန်မှုတွေ ဖြစ်မိပါတယ်။ နာယကကြီးရှင်။ ၂၀၁၆-၂၀၁ရ ခုနှစ်၊ ပြုပြင်ပြီးခန့်မှန်းခြေအရ အခွန်ရငွေနှင့် GDP အချိုး ၈.၀၃ ရာခိုင်နှုန်းဖြစ်ရာ အာဆီယံနိုင်ငံများမှာ အနိမ့်ဆုံးအဆင့်ဖြစ်နေတဲ့အတွက်ကြောင့် အခွန်အကောက်ရငွေ တိုးတက်ရေးဆောင်ရွက်ရာမှာ နှစ်စဉ်သတ်မှတ်လျာထားချက် ပြည့်မီကျော်လွန်ရေးထက် နိုင်ငံတော်အတွက် ရသင့်ရထိုက်သော အခွန်အကောက်များ ချမှတ်ထားသော အခွန်မူဝါဒများနဲ့အညီ ပြည့်ပြည့်ဝဝ မှန်မှန် ကန်ကန် ရရှိရေးကို ဦးတည်ထားရှိဆောင်ရွက်ရမှာ ဖြစ်ပါတယ်။ ပြည်သူများအနေနဲ့ အခွန်ကို တာဝန်တစ်ရပ်အနေနဲ့ ထမ်းဆောင်လာစေရေးအတွက် မိမိတို့ ထမ်းဆောင်ခဲ့ရတဲ့ အခွန်များဟာ မည်မျှအကျိုးရှိပြီး တိုင်းပြည်အတွက် မည်မျှ အထောက်အကူပြုတယ် ဆိုတာသိရှိပြီး ပြည်သူများပူးပေါင်းပါဝင်မှုရှိရန်လည်း လိုအပ်သလို ပြည်သူ့ထံမှ အခွန်အကောက်ရယူပြီး ထိုက်တန်တဲ့ ပြည်သူ့ဝန်ဆောင်မှုများကို ဆောင်ရွက်ပေးရန်လည်း လိုအပ်ပါတယ်။ ပြည်သူ့အကျိုးပြု တည်ဆောက်ရေးလုပ်ငန်းများ၊ ဝန်ဆောင်မှုလုပ်ငန်းများမှာ ပြည်သူ့ဘဏ္ဍာဖြင့် ဆောင်ရွက်ခြင်း ဖြစ်တယ် ဆိုတာကို ပြည်သူများအား ပွင့်ပွင့်လင်းလင်း ထုတ်ဖော်ပြောဆိုရန်လည်း လိုအပ်ပါတယ်။ သို့မှသာ ပြည်သူများအနေနဲ့ အသိစိတ်ဓာတ်ဖြင့် အခွန်ထမ်းဆောင်ပြီး အခွန်ထမ်းဆောင်ရမှုရဲ့အပေါ်မှာ ဂုဏ်ယူဝံ့ကြွား နိုင်မှာ ဖြစ်ပါတယ်။ လေးစားအပ်ပါသော နာယကကြီးရှင်။ အခွန်စည်းကြပ်မှုအနည်းဆုံးနဲ့ အစိုးရသုံးစွဲမှုကနေ ပြည်သူ့ အကျိုးကို အများဆုံးဖြစ်ထွန်းအောင် ဆောင်ရွက်ရန်လိုပါတယ်။ ဒါမှသာ ပြည်သူလူထုအနေနဲ့ လိုလိုလားလား အခွန်ထမ်းဆောင်လာကြမှာ ဖြစ်ပါတယ်။ ထို့အပြင် အခွန်အကောက်စည်းကြပ် ကောက်ခံရာမှာလည်း စနစ်တကျရှိရန်နဲ့ ဝန်ထမ်းများ ရိုးသားကြိုးစားဖို့ရာလည်း လိုပါတယ်။ ဝန်ထမ်းများရဲ့ အကျင့်ပျက် ချစားမှုဟာ အခွန်ရှောင်တိမ်းမှုနဲ့ အလေအလွင့်ကို တိုးပွားစေပါတယ်။ ဒါကြောင့် နိဂုံးချုပ်အနေနဲ့ အခွန်စနစ်မှာ ရှိသင့်ရှိထိုက်သော မျှတမှု၊ သေချာရေရာမှု၊ ရှင်းလင်း မြင်သာမှု၊ အဆင်ပြေလွယ်ကူမှု၊ စရိတ်သက်သာမှု၊ စီးပွားရေးတိုးတက်ဖွံ့ဖြိုးရေးကို အထောက်အကူဖြစ်စေမှု စတဲ့လက္ခဏာများရှိရန် လိုအပ်ပါကြောင်း တင်ပြဆွေးနွေးရင်း နိဂုံးချုပ်အပ်ပါတယ်ရှင်။ ကျေးဇူးတင် ပါတယ်ရှင်။</speech>
<speech type="speaker">ဒေါက်တာသက်သက်ခိုင်၊ ဒဂုံမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="460">ဒေါက်တာသက်သက်ခိုင်(ဒဂုံမဲဆန္ဒနယ်၊ ရန်ကုန်တိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်ထောင်စုလွှတ်တော်ကိုယ်စားလှယ်များ၊ ကြွရောက်လာကြသော ပြည်ထောင်စုဝန်ကြီးများနှင့် ဧည့်သည်တော်များအားလုံး မင်္ဂလာပါရှင်။ ကျွန်မကတော့ ရန်ကုန်တိုင်း ဒေသကြီး၊ ဒဂုံမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါက်တာသက်သက်ခိုင်ဖြစ်ပါတယ်။ ကျွန်မ အနေနဲ့ ၂၀၁ရ ခုနှစ်၊ ပြည်ထောင်စု၏အခွန်အကောက်ဥပဒေကြမ်းမှ ပုဒ်မ ၃ရ ပုဒ်မခွဲ (က)(ခ)(ဂ) နှင့် ပုဒ်မ ၃၈ တို့ကို ဆွေးနွေးမှာဖြစ်ပါတယ်ရှင်။ နာယကကြီးရှင့်။ ၂၀၁ရ ခုနှစ်၊ ပြည်ထောင်စု၏ အခွန်အကောက်ဥပဒေကြမ်းရဲ့ ပုဒ်မ ၃ရ ပုဒ်မခွဲ(က) မှ ပြည်တွင်းအခွန်များဦးစီးဌာနဟာ အခွန်ပေးဆောင်ထိုက်သူများဥပဒေနှင့်အညီ ခံစားနိုင်တဲ့ အခွန်ဆိုင်ရာ သက်သာခွင့်၊ ကင်းလွတ်ခွင့်များကို ပြည်သူများကိုအသိပေးခြင်းနှင့် တာဝန်ကျေပွန်တဲ့အခွန်ထမ်းများကို အသိအမှတ်ပြုခြင်း၊ ချီးမြှင့်ခြင်းများပြုနိုင်တယ်လို့ ဆိုပါတယ်။ ပုဒ်မ ၃ရ ပုဒ်မခွဲ(ခ)မှာ အထက်ပါချီးမြင့်မှုများ ပြုလုပ်ဖို့ အခွန်အကောက် ကောက်ခံရန် လျာထားချက်စုစုပေါင်းရဲ့ ၁ ရာခိုင်နှုန်းကို ပြည်ထောင်စုရဲ့ ဘဏ္ဍာငွေအရအသုံးဆိုင်ရာ ဥပဒေမှာ ပြည်တွင်းအခွန်များဦးစီးဌာနရဲ့ သာမန်အသုံးစရိတ်အဖြစ် ခွင့်ပြု ပေးနိုင်တယ်လို့ဆိုထားပါတယ်။ ပမာဏအားဖြင့်ပြောရရင်တော့ ဒီနှစ်အတွက် အခွန်အကောက်ကောက်ခံဖို့ လျာထားချက်စုစုပေါင်းရဲ့ ၁ ရာခိုင်နှုန်းဟာ ကျပ်သန်းပေါင်း ၆၄,၈၁၀ ကျော်ဖြစ်ကြောင်းလည်းပြောကြား လိုပါတယ်ရှင်။ ဒီဥပဒေရဲ့ ပုဒ်မ ၃ရ ပုဒ်မခွဲ (ဂ)မှာတော့ ၎င်းခွင့်ပြုသာမန်အသုံးစရိတ်များထဲမှာ လုပ်ငန်း တာဝန်ကျေပွန်တဲ့ အခွန်ဝန်ထမ်းများအား ဆုကြေးငွေအဖြစ် ခွင့်ပြုနိုင်တယ်လို့ပါရှိပါတယ်။ နာယကကြီးရှင့်။ ဥပဒေရဲ့ ပုဒ်မ ၃ရ ပုဒ်မခွဲ(က)(ခ)နှင့်(ဂ)တို့ဟာ အပေါ်ယံအနေနဲ့ကြည့်ရင် တာဝန်ကျေအခွန်ထမ်းနှင့် တာဝန်ကျေဝန်ထမ်းများအတွက် ချီးမြှင့်ငွေဖြစ်လို့ သာမန်အားဖြင့် လက်ခံနိုင် ဖွယ်ရှိပေမယ့်လည်း တကယ်ထဲထဲဝင်ဝင် ဆန်းစစ်ကြည့်လိုက်ရင် ဝန်ကြီးဌာနများအကြားမှာ လွန်စွာမှ မမျှတမှုကို ဖြစ်ပေါ်စေနိုင်တာကို တွေ့ရှိရပါတယ်။ ပြည်ထောင်စုအစိုးရတစ်ရပ်လုံးအနေနဲ့ ကောက်ခံတဲ့ အခွန်အမျိုးအစားပေါင်း ၃၀ ကို ဝန်ကြီးဌာန ၉ ခုကသာ တာဝန်ယူကောက်ခံနေရတာကို တွေ့ရှိရပါတယ်။ ဒါပေမယ့်လည်း ပညာရေးဝန်ကြီးဌာန၊ ကျန်းမာရေးနှင့် အားကစားဝန်ကြီးဌာန၊ လူမှုဖူလုံရေး၊ ကယ်ဆယ်ရေး နှင့် ပြန်လည်နေရာချထားရေးဝန်ကြီးဌာနနှင့် တိုင်းရင်းသားလူမျိုးများရေးရာဝန်ကြီးဌာနတို့လို ဝင်ငွေ ရလမ်းမရှိတဲ့ဝန်ကြီးဌာနတွေက ပိုပြီးများနေတာကိုတွေ့နိုင်ပါတယ်ရှင်။ နာယကကြီးရှင့်။ ကျွန်မအနေနဲ့ နိုင်ငံတော်ဝန်ထမ်းများ စွမ်းရည်ရှိသလောက်၊ အလုပ်လုပ်ရင် လုပ်သလောက် အကျိုးခံစားခွင့်ရှိတဲ့စနစ်ကို အထူးကြိုဆိုပါတယ်။ ဒါပေမယ့်လည်း အစိုးရတစ်ရပ်လုံး အနေနဲ့ မိမိဝန်ထမ်းများကို အလုပ်လုပ်ရင် လုပ်သလောက်၊ စွမ်းဆောင်ရည် ရှိရင်ရှိသလောက် အကျိုး ခံစားခွင့်ကို ဝန်ကြီးဌာနများအားလုံးအကြား သာတူညီမျှစွာရှိနိုင်ဖို့ သီးခြားအစီအစဉ်တစ်ရပ်နှင့် ဆောင်ရွက် သင့်ပါတယ်ရှင်။ ဝန်ကြီးဌာနတစ်ခုချင်းဆီက မိမိတို့ဝန်ကြီးဌာနရဲ့ လုပ်ငန်းသဘာဝအလိုက် Key Performance Indicater (KPI) လို့ခေါ်တဲ့ အဓိက စွမ်းဆောင်ရည်ညွှန်းကိန်းများဖော်ထုတ်ပြီး အစိုးရတစ်ရပ်လုံးအနေနဲ့ တိကျတဲ့မူဝါဒချမှတ်ပြီး ဝန်ထမ်းများအကျိုးခံစားခွင့်ကို သီးခြားဥပဒေပြဋ္ဌာန်းပြီး ဆောင်ရွက်သင့်ပါတယ်။ ဒါမှလည်း ဌာနတစ်ခုချင်းစီရဲ့ စွမ်းဆောင်ရည်တက်ရာမှတစ်ဆင့် ဝန်ကြီးဌာနတစ်ခုလုံး၊ ဝန်ကြီးဌာနတစ်ခု ချင်းစီရဲ့ စွမ်းဆောင်ရည်တက်ရာမှတစ်ဆင့် အစိုးရတစ်ရပ်လုံးရဲ့ စွမ်းဆောင်ရည် တက်လာမှာဖြစ်ပါတယ်။ ဒီလိုကိစ္စကို ဝန်ကြီးဌာနတစ်ခုချင်းစီက ီး စနစ်တကျဆောင်ရွက်ရမှာ ဖြစ်ပါတယ်ရှင်။ အခုလို တစ်နှစ်ချင်းစီပြဋ္ဌာန်းတဲ့ ပြည်ထောင်စုရဲ့အခွန်အကောက်ဥပဒေမှာ ကွက်ကြားမိုးရွာသလို ထည့်သွင်းထား ခြင်းဟာ မဆီလျော်ပါကြောင်းနှင့် ီး သီးသန့်ဥပဒေပြဋ္ဌာန်းသင့်ပါကြောင်း အကြံပြု တိုက်တွန်း လိုပါတယ်ရှင်။ နာယကကြီးရှင့်။ ဒုတိယအချက်အနေနဲ့ ပုဒ်မ ၃၈ ကို ဆွေးနွေးလိုပါတယ်။ ၂၀၁ရ ခုနှစ်၊ ပြည်ထောင်စု၏ အခွန်အကောက်ဥပဒေကြမ်း ပုဒ်မ ၃၈ မှာ မိခင်ဥပဒေဖြစ်တဲ့ အထူးကုန်စည်ခွန် ပုဒ်မ ၂၂ ပုဒ်မခွဲ(ဂ)အရ အခွန် မပေးဆောင်ရသေးတဲ့ အထူးကုန်စည်ခွန်အတွက် တပ်ရိုက်တဲ့ဒဏ်ငွေရဲ့ ၂၀ ရာခိုင်နှုန်းကို သတင်းပေးသူကို လည်းကောင်း၊ ၃၀ ရာခိုင်နှုန်းကို ရှာဖွေဖမ်းဆီးသူကိုလည်းကောင်း၊ ဆုကြေးအဖြစ် ချီးမြှင့်မယ်လို့သိရှိရ ပါတယ်။ ဒါဟာ အခွန်ထမ်းပြည်သူတွေကို တရားခံလိုသဘောထားနေတာဖြစ်ပြီး လက်ရှိသွားနေတဲ့ အခွန် စနစ်တစ်ခုလုံး ပြုပြင်ပြောင်းလဲရေးရဲ့ အရေးကြီးတဲ့အစီအစဉ်တစ်ခုဖြစ်တဲ့ Official Assessment System (OAS) ScaToo sazfi:9 008:@Somosos Self Assessment System (SAS) saloo zazpicos: ကိုယ်တိုင်အခွန်စည်းကြပ်တဲ့စနစ်သို့ ကူးပြောင်းဆောင်ရွက်မှုနှင့် ဖြောင့်ဖြောင့်ကြီးဆန့်ကျင်နေတာ ဖြစ်ပါတယ်ရှင်။ ဒီနေရာမှာ ၂၀၁၆ ခုနှစ်၊ ပြည်ထောင်စုလွှတ်တော် ဥပဒေအမှတ်(၁၁)အနေနဲ့ ၂၀၁၆ ခုနှစ်၊ ဇန်နဝါရီလ ၁၈ ရက်နေ့မှာ ပြဋ္ဌာန်းခဲ့တဲ့ အထူးကုန်စည်ခွန်ဥပဒေအကြောင်းကို အနည်းငယ် ဆွေးနွေးလိုပါတယ်။ အထူးကုန်စည်ခွန်ဥပဒေမှာ အခန်းပေါင်း ၁၂ ခန်းနှင့် ပုဒ်မပေါင်း ၃၆ ခု ပါရှိပေမယ့်လည်း ဥပဒေပြဋ္ဌာန်း ရခြင်းရဲ့ရည်ရွယ်ချက်တော့ ပါရှိတာမတွေ့ရပါဘူး။ ဥပဒေရဲ့ နောက်ဆက်တွဲဇယားမှာဖော်ပြထားတဲ့ အထူး ကုန်စည်ခွန်ကျသင့်တဲ့ အထူးကုန်စည်များဟာလည်း ဘာ့ကြောင့် အထူးကုန်စည်ခွန် ကျသင့်တယ်ဆိုတဲ့ အကျိုးအကြောင်းဖော်ပြချက်ပါရှိခြင်း မရှိပါဘူးရှင့်။ ဥပမာ အထူးကုန်စည်ခွန်ဥပဒေက ပြည်တွင်း ထုတ်လုပ်မှုကိုအားပေးပြီး ပြည်ပမှတင်သွင်းလာမှုကိုလျှော့ချချင်တာလား။ ကုန်ကြမ်းအတိုင်း ရောင်းဝယ်မှု ကိုလျှော့ချပြီး တန်ဖိုးမြှင့်ထုတ်လုပ်မှုကို အားပေးချင်တာလားဆိုတဲ့ တိကျတဲ့မူဝါဒနှင့် ရည်ရွယ်ချက်မျိုး ပါရှိတာကို မတွေ့ရပါဘူးရှင့်။ နာယကကြီးရှင့်။ ဥပဒေတိုင်းဟာ ရည်ရွယ်ချက်ကောင်းများနှင့် ပြဋ္ဌာန်းပြီး အကြောင်းအကျိုး ဆီလျော်ဖို့လိုအပ်တဲ့အပြင် ဥပဒေလိုက်နာရမယ့်သူများအတွက်လည်း အဓိပ္ပာယ်ရှိရှိ၊ လက်တွေ့ကျကျ လိုက်နာနိုင်တဲ့ဥပဒေဖြစ်ဖို့လိုပါတယ်။ ဒါကြောင့်အထူးကုန်စည်ခွန်ဥပဒေကို ပြန်လည်ဆန်းစစ်ဖို့လိုတယ်လို့ တစ်ပါတည်းဆွေးနွေးလိုပါတယ်ရှင့်။</speech>
<speech type="speaker">ကိုယ်စားလှယ်ကြီး။ ကျွန်တော် ခင်ဗျားပြောတဲ့ ၃ရ (က)(ခ)ဆို။ ခင်ဗျား ဘာပြင်ချင်တာလဲ။ အဲဒါလေးကို အဓိကထားပြောပါ။ ၃၈ ကို ဘယ်လိုပြင်ချင်တယ်ဆိုတဲ့အကြောင်းလေးတွေ။</speech>
<speech><mp id="460">ဒေါက်တာသက်သက်ခိုင်(ဒဂုံမဲဆန္ဒနယ်၊ ရန်ကုန်တိုင်းဒေသကြီး)</mp>နိဂုံးကျရင်ပြောပါ့မယ်ရှင်။ ဥပဒေတစ်ခုဟာ စည်းနှောင်အားလိုအပ်တာထက်များသွားတဲ့အခါ အကျင့်ပျက်ခြစားမှုပိုပြီးဖြစ်စေပါတယ်။ အခွန်ဝန်ထမ်းများဟာ အခွန်စည်းကြပ်ရမယ့် အခွင့်အာဏာရှိရုံမကဘဲ ၎င်းတို့အခွင့်အာဏာကို အသုံးချပြီး တပ်ရိုက်တဲ့ဒဏ်ငွေအပေါ်မှာ ရာခိုင်နှုန်းတစ်ခုနှင့် အကျိုးခံစားခွင့်ကို ဥပဒေအရပေးထားမယ်ဆိုရင်တော့ အကျင့်ပျက်ခြစားခြင်း ပိုများလာနိုင်တဲ့အပြင် ခြိမ်းခြောက်ငွေညှစ်မှုများ တိုးပွားလာနိုင်ပါတယ်ရှင်။ နာယကကြီးရှင်။ အချုပ်အားဖြင့်ပြောရရင် အစိုးရတစ်ရပ်လုံးအနေနဲ့ မိမိရဲ့ ဝန်ထမ်းများကို စွမ်းဆောင်ရည်နှင့် ရလဒ်အပေါ်မှာ အကျိုးခံစားခွင့်ရှိတဲ့ စနစ်တစ်ရပ်တည်ထောင်နိုင်ဖို့ သီးခြားဥပဒေ ပြဋ္ဌာန်းသင့်ပါကြောင်း တိုက်တွန်းပြီး ၂၀၁ရ ခုနှစ်၊ ပြည်ထောင်စု၏ အခွန်အကောက်ဥပဒေ ပုဒ်မ ၃ရ ပုဒ်မခွဲ(က)၊ (ခ)၊ (ဂ)နှင့် ပုဒ်မ ၃၈ တို့ကို ကန့်ကွက်ပါကြောင်းနှင့် ၂၀၁၆ ခုနှစ်၊ အထူးကုန်စည်ခွန်ဥပဒေကို ပြန်လည်ဆန်းစစ်သင့်ပါကြောင်း ပြောကြားလိုပါတယ်ရှင်။ ကျွန်မ ပြင်ချင်တာကတော့ ဥပဒေပုဒ်မ ၃ရ (က)မှာ “ထိုက်သင့်သော ချီးမြှင့်မှုများ စီမံဆောင်ရွက် ပေးခြင်း”ဆိုတာကိုဖြုတ်ချင်ပါတယ်။ ဖြုတ်ချင်ပြီးတော့မှ ဒီ ချီးမြှင့်ခြင်းနှင့်ပတ်သက်ပြီးတော့မှ (ခ)နှင့် (ဂ)မှာ ဆက်ပြောထားတဲ့(ခ)နှင့်(ဂ)ကိုကျတော့ ကျွန်မဖြုတ်ချင်ပါတယ်ရှင့်။ နောက်ပုဒ်မ ၃၈ ကိုလည်း ကျွန်မဖြုတ်ချင်ပါတယ်ရှင်။ ကျေးဇူးအများကြီးတင်ပါတယ်ရှင်။</speech>
<speech type="speaker">ကိုယ်စားလှယ်များခင်ဗျား။ ဒီဥပဒေကြမ်းနှင့်ပတ်သက်လို့ ဆွေးနွေးဖို့ စာရင်းပေးတဲ့အခါမှာ အပိုဒ်၊ အပိုဒ်ခွဲအလိုက် ဘာတွေပြင်ချင်တယ်ဆိုတာကို လက်မှတ်ရေးထိုးပြီးတော့ ညွှန်ကြားရေးမှူးချုပ်ဆီ တင်ပြဖို့လည်းပြောထားသလို ဒီလိုပဲ ညွှန်ကြားရေးမှူးချုပ်ဆီ တင်ပါတယ်။ အဲဒါကြောင့်မို့လို့ ဒီဥပဒေကြမ်းကိုဆွေးနွေးတဲ့အခါမှာ ကိုယ်ပြင်ချင်တဲ့ဥပဒေကို ဘယ်လိုပြင်ချင်တယ်။ ဘာကြောင့်ပြင်ချင်တယ်ဆိုတာလေးကို အဓိကထားဆွေးနွေးပေးဖို့ပြောကြားလိုပါတယ်။</speech>
<speech type="speaker">ဦးဘရှိန်၊ ကျောက်ဖြူမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="321">ဦးဘရှိန်(ကျောက်ဖြူမဲဆန္ဒနယ်၊ ရခိုင်ပြည်နယ်)</mp>အားလုံးမင်္ဂလာပါခင်ဗျာ။ ကျွန်တော် ကတော့ ရခိုင်ပြည်နယ်၊ ကျောက်ဖြူမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးဘရှိန် ဖြစ်ပါတယ်။ လေးစားအပ်တဲ့ ပြည်ထောင်စုလွှတ်တော် နာယကကြီးခင်ဗျား။ ဒီနေ့ ကျွန်တော် ဆွေးနွေးမှာကတော့ ၂၀၁ရ ခုနှစ်၊ ပြည်ထောင်စု၏ အခွန်အကောက်ဥပဒေကြမ်း အခန်း(၁၉)ပါ အပိုဒ် ၃၇(က)၊ (ခ)နဲ့ (ဂ)တို့ကို ပယ်ဖျက်လိုကြောင်း ဆွေးနွေးတင်ပြမှာဖြစ်ပါတယ်။ ဥပဒေကြမ်းမှာဖော်ပြထားတဲ့ အပိုဒ် ၃ရ (က)၊ (ခ)၊ (ဂ) တို့ကို တရားမျှတခြင်းရှုထောင့်က သုံးသပ်ဆွေးနွေးမှာဖြစ်ပါတယ်။ ခုနက ကျွန်တော့ရှေ့ဆွေးနွေးသွားတဲ့ ဒေါက်တာသက်သက်ခိုင်က ဥပဒေကြမ်းအပိုဒ် ၃၇(က)၊ (ခ)၊ (ဂ) တို့ကို လွှတ်တော်ကို ဖတ်ကြားတင်ပြပြီးဖြစ်တဲ့အတွက်ကြောင့် ဒီအပိုဒ်တွေကိုတော့ ကျွန်တော် မဖတ်ပြတော့ပါဘူး။ ဒီနေရာမှာ ဥပဒေပြဋ္ဌာန်းလိုတဲ့ အဖွဲ့အစည်းက တင်ပြလာတာက ဒီအပိုဒ် ၃၇(က)၊ (ခ)၊ (ဂ) အပိုဒ် ၃ရ က (က) က ဦးစီးဌာနရဲ့ တာဝန်၊ (ခ) က ဝန်ကြီးဌာနရဲ့ လုပ်ပိုင်ခွင့်၊ (ဂ) က ဦးစီးဌာနရဲ့ လုပ်ပိုင်ခွင့် ဒီလိုပြဋ္ဌာန်းထားတာကို တွေ့ရပါတယ်။ ဘာအတွက်လုပ်ပိုင်ခွင့်ပေးသလဲဆိုတော့ အခွန်ဝန်ထမ်း တွေကို ဆုချီးမြှင့်ဖို့ အဲဒီမှာ ကျွန်တော်တို့ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီက ဒီအပိုဒ် ၃ရ (က)၊ (ခ)၊ (ဂ) ရှိတဲ့အနက်က (ခ)ကို ပြင်ဆင်ထားတာတွေ့ရပါတယ်။ (ခ) ကို ပြင်ဆင်တယ် ဆိုတာ ဝန်ကြီးဌာနရဲ့ လုပ်ပိုင်ခွင့်ကို ပြည်ထောင်စုအစိုးရအဖွဲ့ရဲ့ သဘောတူညီချက်လို့ ပြင်လိုက်တာပဲ ရှိပါတယ်။ ဝန်ကြီးဌာနရဲ့ လုပ်ပိုင်ခွင့်ကို ဆက်လက်ပြီးတော့ ခွင့်ပြုထားတာ ဖြစ်ပါတယ်။ Cabinet ကို ဝန်ကြီးဌာနတစ်ခုက အဆိုတစ်ခုတင်ပြလိုက်တဲ့အခါ ဘယ်ဝန်ကြီးဌာနကများ ဘယ်လိုကန့်ကွက်ကြမှာလဲ။ သဘောတူပေးလိုက်ကြတာပဲ။ ကျွန်တော်တို့ အဲဒီလိုပဲ နားလည်ပါတယ်။ အဲဒီတော့ ပုဒ်မ ၃၇(က)၊ (ခ)၊ (ဂ)ဆိုတာ ပယ်ဖျက်ဖို့လိုအပ်တဲ့အကြောင်းကို ဆက်လက်ဆွေးနွေးပါ့မယ်။ နာယကကြီးခင်ဗျား။ နိုင်ငံတော်ရဲ့ ယန္တရားကို နိုင်ငံ့ဝန်ထမ်းတွေနဲ့ လည်ပတ်နေတာ ဖြစ်ပါတယ်။ နိုင်ငံ့ဝန်ထမ်းတွေဟာ နိုင်ငံတော်နဲ့ နိုင်ငံသားများအပေါ် သစ္စာရှိပြီး မိမိတာဝန်ကျေပွန်ဖို့ လိုပါတယ်။ နိုင်ငံ့ခေါင်းဆောင်တွေ ဘယ်လောက်တော်တော်၊ ဘယ်လောက်ထက်ထက် နိုင်ငံ့ဝန်ထမ်းတွေ နိုင်ငံတော်နဲ့ နိုင်ငံသားတွေအပေါ်မှာ သစ္စာရှိပြီး မိမိတို့ရဲ့ ဌာနဆိုင်ရာတာဝန်တွေကို ကျေကျေပွန်ပွန် မထမ်းဆောင် ကြရင်၊ ဒါမှမဟုတ် အကျင့်ပျက်ခြစားလုပ်နေကြရင် တိုင်းပြည်တိုးတက်ကောင်းမွန်မှာ မဟုတ်ပါဘူး။ နိုင်ငံ့ဝန်ထမ်းတွေကို ခေတ်ကာလနဲ့ လျော်ညီတဲ့ လစာ၊ ချီးမြှင့်ငွေပေးဖို့ဆိုတာ နိုင်ငံတော်အစိုးရရဲ့ တာဝန် ဖြစ်ပါတယ်။ တစ်ဘက်မှာလည်း နိုင်ငံ့ဝန်ထမ်းတွေဟာ နိုင်ငံတော်အစိုးရက ချမှတ်ထားတဲ့ မူဝါဒ၊ ဌာန ဆိုင်ရာ စည်းမျဉ်းစည်းကမ်းတွေကို သစ္စာရှိရှိနဲ့ နိုင်ငံ့တာဝန်ထမ်းဆောင်ကြဖို့ ဖြစ်ပါတယ်။ နာယကကြီးခင်ဗျား။ ဥပဒေကြမ်းအပိုဒ် ၃၇(က)မှာ ဖော်ပြပါအချက်တွေဟာ အခွန်ဦးစီးဌာန ဝန်ထမ်းတွေ မလွဲမသွေလုပ်ကိုင်ကြရမယ့် တာဝန်တွေ ဖြစ်ပါတယ်။ ဒီလိုပဲ အခွန်ထမ်းဆောင်ကြရမယ့် ပြည်သူတွေမလွဲမသွေလုပ်ကိုင်ကြရမယ့် တာဝန်တွေ ဖြစ်ပါတယ်။ ဒီလိုမိမိတာဝန်ကို ဥပဒေအရ ဆောင်ရွက် ကြရမှာဖြစ်တဲ့အတွက်ကြောင့် ချီးမြှင့်မှုများ ပြုလုပ်ပေးရန်မလိုပါဘူး။ တာဝန်မကျေတဲ့ ဝန်ထမ်းတွေကို တာဝန်မကျေတဲ့အတိုင်း၊ တာဝန်မကျေတဲ့အခွန်ထမ်းတွေကို တာဝန်မကျေတဲ့အတိုင်း အရေးယူဖို့လိုအပ် ပါတယ်။ အပိုဒ်ခွဲ(က)မှာ ဖော်ပြထားတဲ့ဖော်ပြချက်တွေဟာ မလိုအပ်တဲ့အတွက်ကြောင့် အပိုဒ်ခွဲ(က)ကို အထောက်အကူပြုဖို့အတွက် ပြဋ္ဌာန်းလိုတဲ့ ဒီအပိုဒ်ခွဲ (ခ)နှင့် အပိုဒ်ခွဲ(ဂ)တို့ကိုလည်း ပြဋ္ဌာန်းရန်မလိုဘူးလို့ ကျွန်တော် ဆွေးနွေးလိုပါတယ်။ နိုင်ငံတော်ရဲ့ အခွန်ဝန်ထမ်းတွေထံက အခွန်အမျိုးမျိုးကို ကောက်ခံပေးရတဲ့ ဌာန ပြည်တွင်း အခွန် နိုင်ငံဝန်ထမ်းတွေဟာ သက်ဆိုင်ရာဝန်ကြီးဌာနရဲ့ စည်းမျဉ်းစည်းကမ်းနဲ့အညီ တာဝန်ကျေအောင် ထမ်းဆောင် ရမှာဖြစ်ပါတယ်။ ဝန်ထမ်းများရဲ့ လုပ်ရည်ကိုင်ရည်၊ လုပ်ကိုင်ရတဲ့အမျိုးအစားအလိုက် လူပုဂ္ဂိုလ်ရွေးချယ်မှု၊ လစာချီးမြှင့်ငွေ ကွဲပြားခြားနားမှု ရှိပါတယ်။ အသက်အန္တရာယ် ထိခိုက်စေတဲ့လုပ်ငန်း၊ ကျန်းမာရေး ထိခိုက် နိုင်တဲ့လုပ်ငန်း၊ အမျိုးသမီးများသာလုပ်ကိုင်ရမည့်လုပ်ငန်း၊ အမျိုးသားများသာလုပ်ကိုင်ရမည့်လုပ်ငန်း စသဖြင့်ရှိနိုင်ပါတယ်။ နိုင်ငံတော်အတွက် အခွန်ကောက်ပေးတဲ့ ဝန်ကြီးဌာနတွေ အများအပြားရှိတဲ့အနက်က ပြည်တွင်း အခွန်ဦးစီးဌာနက ဝန်ထမ်းတွေအတွက်ကိုပဲ အထူးအခွင့်အရေးပေးဖို့ ဒီဥပဒေရေးဆွဲပြဋ္ဌာန်းပေးလိုက် မယ်ဆိုလို့ရှိရင် ဘယ်လိုတရားမျှတမှန်ကန်မှာလဲ။ နိုင်ငံ့ဝန်ထမ်းတွေကို လုပ်ငန်းသဘာဝအရ သတ်မှတ် သည့် လစာချီးမြှင့်ငွေကွာဟတာမှအပ တခြားအခွင့်အရေးတွေကို တစ်ပြေးညီထားရှိဖို့ လိုအပ်ပါတယ်။ ဥပဒေကြမ်းအပိုဒ် ၃ရ ပါဖော်ပြချက်တွေဟာ ဒီဖော်ပြချက်တွေကို လွှတ်တော်က အတည်ပြု ပြဋ္ဌာန်းပေး လိုက်မယ်ဆိုလို့ရှိရင် နိုင်ငံ့ဝန်ထမ်းတွေကြားမှာ စိတ်ဝမ်းကွဲပြားမှုတွေ ဖြစ်လာနိုင်ပါတယ်။ ဒါ့အပြင် လာဘ်ကိုမျှော်ပြီး၊ အခွင့်အရေးကိုမျှော်ပြီး၊ အခွင့်အရေးရနိုင်မှ၊ အခွင့်အရေးရှိမှ ဒါမှမဟုတ်အခွင့်အရေး တွေကိုဖန်တီးပြီး အလုပ်လုပ်လာကြရင် ဝန်ထမ်းတွေ ပိုအကျင့်ပျက်လာနိုင်ပါတယ်။ အခုကျွန်တော်တို့ကောင်းမွန်တဲ့အုပ်ချုပ်ရေး၊ သန့်ရှင်းတဲ့အစိုးရဖော်ဆောင်နေတဲ့ကာလ ပြည်သူ့ အစိုးရခေတ်မှာ ဝန်ကြီးတွေ အလွဲသုံးစားမှုစကားတွေ မကြားရသေးပေမယ့်လည်း အကျင့်ပျက်ဝန်ထမ်း တွေဟာ ဌာနတိုင်းမှာ လျော့မသွားသေးဘူးဆိုတာ ပြည်သူတွေဝေဖန်နေကြတဲ့ပါတယ်။ နိုင်ငံ့ ဝန်ထမ်းတွေကို လုံလောက်တဲ့ လစာချီးမြှင့်ငွေပေးဖို့ဆိုတာ နိုင်ငံတော်အစိုးရရဲ့ ဘဏ္ဍာငွေကောက်ခံတဲ့ ကဏ္ဍမှာ အခွန်ကောက်ခံတဲ့ ငွေရရှိမှုအရေးကြီးတယ်ဆိုပြီး ပြည်တွင်းအခွန်များဦးစီးဌာနဝန်ထမ်းနှင့် တာဝန်ရှိအခွန်ဝန်ထမ်းများကို ငါးပွက်ရာငါးစာချတဲ့သဘောမျိုးနဲ့ မက်လုံးပေးပြီး ဥပဒေမျိုးကို ရေးဆွဲ ပြဋ္ဌာန်းဖို့မသင့်ပါကြောင်း တင်ပြလိုပါတယ်။ ဒါကြောင့် ၂၀၁ရ ခုနှစ်၊ ပြည်ထောင်စု၏အခွန်အကောက် ဥပဒေကြမ်း အပိုဒ် ၃ရ တစ်ခုလုံးကို ပြဋ္ဌာန်းရန်မသင့်ပါသဖြင့် ပယ်ဖျက်သင့်ပါကြောင်း ဆွေးနွေးတင်ပြ တင်ပြရင်း နိဂုံးချုပ်အပ်ပါတယ်။ အားလုံးကိုကျေးဇူးတင်ပါတယ်။</speech>
<speech type="speaker">ဦးဝင်းထွဋ်၊ ဖျာပုံမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="174">ဦးဝင်းထွဋ်(ဖျာပုံမဲဆန္ဒနယ်၊ ဧရာဝတီတိုင်းဒေသကြီး)</mp>လေးစားအပ်ပါတဲ့ ပြည်ထောင်စု လွှတ်တော် နာယကကြီးနှင့်တကွ ပြည်ထောင်စုလွှတ်တော်ကိုယ်စားလှယ်များ ပြည်ထောင်စုဝန်ကြီးများ ဧည့်သည်တော်များအားလုံး မင်္ဂလာပါ။ ကျွန်တော်ကတော့ ဖျာပုံမဲဆန္ဒနယ်၊ ပြည်သူ့လွှတ်တော်ကိုယ်စားလှယ် ဦးဝင်းထွဋ် ဖြစ်ပါတယ်။ ကျွန်တော့အနေနဲ့ ၂၀၁ရ ခုနှစ်၊ ပြည်ထောင်စုရဲ့ အခွန်အကောက်ဥပဒေမှာ အထူး ကုန်စည်ခွန် ၃ ချက်၊ ကုန်သွယ်လုပ်ငန်းခွန် ၁ ချက်နဲ့ ဝင်ငွေခွန်မှာ ၁ ချက်၊ စုစုပေါင်းအချက် ၅ ချက် ဆွေးနွေးသွားမှာ ဖြစ်ပါတယ်။ အထူးကုန်စည်ခွန်ကောက်ခံရခြင်းဟာ နိုင်ငံတော်အတွက် ရသင့်ရထိုက်သော အခွန်ဘဏ္ဍာများ တိုးတက်ရရှိရေး၊ နိုင်ငံသူနိုင်ငံသားများရဲ့ ကျန်းမာရေးကို ရေရှည်တွင်ထိခိုက်စေနိုင်သော ကုန်စည်များ ထုတ်လုပ်တင်သွင်းရောင်းချမှု ထိန်းချုပ်နိုင်ရေးနှင့် မရှိမဖြစ်မဟုတ်တဲ့ ဇိမ်ခံကုန်စည်အချို့ ထုတ်လုပ်၊ တင်သွင်းရောင်းချမှု ထိန်းချုပ်နိုင်ရေးအတွက် ဆောင်ရွက်ခြင်းဖြစ်တယ်လို့ ယူဆပါတယ်။ ကျွန်တော့ကို Power Point အသုံးပြုခွင့်ပေးဖို့ မေတ္တာရပ်ခံအပ်ပါတယ်ခင်ဗျား။ ဥပဒေကြမ်းရဲ့ အပိုဒ် ၁၁ အပိုဒ်ခွဲ(က) ဇယားပါ အမှတ်စဉ် ၄ ဖြစ်ပါတယ်။ ဥပဒေကြမ်းပူးပေါင်း ကော်မတီရဲ့ ပြင်ဆင်ချက်မှာ ဆေးပေါ့လိပ်ကို တစ်လိပ်ရောင်းဈေး ၁၀ ကျပ်အထက်ဖြစ်လျှင် တစ်လိပ်လျှင် ၅၀ ပြား၊ တစ်လိပ်ရောင်းဈေး ၁၁ ကျပ်နှင့်အထက်အဆင့်ဖြစ်လျှင် တစ်လိပ်လျှင် ၁ ကျပ်နှုန်း ကောက်ခံဖို့ အဆိုပြုထားပါတယ်။ ပြင်ပဈေးကွက်မှာ ရောင်းချနေတဲ့ ပေါက်ဈေးများနဲ့ နှိုင်းယှဉ်မယ်ဆိုလို့ရှိရင် အခွန် နှုန်းထားဟာ အများဆုံး ၅ ရာခိုင်နှုန်းသာ ရှိတာကို တွေ့ရမှာဖြစ်ပါတယ်။ ကျွန်တော့ရဲ့ အဆိုပြုချက် ဖြစ်ပါတယ်။ ဆေးပေါ့လိပ် တစ်လိပ်ရောင်းဈေး ၁၀ ကျပ်အထိအဆင့် ဖြစ်လို့ရှိရင် တစ်လိပ်လျှင် ၁ ကျပ်၊ ၁ လိပ် ရောင်းဈေး ၁၁ ကျပ်နှင့်အထက်အဆင့်ဖြစ်လျှင် တစ်လိပ်လျှင် ၂ ကျပ်ကောက်ခံဖို့ ဖြစ်ပါတယ်။ ဒါမှမဟုတ်လို့ရှိရင် ကျွန်တော်တို့ ဆေးပေါ့လိပ်ကို ၁၀ ရာခိုင်နှုန်း အနည်းဆုံးထားပြီးတော့ ကောက်ခံသင့်ပါတယ်။ ၂၀၁၆ ခုနှစ်၊ ပြည်ထောင်စုရဲ့ အခွန်အကောက် ဥပဒေမှာ ဆေးပေါ့လိပ်ရဲ့ အထူး ကုန်စည်နှုန်းကို ၆၀ ရာခိုင်နှုန်းသတ်မှတ်ပြဋ္ဌာန်းခဲ့ပါတယ်။ လက်တွေ့ မှာတော့ ကောက်ခံနိုင်ခြင်းမရှိပါဘူး။ ယခုဥပဒေကြမ်းမှာတော့ ကျွန်တော်တို့ စီးကရက်အမျိုးမျိုးရဲ့ အခွန်နှုန်းထားတွေကို ပျမ်းမျှခြင်း အနည်းဆုံး ၂၀ ရာခိုင်နှုန်းကနေပြီးတော့ အများဆုံး ၄၅ ရာခိုင်နှုန်းအထိ သတ်မှတ်ထားတာကို တွေ့ရ ပါတယ်။ ဆေးလိပ်သောက်ခြင်းသည် ကျန်းမာရေးကို ဆိုးရွားစွာထိခိုက်စေသည် ဆိုသည့်အတိုင်း ဆေးလိပ်သည် အရေးကြီးတဲ့ အထူးကုန်စည်တစ်မျိုးဖြစ်ပါတယ်။ အထူးကုန်စည်ခွန်ရဲ့ ရည်ရွယ်ချက်များနဲ့ ကိုက်ညီဖို့ လိုသလို လက်တွေ့လိုက်နာ ထမ်းဆောင်နိုင်ဖို့လည်းလိုပါတယ်။ အထူးကုန်စည်ခွန် အမှတ်တံဆိပ်ကပ် ပြီးတော့ စနစ်တကျကောက်ခံသင့်ပါတယ်။ အနည်းဆုံး ၁၀ ရာခိုင်နှုန်း ကနေစတင်ပြီးတော့ အခွန်ဆိုင်ရာ အလေ့အကျင့်ကို ရရှိစေသင့်ပါတယ်။ ဒါ့အပြင် စီးကရက်များရဲ့ ကောက်ခံတဲ့ အခွန်နှုန်းထားများကိုလည်း တိုးမြှင့်ကောက်ခံသင့်ကြောင်း အကြံပြု ဆွေးနွေးအပ်ပါတယ်။ နံပါတ်(၂) ဥပဒေကြမ်းရဲ့ အပိုဒ် ၁၁ အပိုဒ်ခွဲ (က) ဇယားပါ အမှတ်စဉ် ၁၅ ဖြစ်ပါတယ်။ 206308:q:cola:cmdoos gewo@ąjosos Double Cab 4 Door Pickup @sau 2000 CC @ 5000 CC 8 Van m:qp:1 Sloon, Cidin Wagon mo:«p:1 pou:m:qp:of po opeeged:1 5001 CC အထက်ကားများကို ၅၀ ရာခိုင်နှုန်း ကောက်ခံဖို့အဆိုပြုထားပါတယ်။ ကျွန်တော့ရဲ့ ပြင်ဆင် soal@assodulosušil Double Cab 4 Door Pickup ysau 2001 CC @ 4000 CC Van m:op:08 ကျွန်တော်တို့ ၃၀ ရာခိုင်နှုန်း၊ 4001 CC အထက်ကားများကို ၅၀ ရာခိုင်နှုန်း ကောက်ခံဖို့ဖြစ်ပါတယ်။ ကျွန်တော့ရဲ့ အဆိုပြုချက်ဟာ မူလဥပဒေကြမ်းပါ အဆိုပြု ပြဋ္ဌာန်းချက် အတိုင်း Engine Capacity 4000 CC ဖြင့်သာ ခွဲခြားကောက်ခံရန်ဖြစ်ပါတယ်။ ပြင်ဆင်ထားချက်မှာ 5000 CC ထိ အထူးကုန်စည်ခွန် ၃၀ ရာခိုင်နှုန်းသာ သတ်မှတ်ထားသည့်အတွက် တန်ဖိုးမြင့်ဇိမ်ခံကားများ US$ 100,000 အထက် Lexus Sloon, Land Cruiser Wagon ကားများနှင့် အမေရိကန်နှင့် ဥရောပဇိမ်ခံကားတချို့ကို အခွန်နှုန်း သက်သာစွာနဲ့ တင်သွင်းနိုင်မှာဖြစ်ပါတယ်။ အထူးကုန်စည်ခွန်ရဲ့ ရည်မှန်းချက်များနှင့် ကိုက်ညီအောင် ပြင်ဆင် ပြဋ္ဌာန်းသင့်ပါကြောင်း ဆွေးနွေးအပ်ပါတယ်။ ဥပဒေကြမ်းရဲ့ အပိုဒ် ၁၂ ဖြစ်ပါတယ်။ ဒီအပိုဒ် ၁၂ ရဲ့ အဓိကဆိုလိုချက်ကတော့ ပြည်တွင်းမှာ ထုတ်လုပ်ရောင်းချတဲ့ ဆေးရွက်ကြီး၊ ဆေးပေါ့လိပ်၊ ဆေးပြင်းလိပ် ထုတ်လုပ်ရောင်းချခြင်း အတွက် ဘဏ္ဍာနှစ်တစ်နှစ်အတွင်း ထုတ်လုပ်ရောင်းရငွေစုစုပေါင်း ကျပ်သိန်း ၂၀၀ တိတိထက်မပိုလျှင် အထူး ကုန်စည်ခွန် စည်းကြပ်ခြင်းမပြုရ ဆိုပြီးတော့ ပြဋ္ဌာန်းထားပါတယ်။ ကျွန်တော့ရဲ့ အဆိုပြုချက်ဟာ ဥပဒေကြမ်းရဲ့ အပိုဒ် ၁၂ မှာ ဆေးပေါ့လိပ်ကို ပယ်ဖျက်ရန် ဖြစ်ပါတယ်။ ယခုဥပဒေကြမ်းမှာ ဆေးရွက်ကြီးကို ၆၀ ရာခိုင်နှုန်း၊ ဆေးပြင်းလိပ်ကို အခွန်နှုန်း ၈၀ ရာခိုင်နှုန်း ကောက်ဖို့အတွက် သတ်မှတ် ပြဋ္ဌာန်းထားပြီး ဖြစ်ပါတယ်။ ဆေးရွက်ကြီးနဲ့ ဆေးပြင်းလိပ်ရဲ့ ထုတ်လုပ်မှုပမာဏဟာ ဈေးကွက်အတွင်းမှာ နည်းပါးပါတယ်။ ဆေးပေါ့လိပ်ကိုတော့ ကျွန်တော်တို့ အခွန်နှုန်းလျှော့ပေါ့ ပြင်ဆင်ထားပြီးတော့ ၅ ရာခိုင်နှုန်းကနေ ၁၀ ရာခိုင်နှုန်းအထိသာ ရှိပါတယ်။ ဈေးကွက်အတွင်း ထုတ်လုပ်မှုပမာဏကလည်း တောရော၊ မြို့ပါမကျန် ပမာဏ များပြားတာကိုတွေ့ရမှာ ဖြစ်ပါတယ်။ အထက်ပါ အပိုဒ် ၁၂ ပါ ကင်းလွတ်ခွင့်ကို သတ်မှတ်ပေးခြင်းအားဖြင့် အခွန်တိမ်းရှောင်မှုများ ဖြစ်ပေါ်လာနိုင်သလို အကျင့် ပျက်မှုများလည်း ပေါ်ပေါက်စေပါတယ်။ ဈေးကွက်အတွင်း ဆေးပေါ့လိပ်များ အားလုံးကို အထူးကုန်စည်ခွန် အမှတ်တံဆိပ် တန်းတူညီတူကပ်ပြီးတော့ ရောင်းချခြင်းဖြင့် စနစ်တကျ အခွန်ကောက်ခံမှုကို ဖြစ်ပေါ်စေမှာ ဖြစ်ပါတယ်။ ဥပဒေကြမ်းရဲ့ အပိုဒ် ၁၄ အပိုဒ်ခွဲ(က) ဇယားပါ အမှတ်စဉ် ၈ရ ။ ဒီဇယားကတော့ ကျွန်တော်တို့ ကုန်သွယ်လုပ်ငန်းခွန် ကျသင့်ခြင်းမရှိတဲ့ ကုန်စည်စာရင်းဖြစ်ပါတယ်။ မူလပြဋ္ဌာန်းချက်မှာ ဆိုလို့ရှိရင် အမှတ်စဉ် (၈၇) ကုန်စည်အမျိုးအမည်၊ အစိုးရကကြီးမှူးကျင်းပသော မြန်မာ့ကျောက်မျက်ရတနာ ပြည်တွင်းပြပွဲများတွင် ရောင်းချသော ကျောက်စိမ်း၊ ပတ္တမြား၊ နီလာ၊ ကျောက်မျက်ရတနာ အရိုင်းသည်။ အချောထည်များ ဒါတွေကို ကုန်သွယ်လုပ်ငန်းခွန် ကောက်ခံခြင်းမပြုဖို့အတွက် တင်ပြထားခြင်းဖြစ်ပါတယ်။ ဒီအဆိုပြုချက်ဟာ ၂၀၁၆ ပြည်ထောင်စုရဲ့ အခွန်အကောက်ဥပဒေမှာပါဝင်ခြင်း မရှိသလို အခုမှ သတ်မှတ်ထည့်သွင်းထားခြင်းဖြစ်ပါတယ်။ ကျောက်မျက်ရတနာပြပွဲတွေဟာ ကျွန်တော်တို့ ပြည်တွင်း၊ ပြည်ပကုန်သည်များ လာရောက်ဝယ်ယူခြင်းဖြစ်ပါတယ်။ ပြည်ပဝယ်ယူသူများ ပြည်ပသို့ ပြန်လည် တင်ပို့ရာမှာ ဥပဒေကြမ်းရဲ့ အပိုဒ် ၁ရ အပိုဒ်ခွဲ(ခ)မပါ ။ လျှပ်စစ်ဓာတ်အားနှင့် ရေနံစိမ်းမှအပ ကျန်ကုန်စည် များကို ပြည်ပသို့တင်ပို့ရောင်းချခြင်းအတွက် ရောင်းရငွေအပေါ်တွင် ကုန်သွယ်လုပ်ငန်းခွန် သုညရာခိုင်နှုန်း ဖြင့် စည်းကြပ်ရန်ပြဋ္ဌာန်းထားပြီးဖြစ်ပါတယ်။ ပြည်တွင်းကုန်သည်များအတွက်လည်း ကျသင့်ကုန်သွယ် လုပ်ငန်းခွန်မှ ထုတ်လုပ်ဝယ်ယူစဉ် ပေးဆောင်ခဲ့သည့် ကုန်သွယ်လုပ်ငန်းခွန်ကို ခုနှိမ်ခွင့်ရှိတဲ့အတွက် အခွန် ကောက်ခံမှု လစ်ဟာမှုမရှိစေရေး၊ စနစ်တကျ ကောက်ခံနိုင်ရေးအတွက် ယင်းပြဋ္ဌာန်းချက်ကို ပယ်ဖျက် သင့်ကြောင်း အဆိုပြု အပ်ပါတယ်။ နောက်ဆုံးတစ်ခုအနေနဲ့ကတော့ ကျွန်တော်တို့ ဒီအခွန်ဥပဒေပါ ၂၀၁ရ ပြည်ထောင်စုအခွန်အကောက် ဥပဒေကြမ်းပါ အပိုဒ် ၂၃ ဖြစ်ပါတယ်။ အပိုဒ် ၂၃ ဟာ စည်းကြပ်မှုကနေ လွတ်ကင်းတဲ့ ဝင်ငွေတွေအပေါ်မှာ ကောက်ခံဖို့အတွက်ပြဋ္ဌာန်းထားခြင်း ဖြစ်ပါတယ်။ ဒီလိုကောက်ခံတဲ့အခါမှာ ဝင်ငွေရလမ်း တင်ပြနိုင်လို့ ရှိရင် ယင်းဝင်ငွေကို နုတ်ပယ်ပြီးတော့ ကျန်တဲ့စည်းကြပ်မှုမှ လွတ်ကင်းနေတဲ့ ဝင်ငွေအပေါ်မှာလည်းကောင်း၊ ဝင်ငွေရလမ်းတင်ပြနိုင်လို့ရှိရင် အသုံးပြုတဲ့ ဝင်ငွေအပေါ်တွင်လည်းကောင်း၊ အောက်ဖော်ပြပါ အခွန် နှုန်းထားများအတိုင်း ဝင်ငွေခွန်စည်းကြပ်ရမယ်လို့ ပြဋ္ဌာန်းပေးထားခြင်းဖြစ်ပါတယ်။ ဒီစည်းကြပ်မှုကနေ လွတ်ကင်းနေတဲ့ အခွန်နှုန်းထားတွေကို ခုနက ကိုယ်စားလှယ်များလည်း လျှော့ပေါ့ပေးဖို့အတွက် ဆွေးနွေးသွားတာရှိပါတယ်။ ဒီနေရာမှာ ကျွန်တော့အနေနဲ့ တင်ပြချင်တဲ့အချက်က ကျွန်တော်တို့ နိုင်ငံသူနိုင်ငံသားတွေဟာ နှစ်ပေါင်းများစွာ မှားယွင်းတဲ့ အခွန်ကောက်ခံမှုစနစ်၊ အားနည်းတဲ့ အခွန်ဥပဒေ၊ နည်းဥပဒေတွေနဲ့ ဖြတ်သန်းခဲ့ရတာဖြစ်တဲ့အတွက် အခွန်နဲ့ပတ်သက်တဲ့ ဗဟုသုတနဲ့ အခွန်ရဲ့ သဘောသဘာဝကို နားလည်မှု အားနည်းနေတာကို တွေ့ရပါတယ်။ ကျွန်တော်တို့ ဒီစည်းကြပ်မှုကနေ လွတ်ကင်းနေတဲ့ အခွန်နှုန်းထား တွေကိုသာ အလျှော့ပေးလိုက်မယ်ဆိုလို့ရှိရင် ကျွန်တော်တို့ရဲ့ အခွန်ထမ်းဆောင်နေတဲ့ ပုံမှန်ဝင်ငွေခွန်၊ ကုန်သွယ်ခွန် ထမ်းဆောင်နေတဲ့ အခွန်ထမ်းတွေဟာ အများရယ်စရာ ဖြစ်သွားပါလိမ့်မယ်။ ကျွန်တော်တို့ ထမ်းဆောင်နေတဲ့ အခွန်တွေ ပုံမှန်စာရင်းဇယားတွေနဲ့ နှစ်စဉ်စည်းကြပ်မှု ခံယူဖို့အတွက် အခွန်ရုံးကိုသွားနေ ရတဲ့ လုပ်ငန်းစဉ်ကြီးတစ်ခုလုံးဟာ သဲထဲရေသွန်ဖြစ်သွားမှာ ဖြစ်ပါတယ်။ ဒီအတွက် ကျွန်တော့အနေနဲ့ ပုဒ်မ ၂၃ ကို ပြင်ဆင်ရန်မသင့်ပါကြောင်းနဲ့ ကျွန်တော်တို့ နိုင်ငံသူ နိုင်ငံသားတွေအတွက် ပိုမိုကောင်းမွန်တဲ့ အခွန်ဥပဒေ၊ နည်းဥပဒေ၊ ကျွန်တော်တို့ ပိုမိုအားကောင်းတဲ့ အခွန် ကောက်ခံမှုစနစ်တွေနဲ့ နိုင်ငံအပေါ်မှာ သစ္စာရှိတဲ့ Loyal Citizen နိုင်ငံ့ရဲတာဝန်ကို အခွန်ထမ်းဆောင်ခြင်းဖြင့် ဂုဏ်ယူဝံ့ကြွားမယ့် နိုင်ငံသားတွေ ဖြစ်အောင် ကျွန်တော်တို့ ဒီမိုကရေစီနိုင်ငံသစ်နဲ့အတူ ကျွန်တော်တို့ပြုစုပြီးတော့ များစွာ ပညာပေးမှု လုပ်ငန်းတွေ ဆောင်ရွက်ဖို့လိုပါကြောင်း တင်ပြရင်းနဲ့ပဲ နိဂုံးချုပ်အပ်ပါတယ်။</speech>
<speech type="speaker">ဒေါ်ဝင့်ဝါထွန်း၊ ရှားတောမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="248">ဒေါ်ဝင့်ဝါထွန်း(ရှားတောမဲဆန္ဒနယ်၊ ကယားပြည်နယ်)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ အားလုံးပဲမင်္ဂလာပါရှင်။ ကျွန်မကတော့ ကယားပြည်နယ်၊ ရှားတော မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်ဝင့်ဝါထွန်းဖြစ်ပါတယ်ရှင်။ ကျွန်မအနေနဲ့ ၂၀၁ရ ခုနှစ်၊ ပြည်ထောင်စု၏ အခွန်အကောက် ဥပဒေကြမ်းနဲ့ပတ်သက်ပြီးတော့မှ အပိုဒ် ၄ ပိုဒ်ကို ဆွေးနွေးသွားမှာ ဖြစ်ပါတယ်ရှင်။ Sorry ပါ အပိုဒ် ၅ ပိုဒ်ပါရှင့်။ ပထမဦးဆုံးအနေနဲ့ အပိုဒ်နံပါတ် ၁၄(ဇ) ပုဒ်မအပိုဒ် ၁၉(က) တို့ကို ဥပဒေကြမ်းပူးပေါင်းကော်မတီရဲ့ သဘောထားမှတ်ချက်အတိုင်း ထောက်ခံသွားမှာဖြစ်ပြီးတော့မှ ပုဒ်မ ၃၇(ခ)၊ (ဂ)၊ ပုဒ်မ ၃၈ တို့ကိုတော့ ပယ်ဖျက်သင့်ကြောင်း ဆွေးနွေးသွားမှာဖြစ်ပါတယ်ရှင်။ ပထမအနေနဲ့ ပုဒ်မ၁၄(ဇ)ကို ဥပဒေကြမ်းပူးပေါင်းကော်မတီရဲ့ ပြင်ဆင်ပြဋ္ဌာန်းသင့်ကြောင်း အဆိုပြုချက်မှာ ရွှေထည်လက်ဝတ်ရတနာများ ရောင်းချခြင်းမှ ရောင်းရငွေအပေါ်မှာ ၁ ရာခိုင်နှုန်းဖြင့် ကုန်သွယ်လုပ်ငန်းခွန်ကျသင့်စေရမည်ဟု ဖော်ပြပါရှိထားပါတယ်။ မူလပြဋ္ဌာန်းချက်မှာတော့ ၃ ရာခိုင်နှုန်း ဖြစ်ပါတယ်ရှင့်။ ယခုကျွန်မတို့ ပြည်ထောင်စုလွှတ်တော်ကြီးကနေပြီးတော့မှာ ၂၀၁ရ ခုနှစ်၊ ပြည်ထောင်စု၏ အခွန်အကောက်ဆိုင်ရာဥပဒေကြမ်းကို ဆွေးနွေးနေတဲ့အပေါ်မှာ လက်ရှိကျွန်မတို့ ပြည်သူပြည်သား အားလုံး စိတ်ဝင်စားမှုရှိနေပါတယ်။ စပြီးတော့မှ အဆိုတင်သွင်းရာကနေစပြီးတော့မှ ဒီနေ့ဆွေးနွေးတဲ့ အတည်ပြုမယ့်ကျွန်မတို့ ဈေးကွက်အပေါ်မှာ၊ စားသုံးသူတွေအပေါ်မှာ သက်ရောက်မှု အများကြီးရှိနေပါတယ်ရှင့်။ ဒီအပေါ်မှာလည်း ကျွန်မတို့ကနေပြီးတော့မှ နှစ်စဉ်ပြည်ထောင်စုရဲ့ အခွန် အကောက်ဥပဒေတွေကို တင်သွင်းရခြင်းဟာ ၂၀၀၈ ဖွဲ့စည်းပုံအခြေခံဥပဒေပါ မူလပြဋ္ဌာန်းချက်ကြောင့် ဖြစ်တယ်ဆိုတဲ့အပေါ်မှာကို လိုက်နာကျင့်သုံးရမှာ မှန်ကန်သော်ငြားလည်း ကျွန်မတို့နိုင်ငံမှာ အခွန် အကောက်စနစ်တွေကို နှစ်စဉ်၊ နှစ်စဉ်ပြောင်းလဲခြင်း၊ ပြင်ဆင်ခြင်း၊ ဖြည့်စွက်ခြင်းတွေ ပြုလုပ်နေမယ် ဆိုလို့ရှိရင် ကျွန်မတို့ သွားနေတဲ့ ဈေးကွက်စီးပွားရေးစနစ်၊ ဘဏ္ဍာရေးခိုင်မာမှုနဲ့ ဘယ်လိုပတ်သက် ဆက်သွယ်မှုရှိမလဲ၊ ဘယ်လောက်အကျိုးသက်ရောက်မှု ရှိမလဲဆိုတဲ့အပေါ်မှာလည်း အလေးအနက်ထား ပြီးတော့မှ ပြန်လည်သုံးသပ်စေချင်ပါတယ်ရှင်။ ဒီဟာနဲ့အတူပဲ ကျွန်မတို့ မူလပြဋ္ဌာန်းချက်မှာပါထားတဲ့ ၃ ရာခိုင်နှုန်းကနေပြီးတော့မှ ဥပဒေကြမ်းပူးပေါင်းကော်မတီရဲ့ အဆိုပြုချက်အရ ၁ ရာခိုင်နှုန်း ဖြစ်သွားတယ်။ ဒီကြားကာလလေးမှာတောင်မှ အပြောင်းအလဲတစ်စုံတစ်ရာ ရှိခဲ့မယ်ဆိုလို့ရှိရင် နှစ်စဉ်၊ နှစ်စဉ် ပြုပြင် ပြောင်းလဲလိုက်တဲ့အပေါ်မှာ မည်မျှအကျိုးသက်ရောက်မှု ရှိသွားတယ်ဆိုတဲ့ အချက်ကို တာဝန်ရှိသူများ အနေနဲ့ အလေးအနက်ထားပြီးတော့မှ ကြိုးစားစေချင်ပါတယ်။ ဘာကြောင့်လဲဆိုလို့ရှိရင် ကျွန်မတို့ အစိုးရတစ်ရပ်ဆိုတာ စားသုံးသူနဲ့ ထုတ်လုပ်ရောင်းချသူတွေရဲ့ကြားထဲမှာ ထိန်းညှိပေးရတဲ့ပုဂ္ဂိုလ်တွေ ဖြစ်ပါတယ်။ ဒီလို ထိန်းညှိပေးရတဲ့အခါမှာ ဥပဒေပြုသူကပဲ လေးစားလိုက်နာရမှာမျိုးမဟုတ်ဘဲနဲ့ လိုက်နာ ကျင့်သုံးရမယ့် သူတွေကိုယ်နှိုက်ကိုက အမှန်တကယ် လိုက်နာကျင့်သုံးနိုင်တဲ့ ဥပဒေတွေဖြစ်မှသာလည်း ဥပဒေတစ်ခုဟာ အသက်ဝင်မှာ ဖြစ်တဲ့အတွက်ကြောင့်မို့လို့ ကျွန်မအနေနဲ့ ဒီအပေါ်မှာလည်း အလေးအနက် ထားပြီး ဆွေးနွေးချင်ပါတယ်။ ထို့အတူပဲ ဥပဒေကြမ်းပူးပေါင်းကော်မတီရဲ့ သဘောထားမှတ်ချက်ကို ထောက်ခံအပ်ပါတယ်ရှင်။ ဒုတိယအချက်အနေနဲ့ ကျွန်မတို့ ၂၀၁ရ ခုနှစ်၊ ပြည်ထောင်စု၏ အခွန်အကောက် ဥပဒေကြမ်းပါ အပိုဒ် ၁၉(က)မှာ ဝင်ငွေခွန်ဥပဒေကို ကျွန်မတို့ လစာနှစ်တစ်နှစ်မှာ ဝင်ငွေကျပ် ၄၈ သိန်းအထိ ရရှိသူ ဖြစ်လျှင်ဆိုပြီးတော့မှ မူလဥပဒေမှာပါပါတယ်။ ရှေ့ကပုဂ္ဂိုလ်တွေလည်း ဆွေးနွေးခဲ့ပြီးဖြစ်တဲ့အတွက် ကြောင့်မို့လို့ ကျွန်မနေနဲ့ ဒီပုဒ်မကို ဆက်လက်ပြီးတော့မှ ဖတ်ပြခြင်းမရှိတော့ပါဘူး။ ဥပဒေကြမ်းပူးပေါင်း ကော်မတီအနေနဲ့ကျတော့ ကျွန်မတို့ မူလပြဋ္ဌာန်းချက်အပေါ်မှာ အပိုဒ် ၃ ပိုဒ် ခွဲပြီးတော့မှ ပြင်ဆင်ပြဋ္ဌာန်း သင့်ကြောင်း တင်ပြထားတဲ့အပေါ်မှာ လေးလေးနက်နက် ထောက်ခံပါတယ်။ ဘာကြောင့်လဲဆိုလို့ရှိရင် ကျွန်မတို့ ဥပဒေတစ်ခု ပြုတဲ့အခါမှာ ကျွန်မတို့ မူလဥပဒေကြမ်းထဲမှာပါထားတဲ့ အပိုဒ် ၂၃ မှာ ဆိုလို့ရှိရင် ကျွန်မတို့ ဒီဝင်ငွေခွန်မှ စည်းကြပ်ခြင်းမရှိရတဲ့ ငွေတွေဟာ တစ်ချိန်ချိန်မှာ ကျွန်မတို့ အခြေပြုပစ္စည်းတစ်ခုခုကို ဝယ်ယူတာပဲဖြစ်ဖြစ်၊ တည်ဆောက်တာပဲဖြစ်ဖြစ် လုပ်မယ်ဆိုလို့ရှိရင် ကျွန်မတို့ သက်သေခံလက်မှတ် မပြနိုင် ခဲ့ဘူးဆိုလို့ရှိရင် အဲဒီအပေါ်မှာ ပြန်လည်ပြီးတော့မှ စည်းကြပ်ခံရမယ့် အခွန်ဝင်ငွေဟာ အဆမတန်များပြား ပါတယ်။ ဒါဆိုလို့ရှိရင် ကျွန်မတို့ မူလပြဋ္ဌာန်းထားတဲ့ဥပဒေမှာကိုက လိုက်နာရမယ့်၊ ကျင့်သုံးရမယ့် ပြည်သူ လူထုတွေ ရှင်းရှင်းလင်းလင်း လွယ်လွယ်ကူကူ နားလည်လက်ခံနိုင်ဖို့ လိုအပ်တာဖြစ်တဲ့အတွက်ကြောင့်မို့လို့ ဥပဒေကြမ်းပူးပေါင်းကော်မတီရဲ့ အပိုဒ် ၃ ပိုဒ်ခွဲပြီးတော့မှ ရှင်းလင်းစွာ ရေးသားလိုက်ခြင်းအပေါ်မှာ ကျွန်မ အနေနဲ့ ထောက်ခံပါတယ်ရှင်။ လေးစားအပ်ပါသော ပြည်ထောင်စုလွှတ်တော် နာယကကြီးရှင်။ တတိယအနေနဲ့ ကျွန်မတို့ အပိုဒ် ၃ရ (ခ)နဲ့ (ဂ)တို့ကို ပယ်ဖျက်သင့်ကြောင်း ဆွေးနွေးသွားမှာဖြစ်ပါတယ်ရှင်။ အရှေ့က ကျွန်မတို့ ကိုယ်စားလှယ် ကြီးများလည်း ဒီပုဒ်မတွေကို ပယ်ဖျက်သင့်ကြောင်း ဆွေးနွေးခဲ့တာဖြစ်တဲ့အတွက်ကြောင့်မို့ ကျွန်မအနေနဲ့ များစွာ ဝမ်းသာဂုဏ်ယူပါတယ်။ ကျွန်မတို့ မြန်မာနိုင်ငံမှာ ကျွန်မတို့ မြန်မာနိုင်ငံမှ မဟုတ်ပါဘူး။ နိုင်ငံတိုင်းမှာ ကျွန်မတို့ အခွန်ဝင်ငွေကနေပြီးတော့မှ နိုင်ငံကိုတည်ဆောက်ရတဲ့ အခန်းကဏ္ဍက အရမ်းအရေးကြီးပါတယ်။ အဲဒီလိုဖြစ်တဲ့အတွက်ကြောင့်မို့လို့ အခွန်ဘဏ္ဍာငွေရရှိအောင် ရှာဖွေပေးတဲ့ ဝန်ကြီးဌာနအသီးသီးကိုလည်း အလေးအနက် အသိအမှတ်ပြုပါတယ်။ လေးလည်းလေးစားပါတယ်။ ဂုဏ်လည်းဂုဏ်ယူပါတယ်။ သို့ပါသော်လည်း ကျွန်မတို့မြန်မာနိုင်ငံရဲ့ လက်ရှိဘတ်ဂျက်လိုငွေပြနေခြင်းတွေ၊ ဘဏ္ဍာရေးဆိုင်ရာ အသုံးစရိတ်မူဝါဒတွေ၊ အခွန်ဆိုင်ရာမူဝါဒတွေ ဒါတွေကို ကျွန်မတို့ ပြန်လည်သုံးသပ် စိစစ်ဖို့လိုပါတယ်ရှင်။ ဒီအချက် အချက်တွေ အပြင် ကျွန်မတို့ ဖွဲ့စည်းပုံအခြေခံဥပဒေ ပုဒ်မ ၂၂၁၊ ၂၂၃၊ ၂၂၅ အရ၊ ဒါမှမဟုတ်လို့ရှိရင် ကျွန်မတို့ အခု လက်ရှိ ၂၀၁ရ ခုနှစ်၊ ပြည်ထောင်စု၏ အခွန်အကောက်ဥပဒေကြမ်း ပြဋ္ဌာန်းချက် အခန်း(၄) အပိုဒ် ၉၊ အပိုဒ် ၁၀ အရ ကျွန်မတို့ နိုင်ငံ့ဝန်ထမ်းဥပဒေအရ၊ ဖွဲ့စည်းပုံအခြေခံဥပဒေပြဋ္ဌာန်းချက်များအရ လိုအပ်သည့် ဥပဒေအမိန့်၊ ညွှန်ကြားချက်၊ လုပ်ထုံးလုပ်နည်းများကို လုပ်ငန်းဆိုင်ရာဆောင်ရွက်ချက်တွေ အောင်မြင်ဖို့ရာ အတွက် လုပ်ဆောင်တဲ့နေရာမှာ ဝန်ကြီးဌာနအချင်းချင်း၊ ဦးစီးဌာနအချင်းချင်း ချိတ်ဆက်ပြီးတော့မှ ပူးပေါင်းဆောင်ရွက်ရမယ်ဆိုတာ အတိအလင်းဖော်ပြထားပြီး ဖြစ်တဲ့အတွက်ကြောင့်မို့လို့ ကျွန်မတို့အခွန် အကောက် လျာထားချက်ပြည့်မီအောင်ကောက်ခံရမယ့် ဦးစီးဌာနအသီးသီးရဲ့ မူလတာဝန်သာဖြစ်တယ်။ ဒီလိုမူလတာဝန်ကို ကျေပွန်စွာ ထမ်းဆောင်ဖို့အတွက်လည်း ကျွန်မတို့ မြန်မာနိုင်ငံမှာ နိုင်ငံ့ဝန်ထမ်း ဥပဒေဆိုတာ ပြဋ္ဌာန်းထားပြီးဖြစ်ပါတယ်။ ဒီလိုနိုင်ငံ့ဝန်ထမ်းဥပဒေ ပြဋ္ဌာန်းထားပြီးလည်းဖြစ်တယ်။ ကျွန်မတို့ အရှေ့မှာလည်း ဥပဒေတွေအများကြီးလည်းရှိတယ်။ အထက်ဖော်ပြပါ အကြောင်းတရားတွေ လည်းရှိနေ ပါလျက်နဲ့ ဘဏ္ဍာငွေကို ထပ်မံသုံးစွဲဖို့ရန်အတွက် မသင့်ဘူးလို့ ယူဆတဲ့အတွက်ကြောင့်မို့လို့ ဒီဥပဒေပုဒ်မ တွေကို ပယ်ဖျက်သင့်တယ်လို့ ကျွန်မအနေနဲ့ ဆွေးနွေးတာဖြစ်ပါတယ်ရှင့်။ ဒီလိုမျိုးကျွန်မတို့ အခွန်ဘဏ္ဍာ တွေကို ပြည့်မီအောင် ဆောင်ရွက်ဖို့အတွက် ကျွန်မတို့ ရှေ့ရှေ့ ရှေ့မှာ ကတည်းကိုက ဥပဒေတွေ ပြဋ္ဌာန်းခဲ့ပြီး သားဖြစ်တယ်။ ယန္တရားကြီးကလည်းရှိတယ်။ ဒီယန္တရားကြီးမှာပါဝင်နေတဲ့၊ တာဝန်ရှိတဲ့ ပုဂ္ဂိုလ်အသီးသီးဟာ မူလလျာထားချက် ပြည့်မီဖို့အတွက် လုပ်ကိုင်ဆောင်ရွက်တဲ့အခါမှာ ကိုယ်ကိုယ်တိုင်ပဲ ဥပဒေသိနေလို့မရ Danang..mafanfaronemimfoniense Sms Sinfons mo ရှင်းလင်းစွာ လုပ်ကိုင်ဆောင်ရွက်နိုင်ဖို့အတွက် ကျွန်မတို့ဘက်ကနေပြီးတော့မှ အသိပညာပေးတဲ့ လုပ်ငန်း သော်လည်းကောင်း၊ အခြားအခြားသော လွယ်ကူရှင်းလင်းမယ့် လုပ်ငန်းတွေကိုသော်လည်းကောင်း လုပ်ဆောင် ပေးဖို့လိုပါတယ်။ ယနေ့ ကျွန်မတို့ မျက်မှောက်ခေတ်မှာဆိုလို့ရှိရင် ကျွန်မတို့ နိုင်ငံပိုင် TV Channel တွေက နေပြီးတော့မှ အခွန်အခစနစ်နဲ့ ပတ်သက်တဲ့ အသိပညာပေးရေးလုပ်ငန်းတွေကို လုပ်နေပါတယ်။ ထို့အတူပဲ ကျွန်မတို့ မြို့နယ်အသီးသီးမှာ အကောက်ခွန်ဦးစီးဌာနက ဦးဆောင်ပြီးတော့မှ သက်ဆိုင်ရာ တာဝန်ရှိတဲ့ ပုဂ္ဂိုလ်တွေ၊ ပြီးလို့ရှိရင် ကျွန်မတို့ပါဝင်သင့်၊ ပါဝင်ထိုက်တဲ့ ပုဂ္ဂိုလ်တွေမကျန်စေဘဲနဲ့ အားလုံး ပူးပေါင်း ပါဝင်တဲ့ ဆွေးနွေးပွဲတွေ လုပ်ပေးစေချင်ပါတယ်။ ဒီလိုလုပ်ကိုင် ဆောင်ရွက်တာတင်မက အခြားသောလူထုနဲ့ နီးနီးစပ်စပ်၊ အခွန်နဲ့ နီးနီးစပ်စပ် ဖြစ်စေနိုင်တဲ့ လုပ်ငန်းဆောင်ရွက်ချက်တွေကို ပိုပြီးတော့ လုပ်ပေး စေချင်ပါတယ်။ ဘာကြောင့်မို့ ဒီစကားကိုပြောရသလဲဆိုရင် ကျွန်မတို့နိုင်ငံက ရှေ့ကပုဂ္ဂိုလ်တွေလည်း ဆွေးနွေးခဲ့ကြ ပါတယ်။ အခွန်ရဲ့ ယဉ်ကျေးမှု၊ အခွန်ရဲ့ ဓလေ့ကို ကျွန်မတို့ မေ့မပစ်ခဲ့ကြပါဘူး။ အဲဒီလိုမျိုး အတိုင်းအတာ အပေါ်မှာ ကျွန်မတို့က အခွန်ကိုတိုးကောက်ဖို့သာ အာရုံမစိုက်ဘဲနဲ့ ယန္တရားကြီးမှာ ပုံမှန်လည်ပတ်နေတဲ့ အနေအထားအပေါ်မှာ ဒီထက်မက ပိုပြီးကောင်းမွန်အောင် လည်ပတ်နိုင်မလဲဆိုတဲ့ ရှုထောင့်ကို ချဉ်းကပ် သင့်ပါတယ်။ အဲလိုချဉ်းကပ်တဲ့အခါမှာလည်း ဆုပေး၊ ဒဏ်ပေးစနစ်နဲ့ သွားမှာလား ဒါဆိုလို့ရှိရင် ကျွန်မတို့ ရှေ့က ဒေါက်တာဒေါ်သက်သက်ခိုင် ဆွေးနွေးခဲ့သလို ဦးစီးဌာနအသီးသီးရှိပါတယ်။ ဒါဆိုရင် ဒီဌာနက ဝန်ထမ်း ကိုပဲ ဝန်ထမ်းကောင်းအနေနဲ့ အသိအမှတ်ပြုမှာလား၊ ဒါဆိုရင်မတရားပါဘူးရှင့်။ ဒီလိုအခြေအနေမျိုးရှိတာ ဖြစ်တွက်ကြောင့်မို့လို့ ဒီဥပဒေပြဋ္ဌာန်းချက်ကို ပယ်ဖျက်သင့်တယ်ဆိုတဲ့ အနေအထားအပေါ်မှာ ကျွန်မ အနေနဲ့ ဆွေးနွေးရခြင်းဖြစ်ပါတယ်။ ဒီလိုဆွေးနွေးတဲ့အခါမှာ ကျွန်မတို့ရဲ့ အဓိကအခန်းကဏ္ဍဖြစ်တဲ့ စာရင်းအင်း အချက်အလက် အနီးစပ်ဆုံး တိကျမှန်ကန်ရေးကိုလည်း ဦးစားပေးပြီး ဆောင်ရွက်သင့်ပါတယ်။ ဒါမှသာလျှင် ကျွန်မတို့ အခွန်ဘတ်ဂျက် လျာထားချက်ဟာ အနီးစပ်ဆုံးပြည့်မီမှာဖြစ်ပါတယ်။ ဒါပေမယ့် ပြီးခဲ့တဲ့လပတ် လပတ် အစီရင်ခံစာတွေကို ဖတ်လိုက်တဲ့အခါမှာ အမြဲတမ်းပြည့်မီကျော်လွန်နေတာတွေ များပါတယ်။ ဒါဆို ပြည့်မီကျော်လွန်ရခြင်း အကြောင်းရင်းကိုလည်း ကျွန်မတို့ ပြန်လည်သုံးသပ်ဖို့လိုပါတယ်။ နဂိုရှိပြီးသား စာရင်းအင်းအချက်အလက်တွေအပေါ်မှာ အခြေခံပြီး တွက်ချက်လိုက်တာဖြစ်တဲ့အတွက်ကြောင့်မို့လို့ မြေပြင်နဲ့ ကွဲပြားပြီးတော့မှ ပိုလာတာလား ဆိုတဲ့ဟာမျိုးလေးက ကျွန်မတို့ စာရင်းအင်း တိကျခိုင်မာရေးအတွက်ကို အထောက်အကူ ဖြစ်စေပါတယ်။ နောက်ဆုံးအနေနဲ့ ကျွန်မဆွေးနွေးချင်တာကတော့ ဥပဒေအပိုဒ် ၃၈ ဖြစ်ပါတယ်။ ဥပဒေအပိုဒ် ၃၈ မှာဆိုလို့ရှိရင် အထူးကုန်စည်ခွန်ဥပဒေပုဒ်မ ၂၂(ဂ)အရ အခွန်မပေးဆောင် ရသေးသော အထူးကုန်စည်ကို ရရှိပိုင်ဆိုင်ထားခြင်းအတွက် ကုန်စည်တန်ဖိုး၏ ၁၀၀ ရာခိုင်နှုန်း ပေးဆောင်ရမည့်အပြင် ယင်းကုန်စည် များကို ပြည်သူ့ဘဏ္ဍာအဖြစ် သိမ်းယူခြင်းဟု ပြဋ္ဌာန်းပါရှိပါတယ်။ ဒီလိုဥပဒေမှာ ပြဋ္ဌာန်းပါရှိတဲ့ဟာက ကျွန်မတို့ အထူးကုန်စည်ခွန်များဥပဒေရဲ့ ပြစ်မှု၊ ပြစ်ဒဏ်အခန်းမှာ ပြဋ္ဌာန်းထားခြင်းဖြစ်ပါတယ်။ ဒါဆို လို့ရှိရင် ကျွန်မတို့ပြည်သူလူထုအပေါ်မှာ အခွန်ကိုမရရင်၊ အခွန်ကိုရှောင်ရင် ကျွန်မတို့ ပြစ်မှု၊ ပြစ်ဒဏ်အနေနဲ့ သတ်မှတ်ထားပြီးတော့မှ ပြီးခဲ့တဲ့ ၂၀၁၆ ခုနှစ်၊ ပြည်ထောင်စု၏ အခွန်အကောက်ဆိုင်ရာဥပဒေမှာကျတော့ ၁၀ ရာခိုင်နှုန်းနဲ့ ၂၀ ရာခိုင်နှုန်းဆိုပြီးတော့ ပြဋ္ဌာန်းထားတယ်။ အခု ၂၀၁ရ မှာကျတော့ ကျွန်မတို့ ၂၀ ရာခိုင်နှုန်းကနေ ၃၀ ရာခိုင်နှုန်းဆိုပြီး ၃ မျိုး ပြဋ္ဌာန်းတယ်။ ဒီ ၃ မျိုး ပြဋ္ဌာန်းတဲ့အပေါ်မှာ သက်ဆိုင်ရာ တာဝန်ရှိတဲ့ ဝန်ကြီးဌာနအသီးသီးက အရှေ့ကလုပ်ငန်းစဉ်တွေကို စိစစ် ပြီးတော့မှ တိုးမြှင့်သင့်တယ်ဆိုတဲ့ Sanson organisimomis. Omsonses mursosSom ဥပဒေတစ်ခုဟာပြုတဲ့သူက အပြုခံရတဲ့သူတွေကပဲ လိုက်နာဖို့လား။ ပြုတဲ့သူတွေ အပေါ်မှာရော တာဝန် မရှိဘူးလားဆိုတဲ့ အခန်းကဏ္ဍကို မီးမောင်းထိုးပြနေသလို ဖြစ်ပါတယ်။ ဒါကြောင့် မို့လို့ ကျွန်မတို့ ဥပဒေပြု တဲ့သူတွေက ဥပဒေကိုလိုက်နာရမယ့် ပုဂ္ဂိုလ်တွေထဲမှာ ကိုယ်ကိုယ်တိုင်လည်းပါတယ် ဆိုတဲ့ ခံစားချက်၊ ယုံကြည်ချက်၊ ခံယူချက်နဲ့ ကျွန်မတို့သွားမှသာလျှင် ကျွန်မတို့နိုင်ငံကို တည်ဆောက်တဲ့ အခါမှာ အကောင်းဆုံးတည်ဆောက်နိုင်မှာ ဖြစ်ပါတယ်။ ထို့အတူပဲ ကျွန်မတို့ အခွန်မူဝါဒမှာပါတဲ့ အချက် တွေကို ပြန်လည်လေ့လာမယ်ဆိုလို့ရှိရင် ကျွန်မတို့နိုင်ငံမှာ အခွန်မူဝါဒအနေနဲ့ ၅ ချက် ရှိပါတယ်။ ဒါကြောင့်မို့လို့ ကျွန်မ အခွန်မူဝါဒအပေါ်မှာ မူတည်ပြီးတော့မှ ဒီအပိုဒ်ကို ပယ်ဖျက်သင့်ကြောင်း ဆွေးနွေးရင်း နိဂုံးချုပ်ပါတယ်ရှင်။ ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ၂၀၁ရ ခုနှစ်၊ ပြည်ထောင်စု၏ အခွန် အကောက်ဥပဒေကြမ်းနှင့်စပ်လျဉ်းပြီး ဥပဒေကြမ်းပူးပေါင်းကော်မတီရဲ့ အစီရင်ခံစာမှာပါတဲ့ ပြင်ဆင်အဆိုပြုချက် များ၊ လွှတ်တော်ကိုယ်စားလှယ်များရဲ့ ဆွေးနွေးချက်များ၊ ဥပဒေ၊ နည်းဥပဒေနှင့် ညီညွတ်တဲ့ ပြင်ဆင်ချက် အဆိုများနှင့်စပ်လျဉ်းပြီး သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက ပြန်လည်ရှင်းလင်း ဆွေးနွေးခြင်းအစီအစဉ်ကိုလာမယ့် ၂၀-၂-၂၀၁ရ (တနင်္လာနေ့)မှာ ဆက်လက် ဆောင်ရွက်သွားမှာဖြစ်ကြောင်း ကြိုတင်အသိပေးအပ်ပါတယ်။</speech>
</bill>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး သတ္တမနေ့ရပ်နားကြောင်းနှင့် အဋ္ဌမနေ့ ကျင်းပမည့် နေ့ရက်နှင့် ကြေညာခြင်း</title>
<speech type="speaker">အစီအစဉ်(၈) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ ယနေ့ကျင်းပတဲ့ ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေး သတ္တမနေ့ကို ရပ်နား ပါမယ်။ ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေးရဲ့ အဋ္ဌမနေ့ကို ၂၀၁ရ ခုနှစ်၊ ဖေဖော်ဝါရီလ ၂၀ ရက် (တနင်္လာနေ့) နံနက် ၁၀ နာရီ ကျင်းပပြုလုပ်မည်ဖြစ်ကြောင်းနှင့် ယနေ့ အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေး သတ္တမနေ့ အစည်းအဝေးကို မွန်းလွဲ ၁၂:၂၀ နာရီ ရပ်နားပါသည်။</speech>
</postface>
</transcript>
</doc>
