<doc>
<docinfo>
<docno>02-09-14.xml</docno>
<pdf>02-09-14.pdf</pdf>
<term value="02">ဒုတိယအကြိမ်</term>
<session value="09" />
<sittingday value="14" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေး (၁၄)ရက်မြောက်နေ့မှတ်တမ်း</title>
<date>၁၃၈၀ ပြည့်နှစ်၊ ဝါခေါင်လပြည့်ကျော် ၂ ရက် (၂၀၁၈ ခုနှစ်၊ သြဂုတ်လ ၂၈ ရက်)(အင်္ဂါနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် နဝမပုံမှန်အစည်းအဝေး (၁၄)ရက်မြောက်နေ့ကို နံနက် ၁၀:ဝဝ နာရီင်ကျင်းပ ပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် ပြည်သူ့လွှတ်တော် ဥက္ကဋ္ဌ ဦးတီခွန်မြတ်က ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေးရဲ့ (၁၄)ရက်မြောက်နေ့ အစီအစဉ် စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါခင်ဗျာ။</speech>
<speech type="mc">အားလုံး ထိုင်နိုင်ကြပါပြီခင်ဗျား။ ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း ၊</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေး (၁၄)ရက်မြောက်နေ့မှာ ပြည်ထောင်စု လွှတ်တော် ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့် ရှိတဲ့ ပြည်ထောင်စုလွှတ်တော် ကိုယ်စားလှယ်ဦးရေ စုစုပေါင်း ၆၅၃ ဦး ရှိပြီး ဒီကနေ့အစည်းအဝေးကို ၅ရရ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၈၈.၃၆ ရာခိုင်နှုန်း ရှိပြီး သုံးပုံတစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် နဝမပုံမှန်အစည်းအဝေး (၁၄)ရက်မြောက်နေ့ အစီအစဉ် ကြေညာခြင်း</title>
<speech type="speaker">အစီအစဉ်(၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယ အကြိမ် ပြည်ထောင်စုလွှတ်တော် နဝမပုံမှန်အစည်းအဝေး (၁၄)ရက်မြောက်နေ့ အစီအစဉ်ကို လွှတ်တော် ကိုယ်စားလှယ်များထံ ဖြန့်ဝေထားတဲ့အတိုင်း ဆက်လက်ဆောင်ရွက်သွားပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များအတွက် ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များ စိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1368">ဒေါ်နန်းထွေးသူ(အဖွဲ့ဝင်၊ ကိုယ်စားလှယ်များစိစစ်ရေးကော်မတီ)</mp>လေးစားရပါသော ပြည်ထောင်စုလွှတ်တော် နာယကကြီးရှင်။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေး (၁၄)ရက်မြောက်နေ့ ၂၈-၈-၂၀၁၈ ရက်နေ့မှာ အစည်းအဝေးသို့ တက်ရောက် နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား ကယားပြည်နယ် ဖားဆောင်း မဲဆန္ဒနယ်မှ ပြည်သူ့လွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီ အဖွဲ့ဝင်ဖြစ်သူ ကျွန်မ ဒေါ်နန်းထွေးသူက ခွင့်ပန်ကြားသွားမှာ ဖြစ်ပါတယ်။ ယနေ့အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များကတော့- ဦးဝင်းအောင် မိုးမောက်၊ ဦးအင်ထုံးခါးနော်ဆမ် မြစ်ကြီးနား၊ - ဦးမောင်မောင် ထီးချိုင့်၊ - ဒေါ်ချိုချိုဝင်း မော်လိုက်၊ - ဦးကျော်ဌေး လေရှီး၊ - ဦးဉာဏ်ထွန်း ဇီးကုန်း၊ - ဦးအောင်မြင့် သာယာဝတီ၊ - ဦးစော ညောင်ဦး၊ - ဒေါက်တာတင်အောင် ကျောက်ဆည်၊ - ဒေါက်တာမောင်သင်း မိတ္ထီလာ၊ - ဒေါ်စုစုလွင် သုံးခွ၊ - ဦးထွန်းအောင်(ခ) ဦးထွန်းထွန်းဟိန် နောင်ချို၊ - ဦးစိုင်းဖိုးမြတ် မူဆယ်၊ - ဒေါ်နန်းခင်စော ကွန်ဟိန်း၊ - ဦးဝေလှိုင်ထွန်း - ဒေါက်တာစိုးမိုးသူ မြောင်းမြ၊ - ဒေါက်တာစံရွှေဝင်း ရေကြည်၊ ဦးဇော်မင်းသိန်း လေးမျက်နှာ၊ - ဒုတိယဗိုလ်မှူးကြီးသန့်ဇော် တပ်မတော်၊ - ဦးသိန်းလွင် ကချင်-၁၀၊ - ဦးဖြေရယ်(ခ) ဦးမြင့်သန်းထွန်း ကယား-၁၊ - ဦးဘွဲ့ခန်း ချင်း-၃၊ - ဒေါ်ကျိန်ငိုက်မန် ချင်း-၇၊ - ဦးဝင်းအောင် စစ်ကိုင်း-၃၊ - ဒေါက်တာတင်တင်ဝင်း ပဲခူး-၅၊ - ဒေါက်တာမြသောင်း ပဲခူး-၇၊ - ဒေါ်ရွှေရွှေစိန်လတ် - ဦးအောင်ကြည်ညွန့် မကွေး-၄၊ - ဦးပြူးလွင် မကွေး-၁၂၊ - ဦးကျော်တုတ် မန္တလေး-၇၊ - ဦးလင်းတင်ဌေး မွန်-၄၊ - ဒေါ်နွယ်နွယ်အောင် မွန်-၂၊ - ဒေါ်ထုမေ ရခိုင်-၁၁၊ - ဦးကျော်နိုင် ရန်ကုန်-၁၂ - ဒေါက်တာစိုင်းဆိုင်ကျောက်ဆမ် ရှမ်း-၆ နှင့် ဦးကြည်ဝင်း ဧရာဝတီ-၁၂ တို့ဖြစ်ပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၄၀ ဦးရှိပြီး၊ ယနေ့ ခွင့်ပန်ကြားသူ ၃၆ ဦး ဖြစ်တဲ့အတွက် စုစုပေါင်းခွင့်ပန်ကြားသူ ရ ဦး ဖြစ်ပါတယ်။ ခွင့်မဲ့ပျက်ကွက်သူမရှိပါကြောင်းနှင့် ယနေ့ ခွင့်ပန်ကြားတဲ့ ပြည်ထောင်စုလွှတ်တော်ကိုယ်စားလှယ် ၃၆ ဦးအား ခွင့်အဖြစ် သတ်မှတ်ခွင့်ပြုပေးနိုင်ပါရန် လေးစားစွာ တင်ပြအပ်ပါတယ်ရှင်။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေး (၁၄)ရက်မြောက်နေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅၃ ဦး၊ ယခင်က ခွင့်ပြုထားသူ ၄၀ ဦး၊ ယနေ့ခွင့်ပန်ကြား၍ ခွင့်ပြုထားသူ ၃၆ ဦး ဖြစ်တဲ့အတွက် ခွင့်ပြုထားသူ စုစုပေါင်း ၇၆ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြုရန် လတ်တော်က သဘောတပါသလားခင်ဗျာ။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Bill">
<bill>
<title>၂၀၁၈-၂၀၁၉ ဘဏ္ဍာနှစ်၊ အမျိုးသားစီမံကိန်းဥပဒေကြမ်းနှင့်စပ်လျဉ်း၍ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာကို ဥပဒေကြမ်းပူးပေါင်းကော်မတီက လွှတ်တော်သို့ ဖတ်ကြားတင်ပြခြင်း</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၈-၂၀၁၉ ခုနှစ်၊ အမျိုးသားစီမံကိန်းဥပဒေကြမ်းနဲ့စပ်လျဉ်းပြီး ၂၃-၇-၂၀၁၈ ရက်က ကျင်းပပြုလုပ်ခဲ့တဲ့ ပြည်ထောင်စု လွှတ်တော် အစည်းအဝေးမှာ ပြည်ထောင်စုအစိုးရအဖွဲ့ကိုယ်စား သက်ဆိုင်ရာ ပြည်ထောင်စုအဆင့် အဖွဲ့ အစည်းဝင်က လွှတ်တော်သို့ တင်သွင်းခဲ့ပြီး ဖြစ်ပါတယ်။ ယင်းဥပဒေကြမ်းနဲ့စပ်လျဉ်းပြီး လေ့လာတွေ့ရှိချက်နှင့် သဘောထားမှတ်ချက် အစီရင်ခံစာကို ဥပဒေကြမ်းပူးပေါင်းကော်မတီက ဖတ်ကြားတင်ပြဖို့ ဖိတ်ခေါ်ပါတယ်။</speech>
<speech><mp id="1480">ဦးကျော်စိုးလင်း(အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>လေးစားရပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကိုယ်စားလှယ်များ၊ ပြည်ထောင်စုအဆင့် အဖွဲ့အစည်းဝင်များနှင့် ဧည့်သည်တော်များအားလုံး မင်္ဂလာပါလို့ ဦးစွာ နှုတ်ခွန်းဆက်သပါတယ်။ လေးစားရပါသော ပြည်ထောင်စုလွှတ်တော် နာယကကြီးခင်ဗျာ။ Power Point သုံးစွဲခွင့်ပြုပါရန် လေးစားစွာ ခွင့်တောင်းခံအပ်ပါတယ်ခင်ဗျာ။ လေးစားရပါသော ပြည်ထောင်စုလွှတ်တော် နာယကကြီး နှင့်တကွ လွှတ်တော်ကိုယ်စားလှယ်များခင်ဗျာ။ ၂၀၁၈-၂၀၁၉ ဘဏ္ဍာရေးနှစ်ရဲ့ အမျိုးသားစီမံကိန်းဥပဒေကြမ်း အပေါ် ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နှင့် သဘောထား မှတ်ချက် အစီရင်ခံစာကို ဥပဒေကြမ်းပူးပေါင်းကော်မတီ၏ ကိုယ်စား ဥပဒေကြမ်းပူးပေါင်းကော်မတီ အတွင်းရေးမှူး ကျွန်တော် ဦးကျော်စိုးလင်း ပြည်ကြီးတံခွန်မဲဆန္ဒနယ်မှ ဖတ်ကြားတင်သွင်းသွားမှာ ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကိုယ်စားလှယ်များ ခင်ဗျာ။ ပြည်ထောင်စုအစိုးရအဖွဲ့ကသာ တင်သွင်းခွင့်ရှိတဲ့ ၂၀၁၈-၂၀၁၉ ဘဏ္ဍာရေးနှစ်၊ အမျိုးသား စီမံကိန်းဥပဒေကြမ်းကို ပြည်ထောင်စုလွှတ်တော်ရုံး၏ ၁၇-၇-၂၀၁၈ ရက်စွဲပါ အမိန့်ကြော်ငြာစာအမှတ် (၄၆/၂၀၁၈)ဖြင့် ဖွဲ့စည်းခဲ့တဲ့ ၂၀၁၈-၂၀၁၉ ဘဏ္ဍာရေးနှစ် နိုင်ငံတော်၏ အမျိုးသားစီမံကိန်းဥပဒေကြမ်း၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေကြမ်းနှင့် နောက်ထပ်ဘဏ္ဍာငွေ ခွဲဝေသုံးစွဲရေးဥပဒေကြမ်း များ၌ပါဝင်သည့် စီမံကိန်းလုပ်ငန်းများနှင့် ရငွေသုံးငွေများစိစစ်ရေးပူးပေါင်းအဖွဲ့ (၂၀)ဖွဲ့က ပြည်ထောင်စု အဆင့်အဖွဲ့အစည်းများနှင့် ဝန်ကြီးဌာနအလိုက် လုပ်ငန်းစီမံကိန်းများအပေါ် လေ့လာစိစစ်ခဲ့ကြပြီး ဥပဒေကြမ်း ပူးပေါင်းကော်မတီနှင့် ပြည်သူ့ငွေစာရင်းပူးပေါင်းကော်မတီတို့ထံ ပေးပို့လာခဲ့ပါတယ်။ ၂၀-၈-၂၀၁၈ ရက်နှင့် ၂၄-၈-၂၀၁၈ ရက်နေ့များမှာ ထိုစိစစ်ရေးပူးပေါင်းအဖွဲ့များ၏ စိစစ်တင်ပြချက် များအပေါ် ဥပဒေကြမ်းပူးပေါင်းကော်မတီနှင့် ပြည်သူ့ငွေစာရင်းပူးပေါင်းကော်မတီတို့သည် ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင်၊ စီမံကိန်းနှင့် ဘဏ္ဍာရေးဝန်ကြီးဌာနနှင့် ပြည်ထောင်စု ရှေ့နေချုပ်ရုံးတို့မှ တာဝန်ရှိပုဂ္ဂိုလ်များနှင့်အတူ ညှိနှိုင်းအစည်းအဝေးများကို ကျင်းပပြုလုပ်၍ လေ့လာစိစစ် ခဲ့ကြပါတယ်။ အစီရင်ခံစာ၏ အပိုဒ် ၃၊ ၄၊ ၅၊ ၆၊ ၇၊ ၈ နှင့်၉ တို့ကို ှာသောအားဖြင့် တင်သွင်းခြင်း မပြုတော့ပါဘူးခင်ဗျား။ လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကိုယ်စားလှယ်များ ခင်ဗျာ။ ၂၀၁၈-၂၀၁၉ ဘဏ္ဍာရေးနှစ် အမျိုးသားစီမံကိန်းဥပဒေကြမ်းအပေါ် လေ့လာတွေ့ရှိချက်များကို ဆက်လက် တင်ပြသွားမှာဖြစ်ပါတယ်။ ကမ္ဘာ့စီးပွားရေးအခြေအနေအရ ၂၀၁၈ ခုနှစ်ရဲ့ စီးပွားရေးအခြေ အနေသည် ၃.၉ ရာခိုင်နှုန်း တိုးတက်လာမည်ဟု ခန့်မှန်းထားကြောင်းကိုလည်း လေ့လာတွေ့ရှိရပါတယ်။ မေခရိုစီးပွားရေးရဲ့ ခန့်မှန်းအခြေအနေများကို လေ့လာတွေ့ရှိချက်များအရ လူဦးရေမှာ ၂၀၁၈-၂၀၁၉ ဘဏ္ဍာရေး နှစ်တွင် ၅၃.၆ သန်း၊ စီးပွားရေးတိုးတက်မှုနှုန်းမှာ စီးပွားရေးတိုးတက်မှုနှုန်းကို ပုံမှန်ဈေးနှုန်းအရ ၇.၆ ရာခိုင်နှုန်း၊ ငွေကြေးဖောင်းပွမှုနှုန်းမှာ ၂၀၁၈-၂၀၁၉ ဘဏ္ဍာနှစ်တွင် ၅.၂ ရာခိုင်နှုန်း၊ နိုင်ငံခြားငွေလဲလှယ် နှုန်းမှာ အမေရိကန်တစ်ဒေါ်လာလျှင် ကျပ် ၁,၃၆၀ နှုန်း၊ ရင်းနှီးမြှုပ်နှံမှုအခြေအနေမှာ ရင်းနှီးမြှုပ်နှံမှု လျာထားချက်များ၌ နိုင်ငံပိုင်အခန်းတွင် ကျပ်သန်း ၈,၄၇၆.၃၂၁ ဘီလီယံ (ပါဝင်မှုအချိုး ၂၅.၄ ရာခိုင်နှုန်း)၊ သမဝါယမပိုင်အခန်းတွင် ကျပ်သန်း ၄.၆၆၁ ဘီလီယံ (ပါဝင်မှုအချိုး ၀.၀၁ ရာခိုင်နှုန်း)နှင့် ပုဂ္ဂလိကပိုင် အခန်းတွင် ကျပ်သန်း ၂၄,၈၆၅.၀၉၆ (ပါဝင်မှုအချိုး ၇၄.၆ ရာခိုင်နှုန်း)၊ ပြည်ပကုန်သွယ်ရေးအခြေအနေမှာ ပြည်ပပို့ကုန် အမေရိကန်ဒေါ်လာ ၁၅,၃၀၀,၀ သန်း တင်ပို့ရန်နှင့် ပြည်ပသွင်းကုန်အနေဖြင့် အမေရိကန် ဒေါ်လာ ၁၅,၈၀၀,၀ သန်း တင်သွင်းရန်ဟုဆိုကာ ခန့်မှန်းထားကြောင်းကိုလည်း လေ့လာတွေ့ရှိရပါတယ်။ Next ၂၀၁၈-၂၀၁၉ ဘဏ္ဍာရေးနှစ် အမျိုးသားစီမံကိန်းဥပဒေကြမ်းပါ ရင်းနှီးမြှုပ်နှံမှုလျာထားချက် များအပေါ် စိစစ်မှုအခြေအနေကို ဆက်လက်တင်ပြသွားမှာ ဖြစ်ပါတယ်။ ပြည်ထောင်စုအစိုးရအဖွဲ့က တင်သွင်းလာတဲ့ ၂၀၁၈-၂၀၁၉ ဘဏ္ဍာရေးနှစ် အမျိုးသားစီမံကိန်းဥပဒေကြမ်း နောက်ဆက်တွဲ-၂ နိုင်ငံပိုင် အခန်းရင်းနှီးမြှုပ်နှံမှုလျာထားချက်များ လုပ်ငန်းများ(ဆောက်လုပ်ရေး)နှင့် ရုံးသုံးစက်ကိရိယာများ၊ ပရိဘောဂနှင့်ယာဉ်များ (စက်ပစ္စည်း)နှင့် အခြားလုပ်ငန်းများ မူကြမ်းပါ အသုံးစရိတ်များကို စိစစ်ရေး ပူးပေါင်းအဖွဲ့ (၂၀)ဖွဲ့နှင့် ပြည်သူ့ငွေစာရင်းပူးပေါင်းကော်မတီတို့ ပူးပေါင်းစိစစ်ပြီး အောက်ပါအတိုင်း ဖြတ်တောက်ရန် သဘောတူခဲ့ကြပါတယ်။ အသေးစိတ် ဖြတ်တောက်မှုဇယားကိုလည်း နောက်ဆက်တွဲဖြင့် ပူးတွဲတင်ပြထားပါတယ်။ ဆောက်လုပ်ရေးလုပ်ငန်းတွင် ငွေလုံးငွေရင်းအသုံးစရိတ်၏ စိစစ်ဖြတ်တောက် ငွေကျပ်သန်း ၁၃၃.၅၈၇.၅၈၅ သန်း၊ စက်ပစ္စည်း ငွေလုံးငွေရင်းအသုံးစရိတ်ရဲ့ ၃၆,၇၈၀.၈၈၂ သန်း၊ အခြား ၁၉,၂၂၂.၉၁၃ သန်း၊ စုစုပေါင်း စိစစ်ဖြတ်တောက်ငွေမှာ ၁၈၉,၅၉၁.၃၈၀ သန်းကို စိစစ်ဖြတ်တောက်ရန် သဘောတူညီခဲ့ကြပါတယ်။ Next ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်များကို ဆက်လက်တင်ပြသွားမှာ ဖြစ်ပါတယ်။ ဥပဒေကြမ်းပူးပေါင်းကော်မတီအနေဖြင့် ပြည်သူ့ငွေစာရင်းပူးပေါင်းကော်မတီ၏ စိစစ်လေ့လာ တွေ့ရှိချက်များကို အစီရင်ခံစာ၏ အောက်ဖော်ပြပါ စာပိုဒ်၊ စာပိုဒ်ခွဲများတွင် ပြည့်စုံစွာ ဖော်ပြထားပြီး ပြည်ထောင်စုလွှတ်တော် ကိုယ်စားလှယ်များထံ ဖြန့်ဝေထားပြီးဖြစ်ပါကြောင်း တင်ပြအပ်ပါတယ်ခင်ဗျာ။ အစီရင်ခံစာ၏ အပိုဒ်၁၄(က)မှာ အပိုဒ်ခွဲ(၁)၊ (၂)၊ (၃)၊ (ခ)မှာ အပိုဒ်ခွဲ(၁)၊ (၂)၊ (၃)၊ (ဂ)မှာ အပိုဒ်ခွဲ(၁)၊ (၂)၊ (ဃ)မှာ အပိုဒ်ခွဲ (၁)၊ (၂)၊ (၃)၊ (၄)၊ (၅)၊ (င)မှာ အပိုဒ်ခွဲ (၁)၊ (၂)၊ (၃)၊ (၄)၊ (စ)၊ (ဆ)မှာ အပိုဒ်ခွဲ(၁)၊ (၂)၊ (ဇ)မှာ အပိုဒ်ခွဲ (၁)၊ (၂)၊ (၃)၊ (၄)၊ (၅)၊ (၆)၊ (၇) စသည့် အပိုဒ်များကို ဥပဒေကြမ်းပူးပေါင်းကော်မတီမှ လေ့လာတွေ့ရှိခဲ့ပါတယ်။ ဥပဒေကြမ်းပူးပေါင်းကော်မတီ၏ ထောက်ခံတင်ပြချက်ကို ဆက်လက်တင်ပြသွားမှာ ဖြစ်ပါတယ်။ အပိ၌ အရ အပဒေကြမ်းပါးပေါင်းကော်မတီအနေဖြင့် ပြည်သတင်းပေါင်းကော်မတီနှင့် စိစစ်ရေး ပူးပေါင်းအဖွဲ့ (၂၀)ဖွဲ့တို့၏ စိစစ်ချက်များအပေါ်အခြေခံ၍ အောက်ဖော်ပြပါကိစ္စရပ်များနှင့် စပ်လျဉ်း၍ ပြည်ထောင်စုအစိုးရအဖွဲ့အနေဖြင့် ပြည်ထောင်စုလွှတ်တော်မှတစ်ဆင့် ပြည်သူများသို့ ပွင့်လင်းမြင်သာစွာ ရှင်းလင်းတင်ပြသွားရန် သဘောထားမှတ်ချက်ပြုအပ်ပါတယ်။ (က) အမျိုးသားစီမံကိန်းဥပဒေကြမ်းပါ စုစုပေါင်းပြည်တွင်းထုတ်လုပ်မှုနှင့် ဝန်ဆောင်မှုတန်ဖိုး (GDP) တွက်ချက်ရာတွင် ပုံမှန်ဈေးနှုန်းအဖြစ် အသုံးပြုသည့် အခြေခံနှစ်ကို ၂၀၁၀-၂၀၁၁ ခုနှစ် အစား ၂၀၁၅-၂၀၁၆ ခုနှစ်သို့ ပြောင်းလဲသတ်မှတ်ခဲ့ခြင်း၊ (ခ) ၂၀၁၈-၂၀၁၉ ဘဏ္ဍာရေးနှစ် စုစုပေါင်းသီးနှံစိုက်ပျိုးမည့် ဧရိယာ ၄၉,၈၈၂,၉၁၅ ဧကသည် ၂၀၁၇-၂၀၁၈ ဘဏ္ဍာနှစ် စိုက်ပျိုးဧရိယာ ၅၀,၇၀၁,၃၉၉ ဧကထက် ၈၁၈,၄၈၄ ဧက လျော့နည်းသော်လည်း လယ်ယာ ကဏ္ဍ၏ ထုတ်လုပ်မှုကို ၂၀၁၇-၂၀၁၈ ဘဏ္ဍာရေးနှစ်ထက် ၂.၄ ရာခိုင်နှုန်း တိုးတက်ရန် ရည်မှန်းချက်နှင့် ၎င်းရည်မှန်းချက်ပြည့်မီစေရန် ပံ့ပိုးဆောင်ရွက်မည့် အစီအစဉ်၊ (ဂ) အမေရိကန်ပြည်ထောင်စုနှင့် တရုတ် ပြည်သူ့သမ္မတနိုင်ငံတို့အကြား ဖြစ်ပေါ်နေသည့် ကုန်သွယ်မှုအခြေအနေများနှင့် အမေရိကန်ဒေါ်လာငွေ တန်ဖိုး တိုးတက်မှုတို့အရ မြန်မာကျပ်ငွေတန်ဖိုး ကျဆင်းမှုအပါအဝင် မိမိတို့နိုင်ငံအပေါ် ရိုက်ခတ်လာ နိုင်သည့် စီးပွားရေးအခြေအနေများနှင့်စပ်လျဉ်း၍ ပြည်ထောင်စုအစိုးရအဖွဲ့၏ လတ်တလော အရေးယူ ဆောင်ရွက်မှုနှင့် ထိခိုက်မှုအနည်းဆုံးဖြစ်စေရေးတို့အတွက် ကြိုတင်ပြင်ဆင်မှု အခြေအနေများ စသည့် အချက်များကို ပြည်ထောင်စုလွှတ်တော်မှတစ်ဆင့် ပြည်သူများသို့ ပွင့်လင်းမြင်သာစွာ ရှင်းလင်းတင်ပြသွားရန် ဥပဒေကြမ်းပူးပေါင်းကော်မတီမှ သဘောထားမှတ်ချက်ပြုအပ်ပါတယ်။ ၂၀၁၈-၂၀၁၉ ဘဏ္ဍာရေးနှစ်၊ စုစုပေါင်းရင်းနှီးမြှုပ်နှံမှု ရည်မှန်းချက် ကျပ် ၃၃,၃၄၆.၀၇၈ ဘီလီယံ တွင် ပုဂ္ဂလိကပိုင်အခန်း၏ ရင်းနှီးမြှုပ်နှံမှု ၂၄,၈၆၅.၀၉၆ ဘီလီယံ (၇၄.၅ရ ရာခိုင်နှုန်း) ပါဝင်ရာ ရည်မှန်းချက် အတိုင်း ရင်းနှီးမြှုပ်နှံလာစေရန် ပြည်ထောင်စုအစိုးရအဖွဲ့အနေနဲ့ မူဝါဒများနှင့် လုပ်ငန်းအစီအစဉ်များကို တိကျစွာ ရေးဆွဲချမှတ်ဆောင်ရွက်သွားရန် လိုအပ်ကြောင်း သဘောထားမှတ်ချက်ပြုအပ်ပါတယ်။ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနနှင့် ဆောက်လုပ်ရေးဝန်ကြီးဌာနတို့မှ ပြည်ပချေးငွေဖြင့် ဆောင်ရွက် နေသော လုပ်ငန်းစီမံကိန်းများအပါအဝင် ၂၀၁၈-၂၀၁၉ ဘဏ္ဍာရေးနှစ်တွင် ဆောင်ရွက်မည့် လုပ်ငန်းစီမံကိန်း များအနေဖြင့် အမျိုးသားစီမံကိန်းဥပဒေကြမ်းပါ ပြဋ္ဌာန်းချက်များနဲ့အညီ သတ်မှတ်ပြဋ္ဌာန်းထားသည့် အင်္ဂါရပ်များ၊ ဆန်းစစ်ချက်များကို ပွင့်လင်းမြင်သာစွာ ထားရှိဆောင်ရွက်သွားရန် သဘောထားမှတ်ချက် ပြုအပ်ပါတယ်။ ပြည်ထောင်စုအစိုးရအဖွဲ့က သဘောတူအတည်ပြုပြီးဖြစ်သည့် မြစ်သာဘက်စုံရေလှောင်တမံစီမံကိန်း၏ ခန့်မှန်းခြေလုပ်ငန်းတန်ဖိုးကို ကျပ်သန်း ၃၀၄,၃၂၁ သန်း တိုးမြှင့်ခွင့်ပြုရန်၊ ထိုသို့ တိုးမြှင့်ခွင့်ပြုခြင်းကြောင့် ပိုမိုသုံးစွဲခွင့်ရရှိမည့် ကျပ်သန်း ၃၃,၁၁၆ သန်းအနက် ပြင်ပကုမ္ပဏီများနှင့် ဒေသခံများသို့ ပေးချေရန်ဖြစ်သည့် ကျပ်သန်း ၃၃၇၂ သန်းကို ၂၀၁၈-၂၀၁၉ ဘဏ္ဍာရေးနှစ်လုံးရှင်းအသေးစုတ်အဖြစ် သတ်မှတ်ခွင့်ပြု ရန်နှင့် ထိုသို့ပေးချေရာတွင် စီမံကိန်းလုပ်ငန်းများနဲ့ ရငွေသုံးငွေများစိစစ်ရေးပူးပေါင်းအဖွဲ့ (၇)၏ အကြံ ပြုချက်အရ စိစစ်ဆောင်ရွက်သွားရန် သဘောထားမှတ်ချက် ပြုအပ်ပါတယ်။ (က) ပြည်ထောင်စုလွှတ်တော်ကိုယ်စားလှယ်များ၊ ပြည်ထောင်စုစာရင်းစစ်ချုပ်ရုံးမှ ကိုယ်စားလှယ် များနှင့် သက်ဆိုင်ရာ ပြည်ထောင်စုဝန်ကြီးဌာနမှ တာဝန်ရှိသူများပါဝင်သည့် စုံစမ်းစစ်ဆေးရေးကော်မတီ တစ်ရပ်ဖွဲ့စည်းပြီး အောက်ပါအချက်များကို စစ်ဆေးဆောင်ရွက်သွားရန် ဖြစ်ပါတယ်။ (၁) ဘဏ္ဍာရေး စည်းမျဉ်းနဲ့ ကိုက်ညီမှုမရှိသော်လည်း လုပ်ငန်းလိုအပ်ချက်အရ ်တစ်ပြေးညီ ပြီးစီးအောင် ကြိုတင် ဆောင်ရွက်ခဲ့သည့် လုပ်ငန်းများနှင့် ထိုသို့မဖြစ်မနေ ကြို တင်ဆောင်ရွက်ရန်လိုအပ်သည့် အကြောင်းရင်းများ၊ (၂) ပြင်ပလုပ်ငန်းရှင် ကုမ္ပဏီတစ်ခုချင်းအလိုက် ဆောင်ရွက်ခဲ့သည့် လုပ်ငန်းပမာဏတန်ဖိုးငွေနှင့် ၎င်းတန်ဖိုး ငွေတစ်ရပ် လုပ်ငန်းပမာဏနှင့် ကိုက်ညီမှု ရှိ မရှိ၊ (၃) ဒေသခံလုပ်ငန်းရှင်များသို့ ပေးချေရမည့် တည်ဆောက်ရေး လုပ်ငန်းသုံးပစ္စည်းများ၊ လုပ်အားတန်ဖိုးများ၊ ၎င်းလုပ်ငန်းသုံးပစ္စည်းနှင့် လုပ်အားတန်ဖိုးများသည် ဒေသ ဈေးကွက်ပေါက်ဈေးအရ သင့်လျော်မှန်ကန်မှုရှိ မရှိ၊ (ခ) အထက်ပါစုံစမ်းစစ်ဆေးရေးကော်မတီ၏ စစ်ဆေးတွေ့ရှိချက်အရ အောက်ပါအတိုင်း ဆောင်ရွက်သွားရန်ဖြစ်ပါတယ်။ (၁) စစ်ဆေးတွေ့ရှိချက် အရသာ ပေးချေခွင့်ပြုရန်၊ (၂) ဘဏ္ဍာရေးစည်းမျဉ်းနှင့် ညီညွတ်မှုမရှိဘဲ သုံးစွဲခြင်းနှင့်စပ်လျဉ်း၍ တာဝန် ပေါ့လျော့စွာ ထမ်းဆောင်မှုနှင့် အလွဲသုံးစားမှုတွေ့ရှိရပါက ထိရောက်စွာ အရေးယူဆောင်ရွက်နိုင်ရေး ဆက်လက်ဆောင်ရွက်သွားရန် စသည့်အချက်များဖြင့် စိစစ်ဆောင်ရွက်သွားရန်တို့ကို လေ့လာတွေ့ရှိ ရပါတယ်။ ၂၀၁၈-၂၀၁၉ ဘဏ္ဍာရေးနှစ် အမျိုးသားစီမံကိန်းဥပဒေကြမ်းပါ စီမံကိန်းရည်မှန်းချက်များ၊ ရင်းနှီး မြှုပ်နှံမှုလုပ်ငန်းများနှင့်စပ်လျဉ်း၍ စီမံကိန်းလုပ်ငန်းများနှင့် ရငွေသုံးငွေ စိစစ်ရေးပူးပေါင်းအဖွဲ့ (၁)၊ အဖွဲ့(၆)၊ အဖွဲ့(၈)၊ အဖွဲ့(၉)၊ အဖွဲ့(၁၀)၊ အဖွဲ့(၁၂)၊ အဖွဲ့(၁၃)၊ အဖွဲ့ (၁၄)နှင့် အဖွဲ့(၁၈)တို့၏ သုံးသပ်ချက်နှင့် အကြံပြုချက်များကို အလေးထားလိုက်နာ ဆောင်ရွက်ရန်လိုအပ်ကြောင်း သဘောထားမှတ်ချက်ပြုအပ် ပါတယ်။ ၂၀၁၈-၂၀၁၉ ဘဏ္ဍာရေးနှစ်၊ အမျိုးသားစီမံကိန်းဥပဒေကြမ်းပါ ရင်းနှီးမြှုပ်နှံမှုလုပ်ငန်းများနှင့် စပ်လျဉ်း၍ ပြည်ထောင်စုလွှတ်တော်သို့ အောက်ပါအတိုင်းထောက်ခံတင်ပြအပ်ပါတယ်။ (က) ၂၀၁၈-၂၀၁၉ ဘဏ္ဍာရေးနှစ်၊ အမျိုးသားစီမံကိန်းဥပဒေကြမ်းပါ ရင်းနှီးမြှုပ်နှံမှုများအနက် နိုင်ငံပိုင်အခန်းရင်းနှီးမြှုပ်နှံမှု တန်ဖိုးအပေါ် စီမံကိန်းလုပ်ငန်းများနှင့် ရငွေသုံးငွေများ စိစစ်ရေးပူးပေါင်းအဖွဲ့ ၂၀ ဖွဲ့နှင့် ပြည်သူ့ငွေစာရင်း ပူးပေါင်းကော်မတီတို့မှ စိစစ်လျှော့ချရန် အဆိုပြုသည့် ကျပ် ၁၈၉.၅၉၁ ဘီလီယံကို ပြည်ထောင်စုလွှတ်တော်က အတည်ပြုပေးပါရန်၊ (ခ) နိုင်ငံပိုင်အခန်း ရင်းနှီးမြှုပ်နှံမှုတန်ဖိုးအနက် အထက်စာပိုဒ်ခွဲ(က)ပါ စိစစ်လျှော့ချပြီး ကျန်ရင်းနှီးမြှုပ်နှံမှုတန်ဖိုးအရ အမျိုးသားစီမံကိန်းဥပဒေကြမ်း၏ ပူးတွဲ(၇)ပါ ပိုင်ဆိုင်မှုအခန်းအလိုက် ရင်းနှီး မြှုပ်နှံမှုလျာထားချက် နိုင်ငံပိုင်အခန်းတွင် ကျပ် ၈,၂၈၆.၇၂၉ ဘီလီယံ၊ သမဝါယမပိုင်အခန်းတွင် ကျပ် ၄.၆၆၁ ဘီလီယံနှင့် ပုဂ္ဂလိကပိုင်အခန်းတွင် ကျပ် ၂၄,၈၆၅.၀၉၆ ဘီလီယံ၊ စုစုပေါင်း ကျပ် ၃၃,၁၅၆.၄၈၆ ဘီလီယံအား ပြည်ထောင်စုလွှတ်တော်က အတည်ပြုပေးနိုင်ပါရန်။ ဥပဒေကြမ်းပူးပေါင်းကော်မတီ၏ ပြင်ဆင်ချက်ကို ဆက်လက်တင်ပြသွားမှာဖြစ်ပါတယ်။ ၂၀၁၈-၂၀၁၉ ဘဏ္ဍာရေးနှစ်၊ အမျိုးသားစီမံကိန်းဥပဒေကြမ်းတွင် အဓိပ္ပာယ်ပြည့်စုံမှုရှိစေရန်အတွက် အောက်ပါအတိုင်း ပြင်ဆင်ဖြည့်စွက်သင့်ကြောင်း တင်ပြအပ်ပါတယ်။ (က) ဥပဒေကြမ်း၏ အပိုဒ် ၅ တွင်ပါရှိသော “ပူးတွဲ(၁)၊ (၂)၊ (၃)၊ (၄)၊ (၅)၊ (၆)နှင့် (၇)” ဟူသည့် စကားရပ်အစား “ပူးတွဲ(၁)၊ (၂)၊ (၃)၊ (၄)၊ (၅)၊ (၆)၊ (၇)၊ နောက်ဆက်တွဲ (၁)၊ (၂)၊ (၃) (က)၊ (ခ) နှင့် (၄)” ဟူသည့် စကားရပ်ဖြင့် ပြင်ဆင်ဖြည့်စွက်ရန်။ (ခ) ဥပဒေ ကြမ်း၏ အပိုဒ်(၁၂)တွင် ဖော်ပြထားသည့် စကားရပ်များအစား အပိုဒ် (၁၂) ၂၀၁၈-၂၀၁၉ ဘဏ္ဍာရေးနှစ် အတွင်း ဆောင်ရွက်မည့်လုပ်ငန်း စီမံကိန်းများသည် ဖြစ်မြောက်နိုင်စွမ်း ရှိ မရှိ၊ စီးပွားရေးအရ တွက်ခြေ ကိုက်မှု ရှိ မရှိ၊ ပြည်သူများအတွက် အကျိုးရှိ မရှိ၊ ဒေသဖွံ့ဖြိုးရေးကို အထောက်အကူပြုမပြု၊ ပတ်ဝန်းကျင် ထိခိုက်မှု ရှိ မရှိ စသည်တို့ကို ဘက်စုံလေ့လာဆန်းစစ်ပြီး ပြည်ထောင်စုအစိုးရအဖွဲ့၏ သဘောတူ ခွင့်ပြုချက် ဖြင့် ကာလတို ၅ နှစ်စီမံကိန်း၌ ထည့်သွင်းရေးဆွဲပြီးမှ နှစ်စဉ်အမျိုးသားစီမံကိန်းတွင် ထည့်သွင်းဖော်ပြ ရမည်။ ပြည်ထောင်စုအစိုးရအဖွဲ့သည် နိုင်ငံတော်၏ အကျိုးစီးပွားအတွက် အရေးကြီးလိုအပ်ချက်အရ ဆောင်ရွက်ရသည့် အထူးစီမံကိန်းများကို ကာလတို ၅ နှစ်စီမံကိန်းတွင် မပါရှိသော်လည်း နှစ်စဉ် အမျိုးသား စီမံကိန်းတွင် ထည့်သွင်းဖော်ပြခွင့်ရှိသည်ဟု ပြင်ဆင်ဖြည့်စွက်ရန်တို့ ဖြစ်ပါတယ်။ နိဂုံးချုပ်အနေဖြင့် ဥပဒေကြမ်းပူးပေါင်းကော်မတီ၏ သဘောထားမှတ်ချက်ကို ဆက်လက်တင်ပြသွားမှာ ဖြစ်ပါတယ်။ ၂၀၁၈-၂၀၁၉ ဘဏ္ဍာရေးနှစ်၊ အမျိုးသားစီမံကိန်းဥပဒေကြမ်း၏ နောက်ဆက်တွဲ-၂ ပါ နိုင်ငံပိုင်အခန်းဆောင်ရွက်မည့် လုပ်ငန်းစီမံကိန်းများနှင့် ရင်းနှီးမြှုပ်နှံမှုလျာထားချက်များအပေါ် စိစစ်ရေး ပူးပေါင်းအဖွဲ့ ၂၀ ဖွဲ့၏ စိစစ်တင်ပြချက်များကို အခြေပြု ဆောင်ရွက်ခဲ့သည့် အစီရင်ခံစာပါ အကြံပြုချက် များအပေါ် လွှတ်တော်က သုံးသပ်ဆောင်ရွက်ရန်နှင့် ဥပဒေကြမ်းပူးပေါင်းကော်မတီ၏ ပြင်ဆင်ချက်များကို လွှတ်တော်က အတည်ပြုနိုင်ပါရန် ပြည်ထောင်စုလွှတ်တော်ဆိုင်ရာ နည်းဥပဒေ ၉၉ နှင့်အညီ လွှတ်တော်သို့ လေးစားစွာ အစီရင်ခံတင်ပြအပ်ပါတယ်ခင်ဗျာ။ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ။ အားလုံးကို အထူးကျေးဇူးတင်ရှိပါတယ်။</speech>
<title>အထက်ပါဥပဒေကြမ်းနှင့်စပ်လျဉ်း၍ မူနှင့်အခြေခံသဘောအပါအဝင် စီမံကိန်းလုပ်ငန်းများအပေါ် ဆွေးနွေး | လိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်းကြေညာခြင်း</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၈-၂၀၁၉ ခုနှစ်၊ အမျိုးသားစီမံကိန်းဥပဒေကြမ်းအပေါ် လေ့လာတွေ့ရှိချက်နှင့် သဘောထားမှတ်ချက် အစီရင်ခံစာကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ အစီရင်ခံစာအပြည့်အစုံကို နောက်ဆက်တွဲဖြင့် ဖော်ပြထားပါသည်။ ဒီအစီရင်ခံစာကို ၂၀၁၈-၂၀၁၉ ခုနှစ်အတွက် အမျိုးသားစီမံကိန်းဥပဒေကြမ်းနဲ့ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းတို့မှာပါဝင်တဲ့ စီမံကိန်းလုပ်ငန်းများနဲ့ ရငွေသုံးငွေများစိစစ်ရေး ပူးပေါင်းအဖွဲ့ပေါင်း ၂၀ ရဲ့ စိစစ်တင်ပြချက်များကိုအခြေခံပြီး ဥပဒေကြမ်းပူးပေါင်းကော်မတီနဲ့ ပြည်သူ့ ငွေစာရင်းပူးပေါင်းကော်မတီတို့က ပြုစုထားတာဖြစ်ပါတယ်။ အမျိုးသားစီမံကိန်းဥပဒေကြမ်းမှာပါရှိတဲ့ သက်ဆိုင်ရာ ပြည်ထောင်စုအဆင့်ဌာန၊ အဖွဲ့ အစည်း အသီးသီးရဲ့ စီမံကိန်းလုပ်ငန်းများဟာ ပြည်ထောင်စုရဲ့ ဘဏ္ဍာငွေအရအသုံးဆိုင်ရာဥပဒေကြမ်းမှာ တောင်းခံ ထားတဲ့ ငွေလုံးငွေရင်းအသုံးစရိတ်များနဲ့ ဆက်စပ်နေတာဖြစ်ပါတယ်။ ဒါကြောင့် ၂၀၁၈-၂၀၁၉ ခုနှစ်၊ အမျိုးသားစီမံကိန်းဥပဒေကြမ်းနဲ့စပ်လျဉ်းပြီး ပူးပေါင်းကော်မတီရဲ့ အစီရင်ခံစာမှာပါဝင်တဲ့ စီမံကိန်းလုပ်ငန်းများအပေါ် အတည်ပြုရန်၊ ငြင်းပယ်ရန် ဒါမှမဟုတ် လျှော့၍ ခွင့်ပြုရန် တင်ပြချက်များဟာ Budget ဥပဒေကြမ်းရဲ့ ငွေလုံးငွေရင်းအပိုင်းအတွက် အကျုံးဝင်တဲ့ ပြင်ဆင်ချက် အဆိုများအဖြစ် သတ်မှတ်ဆောင်ရွက်သွားမှာ ဖြစ်ပါတယ်။ လွှတ်တော်ကိုယ်စားလှယ်များအနေနဲ့ အမျိုးသားစီမံကိန်းဥပဒေကြမ်းရဲ့ စီမံကိန်းလုပ်ငန်းများ အပိုင်းနဲ့ Budget ဥပဒေကြမ်းရဲ့ ရငွေသုံးငွေများအပိုင်းကို ပူးပေါင်းကော်မတီရဲ့ အစီရင်ခံစာပါ အကြောင်း အရာများနဲ့ ပေါင်းစပ်စိစစ်ပြီး ထပ်မံဆွေးနွေးဖို့ရှိပါက ပြည်ထောင်စုလွှတ်တော်ဆိုင်ရာ ဥပဒေ၊ နည်းဥပဒေ များနဲ့အညီ ဆောင်ရွက်နိုင်ကြဖို့ ကြိုတင်မှာကြားလိုပါတယ်။ ၂၀၁၈-၂၀၁၉ ခုနှစ်၊ အမျိုးသားစီမံကိန်းဥပဒေကြမ်းနဲ့စပ်လျဉ်းပြီး မူနှင့် အခြေခံသဘော ဆွေးနွေးဖို့ ဖြစ်စေ၊ ဥပဒေအကြောင်းအရာအပါအဝင် နောက်ဆက်တွဲ-၂ မှာပါရှိတဲ့ စီမံကိန်းလုပ်ငန်းများကို ငြင်းပယ်ရန် ဒါမှမဟုတ် လျှော့၍ခွင့်ပြုရန်၊ ပြင်ဆင်ချက်အဆို တင်သွင်းဖို့ဖြစ်စေ ဆွေးနွေးလိုတဲ့ လွှတ်တော်ကိုယ်စားလှယ် များရှိပါက သက်ဆိုင်တဲ့ ဌာန၊ အဖွဲ့အစည်းနဲ့ အကြောင်းအရာ၊ ကိန်းဂဏန်းတို့ကို တိတိကျကျဖော်ပြပြီး ကိုယ်တိုင်လက်မှတ်ရေးထိုး၍ ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ ၃၁-၈-၂၀၁၈ ရက် (သောကြာနေ့) မွန်းလွဲတစ်နာရီ နောက်ဆုံးထားပြီး ပေးပို့နိုင်ကြောင်း ကြေညာပါတယ်။</speech>
</bill>
<bill>
<title>၂၀၁၈-၂၀၁၉ ဘဏ္ဍာရေးနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းနှင့်စပ်လျဉ်း၍ ဥပဒေဆိုင်ရာနှင့် ရငွေသုံးငွေဆိုင်ရာ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာများကို ပူးပေါင်းကော်မတီများက လွှတ်တော်သို့ ဖတ်ကြားတင်ပြခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၈-၂၀၁၉ ဘဏ္ဍာရေးနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းနဲ့စပ်လျဉ်းပြီး ၂၃-၇-၂၀၁၈ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ ပြည်ထောင်စုအစိုးရအဖွဲ့ ကိုယ်စား သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က လွှတ်တော်သို့ တင်သွင်းခဲ့ပြီး ဖြစ်ပါတယ်။ အထက်ပါ ဥပဒေကြမ်းအပေါ် လေ့လာတွေ့ရှိချက်နှင့်သဘောထားမှတ်ချက် အစီရင်ခံစာများကို ပြည်ထောင်စုလွှတ်တော်ဆိုင်ရာ နည်းဥပဒေ ၈၆ နည်းဥပဒေခွဲ(ခ) နဲ့အညီ လွှတ်တော်သို့ ဖတ်ကြားတင်ပြမှာ ဖြစ်ပါတယ်။ ဦးစွာ ဥပဒေကြမ်းပူးပေါင်းကော်မတီက ဥပဒေဆိုင်ရာ လေ့လာတွေ့ရှိချက် အစီရင်ခံစာကို ဖတ်ကြား တင်ပြဖို့ ဖိတ်ခေါ်ပါတယ်။</speech>
<speech><mp id="409">ဦးခင်မောင်ဝင်း(ဒုတိယဥက္ကဋ္ဌ-၁၊ ဥပဒေကြမ်းပူးပေါင်းကော်မတီ)</mp>လေးစားအပ်တဲ့ ပြည်ထောင်စုလွှတ်တော် နာယကကြီးနဲ့ ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စုဝန်ကြီး များနှင့် ပြည်ထောင်စုအဖွဲ့အစည်းဝင်များ၊ ဧည့်သည်တော်များခင်ဗျာ။ ကျွန်တော်ကတော့ ရန်ကုန်တိုင်း ဒေသကြီး၊ လမ်းမတော်မြို့နယ် ပြည်သူ့လွှတ်တော်ကိုယ်စားလှယ် ဦးခင်မောင်ဝင်း ဖြစ်ပါတယ်။ ပြည်ထောင်စု လွှတ်တော် ဥပဒေကြမ်းပူးပေါင်းကော်မတီရဲ့ ဒုတိယဥက္ကဋ္ဌ(၁) လည်းဖြစ်ပါတယ်။ ကျွန်တော့အနေနဲ့ ၂၀၁၈-၂၀၁၉ ခု၊ ဘဏ္ဍာရေးနှစ် ပြည်ထောင်စုရဲ့ ဘဏ္ဍာငွေအရအသုံးဆိုင်ရာဥပဒေကြမ်းနှင့် စပ်လျဉ်းပြီး ပြည်ထောင်စုလွှတ်တော်ဥပဒေကြမ်းပူးပေါင်းကော်မတီရဲ့ ဥပဒေဆိုင်ရာ သုံးသပ်ချက်၊ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာကို တင်ပြသွားမှာဖြစ်ပါတယ်။ Power Point နှင့်တစ်ပါတည်း တင်ပြ ခွင့်ပြုပါခင်ဗျား။ လေးစားအပ်တဲ့ ပြည်ထောင်စုလွှတ်တော် နာယကကြီးခင်ဗျာ။ ပြည်ထောင်စုအစိုးရအဖွဲ့က တင်သွင်းတဲ့ ၂၀၁၈-၂၀၁၉ ဘဏ္ဍာရေးနှစ် ပြည်ထောင်စုရဲ့ ဘဏ္ဍာငွေအရအသုံးဆိုင်ရာဥပဒေကြမ်းနဲ့ စပ်လျဉ်းပြီး ပြည်ထောင်စုလွှတ်တော်ရုံးက ၂၀၁၈ ခုနှစ်၊ ဇူလိုင်လ ၁ရ ရက် ရက်စွဲပါအမိန့်ကြော်ငြာစာ အမှတ်(၄၆/၂၀၁၈)နဲ့ ၂၀၁၈-၂၀၁၉ ခု၊ ဘဏ္ဍာရေးနှစ် နိုင်ငံတော်ရဲ့ အမျိုးသားစီမံကိန်းဥပဒေကြမ်း၊ ပြည်ထောင်စုဘဏ္ဍာငွေ အရအသုံးဆိုင်ရာဥပဒေကြမ်းနဲ့ နောက်ထပ်ဘဏ္ဍာငွေခွဲဝေသုံးစွဲရေး ဥပဒေကြမ်း များပါဝင်တဲ့ စီမံကိန်းလုပ်ငန်းများနှင့် ရငွေသုံးငွေများကို စစ်ဆေးဖို့ စိစစ်ရေးအဖွဲ့ (၂၀)ကို ဖွဲ့စည်းခဲ့ ပါတယ်။ အဲဒီအဖွဲ့ ၂၀ က သက်ဆိုင်ရာဝန်ကြီးဌာနများအလိုက်စိစစ်ပြီး လေ့လာတွေ့ရှိချက်နှင့် သဘောထား မှတ်ချက်များကို ဥပဒေကြမ်းပူးပေါင်းကော်မတီကို တင်ပြခဲ့ပါတယ်။ ဒီစိစစ်ရေးပူးပေါင်းအဖွဲ့များရဲ့ လေ့လာတွေ့ရှိချက်နှင့် သဘောထားမှတ်ချက်များအရ ပြည်ထောင်စု လွှတ်တော် ဥပဒေကြမ်းပူးပေါင်းကော်မတီက ပြည်ထောင်စုအစိုးရအဖွဲ့ဝင်များ တင်သွင်းတဲ့ ၂၀၁၈-၂၀၁၉ ခု၊ ဘဏ္ဍာရေးနှစ် ပြည်ထောင်စုရဲ့ ဘဏ္ဍာငွေအရအသုံးဆိုင်ရာဥပဒေကြမ်း၊ ဥပဒေဆိုင်ရာ သုံးသပ်ချက်၊ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာကို ပြည်ထောင်စုလွှတ်တော်သို့ တင်ပြနိုင်ရန် အတွက် ၂၀၁၈ ခုနှစ်၊ ဇူလိုင်လ ၂၄ ရက်မှာ ညှိနှိုင်းအစည်းအဝေးကျင်းပပြီး စိစစ်ခဲ့ကြပါတယ်။ နာယကကြီးခင်ဗျာ။ ၂၀၁၈-၂၀၁၉ ခု၊ ဘဏ္ဍာရေးနှစ် ပြည်ထောင်စုရဲ့ ဘဏ္ဍာငွေအရအသုံးဆိုင်ရာ ဥပဒေကြမ်းမှာ အောက်ဖော်ပြတဲ့ အပိုင်း ၈ ပိုင်းပါဝင်ပြီး စုစုပေါင်း ပုဒ်မ ၄၂ ခုနှင့် ဇယား ၁၈ ခုတို့ ပါဝင်ကြောင်း တွေ့ရှိရပါတယ်။ အပိုင်း(၁) အမည်နှင့် စတင်အကျိုးသက်ရောက်သည့်နေ့ရက်၊ အပိုင်း(၂) နိုင်ငံတော်သမ္မတ၊ ပြည်ထောင်စုအစိုးရအဖွဲ့၊ ပြည်ထောင်စုလွှတ်တော်၊ ပြည်သူ့လွှတ်တော်၊ အမျိုးသားလွှတ်တော်၊ ပြည်ထောင်စု တရားလွှတ်တော်ချုပ်၊ နိုင်ငံတော်ဖွဲ့စည်းပုံအခြေခံဥပဒေဆိုင်ရာခုံရုံး၊ ပြည်ထောင်စုရွေးကောက်ပွဲကော်မရှင်၊ ပြည်ထောင်စုရှေ့နေချုပ်၊ ပြည်ထောင်စုစာရင်းစစ်ချုပ်၊ ပြည်ထောင်စုရာထူးဝန်အဖွဲ့၊ ပြည်ထောင်စုဝန်ကြီး ဌာနများနှင် ဦးစီးဌာနများ၊ အပိုင်း(၃) နိုင်ငံတော်ပိုင်စီးပွားရေးအဖွဲ့အစည်းများ၊ အပိုင်း(၄) အရေးပေါ် ရန်ပုံငွေ၊ အပိုင်း (၅) တပ်မြို့စည်ပင်သာယာရေးအဖွဲ့များ၊ အပိုင်း(၆) နေပြည်တော်ကောင်စီ၊ အပိုင်း(၇) နေပြည်တော်စည်ပင်သာယာရေးကော်မတီ၊ အပိုင်း(၈) မြန်မာနိုင်ငံတော်ဗဟိုဘဏ်တို့ ဖြစ်ပါတယ်။ ဤဥပဒေကြမ်းရဲ အပိုင်း(၁) ဖြစ်တဲ့ အမည်နဲ့စတင်အကျိုးသက်ရောက်တဲ့နေ့ရက် အပိုင်းမှာ ၂၀၁၈-၂၀၁၉ ခု၊ ဘဏ္ဍာရေးနှစ် ပြည်ထောင်စုရဲ့ဘဏ္ဍာငွေအရအသုံးဆိုင်ရာဥပဒေကို ၂၀၁၈-၂၀၁၉ ခု၊ ဘဏ္ဍာရေးနှစ် အတွက် ၂၀၁၈ ခုနှစ်၊ အောက်တိုဘာလ ၁ ရက်နေ့မှစတင် အကျိုးသက်ရောက်စေရမည်လို့ ဖော်ပြထား ကြောင်း လေ့လာတွေ့ရှိရပါတယ်။ ဤဥပဒေကြမ်းရဲ့ အပိုင်း(၂)ဖြစ်တဲ့ နိုင်ငံတော်သမ္မတ၊ ပြည်ထောင်စုအစိုးရအဖွဲ့၊ ပြည်ထောင်စု လွှတ်တော်၊ ပြည်သူ့လွှတ်တော်၊ အမျိုးသားလွှတ်တော်၊ ပြည်ထောင်စုတရားလွှတ်တော်ချုပ်၊ နိုင်ငံတော် ဖွဲ့စည်းပုံအခြေခံဥပဒေဆိုင်ရာခုံရုံး၊ ပြည်ထောင်စုရွေးကောက်ပွဲကော်မရှင်၊ ပြည်ထောင်စုရှေ့နေချုပ်၊ ပြည်ထောင်စုစာရင်းစစ်ချုပ်၊ ပြည်ထောင်စုရာထူးဝန်အဖွဲ့၊ ပြည်ထောင်စုဝန်ကြီးဌာနများနှင့် ဦးစီးဌာန များအပိုင်းမှာ အောက်ပါအတိုင်း အခန်း(၄)ခန်းနဲ့ ဖွဲ့စည်းဖော်ပြထားပါတယ်။ အခန်း(၁) ရငွေများနှင့် သုံးငွေများ၊ အခန်း(၂) ငွေချေးယူခြင်း၊ အခန်း(၃) ပြည်ပအကူအညီရယူခြင်း၊ အခန်း(၄) ပြည်ထောင်စု ဘဏ္ဍာရန်ပုံငွေ အစီအစဉ်ပြင်ပမှဆောင်ရွက်သော ပြည်ထောင်စုဝန်ကြီးဌာနများနှင့် ဦးစီးဌာနများ ဖြစ်ပါတယ်။ ဤဥပဒေကြမ်းရဲ့ အပိုင်း(၃)ဖြစ်တဲ့ နိုင်ငံတော်ပိုင်စီးပွားရေးအဖွဲ့အစည်းများ အပိုင်းမှာ အခန်း(၄) ခန်းဖြင့် ဖော်ပြထားပါတယ်။ အခန်း(၁) ရငွေများနှင့်သုံးငွေများ၊ အခန်း(၂) နိုင်ငံတော်ပိုင်စီးပွားရေး အဖွဲ့အစည်းများနှင့်ပတ်သက်၍ ပြည်ထောင်စုအစိုးရအဖွဲ့၏ လုပ်ပိုင်ခွင့်များ၊ အခန်း(၃) နိုင်ငံတော်ပိုင်စီးပွားရေး အဖွဲ့အစည်းများ၏ ဘဏ္ဍာရေးဆိုင်ရာလုပ်ပိုင်ခွင့်များ၊ အခန်း(၄) ပြည်ထောင်စုဘဏ္ဍာရန်ပုံငွေ အစီအစဉ် ပြင်ပမှဆောင်ရွက်သော နိုင်ငံတော်ပိုင်စီးပွားရေးအဖွဲ့အစည်းများ ဖြစ်ပါတယ်။ ဤဥပဒေကြမ်း၏ အပိုင်း(၄)မှာ အရေးပေါ်ရန်ပုံငွေ တင်ပြသုံးစွဲခြင်းဆိုင်ရာ ပြဋ္ဌာန်းချက်များ၊ အပိုင်း(၅)မှာ တပ်မြို့စည်ပင်သာယာရေးအဖွဲ့များ၏ ရန်ပုံငွေတင်ပြသုံးစွဲခြင်းဆိုင်ရာ ပြဋ္ဌာန်းချက်များ၊ အပိုင်း (၆)မှာ နေပြည်တော်ကောင်စီနှင့် အပိုင်း(၇)မှာ နေပြည်တော်စည်ပင်သာယာရေးကော်မတီတို့ရဲ့ ရငွေ၊ သုံးငွေ၊ ထောက်ပံ့ငွေ၊ ချေးငွေဆိုင်ရာပြဋ္ဌာန်းချက်များ၊ အပိုင်း(၈)မှာ မြန်မာနိုင်ငံတော်ဗဟိုဘဏ်ရဲ့ အဝင်အထွက်စာရင်း၊ အထွေထွေသီးသန့်ငွေစာရင်း၊ အသားတင်အမြတ်ငွေ၊ နိုင်ငံတော်သို့ ထည့်ဝင်ငွေဆိုင်ရာ လုပ်ငန်းများနှင့် ပြည်ထောင်စုအစိုးရအဖွဲ့သို့ ချေးငွေထုတ်ချေးခြင်းဆိုင်ရာ ပြဋ္ဌာန်းချက်များကို ဖော်ပြ ထားတာ တွေ့ရှိရပါတယ်။ လေးစားအပ်တဲ့ နာယကကြီးခင်ဗျာ။ ၂၀၁၈ ခုနှစ်၊ ပြည်ထောင်စုရဲ့ ဘဏ္ဍာငွေ အရအသုံးဆိုင်ရာ ဥပဒေ၊ ၂၀၁၈-၂၀၁၉ ခု၊ ဘဏ္ဍာရေးနှစ် ပြည်ထောင်စုရဲ့ ဘဏ္ဍာငွေ အရအသုံးဆိုင်ရာဥပဒေကြမ်းမှာ အောက်ပါအချက်များ ကွာခြားချက်များရှိတာကို တွေ့ရှိရပါတယ်။ (၁) ဥပဒေ၏ အကျိုးသက်ရောက်မှု ကုန်ဆုံးသည့်ကာလ ခြောက်လမှ တစ်နှစ်သို့ ပြောင်းလဲခြင်း၊ (၂) ဇယား(၁)၊ ဇယား (၃)နှင့် ဇယား(၇) တို့တွင် ဖော်ပြထားတဲ့ရငွေများအနက် ပြည်ထောင်စုလွှတ်တော်က အတည်ပြုပြီးသော ချေးငွေစာချုပ် ချုပ်ဆိုပြီးသည့် ပြည်ပချေးငွေရယူသည့် လျာထားချက်ထက် ပိုမိုရရှိခဲ့ရင် ယင်းပိုမိုရရှိတဲ့ငွေနဲ့ ဆက်နွယ် ထားတဲ့ လုပ်ငန်းအသုံးစရိတ်များကြောင့် ဇယား(၂)၊ (၄)နှင့် (၈)တို့မှာ ဖော်ပြခွင့်ထက် သုံးငွေက ပိုမို သုံးစွဲရန်လိုအပ်ချက်ရှိရင် ဆောင်ရွက်ရမည့်ပြဋ္ဌာန်းချက်၊ (၃) ၂၀၁၈ ခုနှစ်၊ အောက်တိုဘာလ ၁ ရက်နေ့မှ ၂၀၁၉ ခုနှစ်၊ စက်တင်ဘာလ ၃၀ ရက်နေ့တွင် ကုန်ဆုံးမယ့် ဘဏ္ဍာရေးနှစ်အတွင်း ငွေချေးစာချုပ်များ ချုပ်ဆိုပြီးနောက် အမှန်တကယ် ချေးယူမယ့်ငွေနဲ့စပ်လျဉ်းသည့် ပြဋ္ဌာန်းချက် (၄) ဇယား(၁)၊ ဇယား(၃) နှင့် ဇယား(၇)တို့တွင် ဖော်ပြထားတဲ့ ရငွေများအနက် ပြည်ပအကူအညီရငွေ လျာထားချက်သည် ပိုမို ရရှိလျှင် ယင်းသို့ပိုမိုရရှိတဲ့ငွေနဲ့ ဆက်နွယ်တဲ့လုပ်ငန်းအသုံးစရိတ်များကြောင့် ဇယား(၂)၊ ဇယား(၄)နှင့် ဇယား(၈)တို့မှာ ဖော်ပြခွင့်ပြုတဲ့သုံးငွေထက် ပိုမိုသုံးစွဲရန်လိုအပ်ချက်ရှိလျှင် ဆောင်ရွက်ရမယ့်ပြဋ္ဌာန်းချက်၊ (၅)နိုင်ငံတော်ပိုင်စီးပွားရေးအဖွဲ့ အစည်းများသည် စီးပွားရေးဆန်ဆန် ဆောင်ရွက်နိုင်ရေးနဲ့ မိမိငွေကြေး အင်အားအပေါ် မိမိတို့ရပ်တည်နိုင်ရေးနှင့်အညီ ဆောင်ရွက်ရမယ့်ပြဋ္ဌာန်းချက်၊ (၆) ပြည်ထောင်စုအစိုးရ အဖွဲ့ဟာ ပြည်ထောင်စုဘဏ္ဍာရန်ပုံငွေ အစီအစဉ်ပြင်ပမှ ဆောင်ရွက်တဲ့ နိုင်ငံတော်ပိုင်စီးပွားရေး အဖွဲ့အစည်း များနှင့်စပ်လျဉ်းပြီး စကားရပ်ပြောင်းလဲခြင်းဆိုင်ရာ ပြဋ္ဌာန်းချက်၊ (၇) မြန်မာနိုင်ငံတော်ဗဟိုဘဏ်သည် မိမိ၏ဘဏ္ဍာငွေအပေါ်ရပ်တည်၍ မိမိ၏ဘဏ္ဍာငွေအစီအစဉ်ဖြင့် လုပ်ငန်းများဆောင်ရွက်ခြင်းနှင့် စပ်လျဉ်း၍ စကားရပ်ပြောင်းလဲခြင်းဆိုင်ရာ ပြဋ္ဌာန်းချက်ဖြစ်ပါတယ်။ ပြည့်နှစ်၊ ပြည် ၂၀၁၈ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေနဲ့ ၂၀၁၈-၂၀၁၉ ခု၊ ဘဏ္ဍာရေးနှစ် ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေကြမ်းတို့ရဲ့ ကွာခြားချက် အပြည့်အစုံကို ကန့်လန့်ဖြတ် ဇယားများဖြင့် ပူးတွဲတင်ပြထားပြီး ဖြစ်ပါတယ်။ လေးစားအပ်တဲ့ နာယကကြီးခင်ဗျာ။ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီရဲ့ သဘောထားမှတ်ချက်နဲ့အညီ ၂၀၁၈-၂၀၁၉ ခုနှစ်၊ ဘဏ္ဍာရေးနှစ် အရအသုံးဆိုင်ရာ ခန့်မှန်းခြေစာရင်းနဲ့ စပ်လျဉ်းပြီး ပြည်သူ့ငွေစာရင်းပူးပေါင်းကော်မတီ၏ ငွေကြေးဆိုင်ရာသုံးသပ်ချက်အစီရင်ခံစာပါ စိစစ် ပြင်ဆင်ချက်များအတိုင်းလည်းကောင်း၊ ၂၀၁၈-၂၀၁၉ ခု၊ ဘဏ္ဍာရေးနှစ် ပြည်ထောင်စု၏ဘဏ္ဍာငွေအရ အသုံးဆိုင်ရာဥပဒေကြမ်း၏ အပိုဒ်၊ အပိုဒ်ခွဲများကို အဆိုပြုချက်များအတိုင်းလည်းကောင်း ပြည်ထောင်စု လွှတ်တော်က အတည်ပြု ဆောင်ရွက်ပေးနိုင်ရန် ပြည်ထောင်စုလွှတ်တော်ဆိုင်ရာ နည်းဥပဒေပုဒ်မ ၉၉ အရ လေးစားစွာ အစီရင်ခံတင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး ပြည်သူ့ငွေစာရင်းပူးပေါင်းကော်မတီက ငွေကြေးဆိုင်ရာ လေ့လာတွေ့ရှိချက် အစီရင်ခံစာကို ဖတ်ကြားတင်ပြဖို့ ဖိတ်ခေါ်ပါတယ်။</speech>
<speech><mp id="1434">ဦးအောင်မင်း(ဒုတိယဥက္ကဋ္ဌ-၁၊ ပြည်သူ့ငွေစာရင်းပူးပေါင်းကော်မတီ)</mp>ပြည်ထောင်စု လွှတ်တော် နာယက၊ အမျိုးသားလွှတ်တော်ဥက္ကဋ္ဌနဲ့ ပြည်ထောင်စုလွှတ်တော်ကိုယ်စားလှယ်များ၊ ဖိတ်ကြား ထားသော ပြည်ထောင်စုအဆင့် အဖွဲ့အစည်းဝင်များနဲ့ ဧည့်သည်တော်များအားလုံးကို လေးစားစွာ ဂါရဝပြု ပါတယ်။ ကျွန်တော်ကတော့ ဇလွန်မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးအောင်မင်းဖြစ်ပြီး ပြည်သူ့ငွေစာရင်းပူးပေါင်းကော်မတီ၏ တာဝန်ပေးအပ်ချက်အရ ၂၀၁၈-၂၀၁၉ ခု ဘဏ္ဍာရေးနှစ် ပြည်ထောင်စု၏ အရအသုံးခန့်မှန်းခြေငွေစာရင်းနှင့် ၂၀၁၈-၂၀၁၉ ခု၊ ဘဏ္ဍာရေးနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းအပေါ် ပြည်သူ့ငွေစာရင်းပူးပေါင်းကော်မတီ၏ ငွေကြေးဆိုင်ရာ သုံးသပ်ချက်အစီရင်ခံစာ အမှတ်စဉ်(၉/၂၀၁၈)ကို ပြည်ထောင်စုလွှတ်တော်သို့ ဖတ်ကြားတင်သွင်းမှာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ အစီရင်ခံစာကို ကြိုတင်ဖြန့်ဝေထားပြီးဖြစ်၍ လေးစားသောအားဖြင့် အရေးကြီးသော အချက်များကိုသာ ကောက်နုတ်တင်ပြသွားမည် ဖြစ်ပါကြောင်းနှင့် Power Point အသုံးပြုခွင့်ပေးပါရန် တင်ပြအပ်ပါတယ်။ ၂၀၁၈-၂၀၁၉ ဘဏ္ဍာရေးနှစ်ရဲ့ ထူးခြားချက်ဟာ ဘဏ္ဍာရေးနှစ်ကို အောက်တိုဘာလ ၁ ရက်ကနေပြီးမှ စက်တင်ဘာ ၃၀ ရက်နေ့အထိ စတင်ပြောင်းလဲ ကျင့်သုံးတဲ့ ပထမဆုံးနှစ် ဖြစ်ပါတယ်။ ဘဏ္ဍာရေးနှစ် ပြောင်းလဲကျင့်သုံးရခြင်းရဲ့ ရည်ရွယ်ချက်က (၁) ဘဏ္ဍာရေးနှစ် စတင်သည့်ကာလသည် ခြောက်သွေ့သောရာသီဖြစ်သည့်အပြင် ကာလရှည်ရုံးပိတ်ရက် များနှင့် လွတ်ကင်းသဖြင့် လုပ်ငန်းဆောင်ရွက်မှုမြန်ဆန်ခြင်း၊ (၂) ဘဏ္ဍာရေးနှစ်အတွင်း တည်ဆောက်ရေး လုပ်ငန်းများ ဆောင်ရွက်နိုင်သည့်ကာလ (၈)လကျော် တစ်ဆက်တည်းရှိခြင်း၊ (၃) ၃ လပတ်အလိုက် ဘဏ္ဍာငွေသုံးစွဲမှု ညီညွတ်မျှတလာနိုင်စေခြင်း၊ ၂၀၁၈-၂၀၁၉ ခု ဘဏ္ဍာရေးနှစ် ပြည်ထောင်စုရဲ့ ဘဏ္ဍာငွေ အရအသုံးခန့်မှန်းခြေစာရင်းအရ ရငွေကျပ် ၂၀,၀၅၁ ဘီလီယံနဲ့ သုံးငွေကျပ် ၂၄,၉၅၄ ဘီလီယံဖြစ်တဲ့ အတွက် လိုငွေကျပ် ၄,၉၀၃ ဘီလီယံ ဖြစ်ပေါ်ပါတယ်။ လိုငွေနဲ့ GDP အချိုးကို Accounting Method နဲ့ တွက်မယ်ဆိုရင် ၄.၆၂ ရာခိုင်နှုန်း ရှိပြီး Analytical Method နဲ့တွက်မယ်ဆိုရင် ၆.၀၂ ရာခိုင်နှုန်း ရှိပါတယ်။ သုံးငွေအားလုံးရဲ့ ၇၀.၄ ရာခိုင်နှုန်းဟာ သာမန်အသုံးငွေဖြစ်ပြီးတော့ ငွေလုံးငွေရင်းအသုံးစရိတ်က၂၆.၀၆ ၂၀၁၈-၂၀၁၉ ခု၊ ဘဏ္ဍာရေးနှစ် ပြည်ထောင်စုရဲ့ သုံးငွေများအနက် သာမန်သုံးငွေများကို ကောက်နုတ်တင်ပြထားခြင်းပဲ ဖြစ်ပါတယ်။ အများဆုံးအသုံးစရိတ်ဖြစ်တဲ့ ကုန်ကြမ်းဝယ်ယူခြင်းနဲ့ ကုန်ထုတ်လုပ်မှု ဝန်ဆောင်မှုစရိတ် ကျပ် ၄,၃၅၅.၃၉၉ ဘီလီယံဟာ နိုင်ငံတော်ပိုင်စီးပွားရေးအဖွဲ့အစည်း များရဲ့ အသုံးစရိတ်ဖြစ်ပါတယ်။ ပြည်တွင်းပြည်ပချေးငွေများအတွက် အတိုးပေးငွေကျပ် ၁,၄၀၉.၄၁၂ ဘီလီယံ လျာထားပြီး ဘဏ်များရဲ့ အတိုးစရိတ်ကတော့ ဘဏ်အပ်ငွေနဲ့ စုဆောင်းငွေအပေါ်မှာ ပေးချေရတဲ့ အတိုးအသုံးစရိတ်များ ဖြစ်ပါတယ်။ ငွေလုံးငွေရင်းအသုံးစရိတ်များ ဖြစ်ပါတယ်။ တည်ဆောက်ရေးလုပ်ငန်းများအတွက် ၄၆.၃ ရာခိုင်နှုန်း ခွဲဝေသုံးစွဲရန် လျာထားပြီးတော့ စက်ပစ္စည်းကိရိယာ ဝယ်ယတပ်ဆင်ခြင်း၊ ရုံးသုံးစက်ပစ္စည်းများ) ယာဉ်များ၊ ပရိဘောဂများအတွက် ၄၂.၁ ရာခိုင်နှုန်း လျာထားပါတယ်။ တည်ဆောက်ရေးလုပ်ငန်းများ အတွက် အသုံးစရိတ်တွေကို လုပ်ငန်းအမျိုးအစားအလိုက် ခွဲဝေလျာထားခြင်းပင်ဖြစ်ပါတယ်။ ရုံး၊ ကျောင်းနဲ့ ဆေးရုံများအတွက် တည်ဆောက်ရေးလုပ်ငန်းတွေကို ၃၆.၂ ရာခိုင်နှုန်းနဲ့ လမ်းတံတားတည်ဆောက်ရေး လုပ်ငန်းတွေကို ၃၄.၁ ရာခိုင်နှုန်း လျာထားဆောင်ရွက်ဖို့ ရည်မှန်းထားပါတယ်။ ပြည်တွင်းပြည်ပကြွေးမြီ လက်ကျန်အခြေအနေများ ဖြစ်ပါတယ်။ သက်ဆိုင်ရာ ဘဏ္ဍာရေးနှစ်များရဲ့ မတ်လ ၃၁ ရက်နေ့မှာရှိတဲ့ အခြေအနေပဲဖြစ်ပြီးတော့ ၂၀၁၇-၂၀၁၈ ခု ဘဏ္ဍာရေးနှစ်ရဲ့ စုစုပေါင်း ကြွေးမြီနဲ့ GDP အ ဟာ ၃၈.၄ ရာခိုင်နှုန်း ရှိပါတယ်။ ဘတ်ဂျက်လိုငွေနဲ့ လိုငွေဖြည့်ဆည်းမှု အခြေအနေပဲ ဖြစ်ပါတယ်။ ဒီဇယားကို ကြည့်မယ်ဆိုရင် ၂၀၁၂-၂၀၁၃ ခုနှစ်နဲ့ ၂၀၁၄-၂၀၁၅ ခုနှစ်တွေမှာ လိုငွေအတွက် ဖြည့်ဆည်းပေးရတဲ့ပမာဏဟာ ဘတ်ဂျက် လိုငွေထက် လျော့နည်းနေပြီးတော့ ကျန်နှစ်တွေမှာတော့ ဖြည့်ဆည်းပေးရတဲ့ပမာဏဟာ ဘတ်ဂျက်လိုငွေထက် ပိုမိုနေတာကို တွေ့ရှိရမှာဖြစ်ပါတယ်။ ကျွန်တော်တို့နိုင်ငံရဲ့ ဘဏ္ဍာရေးစည်းမျဉ်းအရ ပြည်ထောင်စုဘဏ္ဍာရန်ပုံငွေစာရင်း ရငွေအားလုံးကို ပြည်ထောင်စုအစိုးရရဲ့ အပ်ငွေစာရင်းအဖြစ် စုစည်းထားရှိပြီး သုံးငွေများကိုလည်း ဒီစာရင်းထဲကပဲ ထုတ်ယူ သုံးစွဲခြင်း ဖြစ်ပါတယ်။ သုံးငွေကရငွေထက် ပိုမိုသွားတဲ့အခါမှာ လိုငွေကို ဖြည့်ဆည်းပေးရခြင်း ဖြစ်ပါတယ်။ ဒါကြောင့် သုံးငွေတွေကို ဘဏ္ဍာရေးနှစ်အတွင်းမှာ ညီညွတ်မျှတအောင် သုံးစွဲနိုင်ဖို့လိုအပ်ပါတယ်။ ဒါကြောင့် လည်း ဘဏ္ဍာရေးနှစ်ကို အောက်တိုဘာလကနေစပြီး စက်တင်ဘာလအထိ ကာလပြောင်းလဲ သတ်မှတ် ခြင်းရဲ့ ရည်ရွယ်ချက်ထဲမှာ ၃ လပတ်အလိုက် ဘဏ္ဍာငွေသုံးစွဲမှုတွေကို ပိုမိုညီညွတ် မျှတလာနိုင်စေရေး ဆိုတဲ့ ရည်မှန်းချက်ကို ထည့်သွင်းရည်မှန်းထားခြင်းပဲ ဖြစ်ပါတယ်။ အထူးသဖြင့် တည်ဆောက်ရေး လုပ်ငန်းတွေရဲ့ အကောင်အထည်ဖော်ဆောင်ရွက်နိုင်မှုကို စ်ပြေးညီ တိုးတက်စေပြီး သတ်မှတ် ကာလအတွင်း ီးစီးဖို့ လိုအပ်ပါတယ်။ ဒီလိုမှမဟုတ်ဘဲ နှစ်ကုန်ကာနီးမှ အရှိန်အဟုန်မြှင့်တင်ပြီး မပြီးပြီးအောင် တွန်းလုပ်ကြမယ်ဆိုရင် တွန်းလုပ်တာနဲ့အမျှ ငွေကြေးသုံးစွဲမှုမှာ မညီမညွတ် မမျှတမှုတွေ ဖြစ်လာတဲ့အပြင် တည်ဆောက်ရေးလုပ်ငန်းတွေရဲ့ အရည်အသွေးမပြည့်မှုတွေလည်း ဖြစ်ပေါ်လာနိုင်မှာ ဖြစ်ပါတယ်။ ဘတ်ဂျက်လိုငွေအတွက် ဖြည့်ဆည်းပေးမှုကို နှစ်အလိုက် အသေးစိတ်ခွဲပြီး ဖော်ပြထားခြင်းပဲ ဖြစ်ပါတယ်။ အထူးသဖြင့် ပြည်တွင်းလှည့်လည် သုံးစွဲငွေပမာဏကို ပိုမိုတိုးတက်စေတဲ့ ဗဟိုဘဏ်ရဲ့ ဖြည့်ဆည်းပေးမှုကို နှစ်အလိုက် နှိုင်းယှဉ်လေ့လာနိုင်ဖို့အတွက် တင်ပြခြင်းပဲဖြစ်ပါတယ်။ စုစုပေါင်းချေးယူ ငွေပမာဏအပေါ်မှာ အခြေခံတွက်ချက်ထားခြင်း ဖြစ်ပြီးတော့ ဒီစာရင်းအရ ၂၀၁၅-၂၀၁၆ ခုနှစ်မှာ ဘတ်ဂျက်လိုငွေဖြည့်ဆည်းမှုရဲ့ ၅၉ ရာခိုင်နှုန်းကို ဗဟိုဘဏ်က ဖြည့်ဆည်းပေးခဲ့ရပါတယ်။ ပြည်ထောင်စု အစိုးရအဖွဲ့အနေဖြင့် ၂၀၁၆-၂၀၁ရ ခုနှစ်ကစပြီး ဘတ်ဂျက်လိုငွေအတွက် ဗဟိုဘဏ်က ဖြည့်ဆည်းပေး ရမယ့်ငွေကို ၂၀၁၆-၂၀၁ရ ခုနှစ်မှာ ဘတ်ဂျက်လိုငွေရဲ့ ၄၀ ရာခိုင်နှုန်းနဲ့ ၂၀၁၇-၂၀၁၈ ခုနှစ်မှာ ၃၀ ရာခိုင်နှုန်း ကိုသာ ဖြည့်ဆည်းပေးဖို့ လျာထားဆောင်ရွက်ခဲ့ပါတယ်။ ၂၀၁၆-၂၀၁ရ ခုနှစ်အတွက် လိုငွေဖြည့်ဆည်း ပေးမှုမှာ ဗဟိုဘဏ်ကဖြည့်ဆည်းပေးမှုဟာ ၃၂.၄ ရာခိုင်နှုန်း သာရှိအောင် ထိန်းသိမ်းဆောင်ရွက်နိုင်ခဲ့ တာကို တွေ့ရမှာ ဖြစ်ပါတယ်။ အမှန်ချေးယူရတဲ့ ချေးငွေပမာဏဟာ လျာထားချက်ထက် ပိုမိုခဲ့ပေမယ့် လည်း ဗဟိုဘဏ်ကချေးယူရမှုကိုတော့ လျာထားချက်ဖြစ်တဲ့ ၄၀ ရာခိုင်နှုန်းအတွင်း ထိန်းသိမ်းဆောင်ရွက် နိုင်ခဲ့တာကို တွေ့ရမှာဖြစ်ပါတယ်။ ဒီနေရာမှာ စုစုပေါင်းချေးယူငွေပမာဏ လျာထားချက်ထက် ပိုမို ရခြင်းနှင့်စပ်လျဉ်းပြီး တင်ပြရမယ်ဆိုရင် အစိုးရငွေတိုက်လက်မှတ်များရဲ့ သက်တမ်းဟာ အများဆုံး ၁ နှစ်ပဲ ရှိပါတယ်။ အထူးသဖြင့် ဗဟိုဘဏ်သို့ ရောင်းချပေးတဲ့ ငွေတိုက်လက်မှတ်များရဲ့ သက်တမ်းဟာ ၃ လသာ ရှိတဲ့အတွက် ဗဟိုဘဏ်ရဲ့ ချေးယူငွေတစ်ရပ်ကို ၄ လတစ်ကြိမ်၊ တစ်နှစ်မှာ (၄)ကြိမ် လဲလှယ်ပေးရမှာ ဖြစ်ပါတယ်။ ဒါကြောင့် စုစုပေါင်းချေးငွေဟာ ၄ ဆဖြစ်သွားတဲ့ သဘောဖြစ်ပါတယ်။ ဒါကြောင့် ဘတ်ဂျက်လိုငွေ ဖြည့်ဆည်းမှု နဲ့ပတ်သက်ပြီးတော့ ပြည်တွင်းကြွေးမြီတွေ ရယူတဲ့နေရာမှာ စုစုပေါင်းချေးငွေနဲ့ အသားတင်ချေးငွေတွေရဲ့ အခြေအနေအသေးစိတ်ကို စီမံကိန်းနှင့် ဘဏ္ဍာရေးဝန်ကြီးဌာနအနေဖြင့် ပွင့်လင်းစွာ ရှင်းလင်းတင်ပြ ပေးဖို့ တင်ပြအပ်ပါတယ်။ ၂၀၁၇-၂၀၁၈ ခုနှစ်မှာလည်း ဘတ်ဂျက်လိုငွေအတွက် ဖြည့်ဆည်းပေးတဲ့နေရာမှာ ဗဟိုဘဏ်က ချေးယူဖြည့်ဆည်းပေးရမယ့် ပမာဏကို ၃၀ ရာခိုင်နှုန်းအတွင်း လျာထားခဲ့ပြီးတော့ အမှန် ဆောင်ရွက်မှုကိုလည်း လျာထားချက်အတိုင်း ထိန်းသိမ်းဆောင်ရွက်နိုင်တာကို တွေ့ရှိရမှာဖြစ်ပါတယ်။ ဘတ်ဂျက်ခွင့်ပြု ငွေများ အပြည့်အဝသုံးစွဲနိုင်မှု မရှိခြင်းဖြစ်ပါတယ်။ လေးစားအပ်ပါသော နာယကကြီးခင်ဗျား။ အထူးသဖြင့် ဘတ်ဂျက်ခွင့်ပြုငွေတွေကို အပြည့်အဝ သုံးစွဲနိုင်မှု ရှိ မရှိနဲ့ ပတ်သက်ပြီးတော့ တည်ဆောက်ရေးလုပ်ငန်းတွေအတွက် ဘတ်ဂျက်ခွင့်ပြုငွေတွေကို လျာထားချက်အတိုင်း အပြည့်အဝ သုံးစွဲနိုင်မှုမရှိကြောင်း လေ့လာတွေ့ရှိရပါတယ်။ လွန်ခဲ့သော ၃ နှစ် ၂၀၁၅-၂၀၁၆ ခုနှစ်ကစပြီး လေ့လာခဲ့ရာမှာ ၂၀၁၆-၂၀၁ရ ခုနှစ်နဲ့ ၂၀၁၇-၂၀၁၈ ခုနှစ်တွေမှာ ငွေလုံးငွေရင်း အသုံးစရိတ်တွေဟာ ၂၀၁၅-၂၀၁၆ ခုနှစ်ရဲ့ သုံးစွဲမှုကိုပင် မပြည့်မီခဲ့ကြောင်း တွေ့ရပါတယ်။ အဲဒီ ၂ နှစ်မှာ ထူးခြားချက်အနေနဲ့ ဘတ်ဂျက်ခွင့်ပြုငွေတွေကိုလည်း တိုးမြှင့်လျာထားပေးခဲ့တဲ့အပြင် ဘဏ္ဍာရေးနှစ် ကျော်လွန်သုံးစွဲမှုတွေကိုလည်း ခွင့်ပြုပေးခဲ့ပါတယ်။ အဲဒီလိုခွင့်ပြုပေးခဲ့သည်တိုင်အောင်မှ ဘတ်ဂျက်ခွင့်ပြုချက်အရ တည်ဆောက်ရေးလုပ်ငန်းရပ် ၉,၁၄၂ ခု ရှိခဲ့တဲ့အနက် ၃၁-၃-၂၀၁၈ ရက်နေ့ အထိ လုပ်ငန်းရပ် ၅.၂၅၈ ခု၊ ၅၇.၅ ရာခိုင်နှုန်းသာလျှင် သတ်မှတ်ကာလအတွင်း ပြီးစီးခဲ့တာကို တွေ့ရှိ ရမှာဖြစ်ပါတယ်။ တည်ဆဲညွှန်ကြားချက်တွေအရ တင်ဒါလုပ်ငန်းစဉ်များကို ဘဏ္ဍာရေးနှစ်ရဲ့ ပထမ ၃ လပတ် ကာလအတွင်း ပြီးစီးအောင် ဆောင်ရွက်ရမည်ဖြစ်သော်လည်း မလိုလားအပ်သော နှောင့်နှေးကြန့်ကြာမှုတွေ၊ နောက်တစ်ခါ လုပ်ငန်းတန်ဖိုးပေးချေရာတွင်လည်း နှောင့်နှေးကြန့်ကြာမှုတွေ ဖြစ်နေတာကို တွေ့ရမှာ ဖြစ်ပါတယ်။ ပြည်သူ့ငွေစာရင်းပူးပေါင်းကော်မတီအနေနဲ့ တည်ဆောက်ရေးလုပ်ငန်းတွေကို နမူနာအဖြစ်ထားပြီး ရှင်းလင်းတင်ပြခြင်းဖြစ်ပေမယ့် ပစ္စည်းဝယ်ယူမှုကိစ္စရပ်တွေမှာလည်း အလားတူ နှောင့်နှေးကြန့်ကြာမှုတွေ ရှိနေပါတယ်။ အထူးသဖြင့် ချေးငွေ၊ ထောက်ပံ့ငွေနဲ့ ဆောင်ရွက်တဲ့ လုပ်ငန်းတွေမှာ ချေးငွေ၊ ထောက်ပံ့ ငွေပေးတဲ့ အဖွဲ့အစည်းများရဲ့ လုပ်ထုံးလုပ်နည်းများအတိုင်း ဆောင်ရွက်ရခြင်း၊ အဲဒီလုပ်ထုံးလုပ်နည်းတွေမှာ ကျွမ်းကျင်မှုမရှိခြင်းကြောင့် လျာထားချက်အတိုင်း သုံးစွဲနိုင်မှု မရှိခြင်းဖြစ်ပါကြောင်း ရှင်းလင်းတင်ပြချက် တွေကို နှစ်စဉ်ကြားသိနေရပါတယ်။ ဒီအချက်တွေဟာ ၂၀၁၈-၂၀၁၉ ခုနှစ် ငွေလုံးငွေရင်းအသုံးစရိတ်တွေကို ၂၀၁၇-၂၀၁၈ ခု ယာယီအမှန် သုံးစွဲငွေပေါ်မှာ ၆၅ ရာခိုင်နှုန်း တိုးတက်လျာထားခြင်းအတွက် လက်တွေ့ ရည်မှန်းချက်ပြည့်မီအောင် ဆောင်ရွက်တဲ့နေရာမှာ ကြီးမားတဲ့စိန်ခေါ်မှုတွေ ဖြစ်ပေါ်နေပါတယ်။ ဘတ်ဂျက်နှစ် ပြောင်းလဲရခြင်းရဲ့ အဓိက ရည်ရွယ်ချက်မှာလည်း ပါရှိပြီးဖြစ်ပါတယ်။ တည်ဆောက်ရေးလုပ်ငန်းတွေကို သတ်မှတ်ကာလအတွင်း ပြီးစီးနိုင်ဖို့၊ မြန်မြန်ဆန်ဆန် စတင်လုပ်ကိုင်နိုင်ဖို့၊ ခြောက်သွေ့တဲ့ကာလ တစ်ဆက်တစ်စပ်တည်း ၈ လ ကျော်အတွင်း ဆောင်ရွက်နိုင်ဖို့၊ အရှိန်အဟုန်နဲ့ ဆောင်ရွက်နိုင်ဖို့အတွက် ဖြစ်ပါတယ်။ ဒါကြောင့်ဘတ်ဂျက် နှစ်ပြောင်းလဲကျင့်သုံးခြင်းရဲ့ အကျိုးကျေးဇူးတွေကို ပြည့်ပြည့်ဝဝရရှိနိုင်ဖို့ အတွက်ဆိုရင် တည်ဆောက်ရေး လုပ်ငန်းတွေအပါအဝင် ငွေလုံးငွေရင်းအသုံးစရိတ်တွေမှာ မလိုလားအပ်တဲ့ နှောင့်နှေးကြန့်ကြာမှုတွေကို လျှော့ချရမယ်။ တင်ဒါလုပ်ငန်းတွေကို ဘဲ အတတ်နိုင်ဆုံး မြန်မြန်ဆန်ဆန်ပြီးအောင် ဆောင်ရွက်ဖို့ လိုပါတယ်။ နောက်တစ်ခုက ငွေလုံးငွေရင်းတွေနဲ့ ဆောင်ရွက်တဲ့နေရာမှာ ဗဟိုချုပ်ကိုင်မှုကိုလျှော့ချခြင်း၊ မူဝါဒအပိုင်းနဲ့ Procedure အပိုင်းတွေကို တာဝန်ယူ၊ တာဝန်ခံမှုစနစ်ဖြင့် ပိုင်းခြားဆောင်ရွက်ခြင်း၊ ပြည်ထောင်စုအစိုးရအဖွဲ့နဲ့ တိုင်းဒေသကြီးပြည်နယ်အစိုးရအဖွဲ့ကြားမှာ ပေါင်းစပ် ညှိနှိုင်းခြင်း၊ တာဝန်ခွဲခြား ဆောင်ရွက်ခြင်းတို့ဖြင့် အကောင်အထည်ဖော် ဆောင်ရွက်သွားရန် လိုအပ် ပါကြောင်း တင်ပြအပ်ပါတယ်။ လေးစားအပ်ပါသော နာယကကြီးခင်ဗျား။ ဝန်ထမ်းအိမ်ရာ တည်ဆောက်ရေးလုပ်ငန်းနဲ့ ပတ်သက် ပြီးတော့ ၂၀၁၈-၂၀၁၉ ဘဏ္ဍာရေးနှစ် တစ်နှစ်တည်းကိုပဲ လေ့လာရမယ်ဆိုရင် မြို့ပြနဲ့ အိမ်ရာဖွံ့ဖြိုးရေး ဦးစီးဌာနက ပြည်ထောင်စုဘဏ္ဍာရန်ပုံငွေနဲ့ နေပြည်တော်၊ ရန်ကုန်နဲ့ မန္တလေးမြို့တွေမှာ ဝန်ထမ်းအငှား အိမ်ရာတွေတည်ဆောက်နေသလို တိုင်းဒေသကြီး၊ ပြည်နယ် (၁၄)ခုမှာလည်း သက်ဆိုင်ရာ တိုင်းဒေသကြီး၊ ပြည်နယ်ဘဏ္ဍာရန်ပုံငွေတွေကို တောင်းခံပြီးတော့ တည်ဆောက်နေတာ တွေ့ရှိရပါတယ်။ အလားတူပဲ ကျန်ပြည်ထောင်စုဝန်ကြီးဌာနများကလည်း ပြည်ထောင်စုဘဏ္ဍာရန်ပုံငွေကရော တိုင်း ဒေသကြီး၊ ပြည်နယ်ရန်ပုံငွေကပါ ရန်ပုံငွေတွေတောင်းခံပြီးတော့ မိမိဌာနအစီအစဉ်နဲ့ ဝန်ထမ်းအိမ်ရာတွေ တည်ဆောက်နေပါတယ်။ ၂၀၁၈-၂၀၁၉ ဘဏ္ဍာရေးနှစ်အတွက် ပြည်ထောင်စု ဘဏ္ဍာငွေတစ်ခုတည်းရဲ့ ဝန်ထမ်းအိမ်ရာ တည်ဆောက်ရေး အသုံးစရိတ်ဟာ အခြေခံပညာဦးစီးဌာနရဲ့ ကျောင်းတည်ဆောက်ရေး အသုံးစရိတ်ထက် ပိုမိုကျခံသုံးစွဲနေတာကို တွေ့ရမှာဖြစ်ပါတယ်။ ဒါကြောင့် ဝန်ထမ်းအိမ်ရာတည်ဆောက်ရေးနဲ့ ပတ်သက်လာရင် တစ်စုတစ်စည်းနဲ့ စနစ်တကျ ဆောင်ရွက်သွားဖို့ လိုအပ်ပါတယ်။ အဲဒီလိုပဲ အသုံး စရိတ်တွေ သုံးစွဲတဲ့အခါမှာလည်း ပြည်ထောင်စုဘဏ္ဍာရန်ပုံငွေဆိုင်ရာ အသုံးစရိတ်မှုဝါဒတွေနဲ့ ကိုက်ညီမှု ရှိ မရှိ ဦးစားပေးစာရင်းတွေကို ပြန်လည်စိစစ်သုံးသပ်ဖို့ ဆောင်ရွက်ရန်လိုအပ်ပါကြောင်း သုံးသပ်တင်ပြ အပ်ပါတယ်။ နိုင်ငံပိုင်စီးပွားရေးအဖွဲ့အစည်းများရဲ့ အခြေအနေတွေကို ဆက်လက်တင်ပြသွားမှာ ဖြစ်ပါတယ်။ ပြည်ထောင်စုအစိုးရအဖွဲ့ရဲ့ တင်ပြချက်အရ နိုင်ငံပိုင်စီးပွားရေးအဖွဲ့အစည်း ၃၂ ခု ရှိတဲ့အနက် ပြည်ထောင်စု ဘဏ္ဍာရန်ပုံငွေ အစီအစဉ်ဖြင့် ဆောင်ရွက်သည့်အဖွဲ့အစည်း ၂၆ ခုနဲ့ ပြည်ထောင်စုဘဏ္ဍာရန်ပုံငွေ ပြင်ပကဆောင်ရွက်တဲ့ အဖွဲ့အစည်း ၆ ခု ရှိပါတယ်။ ၂၀၁၈-၂၀၁၉ ခုနှစ်အတွက် စုစုပေါင်းအဖွဲ့အစည်း ၃၂ ခုအနက် အဖွဲ့အစည်း ၁၀ ခုဟာ အရှုံးဖြစ်ပေါ်မယ်လို့ ခန့်မှန်းထားပါတယ်။ အဓိကအားဖြင့် အမြတ်ရရှိတဲ့ အဖွဲ့အစည်းတွေဟာ သယံဇာတထုတ်လုပ်မှုကို အခြေခံတဲ့အဖွဲ့အစည်းတွေ ဖြစ်ပါတယ်။ ၂၀၁၈-၂၀၁၉ ခုနှစ်မှာ အရှုံးဖြစ်ပေါ်မယ်လို့ ခန့်မှန်းရေးဆွဲထားတဲ့ အဖွဲ့အစည်းများဟာ နှစ်စဉ် ဆက်တိုက် အရှုံးဖြစ်ပေါ်နေတဲ့ အဖွဲ့အစည်းတွေ ဖြစ်ပါတယ်။ ယခင်နှစ်များက အမြတ်ရရှိခဲ့တဲ့ သတင်းနှင့်စာနယ်ဇင်း လုပ်ငန်းဟာလည်း ၂၀၁၈-၂၀၁၉ ခုနှစ်မှာ အရှုံး ၁.၁၅ရ ဘီလီယံ ဖြစ်ပေါ်မယ်လို့ ခန့်မှန်းရေးဆွဲထားပါတယ်။ ၂၀၁၈-၂၀၁၉ ဘဏ္ဍာရေးနှစ် ပြည်ထောင်စုဘဏ္ဍာရန်ပုံငွေအတွင်း ဆောင်ရွက်နေတဲ့ နိုင်ငံပိုင်စီးပွားရေးအဖွဲ့အစည်းများရဲ့ ရငွေသုံးငွေစာရင်းမှာ လိုငွေကျပ် ၆၇၉ ဘီလီယံ ဖြစ်ပေါ်နေပါတယ်။ ဒီလိုငွေဟာ ပြည်ထောင်စုဘတ်ဂျက်လိုငွေရဲ့ ၁၃.၈၅ ရာခိုင်နှုန်း ရှိတာကို တွေ့ရှိရမှာဖြစ်ပါတယ်။ အမြတ်ရရှိနေတဲ့ အဖွဲ့အစည်းတွေအနေနဲ့လည်း ခုနက ၁၈ ကို ပြန်ပြပေးပါ။ အမြတ်ရရှိနေတဲ့ အဖွဲ့အစည်းအနေဖြင့်လည်း အမြတ်ရရှိတဲ့ပမာဏတွေ ကျဆင်းလာနေတဲ့အတွက် နိုင်ငံတော်ကို ပေးဆောင် ရတဲ့ အခွန်ငွေနဲ့ ဝင်ငွေခွန်နဲ့ နိုင်ငံတော်ထည့်ဝင်ငွေတွေဟာ တစ်နှစ်ထက်တစ်နှစ် လျော့နည်းကျဆင်းလာ momenç OSSOSOM ပြန်လည်သုံးသပ်ပြီးတော့ အရှုံးဖြစ်ပေါ်နေတဲ့ အဖွဲ့အစည်းတွေနဲ့ ပတ်သက်လာရင် ပထမအဆင့်မှာ အရှုံးတွေ လျော့နည်းသက်သာစေနိုင်ဖို့နဲ့ လေလွင့်ဆုံးရှုံးမှုတွေလျော့နည်းစေဖို့ ထိန်းသိမ်းဆောင်ရွက်ရမယ်။ ဒုတိယအဆင့်အနေနဲ့ အရှုံးလျော့နည်း သက်သာလာရာကနေပြီးတော့ မရှုံးမမြတ်တွေ အခြေအနေဖြစ်စေခြင်း၊ တတိယ အဆင့်နဲ့အဖြစ် လုပ်ငန်းအောင်မြင်စေပြီး မိမိကိုယ်ပိုင် ဘဏ္ဍာရန်ပုံငွေအပေါ်မှာ ရပ်တည်နိုင်တဲ့ အဖွဲ့ အစည်းတွေဖြစ်အောင် စိစစ်သုံးသပ်ဆောင်ရွက်ဖို့ လိုအပ်လာပါတယ်။ အလားတူပဲ အမြတ်ရရှိနေတဲ့ အဖွဲ့အစည်းများအနေနဲ့လည်း အမြတ်ပမာဏတွေဟာ ရသင့်ရထိုက်တဲ့ အမြတ်ပမာဏတွေ ဟုတ်ရဲ့ လား၊ လေလွင့်ဆုံးရှုံးမှုတွေ ရှိနေသလားဆိုတာကိုလည်း ဆန်းစစ်ဆောင်ရွက်ဖို့ လိုအပ်ပါကြောင်း ထောက်ခံ တင်ပြအပ်ပါတယ်။ လေးစားအပ်ပါသော နာယကကြီးခင်ဗျာ။ အိမ်ထောင်စုများရဲ့ လျှပ်စစ်ဓာတ်အားသုံးစွဲငွေနဲ့ မိုဘိုင်းဖုန်း သုံးစွဲငွေတွေကို နှိုင်းယှဉ်တင်ပြထားခြင်းပဲ ဖြစ်ပါတယ်။ ၂၀၁၆-၂၀၁ရ ခုနှစ်မှာ အိမ်ထောင်စု များရဲ့တစ်နိုင်ငံလုံးအတွက် အိမ်သုံးလျှပ်စစ်ဓာတ်အားအတွက် သုံးစွဲငွေဟာ ၃၄၃ ဘီလီယံနဲ့ ၂၀၁၇-၂၀၁၈ မှာ ၃၈၇.၅၅၉ ဘီလီယံ ရှိပါတယ်။ ဒီမိုဘိုင်းဖုန်းအတွက် အသုံးစရိတ်ကတော့ ၂၀၁၆-၂၀၁ရ ခုနှစ်မှာ ၁,၅၄၂ ဘီလီယံနဲ့ ၂၀၁၇-၂၀၁၈ မှာ ၁,၉၇၂ ဘီလီယံ အသီးသီးရှိကြောင်း ခန့်မှန်းရရှိခဲ့ပါတယ်။ မိုဘိုင်းဖုန်းအတွက် သုံးစွဲငွေတွေကတော့ ၅ ရာခိုင်နှုန်း ကုန်သွယ်လုပ်ငန်းခွန် ကောက်ခံရရှိငွေအပေါ်မှာ အခြေခံပြီးတော့ တွက်ချက်ထားခြင်းပဲ ဖြစ်ပါတယ်။ Next Power Point ၂၄ ကို ရွှေ့ပေးပါ။ လေးစားအပ်ပါသော နာယကကြီးခင်ဗျာ။ မြစ်သာရေလှောင်တမံစီမံကိန်းနဲ့ ပတ်သက်ပြီးတော့ ဥပဒေကြမ်းပူးပေါင်းကော်မတီက အသေးစိတ်တင်ပြသွားပြီးဖြစ်တဲ့အတွက် ကျွန်တော့အနေနဲ့ ရှင်းလင်း တင်ပြခြင်းမပြုတော့ဘဲနဲ့ စက်မှုသင်တန်းကျောင်း ၄ ကျောင်းရဲ့ တည်ဆောက်ရေးလုပ်ငန်း တင်ဒါအောင် ဈေးနှုန်း ကွာခြားချက်အခြေအနေကိုပဲ တင်ပြသွားမှာ ဖြစ်ပါတယ်။ စက်မှုဝန်ကြီးဌာန စက်မှုပူးပေါင်း ဆောင်ရွက်ရေးဦးစီးဌာနရဲ့ ADB ချေးငွေဖြင့် ဆောင်ရွက်မယ့် စက်မှုသင်တန်းကျောင်း ၄ ကျောင်းရဲ့ တည်ဆောက်ရေးလုပ်ငန်းမှာ လုပ်ငန်းပမာဏတွေ တူညီတဲ့လုပ်ငန်းရပ်တွေ ဖြစ်ပေမယ့်လည်း တင်ဒါ အောင် ဈေးနှုန်းတွေ ကွာခြားနေခြင်းကိုပင် တွေ့ရှိရမှာ ဖြစ်ပါတယ်။ မန္တလေးသင်တန်းကျောင်းနဲ့ ပခုက္ကူ သင်တန်းကျောင်းမှာ ကွာခြားမှုဟာ ၁၁၇.၈၉၁ သန်း ဖြစ်ပါတယ်။ အလားတူပဲ သာဂရသင်တန်းကျောင်းနဲ့ မကွေးသင်တန်းကျောင်းရဲ့ ကွာခြားမှုဟာ ကျပ် ၂၀၉.၆၁၉ သန်း ဖြစ်ပါတယ်။ ဒီတင်ဒါလုပ်ငန်းကို ADB Guide Line saopa:caosègoslae:Goooowce qê:ww:0soudu M2: Guide Line ဟာ တင်ဒါရဲ့ Procedure ကိုပဲ Guide Line ချထားပေးခြင်းဖြစ်ပါတယ်။ တင်ဒါဈေးနှုန်းအတွက် Guide Line ချပေးထားတာ မဟုတ်နိုင်ပါဘူး။ ဒါကြောင့် အဲဒီလို တင်ဒါဈေးနှုန်းတွေ ကွာခြားနေခြင်းနဲ့ ပတ်သက် ပြီးတော့ သက်ဆိုင်ရာ ဝန်ကြီးဌာနအနေနဲ့ ပြန်လည်စိစစ် သုံးသပ်သွားဖို့လိုအပ်ပါကြောင်း ထောက်ခံ တင်ပြအပ်ပါတယ်။ လေးစားရပါသော ပြည်ထောင်စုလွှတ်တော် နာယကကြီးခင်ဗျာ။ ၂၀၁၈-၂၀၁၉ ခု ဘဏ္ဍာရေးနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းနှင့်စပ်လျဉ်း၍ (၁) သာမန်ရငွေတွင် ကျပ် ၂,၀၀၃.၅၁၁ သန်း တိုးမြှင့်ခြင်း၊ (၂) သုံးငွေစိစစ်လျှော့ချမှုကြောင့် သာမန်ရငွေကျပ် ၁၂,၇၉၀.၀၈၁ သန်း လျော့နည်းခြင်း၊ (၃) သုံးငွေစိစစ်လျှော့ချမှု ကျပ် ၂၂၇,၉၀၆.၃ရရ သန်းတို့ကို အတည်ပြုသင့်ပါကြောင်းနဲ့ ပြည်သူ့ငွေစာရင်းပူးပေါင်းကော်မတီ၏ အစီရင်ခံစာ အမှတ်စဉ်(၉/၂၀၁၈) ကို ပြည်ထောင်စု၏ ဘဏ္ဍာငွေ ရေးဆွဲတင်ပြခြင်းဆိုင်ရာဥပဒေကို ပြင်ဆင်သည့်ဥပဒေပုဒ်မ ၅ နှင့် ပြည်ထောင်စုလွှတ်တော်ဆိုင်ရာ နည်းဥပဒေပုဒ်မ ၁၀၄(က)၊ (ခ)၊ (ဂ)ပါ ပြဋ္ဌာန်းချက်များနှင့်အညီ ပြည်ထောင်စုလွှတ်တော်က ဆွေးနွေး စဉ်းစားပေးနိုင်ပါရန် အဆိုတင်သွင်းအပ်ပါတယ်။ ကျေးဇူးတင်ပါတယ်ခင်ဗျာ။</speech>
<title>အထက်ပါဥပဒေကြမ်းများနှင့်စပ်လျဉ်း၍ မူနှင့်အခြေခံသဘောအပါအဝင် ရငွေသုံးငွေများအပေါ် ဆွေးနွေး လိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၈-၂၀၁၉ ဘဏ္ဍာရေးနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေကြမ်းအပေါ် ဥပဒေကြမ်းပူးပေါင်း ကော်မတီနဲ့ ပြည်သူ့ငွေစာရင်းပူးပေါင်းကော်မတီတို့ရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင် ခံစာမိတ္တူများကို လွှတ်တော်ကိုယ်စားလှယ်များထံ ဖြန့်ဝေပေးထားပါတယ်။ အစီရင်ခံစာအပြည့်အစုံကို နောက်ဆက်တွဲဖြင့် ဖော်ပြထားပါသည်။ ၂၀၁၈-၂၀၁၉ ခုနှစ်အတွက် အမျိုးသားစီမံကိန်းဥပဒေကြမ်းနဲ့ ပြည်ထောင်စု၏ ဘဏ္ဍာငွေအရအသုံး ဆိုင်ရာ ဥပဒေကြမ်းတို့နဲ့စပ်လျဉ်းပြီး မူနှင့် အခြေခံသဘော ဆွေးနွေးခြင်းနဲ့ စီမံကိန်းလုပ်ငန်းများ၊ Budget ရငွေသုံးငွေများအပါအဝင် ဥပဒေပိုင်းဆိုင်ရာ ပြင်ဆင်ချက်များ အဆိုတင်သွင်းဆွေးနွေးခြင်းကို ၃-၉-၂၀၁၈ ရက် (တနင်္လာနေ့)မှာ စတင်ဆောင်ရွက်နိုင်ဖို့ လျာထားပါတယ်။ ဘဏ္ဍာငွေအရအသုံးဆိုင်ရာ ဥပဒေကြမ်းမှာ တောင်းခံထားတဲ့ ငွေလုံးငွေရင်းအသုံးစရိတ်များဟာ အမျိုးသားစီမံကိန်းဥပဒေကြမ်းရဲ့ (နောက်ဆက်တွဲ-၂)မှာပါရှိတဲ့ စီမံကိန်းလုပ်ငန်းတန်ဖိုးများ ဖြစ်တဲ့အတွက် Budget ရဲ့ ငွေလုံးငွေရင်းအသုံးစရိတ် လျှော့ချမှုစုစုပေါင်းနဲ့ စီမံကိန်းလုပ်ငန်းတန်ဖိုး လျှော့ချမှု စုစုပေါင်း ဟာ အစီရင်ခံစာနှစ်ခုမှာ တူညီနေကြောင်း တွေ့ရှိနိုင်ပါတယ်။ ဒါကြောင့် ဆွေးနွေးလိုတဲ့ လွှတ်တော်ကိုယ်စားလှယ်များအနေနဲ့ စီမံကိန်းလုပ်ငန်းများနဲ့ ငွေလုံး လေ့လာစိစစ်ပြီး အတည်ပြုရန်၊ လျှော့ပြီးခွင့်ပြုရန်၊ ငြင်းပယ်ရန်တို့ကို ကွဲကွဲပြားပြားဖြစ်အောင် ဆွေးနွေး ကြဖို့လိုအပ်ကြောင်း မှာကြားလိုပါတယ်။ ပြည်ထောင်စုလွှတ်တော်ဆိုင်ရာ နည်းဥပဒေ ၈၈၊ ၈၉၊ ၉၀ တို့နဲ့အညီ ဆွေးနွေးလိုတဲ့ လွှတ်တော် ကိုယ်စားလှယ်များရှိပါက ဆွေးနွေးလိုတဲ့ ဌာန၊ အဖွဲ့အစည်းတို့ကို ဖော်ပြဖို့လိုအပ်ပါတယ်။ မူသဘော ဆွေးနွေးမယ်ဆိုရင် အကြောင်းအရာ အကျဉ်းချုပ်ဖော်ပြပြီး ပြင်ဆင်ချက်အဆို တင်သွင်းဆွေးနွေးမယ် ဆိုရင် ပြင်ဆင်လိုတဲ့ အကြောင်းအရာ၊ ကိန်းဂဏန်းတို့ကို တိကျစွာ ရေးသားဖော်ပြဖို့ လိုအပ်ပါတယ်။ ဖော်ပြပါအချက်အလက်တွေပါရှိပြီး လွှတ်တော်ကိုယ်စားလှယ်ကိုယ်တိုင် လက်မှတ်ရေးထိုးထားတဲ့ အကြောင်းကြားစာကို ၃၁-၈-၂၀၁၈ ရက် (သောကြာနေ့) မွန်းလွဲတစ်နာရီ နောက်ဆုံးထားပြီး ပြည်ထောင်စု လွှတ်တော်ရုံး ညွှန်ကြားရေးမှူးချုပ်ထံ အမည်စာရင်းပေးပို့ကြဖို့ဖြစ်ကြောင်း ကြေညာပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ အစည်းအဝေးကို မိနစ် ၃၀ ခန့် ခေတ္တ ရပ်နားမှာ ဖြစ်ပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျာ။</speech>
<speech type="mc">အားလုံး ထွက်ခွာနိုင်ကြပါပြီခင်ဗျာ။</speech>
</bill>
</section>
<section value="Report">
<report>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျာ။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<title>မြန်မာနိုင်ငံရင်းနှီးမြှုပ်နှံမှုကော်မရှင်၏ ၂၀၁ရ ခုနှစ်၊ ဧပြီလ ၁ ရက်မှ ၂၀၁၈ ခုနှစ်၊ မတ်လ ၃၁ ရက်အထိ ဆောင်ရွက်ခဲ့သော လုပ်ငန်းဆောင်ရွက်မှု အစီရင်ခံစာ နှင့်စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မြန်မာနိုင်ငံ ရင်းနှီးမြှုပ်နှံမှုကော်မရှင်ရဲ့ ၂၀၁ရ ခုနှစ်၊ ဧပြီလ ၁ ရက်မှ ၂၀၁၈ ခုနှစ်၊ မတ်လ ၃၁ ရက်အထိ ဆောင်ရွက် ခဲ့တဲ့ လုပ်ငန်းဆောင်ရွက်မှု အစီရင်ခံစာနဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော် ကိုယ်စားလှယ် ၁၆ ဦးရှိပါတယ်။ လွှတ်တော်ကိုယ်စားလှယ် တစ်ဦးချင်းအနေနဲ့ သတ်မှတ်ချိန် ၆ မိနစ် အတွင်း ဆွေးနွေးဖို့ဖြစ်ပါတယ်။ ဦးစွာ ဦးဝေစိန်အောင် ရခိုင်ပြည်နယ်မဲဆန္ဒနယ်အမှတ်(၁) ဆွေးနွေးဖို့ဖြစ်ပါတယ်။</speech>
<speech><mp id="1309">ဦးဝေစိန်အောင်(မဲဆန္ဒနယ်အမှတ်-၁၊ ရခိုင်ပြည်နယ်)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့် လွှတ်တော်ကိုယ်စားလှယ်များအားလုံး မင်္ဂလာပါ။ ကျွန်တော်ကတော့ ရခိုင် ပြည်နယ် မဲဆန္ဒနယ်အမှတ်(၁)က အမျိုးသားလွှတ်တော်ကိုယ်စားလှယ် ဦးဝေစိန်အောင် ဖြစ်ပါတယ်။ နာယကကြီးခင်ဗျား။ မြန်မာနိုင်ငံရင်းနှီးမြှုပ်နှံမှုကော်မရှင်ကို မြန်မာနိုင်ငံရင်းနှီးမြှုပ်နှံမှုဥပဒေ ၂၀၁၆ အရ ဖွဲ့စည်းခဲ့ပါတယ်။ ယခင်ပြဋ္ဌာန်းခဲ့တဲ့ နိုင်ငံခြားရင်းနှီးမြှုပ်နှံမှုဥပဒေနဲ့ မြန်မာနိုင်ငံသားများ ရင်းနှီးမြှုပ်နှံမှုဥပဒေတို့ပေါင်းစပ်ပြီး အသစ်ရေးဆွဲလိုက်တဲ့ ဥပဒေဖြစ်ပါတယ်။ ဒီဥပဒေရဲ့ ပုဒ်မ ၃(ဇ)တွင် တိုင်းဒေသကြီးနှင့် ပြည်နယ်များ ဖွံ့ဖြိုးတိုးတက်ရေးအတွက် ပြည်ထောင်စုအစိုးရအဖွဲ့က ခွင့်ပြုပေးနိုင်မည့် ရင်းနှီးမြှုပ်နှံမှုလုပ်ငန်းများကို တိုင်းဒေသကြီး၊ ပြည်နယ်အစိုးရများနှင့်ညှိနှိုင်း၍ လုပ်ငန်းများ ခွဲဝေသတ်မှတ် ပေးခြင်းလို့ပါရှိရာ ပြည်ထောင်စုနိုင်ငံတစ်ခုအတွက် အဓိကလိုအပ်ချက်တစ်ခုကို ထည့်သွင်းရေးဆွဲထားခြင်း တွေ့ရပါတယ်။ နည်းဥပဒေအရလည်း ဒေါ်လာ ၅ သန်းထက်မပိုသော ရင်းနှီးမြှုပ်နှံမှုများအတွက် လုပ်ပိုင် ခွင့်ပေးထားပါတယ်။ ကော်မရှင်၏ ရည်ရွယ်ချက်များတွင် ပြည်သူတို့အတွက် အလုပ်အကိုင်အခွင့်အလမ်းများ ပေါ်ပေါက် လာစေရန် စိုက်ပျိုးရေး၊ မွေးမြူရေးနဲ့ စက်မှုကဏ္ဍ ဖွံ့ဖြိုးတိုးတက်လာစေရန်လို့ ပါရှိပါတယ်။ ကော်မရှင်၏ လုပ်ပိုင်ခွင့်များတွင်လည်း နိုင်ငံတော်၏ ရင်းနှီးမြှုပ်နှံမှုမြှင့်တင်ရေးလုပ်ငန်းများကို ဆောင်ရွက်ခြင်း၊ ရင်းနှီးမြှုပ်နှံသူများနှင့် ယင်းတို့၏ မြှုပ်နှံမှုများ လွယ်ကူချောမွေ့စေရေးအတွက် ကူညီထောက်ပံ့ ဆောင်ရွက်ခြင်းတို့ ပါရှိတဲ့အတွက် ကော်မရှင်ဟာ မြန်မာနိုင်ငံရင်းနှီးမြှုပ်နှံမှု ဖွံ့ဖြိုးတိုးတက်ရေးအတွက် တာဝန်အရှိဆုံးဖြစ်ပါတယ်။ အလုပ်သမားများ ခန့်ထားခြင်းအပိုင်းတွင် ကျွမ်းကျင်မှုမလိုအပ်သော လုပ်ငန်း များတွင် နိုင်ငံသားများကိုသာ ခန့်ထားရမည်လို့ဆိုသော်လည်း လက်တွေ့တွင် ကျွမ်းကျင်မှုမရှိလို့ လုပ်သား ဒေသခံများကို ခန့်ထားရန်အတွက် အကြောင်းအမျိုးမျိုး ရှောင်လွှဲနေပါတယ်။ ကော်မရှင်အနေဖြင့် အလေးထားဆောင်ရွက်ပေးဖို့ တိုက်တွန်းပါတယ်။ နာယကကြီးခင်ဗျာ။ ၁၉၈၈ နောက်ပိုင်း ဈေးကွက်စီးပွားရေးစနစ်ကို ပြောင်းလဲကျင့်သုံးချိန်မှစပြီး နိုင်ငံခြားရင်းနှီးမြှုပ်နှံမှုများစီးဝင်လာအောင် ဥပဒေပြဌာန်းဆောင်ရွက်ခဲ့ရာ ၁၉၉၄ ခုနှစ်တွင် စက်မှုဇုန်တွေ တည်ထောင်ခွင့်ပြုခဲ့ပါတယ်။ ၂၀၁၇-၁၈ အတွင်းမှာ တိုင်း၊ ပြည်နယ်အားလုံးတွင် ရင်းနှီးမြှုပ်နှံမှုကော်မတီ တွေ ဖွဲ့စည်းကြောင်းလည်း တွေ့ရပါတယ်။ ဇုန် ၃ ဇုန်ခွဲထားပြီး ဖွံ့ဖြိုးမှုအနိမ့်ဆုံးဖြစ်တဲ့ ဇုန် ၁။ ကယား၊ ကရင်၊ ချင်း၊ ရခိုင်ပြည်နယ်တို့အတွက် အခွန်ကင်းလွတ်ခွင့် ရ နှစ်ပေးထားတာလည်း သင့်တော်တဲ့ ဖြေလျော့မှုတစ်ခု ဖြစ်ပါတယ်။ တရုတ်နိုင်ငံရဲ့ OBOR One Back, One Room မဟာစီမံကိန်းဟာ မြန်မာနိုင်ငံ ရခိုင်ပြည်ကို ဖြတ်သွားသည့်အတွက် ရခိုင်ပြည်နယ်အတွင်း ရင်းနှီးမြှုပ်နှံမှုလုပ်ငန်းများ ချပေးဖို့လိုအပ်ပါတယ်။ တောင်းလည်း တောင်းဆိုအပ်ပါတယ်။ နာယကကြီးခင်ဗျာ။ ရခိုင်ပြည်နယ်တွင် ပုဏ္ဏားကျွန်းစက်မှုဇုန်ကို ၂၀၁၃ ခုနှစ်က တည်ထောင်ပေး ခဲ့ပါတယ်။ စက်မှုမြှုပ်နှံရင်းနှီးသူများ မလာစေသည့် အကြောင်းပြချက်ဖြင့် ၃ နှစ်အတွင်း ပိတ်သိမ်း ခဲ့ပါတယ်။ ဇုန်အမှတ် ၂၂ စက်မှုဇုန် ပုဏ္ဏားကျွန်း စက်မှုဇုန်၏ ရည်ရွယ်ချက်တွင် ရခိုင်ပြည်နယ်တွင် အခြားတိုင်းဒေသကြီး၊ ပြည်နယ်များနည်းတူ ဖွံ့ဖြိုးတိုးတက်လာစေရန် ပြည်တွင်း၊ ပြည်ပရင်းနှီးမြှုပ်နှံမှု များပြုလုပ်လာရန်၊ ပြည်နယ်အတွင်းရှိ ပြည်သူများအတွက် အလုပ်အကိုင် အခွင့်အလမ်းများ ရရှိစေရန် လို့ပါရှိပါတယ်။ ရခိုင်ပြည်နယ်မှာ အလုပ်အကိုင် အခွင့်အလမ်းနည်းပါးသဖြင့် အခြားဒေသများသို့ သွား ရောက် လုပ်ကိုင်ကြသူ အများအပြားရှိလာပါတယ်။ ဒါ့ကြောင့် ရခိုင်ဒေသဖွံ့ဖြိုးလာဖို့အတွက် ပြည်တွင်း၊ ပြည်ပရင်းနှီးမြှုပ်နှံမှုများဝင်လာအောင် ဆောင်ရွက်ပေးဖို့ ကော်မရှင်ကို တိုက်တွန်းလိုပါတယ်။ ၂၀၁၇-၁၈ ကဏ္ဍအလိုက်ရင်းနှီးမြှုပ်နှံမှုတွင် စက်မှုကဏ္ဍ၊ လယ်ယာကဏ္ဍတို့၌ ယခင်ဘဏ္ဍာနှစ်ထက် ပိုမိုဝင်ရောက်လာကြောင်း အစီရင်ခံစာမှာ ဖော်ပြ နိုင်ငံပေါင်း ၂၈ နိုင်ငံနှင့် ရင်းနှီးမြှုပ်နှံမှုပြုလုပ်ရာတွင် တရုတ်၊ ဂျပန်၊ ကိုရီးယားနိုင်ငံတို့ ပါဝင်လာ တာဟာ ကြိုဆိုရမယ့်အချက် ဖြစ်ပါတယ်။ အလုပ်အကိုင် အခွင့်အလမ်းဟာ ၂၀၁၇-၁၈ ဘဏ္ဍာနှစ် အတွင်း နိုင်ငံခြားရင်းနှီးမြှုပ်နှံမှုလုပ်ငန်း၌ ၉၅,၇၀၆ ဦး၊ မြန်မာနိုင်ငံသား ရင်းနှီးမြှုပ်နှံမှုလုပ်ငန်း၌ ၂၂,၁၉၄ ဦး အလုပ်အကိုင်များ ဖန်တီးပေးခဲ့တယ်လို့ဆိုရာ တိုင်းဒေသကြီး၊ ပြည်နယ်များအလိုက် မည်ရွေ့ မည်မျှ ပါဝင်ကြောင်း တိတိကျကျခွဲခြား၍ဖော်ပြလျှင် ပို၍ပြည်စုံမည်ဖြစ်ပါတယ်။ ရင်းနှီးမြှုပ်နှံမှု ကော်မရှင်ရဲ့ နှစ်စဉ် အစီရင်ခံစာတွေကို ထုတ်ဝေရာမှာ တခြားကော်မရှင်တွေရဲ့ အစီရင်ခံစာကဲ့သို့ စာရင်းဇယားများ၊ Graph များဖြင့် ပြည့်ပြည့်စုံစုံပြုစုပြီး အလေးအနက်ထား တင်သွင်းသင့်ကြောင်း အကြံပြုရင်း နိဂုံးချုပ် အပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး ဒေါက်တာသက်သက်ခိုင် ဒဂုံမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1565">ဒေါက်တာသက်သက်ခိုင်(ဒဂုံမဲဆန္ဒနယ်၊ ရန်ကုန်တိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါရှင်။ ကျွန်မကတော့ ဒဂုံမဲဆန္ဒနယ်မှ ပြည်သူ့ လွှတ်တော်ကိုယ်စားလှယ် ဒေါက်တာသက်သက်ခိုင် ဖြစ်ပါတယ်။ ကျွန်မအနေနဲ့ မြန်မာနိုင်ငံရင်းနှီးမြှုပ်နှံမှု ကော်မရှင်ရဲ့ ၂၀၁ရ ခုနှစ်၊ ဧပြီလ ၁ ရက်မှ ၂၀၁၈ ခုနှစ်၊ မတ်လ ၃၁ ရက်နေ့အထိ ဆောင်ရွက်ခဲ့တဲ့ လုပ်ငန်း ဆောင်ရွက်မှု အစီရင်ခံစာအပေါ်မှာ ထောက်ခံအကြံပြု ဆွေးနွေးသွားမှာ ဖြစ်ပါတယ်ရှင်။ နာယကကြီးရှင်။ ကမ္ဘာပေါ်မှာ တိုးတက်ဖွံ့ဖြိုးနေတဲ့ နိုင်ငံတွေကိုကြည့်ရင် နိုင်ငံခြားရင်းနှီးမြှုပ်နှံ မှုကို အားပေးခဲ့ကြတဲ့ နိုင်ငံတွေဖြစ်တယ်ဆိုတာ အိမ်နီးချင်းနိုင်ငံတွေ ဖြစ်တဲ့ စင်ကာပူ၊ မလေးရှား၊ ယိုးဒယား၊ တရုတ်နှင့် ဗီယက်နမ်နိုင်ငံတွေကို ကြည့်ချင်းအားဖြင့် အထင်အရှား တွေ့မြင်ရမှာဖြစ်ပါတယ်။ ကျွန်မတို့ မြန်မာနိုင်ငံအနေနဲ့လည်း ဒေသတွင်း နိုင်ငံများနှင့်လည်းကောင်း၊ နိုင်ငံတကာနှင့်လည်းကောင်း ရင်ပေါင်တန်းနိုင်ဖို့ ပြည်တွင်း၊ ပြည်ပရင်းနှီးမြှုပ်နှံမှုများကို အစွမ်းကုန် အားပေးရမယ့် ပါတယ်။ ရင်းနှီးမြှုပ်နှံမှုများကိုမြှင့်တင်ခြင်းဟာ ကုန်ထုတ်လုပ်မှုနှင့် ကူးသန်းရောင်းဝယ်ရေးများကို အားပေးတာဖြစ်ပြီး အခွန်ဝင်ငွေများ ပိုမိုကောက်ခံရရှိလာနိုင်ခြင်း၊ အစိုးရမှ အခြေခံအဆောက်အအုံနှင့် ဖွံ့ဖြိုးရေးလုပ်ငန်းများ ပိုမိုဆောင်ရွက်လာနိုင်ခြင်း၊ အလုပ်အကိုင်အခွင့်အလမ်းတွေ များပြားလာပြီး အလုပ် လက်မဲ့နှုန်းတွေ ကျဆင်းလာခြင်း၊ တစ်ဦးချင်းဝင်ငွေမြင့်တက်လာခြင်း၊ လုပ်သားများရဲ့ အသိပညာ၊ အတတ်ပညာနှင့် ကျွမ်းကျင်မှုများကို လုပ်ငန်းခွင်မှာ မြှင့်တင်ပေးနိုင်တဲ့အတွက် တိုင်းပြည်ရဲ့ လူသား အရင်းအမြစ် ဖွံ့ဖြိုးခြင်း၊ ပြည်ပရင်းနှီးမြှုပ်နှံမှုများရဲ့ မတည်ငွေရင်းများနှင့်ခေတ်မီ နည်းပညာများ ပြည်တွင်းသို့စီးဝင်လာခြင်း၊ နည်းစနစ်ကျတဲ့ စီးပွားရေးစီမံခန့်ခွဲမှု အလေ့အထများတိုးတက်ဖြစ်ထွန်း လာခြင်း၊ ကုန်ပစ္စည်းအမယ်သစ်များနှင့် ဝန်ဆောင်မှုအသစ်များ ထုတ်လုပ်လာနိုင်ခြင်း၊ နိုင်ငံတကာ ဈေးကွက်ဝင်ရောက်မှု ပိုမိုအားကောင်းလာခြင်း၊ တိုင်းပြည်ရဲ့ နိုင်ငံခြားငွေ ရှာဖွေနိုင်စွမ်းတိုးတက်လာခြင်း ဆိုတဲ့ အကျိုးရလဒ်ကောင်းတွေ ဖြစ်ပေါ်လာမှာ ဖြစ်ပါတယ်။ တစ်ဖက်မှာလည်း ယခင်က ပြည်ပမှ နိုင်ငံခြားငွေသုံးပြီး ကုန်ပစ္စည်းတင်သွင်းခဲ့တာတွေကို တစ်ဖြည်းဖြည်း လျှော့ချလာနိုင်မှာဖြစ်လို့ တိုင်းပြည်ရဲ့ နိုင်ငံခြားငွေသုံးစွဲမှုကို ရေရှည်မှာလျှော့ချလာနိုင်မှာ ဖြစ်ပါတယ်။ တစ်နည်းအားဖြင့် ပြည်တွင်း၊ ပြည်ပ ရင်းနှီးမြှုပ်နှံမှုများကို အားပေးတာဟာ တိုင်းပြည်ရဲ့ ကုန်ထုတ်လုပ်မှုနှင့် နိုင်ငံတကာကူသန်းရောင်းဝယ်မှုကို အားပေးတာဖြစ်လို့ ကုန်သွယ်မှုလိုငွေလျော့နည်းလာအောင် မဟာဗျူဟာကျကျ ကိုင်တွယ်ဖြေရှင်း တာလည်း ဖြစ်ပါတယ်ရှင်။ နာယကကြီးရှင်။ ယခုအစီရင်ခံစာမှာ ရင်းနှီးမြှုပ်နှံသူများအနေနှင့် နိုင်ငံရေးအခြေအနေ တည်ငြိမ်မှုအား စောင့်ကြည့်နေခြင်း၊ မြေနှင့်ပတ်သက်တဲ့မူဝါဒများ အားနည်းနေခြင်း၊ လုပ်ငန်းလိုင်စင်ယူရာမှာ သက်ဆိုင်ရာ ဝန်ကြီးဌာနများရဲ့ ဥပဒေ၊ လုပ်ထုံးလုပ်နည်းများ ရှင်းလင်းတိကျမှုမရှိဘဲ ကြန့်ကြာခြင်းနှင့် ရခိုင်ပြည်နယ် မှာဖြစ်ပေါ်ခဲ့တဲ့ ကိစ္စတွေကြောင့် ရင်းနှီးမြှုပ်နှံမှုဝင်ရောက်မှု နှေးကွေးခဲ့တယ်လို့ ဖော်ပြပါရှိပါတယ်။ ၎င်းအချက်များဟာ ပြည်ထောင်စုအစိုးရ တစ်ရပ်လုံးနှင့်သက်ဆိုင်တဲ့ ကိစ္စရပ်များဖြစ်လို့ ပြည်ထောင်စု အစိုးရအဖွဲ့ရုံး ဝန်ကြီးအနေနဲ့ မြန်မာနိုင်ငံရင်းနှီးမြှုပ်နှံမှုကော်မရှင် ဥက္ကဋ္ဌအဖြစ် ဆောင်ရွက်ခြင်းဟာ အဆိုပါနိုင်ငံခြားရင်းနှီးမြှုပ်နှံမှုများ လျော့ကျခဲ့တဲ့ အကြောင်းရင်းတွေကို ကိုင်တွယ်ဖြေရှင်းဖို့ ပိုမိုလွယ်ကူ အဆင်ပြေစေမှာ ဖြစ်ပါတယ်။ နာယကကြီးရှင်။ အစီရင်ခံစာ အပိုဒ် ၂ မှာ ရင်းနှီးမြှုပ်နှံမှုမူဝါဒချမှတ်ခြင်း၊ ဖွံ့ဖြိုးတိုးတက်မှုဇုန် အမျိုးအစားသတ်မှတ်ခြင်း၊ တိုင်းဒေသကြီးနှင့်ပြည်နယ် ရင်းနှီးမြှုပ်နှံမှုကော်မတီများမှ အတည်ပြုမိန့် ထုတ်ပေးနိုင်တဲ့ မတည်ငွေရင်းပမာဏသတ်မှတ်ခြင်း၊ ဦးစားပေးမြှင့်တင်မယ့် ရင်းနှီးမြှုပ်နှံမှုကဏ္ဍနှင့် ကန့်သတ်တဲ့ ရင်းနှီးမြှုပ်နှံမှုကဏ္ဍလုပ်ငန်းများ သတ်မှတ်ခြင်းတို့ကို ၂၀၁၇-၂၀၁၈ ဘဏ္ဍာနှစ်အတွင်း ထုတ်ပြန် ပေးနိုင်ခဲ့တယ်လို့ပါရှိပါတယ်။ အကြံပြုချက်အနေနဲ့ ၎င်းပြဌာန်းသတ်မှတ်ခြင်းများအတွက် သက်ဆိုင်ရာ ဝန်ကြီးဌာနများရဲ့ အမိန့်ကြော်ငြာစာများကို အစီရင်ခံစာမှာ နောက်ဆက်တွဲအနေနဲ့ ဖော်ပြပေးစေလိုပါတယ်။ နာယကကြီးရှင်။ ဒုတိယအကြံပြုချက်အနေနဲ့ နိုင်ငံခြားရင်နှီးမြှုပ်နှံမှုတွေဆိုတာ နိုင်ငံတကာမှာ အပြိုင်အဆိုင်တွေရှိတဲ့အတွက် ရင်းနှီးမြှုပ်နှံမှုပမာဏတွေကို ကိန်းဂဏန်းသက်သက်သာ ဖော်ပြတာမျိုး ထက် နိုင်ငံခြားရင်းနှီးမြှုပ်နှံမှုနှင့် GDP အချိုး၊ စုစုပေါင်းပြည်တွင်းပြည်ပ ရင်းနှီးမြှုပ်နှံမှုနှင့် GDP အချိုး များကို မိမိတိုင်းပြည်အတွင်း ယခင်ဘဏ္ဍာနှစ်များအပြင် ဒေသတွင်းနိုင်ငံများရဲ့ ကိန်းဂဏန်းအချိုးများ နှင့်တကွ နှိုင်းယှဉ်ဖော်ပြသင့်ပါတယ်။ ဒါမှသာ မိမိတို့တိုင်းပြည်ရဲ့ နိုင်ငံခြားရင်းနှီးမြှုပ်နှံမှု စွဲဆောင်နိုင် စွမ်းကို ဒေသတွင်းနိုင်ငံများနှင့် နှိုင်းယှဉ်လေ့လာနိုင်မှာဖြစ်ပါတယ်ရှင်။ ပြည်ပရင်းနှီးမြှုပ်နှံမှုနှင့် GDP အချိုးဟာ ကမ္ဘာ့ဘဏ်ရဲ့ စစ်တမ်းအရ မြန်မာနိုင်ငံဟာ ၂၀၁၅ ခုနှစ်မှာ ၄.၈ ရာခိုင်နှုန်းမှ ၂၀၁၆ ခုနှစ် ၆.၈၄ ရာခိုင်နှုန်း အထိတိုးတက်လာသော်လည်း ဒေသတွင်းနိုင်ငံဖြစ်တဲ့ကမ္ဘောဒီယားမှာတော့ ၂၀၁၅ မှာ ၉.၄ ရာခိုင်နှုန်းမှ ၂၀၁၆ မှာ ၁၁.၄၃ ရာခိုင်နှုန်းသို့ တိုးတက်လာတာကို တွေ့ရှိရမှာဖြစ်ပါတယ်။ ကော်မရှင်ကခွင့်ပြုခဲ့တဲ့ နိုင်ငံခြားရင်းနှီးမြှုပ်နှံမှုပမာဏနှင့် အမှန်တကယ်စီးဝင်လာတဲ့ ပမာဏအချိုးကို နှစ်စဉ်တွက်ချက် ဖော်ပြပေးနိုင်ခြင်းက အစီရင်ခံစာကို ပိုမိုပြည်စုံ အဓိပ္ပာယ်ရှိစေမှာဖြစ်ပါတယ်။ နာယကကြီးရှင့်။ ကမ္ဘာ့ဘဏ်ရဲ့ စီးပွားရေးလုပ်ငန်းလုပ်ကိုင်ရာမှာ လွယ်ကူချောမွေ့မှုဆိုတဲ့ အစီရင်ခံစာအရ ၂၀၁၈ ခုနှစ်မှာ မြန်မာနိုင်ငံဟာ နိုင်ငံပေါင်း ၁၉၀ မှာ ၁၇၁ အဆင့်မှာပဲ ရှိနေတာကို တွေ့ရှိရပါတယ်။ ဒါကိုကြည့်ခြင်းအားဖြင့် ကျွန်မတို့ မြန်မာနိုင်ငံမှာ လုပ်သာကိုင်သာရှိတဲ့ စီးပွားရေး ဝန်းကျင်တစ်ရပ်နှင့် လွယ်ကူချောမွေ့တဲ့ ရင်းနှီးမြှုပ်နှံမှုအခြေအနေတစ်ရပ်ကို ဖန်တီးပေးဖို့ လိုအပ်နေ သေးတယ်ဆိုတာကို မီးမောင်းထိုးပြနေတာလည်း ဖြစ်ပါတယ်။ အဲဒါကြောင့် အချုပ်အားဖြင့်ပြောရရင် ပြည်တွင်း၊ ပြည်ပရင်းနှီးမြှုပ်နှံမှုများကိုအားပေးခြင်းဟာ မြန်မာနိုင်ငံရဲ့ စီးပွားရေးကဏ္ဍကို ဒေသတွင်းနှင့် နိုင်ငံတကာ ကုန်ထုတ်လုပ်မှု ကွင်းဆက်များနှင့် ကူသန်းရောင်းဝယ်ရေးတွေမှာပါ ထိရောက်စွာပါဝင်စေဖို့ အားပေးခြင်းဖြစ်ပြီး တိုင်းပြည်ရဲ့ စီးပွားဖြစ်ထွန်းတိုးတက်မှုကို အားပေးတာဖြစ်တဲ့အတွက် မြန်မာနိုင်ငံ ရင်းနှီးမြှုပ်နှံမှုကော်မရှင်အနေနဲ့ ပြည်တွင်း၊ ပြည်ပ ရင်းနှီးမြှုပ်နှံမှုများ ဒီထက်မက တိုးမြှင့်လာအောင် မီးကုန်၊ ယမ်းကုန် ကြိုးစားရမယ့်ကြောင်း တိုက်တွန်းပြောကြားရင်း နိဂုံးချုပ်အပ်ပါတယ်ရှင်။ အားလုံးကို ကျေးဇူးတင်ပါတယ်။</speech>
<speech type="speaker">ဒေါ်ချိုချို အုတ်တွင်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1438">ဒေါ်ချိုချို (အုတ်တွင်းမဲဆန္ဒနယ်၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော်နာယကကြီးနှင့်တကွ အားလုံးမင်္ဂလာပါရှင့်။ ကျွန်မကတော့ ပဲခူးတိုင်းဒေသကြီး အုတ်တွင်း မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်ချိုချိုဖြစ်ပါတယ်။ မြန်မာနိုင်ငံရင်းနှီးမြှုပ်နှံမှုကော်မရှင်ရဲ့ ၂၀၁၇-၂၀၁၈ ဘဏ္ဍာနှစ်အတွင်း ဆောင်ရွက်ခဲ့သော လုပ်ငန်းဆောင်ရွက်မှု အစီရင်ခံစာနှင့်စပ်လျဉ်းပြီး ထောက်ခံအကြံပြု ဆွေးနွေးသွားမှာ ဖြစ်ပါတယ်။ နာယကကြီးရှင့်။ အစီရင်ခံစာမှာ ဖော်ပြပါရှိတဲ့ နိုင်ငံခြားရင်းနှီးမြှုပ်နှံမှု၊ မြန်မာနိုင်ငံသားရင်းနှီး မြှုပ်နှံမှုတို့တွင် ၂၀၁၆-၂၀၁ရ ဘဏ္ဍာရေးနှစ်ထက် နှိုင်းယှဉ်ပါက နိုင်ငံခြားရင်းနှီးမြှုပ်နှံမှု အခြေအနေ ကတော့ ရင်းနှီးမြှုပ်နှံမှုပြုခဲ့တဲ့ ကဏ္ဍနဲ့ လုပ်ငန်းအရေအတွက် တိုးတက်လာပေမယ့် ရင်းနှီးမြှုပ်နှံမှုပမာဏ ကတော့ လျော့နည်းသွားတာကိုတွေ့ရှိရပြီး မြန်မာနိုင်ငံရင်းနှီးမြှုပ်နှံမှုကတော့ ရင်းနှီးမြှုပ်နှံမှုပြုလုပ်ခဲ့တဲ့ ကဏ္ဍနဲ့ လုပ်ငန်းအရေအတွက် တိုးတက်ရုံသာမက ရင်းနှီးမြှုပ်နှံမှုပမာဏမှာ သိသိသာသာ တိုးတက် လာကြောင်း တွေ့ရပါတယ်။ ဒါပေမယ့် နိုင်ငံခြားရင်းနှီးမြှုပ်နှံမှုနဲ့ နှိုင်းယှဉ်ရင်တော့ မြန်မာနိုင်ငံသား ရင်းနှီးမြှုပ်နှံမှုဟာ ကဏ္ဍအနေနဲ့ ပိုများသော်လည်း လုပ်ငန်းအရေအတွက်ဟာနည်းပါးပြီး ရင်းနှီးမြှုပ်နှံမှု မှာ ပမာဏထက်ဝက်ခန့်သာ ရှိတဲ့အတွက်ကြောင့် မြန်မာနိုင်ငံသားရင်းနှီးမြှုပ်နှံမှုများ ပိုမိုတိုးတက်လာ စေဖို့ရာအတွက် လိုအပ်တဲ့ဆွဲဆောင်မှုများ ပြုလုပ်ပေးရန် များစွာလိုအပ်နေကြောင်း တွေ့ရပါတယ်။ ဥပမာအားဖြင့် ချေးငွေကို လွယ်လွယ်ကူကူဖြင့် ချေးယူရရှိနိုင်ပြီး အတိုးနှုန်းသက်သက်သာသာ ရရှိအောင် ဆောင်ရွက်ပေးမယ်ဆိုရင် ပိုမိုရင်းနှီးမြှုပ်နှံလာနိုင်မယ့် အခွင့်အရေးတွေ ရရှိလာမှာဖြစ်သလို လက်ရှိအခြေအနေမှာတော့ ပြည်တွင်းရင်းနှီးမြှုပ်နှံတဲ့သူတွေဟာ အတိုးနှုန်းကြီးမားတဲ့အတွက် ကုန်ထုတ်လုပ်တဲ့စရိတ်တွေ တိုးမြင့်လာမှုကြောင့် အကျိုးအမြတ်တွေဟာ ရသင့်သလောက်မရ ဖြစ်နေ ရခြင်း၊ လုပ်ငန်းများကို တိုးတက်ကြီးပွားအောင် ချဲ့ထွင်မလုပ်ဆောင်နိုင်ခြင်းများ ဖြစ်ပေါ်နေတာကို တွေ့ရ ပါတယ်။ ထို့အပြင် မကြာခင်မှာ အကောင်အထည်ဖော်တော့မယ့် အာဆီယံစီးပွားရေးအသိုက်အဝန်း AEC အစီအစဉ်အရ အတိုးနှုန်းသက်သာတဲ့ အာဆီယံနိုင်ငံတွေဟာ ငွေကြေးအရင်းအနှီးတွေနဲ့ ဝင်လာ နိုင်မှာဖြစ်ပါတယ်။ ကောင်းတဲ့ဘက်ကကြည့်ရင်တော့ ပြည်တွင်းကို ငွေကြေးအရင်းအနှီးတွေ စီးဝင်လာမှာ ဖြစ်ပေမယ့် အတိုးနှုန်းမြင့်မားမှုအပေါ် အမြတ်ထုတ်နိုင်မှုတို့ကို စိုးရိမ်မိပါတယ်။ ဘာကြောင့်တုန်းဆိုရင် အတိုးနှုန်း သက်သက်သာသာဖြင့် ယူထားတဲ့ငွေကို ပြည်တွင်းဘဏ်တွေမှာ ပြန်လည်ပြီးတော့ အပ်နှံခြင်း၊ အစိုးရရဲ့ ငွေတိုက်စာချုပ်နဲ့ ငွေတိုက်လက်မှတ်များ ဝယ်ယူခြင်းတို့ဖြင့် အမြတ်ထုတ်နိုင်တဲ့အတွက်ကြောင့် ဖြစ်ပါတယ်။ နာယကကြီးရှင်။ နိုင်ငံခြားရင်းနှီးမြှုပ်နှံမှုတွေအနေနဲ့ လက်ရှိဆောင်ရွက်ဆဲလုပ်ငန်း ၈၂ ခုက ရင်းနှီးမြှုပ်နှံမှုပမာဏ USD ၀.၉၄ ဘီလီယံ တိုးမြှင့်ရန် လျှောက်ထားခြင်းကို ခွင့်ပြုသည့်အပေါ်မှာလည်း ကျေနပ်အားရမှုရှိပါတယ်။ ဘာကြောင့်လဲဆိုရင် ဆောင်ရွက်ဆဲလုပ်ငန်းတွေဟာ မြန်မာနိုင်ငံမှာ လုပ်ကိုင် နေရတာ အဆင်ပြေမှုရှိတဲ့အတွက် အခုလိုရင်းနှီးမြှုပ်နှံတဲ့ပမာဏကို ထပ်မံတိုးချဲ့ခွင့်တောင်းတာ ဖြစ်တယ်လို့ သုံးသပ်မိတဲ့အတွက်ကြောင့် ဖြစ်ပါတယ်။ ဒါ့အပြင်နိုင်ငံခြားရင်းနှီးမြှုပ်နှံမှုကို ကဏ္ဍအလိုက် သုံးသပ်မယ် SSA တက်တက် တက် qp:@p:0p: con Capital Intensive cood Bs:33€325:08 qp:@p:30:0) Labour Intensive စက်ရုံ၊ အလုပ်ရုံတွေမှာ ပိုမိုရင်းနှီးမြှုပ်နှံခြင်းဖြင့် ပြည်တွင်းအလုပ်အကိုင် အခွင့်အလမ်းများ ပိုမိုများပြား လာနိုင်ပြီး ပြည်ပသို့ အလုပ်သွားရောက်လုပ်ကိုင်လိုသူများ လျော့နည်းသွားနိုင်မည် ဖြစ်ပါတယ်။ ထို့အပြင် နိုင်ငံခြားရင်းနှီးမြှုပ်နှံမှု နည်းပါးနေတဲ့ လယ်ယာကဏ္ဍမှာ နိုင်ငံခြားရင်းနှီးမြှုပ်နှံမှု ကြီးကြီးမားမားဝင်လာမယ်ဆိုရင် မြေလွတ်၊ မြေရိုင်းတွေမှာ လယ်ကွက်ကျယ်စိုက်ပျိုးရေးလုပ်ငန်းများ အကောင်အထည်ဖော်လာနိုင်မှာဖြစ်ပြီး သီးနှံအထွက်နှုန်းများလည်း တိုးတက်လာမှာဖြစ်သလို ခေတ်မီ နည်းပညာတွေကို အသုံးချခွင့်ရရှိနိုင်တဲ့အတွက်လည်း ကျွန်မတို့ရဲ့ နိုင်ငံမှာ ဒီလယ်ယာကဏ္ဍနဲ့ ပတ်သက် ပြီးတော့ နည်းပညာတွေကိုလည်း တိုးတက်စွာရရှိမယ်လို့ ယုံကြည်မိပါတယ်။ နာယကကြီးရှင့်။ လယ်ယာကဏ္ဍမှ ထွက်ရှိလာတဲ့ ကုန်ကြမ်းတွေကိုအသုံးပြုပြီး တန်ဖိုးမြှင့် ထုတ်ကုန် (Value Added) ထုတ်လုပ်တဲ့ စက်ရုံ၊ အလုပ်ရုံတွေမှာ နိုင်ငံခြားရင်းနှီးမြှုပ်နှံမှုတွေ ဝင်လာ မယ်ဆိုရင် တိုင်းပြည်စီးပွားရေးတိုးတက်မှုကို အထောက်အကူပြုမှာဖြစ်ပြီး ကုန်သွယ်ရေးလိုငွေပြမှု လျော့နည်း လာခြင်းနဲ့အတူ နိုင်ငံခြားငွေတွေလည်း ပိုမိုရရှိမှာဖြစ်ပါတယ်။ နိဂုံးချုပ်အားဖြင့် ပြည်တွင်းပြည်ပရင်းနှီးမြှုပ်နှံမှုကြောင့် လုပ်သားအင်အား ၁၁၇,၈၅၅ ဦးအား အလုပ်အကိုင်ပေးနိုင်တယ်ဆိုပေမယ့် ပကတိအခြေအနေမှာ ထိုင်းနိုင်ငံတစ်ခုတည်းမှာပဲ မြန်မာနိုင်ငံမှ သွားရောက်အလုပ် လုပ်ကိုင်တဲ့သူတွေဟာ ၅ သန်းခန့်ရှိတဲ့အတွက် ၎င်းအရေအတွက်နဲ့ နှိုင်းယှဉ်ရင် ပြည်တွင်းအလုပ်အကိုင် အခွင့်အလမ်းတွေဟာ လွန်စွာအားနည်းနေတာကို တွေ့ရှိရတဲ့အတွက်ကြောင့် ရင်းနှီးမြှုပ်နှံမှုတွေကို ပိုမိုတိုးတက်လာစေရေး၊ အလုပ်အကိုင်အခွင့်အလမ်းများ ပိုမိုတိုးတက်လာစေရေးနဲ့ စီးပွားရေးတိုးတက်မှုနှုန်း မြင့်မားလာစေရေးအတွက် နိုင်ငံခြားရင်းနှီးမြှုပ်နှံမှုကို ဒီထက်ပိုမိုပြီး အလေးစိုက် ဆောင်ရွက်သင့်ပါကြောင်း အကြံပြု အပ်ပါတယ်။ ကျေးဇူးတင်ပါတယ်ရှင်။</speech>
<speech type="speaker">ဦးခင်ချို၊ လှိုင်းဘွဲမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1371">ဦးခင်ချို (လှိုင်းဘွဲမဲဆန္ဒနယ်၊ ကရင်ပြည်နယ်)</mp>အားလုံးပဲ မင်္ဂလာပါ။ ကျွန်တော်ကတော့ ကရင်ပြည်နယ်၊ လှိုင်းဘွဲမဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးခင်ချို ဖြစ်ပါတယ်။ ကျွန်တော် ဆွေးနွေးတင်ပြမယ့် အကြောင်းအရာက မြန်မာနိုင်ငံရင်းနှီးမြှုပ်နှံမှုကော်မရှင်ရဲ့ ၂၀၁၇-၂၀၁၈ ဘဏ္ဍာနှစ်၊ လုပ်ငန်းအစီရင်ခံစာနဲ့ ပတ်သက်ပြီး ဆွေးနွေးတင်ပြမှာ ဖြစ်ပါတယ်။ မြန်မာနိုင်ငံ ရင်းနှီးမြှုပ်နှံမှု ကော်မရှင်အနေနဲ့ ပြည်နယ်နဲ့တိုင်းဒေသကြီး ရင်းနှီးမြှုပ်နှံမှုကော်မတီ များကိုလည်းပဲ ဖွဲ့စည်းတာဝန်ပေးခဲ့ကြောင်းနဲ့ ပြည်တွင်းပြည်ပ ရင်းနှီးမြှုပ်နှံမှုလုပ်ငန်းများကို ရည်ရွယ်ချက် ၉ ချက်နဲ့အညီ စိစစ်ခွင့်ပြုတဲ့အခါမှာ ၂၀၁၇-၂၀၁၈ ဘဏ္ဍာနှစ်မှာ ပြည်ပလုပ်ငန်းရှင် လုပ်ငန်း ၂၂၂ ခု၏ ရင်းနှီးငွေ USD ၄,၇၇၇.၉၈၀ သန်း ခွင့်ပြုခဲ့ပြီးတော့ လုပ်ငန်း ၈၂ ခုကို USD ၉၄၀.၁၀၆ ထပ်ပြီးတော့ တိုးပြီးတော့ ခွင့်ပြုပြီးတော့ USD ၅,၇၁၈.၀၈၆ သန်းကို ရင်းနှီးမြှုပ်နှံထားကြောင်းနဲ့ စက်မှုကဏ္ဍမှာ ၃၀.၉၄ ရာခိုင်နှုန်းနဲ့ အများဆုံး၊ အိမ်ရာအဆောက်အဦလုပ်ငန်း ၂၂.၀ရ ရာခိုင်နှုန်းနဲ့ ဒုတိယအများဆုံး၊ အခြားဝန်ဆောင်မှုမှာ ၁၇.၅၈ ရာခိုင်နှုန်းနဲ့ တတိယအများဆုံး ရင်းနှီးမြှုပ်နှံကြောင်း သိရပါတယ်။ ရင်းနှီး မြှုပ်နှံငွေဟာ ယခင်နှစ်ကထက်ကို သန်း ၉၀၀ လောက် နည်းသွားကြောင်းလည်း သိရပါတယ်။ ဒါကလည်းပဲ ရခိုင်အရေးနဲ့ ပတ်သက်တယ်လို့ သိရပါတယ်။ ပြည်တွင်းလုပ်ငန်းရှင်များအနေနဲ့လုပ်ငန်း ၁၁၉ ခုကို USD ၁,၀၄၃.၀၇၆ သန်းနဲ့ ကျပ်ငွေ ၃,၅၈၂ ဘီလီယံကျော်ကျော် ရင်းနှီးမြှုပ်နှံခွင့်ပြုပြီးတော့ လုပ်ငန်း ၂၄ ခုကို USD ၁၂၆.၉၀ရ နဲ့ ကျပ်ငွေ ၃၉၆ ဘီလီယံထပ်တိုးပြီးတော့ ခွင့်ပြုခဲ့တဲ့အတွက်ကြောင့် အိမ်ရာ လုပ်ငန်းတွေမှာ ၃၇.၈၆ ရာခိုင်နှုန်းနဲ့ အများဆုံး၊ ပို့ဆောင်ဆက်သွယ်ရေးမှာ ၁၃.၆၉ ရာခိုင်နှုန်းနဲ့ ဒုတိယ အများဆုံး၊ အခြားဝန်ဆောင်မှုလုပ်ငန်းမှာ ၁၂.၅၂ ရာခိုင်နှုန်းနဲ့ တတိယအများဆုံး ရင်းနှီးမြှုပ်နှံကြောင်း သိရပါတယ်။ ၂၀၁၇-၂၀၁၈ ဘဏ္ဍာနှစ်အတွင်းမှာ ပြည်ပနဲ့ နိုင်ငံသားရင်းနှီးမြှုပ်နှံမှုတွေအနေနဲ့ အိမ်ရာ အဆောက်အဦနဲ့ အခြားဝန်ဆောင်မှုတွေမှာပဲ ရင်းနှီးမြှုပ်နှံကြတာတွေ့ရပြီးတော့ စိုက်ပျိုးရေး၊ မွေးမြူရေး ကဏ္ဍတွေမှာ ရင်းနှီးမြှုပ်နှံမှုအားနည်းနေတာ တွေ့ရပါတယ်။ အခြေခံလူတန်းစားတွေ အကျိုးစီးပွားတွေ တိုက်ရိုက်အကျိုးသက်ရောက်မှုရှိစေတဲ့ ကဏ္ဍနှစ်ခုမှာ ပိုမိုရင်းနှီးမြှုပ်နှံလာမှုရှိစေဖို့အတွက် နည်းလမ်း ရှာသင့်တယ်လို့ အကြံပြုလိုပါတယ်။ နိုင်ငံတွင်း ပြည်ပရင်းနှီးမြှုပ်နှံမှုများနဲ့ ပတ်သက်ပြီးတော့ သုတေသန ပြုချက်အရ ၂၀၁၀-၂၀၁၁ ကနေ ၂၀၁၆-၂၀၁ရ ဘဏ္ဍာနှစ်အထိ အခြေအနေကို လေ့လာကြည့်တဲ့အခါမှာ ရင်းနှီးမြှုပ်နှံမှုလုပ်ငန်းကဏ္ဍ ၁၂ ခုမှာ ရင်းနှီးမြှုပ်နှံမှု USD သန်းပေါင်း ၅၄,၃၁၁.၅ရ ရှိကြောင်းသိရ ပြီးတော့ ၂၀၁၀-၂၀၁၁ မှာ ၃ရ ရာခိုင်နှုန်းနဲ့ အများဆုံး၊ ၂၀၁၁-၂၀၁၂ မှာ ၉ ရာခိုင်နှုန်း၊ ၂၀၁၂-၂၀၁၃ မှာ ၃ ရာခိုင်နှုန်းနဲ့ အနည်းဆုံး၊ ၂၀၁၃-၂၀၁၄ မှာ ရ ရာခိုင်နှုန်း၊ ၂၀၁၄-၂၀၁၅ မှာ ၁ရ ရာခိုင်နှုန်းနဲ့ ၂၀၁၆-၂၀၁ရ မှာ ၁၂ ရာခိုင်နှုန်း ရင်းနှီးမြှုပ်နှံကြကြောင်း သိရပြီးတော့ နိုင်ငံအလိုက်ရင်းနှီးမြှုပ်နှံမှုအနေနဲ့ တရုတ်က ၃၂ ရာခိုင်နှုန်းနဲ့ အများဆုံး၊ စင်ကာပူက ၂၈ ရာခိုင်နှုန်းနဲ့ ဒုတိယအများဆုံး၊ ဟောင်ကောင်က ၁၃ ရာခိုင် နှုန်းနဲ့ တတိယအများဆုံး ဖြစ်တာတွေ့ရပါတယ်။ မြန်မာနိုင်ငံကို အကူအညီအများဆုံးပေးနေတဲ့ ဂျပန်နိုင်ငံရဲ့ ရင်းနှီးမြှုပ်နှံမှုဟာ ၀.၉ ရာခိုင်နှုန်းပဲ ရှိတာတွေ့ရပါတယ်။ အနောက်နိုင်ငံများရဲ့ ရင်းနှီးမြှုပ်နှံမှုဟာ မရှိသလောက်နည်းတာကိုလည်း တွေ့ရ ပါတယ်။ ၂၀၁၂-၂၀၁၃ ဟာ ရခိုင်ပြည်နယ် ပြဿနာကြောင့် ရင်းနှီးမြှုပ်နှံမှုကျသွားတာလည်း ဖြစ်တာ သိရပါတယ်။ လုပ်ငန်းကဏ္ဍအလိုက် ရင်းနှီးမြှုပ်နှံမှုတွေအနေနဲ့ ၂၀၁၀-၂၀၁၁ မှာ စွမ်းအင်၊ လျှပ်စစ်နဲ့ သတ္တုတူးဖော်ရေးကဏ္ဍ ၃ ခုမှာပဲ အများဆုံးရင်းနှီးမြှုပ်နှံကြပြီးတော့ သတ္တုတူးဖော်မှု၊ စက်မှုလက်မှုနဲ့ လျှပ်စစ်ဓာတ်အားလုပ်ငန်းကဏ္ဍတွေမှာ နှစ်စဉ်လိုလို ရင်းနှီးမြှုပ်နှံထည့်ဝင်တာတွေ တွေ့ရပါတယ်။ ၂၀၁၃-၂၀၁၄ ကစပြီးတော့ ဆက်သွယ်ရေးလုပ်ငန်းရင်းနှီးမြှုပ်နှံမှု သိသိသာသာတိုးလာတာ တွေ့ရပါတယ်။ MPT, Telenor နဲ့ Ooredoo တွေမှာ ရင်းနှီးမြှုပ်နှံကြကြောင်းသိရပါတယ်။ အလားတူ ၂၀၁၃-၂၀၁၄ ကစပြီးတော့ ဟိုတယ်ခရီးသွားလုပ်ငန်း၊ အိမ်ခြံမြေလုပ်ငန်းနဲ့ အခြားဝန်ဆောင်မှုလုပ်ငန်းတွေမှာလည်း ရင်းနှီးမြှုပ်နှံမှုတွေ တိုးလာတာတွေ့ရပါတယ်။ စိုက်ပျိုးရေးနဲ့ မွေးမြူရေးကဏ္ဍတွေမှာတော့ ရင်းနှီးမြှုပ်နှံမှု ရှိနေပေမယ့် ပမာဏအနေနဲ့ အရမ်းနည်းတာကို တွေ့ရပါတယ်။ တည်ဆောက်ရေးလုပ်ငန်းမှာတော့ ရင်းနှီးမြှုပ်နှံမှု လုံးဝမရှိတာကို တွေ့ရပါတယ်။ ပြည်ပရင်းနှီး မြှုပ်နှံမှုများအနေနဲ့ အခြေခံလူတန်းစားများ အများစုရဲ့ ဘဝမြင့်မားလာဖို့ စိုက်ပျိုးရေး၊ မွေးမြူရေးကဏ္ဍနဲ့ အလုပ်အကိုင် ဖန်တီးပေးနိုင်မှု၊ သယံဇာတမဟုတ်တဲ့ စက်မှုလက်မှုလုပ်ငန်းတွေ၊ ခရီးသွားလုပ်ငန်းတွေနဲ့ SME လို အသေးစားလုပ်ငန်းတွေမှာလည်း ရင်းနှီးမြှုပ်နှံမှု နည်းလမ်းတွေ ရှာသင့်တယ်လို့ ယူဆပါတယ်။ နိုင်ငံအတွင်း နိုင်ငံခြားသားရင်းနှီးမြှုပ်နှံမှုတွေ ဝင်လာဖို့ဟာ ကျပ်ငွေတန်ဖိုးတည်ငြိမ်ရေး၊ ကျွမ်းကျင်လုပ်သား လွယ်လွယ်ကူကူရရှိရေး၊ မြေနေရာရရှိရေးနဲ့ ဈေးနှုန်းသင့်တင့်ရေး၊ လျှပ်စစ်ဓာတ်အား အပြည့်အဝရရှိရေး၊ အလုပ်ရှင်နဲ့ အလုပ်သမားပြဿနာနဲ့ ဆန္ဒပြမှုတွေ မကြာခဏမဖြစ်ပေါ်စေရေး၊ အဂတိလိုက်စားမှု ကင်းရှင်းရေး၊ လမ်းပန်းဆက်သွယ်ရေးကောင်းမွန်ရေးနဲ့ နယ်မြေအေးချမ်းတည်ငြိမ်ရေး၊ ဒေသတွင်းငြိမ်းချမ်း သာယာမှုနဲ့ တရားဥပဒေစိုးမိုးမှုရှိရေးဟာ ရင်းနှီးမြှုပ်နှံမှုတွေအတွက် အဓိကလိုအပ်ချက်တွေ ဖြစ်ပါတယ်။ ဒါကြောင့်မို့လို့ ကျွန်တော်တို့နိုင်ငံရဲ့ အားနည်းချက်တွေကို ပြုပြင်ဆောင်ရွက်သင့်တယ်လို့ ယူဆရပါတယ်။ ကျွန်တော့ကို Power Point သုံးစွဲခွင့် ပြုစေချင်ပါတယ်။ ဒီမှာဆိုလို့ရှိရင် အာဆီယံနိုင်ငံတွေရဲ့ အခြေအနေမှာ မြန်မာက GDP အမြင့်ဆုံးရှိတဲ့ အင်ဒိုနီးရှားရဲ့ ၆ ရာခိုင်နှုန်းလောက်ပဲရှိပြီးတော့ တစ်ဦးချင်းဝင်ငွေ အမြင့်ဆုံးဖြစ်တဲ့ စင်ကာပူရဲ့ ၀.၆ ရာခိုင်နှုန်းပဲ ရှိတာကို တွေ့ရပါတယ်။ ၁၄၈ နိုင်ငံယှဉ်ပြိုင်မှု ဒီမှာကြည့်မယ်ဆိုရင် မြန်မာကအဆင့် ၁၃၄ မှာပဲ ရှိပြီးတော့ အာဆီယံမှာ အနိမ့်ဆုံးရှိတာကိုတွေ့ရပါတယ်။ တရုတ်နိုင်ငံရဲ့ ရင်းနှီးမြှုပ်နှံမှုအနေအထားမှာ စင်ကာပူ၊ မလေးရှား၊ အင်ဒိုနီးရှားမှာ အများဆုံး ရှိပြီးတော့ မြန်မာနိုင်ငံမှာတော့ ၆.၀၆ ရာခိုင်နှုန်းပဲ ရှိတာကို တွေ့ရပါတယ်။ ၂၀၁၈ ခုနှစ်မှာ ကုမ္ပဏီတွေတိုးလာနိုင်မယ့် အလားအလာရှိတဲ့ နိုင်ငံတွေ အနေနဲ့ ဗီယက်နမ်၊ မြန်မာနဲ့အင်ဒိုနီးရှားမှာ အများဆုံးရှိနိုင်တယ်လို့ သိရပါတယ်။ ပြည်နယ်နဲ့ တိုင်းဒေသကြီးတစ်ခု ချင်းမှာ ရင်းနှီးမြှုပ်နှံမှုအနေနဲ့ ရန်ကုန်၊ ဧရာဝတီနဲ့ မန္တလေးမှာ အများဆုံးနဲ့ ချင်းနဲ့ ကယားမှာတော့ အနည်းဆုံးဖြစ်တာကို တွေ့ရပါတယ်။ ၂၀၁၆-၂၀၁ရ မှာ ပြည်ပရင်းနှီးမြှုပ်နှံ မှုတွေအနေနဲ့ ပို့ဆောင်ဆက်သွယ်ရေးကဏ္ဍမှာ ရင်းနှီးမြှုပ်နှံမှု အများဆုံး ဖြစ်တာကိုတွေ့ရပါတယ်။ အားလုံးရဲ့ တစ်ဝက်ကျော်ကျော်လောက် ရှိတာကိုတွေ့ရပါတယ်။ ၁၉၈၈-၁၉၈၉ ကနေ ၂၀၁၇-၂၀၁၈ အထိ ပြည်ပရင်းနှီးမြှုပ်နှံမှုမှာ စင်ကာပူ၊ တရုတ်နဲ့ ဟောင်ကောင်က အများဆုံးဖြစ်တာကို တွေ့ရပါတယ်။ နောက် လုပ်ငန်းကဏ္ဍ တစ်ခုချင်းအလိုက်မှာ ရေနံသဘာဝဓာတ်ငွေ့နဲ့ စွမ်းအင်ကဏ္ဍ အများဆုံး ရင်းနှီး မြှုပ်နှံတာကို တွေ့ရပါတယ်။ ဆွေးနွေးရန် သတ်မှတ်ချိန်ပြည့်သဖြင့် မိုက်ပိတ်သွားပါသည်။</speech>
<speech type="speaker">ဒေါက်တာခွန်ဝင်းသောင်း ကချင်ပြည်နယ် မဲဆန္ဒနယ်အမှတ်(၁၁) ဆွေးနွေးဖို့ဖြစ်ပါတယ်။</speech>
<speech><mp id="1208">ဒေါက်တာခွန်ဝင်းသောင်း(မဲဆန္ဒနယ်အမှတ်-၁၁၊ ကချင်ပြည်နယ်)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါ။ မြန်မာနိုင်ငံရင်းနှီးမြှုပ်နှံမှုကော်မရှင်ရဲ့ လုပ်ငန်းဆောင်ရွက်မှု အခုတစ်ပတ် အစီရင်ခံစာကို ခြုံငုံပြီးဆွေးနွေးသွားပါ့မယ်။ Power Point အသုံးပြုခွင့် တောင်းခံအပ်ပါတယ်။ နိုင်ငံခြားရင်းနှီးမြှုပ်နှံမှုများ ပိုမိုစီးဝင်လာအောင်လို့ MIC ဥပဒေအသစ်ကို ပြဋ္ဌာန်းပြီးပေမယ့် ထင်ထားသလောက် ဝင်ရောက်မလာသေးတာနဲ့ပတ်သက်ပြီး MIC ရဲ့ လိုအပ်ချက်အချို့ကို ဦးစားပေး တင်ပြလိုပါတယ်။ နိုင်ငံခြားရင်းနှီးမြှုပ်နှံမှုဆိုတာ နှုတ်ကနေဖိတ်ခေါ်နေရုံလောက်နဲ့ မပြီးသေးဘဲ လက်တွေ့မှာ ယုံကြည်မှုရှိအောင်၊ လာရောက်ရင်းနှီးမြှုပ်နှံချင်လာအောင် MIC အနေနဲ့ ဥပဒေနဲ့အညီ ထိန်းညှိ လမ်းညွှန် ပေးရပါမယ်။ ဒါမှသာ MIC ဥပဒေပါအခန်း(၂) ပုဒ်မ(ဇ)အရ ကိုက်ညီမှုရှိမှာပါ။ နိုင်ငံတော်ရဲ့ စီးပွားရေးမူဝါဒမှာ နိုင်ငံတော်ပိုင်စီးပွားရေးများ ပိုမိုဖွံ့ဖြိုးတိုးတက်အောင် ဆောင်ရွက် ရန်လို့ ပါရှိထားပေမယ့် နိုင်ငံတော်နဲ့ အမှန်အကန် အကျိုးတူပူးပေါင်းဆောင်ရွက်နေတဲ့ အချို့လုပ်ငန်း များဟာ ဗျူရိုကရက်ယန္တရားများနဲ့ ရင်ဆိုင်နေကြရပြီး MIC ရဲ့ ဥပဒေ၊ နည်းဥပဒေနဲ့ ဌာနဆိုင်ရာအားလုံးရဲ့ လုပ်ထုံးလုပ်နည်းများကို ကျော်လွန်၍ လုပ်ဆောင်နေရသူတွေကိုတော့ အရေးမယူ မျက်ကွယ်ပြုနေခြင်း များကြောင့် နိုင်ငံခြားရင်းနှီးမြှုပ်နှံနေသူတွေအနေနဲ့ ဥပဒေဟာကွက်၊ ပျော့ကွက်လို့ ထင်မှတ်ပြီး ယုံကြည်မှုထိခိုက်စေနိုင်ပါတယ်။ နိုင်ငံခြားရင်းနှီးမြှုပ်နှံသူများ ပြည်တွင်းဝင်ရောက်မှု နည်းပါးခြင်းရဲ့ အကြောင်းရင်းများစွာထဲက ရင်းနှီးမြှုပ်နှံမှုပြုပြီးနောက်ပိုင်း အကာအကွယ်ရသင့်သလောက်မရခြင်း၊ နေရာတော်တော်များများ ပညာပြမှုတွေကြောင့် ကြန့်ကြာနှောင့်နှေးနေမှုတွေလည်း ကြုံနေရခြင်းတို့လည်း ပါဝင်နေပါတယ်။ ဥပမာအားဖြင့် နိုင်ငံတော်နဲ့ ပြည်ပလုပ်ငန်းရှင်တို့ ဖက်စပ်ပါဝင်တဲ့ MFIJB အနေနဲ့ ရင်းနှီးမြှုပ်နှံတိုးမြှင့်ငွေ USD သန်း ၂၀ ကို တင်ပြတောင်းဆိုခဲ့တာ ၂ နှစ်သာ ကျော်ခဲ့ပြီး တာဝန်ရှိဌာန ဘက်က လိုအပ်တာထက် ကြန့်ကြာနေတာကြောင့် ရင်းနှီးမြှုပ်နှံသူတို့အတွက် မျှ အခက်အခဲ များကြား တွေ့ကြုံနေရသလို နိုင်ငံတော်ရဲ့ လုပ်ငန်းရှင်သာမက ဒေသခံတို့အတွက်ပါ ထိခိုက်နစ်နာမှု များစွာ ဖြစ်ပေါ်နေပါတယ်။ ဒါပေမယ့် MIC ရဲ့ ရင်းနှီးမြှုပ်နှံမှုဥပဒေပုဒ်မ ၄၄၊ ၄၂(ဃ)အရ ကန့်သတ် ထားပြီး ပုဒ်မ ၃၆ အရ ခွင့်ပြုမိန့်မရမီ မည်သည့်ရင်းနှီးမြှုပ်နှံမှုမှမပြုရဆိုတဲ့ လုပ်ငန်းမျိုးတွေကိုတော့ အရေးမယူ မသိကျိုးကျွန်ပြု ထားရုံမက ၃-၈-၂၀၁၈ ရက်နေ့ MIC ရဲ့ အစည်းအဝေးမှာတောင် အဆိုပြုလွှာတင်စေခဲ့တာကို ကြည့်ခြင်း အားဖြင့် နိုင်ငံခြားရင်းနှီးမြှုပ်နှံသူတွေအနေနဲ့ MIC ရဲ့ ဥပဒေအချို့ဟာ လိုရင်လိုသလို လျော့နိုင်၊ တင်း နိုင်တဲ့ သဘောမျိုးထင်နေလို့ စီးပွားရေးလုပ်ငန်းတွေ ဝင်ရောက်လုပ်ကိုင်ဖို့ အတွက်ကို မယုံတစ်ဝက်၊ ယုံတစ်ဝက်နဲ့ မဝံ့မရဲဖြစ်နေကြတာတွေလည်း ဖြစ်ပေါ်နေပါတယ်။ စိတ်ချလက်ချ ရင်းနှီးမြှုပ်နှံနိုင်ဖို့ ဥပဒေရဲ့ ကာကွယ်မှုရမှုအပေါ် အပြည့်အဝ ယုံကြည်မှုရှိဖို့လို ပါမယ်။ တကယ်တော့ တရားဥပဒေလုပ်ကိုင်နေရတဲ့ နိုင်ငံခြားနဲ့အစိုးရတို့ ပူးပေါင်းထားတဲ့ လုပ်ငန်းမျိုး ဆိုရင် ဥပဒေပုဒ်မ ၅၄ အရ အကာအကွယ်ပေးခြင်း၊ ကူညီပံ့ပိုးပေးခြင်းတို့ကို ရရှိစေပါမှ ပြည်ပလုပ်ငန်းရှင်ကို အပြည့်အဝ ယုံကြည်မှုရရှိလာပြီး နိုင်ငံတကာရဲ့ Investment များဟာလည်း တိုးတက်လာမှာဖြစ်ပါတယ်။ MIC အနေနဲ့ နစ်နာသူတွေကို ဥပဒေနဲ့အညီ ကာကွယ်ပေးပြီး ဥပဒေကို ပြောင်ပြောင်တင်းတင်း ချိုးဖောက်ပါကလည်း ဥပဒေအရအရေးယူလိုက်ပါမှ MIC ရဲ့ ဥပဒေစည်းနှောင်အား ပိုပြီးအသက်ဝင် လာမှာဖြစ်ပါတယ်။ မကြာခင် ၂၀၁၈ ခု ဒီဇင်ဘာလမှာ လက်မှတ်ရေးထိုးရတော့မယ့် အာဆီယံဒေသတွင်း အခွန်ကင်းမဲ့ ကုန်သွယ်မှုဖော်ဆောင်ချိန် ASEAN Free Trade Area after ကျရင် အဆင်သင့် အဆင့် မြင့်ပြီးဖြစ်နေကြတဲ့ ထိုင်း၊ စင်ကာပူ၊ မလေးရှား၊ ဗီယက်နမ်တို့နဲ့ ဘယ်လိုယှဉ်ပြီး ဘယ်လိုဆောင်ရွက်ကြ မလဲဆိုတာ ခုကတည်းက မေးခွန်းအတွက် အဖြေရှာထားသင့်ပါပြီ။ အရင်အစိုးရလက်ထက်တုန်းက ၅ နှစ် သက်သာခွင့်ပေးထားပြီး ခုလည်း ရ နှစ်သက်သာခွင့်ပေးခဲ့ပေမယ့် လက်ရှိပြည်တွင်းက အစိုးရနဲ့ပူးပေါင်း ထားတဲ့ Joint Venture ရ ခု နောက်ဆုတ်သွားပေမဲ့ ဇွဲကောင်းကောင်းနဲ့ ၁၈ နှစ်ကျော်ကြာအောင် ဆက်လက်ရင်းနှီးမြှုပ်နှံနေရတဲ့ ဒီလုပ်ငန်းလေးတစ်ခုကိုတောင် ၂ နှစ်ကျော်ကြာတဲ့အထိ ရင်းနှီးမြှုပ်နှံခွင့် နှောင့်နှေးနေရင် တစ်ဆင့်စကား တစ်ဆင့်နားနဲ့ ကိုယ့်နိုင်ငံရဲ့ ပုံရိပ် ကျဆင်းနိုင်ပါတယ်။ မူလဒေါ်လာသန်း ၁၀၀ ရင်းနှီးမယ်လို့ အဆိုပြုထားတဲ့ကုမ္ပဏီက အစမှ ၁၅ သန်း ရင်းနှီးမြှုပ်နှံ ထားပြီဆိုပါတော့။ အဲဒီနောက်မှာ အစိုးရရဲ့ ကူညီပံ့ပိုးကုန်သွယ်မှုမရလို့ သူ့ဘက်ကနေ လုပ်ငန်းတွေရပ်ဆိုင်း သွားခဲ့ရင် ကျန်တဲ့ ၈၅ သန်း ဝင်ရောက်မလာတော့လို့ စတင်အဆိုပြုတဲ့ ရင်းနှီးငွေတွေကို အတည်လို့ ယူဆလို့မရပါဘူး။ မလာရောက်သေးတဲ့ ရင်းနှီးမြှုပ်နှံမှုအသစ်တွေကို လာစေချင်ရင် ပြည်တွင်းကရှိပြီးသား လုပ်ငန်းတွေကို ပြည့်ဝစွာ တရားမျှတမှုရှိတဲ့ ယှဉ်ပြိုင်ခွင့် အကာအကွယ်တွေပေးဖို့ လိုအပ်ပါမယ်။ ဥပမာ အားဖြင့် ဆက်သွယ်ရေးနဲ့ ပင်လယ်ငါးဖမ်းလုပ်ငန်း၊ ကျောက်မျက်၊ သယံဇာတ စတဲ့ရင်းနှီးမြှုပ်နှံမှု အမျိုးမျိုး တွေဖြစ်ပါတယ်။ ဒါကြောင့်မို့လို့ အခုဝင်ရောက်နေပြီဆိုတဲ့ အမေရိကန်ဒေါ်လာ ၄ ဘီလီယံကျော်ဟာ အမှန်အကန်ဝင်ရောက်တဲ့ပမာဏလား။ အလုပ်အကိုင် အခွင့်အလမ်းရရှိတယ်ဆိုတဲ့ ဦးရေ ၁ သိန်းကျော် ဟာလည်း အမှန်တကယ်ရနေပြီလား။ လုပ်ငန်းစတင် အဆိုပြုလွှာမှာပါတဲ့ စာရင်းတွေပဲလားဆိုတာ ထည့်သွင်း စဉ်းစားစရာတွေပါ။ နောက်ဆုံးအနေနဲ့ ပြည်တွင်းပြည်ပ ရင်းနှီးမြှုပ်နှံမှုလုပ်ငန်းများနဲ့ပတ်သက်ပြီး ၂၀၁၇-၂၀၁၈ ခုနှစ်မှာ ဥပဒေရဲ့ စီမံခန့်ခွဲရေးဆိုင်ရာပြစ်ဒဏ်များ ချမှတ်ခဲ့မှုမရှိခဲ့ဘူးဆိုရင်တော့ MIC အနေနဲ့ လုပ်ငန်းများ အကောင်အထည်ဖော်ဆောင်ရွက်ခဲ့ရာမှာ ဥပဒေ၊ လုပ်ထုံးလုပ်နည်းများနဲ့ ညီညွတ်မှုရှိ မရှိ၊ ရင်းနှီးမြှုပ်နှံသူ များအနေနဲ့ စီမံချက်နဲ့ ကတိကဝတ်တွေကို လိုက်နာဆောင်ရွက်မှုရှိ မရှိတို့ကို စဉ်ဆက်မပြတ် (၁၄၅) ကြိမ်မြောက် ကွင်းဆင်းလေ့လာခဲ့တာတောင် လုပ်ငန်းရှင်များရဲ့ အပြစ်တွေကို တကယ်ပဲ မတွေ့ခဲ့လို့လား။ တွေ့ရှိပါလျက် လျှော့ပေါ့ပြီး အရေးမယူတာလားဆိုတာ စဉ်းစားစရာပါပဲ။ လေးစားအပ်ပါသော နာယကကြီးခင်ဗျာ။ မြေပြင်အခြေအနေမှာတော့ ဒေသခံတွေရဲ့ တင်ပြချက် အရရော ကိုယ်စားလှယ်တွေကိုယ်တိုင် ကွင်းဆင်းလေ့လာချက်များပါ မျက်ဝါးထင်ထင် MIC ရဲ့ ဥပဒေကို ရှောင်တိမ်းပြီး လုပ်ဆောင်နေတဲ့ ရင်းနှီးမြှုပ်နှံမှုများစွာကို တွေ့ရှိခဲ့ရလို့ ဒါတွေနဲ့ပတ်သက်ပြီး လိုအပ် နေတာတွေကို ပြင်ဆင်သင့်တာကို MIC အနေနဲ့ ပြင်ဆင်ဖြည့်စွက် ဆက်လက်လုပ်ဆောင်သင့်ပါ ကြောင်းနဲ့ ကြန့်ကြာနေသေးတဲ့ ရင်းနှီးမြှုပ်နှံတိုးမြှင့်ခြင်း ကိစ္စတွေမှာလည်း ငွေကြေးလည်ပတ်မှု လျင်မြန် စေဖို့နဲ့ နှင်တံကိုတို့ပြီး ယခုထက်ပိုမို ကြိုးစားပေးသင့်ပါကြောင်း ထောက်ပြအကြံပြု နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးဝင်းသိန်းဇော် ဆားလင်းကြီးမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1401">ဦးဝင်းသိန်းဇော်(ဆားလင်းကြီးမဲဆန္ဒနယ်၊ စစ်ကိုင်းတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနဲ့တကွ ကြွရောက်လာကြသော လွှတ်တော်ကိုယ်စားလှယ်များနဲ့ ဧည့်သည်တော်များအားလုံးကို မင်္ဂလာပါလို့ နှုတ်ခွန်းဆက်သပါတယ်။ ကျွန်တော်ကတော့ ဆားလင်းကြီး မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးဝင်းသိန်းဇော် ဖြစ်ပါတယ်။ နာယကကြီးခင်ဗျာ။ မြန်မာနိုင်ငံရင်းနှီးမြှုပ်နှံမှုကော်မရှင်အနေဖြင့် ပြည်တွင်းပြည်ပ ရင်းနှီးမြှုပ်နှံမှု လုပ်ငန်းများကို ဥပဒေအရ ကောင်းမွန်သောရည်ရွယ်ချက် ၉ ချက်ဖြင့် စိစစ်ခွင့်ပြု ဆောင်ရွက်ခဲ့သည်ကို သိရ၍ များစွာကျေးဇူးတင် ဝမ်းမြောက်မိပါတယ်။ ၂၀၁၇-၂၀၁၈ ဘဏ္ဍာရေးနှစ်အတွင်း နိုင်ငံခြားရင်းနှီး မြှုပ်နှံမှုများနဲ့ပတ်သက်၍ စုစုပေါင်းလုပ်ငန်း ၂၂၂ ခုအား ဆောင်ရွက်ခွင့်ပြုခဲ့ခြင်း၊ ဆောင်ရွက်ဆဲလုပ်ငန်း ၈၂ ခုအားလည်း ထပ်မံတိုးမြှင့် ခွင့်ပြုခြင်းဖြင့် စုစုပေါင်းရင်းနှီးမြှုပ်နှံမှုပမာဏမှာ USD ၅,၇၁၈.၀၈၆ သန်းဖြစ်ကြောင်း တွေ့ရှိရပါတယ်။ ယခင်နှစ်ကထက် ရင်းနှီးမြှုပ်နှံမှုပမာဏ စုစုပေါင်း USD ၉၃၁.၇၂၆ သန်း လျော့နည်းခဲ့ခြင်းအပေါ် အကြောင်းပြချက်များကိုလည်း တွေ့ရှိရပါတယ်။ ယင်းအကြောင်းပြချက်များတွင် လျှပ်စစ်ဓာတ်အားရရှိရေး လိုအပ်ချက်ရှိခြင်းနှင့် လုပ်ငန်းနှင့်စာရင်းများရယူရာ၌ သက်ဆိုင်ရာ ဝန်ကြီး ဌာနများ၏ ဥပဒေ၊ လုပ်ထုံးလုပ်နည်းများ ရှင်းလင်းမှု မရှိ၍ ကြန့်ကြာခြင်းတို့ဖြစ်ကြောင်း စသည်တို့ ကိုလည်း ကောင်းစွာသဘောပေါက်ပါတယ်။ ထို့အပြင် မြန်မာနိုင်ငံသား ရင်းနှီးမြှုပ်နှံမှုနှင့်ပတ်သက်၍ စုစုပေါင်းလုပ်ငန်း ၁၁၉ ခုနှင့် ဆောင်ရွက်ဆဲဖြစ်သော လုပ်ငန်း ၂၄ ခုအား ထပ်မံတိုးမြှင့် ခွင့်ပြုပေးခဲ့ ကြောင်း သိရှိရပါတယ်။ မြန်မာနိုင်ငံသား ရင်းနှီးမြှုပ်နှံမှုအခြေအနေတွင် အိမ်ရာနှင့် အဆောက်အဦကဏ္ဍသည် ပထမ၊ ပို့ဆောင်ဆက်သွယ်ရေးသည် ဒုတိယနဲ့ တခြားဝန်ဆောင်မှုကဏ္ဍသည် တတိယနေရာတွင်ရှိကြောင်း တွေ့ရှိရပါတယ်။ ဤနေရာတွင် ကျွန်တော့အနေဖြင့် ဆွေးနွေးလိုသည်မှာ သတ္တုသယံဇာတလုပ်ငန်းများ ပွင့်လင်းမြင်သာမှုရှိလာပြီး ရင်းနှီးမြှုပ်နှံမှုလုပ်ငန်းများ စည်းကမ်းစနစ်တကျ ဆောင်ရွက်နိုင်ပါလျှင် အဆိုပါ သတ္တုကဏ္ဍသည် ပထမနေရာသို့ ရောက်ရှိလာပြီး နိုင်ငံတော်အနေဖြင့် အမြန်ဆုံး စီးပွားဖွံ့ဖြိုးတိုးတက် လာမှာဖြစ်ပါတယ်။ ယခု သယံဇာတကဏ္ဍသည် ကျိန်စာမိနေပြီဟု တင်စားပြောဆိုနေကြပြီး အထက်က တက်တက်၊ ပွင့်လင်းမြင်သာမှုမရှိခြင်းများ ဖြစ်နေခြင်းကို ဖြေရှင်းဆောင်ရွက်နိုင်မှသာလျှင် အဆင်ပြေပြီး အောင်မြင် တိုးတက်လာမှာဖြစ်ပါတယ်။ သတ္တုသယံဇာတလုပ်ငန်းများတွင် ပြည်တွင်းပြည်ပ ရင်းနှီးမြှုပ်နှံမှုလုပ်ငန်းရှင်များအား မြန်မာနိုင်ငံ ရင်းနှီးမြှုပ်နှံမှုကော်မရှင်မှ ဆောင်ရွက်ခွင့်ပြုနိုင်ပါစေကြောင်း အကြံပေးဆွေးနွေး ဆန္ဒပြုအပ်ပါတယ်။ ကျွန်တော်တို့ ပြည်သူ့လွှတ်တော်တွင် ရင်းနှီးမြှုပ်နှံမှုနှင့် စက်မှုလက်မှုဖွံ့ဖြိုးတိုးတက်ရေးကော်မတီ ရှိပါတယ်။ ပြည်သူ့လွှတ်တော်ဥက္ကဋ္ဌကြီး၏ လမ်းညွှန်ခွင့်ပြု တာဝန်ပေးချက်အရ ပြည်တွင်းပြည်ပကုမ္ပဏီ များနှင့် တွေ့ဆုံဆွေးနွေးမှုများ ဆောင်ရွက်ရပါတယ်။ ဒီမိုကရေစီအသွင်ကူးပြောင်းခဲ့ခြင်းကြောင့် ပိုမို စိတ်ဝင်စားလာကြတဲ့ နိုင်ငံများမှာ ကုမ္ပဏီ ၂၀ ခန့် ဖြစ်ပါတယ်။ တရုတ်၊ အမေရိကန်၊ ဂျပန်၊ အီတလီ၊ နော်ဝေး၊ ကိုရီးယား၊ ထိုင်း၊ ဗီယက်နမ်၊ ထိုင်ဝမ် စသည်တို့ပါဝင်ကြပါတယ်။ ရင်းနှီးမြှုပ်နှံမှုလုပ်ငန်းအနေဖြင့် အသေးစား၊ အလတ်စား စီးပွားရေးလုပ်ငန်းများ၊ လျှပ်စစ်မီးရရှိရေးအတွက် နေရောင်ခြည်စွမ်းအင်သုံး ဆိုလာဓာတ်အားပေးစက်ရုံစီမံကိန်းများ၊ ကျောက်မီးသွေးမှ လျှပ်စစ်စွမ်းအင် ထုတ်လုပ်မှုဆိုင်ရာကိစ္စရပ် များစသည်ဖြင့် ရင်းနှီးမြှုပ်နှံလိုကြောင်း ဆွေးနွေးခဲ့ကြပါတယ်။ ပြည်တွင်းကုမ္ပဏီများမှာလည်း ကျောက်မီးသွေးမှ ပြည်တွင်းတွင် လျှပ်စစ်စွမ်းအင်ထုတ်လုပ်ရန် ဆန္ဒပြု ဆွေးနွေးလာပါတယ်။ Clean Coal Technology ခေါ် အဆင့်မြင့်ဆုံးသော Ultra Super Critical ခေတ်မီနည်းပညာများ အသုံးပြု၍ မဂ္ဂါဝပ် ၆၆၀ စက်ရုံ တည်ဆောက်ရန် မြန်မာကုမ္ပဏီမှလည်း ကမ်းလှမ်းလာပါတယ်။ နာယကကြီးခင်ဗျာ။ Power Point သုံးစွဲခွင့်ပြုပါရန် တင်ပြအပ်ပါတယ်။ အဲဒီမှာ USD 3 cent per kwh ဆိုတာ သူတို့က အနည်းဆုံးဖြစ်ပါတယ်။ ဘင်္ဂလားဒေ့ရှ် နည်းပါတယ်။ အင်ဒိုနီးရှားက USD 11 cent per kwh ဖြစ်ပါတယ်။ စင်ကာပူကတော့ အများဆုံးပါ။ USD 17 cent per kwh ဖြစ်ပါတယ်။ အဲဒီမှာ ကျွန်တော်ဖော်ပြလိုတာကတော့ ဗီယက်နမ်နိုင်ငံဖြစ်ပါတယ်။ ဗီယက်နမ်နိုင်ငံမှာ USD 7 cent per kwh ဖြစ်ပါတယ်။ kwh ဆိုတာ ကတော့ Kilowatt Hour ကို ပြောတာပါ။ ဝပ် ၁,၀၀၀ ကိုတစ်နာရီ သုံးလို့ရှိရင် တစ်ယူနစ်ခေါ်ပါတယ်။ အဲဒီအတိုင်းတွက်တဲ့အခါမှာ ဗီယက်နမ်အနေနဲ့က ကျောက်မီးသွေး လိုဟာမျိုးကို သုံးပြီးတော့ 7 cent နဲ့သုံးနိုင်နေတာဟာ အလားအလာကောင်းပါတယ်။ မြန်မာပြည်မှာလည်း ဒါမျိုးဖြစ်စေချင်ပါတယ်။ ဒီမှာဘာဖြစ်လဲဆိုတော့ ကျွန်တော့အနေနဲ့ တင်ပြလိုတာက မြန်မာပြည်မှာ အလုပ်မဖြစ်တဲ့ဟာတွေက ဗီယက်နမ်ရောက်ရောက်သွားပါတယ်။ အခုလည်းပဲ ကျွန်တော်တို့ မြန်မာပြည်မှာ ချိတ်ဆက်နေတဲ့ကုမ္ပဏီက မြန်မာပြည်ကကြိုးစားလို့မရရင် ဗီယက်နမ်သွားတော့မယ်ဆိုတာမျိုး သတင်း ကြားရပါတယ်။ အဲဒါမျိုးလည်းမဖြစ်စေချင်လို့ ကျွန်တော် တင်ပြတာဖြစ်ပါတယ်။ Power Point ပြီးပါပြီ။ ဥက္ကဋ္ဌကြီးခင်ဗျာ။ နိဂုံးချုပ်အနေဖြင့် မိမိတို့ရင်းနှီးမြှုပ်နှံမှုကော်မတီအနေနဲ့ တွေ့ဆုံဆွေးနွေး ခဲ့ကြသော ပြည်တွင်းပြည်ပကုမ္ပဏီ ၂၀ ခန့်အနက် MIC ကလည်း စိစစ်ခွင့်ပြုသည့်အထဲတွင် တစ်ခုမှ မပါဝင်သည်မှာ မည်သည့်အတွက်ကြောင့်ဖြစ်သည်ကို သိရှိလိုပါကြောင်း နာယကကြီးမှတစ်ဆင့် တင်ပြ အပ်ပါတယ်။ ကျေးဇူးအထူးတင်ရှိပါတယ်။</speech>
<speech type="speaker">ဦးသန်းစိုး(ခေါ်)သန်းစိုး(ဘောဂဗေဒ) ရန်ကုန်တိုင်းဒေသကြီးမဲဆန္ဒနယ် အမှတ်(၄) ဆွေးနွေးဖို့ဖြစ်ပါတယ်။</speech>
<speech><mp id="1320">ဦးသန်းစိုး(ခေါ်)ဦးသန်းစိုး(ဘောဂဗေဒ)မဲဆန္ဒနယ်အမှတ်-၄၊ ရန်ကုန်တိုင်းဒေသကြီး </mp>ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါ။ ကျွန်တော်အစီရင်ခံစာနဲ့ ပတ်သက် ပြီးတော့ ဆွေးနွေးအကြံပြု သုံးသပ်သွားမှာ ဖြစ်ပါတယ်။ ကျွန်တော့ကို Power Point အသုံးပြုခွင့်ပေးပါ။ အဲဒီတော့ ကျွန်တော်တို့ ရင်းနှီးမြှုပ်နှံမှုလို့ ပြောတဲ့နေရာမှာ အဓိကကျတဲ့ Key က ၂ ခုဖြစ်ပါတယ်။ အဲဒီ Key ကတော့ ဘာလဲဆိုတော့ နိုင်ငံတိုင်းမှာရှိတဲ့ အရင်းအနှီးတွေ အရင်းအမြစ်တွေကို အမြင့်ဆုံးအသုံးချနိုင်ဖို့နဲ့ အသုံးမချရသေးတဲ့၊ အသုံးချဖို့အလားအလာရှိတဲ့ လူသားအရင်းအမြစ်များကို ကောင်းစွာအသုံးချနိုင်ဖို့ ဆောင်ရွက်တာဖြစ်ပါတယ်။ ဒါ Investment ရဲ့ Key ဖြစ်ပါတယ်။ နောက်တစ်ခုကတော့ Technology Transfer နည်းပညာ ဘယ်လောက် ကျွန်တော်တို့ လွှဲပြောင်းရရှိနိုင်သလဲ။ ဘယ်ရရှိနိုင်သလဲ ဆိုတဲ့ဟာကို ကျွန်တော်တို့ စဉ်းစားရတာဖြစ်ပါတယ်။ အဲဒီတော့ ခုနက အရင်းအနှီး၊ အရင်းအမြစ်ကို ပြောလို့ရှိရင် ကျွန်တော်တို့ နိုင်ငံမှာ Agriculture တို့၊ မွေးမြူရေးတို့၊ Logistics တို့ဟာ အလားအလာ ရှိတဲ့ အနေအထားရှိပါတယ်။ လူသားအရင်းအမြစ်နဲ့ ပတ်သက်၍ ကျွန်တော်တို့ဆီမှာ 5% လောက် ဒီ Unemployment Ratio ရှိတယ်လို့လည်း ကျွန်တော်တို့ သိထားတဲ့အတွက် လူသားအရင်းအမြစ် ဘက်ကလည်း ကြည့်ရပါတယ်။ နောက်တစ်ခုက အစီရင်ခံစာမှာ ကျွန်တော်တို့ တွေ့သလောက်က Operation မှာ ဘယ်လောက်ထိ ချောမွေ့အောင် ဆောင်ရွက်ထားတယ်ဆိုတာကို တွေ့ရပါတယ်။ ဥပမာ- ကော်မတီတွေဖွဲ့တာ ရင်းနှီးမြှုပ်နှံမှု ပြီးတဲ့နောက်ပိုင်းမှာ ဘာတွေစစ်ဆေးတယ်ဆိုတာကို တွေ့ရပါတယ်။ သို့သော်ငြားလည်း ရင်းနှီးမြှုပ်နှံမှု Policy ကို ကြည့်လို့ရှိရင် Policy ဟာ တစ်ခုနဲ့တစ်ခု ဘယ်လောက်ထိ Link ဖြစ်နေလဲ Policy Packages ကို ပြန်ပြီးတော့ စဉ်းစားရပါတယ်။ အဲဒီလိုပြောတဲ့နေရာမှာ ဒီ ကုန်သွယ်မှုကဏ္ဍ၊ ထုတ်လုပ်မှု ကဏ္ဍ၊ လယ်ယာ/မွေးမြူရေးကဏ္ဍ၊ စက်မှုကဏ္ဍ၊ သယံဇာတကဏ္ဍဆိုတဲ့ အဲဒီကဏ္ဍတွေအပေါ်မှာ ဘယ်လောက်ထိ Policy Packages Link ဘယ်လောက်ဖြစ်နေလဲဆိုတာကို ကျွန်တော်တို့ ကြည့်ပြီးတော့မှ ဆောင်ရွက် တွေဟာ ခုနက ကျွန်တော်တို့ပြောချင်တဲ့ အရင်းအမြစ်တွေအပေါ်မှာ Fully အသုံးပြု နေတယ်လို့ ခန့်မှန်း လို့ရပါတယ်။ အဲဒီတော့ နောက်တစ်ခုကတော့ နည်းပညာတွက်ချက်မှု နိုင်ငံခြားရင်းနှီးမြှုပ်နှံမှုနဲ့ ပတ်သက် ပြီးတော့ နည်းပညာတွက်ချက်မှုအကြောင်းကို ပြောရလို့ရှိရင် ကျွန်တော် ICOR နည်းနဲ့ အသုံးပြုပြီး တော့မှ GFCF ခန့်မှန်းနည်းနဲ့ပါ ရင်းနှီးမြှုပ်နှံမှု အလားအလာတွေကို ခန့်မှန်းတွက်ချက်တာမျိုးတွေ ဖော်ပြရပါတယ်။ အစီရင်ခံစာမှာတော့ ဒီအချက်တွေ ကျွန်တော်တို့ တွေ့ထားတာမရှိပါဘူး။ ဒုတိယတစ်ချက် ဒုတိယ Power Point ပြပါ။ Power Point မှာ ပထမနှစ်က ၆ ဘီလီယံ၊ ယခု နှစ်မှာ ၅ ဘီလီယံ ဆိုတာ ၁ ဘီလီယံကျော်ကျော် ကျသွားပါတယ်။ Sector အလိုက်ဆိုရင် စက်မှုမှာ ၃၀၊ အိမ်ရာမှာ ၂၂၊ ကျန်တဲ့အခြားဝန်ဆောင်မှု ၁ရ လို့ပြောထားပါတယ်။ အဲဒီတော့ ကျွန်တော်တို့နိုင်ငံရဲ့ လယ်ယာ ထုတ်ကုန်အပေါ်အခြေပြုတဲ့ Global Supply Chain နောက် Regional Supply Chain ကို သွားရောက် ဖို့ဆိုရင် ကဏ္ဍအလိုက် Structure အရကြည့်မယ်ဆိုရင် နည်းနည်းလိုများလိုသေးသလားလို့ ကျွန်တော် clospolos usul valộcossorečo 6:93:69: Structure Chain maysa:wwęEczasê Investment တွေဟာ ဘယ်လောက်ထိ Support လုပ်ရမလဲဆိုတာကို ကျွန်တော်တို့ စဉ်းစားရမှာဖြစ်ပါတယ်။ ဥပမာ ထုတ်လုပ်မှုနယ်ပယ်ကျဉ်းမြောင်းတာတွေ၊ အခြေခံကုန်စည်ဖြစ်နေခြင်းတွေအပေါ်မှာ Base ထားပြီးတော့ Investment ကို Promote လုပ်လို့ရှိရင် ပိုပြီးတော့ကောင်းပါတယ်။ ဥပမာ ဘယ်ကဏ္ဍတွေက Export Promotion og 383: oui ouma cozm Import Substitute o 383:0093 8:60m? o2:03: ထားလို့ရှိရင် ဒီ Investment ကို ကျွန်တော်တို့က မူဝါဒအရချိတ်ပြီးတော့ စဉ်းစားလို့ရပါတယ်။ အခုလည်း ဒီ Investment တွေမှာ ကုန်သွယ်မှုလိုငွေ ၁ ဘီလီယံကျော် ဖြစ်နေတာကို ကြားသိရပါတယ်။ တတိယ Power Point ပြပါ။ တကယ်တော့ အစီရင်ခံစာမှာ ထည့်သွင်းသင့်တာက ခုနက နည်းပညာ mori misroof GSCE morronofos Ocimens..si infinfo ရင်းနှီးမြှုပ်နှံမှု၊ အစိုးရပုဂ္ဂလိကပူးပေါင်းဆောင်ရွက်မှုမှ ရရှိနိုင်မယ့် ရင်းနှီးမြှုပ်နှံမှု၊ တရားဝင်ဖွံ့ဖြိုးမှု အကူအညီ၊ အစိုးရရဲ့ ရင်းနှီးမြှုပ်နှံမှု နောက်တစ်ခုက Portfolio Investment ဒါတွေ အကုန်လုံးကို ခုနက နည်းတွေနဲ့ တွက်ချက်ပြီးတော့မှ ကျွန်တော်တို့ရဲ့ Investment Potential ကို ခန့်မှန်းရမှာ ဖြစ်ပါတယ်။ ဒါတွေလည်း အစီရင်ခံစာမှာရေးပေးဖို့ တွက်ချက်ပေးဖို့လိုပါတယ် ပြည့်ပြည့်စုံစုံ။ အဲဒီတော့ အစီရင်ခံစာရဲ့ စိန်ခေါ်မှုတွေအနေနဲ့ အချက် (၅)ချက် ဖြစ်ပါတယ်။ ကျွန်တော်ကတော့ ပထမဦးဆုံးအရေးကြီးတဲ့ Money Market Ongp3.7:69: Podi Gopos mapasacpodos på:wł:gosos:o) Policyi empê:g$o စီမံခန့်ခွဲမှု၊ ကိန်းဂဏန်းဆိုင်ရာ အချက်အလက် ထုတ်ပြန်ခြင်းဆိုတဲ့ Disclosure လုပ်ထုံးလုပ်နည်း အကောင် အထည်ဖော်မှု မကြာခဏ ဒီအချက်တွေဖြစ်ပါတယ်။ ဒါဟာ Investment Trust ကို အဓိကထားပါတယ်။ နောက် Power Point တစ်ခုပြပါ။ ဒါဟာ အရှေ့တောင်အာရှမှာရှိတဲ့ စီမံကိန်း Investment Report တွေကို ရေးတဲ့နေရာမှာ တချို့ နိုင်ငံမှာ ၁၂၄ မျက်နှာ၊ အင်ဒိုနီးရှားမှာ ၃ရ မျက်နှာ၊ မလေးရှားမှာ ၁၂၈ မျက်နှာ ရှိပါတယ်။ ကျွန်တော်တို့ လွှတ်တော်မှာ အစီရင်ခံစာမှာ စာမျက်နှာလေး ၃ ရွက်လောက်နဲ့ဆိုတော့ ဘယ်လိုမျိုးခန့်မှန်းရမယ်လို့တောင် မသိပါဘူး။ ဒါလေးတစ်ချက်ကို ကျွန်တော် တင်ပြခြင်းဖြစ်ပါတယ်။ နောက် Power Point တစ်ခုပြပါ။ အဲဒီတော့ Multinational Cooperation တွေ ကျွန်တော်တို့ ပါ။ Nan တည် ပါတယ်။ ကြည့်လိုက်လို့ရှိရင် Heavy Investment တွေ ကျွန်တော်တို့နိုင်ငံကို မလာတဲ့အခါကျတော့ Job Creation ခုနကပြောတဲ့ Key နဲ့ သွားချိတ်လို့ရှိရင် အများကြီးလိုပါတယ်။ ဒါတွေကို ဆောင်ရွက်ပေးဖို့၊ အကြံဉာဏ် ပေးဖို့လိုပါတယ်။ Gopad Power Point odąboll Insurance d. Financial Market Gozos que consor နိုင်ငံကို မလာပါသေးဘူး။ နောက်တစ်ခုပြပါ။ အဲဒီတော့ ဒါအရေးကြီးဆုံးဖြစ်ပါတယ်။ ဒီအစီရင်ခံစာမှာ ပါတဲ့ စိန်ခေါ်မှု ၅ ချက်ကို ရေးထားပါတယ်။ အဲဒီတော့ Ease of Doing Business မှာဆိုရင် ကျွန်တော်တို့ နိုင်ငံပေါင်း ၁၉၀ မှာ ဆိုရင် ၁၇၁ အဆင့်ပဲ ရှိပါသေးတယ်။ အဲဒီလိုပဲ Corruption Index မှာဆိုရင် ၁၉၀ ပတ်ဝန်းကျင်မှာ ကျွန်တော်တို့ဟာ ၁၃၀ ပဲရှိပါသေးတယ်။ နောက် Regulatory Governance ဆိုတဲ့ Index မှာလည်း ၂.၄ ပဲ ရှိပါတယ်။ နောက် Voice and Accountability of Governace cups: 24.14 ò Gulosofll 6$po Rule of Law ထိရင် Hundred Percent ပါတယ်။ ကန်တော်က အ ကောင်တာမှာ ထိန်းက တော်တော်များများ လိုက်နေပါတယ်။ ပထမဦးဆုံး ပြေးနေတာကတော့ Ease of Doing မှာ ၁၇၁ ဖြစ်ပါတယ်။ အဲဒီတော့ Corruption မှာ ဆိုရင် ၁၃၀ နဲ့ ဒုတိယလိုက်ပါတယ်။ အဲဒီလိုပဲ အဲဒီအချက် တွေကို ကြည့်ခြင်းအားဖြင့် ကျွန်တော်တို့ဟာ ရင်းနှီးမြှုပ်နှံမှု Trust ရှိအောင် ဒီအချက်တွေကို ကြည့်ပြီးတော့ ပူးပေါင်းဆောင်ရွက်ပြီးတော့။ ဆွေးနွေးရန် သတ်မှတ်ချိန် ပြည့်သွားပါသဖြင့် မိုက်ပိတ်သွားပါသည်။</speech>
<speech type="speaker">ဦးကံမြင့် သရက်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1464">ဦးကံမြင့်(သရက်မဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီးနဲ့ အားလုံးပဲ မင်္ဂလာပါ။ ကျွန်တော့အနေနဲ့ မြန်မာနိုင်ငံရင်းနှီးမြှုပ်နှံမှုကော်မရှင်ရဲ့ လုပ်ငန်းဆောင်ရွက်မှု အစီရင်ခံစာအရ ၂၀၁၇-၂၀၁၈ ဘဏ္ဍာနှစ်အတွင်းမှာ ယခင်နှစ်ထက်စာလို့ရှိရင် ရင်းနှီးမြှုပ်နှံမှုပမာဏ အမေရိကန်ဒေါ်လာ ၉၃၁.၇၂၆ သန်း လျော့နည်းခဲ့တဲ့အကြောင်းနဲ့ ပတ်သက်ပြီးတော့ ပိုမိုတိုးတက်ရရှိအောင် ကျွန်တော့အနေနဲ့ ဆွေးနွေးသွားမှာဖြစ်ပါတယ်။ ရင်းနှီးမြှုပ်နှံမှုနဲ့ပတ်သတ်တဲ့ ဥပဒေစနစ်နဲ့ Sub-infrastructure အဆင့်မြှင့်တင်ဖို့အတွက် တန်းတူညီမျှတဲ့ ရင်းနှီးမြှုပ်နှံမှုဥပဒေ၊ ကုမ္ပဏီများဥပဒေသစ်တွေ ပြဋ္ဌာန်းဖို့နဲ့ သင့်တင့်မျှတစွာ လည်ပတ် စေဖို့၊ မြေ၊ အဆောက်အဦ နှစ်မျိုးစလုံးနဲ့ပတ်သက်တဲ့ အိမ်ခြံမြေဥပဒေ အဆင့်မြှင့်ဆောင်ရွက်ဖို့၊ တရား စီရင်ရေးကဏ္ဍကလွဲပြီး အပြည်ပြည်ဆိုင်ရာကုန်သွယ်မှုနဲ့ သက်ဆိုင်တဲ့ အငြင်းပွားမှုတွေကို ဖြေရှင်းမယ့် အဖွဲ့အစည်းတွေ အဆင့်မြှင့်တင်ဖို့၊ ဗီဇာလုပ်ထုံးလုပ်နည်းတွေ ရိုးရှင်းလွယ်ကူစေဖို့၊ ဒါ့အပြင် Interletural Property ၄ မျိုးနဲ့ သက်ဆိုင်တဲ့ ဥပဒေတွေ စောစီးမြန်ဆန်စွာ ပြဋ္ဌာန်းနိုင်ဖို့လိုအပ်နေပြီး ပြဋ္ဌာန်းမှုအမျိုးမျိုးရဲ့ အသေးစိတ်စည်းမျဉ်းစည်းကမ်းတွေ စောစီးလျင်မြန်စွာ ပြဋ္ဌာန်းဖို့၊ သဘာဝပတ်ဝန်းကျင်ဆိုင်ရာ ဥပဒေတွေနဲ့ အဖွဲ့အစည်းတွေတည်ထောင်ဖို့၊ တရားမျှတမှုနဲ့ ပွင့်လင်းမြင်သာမှု မြင့်မားတဲ့အခွန်စနစ် ဖြစ်ပေါ်လာဖို့၊ စာရင်းကိုင်၏ အခြေခံအချက်ကို လိုက်နာပြီး စာရင်းကိုင်တွေရဲ့ စာရင်းစနစ် အဆင့်အတန်းမြှင့်တင်ဖို့၊ နိုင်ငံ့စီးပွားရေးစာရင်းတွေ အဆင့်မြှင့်တင်ဖို့၊ စက်မှုလုပ်ငန်းတွေရဲ့ စံချိန်စံညွှန်းသတ်မှတ်တာနဲ့ အတိုင်း အထွာစနစ် အဆင့်မြှင့်တင်ဖို့တွေ လိုအပ်မယ်လို့ အကြံပြုလိုပါတယ်။ Micro စီးပွားရေးတည်ငြိမ်မှုနဲ့ နိုင်ငံခြားရင်းနှီးမြှုပ်နှံမှုတွေ ဖိတ်ခေါ်မှုဆိုတဲ့ ဦးစားပေးခေါင်းစဉ် တွေကိုထည့်သွင်းပြီး လျင်မြန်စွာ ကိုင်တွယ်ဖြေရှင်းဖို့ဆိုရာမှာ လျှပ်စစ်ဓာတ်အား မလုံလောက်မှုကို ဖြည့်သွင်းခြင်း၊ ပို့ဆောင်ရေး အခြေခံအဆောက်အအုံတွေ ပိုမိုကောင်းမွန်အောင်ဆောင်ရွက်တာ၊ စိုက်ပျိုးရေး ကဏ္ဍ ဖွံ့ဖြိုးတိုးတက်စေဖို့၊ ပုဂ္ဂလိကလုပ်ငန်းတွေကို ပြုစုပျိုးထောင်ပေးဖို့အပြင် ပြည်ပပို့ကုန်ထုတ်လုပ်မှု ကဏ္ဍကို မြှင့်တင်ပေးဖို့ လိုအပ်ပါတယ်။ နိုင်ငံခြားရင်းနှီးမြှုပ်နှံမှုတွေကို မြှင့်တင်ပေးစေမယ့် Outwork Looking စီးပွားရေးမူဝါဒတွေကို ထည့်သွင်းဖို့လိုပါတယ်။ လက်ရှိမြန်မာနိုင်ငံအနေနဲ့ စုဆောင်းမှုနိမ့်ကျခြင်း၊ ရင်းနှီးမြှုပ်နှံမှုနိမ့်ကျခြင်း၊ တိုးတက်မှုနိမ့်ကျခြင်း ဆိုတဲ့ အဆိုးသံသရာစက်ဝိုင်းက ဖောက်ထွက်ပြီး ဖွံ့ဖြိုးတိုးတက်မှု လမ်းကြောင်းပေါ်ရောက်ဖို့အတွက် ဆိုလို့ရှိရင် နိုင်ငံခြားတိုက်ရိုက်ရင်းနှီးမြှုပ်နှံမှုတွေနဲ့ နိုင်ငံခြား OTA တွေကို ထိထိရောက်ရောက် အကျိုး ရှိရှိအသုံးချဖို့ မရှိမဖြစ်လိုအပ်မှာ ဖြစ်ပါတယ်။ မြန်မာနိုင်ငံအနေနဲ့ ပြည်ပရင်းနှီးမြှုပ်နှံမှုများ ဝင်လာစေ ချင်ရင် နိုင်ငံခြားစီးပွားရေးလုပ်ငန်းရှင်တွေနဲ့ ပိုမိုထိတွေ့ဆက်ဆံဖို့၊ အခြားအာဆီယံနိုင်ငံများက ပြည်ပ ရင်းနှီးမြှုပ်နှံမှုများကို အပြိုင်အဆိုင် ဘယ်လိုဆွဲဆောင်နေသလဲဆိုတာ လေ့လာသုတေသနပြုလုပ်ဖို့၊ နိုင်ငံမှာ လာရောက်လုပ်ကိုင်ဖို့ စိတ်ဝင်စားနေတဲ့ ကုမ္ပဏီတွေအတွက်လည်း အခြေအနေကောင်းတွေ ဖန်တီး ပေးရမှာဖြစ်ကြောင်း တိုက်တွန်းလိုပါတယ်။ ပြည်ပရင်းနှီးမြှုပ်နှံမှုကော်မရှင်ရုံးခွဲတွေ ကျယ်ကျယ်ပြန့်ပြန့် ဖွင့်လှစ်ဆောင်ရွက်နိုင်တာ မရှိသေးဘူးလို့လည်း သိရပါတယ်။ မြန်မာနိုင်ငံရင်းနှီးမြှုပ်နှံမှုကော်မရှင်အနေနဲ့ ပြည်ပနိုင်ငံတွေမှာလည်း ရင်းနှီးမြှုပ်နှံမှုကော်မရှင် လုပ်ကိုင်ဆောင်ရွက်ရတာ အကန့်အသတ်တွေ ရှိနေပါတယ်။ ဒေသတွင်းနိုင်ငံအချို့မှာ ကျင့်သုံးနေသလို လာရောက်ရင်းနှီးမြှုပ်နှံသူတွေကို တစ်နေရာတည်းမှာ ကိစ္စပြီးပြတ်သွားစေမယ့် One Stop Service ပေးနိုင်ဖို့ အလှမ်းဝေးကွာနေပါသေးတယ်။ ပြည်တွင်းမှာ ရင်းနှီးမြှုပ်နှံမှုကော်မရှင်ရဲ့ ခြေလှမ်းတွေကို အပြည့်အဝ အသုံးချခွင့်မရအောင် ဟန့်တားစိန်ခေါ်မှုတွေ ရှိနေပါသေးတယ်။ ဝန်ကြီးဌာနအချင်းချင်း ပူးပေါင်းချိတ်ဆက် ဆောင်ရွက်မှု အားနည်းတာက ထိပ်ဆုံးမှာနေရာယူနေပါတယ်။ ဒါကြောင့် အလားတူ လုပ်ကိုင်ဆောင်ရွက် ရတာ အဆင့်များပြားရှုပ်ထွေးပြီး ကြိုးနီစနစ်ကနေ ရုန်းကန်ထွက်နိုင်အောင် ကြိုးစားကြပါလို့ တိုက်တွန်းရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးမျိုးဝင်း မွန်ပြည်နယ်မဲဆန္ဒနယ်အမှတ်(၈)ဆွေးနွေးဖို့ဖြစ်ပါတယ်။</speech>
<speech><mp id="1304">ဦးမျိုးဝင်း(မဲဆန္ဒနယ်အမှတ်-၈၊ မွန်ပြည်နယ်)</mp>လေးစားရတဲ့ လွှတ်တော်နာယကကြီး နှင့်တကွ အားလုံးပဲမင်္ဂလာပါ။ ကျွန်တော်ကတော့ မွန်ပြည်နယ် မဲဆန္ဒနယ်အမှတ်(၈)က ဦးမျိုးဝင်း ဖြစ်ပါတယ်။ မြန်မာနိုင်ငံရင်းနှီးမြှုပ်နှံမှုကော်မရှင်ရဲ့ ၂၀၁၇-၂၀၁၈ အစီရင်ခံစာထဲမှာ နိုင်ငံခြားရင်းနှီးမြှုပ်နှံမှု ကျဆင်းသွားတာနဲ့ပတ်သတ်ပြီးတော့ သုံးသပ်ဆွေးနွေးသွားမှာ ဖြစ်ပါတယ်။ ဒီအစီရင်ခံစာဟာ ယခင် ကော်မရှင်ဥက္ကဋ္ဌ တာဝန်ယူစဉ်က ဆောင်ရွက်ခဲ့တဲ့ လုပ်ဆောင်ချက်များ ဖြစ်ပါတယ်။ ၁၆-၆-၂၀၁၈ မှာ ပြန်လည် ဖွဲ့စည်းခဲ့တဲ့ လက်ရှိကော်မရှင်အသစ်ရဲ့ စွမ်းဆောင်ရည်များကိုတော့ ၂၀၁၈-၁၉ အစီရင်ခံစာကျမှာသာ ကျွန်တော်တို့ သိရှိခွင့်ရမှာ ဖြစ်ပါတယ်။ Power Point သုံးစွဲခွင့်ပြုပါခင်ဗျာ။ နာယကကြီးခင်ဗျာ။ ဒီ Slide က ၂၀၁၃ ကနေ ၂၀၁ရ ထိ ၅ နှစ် တာကာလမှာ နိုင်ငံခြားကဝင်လာတဲ့ ရင်းနှီးမြှုပ်နှံမှုများကို နှိုင်းယှဉ်ဖော်ပြထားတာ ဖြစ်ပါတယ်။ ၂၀၁၄ နဲ့ ၂၀၁၅ မှာ FDI တအားမြင့်တက်နေတာကို တွေ့ရမှာ ဖြစ်ပါတယ်။ မြန်မာနိုင်ငံထဲကိုဝင်လာတဲ့ FDI တွေ ထဲမှာ ရေနံနဲ့သဘာဝဓာတ်ငွေ့ကဏ္ဍက အများဆုံးဖြစ်ပြီး ၅ နှစ်မှာမှ ၂၀၁၄ နဲ့ ၂၀၁၅ နှစ် နှစ်ပဲ ဝင်လာ ခဲ့တာကို တွေ့ရမှာဖြစ်ပါတယ်။ ရေနံနဲ့ ဓာတ်ငွေ့ဈေးကောင်းနေတော့ ကမ်းလွန်လုပ်ကွက်တွေကို တင်ဒါ ပစ်တဲ့အခါ ကုမ္ပဏီတွေ စုပြုံပြီးတော့ဝင်ကြလို့ FDI တွေ တိုးတက်လာခြင်း ဖြစ်ပါတယ်။ ၂၀၁၃၊ ၂၀၁၆ နဲ့ ၂၀၁ရ တွေမှာတော့ သိပ်မသိသာပါဘူး။ Graph မှာ လိုင်းအပြာက ဒီSector ပါတဲ့ Graph ဖြစ်တဲ့အတွက် ၂၀၁၄ နဲ့ ၂၀၁၅ မှာ ထောင်တက်နေခြင်း ဖြစ်ပါတယ်။ ဒီ Sector မပါတဲ့ လိုင်းနီသက်သက်ကို ကြည့်ရင် ရင်းနှီးမြှုပ်နှံမှုဟာ ပုံမှန်လေးသွားနေပြီး ဒီဘက်အစိုးရသစ်လက်ထက်မှာ အရင်ကထက် နည်းနည်းမြင့် နေတာကို တွေ့ရမှာဖြစ်ပါတယ်။ ဒါကြောင့် FDI ကျတယ်ဆိုပြီး ပြောနေကြတာဟာ တကယ်တော့ ဒီ ရေနံနဲ့ သဘာဝဓာတ်ငွေ့ကဏ္ဍ မပါလို့သာဖြစ်ပြီး Gas ဈေးကျနေတာက FDI ကျခြင်းရဲ့ အဓိကအကြောင်းရင်း ဖြစ်ကြောင်း ပြောလိုပါတယ်။ နာယကကြီးခင်ဗျား။ ဒီကဏ္ဍရဲ့ ရင်းနှီးမြှုပ်နှံမှုသဘာဝကိုကြည့်ရင် ပုံထဲမှာ ကမ်းလွန်ရေနံလုပ်ကွက် တွေကို တွေ့ရမှာဖြစ်ပါတယ်။ ၂၀၁၄ မှာ အဲဒီလုပ်ကွက်တွေအတွက် တင်ဒါခေါ်ပါတယ်။ အပြာခွက်ထဲမှာ တင်ဒါအောင်တဲ့ ကုမ္ပဏီတွေဖြစ်ပါတယ်။ ဒီကုမ္ပဏီတွေကြောင့် အဲဒီ ၂ နှစ်အတွင်းမှာ ရင်းနှီးမြှုပ်နှံမှုတွေ တက်လာခြင်းပဲ ဖြစ်ပါတယ်။ နိုင်ငံပိုင်သယံဇာတတွေကို ထုတ်ရောင်းတဲ့ ဒီလိုကဏ္ဍရဲ့ သဘောက FDI ဝုန်းကနဲတက်မယ်။ ပြီးရင် ပြန်ကျသွားမယ်။ ကိုယ့်အိမ်ကပစ္စည်း ကိုယ်ထုတ်ရောင်းတဲ့ သဘောပဲ ဖြစ်ပါတယ်။ ကြိုက်ဈေးရရင် ဝယ်သူလာမယ်။ ပစ္စည်းကုန်သွားရင် ပွဲကပြီးသွားပါပြီ။ ဒီသဘာဝဓာတ်ငွေ့ ရင်းနှီး မြှုပ်နှံမှုကဏ္ဍနဲ့ပတ်သက်ပြီး ကျွန်တော့စိတ်ထဲမှာ သို့လော သို့လောဖြစ်နေတဲ့ ကိစ္စတစ်ခုက ဒီအစိုးရသစ် လက်ထက်မှာ ဒီကဏ္ဍက လုံးဝမှေးမှိန်ပျောက်ကွယ်သလို ဖြစ်နေပါတယ်။ လက်ရှိအစိုးရက ဒီကဏ္ဍကို စိတ်မဝင်စားတာလား။ ရောင်းစရာလုပ်ကွက်တွေပဲ မကျန်တော့လို့လား။ ဈေးတွေကျနေလို့ ရင်းနှီးမြှုပ်နှံသူ မရှိလို့လား။ ကျွန်တော်က ဒီကိစ္စအပေါ် လားပေါင်းများစွာနဲ့ မေးခွန်းထုတ်နေမိချိန်မှာ အစိုးရကလည်း ဒီကဏ္ဍအပေါ် ငြိမ်ချက်သားကောင်းနေပါတယ်။ ကျွန်တော် လွှတ်တော်ရောက်စ ၂၀၁၆ ဇန်နဝါရီလမှာ သတင်းကောင်းတစ်ခု ကြားခဲ့ရပါတယ်။ အဲဒါ ကတာ တင်ဒါအောင်ထားတဲ့ သစတေးလျနိုင်ငံက Woodside ကမဏီဟာ သဘာဝဓာတ်သိက် အသစ်တစ်ခုတွေ့ရှိတယ်ဆိုတဲ့ သတင်းပါ။ မကြာပါဘူး နောက်လ ဖေဖော်ဝါရီရောက်တော့ နောက်ထပ် သဘာဝဓာတ်ငွေ့သိုက်တစ်ခု ထပ်တွေ့ပြန်ပြီဆိုပြီး ထပ်ကြားရပြန်ပါတယ်။ ပိုပြီးကြီးကြောင်း၊ Gas ရှိတာ သေချာကြောင်းကို ကုမ္ပဏီရဲ့ CEO Peter Collman ကတောင် ဝမ်းသာအားရနဲ့ ကမ္ဘာကို ထုတ်ဖော်ပြောဆို တာကြားရတော့ တို့အစိုးရသစ်တော့အဆင်ပြေပြီဆိုပြီးတော့တောင် ကျွန်တော်တွေးမိပါတယ်။ အရင်ကလို Gas ကို ရသမျှထုတ်မရောင်းဘဲ ပြည်တွင်းမှာ လျှပ်စစ်ထုတ်၊ စိုက်ပျိုးရေးကဏ္ဍအတွက် မြေသြဇာထုတ်၊ လျှပ်စစ်မီးမရသေးတဲ့ ကျွန်တော်တို့မြို့လည်း မီးရဖို့အခွင့်အလမ်း ပိုလာပြီလို့တောင် ယူဆခဲ့မိပါတယ်။ အဲဒါဆိုရင် ကျွန်တော်လည်း လွှတ်တော်ထဲမှာ လေအားလျှပ်စစ် လာထုတ်စရာမလိုတော့ဘူးလို့ ထင်ပါတယ်။ အခုတော့ ဒါတွေဟာ ၂ နှစ်ခွဲကြာခဲ့ပါပြီ။ ဒီ Gas Feild ဘာသံမှကို မကြားရတော့ပါဘူး။ အငွေ့ပဲပျံကုန်တာလား။ ကျွန်တော်စဉ်းစားလို့ မရပါဘူး။ Gas ရှာဖို့ တင်ဒါခေါ်တုန်းကခေါ်ပြီးတော့ ရှာတွေ့ပြီ ဆိုတော့ ကမ္ဘာသိကြေညာ။ ထွက်ဖို့၊ ထုတ်ဖို့အဆင့်ကျမှ အသံရော၊ ရုပ်ရောပျောက်သွားပါတော့တယ်။ လျှပ်စစ်လိုအပ်ချက်၊ နိုင်ငံခြားငွေလိုအပ်ချက် အင်မတန်ကြီးမားနေတဲ့ ဒီနိုင်ငံအနေနဲ့ ဒီကိစ္စဟာ အရေး တကြီးနဲ့ အပူတပြင်း ဆောင်ရွက်ရမယ့်ကိစ္စဖြစ်တာကြောင့် အစိုးရအနေနဲ့ ဒီကိစ္စအပေါ် အထူးအလေးထား ဆောင်ရွက်ဖို့ တိုက်တွန်းပါတယ်။ ဖွံ့ဖြိုးမှုနောက်ကျခြင်းဟာ တစ်ခါတစ်ရံမှာ ဈေးကွက်အတွက် မက်လုံးအခွင့်အလမ်းတစ်ခု ဖြစ်စေ တတ်ပါတယ်။ ဥပမာ-အရင်က နိုင်ငံခြားမှာ ၁ ဒေါ်လာလောက်ပဲတန်တဲ့ ဆင်းကတ်တစ်ခုဟာ လုံခြုံရေး ကို အကြောင်းပြုတဲ့ ခေါင်းစဉ်အောက်မှာ တိုက်ခန်းဈေးနဲ့တန်းတူ ဖြစ်ခဲ့တဲ့အတွက် ဒီနိုင်ငံမှာ မိုဘိုင်းဖုန်း သုံးစွဲသူဆိုတာ လက်တစ်ဆုပ်စာပဲရှိခဲ့ပါတယ်။ လိုအပ်ချက်ကြီးထွားနေတဲ့ ဒီဆက်သွယ်ရေးဈေးကွက်ကို ရင်းနှီးမြှုပ်နှံမှုဈေးကွက်အဖြစ် မက်လုံးပေးလိုက်တဲ့အခါ ဒါကိုမျက်စိကျနေတဲ့ နိုင်ငံခြားအော်ပရေတာတွေ အလုအယက်ဝင်လာကြလို့ FDI လည်းတက်၊ သုံးစွဲသူတွေလည်း အဆင်ပြေ။ အရင်ကဆိုရင် ဖုန်းဆက်တိုင်း ကိုယ့်ကို ရိုရိုသေသေ နှုတ်ဆက်နေကျ လူကြီးမင်းဆိုတဲ့ အသံလေးတောင် မကြားရတာကြာလို့ မေ့တောင် မေ့နေပါပြီ။ ကျန်လိုအပ်နေသေးတဲ့ လျှပ်စစ်ကဏ္ဍ၊ Torism ကဏ္ဍ၊ စိုက်/မွေးကဏ္ဍ၊ ငွေကြေးကဏ္ဍတွေ မှာလည်း ဒီနည်းကိုစံထား၊ ကျွန်တော်တို့နိုင်ငံရဲ့ များပြားလှတဲ့ လိုအပ်ချက်တွေကို မက်လုံးတစ်ခုအဖြစ် အသုံးချပြီး ဖန်တီးဆွဲဆောင်နိုင်မယ်ဆိုရင် တည်ငြိမ်တဲ့ FDI တွေတက်လာမှာ မလွဲပါဘူး။ နိုင်ငံပေါင်း များစွာမှာ သံအမတ်ကြီးအဖြစ် နှစ်ပေါင်းများစွာ အလုပ်လုပ်ခဲ့ဖူးတဲ့ ကော်မရှင်ဥက္ကဋ္ဌအနေနဲ့ မိမိရဲ့ နိုင်ငံတကာ အတွေ့အကြုံများကို အသုံးပြုပြီး လာမယ့် ၂၀၁၈-၂၀၁၉ ဘဏ္ဍာရေးနှစ်မှာ ခုထက် ၂ ဆတိုးတဲ့ နိုင်ငံခြားရင်းနှီးမြှုပ်နှံမှုပမာဏများနဲ့ နိုင်ငံရဲ့ အကျိုးစီးပွားကို ရေရှည်ဖြစ်ထွန်းစေမယ့် ကဏ္ဍများမှာ ရင်းနှီးမြှုပ်နှံမှုတွေ တိုးပြီးဝင်လာနေပါတယ်ဆိုတဲ့ အစီရင်ခံစာတင်ပြမှုကို ဒီလွှတ်တော်ကြီးထဲမှာ နားဆင် လိုပါကြောင်း ပြောကြားရင်း နိဂုံးချုပ်ပါတယ်။ အားလုံး ကျေးဇူးတင်ပါတယ်။</speech>
<speech type="speaker">ဦးသက်နိုင်ဦး ရေဖြူမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1421">ဦးသက်နိုင်ဦး(ရေဖြူမဲဆန္ဒနယ်၊ တနင်္သာရီတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကိုယ်စားလှယ်များအားလုံး မင်္ဂလာပါခင်ဗျာ။ ကျွန်တော်ကတော့ တနင်္သာရီတိုင်းဒေသကြီး၊ ရေဖြူမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးသက်နိုင်ဦး ဖြစ်ပါတယ်။ မြန်မာနိုင်ငံရင်းနှီးမြှုပ်နှံမှုကော်မရှင်ရဲ့ ၂၀၁ရ ခုနှစ်၊ ဧပြီလ ၁ ရက်နေ့မှ ၂၀၁၈ ခုနှစ်၊ မတ်လ ၃ ရက်နေ့အထိ ဆောင်ရွက်ခဲ့သော လုပ်ငန်းအစီရင်ခံစာကို အကြံပြု ဆွေးနွေးသွား မှာဖြစ်ပါတယ်။ နာယကကြီးခင်ဗျာ။ ၂၀-၈-၂၀၁၈ ရက်နေ့မှာ မြန်မာ့ရေလုပ်သား ၄ သောင်းကျော် ထိုင်းနိုင်ငံသို့ ယခုနှစ်မကုန်မီ တရားဝင်တင်ပို့တော့မည်ဆိုသော သတင်းတစ်ပုဒ် ဖတ်ရှုရပါတယ်။ ဖော်ပြပါသတင်းဟာ ရင်းနှီးမြှုပ်နှံမှုနဲ့ ဆက်စပ်ပြီး အလုပ်အကိုင် အခွင့်အလမ်းများစွာ မျှော်လင့်နေကြတဲ့ ကျွန်တော်တို့ မြန်မာ နိုင်ငံသားများအတွက် ကြိုဆိုရမယ့် ဝမ်းသာစရာ သတင်းတစ်ခုဖြစ်ပါတယ်။ သို့သော်လည်း သတင်းနဲ့ ပတ်သက်ပြီး ဆက်စပ်စဉ်းစားကြည့်တဲ့အခါ မြန်မာရေလုပ်သားများအနေနဲ့ ထိုင်းနိုင်ငံရှိ ငါးဖမ်းလုပ်ငန်း များတွင် သွားရောက်လုပ်ကိုင်ရမည်ဖြစ်ပြီး အမှန်တကယ်ငါးဖမ်းသည့် နေရာတော်တော်များများမှာလည်း မြန်မာ့ပင်လယ်ပြင်ရေပိုင်နက်အတွင်းဖြစ်ကြောင်း ကြားသိရပါတယ်။ ငါးဖမ်းပြီးဈေးကွက်သို့ တင်ပို့ရောင်းချရာတွင်လည်း ထိုင်းနိုင်ငံရှိ နိုင်ငံတကာအဆင့် ငါးလေလံဈေး un goes ishga asosan ferns anafannamaris Cs. သဘာဝအရင်းအမြစ် ပင်လယ်ပြင်တွင်ငါးဖမ်းပြီး စီးပွားရေးနှင့် အလုပ်အကိုင် အခွင့်အလမ်းများစွာရရှိမယ့် ငါးလေလံဈေးကြီးများကို ထိုင်းနိုင်ငံတွင် ရင်းနှီးမြှုပ်နှံထားသည်ကို တွေ့ရှိရပါတယ်။ အကယ်၍သာ ငါးလေလံ ဈေးကြီးများကို ကျွန်တော်တို့နိုင်ငံတွင် ရင်းနှီးမြှုပ်နှံမည်ဆိုလျှင် နိုင်ငံအတွက် အလုပ်အကိုင် အခွင့် အလမ်းများနဲ့အတူ နိုင်ငံတကာစံနှုန်းနှင့်ညီသော စီးပွားရေးလုပ်ငန်းများနဲ့ ရင်းနှီးမြှုပ်နှံမှုလုပ်ငန်းများ ပေါ်ထွက်လာမှာဖြစ်ပြီး မြန်မာနိုင်ငံရင်းနှီးမြှုပ်နှံမှုဥပဒေရဲ့ ရည်ရွယ်ချက်များ အောင်မြင်ရေးအတွက်လည်း အထောက်အပံ့ ဖြစ်ပြီးသားဖြစ်ပါတယ်။ နာယကကြီးခင်ဗျာ။ ကျွန်တော်တို့ တနင်္သာရီတိုင်းဒေသကြီးတွင် ငါးလေလံဈေးများ ရင်းနှီးမြှုပ်နှံ နိုင်ရေး ပြည်တွင်းလုပ်ငန်းရှင်များ ကြိုးစာလုပ်ဆောင်နေကြောင်း ကြားသိရပါတယ်။ သို့သော်လည်း ယခု ောင်မြင်အောင် အကောင်အထည်ဖော် ဆောင်ရွက်နေသည်ကို မကြားရသေးပါ။ မြန်မာနိုင်ငံ ရင်းနှီးမြှုပ်နှံမှုဥပဒေပုဒ်မ ၂၄(ဂ)အရ ကော်မရှင်သည် ရင်းနှီးမြှုပ်နှံသူများနှင့် ယင်းတို့၏ ရင်းနှီးမြှုပ်နှံမှု များကို လွယ်ကူချောမွေ့စေရေးအတွက် ကူညီပံ့ပိုး ဆောင်ရွက်ပေးရမည်ဟု ပါရှိပြီးဖြစ်ရာ ရင်းနှီးမြှုပ်နှံမှု အမြန်ဆုံးအကောင်အထည်ဖော်နိုင်ရေး ကူညီပံ့ပိုး လုပ်ဆောင်ပေးရန် အကြံပြုပါတယ်။ အထူးသဖြင့် သက်ဆိုင်ရာ တိုင်းဒေသကြီး/ ပြည်နယ်များရဲ့ သဘာဝအရင်းအမြစ်များအပေါ် အခြေခံပြီး စီးပွားရေး ဖွံ့ဖြိုးတိုးတက်ရေးအတွက်လည်းကောင်း၊ အလုပ်အကိုင် အခွင့်အလမ်းအတွက်လည်းကောင်း ရင်းနှီး မြှုပ်နှံမှုများ အမြန်ဆုံး လုပ်ကိုင်ဆောင်ရွက်နိုင်ရန် မြန်မာနိုင်ငံရင်းနှီးမြှုပ်နှံမှုကော်မရှင်အနေဖြင့် ပံ့ပိုး ဆောင်ရွက်သွားရန် များစွာမျှော်လင့်ပါတယ်။ နိုင်ငံတော်အတိုင်ပင်ခံ ဒေါ်အောင်ဆန်းစုကြည်၏ စင်ကာပူခရီးစဉ်တွင်လည်း ကျွန်မတို့က မြန်မာ နိုင်ငံကို စီးပွားရေးလုပ်ငန်းတွေနဲ့ အကျွမ်းတဝင်မှုရှိတဲ့ နိုင်ငံဖြစ်စေချင်တယ်။ ရင်းနှီးမြှုပ်နှံမှုတွေ အဆင်ပြေချောမွေ့စွာ လုံခြုံစိတ်ချမှုရှိစွာနဲ့ လုပ်ကိုင်နိုင်တဲ့ နေရာတစ်ခု ဖြစ်စေချင်တယ်။ သူတို့ရဲ့ အကျိုး စီးပွားနဲ့ ကျွန်မတို့ရဲ့ ဖွံ့ဖြိုးရေးရည်မှန်းချက်တွေ ပေါင်းစပ်နိုင်တဲ့နေရာမျိုး အသိပေးပြောကြားခဲ့ပါတယ်။ မြန်မာနိုင်ငံရင်းနှီးမြှုပ်နှံမှုဥပဒေပုဒ်မ ၂၄(ဃ)အရလည်း ကော်မရှင်သည် ပြည်ထောင်စုဝန်ကြီးဌာနများ၊ တိုင်းဒေသကြီးနှင့် ပြည်နယ်အစိုးရ တာဝန်ယူမှုရှိသော စီးပွားရေးလုပ်ငန်းများ ဖွံ့ဖြိုးတိုးတက်ရေးအတွက် စီးပွားရေးမျှော်လင့်ချက်များ ချမှတ်ခြင်းနှင့် အကောင်အထည်ဖော်ခြင်းကို ဆောင်ရွက်ရာတွင် ရင်းနှီး မြှုပ်နှံမှုဆိုင်ရာ မူဝါဒများကို အကြံပြုခြင်းဟုပါရှိပြီးဖြစ်ရာ အောင်မြင်စွာ ဆောင်ရွက်နိုင်ပါစေကြောင်း ဆန္ဒပြုရင်း အဆုံးသတ်အပ်ပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ နေ့လယ်စာ သုံးဆောင်နိုင်ရန်အတွက် အစည်းအဝေးကို တစ်နာရီခန့် ခေတ္တရပ်နားပါမယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျာ။</speech>
<speech type="mc">အားလုံး ထွက်ခွာနိုင်ကြပါပြီခင်ဗျာ။</speech>
<speech type="mc">အစည်းအဝေးပြန်လည်စတင်ခြင်း ၊ လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များခင်ဗျာ။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျာ။ အစီအစဉ် (၉) ကို ဆက်လက် ဆောင်ရွက် သွားပါမယ်။ ဒေါက်တာဝင်းမြင့် ပဲခူးတိုင်းဒေသကြီး မဲဆန္ဒနယ်အမှတ်(၁၁) ဆွေးနွေးဖို့ဖြစ်ပါတယ်။</speech>
<speech><mp id="1274">ဒေါက်တာဝင်းမြင့်(မဲဆန္ဒနယ်အမှတ်-၁၁၊ ပဲခူးတိုင်းဒေသကြီး)</mp>လေးစားရပါသော ပြည်ထောင်စုလွှတ်တော် နာယကကြီးနှင့်တကွ အားလုံးပဲ မင်္ဂလာပါခင်ဗျာ။ ကျွန်တော်ကတော့ ပဲခူးတိုင်း ဒေသကြီး မဲဆန္ဒနယ်အမှတ်(၁၁)၊ မင်းလှ၊ မိုးညို၊ အုတ်ဖိုတို့ရဲ့ ကိုယ်စားပြု အမျိုးသားလွှတ်တော် ကိုယ်စားလှယ် ဒေါက်တာဝင်းမြင့် ဖြစ်ပါတယ်။ မြန်မာနိုင်ငံရင်းနှီးမြှုပ်နှံမှုကော်မရှင် MIC ရဲ့ ၂၀၁ရ ခုနှစ်၊ ဧပြီလ ၁ ရက်နေ့မှ ၂၀၁၈ ခုနှစ်၊ မတ်လ ၃၁ ရက်နေ့အထိ လုပ်ငန်းဆောင်ရွက်ထားရှိမှု အစီရင်ခံစာအပေါ် အကြံပြုဆွေးနွေးသွားမှာ ဖြစ်ပါတယ်။ နာယကကြီးခင်ဗျာ။ MIC အနေနဲ့ (၁) နိုင်ငံခြားရင်းနှီးမြှုပ်နှံမှု၊ (၂) မြန်မာနိုင်ငံသားရင်းနှီး မြှုပ်နှံမှုနဲ့ (၃) MIC ရဲ့ လုပ်ငန်းဆောင်ရွက်ချက်တွေကို တင်ပြထားတာကို တွေ့ရှိရပါတယ်။ နိုင်ငံခြား ရင်းနှီးမြှုပ်နှံမှုမှာ ကျွန်တော်တို့ ၂၀၁၇-၂၀၁၈ မှာ နိုင်ငံပေါင်း ၂၈ နိုင်ငံကနေပြီးတော့ ရင်းနှီးမြှုပ်နှံမှု ကဏ္ဍပေါင်း ၉ ခုမှာ ကျွန်တော်တို့ ရင်းနှီးမြှုပ်နှံမှုပေါင်း ၂၂၂ ခုကို ချမှတ်ပေးခဲ့ပြီးတော့ အမေရိကန်ဒေါ်လာ ဘီလီယံပေါင်း ၄.၇၇၈ ချမှတ်ခဲ့ပါတယ်။ ဆောင်ရွက်ဆဲလုပ်ငန်းတွေက ဘီလီယံ ၀.၉၄ နဲ့ပေါင်းလို့ရှိရင် စုစုပေါင်း ၅.၇၁၈ ဘီလီယံ ရှိခဲ့ပါတယ်။ အဲဒီလုပ်ငန်းတွေမှာ အများဆုံးကတော့ စက်မှုကဏ္ဍမှာဖြစ်ပြီး တော့ ၃၀.၉၄ ရာခိုင်နှုန်းနဲ့ ကျွန်တော်တို့ အိမ်ရာနဲ့ အဆောက်အဦကဏ္ဍမှာ ၂၂.၀ရ ရာခိုင်နှုန်း သုံးစွဲခဲ့ ပါတယ်။ ကျန်တဲ့ ကဏ္ဍတွေမှာတော့ ၁၇.၅၈ ရာခိုင်နှုန်း သုံးစွဲခဲ့ပါတယ်။ ၂၀၁၆-၂၀၁ရ မှာတော့ နိုင်ငံပေါင်း ၂၅ နိုင်ငံကနေပြီးတော့ ခွင့်ပြုချက် ၁၃၈ ခုကို ချခဲ့ပြီးတော့ ရင်းနှီးမြှုပ်နှံမှု အမေရိကန်ဘီလီယံ ၆.၆၄၉ ဘီလီယံ ရင်းနှီးမြှုပ်နှံခဲ့ပါတယ်။ ဒါကြောင့်မိုလို့ ၂၀၁၇-၂၀၁၈ မှာ ရင်းနှီးမြှုပ်နှံမှု အမေရိကန်ဒေါ်လာ သန်း ၉၀၀ လောက် လျော့နည်းသွားပါတယ်။ သို့သော်လည်းပဲ ရင်းနှီးမြှုပ်နှံတဲ့ နိုင်ငံအရေအတွက်နဲ့ ရင်းနှီးမြှုပ်နှံတဲ့ လုပ်ငန်းပမာဏ အရေအတွက် ကတော့ များလာတာကိုတွေ့ရှိရပါတယ်။ နိုင်ငံသားရင်းနှီးမြှုပ်နှံမှုမှာ ၂၀၁၇-၂၀၁၈ မှာ ကျွန်တော်တို့ လုပ်ငန်းကဏ္ဍ ၁၁ ခုကို ခွင့်ပြုမိန့်ပေါင်း ၁၁၉ ခုပေးခဲ့ပြီးတော့ မြန်မာကျပ်ငွေ ဘီလီယံ ၃.၅၇၂ ဘီလီယံ ရင်းနှီးခဲ့ပါတယ်။ ဆောင်ရွက်ဆဲလုပ်ငန်း ၂၄ ခု ကနေပြီးတော့ ဘီလီယံပေါင်း ၃၉၅ ဘီလီယံကျော် ဖြစ်တဲ့ အတွက်ကြောင့် စုစုပေါင်း ၃,၉၇၈ ဘီလီယံ ရင်းနှီးမြှုပ်နှံခဲ့တာကို တွေ့ရပါတယ်။ အများဆုံးကတော့ အိမ်ရာနဲ့ အဆောက်အဦးဆောက်လုပ်တဲ့နေရာမှာ ၃၇.၈၆ ရာခိုင်နှုန်း သုံးစွဲခဲ့ပြီးတော့ ပို့ဆောင်ရေးနဲ့ ဆက်သွယ်ရေးကဏ္ဍမှာ ၁၃.၆၉ ရာခိုင်နှုန်း သုံးစွဲခဲ့ပါတယ်။ အခြားကဏ္ဍမှာတော့ ၁၂.၅၂ ရာခိုင်နှုန်း သုံးစွဲခဲ့ ပါတယ်။ ၂၀၁၆-၂၀၁ရ မှာတော့ ရင်းနှီးမြှုပ်နှံမှုကဏ္ဍ ၁၀ ခု ကနေ ပြီးတော့ ၅၁ ခု ချခဲ့ပြီးတော့ မြန်မာ ကျပ်ငွေ ဘီလီယံ ၁,၅၇၂ ဘီလီယံ သုံးစွဲခဲ့ပါတယ်။ ဒါကြောင့်မိုလို့ ၂၀၁၇-၂၀၁၈ မှာ နိုင်ငံသားရင်းနှီးမြှုပ်နှံမှုဟာ ငွေကြေးပမာဏအပြင် လုပ်ငန်း အရေအတွက်လည်း သိသာစွာ တိုးတက်လာတာကို တွေ့ရှိရပါတယ်။ အဲဒါကြောင့်မို့လို့ နိုင်ငံခြားရင်းနှီး မြှုပ်နှံမှုကနေပြီးတော့ အလုပ်အကိုင်တွေဟာ ၉၅,၇၀၆ ရှိပြီးတော့ ပြည်တွင်းကနေလုပ်တဲ့ လုပ်ငန်းတွေဟာ ၂၂,၁၄၉ ရှိတဲ့အတွက်ကြောင့် အားလုံးပေါင်း ၁၁၇,၈၅၅ ခု အလုပ်အကိုင်တွေ ရရှိခဲ့ပါတယ်။ လုပ်ငန်းတွေနဲ့ပတ်သက်လို့ပြောရရင် ပြည်တွင်းပြည်ပ အဖွဲ့အစည်းတွေ၊ အစိုးရတွေနဲ့ နောက်တစ်ခါ စီးပွားရေးပညာရှင်တွေနဲ့ တွေ့ဆုံညှိနှိုင်းဆွေးနွေးခြင်း၊ MIC ရဲ့ လုပ်ငန်းစီမံချက်တွေ ရေးဆွဲခြင်းနဲ့ One Stop Sercive တွေ လုပ်ကိုင်ခြင်း၊ နောက်တစ်ခုက ကျွန်တော်တို့လာမယ့် ၂၀၁၉ ခုနှစ်၊ ဇန်နဝါရီလမှာ လည်းပဲ ပြည်ပအဖွဲ့အစည်းတွေကို ခေါ်ပြီးတော့ ရင်းနှီးမြှုပ်နှံမှုတွေကို ဆွေးနွေးမယ်လို့လည်း ကြားသိရ ပါတယ်။ နောက်တစ်ခါ မြန်မာနိုင်ငံရင်းနှီးမြှုပ်နှံမှုကော်မရှင်ဟာ ကျွန်တော်တို့ ဒီရင်းနှီးမြှုပ်နှံမှုတွေ လျော့နည်း သွားခြင်းနဲ့ပတ်သက်လို့ နိုင်ငံရေးတည်ငြိမ်မှု၊ မြေယာဥပဒေအားနည်းမှုနဲ့ မြေငှားရမ်းမှုတွေ ဈေးနှုန်း မြင့်မားခြင်း၊ Infrastructure ကအားနည်းခြင်းနဲ့ ကျွန်တော်တို့ သက်ဆိုင်ရာဝန်ကြီးဌာနတွေအနေနဲ့ ဥပဒေ၊ လုပ်ထုံးလုပ်နည်းတွေ မရှင်းလင်းပြီးတော့ ကြန့်ကြာခဲ့တာတွေ ရခိုင်ကိစ္စတွေကြောင့်မို့လို့လို့ တင်ပြသွား ပါတယ်။ အဲဒီတော့ ဒီ MIC ရဲ့ ရည်ရွယ်ချက်(ခ)မှာ ဘာတင်ပြထားသလဲဆိုတော့ ရင်းနှီးမြှုပ်နှံမှုနဲ့ ရင်းနှီးမြှုပ်နှံတဲ့သူတွေကို ဥပဒေအရအကာအကွယ်ပေးရန်ဆိုပြီး ပါတဲ့အတွက်ကြောင့် ဒီကိစ္စကိုလည်း အကောင်အထည်ဖော်ဖို့အရေးကြီးပါတယ်။ နောက်တစ်ခုက ကျွန်တော်တို့ ဒီ MIC က ရင်းနှီးမြှုပ်နှံမှုတွေကို အာမခံရမှာဖြစ်တဲ့ အတွက်ကြောင့် ဥပဒေအရနစ်နာသူတွေကို အကာအကွယ်ပေးရမယ့်အပြင် ဥပဒေချိုးဖောက်တဲ့သူတွေကိုလည်း အရေးယူရမှာ ဖြစ်ပါတယ်။ ဒါမှသာ နိုင်ငံသားရင်းနှီးမြှုပ်နှံတဲ့သူတွေက အယုံအကြည်ရှိပြီးတော့ ကျွန်တော်တို့ မြန်မာ နိုင်ငံကိုရင်းနှီးမြှုပ်နှံမှု အများဆုံးလာရောက်နိုင်မှာ ဖြစ်ပါတယ်။ ကိုယ့်နိုင်ငံကို ရင်းနှီးမြှုပ်နှံမှုတွေ အများကြီး လာပြီးတော့ နောက်ပိုင်းမှာ ဥပဒေအရအကာအကွယ်ပေးမှု အားနည်းသွားလို့ရှိရင် လာရောက်ဖို့နည်းသွားမှာ အကြံပြုသုံးသပ်ရရှိပါတယ်။ အဲဒီတော့ မြန်မာနိုင်ငံရင်းနှီးမြှုပ်နှံမှုတွေမှာ လာရောက်ရင်းနှီးမြှုပ်နှံတဲ့အခါမှာ လည်းပဲ ဥပမာအနေနဲ့ပြောရရင် ခုနက ဒေါက်တာခွန်ဝင်းသောင်းလည်း တင်ပြသွားပါတယ်။ တနင်္သာရီတိုင်း ဒေသကြီး၊ မြိတ်ခရိုင်၊ မြိတ်မြို့နယ်က ဒီငါးလုပ်ငန်းဦးစီးဌာနနဲ့ ဖက်စပ်လုပ်တဲ့ ကုမ္ပဏီတစ်ခုက လွန်ခဲ့တဲ့ ၁၈ နှစ်ကနေလုပ်ခဲ့ပြီးတော့ အခုါးလေလံဈေးကြီး ပိတ်ထားရတာတွေ၊ ဆက်လက်ပြီး လုပ်ငန်း လုပ်ဆောင်ဖို့ အမေရိကန်ဒေါ်လာသန်း ၂၀ ချေးယူရရှိဖို့ အတွက် သက်ဆိုင်ရာဌာနအနေနဲ့ MIC ကို နှစ် နှစ်ကျော်တဲ့အထိ တင်ပြမှုမရှိတာတွေ ဒါတွေကြောင့် ကျွန်တော်တို့ နိုင်ငံခြားရင်းနှီးမြှုပ်နှံမှုရော၊ ပြည်တွင်းကရင်းနှီးမြှုပ်နှံ သူရောနဲ့ ဒေသခံတိုင်းရင်းသား ပြည်သူတွေရော နိုင်ငံတော်အစိုးရပါ အမေရိကန် ဒေါ်လာ သန်းပေါင်းများစွာ နစ်နာရပါတယ်။ ဒါကြောင့်မိုလို့ ဒီ MIC ဥပဒေရဲ့ အခန်း ၁၄ ပုဒ်မ ၅၂ အရ MIC ပါမစ်ရတဲ့ သူတွေကို အကာအကွယ် ပေးဖို့လိုအပ်ပါတယ်။ နောက်တစ်ခါ MIC နဲ့ပတ်သက်ပြီးတော့ ကျွန်တော်တို့ ဒီလုပ်ထားတဲ့ လုပ်ငန်းတွေကို ဒီကွင်းဆင်း စစ်ဆေးပြီးတော့ မလိုအပ်တာတွေကိုလည်း ကျွန်တော်တို့ လုပ်ဖို့လိုပါတယ်။ နောက်ဆုံးအနေနဲ့ MIC အနေနဲ့ ပြောချင်တာကတော့ ရင်းနှီးမြှုပ်နှံမှုလုပ်ငန်းတွေ ဖွံ့ဖြိုးတိုးတက်အောင်၊ ဒီလုပ်ငန်းတွေကို အဆင်ပြေ ချောမွေ့အောင် ဥပဒေ၊ လုပ်ထုံးလုပ်နည်းနဲ့ ညီ မညီ၊ နောက်တစ်ခါ ကျွန်တော်တို့ တာဝန်ခံမှု၊ တာဝန်ရှိမှု စတာတွေရှိ မရှိကိုလည်း MIC မှ ကြီးကြပ်ပေးရန် လိုအပ်ပါကြောင်းတင်ပြရင်း အကြံပြုနိဂုံးချုပ်အပ် ပါတယ်။</speech>
<speech type="speaker">ဦးအောင်သောင်းရွှေ ဘူးသီးတောင်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1525">ဦးအောင်သောင်းရွှေ(ဘူးသီးတောင်မဲဆန္ဒနယ်၊ ရခိုင်ပြည်နယ်)</mp>အားလုံးကို လေးစား ပါတယ်။ ကျွန်တော်ကတော့ ရခိုင်ပြည်နယ် ဘူးသီးတောင်မြို့နယ်က ပြည်သူ့လွှတ်တော် ကိုယ်စားလှယ် ဦးအောင်သောင်းရွှေပါ။ မြန်မာနိုင်ငံရင်းနှီးမြှုပ်နှံမှုကော်မရှင် အစီရင်ခံစာပါ အချက်အချို့ကို ဝေဖန်အကြံပြု ဆွေးနွေးသွားမှာဖြစ်ပါတယ်။ လေးစားအပ်ပါသော နာယကကြီးခင်ဗျာ။ မြန်မာနိုင်ငံရင်းနှီးမြှုပ်နှံမှုဥပဒေကို ပြည်ထောင်စု လွှတ်တော် ဥပဒေအမှတ်(၄၀)ဖြင့် ၂၀၁၆ ခု၊ အောက်တိုဘာလ ၁၈ ရက်နေ့မှာ ပြဋ္ဌာန်းခဲ့ပြီးဖြစ်ပါတယ်။ ၂၀၁၆ ခု၊ နိုဝင်ဘာလ ၁၅ ရက်နေ့မှာ ရင်းနှီးမြှုပ်နှံမှုမူဝါဒကိုလည်းကောင်း၊ ၂၀၁ရ ခုနှစ်၊ မေလ ၃၀ ရက် နေ့မှာ ရင်းနှီးမြှုပ်နှံမှုနည်းဥပဒေကိုလည်းကောင်း၊ ၂၀၁ရ ခု၊ ဖေဖော်ဝါရီလမှ ၂၀၁၈ ခု မတ်လအတွင်းထိ အမိန့်ကြော်ငြာစာများဖြစ်တဲ့ (၁) ဖွံ့ဖြိုးတိုးတက်မှုနှုန်း အမျိုးအစားသတ်မှတ်ခြင်း၊ (၂) တိုင်းဒေသကြီးနဲ့ ပြည်နယ်ရင်းနှီးမြှုပ်နှံမှုကော်မတီများမှ အတည်ပြုပြီး ထုတ်ပေးနိုင်သည့် ရင်းနှီးမြှုပ်နှံမှုလုပ်ငန်းများ အတွက် မတည်ငွေရင်းပမာဏ သတ်မှတ်ခြင်း၊ (၃) ဦးစားပေးမြှင့်တင်မည့် ရင်းနှီးမြှုပ်နှံမှုကဏ္ဍ သတ်မှတ်ခြင်း၊ (၄) ကန့်သတ်သည့် ရင်းနှီးမြှုပ်နှံမှုလုပ်ငန်းများ သတ်မှတ်ခြင်း၊ (၅) Re-Export လုပ်ငန်းများသတ်မှတ်ခြင်း၊ (၆) အခြား သက်ဆိုင်သည့် အသိပေးကြေညာမှုများ ဆောင်ရွက်ခြင်း၊ (၇) တိုင်းဒေသကြီးနဲ့ ပြည်နယ် ရင်းနှီးမြှုပ်နှံမှု ကော်မတီဖွဲ့စည်းခြင်းလုပ်ငန်းများကို ဆောင်ရွက်နိုင်တယ်လို့ ဖော်ပြပါရှိပါတယ်။ ဒါပေမယ့် တိုင်းဒေသကြီးနဲ့ ပြည်နယ်အလိုက် လုပ်ငန်းတစ်ခုချင်း ဆောင်ရွက်နိုင်ခဲ့တဲ့ အခြေအနေ၊ အရေအတွက် များကို အသေးစိတ် ဖော်ပြရန်လိုအပ်မည်ဖြစ်တဲ့အကြောင်း အကြံပြု ထောက်ပြလိုပါတယ်။ ဖော်ပြပါရင်းနှီးမြှုပ်နှံမှုကဏ္ဍများနှင့် ဦးစားပေးမြှင့်တင်ရမယ့် ရင်းနှီးမြှုပ်နှံမှုကဏ္ဍများ သတ်မှတ်ခဲ့ ခြင်းကြောင့် ယခင်နှစ်ထက် အမေရိကန်ဒေါ်လာ ၉၃၁.၇၂၆ သန်း လျော့နည်းခဲ့ရကြောင်း ပါရှိသည့် အတွက် အမိန့်ညွှန်ကြားစာများ၊ လုပ်ထုံးလုပ်နည်းများကို ယခုကဲ့သို့ နစ်နာမှုမဖြစ်ပွားအောင် ပြန်လည်သုံးသပ်ရန် လိုအပ်မယ်ဖြစ်ကြောင်း အကြံပြုတိုက်တွန်းလိုပါတယ်။ ၂၀၁ရ ခုနှစ်၊ ဇူလိုင်လ ၂၁ ရက်နေ့မှာ One Stop Service- OSS အဖွဲ့ဖြင့် ဆောင်ရွက်နိုင်ရန် အမိန့်ကြော်ငြာစာအမှတ်(၇၀/၂၀၁၇)နဲ့ (၇၁/၂၀၁၇) တို့ဖြင့် တာဝန်ပေးခဲ့တာကိုတွေ့ရလို့ အထူးကျေးဇူးတင်ပါတယ်။ ဒါပေမယ့် ကုမ္ပဏီ ၃ ခုတည်းကိုသာ ကူညီပေး နိုင်ခဲ့တဲ့အတွက်ကြောင့် ဒီထက်ပိုများတဲ့ အရေအတွက်များ ဆောင်ရွက်နိုင်အောင် ကြိုးပမ်းဖို့ လိုအပ်တဲ့ အကြောင်း အကြံပြုတိုက်တွန်းလိုပါတယ်။ နိုင်ငံခြားရင်းနှီးမြှုပ်နှံမှုများ လျော့နည်းကျဆင်းရခြင်းအကြောင်းရင်း များဖြစ်တဲ့ (၁) နိုင်ငံရေးအခြေအနေ တည်ငြိမ်မှုကို စောင့်ကြည့်ခြင်း၊ (၂) မြေယာနှင့်ပတ်သက်တဲ့ မူဝါဒများ အားနည်းမှုများရှိခြင်း၊ (၃) မြေငှားရမ်းခသုံးစွဲမှု မြင့်မားနေခြင်း၊ (၄) လျှပ်စစ်ဓာတ်အားရရှိမှုလိုအပ်ချက်၊ (၅) လုပ်ငန်းလိုင်စင်ရယူရာမှာ သက်ဆိုင်ရာ ဝန်ကြီးဌာနများရဲ့ ဥပဒေ၊ လုပ်ထုံးလုပ်နည်းများ ရှင်းလင်းမှု မရှိ၍ ကြန့်ကြာခြင်းများရှိတယ်လို့ ဖော်ပြပါရှိထားရာ အဆိုပါအားနည်းချက်များကို အလျင်အမြန်ပြုပြင်ရန် လိုအပ်မည်ဖြစ်ကြောင်း အကြံပြု တိုက်တွန်းလိုပါတယ်။ ရခိုင်ပြည်နယ်အတွင်း ဖြစ်ပေါ်ခဲ့တဲ့ကိစ္စရပ်များကြောင့် ရင်းနှီးမြှုပ်နှံမှုများဝင်ရောက်ရန် နှေးကွေး ခြင်းကို သီးခြားဖော်ပြခြင်း ပါရှိတဲ့အတွက် အဲဒီကိစ္စကို ကန့်ကွက်လိုပါတယ်။ ဘာလို့လဲဆိုတော့ ဒီကိစ္စဟာ အပေါ်ကဖော်ပြခဲ့တဲ့ နိုင်ငံရေးအခြေအနေ တည်ငြိမ်မှုကို စောင့်ကြည့်ခြင်းဆိုတဲ့ အချက်ထဲမှာ ပါဝင်ပြီး ဖြစ်တဲ့အတွက်ကြောင့် သီးခြားဖော်ပြရန် မလိုတော့ပါ။ ရခိုင်ပြည်နယ်မှာ ရင်းနှီးမြှုပ်နှံမှုလုပ်ဖို့ ကမ်းလှမ်း G$oo Opeoza:Casumporoslo:coz səp:6:yaşolosušil na cosinusose AICORP(Myanmar) ကုမ္ပဏီရဲ့ Rakhine Development Project အဆိုပြုတင်ပြချက်မှာ ရခိုင်ပြည်နယ်အစိုးရအဖွဲ့၊ လွှတ်တော်၊ စီးပွားရေးလုပ်ငန်းရှင်များနဲ့ တွေ့ဆုံခွင့်မှာ ပါဝင်ကူညီပေးခဲ့သူတစ်ဦးပါ။ ဒါပေမယ့်အခုထိ လုပ်ငန်းခွင့်ပြုချက် မရသေးပါဘူး။ ဒါကြောင့် မြန်မာနိုင်ငံရင်းနှီးမြှုပ်နှံမှုကော်မရှင်အနေဖြင့် ကူညီဆောင်ရွက်ပေးပါရန် မေတ္တာ ရပ်ခံတင်ပြအပ်ပါတယ်။ အချုပ်အားဖြင့် ပြောရရင် ရခိုင်ပြည်နယ်ဟာ မြန်မာနိုင်ငံရဲ့ ရင်းနှီးမြှုပ်နှံမှုလုပ်ရန် အကောင်းဆုံး နေရာဖြစ်နေပါတယ်။ ပထဝီနိုင်ငံရေးအရ အရေးပါတဲ့နေရာ ဖြစ်တဲ့အတွက် ရင်းနှီးမြှုပ်နှံမှုများပြုလုပ်ဖို့ လာရောက်ကမ်းလှမ်းတဲ့ အဖွဲ့အစည်းတွေ အများကြီးရှိနေပါတယ်။ ဒါကြောင့် အစိုးရအနေနဲ့ ဆင်းရဲမွဲတေ နေတဲ့ ရခိုင်ပြည်နယ်ကို ကယ်တင်ဖို့ နိုင်ငံတော်နဲ့ နိုင်ငံသားများအကျိုးကို ရှေးရှုပြီးတော့ ရခိုင်ပြည်နယ်မှာ နိုင်ငံခြားရင်းနှီးမှုများကို အလျင်အမြန် ခွင့်ပြုပေးသင့်ပါကြောင်း တိုက်တွန်းရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးခင်မျိုးဝင်း တနင်္သာရီတိုင်းဒေသကြီး မဲဆန္ဒနယ်အမှတ်(၁၂) ဆွေးနွေးဖို့ဖြစ်ပါတယ်။</speech>
<speech><mp id="1264">ဦးခင်မျိုးဝင်း (မဲဆန္ဒနယ်အမှတ်-၁၂၊ တနင်္သာရီတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနဲ့ ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စုအဖွဲ့ အစည်းဝင်များ၊ ဧည့်သည်တော်များအားလုံး မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ တနင်္သာရီတိုင်းဒေသကြီး မဲဆန္ဒနယ်အမှတ်(၁၂)က အမျိုးသားလွှတ်တော် ကိုယ်စားလှယ် ဦးခင်မျိုးဝင်း ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ လက်ရှိအစိုးရလက်ထက် ၂၀၁၇-၂၀၁၈ ဘဏ္ဍာနှစ်၊ မတ်လအထိ မြန်မာနိုင်ငံရင်းနှီးမြှုပ်နှံမှုကော်မရှင်မှ ခွင့်ပြုမိန့်များ စိစစ်ထုတ်ပေး ခဲ့ရာတွင် နိုင်ငံခြားရင်းနှီးမြှုပ်နှံမှုနှင့် ပတ်သက်၍ စုစုပေါင်းလုပ်ငန်း ၂၂၂ ခုအား ရင်းနှီးမြှုပ်နှံမှုပမာဏ အမေရိကန်ဒေါ်လာ ၄,၇၇၇.၉၈၀ သန်းဖြင့် ခွင့်ပြု ဆောင်ရွက်ခဲ့ပြီး ဆောင်ရွက်ဆဲလုပ်ငန်းများ ၈၂ ခု အား ရင်းနှီးမြှုပ်နှံမှု အမေရိကန်ဒေါ်လာ ၉၄၀.၀၆ သန်း ထပ်မံတိုးမြှင့် ခွင့်ပြုပေးခဲ့သဖြင့် စုစုပေါင်းအမေရိကန် ဒေါ်လာ ၅,၇၁၈.၀၈၆ သန်းဖြစ်ပါတယ်လို့ အစီရင်ခံစာမှာဖော်ပြထားပါတယ်။ ဒါပေမယ့် အမှန်တကယ် နိုင်ငံခြားရင်းနှီးမြှုပ်နှံမှုငွေ အမေရိကန်ဒေါ်လာ ၅,၇၁၈.၀၈၆ သန်းအား မြန်မာနိုင်ငံထဲ ရောက်ရှိပြီး ရင်းနှီး မြှုပ်နှံမှုလုပ်ငန်း လုပ်ဆောင်နေပြီလား ဒါမှမဟုတ် ရင်းနှီးမြှုပ်နှံမှုကော်မရှင်က ခွင့်ပြုချက်ပေးခဲ့တာကို ဖော်ပြတာလားဆိုတာ ရှင်းရှင်းလင်းလင်း ဖော်ပြပေးသင့်ပါတယ်။ ရင်းနှီးမြှုပ်နှံမှုကော်မရှင်က ခွင့်ပြု ချက်ချပေးခဲ့တာကိုပဲ ဖော်ပြတာဆိုရင် မြန်မာနိုင်ငံအတွင်းကို အမေရိကန်ဒေါ်လာ ဘယ်နှစ်သန်း ရင်းနှီးမြှုပ်နှံမှုငွေ ဝင်ရောက်လာပြီလဲ ဆိုတာကို ဖော်ပြပေးသင့်ပါတယ်။ ဘာဖြစ်လို့လဲဆိုတော့ ပြည်တွင်းမှာ ငွေကြေးဈေးကွက်၊ ငွေလဲလှယ်နှုန်းမြင့်မားနေလို့ ဗဟိုဘဏ်မှ ဈေးကွက် ထဲသို့ အမေရိကန်ဒေါ်လာ ၄ သန်း ထည့်ပေးလိုက်တဲ့အတွက် မြန်မာကျပ်ငွေ ၂၀ ကျပ်ခန့် ကျဆင်း သွားကြောင်း သြဂုတ်လ ၁၈ ရက်နေ့က သတင်းမှာဖတ်လိုက်ရပါတယ်။ မြန်မာနိုင်ငံရင်းနှီးမြှုပ်နှံမှုကော်မရှင် အနေဖြင့် ပြည်တွင်း၊ ပြည်ပရင်းနှီးမြှုပ်နှံမှုလုပ်ငန်းများ စိစစ်ခွင့်ပြုရာမှာ ရင်းနှီးမြှုပ်နှံသူများနှင့် ၎င်းတို့၏ ရင်းနှီးမြှုပ်နှံမှု လုပ်ငန်းများကိုဥပဒေနှင့်အညီ ကာကွယ်ပေးရန်၊ နိုင်ငံတကာစံနှုန်းနှင့်ညီသော စီးပွားရေး လုပ်ငန်းများနှင့် ရင်းနှီးမြှုပ်နှံမှုလုပ်ငန်းများ ပေါ်ထွက်လာစေရန်၊ နိုင်ငံသားများအနေဖြင့် နိုင်ငံတကာ အသိုင်းအဝိုင်းနှင့် ယှဉ်တွဲလုပ်ကိုင် ဆောင်ရွက်နိုင်စေရန်ဟူသော ရည်ရွယ်ချက်များကို အစီရင်ခံစာတွင် မSက်ကတကယ်လက်တင်ဆက် ဥပမာ တနင်္သာရီတိုင်းဒေသကြီး မြိတ်ဒေသတွင် စိုက်ပျိုးရေး၊ မွေးမြူရေးနှင့် ဆည်မြောင်း ဝန်ကြီးဌာန လက်အောက်ရှိ ငါးလုပ်ငန်းဦးစီးဌာနနှင့် အကျိုးတူပူးပေါင်းလုပ်ကိုင်နေသည့် Myanmar Fisheries International Joint Venture Limited(MFIJV) မြန်မာအပြည်ပြည်ဆိုင်ရာ နိုင်ငံတကာ အဆင့်မီ ငါးလေလံဈေး၊ ငါးတင်ငါးချဆိပ်ကမ်းသည် အမေရိကန်ဒေါ်လာသန်း ၇၀ ရင်းနှီးမြှုပ်နှံခွင့် ရရှိ ထားသော်လည်း လက်ရှိ အမေရိကန်ဒေါ်လာ ၁၀ သန်း ရင်းနှီးထားပြီး ၂၇-၅-၂၀၁၆ တွင် လုပ်ငန်းများ အရှိန်အဟုန်မပျက် ဆက်လက်လုပ်ကိုင်နိုင်ရန်၊ လုပ်ငန်းများတိုးချဲ့ရန် အမေရိကန်ဒေါ်လာ သန်း ၂၀ ထပ်မံ ရင်းနှီးမြှုပ်နှံခွင့်ပြုရန် စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနသို့ အကြိမ်ကြိမ် တင်ပြနေ သော်လည်း ယခုစ်ကျော် ကြာသည်အထိ ရင်းနှီးမြှုပ်နှံ ခွင့်ပြုချက်မရရှိဘဲ နှောင့်နှေးကြန့်ကြာ နေသည်ကို တွေ့နေရပါတယ်။ မြန်မာနိုင်ငံ ရင်းနှီးမြှုပ်နှံမှု ဥပဒေ ပုဒ်မ ၆၉ တွင် ရင်းနှီးမြှုပ်နှံသူသည် ကော်မရှင်မှ ခွင့်ပြုမိန့် သို့မဟုတ် အတည်ပြုမိန့်ရရှိပြီးမှသာ သက်ဆိုင်ရာ အစိုးရဌာန၊ အစိုးရအဖွဲ့အစည်း တစ်ခု သို့မဟုတ် အဖွဲ့အစည်း များနှင့် လိုအပ်သည့် ပဋိညာဉ်စာချုပ်များ ချုပ်ဆိုခြင်း၊ လက်မှတ်ရေးထိုးခြင်းနှင့် ရင်းနှီးမြှုပ်နှံခွင့်အား ဆောင်ရွက်ခွင့်ရှိသည်ဟု ပါရှိသော်လည်း ကျွန်တော်တို့ဒေသမှာ တချို့သောလုပ်ငန်းများမှာ လုပ်ငန်း အကောင်အထည်ဖော်လုပ်ဆောင်၍ ဖွင့်ပွဲများပြုလုပ်ပြီးမှ ရင်းနှီးမြှုပ်နှံ ခွင့်ပြုမိန့်ချပေးခြင်းများ၊ လုပ်ငန်းများ ၈၅ ရာခိုင်နှုန်းခန့် ပြီးစီးပြီးမှ ဥပဒေလုပ်ထုံးလုပ်နည်းများနှင့်မညီဘဲ ရင်းနှီးမြှုပ်နှံခွင့်ပြုမိန့် တင်နေခြင်း များကို မြင်တွေ့နေရပါတယ်။ ဥပဒေလုပ်ထုံးလုပ်နည်းများနှင့်အညီ လုပ်ဆောင်နေသော အဖွဲ့အစည်း များထက် ဥပဒေနှင့်မညီဘဲ လုပ်ဆောင်နေသော အဖွဲ့အစည်းများက အခွင့်အရေးပိုရနေသည်ကို တွေ့ရှိနေရ ပါတယ်။ အစီရင်ခံစာမှာ တရုတ်နှင့် အာရှနိုင်ငံများကသာ ရင်းနှီးမြှုပ်နှံမှု ပိုမိုဝင်ရောက်လာကြပေမယ့် အမေရိကန်နှင့် EU နိုင်ငံများက အနည်းအကျဉ်းသာ လာရောက်မြှုပ်နှံကြကြောင်း တွေ့ရှိရပါတယ်။ အမေရိကန်နှင့် EU နိုင်ငံများ၏ ရင်းနှီးမြှုပ်နှံမည့် လုပ်ငန်းရှင်များက ရင်းနှီးမြှုပ်နှံမှု လုပ်ကိုင်ရာမှာ ၎င်း တို့၏ ရင်းနှီးမြှုပ်နှံမှုလုပ်ငန်းများကို ဥပဒေနှင့်အညီ ကာကွယ်ပေးရဲ့လား၊ မျှတစွာ ယှဉ်ပြိုင်ခွင့်ပြုရဲ့လား၊ နိုင်ငံတကာစံနှုန်းနဲ့အညီ လုပ်ကိုင်ခွင့်ပြုရဲ့ လား စတဲ့အခြေအနေပေါ်မူတည်ပြီးမှ ရင်းနှီးမြှုပ်နှံမှုလုပ်ငန်း များကို လုပ်ကိုင်ကြတာ တွေ့ရှိရပါတယ်။ ဒါကြောင့် ရင်းနှီးမြှုပ်နှံမှုလုပ်ငန်းများကို နှောင့်နှေးကြန့်ကြာ အောင် လုပ်ဆောင်နေသော သက်ဆိုင်ရာဌာနများကိုသော်လည်းကောင်း၊ မြန်မာနိုင်ငံ ရင်းနှီးမြှုပ်နှံမှု ကော်မရှင်မှ ခွင့်ပြုချက်ရရှိပြီးသော်လည်း အကောင်အထည်ဖော် ဆောင်ရွက်လုပ်ကိုင်ရာတွင် ဥပဒေ၊ လုပ်ထုံး လုပ်နည်းများနှင့် ညီညွတ်မှုမရှိခြင်း၊ ရင်းနှီးမြှုပ်နှံသူများအနေဖြင့် ၎င်းတို့၏လုပ်ငန်းစီမံချက်ပါ ကတိကဝတ် များအား လိုက်နာမှုမရှိခြင်း၊ အမှန်တကယ်လုပ်ငန်းများ ဆောင်ရွက်မှုမရှိခြင်း စတဲ့လုပ်ငန်းများကို လည်းကောင်း၊ MIC က ခွင့်ပြုချက်မရရှိသေးဘဲ ရင်းနှီးမြှုပ်နှံမှုလုပ်ငန်းများကို အကောင်အထည်ဖော် ဆောင်ရွက်နေပြီးကာမှ MIC သို့ ခွင့်ပြုချက်တင်နေသော လုပ်ငန်းများကိုလည်းကောင်း ဥပဒေ၊ လုပ်ထုံး လုပ်နည်းများနှင့် ညီညွတ်မှုမရှိဘဲ ခွင့်ပြုထားသော လုပ်ငန်းများကိုစစ်ဆေး၍ ဥပဒေပါ စည်းကမ်းချက်များ အတိုင်း ကြပ်မတ်သင့်ပါကြောင်းနဲ့ ဒါမှသာ ကိုယ့်နိုင်ငံရဲ့ ရေသယံဇာတတွေ အကျိုးမဲ့မဖြစ်စေတော့ဘဲ အတိုင်ပင်ခံပုဂ္ဂိုလ် ဒေါ်အောင်ဆန်းစုကြည်က ၂၃-၆-၂၀၁၆ ရက်နေ့ ထိုင်းနိုင်ငံ မဟာချိုင် တလထိုင်း ငါးလေလံဈေးမှာ ကတိပေးခဲ့သလို မြန်မာကျွမ်းကျင်ရေလုပ်သားများလည်း အဆင်ပြေ၊ ပြည်တွင်း SME များလည်းတိုးတက်၊ ရင်းနှီးမြှုပ်နှံသူနဲ့ နိုင်ငံတော်ပါ နည်းပညာများဖွံ့ဖြိုးပြီး ကုန်ချောများတင်ပို့နိုင်ခဲ့ရင် နိုင်ငံခြားငွေများ ပိုရလာမှာဖြစ်တဲ့အပြင် နိုင်ငံခြားလိုငွေများ လျော့နည်းသွားမှာဖြစ်ကြောင်း တင်ပြရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးဘိုကြီး ချောက်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1455">ဦးဘိုကြီး(ချောက်မဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီးနဲ့တကွ အစည်းအဝေးတက်ရောက်သူအားလုံး မင်္ဂလာပါလို့ ဂါရဝပြု နှုတ်ခွန်း ဆက်သအပ်ပါတယ်။ ကျွန်တော်ကတော့ မကွေးတိုင်းဒေသကြီး ချောက်မဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဦးဘိုကြီး ဖြစ်ပါတယ်။ မြန်မာနိုင်ငံရင်းနှီးမြှုပ်နှံမှုကော်မရှင်၏ ၂၀၁ရ ခုနှစ်၊ ဧပြီလ ၁ ရက်မှ ၂၀၁၈ မတ်လ ၃၁ ရက်နေ့အထိ ဆောင်ရွက်ခဲ့တဲ့ လုပ်ငန်းဆောင်ရွက်မှု အစီရင်ခံစာနဲ့စပ်လျဉ်းပြီး အကြံပြု ဆွေးနွေးသွားမှာ ဖြစ်ပါတယ်။ အစီရင်ခံစာပါ အပိုဒ် ၅ ရဲ့ ၂၀၁၇-၂၀၁၈ ခုနှစ်တွင် နိုင်ငံခြားရင်းနှီးမြှုပ်နှံမှုနဲ့ အပိုဒ် ၉ ရဲ့ မြန်မာနိုင်ငံ သားများ ရင်းနှီးမြှုပ်နှံမှုနှင့်ပတ်သက်ပြီးတော့ လုပ်ငန်းအရေအတွက်၊ ရင်းနှီးမြှုပ်နှံမှုပမာဏ၊ သင့်ငွေ၊ အမေရိကန်ဒေါ်လာမည်မျှ၊ ကျသင့်ငွေမည်မျှတို့ကို ဖော်ပြရာတွင် ယခင်နှစ်များနှင့် နှိုင်းယှဉ်ပြီးတော့ ယှဉ်တွဲဖော်ပြသင့်ပါတယ်။ သို့မှသာ နှစ်အလိုက်တိုးတက်မှု လျော့နည်းမှုတို့ကို နှိုင်းယှဉ်သိသာစေပြီး စဉ်းစား ဝေဖန်သုံးသပ်ရန် ပိုမိုလွယ်ကူစေပါ့မယ်။ အပိုဒ် ၁ရ တွင်ဖော်ပြထားတဲ့ နိုင်ငံများရဲ့ ရင်းနှီးမြှုပ်နှံမှု အမှန် ဝင်ရောက်မှုဖော်ပြရာတွင် ယခင်နှစ်များနှင့်နှိုင်းယှဉ်၍ နိုင်ငံများ၊ ကဏ္ဍများ၊ အမေရိကန်ဒေါ်လာသင့်ငွေ များကို ယှဉ်တွဲဖော်ပြပေးသင့်ပါတယ်။ အစီရင်ခံစာမှာမဖော်ပြတဲ့ မြန်မာနိုင်ငံသား ရင်းနှီးမြှုပ်နှံမှုပမာဏ များကိုလည်း ဖော်ပြပေးသင့်ပါတယ်။ အစီရင်ခံစာကို စာသားများဖြင့်သာဖော်ပြပါက အရေးတကြီး အလွယ်တကူ မတွေ့မြင်နိုင်ပါဘူး။ စာရင်းများ၊ ဇယားများဖြင့် ဖော်ပြပေးပါက စိတ်ဝင်စားစရာဖြစ်ပြီး ချက်ချင်းမြင်သာနိုင်ပါတယ်။ အပိုဒ် ၆ မှာ ၂၀၁၇-၂၀၁၈ ခုနှစ် မတ်လအထိ နိုင်ငံခြားရင်းနှီးမြှုပ်နှံမှု အတွက်လည်းကောင်း၊ အပိုဒ် ၁၀ မှာ မြန်မာနိုင်ငံသားများ ရင်းနှီးမြှုပ်နှံမှု အခြေအနေတွင်လည်းကောင်း၊ ပထမအများဆုံး၊ ဒုတိယအများဆုံး၊ တတိယအများဆုံးလို့ ဖော်ပြထားမှုအစား ၁၀၀ ရာခိုင်နှုန်းအထိ ကဏ္ဍ အလိုက် အပြည့်အစုံ ဖော်ပြသင့်ပါတယ်။ သို့မှသာ မည်ကဲ့သို့ ဆောင်ရွက်သင့်သည်ကို စဉ်းစားရလွယ်မည် ဖြစ်ပါတယ်။ အပိုဒ် ရ တွင် ၂၀၁၇-၂၀၁၈ ဘဏ္ဍာနှစ်အတွင်း နိုင်ငံခြားရင်းနှီးမြှုပ်နှံမှုကို ကဏ္ဍအလိုက် နှိုင်းယှဉ်ပါက ယခင်နှစ်ထက် ပိုမိုဝင်ရောက်လာခြင်းအတွက် သင့်ငွေများကို ဖော်ပြသင့်ပါတယ်။ သို့ရာတွင် ရင်းနှီးမြှုပ်နှံမှုပမာဏမှာ အမေရိကန်ဒေါ်လာ ၉၃၁.၇၆ သန်း လျော့နည်းခဲ့ပြီး လျော့နည်းကျဆင်းခဲ့ရ ခြင်းမှာ မြေယာနှင့်ပတ်သက်သော မူဝါဒများအားနည်းမှုရှိခြင်း၊ မြေငှားရမ်းခ၊ သုံးစွဲခများမြင့်နေခြင်း၊ လျှပ်စစ်ဓာတ်အားရရှိရေး လိုအပ်ချက်ရှိခြင်း၊ လုပ်ငန်းလိုင်စင်များရယူရာ၌ သက်ဆိုင်ရာဝန်ကြီးဌာနများ၏ ဥပဒေ၊ လုပ်ထုံးလုပ်နည်းများ ရှင်းလင်းမှုမရှိ၍ ကြန့်ကြာခြင်းနဲ့ အခြားအချက်များကြောင့် ဖြစ်ရတယ်လို့ ဖော်ပြထားတာကို တွေ့ရှိရပါတယ်။ အချက်အလက်၊ အကြောင်းအရာများကိုသာ ဖော်ပြထားပါတယ်။ လျော့နည်းရခြင်းအကြောင်းရင်းများကို မည်ကဲ့သို့ကုစားမယ်၊ သက်ဆိုင်ရာဌာနအဖွဲ့ အစည်းများနဲ့ မည်ကဲ့သို့ ပူးပေါင်းဆောင်ရွက်မယ်၊ အခက်အခဲများရှိပါက အားလုံးပူးပေါင်းပြီး အထက်အဆင့်သို့ တင်ပြ ပြီးတော့ မည်ကဲ့သို့ဆောင်ရွက်မယ် စသည်တို့ကို ရှင်းလင်းဖော်ပြသင့်ပါတယ်။ အပိုဒ် ၁၂ တွင် နိုင်ငံတွင်း ရင်းနှီးမြှုပ်နှံမှုလုပ်ငန်းများ တိုးတက်စေရေးအတွက် ပြည်တွင်းပြည်ပမှ အစိုးရအဖွဲ့အစည်းများ၊ ပုဂ္ဂလိက အဖွဲ့အစည်းများ၊ စီးပွားရေးလုပ်ငန်းရှင်များအား နှစ်အတွင်း တွေ့ဆုံမှုပေါင်း (၁၆၄)ကြိမ် လက်ခံတွေ့ဆုံ ခဲ့ခြင်း၊ အပိုဒ် ၁၆ မှာ စဉ်ဆက်မပြတ် ကွင်းဆင်းစစ်ဆေးမှု စုစုပေါင်း (၁၄၅)ကြိမ် ရှိခဲ့ခြင်း တို့အတွက် မြန်မာနိုင်ငံရင်းနှီးမြှုပ်နှံမှုကော်မရှင်ကို ကျေးဇူးတင်ပါတယ်။ ဒါပေမယ့် နောင်မှာ အထက်ပါ ကိစ္စများ အရ ရရှိလာတဲ့အကျိုးသက်ရောက်မှုများ၊ စိစစ်ချက်များကို အကျဉ်းချုံးဖော်ပြပေးလျှင် ပိုမိုပြည့်စုံမှာ ဖြစ်ပါတယ်။ အပိုဒ် ၁၄ တွင်ဖော်ပြပါရှိတဲ့ One Stop Service အဖွဲ့ဝင်ဌာနများနှင့် ပူးပေါင်းပြီးတော့ ရင်းနှီး မြှုပ်နှံမှုလုပ်ငန်းများအား ဆောင်ရွက်ပေးခြင်းကို ဝမ်းပန်းတသာ ကြိုဆိုပါတယ်။ သို့သော် One Stop Service လုပ်ငန်းမှာ အောင်မြင်စွာဆောင်ရွက်ရန် အခက်အခဲများရှိသဖြင့် နိုင်ငံသူ၊ နိုင်ငံသားများ အထင် မမှားစေရန် အထူးဂရုစိုက်လုပ်ဆောင်ရန် အကြံပြုပါတယ်။ မြန်မာနိုင်ငံရင်းနှီးမြှုပ်နှံမှု ကော်မရှင်အနေနဲ့ ပြည်တွင်း၊ ပြည်ပရင်းနှီးမြှုပ်နှံမှု လုပ်ငန်းများအား စိစစ်ခွင့်ပြုရာ၌ အချက် ၈ ချက်မှာပါဝင်တဲ့ (စ) နည်းပညာ ဖွံ့ဖြိုးတိုးတက်ရန် စိုက်ပျိုးရေး၊ မွေးမြူရေးနှင့် စက်မှုကဏ္ဍများ ဖွံ့ဖြိုးတိုးတက်ရန်နှင့် (ဆ) နိုင်ငံတစ်ဝန်း လုံးမှာ အခြေခံအဆောက်အအုံများအပါအဝင် ပညာရပ်နယ်ပယ်အသီးသီးတွင် ဖွံ့ဖြိုးတိုးတက်စေရန်ဆိုတဲ့ အချက် ၂ ချက်ကိုပါ အထူးဂရုစိုက် ဦးစားပေး ဆောင်ရွက်ပေးပါရန် အကြံပြု ပါတယ်။ သို့မှသာ ကျေးရွာများတိုးတက်လာပြီး အနာဂတ်လူငယ်များလည်း တိုင်းပြည်အတွက် အကျိုးပြု လာနိုင်ပြီးတော့ နိုင်ငံဖွံ့ဖြိုးတိုးတက်လာမှာ ဖြစ်ပါတယ်။ မြန်မာနိုင်ငံရင်းနှီးမြှုပ်နှံမှုကော်မရှင်အနေနဲ့ ဥပဒေများ၊ နည်းဥပဒေများဖြင့် ဆောင်ရွက်ရာမှာ လက်တွေ့ကျကျ အကောင်အထည်ဖော်တဲ့အခါ လိုအပ်ရင် လိုအပ်သလိုပြုပြင်နိုင်ရန် အထက်အဆင့်ဆင့်သို့တင်ပြပြီး ဆောင်ရွက်ပေးပါရန် အကြံပြုပါတယ်။ ဥပမာ ကုမ္ပဏီများမှာ သယံဇာတများကို ပထမ ၅ နှစ်အတွင်း လွန်စွာ လွန်စွာထုတ်ယူခဲ့ခြင်း ရှိခဲ့ပြီးတော့ ကျွန်တော်တို့ တိုင်းပြည်ရဲ့ အခွန်ကျတော့မရခဲ့ပါဘူး။ ဒါကြောင့်မို့လို့ ပထမ ၅ နှစ်အတွင်းမှာ အခွန်အကောက်များ ကင်းလွတ်ခွင့်ပေးခြင်း သင့်လျော်၏ မသင့်လျော်၏ ကို ဆုံးဖြတ်နိုင်အောင် ဆိုလို ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ မြန်မာနိုင်ငံတွင် နိုင်ငံခြားသား ရင်းနှီးမြှုပ်နှံမှုနှင့် မြန်မာနိုင်ငံသားများ ရင်းနှီးမြှုပ်နှံမှုတို့ရဲ့ ပမာဏကိုကြည့်မယ်ဆိုရင် အစီရင်ခံစာအရ ၂၀၁၇-၂၀၁၈ ခု၊ ဘဏ္ဍာနှစ်အတွက် အားရကျေနပ်မှု မရရှိသေးပါဘူး။ တိုင်းပြည်အတွက် အကျိုးရှိမယ့် ရင်းနှီးမြှုပ်နှံမှုများရရှိလာစေရန် အဂတိလိုက်စားမှု ကင်းရှင်းစွာဖြင့် ပြည်တွင်းပြည်ပမှ အစိုးရအဖွဲ့အစည်းများ၊ ပုဂ္ဂလိကအဖွဲ့အစည်းများ၊ စီးပွားရေးလုပ်ငန်းရှင်များနှင့် ညှိနှိုင်းဆောင်ရွက်ပေးရန်မှာ မြန်မာနိုင်ငံရင်းနှီး မြှုပ်နှံမှုကော်မရှင်ရဲ့ အဓိကတာဝန်ဖြစ်ကြောင်း အကြံပြုဆွေးနွေးအပ်ပါတယ်။ အားလုံးကို ကျေးဇူးတင် ပါတယ်။</speech>
<speech type="speaker">ဦးချစ်ထွေး မကွေးတိုင်းဒေသကြီး မဲဆန္ဒနယ်အမှတ်(၃) ဆွေးနွေးဖို့ဖြစ်ပါတယ်။</speech>
<speech><mp id="1278">ဦးချစ်ထွေး(မဲဆန္ဒနယ်အမှတ်-၃၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကြီးတစ်ရပ်လုံး မင်္ဂလာပါခင်ဗျာ။ ကျွန်တော်ကတော့ မကွေးတိုင်းဒေသကြီး မဲဆန္ဒနယ်အမှတ်(၃)က အမျိုးသားလွှတ်တော်ကိုယ်စားလှယ် ဦးချစ်ထွေး ဖြစ်ပါတယ်။ ကျွန်တော့အနေနဲ့ မြန်မာနိုင်ငံရင်းနှီးမြှုပ်နှံမှုကော်မရှင်ရဲ့ ၂၀၁၇-၂၀၁၈ လုပ်ငန်းဆောင်ရွက်မှု အစီရင် ခံစာကို ဆွေးနွေးသွားမှာ ဖြစ်ပါတယ်။ ရင်းနှီးမြှုပ်နှံမှုဟာ နိုင်ငံတော်ရဲ့ စီးပွားရေးဖွံ့ဖြိုးမှုကို မြှင့်တင်နိုင်စွမ်းအရှိဆုံး ကိစ္စဖြစ်ပါတယ်။ မြန်မာနိုင်ငံရဲ့ စီးပွားရေးဖွံ့ဖြိုးတိုးတက်မှုနဲ့ စီးပွားရေးပြုပြင်ပြောင်းလဲမှု အရှိန်အဟုန်မြှင့်တင်နိုင်ရန် ပြည်ပမှ လာရောက်ရင်းနှီးမြှုပ်နှံမှုဟာ အဓိကကျနေပါတယ်။ အထူးသဖြင့် ငွေကြေးအရင်းအနှီး၊ အဆင့်မြင့် နည်းပညာနှင့် စီမံခန့်ခွဲမှု၊ ဈေးကွက်ဆိုင်ရာ ဈေးကွက်ရှာဖွေချိတ်ဆက်မှု စတဲ့နိုင်ငံတကာအဆင့်မီ ကျွမ်းကျင်မှု များပါရရှိနိုင်မည့် ပြည်ပနိုင်ငံများမှ ရင်းနှီးမြှုပ်နှံမှုမှာ လက်ရှိအနေအထားအရ မြန်မာ့စီးပွားရေးအတွက် ကြီးမားသော အခန်းကဏ္ဍမှာ ရှိနေပါတယ်။ လေးစားရပါသော နာယကကြီးခင်ဗျာ။ ယခင်အစိုးရလက်ထက်က ပြဋ္ဌာန်းကျင့်သုံးခဲ့တဲ့ မြန်မာ နိုင်ငံသားရင်းနှီးမြှုပ်နှံမှုဥပဒေနဲ့ နိုင်ငံခြားရင်းနှီးမြှုပ်နှံမှု ဥပဒေ ၂ ခုပေါင်းစပ်၍ မြန်မာနိုင်ငံရင်းနှီးမြှုပ်နှံမှု ဥပဒေကို ၁၈-၁၀-၂၀၁၆ ရက်နေ့မှာ ပြဋ္ဌာန်းနိုင်ခဲ့ပါတယ်။ အစိုးရသစ်ရဲ့ သက်တမ်းတစ်နှစ် လွန်မြောက် ပြီး ၁-၄-၂၀၁ရ ရက်နေ့တွင်လည်း ရင်းနှီးမြှုပ်နှံသူများသိရှိနိုင်ရန် သတင်းအချက်အလက်များ အသေးစိတ် ပါဝင်သော မြန်မာနိုင်ငံရင်းနှီးမြှုပ်နှံမှု နည်းဥပဒေကိုလည်း ထပ်မံထုတ်ပြန်နိုင်ခဲ့ပါတယ်။ ယင်းနည်းဥပဒေတွင် အခွန်ကင်းလွတ်ခွင့်နှင့်စပ်လျဉ်း၍ ဇုန် ၃ ခုခွဲခြားထားပါတယ်။ ဇုန် ၁ ကို အခွန် ကင်းလွတ်ခွင့် ရ နှစ်၊ ဇုန် ၂ ကို အခွန်ကင်းလွတ်ခွင့် ၅ နှစ်၊ ဇုန် ၃ကို အခွန်ကင်းလွတ်ခွင့် ၃ နှစ်လို့ သတ်မှတ်ထားပါတယ်။ နာယကကြီးခင်ဗျာ။ နိုင်ငံရေးစနစ်ကောင်းသည် အုပ်ချုပ်ရေးစနစ်ကောင်းကိုပေးတယ်လို့ ဆိုပါတယ်။ ပြည်သူ့ဆန္ဒအရ တက်လာရခြင်းမဟုတ်သောခေတ်များတွင် ကိုယ်ကျိုးစီးပွားနဲ့ နိုင်ငံ့အကျိုးစီးပွားကိုပင် မခွဲခြားနိုင်မှုများ ရှိခဲ့ပါတယ်။ ထို့ကြောင့် တစ်ချိန်က အိမ်နီးချင်းနိုင်ငံများကသာမက ကမ္ဘာ့နိုင်ငံများ ကပင် လေးစားခြင်းခံခဲ့ရသော မြန်မာနိုင်ငံဟာ လူမှုရေးဆုံးရှုံးမှု ပျက်ယွင်းမှုကြီး ဖြစ်ပေါ်လာခဲ့ပါတယ်။ နှစ်ပေါင်း ၅၀ ကျော် ပျက်စီးလာသည်ကို ၁ နှစ်၊ ၂ နှစ်မျှနဲ့ အကောင်းအတိုင်းဖြစ်အောင် ကုစားနိုင်ရန်မှာ ဘယ်လိုမှမလွယ်ကူပါ။ ဘယ်တန်ခိုးရှင်ကမျှလည်း တတ်နိုင်မည်မဟုတ်ပါ။ ၎င်းလူမှုရေးဆုံးရှုံးမှုကြီးကို လူထုအတွေးအမြင် ပြောင်းလဲသည်အထိ တိုက်ဖျက်နေရမှာဖြစ်ပါတယ်။ ကျွန်တော်တို့ရဲ့ လွတ်လပ်ရေး ဗိသုကာကြီး တပ်မတော်ရဲ့ ဖခင်ကြီး ဗိုလ်ချုပ်အောင်ဆန်း ပြောခဲ့သလို အကျင့်ဆိုးတွေ၊ အကျင့်ဟောင်း တွေကို လောကအပြင်ဘက် တွန်းထုတ်နိုင်သည်အထိ လုပ်ဆောင်ရမယ့်ခရီးရှည် ဖြစ်ပါတယ်။ နေပြည်တော် MICC-2 ခန်းမမှာ ၁၁-၈-၂၀၁ရ မှ ၁၃-၈-၂၀၁ရ ထိ ကျင်းပခဲ့တဲ့ မြန်မာ့ဒီမိုကရေစီ အသွင်ကူးပြောင်းမှုဆိုင်ရာဖိုရမ်မှာ စီးပွားရေးအသွင်ကူးပြောင်းမှုနှင့်ပတ်သက်၍ ဆွေးနွေးပွဲတစ်ခုပြုလုပ်ခဲ့ ပါတယ်။ ၂၀၁၁-၂၀၁၂ ဘဏ္ဍာရေးနှစ်တွင် နိုင်ငံခြားရင်းနှီးမြှုပ်နှံမှု FDI ၄.၆ ဘီလီယံဒေါ်လာ ဝင်ရောက် ခဲ့တယ်လို့ဆိုပါတယ်။ ယခုအစိုးရရဲ့ ပထမနှစ် ၂၀၁၆-၂၀၁ရ တွင် နိုင်ငံခြားရင်းနှီးမြှုပ်နှံမှု ၆.၆ ဘီလီယံ ဒေါ်လာ ဝင်ရောက်လာတယ်လို့ ဆိုပါတယ်။ ၂၀၁၇-၂၀၁၈၊ ၈ လ ပိုင်းအထိ တစ်နှစ်ခွဲအတွင်း နိုင်ငံခြား ရင်းနှီးမြှုပ်နှံမှု ၁၅.၂၀ရ ဘီလီယံဒေါ်လာ ဝင်ရောက်ခဲ့တယ်လို့ ဆိုပါတယ်။ ၂၄-၈-၂၀၁ရ နေ့ ရန်ကုန်မြို့ Novotal Hotel မှာကျင်းပခဲ့တဲ့ ဆွေးနွေးပွဲတစ်ခုမှာ စီးပွားရေးပညာရှင်တစ်ဦးက ပြောကြားခဲ့ရာမှာ ယခင်အစိုးရတွင် နောက်ဆုံး ၃ နှစ်သက်တမ်းတွင် ဘတ်ဂျက်လိုငွေ ဆက်တိုက်မြင့်တက်ခဲ့ရာ ၂၀၁၄-၂၀၁၅ ဘဏ္ဍာနှစ်တွင် လိုငွေ ၁၃.၅ ရာခိုင်နှုန်းမှ ၂၀၁၅-၂၀၁၆ ခုနှစ်တွင် ဘတ်ဂျက်လိုငွေ ၃၁.၅ ရာခိုင်နှုန်းထိ မြင့်တက်လာတယ်လို့ ဆိုပါတယ်။ ငွေကြေးဖောင်းပွမှုမှာလည်း ၂၀၁၄-၂၀၁၅ တွင် ၅.၉ ရာခိုင်နှုန်းရှိရာမှ ၂၀၁၅-၂၀၁၆ တွင် ၁၁.၄ ရာခိုင်နှုန်းအထိ ရှိခဲ့ပါတယ်။ ၂၀၁ရ ခုနှစ် ငွေကြေးဖောင်းပွမှုနှုန်းမှာ ၆.၉ရ ရာခိုင်နှုန်းအထိ ကျဆင်းခဲ့ပါတယ်။ ၂၀၁ရ ခုနှစ်၊ ဇူလိုင်လကုန်အထိ ၄.၉ ရာခိုင်နှုန်း ရှိခဲ့ပါတယ်။ ယခု ၂၀၁၈ ခုနှစ်၊ သြဂုတ်လတွင် ၅.ရ ရာခိုင်နှုန်း ရှိတယ်လို့ဆိုပါတယ်။ နာယကကြီးခင်ဗျာ။ လေးစားလောက်တဲ့ဖွဲ့စည်းပုံနဲ့ အုပ်ချုပ်တဲ့ ပုံမှန်တိုင်းပြည်အတွက် အရေး အပါဆုံးမှာ ချုပ် ၃ ချုပ်နဲ့ အုပ်တစ်အုပ်ဖြစ်ပါတယ်။ ချုပ် ၃ ချုပ်မှာ ပြည်ထောင်စုတရားသူကြီးချုပ်၊ ပြည်ထောင်စုရှေ့နေချုပ်၊ ပြည်ထောင်စုစာရင်းစစ်ချုပ် တို့ဖြစ်ပါတယ်။ အုပ်တစ်အုပ်ကတော့ နိုင်ငံတော် ဗဟိုဘဏ်ဥက္ကဋ္ဌဖြစ်ပါတယ်။ ၎င်းတို့ရဲ့ ကျွမ်းကျင်မှု၊ ထက်မြက်မှု၊ သမာဓိရှိမှု စေတနာထားမှုတို့ မြင့်မား လျှင် တိုင်းပြည်ရဲ့စီးပွားရေး၊ နိုင်ငံရေးလူမှုရေးတို့လည်း မြင့်မားလာမှာဖြစ်ပါတယ်။ ဒါကြောင့် ကျွန်တော်တို့ နိုင်ငံရဲ့ အစိုးရများ၊ လွှတ်တော်များ၊ နိုင်ငံ့ဝန်ထမ်းများနဲ့ ပြည်သူလူထုတစ်ရပ်လုံး စုပေါင်းအင်အားနဲ့ ဒီမိုကရေစီဖက်ဒရယ် ပြည်ထောင်စုနိုင်ငံတော်ကို တည်ဆောက်လျက် နိုင်ငံတော်ရဲ့ စီးပွားရေးဖွံ့ဖြိုး တိုးတက်အောင် ဆောင်ရွက်ကြပါစို့လို့ တိုက်တွန်းနှိုးဆော်ရင်းနဲ့ မြန်မာနိုင်ငံရင်းနှီးမြှုပ်နှံမှုကော်မရှင်ရဲ့ အစီရင်ခံစာကို ထောက်ခံလိုက်ရပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">ဦးလှဆန်း မကွေးတိုင်းဒေသကြီး မဲဆန္ဒနယ်အမှတ်(၁) ဆွေးနွေးဖို့ဖြစ်ပါတယ်။</speech>
<speech><mp id="1276">ဦးလှဆန်း(မဲဆန္ဒနယ်အမှတ်-၁၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးကို မကွေးတိုင်းဒေသကြီး မဲဆန္ဒနယ်အမှတ်(၁) အမျိုးသားလွှတ်တော်ကိုယ်စားလှယ် ကျွန်တော် ဦးလှဆန်းမှ မင်္ဂလာပါလို့ နှုတ်ခွန်းဆက်သအပ်ပါတယ်။ မြန်မာနိုင်ငံရင်းနှီး မြှုပ်နှံမှုကော်မရှင်ရဲ့ တစ်နှစ်တာလုပ်ဆောင်ချက် အစီရင်ခံစာမှာ မြန်မာနိုင်ငံ ရင်းနှီးမြှုပ်နှံမှုကော်မရှင် အနေဖြင့် ပြည်တွင်းပြည်ပ ရင်းနှီးမြှုပ်နှံမှုလုပ်ငန်းများအား စိစစ်ခွင့်ပြုရာ၌ သဘာဝပတ်ဝန်းကျင် လူမှုပတ်ဝန်းကျင်ထိခိုက် နစ်နာမှုမရှိစေသည့် ရင်းနှီးမြှုပ်နှံမှုမျိုး၊ ရင်းနှီးမြှုပ်နှံသူ များကို ဥပဒေနဲ့အညီ ကာကွယ်ပေးရန်၊ ပြည်သူများအလုပ်အကိုင်အခွင့်အလမ်းများ ရရှိသောအချက်များ ပါဝင်တဲ့ ရည်ရွယ်ချက် ၉ ချက်ဖြင့် ချမှတ်ကာ ဆောင်ရွက်လျက်ရှိသည်လို့ ဆိုထားပါတယ်။ ပြည်ထောင်စုလွှတ်တော် နာယကကြီးခင်ဗျာ။ နိုင်ငံခြားတိုက်ရိုက် ရင်းနှီးမြှုပ်နှံမှုသည် လက်ရှိ ကျွန်တော်တို့နိုင်ငံရဲ့ အနေအထားမှာ အရေးကြီးကိစ္စတစ်ခုဖြစ်ကြောင်း နိုင်ငံတော်အစိုးရ အကြီးအကဲ များနှင့် ကျွန်တော်တို့ အားလုံးမှာ ယူဆသတ်မှတ်ထားပါ၍ နိုင်ငံခြားသားရင်းနှီးမြှုပ်နှံမှုဥပဒေနှင့် မြန်မာ နိုင်ငံသားများ ရင်းနှီးမြှုပ်နှံမှုဥပဒေနှစ်ရပ်အား ပေါင်းပြီးတော့ အသစ်ပြန်လည်ရေးဆွဲခဲ့တာ ပြည်ထောင်စု သမ္မတမြန်မာနိုင်ငံတော် မြန်မာနိုင်ငံရင်းနှီးမြှုပ်နှံမှု ပြည်ထောင်စုလွှတ်တော် ဥပဒေအမှတ်(၄၀)ဖြင့် ၂၀၁၆ ခုနှစ်၊ အောက်တိုဘာလ ၁၆ ရက်နေ့မှာ ပြည်ထောင်စုလွှတ်တော် သဘောတူညီချက်ဖြင့် ပြဋ္ဌာန်းခဲ့ သည်မှာလည်း အားလုံးအသိပဲဖြစ်ပါတယ်။ ရင်းနှီးမြှုပ်နှံမှုမူဝါဒများအား ၂၀၁၆ ခုနှစ်၊ နိုဝင်ဘာလ ၁၅ ရက် နေ့တွင်လည်းကောင်း၊ နည်းဥပဒေကို စီမံကိန်းနှင့် ဘဏ္ဍာရေးဝန်ကြီးဌာနမှ အမိန့်ကြော်ငြာစာအမှတ် (၃၅/၂၀၁၇)ဖြင့် ၂၀၁ရ ခုနှစ်၊ မတ်လ ၃ ရက်နေ့တွင်လည်းကောင်း ထုတ်ပြန်ခဲ့သည်မှာ အားလုံးအသိပင် ဖြစ်ပါလိမ့်မယ်။ သို့သော်လည်းပဲ ၅ လခန့်အကြာ ၂၀၁ရ ခုနှစ်၊ သြဂုတ်လ နောက်ဆုံးအပတ်မှာ ရခိုင် အရေးအခင်း နိုင်ငံရေးအခြေအနေကြောင့် နိုင်ငံခြားရင်းနှီးမြှုပ်နှံမှုများ နှောင့်နှေးခဲ့ရသည်မှာလည်း ကျန်တော်တို့ အားလုံးအသိပင့်ဖြစ်ပါတယ်။ သို့ပါသော်လည်း မြန်မာနိုင်ငံရင်းနှီးမြုပ်နှံမှုကော်မရှင်၏ လုပ်ဆောင်မှု နှောင့်နှေးကြန့်ကြာခြင်းဖြစ်တဲ့ မြေယာနဲ့ပတ်သက်သောမူဝါဒများ အားနည်းမှုရှိခြင်း၊ မြေယာ ငှားရမ်းသုံးစွဲခ မြင့်မားနေခြင်း၊ လျှပ်စစ်ဓာတ်အားရရှိရေး လိုအပ်ချက်များရှိခြင်း၊ လုပ်ငန်းလိုင်စင်များ ရယူရာ၌ သက်ဆိုင်ရာဝန်ကြီးဌာနများ၏ ဥပဒေလုပ်ထုံးလုပ်နည်းများ ရှင်းလင်းမှုမရှိ၍ ကြန့်ကြာရခြင်း ဖြစ်ကြောင်း ဖော်ပြထားပါတယ်။ ယနေ့မြန်မာနိုင်ငံရဲ့အခြေအနေက လယ်ယာမြေ၊ အခြားမြေသုံးစွဲခွင့် အမှန်တကယ်သုံးစွဲခွင့် ပြုသူများ ဆောင်ရွက်သည့်ကိစ္စမှာတောင်ပဲ ဌာန ၂၀ ခန့်သွားနေကြရလို့ မြန်မာနိုင်ငံသားများတောင်မှ ဒီလောက် ခက်ခဲနေရင် နိုင်ငံခြားရင်းနှီးမြှုပ်နှံမှုအတွက် နိုင်ငံခြားသားများဆိုရင် ပိုပြီးမခက်ခဲပေဘူးလား။ ကျွန်တော်တို့ စုံစမ်းမေးမြန်းရသလောက်ဆိုရင် နိုင်ငံခြားသားများက ရင်းနှီးမြှုပ်နှံမှု နောက်တွန့်တွန့်သွားပြီး မလုပ်ချင် ကြတဲ့အထိ စိတ်ပျက်သည့် ညည်းညူသံတွေကြားနေရပါတယ်။ မြန်မာ့ရင်းနှီးမြှုပ်နှံမှုကော်မရှင်မှ MIC စာရွက် ၆ လ တစ်နှစ်ရှိတာတောင်ပဲ ရင်းနှီးမြှုပ်နှံမယ့်လုပ်ငန်း အကောင်အထည် မဖော်နိုင်ကြောင်းလည်း ကြားသိရပါတယ်။ တစ်နှစ်လောက် ှ ဖော်ဆောင်နိုင်ကြောင်း၊ သက်သေကို ကော်မရှင်၏ အစီရင် ခံစာ စာမျက်နှာ ၅ အပိုဒ် ၁၅ ဖြစ်တဲ့ မြန်မာနိုင်ငံရင်းနှီးမြှုပ်နှံမှုကော်မရှင်ရဲ့ အစီရင်ခံစာမှာ ဖတ်ကြည့်ရင် အားလုံးပဲ သိရှိနိုင်ပါလိမ့်မယ်။ ၂၀၁ရ ခုနှစ်၊ ဇူလိုင်လ ၂၁ ရက်နေ့မှာ တစ်နေရာတည်း၌ တစ်စုတစ်စည်းတည်း အားလုံး ဝန်ဆောင်မှုပေးခြင်း၊ ဆောင်ရွက်သည့်အဖွဲ့အား အမိန့်ကြော်ငြာစာအမှတ်(၇၀/၂၀၁၇)ဖြင့် ဖွဲ့စည်းပေး èle: One Stop Service(OSS)BƏQoê gə$@p:acq:cole:g q:4:GSågap:98c:qp: Gaosègos ပေးခဲ့သည်ဟုဆိုထားပါတယ်။ OSS ဌာနမှာ ဆုံးဖြတ်ချက်ကို နောက်ဆုံးချနိုင်တဲ့သူ၊ တာဝန်ယူဆောင်ရွက် နိုင်သူများ ရှိပါလားလို့လည်း စဉ်းစားမိပါတယ်။ ဒီနေ့ မြန်မာနိုင်ငံအစိုးရဝန်ကြီးဌာနသည် အကြောင်း အရာတစ်ခု ဖြေရှင်းရာတွင် စုပေါင်းညီညာစွာဖြင့် အောင်မြင်အောင် ဆောင်ရွက်ရမည့်အစား ဌာနဆိုင်ရာ ဝန်ကြီးများ တစ်နေရာနှင့်တစ်နေရာ ရင်းနှီးမြှုပ်နှံသူများအပေါ်မှာ အခက်အခဲတွေ့ရကြောင်း ကြားသိ ကြရတော့ စိတ်မကောင်းစရာအဖြစ်နဲ့ ကြုံတွေ့နေရပါတယ်။ သို့ပါ၍ ရင်းနှီးမြှုပ်နှံသူကလည်း နိုင်ငံခြား သားဖြစ်ဖြစ်၊ မြန်မာနိုင်ငံသားပဲဖြစ်ဖြစ် မှန်မှန်ကန်ကန် ဆောင်ရွက်ရမည်ဖြစ်သလို မြန်မာနိုင်ငံရင်းနှီး မြှုပ်နှံမှု ကော်မရှင်အနေဖြင့်လည်း အဓိကဦးဆောင်ပြီး လုပ်ငန်းစတင်လည်ပတ်နိုင်စေရန် ရည်ရွယ်ချက် ၉ ရပ်ကို လက်ကိုင်ထားပြီးတော့ မြန်မြန်ဆန်ဆန် ဆောင်ရွက်ပေးရပါလိမ့်မယ်။ နောက်တစ်ချက်ကတော့ ရင်းနှီးမြှုပ်နှံမှုအကြောင်းပြုပြီး ရင်းနှီးငွေအပေါ်က အပေါ်ကဝင် တစ်ဖက် လှည့်နဲ့ အောက်ကပြန်မထွက်စေဖို့ တစ်နည်းအားဖြင့် ရင်းနှီးမြှုပ်နှံမှုအကြောင်းပြပြီး ငွေကြေးခဝါချမှု၊ ငွေကြေးရွှေ့ပြောင်းပြီး စီးဆင်းမှုတွေ မရှိရလေအောင်လည်း စနစ်တကျ ချိတ်ဆက်ဆောင်ရွက်ဖို့ လိုအပ် ပါလိမ့်မယ်။ မြန်မာနိုင်ငံရင်းနှီးမြှုပ်နှံမှုကော်မရှင်အနေဖြင့် ဖားကန့်၊ ကျောက်စိမ်း ထုတ်လုပ်တဲ့ ရင်းနှီး မြှုပ်နှံမှုမျိုး၊ မုံရွာ၊ ဆားလင်းကြီး၊ လက်ပန်းတောင်းတောင် ရင်းနှီးမြှုပ်နှံမှုမျိုး၊ မန္တလေးတိုင်း စဉ့်ကိုင်၊ ပန်ဒါအထည်ချုပ်စက်ရုံ ငှားရမ်းဆောင်ရွက်တဲ့ ရင်းနှီးမြှုပ်နှံမှုမျိုး၊ မြိတ်၊ ငါးတင်ငါးချဆိပ်ကမ်းမှာ ငါး လေလံဈေးနိုင်ငံခြားသား ရင်းနှီးမြှုပ်နှံမှုကြန့်ကြာနေမှုမျိုးများ မဖြစ်ပေါ်စေရန် မြန်မာနိုင်ငံရင်းနှီးမြှုပ်နှံမှု ကော်မရှင်အနေဖြင့် ရင်းနှီးမြှုပ်နှံလိုသူ၏ တင်ပြချက်အပေါ် မူတည်ပြီးတော့ သက်ဆိုင်ရာတိုင်းဒေသကြီး၊ ပြည်နယ်အစိုးရများနှင့် ကြိုတင်ညှိနှိုင်းပြီးတော့ ရင်းနှီးမြှုပ်နှံမည့် မြေနေရာ၊ နယ်နိမိတ်၊ အဝန်းအဝိုင်း အတည်တကျသတ်မှတ်ဆောင်ရွက်ကာ ပြည်တွင်းရင်းနှီးမြှုပ်နှံသူ နိုင်ငံသားများ၊ ပြည်ပရင်းနှီးမြှုပ်နှံသူ နိုင်ငံခြားသားများနှင့် နိုင်ငံတော်အတွက် အကြောင်းအကျိုး အကောင်းအဆိုး ကြည့်ပြီးတော့ နည်းပညာ နှင့် သက်ဆိုင်ရာအဖွဲ့အစည်းများသို့ ရင်းနှီးမြှုပ်နှံမှုကော်မရှင်အနေဖြင့် ပွင့်လင်းမြင်သာစွာ မှန်မှန်ကန်ကန် မြန်မြန်ဆန်ဆန် ဆောင်ရွက်ပေးသည်သာမက နိုင်ငံတော်ဖွံ့ဖြိုးရေးအတွက် အောင်မြင်အောင် ဆောင်ရွက် ပေးနိုင်ပါစေလို့ ဆန္ဒပြုရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အထက်ပါ အစီရင်ခံစာနဲ့စပ်လျဉ်းပြီး လွှတ်တော်ကိုယ်စားလှယ်များရဲ့ ဆွေးနွေးချက်များအပေါ် သက်ဆိုင်ရာ ပြည်ထောင်စုအဆင့် အဖွဲ့ အစည်းဝင်က ပြန်လည်ရှင်းလင်း ဆွေးနွေးခြင်းနဲ့ လွှတ်တော်က မှတ်တမ်းတင်ခြင်းအစီအစဉ်တို့ကို ၃၀-၈-၂၀၁၈ ရက် (ကြာသပတေးနေ့)မှာ ကျင်းပပြုလုပ်မယ့် ပြည်ထောင်စုလွှတ်တော် အစည်းအဝေးမှာ ဆောင်ရွက်ရန် လျာထားပါကြောင်း ကြေညာပါတယ်။</speech>
</report>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး (၁၄)ရက်မြောက်နေ့ ရပ်နားကြောင်းနှင့် (၁၅)ရက်မြောက်နေ့ ကျင်းပမည့်နေ့ရက်နှင့် ကြေညာခြင်း</title>
<speech type="speaker">အစီအစဉ်(၁၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နဝမပုံမှန် အစည်းအဝေး (၁၄)ရက်မြောက်နေ့ အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေးရဲ့ (၁၅)ရက်မြောက်နေ့ကို ၂၀၁၈ ခုနှစ်၊ သြဂုတ်လ ၃၀ ရက် (ကြာသပတေးနေ့) နံနက် ၁၀ နာရီ ကျင်းပပြုလုပ်မည် ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">ပြည်ထောင်စုလွှတ်တော် ကိုယ်စားလှယ်များအားလုံး ထွက်ခွာနိုင်ပါပြီ ခင်ဗျား။ ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေး (၁၄)ရက်မြောက်နေ့ အစည်းအဝေးကို မွန်းလွဲ ၁၅:၅၀ နာရီတွင် ရပ်နားပါသည်။</speech>
</postface>
</transcript>
</doc>
