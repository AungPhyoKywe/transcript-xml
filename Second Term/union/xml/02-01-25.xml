<doc>
<docinfo>
<docno>02-01-25.xml</docno>
<pdf>02-01-25.pdf</pdf>
<term value='02'>ဒုတိယအကြိမ်</term>
<session value='01' />
<sittingday value='25' />
<legislature value='union'>ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး (၂၅)ရက်မြောက်နေ့မှတ်တမ်း</title>
<date>၁၃၇၈ ခုနှစ်၊ ကဆုန်လပြည့်ကျော် ၁၀ ရက် (၂၀၁၆ ခုနှစ်၊ မေလ ၃၁ ရက်)(အင်္ဂါနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် ပထမပုံမှန်အစည်းအဝေး (၂၅)ရက်မြောက်နေ့ကို မွန်းလွဲ ၁၂:၃၀ နာရီင်ကျင်းပ ပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type='mc'>လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေးရဲ့ (၂၅)ရက်မြောက်နေ့ အစီအစဉ်စတင်ပါတော့မယ်။ ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type='speaker'>အားလုံးမင်္ဂလာပါ။</speech>
<speech type='mc'>အားလုံးထိုင်နိုင်ကြပါပြီ ခင်ဗျား။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type='speaker'>ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး (၂၅)ရက်မြောက်နေ့မှာ ပြည်ထောင်စု လွှတ်တော်ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စုလွှတ်တော် ကိုယ်စားလှယ်ဦးရေ စုစုပေါင်း ၆၄ရ ဦးရှိပြီး ဒီကနေ့ အစည်းအဝေးကို ၆၀၆ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၉၃.၆၆ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာဥပဒေ ပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် (၂၅)ရက်မြောက်နေ့ အစည်းအဝေး အစီအစဉ်ကြေညာခြင်း</title>
<speech type='speaker'>ပြည်ထောင်စုလွှတ်တော် ကိုယ်စားလှယ်များခင်ဗျာ။ ပထမပုံမှန်အစည်းအဝေး (၂၅) ရက်မြောက်နေ့ကို လွှတ်တော်ကိုယ်စားလှယ်များထံ ဖြန့်ဝေထားတဲ့ အစီအစဉ်အတိုင်း ဆက်လက် ဆောင်ရွက်ပါမယ်။ အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များ ခွင့်ပန်ကြားခြင်းနှင့် အစည်းအဝေးတက်ရောက်မှု အခြေအနေကို မှတ်တမ်းတင်ခြင်း၊</speech>
<speech type='speaker'>အစီအစဉ်(၄)ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ လွှတ်တော်ကိုယ်စားလှယ်များအတွက် ပြည်ထောင်စုလွှတ်တော်ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id='1157'>ဦးမင်းဦး(အတွင်းရေးမှူး၊ ကိုယ်စားလှယ်စိစစ်ရေးကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယကကြီး ခင်ဗျား။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စု လွှတ်တော် ပထမပုံမှန်အစည်းအဝေး (၂၅)ရက်မြောက်နေ့ ၃၁-၅-၂၀၁၆ ရက်နေ့မှာ အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား ပဲခူးတိုင်းဒေသကြီး မဲဆန္ဒနယ်အမှတ်(၆)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ် စိစစ်ရေးကော်မတီ အတွင်းရေးမှူးဖြစ်သူ ကျွန်တော် ဦးမင်းဦးက ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များမှာ - - ဦးအာမိုးဆီ ခေါင်လန်ဖူး၊ - ဒေါ်ခင်စန်းလှိုင် - ဒေါ်ချိုချိုဝင်း မော်လိုက်၊ ဦးမြင့်ဟန်ထွန်း ဘုတလင်၊ - ဦးဌေးငွေ မြောင်၊ - ဦးမင်းကြည် သံတွဲ၊ - ဦးဦးလှစော မြောက်ဦး၊ - ဒေါ်အေးမြမြမျိုး ကျောက်တန်း၊ - ဦးဘိုဘိုဦး စမ်းချောင်း၊ - ဦးတင်မောင်ဝင်း ဆိပ်ကမ်း၊ - ဦးခွန်အောင်ကျော် ဟိုပုန်း၊ - ဦးခွန်သန်းထူး ဆီဆိုင်၊ - ဦးခွန်မောင်သောင်း ပင်လောင်း၊ - ဦးစိုင်းဆိုင်မိုင်း မိုင်းကိုင်၊ - ဦးစိုင်းသီဟကျော် မိုင်းရယ်၊ - ဦးကျင်ဝမ်း - ဦးဝင်းထူး နမ့်ဆန်၊ - ဒေါ်နန်းမိုး မန်တုံ၊ - ဒေါက်တာစိုးမိုးသူ မြောင်းမြ၊ - ဒေါက်တာစံရွှေဝင်း - ဗိုလ်မှူးချုပ်တင်စန်းနိုင် တပ်မတော်သား၊ - ဗိုလ်မှူးကြီးအောင်သီဟ တပ်မတော်သား၊ - ဗိုလ်မှူးထင်အောင်ကျော် တပ်မတော်သား၊ - ဗိုလ်မှူးထိန်လင်း တပ်မတော်သား၊ - ဦးဂျေယောဝူ ကချင်-၁၊ - ဦးနောင်နဂျတန် ကချင်-၄၊ - ဒေါ်နန်းနီနီအေး ကရင်-၆၊ - ဦးအောင်သိန်း ပဲခူး-၁၂၊ - ဒေါက်တာသန်းဝင်း - ဒေါက်တာကျော်သန်းထွန်း မန္တလေး-၃၊ - ဦးစိုးအောင် မန္တလေး-၁၁၊ - ဦးသန်းစိုး ရန်ကုန်-၄၊ - ဦးခွန်သိန်းဖေ ရှမ်း-၉၊ - ဦးမိုင်းအုဏ်းခိုင် ရှမ်း-၁၀၊ - ဦးစိုင်းဝမ်းလှိုင်ခမ်း ရှမ်း-၃၊ - ဦးညီစိန် ရှမ်း-၅၊ - ဗိုလ်မှူးချုပ်ကျော်ကျော်စိုး တပ်မတော်သား၊ - ဗိုလ်မှူးချုပ်သက်ထွန်းအောင် တပ်မတော်သားနှင့် - ဗိုလ်မှူးသန်းထွန်းမြင့် တပ်မတော်သား တို့ဖြစ်ကြပါတယ်။ ယခင်က ခွင့်ပန်ကြားသဖြင့် ခွင့်ပြုထားသူ ၂ ဦး နှင့် ယနေ့ ခွင့်ပန်ကြားသူ ၃၉ ဦး ဖြစ်တဲ့အတွက် စုစုပေါင်းခွင့်ပန်ကြားသူ ၄၁ ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနဲ့ ယနေ့ ခွင့်ပန်ကြားသူ ပြည်ထောင်စုလွှတ်တော်ကိုယ်စားလှယ် ၃၉ ဦးအား ခွင့်အဖြစ် သတ်မှတ်ခွင့်ပြုပေးနိုင် ပါရန် လေးစားစွာ ပန်ကြားအပ်ပါတယ်ခင်ဗျား။</speech>
<speech type='speaker'>ခွင့်ပန်ကြားသူ အားလုံးကိုခွင့်ပြုပါတယ်။</speech>
<speech type='speaker'>ပြည်ထောင်စုလွှတ်တော် ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး (၂၅) ရက်မြောက်နေ့ကို တက်ရောက်ခွင့်ရှိတဲ့ လွှတ်တော် ကိုယ်စားလှယ် ၆၄ရ ဦး၊ ယခင်က ခွင့်ပြုထားသူ ၂ ဦး၊ ယနေ့ခွင့်ပန်ကြား၍ ခွင့်ပြုထားသူ ၃၉ ဦး ဖြစ်တဲ့ အတွက် ခွင့်ပြုထားသူ စုစုပေါင်း ၄၁ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type='speaker'>ပြည်ထောင်စုလွှတ်တော်က သဘောတူတဲ့အတွက် လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို ပြည်ထောင်စုလွှတ်တော်ဆိုင်ရာ နည်းဥပဒေ ၄ နည်းဥပဒေခွဲ(ခ) အရ အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value = 'Bill'>
<bill>
<title>ပြည်ထောင်စုလွှတ်တော်က အတည်ပြုသည်ဟု မှတ်ယူရမည့် ဥပဒေကြမ်းများကို လွှတ်တော်က မှတ်တမ်းတင်ခြင်း</title>
<speech type='speaker'>အစီအစဉ် (၅) ဖြစ်ပါတယ်။ ပြည်ထောင်စုလွှတ်တော်ကိုယ်စားလှယ်များ ခင်ဗျား။ ပြည်သူ့လွှတ်တော်နဲ့ အမျိုးသားလွှတ်တော်တို့က သဘောတူညီ အတည်ပြုတဲ့အတွက် ပြည်ထောင်စု လွှတ်တော်က အတည်ပြုသည်ဟု မှတ်ယူပြီး ပေးပို့ဆောင်ရွက်ခဲ့မှုအရ နိုင်ငံတော်သမ္မတက ၂၆-၅-၂၀၁၆ ရက်တွင် ဥပဒေအဖြစ် လက်မှတ်ရေးထိုးထုတ်ပြန်ပြီးဖြစ်တဲ့ နိုင်ငံတော်အား နှောင့်ယှက်ဖျက်ဆီးလို သူများ၏ ဘေးအန္တရာယ်မှ ကာကွယ်စောင့်ရှောက်သည့် ဥပဒေကိုရုပ်သိမ်းသည့် ဥပဒေကြမ်းနဲ့ လွှတ်တော် နှစ်ရပ်က သဘောတူညီ အတည်ပြုပြီး ပြည်ထောင်စုလွှတ်တော်က အတည်ပြုသည်ဟု မှတ်ယူရမယ့် ပြည်သူ့ကောင်စီဥပဒေကို ရုပ်သိမ်းသည့် ဥပဒေကြမ်းနဲ့ နိုင်ငံတော်ကောင်စီဥပဒေကို ရုပ်သိမ်းသည့် ဥပဒေကြမ်းတို့ကို ပြည်ထောင်စုလွှတ်တော်ဆိုင်ရာ နည်းဥပဒေ ၈၁ အရ လွှတ်တော်က မှတ်တမ်းတင်ကြောင်း ကြေညာပါတယ်။</speech>
</bill>
</section>
<section value = 'Order'>
<title>နိုင်ငံတော်သမ္မတထံမှ ပေးပို့သော စီမံကိန်းနှင့် ဘဏ္ဍာရေးဝန်ကြီးဌာန ဒုတိယဝန်ကြီးအဖြစ်ခန့်အပ်တာဝန်ပေးခြင်းကို တင်ပြခြင်းနှင့် လွှတ်တော်က မှတ်တမ်းတင်ခြင်း၊</title>
<speech type='speaker'>အစီအစဉ် (၆) ဖြစ်ပါတယ်။ ပြည်ထောင်စုလွှတ်တော်ကိုယ်စားလှယ်များ ခင်ဗျား။ စီမံကိန်းနှင့်ဘဏ္ဍာရေးဝန်ကြီးဌာန ဒုတိယဝန်ကြီးအဖြစ် ဦးမောင်မောင်ဝင်း အား ခန့်အပ် တာဝန်ပေးခြင်းနဲ့စပ်လျဉ်းပြီး နိုင်ငံတော်သမ္မတထံမှ ပြည်ထောင်စုလွှတ်တော်နာယကထံသို့ နိုင်ငံတော် သမ္မတရုံးရဲ့ ၂၆-၅-၂၀၁၆ ရက်စွဲပါစာအမှတ်၊ ၁၀၇(၁)/၈/သမ္မတရုံးဖြင့် သဝဏ်လွှာ ပေးပို့ထားပါတယ်။ အထက်ပါ ဒုတိယဝန်ကြီး ခန့်အပ်တာဝန်ပေးခြင်းကို ပြည်ထောင်စုလွှတ်တော် ဆိုင်ရာဥပဒေ ပုဒ်မ ၂၁ ပုဒ်မခွဲ(ခ)အရ လွှတ်တော်က မှတ်တမ်းတင်ကြောင်း ကြေညာပါတယ်။ သဝဏ်လွှာ အပြည့်အစုံကို နောက်ဆက်တွဲဖြင့် ဖော်ပြထားပါသည်။</speech>
</section>
<section value = 'Committee'>
<title>ဥပဒေကြမ်းပူးပေါင်းကော်မတီတွင် လစ်လပ်သွားသော အဖွဲ့ဝင်နေရာ ထည့်သွင်းဖွဲ့စည်းခြင်းနှင့် စပ်လျဉ်း၍ လွှတ်တော်၏ သဘောတူညီချက် ရယူခြင်း</title>
<speech type='speaker'>အစီအစဉ်(၇) ဖြစ်ပါတယ်။ ပြည်ထောင်စုလွှတ်တော်ကိုယ်စားလှယ်များ ခင်ဗျား။ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီကို အဖွဲ့ဝင် ၁၅ ဦး ဖြင့် ၁၀-၂-၂၀၁၆ ရက်တွင် ကျင်းပပြုလုပ်တဲ့ ပြည်ထောင်စုလွှတ်တော် အစည်းအဝေး တတိယနေ့မှာ လွှတ်တော်ရဲ့ သဘော တူညီချက်ရယူ၍ အတည်ပြု ဖွဲ့စည်းခဲ့ပြီးဖြစ်ပါတယ်။ အဆိုပါ ဖွဲ့စည်းထားတဲ့ ဥပဒေကြမ်းပူးပေါင်းကော်မတီ အဖွဲ့ဝင်များအနက်မှ ဦးခင်မောင်ဝင်း လမ်းမတော်မဲဆန္ဒနယ် ပြည်သူ့လွှတ်တော်ကိုယ်စားလှယ်အစား ဦးဇော်ဝင်း ထန်းတပင်မဲဆန္ဒနယ် ပြည်သူ့လွှတ်တော်ကိုယ်စားလှယ်အား အဖွဲ့ဝင်အဖြစ် ထည့်သွင်းဖွဲ့စည်းပေးနိုင်ရန် ပြည်သူ့လွှတ်တော်ရုံး၏ ပေးပို့တင်ပြမှုအရ အစားထိုးဖွဲ့စည်းခြင်းကို ပြည်ထောင်စုလွှတ်တော်ရုံးရဲ့ ၂၅-၅-၂၀၁၆ ရက်စွဲပါ အမိန့် ကြော်ငြာစာအမှတ် (၅၀/၂၀၁၆)ဖြင့် ထုတ်ပြန်ခဲ့ပြီး ဖြစ်ပါတယ်။</speech>
<speech type='speaker'>လွှတ်တော်ရဲ့ အတည်ပြုချက်ရယူပါမယ်။ ဥပဒေကြမ်းပူးပေါင်းကော်မတီ အဖွဲ့ဝင် ဦးခင်မောင်ဝင်း လမ်းမတော်မဲဆန္ဒနယ်အစား ဦးဇော်ဝင်း ထန်းတပင်မဲဆန္ဒနယ်အား အစားထိုး ထည့်သွင်းဖွဲ့စည်းခြင်းကို လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type='speaker'>သဘောမတူသူရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type='speaker'>သဘောမတူသူမရှိတဲ့အတွက် ဥပဒေကြမ်းပူးပေါင်းကော်မတီ အဖွဲ့ဝင်အဖြစ် ဦးဇော်ဝင်း ထန်းတပင်မဲဆန္ဒနယ်အား အစားထိုးထည့်သွင်းဖွဲ့စည်းခြင်းကို လွှတ်တော်က အတည်ပြုကြောင်း ကြေညာပါတယ်။</speech>
</section>
<section value = 'Motion'>	
	<motion>
<title>နိုင်ငံတော်သမ္မတထံမှ ပေးပို့သော အာဆီယံ၏ ကင်းလွတ်ခွင့်များနှင့် အခွင့်အရေးများဆိုင်ရာ သဘောတူစာချုပ်ကို မြန်မာနိုင်ငံမှ အတည်ပြုဝင်ရောက်ရန် ကိစ္စနှင့်စပ်လျဉ်း၍ | သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က လွှတ်တော်သို့ ရှင်းလင်းတင်ပြခြင်း</title>
<speech type='speaker'>အစီအစဉ် (၈) ဖြစ်ပါတယ်။ ပြည်ထောင်စုလွှတ်တော်ကိုယ်စားလှယ်များ ခင်ဗျား။ အာဆီယံ၏ ကင်းလွတ်ခွင့်များနှင့်အခွင့်အရေးများဆိုင်ရာ သဘောတူစာချုပ်ကို မြန်မာနိုင်ငံမှ အတည်ပြုဝင်ရောက်ရေးကိစ္စနဲ့စပ်လျဉ်းပြီး ပြည်ထောင်စုလွှတ်တော်၏ သဘောတူညီချက်ရရှိနိုင်ရေး အတွက် နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၂၆-၅-၂၀၁၆ ရက်စွဲပါ စာအမှတ်၊ ၁၀၇(၁)/၁/သမ္မတရုံးဖြင့် သဝဏ်လွှာပေးပို့ထားပါတယ်။ ယင်းကိစ္စနဲ့ စပ်လျဉ်းပြီး သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က လွှတ်တော်သို့ ရှင်းလင်းတင်ပြဖို့ ဖြစ်ပါတယ်။</speech>
<speech><agency id='19'>ဦးကျော်တင်(ဒုတိယဝန်ကြီး၊ နိုင်ငံခြားရေးဝန်ကြီးဌာန)</agency>ပြည်ထောင်စုလွှတ်တော် နာယကကြီးနှင့် ပြည်ထောင်စုလွှတ်တော်ကိုယ်စားလှယ်များခင်ဗျာ။ ကျွန်တော့အနေနဲ့ ကျွန်တော်ဒီ အာဆီယံရဲ့ ကင်းလွတ်ခွင့်များနဲ့ အခွင့်အရေးများဆိုင်ရာ သဘောတူစာချုပ်ကို ပြည်ထောင်စုသမ္မတမြန်မာ နိုင်ငံမှ အတည်ပြု ပါဝင်ခွင့်ရရှိရေးနဲ့ ပတ်သက်ပြီးတော့ နိုင်ငံခြားရေးဝန်ကြီးဌာန ပြည်ထောင်စုဝန်ကြီးရဲ့ ကိုယ်စား ကျွန်တော့်အနေနဲ့ ရှင်းလင်းတင်ပြခွင့် ရရှိတဲ့အတွက် အထူးကျေးဇူးတင်ဂုဏ်ယူပါကြောင်း တပကမ တအားသိပါတယ်။ နောက်ကျွန်တော်တို့ ဒီ အရှေ့တောင်အာရှနိုင်ငံများအသင်းလို့ခေါ်တဲ့ အာဆီယံရဲ့ကင်းလွတ်ခွင့်များနဲ့ အခွင့်အရေးများဆိုင်ရာ သဘောတူစာချုပ်ကို ထိုင်းနိုင်ငံ၊ ချာအမ်း-ဟ္မာဟင်းမြို့မှာ ၂၀၀၉ ခုနှစ်၊ အောက်တိုဘာလ ၂၅ ရက်နေ့ကစပြီးတော့ မြန်မာနိုင်ငံအပါအဝင် အာဆီယံနိုင်ငံ ၁၀ နိုင်ငံလုံးက နိုင်ငံခြားရေးဝန်ကြီးတွေကနေပြီးတော့ လက်မှတ်ရေးထိုးထားခဲ့ကြပါတယ်။ အာဆီယံ ပဋိညာဉ်စာတမ်းရဲ့ အပိုဒ် ၁၇၊ ၁၈၊ ၁၉ တို့မှာ အာဆီယံအဖွဲ့ဝင်နိုင်ငံများအနေနဲ့ အာဆီယံရဲ့ ရည်ရွယ်ချက်များ ပြည့်မြောက် အောင်မြင်စေရန် ဆောင်ရွက်နိုင်ရေးအတွက်လည်းကောင်း၊ အာဆီယံအတွင်းရေးမှူးချုပ်နဲ့ အတွင်းရေး မှူးချုပ်ရုံးဝန်ထမ်းများ လုပ်ငန်းတာဝန်တွေကို ဆောင်ရွက်တဲ့အခါမှာ လွတ်လွတ်လပ်လပ်ဆောင်ရွက်နိုင် စေရေးအတွက်လည်းကောင်း၊ အာဆီယံနိုင်ငံများကနေ ခန့်အပ်ထားတဲ့ အမြဲတမ်းကိုယ်စားလှယ်များ၊ အဖွဲ့ဝင်နိုင်ငံများမှ အာဆီယံလုပ်ငန်းဆောင်ရွက်ရန် တာဝန်ပေးအပ်ထားတဲ့ အရာရှိများအား ၎င်းတို့ရဲ့ လုပ်ငန်းများကို အဆင်ပြေချောမွေ့စွာ အကောင်အထည်ဖော် ဆောင်ရွက်နိုင်ရေးအတွက်လည်းကောင်း ၎င်းတို့အား ကင်းလွတ်ခွင့်များ၊ အခွင့်အရေးများ ပေးအပ်ကြရန် ပြဋ္ဌာန်းထားပါတယ်။ အဆိုပါ သဘောတူညီချက်အရ အာဆီယံနဲ့ စပ်လျဉ်းတဲ့ ရွှေ့ပြောင်းနိုင်သော ပစ္စည်းများနဲ့ မရွှေ့ ပြောင်းနိုင်သော ပစ္စည်းများ၊ အာဆီယံအတွင်းရေးမှူးချုပ်နဲ့ အတွင်းရေးမှူးချုပ်ရုံးရဲ့ ဝန်ထမ်းများ၊ အာဆီယံအတွက် တာဝန်ထမ်းဆောင်နေကြတဲ့ ကျွမ်းကျင်သူ ဝန်ထမ်းများ၊ အမြဲတမ်းကိုယ်စားလှယ် အဖွဲ့ရုံး၊ အမြဲတမ်းကိုယ်စားလှယ် သံအမတ်ကြီးများနဲ့ အာဆီယံအတွက် တာဝန်ထမ်းဆောင်နေတဲ့ အရာထမ်းများ၊ အမြဲတမ်းကိုယ်စားလှယ်အဖွဲ့ရုံးမှ တာဝန်ထမ်းဆောင်နေကြသော ဝန်ထမ်းများ၊ အဖွဲ့ဝင် နိုင်ငံများမှ အရာထမ်းများ အစရှိသည်တို့ကို ၎င်းတို့ရဲ့ အဆင့်အတန်းကို လိုက်ပြီးတော့ ကျွန်တော်တို့ ကင်းလွတ်ခွင့်များ၊ အခွင့်အရေးများ ပေးအပ်သွားရန် တာဝန်ရှိမှာ ဖြစ်ပါတယ်။ ယခု သဘောတူစာချုပ်ကို အာဆီယံအဖွဲ့ဝင် ၁၀ နိုင်ငံအနက်မှ ဘရူနိုင်းဒါရုဆလမ်၊ ကမ္ဘောဒီးယား၊ စင်ကာပူ၊ ထိုင်း၊ ဖိလစ်ပိုင်၊ အင်ဒိုနီးရှားနှင့် ဗီယက်နမ်နိုင်ငံတို့ကနေ အတည်ပြု ဝင်ရောက်ထားကြပြီး ဖြစ်ပါတယ်။ မြန်မာနိုင်ငံ၊ မလေးရှားနိုင်ငံနဲ့ လာအိုနိုင်ငံ ၃ နိုင်ငံသာ အတည်ပြုဖို့ ကျန်ရှိနေပါတယ်။ လာအိုနိုင်ငံနဲ့ မလေးရှားနိုင်ငံတို့ကလည်း ယခုစာချုပ်ကို အတည်ပြုနိုင်ရေးအတွက် ပြည်တွင်းလုပ်ထုံး လုပ်နည်းများနဲ့အညီ ပြီးစီးအောင် ဆောင်ရွက်နေကြပြီဖြစ်ကြောင်း ကျွန်တော့အနေနဲ့ ဒါအဲဒီကိစ္စကို ဆောလျင်စွာ အတည်ပြုနိုင်ရေးအတွက်လည်း ဆောင်ရွက်နေကြပြီဖြစ်ကြောင်းကို ကြားသိရပြီးဖြစ်ပါတယ်။ အဆိုပါ သဘောတူစာချုပ်ပါ ပြဋ္ဌာန်းချက်များဟာ ပြည်ထောင်စုသမ္မတမြန်မာနိုင်ငံတော် ဖွဲ့စည်း အုပ်ချုပ်ပုံ အခြေခံဥပဒေပါ ပြဋ္ဌာန်းချက်များနဲ့ ဆန့်ကျင်မှုလည်းမရှိဘဲ ဥပဒေရေးရာအရ ချည်နှောင်မှု မရှိကြောင်းကိုလည်း လေ့လာတွေ့ရှိရပါတယ်။ ဒါ့အပြင် ယခုသဘောတူစာချုပ်ဟာ မြန်မာနိုင်ငံမှ ပါဝင်ပြီးဖြစ်တဲ့ ၁၉၄၆ ခုနှစ်၊ ကုလသမဂ္ဂ 3əzę3269:@p:ņēma:cyosaĉap:aop mzgo:qè:(Convention on the Privileges and Immunities of the United Nations 1946) နဲ့ ၁၉၆၁ ခုနှစ်၊ သံတမန်ဆက်ဆံရေးဆိုင်ရာ ဗီယင်နာ ကွန်ဗင်းရှင်း(Vienna Convention on the Diplomatic Relations -1961) တို့ကို အခြေခံပြီးတော့ ရေးသားချုပ်ဆိုထားခြင်းဖြစ်ပါတယ်။ မြန်မာနိုင်ငံမှာလည်းပဲ ပြည်တွင်းစီမံမှုအနေနဲ့ ကုလသမဂ္ဂအဖွဲ့ အခွင့်အရေးများနှင့် ကင်းလွတ်ခွင့်များ အက်ဥပဒေ ၁၉၅၄ ခုနှစ်ကို ပြဋ္ဌာန်းထားပြီးဖြစ်ပါတယ်။ ယခု သဘောတူစာချုပ်ကို မြန်မာနိုင်ငံက အတည်ပြုပါဝင်ရေးနှင့်ပတ်သက်ပြီးတော့ ပြည်ထဲရေးဝန်ကြီးဌာနနဲ့ ပြည်ထောင်စုရှေ့နေချုပ်ရုံးတို့မှ ကန့်ကွက်ရန်မရှိကြောင်း သဘောထားမှတ်ချက်များလည်း ရရှိပြီးဖြစ်ပါတယ်။ ထို့အပြင် နိုင်ငံခြားရေးရာမူဝါဒကော်မတီနဲ့ ပြည်ထောင်စုအစိုးရအဖွဲ့တို့ရဲ့ ခွင့်ပြုချက်များ ကိုလည်း ရရှိထားပြီးဖြစ်ပါကြောင်း တင်ပြလိုပါတယ်။ ၂၀၁၅ ခုနှစ်၊ ဒီဇင်ဘာလ ၃၁ ရက်နေ့က စပြီးတော့ အာဆီယံ ၁၀ နိုင်ငံလုံးဟာ အာဆီယံအသိုက်အဝန်းကို စတင်တည်ထောင်လာပြီဖြစ်ပါတယ်။ အဲဒီလိုအာဆီယံအသိုက်အဝန်း စတင်ပေါ်ပေါက်လာတာနဲ့အညီ အာဆီယံနိုင်ငံများအနေနဲ့ ၎င်းတို့ လက်မှတ်ရေးထိုးထားကြတဲ့ အာဆီယံဆိုင်ရာသဘောတူစာချုပ်စာတမ်းများအနက်မှ အတည်ပြုရန် ကျန်ရှိနေတဲ့ စာချုပ်စာတမ်းသဘောတူညီချက်များကို အတည်ပြုခြင်း (Ratification)ပြုလုပ်ရန် လိုအပ်လျက် ရှိနေပါတယ်။ မြန်မာနိုင်ငံဟာလည်းပဲ အာဆီယံအဖွဲ့ဝင် နိုင်ငံဖြစ်တဲ့ အားလျော်စွာ အာဆီယံရဲ့ ကင်းလွတ် ခွင့်များနဲ့ အခွင့်အရေးများ သဘောတူစာချုပ်ကို အတည်ပြုပြုလုပ်ပေးဖို့ တာဝန်ရှိပါတယ်။ ဒါကြောင့် အာဆီယံအတွင်းရေးမှူးချုပ်ရုံးသို့ မိမိတို့ဝန်ကြီးဌာနကနေပြီးတော့ အတည်ပြု စာချွန်လွှာ (Instrument of Ratification)ကို ကျွန်တော်တို့ နိုင်ငံခြားရေးဝန်ကြီးဌာနကနေပြီးတော့ ပေးပို့ရမှာ ရှိပါတယ်။ ဒါကြောင့်မို့လို့ မြန်မာနိုင်ငံအနေဖြင့် ယခုသဘောတူစာချုပ်ကို အတည်ပြုခြင်းအားဖြင့် မြန်မာ နိုင်ငံကနေပြီးတော့ အာဆီယံအတွင်းရေးမှူးချုပ်ရုံးမှာ တာဝန်ပေးအပ်စေလွှတ်ခန့်ထားလိုက်တဲ့ မိမိတို့ နိုင်ငံက အာဆီယံအမြဲတမ်းကိုယ်စားလှယ်သံအမတ်ကြီးနှင့်တကွ ဝန်ထမ်းများအနေဖြင့်လည်း ၎င်းတို့ရဲ့ လုပ်ငန်းများ တာဝန်ထမ်းဆောင်ကြရာမှာ ကင်းလွတ်ခွင့်တွေ အခွင့်အရေးများကို ရရှိကြမှာဖြစ်ပြီးတော့ မြန်မာနိုင်ငံ အကျိုးကိုလည်း ထိရောက်စွာ ပိုမိုဖော်ဆောင်ပေးနိုင်မှာဖြစ်ပါတယ်။ သို့ဖြစ်ပါ၍ ပြည်ထောင်စုသမ္မတမြန်မာနိုင်ငံတော်အနေဖြင့် အာဆီယံရဲ့ ကင်းလွတ်ခွင့်များနှင့် အခွင့်အရေးများဆိုင်ရာ သဘောတူ စာချုပ်ကို အတည်ပြု ပါဝင်နိုင်ရေးအတွက် ပြည်ထောင်စုလွှတ်တော်ရဲ့ အတည်ပြုချက်ကို ရယူပေးနိုင်ပါရန် ဆွေးနွေး တင်ပြအပ်ပါတယ်။ အားလုံးကိုကျေးဇူးတင်ပါတယ်ခင်ဗျား။ စာချုပ် အပြည့်အစုံကို နောက်ဆက်တွဲဖြင့် ဖော်ပြထားပါသည်။ အထက်ပါကိစ္စနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း ၊</speech>
<speech type='speaker'>အစီအစဉ်(၉) ဖြစ်ပါတယ်။ ပြည်ထောင်စုလွှတ်တော်ကိုယ်စားလှယ်များ ခင်ဗျား။ နိုင်ငံတော်သမ္မတထံမှ ပေးပို့တဲ့ သဝဏ်လွှာမိတ္တူ ကို လွှတ်တော်ကိုယ်စားလှယ်များထံ ၃၀-၅-၂၀၁၆ ရက်တွင် ကြိုတင်ဖြန့်ဝေထားပြီး ဖြစ်ပါတယ်။ အထက်ပါ အာဆီယံ၏ ကင်းလွတ်ခွင့်များနှင့်အခွင့်အရေးများဆိုင်ရာ သဘောတူစာချုပ်ကို မြန်မာနိုင်ငံမှ အတည်ပြုဝင်ရောက်ရေးကိစ္စနဲ့ စပ်လျဉ်းပြီး လွှတ်တော်ကိုယ်စားလှယ်များက ဆွေးနွေးခြင်း၊ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က ပြန်လည်ရှင်းလင်းရန်ရှိက ရှင်းလင်းခြင်း၊ လွှတ်တော်ရဲ့ အဆုံးအဖြတ်ရယူခြင်းအစီအစဉ်ကို ၆-၆-၂၀၁၆ ရက်(တနင်္လာနေ့) နံနက် ၁၀၀၀ နာရီတွင် ကျင်းပ ပြုလုပ်မယ့် ပြည်ထောင်စုလွှတ်တော်အစည်းအဝေးမှာ ဆောင်ရွက်ဖို့ လျာထားပါတယ်။ ဆွေးနွေးလိုတဲ့ လွှတ်တော်ကိုယ်စားလှယ်များရှိပါက ၂-၆-၂၀၁၆ ရက် (ကြာသပတေးနေ့) ညနေ ၄ နာရီ(၁၆၀၀နာရီ) နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်း တင်သွင်းနိုင်ကြောင်း အသိပေးကြေညာပါတယ်။</speech>
</motion>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး(၂၅)ရက်မြောက်နေ့ ရပ်နားကြောင်းနှင့် (၂၆)ရက်မြောက်နေ့ ကျင်းပမည့် နေ့ရက်နှင့်ကြေညာခြင်း ။</title>
<speech type='speaker'>အစီအစဉ် (၁၀)ဖြစ်ပါတယ်။ ပြည်ထောင်စုလွှတ်တော်ကိုယ်စားလှယ်များ ခင်ဗျား။ ပထမပုံမှန် အစည်းအဝေး (၂၅)ရက်မြောက်နေ့ အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေးရဲ့ (၂၆)ရက်မြောက်နေ့ကို ၂၀၁၆ ခုနှစ်၊ ဇွန်လ ၆ ရက် (တနင်္လာနေ့) နံနက် ၁၀၀၀ နာရီ ကျင်းပပြုလုပ်မည်ဖြစ်ကြောင်းနဲ့ ယနေ့အတွက် အစည်းအဝေး ပြီးဆုံးကြောင်း ကြေညာပါတယ်။</speech>
<speech type='mc'>ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျာ။</speech>
<speech type='mc'>အားလုံးထွက်ခွာနိုင်ကြပါပြီ ခင်ဗျား။ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး (၂၅)ရက်မြောက်နေ့ အစည်းအဝေးကို မွန်းလွဲ ၁၂: ၅၅ နာရီ ရပ်နားပါသည်။</speech>
</postface>
</transcript>
</doc>
