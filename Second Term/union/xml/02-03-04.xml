<doc>
<docinfo>
<docno>02-03-04.xml</docno>
<pdf>02-03-04.pdf</pdf>
<term value="02">ဒုတိယအကြိမ်</term>
<session value="03" />
<sittingday value="04" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် တတိယပုံမှန်အစည်းအဝေး စတုတ္ထနေ့မှတ်တမ်း</title>
<date value='22-11-2016'>၁၃၇၈ ခုနှစ်၊ တန်ဆောင်မုန်းလပြည့်ကျော် ၈ ရက် (၂၀၁၆ ခုနှစ်၊ နိုဝင်ဘာလ ၂၂ ရက်) (အင်္ဂါနေ့)</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် တတိယပုံမှန်အစည်းအဝေး စတုတ္ထနေ့ကို မွန်းလွဲ ၁၃:၃၀ နာရီင်ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် တတိယပုံမှန်အစည်းအဝေးရဲ့ စတုတ္ထနေ့ အစီအစဉ် စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါ။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် တတိယပုံမှန်အစည်းအဝေး စတုတ္ထနေ့မှာ ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စု လွှတ်တော်ကိုယ်စားလှယ်ဦးရေ စုစုပေါင်း ၆၄ရ ဦးရှိပြီး ဒီကနေ့အစည်းအဝေးကို ၅၈ရ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၉၀.၇၃ ရာခိုင်နှုန်းရှိပြီး သုံးပုံတစ်ပုံထက်ကျော်လွန်တဲ့ အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)တို့အရ အစည်းအဝေး အထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် စတုတ္ထနေ့ အစည်းအဝေး အစီအစဉ်ကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျာ။</speech>
<title>ဒုတိယအကြိမ် ပြည်ထောင်စု လွှတ်တော် တတိယပုံမှန်အစည်းအဝေး စတုတ္ထနေ့အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေ ထားတဲ့အတိုင်း ဆက်လက်ဆောင်ရွက်ပါမယ်။ ။အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များ ခွင့်ပန်ကြားခြင်းနှင့် အစည်းအဝေးတက်ရောက်မှု အခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1157">ဦးမင်းဦး(အတွင်းရေးမှူး၊ ကိုယ်စားလှယ်များစိစစ်ရေးကော်မတီ)</mp>လေးစားအပ်ပါတဲ့ ပြည်ထောင်စုလွှတ်တော် နာယကကြီးခင်ဗျား။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် တတိယပုံမှန်အစည်းအဝေး စတုတ္ထနေ့ ၂၂-၁၁-၂၀၁၆ ရက်နေ့မှာ အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား ပဲခူးတိုင်းဒေသကြီး မဲဆန္ဒနယ်အမှတ်(၆)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီ အတွင်းရေးမှူးဖြစ်သူ ကျွန်တော် ဦးမင်းဦးက ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော်ကိုယ်စားလှယ်များမှာ - - ဒေါက်တာခင်စည်သူ လွိုင်ကော်၊ - ဦးစံခင် ကန်ပက်လက်၊ ဦးမြင့်ကြည် ကသာ၊ - ဒေါ်ချိုချိုဝင်း မော်လိုက်၊ - ဦးနေစိုးအောင် ဝန်းသို၊ - ဦးအောင်စိုး သရက်ချောင်း၊ - ဦးဉာဏ်ထွန်း ဇီးကုန်း၊ - ဒေါ်ချိုချို အုတ်တွင်း၊ - ဦးနေထက်ဝင်း ဆင်ပေါင်ဝဲ၊ - ဦးသောင်းအေး ပျော်ဘွယ်၊ - ဦးသန်းစိုး သာစည်၊ - ဒေါက်တာမောင်သင်း မိတ္ထီလာ၊ - ဦးဖြိုးဇေယျာသော်(ခ)ဇေယျာသော် ဇေယျာသီရိ၊ - ဒေါက်တာခင်ဆောင် - ဒေါက်တာဝေဖြိုးအောင် သာကေတ၊ - ဒေါ်စုစုလွင် သုံးခွ၊ - ဦးအောင်ဝင်း မှော်ဘီ၊ - ဦးခွန်အောင်ကျော် ဟိုပုန်း၊ - ဦးခွန်မောင်သောင်း ပင်လောင်း၊ - ဦးခွန်သန်းထူး ဆီဆိုင်၊ - ဦးစိုင်းဆိုင်မိုင်း မိုင်းကိုင်၊ - ဦးလင်းဇော်ထွန်း မိုင်းဖြတ်၊ - ဒေါ်နန်းမိုး မန်တုံ၊ - ဒေါ်ရှားမူ ကယား -၅၊ - ဒေါ်နန်းနီနီအေး ကရင်-၆၊ - ဦးစောဘီစံသိန်းမြင့် ကရင်-၉၊ - ဦးစောလှားဖောင်ခွာ ကရင်-၁၂၊ - ဦးခင်မောင်ဝင်း စစ်ကိုင်း-၇၊ - ဦးအောင်မျိုး စစ်ကိုင်း-၂။ - ဒေါ်မြတ်သီတာထွန်း - ဒေါ်သီရိရတနာ မွန်-၁၂၊ - ဦးကျော်သန်း ရခိုင်-၁၀၊ - ဒေါက်တာစိုင်းဆိုင်ကျောက်ဆမ် ရှမ်း-၆၊ - ဦးဇော်မင်းလတ်(ခ)ဦးကိုလတ် ရှမ်း-၁ နဲ့ - ဒေါ်အိအိပြုံး ဧရာဝတီ-၈ တို့ဖြစ်ကြပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၂၅ ဦး ရှိပြီး၊ ယနေ့ ခွင့်ပန်ကြားသူ ၃၅ ဦးဖြစ်တဲ့အတွက် စုစုပေါင်းခွင့်ပန်ကြားသူ ၆၀ ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနဲ့ ယနေ့ခွင့်ပန်ကြားသူ ပြည်ထောင်စုလွှတ်တော်ကိုယ်စားလှယ် ၃၅ ဦးအား ခွင့်အဖြစ် သတ်မှတ် ခွင့်ပြုပေးနိုင်ပါရန် ပြည်ထောင်စုလွှတ်တော် နာယကကြီးအား လေးစားစွာ တင်ပြပန်ကြားအပ်ပါတယ်ခင်ဗျား။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် တတိယပုံမှန်အစည်းအဝေး စတုတ္ထနေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၄ရ ဦး၊ ယခင်က ခွင့်ပြုထားသူ ၂၅ ဦး၊ ယနေ့ခွင့်ပန်ကြား၍ ခွင့်ပြုထားသူ ၃၅ ဦး ဖြစ်တဲ့အတွက် ခွင့်ပြုထားသူ စုစုပေါင်း ၆၀ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို ပြည်ထောင်စုလွှတ်တော်ဆိုင်ရာ နည်းဥပဒေ ၄ နည်းဥပဒေခွဲ(ခ) အရ အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Motion">
<motion>
<title>နိုင်ငံတော်သမ္မတထံမှ ပေးပို့ထားသော ဂျပန်နိုင်ငံအပြည်ပြည်ဆိုင်ရာပူးပေါင်းဆောင်ရွက်ရေး အေဂျင်စီထံမှ ချေးငွေရယူရန်ကိစ္စနှင့်စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း၊</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ သဝဏ်လွှာပေးပို့ထားတဲ့ ဆောက်လုပ်ရေးဝန်ကြီးဌာန၊ ပဲခူးမြစ်ကူးတံတား၊ သန်လျင်တံတား အမှတ်(၃) တည်ဆောက်ရေးစီမံကိန်း ဆောင်ရွက်ရန်အတွက် ဂျပန်နိုင်ငံအပြည်ပြည်ဆိုင်ရာ ပူးပေါင်း ဆောင်ရွက်ရေးအေဂျင်စီထံမှ ဂျပန်ယန်း ၃၁.၀၅၁ ဘီလီယံ ချေးယူရေးနဲ့စပ်လျဉ်းပြီး ၁၇-၁၁-၂၀၁၆ ရက်တွင် ကျင်းပပြုလုပ်တဲ့ ပြည်ထောင်စုလွှတ်တော် တတိယပုံမှန်အစည်းအဝေး ဒုတိယနေ့မှာ သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက လွှတ်တော်သို့ ရှင်းလင်းတင်ပြခဲ့ပြီး ဖြစ်ပါတယ်။ ယင်းချေးငွေနဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော်ကိုယ်စားလှယ် ၃ ဦး ရှိပါတယ်။ ဦးစွာ ဒေါက်တာသက်သက်ခိုင် ဒဂုံမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1565">ဒေါက်တာသက်သက်ခိုင်(ဒဂုံမဲဆန္ဒနယ်၊ ရန်ကုန်တိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်ထောင်စုလွှတ်တော် ကိုယ်စားလှယ်များ၊ ကြွရောက်လာကြတဲ့ ပြည်ထောင်စုဝန်ကြီးများ၊ ပြည်ထောင်စုအဆင့် အဖွဲ့ အစည်းဝင်များနှင့် ဧည့်သည်တော်များအားလုံး မင်္ဂလာပါရှင်။ ကျွန်မကတော့ ဒဂုံမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါက်တာသက်သက်ခိုင် ဖြစ်ပါတယ်။ ကျွန်မအနေနဲ့ ၁၀-၁၀-၂၀၁၆ ရက်စွဲနဲ့ နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ ပေးပို့လာတဲ့ ပဲခူးမြစ်ကူးတံတား သန်လျင်တံတားအမှတ်(၃) တည်ဆောက်ရေးစီမံကိန်းကို အကောင်အထည်ဖော်ဆောင်ရွက်ဖို့ ဆောက်လုပ်ရေးဝန်ကြီးဌာနမှ ဂျပန်နိုင်ငံအပြည်ပြည်ဆိုင်ရာ ပူးပေါင်း ဆောင်ရွက်ရေးအေဂျင်စီထံမှ ဂျပန်ယန်း ၃၁.၀၅၁ ဘီလီယံ ချေးယူရန်ကိစ္စနှင့်စပ်လျဉ်းပြီး ထောက်ခံ အကြံပြု ဆွေးနွေးသွားမှာ ဖြစ်ပါတယ်ရှင့်။ နာယကကြီးရှင့်။ မြန်မာနိုင်ငံဟာ ဖွံ့ဖြိုးတိုးတက်စ နိုင်ငံတစ်နိုင်ငံ ဖြစ်တဲ့အလျောက် အခြား ဖွံ့ဖြိုးစတိုင်းပြည်များနည်းတူ အခြေခံအဆောက်အအုံလိုအပ်ချက် မြင့်မားလျက်ရှိပါတယ်။ သန်လျင်တံတား အမှတ်(၃) တည်ဆောက်ခြင်းဟာ သီလဝါအထူးစီးပွားရေးဇုန်နဲ့ ဆက်စပ်တိုးတက်လာမယ့် ပြည်တွင်းပြည်ပ စီးပွားရေးလုပ်ငန်းများအတွက် လမ်းပန်းဆက်သွယ်မှုနဲ့ ရန်ကုန်တောင်ပိုင်းခရိုင်မြို့နယ်များရဲ့ လူမှုစီးပွားဘဝကို တိုးတက်စေနိုင်တဲ့အပြင် အာဆီယံဒေသတွင်းနိုင်ငံများနဲ့ ဆက်သွယ်မှု ပိုမိုတိုးတက်လာမှာ ဖြစ်တဲ့အတွက် အခြေခံအဆောက်အအုံ တိုးတက်မှုရှုထောင့်ကကြည့်ရင် လွန်စွာမှ ဆောင်ရွက်သင့်တဲ့ စီမံကိန်းတစ်ခု ဒါ့အပြင် တိုင်းပြည်အတွက် အမှန်တကယ်လိုအပ်တဲ့ ဖွံ့ဖြိုးမှုစီမံကိန်းကြီးများ အကောင် အထည်ဖော်ခြင်းဖြင့် အစိုးရအသုံးစရိတ်ကို မြှင့်တင်ခြင်းဟာ ဂျီဒီပီတိုးတက်နှုန်းကိုလည်း မြင့်တက် စေတာဖြစ်လို့ ကန့်ကွက်ရန်မရှိပါကြောင်း ပြောကြားလိုပါတယ်ရှင့်။ ဒါပေမယ့်လည်း ပြည်ထောင်စုရဲ့ ဘဏ္ဍာငွေစီမံခန့်ခွဲမှု ရှုထောင့်ကကြည့်ရင် တိုင်းပြည်ရဲ့ ပြည်ပ ချေးငွေများ တရိပ်ရိပ်တက်လာနေပြီး ၂၀၁၆-၂၀၁ရ ခု၊ ဘဏ္ဍာရေးနှစ်အတွက် လိုငွေနဲ့ ဂျီဒီပီအချိုးဟာ မူလခန့်မှန်းခြေ ၃.၉၁ ရာခိုင်နှုန်းမှ ပြုပြင်ပြီးခန့်မှန်းခြေ ၄.၉ရ ရာခိုင်နှုန်းအထိ ရောက်ရှိလာတာကို သတိပြုရမှာ ဖြစ်ပါတယ်။ ဒီနေရာမှာ အထူးပြောကြားလိုတာကတော့ အစိုးရတစ်ရပ်အနေနဲ့ အခြေခံ အဆောက်အအုံ လိုအပ်ချက်အရ ဖွံ့ဖြိုးတိုးတက်ရေးစီမံကိန်းများ ဆောင်ရွက်ခြင်းနှင့် ပြည်တွင်းပြည်ပ ကြွေးမြီနဲ့ ဂျီဒီပီအချိုးကို ချိန်ခွင်လျှာညှိရမှာ ဖြစ်ပါတယ်ရှင့်။ ပြည်ထောင်စုအစိုးရအနေနဲ့ အထူးစဉ်းစားစရာကတော့ ရေရှည်မှာ အစိုးရငွေချေးရန်မလိုဘဲ တိုင်းပြည်အတွက် အမှန်တကယ်လိုအပ်တဲ့ ဖွံ့ဖြိုးရေးလုပ်ငန်းများ ဘယ်လိုအောင်မြင်အောင် ဆောင်ရွက် နိုင်မှာလဲဆိုတဲ့ မေးခွန်းပဲဖြစ်ပါတယ်။ ဒီလိုဆောင်ရွက်နိုင်ဖို့ နိုင်ငံတော်အစိုးရမှ ပုဂ္ဂလိကကဏ္ဍကို ဖွံ့ဖြိုးမှု မိတ်ဖက်အနေနဲ့ သဘောထားပြီး စီမံကိန်းများ အကောင်အထည်ဖော်စေခြင်းဟာလဲ ရွေးချယ်စရာ နည်းလမ်း တစ်ခု ဖြစ်တယ်လို့ ဆွေးနွေးလိုပါတယ်ရှင့် ။ နာယကကြီးရှင့်။ ဒီနေရာမှာ ကျွန်မတို့နိုင်ငံရဲ့ သမိုင်းအတွေ့အကြုံအရ ပုဂ္ဂလိကကဏ္ဍကို စီမံကိန်းများဖော်ဆောင်စေခြင်းဟာ အကျင့်ပျက်ခြစားမှုကိုဖြစ်စေခဲ့တဲ့ အဓိကအကြောင်းတစ်ခုဖြစ်တယ်လို့ စောဒကတက်နိုင်ပါတယ်။ ဒါဟာလည်း မှန်ကန်တဲ့အချက်တစ်ခုဖြစ်ပြီး အဲဒီအတွေ့အကြုံတွေကို သင်ခန်းစာ ယူပြီး အခြားနိုင်ငံများရဲ့ အောင်မြင်နေတဲ့ Public Private Partnership လို့ခေါ်တဲ့ အစိုးရနဲ့ ပုဂ္ဂလိက ကဏ္ဍတို့ ဘယ်လိုတာဝန်ယူမှု၊ တာဝန်ခံမှုရှိရှိနဲ့ အောင်အောင်မြင်မြင် ပူးပေါင်း ဆောင်ရွက်ကြတာလဲ apossos cão oco cos(8: 09085$:c0282ąp: $28:02szamps-289. Public Procurement Reform လို့ ခေါ်တဲ့ အစိုးရမှ ပြည်သူ့ဝန်ဆောင်မှုတွေပေးဖို့၊ လိုအပ်တဲ့ ကုန်ပစ္စည်းနဲ့ ဝန်ဆောင်မှုများ ဝယ်ယူခြင်းတွေမှာ ထိထိရောက်ရောက် ပြုပြင်ပြောင်းလဲမှုတွေလုပ်ဖို့ အထူးလိုအပ်နေတဲ့ပါ တယ်ရှင့်။ အောင်မြင်တဲ့အစိုးရနဲ့ ပုဂ္ဂလိကကဏ္ဍ ပူးပေါင်းဆောင်ရွက်ခြင်း ပြယုဂ်ကတော့ ကြီးမားကျယ်ပြန့်တဲ့ အမေရိကန်လိုနိုင်ငံလိုမျိုးမှာ ကမ္ဘာကျော် ဆန်ဖရန်စစ်(စ်)ကိုက Golden Gate တံတားအပါအဝင် အမေရိကန် ပြည်ထောင်စုတစ်ခုလုံးရဲ့ အခြေခံအဆောက်အအုံများ ဖြစ်ပေါ်တည်ရှိမှုတွေ ဖြစ်ပါတယ်။ ဒီလိုအစိုးရက တည်ဆောက်ချင်တဲ့ အခြေခံအဆောက်အအုံတွေကို ပုဂ္ဂလိကကဏ္ဍနဲ့ အောင်မြင်စွာ ပူးပေါင်းဆောင်ရွက် နိုင်ခြင်းဟာ ပြည်သူ့ဘဏ္ဍာများ အလေအလွင့် နည်းနိုင်သမျှနည်းပြီး အလွဲသုံးစားမှုများမရှိအောင် ဆောင်ရွက်နိုင်တဲ့၊ မှန်ကန်တဲ့ အကောင်အထည်ဖော်မှု နည်းစနစ်တွေကြောင့် ဖြစ်ပါတယ်။ ထို့အတူ အာဆီယံ နိုင်ငံတွင်းနိုင်ငံဖြစ်တဲ့ စင်္ကာပူနိုင်ငံဟာလဲ အနှစ်(၄၀) အတွင်းမှာ တံငါရွာကနေ ကမ္ဘာ့ထိပ်တန်း မြို့ပြဖွံ့ဖြိုးမှုကို ကြွေးမြီကင်းရှင်းစွာနဲ့ အောင်မြင်စွာ အကောင်အထည်ဖော်ဆောင်ရွက်သွားတာဟာ လွန်စွာမှ အတုယူစရာ ဖြစ်ပါတယ်ရှင့်။ နာယကကြီးရှင့်။ ပြည်ထောင်စုရဲ့ ဖွံ့ဖြိုးရေးစီမံကိန်းကြီးများကို ပုဂ္ဂလိကကဏ္ဍကို ဆောင်ရွက်စေ တာဟာ ပုဂ္ဂလိကရင်းနှီးမြှုပ်နှံသူများကို မတည်ရင်းနှီးငွေများ စိုက်ထုတ်ကျခံစေတာဖြစ်ပြီး စီမံကိန်း တည်ဆောက်ခြင်း၊ ပြုပြင်ထိန်းသိမ်းခြင်းနဲ့ ဝန်ဆောင်မှုများကို အစိုးရနှင့်တကွ တတိယ ပြင်ပအဖွဲ့အစည်းများမှ သက်ဆိုင်ရာ အရည်အသွေးစိစစ်မှုအောင်မြင်မှ အစိုးရက အရစ်ကျငွေပေးချေတဲ့ စနစ်ဖြစ်ပါတယ်။ အဲဒီလို ပူးပေါင်းဆောင်ရွက်တဲ့ပုံစံဟာ အစိုးရရဲ့ လိုငွေကို မမြင့်တက်စေဘဲ ဖွံ့ဖြိုးမှု စီမံကိန်းကြီးများကို ရေရှည်မှာအောင်မြင်စွာ ဆောင်ရွက်နိုင်တဲ့ နည်းလမ်းတစ်ခုဖြစ်ပါတယ်။ အစိုးရမှ ပုဂ္ဂလိကရင်းနှီးမြှုပ်နှံသူထံ တည်ဆောက်ဆဲကာလမှာ ငွေပေးချေရန်မလိုသေးဘဲ ဆောက်လုပ်ခြင်း ပြီးမြောက်ပြီး ဝန်ဆောင်မှု စတင်ဆောင်ရွက်တဲ့ အရစ်ကျစနစ်နဲ့ စတင်ငွေပေးချေရတာဖြစ်လို့ ပုဂ္ဂလိကရင်းနှီးမြှုပ်နှံသူအနေနဲ့ စီမံကိန်းကို သတ်မှတ်ကာလအတွင်း ပြီးစီးအောင် ကြိုးစားဆောင်ရွက်ဖို့ တွန်းအားတစ်ခုလည်း ဖြစ်ပါတယ်။ ဒါ့အပြင် ပြင်ပအရည်အသွေးစစ် အဖွဲ့အစည်းရဲ့ အရည်အသွေးပြည့်မီကြောင်း ထောက်ခံချက်ရရှိမှ အစိုးရက အရစ်ကျစနစ်နဲ့ ငွေပေးချေတာဖြစ်ပါတယ်။ ပုဂ္ဂလိက ရင်းနှီးမြှုပ်နှံသူများမှ မိမိတည်ဆောက်တဲ့စီမံကိန်းကို မိမိပဲ နှစ်ရှည်ပြုပြင်ထိန်းသိမ်းပြီး ဝန်ဆောင်မှုပေးရတာဖြစ်လို့ အရည် အသွေးကို စံချိန်စံညွှန်းနဲ့ ပြည့်မီအောင် မဖြစ်မနေဆောင်ရွက်ဖို့ တွန်းအားတစ်ခုလည်း ဖြစ်ပါတယ်ရှင်။ Blog Outcome Centred PPP Contract optatoo qoušsac@loisao:qugcům :colê:caoségodbe: စာချုပ်များ ချုပ်ဆိုပြီး ဆောင်ရွက်စေတာ ဖြစ်ပါတယ်။ နာယကကြီးရှင့်။ အချုပ်အားဖြင့်ပြောရရင် နောက်နောင်လာမယ့် တိုင်းပြည်အတွက် အမှန်တကယ် လိုအပ်တဲ့ ဖွံ့ဖြိုးမှုစီမံကိန်းကြီးများထဲမှ စီးပွားရေးအရ တွက်ခြေကိုက်တဲ့ စီမံကိန်းများကို အစိုးရပုဂ္ဂလိက ပူးပေါင်းဆောင်ရွက်တဲ့ပုံစံနဲ့ ချေးငွေကင်းရှင်းအောင် အကောင်အထည်ဖော်စေပြီး စီးပွားရေးအရ တွက်ခြေ မကိုက်သော်လည်း တိုင်းပြည်ရဲ့ ဖွံ့ဖြိုးမှုအတွက် မဖြစ်မနေဆောင်ရွက်ရမယ့် စီမံကိန်းများကိုသာ ပြည်ပ ချေးငွေဖြင့် အကောင်အထည်ဖော်သင့်ပါကြောင်း အကြံပြု ဆွေးနွေးလိုပါတယ်ရှင်။ ပြောင်းလဲချိန်တန်ပြီ ဆိုတဲ့ ဆောင်ပုဒ်အတိုင်း အထက်ဖော်ပြပါကိစ္စရပ်များ ဆောင်ရွက်နိုင်ဖို့ လိုအပ်တဲ့ ဥပဒေ၊ နည်းဥပဒေ၊ လုပ်ထုံးလုပ်နည်းနဲ့ မှန်ကန်တဲ့ နည်းစနစ်တွေကိုလည်း တတ်သိနားလည်သူတို့ရဲ့ နည်းပညာ အကူအညီနဲ့ အစိုးရရဲ့ဝယ်ယူခြင်း ပြုပြင်ပြောင်းလဲမှုဖြစ်တဲ့ Government Procurement Reform ကို စတင်ဆောင်ရွက် သင့်တဲ့ပါကြောင်း အကြံပြု ဆွေးနွေးရင်း နိဂုံးချုပ်အပ်ပါတယ်ရှင်။ အားလုံးကိုကျေးဇူးတင် ပါတယ်။</speech>
<speech type="speaker">ဆက်လက်ပြီး ဦးအောင်လှိုင်ဝင်း မင်္ဂလာဒုံမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1532">ဦးအောင်လှိုင်ဝင်း(မင်္ဂလာဒုံမဲဆန္ဒနယ်၊ ရန်ကုန်တိုင်းဒေသကြီး)</mp>လေးစားအပ် ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များ ခင်ဗျား။ ကျွန်တော်ကတော့ မင်္ဂလာဒုံမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးအောင်လှိုင်ဝင်း ဖြစ်ပါတယ်။ ဂျပန်နိုင်ငံရဲ့ ချေးငွေနဲ့ ဆောက်လုပ်မယ့် တံတားနဲ့ပတ်သက်ပြီးတော့ ကျွန်တော် ဆွေးနွေး တင်ပြမှာ ဖြစ်ပါတယ်။ ရှေးဦးစွာ ကျွန်တော်တင်ပြလိုတာကတော့ ဂျပန်အစိုးရနဲ့ ဂျပန်ပြည်သူများ မြန်မာနိုင်ငံကို အခုလို နှစ်ရှည်စီမံကိန်းအနေနဲ့ ကူညီပေးတဲ့အတွက်လည်း အများကြီးကျေးဇူးတင်ပါတယ်။ အဲဒီတော့ ဒီစီမံကိန်းနဲ့ ပတ်သက်ပြီးတော့ ကျွန်တော်တို့ နားလည်ထားသလောက်ကတော့ သန်လျင်မြို့မှာ တံတားကြီးတစ်စင်း ဆောက်လုပ်မယ်။ မူလတံတားတစ်စင်းက အရင်အဟောင်းတစ်ခုရှိပြီးသား၊ နောက်ထပ်အသစ်တစ်ခု ဆောက်မယ်ပေါ့။ အဲဒီတော့ စီးပွားရေးအရလည်း အင်မတန်မှ တွက်ချေကိုက်တဲ့အတွက်ကြောင့်မို့လို့ ဒီတံတားကြီးကိုဆောက်မယ်။ ချေးငွေရဲ့ပမာဏ သက်တမ်းကာလက နှစ် ၄၀ ပမာဏရှိမယ်လို့ ကျွန်တော်တို့ သိထားပါတယ်။ အဲဒီတော့ ကျွန်တော်တို့က ဒီပြည်ထောင်စုအစိုးရအနေနဲ့ ဒီဘတ်ဂျက်တွေကို သုံးစွဲတဲ့ အခါမှာ အဓိကဘတ်ဂျက်တွေကို ဘာကြောင့်အစိုးရက ပြည်သူတွေကိုယ်စား ပြည်သူတွေဆီက ပိုက်ဆံ တွေကို ကောက်ပြီးတော့ သုံးစွဲရလဲဆိုတော့ အဓိကဝင်ငွေခွဲဝေဖြန့်ဖြူးမှု ညီမျှအောင်အတွက် အစိုးရ များက နိုင်ငံတော်ဘတ်ဂျက်ဆိုပြီးတော့ ပိုက်ဆံတွေကို ခွဲဝေသုံးစွဲရခြင်း ဖြစ်ပါတယ်။ အစိုးရများက မသုံးစွဲဘဲနဲ့ ကိုယ့်ပိုက်ဆံကို ကိုယ်သုံးမယ်ဆိုလို့ရှိရင် ဆင်းရဲချမ်းသာကွာဟမှုက အင်မတန်ကြီးလာမယ့် အခြေအနေမှာ ရှိပါတယ်။ အဲဒါကြောင့်မို့လို့ အစိုးရများကနေပြီးတော့ ဒီပြည်သူတွေဆီကနေ အခွန်တွေကို ကောက်တယ်။ နောက်တစ်ခါ ဆင်းရဲချမ်းသာကွာဟမှု ကျဉ်းမြောင်းအောင်လုပ်တယ်။ တစ်နည်းအားဖြင့် ဝင်ငွေခွဲဝေဖြန့်ဖြူးမှု ညီမျှအောင်လုပ်တယ်။ အဲဒီအခါမှာ ကျွန်တော်တို့ စဉ်းစား ရမယ့်အချက်က ဈေးကွက်စီးပွားရေးစနစ်မှာ အစိုးရသည် ပစ္စည်းတွေကို အခွန်ကောက်ခံတဲ့အခါမှာ ကျန်းမာရေးတို့၊ ပညာရေးတို့ကိစ္စကလွဲလို့ ကျန်တဲ့ကိစ္စတွေ ကောက်ခံတဲ့အခါမှာ သုံးစွဲသူက သုံးသလောက် ပိုက်ဆံကို ပြန်ပြီးတော့ပေးရပါတယ်။ ဥပမာဆိုကြပါစို့ ကျွန်တော်တို့ လျှပ်စစ်သုံးစွဲတယ်ဆိုလို့ရှိရင် သုံးသလောက်လျှပ်စစ်ကို ပေးရပါတယ်။ နောက်တစ်ခါ တယ်လီဖုန်းပြောလို့ရှိရင် တယ်လီဖုန်းအတွက် သုံးစွဲတဲ့အခကို ပေးရပါတယ်။ အဲဒီသုံးစွဲတဲ့သူက သုံးစွဲတဲ့၊ ကျသင့်တဲ့ပမာဏကို အစိုးရကိုပြန်ပြီးတော့ ထမ်းဆောင်စေတဲ့ အခွန်ထမ်းဆောင်စေခြင်းဟာ ဈေးကွက်စီးပွားရေးစနစ်ရဲ့ အခြေခံအကျဆုံး စည်းမျဉ်း တစ်ခုဖြစ်ပါတယ်။ အဲဒီတော့ ဒီအခု တံတားဆောက်တဲ့စီမံကိန်းမှာ ကျွန်တော်တို့က ဒီချေးငွေကိုတော့ ရယူပြီးပြီး။ အဆုံးအဖြတ်လည်းပြီးပြီဆိုတော့ မဆွေးနွေးလိုတော့ပါဘူး။ သို့သော် ဒီချေးငွေကို ဘယ်သူပြန်ဆပ်မလဲ။ ဒီကိစ္စနဲ့ပတ်သက်ပြီးတော့ ကျွန်တော် ဆွေးနွေးချင်ပါတယ်။ အဲဒီတော့ ချေးငွေကို အကျိုးအမြတ်ရရှိတဲ့ တံတားကြီးရဲ့ အကျိုးအမြတ်ကို ရရှိတဲ့သူက ဘယ်သူတွေလဲလို့ ကျွန်တော်တို့ စဉ်းစားလိုက်တော့ အဲဒီ တံတားကို အသုံးပြုတဲ့သူတွေပါ။ အဲဒီတံတားကို အသုံးပြုတဲ့ မော်တော်ကားတွေ၊ မော်တော်ယာဉ်တွေ၊ အဲဒီစီးပွားရေးစက်မှုဇုန်ကလူတွေက အဲဒီတံတားရဲ့ အကျိုးကျေးဇူးကို ရရှိမှာဖြစ်ပါတယ်။ အဲဒီတော့ အကျိုး ကျေးဇူးကိုရတဲ့လူက ဒေသတစ်ခုက လူပုဂ္ဂိုလ်တစ်စုက ဒီအကျိုးကျေးဇူးကိုရပြီးတော့ ကျန်တဲ့ပုဂ္ဂိုလ်များက အဲဒီအကြွေးကို ဆပ်ပေးရမယ်ဆိုရင်တော့ ဒါကဘယ်လိုမှ မမျှတပါဘူး။ ဒီတံတားနဲ့ပတ်သက်ပြီးတော့ တံတားရဲ့အကျိုးကျေးဇူးကိုမရတဲ့ တံတားကိုတောင် တစ်ခါမျှ မမြင်ဘူးတဲ့ ကချင်ပြည်နယ်ကလူတွေက ဒီပိုက်ဆံကို ဆပ်ရမှာလား။ စစ်ကိုင်းတိုင်းက လူတွေက ဒီပိုက်ဆံကို ဆပ်ရမှာလား။ ကယားပြည်နယ်က လူတွေက ဒီပိုက်ဆံကို ဆပ်ရမှာလား။ ဒါဆိုလို့ရှိရင် အစိုးရက ဝင်ငွေခွဲဝေဖြန့်ဖြူးမှုကို ညီမျှအောင် မလုပ်တော့ဘဲနဲ့ ဝင်ငွေခွဲဝေဖြန့်ဖြူးမှု၊ ဆင်းရဲချမ်းသာကွာဟမှုကို ပိုပြီးတော့ ကြီးထွားအောင်လုပ်တဲ့ သဘောမျိုး ဖြစ်နေပါတယ်။ အဲဒါကြောင့်မို့လို့ ပြည်ထောင်စုအစိုးရအနေနဲ့ ဒီတံတားစီမံကိန်းနဲ့ပတ်သက်ပြီးတော့ အကြွေးကို ဘယ်လိုမျိုးပြန်ပြီးတော့ ဆပ်မလဲ။ ဒီပိုက်ဆံကို ဘယ်သူ့ပိုက်ဆံကို ယူပြီးတော့ ဆပ်မလဲဆိုတဲ့ ကိစ္စက အင်မတန် စဉ်းစားစရာကောင်းပါတယ်။ ဒီကိစ္စနဲ့ပတ်သက်ပြီးတော့လည်း ပြည်ထောင်စုလွှတ်တော်ကို ရှင်းရှင်းလင်းလင်း အသိပေးရင် ပိုပြီးတော့ ကောင်းမယ်လို့ ကျွန်တော်ထင်ပါတယ်။ ဘာကြောင့်လဲဆိုတော့ ကျွန်တော်တို့က ဒီဈေးကွက်စီးပွားရေးစနစ်မှာက ကုန်ကျတဲ့ ကုန်ကျစရိတ်တွေ အားလုံးကို ဒီစားသုံးသူက ပုဂ္ဂလိကအကျိုးစီးပွားအတွက် သုံးတယ်ဆိုလို့ရှိရင် အဲဒီအတွက်စရိတ်တွေကို အစိုးရကိုပေးရပါမယ်။ ဆိုကြပါစို့ ကျွန်တော်တို့ မြို့တစ်မြို့မှာ အရက်ချက်စက်ရုံတည်လို့ အဲဒီအရက်ချက်စက်ရုံက ထွက်လာတဲ့ ရေဆိုးရေညစ်တွေကို သန့်စင်တဲ့စက်တည်မယ်။ ဒါသည် မြို့နယ်တစ်မြို့နယ်လုံး အကျိုးရှိတယ်လို့ ပြောလို့ မရပါဘူး။ အဲဒီရဲ့ စရိတ်အတွက် မြို့နယ်တစ်မြို့နယ်လုံးက ပိုက်ဆံတွေကို ကောက်ပြီးတော့ အရက်ချက် စက်ရုံကထွက်လာတဲ့ ရေဆိုးရေညစ်တွေကို သန့်စင်တဲ့စနစ်ကို ကျွန်တော်တို့ တပ်ဆင်ပေးမယ်ဆိုရင် ဒါဘယ်လိုမှ မမျှတပါဘူး။ အဲဒီရဲ့ စရိတ်ကို အရက်ချက်စက်ရုံနဲ့ အရက်သောက်တဲ့လူတွေသာ ခံရမှာပါ။ အဲဒီလိုပဲ ဒေသ တစ်ခုမှာ လေယာဉ်ကွင်းတစ်ခုဆောက်ပြီဆိုပါစို့။ လေယာဉ်ကွင်းရဲ့ ကုန်ကျစရိတ်၊ လေယာဉ်ပျံအတွက် ထိန်းသိမ်းစောက်ရှောက်တဲ့စရိတ်တွေကို အဲဒီလေယာဉ်ကွင်း ဆောက်တဲ့ရွာနားက လယ်သမားတွေကို သွားပြီးတော့၊ ပိုက်ဆံကောက်ပြီးတော့ အဲဒီစရိတ်တွေကိုချပေးလို့မရပါဘူး။ အဲဒီလေယာဉ်ကိုစီးတဲ့သူတွေ၊ လေယာဉ်ကုမ္ပဏီတွေက ဒီစရိတ်ကိုခံရပါတယ်။ အဲဒါကြောင့်မို့လို့ ကျွန်တော်ပြောနေတဲ့သဘောက ဒီအခု ချေးငွေနဲ့ပတ်သက်ပြီးတော့ စီမံကိန်းတွေသည် စီးပွားရေးအရအကျိုးရှိမယ်ဆိုတာမှန်ပါတယ်။ သို့သော် ဒီဝန်ထုပ်ဝန်ပိုးကို ကျွန်တော်တို့ ကျန်တဲ့ဒေသတွေက မခံစားရတဲ့ဒေသတွေက မျှပြီးတော့ခံစားရမယ် ဆိုလို့ရှိရင် ရန်ကုန်တိုင်းဒေသကြီးက စီးပွားရေးအရဖွံ့ဖြိုးတိုးတက်တဲ့ဒေသကြီးဖြစ်ပါတယ်။ အဲဒီတော့ အဲဒီဒေသကြီးမှာ အခုစီမံကိန်းနဲ့ ပတ်သက်ပြီးတော့၊ ချေးငွေနဲ့ပတ်သက်ပြီးတော့ ပွဲဦးထွက်ပေါ့နော်။ စီမံကိန်းနှစ်ခုက ရန်ကုန်တိုင်းဒေသကြီးက ရသွားပါတယ်။ တစ်ခုက တံတားစီမံကိန်းက ရသွားပါတယ်။ နောက်တစ်ခုက ဆည်မြောင်းနဲ့ပတ်သက်ပြီးတော့ စီမံကိန်းတစ်ခုရပါတယ်။ တူးမြောင်းနဲ့ ပတ်သက်ပြီးတော့ စီမံကိန်းတစ်ခုရပါတယ်။ အဲဒီတော့ စီမံကိန်းနှစ်ခုရှိသွားပါတယ်။ အဲဒီတော့ စီးပွားရေး ဖွံ့ဖြိုးတိုးတက်တဲ့ဒေသအတွက် ဝန်ထုပ်ဝန်ပိုးကို ကျန်တဲ့ စီးပွားရေးဖွံ့ဖြိုးမှုမတိုးတက်တဲ့ ဒေသက တိုင်းရင်းသားပြည်သူတွေက ခံရမယ်ဆိုတာဟာ ဘယ်လိုမှသဘာဝမကျပါဘူး။ ဒါကြောင့်မို့လို့ ကျွန်တော်တို့က မျှမျှတတ ဖြစ်စေချင်ပါတယ်။ ဒီအတွက် စရိတ်ကိုဘယ်သူက ပြန်ပြီးတော့ပေးဆပ်မလဲ ဒါကိုသိစေချင် ပါတယ်။ တချို့စီမံကိန်းတွေကတော့ ဟုတ်ပါတယ်။ ဥပမာ-ပညာရေးလိုစီမံကိန်းမျိုးမှာ တစ်တိုင်းပြည် လုံးမှာ ဆင်းရဲချမ်းသာမရွေး အစိုးရက ကျခံတယ်ဆိုတာမျိုးက သဘာဝကျပေမယ့် စီးပွားရေးအတွက် အကျိုးရှိတဲ့လုပ်ငန်းကြီးတစ်ခုကို ကျန်တဲ့လူတွေက အကျိုးစီးပွားမခံစားရဘဲနဲ့ ပြန်ဆပ်ပေးရမယ်ဆိုတဲ့ ဟာက ဒါမမျှတပါဘူး။ ပြည်ထောင်စုအစိုးရဖြစ်တဲ့အတွက်မို့လို့ အားလုံးမျှမျှတတ တစ်တိုင်းပြည်လုံးက အားလုံးမှာတာဝန်ရှိတယ်လို့ ယူဆတယ်ဆိုလို့ရှိရင်လည်း ဒီချေးငွေနဲ့ပတ်သက်ပြီးတော့ ကျွန်တော်တို့ သိထားသလောက် နောက်ထပ်ချေးငွေတွေ လာစရာတွေရှိပါတယ်။ အဲဒီအခါကျရင် ကျန်တဲ့ တိုင်းရင်းသားညီအစ်ကိုမောင်နှမတွေအတွက် ကျန်တဲ့ပြည်နယ်နဲ့ တိုင်းတွေ အတွက် ဘယ်လိုစီစဉ်ဆောင်ရွက်ထားသလဲဆိုတာလေးကို ကျွန်တော်တို့ သိခွင့်ရှိသင့်တယ်လို့ ထင်ပါတယ်။ ဘာကြောင့် ကျွန်တော်တို့က ဒီဟာကိုပြောသလဲဆိုတော့ ဒီလွှတ်တော်ကိုယ်စားလှယ်အားလုံးလည်း သိန်း ၁,၀၀၀ ရန်ပုံငွေပေါ့။ သိန်း ၁,၀၀၀ ရန်ပုံငွေသုံးတဲ့အခါမှာ ကျွန်တော်တို့ဆိုလို့ရှိရင် သိန်း ၁,၀၀၀ ကို ဘယ်လို သုံးမလဲ။ မလုံလောက်ဘူး။ မလုံလောက်လို့ရှိရင် ဖွံ့ဖြိုးမှုနည်းတဲ့ဒေသကိုစပြီးတော့ ကျွန်တော့ မြို့နယ် မှာဆိုရင် ဖွံ့ဖြိုးမှုနည်းတဲ့ဒေသကိုစပြီးတော့ ဒီသိန်းတစ်ထောင်အတွက် အသုံးစရိတ်စီမံကိန်းကို စပြီးတော့ ပေးတယ်။ ကျန်တဲ့လွှတ်တော်ကိုယ်စားလှယ်တွေအားလုံးလည်း ဒီအတိုင်းဘဲလို့ ကျွန်တော် ယူဆပါတယ်။ အဲဒီတော့ အစိုးရတစ်ရပ်အနေနဲ့ စောစောက ဝင်ငွေခွဲဝေဖြန့်ဖြူးမှုကို ညီမျှစေချင်တယ်။ ဆင်းရဲချမ်းသာ ကွာဟမှုကို ညီမျှစေချင်တယ်ဆိုလို့ရှိရင် ဖွံ့ဖြိုးမှုနည်းတဲ့ဒေသတွေကို အရင်ဆုံး ဦးစားပေးပြီးတော့ ချထား ပေးသင့်ပါတယ်။ ဒါမှသာလျှင် ဖွံ့ဖြိုးမှုညီမျှမှာ ဖြစ်ပါတယ်။ ကျွန်တော်တို့ မြန်မာနိုင်ငံရဲ့ သမိုင်းကိုပြန်ကြည့်မယ်ဆိုရင် ပြည်တွင်းစစ်ဖြစ်ခဲ့တာလည်း အဲဒါပါပဲ။ တိုင်းရင်းသားတွေက ညီမျှတဲ့အခွင့်အရေးကို မရဘူးလို့ခံစားလာရတဲ့အခါမှာ မကျေနပ်မှုတွေကြီးထွား လာပြီးတော့ ဒီပြဿနာဟာလည်း ကြီးထွားလာတာဖြစ်ပါတယ်။ အဲဒါကြောင့်မို့လို့ ပြည်ထောင်စုအစိုးရ အနေနဲ့ စေစောက ချေးငွေနဲ့ပတ်သက်ပြီးတော့ ပြန်ဆပ်ရန်ရှိတဲ့တာဝန်ကို မည်သူတွေက တာဝန်ယူ ပြီးတော့ ဆပ်ရမယ်ဆိုတဲ့အကြောင်းရယ်၊ နောက်တစ်ခါ နောက်ရလာတဲ့ ချေးငွေအပေါ်မှာ တိုင်းရင်းသား ညီအစ်ကိုမောင်နှမတွေအပေါ်မှာ ဘယ်လိုမျှမျှတတ စီစဉ်ဆောင်ရွက်ထားတယ်ဆိုတဲ့ ကိစ္စလေးကို ပြည်ထောင်စု လွှတ်တော်ကို တင်ပြမယ်ဆိုရင်တော့ အကောင်းဆုံးဖြစ်မယ်လို့ ပြောကြားရင်းနဲ့ နိဂုံးချုပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးရန်လင်း ကျိုက်လတ်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1621">ဦးရန်လင်း(ကျိုက်လတ်မဲဆန္ဒနယ်၊ ဧရာဝတီတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စု အဆင့်ဝင် ပုဂ္ဂိုလ်များအားလုံးကို မင်္ဂလာပါလို့ ဦးစွာ ဂါရဝပြုနှုတ်ဆက်ပါတယ်။ ကျွန်တော်ကတော့ ဧရာဝတီတိုင်းဒေသကြီး ကျိုက်လတ်မဲဆန္ဒနယ်က ပြည်ထောင်စုလွှတ်တော်ကိုယ်စားလှယ် ဦးရန်လင်း ဖြစ်ပါတယ်။ ကျွန်တော် သန်လျင်တံတားအမှတ်(၃) တည်ဆောက်ရေးအတွက် ချေးငွေရယူရေးနဲ့ ပတ်သက် ပြီးတော့မှ အကြံပြု ထောက်ခံ ဆွေးနွေးသွားမှာ ဖြစ်ပါတယ်။ နာယကကြီးခင်ဗျာ။ Power Point အသုံးပြုခွင့်ပြုပါရန် ပန်ကြားအပ်ပါတယ်။ အခုတည်ဆောက်မယ့် ကျွန်တော်တို့ ပုံမှာပြထားတဲ့ဟာသည် တံတားနှစ်စင်း ဖြစ်ပါတယ်။ ညာဘက်ကတံတားသည် တံတား အဟောင်းဖြစ်ပြီးတော့ ဘယ်ဘက်ကတံတားသည် တံတားအသစ် ဖြစ်ပါတယ်။ တံတားအဟောင်းမှာ အသွားတစ်စင်း အပြန်တစ်စင်းပဲသွားလို့ရပါတယ်။ တံတားအသစ်ကတော့ အသွားနှစ်စင်း အပြန်နှစ်စင်း သွားလို့ရပါတယ်။ တံတားအဟောင်းရဲ့ အလယ်မှာတော့ မီးရထားလမ်းရှိပါတယ်။ ဒီတံတားအဟောင်းကို လွန်ခဲ့တဲ့ သြဂုတ်လ ၈ ရက်နေ့က ABC မီဒီယာကနေပြီးတော့မှ သန်လျင်တံတားသည် း ကျိုးကျ သားနိုင်တဲ့အတက် မီးရထားပိုင် တံတားအဖြစ်ကနေပြီးတော့ ဆောက်လုပ်ရေးပိုင်တံတားအဖြစ် ပြောင်းယူပြီးတော့မှ အသစ်တစ်စင်း ပြန်လည်ဆောက်မယ်ဆိုတဲ့ သတင်းကို စပြီးကြားရပါတယ်။ ကျွန်တော် သန်လျင်မှာ လက်ရှိနေထိုင်သူ ဖြစ်ပါတယ်။ နှစ်ပေါင်း ၁၆ နှစ်လောက်ကြာပါပြီ။ အဲဒီတော့ ဒီသန်လျင် တံတားအဟောင်းကို နိစ္စဓူဝ သွားလာနေရင်း ခံစားရတဲ့ဒုက္ခများကို တင်ပြရင်းနဲ့ ကျွန်တော် တံတားအသစ် ဆောက်လုပ်ရေးကို ထောက်ခံဆွေးနွေးသွားမှာ ဖြစ်ပါတယ်။ ခုနက မြင်ရတဲ့တံတားဟာ သန်လျင်ဘက်အခြမ်းဖြစ်ပြီးတော့ အခုမြင်ရတဲ့ပုံဟာ ရန်ကုန်ဘက် အခြမ်းက ဖြစ်ပါတယ်။ ဒါကြောင့်မို့လို့ ဘယ်ဘက်ကတံတားဟာ တံတားအဟောင်းဖြစ်ပြီးတော့ ညာဘက် ကတံတားဟာ တံတားအသစ် ဖြစ်ပါတယ်။ အဲဒီတော့ ဘာဖြစ်လို့ ကျွန်တော် ထောက်ခံဆွေးနွေးရလဲ။ လက်ရှိတံတားရဲ့ သန်လျင်တံတားအမှတ်(၁)ပေါ့။ အဟောင်းရဲ့ ကြံ့ခိုင်မှုကို ကြည့်မယ်ဆိုရင် ဒီတံတားဟာ ကျွန်တော်တို့ တံတားပေါ်မှာ နေ့တိုင်းဖြတ်သွားနေရတဲ့အတွက် တကယ်လို့များ ကားတစ်ခုခု ရပ်သွားလို့ အောက်ဆင်းကြည့်တဲ့အခါမှာ တံတားဟာ ကြောက်စရာကောင်းလောက်အောင် တုန်ခါနေတာကို တွေ့ရ ပါတယ်။ ဒီတံတားဟာ နှစ်ကာလလည်း နှစ် ၂၅ ကျော် ၃၀ နီးပါးထဲကို ရောက်လာ ပါပြီ။ ရာသီဥတုဒဏ် အထူးသဖြင့် အောက်က ဒီတံတားက အထက်အညာက ဧရာဝတီမြစ်ကူးတံတားတွေနဲ့ ဘာကွာလဲဆိုရင် ဒီမြစ်ဟာ ဒီရေအတက်အကျ ရှိပါတယ်။ ဒါကြောင့်မို့လို့ တံတားရဲ့ တိုင်တွေကို တစ်နေ့ကို နှစ်ခါ အထက်အောက် တွန်းလှန်ခြင်းခံရတဲ့ တံတားဖြစ်ပါတယ်။ ဒါကြောင့်မို့လို့ ဒီတံတားရဲ့ ကြံ့ခိုင်မှုဟာ ကျွန်တော်တို့မှာ ဆိုးရွံ့ဖွယ်ရာ ဖြစ်ပါတယ်။ ဒါကြောင့်မို့လို့ သန်လျင်တံတားအမှတ်(၁)ရဲ့ ကြံ့ခိုင်မှုဟာ သိပ်အခြေအနေမကောင်းတော့တဲ့အတွက် နောက်တစ်စင်း ဆောက်ဖို့လိုအပ်တဲ့အတွက် ကျွန်တော် ထောက်ခံ ဆွေးနွေးတာ ဖြစ်ပါတယ်။ နောက်တစ်ခါ နောက်တစ်ချက်ကတော့ လက်ရှိဖြတ်သန်းနေသော မော်တော်ယာဉ်အရေအတွက်ပါ။ အရင်တုန်းက ဒီတံတားပေါ်မှာ မော်တော်ယာဉ်ဟာ အနည်းငယ်ပဲ ရှိပါတယ်။ အခုအခါမှာအဆ ၂၀, ၃၀ မက များလာတဲ့အပြင်ကို အရင်တုန်းက တွက်ဆမထားတဲ့ အရင်တုန်းက သီလဝါဆိပ်ကမ်းလည်း မရှိသေးတော့ ကွန်တိန်နာကားကြီးတွေ ဖြတ်တဲ့အတွက်ကြောင့်မို့လို့ ဒီတံတားရဲ့ မော်တော်ယာဉ်အရေအတွက်ဟာ များပြားလာပြီးတော့မှ တကယ်လို့များ ကားအကြီးများ တစ်စင်းတလေ တံတားပေါ်မှာ ပိတ်သွားရင် တစ်ခါတစ်ရံမှာ နာရီ ၃ နာရီ၊ ၄ နာရီမျှမက ကျွန်တော်တို့ အဲဒီအပေါ်မှာ ရပ်ပြီးစောင့်နေရတဲ့အဖြစ်မျိုးကို ကြုံခဲ့ရပါတယ်။ အဲဒါကြောင့်မို့လို့ နောက်ထပ် တံတားတစ်စင်း တည်ရှိရေးဟာ ထောက်ခံစရာကောင်းတဲ့ အချက်တစ်ချက် ဖြစ်ပါတယ်။ နောက် သန်လျင်မြစ်ဘက်အခြမ်းဟာ မကြာခင်မှာ တည်ဆောက်မယ့် ရန်ကုန်မြို့သစ် တည်ဆောက်ရေးစီမံကိန်းမှာ တစ်စိတ်တစ်ပိုင်း ပါဝင်ပါတယ်။ နောင်လာမယ့် မြို့အသစ်အတွက် လူဦးရေ တွေများလာမယ်။ နောက် မြို့ရဲ့ စည်ပင်သာယာမှုအတွက် အသွားအလာတွေများလာမယ်။ ဒါကြောင့်မို့လို့ နောင်ဆောက်မယ့် ရန်ကုန်မြို့သစ်အတွက် တံတားတစ်စင်းနဲ့ မလုံလောက်ပါဘူး။ တံတားနှစ်စင်းဖြစ်မှ ဒါမြို့အတွက် အဆင်ပြေမှာဖြစ်တဲ့အတွက်ကြောင့်မို့လို့ ဒီအချက်ဟာလည်းပဲ ကျွန်တော်တို့ နောက်ထပ် တံတားတစ်စင်း တည်ဆောက်ဖို့ ချေးငွေရယူခြင်းကို ထောက်ခံရမယ့် အကြောင်းတစ်ကြောင်း ဖြစ်လာ ပါတယ်။ နောက် တံတားရဲ့ လူမှုရေး၊ စီးပွားရေး အရေးပါမှုတွေကို ကျွန်တော် တင်ပြလိုပါတယ်။ တံတား တစ်စင်းရဲ့ ယခုလက်ရှိအခြေအနေမှာ တစ်ခါတစ်ရံမှာ တံတားပေါ်မှာ ကားဖြတ်သွားရတာ နာရီဝက်မက ရုံးချိန်များမှာဆိုရင် မိနစ် ၄၀၊ ၄၅ မိနစ်ထိ တံတားပေါ်မှာ ဖြတ်သန်းသွားရပါတယ်။ မူလကျွန်တော် စတင်နေထိုင်ခဲ့တဲ့ ၂၀၀၀ ခုနှစ် ဝန်းကျင်ကဆိုရင် ရန်ကုန်မြို့လယ်ကို ၁၅ မိနစ်နဲ့ ရောက်ပါတယ်။ အခိုရင် တံတားပေါ်တင်ကိုပဲ နာရီဝက်မက ကြာနေပါပြီ။ ထို့အတူ ဒီလူမှုရေး ကိစ္စဖြစ်တဲ့ ဥပမာအားဖြင့် လူနာတင်ကားများ ဖြတ်ခါနီးဆိုရင် တံတားများပိတ်နေရင် တော်တော်ဒုက္ခ ရောက်ပါတယ်။ နောက် စီးပွားရေးမှာဆိုရင်လည်း ကျွန်တော်တို့ ကျောက်တန်း၊ ခရမ်း၊ သုံးခွထွက်တဲ့ ဟင်းသီးဟင်းရွက်တင်တဲ့ ကားတွေဆိုရင်လည်း ဒီတံတားပေါ်မှာ ပိတ်ပြီးတော့မှ ဟင်းရွက်တွေ နွမ်းဖတ် သွားတာကိုလည်း တွေ့ရပါတယ်။ အဲဒါကြောင့်မို့လို့ ဒီတံတားအသစ်တစ်စင်းဟာ ဒီဘက်မှာရှိတဲ့ ရန်ကုန်ဘက်အခြမ်းမဟုတ်ဘဲနဲ့ သန်လျင်ဘက်ခြမ်းမှာရှိတဲ့ ကျောက်တန်း၊ ခရမ်း၊ သုံးခွ စတဲ့မြို့များရဲ့ ၊ လူထုများရဲ့ လူမှုရေး၊ စီးပွားရေးများအတွက် အသုံးဝင်တာကို တွေ့ရပါတယ်။ နောက်ဆုံးအချက်ကတော့ ဒီရတဲ့ ချေးငွေဟာ ဆိုင်းငံ့ကာလ ၁၀ နှစ်၊ ပြန်ဆပ်ဖို့ အနှစ် ၃၀၊ စုစုပေါင်း အနှစ် ၄၀ ဖြစ်ပါတယ်။ တစ်ခါအတိုးကလည်း ၀.၀၁ ရာခိုင်နှုန်း ဆိုတော့ အင်မတန် အတိုးနှုန်းသက်သာတဲ့ ချေးငွေဖြစ်ပါတယ်။ အဲဒီတော့ ဒီချေးငွေအတွက်ကို ကျွန်တော်တို့ ဒီဘက်ခြမ်းမှာ ဒီတံတားကို အသုံးပြုတဲ့ သူတွေ၊ အခုလက်ရှိမှာ ဒီတံတားတစ်စင်းကို ကျွန်တော်တို့ ကားအနည်းဆုံး ၅,၀၀၀ ကျော် ၆,၀၀၀၊ တစ်နေ့ကို တစ်ခါတစ်ရံ ၁၀,၀၀၀ နီးပါးဖြတ်ပါတယ်။ အနိမ့်ဆုံး ကားလေးတစ်စင်းကို ၁၀၀ ကောက်ပါတယ်။ အဲဒီတော့ ၁၀,၀၀၀ များဖြတ်လို့ရှိရင် ကျွန်တော်တို့ တစ်နေ့ကို တံတားကောက်ခံငွေ ၁,၀၀၀,၀၀၀ ရပါတယ်။ အဲဒီတော့ ဒီငွေတွေနဲ့ နှစ်ပေါင်း ၄၀ ကြာမှ ပြန်ဆပ်ရမယ်ဆိုရင် ခုနကကိုယ်စားလှယ်ကြီးပြောသလို ကျွန်တော်တို့ ဒီဘက်ကလူတွေကလည်းပဲ ချေးငွေကို တစ်စိတ်တစ်ပိုင်း ပြန်လည်ပေးဆပ်ရာ ရောက်ပါ တယ်လို့ ကျွန်တော်ပြောပြလိုပါတယ်။ အဲဒီတော့ ကျွန်တော်အခုပြောပြတဲ့ အချက် ၅ ချက်အနေနဲ့ပေါ့နော် ထောက်ခံ ဆွေးနွေးရသော် လည်းပဲ အကြံပြုချက်လေး နှစ်ခုရှိပါတယ်။ ဒီတံတားကိုတည်ဆောက်မယ်ဆိုရင် ရန်ကုန်ဘက်အခြမ်းက အိမ်ပေါင်း ၁၀၀ လောက်ဖျက်ရမယ်လို့ ဆိုပါတယ်။ သို့သော် အဲဒီဖျက်မယ့် အိမ်ပေါင်း ၁၀၀ ကို သက်ဆိုင်ရာက ထိုက်သင့်တဲ့လျော်ကြေးများ ပေးပြီးတော့မှ ဖျက်မယ်ဆိုတဲ့အတွက် ဒီအတွက် ကျွန်တော် စိတ်သိပ်မပူပါဘူး။ နောက်တစ်ချက်ကတော့ တံတားရဲ့ ပုံစံဖြစ်ပါတယ်။ ကျွန်တော်တို့ အခုလက်ရှိတံတား ဟာ တိုင်တွေ အများကြီးရှိပါတယ်။ အဲဒီတိုင်တွေကို ရေစီးလာတဲ့အခါမှာ တိုင်များဟာ ရေစီးကြောင်းရဲ့ အရှိန်ကို တုံ့နှေးစေပါတယ်။ အဲဒီအခါမှာ ရေထဲမှာပါတဲ့ နှုန်းမြေတွေ၊ သဲတွေက အနည်ကျပါတယ်။ ဒါကြောင့်မို့လို့ ဒီတံတားကို ဖြတ်တိုင်းဖြတ်တိုင်း ကျွန်တော့ရဲ့ ညာဘက်မှာ ကြီးမားတဲ့ သဲသောင်ပြင်ကြီး တစ်ဖြည်းဖြည်း တစ်ဖြည်းဖြည်း ကြီးလာတာကို သတိထားမိပါတယ်။ ကျွန်တော်တို့ ဒီတံတားဆောက်တဲ့ အတွက် အရင်မူလဆောက်ပေးတဲ့ နိုင်ငံဆီကနေပြီးတော့မှ မြစ်ကျယ်ဖြတ်တဲ့ တံတားဆောက်နည်းကို ရပါတယ်။ အဲဒီနည်းကိုယူပြီးတော့မှ ဧရာဝတီမြစ်ကြီးတစ်လျှောက်မှာ ဧရာဝတီမြစ်ဖြတ်တဲ့ တံတားကြီး ပေါင်း ကျွန်တော်တို့ လေးငါးခြောက်စင်းမက ဆောက်ခဲ့ပါပြီ။ အဲဒီတံတားကြီးများရဲ့ ခုနကပြောတဲ့ တိုင်တွေရဲ့ ရှေ့မှာ သောင်တွေများ ဘယ်လောက်ထွန်းနေပြီလဲဆိုတာလည်း လေ့လာဆန်းစစ်ဖို့ သင့်တယ်လို့ ကျွန်တော်ယူဆပါတယ်။ အခုဆောက်မယ့် တံတားကိုလည်းပဲ အဲဒီလိုပဲ ဒီရေရှည်မှာ မြစ်ကြောင်းအတွက် ဘယ်လိုများထိခိုက်ချက်များ ရှိမလဲဆိုတာလေးကိုလည်း လေ့လာဆန်းစစ်ပြီးတော့မှ ဆောက်ပါလို့ အကြံပြုရင်းနဲ့ ကျွန်တော်တို့ ချေးငွေကိုရယူဖို့ ထောက်ခံတင်ပြလိုက်ရပါတယ်။ အားလုံးကို ကျေးဇူး တင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျာ။ လွှတ်တော်ကိုယ်စားလှယ်များရဲ့ ဆွေးနွေးခြင်းအစီအစဉ် ပြီးဆုံးပါပြီ။ ဆွေးနွေးချက်များအပေါ် သက်ဆိုင်ရာ ပြည်ထောင်စုအဆင့် အဖွဲ့အစည်း ဝင်များက ပြန်လည်ရှင်းလင်း ဆွေးနွေးခြင်းနဲ့ လွှတ်တော်ရဲ့ အဆုံးအဖြတ်ရယူခြင်းတို့ကို တတိယပုံမှန် အစည်းအဝေး ပဉ္စမနေ့မှာ ဆက်လက်ဆောင်ရွက်မည်ဖြစ်ကြောင်း ကြေညာပါတယ်။</speech>
</motion>
<motion>
<title>နိုင်ငံတော်သမ္မတထံမှ ပေးပို့ထားသော ကိုရီးယားသမ္မတနိုင်ငံ စီးပွားရေးဖွံ့ဖြိုးမှုပူးပေါင်းဆောင်ရွက်ရေး ရန်ပုံငွေမှ ချေးငွေရယူရန်ကိစ္စနှင့်စပ်လျဉ်း၍ ဦးခင်ချို၊ လှိုင်းဘွဲ့မဲဆန္ဒနယ်က ဆွေးနွေးခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ နိုင်ငံတော်သမ္မတထံမှ သဝဏ်လွှာ ပေးပို့ထားတဲ့ ပို့ဆောင်ရေးနှင့် ဆက်သွယ်ရေးဝန်ကြီးဌာန တွံတေးတူးမြောင်း ဖွံ့ဖြိုးတိုးတက်ရေးစီမံကိန်း ဆောင်ရွက်ရန်အတွက် ကိုရီးယားသမ္မတနိုင်ငံ စီးပွားရေးဖွံ့ဖြိုးမှုပူးပေါင်းဆောင်ရွက်ရေး ရန်ပုံငွေမှ အမေရိကန်ဒေါ်လာ ၆၁.၃ သန်း ချေးယူရေးနဲ့စပ်လျဉ်းပြီး ၁၇-၁၁-၂၀၁၆ ရက်တွင် ကျင်းပပြုလုပ်တဲ့ ပြည်ထောင်စုလွှတ်တော် တတိယပုံမှန်အစည်းအဝေး ဒုတိယနေ့မှာ သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက လွှတ်တော်သို့ ရှင်းလင်းတင်ပြခဲ့ပြီး ဖြစ်ပါတယ်။ ယင်းချေးငွေနဲ့စပ်လျဉ်းပြီး ဦးခင်ချို၊ လှိုင်းဘွဲ့ မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1371">ဦးခင်ချို (လှိုင်းဘွဲ့မဲဆန္ဒနယ်၊ ကရင်ပြည်နယ်)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကိုယ်စားလှယ်များ၊ ပြည်ထောင်စုဝန်ကြီးများ၊ ဧည့်သည်တော်များအားလုံး မင်္ဂလာပါလို့ နှုတ်ခွန်းဆက်သပါတယ်။ ကျွန်တော်ကတော့ ကရင်ပြည်နယ်လှိုင်းဘွဲ့မဲဆန္ဒနယ်က ပြည်သူ့ လွှတ်တော်ကိုယ်စားလှယ် ဦးခင်ချို ဖြစ်ပါတယ်။ ကျွန်တော်ဆွေးနွေးတင်ပြမှာကတော့ ကိုရီးယားနိုင်ငံ စီးပွားရေးဖွံ့ဖြိုးမှု ပူးပေါင်းဆောင်ရွက်ရေးရန်ပုံငွေက တွံတေးတူးမြောင်း ပြုပြင်ဆောင်ရွက်ဖို့အတွက် ချေးယူမယ့်ငွေကိစ္စ ဖြစ်ပါတယ်။ နိုင်ငံတော်သမ္မတရဲ့ တင်ပြချက်နဲ့ ပို့ဆောင်ဆက်သွယ်ရေးဝန်ကြီးရဲ့ တင်ပြချက်အရ အမေရိကန် ဒေါ်လာ ၆၁.၃၀၀ သန်းကို ၂၀၁၆-၂၀၁ရ ဘဏ္ဍာနှစ်ကနေပြီးတော့ ၂၀၂၁-၂၀၂၂ ဘဏ္ဍာနှစ်အထိ ၆ နှစ်တာ ကာလအတွင်း ၆ ရစ် ခွဲပြီးတော့ ချေးမှာဖြစ်ပြီးတော့ ပြန်ဆပ်ဖို့ဆိုင်းငံ့ကာလ ၁၅ နှစ်ဖြစ်လို့ ၂၀၃၁-၂၀၃၂ ဘဏ္ဍာနှစ်ကစပြီးတော့ ၂၀၅၅-၂၀၅၆ ဘဏ္ဍာနှစ်အထိ ၂၅ နှစ်ကိုတော့ ပြန်ဆပ်ကာလအနေနဲ့ သတ်မှတ် ထားတာတွေ့ရပါတယ်။ ချေးငွေအတွက် ၁ နှစ်ကို ၀.၀၁ တစ်ပြားနှုန်းနဲ့ ထုတ်ချေးငွေအတွက် ထုတ်ယူတဲ့ ငွေပမာဏအပေါ်မှာ ဝန်ဆောင်ခ ၀.၁၀ ရာခိုင်နှုန်း ဆယ်ပြားနှုန်း ပေးဆောင်ရမှာ ဖြစ်တဲ့အတွက်ကြောင့် ချေးငွေနဲ့ပတ်သက်လို့ ပေးရမယ့်ဝန်ဆောင်ခ အတိုးနှုန်းကို တွက်ချက်ကြည့်မယ်ဆိုရင် ပထမဆိုင်းငံ့ကာလ ၁၅ နှစ်အတွက် ဝန်ဆောင်ခအနေနဲ့ အမေရိကန်ဒေါ်လာ ၀.၀၆၁၃ သန်းနဲ့ အတိုးငွေ ၀.၀၇၄ရ သန်း ဖြစ်လို့ စုစုပေါင်း ၀.၁၃၆၀ သန်း ပေးချေရမှာ ဖြစ်ပါတယ်။ ချေးငွေပြန်ဆပ်ကာလ ၂၅ နှစ်တာကာလမှာတော့ ၂၀၃၁-၂၀၃၂ ဘဏ္ဍာနှစ်ကနေ ၂၀၅၅-၂၀၅၆ ဘဏ္ဍာနှစ် အထိ ချေးငွေ ၆၁,၃၀၀ သန်းအတွက် အရင်းငွေ တစ်နှစ်ပျမ်းမျှဒေါ်လာ ၂.၄၅၂ သန်းနဲ့ အတိုးကျသင့်မယ့် ငွေပေါင်း ဒေါ်လာ ၀.၀၇၉ရ သန်း ပေးချေရမှာ ဖြစ်ပါတယ်။ ဒါကြောင့် နိုင်ငံတော်က ပေးရမယ့် ဝန်ဆောင်ခနဲ့ အတိုးကျသင့်တဲ့ ငွေပေါင်းက ဒေါ်လာ ၀.၂၁၅ရ သန်း၊ တစ်နည်းအားဖြင့် ဒေါ်လာ ၂ သိန်းကျော် ဖြစ်တာကြောင့် ချေးငွေသက်တမ်း ၄၀ နှစ်အတွက် တစ်နှစ်ပျမ်းမျှပေးရမယ့် အတိုးနှုန်းနဲ့ ဝန်ဆောင်ခ ဒေါ်လာ ၀.၀ဝ၅၄ သန်း၊ တစ်နည်းအားဖြင့် တစ်နှစ်ကို ဒေါ်လာ ၅,၄၀၀ လောက် ကျသင့်တာမို့ သက်သာတဲ့ အတိုးနှုန်းဖြစ်တာကို တွေ့ရပါတယ်။ အတိုးတွက်ချက်မှု အသေးစိတ်ကိုတော့ ကျွန်တော် ပါဝါပွိုင့် မလုပ်နိုင်တဲ့အတွက်ကြောင့် အသေးစိတ် မတင်ပြနိုင်တာကို ခွင့်လွှတ်စေချင်ပါတယ်။ တစ်နှစ်ချင်း ချေးယူငွေတွေကို လေ့လာကြည့်မယ်ဆိုရင် ၂၀၁၆-၂၀၁ရ ဘဏ္ဍာနှစ်မှာ ဒေါ်လာ ၁.၈၁၆ သန်း (မြန်မာငွေနဲ့ ခန့်မှန်းကျပ်သန်း ၂၂၀၀ ခန့်)၊ ၂၀၁၇-၂၀၁၈ မှာ ဒေါ်လာ ၉.၀၀၁ သန်း (မြန်မာငွေနဲ့ ခန့်မှန်းကျပ်သန်း ၁၁,၀၀၀)၊ ၂၀၁၈-၂၀၁၉ မှာ ဒေါ်လာ ၁၄.၆၂၅ သန်း (မြန်မာငွေနဲ့ ခန့်မှန်းကျပ်သန်း ၁၈,၀၀၀ ခန့်)၊ ၂၀၁၉-၂၀၂၀ မှာ ဒေါ်လာ ၁၅.၂၃၀ သန်း (မြန်မာငွေနဲ့ ခန့်မှန်းကျပ်သန်း ၁၈,၃၀၀ ခန့်)၊ ၂၀၂၀-၂၀၂၁ မှာ ဒေါ်လာ ၁၄.၂၃၃ သန်း(မြန်မာငွေနဲ့ ခန့်မှန်းကျပ်သန်း ၁၇,၀၀၀ ကျော်)နဲ့ ၂၀၂၁-၂၀၂၂ မှာတော့ ဒေါ်လာ ၆.၃၉၅ သန်း (မြန်မာငွေနဲ့ ခန့်မှန်းကျပ်သန်း ၇,၇၀၀ ခန့်)ရှိတာကို တွေ့ရတဲ့အတွက်ကြောင့် ၂၀၁၇-၂၀၁၈ ကနေပြီးတော့ ၂၀၂၀-၂၀၂၂ အထိ လေးနှစ်မှာ သုံးစွဲမယ့်ငွေတွေဟာ ပြည်ထောင်စုလွှတ်တော်၊ ပြည်သူ့လွှတ်တော်နဲ့ အမျိုးသားလွှတ်တော်ရုံး (၃)ရုံးရဲ့ ၂၀၁၆-၂၀၁ရ ဘဏ္ဍာနှစ်အတွက် သာမန်အသုံးစရိတ် ခွင့်ပြု ငွေကျပ်သန်း ၁၉,၅၀၂.၆၄၅ နီးပါးလောက်အထိ သုံးစွဲကုန်ကျခံရမှာဖြစ်တာကို တွေ့ရပါတယ်။ နာယကကြီးခင်ဗျား။ ချေးငွေနဲ့ပတ်သက်လို့ ချေးငွေကာလ၊ ပေးဆပ်ဖို့နဲ့ ပေးဆပ်ရမယ့်နှုန်း၊ နှစ် ၄၀ အထိ ချေးငွေအပေါ်ပေးရမယ့် ဝန်ဆောင်ခနဲ့ အတိုးငွေ၊ တစ်နှစ်ပျမ်းမျှ ပေးဆပ်ရမယ့် အရင်း၊ အတိုးနဲ့ ဝန်ဆောင်ခတွေက သက်သာပြီးတော့ သင့်လျော်မှုရှိတာကို တွေ့ရှိရပြီးတော့ ဆောင်ရွက်ခဲ့တဲ့ လုပ်ငန်းနဲ့ ပတ်သက်လို့ တွံတေးတူးမြောင်းရေကြောင်း လုံခြုံ စိတ်ချရရေး၊ ကုန်စည်စီးဆင်းမှု ပိုမိုပြီးတော့ မြန်ဆန်ရေး ခရီးသွားလုပ်ငန်းပိုမိုတိုးတက်လာစေရေး၊ ကမ်းပြို ကမ်းစားရေကြီးရေလျှံမှု ကာကွယ်နိုင်ရေးနဲ့ စိုက်ပျိုးမြေ ဆုံးရှုံးမှုကျဆင်းစေပြီးတော့ ပြည်သူလူထုအသက်အိုးအိမ် စည်းစိမ်လုံခြုံရေးအတွက် ရည်ရွယ်ဆောင်ရွက်မှာ ဖြစ်ကြောင်း တင်ပြထားမှုနဲ့ချေးငွေကို ၂၀၁၆-၂၀၁ရ ကနေပြီးတော့ ၂၀၂၁-၂၀၂၂ အထိ ခြောက်နှစ်ခွဲပြီးတော့ ချေးယူမှာဖြစ်ကြောင်း တွေ့ရပါတယ်။ ဒါကြောင့် နှစ်အလိုက်ချေးမယ့် ငွေတစ်ရပ်ချင်းအပေါ်မှာ ဆောင်ရွက်မယ့်လုပ်ငန်း တစ်ခုချင်းရဲ့ ခန့်မှန်းတွက်ချက်ထားမှုအခြေအနေနဲ့ ပတ်သက်ပြီးတော့ ရှင်းလင်းတင်ပြသင့်ကြောင်း အကြံပြုချင် ပါတယ်။ ဆောင်ရွက်မယ့်လုပ်ငန်းများကို ခန့်မှန်းကြည့်တဲ့အခါမှာ ဖြစ်နိုင်တာကတော့ တူးမြောင်းပြုပြင် ချဲ့ထွင်ခြင်း၊ ရေစီးရေလာကောင်းမွန်အောင် ရေလမ်းကြောင်းပြုပြင်ခြင်း၊ သဲသောင်များ တူးဖော်ခြင်းနဲ့ တူးမြောင်းမြေနံရံများ ပြုပြင်ဆောင်ရွက်ခြင်း စတဲ့အကောင်အထည်ဖော်ပြရခက်ခဲတဲ့ လုပ်ငန်းတွေဖြစ်နိုင် ကြောင်းယူဆရပါတယ်။ ပြီးတော့လည်း ဆောင်ရွက်လိုက်တဲ့လုပ်ငန်းအပေါ်မှာ Value For Money လို့ခေါ်တဲ့ တန်ရာတန်ကြေး ရ မရဆိုတဲ့ ရှုထောင့်ကကျခံလိုက်တဲ့ငွေကြေးပမာဏအပေါ်မှာ လယ်မြေဧကဘယ်လောက် ဆုံးရှုံးမှုပမာဏကို ကာကွယ်ထိန်းသိမ်းနိုင်မလဲ။ ကုန်စည်စီးဆင်းမှု၊ ခရီးသွားလာမှုအတွက် သွားလာဝင်ထွက်နိုင်မယ့် ရေယာဉ် အရေအတွက်၊ ကုန်စည်ပမာဏနဲ့ ဖြစ်ပေါ်လာနိုင်မယ့် စီးပွားရေးဇုန်အပေါ်မှာ ခန့်မှန်းတိုးလာနိုင်မယ့် အခြေအနေ၊ နိုင်ငံတော်အနေနဲ့ ဆိုက်ကပ်လာနိုင်မယ့် နိုင်ငံခြားကုန်တင်သင်္ဘော၊ အပျော်စီးသင်္ဘော စတဲ့သင်္ဘောတွေအပေါ်က ခန့်မှန်းတိုးတက်ရရှိလာနိုင်မယ့် ဝင်ငွေတွေအနေအထား၊ တကယ်လို့ လုပ်ငန်းတွေ မဆောင်ရွက်နိုင်ခဲ့ဘူးဆိုရင် ဆုံးရှုံးပျက်စီးသွားနိုင်မယ့် လယ်မြေဧကတွေနဲ့ စိုက်ပျိုးထုတ်ကုန် ဂျီဒီပီတန်ဖိုး အနေအထားနဲ့ ရေယာဉ်တွေရဲ့ အန္တရာယ်အခြေအနေ စတဲ့ Survey ကြိုတင်လေ့လာ ဆန်းစစ်ချက်များ ကိုလည်း ရှင်းပြသင့်ကြောင်း အကြံပြုလိုပါတယ်။ ဆောင်ရွက်မယ့် လုပ်ငန်းအမျိုးအစားတစ်ခုချင်း အခြေ အနေနဲ့ပတ်သက်လို့လည်း Survey ပြုလုပ်ထားမှုအရ လုပ်ငန်းတစ်ခုချင်းရဲ့ အခြေအနေ၊ ဆောင်ရွက်မယ့် လုပ်ငန်းစနစ်၊ လုပ်ငန်းပုံစံ၊ လုပ်ငန်းတစ်ခုချင်း ခန့်မှန်းတန်ဖိုးများ ရှင်းလင်းချပြသင့်ကြောင်း အကြံပြုချင် ပါတယ်။ နောက်ဆုံးအနေနဲ့ တင်ပြချင်တာကတော့ နိုင်ငံတော်အနေနဲ့ ပေးဆပ်ရမယ့် နိုင်ငံခြားကြွေးမြီတွေ အများအပြား ကျန်ရှိနေသေးခြင်း၊ နှစ်စဉ်နှစ်တိုင်းမှာ ဘတ်ဂျက်လိုငွေတွေသာ ဖြစ်နေခြင်း၊ ငွေကြေးဖောင်းပွမှု နှုန်းနဲ့ ငွေတန်ဖိုးကျဆင်းမှုနှုန်းတွေ မြင့်လာနေခြင်း စသည်တို့ဟာ တိုင်းပြည်အတွက် ဝန်ထုပ်ဝန်ပိုးတွေ ဖြစ်နေတာ ဖြစ်ပေမယ့်လည်းပဲ နိုင်ငံတိုးတက်ဖို့၊ နိုင်ငံတော်နဲ့ ပြည်သူတို့အတွက် အကျိုးရှိမှု၊ ရေရှည် အကျိုးစီးပွားကောင်းမွန်စေမှုနဲ့ ယုံကြည်မှုအရ သက်သာတဲ့အတိုးနှုန်းနဲ့ နှစ်ရှည်ငွေအပေါ်ပေးဆပ်ရမယ့်ငွေ ဝန်ထုပ်ဝန်ပိုးမဖြစ်စေမှု စတဲ့အကျိုးရလဒ်များ ရှိနိုင်မယ်ဆိုရင် ချေးယူသင့်ပါကြောင်း တင်ပြရင်း နိဂုံးချုပ် အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ လွှတ်တော်ကိုယ်စားလှယ်ရဲ့ ဆွေးနွေးခြင်းအစီအစဉ် ပြီးဆုံးပါပြီ။ ဆွေးနွေးချက်များအပေါ် သက်ဆိုင်ရာပြည်ထောင်စုအဆင့် အဖွဲ့အစည်းဝင်များက ပြန်လည်ရှင်းလင်း ဆွေးနွေးခြင်းနဲ့ လွှတ်တော်ရဲ့ အဆုံးအဖြတ်ရယူခြင်းတို့ကို တတိယပုံမှန် အစည်းအဝေး ပဉ္စမနေ့မှာ ဆက်လက်ဆောင်ရွက်မည်ဖြစ်ကြောင်း ကြေညာပါတယ်။</speech>
</motion>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး စတုတ္ထနေ့ရပ်နားကြောင်းနှင့် ပဉ္စမနေ့ ကျင်းပမည့် နေ့ရက်နှင့် ကြေညာခြင်း</title>
<speech type="speaker">အစီအစဉ်(၇) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ ယနေ့ကျင်းပတဲ့ ဒုတိယအကြိမ် ပြည်ထောင်စုလွှတ်တော် တတိယပုံမှန် အစည်းအဝေး စတုတ္ထနေ့ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် တတိယပုံမှန်အစည်းအဝေးရဲ့ ပဉ္စမနေ့ ကျင်းပပြုလုပ်မည့် နေ့ရက်ကို ထပ်မံအသိပေးမည်ဖြစ်ကြောင်းနှင့် ယနေ့အတွက် အစည်းအဝေး ပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျာ။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် တတိယပုံမှန်အစည်းအဝေး စတုတ္ထနေ့ အစည်းအဝေးကို မွန်းလွဲ ၁၄:၁၅ နာရီ ရပ်နားပါသည်။</speech>
</postface>
</transcript>
</doc>
