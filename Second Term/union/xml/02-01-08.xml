<doc>
<docinfo>
<docno>02-01-08.xml</docno>
<pdf>02-01-08.pdf</pdf>
<term value='02'>ဒုတိယအကြိမ်</term>
<session value='01' />
<sittingday value='08' />
<legislature value='union'>ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး အဋ္ဌမနေ့မှတ်တမ်း</title>
<date>၁၃ရရ ခုနှစ်၊ တပေါင်းလဆန်း ၉ ရက် (၂၀၁၆ ခုနှစ်၊ မတ်လ ၁ရ ရက်)(ကြာသပတေးနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် ပထမပုံမှန်အစည်းအဝေး အဋ္ဌမနေ့ကို နံနက် ၁၀:ဝဝ နာရီင်ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type='mc'>လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စု လွှတ်တော် ပထမပုံမှန်အစည်းအဝေးရဲ့ အဋ္ဌမနေ့ အစီအစဉ် စတင်ပါတော့မယ်။ ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type='speaker'>အားလုံးမင်္ဂလာပါ။</speech>
<speech type='mc'>အားလုံးထိုင်နိုင်ကြပါပြီခင်ဗျား။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type='speaker'>ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး အဋ္ဌမနေ့မှာ ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စု လွှတ်တော်ကိုယ်စားလှယ်ဦးရေ စုစုပေါင်း ၆၅၃ ဦးရှိပြီး ဒီကနေ့အစည်းအဝေးကို ၆၄၄ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေစုစုပေါင်းရဲ့ ၉၈.၆၂ ရာခိုင်နှုန်းရှိပြီး သုံးပုံတစ်ပုံထက်ကျော်လွန်တဲ့ အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် အဋ္ဌမနေ့အစည်းအဝေး အစီအစဉ်ကြေညာခြင်း</title>
<speech type='speaker'>ပြည်ထောင်စုလွှတ်တော် ကိုယ်စားလှယ်များခင်ဗျာ။ ပထမပုံမှန်အစည်းအဝေး အဋ္ဌမနေ့ကို လွှတ်တော်ကိုယ်စားလှယ်များထံ ဖြန့်ဝေထားတဲ့အစီအစဉ်အတိုင်း ဆက်လက်ဆောင်ရွက်ပါ့မယ်။ အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များ ခွင့်ပန်ကြားခြင်း ၊</speech>
<speech type='speaker'>အစီအစဉ်(၄) ဖြစ်ပါတယ်။ ဒီကနေ့အစည်းအဝေးကို မတက်ရောက်နိုင်တဲ့ လွှတ်တော်ကိုယ်စားလှယ်များအတွက် ပြည်ထောင်စုလွှတ်တော်ကိုယ်စားလှယ်များ စိစစ်ရေးကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id='852'>ဦးမင်းဦး(အတွင်းရေးမှူး၊ ကိုယ်စားလှယ်များစိစစ်ရေးကော်မတီ)</mp>လေးစား အပ်ပါတဲ့ ပြည်ထောင်စုလွှတ်တော် နာယကကြီးခင်ဗျား။ ဒီကနေ့ ပြုလုပ်ကျင်းပတဲ့ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး အဋ္ဌမနေ့ ၁၇-၃-၂၀၁၆ ရက်နေ့မှာ အစည်းအဝေးသို့ တက်ရောက် နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များရဲ့ကိုယ်စား ပဲခူးတိုင်းဒေသကြီး မဲဆန္ဒနယ်အမှတ်(၆)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော်ကိုယ်စားလှယ် စိစစ်ရေးကော်မတီ အတွင်းရေးမှူးဖြစ်သူ ကျွန်တော်ဦးမင်းဦးက ခွင့်ပန်ကြားသွားမှာဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိသော ပြည်ထောင်စုလွှတ်တော်ကိုယ်စားလှယ်များမှာ- ဦးနန်မွန်ထင် မချမ်းဘော၊ - ဒေါ်တင်တင်ရီ ကျွန်းစု၊ - ဦးဦးလှစော မြောက်ဦး၊ - ဦးစိုင်းခတ္တိယ မိုင်းဆတ်၊ - ဦးဌေးလွင်(ခ) ဦးဒီလုံး နမ့်စန်၊ - ဦးလီကျိန်းဖူ(ခ) ဦးမြင့်ဆွေ ကုန်းကြမ်း၊ - ဦးနေမျိုး(ခ) ဦးဝင်းမြင့်ဦး ညောင်ရွှေ၊ - ဦးကျင်ဝမ်း ဟိုပန် နဲ့ - ဦးဟင်နရီဗန်ထီးယူ ချင်း-၃ တို့ဖြစ်ပါတယ်။ ယနေ့ခွင့်ပန်ကြားသူ ၉ ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနဲ့ ခွင့်ပန်ကြား သူများကို ခွင့်အဖြစ် သတ်မှတ်ခွင့်ပြု ပေးနိုင်ပါရန် လေးစားစွာ တင်ပြအပ်ပါတယ်ခင်ဗျား။</speech>
<speech type='speaker'>ခွင့်ပန်ကြားသူအားလုံးကို ခွင့်ပြုပါတယ်။</speech>
<title>ပြည်ထောင်စုလွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type='speaker'>ပြည်ထောင်စုလွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စု လွှတ်တော် ပထမပုံမှန်အစည်းအဝေး အဋ္ဌမနေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅၃ ဦး၊ ယနေ့ခွင့်ပန်ကြား၍ ခွင့်ပြုထားသူ ၉ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type='speaker'>ပြည်ထောင်စုလွှတ်တော်က သဘောတူတဲ့အတွက် လွှတ်တော်ကိုယ်စားလှယ်များ အစည်းအဝေး တက်ရောက်မှုအခြေအနေကို ပြည်ထောင်စုလွှတ်တော်ဆိုင်ရာ နည်းဥပဒေ ၄ နည်းဥပဒေခွဲ(ခ) အရ အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value = 'Order'>
<title>ပြည်ထောင်စုလွှတ်တော် နာယကထံသို့ ပေးပို့သော ဝမ်းမြောက်ကြောင်း သဝဏ်လွှာများကို လွှတ်တော်က မှတ်တမ်းတင်ခြင်း</title>
<speech type='speaker'>အစီအစဉ်(၅) ဖြစ်ပါတယ်။ ပြည်ထောင်စုလွှတ်တော်ကိုယ်စားလှယ်များခင်ဗျာ။ ဒုတိယအကြိမ်လွှတ်တော်သက်တမ်းမှာ အမျိုးသားလွှတ်တော်ဥက္ကဋ္ဌအဖြစ် ရွေးကောက်တင်မြှောက်ခံ ရပြီး ပြည်ထောင်စုလွှတ်တော် နာယက တာဝန်ထမ်းဆောင်ခြင်းအတွက် နိုင်ငံတကာလွှတ်တော် ဥက္ကဋ္ဌ များထံမှ ထပ်မံပေးပို့တဲ့ ဝမ်းမြောက်ကြောင်း သဝဏ်လွှာများကို တင်ပြပါ့မယ်- စင်ကာပူနိုင်ငံ လွှတ်တော်ဥက္ကဋ္ဌ မဒမ် ဟာလီမက် ယာကော့ (Mdm. Halimah Yacob) ထံမှ ၁၅-၃-၂၀၁၆ ရက်စွဲဖြင့် ပေးပို့လာတဲ့ ဝမ်းမြောက်ကြောင်းသဝဏ်လွှာ၊ ကူဝိတ်နိုင်ငံ အမျိုးသားလွှတ်တော် ဥက္ကဋ္ဌ မစ္စတာ မားဇုဂ် အလီ အယ်လ် ဂနင်မ် (H.E, Mr.Marzoug Ali Al-Ghanim)ထံမှ ၁၅-၃-၂၀၁၆ ရက်စွဲဖြင့် ပေးပို့လာတဲ့ ဝမ်းမြောက် ကြောင်း သဝဏ်လွှာ တို့ဖြစ်ပါတယ်။ အဆိုပါ သဝဏ်လွှာ နှစ်စောင်ကို ပြည်ထောင်စုလွှတ်တော်ဆိုင်ရာဥပဒေ ပုဒ်မ ၂၁ ပုဒ်မခွဲ(ခ)အရ လွှတ်တော်က မှတ်တမ်းတင်ကြောင်း ကြေညာပါတယ်။</speech>
<title>နိုင်ငံတော်သမ္မတထံမှ ပေးပို့သော ၂၀၁၅ ခုနှစ်၊ ပြည်ထောင်စု၏ ဘဏ္ဍာငွေ အရအသုံးဆိုင်ရာ ဥပဒေပါ သီးသန့်ရန်ပုံငွေမှ ခွဲဝေသုံးစွဲခဲ့သည့် ကိစ္စရပ်များကို လွှတ်တော်က မှတ်တမ်းတင်ခြင်း</title>
<speech type='speaker'>အစီအစဉ်(၆) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျာ။ ၂၀၁၅ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေပါ သီးသန့်ရန်ပုံငွေမှ ခွဲဝေသုံးစွဲခဲ့တဲ့ ကိစ္စရပ်များနဲ့စပ်လျဉ်းပြီး နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ နိုင်ငံတော် သမ္မတရုံး၏ ၁၆-၃-၂၀၁၆ ရက်စွဲပါစာအမှတ်၊ ၁၀၇(၁)/၈/သမ္မတရုံးဖြင့် ပေးပို့ထားတဲ့ စာမိတ္တူ ကို ကိုယ်စားလှယ်များထံ ဖြန့်ဝေထားပါတယ်။ အထက်ပါ ၂၀၁၅ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေပါ သီးသန့်ရန်ပုံငွေမှ နယ်စပ်ရေးရာဝန်ကြီးဌာနဆိုင်ရာ လုပ်ငန်းတစ်ခု၊ လယ်ယာစိုက်ပျိုးရေးနှင့် ဆည်မြောင်းဝန်ကြီးဌာနဆိုင်ရာ လုပ်ငန်း တစ်ခု၊ မွေးမြူရေး၊ ရေလုပ်ငန်းနှင့် ကျေးလက်ဒေသဖွံ့ဖြိုးရေးဝန်ကြီးဌာနဆိုင်ရာ လုပ်ငန်းတစ်ခု၊ မန္တလေးတိုင်းဒေသကြီးအစိုးရအဖွဲ့ဆိုင်ရာ လုပ်ငန်းတစ်ခုနဲ့ ရန်ကုန်တိုင်းဒေသကြီးအစိုးရအဖွဲ့ဆိုင်ရာ လုပ်ငန်းနှစ်ခု၊ စုစုပေါင်း လုပ်ငန်း ၆ ခု အတွက် ရန်ပုံငွေစုစုပေါင်း ကျပ်သန်း ၃၉၁၅.၂၂၄ (ကျပ်သန်း သုံးထောင်ကိုးရာ တစ်ဆယ့်ငါး ဒသမနှစ်နှစ်လေး) ခွဲဝေသုံးစွဲထားရှိမှုကို လွှတ်တော်က မှတ်တမ်းတင်ကြောင်း ကြေညာပါတယ်။</speech>
<title>ကယားပြည်နယ်အတွင်း ရပ်ကွက်နှင့် ကျေးရွာတိုးချဲ့ပြင်ဆင်ဖွဲ့စည်းခြင်း၊ ပယ်ဖျက်ခြင်းနှင့်အမည်ပြောင်းလဲဖွဲ့စည်းခြင်းတို့ကို တင်ပြခြင်းနှင့် လွှတ်တော်က မှတ်တမ်းတင်ခြင်း</title>
<speech type='speaker'>အစီအစဉ်(၇) ဖြစ်ပါတယ်။ ပြည်ထောင်စုလွှတ်တော်ကိုယ်စားလှယ်များခင်ဗျာ။ ပြည်ထောင်စုလွှတ်တော်မှ မှတ်တမ်းတင်နိုင်ရန် နိုင်ငံတော်သမ္မတရုံး၏ ၁၄-၃-၂၀၁၆ ရက်စွဲပါစာအမှတ်၊ ၁၀၇(၁)/၈/သမ္မတရုံးဖြင့် ပေးပို့ထားတဲ့ ကယားပြည်နယ်၊ လွိုင်ကော်ခရိုင်၊ လွိုင်ကော်မြို့နယ်အတွင်းရှိ ရပ်ကွက် (၆)ရပ်ကွက်နဲ့ ကျေးရွာ (၂)ရွာ တိုးချဲ့ဖွဲ့စည်းပြီး ကျေးရွာ (၆)ရွာ ပယ်ဖျက်ခြင်း၊ ဒီးမော့ဆိုမြို့နယ် အတွင်းရှိ ကျေးရွာ (၅)ရွာ တိုးချဲ့ ဖွဲ့စည်း၍ ကျေးရွာ (၃)ရွာ ပယ်ဖျက်ပြီး ကျေးရွာ(၁)ရွာ အမည်ပြောင်းလဲ ဖွဲ့စည်းခြင်း၊ ဖရူဆိုမြို့နယ်တွင် ကျေးရွာ (၁)ရွာ ပယ်ဖျက်ခြင်းနဲ့ ဘောလခဲခရိုင်၊ ဖားဆောင်းမြို့နယ် အတွင်းရှိ ကျေးရွာ (၆)ရွာ တိုးချဲ့ ဖွဲ့စည်းပြီး ကျေးရွာ (၈)ရွာ ပယ်ဖျက်ခြင်း စာမိတ္တူကို လွှတ်တော် ကိုယ်စားလှယ် များထံ ဖြန့်ဝေထားပါတယ်။ အဆိုပါ ရပ်ကွက်၊ ကျေးရွာများ တိုးချဲ့ ဖွဲ့စည်းခြင်း၊ အမည်ပြောင်းလဲခြင်းနဲ့ ပယ်ဖျက်ခြင်းတို့ကို ပြည်ထောင်စုလွှတ်တော်ဆိုင်ရာဥပဒေပုဒ်မ ၅၈ အရ လွှတ်တော်က မှတ်တမ်းတင်ကြောင်း ကြေညာပါတယ်။ အပြည့်အစုံကို နောက်ဆက်တွဲဖြင့် ဖော်ပြထားပါသည်။</speech>
<title>နိုင်ငံတော်သမ္မတအဖြစ် ရွေးချယ်တင်မြှောက်ခံထားရသူက တင်ပြသော ပြည်ထောင်စုအစိုးရဝန်ကြီးဌာန အရေအတွက်၊ အမည်နှင့် ပြည်ထောင်စုဝန်ကြီးဦးရေသတ်မှတ်ခြင်းကို ပြည်ထောင်စုလွှတ်တော် နာယက က လွှတ်တော်သို့ တင်ပြခြင်း</title>
<speech type='speaker'>အစီအစဉ်(၈) ဖြစ်ပါတယ်။ ပြည်ထောင်စုလွှတ်တော်ကိုယ်စားလှယ်များခင်ဗျာ။ နိုင်ငံတော်သမ္မတအဖြစ် ရွေးချယ်တင်မြှောက်ခံထားရသူထံမှ ပြည်ထောင်စုအစိုးရဝန်ကြီးဌာန အရေအတွက် ကို ၂၁ (နှစ်ဆယ့်တစ်)ဌာနဖြင့်လည်းကောင်း၊ ပြည်ထောင်စုဝန်ကြီးဦးရေကို ၁၈ (တစ်ဆယ့်ရှစ်) ဦးဖြင့် လည်းကောင်း သတ်မှတ်နိုင်ရေးအတွက်ဖွဲ့စည်းပုံအခြေခံဥပဒေ ပုဒ်မ ၂၀၂၊ ပြည်ထောင်စုလွှတ်တော်ဆိုင်ရာ နည်းဥပဒေ ၂၄ တို့နဲ့အညီ ၂၀၁၆ ခုနှစ်၊ မတ်လ ၁၆ ရက်စွဲပါစာဖြင့် ပြည်ထောင်စုလွှတ်တော်သို့ တင်ပြ ထားပါတယ်။ နိုင်ငံတော်သမ္မတအဖြစ် ရွေးချယ်တင်မြှောက်ခံထားရသူက တင်ပြထားတဲ့ ပြည်ထောင်စုအစိုးရ ဝန်ကြီးဌာန ၂၁ ခုကို ဖတ်ကြားတင်ပြပါမယ် နိုင်ငံခြားရေးဝန်ကြီးဌာန၊ ၂။ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ၃။ ပို့ဆောင်ရေးနှင့် ဆက်သွယ်ရေးဝန်ကြီးဌာန၊ ၄။ ယဉ်ကျေးမှုနှင့် သာသနာရေးဝန်ကြီးဌာန၊ ၅။ သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီးဌာန၊ ၆။ လျှပ်စစ်နှင့် စမ်းအင်ဝန်ကြီး ၊ အလုပ်သမား၊ လူဝင်မှုကြီးကြပ်ရေးနှင့် ပြည်သူ့အင်အားဝန်ကြီးဌာန၊ ၈။ စီမံကိန်းနှင့် ဘဏ္ဍာရေးဝန်ကြီးဌာန၊ ၉။ စက်မှုဝန်ကြီးဌာန၊ ၁၀။ ကျန်းမာရေးဝန်ကြီးဌာန၊ ၁၁။ ပညာရေးဝန်ကြီးဌာန၊ ၁၂။ ဆောက်လုပ်ရေးဝန်ကြီးဌာန၊ ၁၃။ လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေးဝန်ကြီးဌာန၊ ၁၄။ ဟိုတယ်နှင့် ခရီးသွားလာရေးဝန်ကြီးဌာန၊ ၁၅။ စီးပွားရေးနှင့် ကူးသန်းရောင်းဝယ်ရေးဝန်ကြီးဌာန၊ ၁၆။ ပြန်ကြားရေးဝန်ကြီးဌာန၊ ၁၇။ တိုင်းရင်းသားရေးရာဝန်ကြီးဌာန၊ ၁၈။ သမ္မတရုံးဝန်ကြီးဌာန၊ ၁၉။ ကာကွယ်ရေးဝန်ကြီးဌာန၊ ၂၀။ ပြည်ထဲရေးဝန်ကြီးဌာန နဲ့ နယ်စပ်ရေးရာဝန်ကြီးဌာန တို့ဖြစ်ပါတယ်။</speech>
<title>အထက်ပါကိစ္စနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်များရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type='speaker'>အစီအစဉ်(၉) ဖြစ်ပါတယ်။ ပြည်ထောင်စုလွှတ်တော်ကိုယ်စားလှယ်များခင်ဗျာ။ ယခု လွှတ်တော်သို့ တင်ပြခဲ့တဲ့ နိုင်ငံတော်သမ္မတအဖြစ်ရွေးချယ်တင်မြှောက်ခြင်း ခံထားရသူထံမှ ပြည်ထောင်စု လွှတ်တော်သို့ တင်ပြထားတဲ့ ပြည်ထောင်စုအစိုးရဝန်ကြီးဌာန အရေအတွက်၊ အမည်နဲ့ ပြည်ထောင်စု ဝန်ကြီးဦးရေ သတ်မှတ်စာရင်းကို ယနေ့အစည်းအဝေးအပြီးမှာ ကိုယ်စားလှယ်များထံ ဖြန့်ဝေပေးမှာ ဖြစ်ပါတယ်။ အထက်ပါ ပြည်ထောင်စုအစိုးရဝန်ကြီးဌာန အရေအတွက်၊ အမည်နဲ့ ပြည်ထောင်စုဝန်ကြီးဦးရေ သတ်မှတ်နိုင်ရန် တင်ပြချက်နဲ့စပ်လျဉ်းပြီး မနက်ဖြန် ၂၀၁၆ ခုနှစ်၊ မတ်လ ၁၈ ရက်(သောကြာနေ့)မှာ ကျင်းပပြုလုပ်မယ့် ပြည်ထောင်စုလွှတ်တော် အစည်းအဝေးမှာ လွှတ်တော်ကိုယ်စားလှယ်များအနေနဲ့ ဆွေးနွေးဖို့ရှိပါက ဆွေးနွေးခြင်းအစီအစဉ်ကို ဆောင်ရွက်မှာ ဖြစ်ပါတယ်။ ပြည်ထောင်စုအစိုးရဝန်ကြီးဌာန၊ အရေအတွက်နဲ့ အမည်သတ်မှတ်ချက်ကိုဖြစ်စေ၊ ဝန်ကြီးဦးရေ သတ်မှတ်ချက်ကိုဖြစ်စေ ဆွေးနွေးလိုတဲ့ လွှတ်တော်ကိုယ်စားလှယ်များရှိပါက ယနေ့ ညနေ ၄ နာရီ (၁၆၀၀ နာရီ) နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်း ပေးပို့နိုင်ကြောင်း ကြေညာပါတယ်။ ပြည်ထောင်စုလွှတ်တော်ကိုယ်စားလှယ်များခင်ဗျာ။ ဒီနေ့ကစပြီး လာမယ့်ရက်များမှာ ဆက်လက် လုပ်ဆောင်ကြရမယ့် လွှတ်တော်ဆိုင်ရာလုပ်ငန်းများအတွက် ဖွဲ့စည်းပုံအခြေခံဥပဒေနဲ့ ပြည်ထောင်စု လွှတ်တော်ဆိုင်ရာ ဥပဒေ၊ နည်းဥပဒေများမှာ ပါဝင်တဲ့ သက်ဆိုင်ရာ ပြဋ္ဌာန်းချက်များကို လေ့လာထား ကြဖို့ မှာကြားလိုပါတယ်။အပြည့်အစုံကို နောက်ဆက်တွဲဖြင့် ဖော်ပြထားပါသည်။</speech>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး အဋ္ဌမနေ့ ရပ်နားကြောင်းနှင့် နဝမနေ့ကျင်းပမည့် နေ့ရက်နှင့်ကြေညာခြင်း</title>
<speech type='speaker'>အစီအစဉ်(၁၀) ဖြစ်ပါတယ်။ ပြည်ထောင်စုလွှတ်တော်ကိုယ်စားလှယ်များခင်ဗျား။ ပထမပုံမှန်အစည်းအဝေး အဋ္ဌမနေ့အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေးရဲ့ နဝမနေ့ကို ၂၀၁၆ ခုနှစ်၊ မတ်လ ၁၈ ရက်(သောကြာနေ့) နံနက် ၁၀ နာရီတွင် ကျင်းပပြုလုပ်မည်ဖြစ်ကြောင်းနဲ့ ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type='mc'>ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type='mc'>အားလုံး ထွက်ခွာနိုင်ကြပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး နဝမနေ့အစည်းအဝေးကို နံနက် ၁၀:၁၅ နာရီ ရပ်နားပါသည်။</speech>
</postface>
</transcript>
</doc>