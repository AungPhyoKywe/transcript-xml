<doc>
<docinfo>
<docno>02-09-02.xml</docno>
<pdf>02-09-02.pdf</pdf>
<term value="02">ဒုတိယအကြိမ်</term>
<session value="09" />
<sittingday value="02" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေး ဒုတိယနေ့မှတ်တမ်း</title>
<date>၁၃၈၀ ပြည့်နှစ်၊ ဒုတိယဝါဆိုလဆန်း ၁၃ ရက် | (၂၀၁၈ ခုနှစ်၊ ဇူလိုင် ၂၅ ရက်)(ဗုဒ္ဓဟူး)</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် နဝမပုံမှန်အစည်းအဝေး ဒုတိယနေ့ကို နံနက် ၁၀:ဝဝ နာရီင်ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေးရဲ့ ဒုတိယနေ့အစီအစဉ် စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါ။</speech>
<speech type="mc">အားလုံး ထိုင်နိုင်ကြပါပြီခင်ဗျာ။ ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း ၊</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေး ဒုတိယနေ့မှာ ပြည်ထောင်စုလွှတ်တော် ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စု လွှတ်တော် ကိုယ်စားလှယ်ဦးရေစုစုပေါင်း ၆၅၃ ဦးရှိပြီး ဒီကနေ့ အစည်းအဝေးကို ၅၇၁ ဦး တက်ရောက် ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၈၇.၄၄ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ) တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် နဝမပုံမှန်အစည်းအဝေး ဒုတိယနေ့ အစီအစဉ် ကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေး ဒုတိယနေ့ အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေထားတဲ့အတိုင်း ဆက်လက်ဆောင်ရွက်ပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များအတွက် ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="935">ဒေါ်မြတ်သီတာထွန်း(အဖွဲ့ဝင်၊ ကိုယ်စားလှယ်များစိစစ်ရေးကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယကကြီးရှင်။ ယနေ့ ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေး ဒုတိယနေ့ ၂၅-၇-၂၀၁၈ ရက်နေ့မှာ အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား မွန်ပြည်နယ်၊ မဲဆန္ဒနယ်အမှတ်(၅)မှ အမျိုးသား လွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီဝင်ဖြစ်သူ ကျွန်မ ဒေါ်မြတ်သီတာထွန်းက ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက် နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များမှာ - - ဦးခမ်ခန့်ထန် တွန်းဇံ၊ - ဒေါ်အေးအေးမူ(ခ) ဒေါ်ရှားမီး ကလေး၊ - ဦးမြင့်ထွန်း တန့်ဆည်၊ - ဦးဝင်းမြင့်အောင် ဒီပဲယင်း၊ - ဒေါ်တင်တင်ရီ ကျွန်းစု၊ - ဦးဉာဏ်ထွန်း ဇီးကုန်း၊ - ဒေါက်တာသန်းအောင်စိုး မင်းလှ၊ - ဒေါ်မြခွာညိုဦး ရွှေတောင်၊ - ဦးဘိုကြီး ချောက်၊ - ဦးနေထက်ဝင်း ဆင်ပေါင်ဝဲ။ - ဦးကျော်စိုးလင်း ပြည်ကြီးတံခွန်၊ - ဒေါ်နီနီမေမြင့် တောင်ကုတ်၊ - ဦးစစ်နိုင် ကွမ်းခြံကုန်း၊ လမ်းမတော်၊ သန်လျင်၊ ရန်ကင်း၊ ကိုကိုးကျွန်း၊ သာကေတ၊ ဒဂုံမြို့သစ်(မြောက်ပိုင်း)၊ ကျောက်တံတား၊ - ဦးစိုးသူရထွန်း - ဦးခင်မောင်ဝင်း - ဦးလွင်ကိုလတ် - ဒေါ်ဇင်မာအောင် - သူရဦးသက်ဆွေ - ဒေါက်တာဝေဖြိုးအောင် - ဒေါက်တာခင်မောင်မောင် - ဦးနေမျိုးထက် - ဦးအောင်ဝင်း - ဒေါက်တာဒေါ်သန်းငွေ - ဒေါ်နန်းခမ်းအေး - ဦးအောင်မင်း - ဒေါက်တာဒေါ်ခင်ညို - ဦးရန်လင်း - ဒေါက်တာစံရွှေဝင်း - ဗိုလ်မှူးကြီးမြင့်ဟန် - ဦးစိုးသိန်း - ဦးလားလ်မင်းထန် - ဒေါက်တာမြသောင်း - ဒေါက်တာကျော်ငွေ - ဦးအောင်ကြည်ညွန့် - ဦးခင်အောင်မြင့် - ဒေါက်တာဇော်လင်းထွဋ် - ဒေါ်ထုမေ - ဦးဘမျိုးသိန်း - ဦးကြည်ဝင်း - ဦးမန်းတိုးရွှေ ဒေးဒရဲ၊ ကျိုက်လတ်၊ ရေကြည်၊ တပ်မတော်၊ ကယား-၉၊ ချင်း-၁၀၊ ပဲခူး-၇၊ မကွေး-၁၀၊ မကွေး-၁၄၊ မန္တလေး-၈၊ မွန်-၉၊ ရခိုင်-၁၁၊ ရန်ကုန်-၅၊ ဧရာဝတီ-၁၂ နှင့် ဧရာဝတီ-၉ တို့ဖြစ်ပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၄၂ ဦးရှိပြီး ယနေ့ခွင့်ပန်ကြားသူ ၄၀ ဦးဖြစ်တဲ့အတွက် စုစုပေါင်းခွင့်ပန်ကြားသူ ၈၂ ဦးဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနဲ့ ယနေ့ ခွင့်ပန်ကြားတဲ့ ပြည်ထောင်စုလွှတ်တော်ကိုယ်စားလှယ် ၄၀ ဦးအား ခွင့်အဖြစ် သတ်မှတ်ခွင့်ပြုပေးနိုင်ပါရန် လေးစားစွာ တင်ပြအပ်ပါတယ်ရှင်။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေး ဒုတိယနေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅၃ ဦး၊ ယခင်က ခွင့်ပြုထားသူ ၄၂ ဦး၊ ယနေ့ခွင့်ပန်ကြား၍ ခွင့်ပြုထားသူ ၄၀ ဦးဖြစ်တဲ့အတွက် ခွင့်ပြုထားသူ စုစုပေါင်း ၈၂ ဦးဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Motion">
<motion>
<title>နိုင်ငံတော်သမ္မတထံမှ ပေးပို့ထားသော ၂၀၁၈ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေပါ အရေးပေါ်ရန်ပုံငွေမှ ကျပ် ၈၁၇၅.၂၇၂ သန်း ခွဲဝေသုံးစွဲခဲ့သည့် ကိစ္စရပ်များနှင့်စပ်လျဉ်း၍ ပြည်ထောင်စု အဆင့်အဖွဲ့အစည်းများက ရှင်းလင်းတင်ပြခြင်းနှင့် လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၈ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေပါ အရေးပေါ်ရန်ပုံငွေမှ ကာကွယ်ရေးဝန်ကြီးဌာနနဲ့ ပြန်ကြားရေးဝန်ကြီးဌာနတို့က ကျပ် ၈,၁၇၅.၂၇၂ သန်း ခွဲဝေသုံးစွဲခဲ့တဲ့ကိစ္စနဲ့စပ်လျဉ်း၍ နိုင်ငံတော်သမ္မတ ထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၂၆-၆-၂၀၁၈ ရက်စွဲပါစာအမှတ်၊ ၃(၂)/၁/ သမ္မတရုံးဖြင့် ပေးပို့ထားပြီး မိတ္တူကို ကိုယ်စားလှယ်များထံ ကြိုတင်ဖြန့်ဝေထားပါတယ်။ ပေးပို့စာမိတ္တူကို နောက်ဆက်တွဲဖြင့် ဖော်ပြထားပါသည်။ အဆိုပါကိစ္စရပ်များနဲ့စပ်လျဉ်းပြီး ဦးစွာ ကာကွယ်ရေးဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="15">ဗိုလ်ချုပ်မြင့်နွယ်(ဒုတိယဝန်ကြီး၊ ကာကွယ်ရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်တော်ကြီးများ မင်္ဂလာအပေါင်းနှင့် ပြည့်စုံပါစေကြောင်း ဦးစွာ နှုတ်ခွန်းဆက်သအပ်ပါတယ်။ ကျွန်တော်ကတော့ ကာကွယ်ရေးဝန်ကြီးဌာနမှ ဒုတိယဝန်ကြီး ဗိုလ်ချုပ်မြင့်နွယ် ဖြစ်ပါတယ်။ နိုင်ငံတော်သမ္မတထံမှ ပေးပို့ထားသော ၂၀၁၈ ခုနှစ်၊ ပြည်ထောင်စု၏ဘဏ္ဍာငွေအရအသုံးဆိုင်ရာဥပဒေပါ အရေးပေါ်ရန်ပုံငွေမှ ကာကွယ်ရေးဝန်ကြီးဌာနအနေဖြင့် ခွဲဝေသုံးစွဲမည့် ကျပ် ၁,၈၉၇.၁၆ သန်းအား ပြည်ထောင်စုလွှတ်တော်ကြီးမှ မှတ်တမ်းတင် အတည်ပြု ပေးနိုင်ရေး ရှင်းလင်းတင်ပြသွားမှာ ဖြစ်ပါတယ်။ Power Point ဖြင့် ရှင်းလင်းတင်ပြခွင့်ပြုပါရန် တင်ပြ ၂၀၁ရ ခုနှစ်၊ မေလ ၂၉ ရက်နေ့တွင် တိုက်ခတ်ခဲ့သော ဆိုင်ကလုန်းမုန်တိုင်း(မိုရာ) သဘာဝဘေး ဒဏ်ကြောင့် အနောက်ပိုင်းတိုင်း စစ်ဌာနချုပ်နယ်မြေအတွင်း ဒေသကွပ်ကဲမှုစစ်ဌာနချုပ်(စစ်တွေ) ကွပ်ကဲမှု အောက်ရှိ တပ်ရင်း/တပ်ဖွဲ့ (၆၇)တပ်တွင် အဆောက်အဦ ၁,၀၀၉ လုံး ပျက်စီးမှု ဖြစ်ပေါ်ခဲ့ပါတယ်။ ပျက်စီးမှု အသေးစိတ်အနေဖြင့် တင်ပြပါအတိုင်းဖြစ်ပါတယ်။ ဆိုင်ကလုန်းမုန်တိုင်း(မိုရာ) သဘာဝဘေးဒဏ်ကြောင့် ပျက်စီးမှုများအား စစ်ဆေးရေးဘုတ်အဖွဲ့များဖြင့် စနစ်တကျစစ်ဆေးခဲ့ပြီး ပျက်စီးခဲ့သည့် အဆောက်အဦ ၁,၀၀၉ လုံးအနက် ၂၀၁၇-၂၀၁၈ ခု၊ ဘဏ္ဍာရေးနှစ်အတွင်း န်လည်ပြုပြင် ပြီးစီးနိုင်မည့် အဆောက်အဦ ၈၈၂ လုံးအား ၂၀၁၇-၂၀၁၈ ခု ဘဏ္ဍာရေးနှစ်တွင် အရေးပေါ်ရန်ပုံငွေမှ ကျပ် ၄,၉၈၉.၆၉၄ သန်းအား ခွင့်ပြုပေးခဲ့ပြီးဖြစ်ပါတယ်။ အသေးစိတ်စာရင်းကတော့ တင်ပြပါအတိုင်း ဖြစ်ပါတယ်။ ၂၀၁၇-၂၀၁၈ ခု၊ ဘဏ္ဍာရေးနှစ်အတွင်း င်ဆင် ပြီးစီးနိုင်ခြင်းမရှိဘဲ ပြန်လည်ပြုပြင်ရန် ကျန်ရှိသည့် အဆောက်အဦ ၁၂ရ လုံးအား ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ ဘဏ္ဍာရေးနှစ် အတွင်း ပြန်လည်ပြုပြင်ရန်အတွက် စစ်အင်ဂျင်နီယာ ညွှန်ကြားရေးမှူးရုံးသို့ အသေးစိတ် စိစစ်တွက်ချက် တင်ပြစေခဲ့ရာ ခန့်မှန်းငွေကျပ် ၁,၈၉၇.၁၆ သန်း ကုန်ကျမှာဖြစ်ပါတယ်။ အသေးစိတ်စာရင်းကတော့ တင်ပြပါ အတိုင်းဖြစ်ပါတယ်။ အဆောက်အဦများပျက်စီးမှုနှင့် ပြုပြင် ပြီးစီးမှုအား မှတ်တမ်းတင်ဓာတ်ပုံများဖြင့် ယှဉ်တွဲတင်ပြ အပ်ပါတယ်။ အပေါ်ကပုံများကတော့ ပျက်စီးတဲ့ပုံများ ဖြစ်ပါတယ်။ အောက်ကပုံများကတော့ ကျွန်တော်တို့ ပြန်လည်ပြုပြင်ပြီး မှတ်တမ်းတင်ဓာတ်ပုံများ ဖြစ်ပါတယ်။ အဆိုပါ ဆိုင်ကလုန်းမုန်တိုင်း(မိုရာ) သဘာဝဘေးဒဏ်ကြောင့် ပျက်စီးမှုများသည် ကြိုတင်မသိမြင် နိုင်သော ရုတ်တရက်ဖြစ်ပေါ်ခဲ့သည့် သဘာဝဘေးဒဏ်အမျိုးအစားဖြစ်သောကြောင့် ဘဏ္ဍာငွေလျာထားချက် မရှိသဖြင့် ပျက်စီးမှုများ ပြန်လည်ပြုပြင်ရန်အတွက် ကျပ် ၁,၈၉၇.၁၆ သန်းအား အရေးပေါ်ရန်ပုံငွေမှ ကျခံသုံးစွဲခွင့်ရရှိရေး တင်ပြဆောင်ရွက်ခဲ့ပြီး ၂၀၁၈ ခုနှစ်၊ ဇွန်လ ၂၁ ရက်(ကြာသပတေးနေ့)တွင် ကျင်းပ ပြုလုပ်သော ပြည်ထောင်စုသမ္မတမြန်မာနိုင်ငံတော်၊ ပြည်ထောင်စုအစိုးရအဖွဲ့ အစည်းအဝေးအမှတ်စဉ် (၁၁/၂၀၁၈) အရ သဘောတူပြီးဖြစ်ပါသဖြင့် ပြည်ထောင်စုလွှတ်တော်ကြီးမှ မှတ်တမ်းတင်အတည်ပြုပေးနိုင်ပါရန် တင်ပြ အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး ပြန်ကြားရေးဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="24">ဒေါက်တာဖေမြင့်(ပြည်ထောင်စုဝန်ကြီး၊ ပြန်ကြားရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနဲ့ လွှတ်တော်ကိုယ်စားလှယ်များအားလုံး မင်္ဂလာပါခင်ဗျာ။ ကျွန်တော် ကတော့ ပြန်ကြားရေးဝန်ကြီးဌာန ပြည်ထောင်စုဝန်ကြီး ဒေါက်တာဖေမြင့် ဖြစ်ပါတယ်။ ကျွန်တော့အနေနဲ့ ၂၀၁၈ ခုနှစ်၊ ပြည်ထောင်စုရဲ့ဘဏ္ဍာငွေအရအသုံးဆိုင်ရာဥပဒေပါ အရေးပေါ်ရန်ပုံငွေ ကျပ် ၆,၂၇၈.၁၁၂ သန်း ခွဲဝေသုံးစွဲခဲ့တဲ့ ကိစ္စနဲ့စပ်လျဉ်းပြီး ရှင်းလင်းတင်ပြသွားမှာ ဖြစ်ပါတယ်။ ပြန်ကြားရေးဝန်ကြီးဌာန မြန်မာ့အသံနှင့် ရုပ်မြင်သံကြားအနေနဲ့ ဂျပန်နိုင်ငံအစိုးရ အထောက်အပံ့နဲ့ GƏosègodoo The Project for Expension of Broadcasting Equipment of Myanmar Radio and Television အတွက် ထောက်ပံ့ငွေဂျပန်ယန်း ၂,၂၆၃ သန်း တန်ဖိုးရှိတဲ့ Porject ကိုရရှိခဲ့ပါတယ်။ ဒီ Porject နဲ့ပတ်သက်ပြီး Exchange of Notes ကို ၃-၃-၂၀၁ရ ရက်နေ့မှာလည်းကောင်း၊ Grant Agreement ကို ၂၉-၃-၂၀၁ရ ရက်နေ့မှာလည်းကောင်း သဘောတူလက်မှတ် ရေးထိုးခဲ့ပြီးဖြစ်ပါတယ်။ သို့သော်လည်း ၂၀၁၈ ခုနှစ်၊ ဧပြီလမှ စက်တင်ဘာလ (၆)လတာ ဘတ်ဂျက်လျာထားချက်ကို စီမံကိန်းနှင့် ဘဏ္ဍာရေး ဝန်ကြီးဌာနကို ၂၀-၁၁-၂၀၁ရ ရက်နေ့မှာ ပေးပို့ခဲ့စဉ်မှာ Broadcasting Equipment ပစ္စည်းများ ဝယ်ယူရမယ့် ဘတ်ဂျက်ငွေပမာဏကို တိကျစွာမသိရှိရသေးတဲ့အတွက် လျာထားနိုင်ခြင်းမရှိခဲ့ပါဘူး။ ဂျပန် နိုင်ငံအစိုးရအထောက်အပံ့နဲ့ Broadcasting Equipment ပစ္စည်းများဝယ်ယူရန် တင်ဒါဖွင့်ဖောက်စစ်ဆေး ခြင်းကို ၄-၂-၂၀၁၈ ရက်နေ့မှာ ဂျပန်နိုင်ငံမှာပြုလုပ်တဲ့အခါမှာ Sumitomo Cooperation က ဂျပန်ယန်း ၁,၉၆၉ သန်းနဲ့ တင်ဒါအောင်မြင်ခဲ့ပြီးတော့ ၉-၂-၂၀၁၈ ရက်နေ့မှာ မြန်မာ့အသံနဲ့ ရုပ်မြင်သံကြားနဲ့ စာချုပ် ချုပ်ဆိုခဲ့ပါတယ်။ အဲဒီစာချုပ်ပါအချက်များအရ စက်ပစ္စည်းများအတွက် ကြိုတင်ပေးချေရန် ၃၀ ရာခိုင်နှုန်း ဖြစ်တဲ့ ဂျပန်ယန်း ၄၆၉.၉၁ရ သန်းနဲ့ အဆောက်အအုံပြင်ဆင်ထိန်းသိမ်းခြင်းအတွက် ၄၀ ရာခိုင်နှုန်းဖြစ်တဲ့ ဂျပန်ယန်း ၄၆.၈ သန်း၊ စုစုပေါင်းဂျပန်ယန်း ၅၁၆.၇၁ရ သန်းကို ၂၀၁၈ ခုနှစ်၊ ဧပြီလမှ စက်တင်ဘာလ အတွင်း ပေးချေရမှာဖြစ်ပါတယ်။ ဒီလိုပေးချေနိုင်မှု ဖြစ်ပေါ်လာတဲ့အခါမှာ မူလကလျာထားနိုင်မှုမရှိခဲ့တဲ့အတွက် ပြန်ကြားရေး ဝန်ကြီးဌာနတစ်ခုလုံးရဲ့ ဘတ်ဂျက်မှလည်းကောင်း၊ မြန်မာ့အသံနဲ့ ရုပ်မြင်သံကြားရဲ့ ငွေလုံးငွေရင်းခွင့်ပြု ငွေမှလည်းကောင်း သုံးစွဲနိုင်ခြင်းမရှိကြောင်း တွေ့ရှိရတဲ့အတွက် လုပ်ထုံးလုပ်နည်းနဲ့အညီ ဆောင်ရွက် နိုင်ဖို့ စီမံကိန်းနဲ့ ဘဏ္ဍာရေးဝန်ကြီးဌာနကို ညှိနှိုင်းခဲ့ရာမှာ အရေးပေါ်ရန်ပုံငွေမှ တောင်းခံသုံးစွဲသွားရန် သဘောထားပြန်ကြားခဲ့တဲ့အတွက် စီးပွားရေးရာကော်မတီ ပြည်ထောင်စုအစိုးရအဖွဲ့ အစည်းအဝေးများသို့ အဆင့်ဆင့်တင်ပြုပြီး ခွင့်ပြုချက်ရယူခဲ့ပါတယ်။ ဒီကိစ္စရပ်ဟာ ငွေကြေးထုတ်ယူသုံးစွဲခြင်းမဟုတ်ဘဲ ထောက်ပံ့မှု များကို သတ်မှတ်ဘတ်ဂျက်ကာလအတွင်း ပေးချေနိုင်ရေးအတွက် အရအသုံးစာရင်းအနေနဲ့သာ ဆောင်ရွက် ရခြင်းမျိုးဖြစ်ပါတယ်။ တင်ပြခဲ့ပြီးဖြစ်တဲ့အတိုင်း ၂၁-၆-၂၀၁၈ ရက်နေ့မှာ ကျင်းပပြုလုပ်တဲ့ ပြည်ထောင်စု အစိုးရအဖွဲ့ အစည်းအဝေးအမှတ်စဉ်(၁၁/၂၀၁၈)က ၂၀၁၈ ခုနှစ်၊ ဧပြီလမှ စက်တင်ဘာလအတွင်း ပေးချေရမယ့် ဂျပန်ယန်း ၅၁၆.၇၁ရ သန်းနဲ့ ညီမျှသော ကျပ် ၆,၂၇၈.၁၁၂ သန်းကို အရေးပေါ်ရန်ပုံငွေမှ ကျခံသုံးစွဲခြင်းကို ခွင့်ပြုခဲ့ပြီးဖြစ်တဲ့အတွက် အရေးပေါ်ရန်ပုံငွေမှ ကျပ် ၆,၂၇၈.၁၁၂ သန်း ခွဲဝေသုံးစွဲ ခြင်းကို ပြည်ထောင်စုလွှတ်တော်မှ မှတ်တမ်းတင်ပေးနိုင်ပါရန် လေးစားစွာ တင်ပြအပ်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ၂၀၁၈ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေ ပုဒ်မ ၂ရ ပုဒ်မခွဲ(ခ)မှာ အရေးပေါ်ရန်ပုံငွေမှ ကျခံသုံးစွဲခြင်းကို ပြည်ထောင်စု အစိုးရအဖွဲ့၏ ဆုံးဖြတ်ချက်အရသာ ခွင့်ပြုရမည်လို့သတ်မှတ်ထားပြီး ပုဒ်မခွဲ(ဂ)မှာ ပြည်ထောင်စုအစိုးရ အဖွဲ့သည် အရေးပေါ်ရန်ပုံငွေမှ ကျခံသုံးစွဲသည့်ကိစ္စရပ်များကို ကိစ္စရပ်တစ်ရပ်ချင်း အကျိုးအကြောင်း ဖော်ပြချက်များနှင့်အတူ အနီးကပ်ဆုံးကျင်းပသော ပြည်ထောင်စုလွှတ်တော် အစည်းအဝေးသို့ တင်ပြရမည်လို့ ပြဋ္ဌာန်းထားပါတယ်။ ဒါကြောင့် ၂၀၁၈ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေပါ အရေးပေါ် ရန်ပုံငွေမှ ကာကွယ်ရေးဝန်ကြီးဌာန လုပ်ငန်းဆိုင်ရာ လုပ်ငန်းတစ်ခုနဲ့ ပြန်ကြားရေးဝန်ကြီးဌာန လုပ်ငန်းဆိုင်ရာ လုပ်ငန်းတစ်ခုတို့အတွက် စုစုပေါင်း ကျပ်သန်း ၈,၁၇၅.၂၇၂ (ကျပ်သန်း ရှစ်ထောင့် တစ်ရာ ခုနစ်ဆယ့်ငါး ဒသမ နှစ် ခုနစ် နှစ်) ခွဲဝေသုံးစွဲထားမှုကို လွှတ်တော်က မှတ်တမ်းတင်ကြောင်း ကြေညာပါတယ်။</speech>
</motion>
<motion>
<title>နိုင်ငံတော်သမ္မတထံမှ ပေးပို့ထားသော သဘာဝရာဘာထုတ်လုပ်သော နိုင်ငံများအသင်းသို့ ဝင်ရောက်ရန်နှင့် နှစ်စဉ်ကြေးထည့်ဝင်ရန်ကိစ္စနှင့်စပ်လျဉ်း၍ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနက လွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ သဘာဝ ရာဘာထုတ်လုပ်သော နိုင်ငံများအသင်းသို့ ဝင်ရောက်ရန်နဲ့ နှစ်စဉ်ကြေးထည့်ဝင်ရန်ကိစ္စတို့နဲ့စပ်လျဉ်းပြီး ပြည်ထောင်စုလွှတ်တော်ရဲ့ အတည်ပြုချက်ရယူနိုင်ရန် နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၂၆-၆-၂၀၁၈ ရက်စွဲပါ စာအမှတ်၊ ၃(၁)/၁/သမ္မတရုံးဖြင့် ပေးပို့ထား ပါတယ်။ အဆိုပါကိစ္စနဲ့စပ်လျဉ်းပြီး စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနက ရှင်းလင်း တင်ပြဖို့ ဖြစ်ပါတယ်။</speech>
<speech><agency id="11">ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်များခင်ဗျား။ သဘာဝ possopompecas pêcop:320: (Association of Natural Rubber Production CountriesANRPC)သို့ မြန်မာနိုင်ငံမှ ဝင်ရောက်ခွင့်ပြုပါရန်နှင့် နှစ်စဉ်ကြေးထည့်ဝင်ခွင့်ပြုပါရန် စပ်လျဉ်းတဲ့ ကိစ္စရပ်အပေါ် စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနမှ ရှင်းလင်းတင်ပြပါမယ်။ နာယကကြီးခင်ဗျာ။ သဘာဝရာဘာထုတ်လုပ်သော နိုင်ငံများအသင်းဟာ မလေးရှားနိုင်ငံ၊ ကွာလာလမ်ပူမြို့မှာ တည်ရှိပါတယ်။ ၁၉၇၀ ပြည့်နှစ်မှာ စတင်တည်ထောင်ခဲ့တာဖြစ်ပြီး အသင်းအနေနဲ့ ကမ္ဘာ့သဘာဝရာဘာလုပ်ငန်းဆိုင်ရာ သတင်းအချက်အလက်များ စုစည်းတဲ့ အရင်းအမြစ်ဌာနတစ်ခုဖြစ်တဲ့ အပြင် အစိုးရများအချင်းချင်း ရာဘာလုပ်ငန်းဆိုင်ရာဆန်းစစ်ခြင်းနှင့် မူဝါဒများရေးဆွဲချမှတ်ခြင်းကို လည်းပဲ ဆောင်ရွက်လျက်ရှိတဲ့ အဖွဲ့အစည်းဖြစ်ပါတယ်။ အသင်းမှာ စုစုပေါင်းအဖွဲ့ဝင်နိုင်ငံ (၁၂)နိုင်ငံရှိပါတယ်။ အာဆီယံအဖွဲ့ဝင်နိုင်ငံများဖြစ်တဲ့ ကမ္ဘောဒီးယား၊ အင်ဒိုနီးရှား၊ ထိုင်း၊ မလေးရှား၊ ဗီယက်နမ်၊ ဖိလစ်ပိုင်နှင့် စင်ကာပူ (၇)နိုင်ငံနှင့် အခြားသဘာဝရော်ဘာ ထုတ်လုပ်တဲ့ နိုင်ငံ (၅)နိုင်ငံဖြစ်တဲ့ သီရိလင်္ကာ၊ အိန္ဒိယ၊ ပါပူဝါနယူးဂီနီ၊ ဘင်္ဂလားဒေ့ရှ်နှင့် တရုတ်ပြည်သူ့ သမ္မတနိုင်ငံတို့နဲ့ ဖွဲ့စည်းထားခြင်းဖြစ်ပါတယ်။ သဘာဝရော်ဘာထုတ်လုပ်တဲ့ နိုင်ငံများအသင်း ANRPC ကို ဝင်ရောက်ရတဲ့ ရည်ရွယ်ချက်များအနေနဲ့ သဘာဝရော်ဘာထုတ်လုပ်ရေးနှင့် ရောင်းဝယ်ရေးကိစ္စရပ်များကို ညှိနှိုင်းဆောင်ရွက်နိုင်ရေး၊ အဖွဲ့ဝင်နိုင်ငံများအချင်းချင်း နည်းပညာပူးပေါင်းဆောင်ရွက်နိုင်ရေး၊ သဘာဝ ရော်ဘာဈေးနှုန်း ကောင်းမွန်တည်ငြိမ်မှုရှိစေရေးအတွက် ရေရှည်ဆက်လက်ဆောင်ရွက်နိုင်ရန်နှင့် သဘာဝ ရော်ဘာထုတ်လုပ်တဲ့ လုပ်ငန်းတွေမှာ ထိခိုက်နိုင်တဲ့ကိစ္စရပ်တွေကို ပူးပေါင်းဖြေရှင်း ဆောင်ရွက်သွားနိုင်ရေး တို့အတွက် ရည်ရွယ်ချက်ဖြစ်ပါတယ်။ အဆိုပါအသင်းသို့ဝင်ခြင်းအားဖြင့် ရရှိလာတဲ့ အကျိုးကျေးဇူးများ အနေနဲ့ ရော်ဘာဆိုင်ရာသတင်းအချက်အလက်များ ရရှိနိုင်မှုနှင့်အတူ ရော်ဘာတင်ပို့မှုကို တိုးမြှင့်နိုင်မည့် အခွင့်အလမ်းများလည်းရရှိလာနိုင်မှာ ဖြစ်ပါတယ်။ ဒါ့အပြင် ဆွေးနွေးပွဲများမှ ဈေးကွက်ချဲ့ထွင်နိုင်မှုနှင့် စိုက်ပျိုးထုတ်လုပ်မှုဆိုင်ရာ နည်းပညာများ၊ နည်းစနစ်များ လေ့လာခွင့်ရရှိလာနိုင်မှာ ဖြစ်ပါတယ်။ ရရှိလာနိုင်မယ့် အကျိုးကျေးဇူးများအနေနဲ့ ကမ္ဘာ့ ရော်ဘာထုတ်လုပ်မှုနှင့် မြန်မာ့ရော်ဘာထုတ်လုပ်မှုစွမ်းအားကို ယှဉ်တွဲလေ့လာနိုင်မှာဖြစ်ပါတယ်။ အထွက် နှုန်းနှင့် အရည်အသွေးကောင်းမွန်တဲ့ ရော်ဘာစိုက်ပျိုးထုတ်လုပ်မှု နည်းစနစ်တွေကို အခမဲ့လေ့လာသင်ကြား ခွင့်ရရှိနိုင်မှာဖြစ်ပါတယ်။ တစ်နှစ်လျှင် အနည်းဆုံး (၂)ကြိမ် ANRPC မှာ ဆောင်ရွက်သည့် ရော်ဘာ စိုက်ခင်းများ၊ စက်ရုံများ၊ ပျိုးခင်းများသို့ သွားရောက်လေ့လာတဲ့ ခရီးစဉ်တွေမှာ ပါဝင်ခွင့်ရရှိမည် ဖြစ်တဲ့အပြင် အဖွဲ့ဝင်နိုင်ငံတွေအကြားမှာရှိတဲ့ ရော်ဘာစိုက်တောင်သူများ လုပ်ကိုင်ဆောင်ရွက်နေတဲ့ ရော်ဘာဈေးကွက် လည်ပတ်မှုအခြေအနေတွေကို သိရှိနိုင်ခြင်းနှင့် ရော်ဘာလုပ်ငန်းမှာ ဆက်စပ်ပတ်သက်သူများ အပြန်အလှန် အနီးကပ်ဆွေးနွေးနိုင်တဲ့ အခွင့်အရေးများ ရရှိနိုင်မှာ ဖြစ်ပါတယ်။ လုပ်ကွက်ငယ် ရော်ဘာစိုက်ပျိုးထုတ်လုပ်သူတွေရဲ့ အောင်မြင်နေတဲ့ လုပ်ငန်းစဉ်တွေနဲ့ နည်းပညာ တွေကိုလည်း လေ့လာခွင့် ရရှိနိုင်မှာဖြစ်ပါတယ်။ နှစ်စဉ် အသင်းမှ ကြီးမှူးပြုလုပ်တဲ့ ရော်ဘာဈေးကွက် လေ့လာဆန်းစစ်ခြင်းနှင့် သုတေသနဆိုင်ရာ သင်တန်းတွေမှာ အခမဲ့တက်ရောက်ခွင့် ရရှိစေမှာဖြစ်ပါတယ်။ အဖွဲ့ဝင်နိုင်ငံတွေရဲ့ ရော်ဘာတင်ပို့မှုနှင့် ဈေးကွက်အခြေအနေတွေကို သိရှိနိုင်ပြီး မိမိနိုင်ငံရဲ့ ရော်ဘာတင်ပို့မှု တိုးမြှင့်ရန် အခွင့်အလမ်းကောင်းများလည်း ရရှိနိုင်မယ့်အခြေအနေဖြစ်ပါတယ်။ အသင်းဝင်နိုင်ငံတွေရဲ့ ရော်ဘာထုတ်လုပ်ခြင်း၊ အသုံးပြုခြင်းများဆိုင်ရာ သတင်းအချက်အလက်တွေကို မှန်မှန်နှင့် မြန်မြန် သိရှိနိုင်မှာဖြစ်ပါတယ်။ ကမ္ဘာ့ရော်ဘာလုပ်ငန်းဆိုင်ရာ မူဝါဒများ၊ အစီအစဉ်များကို လေ့လာသိရှိခွင့်လည်း ရရှိမှာဖြစ်ပါတယ်။ ANRPC အသင်းရဲ့ ဖိုရမ်များ၊ ညီလာခံများကို တက်ရောက်ခြင်းအားဖြင့် အဓိက ရော်ဘာရောင်းဝယ်ဖောက်ကားသူများ၊ ထုတ်လုပ်သူများနှင့် ထိတွေ့ဆက်ဆံခွင့် ရရှိနိုင်မယ့်အခွင့်အလမ်းများ ဖြစ်ပေါ်လာမှာ ဖြစ်ပါတယ်။ အသင်းကြီးရဲ့ ဆွေးနွေးပွဲတွေကို အိမ်ရှင်အဖြစ် လက်ခံကျင်းပခြင်းအားဖြင့် ရော်ဘာထုတ်လုပ်သူများနှင့် ရင်းနှီးမြှုပ်နှံသူများကို ဆွဲဆောင်နိုင်သောအခွင့်အလမ်းများ ရရှိနိုင်မှာဖြစ်ပါတယ်။ မိမိတို့နိုင်ငံအနေနဲ့ အဆိုပါအကျိုးကျေးဇူးတွေ ရရှိလာပြီး ရော်ဘာစိုက်ပျိုးထုတ်လုပ်မှု၊ တင်ပို့မှုများ ဖွံ့ဖြိုးတိုးတက်စေရေးကို များစွာ အထောက်အကူပြုနိုင်မှာဖြစ်တဲ့အတွက် အသင်းဝင်ခွင့်ပြုနိုင်ပါရန် တင်ပြရခြင်းဖြစ်ပါတယ်။ နာယကကြီးခင်ဗျား။ အသင်းဝင်ဖြစ်မယ်ဆိုရင် မိမိတို့နိုင်ငံအနေနဲ့ နှစ်စဉ်ကြေးပေးသွင်းခွင့် ပြုရန်ကိစ္စကို ဆက်လက်ရှင်းလင်း တင်ပြအပ်ပါတယ်။ မြန်မာနိုင်ငံအနေနဲ့ အသင်းဝင်မယ်ဆိုရင် ၂၀၁၈ ခုနှစ် အတွက် အခြေခံထည့်ဝင်ငွေ အမေရိကန်ဒေါ်လာ ၅,၀၀၀ နှင့် ရော်ဘာထုတ်လုပ်မှုအရ အချိုးကျ ထည့်ဝင်ငွေ အမေရိကန်ဒေါ်လာ ၄,၇၄၅၊ စုစုပေါင်းအမေရိကန်ဒေါ်လာ ၉,၇၄၅ ထည့်ဝင်ရမှာ ဖြစ်ပါတယ်။ နှစ်စဉ်ကြေး ပေးသွင်းဖို့အတွက် စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ စိုက်ပျိုးရေးဦးစီးဌာနရဲ့ ၂၀၁၈ ခုနှစ်၊ ပထမ (၆)လပတ် ဘဏ္ဍာရန်ပုံငွေမှာ ထည့်သွင်းလျာထားပြီးဖြစ်ပါကြောင်း တင်ပြအပ် ပါတယ်။ အသင်းဝင်ရောက်ခြင်းနဲ့ နှစ်စဉ်ကြေးထည့်ဝင်ခြင်းကိစ္စတို့ကို စီမံကိန်းနှင့် ဘဏ္ဍာရေးဝန်ကြီးဌာန၊ ပြည်ထောင်စုရှေ့နေချုပ်ရုံးနှင့် အပြည်ပြည်ဆိုင်ရာပူးပေါင်းဆောင်ရွက်ရေးဝန်ကြီးဌာနတို့ရဲ့ သဘောထား မှတ်ချက်များရယူပြီး လုပ်ထုံးလုပ်နည်းနဲ့အညီ နိုင်ငံတော်သမ္မတရုံး၊ နိုင်ငံခြားရေးရာမူဝါဒကော်မတီနှင့် ပြည်ထောင်စုအစိုးရအဖွဲ့အစည်းအဝေးတို့ကို အဆင့်ဆင့်တင်ပြ ဆောင်ရွက်ခဲ့ပြီးဖြစ်ပါတယ်။ မြန်မာနိုင်ငံ အနေနဲ့ သဘာဝရော်ဘာထုတ်လုပ်သော နိုင်ငံများအသင်း(ANRPC)သို့ ဝင်ရောက်ခွင့်ပြုရေးကို ၂၀၁၈ ခုနှစ်၊ ဇွန်လ ရ ရက်နေ့မှာ ကျင်းပပြုလုပ်တဲ့ ပြည်ထောင်စုအစိုးရအဖွဲ့ အစည်းအဝေးအမှတ်စဉ်(၁၀/၂၀၁၈)မှ ပြည်ထောင်စုလွှတ်တော်သို့ တင်ပြအတည်ပြုချက်ရယူရန် ဆုံးဖြတ်ခဲ့ပါတယ်။ သို့ဖြစ်တဲ့အတွက် မြန်မာနိုင်ငံအနေနဲ့ သဘာဝရော်ဘာထုတ်လုပ်သော နိုင်ငံများအသင်း (ANRPC)သို့ ဝင်ရောက်ခွင့်ပြုနိုင်ပါရန်နှင့် နှစ်စဉ်ကြေး ထည့်ဝင်ခွင့်ပြုနိုင်ပါရန် တင်ပြချက်အပေါ် ပြည်ထောင်စုလွှတ်တော်မှ အတည်ပြု ပေးနိုင်ပါရန် ရှင်းလင်းတင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<title>အထက်ပါကိစ္စနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ ပေးပို့စာမိတ္တူကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ ပေးပို့စာမိတ္တူကို နောက်ဆက်တွဲဖြင့် ဖော်ပြထားပါသည်။ အထက်ပါကိစ္စနဲ့စပ်လျဉ်းပြီး လာမယ့်သြဂုတ်လ ပထမပတ်အတွင်းမှာ ဆွေးနွေးဆုံးဖြတ်ရန် လျာထားပါတယ်။ ဒါကြောင့် ဆွေးနွေးလိုတဲ့ လွှတ်တော်ကိုယ်စားလှယ်ရှိပါက ၃၀-၇-၂၀၁၈ ရက် (တနင်္လာနေ့)ညနေ ၄ နာရီ(၁၆၀၀ နာရီ) နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေး မှူးချုပ်ထံ အမည်စာရင်း တင်သွင်းနိုင်ကြောင်း ကြေညာပါတယ်။</speech>
</motion>
<motion>
<title>၂၀၁၈-၂၀၁၉ ဘဏ္ဍာနှစ်၊ အမျိုးသားစီမံကိန်းဥပဒေကြမ်းပါ စီမံကိန်းလုပ်ငန်းများနှင့် ၂၀၁၈-၂၀၁၉ ခု၊ ဘဏ္ဍာရေးနှစ် ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေကြမ်းပါ ရငွေသုံးငွေများနှင့် စပ်လျဉ်း၍ ဗဟိုအဖွဲ့အစည်းများနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းများက လွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၈-၂၀၁၉ ခု၊ ဘဏ္ဍာရေးနှစ် အမျိုးသားစီမံကိန်းဥပဒေကြမ်းနဲ့ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်း တို့မှာ ပါဝင်တဲ့စီမံကိန်းလုပ်ငန်းများ၊ ရငွေသုံးငွေများနဲ့စပ်လျဉ်းပြီး ဗဟိုအဖွဲ့အစည်းများနဲ့ သက်ဆိုင်ရာ ပြည်ထောင်စုအဆင့် အဖွဲ့အစည်းများက လွှတ်တော်သို့ ရှင်းလင်းတင်ပြခြင်း အစီအစဉ်ကို စတင် ဆောင်ရွက်မှာ ဖြစ်ပါတယ်။ အခုလို သက်ဆိုင်ရာ ဌာန၊ အဖွဲ့အစည်းအသီးအသီးအလိုက် ပြည်ထောင်စုအဆင့် အဖွဲ့အစည်းဝင်များ ကိုယ်တိုင် လွှတ်တော်မှာ ရှင်းလင်းတင်ပြခြင်းအားဖြင့် စိစစ်ရေးပူးပေါင်းအဖွဲ့များအလိုက် စိစစ်မှုအပါအဝင် လွှတ်တော်ကိုယ်စားလှယ် တစ်ဦးချင်းလေ့လာမှုနဲ့ လွှတ်တော်အတွင်းဆွေးနွေးပြီး အဆုံးအဖြတ်ရယူတဲ့ လုပ်ငန်းစဉ်များမှာ အထောက်အကူဖြစ်စေဖို့ ရည်ရွယ်ဆောင်ရွက်တာဖြစ်ပါတယ်။ ဦးစွာ ပြည်သူ့လွှတ်တော်ရုံးက ရှင်းလင်းတင်ပြဖို့ ဖြစ်ပါတယ်။</speech>
<speech><mp id="390">ဦးထွန်းထွန်းဟိန်(ဒုတိယဥက္ကဋ္ဌ၊ ပြည်သူ့လွှတ်တော်၊ ပြည်သူ့လွှတ်တော်ရုံး)</mp>လေးစား အပ်ပါသော ပြည်ထောင်စုလွှတ်တော် နာယကနှင့်တကွ ပြည်ထောင်စုလွှတ်တော် ကိုယ်စားလှယ်များ၊ တက်ရောက် လာကြသော ပြည်ထောင်စုအဆင့် အဖွဲ့အစည်းဝင်များနဲ့ ဧည့်သည်တော်များအားလုံး မင်္ဂလာအပေါင်းနဲ့ ပြည့်စုံပါစေကြောင်း ဦးစွာ ပြောကြားလိုပါတယ်။ ကျွန်တော်ကတော့ ရှမ်းပြည်နယ်မြောက်ပိုင်း၊ နောင်ချို မဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဦးထွန်းထွန်းဟိန် ဖြစ်ပါတယ်။ ကျွန်တော့အနေနဲ့ ပြည်သူ့ လွှတ်တော်ဥက္ကဋ္ဌ၏ တာဝန်ပေးချက်အရ ပြည်သူ့လွှတ်တော်ရုံးရဲ့ ၂၀၁၈-၂၀၁၉ ဘဏ္ဍာရေးနှစ်အတွက် အမျိုးသား စီမံကိန်းဥပဒေကြမ်း နှင့် ဘဏ္ဍာငွေအရအသုံးဆိုင်ရာဥပဒေကြမ်းပါ ရငွေသုံးငွေများနှင့် စပ်လျဉ်း၍ ရှင်းလင်းတင်ပြသွားမှာ ဖြစ်ပါတယ်။ နာယကကြီးခင်ဗျား။ Power point အသုံးပြုခွင့် ပေးစေလိုပါတယ်။ ကျွန်တော်တို့ ပြည်သူ့ လွှတ်တော်ရုံးရဲ့ မူဝါဒ (၂)ရပ်ကတော့ (က) နိုင်ငံတော်အချုပ်အခြာ အာဏာသုံးရပ်၏ မူလပိုင်ရှင်ဖြစ်သော ပြည်သူများကိုဗဟိုပြု၍ ခေတ်စနစ်နှင့်ကိုက်ညီသော ဥပဒေများပြဋ္ဌာန်းရေးနှင့် ဥပဒေပြုရေးတာဝန်ကို ထမ်းဆောင်ရာတွင် လူမျိုးစွဲ၊ ဒေသစွဲ၊ ဝါဒစွဲမထားဘဲ ဖွဲ့စည်းပုံအခြေခံဥပဒေနဲ့အညီ ဆောင်ရွက်ရေး ဟူ၍ မူဝါဒများချမှတ်ထားပါသည်။ ယင်းမူဝါဒများကို ဖော်ဆောင်နိုင်ရေးအတွက် ပြည်သူ့လွှတ်တော်သည် ရည်မှန်းချက် (၆)ရပ်နှင့်အညီ အကောင်အထည်ဖော် ဆောင်ရွက်လျက်ရှိပါသည်။ ယင်းရည်မှန်းချက်များကတော့ (က) နိုင်ငံတော်ဖွံ့ဖြိုး တိုးတက်ရေးကို ရှေးရှုဆောင်ရွက်ရန်၊ (ခ) တရားဥပဒေစိုးမိုးရေးနှင့် တည်ငြိမ်အေးချမ်းရေး ရရှိအောင် ဆောင်ရွက်ရန်၊ (ဂ) တိုင်းရင်းသားစည်းလုံးညီညွတ်ရေးနှင့် ပြည်တွင်းငြိမ်းချမ်းရေးကို ဖော်ဆောင်ရန်၊ (ဃ) လွတ်လပ်ခြင်း၊ ညီမျှခြင်းနှင့် တရားမျှတခြင်းတို့ကို ဖော်ဆောင်ရန်၊ (င) လွှတ်တော် ကိုယ်စားလှယ်များနှင့် လွှတ်တော်ရုံးဝန်ထမ်းများ၏ အရည်အသွေး မြင့်မားတိုးတက်ရေးတို့ကို ဖော်ဆောင်ရန်၊ (စ) ပြည်ထောင်စုအဆင့် အဖွဲ့အစည်းများအချင်းချင်း ပေါင်းစပ်ညှိနှိုင်း ဆောင်ရွက်ရန်တို့ဖြစ်ပါသည်။ ပြည်သူ့လွှတ်တော်ရုံး၏ ၂၀၁၈-၂၀၁၉ ခု ဘဏ္ဍာရေးနှစ်အတွက် သာမန်နှင့် ငွေလုံးငွေရင်း အသုံး စရိတ် မူဘောင်သတ်မှတ်ချက်နှင့်စပ်လျဉ်း၍ စီမံကိန်းနှင့် ဘဏ္ဍာရေးဝန်ကြီးဌာနမှ ပြည်သူ့လွှတ်တော်ရုံး၏ ၂၀၁၈-၂၀၁၉ ခုနှစ် ဘဏ္ဍာရေးနှစ်အတွက် သာမန်နှင့် ငွေလုံးငွေရင်းအသုံးစရိတ်များ တောင်းခံရာတွင် သာမန်အသုံးစရိတ်ကို ကျပ် ၉,၂၃၂.၂၃၂ သန်းအတွင်း တောင်းခံရန်နှင့် ငွေလုံးငွေရင်းအသုံးစရိတ်ကို ကျပ် ၁၈၂.၄၃ရ သန်းအတွင်း တောင်းခံရန်သတ်မှတ်ထားကြောင်း တင်ပြအပ်ပါသည်။ ၂၀၁၈-၂၀၁၉ ခုနှစ်၊ ဘဏ္ဍာရေးနှစ်အတွင်း ပြည်သူ့လွှတ်တော်ရုံးမှ သာမန်ရငွေအဖြစ် ကျပ် ၁.၈၉၄ သန်း လျာထားပါသည်။ ၎င်းရငွေမှာ သတင်းစာဟောင်းများရောင်းရငွေ၊ မှတ်တမ်းစာအုပ်များ ရောင်းရငွေနှင့် ဆိုင်ခန်းငှားရမ်းခ ရငွေအတွက် ဖြစ်ပါသည်။ ပြည်သူ့လွှတ်တော်ရုံးအနေဖြင့် ငွေလုံးငွေရင်း ရငွေနှင့် ကြွေးမြီရငွေများ လျာထားခြင်းမရှိပါ။ ၂၀၁၈-၂၀၁၉ ခုနှစ်၊ ဘဏ္ဍာနှစ်အတွင်း ပြည်သူ့လွှတ်တော်ရုံး၏ သာမန်အသုံးစရိတ်များမှာ ပြည်သူ့ လွှတ်တော် ပုံမှန်အစည်းအဝေးများ၊ ကော်မတီအစည်းအဝေးများ ကျင်းပရာတွင် လိုအပ်သော ရုံးအသုံး အဆောင်အတွက် အသုံးစရိတ်များ၊ အုပ်ချုပ်ထောက်ပံ့မှု ကိစ္စများအတွက် အသုံးစရိတ်များ၊ လွှတ်တော် ကိုယ်စားလှယ်များနှင့်စပ်လျဉ်းသည့် စရိတ်များနှင့် ဝန်ထမ်းများ၏လစာများကိုသာ အဓိကထည့်သွင်း လျာထားခြင်းဖြစ်ပါသည်။ လစာစရိတ်၊ ချီးမြှင့်ငွေခေါင်းစဉ်၌ လက်ရှိခန့်အပ်ပြီးသော ဝန်ထမ်းအင်အား ၅၉ရ ဦးနှင့် ၂၀၁၈-၂၀၁၉ ခုနှစ်၊ ဘဏ္ဍာနှစ်အတွင်း ထပ်မံတိုးချဲ့ခန့်အပ်မည့် ဝန်ထမ်းများအတွက် လစာစရိတ်များနှင့် ရွေးကောက်ခံ လွှတ်တော်ကိုယ်စားလှယ်များ၊ ကော်မရှင်အဖွဲ့ဝင်များအတွက် စရိတ်ချီးမြှင့်ငွေ စုစုပေါင်းကျပ် ၅,၉၈၁.၉၉၀ သန်း တောင်းခံထားရာ ဘဏ္ဍာရေးကော်မရှင်မှ ကျပ် ၅,၉၇၇.၉၉၀ သန်း ခွင့်ပြုပေးခဲ့ပါသည်။ ခရီးသွားလာ စရိတ်ခေါင်းစဉ်၌ ပြည်တွင်းခရီးသွားလာစရိတ်နှင့် နိုင်ငံခြားသွား ကိုယ်စားလှယ်ခရီးစရိတ်အတွက် ကျပ် ၃၆၃.၀၀၄ သန်း တောင်းခံထားရာ ဘဏ္ဍာရေးကော်မရှင်မှ ခွင့်ပြုပေးခဲ့ပါသည်။ ပစ္စည်းများဝယ်ယူခြင်း၊ ဆောင်ရွက်ပေးခြင်းတို့အတွက် ကုန်ကျစရိတ်နှင့် လုပ်အားခခေါင်းစဉ်၌ ကျပ် ၁,၆၇၆.၂၇၁ သန်း တောင်းခံ ထားရာ ဘဏ္ဍာရေးကော်မရှင်မှ ကျပ် ၁,၆၇၄.၀၂ သန်း ခွင့်ပြုပေးခဲ့ပါသည်။ ပြင်ဆင်ထိန်းသိမ်းစရိတ် ခေါင်းစဉ်၌ ကျပ် ၈၅.၁၃၂ သန်း တောင်းခံထားရာ ဘဏ္ဍာရေးကော်မရှင်မှ ကျပ် ၆၂.၉၇၀ သန်း ခွင့်ပြုပေးခဲ့ပါသည်။ ပညာရေးနှင့်လူမှုရေးအသုံးစရိတ်ခေါင်းစဉ်၌ ကျပ် ၁၀၇.၀၀ သန်း တောင်းခံထားရာ ဘဏ္ဍာရေး ကော်မရှင်မှ ခွင့်ပြုပေးခဲ့ပါသည်။ ဧည့်ခံကျွေးမွေးစရိတ်ခေါင်းစဉ်၌ ကျပ် ၁,၄၄၅.၁၇၂ သန်း တောင်းခံထားရာ ဘဏ္ဍာရေးကော်မရှင်မှ ခွင့်ပြုပေးခဲ့ပါသည်။ ပြည်သူ့လွှတ်တော်ရုံး၏ ၂၀၁၈-၂၀၁၉ ဘဏ္ဍာရေးနှစ်အတွက် သာမန်အသုံးစရိတ် ကျပ် ၉,၆၅၈.၅၆၉ သန်း တောင်းခံခဲ့ရာ ဘဏ္ဍာရေးကော်မရှင်မှ ကျပ် ၉,၆၃၀.၁၅ရ သန်း ခွင့်ပြုပေးခဲ့ပါသည်။ ပြည်သူ့လွှတ်တော်ရုံး၏ ၂၀၁၈-၂၀၁၉ ခု၊ ဘဏ္ဍာရေးနှစ်အတွင်း ငွေလုံးငွေရင်းအသုံး စရိတ်၌ ပြည်သူ့လွှတ်တော်ရုံး ဝန်ထမ်းများနေထိုင်ရန် အရာထမ်းအဆောက်အအုံ တစ်လုံး၊ အမှုထမ်း အဆောက်အအုံ တစ်လုံး၊ စုစုပေါင်းအဆောက်အအုံ ၂ လုံးအတွက် ကျပ် ၂,၁၁၀.၅၂၀ သန်းကို လျာထား တောင်းခံခဲ့ရာ အဆောက်အအုံများအားလုံးကို နေပြည်တော်ကောင်စီမှ တာဝန်ယူတည်ဆောက်မည်ဖြစ်ကြောင်း သိရှိရသဖြင့် အဆောက်အအုံအတွက် တောင်းခံထားသော အသုံးစရိတ်များအား ပြည်သူ့လွှတ်တော်ရုံး ငွေလုံးငွေရင်းအသုံးစရိတ်စာရင်းတွင် ထည့်သွင်းဖော်ပြခြင်းမရှိတော့ပါ။ စက်ကိရိယာတန်ဆာပလာများအတွက် ကျပ် ၃၅.၈၆၄ သန်း တောင်းခံခဲ့ရာ ဘဏ္ဍာရေးကော်မရှင်မှ ကျပ် ၂၆.၇၇၈ သန်း ခွင့်ပြုပေးခဲ့ပါသည်။ ရုံးသုံးပရိဘောဂများဝယ်ယူရန် ကျပ် ၇.၆၅၀ သန်း တောင်းခံခဲ့ရာ ဘဏ္ဍာရေးကော်မရှင်မှ ခွင့်ပြုပေးခဲ့ပါသည်။ ရုံးသုံးယာဉ်တစ်စီးဝယ်ယူရန် ကျပ် ၃၄ သန်း တောင်းခံခဲ့ရာ စီမံကိန်းနှင့် ဘဏ္ဍာရေးဝန်ကြီးဌာနနှင့် ဘဏ္ဍာရေးကော်မရှင်တို့မှ စိစစ်ဖြတ်တောက်ခဲ့ပါသည်။ အခြား ရုံးသုံးပစ္စည်းများအတွက် ကျပ် ၁၅.၅၃ရ သန်း တောင်းခံခဲ့ရာ ဘဏ္ဍာရေးကော်မရှင်မှ ၁၅.၅၀၅ သန်း ခွင့်ပြုပေးခဲ့ပါသည်။ ပြည်သူ့လွှတ်တော်ရုံး၏ ၂၀၁၈-၂၀၁၉ ခု၊ ဘဏ္ဍာရေးနှစ်အတွက် ငွေလုံးငွေရင်းအသုံး စရိတ် ကျပ် ၂,၂၀၃.၅၇၁ သန်း တောင်းခံခဲ့ရာ ဘဏ္ဍာရေးကော်မရှင်မှ ကျပ် ၄၉.၉၃၃ သန်း ခွင့်ပြုပေးခဲ့ ပါသည်။ သို့ဖြစ်ပါ၍ ပြည်သူ့လွှတ်တော်ရုံး၏ ၂၀၁၈-၂၀၁၉ ခုနှစ်၊ ဘဏ္ဍာရေးနှစ် အမျိုးသားစီမံကိန်းနှင့် ဘဏ္ဍာငွေအရအသုံးဆိုင်ရာ ခန့်မှန်းတင်ပြချက်များကို သိရှိနိုင်ပါရန် လေးစားစွာ တင်ပြအပ်ပါတယ်ခင်ဗျာ။ အားလုံးကို ကျေးဇူးတင်ပါသည်။</speech>
<speech type="speaker">ဆက်လက်ပြီး နိုင်ငံခြားရေးဝန်ကြီးဌာနကိုယ်စား အပြည်ပြည်ဆိုင်ရာ ပူးပေါင်းဆောင်ရွက်ရေးဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="34">ဦးကျော်တင်(ပြည်ထောင်စုဝန်ကြီး၊ အပြည်ပြည်ဆိုင်ရာပူးပေါင်းဆောင်ရွက်ရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်ကြီးများ၊ ဧည့်သည်တော်များခင်ဗျား။ ကျွန်တော်ကတော့ အပြည်ပြည်ဆိုင်ရာပူးပေါင်းဆောင်ရွက်ရေးဝန်ကြီးဌာန ပြည်ထောင်စုဝန်ကြီး ဦးကျော်တင် ဖြစ်ပါတယ်။ နာယကကြီးနှင့် လွှတ်တော်ကိုယ်စားလှယ်ကြီးများ ကိုယ်စိတ်နှစ်ဖြာ ကျန်းမာချမ်းသာကြပါစေရန် ဦးစွာပထမ ဆုမွန်ကောင်းတောင်းအပ်ပါတယ်ခင်ဗျာ။ ကျွန်တော့အနေနဲ့ ၂၀၁၈-၂၀၁၉ ခု၊ ဘဏ္ဍာရေးနှစ် အမျိုးသားစီမံကိန်းဥပဒေကြမ်းနှင့် ပြည်ထောင်စု ဘဏ္ဍာငွေအရအသုံးဆိုင်ရာဥပဒေကြမ်းတို့နှင့်စပ်လျဉ်း၍ နိုင်ငံခြားရေးဝန်ကြီးဌာနအတွက် ရှင်းလင်းတင်ပြ သွားမှာဖြစ်ပါတယ်။ ကျွန်တော့အနေနဲ့ ပထမဦးစွာ နိုင်ငံခြားရေးဝန်ကြီးဌာနရဲ့ မူဝါဒများနဲ့ ရည်မှန်းချက် များကို အကျဉ်းမျှတင်ပြလိုပါတယ်။ နိုင်ငံတော်နဲ့ ပြည်သူများရဲ့ အကျိုးစီးပွားကာကွယ်မြှင့်တင်ရေး မျှော်မှန်းချက်ကို ဦးထိပ်ထားပြီးတော့ ငြိမ်းချမ်းစွာအတူယှဉ်တွဲနေထိုင်ရေး မူကြီး ၅ ရပ် အပေါ်အခြေခံ၍ လွတ်လပ်၍တက်ကြွပြီး ဘက်မလိုက်သော နိုင်ငံခြားရေးမူဝါဒကို အကောင်အထည်ဖော်ရေး ဖြစ်ပါတယ်။ ဒုတိယအချက်ကတော့ အစဉ်အလာအရ ချစ်ကြည်ရင်းနှီးတဲ့ အိမ်နီးချင်းနိုင်ငံများနဲ့ ဆက်ဆံရေးကို ပိုမိုကျစ်လျစ် ခိုင်မာလာစေရေးအတွက်သာမက အနီးအဝေးမှာရှိတဲ့ ကမ္ဘာ့နိုင်ငံများအားလုံးနဲ့လည်း ချစ်ကြည်ရင်းနှီးမှုမြှင့်တင်ရေး ဖြစ်ပါတယ်။ တတိယအချက်အနေနဲ့ အာဆီယံနဲ့ ဒေသဆိုင်ရာအဖွဲ့အစည်း များမှာ တက်ကြွစွာပါဝင်ပြီး နိုင်ငံတော်ရဲ့ အကျိုးစီးပွားသာမက ဒေသအကျိုးစီးပွားအတွက်လည်း ပံ့ပိုး ဖော်ဆောင်ပေးနိုင်ရန်ဖြစ်ပါတယ်။ နောက်ဆုံးအချက်အနေနဲ့ မိမိတို့နိုင်ငံရဲ့ အခြေအနေနဲ့ ဦးစားပေး လိုအပ်ချက်များနဲ့အညီ ကုလသမဂ္ဂနဲ့ နိုင်ငံတကာအဖွဲ့အစည်းများအားလုံးနဲ့ ပူးပေါင်းဆောင်ရွက်သွား နိုင်ရေးဖြစ်ပါတယ်။ ရည်မှန်းချက်အနေနဲ့ (က) ကမ္ဘာ့နိုင်ငံအားလုံးနှင့် ချစ်ကြည်ရင်းနှီးမှုများနှင့် ပူးပေါင်းဆောင်ရွက်မှု များမြှင့်တင်ရန်၊ (ခ) နိုင်ငံတကာနှင့် ဒေသဆိုင်ရာအဖွဲ့အစည်းများမှာ တက်ကြွစွာပါဝင်သွားရန်၊ (ဂ) နိုင်ငံတကာမျက်နှာစာမှာ မိမိတို့နိုင်ငံနဲ့ လူမျိုးရဲ့ ပုံရိပ်များ ပြန်လည်မြင့်တက်လာစေရန်၊ (ဃ) လူ့အခွင့် အရေး၊ ပတ်ဝန်းကျင်ထိန်းသိမ်းရေးနှင့် လက်နက်ဖျက်သိမ်းရေးဆိုင်ရာ အပြည်ပြည်ဆိုင်ရာကွန်ဗင်းရှင်း များမှာ တိုးမြှင့်ပါဝင်သွားရန်၊ (င) နိုင်ငံတော်ဖွံ့ဖြိုးတိုးတက်ရေးအတွက် နိုင်ငံတကာနဲ့ ဒေသဆိုင်ရာအဖွဲ့ အစည်းများမှ နည်းပညာနှင့် ဘဏ္ဍာငွေကူညီပံ့ပိုးမှုများရရှိအောင် ဆောင်ရွက်သွားရန်၊ (စ) ပြည်ပကုန်သွယ်မှု တိုးတက်ရေးနှင့် ရင်းနှီးမြှုပ်နှံမှုတိုးတက်ရေးအတွက် ကူညီပံ့ပိုးဆောင်ရွက်ပေးရန်၊ (ဆ) ပြည်ပရောက် မြန်မာနိုင်ငံသားများနှင့် နိုင်ငံသားဟောင်းများရဲ့ အကျိုးစီးပွားကာကွယ်စောင့်ရှောက်ရေးတို့ကို တိုးမြှင့် အကောင်အထည်ဖော် ဆောင်ရွက်သွားရန် ရည်မှန်းထားပါတယ်။ အဲဒီရည်မှန်းချက်များ ပြည့်ဝစေရန်အတွက် ကမ္ဘာ့နိုင်ငံများနှင့် သံတမန်ဆက်သွယ်ရေး တိုးချဲ့ခြင်း၊ ချစ်ကြည်ရင်းနှီးတဲ့နိုင်ငံတွေနဲ့ နိုင်ငံခြားရေးဝန်ကြီးဌာနအကြား ဆွေးနွေးမှုယန္တရားတွေ တိုးချဲ့တည်ထောင် ခြင်းများကို ပြုလုပ်ခဲ့ပါတယ်။ ဒါ့အပြင် ကျွမ်းကျင်တဲ့သံတမန်တွေ လိုအပ်လျက်ရှိရာမှာ သံတမန် ဝန်ထမ်းများရဲ့ အင်အားတိုးချဲ့ခန့်အပ်ခြင်း၊ သံတမန်များရဲ့ စွမ်းဆောင်ရည်မြှင့်တင်ခြင်းနဲ့၊ ပြည်တွင်း ပြည်ပပညာပေးသင်တန်းများ ဆောင်ရွက်ရေးနဲ့ ပြည်ပမှာရှိသော မြန်မာသံရုံးများမှာ သံတမန်အဆင့်နဲ့ ညီတဲ့ လုပ်ငန်းတာဝန်များကို ဆောင်ရွက်နိုင်စေရန် စီမံအုပ်ချုပ်မှုပိုင်းဆိုင်ရာ လိုအပ်သောကူညီပံ့ပိုး ဖြည့်ဆည်းပေးမှုများကိုလည်း တိုးမြှင့်ဆောင်ရွက်ပေးလျက် ရှိပါတယ်။ မြန်မာသံတမန်ဝန်ထမ်းများ လုပ်ငန်းတာဝန်တွေကို အပြည့်အဝ အလေးထားအာရုံစိုက်ဆောင်ရွက်နိုင်စေရန်အတွက် လုပ်ငန်းခွင် အဆင်ပြေချောမွေ့စေရန် ပြည်ပမှာရှိတဲ့မြန်မာသံရုံး၊ အမြဲတမ်းကိုယ်စားလှယ်အဖွဲ့ရုံးနဲ့ ကောင်စစ်ဝန်ချုပ်ရုံး တို့မှာ သံရုံးဝန်ထမ်းများနဲ့ မိသားစုများရဲ့ ကျန်းမာရေး၊ ပညာရေးနဲ့ပတ်သက်ပြီးတော့ အဆင်ပြေအောင် ကူညီပံ့ပိုးရေးအစီအစဉ်များကိုလည်း ဆောင်ရွက်ပေးလျက်ရှိပါတယ်။ ပြည်ပမှာရှိတဲ့ မြန်မာသံရုံးများကို သံတမန်ဂုဏ်သိက္ခာအဆင့်နဲ့အညီ တင့်တယ်လှပစေရန် သက္ကရာဇ် ၂၀၂၀ ပြည့်နှစ်မှာ ပြည်ပရှိ နိုင်ငံတော်ပိုင် မြန်မာသံရုံးများအားလုံး အမြင်တင့်တယ်လှပစေရန် ရည်မှန်းချက်ထားရှိပြီးတော့ သက်တမ်းကြာမြင့် နေပြီဖြစ်တဲ့ နိုင်ငံတော်ပိုင်သံရုံး၊ အဖွဲ့ရုံး၊ အဆောက်အဦများကို မွမ်းမံထိန်းသိမ်းခြင်းနဲ့ အသစ်ပြန်လည် တည်ဆောက်ခြင်းများ ပြုလုပ်လျက်ရှိပါတယ်။ နာယကကြီးခင်ဗျာ။ နိုင်ငံခြားရေးဝန်ကြီးဌာနအနေနဲ့ ၂၀၁၈-၂၀၁၉ ခုနှစ်အတွက် ရငွေလျာထားမှုနဲ့ ပတ်သက်ပြီးတော့ တင်ပြရမယ်ဆိုလို့ရှိရင် အဓိကရငွေမှာ ဆောင်ရွက်ပေးမှုအတွက် ရရှိတဲ့ရငွေသာဖြစ်ပြီး ပစ္စည်းဟောင်းရောင်းချရငွေ၊ တင်ဒါပုံစံရောင်းချရငွေ၊ ဘဏ်တိုးနှင့် နှစ်လွန်ရငွေ စတဲ့ရငွေလျာထားချက် များမှာ ကျပ်သန်းပေါင်း ၂,၉၃၀ တိတိ လျာထားခြင်းဖြစ်ပါတယ်။ မိမိတို့သံရုံးများမှ ကောက်ခံရရှိတဲ့ ဝင်ငွေခွန်တို့၊ ဗီဇာတို့နဲ့ပတ်သက်တဲ့ ဝင်ငွေများကတော့ သက်ဆိုင်ရာဝန်ကြီးဌာနများရဲ့ ခေါင်းစဉ်အောက်မှာ ထည့်သွင်းရလေ့ရှိပါတယ်။ ဒါကြောင့် နိုင်ငံခြားရေးဝန်ကြီးဌာနမှာ ရငွေအဖြစ် ထည့်သွင်းထားခြင်းမရှိပါ။ သုံးငွေအပိုင်း မှာတော့ နိုင်ငံခြားရေးဝန်ကြီးဌာနရဲ့ သံတမန်အသုံးစရိတ်အတွက် မူဘောင်သတ်မှတ်ခွင့်ပြုငွေ ကျပ် သန်းပေါင်း ၅၂,၅၃၈.၂၆၂ တိတိအား အဆိုပြုလျာထားခဲ့ပါတယ်။ ထို့အတူ ငွေလုံးငွေရင်း အသုံးစရိတ် ဘောင်သတ်မှတ်ချက်အရ နိုင်ငံခြားရေးဝန်ကြီးဌာနအတွက် ကျပ်သန်းပေါင်း ၁၄,၂၀၀ ခန့် အဆိုပြုခဲ့ ရာမှာ ကော်မတီ ၃ ရပ်ဖြစ်တဲ့ စီမံကိန်းရေးဆွဲရေးဦးစီးဌာန၊ ဆောက်လုပ်ရေးဝန်ကြီးဌာနနှင့် စက်ပစ္စည်း ကြီးကြပ်မှုကော်မတီတို့က စိစစ်ပြီးတော့ ကျပ်သန်းပေါင်း ၁၃,၅၅၂.၉၉၃ တိတိကို ခွင့်ပြုခဲ့ပါတယ်။ နိုင်ငံခြားရေးရာဦးစီးဌာန ငွေလုံးငွေရင်းအသုံးစရိတ်ရဲ့ ဆောက်လုပ်ရေးကဏ္ဍမှာ နိုင်ငံခြားရေး ဝန်ကြီးဌာန ရန်ကုန်ရုံးမှာရှိတဲ့ RC ၅ ထပ် သံတမန်သင်တန်းကျောင်း (Diplomatic Academy) ဆောက်လုပ်ခြင်း၊ မီးသတ်ရေကန်ဆောက်လုပ်ခြင်း၊ စတိုဂိုဒေါင်တစ်ခုနဲ့ လုံခြုံရေးအဆောက်အဦ ဆောက်လုပ်ခြင်း၊ နောက်ပြီးတော့ Fire Alarm တပ်ဆင်ခြင်း၊ လျှပ်စစ်မီးကြိုး/ရေပိုက်သွယ်တန်းခြင်း၊ ဆေးသုတ်ခြင်းအပါအဝင် အဆောက်အဦအကြီးစား ပြင်ဆင်ထိန်းသိမ်းလုပ်ငန်းများလည်း အဆိုပြု တင်ပြ ထားပါတယ်။ မြန်မာသံတမန်နဲ့ ကောင်စစ်ဝန်အဖွဲ့ရုံး ဆောက်လုပ်ရေးကဏ္ဍမှာ မြန်မာသံရုံး ပရီတိုးရီးယားမြို့ရှိ နိုင်ငံတော်ပိုင်သံရုံးအကြီးအကဲ နေအိမ်ဆောက်လုပ်ခြင်း၊ မြန်မာသံရုံးလန်ဒန်မြို့ရှိ သံရုံးအဆောက်အဦအား အကြီးစားမွမ်းမံမှုများ ပြုလုပ်ခြင်းနဲ့ မြန်မာသံရုံး ကင်ဘာရာမြို့ သံရုံးဝင်းအတွင်းမှာ (4 Unit)ဝန်ထမ်း အိမ်ရာ အသစ်ဆောက်လုပ်ခြင်းလုပ်ငန်းများအား ၁၈ လစီမံကိန်းဖြင့် ဆောင်ရွက်နေပြီဖြစ်၍ ကျန် ၁၂ လ အတွက် လျာထားခြင်း၊ မြန်မာသံရုံး ကိုလံဘိုမြို့မှ သံရုံးအဆောက်အဦဝယ်ယူခြင်းနှင့် သံရုံး ၁၀ ရုံးရှိ နိုင်ငံတော်ပိုင်အဆောက်အဦများ အကြီးစားမွမ်းမံပြင်ဆင်ခြင်းတို့ ပါဝင်ပါတယ်။ စက်ပစ္စည်းကဏ္ဍမှာ နိုင်ငံခြားရေးဝန်ကြီးဌာနနဲ့ အပြည်ပြည်ဆိုင်ရာပူးပေါင်းဆောင်ရွက်ရေး ဝန်ကြီးဌာန ၂ ခုအတွက် လိုအပ်တဲ့စက်ပစ္စည်းများ ဝယ်ယူရန်နဲ့ မြန်မာသံတမန်နှင့် ကောင်စစ်အဖွဲ့ရုံး များ ခေါင်းစဉ်အောက်မှာ ယခင်ဘဏ္ဍာရေးနှစ်များက ဝယ်ယူခွင့်မရရှိခဲ့တဲ့ စက်ပစ္စည်းများနှင့် သက်တမ်း ၈ နှစ်ကျော်နေပြီဖြစ်တဲ့ မော်တော်ယာဉ်များအား အစားထိုးဝယ်ယူရန်တို့ အဆိုပြုတင်ပြထားပါတယ်။ အခြားကဏ္ဍမှာ နိုင်ငံခြားရေးဝန်ကြီးဌာန၊ ဝန်ကြီးရုံးအတွက် Web Portal အသစ်ရေးဆွဲခြင်းနဲ့ e-Government စနစ် အကောင်အထည်ဖော်ဆောင်ရွက်ခြင်း၊ မြန်မာ-ထိုင်း၊ မြန်မာ-တရုတ်၊ မြန်မာ-အိန္ဒိယ နယ်နိမိတ် မှတ်တိုင်စိုက်ထူခြင်းနှင့် မြန်မာသံရုံး၊ ကိုလံဘိုမြို့မှ မြေဝယ်ယူခြင်း၊ မြန်မာသံရုံး၊ ပရီတိုးရီးယားမြို့နှင့် ကင်ဘာရာမြို့တို့မှ Website တည်ထောင်ခြင်းတို့ကို ထည့်သွင်းအဆိုပြုထားပါတယ်။ ၂၀၁၈-၂၀၁၉ ခု၊ ဘဏ္ဍာရေးနှစ် နိုင်ငံခြားရေးဝန်ကြီးဌာနရဲ့ ရည်မှန်းချက်အကောင်အထည်ဖော် ဆောင်ရွက်ရန် ဖြစ်သည့်အတွက် ယနေ့ပြည်ထောင်စုလွှတ်တော်သို့ တင်သွင်းသည့် ၂၀၁၈-၂၀၁၉ ခု၊ ဘဏ္ဍာရေးနှစ် နိုင်ငံခြားရေးဝန်ကြီးဌာနအတွက် သာမန်အသုံးစရိတ်နှင့် ငွေလုံးငွေရင်းအသုံးစရိတ် စုစုပေါင်း ကျပ်သန်းပေါင်း ၆၆,၀၉၁.၂၅၅ နှင့်ပတ်သက်၍ ပြည်ထောင်စုလွှတ်တော်မှ ခွင့်ပြုပေးနိုင်ပါရန် လေးစားစွာဖြင့် တင်ပြအပ်ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">ပြန်ကြားရေးဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="24">ဒေါက်တာဖေမြင့်(ပြည်ထောင်စုဝန်ကြီး၊ ပြန်ကြားရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်များအားလုံး မင်္ဂလာပါခင်ဗျာ။ ကျွန်တော်ကတော့ ပြန်ကြားရေးဝန်ကြီးဌာန ပြည်ထောင်စုဝန်ကြီး ဒေါက်တာဖေမြင့် ဖြစ်ပါတယ်။ ၂၀၁၈-၂၀၁၉ ခု၊ ဘဏ္ဍာရေးနှစ်မှာဆောင်ရွက်မယ့် စီမံကိန်းလုပ်ငန်းများနဲ့ ရငွေသုံးငွေများကိုမတင်ပြမီ ပြန်ကြားရေး ဝန်ကြီးဌာနရဲ့မူဝါဒနဲ့ ရည်မှန်းချက်ကို အကျဉ်းချုပ်ပြီးတော့ ရှေးဦးစွာတင်ပြသွားမှာ ဖြစ်ပါတယ်။ ပြန်ကြားရေး ဝန်ကြီးဌာနရဲ့ လုပ်ငန်းတာဝန်များက ပြန်ကြားပေးရန်၊ အသိပညာပေးရန်နှင့် ဖျော်ဖြေပေးရန် ဖြစ်ပါတယ်။ အဆိုပါလုပ်ငန်းများကို အကောင်အထည်ဖော်ရာမှာ ပုံနှိပ်မီဒီယာ၊ ရုပ်မြင်သံကြားနှင့် အသံလွှင့်မီဒီယာ အပါအဝင် အင်တာနက်ကဲ့သို့သော မီဒီယာပုံစံအသစ် (New Media) များအပြင် ပြည်သူ့ဆက်ဆံရေး နည်းလမ်းများနဲ့ပါ ဆောင်ရွက်သွားမှာ ဖြစ်ပါတယ်။ ဒီအတွက် မူဝါဒ ၅ ချက် ချမှတ်ထားတာရှိပါတယ်။ အသေးစိတ်ကိုတော့ ကျွန်တော် Power Point မှာ ဖော်ပြထားပါတယ်။ ဒီမူဝါဒနဲ့ ရည်မှန်းချက်များကို အကောင်အထည်ဖော် ဆောင်ရွက်နိုင်ရန်အတွက် လာမယ့်ဘဏ္ဍာနှစ် အဖို့ ရည်မှန်းချက်တာဝန် ၂၈ ရပ် ချမှတ်ထားတာရှိပါတယ်။ ဌာနတစ်ခုချင်းအနေနဲ့ ဆောင်ရွက်မယ့် အဓိကကျတဲ့ လုပ်ငန်းစဉ်များကို ဆက်လက်တင်ပြသွားမှာ ဖြစ်ပါတယ်။ ဒီအနက် ပထမဦးစွာ မြန်မာ့အသံနဲ့ ရုပ်မြင်သံကြားရဲ့ လုပ်ငန်းများကတော့ ရေဒီယို မြန်မာပိုင်းအစီအစဉ်နှင့် တိုင်းရင်းသား အစီအစဉ်များကို အရည်အသွေးကောင်းမွန်စွာဖြင့် ထုတ်လွှင့်နိုင်ရေးအတွက် ရုပ်မြင်သံကြား ထပ်ဆင့်လွှင့်စက်ရုံ ၂ ရုံမှာ FM Radio လွှင့်စက်များ တိုးချဲ့ တပ်ဆင်ဖို့ စက်ပစ္စည်းများ ဝယ်ယူခြင်း ဖြစ်ပါတယ်။ နောက်တစ်ခုက ရေဒီယိုလုပ်ငန်းသုံးပစ္စည်းများ၊ ရုပ်မြင်သံကြားလုပ်ငန်းသုံး စက်ပစ္စည်းများ၊ Studioqp:32oz os asadodoniugas:qp:$. Spare Parts ogs:qp: ows G os:28: ဖြစ်ပါတယ်။ နံပါတ်(၃)ကတော့ Japan International Cooperation Agency က ကူညီထောက်ပံ့တဲ့ ODA စီမံကိန်းဖြစ်တဲ့ ရုပ်မြင်သံကြား၊ ရေဒီယိုအစီအစဉ်များ ထုတ်လုပ်မှုဆိုင်ရာနည်းပညာနဲ့ စတူဒီယို ပစ္စည်းများ အဆင့်မြှင့်တင်ခြင်း ဖြစ်ပါတယ်။ နံပါတ်(၄)က News Room System လို့ခေါ်တဲ့ သတင်းခန်း စနစ် အဆင့်မြှင့်တင်ရေးအတွက် လိုအပ်တဲ့စက်ပစ္စည်းများ တိုးချဲ့တပ်ဆင်ခြင်း ဖြစ်ပါတယ်။ နံပါတ်(၅)က လွိုင်ကော်မြို့မှာ သတင်းဗျူရိုရုံး တည်ဆောက်ခြင်းနဲ့ မန္တလေးသတင်းဌာနခွဲမှာ Mini Studio တည်ဆောက် ခြင်းဖြစ်ပါတယ်။ ပြီးတဲ့နောက် မြန်မာ့အသံနှင့်ရုပ်မြင်သံကြား (ရုံးချုပ်) နဲ့ နယ်ထပ်ဆင့်လွှင့်စက်ရုံများမှာ လိုအပ်လျက်ရှိတဲ့ အဆောက်အဦများ တည်ဆောက်ခြင်း၊ ပြုပြင်ထိန်းသိမ်းခြင်းလုပ်ငန်းများကို ဆောင်ရွက်ဖို့ ဖြစ်ပါတယ်။ ဆက်လက်ပြီးတော့ ပြန်ကြားရေးနှင့် ပြည်သူ့ဆက်ဆံရေးဦးစီးဌာနရဲ့ လုပ်ငန်းစဉ်များကို တင်ပြသွားမှာ ဖြစ်ပါတယ်။ ပြန်ကြားရေးနှင့် ပြည်သူ့ဆက်ဆံရေးဦးစီးဌာနအနေနဲ့ အင်တာနက်လိုင်း တပ်ဆင်ရန် ကျန်ရှိသေးတဲ့ ခရိုင်နဲ့ မြို့နယ် ၁၃၁ ရုံးမှာ ADSL အင်တာနက်လိုင်း ၂၅ ရုံးနဲ့ Modem စက်အသုံးပြုပြီး အင်တာနက်လိုင်းရရှိရေး ဆောင်ရွက်မယ့်ရုံးက ၂၅ ရုံး၊ စုစုပေါင်းရုံး ၅၀ ကို အင်တာနက်ရရှိရေးအတွက် ဆောင်ရွက်ဖို့ ရှိပါတယ်။ နံပါတ်(၂)အနေနဲ့ ခရိုင်နဲ့ မြို့နယ်ရုံးစာကြည့်တိုက်များရဲ့ ဥပဓိရုပ်နှင့် စာကြည့်တိုက် အခင်းအကျင်းပုံစံတွေ ပြောင်းလဲရေး၊ စာကြည့်တိုက်လုပ်ငန်းစနစ်များကို သမားရိုးကျနည်းကနေ Digital စနစ်ကို ကူးပြောင်းဖို့အတွက် စာကြည့်တိုက်ဝန်ဆောင်မှုလုပ်ငန်းများ မြှင့်တင်ရေး ဆောင်ရွက်နိုင်မယ့် e-Library Software ကို ခရိုင်ရုံး ၉ ရုံးမှာ တပ်ဆင်ရေး ဖြစ်ပါတယ်။ နောက်တစ်ခုက တိုင်းဒေသကြီးနဲ့ ပြည်နယ်ရုံးစိုက်ရာ မြို့ကြီး ၄ မြို့နှင့် ခရိုင်ရုံးစိုက်ရာ မြို့ကြီး ၁၁ မြို့ တို့မှာ ကလေးစာပေပွဲတော်များ ကျင်းပပေးဖို့ ဖြစ်ပါတယ်။ နောက်တစ်ခုအနေနဲ့ သတင်းမီဒီယာဥပဒေနဲ့ ပုံနှိပ်ခြင်းနှင့် ထုတ်ဝေခြင်းလုပ်ငန်းဥပဒေပါပြဋ္ဌာန်းချက် အချို့ကို ပြင်ဆင်ပြဋ္ဌာန်းဆောင်ရွက်ခြင်း၊ ခေတ်ကာလနှင့်လျော်ညီတဲ့ မြန်မာ့ရုပ်ရှင်ဥပဒေတစ်ရပ် ပြဋ္ဌာန်း နိုင်ရေးအတွက် ဆောင်ရွက်ခြင်းများ ရှိပါတယ်။ နောက်တစ်ခုက တိုင်းဒေသကြီးနဲ့ ပြည်နယ်များ အတွင်းမှာ ရှိတဲ့ အများပြည်သူနဲ့ လူမှုရေးအသင်းအဖွဲ့များ၊ ဌာနဆိုင်ရာများ၊ ပူးပေါင်းပြီးတော့ ဆွေးနွေးပွဲများ၊ အသိ ပညာပေးဟောပြောပွဲများ ဆောင်ရွက်နိုင်ဖို့အတွက် ခရိုင်ရုံးတစ်ရုံးကို လူထုအခြေပြု ဗဟိုဌာန (Community Centre) အဖြစ် ဆောက်လုပ်ခြင်း၊ ပြန်ကြားရေးနှင့် ပြည်သူ့ဆက်ဆံရေးဦးစီးဌာနရဲ့ ဌာနအတွင်း သင်တန်းများ ဖွင့်လှစ်ပို့ချရန်အတွက် ပြင်ဦးလွင်ခရိုင်မှာ သင်တန်းကျောင်းတစ်ခု ဆောက်လုပ်ခြင်းတို့ကို ဆောင်ရွက်ဖို့ ဖြစ်ပါတယ်။ ဆက်လက်ပြီး ပုံနှိပ်ရေးနှင့် ထုတ်ဝေရေးဦးစီးဌာနရဲ့ လုပ်ငန်းများကို တင်ပြသွားမှာဖြစ်ပါတယ်။ နံပါတ်(၁) မန္တလေးပုံနှိပ်စက်ရုံမှာ CTP စက်နှင့် ရွက်ထိုးပုံနှိပ်စက်ထားရှိဖို့အတွက်ကို တစ်ထပ်ခွဲ အဆောက်အဦ ပေ ၄၀x၂၀x၂၀ ဆောက်လုပ်ဖို့ရှိပါတယ်။ ပြီးတဲ့နောက် ရန်ကုန်မြို့၊ သိမ်ဖြူလမ်း အမှတ် ၂၂၈ မှာရှိတဲ့ ဗဟိုပုံနှိပ်စက်ရုံ ၃ ထပ်အဆောက်အဦကို အကြီးစားပြင်ဆင်ဖို့ လိုအပ်နေပါတယ်။ နံပါတ် (၃)က ပြည်သူလူထုကို စာပေအသိပညာများ အဓိကဖြန့်ဖြူးပေးလျက်ရှိတဲ့ စာပေဗိမာန်အဆောက်အဦကို ဥပဓိရုပ် ကောင်းမွန်စေရေးနှင့် ရေရှည်ခိုင်ခံ့စေရေးအတွက် မွန်းမံပြင်ဆင်ခြင်းများ ဆောင်ရွက်ဖို့ဖြစ်ပါတယ်။ နောက်တစ်ခုက ပုံနှိပ်လုပ်ငန်းအရည်အသွေး မြှင့်တင်နိုင်ဖို့အတွက် ပုံနှိပ်စက်ဟောင်းများနေရာမှာ စက်သစ်များ လဲလှယ်ဖြည့်တင်းဖို့ လိုအပ်တဲ့အတွက် 4 Units Sheetfed စက် ၁ လုံး ဝယ်ယူဖြည့်တင်းခြင်း ဖြစ်ပါတယ်။ နံပါတ်(၅)က အထက်မြန်မာပြည် ပုံနှိပ်စက်ရုံ(မန္တလေး)အတွက် CTP စက်(၁)လုံး ဝယ်ယူခြင်း၊ နံပါတ်(၆) စာပေဗိမာန်က ပြည်သူ့စာကြည့်တိုက်များကို ရန်ကုန်-မန္တလေးတို့မှာ အဆင့်မြှင့်တင်ခြင်း လုပ်ငန်းများ ဆက်လက်ဆောင်ရွက်ခြင်း၊ နံပါတ်(၇) မြန်မာဂန္တဝင်အတွဲ(၁၀၀) စာစဉ်အဖြစ် ထုတ်ဝေမယ့် စာအုပ်များအနက် စာအုပ် ၁၈ အုပ် ထုတ်ဝေဖြန့်ချိခြင်း၊ နံပါတ်(၈) ယခင်ထုတ်ဝေခဲ့တဲ့ မြန်မာ့စွယ်စုံ ကျမ်းများကို ခေတ်နှင့်အညီ ပြန်လည်ပြုစုထုတ်ဝေရေးဆောင်ရွက်ခြင်း၊ နံပါတ်(၉) ပညာရေးဝန်ကြီးဌာန အတွက် လိုအပ်တဲ့ကျောင်းသုံးဖတ်စာအုပ်များ ပုံနှိပ်ထုတ်လုပ်ခြင်း ဖြစ်ပါတယ်။ ဆက်လက်ပြီး သတင်းနှင့် စာနယ်ဇင်းလုပ်ငန်းရဲ့ လုပ်ငန်းများကို တင်ပြသွားမှာ ဖြစ်ပါတယ်။ နံပါတ်(၁) တိုင်းဒေသကြီးနဲ့ ပြည်နယ် ကိုယ်ပွားသတင်းစာတိုက်များက ထုတ်ဝေလျက်ရှိတဲ့ နေ့စဉ်ထုတ်သတင်းစာ ၂ စောင်ကို ကျေးလက်ဒေသအထိ ရောက်ရှိရေးအတွက် တိုင်းဒေသကြီး၊ ပြည်နယ်အစိုးရများ ပုဂ္ဂလိက လုပ်ငန်းရှင်များနှင့် ပူးပေါင်းဆောင်ရွက်ခြင်း ဖြစ်ပါတယ်။ နံပါတ်(၂) နေပြည်တော်ဝန်ကြီးရုံးမှာ ဖြန့်ချိရေးရုံး အဆောက်အဦ ပေ ၂၀x၂၀x၂၂ ပေ Steel Structure (၂)ထပ် (၁)လုံး တည်ဆောက်ခြင်း ဖြစ်ပါတယ်။ နံပါတ် (၃) နေပြည်တော်သတင်းစာတိုက်မှာ ခြံစည်းရိုးကာရံခြင်း လုပ်ငန်းဆောင်ရွက်ခြင်း၊ မော်တော်ယာဉ် ရ စီးဆုံ ကားဂိုဒေါင် ဆောက်လုပ်ခြင်း ဖြစ်ပါတယ်။ နံပါတ်(၄)က ရန်ကုန်မြို့ရှိ မြန်မာ့အလင်းပုံနှိပ်တိုက်တွင် ၄ ခန်းတွဲ ၄ ထပ် RC ဝန်ထမ်းအိမ်ရာ ဆောက်လုပ်ခြင်းဖြစ်ပါတယ်။ ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်များခင်ဗျား။ ယခုဆက်လက်ပြီး ၂၀၁၈-၂၀၁၉ ခု၊ ဘဏ္ဍာရေးနှစ် ပြည်ထောင်စုရဲ့ ဘဏ္ဍာငွေအရအသုံးဆိုင်ရာ ဥပဒေကြမ်းပါ ပြန်ကြားရေး ဝန်ကြီးဌာနရဲ့ ရငွေသုံးငွေစာရင်းများကို တင်ပြသွားမှာ ဖြစ်ပါတယ်။ နံပါတ် (၁) ဘဏ္ဍာရေးကော်မရှင်က ပြန်ကြားရေးဝန်ကြီးဌာနရဲ့ ၂၀၁၈-၂၀၁၉ ခု၊ ဘဏ္ဍာရေးနှစ် ရငွေသုံးငွေစာရင်းအရ စုစုပေါင်းရငွေကျပ် ၈၀,၄၃၉.၄၈ သန်း (ကျပ် ၈၀ ဘီလီယံကျော်) အတည်ပြုပေးခဲ့ပါတယ်။ ပြန်ကြားရေးဝန်ကြီးဌာနအနေနဲ့ သာမန်အသုံးစရိတ်ကျပ် ၈၃ ဘီလီယံကျော်၊ ငွေလုံးငွေရင်းအသုံး စရိတ် ကျပ် ၃၅ ဘီလီယံကျော်၊ စုစုပေါင်းကျပ် ၁၁၉ ဘီလီယံကျော် အဆိုပြုခဲ့ပါတယ်။ ဒီအဆိုပြုမှုအပေါ်မှာ ဘဏ္ဍာရေးကော်မရှင်က စိစစ်ချက်များအရ ကျပ် ၁၀ ဘီလီယံကျော် လျှော့ချခဲ့ပြီး သာမန်အသုံးစရိတ်မှာ ကျပ် ၈၀,၆၅၇.၀၂၀၊ ငွေလုံးငွေရင်းအသုံးစရိတ်မှာ ကျပ် ၂၈,၀၀၃.၀၂၃ သန်း၊ စုစုပေါင်းကျပ် ၁၀၈ ဘီလီယံ ကျော် သတ်မှတ်ပေးခဲ့ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်များခင်ဗျား။ ပြန်ကြားရေးဝန်ကြီးဌာနအနေနဲ့ ၂၀၁၈-၂၀၁၉ ခု၊ ဘဏ္ဍာရေးနှစ် ပြည်ထောင်စုရဲ့ ဘဏ္ဍာငွေအရအသုံး ဆိုင်ရာဥပဒေကြမ်းပါ ပြန်ကြားရေးဝန်ကြီးဌာနရဲ့ ရငွေသုံးငွေစာရင်းကို အဆင့်ဆင့်စိစစ်ထားပြီး ဖြစ်ပါ သဖြင့် အတည်ပြုပေးနိုင်ပါရန် လေးစားစွာ တင်ပြအပ်ပါတယ်။ အားလုံးကို ကျေးဇူးတင်ပါတယ်ခင်ဗျား။</speech>
<speech type="speaker">သာသနာရေးနှင့် ယဉ်ကျေးမှုဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="29">သူရဦးအောင်ကို(ပြည်ထောင်စုဝန်ကြီး၊ သာသနာရေးနှင့် ယဉ်ကျေးမှုဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်တော် ကြီးများ၊ ဧည့်သည်တော်များအားလုံး မင်္ဂလာပါလို့ နှုတ်ခွန်းဆက်သပါတယ်။ ကျွန်တော့အနေနဲ့ သာသနာရေး နှင့် ယဉ်ကျေးမှုဝန်ကြီးဌာနရဲ့ ၂၀၁၈-၂၀၁၉ ခုနှစ်၊ ဘဏ္ဍာရေးနှစ် အောက်တိုဘာလမှ စက်တင်ဘာလ အထိ အမျိုးသားစီမံကိန်းဥပဒေကြမ်းနှင့် ပြည်ထောင်စုရဲ့ ဘဏ္ဍာငွေအရအသုံးဆိုင်ရာဥပဒေကြမ်းနှင့် ပတ်သက် ပြီးတော့မှ ရှင်းလင်းတင်ပြသွားမှာ ဖြစ်ပါတယ်။ သာသနာရေးနှင့် ယဉ်ကျေးမှုဝန်ကြီးဌာနမှာ ကျွန်တော်တို့ မူဝါဒ ၈ ရပ် ချမှတ်ထားတာ အကျဉ်းချုပ် တင်ပြပါမယ်။ (၁) ပြည်ထောင်စုသမ္မတ မြန်မာနိုင်ငံတော်အတွင်း မှီတင်းနေထိုင်ကြသော နိုင်ငံသားတိုင်း ဖွဲ့စည်းပုံအခြေခံဥပဒေနှင့်အညီ လွတ်လပ်စွာကိုးကွယ်ခွင့်ပြုရန်နှင့် ဘာသာဝင်များအချင်းချင်း ချစ်ကြည် ရင်းနှီးစွာနေထိုင်နိုင်ရေး ကူညီဆောင်ရွက်ပေးရန်၊ (၂) ဗုဒ္ဓသာသနာတော် သန့်ရှင်းတည်တံ့စေရန်နှင့် ဂိုဏ်းပေါင်းစုံ သံဃာတော်များညီညွတ်ရေး ထောက်ပံ့ကူညီဆောင်ရွက်ရန်၊ (၃) နိုင်ငံသားအားလုံး ကိုယ်ကျင့် တရားကောင်းမွန်ပြီးတော့မှ ယဉ်ကျေးသိမ်မွေ့သော လူ့အဖွဲ့အစည်းတစ်ရပ် ဖြစ်ထွန်းပေါ်ပေါက်လာဖို့ အတွက် စီမံဆောင်ရွက်ရန်နှင့် အခြားဘာသာ၊ သာသနာများ၏ လိုအပ်ချက်များကိုလည်းပဲ တတ်စွမ်းသမျှ ပံ့ပိုးကူညီပေးရန်၊ (၄) မြန်မာ့ယဉ်ကျေးမှု အမွေအနှစ်များနှင့် အမျိုးသားရေးလက္ခဏာများ မပျောက် မပျက်အောင် ထိန်းသိမ်းစောင့်ရှောက်ရန်နှင့် မျိုးချစ်စိတ်ဓာတ် ရှင်သန်ခိုင်မာရေးကို ဆောင်ရွက်နေရန်၊ (၅) သမိုင်းဝင်ရှေးဟောင်းဒေသများ၊ အဆောက်အအုံများနှင့် ပစ္စည်းများ စသည့်ရှေးဟောင်းအမွေအနှစ်များ ရှာဖွေဖော်ထုတ် ထိန်းသိမ်းကာကွယ်စောင့်ရှောက်ရန်၊ (၆) ယဉ်ကျေးမှုအမွေအနှစ်များ ရေရှည်တည်တံ့ ရေးနှင့် တစ်ဆက်တစ်စပ်တည်းသော ခိုင်မာသည့် မြန်မာ့သမိုင်းစဉ်ဖော်ထုတ်ရေးအတွက် ဆောင်ရွက်ရန်၊ al rinfuseringen informiermonimafenen mennesse momento အလက်များ၊ စုဆောင်းထိန်းသိမ်း ဝန်ဆောင်မှုပေးရန်ဖြစ်တဲ့ အမျိုးသားပြတိုက်များနှင့် အမျိုးသား စာကြည့်တိုက်များကို ဗဟိုဌာနအဖြစ်ရပ်တည်ပြီး သတင်းအချက်အလက်များကို ကျွန်တော်တို့ ဝန်ဆောင်မှု ပေးရန်၊ (၈) ရှေးဟောင်းသုတေသနနှင့် ယဉ်ကျေးမှုဘာသာရပ်ဆိုင်ရာ ကျွမ်းကျင်ပုဂ္ဂိုလ်များ၊ ပညာရှင်များ မွေးထုတ်ပေးရန်တို့ဖြစ်ပါတယ်။ အဲဒီ မူဝါဒလုပ်ငန်းစဉ် (၈)ရပ်ကို ကျွန်တော်တို့ အကောင်အထည်ဖော်တဲ့ နေရာမှာ နိုင်ငံတော်ရဲ့ ဘဏ္ဍာရေးအခြေအနေအရ အနည်းဆုံးလိုအပ်ချက်ကိုပဲ တင်ပြတောင်ခံထားတာ ဖြစ်ပါတယ်။ ဒီဟာနဲ့ပတ်သက်ပြီးတော့ ဝန်ကြီးဌာနရဲ့ ၂၀၁၈ ခုနှစ်၊ အောက်တိုဘာလမှ ၂၀၁၉ ခုနှစ်၊ စက်တင်ဘာလအထိ ရငွေသုံးငွေများအတွက် လျာထားတင်ပြချက်များကို ရှင်းလင်းတင်ပြသွားမှာ ဖြစ်ပါတယ်။ သာသနာရေးနှင့်ယဉ်ကျေးမှုဝန်ကြီးဌာန၏ ရငွေတင်ပြချက်များတွင် သာမန်ရငွေ ကျပ် ၉,၅၀၀ သန်းနှင့် ငွေလုံးငွေရင်းရငွေ ကျပ် ၂၀,၂၃၁.၀၆၄ သန်း လျာထားပါဝင်ရေးဆွဲထားကြောင်း တင်ပြလိုပါတယ်။ အသုံးစရိတ်ပိုင်းတွင် သာမန်အသုံးစရိတ် ကျပ် ၂၄,၁၈၁. ၉၀၀ သန်းနှင့် ငွေလုံးငွေရင်းအသုံးစရိတ် ကျပ် ၁၂,၈၁၄.၄၀၃ သန်း လျာထားပါဝင် ရေးဆွဲထားပါတယ်။ ငွေလုံးငွေရင်းအသုံးစရိတ် ဆောက်လုပ်ရေး ကဏ္ဍမှာ အမျိုးသားစာကြည့်တိုက်(ရန်ကုန်) နေရာသစ်ကို ပြောင်းရွှေ့ဖွင့်လှစ်မည့် ကုန်သည်လမ်း၊ ပန်းဘဲတန်းမြို့နယ်မှာရှိတဲ့ အမှတ်(၆၀၄/၆၀၈) အဆောက်အဦဟောင်း ပြုပြင်မွမ်းမံခြင်းအတွက်ကို ကျပ် ၅.၉၉၂ သန်း၊ ရုံးအမှတ်(၃၁)အတွင်းမှာ တိုးချဲ့ ကျွန်တော်တို့ ရုံးအဆောက်အဦသစ် RC ၃ ထပ်၊ ရေ၊ မီးအပါအဝင် ကွန်ကရစ်လမ်းခင်းခြင်း၊ ခြံစည်းရိုးခတ်ခြင်း ဆောင်ရွက်ရန်အတွက် ကျပ် ၁,၁၈၇.၇၆၀ သန်းနှင့် ကျပ်သန်း ၇၀၀ အထက်လုပ်ငန်းတွင် အမျိုးသားယဉ်ကျေးမှုနှင့် အနုပညာတက္ကသိုလ်(ရန်ကုန်) ဝင်းအတွင်း သံကူကွန်ကရစ် ၆ ခန်းတွဲ၊ ၄ ထပ် ဝန်ထမ်းအိမ်ရာနှင့် သံကူကွန်ကရစ် ၃ ထပ် စာသင် ဆောင်တည်ဆောက်ခြင်းလုပ်ငန်း၊ ကျပ်သန်း ၃၀၀ အထက်တွင် ဗဟန်းမြို့နယ်၊ ကမ္ဘောဇရိပ်သာဝင်း အတွင်းတွင် ပန်းချီ၊ ပန်းပုဌာနသင်ကြားဆောင် ၁ လုံး တည်ဆောက်ခြင်း၊ ကမ္ဘာအေးကုန်းမြေ၊ အမှုထမ်း အိမ်ရာ ၆ ခန်းတွဲ RC ၄ ထပ် ၂ လုံး တည်ဆောက်ခြင်းနှင့် မွမ်းမံထိန်းသိမ်းခြင်းဆိုင်ရာ လုပ်ငန်းများ အတွက် ကျပ်သန်း ၁၀၀ နှင့်အထက် လုပ်ငန်း ၄ ခု၊ ကျပ်သန်း ၅၀ နှင့်အထက် လုပ်ငန်း ၁၃ ခု ရှိတဲ့အထဲမှာ၊ ကျပ်သန်း ၄၀ နှင့်အထက် လုပ်ငန်း ၃ ခု၊ ကျပ်သန်း ၃၀ နှင့်အထက် လုပ်ငန်း ရ ခု၊ ကျပ်သန်း ၂၀ နှင့် အထက် လုပ်ငန်း ၄ ခု၊ ကျပ်သန်း ၁၀ နှင့်အထက် လုပ်ငန်း ၁၅ ခု၊ ကျပ် ၁၀ သန်း အောက် လုပ်ငန်း ၂၁ ခုတို့ကို လျာထားပါဝင်ရေးဆွဲ တင်ပြထားပါတယ်။ စက်ပစ္စည်းကဏ္ဍမှာ ရုံးသုံး၊ ဌာနသုံး စက်ကိရိယာများကိုလည်းကောင်း၊ အခြားကဏ္ဍတွင် ဒြပ်မဲ့ ယဉ်ကျေးမှုအမွေအနှစ် သုတေသနလုပ်ငန်းဆောင်ရွက်ခြင်း၊ ပုဂံဒေသနှင့် မြောက်ဦးဒေသတို့ကို ကမ္ဘာ့ အမွေအနှစ်စာရင်းဝင်ရောက်နိုင်ရန် ကြိုတင်ပြင်ဆင်ခြင်းနှင့် မြေပုံထုတ်ခြင်း၊ မြောက်ဦးယဉ်ကျေးမှု အမွေအနှစ်ဒေသကို ကမ္ဘာ့အမွေအနှစ်စာရင်း တင်သွင်းနိုင်ဖို့အတွက် နိုင်ငံခြားသားကျွမ်းကျင်ပညာရှင် ငှားရမ်းခြင်းနှင့် အဲဒီပညာရှင်များအတွက် စရိတ်ချီးမြှင့်ခြင်း၊ နောက် စာကြည့်တိုက်အသုံးအဆောင် စာအုပ်စာတမ်းများ စသည်တို့အတွက်ကို လျာထားပါဝင်ရေးဆွဲထားပါကြောင်း ကျွန်တော်တို့ ခွင့်ပြုနိုင် ပါရန် လေးစားစွာ ရှင်းလင်းတင်ပြအပ်ပါတယ်ခင်ဗျား။ ကျေးဇူးတင်ပါတယ်။</speech>
<speech type="speaker">သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီးဌာနက ရှင်းလင်း တင်ပြဖို့ ဖြစ်ပါတယ်။</speech>
<speech><agency id="26">ဦးအုန်းဝင်း (ပြည်ထောင်စုဝန်ကြီး၊ သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီး ဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကိုယ်စားလှယ် တော်များ၊ ဧည့်သည်တော်များခင်ဗျား။ မင်္ဂလာပါလို့ ပထမဦးစွာ နှုတ်ခွန်းဆက်သပါတယ်။ ကျွန်တော် ကတော့ သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီးဌာန၊ ပြည်ထောင်စုဝန်ကြီး ဦးအုန်းဝင်း ဖြစ်ပါသည်။ ကျွန်တော်တို့ဝန်ကြီးဌာနရဲ့ ၂၀၁၈-၂၀၁၉ ဘဏ္ဍာနှစ် အမျိုးသားစီမံကိန်းဥပဒေကြမ်းပါ အချက်အလက်များနှင့်ပတ်သက်ပြီးတော့ ဦးစွာ ရှင်းလင်းတင်ပြသွားမှာဖြစ်ပါတယ်။ ကျွန်တော့အား Power Point တင်ပြခွင့်ပြုပါခင်ဗျာ။ သယံဇာတနှင့် သဘာဝပတ်ဝန်းကျင်ထိန်းသိမ်းရေး ဝန်ကြီးဌာနဟာ ၂၀၁၈-၂၀၁၉ ဘဏ္ဍာနှစ် သစ်တောကဏ္ဍနှင့် သတ္တုကဏ္ဍဆိုင်ရာ စီမံကိန်းရည်မှန်းချက်များကို လျာထားချက်များနှင့်အညီ စနစ်တကျ အကောင်အထည်ဖော်ဆောင်ရွက်သွားမှာဖြစ်ပါတယ်။ ကျွန်တော်တို့ဝန်ကြီးဌာနမှာ ပထမဦးဆုံး သစ်တော ကဏ္ဍနှင့်ပတ်သက်ပြီး ရှင်းလင်းတင်ပြပါမယ်။ သစ်တောကဏ္ဍမှာ မူဝါဒ ၁၁ ချက်ရှိပါတယ်။ အဓိကကတော့ သဘာဝသယံဇာတများကို ကာကွယ်ထိန်းသိမ်း စောင့်ရှောက်ပြီးတော့ စနစ်တကျ ထုတ်ယူသုံးစွဲရန် ဖြစ်ပါတယ်။ ရည်မှန်းချက်က ၁ ချက်၊ လုပ်ငန်းစဉ်က ၃၁ ချက်ရှိပါတယ်။ ၂၀၁၇-၂၀၁၈ ဘဏ္ဍာနှစ်မှ စတင်ပြီးတော့ ကျွန်းနှင့် သစ်မာထုတ်လုပ်မှုကို နှစ်စဉ်တောထွက် (Annual Allowable Cut-AAC) ဘောင်အတွင်းမှ လျော့ပြီးထုတ်ပါတယ်။ မြန်မာသစ်လုပ်ငန်းအနေနဲ့ ကျွန်းတန် ၁၅,၀၀၀ တန်၊ သစ်မာတန် ၃၃၀,၀၀၀ တန် ထုတ်ရန်အတွက် လျာထားပါတယ်။ သစ်တောဦးစီးဌာနအနေနဲ့ ပုဂ္ဂလိကပိုင်အခန်းကုန်သွယ်ရေးနဲ့ သစ်နှင့် သစ်တောထွက်ပစ္စည်း ၂၉ မျိုး၊ ပုဂ္ဂလိကပိုင်အခန်း (ကိုယ်ပိုင်သုံး)က (၆)မျိုး ထုတ်မှာဖြစ်ပါတယ်။ အဲဒီအပြင် သစ်တောပြုစုထိန်းသိမ်းခြင်းလုပ်ငန်း ၁၅ မျိုးကို လျာထား ပါတယ်။ အဲဒီလုပ်ငန်းများအပြင် သစ်တောစိုက်ခင်းကိုတော့ ကျွန်တော် ဧကပေါင်း ၂၁,၈၀၀ ကို တည်ထောင် သွားမှာဖြစ်ပါတယ်။ အပူပိုင်းဒေသစိမ်းလန်းစိုပြည်ရေးဦးစီးဌာနအနေနဲ့ မြန်မာနိုင်ငံအလယ်ပိုင်း စိမ်းလန်းစိုပြည်ရေး အတွက် စိုက်ခင်းများတည်ထောင်ခြင်း၊ သဘာဝတောကျန်များ ထိန်းသိမ်းခြင်း၊ ထင်းအစား အခြား လောင်စာသုံးတိုးမြှင့်ရေး ဆောင်ရွက်ခြင်း၊ ရေရရှိရေး အကောင်အထည်ဖော် ဆောင်ရွက်ခြင်းများကို ဆောင်ရွက်သွားမှာ ဖြစ်ပါတယ်။ ၂၀၁၈-၂၀၁၉မှာ ကျွန်တော်တို့ အပူပိုင်းဒေသဖြစ်တဲ့ စစ်ကိုင်းတိုင်းနဲ့ မကွေးတိုင်းမှာ ကျွန်တော်တို့ ၂၀၂၂-၂၀၁၃ ဘဏ္ဍာနှစ်အထိ ၅ နှစ်ကြာ အကောင်အထည်ဖော်ဆောင်ရွက်မယ့် စိမ်းလန်းစိုပြည်ရေးအထူးစီမံကိန်း ၂ ခုကို ဆောင်ရွက်ဖို့ရဖို့အတွက်လည်း နိုင်ငံတော်သမ္မတရုံးကို ကျွန်တော်တို့ တင်ပြထားပါတယ်။ ဒီစီမံကိန်းတွေကတော့ “ဗောဓိတစ်ထောင်ဒေသ အထူးစိမ်းလန်းစိုပြည်ရေးစီမံကိန်း” ဖြစ်ပါတယ်။ စစ်ကိုင်းတိုင်းဒေသကြီး၊ မုံရွာခရိုင်၊ မုံရွာမြို့နယ်၊ဗောဓိတစ်ထောင်ဒေသမှာ ၅ နှစ်စီမံကိန်း အတွက် ကျပ် ၆၁ရ သန်း ကုန်ကျမှာဖြစ်ပါတယ်။ တန့်ကြည်တောင်ဒေသ အထူးစိမ်းလန်းစိုပြည်ရေးစီမံကိန်း ကိုတော့ မကွေးတိုင်းဒေသကြီး၊ ပခုက္ကူခရိုင်၊ ပခုက္ကူမြို့နယ်၊ တန့်ကြည်တောင်ဒေသမှာ ၅ နှစ်ကြာ ဆောင်ရွက်သွားမည်ဖြစ်ပြီး ၇၉၈ သန်း ကုန်ကျသွားမှာ ဖြစ်ပါတယ်။ ဒီစီမံကိန်း ၂ ခုကို အကောင်အထည်ဖော်ခြင်းအားဖြင့် သစ်တောသစ်ပင်များ ပြန်လည်ရှင်သန် ပြီးတော့ တောင်တန်းများလည်း စိမ်းလန်းစိုပြည်ပြီး မြေဆီလွှာနဲ့ ရေအရင်းအမြစ်များကို ထိန်းသိမ်းနိုင် ပါမယ်။ ဆည်၊ မြောင်း၊ ကန်အတွင်း နုန်းပို့ချမှုကို လျော့နည်းပြီးတော့ ရေကြီးတိုက်စားမှုကို ကာကွယ် နိုင်ခြင်း၊ ဒေသခံပြည်သူများရဲ့ လူမှုစီးပွားတိုးတက်လာခြင်းကို အထောက်အကူပြုပါတယ်။ မြေတိုင်းဦးစီးဌာနကတော့ မြေတိုင်းလုပ်ငန်းများ ကောင်းကင်ဓာတ်ပုံလုပ်ငန်းများ၊ မြေပုံထုတ်လုပ်ခြင်း များကို လျာထားဆောင်ရွက်ပါမယ်။ ပတ်ဝန်းကျင်ထိန်းသိမ်းရေးဦးစီးဌာနကတော့ ရာသီဥတုပြောင်းလဲမှု ဖြစ်စဉ်နှင့်အတူ ပတ်ဝန်းကျင်ထိန်းသိမ်းရေးလုပ်ငန်းများကို ဆောင်ရွက်ရန်အတွက် ၂၀၁၈-၂၀၁၉ ချမှတ် ထားတဲ့ စီမံကိန်းလျာထားချက်များနှင့်အညီ ပြည့်မီအောင်ဆောင်ရွက်သွားပါမယ်။ ကျွန်တော် ဦးစားပေးလုပ်ငန်းကတော့ အားလုံး ၆၉ ခုရှိပါတယ်။ Power Pointမှာ ကျွန်တော် တင်ပြထားပါတယ်။ ပတ်ဝန်းကျင်ထိန်းသိမ်းရေးနဲ့ သစ်တောကဏ္ဍဖွံ့ဖြိုးရေးအတွက် နိုင်ငံတော်ဘတ်ဂျက် (ငွေလုံးငွေရင်း)အတွင်းသို့ ရောက်ရှိလာတဲ့ ပြည်ပအကူအညီများနဲ့ လုပ်ငန်းစီမံကိန်း ၂၁ ခုကိုလည်းပဲ ကျွန်တော်တို့ အကောင်အထည်ဖော်ဆောင်ရွက်သွားမှာ ဖြစ်ပါတယ်။ ကျွန်တော်ဆက်လက်ပြီးတော့ သတ္တုကဏ္ဍကို တင်ပြသွားပါမယ်။ သတ္တုကဏ္ဍမှာ မူဝါဒ ၈ ခု၊ ရည်မှန်းချက် ၈ ခု၊ လုပ်ငန်းစဉ်ကတော့ ၁၉ ခုနဲ့ ကျွန်တော် ဆောင်ရွက်သွားမှာဖြစ်ပါတယ်။ သတ္တု ကဏ္ဍအောက်မှာရှိတဲ့ အမှတ်(၁)သတ္တုတွင်းလုပ်ငန်း၊ အမှတ်(၂) သတ္တုတွင်းလုပ်ငန်း၊ မြန်မာ့ကျောက်မျက် ရတနာ ရောင်းဝယ်ရေးလုပ်ငန်း၊ မြန်မာ့ပုလဲထုတ်လုပ်ရေးနှင့် ရောင်းဝယ်ရေးလုပ်ငန်း တို့ကနေပြီးတော့ ၂၀၁၈-၂၀၁၉ ဘဏ္ဍာနှစ်အတွင်းမှာ ကျပ် ၆၇၉,၅၄၉ ဘီလီယံထုတ်လုပ်ရန် ကျွန်တော်တို့ ရည်မှန်းထား ပါတယ်။ ထုတ်လုပ်ရမယ့် ကျွန်တော်တို့ ဒီဟာတွေကိုတော့ ဒီတစ်ခုချင်းရဲ့ ထုတ်လုပ်မယ့် စီမံကိန်းတွေ ကိုတော့ ကျွန်တော် Power Point မှာ တင်ပြထားပါတယ်။ အမှတ်(၁)ကနေပြီးတော့ စုစုပေါင်း ၄၉၁.၆၅၄ ဘီလီယံ ထုတ်လုပ်သွားပါမယ်။ အမှတ်(၂)သတ္တုတွင်းကတော့ သတ္တု ၃ မျိုးနဲ့ ရွှေစင်ထုတ်လုပ်မှု ၄၇.၇၉၄ ဘီလီယံ၊ သတ္တု ၃ မျိုးကနေပြီးတော့ ထုတ်လုပ်မှုကတော ၁၂.၅၅၈ ဘီလီယံ၊ ရွှေစင်ထုတ်လုပ်မှုကတော့ ၃၅.၂၃၅ ဘီလီယံ ထုတ်လုပ်ရန် ရည်မှန်းထားပါတယ်။ မြန်မာ့ကျောက်မျက်ရတနာ ရောင်းဝယ်ရေး လုပ်ငန်းအနေနဲ့ ၁၀၃.၇၆၉ ဘီလီယံ ထုတ်လုပ်ရန် ရည်မှန်းထားပါတယ်။ မြန်မာ့ပုလဲထုတ်လုပ်ရေးနှင့် ရောင်းဝယ်ရေးကတော့ ၃၆.၃၃၂ ဘီလီယံ ထုတ်လုပ်ရန် ရည်မှန်းထားပါတယ်။ ဆက်လက်ပြီးတော့ သယံဇာတနှင့် သဘာဝပတ်ဝန်းကျင် ထိန်းသိမ်းရေးဝန်ကြီးဌာနရဲ့ ၂၀၁၈-၂၀၁၉ ဘဏ္ဍာနှစ် ပြည်ထောင်စုရဲ့ ဘဏ္ဍာငွေအရအသုံးဆိုင်ရာဥပဒေကြမ်းကို ကျွန်တော် ဆက်လက်ရှင်းလင်း တင်ပြသွားပါမယ်။ Slide မှာ တင်ပြထားတဲ့ အတိုင်းပါပဲ။ ကျွန်တော် ပထမဆုံးရငွေပိုင်းကို အသေးစိတ် တင်ပြပါမယ်။ သာမန်ရငွေကတော့ ၅၃၀.၅၅ ဘီလီယံ ဖြစ်ပါတယ်။ ငွေလုံးငွေရင်းရငွေကတော့ ၉.၈၀၄ ဘီလီယံဖြစ်ပါတယ်။ ကြွေးမြီရငွေကတော့ ၀.၀၃၀ ဘီလီယံ ဖြစ်ပြီးတော့ စုစုပေါင်း ၅၄၀.၃၈၄ လျာထား ပါကြောင်း လေးစားစွာ တင်ပြအပ်ပါတယ်။ သာမန်ရငွေမှာ အခွန်အကောက်က ၃၆.၁၈၈ ဘီလီယံ၊ အခြားသာမန်ရငွေက ၄၉၄.၈၅၃ ဘီလီယံနှင့် ပြည်ပအကူအညီရငွေက ၀.၇၇၉ ဘီလီယံ၊ စုစုပေါင်း ၅၃၀.၅၅ ဘီလီယံဖြစ်ကြောင်း တင်ပြအပ်ပါတယ်။ ဒီအခွန်တွေရရှိရခြင်း အကြောင်းရင်းအကျဉ်းချုပ်ကတော့ သစ်တောခွန်၊ ဓာတ်သတ္တုခွန်၊ ရတနာခွန်နှင့် သစ်လုံးသစ်ခွဲသား၊ သစ်အခြေခံစက်မှုကုန်ကြမ်းများ၊ သတ္တုကဏ္ဍအကျိုးတူလုပ်ငန်းများ အချိုးတူရငွေ၊ ကျောက်မျက်ရတနာနှင့် ပုလဲကရငွေများ ဖြစ်ပါတယ်။ ပြည်ပအကူအညီကတော့ ပတ်ဝန်းကျင် ထိန်းသိမ်းရေး ဝန်ကြီးဌာနနှင့် ဘူမိဗေဒလေ့လာရေးနှင့် ဓာတ်သတ္တုဝန်ကြီးဌာနရဲ့ ဆက်စပ်ဆောင်ရွက်နေတဲ့ စီမံကိန်းများ ကနေ ပြီးတော့ ရတဲ့ငွေဖြစ်ပါတယ်။ ငွေလုံးငွေရင်းရငွေ ၉.၈၀၄ ဘီလီယံကတော့ သစ်တောဦးစီးဌာန၊ အပူပိုင်းဒေသစိမ်းလန်းစိုပြည်ရေးဦးစီးဌာန၊ ပတ်ဝန်းကျင်ထိန်းသိမ်းရေးဦးစီးဌာနနှင့် ဘူမိဗေဒလေ့လာရေး နှင့် ဓာတ်သတ္တုရှာဖွေရေးဦးစီးဌာန၊ မြန်မာ့သစ်လုပ်ငန်းမှ ဆက်စပ်ဆောင်ရွက်နေတဲ့ စီမံကိန်းများကနေ ပြီးတော့ ပြည်ပနိုင်ငံများမှ ရငွေဖြစ်ပါတယ်။ ကြွေးမြီအနေနဲ့ကတော့ ၀.၃ ဘီလီယံကတော့ သစ်တော ဦးစီးဌာနရဲ့ သစ်တောဖက်စပ်ကနေပြီးတော့ ရတဲ့အမြတ်ငွေဖြစ်ပါတယ်။ ဝန်ကြီးဌာနအောက်မှာရှိတဲ့ ဦးစီးဌာနများ၊ နိုင်ငံတော်ပိုင်စီးပွားရေး အဖွဲ့အစည်းများရဲ့ ရငွေ လျာထားချက်များကို အသေးစိတ်တင်ပြခြင်းဖြစ်ပါတယ်။ ဆက်လက်ပြီးတော့ သုံးငွေပိုင်းကို ရှင်းလင်း တင်ပြပါမယ်။ သာမန်သုံးငွေကတော့ ပြည်ထောင်စုဘဏ္ဍာငွေကနေ ကျွန်တော်တို့ ဘဏ္ဍာရန်ပုံငွေက ၃၃.၇၃၄ ဘီလီယံ၊ လုပ်ငန်းသုံးရင်းနှီးငွေက ၂၉၀.၂၃၉ ဘီလီယံ၊ ပြည်ပအကူအညီရငွေက ၀.၇၇၉ ဘီလီယံ၊ စုစုပေါင်းသာမန်အသုံးစရိတ် ၃၂၄.၇၅၂ ဘီလီယံ သုံးစွဲရန် လျာထားပါတယ်။ ဦးစီးဌာနများအနေနဲ့ ပြည်ထောင်စုဘဏ္ဍာရန်ပုံငွေကနေပြီးတော့ ကျခံသုံးစွဲပြီးတော့ နိုင်ငံတော်ပိုင်စီးပွားရေး အဖွဲ့အစည်းများ အတွက် လုပ်ငန်သုံးရင်းနှီးငွေများမှ ကျခံသုံးစွဲသွားမှာဖြစ်ပါတယ်။ သာမန်အသုံးစရိတ်များအပိုင်းမှာရှိတဲ့ ပြည်ပအကူအညီများရငွေမှ သုံးစွဲငွေများကတော့ ပတ်ဝန်းကျင်ထိန်းသိမ်းရေးဦးစီးဌာန၊ ဘူမိဗေဒလေ့လာရေးနှင့် ဓာတ်သတ္တုရှာဖွေရေးဦးစီးဌာနနှင့် ဆက်စပ်ဆောင်ရွက်နေတဲ့ စီမံကိန်းများမှာ ကျွန်တော်တို့ သုံးစွဲသွားမှာ ဖြစ်ပါတယ်။ ငွေလုံးငွေရင်းအသုံးစရိတ်အနေနဲ့ ပြည်ထောင်စုဘဏ္ဍာရန်ပုံငွေက ကျပ် ၂၀.၂၈၃ ဘီလီယံ၊ လုပ်ငန်းသုံး ရင်းနှီးငွေက ၃.၅၁၁ ဘီလီယံ၊ ပြည်ပအကူအညီရငွေ ၉.၈၀၄ ဘီလီယံ၊ စုစုပေါင်းငွေလုံးငွေရင်း အသုံး စရိတ်ကတော့ ကျပ် ၃၃.၆၀၂ ဘီလီယံသုံးစွဲသွားမှာ ဖြစ်ပါတယ်။ ငွေလုံးငွေရင်းအသုံးစရိတ်များကို ပြည်ပ အကူအညီရငွေများမှ သုံးစွဲငွေများမှာ သစ်တောဦးစီးဌာန၊ အပူပိုင်းဒေသစိမ်းလန်းစိုပြည်ရေးဦးစီးဌာန၊ ပတ်ဝန်းကျင် ထိန်းသိမ်းရေးဦးစီးဌာနနှင့် ဘူမိဗေဒနှင့် ဓာတ်သတ္တုရှာဖွေရေးဦးစီးဌာန၊ မြန်မာ့သစ်လုပ်ငန်းနှင့် ဆက်စပ်နေတဲ့ လုပ်ငန်းများအတွက် ဖြစ်ပါတယ်။ ကြွေးမြီအသုံးစရိတ်များအနေနဲ့ တင်ပြတောင်းခံမှု မရှိပါကြောင်း လေးစားစွာ တင်ပြအပ်ပါတယ်။ နိဂုံးချုပ်အားဖြင့် ၂၀၁၈-၂၀၁၉ ဘဏ္ဍာနှစ်အမျိုးသားစီမံကိန်းရည်မှန်းချက်များနှင့်ပက်သက်ပြီး သတ်မှတ်လျာထားချက်များကို ပြည့်မီအောင် အကောင်အထည်ဖော်ဆောက်ရွက်ရေးအတွက် တွန်းအား ပေးခြင်း၊ စောင့်ကြည့်ဆန်းစစ်ခြင်း၊ လုပ်ငန်းပြီးစီးမှုအစီရင်ခံစာနှင့် တင်ပြစေခြင်း၊ အားနည်းချက်၊ အားသာ ချက်များကို စိစစ်သုံးသပ်စေခြင်း၊ တာဝန်ရှိသူအဆင့်ဆင့်မှ မျက်ခြည်မပြတ် ကြီးကြပ်ကွပ်ကဲစေခြင်းဖြင့် အကောင်အထည်ဖော် ဆောင်ရွက်သွားမည်ဖြစ်စေခြင်းနှင့် ပြည်ထောင်စုဘဏ္ဍာငွေ အရအသုံးများနှင့် ၂၀၁၈-၂၀၁၉ ဘဏ္ဍာနှစ်မှာ ရငွေလျာထားချက်များအား ပြည့်မီအောင် ဆောင်ရွက်သွားမည် ဖြစ်ကြောင်းနှင့် အသုံးစရိတ်များကိုလည်းပဲ အမှန်တကယ်လိုအပ်ချက်များကိုသာ သုံးစွဲမည်ဖြစ်ပါကြောင်း လေးစားစွာ တင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ အစည်းအဝေးကို မိနစ် ၃၀ ခန့် ခေတ္တ ရပ်နားပါ့မယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျာ။</speech>
<title>အားလုံးပဲ ကက်ဆောင်ထင် အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော်ကိုယ်စားလှယ်များနှင့် ဧည့်သည်တော်များခင်ဗျာ။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<speech type="speaker">နိုင်ငံတော်သမ္မတရုံးကိုယ်စား စီမံကိန်းနှင့် ဘဏ္ဍာရေးဝန်ကြီးဌာနက ဆက်လက် ရှင်းလင်းတင်ပြဖို့ ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စုအဆင့် အဖွဲ့အစည်းဝင်များ၊ ဧည့်သည်တော်များအားလုံး ကိုယ်စိတ်နှစ်ဖြာ ကျန်းမာချမ်းသာ ကြပါစေရန် ဦးစွာဆုတောင်းမေတ္တာ ပို့သအပ်ပါတယ်။ ကျွန်တော်ကတော့ စီမံကိန်းနှင့် ဘဏ္ဍာရေးဝန်ကြီး ဌာနမှ ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ၂၀၁၈-၂၀၁၉ ဘဏ္ဍာရေးနှစ် အမျိုးသားစီမံကိန်း ဥပဒေကြမ်းနှင့် ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေကြမ်းတို့တွင် ပါဝင်သော နိုင်ငံတော် သမ္မတရုံး၏ ဘဏ္ဍာငွေအရအသုံးဆိုင်ရာများနှင့်စပ်လျဉ်းပြီး နိုင်ငံတော်သမ္မတရုံးကိုယ်စား အကျဉ်းချုပ် ရှင်းလင်းတင်ပြမှာ ဖြစ်ပါတယ်။ ၂၀၁၈-၂၀၁၉ဘဏ္ဍာရေးနှစ် နိုင်ငံတော်သမ္မတရုံးအတွက် အသုံးစရိတ်ကို စီမံကိန်းနှင့် ဘဏ္ဍာရေး ဝန်ကြီးဌာန၊ ရသုံးမှန်းခြေငွေစာရင်းဦးစီးဌာနက သတ်မှတ်ထားသော အသုံးစရိတ်ဘောင်အတွင်း ရေးဆွဲ တင်ပြထားပါတယ်။ သာမန်အသုံးစရိတ်မှာ ကျပ် ၁၀,၀၃၆.၁ရရ ဖြစ်ပြီး ငွေလုံးငွေရင်းအသုံးစရိတ်မှာ ကျပ် ၁၄.၇၂၄သန်း၊ စုစုပေါင်းကျပ်သန်းပေါင်း ၁၀,၀၅၀.၉၀၁ သန်း ဖြစ်ပါတယ်။ အဆိုပါလျာထားချက် များကို စီမံကိန်းနှင့် ဘဏ္ဍာရေးဝန်ကြီးဌာန၊ ကော်မတီ ၃ ရပ်၊ ဒုတိယသမ္မတနှင့် ဘဏ္ဍာရေးကော်မရှင် တို့မှ အဆင့်ဆင့်စိစစ်ထားပြီး ဖြစ်ပါတယ်။ သို့ဖြစ်ပါ၍ ၂၀၁၈-၂၀၁၉ ဘဏ္ဍာရေးနှစ် ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေကြမ်း တွင်ပါဝင်သော နိုင်ငံတော်သမ္မတရုံး၏ ဘဏ္ဍာငွေအရအသုံး လျာထားချက်စာရင်းများကို ပြည်ထောင်စု လွှတ်တော်က စိစစ်သုံးသပ်ပြီး အတည်ပြု ပေးနိုင်ပါရန် လေးစားစွာ တင်ပြအပ်ပါတယ်ခင်ဗျာ။ ကျေးဇူး တင်ပါတယ်။</speech>
<speech type="speaker">ပြည်ထောင်စုအစိုးရအဖွဲ့ရုံးကိုယ်စား စီမံကိန်းနှင့် ဘဏ္ဍာရေးဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ် ပါသော နာယကကြီးခင်ဗျာ။ ကျွန်တော်မှဆက်လက်၍ ပြည်ထောင်စုအစိုးရအဖွဲ့ရုံး၏ ရငွေသုံးငွေများ နှင့်စပ်လျဉ်းပြီး ရှင်းလင်းတင်ပြမှာဖြစ်ပါတယ်။ ပြည်ထောင်စုအစိုးရအဖွဲ့ရုံးအတွက် ၂၀၁၈-၂၀၁၉ ခု မူဘောင်အဖြစ် ကျပ်သန်း ၇၈.၅၂၅၊ စုစုပေါင်းအသုံးစရိတ်မူဘောင်အဖြစ် ကျပ်သန်း ၂,၀၂၂.၃၇၃ ကို စီမံကိန်းနှင့် ဘဏ္ဍာရေးဝန်ကြီးဌာန ရသုံးမှန်းခြေငွေစာရင်းဦးစီးဌာနက သတ်မှတ်ပေးခဲ့ပါတယ်။ အဆိုပါမူဘောင်သတ်မှတ်ချက်အတွင်းမှ ပြည်ထောင်စုအစိုးရအဖွဲ့ရုံးအနေဖြင့် သာမန်အသုံးစရိတ် ကျပ်သန်း ၁,၉၄၁.၁၃၈၊ ငွေလုံးငွေရင်းအသုံးစရိတ် ကျပ်သန်း ၇၀.၉၇၉၊ စုစုပေါင်းအသုံးစရိတ် ကျပ်သန်း ၂,၀၁၂,၁၁ရ ကို လျာထားတင်ပြထားပါတယ်။ သို့ပါ၍ သာမန်အသုံးစရိတ်တွင် ကျပ်သန်း ၂.၇၁၀၊ ငွေလုံး ငွေရင်းအသုံးစရိတ်တွင် ကျပ်သန်း ၇.၅၄၆၊ စုစုပေါင်းအသုံးစရိတ် ကျပ်သန်း ၁၀.၂၅၆ ကို သတ်မှတ်ပေး ထားသည့် မူဘောင်ထက်လျော့နည်း၍ တင်ပြတောင်းခံထားပါကြောင်းနှင့် စီမံကိန်းနှင့် ဘဏ္ဍာရေးဝန်ကြီးဌာန၊ ကော်မတီ ၃ ရပ်၊ ဒုတိယသမ္မတနှင့် ဘဏ္ဍာရေးကော်မရှင်အဆင့်ဆင့်တို့မှ စိစစ်မှုပြုလုပ်ထားပြီးဖြစ်ပါကြောင်း လွှတ်တော်မှ စိစစ်သုံးသပ်၍ အတည်ပြုပေးနိုင်ပါရန် ရှင်းလင်းတင်ပြအပ်ပါသည်။ အားလုံးကို ကျေးဇူးတင် ပါတယ်။</speech>
<speech type="speaker">ပြည်ထောင်စုလွှတ်တော်ရုံးက ရှင်းလင်းတင်ပြဖို့ ဖြစ်ပါတယ်။</speech>
<speech><mp id="896">ဦးစောသန်းထွဋ်(ဒုတိယဥက္ကဋ္ဌ-၁၊ ပြည်သူ့ငွေစာရင်းပူးပေါင်းကော်မတီ၊ ပြည်ထောင်စုလွှတ်တော်ရုံး)</mp>လေးစားအပ်တဲ့ ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စုအဆင့် အဖွဲ့အစည်းဝင်များ နှင့် ဧည့်သည်တော်များအားလုံး မင်္ဂလာပါ။ ကျွန်တော်ကတော့ ကရင်ပြည်နယ် မဲဆန္ဒနယ်အမှတ်(၂)မှ အမျိုးသားလွှတ်တော်ကိုယ်စားလှယ် ပြည်ထောင်စုလွှတ်တော် ပြည်သူ့ငွေစာရင်းပူးပေါင်းကော်မတီ ဒုတိယဥက္ကဋ္ဌ(၁) ဦးစောသန်းထွဋ် ဖြစ်ပါတယ်။ ပြည်ထောင်စုလွှတ်တော်၏ ၂၀၁၈-၂၀၁၉ ခု၊ ဘဏ္ဍာရေးနှစ် အမျိုးသားစီမံကိန်းဥပဒေကြမ်းပါ စီမံကိန်းလုပ်ငန်းများနှင့် ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေကြမ်းပါ ရငွေသုံးငွေများနှင့်စပ်လျဉ်းပြီး တင်ပြမှာဖြစ်ပါတယ်။ နာယကကြီးခင်ဗျာ။ Power Point အသုံးပြုခွင့် တောင်းခံအပ်ပါတယ်။ ပြည်ထောင်စုလွှတ်တော်ရုံးရဲ့ ၂၀၁၈-၂၀၁၉ ခု၊ ဘဏ္ဍာရေးနှစ်အတွက် ရငွေလျာထားချက်များကို (က) သာမန်ရငွေအဖြစ် ဥပဒေစာအုပ်များ၊ အစည်းအဝေးမှတ်တမ်းများ ရောင်းချရငွေ၊ ဆိုင်ခန်းငှားရမ်းခ ရငွေများအပါအဝင် ကျပ် ၉,၅၀၀ သန်း၊ (ခ) ငွေလုံးငွေရင်းရငွေအဖြစ် ပစ္စည်းဟောင်းများ ထုခွဲရောင်းချခြင်း အတွက် ကျပ် ၁,၅၀၀ သန်း၊ ကမ္ဘာ့ဘဏ်မှ ပြည်သူ့ဘဏ္ဍာရေးစီမံခန့်ခွဲမှုစနစ် ပြုပြင်ပြောင်းလဲရေးစီမံကိန်းအတွက် ယ်သတင်းပေါင်းကော်မတီသို့ နှင့် အကအသီးအနက် အကအသီရ တယ် ၇၄၁.၇၅၈ သန်း၊ ချေးယူရငွေ ကျပ် ၁,၁၁၂.၆၃ရ သန်း၊ စုစုပေါင်းကျပ် ၁,၈၅၄.၈၉၅ သန်း ဖြစ်ပါကြောင်း လျာထားတင်ပြအပ်ပါတယ်။ သာမန်အသုံးစရိတ်များနှင့်စပ်လျဉ်း၍ ဝန်ထမ်းများအတွက် လစာစရိတ်များ၊ လွှတ်တော်အစည်းအဝေး ကျင်းပရေးဆိုင်ရာနှင့် ရုံးလုပ်ငန်းဆိုင်ရာ အုပ်ချုပ်မှုအသုံးစရိတ်များအတွက် ကျပ် ၁,၃၈၇,၁၈ သန်းနှင့် အတိုးပေးငွေ ကျပ် ၆.၀၀၀ သန်း၊ စုစုပေါင်းကျပ် ၁,၃၉၃.၁၈ သန်း လျာထားတင်ပြခဲ့ပါတယ်။ ငွေလုံးငွေရင်း အသုံးစရိတ်အနေဖြင့် မဖြစ်မနေသုံးစွဲဖို့ လိုအပ်တဲ့ ရုံးသုံးစက်ကိရိယာ၊ ပရိဘောဂနှင့် အခြားရုံးသုံး ပစ္စည်းများအပါအဝင် ကျပ် ၆၁၃၆၂ သန်းနှင့် ပြည်သူ့ဘဏ္ဍာရေးစီမံခန့်ခွဲမှု ခေတ်မီဖွံ့ဖြိုး တိုးတက်ရေး စီမံကိန်း အသုံးစရိတ်ခေါင်းစဉ်မှ အကြံပေး ၃ ဦး ငှားရမ်းခြင်း၊ ရုံးအသုံးအဆောင်ပစ္စည်းများ ဝယ်ယူခြင်း၊ Mini Data Centre အဆင့်မြှင့်တင်ရေးလုပ်ငန်းများ ဆောင်ရွက်ခြင်းနဲ့ လွှတ်တော်ကိုယ်စားလှယ်များနှင့် လွှတ်တော်ရုံးဝန်ထမ်းများအတွက် အလုပ်ရုံဆွေးနွေးပွဲများနှင့် အရည်အသွေးမြှင့်တင်ရေးသင်တန်းများ ဖွင့်လှစ်ခြင်းလုပ်ငန်းများအတွက် ကျပ် ၁,၈၅၄.၃၉၅သန်း၊ စုစုပေါင်းကျပ် ၁,၉၁၅.၇၅ရ သန်း လျာထား တင်ပြခဲ့ပါတယ်။ ပြည်သူ့ဘဏ္ဍာရေးစီမံခန့်ခွဲမှု ခေတ်မီဖွံ့ဖြိုးတိုးတက်ရေးစီမံကိန်းဖြင့် သုံးစွဲမည့် ချေးငွေနှင့် အကူ အညီရငွေများနှင့်စပ်လျဉ်း၍ အနည်းငယ် ရှင်းလင်းတင်ပြလိုပါတယ်။ စီမံကိန်းကာလအတွက် ကမ္ဘာ့ဘဏ်မှ US$ ၂.၇၂၅ သန်းရရှိပြီး ချေးငွေ ၆၀ ရာခိုင်နှုန်း၊ အကူအညီရငွေ ၄၀ ရာခိုင်နှုန်း ပါဝင်ပါတယ်။ စီမံကိန်း ကာလမှာ ၅ နှစ်ဖြစ်ပြီး ၂၀၁၈-၂၀၁၉ ခု၊ ဘဏ္ဍာရေးနှစ်ဟာ နောက်ဆုံးနှစ်ဖြစ်ပါတယ်။ ဒါကြောင့် ကျန်ရှိတဲ့ အမေရိကန်ဒေါ်လာ ၁,၃၆၃,၅၂၆ (တစ်ဆယ့်သုံးသိန်း ခြောက်သောင်း သုံးထောင် ငါးရာ နှစ်ဆယ့်ခြောက်) နှင့်ညီမျှသည့် ကျပ် ၁,၈၅၄.၃၉၅ သန်းကို ထည့်သွင်း လျာထားခဲ့ခြင်းဖြစ်ပါတယ်။ ဒါ့အပြင် ယခု ၂၀၁၈ ခုနှစ်၊ ဧပြီလမှ စက်တင်ဘာလအထိ ခြောက်လဘတ်ဂျက်တွင် သုံးစွဲခွင့်ရရှိပြီးဖြစ်သည့် ကျပ် ၄၁၀.၀၁၃ သန်း အနက်မှ လုပ်ငန်းဆောင်ရွက်ပြီး ပိုလျှံမည့်ငွေများကိုလည်း ၂၀၁၈-၂၀၁၉ ခု၊ ဘဏ္ဍာရေးနှစ် ဖြည့်စွက်ရန်ပုံငွေ တောင်းခံ ချိန်တွင် ထည့်သွင်းလျာထားတင်ပြရန် စီစဉ်ထားရှိပါတယ်။ ပြည်ထောင်စု လွှတ်တော်ရုံးအနေဖြင့် ပြည်သူ့ ဘဏ္ဍာရေးစီမံခန့်ခွဲမှု ခေတ်မီဖွံ့ဖြိုးတိုးတက်ရေးစီမံကိန်းမှ ချေးငွေနှင့် အကူအညီရငွေများကို ရယူသုံးစွဲခဲ့တဲ့ ကာလအတွင်း ပြည်ထောင်စုဘဏ္ဍာရန်ပုံငွေမှ ငွေလုံးငွေရင်းအသုံးစရိတ် တောင်းခံရာမှာ မဖြစ်မနေ လိုအပ်ပြီး PFM Project က အသုံးပြုလို့မရတဲ့ အသုံးစရိတ် အနည်းငယ်ကိုသာ စိစစ်တွက်ချက် တောင်းခံထားခြင်း ဖြစ်ပါတယ်။ ပြည်ထောင်စုလွှတ်တော်ရုံးက တင်ပြထားတဲ့ သာမန်အသုံးစရိတ် ကျပ် ၁,၃၉၃.၁၈၀ သန်း၊ ငွေလုံးငွေရင်းအသုံးစရိတ် ကျပ် ၁,၉၁၅.၇၅ရ သန်း၊ စုစုပေါင်း ကျပ် ၃,၃၀၈.၉၃ရ သန်းကို ပြည်ထောင်စု လွှတ်တော်က လိုအပ်သလို စိစစ်ခွင့်ပြုပေးနိုင်ပါရန် ရှင်းလင်းတင်ပြအပ်ပါတယ်။ အားလုံးကို ကျေးဇူးတင် ပါတယ်။</speech>
<speech type="speaker">အမျိုးသားလွှတ်တော်ရုံးက ရှင်းလင်းတင်ပြဖို့ ဖြစ်ပါတယ်။</speech>
<speech><mp id="971">ဒေါက်တာစိုင်းဆိုင်ကျောက်ဆမ်(တွဲဖက်အတွင်းရေးမှူး၊ ပြည်သူ့ငွေစာရင်းပူးပေါင်းကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များ၊ တက်ရောက်လာကြသော ပြည်ထောင်စုအဆင့် အဖွဲ့အစည်းဝင် များနဲ့ ကော်မရှင်အဖွဲ့ဝင်များခင်ဗျာ။ မင်္ဂလာအပေါင်းနဲ့ ပြည့်စုံပါစေလို့ ဦးစွာဆုတောင်း ဂါရဝပြုအပ် ပါတယ်။ ကျွန်တော်ကတော့ ရှမ်းပြည်နယ်၊ မဲဆန္ဒနယ်အမှတ်(၆)မှ အမျိုးသားလွှတ်တော် ကိုယ်စားလှယ်။ 3əqil:09:yoscoss Calapecosq:cmdoos 320zł:67:9/4: Gouloufałopil Power point . အသုံးပြုခွင့် တောင်းခံအပ်ပါတယ်ခင်ဗျာ။ အမျိုးသားလွှတ်တော်ရုံးရဲ့ ၂၀၁၈-၂၀၁၉ ဘဏ္ဍာနှစ်အတွက် ရငွေများအနေနဲ့ သာမန်ရငွေ ၀.၃ သန်း ရရှိရန်လျာထားပါတယ်။ ၎င်းရငွေမှာ သတင်းစာအဟောင်းများ ရောင်းရငွေနဲ့ မှတ်တမ်းစာအုပ်များ ရောင်းရငွေများ ဖြစ်ပါတယ်။ ငွေလုံးငွေရင်းရငွေ လျာထားခြင်းမရှိပါကြောင်း တင်ပြအပ်ပါတယ်။ အသုံး စရိတ်အနေနဲ့ သာမန်အသုံးစရိတ် ကျပ် ၆,၃၄၇.၆၂၉ သန်းနဲ့ ငွေလုံးငွေရင်း အသုံးစရိတ်တွင် အရာထမ်း အိမ်ရာတစ်လုံးနှင့် အမှုထမ်းအိမ်ရာ တစ်လုံးအပါအဝင် ကျပ် ၂,၁၉၇,၉၀၀ သန်း လျာထား တောင်းခံခဲ့ပါတယ်။ ဒုတိယသမ္မတနဲ့ ဘဏ္ဍာရေးကော်မရှင်မှစိစစ်ပြီး အသုံးစရိတ်မှာ သာမန်အသုံးစရိတ် ကျပ် ၆,၃၂၆.၂၃၄ သန်း၊ ငွေလုံးငွေရင်းအသုံးစရိတ်မှာ ကျပ် ၁၄၈.၃၈၀ သန်းဖြစ်ပါတယ်။ သာမန် အသုံး စရိတ် ကျပ် ၆,၃၂၆.၂၃၄ သန်းမှာ အောက်ပါအတိုင်းဖြစ်ပါတယ်။ (က) လစာစရိတ်၊ ချီးမြှင့်ငွေ ၃,၅၂၇.၂၀၂ သန်း၊ ခရီးသွားလာစရိတ် ၄၃၆.၁၈၀ သန်း၊ ပစ္စည်းများ ဝယ်ယူခြင်း၊ ဆောင်ရွက်ပေးခြင်းတို့အတွက် ကုန်ကျစရိတ်နဲ့ လုပ်အားခ ၈၅၆.၀၄၈ သန်း၊ ဓာတ်ဆီ၊ စက်ဆီ၊ ချောဆီ ၄၃၈.၂၄၈ သန်း၊ စက်ကိရိယာနှင့် အခြားပြင်ဆင် ထိန်းသိမ်းစရိတ် ၂၀.၀၀ သန်း၊ မော်တော်ယာဉ်များ ပြင်ဆင်စရိတ် ၄၉.၄ သန်း၊ ပညာရေးနှင့် လူမှုရေး အသုံးစရိတ် ၁၀၁.၅ သန်း၊ ဧည့်ခံကျွေးမွေးစရိတ် ၈၉၇.၆၅၆ သန်း၊ စုစုပေါင်း ၆,၃၂၆.၂၃၄ သန်း ဖြစ်ပါတယ်။ ငွေလုံးငွေရင်းအသုံးစရိတ် ကျပ် ၁၄၈.၃၈၀ သန်းမှာ အောက်ပါအတိုင်း ဖြစ်ပါတယ်။ e-Government အတွက် လိုအပ်သော ပစ္စည်းကိရိယာများဝယ်ယူခြင်း ၄၂.၆ သန်း၊ စက်ကိရိယာများဝယ်ယူခြင်း ၃၂.၁၃၀ သန်း၊ ပရိဘောဂများဝယ်ယူခြင်း ၅.၂ သန်း၊ မော်တော်ယာဉ် အကြီးစားပြင်ဆင်ခြင်း ၃၈.၀ သန်း၊ ပန်းကန်ခွက်ယောက်နဲ့ တိုင်ကပ်နာရီဝယ်ယူခြင်း ၄.၆၅၀ သန်း၊ အခြားငွေလုံးငွေရင်းအသုံးစရိတ် ၂၅.၈ သန်း၊ စုစုပေါင်း ၁၄၈.၃၈၀ သန်း ဖြစ်ပါတယ်။ အမျိုးသားလွှတ်တော်ရုံးအနေနဲ့ ၂၀၁၈-၂၀၁၉ ခု၊ ဘဏ္ဍာနှစ်အတွက် သာမန်အသုံးစရိတ်နဲ့ ငွေလုံးငွေရင်းအသုံးစရိတ်များကို အမှန်အသုံးစရိတ်နဲ့ အနီးစပ်ဆုံး ခန့်မှန်းတွက်ချက် တောင်းခံခြင်း ဖြစ်ပါသဖြင့် အတည်ပြုပေးနိုင်ပါရန် တင်ပြအပ်ပါတယ်ခင်ဗျာ။ ကျေးဇူးတင်ပါတယ်ခင်ဗျာ။</speech>
<speech type="speaker">ပြည်ထောင်စုတရားလွှတ်တော်ချုပ်ရုံးက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="5">ဦးမြင့်အောင်(တရားသူကြီး၊ ပြည်ထောင်စုတရားလွှတ်တော်ချုပ်ရုံး)</agency>လေးစားအပ်တဲ့ ပြည်ထောင်စုလွှတ်တော် နာယကကြီးနဲ့တကွ လွှတ်တော်ကိုယ်စားလှယ်တော်ကြီးများ၊ ပြည်ထောင်စု အဆင့် အဖွဲ့ အစည်းဝင်များ၊ ဧည့်သည်တော်များအားလုံး မင်္ဂလာအပေါင်းနဲ့ ပြည့်စုံပါစေလို့ ဆုမွန်ကောင်း တောင်းအပ်ပါတယ်။ ကျွန်တော်ကတော့ ပြည်ထောင်စုတရားလွှတ်တော်ချုပ် တရားသူကြီး ဦးမြင့်အောင် ဖြစ်ပါတယ်။ ပြည်ထောင်စုရဲ့ ဘဏ္ဍာငွေအရအသုံးဆိုင်ရာဥပဒေကြမ်းမှာ ပါဝင်တဲ့ ပြည်ထောင်စုတရား လွှတ်တော်ချုပ်ရဲ့ စီမံကိန်းလုပ်ငန်းများ ရငွေသုံးငွေနဲ့စပ်လျဉ်းပြီး ရှင်းလင်းတင်ပြသွားမှာ ဖြစ်ပါတယ်။ ပြည်ထောင်စုတရားလွှတ်တော်ချုပ်အနေနဲ့ ဘဏ္ဍာငွေအရအသုံးဆိုင်ရာစာရင်းများ တင်ပြတောင်းခံရာမှာ ၂၀၁၆ ခုနှစ်၊ ဥပဒေဆိုင်ရာအထောက်အကူပြုရေးအဖွဲ့ ဥပဒေပုဒ်မ ၃၃ မှာ ပြဋ္ဌာန်းချက်နဲ့အညီ ပြည်ထောင်စု ဥပဒေဆိုင်ရာအထောက်အကူပေးရေးအဖွဲ့ရဲ့ ဘဏ္ဍာငွေအရအသုံးစာရင်းကိုပါ ထည့်သွင်းရေးဆွဲ တင်ပြ ထားကြောင်း ရှင်းလင်းတင်ပြအပ်ပါတယ်။ ၂၀၁၈-၂၀၁၉ ဘဏ္ဍာရေးနှစ်၊ အရအသုံးမှန်းခြေငွေစာရင်းနှင့်စပ်လျဉ်းပြီး သာမန်ရငွေမှာ ကျပ် သန်း ၃၀၀ ၊ သာမန်အသုံးစရိတ်မှာ ပြည်ထောင်စုတရားလွှတ်တော်ချုပ်အတွက် ကျပ်သန်း ၁၈,၂၂၀.၇၆၈၊ ပြည်ထောင်စု ဥပဒေဆိုင်ရာ အထောက်အကူပေးရေးအဖွဲ့အတွက် ကျပ်သန်း ၂,၉၄၅,၆၂၈၊ စုစုပေါင်း ကျပ်သန်း ၂၁,၁၆၆.၃၆၉ နဲ့ ငွေလုံးငွေရင်းအသုံးစရိတ်မှာ ပြည်ထောင်စုတရားလွှတ်တော်ချုပ်အတွက် ကျပ်သန်း ၁၁,၆၆၂.၃ သန်း၊ ပြည်ထောင်စုဥပဒေဆိုင်ရာ အထောက်အကူပေးရေးအဖွဲ့အတွက် ကျပ်သန်း ၄၈၀.၆၅ သန်း ဖြစ်တဲ့အတွက် စုစုပေါင်း ကျပ်သန်း ၁၂,၁၄၂.၉၅ သန်းကို အဆိုပြုတင်ပြခဲ့ပါတယ်။ အဆိုပြု တင်ပြငွေများနဲ့ပတ်သက်ပြီး ဘဏ္ဍာရေးကော်မရှင်က သာမန်ရငွေမှ ကျပ်သန်း ၃၀၀ ကို အတည်ပြုခဲ့ ပါတယ်။ သာမန်အသုံးစရိတ်မှာ ပြည်ထောင်စုတရားလွှတ်တော်ချုပ်အတွက် ကျပ်သန်း ၁၈,၁၂၁.၅၄၃။ ပြည်ထောင်စုဥပဒေဆိုင်ရာ အထောက်အကူပေးရေးအဖွဲ့အတွက် ကျပ်သန်း ၂,၅၅၀.၀၉၆ သန်းတို့ကို အတည်ပြုပေးခဲ့ပါတယ်။ ငွေလုံးငွေရင်းအသုံးစရိတ်နဲ့ပတ်သက်လို့ ပြည်ထောင်စုတရားလွှတ်တော်ချုပ် အတွက် ကျပ်သန်း ၁၁,၀၈၉.၉ သန်း၊ ပြည်ထောင်စုဥပဒေဆိုင်ရာ အထောက်အကူပေးရေးအဖွဲ့အတွက် ကျပ်သန်း ၂၅၀.၂၅ သန်းတို့ကို အတည်ပြုပေးခဲ့ပါတယ်။ သာမန်ရငွေ ကျပ်သန်း ၃၀၀ မှာ ပစ္စည်းရောင်းချရငွေနဲ့ ဆောင်ရွက်ပေးမှုအတွက် ရငွေကျပ် ၁၀ သန်း၊ အခြားရငွေ၊ ဒဏ်ငွေနဲ့ ဘဏ္ဍာအဖြစ် သိမ်းယူခြင်းတို့ကရရှိမယ့် ကျပ်သန်း ၂၈၉.၉ သန်းတို့ကို ထည့်သွင်း တင်ပြထားပါတယ်။ ပြည်ထောင်စုတရားလွှတ်တော်ချုပ်အတွက် သာမန်အသုံးစရိတ် ကျပ်သန်း ၁၈,၁၂၁.၅၄၃ မှာ ၂၀၁၈ ခုနှစ်၊ နိုဝင်ဘာလမှာ ကျင်းပပြုလုပ်မယ့် ပတ်ဝန်းကျင်ထိန်းသိမ်းရေးနဲ့စပ်လျဉ်းတဲ့ အာဆီယံ၊ ပစိဖိတ်နဲ့ တောင်အာရှဒေသဆိုင်ရာ တရားစီရင်ရေးစကားဝိုင်းဆွေးနွေးပွဲ ညီလာခံအတွက် သုံးစွဲကုန်ကျမယ့် ငွေကျပ်သန်း ၃၁၀ ကိုလည်း ထည့်သွင်းတောင်းခံထားကြောင်း ရှင်းလင်းတင်ပြအပ်ပါတယ်။ ပြည်ထောင်စု တရားလွှတ်တော်ချုပ်အတွက် ငွေလုံးငွေရင်းအသုံးစရိတ်မှာ ဆောက်လုပ်ရေးလုပ်ငန်းအတွက် ငွေကျပ်သန်း ၁၀,၆၂၆.၅ ပါဝင်ပါတယ်။ ၂၀၁၈-၂၀၁၉ ဘဏ္ဍာနှစ်မှာ ပြည်ထောင်စုတရားလွှတ်တော်ချုပ်ရဲ့ မူဝါဒ၊ ရည်မှန်းချက် တွေနဲ့အညီ ဆောင်ရွက်မယ့် ဆောက်လုပ်ရေးလုပ်ငန်း (၁၁)ခုကို စိစစ်အတည်ပြုခဲ့ပြီး ဖြစ်ပါတယ်။ ဆောင်ရွက်ဆဲလုပ်ငန်း (၁၀)ခုကတော့ မန္တလေးခရိုင်တရားရုံး၊ မန္တလေးတိုင်းဒေသကြီး တရားလွှတ်တော်၊ မွန်ပြည်နယ်တရားလွှတ်တော်၊ ဇေယျာသီရိမြို့နယ်တရားရုံး၊ တံတားဦးမြို့နယ်တရားရုံး၊ ဒေါပုံမြို့နယ် တရားရုံး၊ သင်္ဃန်းကျွန်းမြို့နယ်တရားရုံး၊ ဒဂုံမြို့သစ်(တောင်ပိုင်း)မြို့နယ်တရားရုံး၊ ပြည်ထောင်စုတရား လွှတ်တော်ချုပ်သင်တန်းကျောင်းနဲ့ ရန်ကုန်တိုင်းဒေသကြီး အင်းစိန်ဝန်ထမ်းအိမ်ရာ တို့ဖြစ်ပါတယ်။ ဆောက်လုပ်ရေးဆောင်ရွက်ဆဲ လုပ်ငန်းတွေအနက် မန္တလေးခရိုင်တရားရုံးကို ၂၀၁၈-၂၀၁၉ ဘဏ္ဍာ နှစ်မှာ အပြီးဆောက်လုပ်မှာဖြစ်ပါတယ်။ ဆောက်လုပ်ဆဲလုပ်ငန်း ၁၀ ခုမှာ မပြီးပြတ်သေးတဲ့အတွက် ဆက်လက်ဆောင်ရွက်နိုင်ဖို့အတွက် လိုအပ်တဲ့ရန်ပုံငွေများကို ထည့်သွင်းတောင်းခံရခြင်းဖြစ်ကြောင်း ရှင်းလင်း တင်ပြအပ်ပါတယ်။ လုပ်ငန်းသစ်တစ်ခုကတော့ ချင်းပြည်နယ်တရားလွှတ်တော် အဆောက်အအုံ တည်ဆောက် ခြင်းလုပ်ငန်းဖြစ်ပြီး ချင်းပြည်နယ်မှာ တရားလွှတ်တော်အင်္ဂါရပ်နဲ့အညီ တရားလွှတ်တော်ရုံးသစ် ဆောက်လုပ်ရန် လိုအပ်တဲ့အတွက် ကျပ်သန်း ၂,၉၀၂ ကို ထည့်သွင်းတောင်းခံထားခြင်းဖြစ်ကြောင်း ရှင်းလင်းတင်ပြ အပ်ပါတယ်။ ပြည်ထောင်စုတရားလွှတ်တော်ချုပ်အတွက် ငွေလုံးငွေရင်းအသုံးစရိတ်မှာ စက်ပစ္စည်း ကိရိယာ၊ ပရိဘောဂအတွက် ငွေကျပ်သန်း ၃၉၈.၄ သန်း ပါဝင်ပါတယ်။ တရားစီရင်ရေးမဟာဗျူဟာစီမံကိန်း ၂၀၁၈-၂၀၂၂ ကို ချမှတ်အကောင်အထည်ဖော် ဆောင်ရွက်လျက်ရှိပါတယ်။ ယင်းစီမံကိန်းရဲ့ နယ်ပယ် ၅ ရပ်မှာ ထိရောက်တဲ့ မှုခင်းစီမံခန့်ခွဲမှုနဲ့ တရားရုံးကဆောင်ရွက်တဲ့ မှုခင်းကိစ္စတွေကို တိုးမြှင့်ဆောင်ရွက်ဖို့ သတ်မှတ် ထားပြီးဖြစ်တဲ့အတွက် မှုခင်းစီမံခန့်ခွဲမှုအစီအစဉ် (Case Management Programme)ကို တရားရုံး အားလုံးမှာ အကောင်အထည်ဖော် ဆောင်ရွက်ဖို့အတွက် လိုအပ်တဲ့စက်ပစ္စည်းများဝယ်ယူရန် ရန်ပုံငွေ mongoSon Simrs.rsnis Sessruşş.. ငွေလုံးငွေရင်းအသုံးစရိတ်မှာ အခြားခေါင်းစဉ်ဖြင့် ငွေကျပ် ၆၅ သန်းကို တင်ပြတောင်းခံထား ပါတယ်။ ဒီငွေကတော့ တိုင်းဒေသကြီးနဲ့ ပြည်နယ်တရားလွှတ်တော် ၁၄ ခုအတွက် Website ရေးဆွဲခြင်း၊ qqjosąp:1 8909:48: Database osa caosebê:1 Vedio Wall Controller Software ဝယ်ယူခြင်းနဲ့ Implementation Fee တို့အတွက် ထည့်သွင်းတောင်းခံထားခြင်းဖြစ်ကြောင်း ရှင်းလင်း တင်ပြအပ်ပါတယ်။ ပြည်ထောင်စုဆိုင်ရာ ဥပဒေအထောက်အကူပေးရေးအဖွဲ့အတွက် ငွေလုံးငွေရင်း အသုံးစရိတ်မှာ ဥပဒေဆိုင်ရာအထောက်အကူပြုရေးအဖွဲ့ အဆင့်ဆင့်မှာ အသုံးပြုနိုင်ရန်အတွက် စက်ပစ္စည်း ကိရိယာ၊ ပရိဘောဂများအတွက် ငွေကျပ်သန်း ၂၅၀.၂၅ ကို ထည့်သွင်းတောင်းခံထားခြင်းဖြစ်ကြောင်း ရှင်းလင်းတင်ပြအပ်ပါတယ်။ သို့ဖြစ်၍ အဆင့်ဆင့်စိစစ်ပြီး ဘဏ္ဍာရေးကော်မရှင်က အတည်ပြုခဲ့တဲ့အတိုင်း ပြည်ထောင်စုလွှတ်တော်က အတည်ပြုပေးနိုင်ပါရန် ရှင်းလင်းတင်ပြအပ်ပါတယ်။ ကျေးဇူးတင်ပါတယ်။</speech>
<speech type="speaker">နိုင်ငံတော်ဖွဲ့စည်းပုံအခြေခံဥပဒေဆိုင်ရာခုံရုံး ရှင်းလင်းတင်ပြဖို့ ဖြစ်ပါတယ်။</speech>
<speech><agency id="6">ဦးမြင့်ဝင်း(အဖွဲ့ဝင်၊ နိုင်ငံတော်ဖွဲ့စည်းပုံအခြေခံဥပဒေဆိုင်ရာခုံရုံး)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကိုယ်စားလှယ်ကြီးများ၊ ကြွရောက်လာတဲ့ ဧည့်သည်တော်ကြီးများအားလုံး မင်္ဂလာပါ။ ကျွန်တော်ကတော့ နိုင်ငံတော်ဖွဲ့စည်းပုံအခြေခံဥပဒေဆိုင်ရာ ခုံရုံးက အဖွဲ့ဝင် ဦးမြင့်ဝင်း ဖြစ်ပါတယ်။ ခုံရုံးရဲ့ ၂၀၁၈-၂၀၁၉ ခု၊ ဘဏ္ဍာရေးနှစ် ခန့်မှန်းခြေငွေစာရင်း လျာထား အဆိုပြုချက်များကို တင်ပြသွားမှာဖြစ်ပါတယ်။ သာမန်ရငွေအနေနဲ့ကတော့ ခုံရုံးက ပစ္စည်းဟောင်းရောင်းရငွေ ၀.၀၅၀ ခန့်မှန်းလျာထားပါတယ်။ အသုံးစရိတ်အနေနဲ့ကတော့ ခုံရုံးမှာရှိတဲ့ အရာထမ်း၊ အမှုထမ်း ၁၂၃ ဦး အတွက် စုစုပေါင်းတောင်းခံငွေ ၈၅၈.၉၃ရ သန်းဖြစ်ပါတယ်။ ရှင်းလင်းတင်ပြရမယ်ဆိုရင်တော့ လစာ စရိတ်အတွက် ၅၈၉.၈၃၄ သန်း၊ ခရီးစရိတ်အတွက်က ၃၉.၀၆၄ သန်း၊ ပစ္စည်းဝယ်ယူထောက်ပံ့တဲ့ ကိစ္စ အတွက်က ၁၆၄.၄၄၁ သန်း၊ ပြင်ဆင်ထိန်းသိမ်းစရိတ် ၅၆.၅၀၁ သန်း၊ လူမှုရေးနဲ့ ပညာရေးစရိတ်အတွက်က ၅,၅၀၀ သန်း၊ ဧည့်ခံကျွေးမွေးစရိတ်အတွက်က ၃.၅၉ရ သန်း ဖြစ်ပါတယ်။ ငွေလုံးငွေရင်းအသုံးစရိတ်အနေနဲ့ကတော့ ရုံးရှေ့မျက်နှာစာကားလမ်း ထိန်းသိမ်းဖို့ရာအတွက် မြေထိန်းနံရံ တည်ဆောက်ဖို့ရာအတွက် တင်ပြတောင်းခံခြင်းဖြစ်ပါတယ်။ ၅၂.၆၄၈ သန်း၊ နောက် ရုံးကွန်ပျူတာ ဌာနအတွက်က ဆက်စပ်ပစ္စည်းတွေ ဝယ်ယူဖြည့်တင်းတာအတွက်က ၄.၂၁၀ သန်းဖြစ်တော့ ငွေလုံးငွေရင်း အသုံးစရိတ်အတွက် စုစုပေါင်းတင်ပြတဲ့ငွေက ၅၆.၈၅၈ သန်း ဖြစ်ပါတယ်။ သာမန်အသုံးစရိတ်နဲ့ ငွေလုံး ငွေရင်းအသုံးစရိတ် နှစ်ရပ်စုစုပေါင်းက ၉၁၅.၇၉၅ သန်းဖြစ်လို့ တင်ပြတောင်းခံထားရတာပါ။ ဒီတင်ပြ တောင်းခံငွေကို ပြည်ထောင်စုလွှတ်တော်အနေနဲ့ စိစစ်ပြီးတော့ ခွင့်ပြုနိုင်ပါရန် တင်ပြအပ်ပါတယ်။ ကျေးဇူးတင်ပါသည်။</speech>
<speech type="speaker">ပြည်ထောင်စုရွေးကောက်ပွဲကော်မရှင်ရုံးက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="7">ဦးစိုးရယ်(အဖွဲ့ဝင်၊ ပြည်ထောင်စုရွေးကောက်ပွဲကော်မရှင်ရုံး)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များ၊ တက်ရောက် လာကြသော ပြည်ထောင်စုအဆင့် အဖွဲ့အစည်းဝင်ပုဂ္ဂိုလ်များ၊ ဧည့်သည်တော်များအားလုံး မင်္ဂလာပါလို့ ဦးစွာဂါရဝပြု နှုတ်ခွန်းဆက်သအပ်ပါတယ်။ ကျွန်တော်ကတော့ ပြည်ထောင်စုရွေးကောက်ပွဲကော်မရှင် အဖွဲ့ဝင် ဦးစိုးရယ် ဖြစ်ပါတယ်။ ကျွန်တော့အနေနဲ့ ပြည်ထောင်စုရွေးကောက်ပွဲကော်မရှင်ရဲ့ ၂၀၁၈-၂၀၁၉ ဘဏ္ဍာရေးနှစ် ပြည်ထောင်စုလွှတ်တော်သို့ အဆိုပြု တင်ပြသွားမယ့် စီမံကိန်းလုပ်ငန်းနှင့် ရငွေသုံးငွေနှင့် စပ်လျဉ်းပြီးတော့ ရှင်းလင်းတင်ပြသွားမှာ ဖြစ်ပါတယ်။ ရှေးဦးစွာ ရငွေကို တင်ပြသွားမှာဖြစ်ပါတယ်။ ရငွေအနေနဲ့ သာမန်အသုံးစရိတ်ရငွေ ၁,၅၀၀ သန်း ဖြစ်ပါတယ်။ ငွေလုံးငွေရင်းအသုံးစရိတ်ရငွေတော့ မရှိပါဘူး။ ဒါကြောင့် စုစုပေါင်းသာမန်ရငွေသည် ၁.၅၀၀ သန်းဖြစ်ပါတယ်။ သုံးငွေအနေနဲ့ကတော့ သာမန် အသုံးစရိတ်ကျပ်သန်း ၈,၄၄၆.၆၁၁ ဖြစ်ပါတယ်။ ငွေလုံးငွေရင်းအသုံးစရိတ် သုံးငွေအနေနဲ့က ကျပ်သန်းပေါင်း ၁,၇၈၈.၅၁၆ ဖြစ်ပါတယ်။ သုံးငွေနှစ်ရပ် စုစုပေါင်းမှာ ကျပ်သန်းပေါင်း ၁၀,၂၃၅.၁၂ရ ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ ဘဏ္ဍာရေးကော်မရှင်မှ စစ်ဆေး ခွင့်ပြုပေးတဲ့ ပြည်ထောင်စုရွေးကောက်ပွဲကော်မရှင်ရဲ့ ၂၀၁၈-၂၀၁၉ ဘဏ္ဍာနှစ် သာမန်အသုံးစရိတ်နှင့် ငွေလုံးငွေရင်းအသုံးစရိတ်ကို ဆက်လက်တင်ပြသွားမှာ ဖြစ်ပါတယ်။ ပြည်ထောင်စုရွေးကောက်ပွဲကော်မရှင်ရဲ့ ၂၀၁၈-၂၀၁၉ ဘဏ္ဍာနှစ်(အောက်တိုဘာလမှ စက်တင်ဘာလအထိ) သာမန်အသုံးစရိတ် အဆိုပြု တောင်းခံ ငွေမှာ ပြည်ထောင်စုရွေးကောက်ပွဲကော်မရှင် ဥက္ကဋ္ဌအပါအဝင် ရ ဦးတို့အတွက် ကျပ်သန်း ၂၀၁.၂၅၀ သန်း၊ ပြည်ထောင်စုရွေးကောက်ပွဲကော်မရှင်ရုံးအဖွဲ့ ဝန်ထမ်းများအတွက် ကျပ်သန်း ၈၂၈.၃၂၁၊ တိုင်းဒေသကြီး၊ ပြည်နယ်၊ ခရိုင်၊ မြို့နယ်တို့အတွက် ကော်မရှင်အဖွဲ့ခွဲရုံးများအတွက် ကျပ်သန်း ၅,၄၇၃.၁၈၀၂ နှင့် ကြားဖြတ် ရွေးကောက်ပွဲအတွက် ကျပ်သန်း ၁,၉၄၃.၈၆၀ ဖြစ်တဲ့အတွက် စုစုပေါင်းသာမန်အသုံးစရိတ်မှာ ကျပ်သန်း ပေါင်း ၈,၄၄၆.၆၁၁ ဖြစ်ပါကြောင်း တင်ပြအပ်ပါတယ်ခင်ဗျာ။ ဆက်လက်ပြီးတော့ ပြည်ထောင်စုရွေးကောက်ပွဲကော်မရှင်၏ ၂၀၁၈-၂၀၁၉ ဘဏ္ဍာနှစ် ငွေလုံးငွေရင်း အသုံးစရိတ် အဆိုပြု တောင်းခံငွေကို ဆက်လက်တင်ပြသွားမှာ ဖြစ်ပါတယ်။ ပြည်ထောင်စုရွေးကောက်ပွဲ ကော်မရှင်အဖွဲ့ခွဲရုံး ၃၈ ရုံး ဆောက်လုပ်ရန်အတွက် ကျပ်သန်း ၁,၆၄၉.၃၇၆၊ မော်တော်ယာဉ် ၆၃ စီး salo:os:Gbq$saozas apjovus: no.gooi Computer, Copier, Printer, Fax, Scanner, ပလတ်စတစ်လောင်းစက် စသည့်ရုံးသုံးစက်ကိရိယာပစ္စည်းများ ဝယ်ယူခြင်းအတွက် ကျပ်သန်း ၄၃.၈၁၀၊ ပရိဘောဂဝယ်ယူရန် ကျပ်သန်း ၁၄.၉၃၀၊ စုစုပေါင်းငွေလုံးငွေရင်း အသုံးစရိတ်မှာ ကျပ်သန်းပေါင်း ၁,၇၈၈.၅၁၆ ဖြစ်ပါကြောင်း တင်ပြအပ်ပါတယ်။ ငွေလုံးငွေရင်းအသုံးစရိတ် သတ်မှတ်မူဘောင်မှာ ကျပ်သန်း ၁,၈၈၇.၂၉၂ ဖြစ်တဲ့အတွက် ယခုတင်ပြတဲ့ ငွေလုံးငွေရင်းတောင်းခံငွေမှာ သတ်မှတ်မူဘောင်အတွင်းမှ အဆိုပြု တောင်းခံထားခြင်းသာဖြစ်ကြောင်း တင်ပြအပ်ပါတယ်။ သို့ဖြစ်ပါ၍ ပြည်ထောင်စုရွေးကောက်ပွဲကော်မရှင်၏ ၂၀၁၈-၂၀၁၉ ဘဏ္ဍာနှစ် ပြည်ထောင်စု လွှတ်တော်သို့ အဆိုပြု တင်ပြသည့် သာမန်အသုံးစရိတ် ကျပ်သန်း ၈,၄၄၆.၆၁၁၊ ငွေလုံးငွေရင်းအသုံးစရိတ် ကျပ်သန်း ၁,၇၈၈.၅၁၆၊ စုစုပေါင်းကျပ်သန်း ၁၀,၂၃၅.၁၂ရ ကို ပြည်ထောင်စုလွှတ်တော်မှ စိစစ်သုံးသပ်ပြီးတော့ အတည်ပြုပေးနိုင်ပါရန် လေးစားစွာဖြင့် တင်ပြအပ်ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">ပြည်ထဲရေးဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="21">ဗိုလ်ချုပ်အောင်သူ(ဒုတိယဝန်ကြီး၊ ပြည်ထဲရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်သူ့လွှတ်တော်ဥက္ကဋ္ဌနှင့် ပြည်ထောင်စုလွှတ်တော် ကိုယ်စားလှယ်များ၊ ဧည့်သည်တော်များအားလုံး မင်္ဂလာအပေါင်းနှင့် ပြည်စုံကြပါစေလို့ နှုတ်ခွန်းဆက်သ အပ်ပါတယ်။ ကျွန်တော်ကတော့ ပြည်ထဲရေးဝန်ကြီးဌာနက ဒုတိယဝန်ကြီး ဗိုလ်ချုပ်အောင်သူ ဖြစ်ပါတယ်။ ပြည်ထောင်စုလွှတ်တော်သို့တင်ပြတဲ့ ၂၀၁၈-၂၀၁၉ ခု၊ ဘဏ္ဍာရေးနှစ် နိုင်ငံတော်၏ အမျိုးသားစီမံကိန်း ဥပဒေကြမ်းနှင့် ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေကြမ်းပါ ပြည်ထဲရေးဝန်ကြီးဌာနရဲ့ ဘဏ္ဍာငွေအရအသုံးစာရင်းတို့နဲ့စပ်လျဉ်း၍ ရှင်းလင်းတင်ပြခွင့်ပြုပါရန် တင်ပြအပ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ ပြည်ထဲရေးဝန်ကြီးဌာနဟာ အုပ်ချုပ်ရေးအာဏာသက်ရောက်ခြင်းဖြင့် တရားဥပဒေစိုးမိုးမှုကိုရရှိကာ တည်ငြိမ်မှုနှင့် ဖွံ့ဖြိုးမှုတို့ကို ဖြစ်ထွန်းရေးဆိုတဲ့ အမျိုးသားလုံခြုံရေးမူဝါဒကိုချမှတ်ပြီး နိုင်ငံတော်လုံခြုံရေး၊ တရားဥပဒေစိုးမိုးရေး၊ ရပ်ရွာအေးချမ်းသာယာရေးနှင့် ပြည်သူ့အကျိုးပြု ဆောင်ရွက်ရေးဟူသော ရည်မှန်းချက် ၄ ရပ် ချမှတ် အကောင်အထည်ဖော် ဆောင်ရွက်လျက်ရှိပါတယ်။ ရည်မှန်းချက်များကို အကောင်အထည်ဖော်ရန် လုံခြုံရေးကိစ္စရပ်များကို တိုးတက်ကောင်းမွန် စေရေး၊ အုပ်ချုပ်မှုစနစ်မှန်ကန်ရေး၊ လုပ်ငန်းစွမ်းရည်တိုးတက်မြင့်မားရေး၊ လေ့ကျင့်မှုမပျက် ဆောင်ရွက်ရေး၊ စိတ်ဓာတ်ကောင်းမွန်တိုးတက်မြင့်မားရေး၊ ပြည်သူအကျိုးပြုဆောင်ရွက်ရေး စတဲ့လုပ်ငန်းစဉ် ၆ ရပ်ကို အကောင်အထည်ဖော် ဆောင်ရွက်လျက်ရှိပါတယ်။ လုပ်ငန်းစဉ် ၆ ရပ်အား အကောင်အထည်ဖော် ဆောင်ရွက်ရန် ၂၀၁၈-၂၀၁၉ ခုနှစ်၊ ဘဏ္ဍာရေးနှစ်အတွက် ငွေလုံးငွေရင်းအသုံးစရိတ် ကျပ် ၅၂,၉၂၂.၃၃၈ သန်းကို လျာထားတင်ပြထားပြီး အကောင်အထည်ဖော် ဆောင်ရွက်မယ့် အဓိကလုပ်ငန်းများမှာ ဆောက်လုပ်ရေးလုပ်ငန်းအသုံးစရိတ် ကျပ် ၄၂,၁၀၉.၆၅၃ သန်းမှာ ပြည်ထဲရေးဝန်ကြီးဌာန၊ ဝန်ကြီးရုံး အပါအဝင် တပ်ဖွဲ့ဦးစီးဌာနများမှ အဆောက်အဦများ ပြုပြင်ခြင်းလုပ်ငန်းများနဲ့ မြန်မာနိုင်ငံရဲတပ်ဖွဲ့မှ မြန်မာ-ဘင်္ဂလားဒေ့ရှ် နယ်စပ်ခြံစည်းရိုးကာရံခြင်းနဲ့ ဆက်စပ်လုပ်ငန်းများ၊ လွှတ်တော်ကတိကဝတ်များ၊ အသစ်ဖွင့်လှစ်မယ့်ရဲကင်း၊ နယ်မြေရဲစခန်းများအတွက် လိုအပ်တဲ့အဆောက်အဦများ၊ မဲခေါင်-လန်ချန်း ထောက်ပံ့ရန်ပုံငွေဖြင့် ဆောင်ရွက်မယ့်အဆောက်အဦများ၊ အကျဉ်းဦးစီးဌာနမှ မိုးညှင်း၊ ကျိုက်မရော၊ ဒိုက်ဦး ဆောက်လက်စအကျဉ်းထောင်များအား အပြီးသတ်ဆောက်လုပ်ခြင်း၊ အကျဉ်းသားများအိပ်ဆောင် ထပ်မံတိုးချဲ့ ဆောက်လုပ်ခြင်း၊ ဘန်းကန်စခန်းမှာ ဓာတ်အားလိုင်းသွယ်တန်းခြင်းနဲ့ မီးသတ်ဦးစီးဌာနမှ လက်နက်ငယ်လေ့ကျင့်ဆောင် ဆောက်လုပ်ခြင်း၊ အုတ်ခြံစည်းရိုးကာရံခြင်း၊ နယ်မြေမီးသတ်စခန်းများတွင် လိုအပ်တဲ့အဆောက်အဦများ ဆောက်လုပ်ခြင်းတို့အတွက် တောင်းခံထားခြင်းဖြစ်ပါတယ်။ စက်နဲ့ စက်ပစ္စည်း အသုံးစရိတ်မှာ ကျပ် ၁၀,၂၈၃.၆၁၃ သန်းမှာ ပြည်ထဲရေးဝန်ကြီးဌာန၊ ဝန်ကြီးရုံးအပါအဝင် တပ်ဖွဲ့ဦးစီးဌာန များအတွက် မဖြစ်မနေဖြည့်တင်းရန်လိုအပ်တဲ့ ရုံးသုံးစက်ကိရိယာများ၊ ရုံးသုံးပရိဘောဂများ၊ မှုခင်း ရဲတပ်ဖွဲ့ ဓာတုဗေဒစစ်ဆေးရေးဌာနနဲ့ မှုခင်းရဲတပ်ဖွဲ့သုံး စက်ပစ္စည်းများဝယ်ယူခြင်း၊ သတင်းရဲတပ်ဖွဲ့မှ ORION- D Drone Radar မောင်းသူမဲ့လေယာဉ်အား ထောက်လှမ်းခြင်းစနစ်ဝယ်ယူခြင်း၊ ပိုလန်နိုင်ငံမှ ဝယ်ယူထားတဲ့ မီးသတ်ယာဉ်များနဲ့ အခြားမော်တော်ယာဉ်များ အကြီးစားပြင်ဆင်ခြင်း၊ မြေပြင်ရှာဖွေ ကယ်ဆယ်ရေး ယာဉ်များပြင်ဆင်ခြင်းတို့အတွက် တောင်းခံထားခြင်းဖြစ်ပါတယ်။ အခြားအသုံးစရိတ် ကျပ် ၅၂၉.၀ရ သန်းကို မြန်မာနိုင်ငံရဲတပ်ဖွဲ့၊ အထူးစုံစမ်းစစ်ဆေးရေးဦးစီးဌာနနဲ့ အကျဉ်းဦးစီးဌာနတို့မှ မြေခွန်ပေးဆောင်ခြင်း၊ သိမ်းဆည်းမြေများအတွက် လျော်ကြေးပေးချေခြင်းတို့အတွက် တောင်းခံထားခြင်း ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ ဆက်လက်၍ ၂၀၁၈-၂၀၁၉ ဘဏ္ဍာရေးနှစ်အတွက် ဘဏ္ဍာငွေအရအသုံးဆိုင်ရာ ဥပဒေကြမ်းမှာပါရှိတဲ့ ပြည်ထဲရေးဝန်ကြီးဌာနရဲ့ ဘဏ္ဍာငွေအရအသုံးစာရင်းများနဲ့ပတ်သက်၍ သာမန်ရငွေမှာ အခွန် ၄ မျိုးကောက်ခံရရှိမှုမှ ရငွေကျပ် ၁,၁၃၉.၇၄၃ သန်း၊ သာမန်ရငွေကျပ် ၃၈,၀၀၀ သန်းနဲ့ ငွေလုံးငွေရင်းရငွေ မဲခေါင်-လန်ချန်း ထောက်ပံ့ ငွေဖြင့်ဆောင်ရွက်မယ့် ကျပ် ၆၆၆.၁၂၈ သန်းအား အရစာရင်းမှာ ထည့်သွင်းလျာထားပြီး စုစုပေါင်းရငွေ လျာထားချက်မှာ ကျပ် ၃၉,၈၀၅.၈၆၈ သန်းနဲ့ သာမန်အသုံးစရိတ် ကျပ် ၃၈၂,၆၈၉.၈၉၅ သန်းအား တင်ပြတောင်းခံထားပါတယ်။ သို့ဖြစ်ပါ၍ ၂၀၁၈-၂၀၁၉ ဘဏ္ဍာရေးနှစ်အတွက် ငွေလုံးငွေရင်းအသုံး စရိတ်ကျပ် ၅၂,၉၂၂.၃၃၈ သန်းနဲ့ သာမန်အသုံးစရိတ် ကျပ် ၃၈၂,၆၈၉.၈၉၅ သန်း၊ စုစုပေါင်းအသုံးစရိတ် ကျပ် ၄၃၅,၆၁၂.၂၃၃ သန်းအား ခွင့်ပြုပေးနိုင်ပါရန် တင်ပြအပ်ပါတယ်။</speech>
<speech type="speaker">ကာကွယ်ရေးဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="15">ဗိုလ်ချုပ်မြင့်နွယ်(ဒုတိယဝန်ကြီး၊ ကာကွယ်ရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်ကြီးများခင်ဗျာ။ မင်္ဂလာအပေါင်းနဲ့ ပြည့်စုံပါစေကြောင်း ဆုတောင်းမေတ္တာပို့သ နှုတ်ခွန်းဆက်သအပ်ပါတယ်။ ကျွန်တော်ကတော့ ကာကွယ်ရေး ဝန်ကြီးဌာနမှ ဒုတိယဝန်ကြီး ဗိုလ်ချုပ်မြင့်နွယ် ဖြစ်ပါတယ်။ ကာကွယ်ရေးဝန်ကြီးဌာနရဲ့ ၂၀၁၈-၂၀၁၉ ခုနှစ်၊ ဘဏ္ဍာရေးနှစ် အရအသုံးခန့်မှန်းခြေငွေစာရင်းအား ရှင်းလင်းတင်ပြခြင်းမပြုမီ ကာကွယ်ရေး ဝန်ကြီး ဌာနရဲ့ စီမံကိန်း ရေးဆွဲအကောင်အထည်ဖော်မှုကို ဦးစွာအကျဉ်းချုပ် တင်ပြမှာဖြစ်ပါတယ်။ ကာကွယ်ရေးဝန်ကြီးဌာနအနေဖြင့် အင်အားတောင့်တင်းပြီး စွမ်းရည်ထက်မြက်သည့် ခေတ်မီ မျိုးချစ်တပ်မတော်တည်ဆောက်ရန်၊ ဒို့တာဝန်အရေးသုံးပါးကို ကာကွယ်စောင့်ရှောက်ရန်၊ နိုင်ငံတော်၏ ပြည်သူ့စစ်မဟာဗျူဟာကိုဖော်ဆောင်ရေးတွင် ပြည်သူတစ်ရပ်လုံးက တပ်မတော်ကိုမဏ္ဍိုင်ပြု၍ နိုင်ငံတော် တည်ဆောက်ရေးနှင့် ကာကွယ်ရေးကဏ္ဍများတွင် ပါဝင်ဆောင်ရွက်သွားစေရန် စသည့်ရည်မှန်းချက် တာဝန်များကိုအခြေခံ၍ တပ်မတော်(ကြည်း၊ ရေ၊ လေ)တပ်ဖွဲ့များကို (Standard Army, Standard Navy, Standard Air Force) o cuscoqs saozas zonas cors:qp:08 69:3goos: olosušil အထက်ပါရည်မှန်းချက်တာဝန်များနှင့် လုပ်ငန်းစဉ်များအပေါ်အခြေခံပြီး ဘတ်ဂျက်ရေးဆွဲ ဆောင်ရွက် ရာမှာ တပ်မတော်ရဲ့ သဘောသဘာဝအရ လူ/လက်နက်ပစ္စည်း/ဖွဲ့စည်းပုံနှင့် ပေးအပ်လာတဲ့တာဝန်ကို အောင်မြင်စွာ ထမ်းဆောင်နိုင်ရန်အတွက်မျှော်မှန်းပြီး ဦးစွာရေးဆွဲပြဋ္ဌာန်းထားပါတယ်။ ယင်း လူ/လက်နက်/ ပစ္စည်း/ဖွဲ့စည်းပုံပေါ်အခြေခံပြီး အဆင့်လိုက် ဖွံ့ဖြိုးတိုးတက်ရေးအတွက် လုံခြုံရေးအခြေအနေ၊ ဘဏ္ဍာရေး အခြေအနေတို့ကိုချင့်ချိန်၍ ခန့်အပ်မည့် လူ၊ လိုအပ်သောလက်နက်၊ ပစ္စည်း၊ ဆက်စပ်အဆောက်အဦများ၊ ဆက်စပ်လုပ်ငန်းများ၊ စစ်လက်နက်ပစ္စည်းများကို ရေးဆွဲပါတယ်။ ဒါကြောင့် ခန့်အပ်ရမည့်လူအင်အား၊ ယင်းအတွက်လိုအပ်သော လက်နက်ပစ္စည်း၊ စစ်အသုံးအဆောင်ပစ္စည်းများနှင့် စီမံကိန်းပါဆက်စပ် အဆောက်အဦများ၊ စစ်လက်နက်ပစ္စည်းများကို နှစ်အလိုက် ထည့်သွင်း၍ ရေးဆွဲတင်ပြလျက်ရှိပါတယ်။ အချုပ်အခြာအာဏာတည်တံ့ခိုင်မြဲရေးနှင့် နယ်မြေတည်တံ့ခိုင်မြဲရေးတာဝန် ထမ်းဆောင်နိုင်ရန်အတွက် ရေးဆွဲထားသော လူ/လက်နက်ပစ္စည်းဖွဲ့စည်းပုံပင်မစီမံကိန်းကို နှစ်အလိုက် အခြေအနေများအလိုက် အကောင်အထည်ဖော်မည့် စီမံကိန်းများ ရေးဆွဲအကောင်အထည်ဖော်လျက်ရှိပါကြောင်း တင်ပြအပ်ပါတယ်။ ဆက်လက်ပြီးတော့ ကာကွယ်ရေးဝန်ကြီးဌာနရဲ့ ၂၀၁၈-၂၀၁၉ ခု၊ ဘဏ္ဍာရေးနှစ် အရအသုံး ခန့်မှန်းခြေငွေစာရင်း အကျဉ်းချုပ်ကို ရှင်းလင်းတင်ပြမှာ ဖြစ်ပါတယ်။ ၂၀၁၈-၂၀၁၉ ခု၊ ဘဏ္ဍာရေးနှစ် ရသုံးခန့်မှန်းခြေငွေစာရင်းမှာ သာမန်ရငွေအနေနဲ့ ၇၁.၄၄၃ ဘီလီယံ ဖြစ်ပါတယ်။ သာမန်အသုံးစရိတ် အနေနဲ့ ၁,၈၁၈.၁၄၆ ဘီလီယံ ဖြစ်ပါတယ်။ ငွေလုံးငွေရင်းအသုံးစရိတ် ၁,၄၃၁.၉၁၉ ဘီလီယံ ဖြစ်ပါတယ်။ ဆက်လက်ပြီးတော့ ကာကွယ်ရေးဝန်ကြီးဌာနရဲ့ သာမန်အသုံးစရိတ်စာရင်းများကို တင်ပြသွားမှာ ဖြစ်ပါတယ်။ သာမန်အသုံးစရိတ်စုစုပေါင်း ၁,၈၁၈.၄၁၆ ဘီလီယံလျာထားပါတယ်။ ခေါင်းစဉ်အလိုက် အသုံးစရိတ်များမှာ လစာနဲ့ စရိတ်များ ၈၆၁.၈၁၀ ဘီလီယံ၊ ပစ္စည်းများ ၄၅၁.၈၃၆ ဘီလီယံ၊ ပို့ဆောင်ရေး ၁၇.၂၁၆ ဘီလီယံ၊ အင်ဂျင်နီယာ ၈၉.၁၄၉ ဘီလီယံ၊ အထွေထွေ ၁၈၇.၉၀၀ ဘီလီယံ၊ စစ်ဆင်ရေး ၅.၅၀၂ ဘီလီယံ၊ စက်ရုံအလုပ်ရုံများ ၁၉၉.၄၁၀ ဘီလီယံ၊ အတိုး ၅.၃၂၃ ဘီလီယံ၊ သာမန်အသုံးစရိတ်စုစုပေါင်း ၁,၈၁၈.၁၄၆ ဘီလီယံဖြစ်ကြောင်း တင်ပြအပ်ပါတယ်။ ဆက်လက်ပြီးတော့ ကာကွယ်ရေးဝန်ကြီးဌာနရဲ့ ငွေလုံးငွေရင်းအသုံးစရိတ်စာရင်းကို တင်ပြသွားမှာ ဖြစ်ပါတယ်။ ငွေလုံးငွေရင်းအသုံးစရိတ် စုစုပေါင်း ၁,၄၃၁.၉၁၉ ဘီလီယံ လျာထားပြီး ခေါင်းစဉ်အလိုက် ငွေလုံးငွေရင်းအသုံးစရိတ်များမှာ ဆောက်လုပ်ရေးအသုံးစရိတ် ၂၉၂.၈၄ရ ဘီလီယံ၊ စက်ပစ္စည်းအသုံးစရိတ် ၁,၁၃၈.၁၇၂ ဘီလီယံ၊ အခြားအသုံးစရိတ် ၀.၉ ဘီလီယံ၊ ငွေလုံးငွေရင်းအသုံးစရိတ် စုစုပေါင်း ၁,၄၃၁.၉၁၉ ဘီလီယံဖြစ်ကြောင်း တင်ပြအပ်ပါတယ်။ ဆက်လက်ပြီးတော့ ကာကွယ်ရေးဝန်ကြီးဌာနရဲ့ ဘဏ္ဍာရေးနှစ် အလိုက်ရငွေစာရင်း ၃ နှစ်စာ နှိုင်းယှဉ်ချက်များကို တင်ပြသွားမှာဖြစ်ပါတယ်။ ၂၀၁၆-၂၀၁ရ ခု၊ ဘဏ္ဍာရေး နှစ်အတွက် သာမန်ရငွေအနေဖြင့် ၅၃.၅၀၃ ဘီလီယံ၊ ၂၀၁၇-၂၀၁၈ ခုနှစ်၊ ဘဏ္ဍာရေးနှစ်အတွက် ၆၄.၈၆၉ ဘီလီယံ ရရှိထားပါတယ်။ ၂၀၁၈-၂၀၁၉ ခုနှစ်၊ ဘဏ္ဍာရေးနှစ်အတွက် သာမန်ရငွေမှာ ၇၁.၄၄၃ ဘီလီယံလျာထားပါကြောင်း တင်ပြအပ်ပါတယ်။ ဆက်လက်ပြီးတော့ ကာကွယ်ရေးဝန်ကြီးဌာနရဲ့ ဘဏ္ဍာရေးနှစ်အလိုက် အရအသုံး ၃ နှစ်စာ နှိုင်းယှဉ် ချက်များကို တင်ပြသွားမှာဖြစ်ပါတယ်။ သာမန်အသုံးစရိတ်အနေဖြင့် ၂၀၁၆-၂၀၁ရ ခု၊ ဘဏ္ဍာရေးနှစ် ပြုပြင်ပြီး ခန့်မှန်းခြေငွေစာရင်း RE တွင် ၁,၆၅၃.၁၆၄ ဘီလီယံ၊ ၂၀၁၇-၂၀၁၈ ခု၊ ဘဏ္ဍာရေးနှစ် ပြုပြင်ပြီးခန့်မှန်းခြေ ငွေစာရင်း RE တွင် ၁,၇၆၅.၉၄၁ ဘီလီယံနှင့် ၂၀၁၈-၂၀၁၉ ခု၊ ဘဏ္ဍာရေးနှစ် ရသုံးခန့်မှန်းခြေငွေစာရင်း BE အတွက် ၁,၈၁၈.၁၄၆ ဘီလီယံ တောင်းခံထားပါသဖြင့် ၂၀၁၇-၂၀၁၈ ခု၊ ဘဏ္ဍာရေးနှစ် ပြုပြင်ပြီး ခန့်မှန်းခြေငွေစာရင်း RE ထက် ၅၂.၂၀၅ ဘီလီယံ တိုးမြှင့်တောင်းခံထားပါတယ်။ ငွေလုံးငွေရင်း အသုံး စရိတ်အနေဖြင့် ၂၀၁၆-၂၀၁ရ ခု၊ ဘဏ္ဍာရေးနှစ် ပြုပြင်ပြီးခန့်မှန်းခြေငွေစာရင်း RE တွင် ၁,၃၃၇.၃၉၈ ဘီလီယံ တောင်းခံထားပါသဖြင့် ၂၀၁၇-၂၀၁၈ ခု ဘဏ္ဍာရေးနှစ် ပြုပြင်ပြီးခန့်မှန်းခြေငွေစာရင်း RE တွင် ၁,၄၂၇.၀၁၀ ဘီလီယံနှင့် ၂၀၁၈-၂၀၁၉ ခု၊ ဘဏ္ဍာရေးနှစ် ရသုံးခန့်မှန်းခြေငွေစာရင်း BE အတွက် ၁,၄၃၁.၉၁၉ ဘီလီယံတောင်းခံထားပါသဖြင့် ၂၀၁၇-၂၀၁၈ ခု၊ ဘဏ္ဍာရေးနှစ် RE ထက် ၄.၉၀၉ ဘီလီယံ တိုးမြှင့်တောင်းခံထားပါကြောင်း တင်ပြအပ်ပါတယ်။ ၂၀၁၆-၂၀၁ရ ခုနှစ် ဘဏ္ဍာရေးနှစ် ပြုပြင်ပြီးခန့်မှန်းခြေငွေစာရင်း RE သာမန်၊ ငွေလုံးငွေရင်း စုစုပေါင်းအနေဖြင့် ၂,၉၉၀.၅၆၂ ဘီလီယံ၊ ၂၀၁၇-၂၀၁၈ ခုနှစ် ဘဏ္ဍာရေးနှစ် ပြုပြင်ပြီးခန့်မှန်းခြေငွေစာရင်း RE တွင် ၃,၁၉၂.၉၅၁ ဘီလီယံနှင့် ၂၀၁၈-၂၀၁၉ ခုဘဏ္ဍာရေးနှစ် ရသုံးခန့်မှန်းခြေငွေစာရင်း BE အတွက် အသုံးစရိတ်စုစုပေါင်း ၃,၂၅၀.၀၆၅ ဘီလီယံ တောင်းခံထားပါသဖြင့် ၂၀၁၇-၂၀၁၈ ခုနှစ် ဘဏ္ဍာရေးနှစ် ပြုပြင်ပြီးခန့်မှန်းခြေငွေစာရင်း RE ထက် ၅၇.၁၁၄ ဘီလီယံ တိုးမြှင့်တောင်းခံထားပါကြောင်း တင်ပြ အပ်ပါတယ်။ ထိုသို့တိုးမြှင့်တောင်းခံရခြင်း အကြောင်းရင်းမှာ ၂၀၁၈ ခုနှစ်၊ ဧပြီလတွင် နိုင်ငံ့ဝန်ထမ်း လစာများကို တိုးမြှင့်လာသောကြောင့် ထပ်မံလိုအပ်ငွေမှာ ၁၂၇.၅၁ရ ဘီလီယံ ဖြစ်သော်လည်း ကျန်အသုံး စရိတ်များကို လျော့နည်းတောင်းခံထားပါသဖြင့် မဖြစ်မနေလိုအပ်သည့် ၅၇.၁၁၄ ဘီလီယံကို တိုးမြှင့် တောင်းခံထားပါကြောင်း တင်ပြအပ်ပါတယ်။ ယခုတင်ပြထားတဲ့ အသုံးစရိတ်များဟာ အဆင့်ဆင့်စိစစ်ခဲ့မှုများပြုလုပ်ခဲ့ပြီး မလွဲမသွေ သုံးစွဲရမည့် အသုံးစရိတ်များဖြစ်ပါသဖြင့် ပြည်ထောင်စုလွှတ်တော်ကြီးမှ အတည်ပြုပေးနိုင်ပါရန် တင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">နယ်စပ်ရေးရာဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="12">ဗိုလ်ချုပ်သန်းထွဋ်(ဒုတိယဝန်ကြီး၊ နယ်စပ်ရေးရာဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနဲ့တကွ လွှတ်တော်ကိုယ်စားလှယ်များအားလုံး မင်္ဂလာပါလို့ နယ်စပ် ရေးရာဝန်ကြီးဌာန ဒုတိယဝန်ကြီး ဗိုလ်ချုပ်သန်းထွဋ်မှ နှုတ်ခွန်းဆက်သအပ်ပါတယ်။ နယ်စပ်ရေးရာ ဝန်ကြီးဌာနရဲ့ ၂၀၁၈-၂၀၁၉ ဘဏ္ဍာရေးနှစ် အမျိုးသားစီမံကိန်းအနေဖြင့် အကောင်အထည်ဖော်ဆောင်ရွက်မည့် စီမံကိန်းလုပ်ငန်း လျာထားချက်များ၊ ဘဏ္ဍာငွေအရအသုံးဆိုင်ရာ ကိစ္စရပ်များကို ရှင်းလင်းတင်ပြသွားမှာ ဖြစ်ပါတယ်။ နယ်စပ်ရေးရာဝန်ကြီးဌာနအနေဖြင့် ဆောင်ရွက်ရမည့် တာဝန်များကို အကောင်အထည်ဖော်နိုင်ရန် အတွက် နယ်စပ်ဒေသဖွံ့ဖြိုးတိုးတက်ရေးနှင့် နယ်စပ်ဒေသတိုင်းရင်းသား လူ့စွမ်းအားအရင်းအမြစ် ဖွံ့ဖြိုး တိုးတက်စေရေးအတွက် နယ်စပ်ဒေသတိုင်းရင်းသားလူမျိုးများ ဖွံ့ဖြိုးတိုးတက်ရေးဦးစီးဌာနနှင့် ပညာရေးနှင့် လေ့ကျင့်ရေးဦးစီးဌာန၊ ဦးစီးဌာနနှစ်ခုဖြင့် အကောင်အထည်ဖော် ဆောင်ရွက်ပေးလျက်ရှိပါတယ်။ ၂၀၁၈-၂၀၁၉ ဘဏ္ဍာရေးနှစ် အရအသုံးခန့်မှန်းခြေငွေစာရင်းအရ နယ်စပ်ရေးရာဝန်ကြီးဌာနအနေဖြင့် ရငွေ လျာထားချက် ကျပ် ၂,၉၆၉.၅၈၅ သန်းမှာ ဝန်ကြီးဌာနပိုင် အဆောက်အဦငှားရမ်းခ ရငွေကျပ် ၁၇၉.၅၈၅ သန်း၊ နယ်စပ်ဒေသနဲ့ တိုင်းရင်းသားလူမျိုးများ ဖွံ့ဖြိုးတိုးတက်ရေးဦးစီးဌာနမှ ချင်းပြည်နယ်နှင့် နာဂ ကိုယ်ပိုင်အုပ်ချုပ်ခွင့်ရဒေသများတွင် ဒေသဖွံ့ဖြိုးရေးလုပ်ငန်းများ ဆောင်ရွက်ရန်အတွက် အိန္ဒိယနိုင်ငံ ထောက်ပံ့ငွေ အမေရိကန်ဒေါ်လာ ၂ သန်းနှင့်ညီမျှသော ပြည်ပအကူအညီရငွေ ကျပ် ၂,၇၂၀ သန်းနှင့် အထွေထွေရငွေကျပ် ၂၅ သန်း၊ ပညာရေးနှင့် လေ့ကျင့်ရေးဦးစီးဌာနမှ ပစ္စည်းများရောင်းချရငွေနှင့် အထွေထွေရငွေ၊ ပိုပေးမိသည့်ငွေမှ ရငွေများနှင့် အခြားရငွေများ ငွေကျပ် ၄၅ သန်းတို့ ဖြစ်ပါတယ်။ ၂၀၁၈-၂၀၁၉ ဘဏ္ဍာရေးနှစ် အသုံးစရိတ်လျာထားချက်တွင် သာမန်အသုံးစရိတ်ငွေကျပ် ၃၂,၃၅၂.၉၅၆ သန်း၊ ငွေလုံးငွေရင်းအသုံးစရိတ် ငွေကျပ် ၁၀၁,၉၄၉.၃၆၈ သန်းနှင့် စုစုပေါင်းငွေကျပ် ၁၃၄,၃၀၂.၃၂၄ သန်း လျာထားတင်ပြထားပါတယ်။ သာမန်အသုံးစရိတ်ကျပ် ၃၂,၃၅၂.၉၅၆ သန်းမှာ လစာနှင့် အုပ်ချုပ်မှုသုံး အတွက် သာမန်အသုံးစရိတ် ငွေကျပ် ၂၁,၈၄၁.၇၆ရ သန်းနှင့် ထောက်ပံ့အသုံးစရိတ်ငွေကျပ် ၁၀,၅၁၁.၁၈၉ သန်းတို့ကို တင်ပြခြင်းဖြစ်ပါတယ်။ သာမန်အသုံးစရိတ်အတွက် ကျပ် ၂၁,၈၄၁.၇၆ရ သန်းမှာ ဝန်ကြီးရုံးနှင့် ဦးစီးဌာန နှစ်ခုမှာရှိတဲ့ ဝန်ထမ်းစုစုပေါင်း ၃,၇၂ရ ဦးအတွက် လစာနှင့် အုပ်ချုပ်မှုအသုံးစရိတ်များ လျာထားခြင်းဖြစ်ပါတယ်။ ထောက်ပံ့အသုံးစရိတ် ၁၀,၅၁၁.၁၈၉ သန်းမှာ တိုင်းရင်းသား အဖွဲ့အစည်းများ၊ ငြိမ်းချမ်းရေးအဖွဲ့အစည်းများနှင့် နယ်စပ်ဒေသရှိကျောင်းများသို့ လှူဒါန်းထောက်ပံ့ခြင်း၊ ချင်းပြည်နယ်နှင့် နာဂကိုယ်ပိုင်အုပ်ချုပ်ခွင့်ရဒေသများတွင် ဒေသဖွံ့ဖြိုးရေးလုပ်ငန်းများ ဆောင်ရွက်နိုင်ရန်အတွက် အိန္ဒိယ နိုင်ငံမှထောက်ပံ့သည့် အမေရိကန်ဒေါ်လာ ၂ သန်းနှင့်ညီမျှသည့် မြန်မာငွေနှင့် ဖွံ့ဖြိုးရေးတက္ကသိုလ်၊ ဒီဂရီကောလိပ်၊ ဗဟိုလေ့ကျင့်ရေးကျောင်း၊ လူငယ်သင်တန်းကျောင်း၊ အိမ်တွင်းမှုသင်တန်းကျောင်းများရှိ သင်တန်းသား၊ သင်တန်းသူများအား ထောက်ပံ့ရန်အတွက် လျာထားတောင်းခံခြင်း ဖြစ်ပါတယ်။ ၂၀၁၈-၂၀၁၉ ဘဏ္ဍာရေးနှစ် နိုင်ငံပိုင်အခန်းရင်းနှီးမြှုပ်နှံမှု ငွေလုံးငွေရင်းအသုံးစရိတ် လျာထားချက် ငွေကျပ် ၃၀၃.၉၄၉,၃၆၈ သန်းမှာ ဆောက်လုပ်ရေးအသုံးစရိတ် ၃၀၀,၃၅၃.၇၂၆ သန်း၊ စက်ပစ္စည်းအသုံးစရိတ် ကျပ် ၁,၇၂၉.၅၂၉ သန်း၊ အခြားအသုံးစရိတ်ကျပ် ၆၆.၁၁၃ သန်း တို့ကိုတောင်းခံထားခြင်း ဖြစ်ပါတယ်။ ဆောက်လုပ်ရေးအသုံးစရိတ် ၁၀၀.၁၅၃.၇၂၆ သန်းတွင် စီမံကိန်းလုပ်ငန်းများအနေဖြင့် ဝန်ကြီးရုံးမှာ ရုံးအမှတ်(၂၄)မှာ ၆၀x၃၀ အရွယ်အစားရှိ ဂိုဒေါင်တစ်လုံး ဆောက်လုပ်ခြင်းလုပ်ငန်းအတွက် ငွေကျပ် ၄၁.၄၀၀ သန်း၊ နယ်စပ်ဒေသနှင့် တိုင်းရင်းသားလူမျိုးများဖွံ့ဖြိုးရေးဦးစီးဌာနကနေပြီးတော့ ဆောင်ရွက် ပေးလျက်ရှိတဲ့ လုပ်ငန်းများဖြစ်တဲ့ လမ်းတံတားလုပ်ငန်း၊ ရေ၊ မီးရရှိရေး၊ ပညာရေးလုပ်ငန်း၊ သာသနာရေး လုပ်ငန်း၊ ကျန်းမာရေးလုပ်ငန်း၊ အိမ်ရာဆောက်လုပ်ရေးလုပ်ငန်းများတို့တွင်လည်းကောင်း၊ ငြိမ်းချမ်းရေး အတွက် တည်ဆောက်ရေးလုပ်ငန်းများ၊ မူးယစ်အစားထိုးလုပ်ငန်းများနှင့် ဦးစီးဌာနတည်ဆောက်ရေး လုပ်ငန်းများအတွက် ငွေကျပ် ၈,၃၄၁.၂၅၈ သန်း၊ ပညာရေးနှင့် လေ့ကျင့်ရေး ဦးစီးဌာနမှာ လူ့စွမ်းအား အရင်းအမြစ်ဖွံ့ဖြိုးတက်ရေးလုပ်ငန်းများဖြစ်တဲ့ တက္ကသိုလ်၊ ဒီဂရီကောလိပ်၊ ဗဟိုလေ့ကျင့်ရေးကျောင်း၊ လူငယ်သင်တန်းကျောင်း၊ အိမ်တွင်းမှုသင်တန်းကျောင်းများမှာ တည်ဆောက်ရေးလုပ်ငန်းများနှင့် ပြုပြင် ထိန်းသိမ်းခြင်းလုပ်ငန်းများအတွက် ငွေကျပ် ၁၇,၀၇၁.၀၄ သန်းကို လျာထားတောင်းခံခြင်းဖြစ်ပါတယ်။ စက်ပစ္စည်းအသုံးစရိတ် လျာထားငွေကျပ် ၁,၇၂၉.၅၂၉ သန်းမှာ ဝန်ကြီးရုံးမှ ရန်ပုံငွေကျပ် ၇၀.၂၅၃ သန်း၊ နယ်စပ်ဒေသတိုင်းရင်းသားလူမျိုးများ ဖွံ့ဖြိုးရေးဦးစီးဌာနမှ ရန်ပုံငွေကျပ် ၈၇၇.၇၅၅ သန်း၊ ပညာရေးနှင့် လေ့ကျင့်ရေးဦးစီးဌာနမှ ရန်ပုံငွေကျပ် ၇၈၁.၅၃၉ သန်း လျာထားတောင်းခံခြင်း ဖြစ်ပါတယ်။ အခြားအသုံးစရိတ် လျာထားငွေကျပ် ၆၆.၁၁၃ သန်းတွင် ဝန်ကြီးရုံးမှလက်အောက်ရှိ ဦးစီးဌာနများ အချင်းချင်း ချိတ်ဆက်အသုံးပြုရန်အတွက် လိုအပ်သော Software များ ဝယ်ယူရန်အတွက် ငွေကျပ် ၃၈,၅၀၀ သန်း၊ နယ်စပ်ဒေသတိုင်းရင်းသားလူမျိုးများ ဖွံ့ဖြိုးတိုးတက်ရေးဦးစီးဌာနမှ စစ်ကိုင်းတိုင်းဒေသကြီး၊ ဗန်းမောက်မှာ အော်တိုတယ်လီဖုန်းတစ်လုံး ကနဦးတပ်ဆင်ခြင်းနှင့် ဗန်းမော်ခရိုင်မြေနေရာ လျော်ကြေးငွေ တို့အတွက် ငွေကျပ် ၁၈.၆၁၃ သန်း၊ ပညာရေးနှင့် လေ့ကျင့်ရေးဦးစီးဌာနမှ ဧရာဝတီတိုင်းဒေသကြီး ရုံးမြေနေရာလျော်ကြေးငွေကျပ် ၉ သန်းအား လျာထားပါကြောင်း တင်ပြအပ်ပါတယ်။ နယ်စပ်ရေးရာဝန်ကြီးဌာနအနေဖြင့် နိုင်ငံတော်၏ အမျိုးသားစီမံကိန်းနှင့်အညီ ဘဏ္ဍာငွေအခြေအနေ အပေါ် ချင့်ချိန်၍ နယ်စပ်ဒေသများ၏ ဖွံ့ဖြိုးတိုးတက်ရေးအတွက် အမှန်တကယ် ဆောင်ရွက်ရန်လိုအပ်တဲ့ လုပ်ငန်းများနှင့် အကြီးအကဲခရီးစဉ်၊ လွှတ်တော်ကတိကဝတ်များ၊ တိုင်းဒေသကြီး ပြည်နယ်နှင့် ကိုယ်ပိုင် အုပ်ချုပ်ခွင့်ရဒေသများ၏ တင်ပြချက်များ၊ တိုင်းရင်းသားအဖွဲ့အစည်းများ၏ တင်ပြချက်များ၊ ငြိမ်းချမ်းရေး နှင့် IDP ပြည်တွင်းရွှေ့ပြောင်းနေထိုင်သူများ၏ စားဝတ်နေရေးကိစ္စရပ်များနှင့်စပ်လျဉ်းသော နယ်စပ် ဒေသ ဖွံ့ဖြိုးရေးလုပ်ငန်းများကိုသာ ရန်ပုံငွေအနည်းဆုံးဖြင့် ထိထိရောက်ရောက် အကောင်အထည်ဖော် ဆောင်ရွက်နိုင်ရေး လျာထားတောင်းခံခြင်းဖြစ်ပါတယ်။ သို့ဖြစ်ပါ၍ နယ်စပ်ရေးရာဝန်ကြီးဌာန၏ ၂၀၁၈-၂၀၁၉ ဘဏ္ဍာရေးနှစ် အမျိုးသားစီမံကိန်းဥပဒေကြမ်း အရအသုံးခန့်မှန်းခြေငွေစာရင်းများနှင့် စပ်လျဉ်း၍ တင်ပြလျာထားချက်များအပေါ် အကြံပြုပေးနိုင် ပါရန်နှင့် အတည်ပြုပေးနိုင်ပါရန် နာယကကြီးနှင့် လွှတ်တော်ကိုယ်စားလှယ်များအား လေးစားစွာ တင်ပြ အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">နိုင်ငံတော်အတိုင်ခံရုံးဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="32">ဦးခင်မောင်တင်(ဒုတိယဝန်ကြီး၊ နိုင်ငံတော်အတိုင်ခံရုံးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော်နာယက၊ ပြည်သူ့လွှတ်တော်ဥက္ကဋ္ဌနှင့် လွှတ်တော်ကိုယ်စားလှယ်များ၊ ဧည့်သည် နှုတ်ခွန်းဆက်သအပ်ပါတယ်ခင်ဗျာ။ ကျွန်တော်ကတော့ နိုင်ငံတော်အတိုင်ပင်ခံရုံးဝန်ကြီးဌာန ဒုတိယဝန်ကြီး ဦးခင်မောင်တင် ဖြစ်ပါတယ်။ ပြည်ထောင်စုလွှတ်တော်ကို တင်ပြထားတဲ့ ၂၀၁၈-၂၀၁၉ ခု၊ ဘဏ္ဍာရေးနှစ် ပြည်ထောင်စု၏ဘဏ္ဍာငွေအရအသုံးဆိုင်ရာ ဥပဒေကြမ်းတွင်ပါဝင်သော နိုင်ငံတော်အတိုင်ပင်ခံရုံး ဝန်ကြီး ဌာန၏ ရငွေသုံးငွေများနှင့်စပ်လျဉ်း၍ ရှင်းလင်းတင်ပြမှာဖြစ်ပြီး Power Point သုံးစွဲခွင့်ပြုနိုင်ပါရန် လေးစားစွာတင်ပြအပ်ပါတယ်။ နိုင်ငံတော်အတိုင်ပင်ခံရုံးဝန်ကြီးဌာနကို ပြည်ထောင်စုဝန်ကြီးရုံး၊ မူဝါဒ ရေးရာဌာန၊ ပြည်ထောင်စု ငြိမ်းချမ်းရေးဖော်ဆောင်ရေးဦးစီးဌာနဟူ၍ ဖွဲ့စည်း၍ လုပ်ငန်းတာဝန်များ ဆောင်ရွက်လျက်ရှိပါတယ်။ သို့ဖြစ်တဲ့အတွက် ဝန်ကြီးရုံးနှင့် ဦးစီးဌာန ၂ ခု အတွက် သာမန်အသုံးစရိတ် ကျပ် ၁,၅၃၄.၁၂၂ သန်း၊ ငွေလုံးငွေရင်း အသုံးစရိတ် ကျပ် ၁၁၉.၀၈၀ သန်း၊ စုစုပေါင်း ကျပ် ၁,၆၅၃.၂၀၂ သန်း လျာထားတင်ပြအပ်ပါတယ်။ ပထမဦးစွာ ပြည်ထောင်စုဝန်ကြီးရုံး၏ သာမန်ရငွေသုံးငွေနှင့်စပ်လျဉ်း၍ သာမန်ရငွေအား လျာထားခြင်း မရှိပါ။ သာမန်အသုံးစရိတ်အနေဖြင့် ပြည်ထောင်စုဝန်ကြီး၊ ဒုတိယဝန်ကြီး၊ ငြိမ်းချမ်းရေးကော်မရှင် ဥက္ကဋ္ဌ၊ ငြိမ်းချမ်းရေးကော်မရှင်အဖွဲ့ဝင်များ၊ အကြံပေးအဖွဲ့နှင့် အထောက်အကူပြုအဖွဲ့တို့အတွက် စရိတ် ချီးမြှင့်ငွေများ၊ အရာထမ်း အမှုထမ်းတို့၏ လစာငွေများ၊ ပြည်ထောင်စုဝန်ကြီး၊ ဒုတိယဝန်ကြီးနှင့် အဆင့်မြင့် အရာရှိများ၏ ငြိမ်းချမ်းရေးလုပ်ငန်းဆိုင်ရာ ပြည်တွင်း ပြည်ပခရီးစဉ်များ၏ အသုံးစရိတ်များ၊ အုပ်ချုပ်မှုသုံး မော်တော်ယာဉ်များအတွက် စက်သုံးဆီကျသင့်ငွေများ၊ မော်တော်ယာဉ် ပြင်ဆင်ထိန်းသိမ်းစရိတ်များ အပါအဝင် သာမန်အသုံးစရိတ် ကျပ် ၂၉၃.၁၇၅ သန်းကို လျာထားတင်ပြအပ်ပါတယ်။ ဒုတိယအနေဖြင့် မူဝါဒရေးရာဦးစီးဌာန၏ သာမန်ရငွေသုံးငွေနှင့် စပ်လျဉ်း၍ သာမန်ရငွေအား လျာထားခြင်းမရှိပါ။ သာမန်အသုံးစရိတ်အနေဖြင့် ညွှန်ကြားရေးမှူးချုပ်နှင့် အရာထမ်း၊ အမှုထမ်းများ၏ လစာငွေများ၊ နေ့စားဝန်ထမ်းများ၏ လုပ်အားခနှင့် ထောက်ပံ့ငွေ၊ အမျိုးသားပြန်လည်သင့်မြတ်ရေးနှင့် ငြိမ်းချမ်းရေးဗဟိုဌာန (ရန်ကုန်) ရှိ အဆောက်အဦငှားရမ်းခအား ဆောက်လုပ်ရေးဝန်ကြီးဌာနသို့ ပေးချေ ရမည့် အသုံးစရိတ်များ၊ ရခိုင်ပြည်နယ်အတွင်း လူသားချင်းစာနာမှု အကူအညီ အထောက်အပံ့ပေးရေး၊ ပြန်လည်နေရာချထားရေးဖွံ့ဖြိုးရေးစီမံကိန်း (UEHRD) ကော်မတီ အဖွဲ့ဝင်တို့၏ အုပ်ချုပ်ထောက်ပံ့မှု ဆိုင်ရာ အသုံးစရိတ်များ၊ ဝန်ကြီးဌာန၏ အုပ်ချုပ်မှုသုံး မော်တော်ယာဉ်များအတွက် စက်သုံးဆီ ကျသင့်ငွေများ၊ မော်တော်ယာဉ် ပြင်ဆင်ထိန်းသိမ်းစရိတ်များ အပါအဝင် သာမန်အသုံးစရိတ် ကျပ် ၅၄၂.၄၂၃ သန်းကို လျာထား တင်ပြအပ်ပါတယ်။ ဆက်လက်ပြီး ငွေလုံးငွေရင်းရငွေသုံးငွေနှင့်စပ်လျဉ်း၍ ငွေလုံးငွေရင်းရငွေအား လျာထားခြင်း မရှိပါ။ ငွေလုံးငွေရင်းအသုံးစရိတ်အနေဖြင့် ရုံးသုံးစက်ကိရိယာခေါင်းစဉ်အောက်တွင် ရုံးသုံးရန် လိုအပ်သော Computer, Printer, Copier qệ 0:39:ond sousap: owsap@si saspood: 1 saqood:op:sazos ရုံးသုံးပရိဘောဂများ ဝယ်ယူခြင်းအပါအဝင် ငွေလုံးငွေရင်းအသုံးစရိတ် စုစုပေါင်း ကျပ် ၆၁.၃၅၀ သန်း လျာထားပါတယ်။ ဒီမှာ ကျွန်တော်တို့ မူဝါဒရေးရာဦးစီးဌာနအနေနှင့်ဆိုရင် သာမန်နှင့်ငွေလုံး နှစ်ခုပေါင်း ဟာဆိုရင် ၆၀၃.၇၇၃ ကျပ်သန်းဖြစ်ကြောင်း တင်ပြအပ်ပါတယ်။ တတိယအနေဖြင့် ပြည်ထောင်စုငြိမ်းချမ်းရေး ဖော်ဆောင်ရေးဦးစီးဌာန၏ သာမန်ရငွေသုံးငွေနှင့် စပ်လျဉ်း၍ သာမန်ရငွေအား လျာထားခြင်းမရှိပါ။ သာမန်အသုံးစရိတ်အနေဖြင့် ညွှန်ကြားရေးမှူးချုပ်နှင့် အရာထမ်း၊ အမှုထမ်းများ၏ လစာငွေများ၊ နေ့စားဝန်ထမ်းတို့၏ လုပ်အားခများ၊ ငြိမ်းချမ်းရေး အစည်းအဝေး ပွဲများကျင်းပရန် ခန်းမငှားရမ်းခြင်း၊ ကိုယ်စားလှယ်များအတွက် မော်တော်ယာဉ်ငှားရမ်းခြင်း အသုံးစရိတ်များ၊ ငြိမ်းချမ်းရေးဆိုင်ရာအစည်းအဝေးများ၊ ဆက်စပ်အစည်းအဝေးများနှင့်စပ်လျဉ်းသည့် အသုံးစရိတ်များ၊ အုပ်ချုပ်မှုသုံး မော်တော်ယာဉ်များ၏ စက်သုံးဆီကျသင့်ငွေများ၊ မော်တော်ယာဉ် ပြင်ဆင်ထိန်းသိမ်းစရိတ်များ အပါအဝင် သာမန်အသုံးစရိတ် ကျပ် ၆၉၈.၅၂၄ သန်းကို လျာထားတင်ပြအပ်ပါတယ်။ ဆက်လက်ပြီး ငွေလုံးငွေရင်းရငွေသုံးငွေနှင့်စပ်လျဉ်း၍ ငွေလုံးငွေရင်းရငွေအား လျာထားခြင်း မရှိပါ။ ငွေလုံးငွေရင်းအသုံးစရိတ်အနေဖြင့် ရုံးသုံးစက်ကိရိယာခေါင်းစဉ်အောက်တွင် ရုံးသုံးရန် လိုအပ်သော Computer, Printer, Copier, Fax şę :20:00 wsap:owcz@:1 saspood: 1 saqood:op: အတွက် ရုံးသုံးပရိဘောဂများ ဝယ်ယူခြင်းအပါအဝင် ငွေလုံးငွေရင်း အသုံးစရိတ်စုစုပေါင်း ကျပ် ၅၇.၇၃၀ သန်း လျာထားတင်ပြအပ်ပါတယ်။ ပြည်ထောင်စုငြိမ်းချမ်းရေးနှင့် ဖော်ဆောင်ရေးဦးစီးဌာနအနေဖြင့် သာမန်နှင့် ငွေလုံး နှစ်ခုပေါင်းအနေနဲ့ ကျပ်သန်း ၇၅၆.၂၅၄ သန်း လျာထားတင်ပြအပ်ပါတယ်။ သို့ဖြစ်တဲ့အတွက် ယခုတင်ပြတဲ့ ၂၀၁၈-၂၀၁၉ ခုနှစ်၊ ဘဏ္ဍာရေးနှစ်အတွက် သာမန်အသုံးစရိတ် အနေဖြင့် ပြည်ထောင်စုဝန်ကြီးရုံးမှ ကျပ် ၂၉၃.၁၇၅ သန်း၊ မူဝါဒရေးရာဦးစီးဌာနမှ ကျပ် ၅၄၂.၄၂၃ သန်း၊ ပြည်ထောင်စုငြိမ်းချမ်းရေး ဖော်ဆောင်ရေးဦးစီးဌာနမှ ကျပ် ၆၉၈.၅၂၄ သန်း၊ ပေါင်း ကျပ် ၁,၅၃၄.၁၂၂ သန်း နှင့် ငွေလုံးငွေရင်း အသုံးစရိတ်အနေဖြင့် မူဝါဒရေးရာဦးစီးဌာနမှ ၆၁.၃၅၀ သန်း၊ ပြည်ထောင်စု ငြိမ်းချမ်းရေး ဖော်ဆောင်ရေး ဦးစီးဌာနအနေဖြင့် ကျပ် ၅၇.၇၃၀ သန်း၊ ပေါင်း ကျပ် ၁၁၉.၀၈၀ သန်း၊ စုစုပေါင်း ကျပ် ၁,၆၅၃.၂၀၂ သန်း လျာထားတင်ပြခြင်းကို ပြည်ထောင်စုလွှတ်တော်က အတည်ပြုပေးနိုင်ပါရန် နာယကကြီးအား လေးစားစွာ တင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန ရှင်းလင်းတင်ပြဖို့ ဖြစ်ပါတယ်။</speech>
<speech><agency id="11">ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော်နာယကကြီးနှင့် ပြည်ထောင်စုလွှတ်တော် ကိုယ်စားလှယ်များ ခင်ဗျား။ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနရဲ့ ၂၀၁၈-၂၀၁၉ ဘဏ္ဍာနှစ် နိုင်ငံတော်ရဲ့ အမျိုးသားစီမံကိန်း ဥပဒေကြမ်းနှင့် ပြည်ထောင်စုရဲ့ ဘဏ္ဍာငွေအရအသုံးဆိုင်ရာ ဥပဒေကြမ်းတို့ပါ စီမံကိန်း လုပ်ငန်းများ၊ ရငွေသုံးငွေစာရင်းများနှင့်စပ်လျဉ်းပြီး ရှင်းလင်းတင်ပြသွားမှာ ဖြစ်ပါတယ်။ Power Point အသုံးပြုခွင့်ပြုနိုင်ပါရန် တင်ပြအပ်ပါတယ်။ နာယကကြီးခင်ဗျား။ ၂၀၁၈-၂၀၁၉ ဘဏ္ဍာရေးနှစ်အတွက် စုစုပေါင်းထုတ်လုပ်မှုရဲ့ တန်ဖိုး GDP ကို ပုံမှန်ဈေးနှုန်းအရ လယ်ယာကဏ္ဍမှာ ၂.၄ ရာခိုင်နှုန်း တိုးတက်ဖို့နှင့် သားငါးကဏ္ဍမှာ ၄ ရာခိုင်နှုန်း တိုးတက်ဖို့အတွက် ရည်မှန်းထားပါတယ်။ ဝန်ကြီးဌာနရဲ့ ဘဏ္ဍာငွေ အရအသုံးဆိုင်ရာ ဥပဒေကြမ်းပါ ၂၀၁၈-၂၀၁၉ ဘဏ္ဍာရေးနှစ်၊ ရငွေ ပြည်ပအကူအညီ ရငွေအပါအဝင် ရငွေအနေနဲ့ ကျပ် ၅၇၆.၅၈၆ ဘီလီယံ ဖြစ်ပါတယ်။ သာမန်ရငွေမှာ ကျပ် ၁၄၁.၂၄၂ ဘီလီယံ၊ ငွေလုံးငွေရင်းရငွေမှာ ကျပ် ၄၃.၈၇၈ ဘီလီယံနှင့် ကြွေးမြီရငွေ ကျပ် ၃၉၁.၄၆၆ ဘီလီယံ ဖြစ်ပါကြောင်း တင်ပြအပ်ပါတယ်။ နာယကကြီးခင်ဗျား။ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနအနေနဲ့ ၂၀၁၈-၂၀၁၉ ဘဏ္ဍာနှစ်အတွက် အမျိုးသားစီမံကိန်းဥပဒေကြမ်းပါ စီမံကိန်းလုပ်ငန်းများအပေါ် အကောင်အထည်ဖော် ဆောင်ရွက်သွားနိုင်ဖို့အတွက် စုစုပေါင်းအသုံးစရိတ် ကျပ် ၁၀၄၈.၁၃၁ ဘီလီယံ လျာထားပါတယ်။ အဆိုပါ စုစုပေါင်းအသုံးစရိတ်ထဲမှာ သာမန်အသုံးစရိတ် ကျပ် ၄၅၄.၉၄၉ ဘီလီယံ၊ ငွေလုံးငွေရင်းအသုံးစရိတ် ကျပ် ၄၉၈.၆၁၉ ဘီလီယံ၊ ကြွေးမြီအသုံးစရိတ်ဟာ ကျပ် ၉၄.၅၆၃ ဘီလီယံ ပါဝင်ပါတယ်။ ငွေလုံးငွေရင်း အသုံးစရိတ် ကျပ် ၄၉၈.၆၁၉ ဘီလီယံမှာ ပြည်တွင်းသုံးငွေဟာ ကျပ် ၁၅၀.၁၆၆ ဘီလီယံ၊ ရာခိုင်နှုန်း အားဖြင့် ၃၀.၁၂ ရာခိုင်နှုန်း၊ အထောက်အပံ့ ကျပ် ၄၃.၈၆ရ ဘီလီယံ၊ ရာခိုင်နှုန်းအားဖြင့် ၈.၈ ရာခိုင်နှုန်းနှင့် ချေးငွေဟာ ကျပ် ၃၀၄.၅၈၅ ဘီလီယံ၊ ရာခိုင်နှုန်းအားဖြင့် ၆၁.၀၈ ရာခိုင်နှုန်း အသီးသီး ပါဝင်ပါတယ်။ ၂၀၁၈-၂၀၁၉ ဘဏ္ဍာနှစ်အတွင်း ဌာနများအနေနဲ့ စီမံကိန်းနှင့်ဘဏ္ဍာရေးဝန်ကြီးဌာနရဲ့ ရငွေ သုံးငွေ ဘောင်သတ်မှတ်ချက်နဲ့ တွက်ချက်ရေးဆွဲတဲ့နေရာမှာ မိမိတို့ဝန်ကြီးဌာနအနေနဲ့ စီမံကိန်း ၃၄ ခု၊ လုပ်ငန်း ၈၇၅ ခု တို့ကို ဆောင်ရွက်သွားရန် ရည်မှန်းထားပါတယ်။ စီမံကိန်း ၃၄ ခုမှာ ဆောင်ရွက်ဆဲ လုပ်ငန်း စီမံကိန်းက ၂၃ ခုနဲ့ လုပ်ငန်းစီမံကိန်းသစ်ဟာ ၁၁ ခု ပါဝင်ပါတယ်။ ဆောင်ရွက်ဆဲ စီမံကိန်းလုပ်ငန်း ၂၃ ခုမှာ ပြည်တွင်းသုံးငွေနဲ့ လုပ်ငန်းစီမံကိန်း ၁၆ ခုနဲ့ ချေးငွေနဲ့ ဆောင်ရွက်မယ့် လုပ်ငန်းစီမံကိန်းဟာ ရ ခု ပါဝင်ပါတယ်။ လုပ်ငန်းစီမံကိန်းအသစ် ၁၁ ခုမှာ ချေးငွေနဲ့ လုပ်ငန်း ၈ ခုနဲ့ အထောက်အပံ့နဲ့ လုပ်ငန်း ၃ ခု အကောင်အထည်ဖော်ဆောင်ရွက်သွားရန် လျာထားကြောင်း တင်ပြအပ်ပါတယ်။ ဆောင်ရွက်ရမယ့် လုပ်ငန်း ၈၇၅ ခုမှာတော့ ချေးငွေနဲ့ ဆောင်ရွက်မယ့် လုပ်ငန်း ၁၁ ခုရဲ့ လုပ်ငန်းများ၊ အထောက်အပံ့နဲ့ ဆောင်ရွက်မယ့် လုပ်ငန်းပေါင်း ၂၄ ခုရဲ့ လုပ်ငန်းများနှင့် ပြည်တွင်းသုံးငွေနဲ့ ဆောင်ရွက်မယ့် နာယကကြီးခင်ဗျား။ ၂၀၁၈-၂၀၁၉ ဘဏ္ဍာနှစ် နိုင်ငံတော်ရဲ့ အမျိုးသားစီမံကိန်းဥပဒေကြမ်းနှင့် ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းတို့ပါ စီမံကိန်းလုပ်ငန်းများ၊ ရငွေ၊ သုံးငွေ စာရင်းများနှင့်စပ်လျဉ်းပြီး စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနရဲ့ ရည်မှန်းချက် လုပ်ငန်းစဉ်များအပေါ် ကဏ္ဍအလိုက်အကောင်အထည်ဖော်ဆောင်ရွက်ရမယ့် ဌာနအလိုက် အကောင်အထည်ဖော် ဆောင်ရွက်သွားရမယ့် အဓိကလုပ်ငန်းများနဲ့ အသုံးစရိတ်လျာထားချက်များကို ခြုံငုံရှင်းလင်း တင်ပြ သွားမှာဖြစ်ပါတယ်။ ဦးစွာ ဝန်ကြီးဌာနမှ အကောင်အထည်ဖော်ဆောင်ရွက်လျက်ရှိတဲ့ မြန်မာ့စိုက်ပျိုးရေးကဏ္ဍ ရှင်သန်နိုးကြားမှုမြှင့်တင်ရေး ချေးငွေစီမံကိန်း ခွင့်ပြုငွေနဲ့ ဆောက်လုပ်ပြီး တောင်သူပညာပေးဗဟိုဌာန Knowledge Center (၄၀) ကို တိုးချဲ့ပြင်ဆင်ခြင်းနဲ့ ဗဟိုဌာနရုံးချုပ် ဆောက်လုပ်ခြင်း၊ ဗဟိုဌာနအသစ် ထပ်မံဆောက်လုပ်ခြင်း၊ လျှပ်စစ်မီးသွယ်တန်းခြင်းလုပ်ငန်းတို့ကို ဆောင်ရွက်ဖို့အတွက် ကျပ် ၉.၆၀၅ ဘီလီယံ သုံးစွဲရန်လျာထားပါတယ်။ စိုက်ပျိုးရေထိရောက်စွာ ပေးဝေစိုက်ပျိုးနိုင်ရေးနဲ့ ရေဘေးကာကွယ်ရေး လုပ်ငန်းများ အတွက် ဆည်မြောင်းနဲ့ စီမံခန့်ခွဲရေးဦးစီးဌာနအနေနဲ့ စိုက်ပျိုးရေ တိုးတက်ပေးဝေရေး စီမံကိန်းများနဲ့ ရေဘေးကာကွယ်ရေးအတွက် တာတမံများ တောင့်တင်းခိုင်မာအောင် ပြုပြင်ခြင်းလုပ်ငန်းများ၊ ဆည်မြောင်း နည်းပညာရပ် ဖွံ့ဖြိုးတိုးတက်ရေးလုပ်ငန်းများနဲ့ စူးစမ်းလေ့လာတိုင်းတာခြင်း လုပ်ငန်းများ၊ အိန္ဒိယချေးငွေ၊ ADB နှင့်AD ချေးငွေ၊ ကမ္ဘာ့ဘဏ်ချေးငွေ၊ ဂျပန် ODA ချေးငွေ၊ IFAD ချေးငွေတို့နဲ့ ရေသွင်းစိုက်ပျိုးမှု ဧရိယာအပါအဝင် လယ်ယာကဏ္ဍ ဘက်စုံဖွံ့ဖြိုးတိုးတက်ရေးစီမံကိန်း၊ စိုက်ပျိုးရေး ဝင်ငွေဖွံ့ဖြိုးတိုးတက်မှု စီမံကိန်းတို့အပါအဝင် ဆည်ရေသောက် စနစ်များပြုပြင်ခြင်း၊ တူးမြောင်းများ အဆင့်မြှင့်တင်ပြုပြင်ခြင်း၊ စနစ်တကျ လယ်ယာမြေဖော်ထုတ်ခြင်းနဲ့ မြစ်ရေတင်စီမံကိန်းများ ပြန်လည်အဆင့်မြှင့်တင်ခြင်းလုပ်ငန်းများ အကောင်အထည်ဖော်ဆောက်ရွက်ဖို့အတွက် ကျပ် ၁၄၈.၅၇၄ ဘီလီယံ လျာထားခြင်းရှိပါကြောင်း တင်ပြအပ် ပါတယ်။ လယ်ယာမြေစီမံခန့်ခွဲရေးနှင့် စာရင်းအင်းဦးစီးဌာနအနေနဲ့ သင်တန်းကျောင်း(၂)ထပ် စာသင် ဆောင်နှင့် ရုံးများ ဆောက်လုပ်ခြင်း၊ စာချုပ်စာတမ်း မှတ်ပုံတင်ရုံးများမှာ DDMS Software တပ်ဆင်ခြင်းနှင့် Upgrade ပြုလုပ်ခြင်း၊ ADB နဲ့ AFD ချေးငွေ၊ ကမ္ဘာ့ဘဏ်ချေးငွေ၊ ဂျပန် ODA ချေးငွေတို့နဲ့ လယ်ယာကဏ္ဍဆိုင်ရာ မြေအသုံးချမှုနှင့် သီးနှံစာရင်းအင်း ကောက်ယူပြုစုရေးအတွက် မြေကြီး၊ မြေပုံ မှန်ကန်ရေးလုပ်ငန်းများ ဆောင်ရွက်ခြင်း၊ Satellite Imagery Digital Map ကွင်းဆင်းတိုင်းတာ ဆောင်ရွက်ခြင်း စသည့်လုပ်ငန်းတွေအတွက် ကျပ် ၃.၇၁၂ ဘီလီယံ သုံးစွဲရန် လျာထားပါကြောင်း တင်ပြ အပ်ပါတယ်။ စက်မှုလယ်ယာဦးစီးဌာန အနေနဲ့ ADB နဲ့ AFD ချေးငွေ၊ ကမ္ဘာ့ဘဏ်ချေးငွေ၊ ဂျပန် ODA ချေးငွေ တို့နဲ့ စက်မှုလယ်ယာစနစ်ကျ လယ်ယာမြေများဖော်ထုတ်ခြင်း၊ ကုန်းမြင့်လယ်ယာမြေများ ဖော်ထုတ်ခြင်း၊ လယ်ယာသုံးစက်ကိရိယာများ ပြင်ဆင်ရေးနှင့် ကိုင်တွယ်ထိန်းသိမ်းရေး သင်တန်းများ ဖွင့်လှစ်သင်ကြားခြင်း၊ လယ်ယာဝန်ဆောင်မှုလုပ်ငန်းများ တိုးမြှင့်ဆောင်ရွက်ခြင်း၊ လယ်ယာသုံးစက်ကိရိယာ သုတေသနလုပ်ငန်းများ ဆောင်ရွက်ခြင်းနဲ့ ထွန်စက်မောင်း ကွင်းပတ်လမ်း၊ သီးနှံအခြောက်လှမ်း တလင်း၊ ပျိုးခြံတည်ဆောက်ခြင်း စသည့်လုပ်ငန်းတွေအတွက် ကျပ် ၃၅.၀၅၅ ဘီလီယံဖြင့် ဆောင်ရွက်သွားရန် လျာထားပါတယ်။ စီမံကိန်း ဦးစီးဌာနအနေနဲ့ ကဏ္ဍအလိုက် မူဝါဒ၊ လုပ်ငန်းစဉ်တွေနဲ့အညီ ပြည်တွင်း ပြည်ပ စီမံကိန်းများ ညှိနှိုင်း ရေးဆွဲခြင်း၊ အကောင်အထည်ဖော် ဆောင်ရွက်မှုအခြေအနေများ စိစစ်သုံးသပ် တင်ပြခြင်းနဲ့ စိုက်ပျိုးစီးပွားရေး ဆိုင်ရာ တန်ဖိုးကွင်းဆက် စီမံကိန်းဆောင်ရွက်ခြင်းတို့အတွက် ကျပ် ၀.၆၀၄ ဘီလီယံ သုံးစွဲရန် လျာထားပါတယ်။ ရေဆင်းစိုက်ပျိုးရေးတက္ကသိုလ်အနေနဲ့ စိုက်ပျိုးရေးဆိုင်ရာ အသိပညာ ဗဟုသုတများနှင့် လူသား အရင်းအမြစ်များ ဖြည့်ဆည်းပံ့ပိုးပေးခြင်း၊ အသိပညာ အတတ်ပညာ ပြည့်စုံ၍ အရည်အချင်းပြည့်တဲ့ စိုက်ပျိုးရေးပညာရှင်များ မွေးထုတ်ပေးခြင်း၊ စိုက်ပျိုးရေးဆိုင်ရာ သုတေသနနှင့် တိုးချဲ့ ပညာပေးရေး လုပ်ငန်းများ ဖွံ့ဖြိုးတိုးတက်ရေးတွင် ပါဝင်ဆောင်ရွက်ခြင်း၊ သီးနှံထုတ်လုပ်မှု ရေရှည်တည်တံ့စေဖို့ အပင် အာဟာရ စီမံခန့်ခွဲရေးစီမံကိန်း၊ မြန်မာနိုင်ငံအလယ်ပိုင်း မြေဆီလွှာရဲ့ ထုတ်လုပ်နိုင်မှုစွမ်းအား လေ့လာခြင်း စတဲ့ စီမံကိန်းတို့အတွက် ကျပ် ၇.၄၇၅ ဘီလီယံ သုံးစွဲရန် လျာထားပါတယ်။ စိုက်ပျိုးရေးသုတေသနဦးစီးဌာနအနေနဲ့ ADB နဲ့ AFD ချေးငွေ၊ ကမ္ဘာ့ဘဏ်ချေးငွေတို့နဲ့ မျိုးစေ့ထုတ်လုပ်ငန်း၊ မျိုးစေ့ထုတ်သင်တန်း၊ သရုပ်ပြကွက်များ ဆောင်ရွက်ခြင်း၊ တောင်သူစိုက်ကွက်မှာ မျိုးအထွက် ယှဉ်ပြိုင် စမ်းသပ်ကွက်များဆောင်ရွက်ခြင်း၊ ဒေသနှင့်သင့်လျော်တဲ့ စိုက်ပျိုးနည်း ပညာများ ရှာဖွေဖော်ထုတ်ခြင်း၊ မိဘမျိုးစေ့နှင့် ဆင့်ပွားမျိုးစေ့ထုတ်လုပ်ခြင်း၊ စိုက်ကွင်းရုံး၊ မျိုးစေ့လှန်းတလင်း၊ Open Shelfi Net House Breeding Housei sauos22|: ososgas: qil:conclêi esošgas: အဆင့်မြှင့်တင်မှု၊ ဓာတ်အားလိုင်းနှင့် လျှပ်စစ်မီးတပ်ဆင်ခြင်းနဲ့ Hybrid Rice Research Center ထူထောင်ခြင်း၊ ဗီဇအချက်အလက် နည်းပညာများ အသုံးပြုပြီး မြန်မာနိုင်ငံရဲ့ ဆန်စပါးမျိုး မွေးမြူရေး ကဏ္ဍအား မြှင့်တင်ခြင်း စတဲ့စီမံကိန်းလုပ်ငန်းများအတွက် ကျပ် ၄.၉၉ ဘီလီယံ လျာထားပါကြောင်း တင်ပြအပ်ပါတယ်။ စိုက်ပျိုးရေးဦးစီးဌာနအနေနဲ့ ADB နဲ့ AFD ချေးငွေ၊ ဂျပန် ODA ချေးငွေ၊ ကမ္ဘာ့ဘဏ်ချေးငွေတို့နဲ့ စိုက်ပျိုးပညာ တိုးချဲ့ ပညာပေးရေး ရှေ့တန်းစခန်းများ တည်ဆောက်ခြင်း၊ ကျေးရွာအဆင့် သီးနှံ သိုလှောင်ရုံများ ဆောက်လုပ်ခြင်း၊ ပိုးသတ်ဆေး ဓာတ်ခွဲခန်းသုံး ပစ္စည်းများဖြည့်တင်းခြင်းနဲ့ ကိုင်တွယ် အသုံးပြုမှု သင်တန်းများပို့ချခြင်း၊ စိုက်ပျိုးရေးသိပ္ပံ ကျောင်းတွေရဲ့ စွမ်းဆောင်ရည် မြှင့်တင်ပေးခြင်းနှင့် ပညာဆက်လက်သင်ယူခြင်း မပြုနိုင်တဲ့ င်မီ ကျောင်းထွက်သွားရသူ (Dropout) များအတွက် အသက်မွေးဝမ်းကျောင်း ပညာရပ်များ တတ်မြောက်စေရန်စီမံခြင်း၊ အပင်ရောဂါနှင့် ပိုးမွှားကာကွယ် နှိမ်နင်းရေး လုပ်ငန်းများ၊ မှိုစိုက်ပျိုးထုတ်လုပ်မှု ဖွံ့ဖြိုးတိုးတက်စေခြင်းနှင့် ကော်ဖီထုတ်လုပ်မှု အရည်အသွေး မြှင့်တင်ခြင်း၊ မျိုးစေ့ကဏ္ဍ ဖွံ့ဖြိုးတိုးတက်ရေး ဆောင်ရွက်ခြင်း၊ ဟင်းသီးဟင်းရွက်နှင့် သစ်သီးဝလံ အရည်အသွေး ပြည့်မီရေး၊ ဘေးအန္တရာယ် ကင်းရှင်းရေးဆောင်ရွက်ခြင်းနှင့် တန်ဖိုးမြှင့် ဟင်းသီးဟင်းရွက်များ ထုတ်လုပ်ခြင်းနှင့် ဈေးကွက်ဖန်တီးပေးခြင်း၊ မိသားစုတစ်နိုင်တစ်ပိုင် စိုက်ပျိုးထုတ်လုပ်စေခြင်း၊ ကောင်းမွန်သော ဈေးကွက် အချိတ်အဆက်ရရှိစေခြင်း စတဲ့လုပ်ငန်းတွေအတွက် ကျပ် ၃၉.၄၉၉ ဘီလီယံ သုံးစွဲရန် လျာထား ပါကြောင်း တင်ပြအပ်ပါတယ်။ လေးစားအပ်ပါသောပြည်ထောင်စုလွှတ်တော် နာယကကြီးခင်ဗျား။ ဆက်လက်ပြီး မွေးရေ/ကျေးလက် ကဏ္ဍ ဖွံ့ဖြိုးတိုးတက်ရေးအတွက် စီမံကိန်းလုပ်ငန်းများကို တင်ပြလိုပါတယ်။ ငါးလုပ်ငန်းဦးစီးဌာန အနေနဲ့ ငါးလုပ်ငန်းသိပ္ပံ၊ သင်တန်းခန်းမ၊ ဓာတ်ခွဲခန်း၊ သရုပ်ပြအဆောက်အဦနဲ့ သိုလှောင်ရုံအဆောက်အဦ၊ ရေငန် Treatment Tank နှင့် ရေချိုလှောင်ကန်တည်ဆောက်ခြင်းနဲ့ ငါးလုပ်ငန်းစခန်းများ အဆင့်မြှင့် တင်ခြင်း၊ ကျောက်ဖြူ ပုစွန်သားဖောက်စခန်း ပုစွန်သားဖောက်ရုံ ဆောက်လုပ်ခြင်း၊ ငါးလုပ်ငန်း အရင်း အမြစ်များဆိုင်ရာနှင့် ကန့်သတ်ဧရိယာအတွက် အချက်ပြစနစ် ထူထောင်ခြင်းနှင့် သုတေသန လုပ်ငန်းများ တိုးမြှင့်အကောင်အထည်ဖော် ဆောင်ရွက်သွားနိုင်ရေးအတွက် ကျပ် ၇.၅၇၉ ဘီလီယံ လျာထားပါကြောင်း တင်ပြအပ်ပါတယ်။ မွေးမြူရေးနှင့် ကုသရေးဦးစီးဌာနအနေနဲ့ နယ်စပ်ဖြတ်ကျော် တိရစ္ဆာန် ကူးစက်ရောဂါ ကာကွယ် တားဆီးရေးအတွက် ဘက်တီးရီးယားဓာတ်ခွဲခန်း အကြီးစားမွမ်းမံခြင်း၊ ထုတ်ကုန်တိုးမြှင့်နိုင်ရန် အဆောက်အဦနှင့် အစာသိုလှောင်ရုံများ ဆောက်လုပ်ခြင်း၊ နို့ပေါင်းစက်ရုံ တည်ဆောက်ခြင်း၊ သဘာဝဘေးကြောင့် တိရစ္ဆာန်များ ပျက်စီးဆုံးရှုံးခြင်းမှ ကာကွယ်နိုင်ဖို့အတွက် Animal Shelter အဆောက်အဦများ ဆောက်လုပ်ခြင်း၊ အသက်မွေးဝမ်းကျောင်းဆိုင်ရာ မွေးမြူရေးလုပ်ငန်းများ ဆောင်ရွက်နိုင်ဖို့ အထောက်အကူပြု သင်တန်းများ ပေးခြင်း၊ သင်တန်းအဆောက်အဦ၊ ရောဂါကာကွယ်ဆေးစက်ရုံနှင့် ဓာတ်ခွဲခန်း ဆောက်လုပ်ခြင်းလုပ်ငန်းတွေ အတွက် ကျပ် ၁၂.၆၈၈ ဘီလီယံ သုံးစွဲရန်လျာထားပါကြောင်း တင်ပြအပ်ပါတယ်။ မွေးမြူရေးဆိုင်ရာ ဆေးတက္ကသိုလ်အနေနဲ့ ရောဂါရှာဖွေရေးနှင့် သင်ကြားမှုအထောက်အကူပြုနိုင်ဖို့ တိရစ္ဆာန်အသေ ရင်ခွဲစစ်ဆေးရုံ၊ ကျောင်းသားအိပ်ဆောင် အကြီးစားမွမ်းမံပြင်ဆင်ခြင်းလုပ်ငန်းများ၊ ကျောင်းသား/ကျောင်းသူများ လက်တွေ့ကွင်းဆင်း ဆောင်ရွက်နိုင်ရန်အတွက် ရွေ့လျား တိရစ္ဆာန်ကုဆေးခန်း Mobile Clinic၊ ဌာနများ LAN ချိတ်ဆက်ခြင်းနှင့် အင်တာနက်လုပ်ငန်းများ ဆောင်ရွက်ခြင်းတို့အတွက် ကျပ် ၀.၈၄၀ ဘီလီယံ သုံးစွဲသွားရန် လျာထားပါတယ်။ ကျေးလက်ဒေသ ဖွံ့ဖြိုးတိုးတက်ရေးဦးစီးဌာန အနေနဲ့ ကျေးလက်ဖွံ့ဖြိုးရေးစီမံကိန်း၊ ကျေးလက်ရေပေးရေး၊ ကျေးလက်မီးလင်းရေးနှင့် ကျေးလက် ကုန်ထုတ်လမ်းသွယ်များ၊ အိမ်ရာလုပ်ငန်းများ၊ အသက်မွေးဝမ်းကျောင်းအထောက်အကူပြု လုပ်ငန်းများနဲ့ လူထုဗဟိုပြုစီမံကိန်းများ ဆောင်ရွက်ခြင်း စသည်တို့အတွက် ကျပ် ၂၂၄.၅၈၉ ဘီလီယံ သုံးစွဲသွားရန် လျာထားပါတယ်။ နာယကကြီးခင်ဗျား။ ဆက်လက်ပြီး သမဝါယမကဏ္ဍ ဖွံ့ဖြိုးတိုးတက်ရေးအတွက် စီမံအကောင် အထည်ဖော်မယ့် စီမံကိန်းလုပ်ငန်းများကို ရှင်းလင်းတင်ပြပါ့မယ်။ သမဝါယမတက္ကသိုလ်တွေမှာ လမ်းနဲ့ ကျောင်းဆောင်များ တိုးမြှင့်ဆောက်လုပ်ခြင်းနဲ့ ပြုပြင်မွမ်းမံခြင်း၊ သင်တန်းဆောင်နဲ့ တက္ကသိုလ် အားကစား ရုံမှာ အားကစားပစ္စည်းများ ဝယ်ယူဖြည့်တင်းခြင်းတို့အတွက် ကျပ် ၂.၆၃၁ ဘီလီယံ သုံးစွဲသွားရန် လျာထားပါတယ်။ အသေးစားစက်မှုလက်မှုလုပ်ငန်းဦးစီးဌာနအနေနဲ့ ရုံးအဆောက်အဦ အဝင် အထွက်လမ်း၊ ရေရရှိရေး၊ အလုပ်ရုံများအတွက် လျှပ်စစ်မီးရရှိရေး၊ အသက်မွေးဝမ်းကျောင်းနှင့် ခေတ်မီပညာရပ်များ အဆင့်မီသင်ကြားနိုင်ရေးအတွက် စာသင်ဆောင်နှင့် ELIB Library Automation System စာကြည့်တိုက် လုပ်ငန်းများ အကောင်အထည်ဖော်ဆောင်ရွက်ဖို့အတွက် ကျပ် ၀.၇၇၈ ဘီလီယံ သုံးစွဲရန် လျာထားပါကြောင်း တင်ပြအပ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနအနေနဲ့ နိုင်ငံတော်ရဲ့ ချမှတ်ထားတဲ့ စီးပွားရေး မူဝါဒများနှင့်အညီ လယ်ယာ စိုက်ပျိုးရေးနဲ့ မွေးမြူရေးကဏ္ဍ ဖွံ့ဖြိုးတိုးတက်လာစေဖို့နဲ့ ကျေးလက်နေပြည်သူတွေရဲ့ လူမှုစီးပွားဘဝ ဖွံ့ဖြိုး တိုးတက်စေရေးအတွက် စီမံကိန်းလုပ်ငန်းများ အကောင်အထည်ဖော်ဆောင်ရွက်မှုမှာ ခွင့်ပြုဘဏ္ဍာ ရန်ပုံငွေ တွေကို အကျိုးရှိ ထိရောက်စွာ စိစစ်သုံးစွဲ စီမံကြီးကြပ် ဆောင်ရွက်သွားမည် ဖြစ်ပါကြောင်း တင်ပြပါတယ်။ ပြည်ထောင်စုလွှတ်တော်မှ စိစစ်သုံးသပ်အတည်ပြုပေးနိုင်ပါရန် တင်ပြအပ်ပါတယ်။ အားလုံးကို ကျေးဇူးတင် ပါတယ်။</speech>
<speech><agency id="31">ဦးကျော်မျိုး(ဒုတိယဝန်ကြီး၊ ပို့ဆောင်ရေးနှင့်ဆက်သွယ်ရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယကကြီးနှင့်တကွ ပြည်သူ့လွှတ်တော် ဥက္ကဋ္ဌကြီး၊ လွှတ်တော် ကိုယ်စားလှယ်တော်ကြီးများအားလုံး၊ ပြည်ထောင်စုအဆင့် အဖွဲ့အစည်းဝင်များနဲ့ ဧည့်သည်တော်များ မင်္ဂလာအပေါင်းနဲ့ ပြည့်စုံပါစေကြောင်း ဆုမွန်ကောင်းတောင်းအပ်ပါတယ်ခင်ဗျာ။ ၂၀၁၈-၂၀၁၉ ခု ဘဏ္ဍာရေးနှစ် အမျိုးသားစီမံကိန်းဥပဒေကြမ်းနဲ့ ပြည်ထောင်စုရဲ့ ဘဏ္ဍာငွေအရအသုံးဆိုင်ရာဥပဒေကြမ်း တို့တွင်ပါရှိတဲ့ ပို့ဆောင်ရေးနှင့် ဆက်သွယ်ရေးဝန်ကြီးဌာနနဲ့ သက်ဆိုင်တဲ့ စီမံကိန်းလုပ်ငန်းများ၊ ရငွေ သုံးငွေများနှင့်စပ်လျဉ်း၍ ပို့ဆောင်ရေးနှင့် ဆက်သွယ်ရေးဝန်ကြီးဌာန ဒုတိယဝန်ကြီး ကျွန်တော် ဦးကျော်မျိုး က ရှင်းလင်းတင်ပြမှာ ဖြစ်ပါတယ်။ Power Point အသုံးပြု၍ ရှင်းလင်းတင်ပြခွင့်ပြုပါခင်ဗျာ။ နာယကကြီးခင်ဗျာ။ ပို့ဆောင်ရေးနှင့် ဆက်သွယ်ရေးဝန်ကြီးဌာနကို ဝန်ကြီးရုံးအပါအဝင် ဦးစီး ဌာန (၁၁)ခု၊ နိုင်ငံတော်ပိုင်စီးပွားရေးအဖွဲ့အစည်း (၅)ခုနဲ့ ပြည်ထောင်စုဘဏ္ဍာရန်ပုံငွေ အစီအစဉ်ပြင်ပမှ ဆောင်ရွက်သော နိုင်ငံပိုင်စီးပွားရေးအဖွဲ့အစည်း (၃)ခု၊ စုစုပေါင်းဌာန၊ အဖွဲ့အစည်း (၁၉)ခုဖြင့် ဖွဲ့စည်း ထားပြီး ပို့ဆောင်ရေးနှင့် ဆက်သွယ်ရေးကဏ္ဍများ၏ အဆောက်အဦနဲ့ ဝန်ဆောင်မှုအဆင့်မြှင့်တင်ခြင်း၊ တည်ဆောက်ခြင်းလုပ်ငန်းစီမံကိန်းများ အကောင်အထည်ဖော်ဆောင်ရွက်ခြင်းဖြင့် နိုင်ငံတော်နှင့် ပြည်သူ များ၏ လူမှုစီးပွားဖွံ့ဖြိုးတိုးတက်ရေးအတွက် အထောက်အကူပြုပေးလျက်ရှိပါတယ်။ ပို့ဆောင်ရေးနှင့် ဆက်သွယ်ရေးဝန်ကြီးဌာနရှိ ဦးစီးဌာနများ၊ နိုင်ငံပိုင်စီးပွားရေးအဖွဲ့အစည်းများ နှင့် ပြည်ထောင်စုဘဏ္ဍာရန်ပုံငွေ အစီအစဉ်ပြင်ပမှဆောင်ရွက်သော နိုင်ငံတော်ပိုင်စီးပွားရေး အဖွဲ့ အစည်း များအနေဖြင့် ၂၀၁၈-၂၀၁၉ ဘဏ္ဍာရေးနှစ်အတွက် ရငွေကျပ် ၂,၀၁၂.၂၀၄ ဘီလီယံနှင့် သုံးငွေကျပ် ၁,၇၂၅.၅၅၉ ဘီလီယံ၊ ပိုငွေစုစုပေါင်းကျပ် ၂၈၆.၆၄၅ ဘီလီယံကို လျာထား၍ တင်ပြထားပါတယ်။ ဦးစီးဌာနများ၊ နိုင်ငံတော်ပိုင် စီးပွားရေးအဖွဲ့ အစည်းများအနေနဲ့ ရငွေအပိုင်းမှာ သာမန်ရငွေ ကျပ် ၉၈၀.၇၅၂ ဘီလီယံ၊ ပြည်ပအကူအညီရငွေ ကျပ် ၆၅.၁၂၅ ဘီလီယံနှင့် ပြည်ပချေးယူရငွေ ကျပ် ၅၇၆.၃၃၂ ဘီလီယံ၊ စုစုပေါင်း ကျပ် ၁၆၂၂.၂၀၉ ဘီလီယံ လျာထားပါတယ်။ သုံးငွေပိုင်းမှာတော့ သာမန်သုံးငွေကျပ် ၃၁၀.၈၄၈ ဘီလီယံ ငွေလုံးငွေရင်းသုံးငွေကျပ် ၉၈၄.၁၄၄ ဘီလီယံနဲ့ ကြွေးမြီသုံးငွေကျပ် ၃၈.၆၂၂ ဘီလီယံ၊ စုစုပေါင်း ကျပ် ၁,၃၃၃.၆၁၄ ဘီလီယံ လျာထားတဲ့အတွက် အသားတင်ပိုငွေကျပ် ၂၈၈.၅၉၅ ဘီလီယံ ဖြစ်ပါတယ်။ ပြည်ထောင်စုဘဏ္ဍာရန်ပုံငွေ အစီအစဉ်ပြင်မှ ဆောင်ရွက်နေတဲ့ နိုင်ငံတော်ပိုင်စီးပွားရေး အဖွဲ့အစည်း များအနေနဲ့ ရငွေပိုင်းမှာ သာမန်ရငွေကျပ် ၂၅၄.၇၄၁ ဘီလီယံနှင့် ပြည်ပချေးယူရငွေ ကျပ် ၁၃၅၂၅၄ ဘီလီယံ၊ စုစုပေါင်း ကျပ် ၃၈၉.၉၉၅ ဘီလီယံ လျာထားပါတယ်။ သုံးငွေပိုင်းမှာတော့ သာမန်သုံးငွေ ကျပ် ၂၀၇.၄၉ရ ဘီလီယံ၊ ငွေလုံးငွေရင်းသုံးငွေမှာ ကျပ် ၁၇၁.၉၈၀ ဘီလီယံနဲ့ ကြွေးမြီသုံးငွေ ကျပ် ၁၂.၄၆၈ ဘီလီယံ၊ စုစုပေါင်းကျပ် ၃၉၁.၉၄၅ ဘီလီယံ လျာထားတဲ့အတွက် အသားတင်လိုငွေ ကျပ် ၁,၉၅၀ ဘီလီယံ ဖြစ်ပါတယ်။ သာမန်ရငွေမှာတော့ ကုန်းလမ်းပို့ဆောင်ရေးညွှန်ကြားမှုဦးစီးဌာနနဲ့ ဆက်သွယ်ရေးညွှန်ကြားမှု ဦးစီးဌာနတို့ရဲ့ အခွန်အကောက်ရငွေ၊ လေကြောင်းပို့ဆောင်ရေး ညွှန်ကြားမှုဦးစီးဌာနရဲ့ လေယာဉ်ဖြတ်ကျော် ပျံသန်းခရငွေ၊ မြန်မာ့ဆက်သွယ်ရေးလုပ်ငန်းရဲ့ ဆက်သွယ်ရေးဝန်ဆောင်ခရငွေနဲ့ မြန်မာ့ဆိပ်ကမ်း အာဏာပိုင်၏ ဆိပ်ကမ်းအခွန်အခရငွေတို့ဟာ အဓိကရငွေများ ဖြစ်ပါတယ်။ ငွေလုံးငွေရင်းရငွေများမှာတော့ ရေအရင်းအမြစ်နဲ့ မြစ်ချောင်းများ ဖွံ့ဖြိုးတိုးတက်ရေးဦးစီးဌာနရဲ့ မန္တလေးဆိပ်ကမ်းအဆင့်မြှင့်တင်ရေး စီမံကိန်းနဲ့ မဲခေါင်-လန်ချန်း အထူးရန်ပုံငွေ ဝမ်ပုံဆိပ်ကမ်းအဆင့် မြှင့်တင်ခြင်းအတွက် ဖြစ်မြောက်နိုင်စွမ်း လေ့လာခြင်းလုပ်ငန်း၊ လေကြောင်းပို့ဆောင်ရေးညွှန်ကြားမှု ဦးစီးဌာန၏ ရန်ကုန်၊ မန္တလေးနဲ့ နေပြည်တော်လေဆိပ်များတွင် အဆင့်မြင့်ရေဒါစနစ်များ တပ်ဆင်ခြင်း အတွက် အတိုင်ပင်ခံငှားရမ်းခပေးချေခြင်း၊ ပြည်တွင်းရေကြောင်းပို့ဆောင်ရေး၏ ရခိုင်ဒေသဖွံ့ဖြိုး တိုးတက်ရေးအတွက် ရေယာဉ်အသစ်များ တည်ဆောက်ခြင်းလုပ်ငန်းနှင့် ဒလသင်္ဘောကျင်း အဆင့်မြှင့် တင်ခြင်းလုပ်ငန်း၊ မြန်မာ့မီးရထား၏ ရထားပြေးဆွဲမှုကို ဗဟိုဌာနမှ ထိန်းချုပ်သည့်စနစ်နှင့် ဘေးအန္တရာယ် ကင်းရှင်းရေးဆိုင်ရာ ကိရိယာပစ္စည်းများ တပ်ဆင်ရေးစီမံကိန်းတို့အတွက် ရရှိမည့် ပြည်ပအကူအညီ ရငွေများဖြစ်ပြီး ငွေလုံးငွေရင်းအသုံးစရိတ်တွင် ပြန်လည်သုံးစွဲမှာ ဖြစ်ပါတယ်။ ဒီမှာတော့ မဲခေါင်- လန်ချန်း အထူးရန်ပုံငွေနဲ့ဆောင်ရွက်တဲ့ လုပ်ငန်းကလွဲ၍ ကျန်တဲ့လုပ်ငန်းစီမံကိန်းတွေအားလုံး ဂျပန်နိုင်ငံ အကူအညီ အထောက်အပံ့နှင့် ဆောင်ရွက်မှာဖြစ်ပါတယ်။ ငွေလုံးငွေရင်းအသုံးစရိတ်မှာ ရေအရင်းအမြစ်နဲ့ မြစ်ချောင်းများ ဖွံ့ဖြိုးတိုးတက်ရေးဦးစီးဌာန၏ ဧရာဝတီမြစ်ဝှမ်း ဘက်စုံစီမံခန့်ခွဲမှုစီမံကိန်း၊ တွံတေးတူးမြောင်းဖွံ့ဖြိုးတိုးတက်ရေးစီမံကိန်း၊ ဆက်သွယ်ရေး ညွှန်ကြားမှုဦးစီးဌာနရဲ့ ဆက်သွယ်ရေးကဏ္ဍ ဖွံ့ဖြိုးတိုးတက်ရေးစီမံကိန်း၊ မြန်မာ့မီးရထား၏ ရန်ကုန်မန္တလေးရထားလမ်း အဆင့်မြှင့်တင်ရေးစီမံကိန်း၊ မန္တလေး-မြစ်ကြီးနား ရထားလမ်းပိုင်းအဆင့်မြှင့်တင်ရေး လုပ်ငန်း၊ စက်ခေါင်းသစ်သံလမ်း ပြုပြင်ရေးစက်များနှင့် စက်အရန်ပစ္စည်းများ ဝယ်ယူခြင်းစီမံကိန်း၊ စက်ခေါင်းသစ် ဆောက်လုပ်ရေးစက်ရုံနဲ့ လူစီးတွဲ၊ ကုန်တွဲသစ် ဆောက်လုပ်ရေးစက်ရုံ တည်ထောင်ခြင်းတို့ ပါဝင်ပါတယ်။ ခုနကချေးငွေနဲ့ဆောင်ရွက်တဲ့ စီမံကိန်းလုပ်ငန်းအဆက်ပါ။ လူစီးတွဲ ၁၀၀ ၀ယ်ယူခြင်း၊ ဒီဇယ်စက်ခေါင်း စက်ရုံ(ရွာထောင်) အဆင့်မြှင့်တင်ရေးစီမံကိန်း၊ ရန်ကုန်မြို့ပတ်ရထားလမ်း အဆင့်မြှင့်တင်ရေးလုပ်ငန်း၊ မြန်မာ့ဆက်သွယ်ရေးလုပ်ငန်းရဲ့ ဆက်သွယ်ရေးကွန်ရက်များ အဆင့်မြှင့်တင်ရေးစီမံကိန်းနှင့် မြန်မာ့ဆိပ်ကမ်း အာဏာပိုင်ရဲ့ သီလဝါဆိပ်ကမ်း မြေကွက်အမှတ် (၂၅)၊ (၂၆)မှာ ကုန်သေတ္တာနဲ့ အထွေထွေကုန်စည် ဆိပ်ကမ်း တည်ဆောက်ခြင်းတို့အတွက် ပြည်ပချေးငွေများဖြင့် ဆောင်ရွက်မည့် အသုံးစရိတ်များ အဓိကလျာထားပါတယ်။ ပြည်ထောင်စုဘဏ္ဍာရန်ပုံငွေဖြင့် ဆောင်ရွက်မယ့်လုပ်ငန်းများမှာ လေကြောင်းပို့ဆောင်ရေးညွှန်ကြားမှု ဦးစီးဌာနရဲ့ ဖလမ်းလေဆိပ်သစ် တည်ဆောက်ရေးလုပ်ငန်း၊ သတင်းအချက်အလက်၊ နည်းပညာနဲ့ Cyber လုံခြုံရေးဦးစီးဌာနရဲ့ မြန်မာဂြိုလ်တုစနစ်စီမံကိန်းအတွက် ရင်းနှီးမြှုပ်နှံမှုထည့်ဝင်ခြင်း၊ Miscrosoft လိုင်စင်ခများပေးချေခြင်း၊ ပြည်တွင်းရေကြောင်းပို့ဆောင်ရေး၏ သက်တမ်းလွန်ရေယာဉ်များ အစားထိုး ဆောင်ရွက်နိုင်ရန် ရေယာဉ်သစ်တည်ဆောက်ခြင်း၊ ၁၅၀၀ တန် ကုန်တင်တွဲရေယာဉ် တည်ဆောက်ခြင်း၊ မြန်မာ့ဆိပ်ကမ်းအာဏာပိုင်ရဲ့ တွန်းဆွဲရေယာဉ် တည်ဆောက်ခြင်းတို့အတွက် အဓိကလျာထားခဲ့ပါတယ်။ ထို့အပြင် ပြည်ပအကူအညီနှင့် ပြည်ပချေးငွေတို့ဖြင့်ဆောင်ရွက်မယ့် လုပ်ငန်းတွေမှာ နိုင်ငံတော်အပိုင်းမှ ဆက်စပ်ဆောင်ရွက်ရမယ့် လုပ်ငန်းများအတွက် မဖြစ်မနေ ကျခံရမည့် အသုံးစရိတ်များကို လျာထားခဲ့ ပါတယ်။ နာယကကြီးခင်ဗျာ။ ပို့ဆောင်ရေးနှင့် ဆက်သွယ်ရေးဝန်ကြီးဌာနအနေဖြင့် မိမိတို့ရဲ့ လုပ်ငန်း လိုအပ်ချက်များအရ မဖြစ်မနေဆောင်ရွက်ရမည့် လုပ်ငန်းများကို ဦးစားပေးလျာထားခဲ့ပါကြောင်းနဲ့ ရငွေ များကိုလည်း ရှာဖွေနိုင်သမျှ အစွမ်းကုန်ကြိုးစားရှာဖွေရန် လျာထားခဲ့ခြင်းဖြစ်ပါကြောင်း တင်ပြအပ်ပါတယ်။ သို့ဖြစ်ပါ၍ ပို့ဆောင်ရေးနှင့် ဆက်သွယ်ရေးဝန်ကြီးဌာန တစ်ခုလုံးအနေဖြင့် ရငွေကျပ် ၂,၀၁၂.၂၀၄ ဘီလီယံ ရရှိရန်လျာထားပြီး၊ သုံးငွေကျပ် ၁,၇၂၅.၅၅၉ ဘီလီယံ လျာထားသည့်အတွက် အသားတင်ပိုငွေ စုစုပေါင်း ကျပ် ၂၈၆.၆၄၅ ဘီလီယံဖြင့် လျာထားခြင်းကို အဆင့်ဆင့်စိစစ်ထားပြီးဖြစ်၍ ပြည်ထောင်စုလွှတ်တော်မှ ဆွေးနွေးအတည်ပြုပေးနိုင်ပါရန် ရှင်းလင်းတင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ကျန်ရှိတဲ့ ပြည်ထောင်စုအဆင့်ဌာန၊ အဖွဲ့အစည်းများရဲ့ ရှင်းလင်းတင်ပြခြင်း အစီအစဉ်ကို မနက်ဖြန် ၂၆-၇-၂၀၁၈ ရက် (ကြာသပတေးနေ့)မှာ ဆက်လက်ဆောင်ရွက်မှာဖြစ်ကြောင်း အသိပေးကြေညာပါတယ်။</speech>
</motion>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး ဒုတိယနေ့ ရပ်နားကြောင်းနှင့် တတိယနေ့ ကျင်းပမည့် နေ့ရက်နှင့် ကြေညာခြင်း</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နဝမပုံမှန် အစည်းအဝေး ဒုတိယနေ့အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေးရဲ့ တတိယနေ့ကို မနက်ဖြန် ၂၀၁၈ ခုနှစ်၊ ဇူလိုင်လ ၂၆ ရက် (ကြာသပတေးနေ့) နံနက် ၁၀ နာရီ ကျင်းပပြုလုပ်မည် ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">ပြည်ထောင်စုလွှတ်တော် ကိုယ်စားလှယ်များအားလုံး ထွက်ခွာနိုင် ပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေး ဒုတိယနေ့ အစည်းအဝေးကို မွန်းလွဲ ၁၂:၄၅ နာရီတွင် ရပ်နားပါသည်။</speech>
</postface>
</transcript>
</doc>
