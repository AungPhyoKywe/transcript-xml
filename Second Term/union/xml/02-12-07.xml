<doc>
<docinfo>
<docno>02-12-07.xml</docno>
<pdf>02-12-07.pdf</pdf>
<term value="02">ဒုတိယအကြိမ်</term>
<session value="12" />
<sittingday value="07" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် (၁၂)ကြိမ်မြောက်ပုံမှန်အစည်းအဝေး သတ္တမနေ့မှတ်တမ်း</title>
<date>၁၃၈၁ ခုနှစ်၊ ကဆုန်လဆန်း ၁၁ ရက် (၂၀၁၉ ခုနှစ်၊ မေလ ၁၄ ရက်)(အင်္ဂါနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် (၁၂)ကြိမ်မြောက်ပုံမှန်အစည်းအဝေး သတ္တမနေ့ကို နံနက် ၁၀:ဝဝ နာရီင်ကျင်းပ ပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် ပြည်သူ့လွှတ်တော် ဥက္ကဋ္ဌ ဦးတီခွန်မြတ်က ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် (၁၂)ကြိမ်မြောက်ပုံမှန်အစည်းအဝေးရဲ့ သတ္တမနေ့အစီအစဉ် စတင်ပါတော့မယ်။ ဒီနေ့အစည်းအဝေးကို လွှတ်တော်ကိုယ်စားလှယ်များ၏ မိတ်ဆွေများ၊ ဧည့်သည် ၉၈ ဦးလာရောက်လေ့လာ လျက်ရှိကြောင်း တင်ပြအပ်ပါတယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါခင်ဗျာ။</speech>
<speech type="mc">အားလုံး ထိုင်နိုင်ကြပါပြီခင်ဗျား။ ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း ၊</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ ဒုတိယအကြိမ် ပြည်ထောင်စုလွှတ်တော် (၁၂)ကြိမ်မြောက်ပုံမှန်အစည်းအဝေး သတ္တမနေ့မှာ ပြည်ထောင်စု လွှတ်တော်ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်ထောင်စုလွှတ်တော် ကိုယ်စားလှယ်ဦးရေ စုစုပေါင်း ၆၅ရ ဦး ရှိပြီး ဒီကနေ့ အစည်းအဝေးကို ၆၀၂ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၉၁.၆၃ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ) တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် (၁၂)ကြိမ်မြောက်ပုံမှန်အစည်းအဝေး သတ္တမနေ့ အစီအစဉ် ကြေညာခြင်း</title>
<speech type="speaker">အစီအစဉ်(၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယ အကြိမ် ပြည်ထောင်စုလွှတ်တော် (၁၂) ကြိမ်မြောက်ပုံမှန်အစည်းအဝေး သတ္တမနေ့အစီအစဉ်ကို လွှတ်တော် ကိုယ်စားလှယ်များထံ ဖြန့်ဝေထားတဲ့အစီအစဉ်အတိုင်း ဆက်လက်ဆောင်ရွက်သွားပါမယ်။ အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များအတွက် ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း၊</speech>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များ စိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="245">ဒေါ်နန်းထွေးသူ(အဖွဲ့ဝင်၊ ကိုယ်စားလှယ်များစိစစ်ရေးကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယကကြီးရှင်။ ယနေ့ ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် (၁၂)ကြိမ်မြောက်ပုံမှန်အစည်းအဝေး သတ္တမနေ့ ၁၄-၅-၂၀၁၉ ရက်နေ့မှာ အစည်းအဝေးသို့ တက်ရောက် နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား ကယားပြည်နယ်၊ ဖာဆောင်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ်၊ ပြည်ထောင်စုလွှတ်တော်ကိုယ်စားလှယ်များ စိစစ်ရေးကော်မတီအဖွဲ့ဝင် ဖြစ်သူ ကျွန်မ ဒေါ်နန်းထွေးသူက ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက် နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များကတော့- ဒေါ်ဝင့်ဝါထွန်း ရှားတာ၊ - ဒေါက်တာဒေါ်ခင်စည်သူ လွိုင်ကော်၊ - ဦးစိန်အောင် ပလက်ဝ၊ - ဦးပါထန်း မတူပီ၊ - ဦးမျိုးဇော်အောင် ကောလင်း၊ - ဦးမောင်မြင့် မင်းကင်း၊ - ဒေါက်တာလှိုင်မြင့်ဟန် ကန့်ဘလူ၊ - ဦးအောင်စိန် - ဦးစောထွန်း - သူရဦးသက်ဆွေ ကိုကိုးကျွန်း၊ - ဦးလွင်ကိုလတ် သန်လျင်၊ - ဒေါက်တာစိုင်းမောက်ခမ်း - ဦးစိုင်းဘသိန်း လင်းခေး၊ - ဦးဆီဟူးရွေ့ - ဦးစိုင်းသန်းနိုင် ကရင်-၅၊ - ဒေါ်နန်းနီနီအေး ကရင်-၆၊ - ဦးမျိုးထပ်(ခ) ဆလိုင်းမျိုးထိုက် ချင်း-၁၂၊ - ဦးလင်းတင်ဌေး မွန်-၄ နှင့် - ဦးဇော်မင်းလတ်(ခ) ဦးကိုလတ် တို့ဖြစ်ပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၃၆ ဦးရှိပြီး၊ ယနေ့ ခွင့်ပန် ကြားသူ ၁၉ ဦး ဖြစ်တဲ့အတွက် စုစုပေါင်း ခွင့်ပန်ကြားသူ ၅၅ ဦးဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ ခွင့်ပန်ကြားတဲ့ ပြည်ထောင်စုလွှတ်တော်ကိုယ်စားလှယ် ၁၉ ဦးအား ခွင့်အဖြစ် သတ်မှတ်ခွင့်ပြုပေး ပါရန် လေးစားစွာဖြင့် တင်ပြအပ်ပါတယ်ရှင်။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် (၁၂)ကြိမ်မြောက်ပုံမှန်အစည်းအဝေး သတ္တမနေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅ရ ဦး၊ ယခင်က ခွင့်ပြုထားသူ ၃၆ ဦး၊ ယနေ့ခွင့်ပန်ကြား၍ ခွင့်ပြုထားသူ ၁၉ ဦး ဖြစ်တဲ့အတွက် ခွင့်ပြုထားသူစုစုပေါင်း ၅၅ ဦးဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Order">
<title>ပြည်ထောင်စုလွှတ်တော်က အတည်ပြုသည်ဟု မှတ်ယူရမည့် ပြည်ထောင်စုရာထူးဝန်အဖွဲ့ဥပဒေကို ဒုတိယအကြိမ်ပြင်ဆင်သည့် ဥပဒေကြမ်းကို လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ် (၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စုရာထူးဝန်အဖွဲ့ဥပဒေကို ဒုတိယအကြိမ်ပြင်ဆင်သည့် ဥပဒေကြမ်းကို ပြည်သူ့လွှတ်တော်မှာ စတင်ဆွေးနွေးခဲ့ပြီး လွှတ်တော်နှစ်ရပ် သဘောတူညီတဲ့ ဥပဒေကြမ်းအဖြစ် ၁၀-၅-၂၀၁၉ ရက်မှာ ပြည်ထောင်စုလွှတ်တော်သို့ ပေးပို့ထားပါတယ်။ ပြည်ထောင်စုရာထူးဝန်အဖွဲ့ဥပဒေကို ဒုတိယအကြိမ်ပြင်ဆင်သည့် ဥပဒေကြမ်းကို နိုင်ငံတော်သမ္မတ လက်မှတ်ရေးထိုး ထုတ်ပြန်နိုင်ဖို့အတွက် ၁၃-၅-၂၀၁၉ ရက်တွင် ပေးပို့ထားပါကြောင်းနဲ့ ပြည်ထောင်စု လွှတ်တော်ဆိုင်ရာ နည်းဥပဒေ ၈၁ အရ ပြည်ထောင်စုလွှတ်တော်က သဘောတူအတည်ပြုသည်ဟု မှတ်ယူ၍ မှတ်တမ်းတင်ကြောင်း ကြေညာပါတယ်။</speech>
</section>
<section value="Bill">
<bill>
<title>ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်သည့် ဥပဒေမူကြမ်းအတွက် လေ့လာစိစစ်ရေးပူးပေါင်း ကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာအပေါ် လွှတ်တော်ကိုယ်စားလှယ် များ၏ ဆွေးနွေးချက်များနှင့်စပ်လျဉ်း၍ ပူးပေါင်းကော်မတီ၏ ရှင်းလင်းတင်ပြချက် | အစီရင်ခံစာကို ဖတ်ကြားတင်ပြခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဦးသိန်းထွန်း ကျောင်းကုန်းမဲဆန္ဒနယ်က တင်သွင်းလာတဲ့ ဥပဒေကြမ်းနဲ့စပ်လျဉ်းပြီး ဖွဲ့စည်းပေးထားတဲ့ အဖွဲ့ဝင် ၃၀ ဦးပါ ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်သည့်ဥပဒေကြမ်း လေ့လာစိစစ်ရေးပူးပေါင်းကော်မတီရဲ့ အစီရင်ခံစာအပေါ် ၂၀၁၉ ခုနှစ်၊ မတ်လ ၈ ရက်၊ ၁၂ ရက်၊ ၁၄ ရက်နဲ့ ၁၅ ရက်က ကျင်းပပြုလုပ်တဲ့ ပြည်ထောင်စု လွှတ်တော်အစည်းအဝေးမှာ လွှတ်တော်ကိုယ်စားလှယ် ၆၃ ဦးတို့က ဆွေးနွေးခဲ့ကြပြီးဖြစ်ပါတယ်။ လေ့လာစိစစ်ရေးပူးပေါင်းကော်မတီအနေနဲ့ လွှတ်တော်ကိုယ်စားလှယ် ၆၃ ဦးရဲ့ ဆွေးနွေးချက်များ နဲ့စပ်လျဉ်းပြီး ပြန်လည်ရှင်းလင်း ဆွေးနွေးရမှာဖြစ်ပါတယ်။ နာယကအနေနဲ့ လွှတ်တော်ရဲ့ ဆက်လက် ဆောင်ရွက်ရမယ့် လုပ်ငန်းစဉ်များအပေါ် အလေးအနက်ထား စဉ်းစားသုံးသပ်ပြီး ပူးပေါင်းကော်မတီရဲ့ ပြန်လည်ရှင်းလင်း ဆွေးနွေးမှုကို အစီရင်ခံစာဖြင့် ဖတ်ကြားတင်ပြဖို့ ညွှန်ကြားထားခဲ့ပါတယ်။ ယခု ပူးပေါင်းကော်မတီရဲ့ အစီရင်ခံစာ ဖတ်ကြားတင်ပြဖို့ ဖြစ်ပါတယ်။</speech>
<speech><mp id="992">ဒေါက်တာမြတ်ဉာဏစိုး(အတွင်းရေးမှူး၊ လေ့လာစိစစ်ရေးပူးပေါင်းကော်မတီ)</mp>လေးစားအပ် ပါတဲ့ ပြည်ထောင်စုလွှတ်တော် နာယကကြီး၊ အမျိုးသားလွှတ်တော်ဥက္ကဋ္ဌကြီးနဲ့တကွ အားလုံးပဲ မင်္ဂလာပါ။ ပူးပေါင်းကော်မတီရဲ့ ထပ်မံလေ့လာတွေ့ရှိချက်နဲ့ သဘောထားမှတ်ချက်အစီရင်ခံစာကို ပူးပေါင်းကော်မတီ အတွင်းရေးမှူးဖြစ်တဲ့ ကျွန်တော် ဒေါက်တာမြတ်ဉာဏစိုးကနေ တင်ပြသွားမှာဖြစ်ပါတယ်။ ဦးသိန်းထွန်း ကျောင်းကုန်းမဲဆန္ဒနယ်အပါအဝင် ပြည်ထောင်စုလွှတ်တော်ကိုယ်စားလှယ် ၁၄၃ ဦး ကနေပြီးတော့ ပြည်ထောင်စုလွှတ်တော်ဆိုင်ရာ ဥပဒေ၊ နည်းဥပဒေများ၊ ဖွဲ့စည်းပုံအခြေခံဥပဒေတို့အရ ဖေဖော်ဝါရီလ ၈ ရက် ရက်စွဲဖြင့် လက်မှတ်ရေးထိုးတင်ပြလာတဲ့ ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်တဲ့ ဥပဒေမူကြမ်းနဲ့စပ်လျဉ်းပြီးတော့ ပြည်ထောင်စုလွှတ်တော်နာယက က ဖေဖော်ဝါရီလ ၁၉ ရက် နေ့မှာ ကျင်းပတဲ့ ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက်ပုံမှန်အစည်းအဝေးရဲ့ အဋ္ဌမ နေ့မှာ လွှတ်တော်ကိုအသိပေး တင်ပြခဲ့ပါတယ်။ အဲဒီဥပဒေကြမ်းကို လေ့လာစိစစ်ပြီးတော့ အစီရင်ခံစာတင်ပြနိုင်ရန်အတွက် ပူးပေါင်းကော်မတီ တစ်ရပ်ကိုလည်း ပြည်ထောင်စုလွှတ်တော်ရုံးရဲ့ ဖေဖော်ဝါရီလ ၁၉ ရက်စွဲပါ အမိန့်ကြော်ငြာစာအမှတ် (၁၄/၂၀၁၉)နဲ့ ဖွဲ့စည်းတာဝန်ပေးအပ်ခဲ့ပါတယ်။ ပူးပေါင်းကော်မတီအနေနဲ့ မိမိတို့ရဲ့ အစီရင်ခံစာကို မတ်လ ၅ ရက်နေ့မှာ လွှတ်တော်ကို တင်ပြခဲ့ပါတယ်။ ဒီအစီရင်ခံစာအပေါ်မှာ ပြည်ထောင်စုလွှတ်တော် ကိုယ်စားလှယ် ၆၃ ဦးက ဆွေးနွေးခဲ့ပါတယ်။ ဒီလိုဆွေးနွေးတဲ့အခါမှာ Issue နှစ်ရပ် ပေါ်လာပါတယ်။ တစ်ခုကတော့ ဖွဲ့စည်းပုံ အခြေခံဥပဒေ(၂၀၀၈ ခုနှစ်) ပြင်ဆင်ရေးပူးပေါင်းကော်မတီက တင်သွင်းလာမယ့် ဖွဲ့စည်းပုံအခြေခံဥပဒေကို ပြင်ဆင်တဲ့ဥပဒေကြမ်းကို ပြည်ထောင်စုလွှတ်တော်သို့ တင်သွင်းလာတဲ့ လွှတ်တော်နှစ်ရပ်လုံးမှ ဥပဒေကြမ်းကော်မတီဝင်များအားလုံး ပါဝင်ဖွဲ့စည်းထားတဲ့ ဥပဒေကြမ်းလေ့လာ စိစစ်ရေးကော်မတီက တစ်ပေါင်းတည်း လေ့လာစိစစ်ဆောင်ရွက်သင့်ကြောင်း ဖြစ်ပါတယ်။ နောက်တစ်ချက်ကတော့ လွှတ်တော်ဆိုင်ရာဥပဒေ၊ နည်းဥပဒေများနှင့်အညီ ဤဥပဒေကြမ်းကို လွှတ်တော်တွင် ဆက်လက်ဆွေးနွေး အတည်ပြုဆောင်ရွက်သင့်ကြောင်း ဆိုပြီးတော့ Issue နှစ်ရပ်အနေနဲ့ ဆွေးနွေးခဲ့ပါတယ်။ ဒီဆွေးနွေးချက်နှစ်ရပ်အပေါ်မှာ လွှတ်တော်ရဲ့ အဆုံးအဖြတ်ကို လွှတ်တော်ဆိုင်ရာ ဥပဒေ၊ နည်းဥပဒေ၊ လုပ်ထုံးလုပ်နည်းတွေနဲ့အညီ ရယူဆောင်ရွက်နိုင်ဖို့အတွက် ပူးပေါင်းကော်မတီကို လွှတ်တော်သို့ အစီရင်ခံစာ ပြန်လည်တင်ပြရန် ပြည်ထောင်စုလွှတ်တော်နာယက က တာဝန်ပေးအပ်ခဲ့ပါတယ်။ ကျွန်တော်တို့ ပူးပေါင်းကော်မတီရဲ့ စိစစ်တွေ့ရှိချက်ကို တင်ပြရမယ်ဆိုရင်တော့ ဖွဲ့စည်းပုံအခြေခံ ဥပဒေပါ ပြဋ္ဌာန်းချက်တွေမှာကော၊ ပြည်ထောင်စုလွှတ်တော်ဆိုင်ရာ နည်းဥပဒေပြဋ္ဌာန်းချက်တွေမှာကော ဖွဲ့စည်းပုံအခြေခံဥပဒေကို ပြင်ဆင်တဲ့ဥပဒေမူကြမ်းနဲ့စပ်လျဉ်းပြီးတော့ ပြဋ္ဌာန်းဖော်ပြထားတဲ့အခါမှာ ဒီလိုမျိုးပြင်ဆင်တဲ့ လုပ်ငန်းစဉ်နှစ်ရပ် အပြိုင်တင်သွင်းလာတဲ့အခါမှာ သီးခြားဆောင်ရွက်ရန် လုပ်ငန်းစဉ်များ ဖော်ပြထားခြင်းမရှိတဲ့အတွက်ကြောင့်မို့လို့ လွှတ်တော်ရဲ့ အဆုံးအဖြတ်ကိုသာ ရယူ ဆောင်ရွက်ရန်သာ ရှိပါကြောင်း လေ့လာတွေ့ရှိရပါကြောင်း လေးစားစွာ တင်ပြအပ်ပါတယ်။ ကော်မတီရဲ့ သဘောထားမှတ်ချက်ကို တင်ပြပါ့မယ်။ သို့ဖြစ်ပါတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေအတိုင်း ဆောင်ရွက်ရာမှာ ကြုံတွေ့နေရတဲ့အခက်အခဲများကို ဖြေရှင်းနိုင်ရန်အတွက် ပြည်ထောင်စုလွှတ်တော် နာယကကြီးကပဲ လွှတ်တော်ရဲ့ အဆုံးအဖြတ် ရယူဆောင်ရွက်ပေးနိုင်ပါရန် လေးစားစွာ အစီရင်ခံတင်ပြအပ်ပါတယ် ခင်ဗျာ။ အားလုံးကို အထူးပဲကျေးဇူးတင်ရှိပါတယ်။ အစီရင်ခံစာကို နောက်ဆက်တွဲဖြင့် ဖော်ပြထားပါသည်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဦးသိန်းထွန်း ကျောင်းကုန်းမဲဆန္ဒနယ် အပါအဝင် ပြည်ထောင်စုလွှတ်တော်ကိုယ်စားလှယ် ၁၄၃ ဦးက လက်မှတ်ရေးထိုးတင်သွင်းခဲ့တဲ့ ပြည်ထောင်စု သမ္မတ မြန်မာနိုင်ငံတော်ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်သည့် ဥပဒေမူကြမ်းနဲ့ စပ်လျဉ်းပြီး ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်သည့် ဥပဒေမူကြမ်း လေ့လာစိစစ်ရေးပူးပေါင်းကော်မတီက လွှတ်တော်သို့ တင်ပြခဲ့တဲ့ သဘောထားမှတ်ချက်အစီရင်ခံစာအပေါ်မှာ ပြည်ထောင်စုလွှတ်တော်ကိုယ်စားလှယ် ၆၃ ဦးက ဆွေးနွေးခဲ့ကြပြီး ပူးပေါင်းကော်မတီအနေနဲ့ အဆိုပါ ဆွေးနွေးချက်များအရ သဘောထားမှတ်ချက် အစီရင်ခံစာကို ထပ်မံတင်သွင်းလာခြင်းဖြစ်ပါတယ်။ တင်ပြခဲ့တဲ့ အစီရင်ခံစာအရ (က) ဤဥပဒေမူကြမ်းကို ပြည်ထောင်စုသမ္မတ မြန်မာနိုင်ငံတော် ဖွဲ့စည်းပုံအခြေခံဥပဒေ(၂၀၀၈ ခုနှစ်) ပြင်ဆင်ရေးပူးပေါင်းကော်မတီက ဖွဲ့စည်းပုံအခြေခံဥပဒေကိုပြင်ဆင်သည့် ဥပဒေကြမ်းကို ပြည်ထောင်စုလွှတ်တော်သို့ တင်သွင်းလာတဲ့ လွှတ်တော်နှစ်ရပ်စလုံးမှ ဥပဒေကြမ်း ကော်မတီဝင်များအားလုံး ပါဝင်ဖွဲ့စည်းထားသော ဥပဒေမူကြမ်းလေ့လာစိစစ်ရေးပူးပေါင်းကော်မတီက တစ်ပေါင်းတည်း လေ့လာစိစစ်ဆောင်ရွက်သင့်ကြောင်းနဲ့ (ခ) ဤဥပဒေကြမ်းကို လွှတ်တော်တွင် ဆက်လက် ဆွေးနွေးပြီး အဆုံးအဖြတ်ရယူ ဆောင်ရွက်သင့်ကြောင်းဆိုတဲ့ ဆွေးနွေးအဆိုပြုချက်နှစ်ရပ် ဖြစ်ပေါ်နေတဲ့ အတွက် လွှတ်တော်ရဲ့ အဆုံးအဖြတ်ရယူပေးပါရန် အစီရင်ခံတင်ပြလာတဲ့အပေါ် လွှတ်တော်ရဲ့ အတည်ပြုချက် ရယူဆောင်ရွက်သွားမှာ ဖြစ်ပါတယ်။ ထောက်ခံဆန္ဒမဲများပါက ပြည်ထောင်စုသမ္မတ မြန်မာနိုင်ငံတော်ဖွဲ့စည်းပုံ အခြေခံဥပဒေ(၂၀၀၈ ခုနှစ်) ပြင်ဆင်ရေးပူးပေါင်းကော်မတီက ဖွဲ့စည်းပုံအခြေခံဥပဒေကိုပြင်ဆင်သည့် ဥပဒေကြမ်းကို ပြည်ထောင်စု လွှတ်တော်သို့ တင်သွင်းလာတဲ့ လွှတ်တော်နှစ်ရပ်စလုံးမှ ဥပဒေကြမ်းကော်မတီဝင်များအားလုံး ပါဝင်ဖွဲ့စည်းထားတဲ့ ဥပဒေမူကြမ်း လေ့လာစိစစ်ရေးပူးပေါင်းကော်မတီက တစ်ပေါင်းတည်း လေ့လာစိစစ် ဆောင်ရွက်သင့်ကြောင်း အဆိုက အတည်ဖြစ်မှာဖြစ်ပါတယ်။ ကန့်ကွက်ဆန္ဒမဲများပါက ဤဥပဒေမူကြမ်းကို လွှတ်တော်တွင် ဆက်လက်ဆွေးနွေးပြီး အဆုံးအဖြတ်ရယူဆောင်ရွက်သင့်ကြောင်း အဆိုပြုချက်က အတည် ဖြစ်မှာ ဖြစ်ပါတယ်။ တပ်မတော်သားလွှတ်တော်ကိုယ်စားလှယ်တစ်ဦးမှ ထ၍ကန့်ကွက်ပါသည်။ မိုက်မဖွင့်ပါ။</speech>
<speech type="speaker">အခုချိန် ဆွေးနွေးတင်ပြရမယ့် ်ကြောင်း ပြောကြားလိုပါတယ်။</speech>
<speech type="speaker">ကောင်းပါပြီ။ ကဲ ဒီဆွေးနွေးမယ့်တော့ပါဘူး။ လွှတ်တော်နာယကရဲ့ လုပ်ပိုင်ခွင့်ဖြစ်ပါတယ်။ ဆွေးနွေးခွင့်မပြုတော့ပါဘူး။</speech>
<speech type="speaker">ကန့်ကွက်ရင် ဆန္ဒမဲခွဲတဲ့ကွက်နိုင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဖွဲ့စည်းပုံအခြေခံဥပဒေ ပြင်ဆင်ရေးဟာ မိမိတို့နိုင်ငံအတွက် အသက်တမျှ အရေးကြီးပါတယ်။ ဥပဒေတွေအားလုံးထဲမှာ အရေးအကြီးဆုံး ဥပဒေ ဖြစ်တယ်ဆိုတာ အားလုံးအသိပဲဖြစ်ပါတယ်။ ဒါကြောင့် လွှတ်တော်ကိုယ်စားလှယ်များအနေနဲ့ တိုင်းရင်းသား စည်းလုံးညီညွတ်ရေး၊ အမျိုးသားရင်ကြားစေ့ရေး၊ တိုင်းပြည်တည်ငြိမ်အေးချမ်းပြီး ဖွံ့ဖြိုးတိုးတက်ရေး တို့အတွက် စိတ်ရင်းစေတနာမှန်နဲ့ ပြင်ဆင်သင့်၊ ပြင်ဆင်ထိုက်တဲ့ ပုဒ်မများကို အားလုံးက ဝိုင်းဝန်းဆန်းစစ် ဆွေးနွေးပြီး ပူးပေါင်းဆောင်ရွက်ကြမှသာလျှင် ပြည်ထောင်စုကြီးနဲ့တကွ နိုင်ငံသူ နိုင်ငံသား တိုင်းရင်းသား များအားလုံးအတွက် အကျိုးဖြစ်ထွန်းမှာဖြစ်ပါတယ်။ ဒါကြောင့် လွှတ်တော်ရဲ့ ဆက်လက်ဆောင်ရွက်ရမယ့် လုပ်ငန်းစဉ်များအပေါ်မှာ အလေးအနက်ထား စဉ်းစားသုံးသပ်ပြီး လက်တွေ့ကျတဲ့ လွှတ်တော်ရဲ့ အဆုံးအဖြတ်ရယူခြင်းကို ဆောင်ရွက်သွားမှာ ဖြစ်ပါတယ်။ဆန္ဒမဲပေးကြဖို့အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type="speaker">ထောက်ခံဆန္ဒမဲ (၃၈၀)မဲ၊ ကန့်ကွက်ဆန္ဒမဲ (၁၉၃)မဲ၊ ကြားနေမဲ (၆)မဲ ဖြစ်ပါတယ်။</speech>
<speech type="speaker">ထောက်ခံဆန္ဒမဲများတဲ့အတွက် ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်သည့် ဥပဒေမူကြမ်းကို လေ့လာစိစစ်ရေးပူးပေါင်းကော်မတီက တစ်ပေါင်းတည်း လေ့လာစိစစ် ဆောင်ရွက်ရန်ဖြစ်ကြောင်း အတည်ပြုကြေညာပါတယ်။</speech>
<speech type="speaker">မှားယွင်းမှု ရှိသွားပါတယ်။ ထောက်ခံဆန္ဒမဲ (၃၈၀)မဲ၊ ကန့်ကွက်မဲ (၁၉၈)မဲ၊ ကြားနေမဲ (၆)မဲဖြစ်ကြောင်း ပြင်ဆင်အပ်ပါတယ်။</speech>
</bill>
<bill>
<title>လွှတ်တော်နှစ်ရပ်သဘောကွဲလွဲသော တရားလွှတ်တော်ရှေ့နေများကောင်စီ အက်ဥပဒေကို ပြင်ဆင်သည့် ဥပဒေကြမ်းနှင့်စပ်လျဉ်း၍ ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာဖတ်ကြားတင်ပြခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ တရား လွှတ်တော်ရှေ့နေများကောင်စီအက်ဥပဒေကို ပြင်ဆင်သည့်ဥပဒေကြမ်းကို အမျိုးသားလွှတ်တော်မှာ စတင် ဆွေးနွေးခဲ့ပြီး လွှတ်တော်နှစ်ရပ်သဘောကွဲလွဲတဲ့ ဥပဒေကြမ်းအဖြစ် ပြည်ထောင်စုလွှတ်တော်၌ ဆွေးနွေး ဆုံးဖြတ်နိုင်ဖို့ ၂-၅-၂၀၁၉ ရက်မှာ ပေးပို့ထားပါတယ်။ အဆိုပါ ဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နဲ့ သဘောထား မှတ်ချက်အစီရင်ခံစာကို လွှတ်တော်သို့ ဖတ်ကြားတင်ပြဖို့ ဖိတ်ခေါ်ပါတယ်။</speech>
<speech><mp id="960">ဦးဇော်မင်း(ဒုတိယဥက္ကဋ္ဌ-၂၊ ဥပဒေကြမ်းပူးပေါင်းကော်မတီ)</mp>လေးစားအပ်ပါတဲ့ ပြည်ထောင်စု လွှတ်တော် နာယကကြီးနှင့်တကွ လွှတ်တော်တစ်ရပ်လုံး မင်္ဂလာပါခင်ဗျာ။ ကျွန်တော်ကတော့ စစ်ကိုင်းတိုင်း ဒေသကြီး၊ မဲဆန္ဒနယ်အမှတ်(၆) အမျိုးသားလွှတ်တော်ကိုယ်စားလှယ် ပြည်ထောင်စုလွှတ်တော် ဥပဒေကြမ်း ပူးပေါင်းကော်မတီရဲ့ ဒုဥက္ကဋ္ဌ(၂) ဦးဇော်မင်း ဖြစ်ပါတယ်။ ဒီနေ့ အစည်းအဝေးမှာ လွှတ်တော် နှစ်ရပ်သဘောကွဲလွဲတဲ့ တရားလွှတ်တော် ရှေ့နေများကောင်စီ အက်ဥပဒေကို ပြင်ဆင်တဲ့ ဥပဒေကြမ်းနဲ့ စပ်လျဉ်းပြီးတော့ ပြည်ထောင်စုလွှတ်တော် ဥပဒေကြမ်းပူးပေါင်း ကော်မတီရဲ့ လေ့လာတွေ့ရှိချက်နဲ့သဘောထားမှတ်ချက်အစီရင်ခံစာကို ဖတ်ကြားတင်သွင်းသွားမှာဖြစ်ပါတယ်။ လွှတ်တော်နှစ်ရပ်သဘောကွဲလွဲခဲ့တဲ့ တရားလွှတ်တော်ရှေ့နေများကောင်စီ အက်ဥပဒေကို ပြင်ဆင်တဲ့ ဥပဒေကြမ်းအား အမျိုးသားလွှတ်တော်၌ ၄-၁၂-၂၀၁၈ ရက်နေ့တွင် ဆွေးနွေးရန် အတည်ပြုပြီးတော့ ပြည်သူ့လွှတ်တော်ကို ပေးပို့ခဲ့ပါသည်။ ပြည်သူ့လွှတ်တော်က ၁-၃-၂၀၁၉ ရက်နေ့မှာ ပြင်ဆင်ချက်များဖြင့် ပြန်လည်ပေးပို့ခဲ့ရာ အမျိုးသားလွှတ်တော်က သဘောမတူညီနိုင်တဲ့ အချက်တွေပါရှိတဲ့အတွက် ပြည်ထောင်စု လွှတ်တော်မှာ ဆွေးနွေးဆုံးဖြတ်ရန် ၂-၅-၂၀၁၉ ရက်နေ့မှာ ထပ်မံပေးပို့ခဲ့ပါတယ်။ ယင်းဥပဒေကြမ်းနဲ့ စပ်လျဉ်းပြီးတော့ လွှတ်တော် နှစ်ရပ်သဘောကွဲလွဲတဲ့ အချက်များအပေါ်မှာ ပြည်ထောင်စုလွှတ်တော်တွင် ဆွေးနွေးဆုံးဖြတ်နိုင်ရေး ဥပဒေကြမ်းပူးပေါင်းကော်မတီ၏ သဘောထား မှတ်ချက်အစီရင်ခံစာတင်ပြနိုင်ရန် ပြည်ထောင်စုလွှတ်တော် နာယက က ၂-၅-၂၀၁၉ ရက်နေ့မှာ တာဝန် ပေးအပ်ခဲ့ပါတယ်။ အဲဒါကြောင့် ဥပဒေကြမ်းပူးပေါင်းကော်မတီဟာ ၁၀-၅-၂၀၁၉ ရက်နေ့မှာ ဥပဒေ ကြမ်းကို တင်သွင်းခဲ့တဲ့ သက်ဆိုင်ရာ လွှတ်တော်ကိုယ်စားလှယ်၊ ပြည်ထောင်စုတရားလွှတ်တော်ချုပ်၊ ပြည်ထောင်စု ရှေ့နေချုပ်ရုံးတို့နှင့် အစည်းအဝေးကျင်းပခဲ့ပြီး ဥပဒေကြမ်းပါ သဘောကွဲလွဲချက်များကို လေ့လာစိစစ်ခဲ့ကြပါတယ်။ ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်ဖြစ်ပါတယ်။ ဥပဒေကြမ်းပူးပေါင်းကော်မတီဟာ တရားလွှတ်တော်ရှေ့နေများကောင်စီအက်ဥပဒေကို ပြင်ဆင်တဲ့ဥပဒေကြမ်းကို လေ့လာစိစစ်ရာမှာ (က) ဥပဒေဘာသာပြန်ကော်မရှင်က ပြည်သူများအကြား ပိုမိုသိရှိနားလည်စေရန် ရည်ရွယ်ပြီး မြန်မာဘာသာ ပြန်ဆိုထားသည့် ဥပဒေများနှင့်ပတ်သက်၍ အမိန့်တစ်ရပ်ကို ၂၇-၆-၂၀၁၈ ရက်နေ့တွင် အမိန့်ကြော်ငြာစာ အမှတ်(၁/၂၀၁၈)ဖြင့် ထုတ်ပြန်ကြေညာခဲ့ပါတယ်။ အဆိုပါ အမိန့်ကြော်ငြာစာမှာပါဝင်တဲ့ ဥပဒေ (၉)ခု အနက် တရားလွှတ်တော်ရှေ့နေများကောင်စီအက်ဥပဒေဟာ တစ်ခုအပါအဝင်ဖြစ်ပါတယ်။ (ခ) အဲဒါအပြင် ၂၀၁၅ ခုနှစ်၊ ဥပဒေဘာသာပြန်ကော်မရှင်ဥပဒေ ပုဒ်မ ၃ ပုဒ်မခွဲ(က)နှင့် (ခ)တို့မှာလည်းပဲ ပြည်ထောင်စု မြန်မာနိုင်ငံတော်တွင် အင်္ဂလိပ်ဘာသာဖြင့် ပြဋ္ဌာန်းထားသည့် တည်ဆဲဥပဒေအားလုံးကို မြန်မာဘာသာဖြင့် ပြန်ဆိုရန်နှင့် အချို့သောဥပဒေဝေါဟာရများအတွက် အဓိပ္ပာယ်တူညီသည့် ဝေါဟာရပြန်ဆိုထားရှိရန် ပြဋ္ဌာန်း ထားတဲ့အချက် ပါဝင်ပါတယ်။ ဒါကြောင့်မို့ တရားလွှတ်တော်ရှေ့နေများကောင်စီအက်ဥပဒေကို ပြင်ဆင်တဲ့ ဥပဒေကြမ်းကို မြန်မာဘာသာဖြင့်သာ ပြဋ္ဌာန်းသင့်ကြောင်း ညှိနှိုင်းသဘောတူညီမှု ရရှိခဲ့ပါတယ်။ ဥပဒေကြမ်းပူးပေါင်းကော်မတီရဲ့ သဘောထားမှတ်ချက်ပါ။ အစည်းအဝေးမှာ ဆွေးနွေးဆုံးဖြတ်ချက် များအရ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီဟာ လွှတ်တော်နှစ်ရပ်သဘောကွဲလွဲတဲ့ ဥပဒေအချက်အလက်များနှင့်စပ်လျဉ်းပြီးတော့ ဥပဒေကြမ်းရဲ့ အပိုဒ်၂၊ အပိုဒ် ၃၊ အပိုဒ် ၄၊ အပိုဒ် ၅၊ အပိုဒ် ၆။ အပိုဒ် ၇၊ အပိုဒ် ၈၊ အပိုဒ် ၉၊ အပိုဒ် ၁၀၊ အပိုဒ် ၁၁၊ အပိုဒ် ၁၂နဲ့ အပိုဒ် ၁၃တို့ကို အမျိုးသားလွှတ်တော်ရဲ့ အတည်ပြုချက်အတိုင်း အတည်ပြုပြဋ္ဌာန်းသင့်ကြောင်း လေ့လာတွေ့ရှိခဲ့ရပါတယ်။ ဥပဒေကြမ်းပူးပေါင်းကော်မတီရဲ့ ညှိနှိုင်းသဘောတူညီခဲ့သည့် လွှတ်တော် နှစ်ရပ်သဘောကွဲလွဲသော အပိုဒ်၊ အပိုဒ်ခွဲများကို နောက်ဆက်တွဲပါကန့်လန့်ဖြတ်ဇယားနဲ့ ပြုစုတင်ပြထားပြီး ဖြစ်ပါတယ်။ သို့ဖြစ်ပါ၍ လွှတ်တော်နှစ်ရပ်သဘောကွဲလွဲတဲ့ တရားလွှတ်တော်ရှေ့နေများကောင်စီ အက်ဥပဒေကို ပြင်ဆင်သည့် ဥပဒေကြမ်းနှင့်စပ်လျဉ်း၍ ပြည်ထောင်စုလွှတ်တော်ဆိုင်ရာ နည်းဥပဒေ ၈၂ နဲ့အညီ ဥပဒေကြမ်းပူးပေါင်းကော်မတီရဲ့ အစီရင်ခံကို ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ ကိုယ်စား ပြည်ထောင်စုလွှတ်တော်ကြီးသို့ လေးစားစွာ တင်ပြအပ်ပါတယ်ခင်ဗျာ။ အားလုံးကို ကျေးဇူး တင်ပါတယ်။</speech>
<title>အထက်ပါ ဥပဒေကြမ်းနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ် ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ ဥပဒေကြမ်းရဲ့ သဘောကွဲလွဲချက်များနဲ့စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ အစီရင်ခံစာအပြည့်အစုံကို နောက်ဆက်တွဲဖြင့် ဖော်ပြထားပါသည်။ ပြည်ထောင်စုလွှတ်တော်ဆိုင်ရာ နည်းဥပဒေ ၈၃ နည်းဥပဒေခွဲ(ဂ)နဲ့အညီ လွှတ်တော်နှစ်ရပ်သဘော ကွဲလွဲတဲ့ အချက်များနဲ့ တိုက်ရိုက်သက်ဆိုင်တဲ့ ပြင်ဆင်ချက်အဆို တင်သွင်းဆွေးနွေးလိုတဲ့ လွှတ်တော် ကိုယ်စားလှယ်ရှိပါက ဆွေးနွေးလိုတဲ့ အပိုဒ်၊ အပိုဒ်ခွဲနဲ့ အကြောင်းအရာကို ဖော်ပြလက်မှတ်ရေးထိုးပြီး ၁၆-၅-၂၀၁၉ ရက် (ကြာသပတေးနေ့) ညနေ ၄ နာရီ နောက်ဆုံးထား၍ ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်း ကြေညာပါတယ်။</speech>
</bill>
</section>
<section value="Motion">
<motion>
<title>နိုင်ငံတော်သမ္မတထံမှ ပေးပို့ထားသော လျှပ်စစ်နှင့်စွမ်းအင်ဝန်ကြီးဌာနအတွက် စီမံကိန်းလုပ်ငန်းများ ဆောင်ရွက်ရန် ထိုင်းနိုင်ငံ NEDA ထံမှ ထိုင်းဘတ် ၁,၄၅၈.၂၄၈ သန်း ချေးငွေရယူရေးနှင့်စပ်လျဉ်း၍ သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက ပြန်လည်ရှင်းလင်းဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း၊</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှပေးပို့ထားတဲ့ လျှပ်စစ်နှင့် စွမ်းအင်ဝန်ကြီးဌာန၊ ရန်ကုန်လျှပ်စစ်ဓာတ်အားပေးရေးကော်ပိုရေးရှင်းက ဆောင်ရွက်မယ့် ရန်ကုန်တိုင်းဒေသကြီးအတွင်း လျှပ်စစ်ဓာတ်အားဖြန့်ဖြူးမှု တိုးတက်ကောင်းမွန်စေရေး စီမံကိန်းအတွက် ထိုင်းနိုင်ငံ NEDA ထံမှ ထိုင်းဘတ် ၁,၄၅၈.၂၄၈ သန်း ချေးငွေရယူရေးနဲ့စပ်လျဉ်းပြီး လွှတ်တော် ကိုယ်စားလှယ်များရဲ့ ဆွေးနွေးခြင်းအစီအစဉ်ကို ၉-၅-၂၀၁၉ ရက်က ကျင်းပပြုလုပ်ခဲ့တဲ့ ပြည်ထောင်စု လွှတ်တော် အစည်းအဝေးမှာ ဆောင်ရွက်ခဲ့ပြီး ဖြစ်ပါတယ်။ (ယခု လွှတ်တော်ကိုယ်စားလှယ်များရဲ့ ဆွေးနွေးချက်များနဲ့စပ်လျဉ်းပြီး ဦးစွာ လျှပ်စစ်နှင့် စွမ်းအင်ဝန်ကြီး ဌာန ပြန်လည်ရှင်းလင်းဆွေးနွေးဖို့ဖြစ်ပါတယ်။</speech>
<speech><agency id="17">ဒေါက်တာထွန်းနိုင်(ဒုတိယဝန်ကြီး၊ လျှပ်စစ်နှင့်စွမ်းအင်ဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယက၊ ပြည်ထောင်စုလွှတ်တော် ကိုယ်စားလှယ်များနှင့် ဖိတ်ကြားထားသော ဧည့်သည်တော်များအားလုံး ကိုယ်စိတ်နှစ်ဖြာ ကျန်းမာချမ်းသာကြပါစေကြောင်း ဦးစွာ နှုတ်ခွန်းဆက်သ အပ်ပါတယ်။ ကျွန်တော်ကတော့ လျှပ်စစ်နှင့်စွမ်းအင်ဝန်ကြီးဌာနက ဒုတိယဝန်ကြီး ဒေါက်တာထွန်းနိုင် ဖြစ်ပါတယ်။ ၉-၅-၂၀၁၉ ရက်နေ့မှာ ကျင်းပခဲ့တဲ့ ပြည်ထောင်စုလွှတ်တော် အစည်းအဝေးမှာ ထိုင်းနိုင်ငံ NEDA ထံကနေပြီးတော့ ချေးငွေထိုင်းဘတ် ၁,၄၅၈.၂၄၈ သန်းရယူကာ ရန်ကုန်တိုင်းဒေသကြီးအတွင်းမှာရှိတဲ့ လျှပ်စစ်ဓာတ်အားဖြန့်ဖြူးမှု တိုးတက်ကောင်းမွန်ရေး စီမံကိန်းနှင့်ပတ်သက်ပြီး ရှင်းလင်းတင်ပြချက်အပေါ်မှာ လွှတ်တော်ကိုယ်စားလှယ်များရဲ့ ဆွေးနွေးချက်များနှင့်ပတ်သက်ပြီးတော့ ကျွန်တော်က ပြန်လည်ရှင်းလင်း တင်ပြသွားမှာဖြစ်ပါတယ်။ Power Point သုံးခွင့်ပြုပါရန် ခွင့်တောင်းခံအပ်ပါတယ်။ ဒဂုံမြို့သစ်(တောင်ပိုင်း) မြို့နယ်အတွက် လျှပ်စစ်ဓာတ်အားဖြန့်ဖြူးမှု တိုးတက်ကောင်းမွန်ရေး ဆောင်ရွက်ပေးမယ့် အစီအစဉ်နဲ့ ပတ်သက်ပြီး ဆွေးနွေးချက်အပေါ်မှာ ရှင်းလင်းတင်ပြသွားမှာ ဖြစ်ပါတယ်။ ဒဂုံမြို့သစ်(တောင်ပိုင်း)မြို့နယ်အတွင်းမှာ Next၊ မီးသုံးစွဲသူပြည်သူများနှင့် စက်မှုဇုန်များကို လက်ရှိ လျှပ်စစ်ဓာတ်အားဖြန့်ဖြူးမှုအခြေအနေကို ဦးစွာ ရှင်းလင်းတင်ပြဖို့ လိုအပ်ပါတယ်။ ဒဂုံမြို့သစ်(တောင်ပိုင်း) မြို့နယ်အတွင်းမှာ လက်ရှိတည်ဆောက်ထားတဲ့ ၆၆ kV ဓာတ်အားခွဲရုံ ၂ ရုံမှာ တပ်ဆင်အင်အားက ၇၀ MVA ရှိပါတယ်။ ၃၃ KV ဓာတ်အားခွဲရုံ ၄ ရုံ တည်ဆောက်ထားပြီးတော့ လက်ရှိတပ်ဆင်အင်အားဟာ ၆၉.၅ MVA ရှိတာဖြစ်ပါတယ်။ အဆိုပါဓာတ်အားခွဲရုံအားလုံးကနေပြီးတော့ ဒဂုံမြို့သစ်(တောင်ပိုင်း)ကို လျှပ်စစ်ဓာတ် အားပေးနေတဲ့အတွက်ကြောင့် လက်ရှိစုစုပေါင်း တပ်ဆင်အင်အားဟာ ၁၃၉.၅ MVA ရှိပြီး မြို့နယ် အတွင်းမှာရှိတဲ့ လျှပ်စစ်ဓာတ်အားအမြင့်ဆုံးသုံးစွဲမှုဟာ ၆၀.၉ရမဂ္ဂါဝပ် ရှိတဲ့အတွက်ကြောင့် လက်ရှိလည်း နိုင်နင်းမှုရှိတာကို တွေ့ရှိရတာဖြစ်ပါတယ်။ ဒါ့အပြင်ကို ဒဂုံမြို့သစ်(ဆိပ်ကမ်း)မြို့နယ် အနီးမှာ ကပ်လျက်မှာရှိတဲ့ အိမ်နီးချင်းမြို့နယ်တွေ ကနေပြီးတော့မှလည်း နောက်ထပ် ဒဂုံမြို့သစ်(ဆိပ်ကမ်း) မြို့နယ်ကနေပြီး ၆၆ KV ခွဲရုံ ၃ ရုံ ရှိရာက ထို ၃ ရုံကနေပြီးတော့မှ ဓာတ်အားလိုင်း ၃ လိုင်းကိုဆွဲပြီးတော့ ဒဂုံမြို့သစ်တောင်ပိုင်းအတွင်းကို ၃.၅ မဂ္ဂါဝပ် ကိုလည်းကောင်း၊ ဒဂုံမြို့သစ် (မြောက်ပိုင်း) မြို့နယ်အတွင်း ရှိတဲ့ ၆၆ KV ခွဲရုံ ၁ ခုကနေ ဓာတ်အားလိုင်း ၁ လိုင်းဖြင့် ၁ မဂ္ဂါဝပ်ကိုလည်းကောင်း ဒဂုံမြို့သစ်(တောင်ပိုင်း)အတွင်းကို ပေါင်းစပ်ပြီး ဓာတ်အားဖြန့်ဖြူး ပေးနေတာ ဖြစ်ပါတယ်ခင်ဗျား။ လက်ရှိအခြေအနေမှာ ဖော်ပြပါဓာတ်အားခွဲရုံများက လက်ရှိဝန်အားကို နိုင်နင်းအောင် ဓာတ်အား ဖြန့်ဖြူးပေးနိုင်လျက်ရှိပါတယ်။ ဒဂုံမြို့သစ်(တောင်ပိုင်း)မြို့နယ်အတွင်းမှာ နောင်တိုးတက်လာမယ့် အိမ်ထောင်စုများ၊ တိုးချဲ့လာမယ့်စီမံကိန်းများ၊ စက်မှုဇုန်များ စသည်တို့ကိုလည်း ဓာတ်အားဖြန့်ဖြူး ပေးနိုင်ရန်အလို့ငှာ ၂၀၂၀-၂၀၂၁ ဘဏ္ဍာရေးနှစ်မှာ ဒဂုံမြို့သစ်(တောင်ပိုင်း)မြို့နယ်၊ (၁၀၆)ရပ်ကွက်မှာ ၆၆ KV GIS ဓာတ်အားခွဲရုံ ၁ ရုံမှာ ၃၀ MVA ထရန်စဖော်မာ ၂ လုံးကို တပ်ဆင်တည်ဆောက်ခြင်းနှင့် ၂၀၂၃-၂၀၂၄ ဘဏ္ဍာရေးနှစ်မှာ လက်ရှိ ၃၃ KV မြို့ရုံးဓာတ်အားခွဲရုံကို ၆၆ KV GIS ဓာတ်အားခွဲရုံအဖြစ် ဗို့အားလည်း အဆင့်မြှင့်တင်ပြီးတော့ ခွဲရုံရဲ့ Capacity ကိုလည်း ၃၀ MVA ထရန်စဖော်မာ ၂ လုံး တိုးမြှင့်အဆင့်မြှင့် တည်ဆောက်ကာ စီမံဆောင်ရွက်သွားမှာဖြစ်ပါတယ်။ အဆိုပါ စီမံဆောင်ရွက်သွားမယ့် လုပ်ငန်းများကို ရန်ကုန်လျှပ်စစ်ဓာတ်အားပေးရေးကော်ပိုရေးရှင်းရဲ့ ဘဏ္ဍာရန်ပုံငွေဖြင့် အဆင့်ဆင့်စီမံ ဆောင်ရွက်သွားရန် လျာထားခြင်းဖြစ်ပါတယ်။ ဒီအတွက်ကြောင့် ယခုလက်ရှိအခြေအနေမှာ ဒဂုံမြို့သစ်(တောင်ပိုင်း)ရဲ့ ဝန်အားအခြေအနေကို လည်း လက်ရှိထရန်စဖော်မာအင်အားများ၊ ခွဲရုံအင်အားများနဲ့ နိုင်နင်းနေတာဖြစ်တဲ့အတွက်ကြောင့် လောလောဆယ် NEDA ရဲ့ ချေးငွေထဲမှာ ထည့်သွင်းလျာထားမှု မပြုခဲ့တာဖြစ်သော်လည်း အနာဂတ် လိုအပ်ချက်အတွက်ကိုလည်း တွက်ချက်ပြီး စီမံလျာထားပြီးဖြစ်တယ်ဆိုတာလေးကို ရှင်းလင်တင်ပြ အပ်တာဖြစ်ပါတယ်။ (၁၀၆) ရပ်ကွက်အတွင်းမှာ တည်ဆောက်ရန်လျာထားတဲ့ ၆၆ KV ဓာတ်အားခွဲရုံရဲ့ မြေနေရာကို ဓာတ်အားခွဲရုံ တည်ဆောက်ခွင့်ရရှိဖို့ မြေအသုံးပြုခွင့်ရရှိဖို့ရာအတွက်ကိုလည်း လုပ်ထုံး လုပ်နည်းများနှင့်အညီ ခွင့်တောင်းခံပြီး စီစဉ်ဆောင်ရွက်နေဆဲဖြစ်ပါတယ်။ ထို မြေနေရာရရှိရေးအတွက် လည်းပဲ လွှတ်တော်ကိုယ်စားလှယ်ကြီး ကိုယ်တိုင်ပူးပေါင်းပါဝင် ညှိနှိုင်းဆောင်ရွက်ပေးနေတာကိုလည်း ကျွန်တော်တို့ ကျေးဇူးတင်အပ်ပါတယ်။ လက်ရှိ ဒဂုံမြို့သစ်(တောင်ပိုင်း)မြို့နယ်အတွင်းမှာ ဝန်အားအမြင့်ဆုံးဟာ ၆၁ မဂ္ဂါဝပ်ခန့်သာ သုံးစွဲနေလျက်ရှိပြီးတော့ ၂၀၂၃-၂၀၂၄ ခုနှစ်မှာ နှစ်အလိုက် တိုးတက်သုံးစွဲလာမယ့် ဝန်အားတွေကိုလည်း ကြိုတင်ခန့်မှန်း တွက်ချက်ထားတာ ဖြစ်ပါတယ်။ ထိုကဲ့သို့ တိုးတက်လာနိုင်မယ့် ဝန်အားတွေကို လျှပ်စစ် ဓာတ်အားပေးနိုင်ဖို့အတွက်လည်း စောစောက ကျွန်တော်တင်ပြသွားခဲ့တဲ့ ၆၆ ကေဗွီ GIS ဓာတ်အားခွဲရုံ ၂ ရုံကို လိုအပ်တဲ့ နှစ်အလိုက်မှာ လိုက်လျောညီထွေ တိုးချဲ့ရင်းနှီးမြှုပ်နှံပြီး တည်ဆောက်သွားမှာဖြစ်ပါကြောင်း ရှင်းလင်း တင်ပြအပ်ပါတယ်။ ဆက်လက်ပြီးတော့ NEDA ချေးငွေနဲ့ ဆောင်ရွက်မယ့်လုပ်ငန်းနဲ့ပတ်သက်ပြီး အကြံပေးလုပ်ငန်း ငှားရမ်းခြင်း၊ ပစ္စည်းများဝယ်ယူခြင်းနဲ့ ပတ်သက်ပြီးတော့ ဆွေးနွေးချက်များအပေါ်မှာ ရှင်းလင်းတင်ပြ သွားမှာ ဖြစ်ပါတယ်။ အကြံပေးလုပ်ငန်းငှားရမ်းခြင်းအတွက် ရွေးချယ်ခြင်းလုပ်ငန်းစဉ်နဲ့ ပတ်သက်ပြီးတော့ စီမံကိန်းကို တာဝန်ယူအကောင်အထည်ဖော် ဆောင်ရွက်ရမယ့် ရန်ကုန်လျှပ်စစ်ဓာတ်အားပေးရေးကော်ပိုရေးရှင်း အနေနဲ့ ထိုင်းအကြံပေးအဖွဲ့များရဲ့ အမည်စာရင်းများကို NEDA ထံကနေ ဦးစွာတောင်းခံသွားမှာ ဖြစ်ပါတယ်။ ထိုအခါ NEDA ကနေပြီးတော့ အကြံပေး ကုမ္ပဏီများရဲ့ စာရင်းတွေကို ဦးစွာပြုစုပြီး ပြန်လည်ပေးပို့ရပါမယ်။ ထိုအခါမှာ မြန်မာနိုင်ငံရဲ့ သတ်မှတ်လုပ်ထုံးလုပ်နည်းများနှင့်အညီ ရန်ကုန်လျှပ်စစ်ဓာတ်အားပေးရေးကော်ပိုရေးရှင်း ကနေပြီးတော့ ထိုင်းအကြံပေးအဖွဲ့များထံကို အဆိုပြုလွှာတွေ ယှဉ်ပြိုင်တင်သွင်းဖို့ ဖိတ်ခေါ်သွားမှာ ဖြစ်ပါတယ်။ ထိုင်းအကြံပေးအဖွဲ့များ ကနေပြီးတော့ တင်သွင်းလာတဲ့ အဆိုပြုလွှာများကို တင်ဒါစည်းကမ်း သတ်မှတ်ချက်များနှင့်အညီ ရန်ကုန်လျှပ်စစ်ဓာတ်အားပေးရေး ကော်ပိုရေးရှင်းကသာ တာဝန်ခံစိစစ် ရွေးချယ်ခြင်း ဆောင်ရွက်ရမှာဖြစ်ပါတယ်။ ထိုကဲ့သို့ ရွေးချယ်စိစစ်ပြီးတဲ့ချေးငွေဆိုင်ရာ စည်းကမ်းသတ်မှတ်ချက်အရ NEDA ထံကို YESC က စိစစ်ရွေးချယ်ထားမှုအား အတည်ပြုပေးဖို့ ကန့်ကွက်ရန်ရှိမရှိဆိုတဲ့အကြောင်းကို သူတို့ရဲ့ ချေးငွေ ဆိုင်ရာ စည်းကမ်းချက်နဲ့ ကိုက်ညီမှုရှိ မရှိ သဘောထားမှတ်ချက် တောင်းခံသွားရမှာ ဖြစ်ပါတယ်။ ဝယ်ယူမယ့်ပစ္စည်းများရဲ့ အရည်အသွေးတွေ ကုန်ကျစရိတ်တွေအပေါ်မှာ အခြေခံရွေးချယ်ခြင်းစနစ် (Qualityand Cost- Based Selection) နဲ့ ဆောင်ရွက်သွားမှာ ဖြစ်ပါတယ်။ ကန်ထရိုက်တာရွေးချယ်ခြင်း လုပ်ငန်းစဉ် ဟာလည်းပဲ အကြံပေးရွေးချယ်ခြင်း လုပ်ငန်းစဉ်အတိုင်းဖြစ်ပါကြောင်းနှင့် ယှဉ်ပြိုင်ရွေးချယ်ခြင်းစနစ် Competitive Bidding Gệ cgiquScəygošapzigo Goulos fill အကြံပေးလုပ်ငန်းနှင့် ကန်ထရိုက်တာ ရွေးချယ်ခြင်းလုပ်ငန်းများကို ကျွန်တော်တို့ Flow Chart နှင့် တင်ပြထားခြင်း ဖြစ်ပါတယ်။ ချေးငွေဆိုင်ရာစည်းကမ်းသတ်မှတ်ချက်များအရ ပစ္စည်းဝယ်ယူတပ်ဆင်ခြင်းနှင့် ဝန်ဆောင်မှု လုပ်ငန်းများအတွက် စုစုပေါင်းစာချုပ်တန်ဖိုးရဲ့ ၅၀ ရာခိုင်နှုန်းထက်မနည်းဘဲ ထိုင်းနိုင်ငံမှ ပစ္စည်းနှင့် ဝန်ဆောင်မှုကို အသုံးပြုရမှာ ဖြစ်ပါတယ်။ စီမံကိန်းဖြစ်မြောက်နိုင်စွမ်း လေ့လာမှုတွေ ဆောင်ရွက်စဉ်ကပင် စီမံကိန်းမှာအသုံးပြုရန် လိုအပ်တဲ့ပစ္စည်းများနှင့် ပတ်သက်ပြီးတော့ ထိုင်းနိုင်ငံတစ်ခုတည်းကပင်မဟုတ်ဘဲ မြန်မာနိုင်ငံရယ် အခြားတတိယနိုင်ငံများထံက ပစ္စည်းများကို တင်ဒါခေါ်ဆိုဝယ်ယူခြင်းနှင့် ဝန်ဆောင်မှု (Services)လုပ်ငန်းများကိုပါ တစ်ပါတည်းတွက်ချက် စဉ်းစားလျာထားခဲ့ခြင်း ဖြစ်ပါတယ်။ ဝန်ဆောင်မှုများကိုရွေးချယ်ရာမှာဖြစ်စေ၊ ပစ္စည်းကို တင်ဒါခေါ်ဆိုပြီး ရွေးချယ်ဝယ်ယူရာမှာဖြစ်စေ Project ရဲ့ Ownership ဟာ မြန်မာနိုင်ငံဖြစ်တဲ့အတွက်ကြောင့် ထိုင်းအကြံပေးကုမ္ပဏီရဲ့ သဘောအတိုင်း ဝယ်ယူရမည်မှာမဟုတ်ပါ။ Project Owner ဖြစ်တဲ့ ရန်ကုန်လျှပ်စစ်ဓာတ်အားပေးရေးကော်ပိုရေးရှင်း ကသာ အဓိက ရွေးချယ်ဆုံးဖြတ်ခွင့် အပြည့်ရှိပါကြောင်း ရှင်းလင်းဖြေကြားအပ်ပါတယ်။ အရည်အသွေးကောင်းမွန်တဲ့ပစ္စည်းများ ဝယ်ယူအသုံးပြုနိုင်ရန်အတွက် ရန်ကုန်လျှပ်စစ်ဓာတ်အား ပေးရေးကော်ပိုရေးရှင်းက တာဝန်ရှိသူများပါဝင်သော စီမံကိန်းစီမံခန့်ခွဲမှုအဖွဲ့ (Project Management Unit) နှင့် လုပ်ငန်းတစ်ခုချင်းအလိုက် စီမံကိန်းအကောင်အထည်ဖော်ရေးအဖွဲ့ (Project Implementation) အဖွဲ့များကို ဖွဲ့စည်းပြီး ကြီးကြပ်ဆောင်ရွက်သွားမှာ ဖြစ်ပါကြောင်းနှင့် ထိုင်းနိုင်ငံ NEDA ထံက ချေးငွေ ထိုင်းဘတ် ၁,၄၅၈.၂၄၈ သန်း ရယူပြီး အကောင်အထည်ဖော်ဆောင်ရွက်မယ့် ရန်ကုန်တိုင်းဒေသကြီးအတွင်း လျှပ်စစ်ဓာတ်အား ဖြန့်ဖြူးမှု တိုးတက်ကောင်းမွန်ရေးစီမံကိန်းအား ပြည်ထောင်စုလွှတ်တော်ကနေပြီး အတည်ပြုပေးနိုင်ပါရန် ရှင်းလင်းတင်ပြအပ်ပါတယ်။ အားလုံးကို ကျေးဇူးတင်ပါတယ်ခင်ဗျား။</speech>
<speech type="speaker">ဆက်လက်ပြီး စီမံကိန်းနှင့်ဘဏ္ဍာရေးဝန်ကြီးဌာနက ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီး၊ အမျိုးသားလွှတ်တော် ဥက္ကဋ္ဌကြီးနှင့် လွှတ်တော်ကိုယ်စားလှယ်များ၊ ပြည်ထောင်စုအဆင့် အဖွဲ့ အစည်းဝင်များ၊ ဖိတ်ကြားထားတဲ့ ဧည့်သည်တော်များအားလုံးပဲ မင်္ဂလာပါ။ ကျွန်တော်ကတော့ စီမံကိန်းနှင့်ဘဏ္ဍာရေးဝန်ကြီးဌာနမှ ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ရန်ကုန်တိုင်းဒေသကြီးအတွင်း လျှပ်စစ်ဓာတ်အားဖြန့်ဖြူးမှု တိုးတက်ကောင်းမွန်စေရေးစီမံကိန်း ဆောင်ရွက်ရန် saozne oparzec Neighbouring Countries Economic Development Cooperation Agency (NEDA) ထံမှ ချေးငွေထိုင်းဘတ် ၁,၄၅၈.၂၄၈ သန်း ရယူရန်ကိစ္စနှင့်စပ်လျဉ်းပြီး လွှတ်တော်ကိုယ်စားလှယ်ကြီးများ၏ အကြံပြုဆွေးနွေးချက်များအပေါ်တွင် စီမံကိန်းနှင့်ဘဏ္ဍာရေးဝန်ကြီးဌာနနှင့် သက်ဆိုင်သည့်အချက်များကို ပြန်လည်ရှင်းလင်းဆွေးနွေးမှာ ဖြစ်ပါတယ်။ ပထမဦးစွာ ဧရာဝတီတိုင်းဒေသကြီး မဲဆန္ဒနယ်အမှတ်(၅)မှ လွှတ်တော်ကိုယ်စားလှယ် ဦးမောင်မောင်အုန်း ၏ အကြံပြုဆွေးနွေးချက်များတွင် ပါဝင်သော Procurement Law ပစ္စည်းဝယ်ယူရေးဆိုင်ရာဥပဒေကို အမြန်ဆုံး ပြဋ္ဌာန်းသင့်ကြောင်းကိစ္စနဲ့စပ်လျဉ်း၍ ဆောင်ရွက်မှုအခြေအနေများကို ရှင်းလင်းတင်ပြပါ့မယ်။ ၂၀၁၆ ခုနှစ် ဩဂုတ်လမှာ ပြည်ထောင်စုလွှတ်တော် ဥပဒေရေးရာနဲ့ အထူးကိစ္စရပ်များလေ့လာ ဆန်းစစ်သုံးသပ်ရေးကော်မရှင်၊ စီမံကိန်းနှင့် ဘဏ္ဍာရေးဝန်ကြီးဌာနနဲ့ သက်ဆိုင်ရာဝန်ကြီးဌာန၊ အဖွဲ့အစည်း များ တွေ့ဆုံညှိနှိုင်းဆွေးနွေးပြီး အစိုးရ၏ ဝယ်ယူရေးနှင့် ပိုင်ဆိုင်ပစ္စည်း ထုခွဲရောင်းချရေးဥပဒေ၊ Procurement Law မူကြမ်းကို စတင်ရေးဆွဲခဲ့ပါတယ်။ ထို့နောက် ကမ္ဘာ့ဘဏ်၏ အကူအညီဖြင့်လည်းကောင်း၊ အစိုးရအဖွဲ့ အစည်းများ၊ ပုဂ္ဂလိကအဖွဲ့အစည်းများ၏ အကြံဉာဏ်များရယူ၍လည်းကောင်း၊ နေပြည်တော်၊ ရန်ကုန်နှင့် မန္တလေးတို့တွင် အလုပ်ရုံဆွေးနွေးပွဲများ ပြုလုပ်၍လည်းကောင်း၊ ဥပဒေ(မူကြမ်း)ကို ရေးဆွဲခဲ့ရာ ယခုအခါမှာ (၁၆)ကြိမ်မြောက် (မူကြမ်း)အထိ ရေးဆွဲပြီးဖြစ်ပါတယ်။ အဆိုပါဥပဒေကြမ်းကို ပြည်ထောင်စုအစိုးရအဖွဲ့သို့ တင်ပြအတည်ပြုချက်ရယူပြီး ပြည်ထောင်စုလွှတ်တော်သို့ တင်ပြနိုင်ရေး ဆက်လက်ဆောင်ရွက်မည်ဖြစ် ပါကြောင်း တင်ပြအပ်ပါတယ်။ ဆက်လက်၍ လွှတ်တော်ကိုယ်စားလှယ် ဦးခင်မျိုးဝင်းနှင့် ဒေါက်တာခွန်ဝင်းသောင်းတို့ရဲ့ ဆွေးနွေး ချက်များတွင်ပါဝင်တဲ့ အကြံပေးလုပ်ငန်းများအတွက် ထိုင်းနိုင်ငံကုမ္ပဏီများထဲက ရွေးချယ်ရခြင်း၊ ချေးငွေ ပမာဏရဲ့ ၅၀ ရာခိုင်နှုန်းကို ထိုင်းနိုင်ငံရဲ့ ကုန်စည်နဲ့ ဝန်ဆောင်မှုများ အသုံးပြုရခြင်းနှင့် အခွန်အခဆိုင်ရာ များအား ချေးငွေမှကျခံသုံးစွဲခြင်းမပြုရဆိုသည့် စည်းကမ်းချက်များ နှင့်စပ်လျဉ်း၍ ဆွေးနွေးတင်ပြပါမယ်။ အကြံပေးလုပ်ငန်းကို ထိုင်းနိုင်ငံကုမ္ပဏီထဲမှ ရွေးချယ်ခြင်းနဲ့ ချေးငွေပမာဏရဲ့ ၅၀ ရာခိုင်နှုန်းကို ထိုင်းနိုင်ငံရဲ့ ကုန်စည်နဲ့ဝန်ဆောင်မှုများ အသုံးပြုရမှာဖြစ်သော်လည်း ၎င်းတို့ကို လျှပ်စစ်နဲ့ စွမ်းအင်ဝန်ကြီးဌာနက တင်ပြသွားသည့်အတိုင်း ယှဉ်ပြိုင်တင်ဒါစနစ်ဖြင့်သာ ဆောင်ရွက်ရမှာ ဖြစ်ပါတယ်။ ရွေးချယ်ခံရတဲ့ ထိုင်း အကြံပေးကုမ္ပဏီနဲ့ ထိုင်းကန်ထရိုက်တာတို့အနေဖြင့် မြန်မာနိုင်ငံက အကြံပေးကုမ္ပဏီ သို့မဟုတ် မြန်မာ ကန်ထရိုက်တာတို့နဲ့ ပူးတွဲဆောင်ရွက်လိုပါက ဆောင်ရွက်နိုင်ပါသဖြင့် မြန်မာနိုင်ငံအတွက်လည်း အလုပ် အကိုင် အခွင့်အလမ်းများ ဖြစ်ပေါ်စေမှာဖြစ်ပါတယ်။ အခွန်အခများ ချေးငွေအောက်မှ ကျခံသုံးစွဲခွင့် မပြု ခြင်းဟာ အခြားသော Bilateral ချေးငွေများမှာလည်း အလားတူပဲဖြစ်ပါကြောင်း တင်ပြအပ်ပါတယ်။ ကလတက တက်တက် ပေးအပ်သည့်ချေးငွေကို စီမံကိန်းလုပ်ငန်းများအတွက်ကိုသာ အပြည့်အဝအသုံးပြုစေလိုပြီး အခွန်အခနဲ့ ပတ်သက်ပြီးတော့ ကင်းလွတ်ခွင့်ပြုရန် သို့မဟုတ် အခွန်အခကို ချေးငွေရယူသည့်နိုင်ငံက ကျခံပေးရန် ကြိုတင်ညှိနှိုင်းချက်များအရ ဖြစ်ပါတယ်။ Multilateral Loan များဖြစ်တဲ့ ကမ္ဘာ့ဘဏ်၊ အာရှဖွံ့ဖြိုးရေး ဘဏ်ကဲ့သို့ Loan များမှာတော့ အခွန်အခများကို ချေးငွေကနေပြီးတော့ ကျခံသုံးစွဲခွင့်ပြုလေ့ရှိပါတယ်။ နာယကကြီးခင်ဗျာ။ ပြည်ထောင်စုလွှတ်တော်ရဲ့ အတည်ပြုချက်ရရှိပြီးတဲ့အခါမှာ စီမံကိန်းနှင့် ဘဏ္ဍာရေး ဝန်ကြီးဌာနအနေနဲ့ လျှပ်စစ်နဲ့ စွမ်းအင်ဝန်ကြီးဌာန၊ NEDA တို့နဲ့ ညှိနှိုင်းပြီးတော့မှ ချေးငွေစာချုပ် ချုပ်ဆိုဖို့ ဆက်လက်ဆောင်ရွက်သွားမှာ ဖြစ်ပါတယ်။ ချေးငွေထုတ်ယူသုံးစွဲမှုအပေါ်မှာ စောင့်ကြည့်ကြပ်မတ်ခြင်းနဲ့ ချေးငွေအတိုး၊ အရင်းပေးဆပ်မှုများအတွက် ကြပ်မတ်ဆောင်ရွက်ခြင်းများကိုလည်း ပူးပေါင်းဆောင်ရွက် သွားမည်ဖြစ်ပါကြောင်း တင်ပြအပ်ပါတယ်။ လေးစားအပ်ပါသော နာယကကြီးနဲ့ လွှတ်တော်ကိုယ်စားလှယ်ကြီးများခင်ဗျာ။ သို့ဖြစ်ပါ၍ ရန်ကုန်တိုင်း ဒေသကြီးအတွင်း လျှပ်စစ်ဓာတ်အားဖြန့်ဖြူးမှု တိုးတက်ကောင်းမွန်စေရေးစီမံကိန်း အကောင်အထည်ဖော် ဆောင်ရွက်ရန်အတွက် ထိုင်းနိုင်ငံ Neighbouring Countries Economic Development Cooperation Agency(NEDA)ထံမှ ချေးငွေထိုင်းဘတ် ၁,၄၅၈.၂၄၈ သန်း ရယူနိုင်ရေးကိစ္စအပေါ်မှာ ပြည်ထောင်စုလွှတ်တော်၏ အတည်ပြုချက်ရယူပေးနိုင်ပါရန် နာယကကြီးမှတစ်ဆင့် လေးစားစွာ တင်ပြအပ်ပါတယ်ခင်ဗျား။ အားလုံး ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အထက်ပါ ချေးငွေရယူရေးကိစ္စနဲ့ စပ်လျဉ်းပြီး လွှတ်တော်ရဲ့ အဆုံးအဖြတ်ရယူခြင်းကို စက်ခလုတ်အသုံးပြု၍ ဆန္ဒပြုတဲ့နည်းလမ်းနဲ့ ဆောင်ရွက်ပါ့မယ်။ ထောက်ခံဆန္ဒမဲများရင် သဘောတူအတည်ပြုပြီး ကန့်ကွက်ဆန္ဒမဲများရင် သဘော မတူကြောင်း ကြေညာမှာဖြစ်ပါတယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type="speaker">ထောက်ခံမဲ (၅၃၂)မဲ၊ ကန့်ကွက်မဲ (၁၆)မဲ၊ ကြားနေမဲ (၃)မဲ ဖြစ်ပါတယ်။</speech>
<speech type="speaker">ထောက်ခံဆန္ဒမဲများတဲ့အတွက် လျှပ်စစ်နှင့် စွမ်းအင်ဝန်ကြီးဌာန၊ ရန်ကုန်လျှပ်စစ် ဓာတ်အားပေးရေးကော်ပိုရေးရှင်းကဆောင်ရွက်မယ့် ရန်ကုန်တိုင်းဒေသကြီးအတွင်း လျှပ်စစ်ဓာတ်အား ဖြန့်ဖြူးမှု တိုးတက်ကောင်းမွန်စေရေးစီမံကိန်းအတွက် ထိုင်းနိုင်ငံ NEDA ထံမှ ထိုင်းဘတ် ၁,၄၅၈.၂၄၈ သန်း ချေးငွေရယူရေးကိစ္စကို လွှတ်တော်က သဘောတူအတည်ပြုကြောင်း ကြေညာပါတယ်။</speech>
</motion>
<motion>
<title>နိုင်ငံတော်သမ္မတထံမှ ပေးပို့ထားသော ဂေဟစနစ်ဝန်ဆောင်မှုများနှင့် ဇီဝမျိုးစုံမျိုးကွဲဆိုင်ရာ နိုင်ငံတကာသိပ္ပံ-မူဝါဒ လုပ်ငန်းအဖွဲ့သို့ ဝင်ရောက်နိုင်ရေးကိစ္စနှင့်စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၁၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ ပေးပို့ထားတဲ့ ဂေဟစနစ်ဝန်ဆောင်မှုများနှင့် ဇီဝမျိုးစုံမျိုးကွဲဆိုင်ရာ နိုင်ငံတကာသိပ္ပံ-မူဝါဒ လုပ်ငန်းအဖွဲ့သို့ ဝင်ရောက်နိုင်ရေးကိစ္စနဲ့စပ်လျဉ်းပြီး ၆-၅-၂၀၁၉ ရက်က ကျင်းပပြုလုပ်ခဲ့တဲ့ ပြည်ထောင်စု လွှတ်တော် အစည်းအဝေးမှာ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က လွှတ်တော်သို့ ရှင်းလင်း တင်ပြခဲ့ပြီးဖြစ်ပါတယ်။ အထက်ပါကိစ္စနဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော်ကိုယ်စားလှယ် ၁၃ ဦး ရှိပါတယ်။ တစ်ဦးချင်းအနေနဲ့ ၆ မိနစ်အတွင်း ဆွေးနွေးဖို့ဖြစ်ပါတယ်။ ဒေါ်နော်လှလှစိုး ရန်ကုန်တိုင်းဒေသကြီးမဲဆန္ဒနယ်အမှတ်(၁၀) စတင်ဆွေးနွေးဖို့ဖြစ်ပါတယ်။</speech>
<speech><mp id="988">နော်လှလှစိုး(မဲဆန္ဒနယ်အမှတ်-၁၀၊ ရန်ကုန်တိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီး၊ အမျိုးသားလွှတ်တော် ဥက္ကဋ္ဌကြီး၊ ပြည်ထောင်စုလွှတ်တော် ကိုယ်စားလှယ်များနဲ့ ကြွရောက်လာကြသော ဧည့်သည်တော်များကို မင်္ဂလာပါလို့ နှုတ်ခွန်းဆက်ပါတယ်။ ကျွန်မကတော့ ရန်ကုန်တိုင်း ဒေသကြီး မဲဆန္ဒနယ်အမှတ်(၁၀)မှ အမျိုးသားလွှတ်တော်ကိုယ်စားလှယ် နော်လှလှစိုး ဖြစ်ပါတယ်။ ကျွန်မအနေနဲ့ ဂေဟစနစ်ဝန်ဆောင်မှုများနဲ့ ဇီဝမျိုးစုံမျိုးကွဲဆိုင်ရာ နိုင်ငံတကာသိပ္ပံ-မူဝါဒ လုပ်ငန်း အဖွဲ့သို့ ဝင်ရောက်နိုင်ရေးအား ထောက်ခံဆွေးနွေးသွားမှာ ဖြစ်ပါတယ်။ Power Point အသုံးပြုရန် ခွင့်တောင်းခံအပ်ပါတယ်ရှင်။ ကျွန်မတို့ ဒီဂေဟစနစ်ဝန်ဆောင်မှုများနဲ့ ဇီဝမျိုးစုံမျိုးကွဲဆိုင်ရာ နိုင်ငံတကာသိပ္ပံ-မူဝါဒလုပ်ငန်း အဖွဲ့ရဲ့ သူ့ရဲ့ရည်ရွယ်ချက်ကတော့ ဂေဟစနစ်ဝန်ဆောင်မှုများနဲ့ ဇီဝမျိုးစုံမျိုးကွဲများ ၎င်းတို့ရဲ့ ဂေဟစနစ် များနဲ့ သက်ဆိုင်တဲ့ မူဘောင်များနဲ့ စပ်လျဉ်း၍ ထောက်ပံ့ပေးနိုင်မယ့် အဖွဲ့အစည်းဖြစ်ပါတယ်။ ၂၀၁၂ ခုနှစ် ဧပြီလမှာ အဖွဲ့ဝင်နိုင်ငံ ၁၀၀ နဲ့ဖွဲ့စည်းထားပြီး ဂျာမနီနိုင်ငံ ဘွန်းမြို့အခြေစိုက်တဲ့ နိုင်ငံတကာအဖွဲ့အစည်း ဖြစ်ပြီး ရည်ရွယ်ချက်မှာ ဂေဟစနစ်နဲ့ ဇီဝမျိုးစုံမျိုးကွဲဆိုင်ရာမူဝါဒအစီအမံများ ပိုမိုတိုးတက်ကောင်းမွန်ရေးနဲ့ ရာသီဥတုပြောင်းလဲမှုနဲ့ လိုက်လျောညီထွေမှုဖြစ်တဲ့ မူဝါဒနဲ့အစီအမံများဖြစ်ရေး၊ သိပ္ပံနည်းကျဖော်ထုတ် ထားသည့် အကြံပြုချက်များကို ပေးနိုင်ရေးပဲဖြစ်ပါတယ်။ မြန်မာနိုင်ငံဟာ ၂၀၁ရ ခုနှစ်၊ ဇန်နဝါရီလမှာ မျိုးဆက်ပျက်သုဉ်းလုဆဲ တောင်ရိုင်းတိရစ္ဆာန်နဲ့ သစ်ပင်ပန်းမံနိုင်ငံတကာကုန်သွယ်မှုဆိုင်ရာ သဘောတူညီချက်ကိုလည်း လက်မှတ်ထိုးပြီးဖြစ်ပါတယ်။ ၂၀၁၈ ခုနှစ်၊ မေလ ၂၁ ရက်နေ့မှာ ဇီဝမျိုးစုံမျိုးကွဲနဲ့ သဘာဝထိန်းသိမ်းရေးနယ်မြေများ ကာကွယ်စောင့် ရှောက်ခြင်းဆိုင်ရာဥပဒေအဖြစ် ပြည်ထောင်စုလွှတ်တော်မှာ အတည်ပြုပြဋ္ဌာန်းခဲ့ပြီး ၄င်းဥပဒေကို အကောင် အထည်ဖော်ဆောင်ရွက်နိုင်ရေးအတွက် နောက်ဆက်တွဲဥပဒေကို၊ နည်းဥပဒေကို ရေးဆွဲပြဋ္ဌာန်းနေတာ ဖြစ်ပါတယ်။ ဒါကတော့ အိန္ဒိယနိုင်ငံမှာရှိတဲ့ ရှားပါးမျိုးစိတ်များ ထိန်းသိမ်းတဲ့နေရာ ဥပမာဖြစ်ပါတယ်။ ဒါကတော့ ဖိလစ်ပိုင်နိုင်ငံရဲ့ အဓိက ဇီဝမျိုးစုံမျိုးကွဲဧရိယာများ ဖြစ်ပါတယ်။ ကုန်းမြေနဲ့ရေပြင်ကို ဧကပေါင်း ၅၄ သန်း လွှမ်းခြုံထားပြီးတော့ ဌာနေတိုင်းရင်းသား ၁၂ သိန်းကျော်ကို တိုက်ရိုက်အကျိုးကျေးဇူး ရရှိနေတာ ဖြစ်ပါတယ်။ ကမ္ဘာပေါ်မှာ ကျန်ရှိနေတဲ့ ၈၀ ရာခိုင်နှုန်း ဇီဝမျိုးစုံမျိုးကွဲများဟာ ဌာနေတိုင်းရင်းသားများရဲ့ မိရိုးဖလာနယ်နိမိတ်ထဲမှာ ရှိနေပါတယ်။ ဒေသခံဌာနေတိုင်းရင်းသားကနေပြီးတော့ ထိန်းသိမ်းကာကွယ် ပေးထားတဲ့ နယ်မြေများဟာ ၎င်းတို့ရဲ့ အသက်မွေးဝမ်းကျောင်းနဲ့ အရေးကြီးတဲ့ ဇီဝမျိုးစုံမျိုးကွဲများကို အကျိုးပြုနေတာ ဖြစ်ပါတယ်။ ဒါကတော့ တနင်္သာရီတိုင်းမှာရှိတဲ့ ကရင်ဌာနေတိုင်းရင်းသားများရဲ့ ငါးဘေးမဲ့အိုင်ပဲ ဖြစ်ပါတယ်။ သူတို့ရဲ့ စည်းမျဉ်းစည်းကမ်းအတိုင်း ငါးဖမ်းခြင်း၊ သစ်တောထိန်းသိမ်းခြင်းများ ဧရိယာများသတ်မှတ်ထားတာ ဖြစ်ပါတယ်။ ဒါကတော့ မြန်မာနိုင်ငံရဲ့ အမြဲတမ်းသစ်တောနယ်မြေဖြစ်ပါတယ်။ ဒါကတော့ မြန်မာနိုင်ငံရဲ့ ဇီဝမျိုးစုံမျိုးကွဲဧရိယာများဖြစ်ပါတယ်။ ကြီးမားကျယ်ပြန့်တဲ့ အဓိက ဇီဝမျိုးစုံမျိုးကွဲ ဧရိယာများကို ဌာနေတိုင်းရင်းသားများ၊ ဒေသခံများကနေပြီးတော့ ၎င်းတို့ရဲ့ ဓလေ့ထုံးတမ်း များနဲ့ စီမံအုပ်ချုပ်ပြီး ကာကွယ်ထားတာဖြစ်တဲ့အတွက်ကြောင့် ကျွန်မတို့အနေနဲ့ ဒီဂေဟစနစ်ဝန်ဆောင်မှု များနဲ့ ဇီဝမျိုးစုံမျိုးကွဲဆိုင်ရာ နိုင်ငံတကာသိပ္ပံ-မူဝါဒ လုပ်ငန်းအဖွဲ့မှ လုပ်ဆောင်ချက်များကို လေ့လာပြီးတော့ ဌာနေတိုင်းရင်းသားများရဲ့ ထိန်းသိမ်းထားမှုများကို ပံ့ပိုးအသိအမှတ်ပြုရန် လိုအပ်ပါတယ်။ သို့ပါသောကြောင့် မြန်မာနိုင်ငံမှ ဇီဝမျိုးစုံ မျိုးကွဲများ၊ ၎င်းတို့ရဲ့ ဂေဟစနစ်များကို န်းသိမ်းနိုင်ရန်အတွက် ဂေဟစနစ် ဝန်ဆောင်မှုများနဲ့ ဇီဝမျိုးစုံမျိုးကွဲဆိုင်ရာ နိုင်ငံတကာသိပ္ပံ-မူဝါဒ လုပ်ငန်းအဖွဲ့သို့ ဝင်ရောက်နိုင်ရေးကိစ္စအား ထောက်ခံအပ် ပါတယ်ရှင်။ အားလုံးကျေးဇူးတင်ပါတယ်။</speech>
<speech type="speaker">ဆက်လက်ပြီး ဦးကျော်အောင်လွင် စေတုတ္တရာမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="262">ဦးကျော်အောင်လွင်(စေတုတ္တရာမဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော်နာယကကြီးနှင့် အားလုံးပဲမင်္ဂလာပါ။ ကျွန်တော်ကတော့ စေတုတ္တရာမဲဆန္ဒနယ်မြေက ပြည်သူ့လွှတ်တော်ကိုယ်စားလှယ် ဦးကျော်အောင်လွင်ပါ။ နိုင်ငံတော်သမ္မတထံက ပေးပို့လာတဲ့ ဂေဟ စနစ်ဝန်ဆောင်မှုများနဲ့ ဇီဝမျိုးစုံမျိုးကွဲဆိုင်ရာ နိုင်ငံတကာ သိပ္ပံ-မူဝါဒ လုပ်ငန်းအဖွဲ့ကို ဝင်ရောက်နိုင်ရေး ကိစ္စနှင့်ပတ်သက်ပြီးတော့ ထောက်ခံဆွေးနွေးသွားမှာပါ။ ကျွန်တော်တို့နိုင်ငံဟာ အာရှနှင့် ပစိဖိတ်ဒေသတွင်းမှာ ဇီဝမျိုးစုံမျိုးကွဲ အကြွယ်ဝဆုံးနိုင်ငံပါ။ ဇီဝ မျိုးစုံမျိုးကွဲတွေဟာ သက်ရှိတွေကို ထောက်ပံ့ပေးတဲ့အဓိက အစိတ်အပိုင်းဖြစ်ပြီး အခြေခံလိုအပ်ချက် များကို ပံ့ပိုးပေးကာ ရာသီဥတုကို တည်ငြိမ်မျှတအောင် ထိန်းသိမ်းပေးပါတယ်။ ဂေဟစနစ်ကိုလည်း ထိန်းညှိပေးပါတယ်။ ကျွန်တော်တို့နိုင်ငံမှာ ဟိမဝန္တာရဲ့ အရှေ့ဘက်အစိတ်အပိုင်းဖြစ်တဲ့ အရှေ့တောင် အာရှရဲ့ တစ်ခုတည်းသော ဆီးနှင်းတွေဖုံးလွှမ်းရာ ခါကာဘိုရာဇီနဲ့ ဖုန်ကန်ရာဇီလို ဂေဟစနစ်တွေ ဧရာဝတီ၊ ချင်းတွင်း၊ သံလွင်၊ စစ်တောင်းတို့လို ရေချိုဂေဟစနစ်တွေ၊ ကောင်းကင်ထက်က တောင်လို့ တင်စားတဲ့ နတ်မတောင် အမျိုးသားဥယျာဉ်နဲ့ ချင်းတောင်ရဲ့ ကမ္ဘာ့ရှားပါးဆေးဖက်ဝင် သစ်ခွ၊ ဂမုန်းလို ဂေဟစနစ်တွေ၊ လူသားနဲ့ သဘာဝဇီဝအဝန်းနယ်မြေ သတ်မှတ်ခံရတဲ့ အင်းတော်ကြီးကန်၊ ရေပေါ်ကျွန်းမျော စိုက်ခင်း တွေနဲ့ ဆောင်းခိုငှက်တို့ ပျော်စံတဲ့ အင်းလေးကန်၊ မိုးယွန်းကြီးအင်းလို ဂေဟစနစ်တွေ၊ ကီလိုမီတာ ၂၈၃၁ ရှည်လျားပြီးတော့ ကျွန်းပေါင်း ၈၀၀ ကျော်နဲ့ သန္တာကျောက်တန်းတွေ ပေါများလှတဲ့ ကမ်းရိုးတန်းနဲ့ အဏ္ဏဝါဂေဟစနစ်တွေ၊ ရေချို၊ ရေငန် ဂေဟစနစ်တွေ၊ ရခိုင်ရိုးမ၊ ပဲခူးရိုးမ၊ ရှမ်းရိုးမတို့လို သစ်တော ဂေဟစနစ်တွေစသဖြင့် ပြောမဆုံးပေါင် တောသုံးတောင် ဆိုသလိုပါ။ ဒါပေမဲ့ ကာလအတော်ကြာ ဂေဟစနစ်နဲ့ ဇီဝမျိုးစုံမျိုးကွဲတွေကို စနစ်တကျ ထိန်းသိမ်းကာကွယ် ခြင်းနဲ့ စီမံအုပ်ချုပ်ခြင်းတွေ အားနည်းခဲ့တဲ့အတွက် ဂေဟစနစ်တွေ ပျက်ယွင်းခဲ့တယ်။ ဇီဝမျိုးစုံမျိုးကွဲတွေ ယုတ်လျော့ ပျောက်ကွယ်ခဲ့ရပါတယ်။ ဒါကြောင့် ဒီနေ့ဒီဟေစနစ်နဲ့ ဇီဝမျိုးစုံမျိုးကွဲတွေကို စနစ်တကျ ထိထိရောက်ရောက် ကာကွယ်စောင့်ရှောက်ဖို့ အရေးတကြီးဆောင်ရွက်ကြရမယ့် ဂေဟစနစ် ဝန်ဆောင်မှုများနှင့် ဇီဝမျိုးစုံမျိုးကွဲဆိုင်ရာ နိုင်ငံတကာ သိပ္ပံ-မူဝါဒအဖွဲ့ (IPBES) ကို ၂၀၁၂ ခုနှစ် ဧပြီလမှာ အဖွဲ့ဝင်နိုင်ငံ ၁၀၀ နှင့် ဂျာမနီနိုင်ငံ ဘွန်းမြို့မှာစတင်ဖွဲ့စည်းခဲ့တာပါ။ ဒီနေ့မှာတော့ အဖွဲ့ဝင်နိုင်ငံ ၁၃၀ ရှိပါပြီ။ အသင်းရဲ့ရည်ရွယ်ချက်တွေကတော့ ဂေဟစနစ်နဲ့ ဇီဝမျိုးစုံမျိုးကွဲဆိုင်ရာ မူဝါဒနှင့်အစီအမံများ ပိုမိုတိုးတက်ကောင်းမွန်ဖို့ ရာသီဥတုပြောင်းလဲမှုနှင့် လိုက်လျောညီထွေဖြစ်မယ့် မူဝါဒနှင့်အစီအမံများဖြစ်ဖို့ သိပ္ပံနည်းကျဖော်ထုတ်ထားတဲ့ အကြံပြုချက်များ ပေးနိုင်ဖို့တို့ပါ။ အဖွဲ့ဝင်နိုင်ငံတွေအနေနဲ့ ငွေကြေးတစ်စုံတရာ ထည့်ဝင်ဖို့ စည်းနှောင်ထားမှုမရှိဘဲနဲ့ ဆန္ဒအလျောက် ထည့်ဝင်လိုက ထည့်ဝင်နိုင်တာပါ။ ဒီအဖွဲ့ကို ဝင်ရောက်ခြင်းဖြင့် ဂေဟစနစ်များနှင့် ဇီဝမျိုးစုံမျိုးကွဲ ထိန်းသိမ်းရေး အစီအမံများချမှတ်ရာမှာ ရာသီဥတုပြောင်းလဲမှုနှင့် အကျိုးသက်ရောက်မှုများနှင့် လိုက်လျော ညီထွေဖြစ်တဲ့ သိပ္ပံဆိုင်ရာ အကြံပြုချက်တွေ ရရှိနိုင်မယ်။ ဇီဝမျိုးစုံမျိုးကွဲများနှင့် ဂေဟစနစ်များ ထိန်းသိမ်း ဆောင်ရွက်ရာမှာ နည်းပညာများ ပိုမိုလွှဲပြောင်းရယူနိုင်မယ်။ ထိန်းသိမ်းခြင်းဆိုင်ရာ နိုင်ငံတကာ အစီအမံ များနဲ့ အထောက်အပံ့ပေးတဲ့ အဖွဲ့အစည်းများကို ပိုမိုသိရှိနိုင်မယ်။ IPBES မှ ဦးစီးကျင်းပတဲ့အလုပ်ရုံ ဆွေးနွေးပွဲတွေ၊ အစည်းအဝေးနဲ့ သင်တန်းတွေကို IPBES ရဲ့ စရိတ်ကျခံမှုနှင့် တက်ရောက်နိုင်မယ်။ မြန်မာ နိုင်ငံရဲ့ ဂေဟစနစ်များနဲ့ ဇီဝမျိုးစုံမျိုးကွဲ ထိန်းသိမ်းခြင်းဆိုင်ရာ ဆောင်ရွက်မှုများနှင့် အောင်မြင်မှုများကို နိုင်ငံတကာကို ချပြနိုင်မယ်။ မြန်မာနိုင်ငံရဲ့ ရေရှည်တည်တံ့ခိုင်မြဲပြီးတော့ ဟန်ချက်ညီတဲ့ ဖွံ့ဖြိုးတိုးတက်မှု စီမံကိန်း (MSDP) ရဲ့ လုပ်ငန်းစဉ်များကို အထောက်အကူပြုစေနိုင်မယ် စတဲ့စတဲ့ အကျိုးကျေးဇူးတွေကို ရရှိနိုင်မှာပါ။ ဒီနေ့ ကျွန်တော်တို့ ကမ္ဘာမြေဟာ ဘေးဒဏ်တွေ သင့်နေပါပြီ။ ရေနံလုပ်ကျင်း၊ လောင်စာတွေ အတိုင်းအဆမဲ့ သုံးစွဲမှုရဲ့ ရလဒ်တွေ၊ စက်ရုံ၊ အလုပ်ရုံတွေက အတိုင်းအဆမဲ့ ထုတ်လုပ်လိုက်တဲ့ ကာဗွန်ဒိုင် အောက်ဆိုဒ် မီးခိုးငွေ့တွေ၊ လောဘကြီးခုတ်လှဲခံရလို့ ပြုန်းတီးသွားတဲ့ သစ်တောတွေ၊ တောင်လိုက်ပြို၊ မြေလှံတူး၊ သယံဇာတ ထုတ်ယူခဲ့လို့ ပျက်စီးကျန်ခဲ့တဲ့ သဘာဝပတ်ဝန်းကျင်တွေ စတဲ့အကျိုးဆက် တွေကြောင့် ဖန်လုံအိမ်အာနိသင် လွန်ကဲတယ်။ အိုဇုန်းလွှာပေါက်တယ်။ ရာသီဥတုပြောင်းလဲတယ်။ အပူချိန် လွန်ကဲတယ်။ သဘာဝဘေးတွေ ဆိုးရွားစွာ ကြုံရတယ်။ အစဉ်အေးခဲရေခဲပြင်တွေ အရည်ပျော်ပြီးတော့ ပင်လယ်ရေ မြင့်တက်ကာ အနိမ့်ပိုင်းဒေသတွေ နစ်မြုပ်ပျောက်ကွယ်မယ့်ဘေး ကြုံနေရပါတယ်။ အတွက် အချက်ပေးခေါင်းလောင်းသံတွေကို ကျွန်တော်တို့တွေ အထူးသတိမူပြီးတော့ ကွယ် တားဆီးကြရမယ့်လူသားမျိုးနွယ်တစ်ရပ်လုံးအတွက် စိန်ခေါ်နေတဲ့ ဒီရာသီဥတု ပြောင်းလဲမှု ဖြစ်စဉ်ကို ိန်းသိမ်းကာကွယ်ဖို့အရေးဟာ နိုင်ငံတစ်နိုင်ငံ၊ လူမျိုးတစ်မျိုးနှင့် ဆောင်ရွက်လို့ ရနိုင်တာ မဟုတ်ဘဲ ကမ္ဘာ့မိသားစုကြီး စုပေါင်းညီညာလက်တွဲ ဖော်ဆောင်ရမယ့် ဘုံအရေးပေါ်ကိစ္စပါ။ ကျွန်တော်တို့တတွေဟာ အတ္တ၊ လောဘ၊ ကိုယ်ကျိုးစီးပွားတွေကို လျှော့ချပြီးတော့ မိမိတို့မီဒီယာ ကမ္ဘာရဲ့ နာတာရှည်ရောဂါကို အမြန်ကုသကြရမှာပါ။ ဒီလိုကွယ်စောင့်ရှောက်မှု မပြုနိုင်ရင် ကမ္ဘာမြေရဲ့ တုံ့ပြန်ဒဏ်ခတ်မှုအောက်မှာ ကျွန်တော်တို့ အနာဂတ်မျိုးဆက်တွေဟာ ဒုက္ခပင်လယ်ဝေ ပြီးတော့ လောကငရဲနဲ့ ရင်ဆိုင်ကြရပါလိမ့်မယ်။ ဒါကြောင့် ပြီးခဲ့တဲ့ကာလက ခုတ်ခဲ့ကြတဲ့သစ်တော၊ တူးခဲ့ကြတဲ့ သယံဇာတ၊ ဖြိုခဲ့ကြတဲ့တောင်၊ ဖျက်ဆီးခဲ့ကြတဲ့ သဘာဝပတ်ဝန်းကျင်တွေကို ပြန်တောင့်တ မနေတော့ဘဲနဲ့ ယခုရှိတဲ့ သစ်ပင်၊ သစ်တော၊ ကျန်ရှိနေတဲ့ သဘာဝသယံဇာတ ပတ်ဝန်းကျင်၊ ဇီဝမျိုးစုံ မျိုးကွဲ ဂေဟစနစ်တွေကို သတိပညာနဲ့ ဝိုင်းဝန်းထိန်းသိမ်းကာကွယ်စောင့်ရှောက် ပြုစုပျိုးထောင်ကြ ပြီးတော့ အနာဂတ်မျိုးဆက်တွေအတွက် သမိုင်းအမွေကောင်းကို ထားခဲ့ကြပါစို့လို့ ထောက်ခံဆွေးနွေးရင်းနဲ့ နိဂုံးချုပ်ပါတယ်။ အားလုံး ကိုယ်စိတ်နှစ်ဖြာ ကျန်းမာချမ်းသာကြပါစေ။</speech>
<speech type="speaker">ဒေါက်တာခွန်ဝင်းသောင်း ကချင်ပြည်နယ် မဲဆန္ဒနယ်အမှတ်(၁၁) ဆွေးနွေးဖို့ဖြစ်ပါတယ်။</speech>
<speech><mp id="870">ဒေါက်တာခွန်ဝင်းသောင်း(မဲဆန္ဒနယ်အမှတ်-၁၁၊ ကချင်ပြည်နယ်)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးပဲ မင်္ဂလာပါ။ ဂေဟစနစ်ဝန်ဆောင်မှုများနဲ့ ဇီဝ မျိုးစုံမျိုးကွဲဆိုင်ရာ နိုင်ငံတကာသိပ္ပံ-မူဝါဒ လုပ်ငန်းအဖွဲ့သို့ ဝင်ရောက်နိုင်ရေးကိစ္စနှင့်စပ်လျဉ်းပြီး အကြံပြု ဆွေးနွေးဖို့ Power Point အသုံးပြုခွင့် တောင်းခံအပ်ပါတယ်။ နာယကကြီးခင်ဗျား။ မဝေးတော့တဲ့နောက် ၁၀ စုနှစ်အတွင်း လက်ရှိအပူချိန်ထက် ၄ ဒီဂရီ ပိုလာနိုင်ပြီး ကမ္ဘာ့ရာသီဥတု တစ်နှစ်ထက်တစ်နှစ် ပြောင်းလဲဖောက်ပြန်လာနေတယ်ဆိုတာ ငြင်းမရလောက်အောင် မြောက်ဝန်ရိုးစွန်း အလက်စကားဒေသက ရေခဲပြင်ဖုံးလွှမ်းနေကျနေရာတွေတောင် ရေခဲတွေပျော်ပြီး မြစ်ရေတိုက်စားမှုကြောင့် ကမ်းပါးတွေ၊ အဆောက်အဦးတွေပြိုလို့ ကျောင်းတွေပိတ်ရတဲ့အပြင် အက်စကီမိုး ရွာ ၂၀၀ ကျော် ပြောင်းရွှေ့ထားရတာနဲ့ ကုလသမဂ္ဂအစီရင်ခံစာမှာလည်း လူတွေရဲ့ ပယောဂကြောင့် ဇီဝ မျိုးစုံမျိုးစိတ် ၁ သန်းလောက် ပျောက်ကွယ်သွားတော့မယ့် သတင်းများဟာ ကာဗွန်ထုတ်လုပ်မှု၊ သဘာဝ ပတ်ဝန်းကျင်ပျက်စီးမှု၊ ဖန်လုံအိမ်အကျိုးသက်ရောက်မှုတို့ရဲ့ နောက်ဆက်တွဲ သတိပေးခေါင်းလောင်းထိုးသံ များပဲ ဖြစ်ပါတယ်။ ရာသီဥတုပြောင်းလဲခြင်းရဲ့ ကွင်းဆက်တွေကို ယနေ့လူသားတွေ လက်တွေ့ခံစားနေရပြီး မိုးခေါင် ခြင်း၊ ရေကြီးခြင်း၊ မုန်တိုင်းကျခြင်း၊ အအေးလွန်ကဲခြင်း၊ အပူလွန်ကဲခြင်း စတဲ့ရာသီပြောင်းလဲ ဖောက်ပြန် ခြင်းရဲ့ အကျိုးဆက်တွေအဖြစ် လူသားတို့ရဲ့ ဘဝကို မကြာခဏခြိမ်းခြောက်နေတယ်ဆိုတာ အားလုံးအသိ ပါပဲ။ မြေကမ္ဘာအရေး အလေးထားကြဖို့ ကုလသမဂ္ဂအတွင်းရေးမှူးချုပ်ကိုယ်တိုင် သတိပေးနေရပါပြီ။ ရာသီဥတုဖောက်ပြန်ခြင်းရဲ့ အရင်းခံအကြောင်းရင်းဖြစ်တဲ့ ကာဗွန်ထုတ်လုပ်တာတွေ၊ သဘာဝ ဝန်းကျင် ပျက်စီးတာတွေဟာ လူသားတို့ရဲ့ ပယောဂကြောင့်ဖြစ်သလို ဖွံ့ဖြိုးပြီး၊ ဖွံ့ဖြိုးဆဲနိုင်ငံတွေက ကာဗွန် တွေပိုထုတ်တာ၊ ဖွံ့ဖြိုးမှုအားနည်းနေသေးတဲ့ မြန်မာနိုင်ငံလို တိုင်းပြည်တွေမှာတော့ သဘာဝပတ်ဝန်းကျင် ပျက်စီးမှုများက နေရာအနှံ့ရှိနေခြင်းကြောင့် ဖြစ်ပါတယ်။ အကျိုးဆက်တွေကိုတော့ နိုင်ငံအဝှမ်း တောရော မြို့ပါ အားလုံးသက်ရောက်နေပြီး ဘေးအန္တရာယ် အများဆုံးခံစားနေရတဲ့စာရင်းမှာ မြန်မာကထိပ်ဆုံး ပါဝင် နေတာပဲ ဖြစ်ပါတယ်။ လွန်ခဲ့တဲ့ ၁၁ နှစ်လောက်က မြစ်ဝကျွန်းပေါ်နဲ့ ရန်ကုန်ဒေသမှာ လူသိန်းချီအသက်ဆုံးရှုံးခဲ့ရတဲ့ နာဂစ်ဖြစ်ရပ်ဟာ သဘာဝဒီရေတောတွေ ဆုံးရှုံးခြင်းရဲ့ ဒဏ်ရာဒဏ်ချက်များပဲ ဖြစ်ပါတယ်။ ဒီဖြစ်ရပ်ကို အခုထိ နမူနာမယူနိုင်ကြသေးပဲ လုပ်ပိုင်ခွင့်ပါဝါရှိသူအားကိုးနဲ့ တနင်္သာရီတိုင်းဒေသကြီးမှာ ဒီရေတောတွေ ကိုဖျက်ပြီး ပုစွန်တွေမွေးခွင့် ကြိုတင်ပြုထားပေးသူတွေရဲ့ ဇာတ်လမ်းက အမျိုးသားလွှတ်တော်မှာရော တိုင်းဒေသကြီးလွှတ်တော်မှာပါ မေးခွန်းများအဖြစ် သမိုင်းတင်ကျန်နေဆဲပါပဲ။ ဒါပေမယ့် အိမ်နီးချင်း ထိုင်းနိုင်ငံမှာတော့ စိတ်ဝင်စားစရာ ကောင်းလောက်အောင် ဒီရေတောတွေထိန်းသိမ်းထားတဲ့ ရနောင်း GLM Ranong Biosphere Reserve sag.aoq UNISCO 079€:0€???:cuou ngocolo 20ozo မြောက်နဲ့ အာရှမှာ တတိယမြောက် ဒီရေတော အကျယ်အဝန်းရှိတဲ့ မြန်မာနိုင်ငံမှာတော့ အခုထိ ထိန်းသိမ်း ရမှန်းမသိ၊ အချို့နေရာမှာ တာဝန်ရှိသူတွေကိုယ်တိုင် မျက်နှာလွှဲထားလို့ တစ တစနဲ့ ပျက်စီးမှု အားကောင်း လာရင်း နောက်ထပ်နာဂစ်တစ်ခု တနင်္သာရီလူထုကို ဒုက္ခမပေးဖို့ အခုကတည်းက တပ်လှန့်ထားချင်ပါတယ်။ There is no mangrove, There is no fish 36960op: cl:98$uß:açon qošom?:oons အလေးထားတဲ့ အိမ်နီးချင်းထိုင်းနိုင်ငံကတော့ ထိုင်းပင်လယ်ကွေ့မှာ ဇုန်တစ်ခု၊ အနောက်ဘက် အက်ဒမန် ပင်လယ်မှာ ဇုန် ၂ ခု၊ စုစုပေါင်း ဇုန် ၃ ခုကို ၂၀၁၅ ခုနှစ်ကတည်းက ဒီရေရောက်တောတွေအဖြစ် ပြုစု ပျိုးထောင်ခဲ့တဲ့အပြင် ကော့သောင်းမြို့နဲ့ ဆက်စပ်ဧရိယာဖြစ်တဲ့ ရနောင်းခရိုင်မှာ စိုက်ပျိုးထိန်းသိမ်း ထားတဲ့ ဧကသိန်းချီဒီရေတောကြီးဟာ အခုအခါမှာဆို World Heritage အဖြစ် စာရင်းဝင်သွားခဲ့ပါပြီ။ တစ်ဆက်တည်းမှာပဲ ဝမ်းသာစရာသတင်းအဖြစ်နဲ့ ဇီဝမျိုးစုံမျိုးကွဲတွေထိန်းသိမ်းပြီး ဂေဟစနစ် တွေ မပျက်စီးအောင် ကိုယ်စွမ်းသမျှ လုပ်ဆောင်နေကြတဲ့ တနင်္သာရီနယ်ထဲက ကရင်တိုင်းရင်းသားတွေ အကြောင်း တင်ပြချင်ပါတယ်။ ဒေသခံပြည်သူတွေရဲ့ ဓလေ့ထုံးတမ်းနဲ့ ယဉ်ကျေးမှုများအတိုင်း သဘာဝ အရင်းအမြစ်ကို စီမံခန့်ခွဲထိန်းညှိနိုင်မှသာ ရေရှည်တည်တံ့တဲ့ ဂေဟစနစ်ဖွံ့ဖြိုးခြင်းကို ဖြစ်ပေါ်စေမယ်လို့ ခံယူချက်နဲ့အတူ ကမူသွေး၊ ခမောင်းသွယ်ဒေသခံများနဲ့ ဘန်းချောင်းဒေသခံများဟာ မြန်မာနိုင်ငံရဲ့ အဓိက ဇီဝမျိုးစုံမျိုးကွဲ တည်ရှိရာနေရာ ၂၀ ရာခိုင်နှုန်းဖြစ်တဲ့ တနင်္သာရီတိုင်းဒေသကြီး၊ ထားဝယ်ခရိုင်မှာ နေထိုင် ကြပြီး ဘိုးစဉ်ဘောင်ဆက် ဒေသခံများကိုယ်တိုင်ဦးဆောင်တဲ့ ထိန်းသိမ်းကာကွယ်တောများနဲ့ ငါးဘေးမဲ့ အိုင်များထူထောင်ခြင်း၊ စီမံခန့်ခွဲခြင်း၊ သဘာဝအရင်းအမြစ်အသုံးချမှုဆိုင်ရာ ဒေသသုံးစည်းကမ်းချက်များ ချမှတ်ခြင်း၊ စောင့်ကြည့်ခြင်း၊ သုတေသနပြုခြင်းတို့အပြင် ၎င်းတို့ရဲ့ သဘာဝအရင်းအမြစ်တွေကို စီမံ ထိန်းသိမ်းနိုင်ခြင်းဆိုတာကို သက်သေပြလျက်ရှိပါတယ်။ ဘန်းချောင်းဒေသမှာ ရပ်ရွာထိန်းသိမ်းထားတဲ့ ကာကွယ်တော ၁၁ ခု၊ ရေဝေရေလဲတော ၆ ခုနဲ့ သားရဲတိရစ္ဆာန် ဘေးမဲ့တော ၈ ခုတို့မှာ သစ်ကို ဒေသသုံးရန်သာ သတ်မှတ်ခွင့်ပြုခြင်း၊ အမဲလိုက်ဖို့ ကန့်သတ်ခြင်းနဲ့ မီးရှို့ခွင့်မပြုခြင်းတို့အပြင် သုတေသနပြုချက်များအရ ငါးမျိုးစိတ် ၇၀၊ ဆေးဖက်ဝင် ၂၄၅ မျိုးနဲ့ သစ်တောထွက်ဟင်းရွက်သီးနှံ ၁၈၈ မျိုး စတဲ့သူတို့ရဲ့ ကိုယ်ပိုင်အသိပညာ၊ ထုံးတမ်းကျင့်သုံးမှုများ နှင့်အညီ ဒေသထွက်ဂေဟစနစ် ရေရှည်တည်တံ့ဖို့ ထိရောက်စွာကာကွယ်ထိန်းသိမ်း ထားနိုင်ကြတယ်ဆိုတဲ့ ဥပမာကောင်းတစ်ရပ်အဖြစ် မြင်တွေ့နေရခြင်းဟာ နိုင်ငံတော်အတွက် အားတက်စရာဖြစ်ပါတယ်။ (အခုလို IPBES မှာ ပါဝင်လက်မှတ်ရေးထိုးခြင်းဖြင့် ဖော်ပြပါအရပ်ဒေသတွေရဲ့ ဂေဟစနစ်နဲ့ ဇီဝ မျိုးစုံမျိုးကွဲများကို ပိုမိုထိရောက်စွာထိန်းသိမ်းနိုင်ဖို့နဲ့ စီမံအုပ်ချုပ်ခြင်းနဲ့ ရေရှည်တည်တံ့စွာ အသုံးပြုခြင်း တို့မှာ သိပ္ပံနည်းကျ အကြံပြုချက်များကို ပိုမိုတွန်းအားပေး ကူညီနိုင်တဲ့အပြင် ပါဝင်လက်မှတ်ရေးထိုးရုံနဲ့ မလုံလောက်သေးဘဲ ဂေဟစနစ်နဲ့ ဇီဝမျိုးစုံမျိုးကွဲများကို အမှန်တကယ် ထိရောက်စွာ ထိန်းသိမ်းနိုင်အောင် နိုင်ငံအဝှမ်း စွမ်းစွမ်းတမံ အားပေးကူညီသင့်ပါကြောင်းတင်ပြရင်း ဂျာမနီနိုင်ငံ ဘွန်းမြို့မှာအခြေစိုက်တဲ့ IPBES အဖွဲ့သို့ မြန်မာနိုင်ငံမှ အဖွဲ့ဝင်အဖြစ်ဝင်ရောက်မယ့်ကိစ္စကို ကြိုဆိုထောက်ခံ တင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ အစည်းအဝေးကို (၃၀)မိနစ်ခန့် ခေတ္တ ရပ်နားမှာ ဖြစ်ပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျာ။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနဲ့ ဧည့်သည်တော်များခင်ဗျား။</speech>
<speech type="mc">အစည်းအဝေး ပြန်လည်စတင်ပါတော့မယ်။ ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အစီစဉ်(၁၀)ကို ဆက်လက်ဆောင်ရွက် သွားမှာဖြစ်ပါတယ်။ ဦးဝင်းသိန်းဇော် ဆားလင်းကြီးမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="348">ဦးဝင်းသိန်းဇော်(ဆားလင်းကြီးမဲဆန္ဒနယ်၊ စစ်ကိုင်းတိုင်းဒေသကြီး)</mp>ပြည်ထောင်စုလွှတ်တော် နာယကကြီးနှင့်တကွ ကြွရောက်လာကြသော ပုဂ္ဂိုလ်များအားလုံးကို မင်္ဂလာပါလို့ လေးစားစွာ နှုတ်ခွန်း ဆက်သအပ်ပါတယ်။ ကျွန်တော်ကတော့ စစ်ကိုင်းတိုင်းဒေသကြီး၊ ယင်းမာပင်ခရိုင်၊ ဆားလင်းကြီးမြို့နယ်မှ ပြည်သူ့လွှတ်တော်ကိုယ်စားလှယ် ဦးဝင်းသိန်းဇော်ဖြစ်ပါတယ်။ နာယကကြီးခင်ဗျား။ ကျွန်တော့်အနေဖြင့် ဂေဟစနစ်ဝန်ဆောင်မှုများနှင့် ဇီဝမျိုးစုံမျိုးကွဲဆိုင်ရာ နိုင်ငံတကာသိပ္ပံ-မူဝါဒ လုပ်ငန်းအဖွဲ့သို့ ဝင်ရောက်နိုင်ရေးကိစ္စနှင့် စပ်လျဉ်းပြီး ဆွေးနွေးတင်ပြမှာဖြစ်ပါတယ်။ ဒီအဖွဲ့ဟာ ဂျာမနီနိုင်ငံ၊ ဘွန်းမြို့မှာ အခြေစိုက်တဲ့ IPBES အဖွဲ့ဖြစ်ပြီး ဇီဝမျိုးစုံမျိုးကွဲများ ၎င်းတို့၏ ဂေဟစနစ်များကို ထိရောက်စွာ ထိန်းသိမ်းထောက်ပံ့ပေးနိုင်တဲ့ အဖွဲ့အစည်း ဖြစ်ပါတယ်။ အဖွဲ့ဝင်နိုင်ငံ ၁၀၀ ရှိရာမှ ယခုအဖွဲ့ဝင်နိုင်ငံ ၁၃၀ ရှိကြောင်း သိရပါတယ်။ အာဆီယံနိုင်ငံများအနေနဲ့ ၄ နိုင်ငံ အဖွဲ့ဝင်မဖြစ်သေးတဲ့အထဲမှာ ကျွန်တော်တို့ မြန်မာနိုင်ငံလည်း ပါဝင်နေတဲ့အတွက် မြန်မာနိုင်ငံမှ အဖွဲ့ဝင် အဖြစ် ဝင်ရောက်နိုင်ရေးကို ပြည်ထောင်စုလွှတ်တော်ကြီးမှ အတည်ပြုပေးနိုင်ရေးအတွက် တင်ပြဆွေးနွေးခြင်းဖြစ်ပါတယ်။ နာယကကြီးခင်ဗျား။ Power Point သုံးခွင့်ပြုရန် တင်ပြအပ်ပါတယ်။ ဒါကတော့ သတ္တုထုတ်လုပ်မှု လုပ်ငန်းမှာ မြန်မာနိုင်ငံအနေနဲ့ ကျင့်သုံးနေတဲ့ နည်းစဉ်တစ်ခု ဖြစ်ပါတယ်။ SX-EW Method လို့ ခေါ်ပါတယ်။ S ဆိုတာ Soluction၊ X ဆိုတာတော့ ဖော်ပြမထားပါဘူး။ E ဆိုတာ Electro ဖြစ်ပါတယ်။ W ဆိုတာ Winning ထုတ်လုပ်တဲ့နည်းဖြစ်ပါတယ်။ X ဆိုတာက ဖော်ပြမထားပေမယ့် ကျွန်တော်တင်ပြရင်း တင်ပြရင်းနဲ့ ဒီဟာက ဇီဝပိုးမွှားဗက်တီးရီးယားကို လျှို့ဝှက်ထားတဲ့အကြောင်း ပေါ်လွင်သွားမှာ ဖြစ်ပါတယ်။ ဒါကတော့ ပိုးမွှားများကို ဓာတ်ကူပစ္စည်းအဖြစ်အသုံးချပြီး ကြေးနီဒြပ်များကို ကန့်ငရဲမီး အပျော့ စားနဲ့ ဓာတ်ပြုပြီး ထွက်ရှိလာတဲ့ ကြေးနီအမှုန့်များပါဝင်တဲ့ ဖျော်ရည်ကို Electrolyte အဖြစ် ပြုပြင် ပြောင်းလဲပြီး Electro Winning ဆိုတဲ့ နည်းစဉ်နဲ့ အသုံးပြုထုတ်လုပ်ခြင်းဖြစ်ပါတယ်။ ဒီကိစ္စမှာ ဘာလို့ ပြောရလဲဆိုတော့ ကြေးနီက တကယ့်တကယ်ဆိုရင် ငရဲမီးအပျော့စားနဲ့ ထုတ်လို့မရပါဘူး။ နောက်တစ်ခုက ဓာတ်ပြုတဲ့နေရာမှာ Electrolyte ဆိုတာကလည်း သူက လျှပ်စစ်စီးကြောင်း လွှတ်ပြီးတော့ အဲဒီအထဲမှာ ကြေးနီမှုန့်တွေပါအောင်က သူတို့က ဇီဝနည်းနဲ့ ထုတ်လုပ်တာဖြစ်ပါတယ်။ Electro Winning ဆိုတာ M60s? pm Positive, Negative(@posợi booso) Cathode saşodaços pa8:603d. Cathode ကတော့ ဓာတ်မဖြစ်ပါတယ်။ အဲဒီနည်းနဲ့ ကျွန်တော်တို့ ကြေးပြားဖြစ်အောင် ထုတ်တာပါ။ ဒီဖျော်ရည်ထဲ ကနေ ကြေးပြားဖြစ်ဖို့ဆိုတာ ကျွန်တော်တို့ ကြေးပြားခံပေးရပါတယ်။ ကြေးပြားကို အဲဒီအရည်ထဲနှစ်လိုက်ရင် ဖျော်ရည်ထဲက ကြေးမှုန့်တွေလာကပ်ပြီးတော့ ကြေးပြားအသစ်ရပါတယ်။ အဲလိုနည်းနဲ့ ထုတ်တာပါ။ ဒါကတော့ သိပ္ပံပညာရှင်တွေ စူးစမ်းရှာဖွေတွေ့ရှိထားတဲ့ ဗက်တီးရီးယားပိုးမွှားပဲ ဖြစ်ပါတယ်။ အခုဗက်တီးရီးယားပိုးမွှားကို မိနစ်ပိုင်းအတွင်းမှာပဲ ရှာဖွေစုဆောင်းနိုင်တဲ့အဆင့် ရှိနေပါပြီ။ ဒီ ဗက်တီးရီးယားပိုးမွှားလေးတွေဟာ သာမန်မျက်စိနဲ့ လူတွေရဲ့ မျက်စိနဲ့ မမြင်နိုင်ပေမယ့် သိပ္ပံပညာရှင်များ အနေနဲ့က မှန်ဘီလူးတွေ၊ Microscope တွေ၊ Slides တွေမှာတင်ပြီးတော့ ဓာတ်ပုံရိုက်ပြထားလို့လည်း အခုကျွန်တော်တို့ ဒီပုံစံကို တွေ့ရတာဖြစ်ပါတယ်။ တကယ့်တကယ် ဒီလိုတွေ့ရဖို့က တွေ့ဖူးမှာမဟုတ်ပါဘူး။ ဒါကတော့ ကြေးနီထုတ်လုပ်တဲ့နေရာမှာ Dilute Acid ပေါ့။ ငရဲမီးအပျော့စားနဲ့ ထုတ်လုပ်လို့ မစားဘူးဆိုတာကို အထောက်အထား တစ်ခုအနေနဲ့ ကျွန်တော်တင်ပြတာဖြစ်ပါတယ်။ အဲဒီမှာ ဓာတုဗေဒ ပညာရှင် တစ်ယောက်ရဲ့ ထောက်ခံချက်ပါ။ Copper ကို ကြေးနီကို အခုကျွန်တော်တို့ ထုတ်နေတာက ငရဲမီးအပျော့နဲ့ ထုတ်နေတယ် ပြောပါတယ်။ ဒါပေမဲ့ ကြေးနီဟာ ငရဲမီးအပျော့စားနဲ့က ဒြပ်ပြုခြင်း မဖြစ်နိုင် ပါဘူး။ အဲဒီတော့ ဘာကိုဆိုလိုသလဲဆိုတော့ တကယ့်တကယ်ထုတ်လုပ်နေတာက ဇီဝပိုးမွှား Bacteria Lesions နဲ့ ထုတ်လုပ်နေတာကို ကျွန်တော် ပေါ်လွင်ထင်ရှားအောင်လို့ ဒါကိုအထောက်အထား တစ်ခုအနေနဲ့ တင်ပြခြင်းဖြစ်ပါတယ်။ Power Point ပြီးပါပြီ။ နာယကကြီးခင်ဗျား။ အခုကျွန်တော်တင်ပြတဲ့ အကြောင်းကတော့ ကျွန်တော်တို့နိုင်ငံမှာ သတ္တု ထုတ်လုပ်တဲ့နည်းဟာ ဓာတုဗေဒ၊ ရူပဗေဒ၊ သတ္တုဗေဒစတဲ့ နည်းစဉ်များချည်း မဟုတ်ဘဲနဲ့ ဇီဝဗေဒနည်းနဲ့ ထုတ်လုပ်နေတဲ့ အကြောင်းပဲ ဖြစ်ပါတယ်။ ၂၀ ရာစုနှစ် ကုန်ခါနီးကာလမှာ အိုင်ဘီဟိုကုမ္ပဏီအနေနဲ့ Solution X ဆိုတဲ့ တံဆိပ်ပါတဲ့ ဖိုင်ဘာပုံအပြောကြီးတွေ ကျွန်တော်တို့ မိုင်းကို ရောက်လာပါတယ်။ အဲဒီတုန်းကတော့ ဘာလဲဆိုတာ ကျွန်တော်မသိတဲ့အတွက် တဖြေးဖြေးတော့ X ဆိုတာ၊ ဘက်တီးရီးယား ပိုးမွှားဆိုတာ သိလာပါတယ်။ Bio- Lesions သို့မဟုတ် Bacteria Lesions နည်းစဉ်ဟာ လူသိများ လာပါတယ်။ ကြေးနီကိုသာမက ရွှေကိုလည်းပဲ Bacteria Lesions နည်းနဲ့ ထုတ်လုပ်လာနိုင်တာတွေ တွေ့ရပါတယ်။ ပိုးမွှားများဟာ ထိတွေ့ရုံသက်သက်နဲ့ လူတွေကို ချက်ချင်းဒုက္ခဖြစ်စေတာ မဟုတ်ပေမယ့် နှစ်ပရိစ္ဆေဒကြာလာတဲ့အခါ သဘာဝအားလျောက် ရှိနှင့်နေသော ပိုးမွှားများ၊ ဒေသခံပိုးမွှားများ ဆိုပါတော့ Inhabitants တွေနဲ့ မျိုးဆက်ပွားမှုတွေက ဖြစ်သွားနိုင်ပါတယ်။ HIV, AIDS ပိုးမွှားများရဲ့ ဖြစ်စဉ်သည်လည်း ကြောက်စရာကောင်းတဲ့ မျိုးဆက်သစ်ပိုးမွှားများ ပေါ်ပေါက်လာပြီး ဆေးကုရခက်သော ကပ်ရောဂါများ၊ နာတာရှည်ရောဂါများ ဖြစ်စေပါတယ်။ ဒါကြောင့်လည်း ကျားကိုက်ပါတယ်ဆို နာတာရှည်လားဆိုတဲ့စကား လိုပဲ ကျားကိုက်တာက သွေးထွက်သံယိုဖြစ်မယ်။ အရိုးတွေ ကျိုးမယ်။ အသားတွေပဲ့ပါသွားမယ်။ မြင်သာ ထင်သာတဲ့အတွက် ကုရလွယ်ပေမယ့် နာတာရှည်ရောဂါကတော့ ပွင့်လင်းမြင်သာမှုမရှိတဲ့အတွက် ကျားကိုက် တာထက်ပိုပြီး။ ဆွေးနွေးရန် သတ်မှတ်ချိန်ပြည့်သဖြင့် မိုက်ပိတ်သွားပါသည်။</speech>
<speech type="speaker">ဒေါက်တာဝင်းမြင့် ပဲခူးတိုင်းဒေသကြီးမဲဆန္ဒနယ်အမှတ်(၁၁) ဆွေးနွေးဖို့ဖြစ်ပါတယ်။</speech>
<speech><mp id="846">ဒေါက်တာဝင်းမြင့်(မဲဆန္ဒနယ်အမှတ်-၁၁၊ ပဲခူးတိုင်းဒေသကြီး)</mp>လေးစားရပါသော ပြည်ထောင်စုလွှတ်တော် နာယကကြီးနှင့်တကွ အားလုံးပဲ မင်္ဂလာပါခင်ဗျာ။ ကျွန်တော်ကတော့ ပဲခူးတိုင်း ဒေသကြီး မဲဆန္ဒနယ်အမှတ်(၁၁) မင်းလှ၊ မိုးညို၊ အုတ်ဖိုတို့ရဲ့ အမျိုးသားလွှတ်တော်ကိုယ်စားလှယ် ဒေါက်တာ ဝင်းမြင့် ဖြစ်ပါတယ်။ ဂျာမနီနိုင်ငံ ဘွန်းမြို့မှာ အခြေစိုက်တဲ့ ဂေဟစနစ်ဝန်ဆောင်မှုများနဲ့ ဇီဝမျိုးစုံမျိုးကွဲ များဆိုင်ရာ နိုင်ငံတကာသိပ္ပံ-မူဝါဒ လုပ်ငန်းအဖွဲ့ (IPBES)မှာ မြန်မာနိုင်ငံအနေနဲ့ အဖွဲ့ဝင် ဝင်ရောက်ရေးကို ထောက်ခံဆွေးနွေးသွားမှာ ဖြစ်ပါတယ်။ နာယကကြီးခင်ဗျား။ ကမ္ဘာပေါ်မှာလူသားတွေဟာ စားနပ်ရိက္ခာ ဖူလုံဖို့နဲ့ စွမ်းအင်ပြည့်ဖို့အတွက် ကြိုးစားလုပ်ကိုင်ရင်းနဲ့ ကျွန်တော်တို့ ဂေဟစနစ်တွေ ပျက်စီးပြီးတော့ ဇီဝမျိုးစုံမျိုးကွဲတွေမှာ ထိခိုက်နေ ပါတယ်။ အဆုံးကုန်ပြောရလို့ရှိရင် ကျွန်တော်တို့ ဇီဝမျိုးစုံမျိုးကွဲ ကွန်ဗန်းရှင်းရဲ့ ၃ နှစ်ကြာ လေ့လာချက် အရ ကောက်ပဲသီးနှံတွေကို ဝတ်မှုံကူးပေးတဲ့ ပျားလေးတွေကစပြီးတော့ မြေဆီလွှာတွေကို ထိန်းသိမ်း ပေးတဲ့ သစ်တောကြီးတွေအထိ ပြုန်းတီးလို့နေပါတယ်။ ဒီအဖွဲ့ရဲ့ တင်ပြချက်မှာဆိုလို့ရှိရင် ကမ္ဘာပေါ်မှာ အပင်နဲ့ တိရစ္ဆာန်မျိုးစိတ်ပေါင်း ၁ သန်းလောက်က ပြုန်းတီးမှုအန္တရာယ်နဲ့ ရင်ဆိုင်နေရပြီလို့ဆိုပါတယ်။ ဒီနေရာမှာ ဇီဝမျိုးစုံမျိုးကွဲဆိုတဲ့ (Biodiversity) ဆိုတာကတော့ ကုန်းမြေ၊ ပင်လယ်နဲ့ အခြားရေဂေဟ စနစ်တွေနဲ့ ပါဝင်ဆက်စပ်နေတဲ့ အရင်းအမြစ်တွေရဲ့ ကျွန်တော်တို့ သက်ရှိများကြား ကွဲပြားမှုသာ ဖြစ်ပါတယ်။ အဲဒီကွဲပြားမှုဆိုတာမှာလည်း မျိုးစိတ်များ အတွင်းကွဲပြားမှု၊ မျိုးစိတ်များအကြား ကွဲပြားမှုနဲ့ ဂေဟစနစ်များအကြား ကွဲပြားမှုတို့ အားလုံးပါဝင်ပါတယ်။ နာယကကြီးခင်ဗျား။ ကျွန်တော်တို့ မြန်မာနိုင်ငံဟာ ၁၉၉၀ ခုနှစ်မှာ ပတ်ဝန်းကျင်ဆိုင်ရာ အမျိုးသား ကော်မရှင် NCEA ဖွဲ့ပြီးတဲ့နောက် ၁၉၉၅ ခုနှစ်၊ ဖေဖော်ဝါရီလမှာတော့ ဇီဝမျိုးစုံမျိုးကွဲ ကွန်ဗန်းရှင်းမှာ အဖွဲ့ဝင်အဖြစ် ရရှိခဲ့ပါတယ်။ ၂၀၀၀ ခုနှစ်၊ ဇန်နဝါရီလမှာတော့ ဇီဝလုံခြုံမှုဆိုင်ရာ Cartagena နောက်ဆက်တွဲ သဘောတူစာချုပ်ကို လေ့လာပြီးတော့ ဒီ ၁၃-၂-၂၀၀၈ မှာတော့ သဘောတူ လက်မှတ်ထိုးခဲ့ပါတယ်။ အဲဒီ သဘောတူလက်မှတ် ဒီစာချုပ်ရဲ့ ရည်မှန်းချက်ကတော့ လူတွေအပေါ်မှာ ကျန်းမာရေးအရ သက်ရောက်နေတဲ့ ဆိုးကျိုးတွေကို ထည့်သွင်းစဉ်းစားပြီးတော့ နယ်ခြားရွှေ့ပြောင်းမှုတွေမှာ ကျွန်တော်တို့ ဇီဝလုံခြုံမှုတွေ ဖွံ့ဖြိုးတိုးတက်ရေးနဲ့ လူတွေအပေါ်ကို စဉ်ဆက်မပြတ် အသုံးပြုနိုင်ရေးအတွက် ဇီဝပြုပြင်ရုပ်များ (Genetically Modified Organism-GMO)cozma vascossos, cundcoz.ozusopas GOD:MĖ:ği busqęczovee အတွက် အသုံးပြုရာမှာ လုံလောက်တဲ့ အဆင့်မြင့်အကာအကွယ်တွေရရှိအောင် ကျွန်တော်တို့ သေချာစွာ ဆောင်ရွက်ထားဖို့ပဲ ဖြစ်ပါတယ်။ ဒီနေရာမှာ တစ်ဆက်တည်းပဲ ဇီဝနည်းပညာဆိုတာက လူသားတွေရဲ့ အကျိုးစီးပွားဖြစ်ထွန်းရေး အတွက် ထူးကဲတဲ့ အလားအလာတွေရှိတယ်လို့ သိပ္ပံပညာရှင်တွေနဲ့ နိုင်ငံ့ခေါင်းဆောင်တွေက သတ်မှတ် ထားပါတယ်။ ဒါကြောင့်မို့လို့ ဇီဝပြုပြင်ထုတ်ကုန်များ (Genetically Modified Products) တစ်နည်း အားဖြင့် ဇီဝပြုပြင်ရုပ်များ (GMO)တို့ကို ကျွန်တော်တို့ ဖွံ့ဖြိုးရေးနဲ့ အသုံးပြုတဲ့အခါမှာ ခုနကလို ရည်ရွယ် ချက်တွေ ပြည့်စုံဖို့ သူတို့ရဲ့ ဆိုးကျိုးသက်ရောက်မှုတွေကို ကြိုတင်ပြီးတော့ သုံးသပ်ဖို့ လိုအပ်ပါတယ်။ နာယကကြီးခင်ဗျား။ ကျွန်တော်တို့နိုင်ငံဟာ စားနပ်ရိက္ခာဖူလုံမှုအတွက် ချက်ချင်း အရေးမကြီးသေး သော်လည်း ကျွန်တော်တို့ ကာကွယ်ဆေးထုတ်လုပ်မှုနဲ့ ငါးနဲ့အပင်တွေရဲ့ ရောဂါရှာဖွေတဲ့နေရာမှာ အပင် မျိုးစုံရဲ့ မျိုးမြှင့်တင်ပေးဖို့နဲ့ အပင်မျိုးသစ်များ ထုတ်လုပ်ခြင်းနဲ့ စစ်ဆေးခြင်းတို့အတွက် ဇီဝနည်းပညာတွေနဲ့ အသုံးပြုလို့နေပါတယ်။ မြန်မာနိုင်ငံရဲ့ သွင်းကုန်ထုတ်ကုန်တွေမှာ ဇီဝပြုပြင် သီးနှံများ ဟုတ် မဟုတ် ဆိုတာလည်း စစ်ဆေးပြီးတော့ အသိအမှတ်ပြုလက်မှတ်များလည်း ထုတ်ပေးနေပါတယ်။ သို့သော်လည်း သူတို့တွေရဲ့ ဘေးအန္တရာယ်ကျရောက်မှု နောက်ဆက်တွဲ သုတေသနပြုတာနဲ့ စစ်ဆေးခြင်းတွေကိုတော့ မလုပ်ဆောင်နိုင်သေးပါဘူး။ ဒီနေရာမှာ ကျွန်တော့်ရဲ့ အတွေ့အကြုံအရ ပြောခဲ့ရလို့ရှိရင် ကျွန်တော်တို့နိုင်ငံဟာ အင်ဒိုနီးရှား နိုင်ငံကို ပဲမျိုးစုံ တင်ပို့တာမှာ အခု ၃ နှစ်တင်ပို့ပြီးတဲ့အခါမှာ ရပ်စဲခြင်းခံရပါတယ်။ ဘာလို့လဲဆိုတော့ ပထမ ၃ နှစ်မှာတော့ ကျွန်တော်တို့ မြန်မာနိုင်ငံဟာ စိုက်ပျိုးရေးဦးစီးဌာနက CoA ခေါ်တဲ့ Certificates of Analysis os 8:gada als cossos Pesticide Analytical Laboratory moslg:cov? G1998 ပေးပြီးတော့ အင်ဒိုနီးရှားနိုင်ငံကို အဲဒီ COA နဲ့သွင်းခွင့်ရပါတယ်။ သို့သော်လည်း သူတို့က ၃ နှစ်ပဲ အသိအမှတ်ပြုပြီး ၃ နှစ်ကျော်လို့ ရှိရင်တော့ ISO လက်မှတ်ရမှ တင်သွင်းခွင့်ပြုမယ်လို့ ဆိုတဲ့အတွက်ကြောင့် ပြီးခဲ့တဲ့ မတ်လ ၃၁ ရက်နေ့က ပြည့်သွားပါပြီခင်ဗျ။ စိုက်ပျိုးရေးဦးစီးဌာနက ကျွန်တော်တို့ အဆင့်မြင့်တဲ့ ဓာတ်ခွဲခန်းတွေလုပ်ပြီးတော့ ISO မပေးနိုင်တဲ့အတွက်ကြောင့် ဒီပဲကုန်သည်တွေမှာ အခက်အခဲတွေ ရှိတယ်။ အဲဒီလိုအခက်အခဲတွေရှိတော့ တောင်သူတွေရော၊ အစိုးရမှာလည်း နစ်နာပါတယ်။ အဲဒီအတွက် ကျွန်တော်တို့ကြားဖြစ်တဲ့ Third Party ဖြစ်တဲ့ SGS တို့လို၊ OMIC တို့လို အဖွဲ့တွေကနေ သွားတဲ့အခါ Qocups: gmcm:nqp:ĝ: zpopcoZMOOS: Pesticide og 3 Heavy Metals of Mycotoxin တို့၊ Aflatoxin တို့ စစ်ဆေးဖို့အတွက် ထိုင်းနိုင်ငံ lab တွေကို ပို့ရတဲ့အတွက်ကြောင့် ၁၄ ရက်ခန့်ကြာ ပါတယ်။ နာယကကြီးခင်ဗျား။ ကျွန်တော်တို့ မြန်မာနိုင်ငံဟာ ဇီဝနည်းပညာတွေ ဖွံ့ဖြိုးမှုနည်းပါးပြီးတော့ ပထဝီအနေအထားအရ အိမ်နီးချင်းနိုင်ငံတွေနဲ့ ဆက်ဆံနေရတဲ့အတွက်ကြောင့် သူတို့နိုင်ငံတွေကနေ ပြီးတော့ နယ်စပ်ဖြတ်ကျော်ပြီးတော့ GMO တွေဟာ နည်းမျိုးစုံနဲ့ ရောက်ရှိနေပါတယ်။ ဒါတွေကာကွယ်ဖို့ အတွက် ကျွန်တော်တို့ မြန်မာနိုင်ငံမှာ အမျိုးသားဇီဝလုံခြုံမှုဆိုင်ရာ မူဘောင်ကို အမြန်ဆုံးရေးဆွဲပြီးတော့ ဥပဒေတွေ၊ နည်းဥပဒေတွေ လုပ်ဖို့လိုအပ်နေတာ ဖြစ်ပါတယ်။ ဒါကြောင့်မို့လို့ ကျွန်တော်တို့ မြန်မာနိုင်ငံ မှာလည်း ဇီဝလုံခြုံမှုဆိုတာလည်း လိုအပ်နေပါပြီ။ လောလောဆယ်ကျွန်တော်တို့ မြန်မာနိုင်ငံဟာလည်း IPBES ကိုလည်းပဲ Obsever ၄ ဦး လွှတ်ထားတယ်လို့ သိရပါတယ်။ အဲဒီတော့ ကျွန်တော်တို့ဒီအဖွဲ့ကြီးကို ဝင်လို့ရှိရင် သူတို့ဆီက အကြံဉာဏ်တွေနဲ့ နည်းပညာတွေရရှိမှာဖြစ်ပြီးတော့ သူတို့ရဲ့ Workshop တွေကို လည်းပဲ အခမဲ့တက်ရောက်နိုင်မှာဖြစ်ပါတယ်။ အဲဒီကနေ အဖွဲ့ဝင် ဝင်ခြင်းအားဖြင့် ကျွန်တော်တို့နိုင်ငံရဲ့ ဇီဝနည်းပညာတွေ ဖွံ့ဖြိုးတိုးတက်ပြီးတော့ ဒီထိန်းသိမ်းကာကွယ်တဲ့လုပ်ငန်းတွေကို ဖွံ့ဖြိုးလာမှာ ဖြစ်တဲ့ အတွက်ကြောင့် IPBES ကိုဝင်ရောက်ရေးကို ကျွန်တော့အနေနဲ့ အပြည့်အဝထောက်ခံအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးမြင့်သိန်း ဝက်လက်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="369">ဦးမြင့်သိန်း(ဝက်လက်မဲဆန္ဒနယ်၊ စစ်ကိုင်းတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုဝန်ကြီးများ၊ ပြည်ထောင်စုလွှတ်တော် ကိုယ်စားလှယ်တော်ကြီးများနဲ့ ဧည့်သည်များအားလုံး မင်္ဂလာပါ။ ကျွန်တော်ကတော့ စစ်ကိုင်းတိုင်းဒေသကြီး ဝက်လက်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးမြင့်သိန်း ဖြစ်ပါတယ်။ ကျွန်တော့အနေနဲ့ ဂေဟစနစ်ဝန်ဆောင်မှုများနှင့် ဇီဝမျိုးစုံ မျိုးကွဲဆိုင်ရာ နိုင်ငံတကာသိပ္ပံ-မူဝါဒ လုပ်ငန်းအဖွဲ့သို့ မြန်မာနိုင်ငံမှ ဝင်ရောက်နိုင်ရေးကိစ္စကို ထောက်ခံဆွေးနွေးသွားမှာ ဖြစ်ပါတယ်။ ဂေဟစနစ် ဆိုတာဟာ သက်ရှိသတ္တဝါများနဲ့ သစ်ပင်များအားလုံး ရှင်သန်ဖွံ့ဖြိုးပြီးတော့ လူမှုလောကဝန်းကျင်တစ်ခုလုံးကို အကျိုးပြုတဲ့ရပ်ဝန်းတစ်ခုကို စနစ်တကျ ထိန်းသိမ်းထူထောင်ခြင်းပဲ ဖြစ်ပါတယ်။ ဂေဟစနစ်ကို ကောင်းမွန်စွာ တည်ဆောက်ထားနိုင်ခြင်းဟာ သက်ရှိသတ္တဝါအားလုံးရဲ့ အကျိုးစီးပွားကို ဖြစ်ထွန်းစေပါတယ်။ သဘာဝ ပတ်ဝန်းကျင်ကိုလည်း မပျက်စီးအောင် ထိန်းသိမ်းထားနိုင်ပါတယ်။ ဂေဟစနစ်ဟာ သစ်ပင်များ၊ သက်ရှိ သတ္တဝါများနဲ့ လူသားများရှင်သန်ရပ်တည်နိုင်ရေးအတွက် ကြီးမားတဲ့ အခန်းကဏ္ဍကနေပြီးတော့ ဖြည့်ဆည်း ပေးလျက်ရှိပါတယ်။ မျက်မှောက်ကာလမှာ လူသားများအား ကြီးမားစွာ ခြိမ်းခြောက်လျက်ရှိတဲ့ သဘာဝ ဘေးအန္တရာယ်အမျိုးမျိုးဟာ ဂေဟစနစ်များ ပျက်ယွင်းမှုကြောင့် ပေါ်ပေါက်လာတဲ့အကျိုးဆက်များ ဖြစ်ပါတယ်။ ကမ္ဘာနဲ့အဝှမ်းမှာ ရေကြီးရေလျှံမုန်တိုင်းထန်တဲ့ သဘာဝဘေးဆိုးကြီးတွေ တစ်ခုပြီးတစ်ခု ဖြစ်ပေါ် လမပတ်ဝန်းကျင်နှင့် အသက်စည်းစိမ်ခံစာများ ပျက်စီးဆုံးရုံးမများ နှစ်စဉ်ကိစောက တစ်ဆက်တည်းမှာပဲ ပူပြင်းခြောက်သွေ့တဲ့ ဘေးဒဏ်များကိုလည်း ပြည်သူအများစု တွေ့ကြုံ ခံစားနေကြပြီ ဖြစ်ပါတယ်။ ဤကဲ့သို့သော ဘေးဒုက္ခအမျိုးမျိုးကို ကျော်လွှားနိုင်ရန်အတွက် သဘာဝပတ်ဝန်းကျင် ထိန်းသိမ်းရေးလုပ်ငန်းများကို ကမ္ဘာပေါ်မှာရှိတဲ့ လူသားများအားလုံး ဝိုင်းဝန်းလက်တွဲ ထိန်းသိမ်းစောင့်ရှောက် ကြရန် အလျင်အမြန် လိုအပ်လာပြီဖြစ်ပါတယ်။ သစ်ပင်များကိုစိုက်ပျိုးခြင်း၊ ထိန်းသိမ်းခြင်း၊ သဘာဝ၊ တိရစ္ဆာန်နှင့် အဏုဇီဝသက်ရှိများကို ကာကွယ်စောင့်ရှောက်ပေးခြင်းတို့ဟာ ဂေဟစနစ်များကို ထူထောင်ပေး ခြင်းပဲဖြစ်ပါတယ်။ အဲဒါကြောင့်မို့လို့ ကျွန်တော်တို့ မြစ်၊ ချောင်း၊ အင်း၊ အိုင်၊ ပင်လယ်၊ တောတောင်၊ သဘာဝပတ်ဝန်းကျင် ဂေဟစနစ်များကို ထူထောင်ပေးကြရမှာ ဖြစ်ပါတယ်။ မြန်မာနိုင်ငံဟာ မြစ်၊ ချောင်း၊ အင်း၊ အိုင်၊ ပင်လယ်၊ တောတောင်၊ သဘာဝသစ်တောကြီးများ မြေပေါ်မြေအောက် သယံဇာတများစွာ ပေါများခဲ့သော်လည်းပဲ နိုင်ငံဖွံ့ဖြိုးမှုနောက်ကျခြင်း၊ အသိပညာ၊ နည်းပညာများ နောက်ကျခြင်း၊ ဝိသမ စီးပွားရေးသမားများကို အခွင့်အရေးများ အလွန်အကျွံပေးခဲ့ခြင်းတို့ကြောင့် မြေပေါ်မြေအောက် သယံဇာတ များစွာဆုံးရှုံးပြီးတော့ သဘာဝပတ်ဝန်းကျင် တော်တော်များများလည်း ပျက်စီးခဲ့ကြရပါတယ်။ သဘာဝ တိရစ္ဆာန်များလည်း တိမ်ကောပျောက်ကွယ်သွားပြီးတော့ ပြည်သူများလည်း သဘာဝဘေးအမျိုးမျိုးကို ကြုံတွေ့နေကြရပါတယ်။ သဘာဝပတ်ဝန်းကျင်နှင့် သက်ရှိသတ္တဝါများဟာ အပြန်အလှန် အမှီသဟဲပြုနေပြီး အပြန်အလှန် အကျိုးပြုလျက်ရှိတာကို ပြည်သူများ ကျယ်ကျယ်ပြန့်ပြန့်သိရှိအောင် ဂေဟစနစ်ထူထောင်ရေးမှာ ပါဝင်လာအောင် အသိပညာပေး စည်းရုံးလက်တွဲပြီးတော့ ပူးပေါင်းဆောင်ရွက်သွားကြရမှာ ဖြစ်ပါတယ်။ နာယကကြီးခင်ဗျာ။ ကျွန်တော်တို့မြန်မာနိုင်ငံမှာ ၇၀ ရာခိုင်နှုန်းသော တောင်သူလယ်သမားများ ဟာ ဓာတ်မြေဩဇာနဲ့ ပိုးသတ်ဆေး၊ ပေါင်းသတ်ဆေးများကို အလွန်အကျွံသုံးစွဲခြင်း၊ သုံးစွဲနည်းစနစ် မမှန်ကန်ခြင်းတို့ကြောင့် အကျိုးပြုသက်ရှိများနဲ့ ရေနေသတ္တဝါများ သေကြေပျက်စီးသွားသည့်အတွက် ဂေဟစနစ်များပျက်စီးကာ သီးနှံများ ပိုးမွှားကျရောက်ခြင်း၊ ရောဂါများဖြစ်ပွားခြင်း၊ သီးနှံများအနှံမထွက်ခြင်း၊ သီးနှံပင်များ သေဆုံးပျက်စီးခြင်းတို့ စသည့်ဆိုးကျိုးများကို တွေ့ကြုံခံစားနေရပြီ ဖြစ်ပါတယ်။ အဆိုးဝါးဆုံးမှာ မြစ်၊ ချောင်း၊ အင်း၊ အိုင်၊ မြောင်း၊ လယ်ကွင်းများအတွင်းမှာ ဓာတုဆေးသုံးပြီးတော့ ငါးဖမ်းခြင်း၊ ဘက်ထရီ ရှော့တိုက်ပြီးတော့ ငါးဖမ်းခြင်းများကြောင့် စပါးပင်နှင့်တကွ ရေထဲမှာပေါက်ရောက်တဲ့ အပင်မျိုးစေ့များကို အကျိုးပြုနေတဲ့ ရေနေသတ္တဝါများ၊ အဏုဇီဝသက်ရှိများဟာ သေကြေပျက်စီးစေပါတယ်။ ဂေဟစနစ်များ ပျက်စီးသွားတဲ့အတွက်ကြောင့်မို့လို့ မကြာခင်မှာ ဒီမြေဆီလွှာများ ခမ်းခြောက်ပြီးတော့ သစ်ပင်များ မပေါက် ရောက်နိုင်တဲ့ ကျပ်တီးမြေ တစ်နည်းအားဖြင့် ကန္တာရမြေများ နောင်တစ်ချိန်မှာ ဖြစ်သွားနိုင်ပါတယ်။ ဒါကြောင့်မို့လို့ ဂေဟစနစ်ထိန်းသိမ်းစောင့်ရှောက်ရေးမှာ အဓိကကျတဲ့ သဘာဝသက်ရှိများကို သတ်ဖြတ်ခြင်းမှ ကာကွယ်ခြင်း၊ သဘာဝသက်ရှိ တိရစ္ဆာန်များကို ရှင်သန်နေထိုင်နိုင်ရန် ဝိုင်းဝန်းလက်တွဲ ကူညီဆောင်ရွက်ပေးခြင်းလုပ်ငန်းများကို ပါဝင်ဆောင်ရွက်ကြရမှာ ဖြစ်ပါတယ်။ သဘာဝပတ်ဝန်းကျင် မပျက်စီးရေး၊ မဖျက်ဆီးရေးကို ဆောင်ရွက်ခြင်းဖြင့် လူသားများ ကောင်းကျိုးကို ပါဝင်ဆောင်ရွက်နိုင်အောင် ပညာပေးစည်းရုံးလှုံ့ဆော်ရမှာ ဖြစ်ပါတယ်။ ဒါကြောင့် စိုက်ပျိုးရေးဦးစီးဌာနအနေနဲ့ တောင်သူလယ်သမား များကို သဘာဝပတ်ဝန်းကျင်ကို မထိခိုက်အောင် စီမံဆောင်ရွက်မှုများအားလုံးကို တစ်နိုင်ငံလုံး အသိပညာ ပေးဖို့လိုသလို တောင်သူလယ်သမားကိုယ်တိုင် ပူးပေါင်းပါဝင်ဆောင်ရွက်လာအောင် စည်းရုံးဆောင်ရွက် ပေးရမှာ ဖြစ်ပါတယ်။ ဒါကြောင့်မို့ ကျွန်တော်တို့ မြန်မာနိုင်ငံအနေနဲ့ IPBES မှာ အဖွဲ့ဝင်အဖြစ် ဝင်ရောက် လက်မှတ်ရေးထိုးသင့်ပါတယ်။ ဒါမှသာ ကျွန်တော်တို့ရဲ့ ဂေဟစနစ်များ ဇီဝမျိုးစုံမျိုးကွဲထိန်းသိမ်းရေး အစီအမံများချမှတ်ရာမှာ ရာသီဥတုပြောင်းလဲမှု၊ အကျိုးသက်ရောက်မှုများနဲ့ လိုက်လျောညီထွေဖြစ်တဲ့ ရရှိမှာ ဖြစ်တဲ့အတွက်ကြောင့် မြန်မာနိုင်ငံအနေနဲ့ အဖွဲ့ဝင်အဖြစ်ဝင်ရောက်သင့်ပါကြောင်း ထောက်ခံဆွေးနွေး လိုက်ရပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးမောင်မောင်အုန်း ဧရာဝတီတိုင်းဒေသကြီးမဲဆန္ဒနယ်အမှတ်(၅) ဆွေးနွေးဖို့ဖြစ်ပါတယ်။</speech>
<speech><mp id="839">ဦးမောင်မောင်အုန်း(မဲဆန္ဒနယ်အမှတ်-၅၊ ဧရာဝတီတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီး၊ လွှတ်တော်ကိုယ်စားလှယ်များ၊ ပြည်ထောင်စုဝန်ကြီးများနဲ့ လေ့လာသူ ပြည်သူများမင်္ဂလာပါ။ ကျွန်တော်ကတော့ ဧရာဝတီတိုင်းဒေသကြီး၊ မဲဆန္ဒနယ်အမှတ်(၅)မှ ဦးမောင်မောင်အုန်း ဖြစ်ပါတယ်။ Power Point အသုံးပြုခွင့်ပြုပါခင်ဗျာ။ ကျွန်တော်ဆွေးနွေးလိုတာက နိုင်ငံတော်သမ္မတထံမှ ပေးပို့ထားတဲ့ ဂေဟစနစ်ဝန်ဆောင်မှုများနှင့် ဇီဝမျိုးစုံမျိုးကွဲဆိုင်ရာ နိုင်ငံတကာသိပ္ပံ-မူဝါဒ လုပ်ငန်းအဖွဲ့ကို ဝင်ရောက်နိုင်ရေးကိစ္စနှင့်ပတ်သက်ပြီး ထောက်ခံဆွေးနွေးမှာဖြစ်ပါတယ်။ ဇီဝမျိုးစုံမျိုးကွဲဆိုတာ အားလုံးသော သက်ရှိသတ္တဝါများဖြစ်တဲ့ သတ္တလောကကိုရည်ညွန်းပြီး သစ်ပင် မျိုးစုံ၊ လူနှင့် တိရစ္ဆာန်များ၊ အဏုဇီဝသက်ရှိများ ပါဝင်ပါတယ်။ ပညာရှင်များရဲ့ ခန့်မှန်းချက်အရ ကမ္ဘာပေါ်ရှိ မျိုးစိတ်အားလုံးရဲ့ ၀.၀၁ ရာခိုင်နှုန်းမှ ၀.၁ ရာခိုင်နှုန်းထိ နှစ်စဉ်မျိုးသုဉ်းနေတာ တွေ့ရပါတယ်။ ဒီအချက်သာ မှန်ခဲ့ရင် မျိုးစိတ် ၂ သန်းလောက် ပျက်စီးမှာဖြစ်ပါတယ်။ ဒါကြောင့်မို့လို့ နှစ်စဉ်မျိုးစိတ်ပေါင်း ၂၀၀ မှ ၂၀၀၀ ထိ မျိုးသုဉ်းနေတယ်လို့ သိရပါတယ်။ ဇီဝမျိုးစုံမျိုးကွဲ ၃ မျိုးရှိပါတယ်။ မျိုးရိုးဗီဇဆိုင်ရာကွဲပြားမှု၊ မျိုးစိတ်ကွဲပြားမှု၊ ဂေဟစနစ်ကွဲပြားမှုတို့ ဖြစ်ပါတယ်။ အားလုံးသော ဇီဝမျိုးကွဲတွေဟာ သတ္တလောကအတွက် အလွန်အရေးကြီးပါတယ်။ ဂေဟစနစ်များဟာ တည်ငြိမ်မှုအတွက် ထိန်းသိမ်းပေးလို့ဖြစ်ပါတယ်။ သတ္တလောကကြီးကို ပျက်စီးဆုံးရှုံးစေနိုင်တာကတော့ သစ်တောများပြုန်းတီးမှု၊ လူဦးရေထူထပ်များပြားမှု၊ ပတ်ဝန်းကျင်ညစ်ညမ်းစေမှုနဲ့ ကမ္ဘာကြီးပူနွေးစေမှုတို့ ဖြစ်ပါတယ်။ အထူးအားဖြင့် သစ်တောထဲ ကျက်စားနေထိုင်ခြင်းနဲ့ ပင်လယ်သမုဒ္ဒရာတွေမှာ ရှင်သန်နေတဲ့ ခန္ဓာကိုယ်ကြီးမားတဲ့ မျိုးစိတ်များ ပိုပြီးလျော့ပါးမှုဖြစ်နေပါတယ်။ လေးစားအပ်ပါသော နာယကကြီးခင်ဗျာ။ မြန်မာ့ဇီဝမျိုးစုံမျိုးကွဲဖြစ်တဲ့ သက်ရှိသတ္တဝါများနဲ့ အပင် များဟာ တစ်ပြည်လုံးမှာရှိနေပါတယ်။ ဟိမဝန္တာတောင်က မြစ်ဖျားခံလာတဲ့ မြစ်ချောင်းများဟာ မြစ်ဝကျွန်းပေါ် ဒေသမှာ ဒီရေတောများအဖြစ်နဲ့ရှိပြီး မြန်မာ့ကမ်းရိုးတန်းမှာလည်း သန္တာကျောက်တန်းအဖြစ်နဲ့ လှပနေ ပါတယ်။ မြိတ်ကျွန်းစုမှာ ကျွန်းပေါင်း ၈၀၀ ကျော်ရှိသလို မြန်မာပိုင်ပင်လယ်အတွင်းမှ သယံဇာတများ ကလည်း များပြားလှပါတယ်။ မြန်မာ့ဇီဝမျိုးစုံမျိုးကွဲတွေမှာ များပြားလှတဲ့ ဂေဟစနစ်တွေကတော့ အမြဲစိမ်းစိုသစ်တောများ၊ ခြောက်သွေ့စိမ်းစိုသစ်တောများ၊ ရွက်ပြတ်သစ်တောများ၊ ရောနှောသစ်တောများ၊ ချုံပုတ်များ၊ တောအုပ် တိရစ္ဆာန်မျိုးစုံပါဝင်ကာ ၂ရ မျိုးသော လိပ်မျိုးကို မြန်မာပြည်မှာ တွေ့ရလေ့ရှိပါတယ်။ ထို့အပြင် ၄၉ မျိုးသော ကမ္ဘာ့စာရင်းဝင် နို့တိုက်သတ္တဝါများဟာ မြန်မာပြည်မှာရှိပြီးတော့ ၁၆ မျိုးသော မျိုးစိတ်ကတော့ အမြဲတမ်း ခြိမ်းခြောက်ခံနေရပါတယ်။ ၂၆ မျိုးကတော့ အန္တရာယ်ရှိတဲ့အခြေအနေကို ရောက်ရှိနေပါတယ်။ အာရှဆင်၊ ကျား၊ နှာခေါင်းလန်မျောက်မျိုးများ ရှားပါးလာတဲ့ အခြေအနေရောက်လာပါပြီ။ ငါးမျိုးစိတ်ပေါင်း ၁၀၀ ကျော် ဟာ မြန်မာပြည်မှာရှိသလို ငါးမန်းမျိုးစိတ်ဟာလည်း ထိခိုက်ပျောက်ဆုံးမှုအများဆုံးဖြစ်နေပါတယ်။ သော မြန်မာ့ငှက်မျိုးစိတ်များမှ ကမ္ဘာတစ်ဝန်းမှာ ခြိမ်းခြောက်ခံနေရပြီး ရ မျိုးသော မျိုးစိတ်ဟာ အန္တရာယ် ရှိတဲ့အဆင့် ရောက်ရှိနေပါတယ်။ ဒါဟာ မြန်မာ့ဇီဝမျိုးစုံမျိုးကွဲမှာ ရှားပါးတိရစ္ဆာန်အချို့ရဲ့ပုံ ဖြစ်ပါတယ်။ လေးစားအပ်ပါသော နာယကကြီးခင်ဗျာ။ မြန်မာ့ဂေဟစနစ် ပင်လယ်ရပ်ခြားမှာ ခြိမ်းခြောက်နေမှု များကို ဆွေးနွေးလိုပါတယ်။ (၁) နိုင်ငံခြားသားသင်္ဘောများ ဝင်ထွက်သွားလာခြင်းများ၊ (၂) လေကြောင်း လိုင်းများ ဝင်ထွက်သွားလာခြင်းများ၊ (၃) နယ်စပ်ကုန်သွယ်ရေး လမ်းကြောင်းများမှ ဝင်လာခြင်းများ ဖြစ်ပါတယ်။ သင်္ဘောများဟာ ကုန်တင်ကုန်ချပြုလုပ်တဲ့အခါမှာ သင်္ဘောတည်ငြိမ်မှုနဲ့ တည့်မတ်မှု (Stability and Trim) ရဖို့ ရေကန်(Tank) များထဲမှ ရေသွင်း၊ ရေထုတ်ခြင်းများ မဖြစ်မနေလုပ်ကြရပါတယ်။ zlop Ballasting g. Deballasting @caTolosušini opšalovačemå:Q G93:ga m oscos ဆိပ်ကမ်းမှာ ရေထုတ်ပစ်ရပါတယ်။ အဲဒီမှာ ကုန်ချတဲ့နိုင်ငံက ပင်လယ်ရေတွေဟာ ကုန်တင်တဲ့နိုင်ငံရဲ့ ရေပိုင်နက်မှာ ရောက်ပြီးတော့ ဒီရေထဲမှာပါတဲ့ Plankton လိုဟာမျိုး Algae လိုအကောင် မျိုးလေးတွေဟာ ဂေဟစနစ်ကို ထိခိုက်ပျက်စီးစေပါတယ်။ ထို့ပြင်သင်္ဘောများမှာကပ်ငြိပါလာတဲ့ ပင်လယ်ခရုတွေ၊ ဂျင်းကောင်တွေ၊ ကုန်ပစ္စည်းတွေနဲ့အတူ ပါလာတတ်တဲ့ လိပ်ပြာတွေ၊ ယင်ကောင်တွေ စတဲ့အင်းဆက်မျိုးစုံကလည်း မူလရှိနေတဲ့ ယင်းဒေသခံမျိုးစိတ်နဲ့ သတ္တဝါများကို သေကျေပျက်စီးစေကာ ဂေဟစနစ်ထိခိုက်ပျက်စီးလေ့ရှိပါတယ်။ မြန်မာ့ဂေဟစနစ်အား ပင်လယ်ရပ်ခြားမှခြိမ်းခြောက်နေမှုများကို ဆက်လက်ဆွေးနွေးလိုပါတယ်။ သင်္ဘောတွေဟာ ပင်လယ်ပြင်မှာ ဆီလျှံကာ ပင်လယ်ပြင်နှင့် ကမ်းရိုးတန်းတစ်လျှောက်ရှိ ဂေဟစနစ်များ၊ မြစ်ချောင်းများ၊ အိုင်များရှိ ဂေဟစနစ်များကိုလည်း ပျက်စီးစေနိုင်ပါတယ်။ ရေထုတွင်းနဲ့ ကမ်းစပ်ရှိ မြေထုတွင်းမှာ ရှိတဲ့ သတ္တဝါတွေ၊ အဏုဇီဝ၊ Plankton သက်ရှိ Algae စတဲ့ ပင်လယ်ရေညှိမှော်၊ သန္တာကျောက်တန်း တွေဟာ ဆီလျှံမှုကြောင့်လည်း ပျက်စီးစေပါတယ်။ ရေကြောင်းမှ သင်္ဘောဆိပ်များ၊ ကုန်းကြောင်းမှ နယ်စပ်ဖြတ်ကျော်ယာဉ်များ၊ လေဆိပ်မှ တရားမဝင် အိမ်မွေးတိရစ္ဆာန်များ၊ သစ်ပင်ပန်းမန်များနဲ့ သစ်စေ့၊ မျိုးစေ့၊ မျိုးအကိုင်းအခက်များဟာ ဝင်ရောက်လာနိုင် အချုပ်အားဖြင့် မြန်မာ့ဇီဝမျိုးစုံမျိုးကွဲဆိုင်ရာ ဥပဒေကိုပြုစုဆဲဖြစ်ပါတယ်။ မပြဋ္ဌာန်းရသေးပါဘူး။ ဥပဒေတစ်ခု လုပ်ငန်းစဉ်အရ ပထမမူဝါဒကိုရေးဆွဲရပါတယ်။ ပြီးမှ ဥပဒေနှင့်နည်းဥပဒေတို့ကို တစ်ဆက် တည်း ပြဋ္ဌာန်းရခြင်းဖြစ်ပါတယ်။ အခုလို လွှတ်တော်ကိုယ်စားလှယ်များမှ ရှုထောင့်မျိုးစုံ ဆွေးနွေးချက်များကို ဂေဟစနစ်ဝန်ဆောင်မှုများနှင့် ဇီဝမျိုးစုံမျိုးကွဲဆိုင်ရာ နိုင်ငံတကာသိပ္ပံ-မူဝါဒ လုပ်ငန်းအဖွဲ့ကို ဝင်ရောက် ခြင်းအားဖြင့် နိုင်ငံတကာစံချိန်စံညွှန်းများနှင့် ပြည်စုံတဲ့ဥပဒေဖြစ်လာမှာမို့ ထောက်ခံကြိုဆို ဆွေးနွေး ရခြင်းဖြစ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဒေါ်ခင်သန်းနု မင်းတုန်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="273">ဒေါ်ခင်သန်းနု(မင်းတုန်းမဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုဝန်ကြီးများ၊ ပြည်ထောင်စုလွှတ်တော် ကိုယ်စားလှယ်များ အားလုံးပဲမင်္ဂလာပါရှင်။ ကျွန်မကတော့ မကွေးတိုင်းဒေသကြီး မင်းတုန်းမဲဆန္ဒနယ်က ပြည်သူ့လွှတ်တော်ကိုယ်စားလှယ် ဒေါ်ခင်သန်းနုဖြစ်ပါတယ်။ နိုင်ငံတော်သမ္မတထံမှ ပေးပို့ထားသော ဂေဟ စနစ် ဝန်ဆောင်မှုများနှင့် ဇီဝမျိုးကွဲဆိုင်ရာ နိုင်ငံတကာသိပ္ပံ-မူဝါဒ လုပ်ငန်းအဖွဲ့သို့ ဝင်ရောက်နိုင်ရေးကို ထောက်ခံဆွေးနွေးသွားမှာ ဖြစ်ပါတယ်။ နာယကကြီးရှင့်။ အခုလို ရာသီဥတုဖောက်ပြန်ပြီး ပူပြင်းတဲ့ဒဏ်ခံစားနေရခြင်းဟာ ဂေဟစနစ် ပျက်စီးခြင်းကြောင့်ဖြစ်တယ်ဆိုတာ လူတိုင်းသိကြသလို ရာသီဥတု ဖောက်ပြန်မှုရဲ့ အဓိကလက်ချက်၊ အဓိက တရားခံဟာလည်း လူသားတွေပဲဖြစ်ပါတယ်။ အခု ဂေဟစနစ်ပျက်စီးခြင်းရဲ့ ဆိုးမွေတွေကို စတင်ခံစား နေကြရပြီဖြစ်ပါတယ်။ ဂေဟစနစ်ပျက်စီးခြင်းရဲ့ အဓိကအကြောင်းရင်းကတော့ သစ်တောပြုန်းတီးခြင်းကြောင့်ပဲ ဖြစ်ပါတယ်။ မြန်မာနိုင်ငံရဲ့ ပုံမှန်ဂေဟစနစ်ကို ပြန်လည်ရရှိဖို့ဆိုရင် အနည်းဆုံး နှစ်ပေါင်း ၃၀ ကြာ သဘာဝပတ်ဝန်းကျင်ကို ထိန်းသိမ်းရမယ်လို့ သစ်တောရေးရာနဲ့ သဘာဝပတ်ဝန်းကျင် ပညာရှင်တွေက သုံးသပ်ထားပါတယ်။ ဒီနေရာမှာအလျဉ်းသင့်လို့ ဆွေးနွေးလိုတာက သဘာဝပတ်ဝန်းကျင်ကို ထိန်းသိမ်းရမယ့်အချက်ပဲ ဖြစ်ပါတယ်။ အခုနိုင်ငံတော်ရဲ့ စီမံချက်နဲ့ သစ်တောစိုက်ခင်းဖွင့်ပြီး ပြန်လည်စိုက်ပျိုးခြင်းကို အနည်းငယ်ပြောပါရစေ။ သဘာဝတောကြီးတွေမှာ တန်ဖိုးရှိတဲ့အပင်တွေမရှိလို့ စိုက်ခင်းဖွင့်ခြင်းဟာ မဖြစ်သင့်ဘူးလို့ မြင်ပါတယ်။ ဇီဝမျိုးစုံ မျိုးကွဲဆိုတာ တန်ဖိုးရှိတာ မရှိတာရော ရောနှောနေမှ ဂေဟ စနစ်ကောင်းဖြစ်မှာပါ။ တောပြုန်းနေတဲ့နေရာမှာ စိုက်ခင်းဖွင့်ချင်ပါတယ်။ ဒါကို ကျွန်မရဲ့ မဲဆန္ဒအခြေအနေကို ဆွေးနွေးခြင်းဖြစ်ပါတယ်။ ဒီအချက်ကို ပြည်ထောင်စု ဒုတိယဝန်ကြီးအနေဖြင့် ဂရုပြုစေချင်ပါတယ်။ နာယကကြီးရှင့်။ ဂေဟစနစ် ပျက်စီးဆုံးရှုံးမှုကြောင့် ရာသီဥတုပြောင်းလဲခြင်းရဲ့ အဓိက ကြုံတွေ့ နေရတဲ့ ပြဿနာတွေကို ပြသဖို့အတွက် Power Point အသုံးပြုခွင့်ပေးပါရှင်။ နံပါတ်(၁) မိုးခေါင်ရေရှားခြင်းပဲဖြစ်ပါတယ်။ နံပါတ်(၂) တောမီးလောင်ခြင်းဖြစ်ပါတယ်၊ နံပါတ်(၃) လေပွေ၊ လေပြင်းတိုက်ခတ်ခြင်းနဲ့ မိုးကြိုးပစ်ခြင်းဖြစ်ပါတယ်၊ နံပါတ်(၄) အပူလှိုင်းဖြတ်ခြင်း၊ နံပါတ် (၅) ရေကြီး ရေလွှမ်းခြင်း၊ နံပါတ်(၆) မြေအရည်အသွေး နိမ့်ကျခြင်း၊ နံပါတ် (၇) ကန္တာရဖြစ်ထွန်းခြင်း၊ နံပါတ်(၈) စိုက်ပျိုးရေးလုပ်ငန်းပျက်စီးခြင်းနဲ့ နံပါတ်(၉) အပူဝမ်းရောဂါ ပြင်းထန်လာခြင်းတို့ဟာ ဂေဟစနစ် ပျက်စီးလို့ ဖြစ်လာတဲ့ပြဿနာတွေဖြစ်ပါတယ်။ ဒီလိုတွေ ရှေ့ဆက်မကြုံရလေအောင် လူသားများအနေနဲ့ လေထု၊ မြေထု၊ ရေထုညစ်ညမ်းမှုများ ကိုပါ ကာကွယ်ထိန်းသိမ်းခြင်း၊ သစ်တော၊ သစ်ပင်နဲ့ တိရစ္ဆာန်များပါဝင်တဲ့ ဇီဝမျိုးစုံမျိုးကွဲများကို ဝိုင်းဝန်း ထိန်းသိမ်းကာကွယ်ကြဖို့ လိုပါတယ်။ ကမ္ဘာ့ဂေဟစနစ် ပျက်စီးသွားမယ်ဆိုရင် လူသားတို့ရဲ့ အသက်ရှင်နေထိုင်ရပ်တည်မှုဟာ ယိမ်းယိုင် သွားမှာ ဖြစ်ပါတယ်။ ဒါကြောင့် သစ်တောသစ်ပင်နဲ့ သက်ရှိ ဇီဝမျိုးကွဲများကို ထိန်းသိမ်းရမှာ ဖြစ်ပါတယ်။ အထူးသဖြင့် တောရိုင်းတိရစ္ဆာန်များ၊ သစ်ဥသစ်ဖုများ၊ သစ်ပင်များ တရားမဝင်ထုတ်လုပ်ခြင်း၊ ကုန်သွယ်ခြင်း များကို တားဆီးကာကွယ်ကြရပါမယ်။ ဇီဝမျိုးစုံမျိုးကွဲများ ပျက်စီးစေတဲ့ နောက်ခံအကြောင်းရင်းများ ကတော့ ဆင်းရဲနွမ်းပါးခြင်း ဖွံ့ဖြိုးတိုးတက်လာခြင်းကြောင့် အလုံးစုံ သုံးစွဲမှုများလာခြင်း၊ အိမ်နီးချင်းနိုင်ငံ များရဲ့ သဘာဝသယံဇာတ လိုအပ်ချက်များလာခြင်း၊ ပတ်ဝန်းကျင်ဆိုင်ရာ လုံခြုံမှုအစီအမံများအားနည်းခြင်း၊ ခိုင်မာတဲ့ မြေအသုံးချမှုမူဝါဒမရှိခြင်း၊ ဖွံ့ဖြိုးရေးလုပ်ငန်းများလုပ်ရာ ဂေဟစနစ်နဲ့ ဇီဝမျိုးစုံမျိုးကွဲများကို တန်ဖိုးမထားခြင်း၊ ဇီဝမျိုးကွဲထိန်းသိမ်းရေးလုပ်ငန်းကို လူထုထောက်ခံမှု အားနည်းခြင်းတို့ဟာ ဇီဝမျိုးစုံ မျိုးကွဲများ ပျက်စီးစေခြင်းရဲ့ နောက်ခံအကြောင်းရင်းတွေ ဖြစ်ပါတယ်။ ဒီအချက်တွေပေါ်မှာလည်း စဉ်းစား သုံးသပ်ပြီး ဖြည့်ဆည်းပေးဖို့ လိုအပ်ပါတယ်။ နိဂုံးချုပ်အနေနဲ့ ဂေဟဝန်ဆောင်မှုများနဲ့ ဇီဝမျိုးကွဲဆိုင်ရာ နိုင်ငံတကာသိပ္ပံ-မူဝါဒ လုပ်ငန်းအဖွဲ့ (IPBES)တွင် မြန်မာနိုင်ငံဟာ ရာသီဥတုပြောင်းလဲမှုနဲ့ လိုက်လျောညီထွေ ဖြစ်စေမယ့် မူဝါဒ အစီအမံများ ဖြစ်ရေး၊ သိပ္ပံနည်းကျဖော်ထုတ်ထားတဲ့ အကြံပြုချက်များပေးနိုင်ရေးအတွက် အဖွဲ့ဝင်ဖြစ်ဖို့ လိုအပ်ပါတယ်။ အဖွဲ့ဝင်နိုင်ငံအနေနဲ့ ငွေကြေးတစ်စုံတရာ ထည့်ဝင်ရန် စည်းနှောင်ထားမှုမရှိ၊ ဆန္ဒအလျောက် ထည့်ဝင် လိုပါက ထည့်ဝင်နိုင်သည်ဆိုတဲ့ အချက်ဟာလည်း စိတ်ဝင်စားစရာဖြစ်ပါတယ်။ အဖွဲ့ဝင်နိုင်ငံအဖြစ် ဝင်ရောက်ပါက ဇီဝမျိုးကွဲနဲ့ ဂေဟစနစ်များ ထိန်းသိမ်းဆောင်ရွက်ရာမှာ နည်းပညာများ ပိုမိုလွှဲပြောင်း ရယူနိုင်ခြင်းနဲ့ ထိန်းသိမ်းရေးဆိုင်ရာ နိုင်ငံတကာအစီအစဉ်နဲ့ အထောက်အပံ့ပေးတဲ့အဖွဲ့ကို သိရှိနိုင်ခြင်း စတဲ့ အကျိုးကျေးဇူးတွေကိုရမှာဖြစ်တဲ့အတွက် အဖွဲ့ဝင်အဖြစ် ဝင်ရောက်နိုင်ရေး ထောက်ခံဆွေးနွေးလိုက် ရပါတယ်။ အားလုံးကို ကျေးဇူးတင်ပါတယ်ရှင်။</speech>
<speech type="speaker">ဦးစခင်ဇော်လင်း ဧရာဝတီတိုင်းဒေသကြီးမဲဆန္ဒနယ်အမှတ်(၂) ဆွေးနွေးဖို့ဖြစ်ပါတယ်။</speech>
<speech><mp id="836">ဦးစခင်ဇော်လင်း(မဲဆန္ဒနယ်အမှတ်-၂၊ ဧရာဝတီတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော်ကြီးတစ်ရပ်လုံးကို မင်္ဂလာပါလို့ နှုတ်ခွန်းဆက်သပါတယ်။ ကျွန်တော်ကတော့ ဧရာဝတီတိုင်းဒေသကြီး ကျောင်းကုန်း၊ ကံကြီးထောင့်၊ သာပေါင်း ပါဝင်တဲ့ အမှတ်(၂) အမျိုးသားလွှတ်တော်ကိုယ်စားလှယ် စခင်ဇော်လင်း ဖြစ်ပါတယ်။ ဒီကနေ့ နိုင်ငံတော်သမ္မတက ပေးပို့ထားတဲ့ ဂေဟစနစ်ဝန်ဆောင်မှုများနှင့် ဇီဝမျိုးကွဲဆိုင်ရာ နိုင်ငံတကာသိပ္ပံ-မူဝါဒ လုပ်ငန်းအဖွဲ့ သို့ ဝင်ရောက်နိုင်ရေးကိစ္စနဲ့စပ်လျဉ်းပြီး အကြံပြုထောက်ခံဆွေးနွေးသွားမှာ ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ လိုအပ်တဲ့နေရာမှာ အင်္ဂလိပ် ဘာသာနဲ့ ယှဉ်တွဲ သုံးစွဲခွင့်ပြုပါခင်ဗျာ။ မြန်မာပြည်ဟာ အာရှနဲ့ ပစိဖိတ်ဒေသအတွင်းမှာ ဇီဝမျိုးစုံမျိုးကွဲများ အကြွယ်ဝဆုံးနိုင်ငံအဖြစ် အသိအမှတ်ပြုခံထားရတဲ့ နိုင်ငံတစ်နိုင်ငံဖြစ်ခဲ့ပါတယ်။ မှတ်တမ်းများအရဆိုရင် နို့တိုက်သတ္တဝါများ၊ ငှက်များ၊ တွားသွားသတ္တဝါများ၊ ငါးများ၊ ကျောရိုးမဲ့ရေနေ သတ္တဝါများ၊ အပင်များ စတဲ့ ဇီဝမျိုးစုံမျိုးကွဲတွေဟာ မျိုးစိတ်အများအပြားရှိခဲ့ပါတယ်။ ဒီလိုရှိနေခဲ့ပေမယ့်လည်း အပူချိန်မြင့်မား လာခြင်း၊ ရာသီဥတုပြောင်းလဲလာခြင်း၊ သစ်တောပြုန်းတီးခြင်း၊ လူဦးရေတိုးပွားလာခြင်းနဲ့ နေထိုင်မှုစနစ်တွေ ပြောင်းလဲလာခြင်း၊ ကောင်းမွန်တဲ့ ဇီဝမျိုးစုံမျိုးကွဲများ ထိန်းသိမ်းကာကွယ်ခြင်းနဲ့ စီမံအုပ်ချုပ်မှုကောင်းတွေ မရှိတဲ့အတွက် ဒီဇီဝမျိုးစုံမျိုးကွဲတွေဟာ တစ်စနဲ့ တစ်စ ယုတ်လျော့လာခဲ့ပါပြီ။ အပြည်ပြည်ဆိုင်ရာသဘာဝပတ်ဝန်းကျင်ထိန်းသိမ်းရေးအဖွဲ့ (IUCN)ရဲ့ ၂၀၁၃ ခုနှစ် အစီရင်ခံစာများ အရ မြန်မာနိုင်ငံမှာ အပင်နဲ့ တောရိုင်းတိရစ္ဆာန်မျိုးစိတ်ပေါင်း ၄၆၅ မျိုးရှိတဲ့အနက်မှာ ၃၅၆ မျိုးမှာ မျိုးတုံး ပျောက်ကွယ်ရန် အန္တရာယ်ရှိတဲ့ မျိုးစုစာရင်းမှာပါဝင်နေပြီလို့ သိရပါတယ်။ ဇီဝမျိုးစုံမျိုးကွဲဆိုတာ ကုန်းမြေ၊ လေထု၊ ပင်လယ်နဲ့ အခြားရေပြင်မှာရှိတဲ့ ဂေဟစနစ်များအပါအဝင် အရင်းအမြစ်အားလုံးရှိတဲ့ သက်ရှိ သတ္တဝါများ ကွဲပြားခြားနားစွာ တည်ရှိမှုနဲ့ ၎င်းတို့ပါဝင်တဲ့ ဂေဟစနစ်အမျိုးမျိုး ကွဲပြားတည်ရှိမှုပဲ ဖြစ်ပါတယ်။ လိုရင်းကို ခြုံပြောရမယ်ဆိုရင်တော့ ကမ္ဘာမြေပေါ်မှာရှိတဲ့ သက်ရှိသတ္တဝါအားလုံးပဲ ဖြစ်ပါတယ်။ ဒါကြောင့်မို့လို့ ဒီဇီဝမျိုးကွဲနဲ့ ဂေဟနစ်ကို ထိန်းသိမ်းဖို့ အရေးတကြီးလိုအပ်နေတယ်ဆိုတာ ထပ်ပြီးတော့ တင်ပြပါရစေ။ ဇီဝမျိုးကွဲတွေဟာ ကျွန်တော်တို့လူသားတွေ အသက်ရှင်ရပ်တည်ရေးအတွက် တည်မှီနေ ရတဲ့ အရေးပါတဲ့ အရင်းအမြစ်တစ်ခုဖြစ်သလို ကျွန်တော်တို့ရဲ့ အစားအစာတွေ၊ ဆေးဝါး၊ သစ်တော ထွက်ကုန်များ၊ စက်မှုကုန်ကြမ်းများ၊ အိမ်ဆောက်ပစ္စည်းများ၊ လောင်စာစွမ်းအင်များအပြင် ဆီ၊ ကော်စေး၊ Fiber အစရှိတဲ့ ပစ္စည်းအမျိုးပေါင်းမြောက်မြားစွာ ရရှိနေတဲ့ အရာဖြစ်ပါတယ်။ ဒါ့အပြင် လေ၊ ရေ အဆိပ် အတောက်တွေကို သန့်စင်ဖယ်ရှားပေးတဲ့ ဂေဟစနစ်ကောင်း ဖြစ်ပေါ်အောင်လုပ်ပေးတဲ့ အရင်းအမြစ် တစ်ခုလည်း ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ ဒီ သိပ္ပံ-မူဝါဒ လုပ်ငန်းအဖွဲ့ကို လက်မှတ်ထိုးရုံနဲ့တင် မလုံလောက်ပါဘူး။ လက်တွေ့ မြန်မာ့မြေပြင်အခြေအနေမှာ ထိထိရောက်ရောက် ဒီ Biodiversity တွေကို ထိန်းသိမ်းကာကွယ် စောင့်ရှောက်ဖို့လိုအပ်ပါတယ်။ သဘာဝပတ်ဝန်းကျင် လောကမှာ မကြာခဏကြားရတဲ့ကိစ္စက သိပ္ပံပညာရှင်တွေက ထောက်ပြတာကို နားမထောင်တာ၊ မယုံကြည်တာ နိုင်ငံရေးသမားတွေနဲ့ စီးပွားရေးသမားဖြစ်တယ်လို့ သိရပါတယ်။ ဥပမာအနေနဲ့ ထောက်ပြရမယ်ဆိုရင် စက်မှုတော်လှန်ရေးနောက်ပိုင်းမှာ အဆမတန်ထွက်ပေါ်လာတဲ့ ကာဗွန်ဒိုင်အောက်ဆိုဒ်တွေကြောင့် အပူချိန် မြင့်မားလာတာ၊ ရေကြီးလာတာ၊ မုန်တိုင်းတိုက်ခတ်တာ စတဲ့ Natural Disasters တွေ ဖြစ်ရတာဟာ ၁၈၇၀ ခုနှစ် မတိုင်ခင်ကတည်းက ထောက်ပြခဲ့ပါတယ်။ ဒါပေမဲ့ စောစောကပြောခဲ့သလို နိုင်ငံရေးသမားတွေနဲ့ စီးပွားရေးသမားတွေက လက်မခံခဲ့တဲ့ အတွက်၊ မယုံကြည်ခဲ့တဲ့အတွက် အဲဒီစက်မှုတော်လှန်ရေးရဲ့ Impact ဆိုးကျိုးတွေကို ကျွန်တော်တို့ ယနေ့ အထိ ခံစားနေရဆဲဖြစ်ပါတယ်။ ဆိုလိုတာက ဒီလုပ်ငန်းအဖွဲ့ ကို လက်မှတ်ထိုးရုံနဲ့ တပြိုင်နက် ဇီဝမျိုးကွဲနဲ့ ဆိုင်တဲ့ ဇီဝမျိုးစုံမျိုးကွဲတွေရဲ့ အရေးကြီးမှု၊ သက်ရှိလူသားတွေနဲ့ ကမ္ဘာကြီးကို အကျိုးရှိပုံကို ပြည်သူ တွေကို ထိထိရောက်ရောက် ကျယ်ကျယ်ပြန့်ပြန့် ပညာပေးဖို့ လိုအပ်ပါတယ်။ ဒီ Biodiversity နဲ့ဆိုင်တဲ့ Policy မူဝါဒတွေ၊ ဥပဒေ၊ နည်းဥပဒေတွေကို ထိထိရောက်ရောက် အကောင်အထည်ဖော်ဖို့ လိုသလို IUCN အပါအဝင် နိုင်ငံတကာအသိုင်းအဝိုင်းတွေနဲ့ ပိုမိုပူးပေါင်း ဆောင်ရွက်ဖို့ လိုအပ်ပါတယ်။ ဒီနေရာမှာ အရေးကြီးဆုံးကိစ္စတစ်ခု တင်ပြချင်ပါတယ်။ ဇီဝမျိုးကွဲတွေ ရေရှည်နေထိုင်ဖို့ Sustainable Existence ဖြစ်ဖို့ဟာ အရေးကြီးဆုံးဖြစ်တဲ့ သူတို့နေထိုင်ရာ၊ စံပျော်ရာ Habitat စားကျက် ဖြစ်ပါတယ်။ ဒီစားကျက်တွေဟာ မြေထဲမှာ၊ ပင်လယ်သမုဒ္ဒရာထဲမှာနဲ့ သစ်ပင်၊ သစ်တောနဲ့ ကျွန်တော်တို့ရဲ့ အနီးဝန်းကျင်မှာရှိနေတာဖြစ်ပါတယ်။ ဒီ သူတို့ရဲ့ Habitat တွေဟာ လုံလောက်တဲ့ ဧရိယာအကျယ်အဝန်း ရှိဖို့လိုသလို ဂေဟစနစ်ကောင်းရှိတဲ့ အရည်အသွေးမီတဲ့ Habitat တွေဖြစ်ဖို့လိုပါတယ်။ ညစ်ညမ်းမှု (Pollution)တွေ မဖြစ်ဖို့လည်း လိုအပ်ပါတယ်။ နိဂုံးချုပ်အနေနဲ့ ပြောရမယ်ဆိုရင် အခုချိန်ဟာ လူဦးရေအဆမတန်များလာတဲ့အတွက် ဇီဝမျိုးစုံ မျိုးကွဲနဲ့ ဂေဟစနစ်တွေဟာ နည်းအမျိုးမျိုးနဲ့ ခြိမ်းခြောက်ခံနေရသလို အပူချိန်မြင့်မားလာခြင်း၊ ရာသီဥတု ပြောင်းလဲခြင်း၊ သစ်တောပြုန်းတီးခြင်း၊ ဆင်းရဲနွမ်းပါးခြင်း စတာတွေဖြစ်တာတွေဟာ anthropogenic လို့ခေါ်တဲ့ လူတွေကြောင့်ဖြစ်တဲ့ပြဿနာဖြစ်တဲ့အတွက် လူလုပ်တဲ့ပြဿနာကို လူတွေကပဲ ပြန်ထိန်းသိမ်း စောင့်ရှောက်ဖို့ လိုအပ်နေပြီဖြစ်ပါတယ်။ ဒါကြောင့် မြန်မာပြည်တွင်မက ကမ္ဘာ့နိုင်ငံ အနှံ့အပြားမှာရှိတဲ့ ဇီဝမျိုးစုံမျိုးကွဲနဲ့ ဂေဟစနစ်တွေကို ပြန်လည်ထိန်းသိမ်းကာကွယ်ဖို့ အရေးတကြီး အချက်ပေးခေါင်းလောင်း ထိုးနေပြီဖြစ်တဲ့အတွက် နိုင်ငံတော်သမ္မတထံမှပေးပို့ထားသော ဂေဟစနစ်ဝန်ဆောင်မှုများနှင့် ဇီဝမျိုးစုံ မျိုးကွဲများဆိုင်ရာ နိုင်ငံတကာသိပ္ပံ-မူဝါဒ လုပ်ငန်းအဖွဲ့သို့ ဝင်ရောက်နိုင်ရေးကိစ္စအား ထောက်ခံဆွေးနွေး တင်ပြရင်း နိဂုံးချုပ်ပါတယ်။ အားလုံးကိုကျေးဇူးတင်ပါတယ်။</speech>
<speech type="speaker">ဦးခင်မျိုးဝင်း တနင်္သာရီတိုင်းဒေသကြီး မဲဆန္ဒနယ်အမှတ်(၁၂) ဆွေးနွေးဖို့ဖြစ်ပါတယ်။</speech>
<speech><mp id="978">ဦးခင်မျိုးဝင်း (မဲဆန္ဒနယ်အမှတ်-၁၂၊ တနင်္သာရီတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးပဲမင်္ဂလာပါ။ ကျွန်တော်ကတော့ တနင်္သာရီတိုင်း ဒေသကြီး မဲဆန္ဒနယ်အမှတ်(၁၂)မှ ပြည်ထောင်စုလွှတ်တော်ကိုယ်စားလှယ် ဦးခင်မျိုးဝင်း ဖြစ်ပါတယ်။ ဂေဟစနစ်ဝန်ဆောင်မှုများနှင့် ဇီဝမျိုးစုံမျိုးကွဲဆိုင်ရာ နိုင်ငံတကာသိပ္ပံ-မူဝါဒလုပ်ငန်း IPBES အဖွဲ့သို့ ဝင်ရောက်နိုင်ရေးကိစ္စနှင့်ပတ်သက်ပြီး ဆွေးနွေးသွားမှာ ဖြစ်ပါတယ်။ IPBES အဖွဲ့၏ ရည်ရွယ်ချက်မှာ ဂေဟစနစ်များနှင့် ဇီဝမျိုးစုံမျိုးကွဲများအား ထိရောက်စွာထိန်းသိမ်းခြင်း၊ စီမံအုပ်ချုပ်ခြင်းနှင့် ရေရှည်တည်တံ့ စွာအသုံးပြုခြင်း၊ ရာသီဥတုပြောင်းလဲမှု၊ အကျိုးသက်ရောက်မှုများနှင့် လိုက်လျောညီထွေဖြစ်သည့် သိပ္ပံ ဆိုင်ရာအကြံပြုချက်များ ရရှိနိုင်ခြင်း၊ ဇီဝမျိုးစုံမျိုးကွဲများနှင့် ဂေဟစနစ်ထိန်းသိမ်းဆောင်ရွက်ရာတွင် နည်းပညာပိုမိုလွှဲပြောင်းရယူနိုင်ခြင်း၊ ထိန်းသိမ်းရေးဆိုင်ရာ နိုင်ငံတကာအစီအစဉ်များ ထောက်ပံ့ပေးသည့် အဖွဲ့အစည်းများကို ပိုမိုသိရှိနိုင်ခြင်း စသည့်အကျိုးကျေးဇူးများကို ရရှိနိုင်မှာဖြစ်ပါတယ်။ လေးစားရပါသော နာယကကြီးခင်ဗျာ။ ဂေဟစနစ်ထိန်းသိမ်းတာနဲ့ပတ်သက်ပြီး ကျွန်တော်တို့ ဒေသဆိုင်ရာအချက်အလက်အချို့ကို တင်ပြရမယ်ဆိုရင် တနင်္သာရီတိုင်းဒေသကြီး၊ ဘုတ်ပြင်းမြို့နယ်မှာ ၁၉၉၆ ခုနှစ်မှစတင်၍ အဏ္ဏဝါအမျိုးသားဥယျာဉ်အဖြစ် သတ်မှတ်ထားခဲ့သော လန်ပိကျွန်းဟာ အမြဲစိမ်း သစ်တော ၂၂ ရာခိုင်နှုန်း၊ သဲသောင်သစ်တော ၁ ရာခိုင်နှုန်း၊ ဒီရေတော ၂ ရာခိုင်နှုန်း၊ ရေပြင် ၇၅ ရာခိုင်နှုန်းဖြင့် ဖွဲ့စည်းထားပြီး သစ်တောဦးစီးဌာန၏ သဘာဝနှင့် သားငှက်တိရစ္ဆာန်ထိန်းသိမ်းရေးဌာန၏ ထိန်းသိမ်းမှု အောက်တွင်ရှိကြောင်း သိရှိရပြီး အဖိုးတန်သစ်ပင်များနှင့် ရှားပါးရေသတ္တဝါများ မျိုးသုဉ်းပျောက်ကွယ်မည့် အန္တရာယ်နှင့်ရင်ဆိုင်နေရကြောင်း သိရှိနေရပါတယ်။ အပြည်ပြည်ဆိုင်ရာသဘာဝ ပတ်ဝန်းကျင်ထိန်းသိမ်းရေး အဖွဲ့က ကမ္ဘာမှာရှားပါးပြီး မျိုးသုဉ်းပျောက်ကွယ်နိုင်မည့် သစ်အမျိုးအစားပေါင်း ၁ရ မျိုးရှိနေသည်ဟု ထုတ်ပြန်ထားပါတယ်။ လန်ပိကျွန်းတွင် အဖိုးတန်သဘာဝအရင်းအမြစ်တွေဖြစ်တဲ့ အမြဲစိမ်းသစ်တော၊ ဒီရေတော၊ ကမ်းခြေတော၊ ပင်လယ်မြက်ခင်းနှင့် ရှားပါးတိရစ္ဆာန်တွေဖြစ်တဲ့ ဂျီ၊ လှောင်၊ ရေဝက်၊ သင်းခွေချပ်၊ တောဝက်၊ စပါးကြီးမြွေ၊ ပင်လယ်ပျော့နှင့် ပင်လယ်ကမ်းခြေသဲသောင်များကို တွေ့ရှိရပါတယ်။ ၎င်းအပြင် မျိုးသုဉ်းပျောက်ကွယ်မည့် အန္တရာယ်နှင့် ရင်ဆိုင်နေရတဲ့ လူဦးရေးရာဂဏန်းလောက်သာ ကျန်တော့တဲ့ ဆလုံလူမျိုးများ နေထိုင်ကျက်စားရာဒေသလည်း ဖြစ်ပါတယ်။ လန်ပိကျွန်းတွင် ၂၀၁၀ ခုနှစ်၌ ကောက်ယူခဲ့သော စစ်တမ်းများအရ ဒီရေတော ၆၃ မျိုး၊ နို့တိုက်သတ္တဝါ ၁၉ မျိုး၊ ငှက်အမျိုးအစားပေါင်း အမျိုးအစား ၅၀၊ ယောက်သွားကမာ ၄၁ မျိုး၊ ပင်လယ်ပျော့ ၃၅ မျိုး၊ ပင်လယ်ရေညှိ ၇၃ မျိုး၊ အခြားရေနေ သတ္တဝါ ၁၃၅ မျိုးရှိနေသည်ကို တွေ့ရှိရပြီး ထိုအထဲမှ ငှက်အမျိုးအစား ရ မျိုးမှာ နိုင်ငံအတွင်း၌ အသစ်ထပ်မံ တွေ့ရှိရပါတယ်။ ဒေသခံတွေရဲ့ ပြောပြချက်အရ ၂၀၀၅ ခုနှစ်မှစတင်၍ ဒီရေတောများခုတ်လှဲပြီး မီးသွေး ဖုတ်ခြင်း၊ စိုက်ပျိုးမြေများတိုးချဲ့ခြင်း၊ သစ်ထုတ်ယူခြင်း၊ ကျွန်းအနီးတစ်ဝိုက်တွင် ငါးဖမ်းခြင်းများ ပြုလုပ် လာကြ၍ သစ်တောများ တော်တော်နည်းလာသည်ကို တွေ့ရှိရပါတယ်။ ကမ္ဘာပေါ်တွင် ၂၀၁၀ ကမ္ဘာ့ဒီရေတောမြေပုံအရ ဒီရေတောဧရိယာ ဟက်တာသန်းပေါင်း ၁၅.၂၃၆ ဧကရှိပါတယ်။ မြန်မာနိုင်ငံတွင် ၂၀၁၀ ကမ္ဘာ့ဒီရေတောမြေပုံအရ ဧကသိန်းပေါင်း ၁၂.၄၂၁၉ ဧက ရှိပါတယ်။ ကမ္ဘာပေါ်တွင် ဒီရေတောသတ္တမမြောက်နှင့် အာရှတွင် တတိယအများဆုံးနိုင်ငံဖြစ်ပါတယ်။ ဒီရေတောဧက ဂေဟစနစ်နဲ့ဆက်စပ်လျက်ရှိသော အရေးပါသည့် ကမ်းရိုးတန်းဂေဟစနစ်များဖြစ်သည့် သန္တာကျောက်တန်း ဂေဟစနစ်များနှင့် ပင်လယ်မြက်ခင်းဂေဟစနစ်များလည်း ပေါကြွယ်ဝသော နိုင်ငံဖြစ်ပါတယ်။ ဒီရေတော သည် ကုန်းတွင်းပိုင်းနှင့် ပင်လယ်ဆက်စပ်သောဒေသများတွင်လည်း ပေါက်ရောက်သောကြောင့် ကုန်းတွင်းပိုင်း ဂေဟစနစ်နှင့် အဏ္ဏဝါဂေဟစနစ် ၂ မျိုးစလုံး ပါဝင်ဖွဲ့စည်းထားပြီး ဒီရေတော၏ ထူးခြားချက်မှာ ဇီဝ မျိုးစုံမျိုးကွဲပေါကြွယ်ဝခြင်း ငါး၊ ပုစွန်၊ ခရု၊ ယောက်သွား၊ မိကျောင်းကဲ့သို့သော ရေနေသတ္တဝါများ ကျက်စား နေထိုင်ခြင်း၊ ဆင်၊ ကျား၊ ဒရယ်၊ တောဝက်၊ မျောက်စသည့် ကုန်းနေသတ္တဝါများလည်း ရှင်သန်ကျက်စား နေထိုင်ခြင်း၊ ထင်းမီးသွေး၊ သစ်တိုင်၊ မျော၊ ဓနိစသည့် သစ်တောထွက်ပစ္စည်းများလည်း ထွက်ရှိပါတယ်။ အထူးသဖြင့် ငါး၊ ပုစွန်၊ ရေသယံဇာတတို့၏ မျိုးပွားရာနေရာလည်းဖြစ်ပါတယ်။ လယ်ကွင်းများတွင် ဆားငန်ရေဝင်ရောက်မှု၊ ကမ်းပါးပြိုကျမှု၊ မုန်တိုင်းများနှင့် ကြီးမားသော ဒီရေလှိုင်းများဒဏ်မှလည်း ကာကွယ် ပေးနိုင်ပါတယ်။ ဒီရေတောဟာ အခြားသစ်တောများထက် ကာဗွန်ပိုမို စုပ်ယူသိုလှောင်ထားနိုင်မှု ရှိတဲ့အပြင် စက်ရုံ၊ အလုပ်ရုံများမှ စွန့်ထုတ်သော ပြဒါး၊ ခဲ၊ ကဒ်မီရမ်စသည့် Heavy Metal များ ပင်လယ်ထဲမရောက်အောင် ဖမ်းယူသိုလှောင်ထားနိုင်ပါတယ်။ ထိုင်းနိုင်ငံ၏ ၁၀ နှစ်ကြာ ဒီရေတောသုတေသနပြုချက်အရ ဒီရေတောအပင်မျိုးစိတ်ပေါင်း ၅၃ မျိုး၊ အပင်မွှားလေးများ ၁၂၄ မျိုး၊ ငါးမျိုးစုံ ၉၈ မျိုး၊ အခွံမာရေနေသတ္တဝါ ၂၈ မျိုး၊ ဒေသမျိုးရင်းသတ္တဝါ ရရ မျိုး၊ ပိုးကောင်ငယ် ၃၀ မျိုး၊ အဏုဇီဝပိုး ၂၀ မျိုး၊ မှိုအမျိုးမျိုး ၅၉ မျိုးရှိကြောင်း သိရှိရပါတယ်။ ထိန်းသိမ်းရေးနှင့် ပြန်လည်ထူထောင်ရေးလုပ်ငန်းများအနေဖြင့် ကြိုးဝိုင်းကြိုးပြင်ကာကွယ်တောများအဖြစ် ဧရာဝတီတိုင်းတွင် ၈ ခု၊ ရခိုင်ပြည်နယ်တွင် ၂ ခု၊ ရန်ကုန်တွင် ၃ ခု၊ တနင်္သာရီတိုင်းတွင် ၁၁ ခု သတ်မှတ် ထားပါတယ်။ ၂၀၁၅ ဆန်းစစ်ချက်အရ မြန်မာနိုင်ငံ၏ ဒီရေတောအကျယ်အဝန်း စုစုပေါင်းမှာ ၁၁.၄၃၉၀ ဧကသာရှိတော့ကြောင်း သိရှိရပါတယ်။ အိမ်နီးချင်းထိုင်းနိုင်ငံမှာလည်း အလားတူ ထိန်းသိမ်းပျိုးထောင်ထားတဲ့ ဒီရေတောများကြောင့် ရေသယံဇာတမျိုးပွားနိုင်တဲ့ ဂေဟစနစ်ကြီးဖြစ်ထွန်းပြီး ပင်လယ်ပြင်ဧရိယာအားလုံး အကျိုးဖြစ်ထွန်းစေခဲ့ ပါတယ်။ အဲဒီလိုထိန်းသိမ်းကြမှသာ ယနေ့ဖြစ်ပေါ်နေခဲ့ကြရတဲ့ ရာသီဥတုဖောက်ပြန်ခြင်းရဲ့ ဆိုးကျိုးများကို လျှော့ချနိုင်မှာဖြစ်ပါတယ်။ ဒါပေမယ့် ယခုလိုထိန်းသိမ်းမှုပြုနေကြသလို တစ်ဖက်မှာလည်း စီးပွားရေးလောဘ တစ်ခုအတွက် ကိုယ်ကျိုးသာရှေ့တန်းတင်တဲ့ မသမာလူတစ်စုကတော့ ဒီရေတောတွေ အပြောင်ရှင်းပြီး ပုစွန်မွေးဖို့လုပ်နေတဲ့ မြိတ်ခရိုင်ကျွန်းစုဒေသက ပြဿနာတွေ ဤလွှတ်တော်မှာ မေးခွန်းမေး တရားမဝင်ဘူး ဆိုတာသိလျက်နဲ့ ယနေ့ထိ ထိရောက်စွာတားမြစ်နိုင်ကြဖို့ဆိုတာ အရေးကြီးလုပ်ငန်းအသွင်နဲ့ ဖော်ဆောင် သင့်ပါတယ်။ ဒါမှ IPBES ထဲဝင်ဖို့ လက်မှတ်ထိုးရုံသက်သက်မဟုတ်ဘဲ အလုပ်နဲ့ အပြော ညီညွတ်မှာ ဒါကြောင့် မြန်မာနိုင်ငံအနေနဲ့ ဂေဟစနစ်မျိုးစုံမျိုးကွဲလုပ်ငန်းတွေမှာ ဝတ်ကျေတန်းကျေ လုပ်ဆောင်ခြင်းမျိုး ရှောင်ရှားပြီး အမှန်တကယ် လိုက်နာဖို့လိုအပ်ပါကြောင်း တင်ပြရင်း နိဂုံးချုပ်လိုက် ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဒေါ်ပြီးကေသီနိုင် ကလောမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="376">ဒေါ်ပြုံးကေသီနိုင်(ကလောမဲဆန္ဒနယ်၊ ရှမ်းပြည်နယ်)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့် လွှတ်တော်ကိုယ်စားလှယ်များ၊ ပြည်ထောင်စုအဖွဲ့အစည်းဝင် ပုဂ္ဂိုလ်များ အားလုံးမင်္ဂလာပါ။ ကျွန်မတို့ရဲ့ ကမ္ဘာဟာ ယနေ့ှာ (Climate Emergency) ရာသီဥတုအရေးပေါ် အခြေအနေ ဖြစ်ပါတယ်။ ကုလသမဂ္ဂအပါအဝင် ကမ္ဘာ့နိုင်ငံအသီးသီးက ရာသီဥတုပြင်းထန် ပြောင်းလဲ လာမှုကို ထိထိရောက်ရောက် တွန်းလှန်ရန် အရေးတယူ တုံ့ပြန်ဆောင်ရွက်လျက်ရှိကြတဲ့အတိုင်း ကမ္ဘာ မြေကြီးဟာ ရာစုနှစ်အနည်းငယ်အတွင်းမှာပဲ ပိုမိုပူပြင်းလာတော့မှာ ဖြစ်ပါတယ်။ ၂၀၁ရ ခုနှစ်ရဲ့ ရာသီဥတု ဘေးအန္တရာယ်ဆိုင်ရာညွှန်းကိန်း (Global Climate Rish Index) အရ ကမ္ဘာပေါ်မှာ ရာသီဥတု ပြောင်းလဲ ခြင်းရဲ့ အကျိုးသက်ရောက်မှုကြောင့် ထိခိုက်ဆုံးရှုံးမှု အများဆုံးနိုင်ငံစာရင်းမှာ မြန်မာနိုင်ငံဟာ တတိယ နေရာမှာရှိခဲ့ပါတယ်။ ဆက်လက်ပြီးတော့လည်း ကမ္ဘာ့အပူချိန် မြင့်တက်လာမှုကြောင့် ဖြစ်ပေါ်လာတဲ့ ဆိုးကျိုးများကို တခြားနိုင်ငံများထက် ပိုမိုဆိုးရွားစွာ ရင်ဆိုင်ကြုံတွေ့နိုင်ရခြေ ရှိဆဲဖြစ်ပါတယ်။ မြန်မာနိုင်ငံအနေနဲ့ အခီုး ဒီကိစ္စတွေအပေါ်မှာ နိုင်ငံတကာနဲ့ ပူးပေါင်းဆောင်ရွက်မှု များကို ထိထိရောက်ရောက် အရှိန်အဟုန်မြှင့် ဆောင်ရွက်ရန် ပျက်ကွက်ခဲ့မယ်ဆိုရင် ရာသီဥတု ပြင်းထန်စွာ ပြောင်းလဲဖောက်ပြန်ခြင်းတွေ၊ ပင်လယ်ရေမျက်နှာပြင် မြင့်တက်မှုကြောင့် ကမ်းရိုးတန်းဒေသတွေ ရေလွှမ်းမိုးခံရပြီး ပျောက်ကွယ်သွားနိုင်သလို အပူချိန်လွန်ကဲခြင်းကြောင့် မြန်မာနိုင်ငံ အလယ်ပိုင်းဒေသ တော်တော်များများမှာ လူနေထိုင်ရန်မဖြစ်တော့တဲ့ အခြေအနေမျိုးထိ ကြုံတွေ့ရနိုင်ပါတယ်။ သန်းနဲ့ချီပြီး နေရပ်ဒေသစွန့်ခွာရွှေ့ပြောင်းရတဲ့ အခြေအနေမျိုးကိုလည်း ရင်ဆိုင်ရနိုင်ခြေရှိပါတယ်။ ပြီးခဲ့တဲ့နှစ်အထိ အပူချိန်လွန်ကဲတဲ့ ာ တစ်နှစ်မှာ နှစ်ပတ်ခန့်သာ ရှိခဲ့ရာက ဒီရာစုနှစ်အကုန်လောက်က စလို့ တစ်နှစ်မှာ ၆ လလောက်ဟာ အလွန်အမင်း ပူပြင်းလာပါလိမ့်မယ်။ အပူဒဏ်ကြောင့် ရေအရင်းအမြစ် များ ဆုံးရှုံးရခြင်းနဲ့ ရေမှထုတ်ယူရတဲ့စွမ်းအင် ဆုံးရှုံးရခြင်းများလည်း တစထက်တစ ပိုမိုဆိုးရွားလာ ပါလိမ့်မယ်။ ရာစုနှစ်ပေါင်းများစွာ လူတို့အသိမဲ့ပြုခဲ့ကြတဲ့ သဘာဝပတ်ဝန်းကျင် ထိခိုက်ပျက်စီးစေခြင်းများ အပြင် ကာလရှည်ကြာ ကျင့်သုံးခဲ့တဲ့ နိုင်ငံရေးစနစ်နဲ့ မူဝါဒမှာ သဘာဝပတ်ဝန်းကျင်နှင့် ဂေဟစနစ်ကို စောင့်ရှောက်ထိန်းသိမ်းရေးကဏ္ဍ လျစ်လျူရှုခံခဲ့ရခြင်းတို့ကြောင့် ဧကသန်းနဲ့ချီတဲ့ သစ်တောများ ကျွန်မတို့ ဆုံးရှုံးခဲ့ပါတယ်။ စိမ်းစိုမှုမရှိတဲ့ မြို့ရွာများစွာ ကျွန်မတို့ ထူထောင်ခဲ့ကြပါတယ်။ ကျွန်မတို့ဟာ ရေထု၊ လေထုကို ညစ်ညမ်းအောင်ပြုခဲ့ကြသလို ကျွန်မတို့ရဲ့ ပင်လယ်ကမ်းခြေတွေ၊ ကမ်းရိုးတန်းတွေကိုလည်း တန်ဖိုးကျဆင်းအောင် လုပ်ခဲ့ကြပါတယ်။ နိုင်ငံရဲ့ အဖိုးတန်တဲ့ သယံဇာတတွေထဲက တစ်ခုဖြစ်တဲ့ ဇီဝ မျိုးစုံမျိုးကွဲတွေဟာလည်း ယိုယွင်းချိနဲ့လာတဲ့ သဘာဝပတ်ဝန်းကျင်ဂေဟစနစ်အောက်မှာ ပျက်စီးပြုန်းတီးမှု အန္တရာယ်နဲ့ ဆိုးဆိုးရွားရွား ရင်ဆိုင်နေရပြီ ဖြစ်ပါတယ်။ ဒီနေ့ ကမ္ဘာကြီးဟာ (Climate Emergency) ရာသီဥတု အရေးပေါ်အခြေအနေဆိုရင် ကျွန်မတို့ နိုင်ငံဟာ (Enveroment Emergency) သဘာဝပတ်ဝန်းကျင်ဆိုင်ရာ အရေးပေါ်အခြေအနေပါပဲ။ ဒါကြောင့် အစိုးရရဲ့ ဆုံးဖြတ်ခက်တိုင်းမှာ ရာသီကဟင်းလဲမန် ပိမိစိမ်းစိ၏အနာဂတ်တိ ရေးရာ သဘာဝ ပတ်ဝန်းကျင်ဆိုင်ရာကဏ္ဍကို အရေးကြီးကိစ္စရပ်တစ်ခုအနေနဲ့ အမြဲတစေ ထည့်သွင်းစဉ်းစားသင့်ပါတယ်။ အလွန်ပူပြင်းတဲ့ ရေထု၊ လေထု ညစ်ညမ်းနေတဲ့ ဆူညံသံအပြည့်နဲ့ သန့်ရှင်းမှုမရှိတဲ့ မြို့ရွာများမှာ ပြည်သူ လူထုတွေနေထိုင်နေကြရသရွေ့ စစ်မှန်တဲ့စဉ်ဆက်မပြတ် ဖွံ့ဖြိုးတိုးတက်မှုကို ဦးတည်ပြီလို့ မဆိုနိုင်ဘူး ဆိုတာ ကျွန်မတို့ သဘောပေါက်ကြရပါမယ်။ ကျွန်မတို့ရဲ့ ဇီဝမျိုးစုံမျိုးကွဲများနဲ့ ဂေဟစနစ်ကို ကာကွယ် စောင့်ရှောက်ခြင်းနဲ့ သဘာဝပတ်ဝန်းကျင် ထိန်းသိမ်းခြင်းတို့ဟာ ကျွန်မတို့နိုင်ငံရဲ့ အနာဂတ်စီးပွားရေး ဖွံ့ဖြိုးတိုးတက်မှုရဲ့ အရေးပါတဲ့ သော့ချက်တွေဖြစ်တယ်ဆိုတာကိုလည်း အလေးအနက် ပြောလိုပါတယ်။ ဒီစီမံကိန်းတွေ ကိုယ်တိုင်ကိုက ထောင်နဲ့ချီတဲ့ အလုပ်အကိုင်အခွင့်အလမ်းကို ဖန်တီးပေးနိုင်သလို ပြည်တွင်းပြည်ပ ခရီးသွားပေါင်း သန်းနဲ့ချီပြီး ဆွဲဆောင်နိုင်ပါလိမ့်မယ်။ ဒါကပင်လျှင် နိုင်ငံစီးပွားရေး အတွက် ပမာဏတစ်စုံတစ်ရာ အကျိုးပြုပါလိမ့်မယ်။ IPBES အဖွဲ့ဝင်အဖြစ် ဝင်ရောက်ပြီးတဲ့နောက် ဆောင်ရွက်သင့်တဲ့ လုပ်ငန်းနှစ်ခု အကြံပြုလိုပါတယ်။ ပထမတစ်ခုကတော့ (National Park) အမျိုးသား ဥယျာဉ်များကို ဝတ္တရားကျေမဟုတ်ဘဲ သစ်တောနဲ့ ဇီဝမျိုးစုံမျိုးကွဲများကို ထိထိရောက်ရောက် စောင့်ရှောက် ထိန်းသိမ်းရန် ရည်ရွယ်ချက်နဲ့ အောင်မြင်အောင် ထူထောင်သင့်ပါတယ်။ ဒီစီမံကိန်းဟာ ရန်ပုံငွေနဲ့ နည်း ပညာဆိုင်ရာ နိုင်ငံတကာအကူအညီတွေကို ထိထိရောက်ရောက် ရယူနိုင်ပါလိမ့်မယ်။ ဥပမာ ၂၀၁၀ ခုနှစ်က အင်ဒိုနီးရှားနိုင်ငံမှာ ကျန်ရှိနေတဲ့ သစ်တောတွေထိန်းသိမ်းဖို့ နော်ဝေနိုင်ငံက အမေရိကန်ဒေါ်လာ ၁ ဘီလီယံ ကူညီခဲ့ပါတယ်။ ရန်ပုံငွေတောင့်တင်းတဲ့ ဖွံ့ဖြိုးရေးမိတ်ဖက်နိုင်ငံတွေဟာ ဒီလိုစီမံကိန်းမျိုးအတွက် စိတ်အား ထက်သန်တယ်ဆိုတာ သိနိုင်ပါတယ်။ ဒုတိယလုပ်ငန်းကတော့ ပညာပေးခြင်းနဲ့ နှီးနွယ်တဲ့စီမံကိန်းများ ဖြစ်ပါတယ်။ ကျွန်မတို့ရဲ့ တိရစ္ဆာန်ရုံများဟာ တိရစ္ဆာန်များကို ကောင်းမွန်ပြည့်စုံတဲ့ အနေအထားမျိုးမဟုတ်ဘဲ ခြိုးခြိုးငဲ့ငဲ့ အခြေ အနေမှာ အကျဉ်းချပြစားတဲ့ Animal Showcasing အဆင့်အတန်းကနေ မြန်မာ့သဘာဝပတ်ဝန်းကျင်နဲ့ ဇီဝမျိုးစုံမျိုးကွဲများကို လေ့လာနိုင်တဲ့ Education Center များအဖြစ် ပြောင်းလဲသင့်ပါတယ်။ ဥပမာရန်ကုန်တိရစ္ဆာန်ဥယျာဉ်လိုနေရာမျိုးဟာ ကျွန်မတို့ရဲ့ ကလေးငယ်တွေ ကမ္ဘာ့ရာသီဥတု အရေးပေါ် အခြေ အနေ၊ မြန်မာ့သဘာဝပတ်ဝန်းကျင်ဆိုင်ရာ အရေးပေါ်အခြေအနေတွေ သင်ယူလေ့လာနိုင်တဲ့အပြင် မိမိတို့ နိုင်ငံရဲ့ ဇီဝမျိုးစုံမျိုးကွဲ သယံဇာတများနဲ့ ဂေဟစနစ်ကို ဘယ်လိုဂုဏ်ယူတန်ဖိုးထား စောင့်ရှောက်ထိန်းသိမ်း ရမယ်ဆိုတာကို လေ့လာနိုင်တဲ့နေရာမျိုး ဖြစ်သင့်ပါတယ်။ သဘာဝအတိုင်း ကောင်းမွန်သင့်လျော်တဲ့ အခြေအနေတစ်ခုမှာထားနိုင်မယ့် တိရစ္ဆာန်ငယ်များမှအပ ကျန်ဇီဝမျိုးစုံမျိုးကွဲများကို ခေတ်မီဆန်းသစ်တဲ့ နည်းပညာ (Cutting Art Technology) တွေ အသုံးပြုပြီး ခင်းကျင်းပြသသင့်ပါတယ်။ ဒါဆိုရင် ဒီလိုနေရာ မျိုးဟာ ကျွန်မတို့ မြန်မာနိုင်ငံရဲ့ သဘာဝအမွေအနှစ်များ တစ်နေရာတည်းမှာ စုံလင်စွာ ခင်းကျင်းပြသ ထားရာ ဂုဏ်ယူဖွယ်လေ့လာနိုင်မယ့် အကျိုးရှိတဲ့နေရာများ ဖြစ်လာပါလိမ့်မယ်။ ဒီလိုရည်ရွယ်ချက်နဲ့ ဆောင်ရွက်ချက်တွေကပင်လျှင် ရန်ပုံငွေတောင့်တင်းတဲ့ နိုင်ငံတကာအဖွဲ့အစည်းများရဲ့ နည်းပညာနဲ့ ရန်ပုံငွေအကူအညီကို လွယ်လင့်တကူ လက်လှမ်းမီနိုင်သလို ပြည်တွင်းသာမက ပြောင်းလဲလာတဲ့ နိုင်ငံ တကာရဲ့ ခရီးသွားလုပ်ငန်းလားရာအရ ပြည်ပခရီးသွားဧည့်သည်များကိုလည်း အလွယ်တကူ ဆွဲဆောင် နိုင်ပါလိမ့်မယ်။ နိဂုံးချုပ်အနေနဲ့ ကျွန်မတို့နိုင်ငံရဲ့ အနာဂတ်အကျိုးစီးပွားဟာ တန်ဖိုးရှိလှတဲ့ ကျွန်မတို့ရဲ့ သဘာဝ ပတ်ဝန်းကျင် အရည်အသွေးပေါ်မှာပဲ မှီခိုသင့်ပါတယ်။ သဘာဝပတ်ဝန်းကျင်ထိန်းသိမ်းရေးမှာ တက်ကြွ ထက်မြက်စွာ ပါဝင်ခြင်းအားဖြင့် ကမ္ဘာကြီးပူနွေးလာမှုနှင့် ကမ္ဘာ့ရာသီဥတုပြောင်းလဲလာမှုကို တုံ့ပြန် ဆောင်ရွက်ကြတဲ့ ကမ္ဘာ့နိုင်ငံတွေထဲမှာ ကျွန်မတို့နိုင်ငံဟာ နိုင်ငံတကာကအသိအမှတ်ပြု အလေးထား ရတဲ့ အရေးပါတဲ့ တာဝန်သိနိုင်ငံတစ်ခုဖြစ်လာဖို့ ရည်ရွယ်ဦးတည် ကြိုးပမ်းသင့်ပါတယ်လို့ အကြံပြုရင်း IPBES မှာ အဖွဲ့ဝင်အဖြစ်ပါဝင်ရန် ကြိုးပမ်းချက်ကို တန်ဖိုးထား ကြိုဆိုထောက်ခံပါကြောင်း ဆွေးနွေး လိုက်ရပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးဇော်ဟိန်း တနင်္သာရီတိုင်းဒေသကြီး မဲဆန္ဒနယ်အမှတ်(၇) ဆွေးနွေးဖို့ဖြစ်ပါတယ်။</speech>
<speech><mp id="984">ဦးဇော်ဟိန်း(မဲဆန္ဒနယ်အမှတ်-၇၊ တနင်္သာရီတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကြီးတစ်ရပ်လုံး မင်္ဂလာပါလို့ နှုတ်ခွန်းဆက်သ အပ်ပါတယ်။ ကျွန်တော်ကတော့ တနင်္သာရီတိုင်းဒေသကြီး မဲဆန္ဒနယ်အမှတ်(၇)မှ အမျိုးသားလွှတ်တော် ကိုယ်စားလှယ် ဦးဇော်ဟိန်းဖြစ်ပါတယ်။ နိုင်ငံတော်သမ္မထံမှပေးပို့တဲ့ ဂေဟစနစ်ဝန်ဆောင်မှုများနှင့် ဇီဝ မျိုးစုံမျိုးကွဲဆိုင်ရာ နိုင်ငံတကာသိပ္ပံ-မူဝါဒ လုပ်ငန်းအဖွဲ့သို့ ဝင်ရောက်ရေးကိစ္စနဲ့ ပတ်သက်ပြီးတော့ ဆွေးနွေး သွားမှာဖြစ်ပါတယ်။ လေးစားအပ်တဲ့ ပြည်ထောင်စုလွှတ်တော် နာယကကြီးခင်ဗျာ။ ဂျာမနီနိုင်ငံ ဘွန်းမြို့မှ အခြေစိုက်တဲ့ ဂေဟစနစ်ဝန်ဆောင်မှုများနှင့် ဇီဝမျိုးစုံမျိုးကွဲဆိုင်ရာ နိုင်ငံတကာသိပ္ပံမူဝါဒလုပ်ငန်းအဖွဲ့ IPBES အဖွဲ့ဟာ နိုင်ငံ ၁၀၀ ဖြင့် ၂၀၁၂ ခုနှစ်၊ ဧပြီလမှာ စတင်ဖွဲ့စည်းခဲ့ကြောင်း သိရှိရပါတယ်။ ယခုအဖွဲ့ဝင် နိုင်ငံပေါင်း ၁၃၀ ရှိပြီးတော့ အာဆီယံဒေသမှာ မြန်မာ၊ ဘရူနိုင်း၊ စင်ကာပူနဲ့ လာအိုနိုင်ငံတို့မှ အဖွဲ့ဝင်နိုင်ငံ အဖြစ်ဝင်ရောက်သေးခြင်းမရှိကြောင်း သိရှိရပါတယ်။ IPBES အဖွဲ့ဝင်နိုင်ငံအဖြစ် ဝင်ရောက်ခဲ့ပါက ရရှိတဲ့ အကျိုးကျေးဇူးကတော့ ဂေဟစနစ်များနဲ့ ဇီဝမျိုးစုံမျိုးကွဲ ထိန်းသိမ်းရေးအစီအမံများ ချမှတ်တဲ့နေရာမှာ ရာသီဥတုပြောင်းလဲမှု အကျိုးသက်ရောက်မှုများနှင့် လိုက်လျောညီထွေနဲ့ သိပ္ပံဆိုင်ရာ အကြံပြုချက်များ ရရှိလာခြင်း၊ မြန်မာနိုင်ငံဂေဟစနစ် ဇီဝမျိုးစုံမျိုးကွဲ ထိန်းသိမ်းရေးဆိုင်ရာလုပ်ငန်း ဆောင်ရွက်ခြင်းများနဲ့ တိုးတက်အောင်မြင်မှုများကို IPBES မှတစ်ဆင့် နိုင်ငံတကာသို့ချပြနိုင်ခြင်း၊ မြန်မာနိုင်ငံ၏ ရေရှည်တည်တံ့ ခိုင်မြဲပြီး ဟန်ချက်ညီသော ဖွံ့ဖြိုးတိုးတက်မှုစီမံကိန်း MSDP ၏ မဏ္ဍိုင် ၃ ပန်းတိုင် ၅ မဟာဗျူဟာ ၅-၁ ဖော်ဆောင်မည့် လုပ်ငန်းစဉ်များကို အထောက်အကူပြု အကျိုးကျေးဇူးရရှိမယ်လို့ တင်ပြထားတာ တွေ့ရှိ ရပါတယ်။ ကျွန်တော့အနေဖြင့် တနင်္သာရီတိုင်းဒေသကြီးကို အခြေခံပြီးတော့ ဆွေးနွေးသွားမှာ ဖြစ်ပါတယ်။ လေးစားအပ်တဲ့ နာယကကြီးခင်ဗျာ။ တနင်္သာရီတိုင်းဒေသကြီးမှာရှိတဲ့ ဇီဝမျိုးစုံမျိုးကွဲများ ပေါများ လှတဲ့ လန်ပိအဏ္ဏဝါအမျိုးသားဥယျာဉ်ဟာ ကော့သောင်းခရိုင် ဘုတ်ပြင်းမြို့နယ်ထဲမှာ တည်ရှိပြီးတော့ အလျားမိုင် ၃၀၊ အနံ ရ မိုင် ရှိပြီးတော့ စုစုပေါင်းဧရိယာ ၇၉.၀၄ မိုင် ကျယ်ဝန်းတဲ့ကျွန်းကြီး ဖြစ်ပါတယ်။ ၁၉၉၆ ခုနှစ်မှာ သစ်တောဝန်ကြီးဌာနကနေပြီးတော့ ပထမဦးဆုံး အဏ္ဏဝါအမျိုးသားဥယျာဉ်အဖြစ် သတ်မှတ်ခဲ့ပါတယ်။ တနင်္သာရီကမ်းရိုးတန်းနဲ့ ရေမိုင် ၁၂ မိုင်ကွာဝေးပြီး လန်ပိဧရိယာအတွင်းမှာ လှပတဲ့ သန္တာကျောက်တန်းများ ဇီဝမျိုးစုံမျိုးကွဲဆိုင်ရာ သားငှက်တိရစ္ဆာန်များ အများအပြား နေထိုင်ခဲ့ကြပါတယ်။ လန်ပိအဏ္ဏဝါအမျိုးသားဥယျာဉ်ဟာ မြန်မာနိုင်ငံမှာရှိတဲ့ တောရဲတိရစ္ဆာန် ဘေးမဲ့ဥယျာဉ်ကြီးများဖြစ်တဲ့ ခါကာဘိုရာဇီအမျိုးသားဥယျာဉ်၊ နတ်မတောင်အမျိုးသားဥယျာဉ်စတဲ့ အမျိုးသားဥယျာဉ်ကြီး ၂၁ ခုအနက်မှ တစ်ခုအပါအဝင်လည်း ဖြစ်ပါတယ်။ လန်ပိအဏ္ဏဝါအမျိုးသားဥယျာဉ်ဟာ ငါးဦးစီးဌာနမှသတ်မှတ်ထားတဲ့ ကမ်းဝေးရေမြေဧရိယာ အတွင်း ကျရောက်တဲ့အတွက်ကြောင့် ကမ်းဝေးငါးဖမ်းတဲ့ ဒရွတ်ဆွဲလုပ်လှေကြီးတွေဟာ လှန်ပိုဧရိယာ အမျိုးသားဥယျာဉ်နဲ့ မီတာ ၁၄၀၀ ၀န်းကျင်အထိ ဝင်ရောက်ငါးဖမ်းနေကြတဲ့အတွက်ကြောင့် ထိန်းသိမ်း ဧရိယာဇုန်အတွင်းမှာ သန္တာကျောက်တန်းများ ပျက်စီးခဲ့ကြပြီးဖြစ်ပါတယ်။ ယနေ့မြန်မာနိုင်ငံရဲ့ တစ်ခုတည်းသော အာဆီယံအမွေအနှစ်ဥယျာဉ်ဖြစ်တဲ့ လန်ပိအဏ္ဏဝါအမျိုးသားဥယျာဉ်ရဲ့ ထိန်းသိမ်းဧရိယာ အတွင်း ထိန်းမနိုင်သိမ်းမရ ငါးဖမ်းဆီးနေပြီးတော့ သန္တာကျောက်တန်းများနဲ့ အခြားသော နစ်နာဆုံးရှုံးမှု များဟာလည်း ဆိုဖွယ်ရာမရှိ ပျက်စီးနေပြီဖြစ်ပါတယ်။ ငါးလုပ်ငန်းဦးစီးဌာနအနေဖြင့် ကျွန်းစုမြို့နယ်မှာ ဒီရေတောများကိုသတ်ပြီး ပုစွန်မွေးမြူရေးလုပ်ငန်း အတွက် ယာယီလိုင်စင်တွေ ထုတ်ပေးခဲ့ပြီးတော့ အာဆီယံအမွေအနှစ်ဖြစ်တဲ့ လန်ပိအမျိုးသားဥယျာဉ် ဧရိယာကို ထိန်းသိမ်းကာကွယ်ရန်နှင့် လန်ပိဧရိယာ အနီးအနားဝန်းကျင် ငါးမျိုးသုဉ်းမှုကာကွယ်ရန်နှင့် ငါးမဖမ်းရ ဧရိယာသတ်မှတ်ရေးအတွက် ပင်လယ်ပြင်ငါးဖမ်းမှု ဥပဒေပုဒ်မ ၂၃ အရ အဘယ်ကြောင့် အမိန့် ညွှန်ကြားချက် မထုတ်ခဲ့သလဲဆိုတာ နားမလည်အောင်ပဲ ဖြစ်ရပါတယ်။ သက်ဆိုင်ရာငါးလုပ်ငန်းဦးစီး ဌာနအနေဖြင့် လန်ပိကျွန်းထိန်းသိမ်းဧရိယာကို ကမ်းနီးရေပြင်သို့ ပြင်ဆင်သတ်မှတ်သင့်ပြီးတော့ ငါးမျိုးသုဉ်းမှုမှ ကာကွယ်ရန်အတွက် ငါးမဖမ်းရဇုန် သဘာဝထိန်းသိမ်းရေးဧရိယာအဖြစ် ထိန်းသိမ်းရန် အလျင်အမြန် သတ်မှတ်ပြင်ဆင်သင့်ကြောင်း တင်ပြလိုပါတယ်။ ဒါ့အပြင် နိုင်ငံတော်အစိုးရနဲ့ တာဝန်ရှိသူတွေ၊ ပညာရှင်တွေ၊ ဒေသခံတွေ ပူးပေါင်းပြီးတော့ ိန်းသိမ်းနိုင်မှသာလျှင် အရှေ့တောင်အာရှရဲ့ အလှပဆုံးနေရာဒေသဖြစ်တဲ့ လန်ပိအာဆီယံ အမွေအနှစ် အဏ္ဏဝါအမျိုးသားဥယျာဉ်ဟာ အနာဂတ်မျိုးဆက်သစ်တွေအတွက် ဂုဏ်ယူစရာနေရာတစ်ခု ဖြစ်လာမှာ ဖြစ်ပါတယ်။ ကမ္ဘာ့ UNESCO ထိန်းသိမ်းခံအမွေအနှစ်စာရင်းထဲမှာ ပါဝင်လာတဲ့ ဘရာဇီးနိုင်ငံမှ အမေဇုန် သစ်တောများ၊ တရုတ်နိုင်ငံမှ ယူဘေးသစ်တောတို့လည်း ပါဝင်လာပါတယ်။ ထို့အတူ လန်ပိအမျိုးသား ဥယျာဉ်ဟာလည်း နိုင်ငံရဲ့ သဘာဝအမွေအနှစ်ဖြစ်တဲ့အတွက်ကြောင့် ထိုကဲ့သို့ ကြိုးပမ်းရမှာပဲ ဖြစ်ပါတယ်။ မြန်မာနိုင်ငံဂေဟစနစ်နဲ့ ဇီဝမျိုးစုံထိန်းသိမ်းရေးဆောင်ရွက်မှု တိုးတက်မှု၊ အောင်မြင်မှုများကို IPBES မှတစ်ဆင့် နိုင်ငံတကာသို့ချပြခြင်းဖြင့် မိမိတို့နိုင်ငံရဲ့ ဂုဏ်သိက္ခာမြှင့်တင်စေတဲ့နေရာမှာ လန်ပိအဏ္ဏဝါ အမျိုးသားဥယျာဉ်ကဲ့သို့သော ပင်လယ်ပြင်နှင့် ထိန်းသိမ်းရေးဧရိယာအတွင်း ဇီဝမျိုးစုံမျိုးကွဲများ ဖျက်ဆီး ခံနေရသော အခြေအနေတွေကို ချပြမိခဲ့ပါလျှင် ကိုယ့်ပေါင်ကိုယ်လှန်ပြသလိုမျိုး ဖြစ်နေတဲ့အတွက်ကြောင့် ငါးလုပ်ငန်းဦးစီးဌာနမှ ဒီကိစ္စကို အလျင်အမြန် ဆောင်ရွက်သင့်ကြောင်း တင်ပြလိုပါတယ်။ မိမိတို့နိုင်ငံအတွင်းမှာရှိတဲ့ ဘေးမဲ့ထိန်းသိမ်းဧရိယာနှင့် အမျိုးသားဥယျာဉ်များမှာ ဂေဟစနစ်နဲ့ ဇီဝမျိုးစုံမျိုးကွဲများကို လက်တွေ့ကျကျ အလျင်အမြန်ထိန်းသိမ်းပါမှ ဂေဟစနစ်ဝန်ဆောင်မှုများနှင့် ဇီဝမျိုးစုံမျိုးကွဲဆိုင်ရာ နိုင်ငံတကာသိပ္ပံ-မူဝါဒ လုပ်ငန်းအဖွဲ့ IPBES အဖွဲ့ သို့ဝင်ရောက်လျှင် ပိုမိုအကျိုးရှိ နိုင်မှာဖြစ်ပြီးတော့ မြန်မာနိုင်ငံရဲ့ ရေရှည်တည်တံ့ခိုင်မြဲပြီး ဟန်ချက်ညီသော ဖွံ့ဖြိုးတိုးတက်မှုစီမံကိန်း MSDP ရဲ့ မဏ္ဍိုင် ၃ ပန်းတိုင် ၅ မဟာဗျူဟာ ၅-၁ တို့အတွက် အမှန်တကယ် အထောက်အကူဖြစ်လာမှာ ဖြစ်ကြောင်းတင်ပြရင်း နိဂုံးချုပ်အပ်ပါတယ်။ အားလုံးကျေးဇူးတင်ပါတယ်။</speech>
<speech type="speaker">ဦးဇော်သိန်း ဝါးခယ်မမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="183">ဦးဇော်သိန်း(ဝါးခယ်မမဲဆန္ဒနယ်၊ ဧရာဝတီတိုင်းဒေသကြီး)</mp>လေးစားအပ်တဲ့ ပြည်ထောင်စု လွှတ်တော် နာယကကြီးနဲ့ အားလုံးပဲမင်္ဂလာပါခင်ဗျာ။ နိုင်ငံတကာသိပ္ပံ-မူဝါဒ လုပ်ငန်းအဖွဲ့ IPBES မှာ မြန်မာနိုင်ငံအဖွဲ့ဝင်အဖြစ်ဝင်ရောက်ဖို့ ဝါးခယ်မမြို့နယ် ပြည်သူ့လွှတ်တော်ကိုယ်စားလှယ် ကျွန်တော် ဦးဇော်သိန်းက ထောက်ခံအားပေးပါမယ်။ လေးစားအပ်တဲ့ နာယကကြီးခင်ဗျာ။ ဒီလုပ်ငန်းအဖွဲ့ကြီးရဲ့ တရားဝင်လုပ်ငန်းစဉ် အဓိပ္ပာယ်ဖွင့်ဆို ချက်ကတော့ ဇီဝမျိုးကွဲများ ရေရှည်တည်တံ့ရန် ထိန်းသိမ်းရေး လူသားတို့ တိုးတက်အောင်မြင် ချမ်းသာရေးနဲ့ စဉ်ဆက်မပြတ်တိုးတက်ဖွံ့ ဖြိုးရေးပဲ ဖြစ်ပါတယ်။ အဖွဲ့ကြီးရဲ့ဆောင်ပုဒ်က Service and Policy for People and Nature လူသားနဲ့ သဘာဝအတွက် ဝန်ဆောင်မှုနဲ့ မူဝါဒဖြစ်ပါတယ်။ လိုရင်းပြောရရင် လူသားနဲ့ သဘာဝကို စဉ်ဆက်မပြတ် အကျိုးရှိစွာ ဆက်စပ်ပေးတဲ့ အဖွဲ့ကြီးဖြစ်ပါတယ်။ IPBES ဟာ Melinian Ecosystem Accessement Inter- governmental Panel On Climate change-IPCC zago: zeam မွေးဖွားလာတာဖြစ်ပါတယ်။ Melinian Ecosystem က ၂၀၀၀ ခုနှစ်မှာ ကိုဖီအာနမ် ကုလသမဂ္ဂအတွင်း ရေးမှူးချုပ် တာဝန်ယူစဉ်က သဘာဝအပေါ် လူသားတို့သက်ရောက်မှုကို သုံးသပ်လေ့လာချက် ဖြစ်ပါတယ်။ ၂၀၀၁ မှာ စတင်ပြီး ၂၀၀၈ မှာ လူသိရှင်ကြားထုတ်ပြန်ခဲ့ပါတယ်။ အဲဒီထုတ်ပြန်ချက်ကြောင့် Ecosystem Services ဆိုတဲ့စကားရပ်ဟာ လူသိများလာပါတယ်။ ဂေဟစနစ်ကြောင့် လူသားတွေ အလွန်အကျိုး ရှိတယ်ဆိုတာ ပိုမိုသဘောပေါက်လာပါတယ်။ IPCC ဆိုတာ UN အဖွဲ့အစည်းဖြစ်ပြီးတော့ ကမ္ဘာကြီးကို သိပ္ပံနည်းကျ ဓမ္မဓိဋ္ဌာန်ကျကျ ရာသီဥတုပြောင်းလဲမှုက နိုင်ငံရေး၊ စီးပွားရေးနဲ့ သဘာဝအပေါ်သက်ရောက်မှု အန္တရာယ်ကျရောက်မှုနဲ့ တုံ့ပြန်မှုနည်းလမ်းများ စီစဉ်ပံ့ပိုးပေးပါတယ်။ ၁၉၈၈ မှာ တည်ထောင်ပါတယ်။ IPCC ဟာ ရာသီဥတုပြောင်းလဲခြင်းနဲ့ပတ်သက်ပြီး လေ့လာသုံးသပ်တဲ့ အမြင့်ဆုံးအဖွဲ့အစည်း ဖြစ်ပါတယ်။ IPBES က အစိုးရအဖွဲ့တွေ၊ နိုင်ငံတကာအဖွဲ့အစည်းတွေ မှန်ကန်တဲ့မူဝါဒ ချမှတ်နိုင်ဖို့ စွမ်းရည်မြှင့်တင်ဖို့ ဂေဟစနစ်နဲ့ ဇီဝမျိုးပွားဆိုင်ရာ အချက်အလက်ဖြန့်ချိခြင်း၊ လက်ရှိအချက်အလက်များကို သုံးသပ် ဆန်းစစ်ခြင်း၊ မူဝါဒချမှတ်အကောင်အထည်ဖော်ရာမှာ ပံ့ပိုးခြင်း ပြုလုပ်ပါတယ်။ ပံ့ပိုးမှုဟာ ကမ္ဘာတစ်ဝန်း လွှမ်းခြုံပါတယ်။ IPBES ရဲ့ အဖွဲ့ဝင်နိုင်ငံတွေရဲ့ ကိုယ်စားလှယ်တွေဟာ တစ်နှစ်တစ်ခါ မျက်နှာစုံညီ အစည်းအဝေး ရှိပါတယ်။ အစည်းအဝေးရဲ့ ရည်ရွယ်ချက်က ကမ္ဘာကြီးရဲ့ ဇီဝမျိုးကွဲများ လက်ရှိအခြေအနေနဲ့ IPBES ရဲ့ လူ့အဖွဲ့အစည်းအတွက် ဂေဟစနစ်ဝန်ဆောင်ပေးမှုကို သုံးသပ်ဆန်းစစ်ခြင်းပဲ ဖြစ်ပါတယ်။ ၂၀၁၉ ခုနှစ်မှာ IPBES (၇)ကြိမ်မြောက်ကို ပဲရစ်မှာကျင်းပပါတယ်။ ၂၉ ဧပြီကနေပြီးတော့ မေလ ၄ ရက်နေ့အထိ UNESCO Half Quartar မှာ ကျင်းပပါတယ်။ အစည်းအဝေးအစီအစဉ်နဲ့ ဇီဝမျိုးကွဲနဲ့ ဂေဟစနစ်ဝန်ဆောင်မှုကို ကမ္ဘာလုံးခြုံပြီး လေ့လာဆန်းစစ်ချက်လည်းပါပါတယ်။ နိုင်ငံ ၅၀ က ပညာရှင် ၁၄၅ ယောက်က သိပ္ပံနဲ့ အစိုးရဌာန ၁၅၀၀၀ ကနေပြီးတော့ ၃ နှစ် ီး စုဆောင်းပြုစုတဲ့ အစီရင်ခံစာဖြစ်ပါတယ်။ ၁၅ နှစ် ဒေသအတွင်းမှာ ကမ္ဘာကြီးနဲ့ ဇီဝမျိုးကွဲဂေဟစနစ်ကို အပြည့်ဝဆုံး လေ့လာသုံးသပ်ချက်ဖြစ်ပါတယ်။ မေလ ၆ ရက်နေ့မှာ စာမျက်နှာ ၄၀ ရှိတဲ့ မူဝါဒချမှတ်မှု ချမှတ်သူတွေအတွက် ကြားဖြတ်အစီရင်ခံစာ ထွက်လာ ပါတယ်။ ဇီဝမျိုးကွဲနဲ့ ဂေဟစနစ်အပေါ်ကျရောက်တဲ့ ဘေးအန္တရာယ်ဟာ လူသားတွေစနက်ကြောင့် ဖြစ်တယ်လို့ အထောက်အထားခိုင်လုံစွာ ပြနိုင်တယ်။ သမုဒ္ဒရာရဲ့ ၆၆ ရာခိုင်နှုန်းဟာ ပျက်စီးနေပြီး မြေထုရဲ့ ၇၅ ရာခိုင် နှုန်းဟာ လူသားတွေကြောင့် ဆိုးရွားစွာပြောင်းလဲရတယ်။ ဇီဝမျိုးကွဲ ၁ သန်းကျော်ဟာလည်း မျိုးသုဉ်း ပျောက်ကွယ်ဖို့ အန္တရာယ်ရှိနေတယ်လို့ဆိုပါတယ်။ သဘာဝကြီးလည်း ဒုက္ခရောက်နေပြီး ကျွန်မတို့လည်း ဒုက္ခရောက်နေပြီလို့ အစီရင်ခံစာရေးတဲ့ ဒု-ဥက္ကဋ္ဌ စန္ဒာဒိုင်းရက်က ဆိုပါတယ်။ ဇီဝမျိုးကွဲတွေ မျိုးသုဉ်း ပျောက်ကွယ်ဖို့ အန္တရာယ်ရှိရင် လူသားမျိုးနွယ်တွေရဲ့ အနာဂတ်လည်း ဘယ်လိုဖြစ်မလဲ စဉ်းစားစရာဖြစ်ပါတယ်။ လေးစားအပ်ပါသော နာယကကြီးခင်ဗျာ။ အဲလ်ဘတ်အိုင်းစတိုင်းက ကမ္ဘာမြေမျက်နှာပြင်မှာ ပျားတွေ ပျောက်ကွယ်သွားရင် လူသားတွေဟာ ၄ နှစ်လောက်ပဲ ကမ္ဘာပေါ်မှာနေရမယ်လို့ ပြောဖူးတယ်လို့ အဆို ရှိပါတယ်။ ပျားတွေမရှိရင် ဝတ်မှုံကူးဖို့မရှိဘူး၊ ဝတ်မှုံကူးမှုမရှိရင် အပင်တွေမရှိဘူး။ တိရစ္ဆာန်တွေ မရှိတော့ဘူး၊ လူတွေလည်းမရှိတော့ဘူးလို့ ဆိုလိုခြင်းဖြစ်ပါတယ်။ ထင်ရှားတဲ့ အမေရိကန်ဇီဝဗေဒပညာရှင် ပွန်းအားလစ်ရှ် ကလည်း ဇီဝသယံဇာတတွေ လျင်မြန်စွာပျောက်ကွယ်နေတာ သိပ်မသိကြဘူး။ ဇီဝမျိုးကွဲတွေ မျိုးသုဉ်း လေးစားအပ်ပါသော နာယကကြီးခင်ဗျာ။ ဇီဝမျိုးကွဲတွေလည်း ပျောက်ဆုံးမသွားရအောင် လူသားတွေလည်း ပျက်စီးမသွားရအောင် IPBES ရဲ့ ကြားဖြတ်အစီရင်ခံစာပါသလို ကျွန်တော်တို့ဟာ စီးပွားရေးဖွံ့ ဖြိုးမှု တစ်ခုတည်းမှာ အာရုံစိုက်လို့မရပါဘူး။ သဘာဝတရားဟာ စီးပွားရေးဖွံ့ဖြိုးမှုရဲ့ အခြေခံအုတ်မြစ်ဆိုတာ သဘောပေါက်ဖို့လိုပါတယ်။ ကမ္ဘာ့သယံဇာတတွေကို ထုတ်ယူသုံးစွဲနေတဲ့ ရန်ပုံငွေတွေကို သဘာဝသယံ ဇာတတွေ ကာကွယ်ထိန်းသိမ်းဖို့၊ သုံးစွဲဖို့လိုပါတယ်။ National Giographic Society ရဲ့ အမှုဆောင် ဒု-ဥက္ကဋ္ဌနဲ့ ထိပ်တန်းသိပ္ပံပညာရှင် ဂျွန်နသန်ဘေးရီးယားက ကမ္ဘာကြီးရဲ့ တစ်ဝက်ကို ၂၀၅၀ မှာ အပြီးထိန်းသိမ်း ကာကွယ်ဖို့နဲ့ ကြားဖြတ်အနေနဲ့ ၃၀ ရာခိုင်နှုန်းကို ၂၀၃၀ မှာ ကာကွယ်ထိန်းသိမ်းဖို့ အကြံပေးပါတယ်။ ဒါမှပြင်သစ်သဘောတူညီတဲ့ Pairs Agreement နဲ့ ကုလသမဂ္ဂရဲ့ ထောင်စုနှစ်ရည်မှန်းချက် SDG ကိုလည်း အောင်မြင်နိုင်မယ်လို့ ဆိုပါတယ်။ ကျွန်တော်တို့အားလုံးကလည်း IPBES ရဲ့ ရည်မှန်းချက်တွေ၊ လုပ်ငန်းစဉ်တွေအားလုံး ဝိုင်းဝန်း ကူညီဖို့ လိုပါတယ်။ သက်ဆိုင်ရာ ဝန်ကြီးဌာနကလည်း မြန်မာနိုင်ငံ IPBES ရဲ့ အဖွဲ့ဝင်ဖြစ်လာရင် IPBES နဲ့ ပတ်သက်တဲ့ အကြောင်းအရာတွေကို၊ အချက်အလက်တွေကို၊ သတင်းတွေကို ပြည်ထောင်စုလွှတ်တော် ကြီးကိုလည်း အမြဲမပြတ် အသိပေး၊ သတိပေး၊ သတင်းပေးဖို့ မမေ့ပါနဲ့လို့ တိုက်တွန်းရင်းနဲ့ IPBES ရဲ့လုပ်ငန်းအဖွဲ့ကြီးကို ဝင်ရောက်နိုင်ရေးအတွက် ထောက်ခံဆွေးနွေးလိုက်ပါတယ်။ အားလုံးကို ကျေးဇူး တင်ပါတယ်။ အထက်ပါကိစ္စနှင့်စပ်လျဉ်း၍ သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီးဌာနက ပြန်လည်ရှင်းလင်းဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း၊</speech>
<speech type="speaker">အစီအစဉ်(၁၁) ဖြစ်ပါတယ်။ လွှတ်တော်ကိုယ်စားလှယ်များရဲ့ ဆွေးနွေးချက် များနဲ့စပ်လျဉ်းပြီး သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီးဌာနက ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="26">ဒေါက်တာရဲမြင့်ဆွေ(ဒုတိယဝန်ကြီး၊ သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီး ဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်သူ့လွှတ်တော် ဒုတိယ ဥက္ကဋ္ဌ၊ ပြည်ထောင်စုဝန်ကြီးများ၊ ဒုတိယဝန်ကြီးများနဲ့ လွှတ်တော်ကိုယ်စားလှယ်တော်ကြီးများအားလုံး မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ သယံဇာတနှင့် သဘာဝပတ်ဝန်းကျင် ထိန်းသိမ်းရေးဝန်ကြီးဌာနက ဒုတိယဝန်ကြီး ရဲမြင့်ဆွေ ဖြစ်ပါတယ်။ ဂျာမနီနိုင်ငံ ဘွန်းမြို့မှာ အခြေစိုက်တဲ့ ဂေဟစနစ်ဝန်ဆောင်မှုများနဲ့ ဇီဝမျိုးစုံမျိုးကွဲများဆိုင်ရာ နိုင်ငံတကာသိပ္ပံ-မူဝါဒ လုပ်ငန်းအဖွဲ့ (InterGovernmental Science Policy Platform on Biodiversity and Ecosystem Services – IPBES). မြန်မာနိုင်ငံမှ အဖွဲ့ဝင်အဖြစ် ဝင်ရောက်ခွင့်ပြုရန်ကိစ္စနှင့်ပတ်သက်ပြီးတော့မှ လွှတ်တော်ကိုယ်စားလှယ်တော် ကြီးများမှ ဝိုင်းဝန်းဆွေးနွေးခြင်း၊ အကြံပြုခြင်း၊ ထောက်ခံခြင်းတို့အတွက် ကျေးဇူးတင်ရှိပါကြောင်း ကနဦး ပြောကြားလိုပါတယ်။ ဤကဲ့သို့ IPBES လုပ်ငန်းအဖွဲ့သို့ မြန်မာနိုင်ငံမှ အဖွဲ့ဝင်အဖြစ် ပါဝင်ခြင်းဖြင့် ဂေဟစနစ်များနဲ့ ဇီဝ မျိုးစုံမျိုးကွဲထိန်းသိမ်းရေး အစီအမံများချမှတ်ရာမှာ ရာသီဥတုပြောင်းလဲမှု၊ အကျိုးသက်ရောက်မှုများနဲ့ လိုက်လျောညီထွေဖြစ်သည့် သိပ္ပံဆိုင်ရာအကြံပြုချက်များ၊ နည်းပညာနှင့် အခြားအထောက်အပံ့များ ရရှိ နိုင်ပြီး ဂေဟစနစ်များနဲ့ ဇီဝမျိုးစုံမျိုးကွဲ ထိန်းသိမ်းရေးလုပ်ငန်းများကို ပိုမိုတိုးတက်အောင်မြင်အောင် ဆောင်ရွက်နိုင်မည်ဖြစ်ပါတယ်။ အဖွဲ့ဝင်အဖြစ် ဝင်ရောက်ခြင်းဖြင့်လည်း ငွေကြေးတစ်စုံတစ်ရာ ထည့်ဝင်ရန် စည်းနှောင်ထားရှိမှု မရှိပါကြောင်းလည်း တင်ပြလိုပါတယ်။ သို့ဖြစ်ပါ၍ ဂျာမနီနိုင်ငံ၊ ဘွန်းမြို့၌ အခြေစိုက်သည့် ဂေဟစနစ်ဝန်ဆောင်မှုများနဲ့ ဇီဝမျိုးစုံမျိုးကွဲ များဆိုင်ရာ နိုင်ငံတကာသိပ္ပံ-မူဝါဒ လုပ်ငန်းအဖွဲ့ (IPBES)သို့ မြန်မာနိုင်ငံမှ အဖွဲ့ဝင်အဖြစ် ဝင်ရောက်ခွင့် ပြုပါရန်ကိစ္စနဲ့ စပ်လျဉ်းပြီးတော့မှ ပြည်ထောင်စုလွှတ်တော်ဆိုင်ရာ ဥပဒေပုဒ်မ ၆၁ ပုဒ်မခွဲ(က)၏ နောက်ဆက်တွဲ ဇယား(၁) အမှတ်စဉ်(၆)နဲ့ (၈)ပါ ပြဋ္ဌာန်းချက်များအရ ပြည်ထောင်စုလွှတ်တော်မှ အတည်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျာ။ အားလုံးကို ကျေးဇူးတင်ရှိပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ယခု လွှတ်တော်ရဲ့ အဆုံးအဖြတ် ရယူပါမယ်။ အထက်ပါကိစ္စနဲ့စပ်လျဉ်းပြီး လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် ဂေဟစနစ်ဝန်ဆောင်မှုများနှင့် ဇီဝမျိုးစုံမျိုးကွဲ ဆိုင်ရာ နိုင်ငံတကာသိပ္ပံ-မူဝါဒလုပ်ငန်းအဖွဲ့သို့ ဝင်ရောက်နိုင်ရေးကိစ္စကို လွှတ်တော်က အတည်ပြုကြောင်း ကြေညာပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ နေ့လယ်စာ သုံးဆောင်နိုင်ရန်အတွက် အစည်းအဝေးကို တစ်နာရီခန့် ခေတ္တရပ်နားမှာဖြစ်ပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။</speech>
</motion>
</section>
<section value="Report">
<report>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနဲ့ ဧည့်သည်တော်များခင်ဗျား။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူ ပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<title>ပြည်ထောင်စုအစိုးရအဖွဲ့မှပေးပို့သော ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ အမျိုးသားစီမံကိန်း အစီရင်ခံစာနှင့် ၎င်းအပေါ် ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထား မှတ်ချက်အစီရင်ခံစာ(၄/၂၀၁၉)တို့နှင့်စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၁၂) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ အမျိုးသားစီမံကိန်း အစီရင်ခံစာနဲ့စပ်လျဉ်းပြီး ၂၉-၄-၂၀၁၉ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ ဖတ်ကြားတင်သွင်းခြင်းကို ဆောင်ရွက်ခဲ့ပြီး ဖြစ်ပါတယ်။ အဆိုပါကိစ္စနဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော် ကိုယ်စားလှယ် ၆ ဦးရှိပြီး ပြည်ထောင်စုဝန်ကြီးဌာန ရ ခုအပေါ် ဆွေးနွေးလိုကြောင်း အမည်စာရင်းပေးပို့ထားတဲ့အတွက် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များကို ဖိတ်ကြားထားပါတယ်။ ဆွေးနွေးမယ့် ကိုယ်စားလှယ်တစ်ဦးချင်း အနေနဲ့ သတ်မှတ်ချိန် ၆ မိနစ်အတွင်း ဆွေးနွေးဖို့ဖြစ်ပါတယ်။ ဦးတင်ထွန်းနိုင် ဆိပ်ကြီးခနောင်တိုမဲဆန္ဒနယ် စတင် ဆွေးနွေးဖို့ဖြစ်ပါတယ်။</speech>
<speech><mp id="450">ဦးတင်ထွန်းနိုင်(ဆိပ်ကြီးခနောင်တိုမဲဆန္ဒနယ်၊ ရန်ကုန်တိုင်းဒေသကြီး)</mp>လေးစားရတဲ့ ပြည်ထောင်စု လွှတ်တော် နာယကကြီးနဲ့တကွ အားလုံးမင်္ဂလာပါ။ ၂၀၁၈ ခုနှစ်၊ ဧပြီလကနေ စက်တင်ဘာလအထိ ၆ လတာ အမျိုးသားစီမံကိန်းအစီရင်ခံစာနဲ့စပ်လျဉ်းပြီး ကျွန်တော့အနေနဲ့ ဒီနေ့မှာ အပြုသဘောဆောင် အကြံပြုဆွေးနွေး သွားမှာဖြစ်ပါတယ်။ ကျွန်တော့်ရဲ့ တင်ပြဆွေးနွေးမှုကို Power Point နဲ့ တင်ပြနိုင်ရန်လည်း ခွင့်တောင်းခံ 3aolosušil Next II နာယကကြီးခင်ဗျား။ ကမ္ဘာ့နိုင်ငံပေါင်း ၁၉၀ ရဲ့ စီးပွားရေးလုပ်ငန်းများ လုပ်ကိုင်ဆောင်ရွက်ရန် လွယ်ကူမှုအဆင့် သတ်မှတ်ချက်ကို ကမ္ဘာ့ဘဏ်က နှစ်စဉ်ထုတ်ပြန်လေ့ရှိပါတယ်။ ကျွန်တော်တို့ မြန်မာ နိုင်ငံဟာ ၂၀၁၄ ခုနှစ်နောက်ပိုင်း ကမ္ဘာ့အဆင့်သတ်မှတ်ချက် အနည်းငယ်တက်လာတယ်ဆိုပေမယ့် အခုထိ နိုင်ငံပေါင်း ၁၉၀ ရှိတာမှာ အဆင့် ၁၇၁ မှာပဲ ရပ်တည်နေတာကို တွေ့ရမှာဖြစ်ပါတယ်။ ဒီအဆင့် သတ်မှတ်ချက်ဟာ ပြည်တွင်း ပြည်ပရင်းနှီးမြှုပ်နှံသူတွေအတွက် နိုင်ငံတစ်နိုင်ငံရဲ့ စီးပွားရေး ရေခံ၊ မြေခံတွေ ဘယ်လောက်ကောင်းသလဲဆိုတာနဲ့ ရင်းနှီးမြှုပ်နှံမှုဆိုင်ရာ ခြေခင်းလက်ခင်း ဘယ်လောက်သာသလဲဆိုတာ တိုင်းတာတွက်ချက် ညွှန်ပြတဲ့ ကိန်းဂဏန်းဖြစ်တာကြောင့် ဒီကနေ့လို တစ်ကမ္ဘာလုံး ရင်းနှီးမြှုပ်နှံမှုတွေ အပြိုင်အဆိုင်အလုအယက် ဆွဲဆောင်ဖိတ်ခေါ်နေကြတဲ့ အင်မတန်အရေးကြီးတဲ့ သတ်မှတ်ချက် တစ်ခုလည်းဖြစ်ပါတယ်။ Power Point မှာ ကျွန်တော်တို့နိုင်ငံနဲ့ အာဆီယံဒေသတွင်း အိမ်နီးချင်းနိုင်ငံ တွေရဲ့ အဆင့်သတ်မှတ်ချက်ကို ယှဉ်တွဲဖော်ပြထားတာကိုကြည့်ရင် ကမ္ဘောဒီးယား၊ လာအို၊ ဖိလစ်ပိုင်၊ အင်ဒိုနီးရှားအစရှိတဲ့ နိုင်ငံတွေရဲ့ အဆင့်သတ်မှတ်ချက်ဟာ ကျွန်တော်တို့ထက် ပိုမိုမြင့်မားနေတာကို တွေ့ရမှာ ဖြစ်ပြီး အီသီယိုးပီးယားက ကျွန်တော်တို့ထက် ၁၂ ဆင့် မြင့်တဲ့ကမ္ဘာ့အဆင့် ၁၅၉ မှာ ရပ်တည်နေတာကို တွေ့ရမှာဖြစ်ပါတယ်။ လေးစားရတဲ့ နာယကကြီးခင်ဗျား။ ဒီအဆင့်တွေကို နှစ်စဉ်တွက်ချက်ရာမှာ သက်ဆိုင်ရာ နိုင်ငံရဲ့ လျှပ်စစ်မီး ရရှိနိုင်မှုအခြေအနေ၊ စီးပွားရေးလုပ်ငန်းတစ်ခု စတင်တည်ထောင်ရာမှာ အဆင်ပြေလွယ်ကူမှု ရှိ မရှိ၊ စက်ရုံ၊ အလုပ်ရုံ၊ ဂိုထောင်စတဲ့ အဆောက်အအုံဆောက်လုပ်ခွင့် လျှောက်ထားရာမှာ မြန်ဆန် ချောမွေ့မှု ရှိ မရှိ၊ စီးပွားရေးလုပ်ငန်းတွေအတွက် အဓိကလိုအပ်တဲ့ ငွေကြေးအရင်းအနှီး ချေးငွေရရှိနိုင်မှု အခြေ အနေ စတဲ့အချက် ၁၀ ချက်ကို အသေးစိတ်လေ့လာပြီး အဆင့်သတ်မှတ်ချက် တွက်ချက်တာ ဖြစ်ပါတယ်။ Power Point မှာကြည့်ရင် ကျွန်တော်တို့နိုင်ငံဟာ ၂၀၁ရ ခုနှစ်မှာ အဆင့် ၁၇၀ ရှိရာကနေပြီးတော့ ၂၀၁၈ ခုနှစ် မှာကတော့ နောက်တစ်ဆင့်လျော့ကျသွားပြီး ၁၇၁ ဖြစ်သွားတာကို တွေ့ရမှာဖြစ်ပါတယ်။ အညွှန်းကိန်း တစ်ခုချင်းစီအလိုက် မနှစ်ကရရှိတဲ့ အမှတ်နဲ့ ဒီနှစ်ရရှိတဲ့ အမှတ်တွေကို လေ့လာကြည့်တဲ့အခါမှာလည်း ကျွန်တော် အဝါရောင် Box ထဲမှာဖော်ပြထားသလို အရင်ကအောင်မှတ်မရတဲ့ကလေး ဒီနှစ် အောင်မှတ်လေး ရလာလို့ တိုးတက်လာတယ်ဆိုရပေမယ့် အတန်းထဲက အခြားကလေးတွေအားလုံးက ဂုဏ်ထူးတွေ ထွက်ကုန်တော့ အတန်းလိုက်အဆင့်မှာ နောက်ဆုံးပိတ်က မတက်သလို ဖြစ်နေတာကို အနီရောင် Box ထဲမှာ ဖော်ပြထားပါတယ်။ ကမ္ဘာ့အဆင့်သတ်မှတ်ချက်ကတော့ ကျွန်တော်တို့ တိုင်းပြည်ထက် အခြား တိုင်းပြည်တွေရဲ့ တိုးတက်မှုက အဆမတန် များပြားနေတဲ့အတွက်မို့လို့ အညွှန်းကိန်း ၁၀ ချက်လုံးမှာ ကျွန်တော်တို့က ဆိုးဆိုးရွားရွားကျဆင်းနေတာကို တွေ့ရပါတယ်။ လျှပ်စစ်မီးရရှိနိုင်မှုအခြေအနေနဲ့ စပ်လျဉ်းတဲ့ အညွှန်းကိန်းဆိုတာ နှစ်တို၊ နှစ်ရှည်စီမံကိန်းတွေနဲ့ ချိတ်ဆက်နေတာမို့ တစ်နှစ်ထက်တစ်နှစ် သိသိသာသာ ပြောင်းလဲတိုးတက်မြင်ရဖို့ မလွယ်ပေမယ့် ဆောက်လုပ်ခွင့်ပါမစ် ရယူတည်ဆောက်ခြင်းဆိုတဲ့ အညွှန်းကိန်းတိုးတက်ဖို့ဆိုတာကတော့ ရုံးလုပ်ထုံး လုပ်နည်းတွေ၊ မူဝါဒတွေ၊ သက်ဆိုင်ရာ ရုံးဝန်ထမ်းတွေရဲ့ စွမ်းဆောင်ရည်အပေါ် အဓိကတည်မှီနေတာကြောင့် ဒီစိန်ခေါ်မှုတွေကို ဖြေရှင်းကျော်လွှားနိုင်ရင် သိသိသာသာ တိုးတက်မှုတွေ ရနိုင်ပါတယ်။ ဒါနဲ့ပတ်သက်ပြီး ကမ္ဘာ့ဘဏ်ရဲ့ အမှတ်ပေးစနစ်ကို လေ့လာကြည့်တဲ့အခါ စက်ရုံအလုပ်ရုံတစ်ခု တည်ဆောက်ခြင်းမှာ ဆောက်လုပ်ခွင့်ပါမစ်စတင်တာကနေ နောက်ဆုံး အဆောက်အအုံတည်ဆောက်ပြီးစီးတဲ့အထိ ကြာတဲ့ တဲ့ငွေ၊ စည်ပင်၊ မီးသတ် စတဲ့အဖွဲ့အစည်းတွေကနေပြီးတော့ လိုက်နာရမယ့် အဆင့်ဆင့်သော စည်းကမ်းသတ်မှတ်ချက်တွေကို ထည့်သွင်းစဉ်းစားတာ တွေ့ရပါတယ်။ ကျွန်တော်တို့ နိုင်ငံအနေနဲ့ ၂၀၁ရ ခုနှစ်မှာ အဲဒီညွှန်းကိန်းဟာ ကမ္ဘာ့အဆင့် ၆၆ ဆင့်ရှိခဲ့ပေမယ့် ၂၀၁၈ မှာ အဆင့် ၇၃ကို ရောက်ရှိခဲ့ပါတယ်။ အခု ကျွန်တော် အနီရောင်လေးနဲ့ Highlight လုပ်ထားတဲ့ ၂၀၁၉ ခုနှစ်မှာတော့ နောက်ထပ် ၈ ဆင့် ထပ်ကျ ပြီးတော့ ကျွန်တော်တို့က လက်ရှိမှာတော့ အဆင့် ၈၁ ကို ရောက်နေတာကို တွေ့ရမှာဖြစ်ပါတယ်။ လေးစားရတဲ့ နာယကကြီးခင်ဗျာ။ နိုင်ငံတော်အစိုးရအနေနဲ့ Ease of Doing Business အဆင့် သတ်မှတ်ချက် တိုးတက်လာစေဖို့ အားသွန်ခွန်စိုက် ကြိုးစားဆောင်ရွက်နေတဲ့ကြားက အခုလို လိုက်လေ ဝေးလေ အခြေအနေကြုံနေရတာကို အမြန်ဆုံးအဖြေရှာ ကျော်လွှားဖို့ လိုအပ်ပါတယ်။ အထူးသဖြင့် မူနဲ့ လူ ပြင်ရုံနဲ့ ရမှတ်သိသိသာသာ တိုးတက်လာနိုင်တဲ့ ညွှန်းကိန်းတွေကို အလေးထားအာရုံစိုက်ပြင်ဆင်နိုင်ဖို့ လိုအပ်ပါတယ်။ ဒါနဲ့ပတ်သက်ပြီး ကျွန်တော်တို့နိုင်ငံရဲ့ စီးပွားရေးဆိုင်ရာ အငြင်းပွားမှုများ ဖြေရှင်း ဆောင်ရွက်ခြင်း ဆိုင်ရာ ညွှန်းကိန်းကို တင်ပြလိုပါတယ်။ ဒီအညွှန်းကိန်းနဲ့သက်ဆိုင်တဲ့ ကျွန်တော်တို့ရဲ့ လက်ရှိရပ်တည်မှု အဆင့်က ၁၈၈ ဖြစ်ပါတယ်။ နိုင်ငံပေါင်း ၁၉၀ မှာ ကျွန်တော်တို့ ၁၈၈ ဆိုတော့ ဒီကမ္ဘာမှာ ကျွန်တော်တို့ ထက်နိမ့်တာ ၂ နိုင်ငံပဲ ရှိတော့ တယ်ဆိုတဲ့ သဘောပါ။ ဒီအညွှန်းကိန်းကို တွက်ချက်ရာမှာ စီးပွားရေးဆိုင်ရာ အမှုအခင်းတစ်ခုဖြစ်ရင် အမှု ပြီးပြတ်ဖို့ ောက်ကြာသလဲ၊ အမှုအတွက် ကုန်ကျစရိတ်က ဘယ်လောက်ရှိသလဲ၊ တရားရုံး တွေရဲ့ စီရင်ထုံးတွေ၊ လုပ်ထုံးလုပ်နည်းတွေကရော ကောင်းမွန်ထိရောက် ရဲ့လားစတဲ့အချက် ၃ ချက်ကို အဓိကထားအမှတ်ပေး တွက်ချက်တာဖြစ်ပါတယ်။ ၂၀၁၉ ခုနှစ် ကျွန်တော်တို့ ရရှိတဲ့ ရမှတ်တွေကို Power Point မှာ ကြည့်ရင် အမှုအခင်းတစ်ခု အငြင်းပွားမှု Next ။ အငြင်းပွားမှုပြီးပြတ်ဖို့ တရားရင်ဆိုင်ရတဲ့်ပေါင်းအားဖြင့် ၁,၁၆၆ ရက်ကြာပါတယ်။ တစ်နည်းအားဖြင့် ၃ နှစ်ကျော် ကြာတာကို အဝါရောင် Highlight ထဲမှာ တွေ့ရမှာဖြစ်ပါတယ်။ အမှုတစ်ခု ပြီးဖို့အတွက် သိန်းတစ်ထောင် စာချုပ်ကိစ္စ အငြင်းပွားလို့ရှိရင် တရားရုံးကုန်ကျစရိတ်နဲ့ ရှေ့နေခစတဲ့ ကန်ရက်က သိန်း ၅၀ ကျော် တန်ကြောကို ရအရ လင်ခန်းအိရဲ့ Highlight ထဲမှာအရမှာ တရားစီရင်ရေးဆိုင်ရာ လုပ်ထုံးလုပ်နည်းတွေ ဆုံးဖြတ်ချက်တွေရဲ့ ကောင်းမွန်မှန်ကန်မှု ကတော့ ၁၈ မှတ် ပေးတာမှာ ကျွန်တော်တို့က ၃ မှတ်ပဲ ရပါတယ်။ ဒါကြောင့်မို့လို့ ဒီလိုအညွှန်းကိန်းတွေကို ကျွန်တော်တို့ တိုးတက်အောင် ပြုပြင်ပြောင်းလဲမှုတွေ အများကြီးလိုအပ်နေတယ်ဆိုတာ အထူးထင်ရှား ပါတယ်။ လေးစားရတဲ့ နာယကကြီးခင်ဗျား။ နိဂုံးချုပ်အနေနဲ့ကတော့ ကျွန်တော်တို့ သူများနိုင်ငံတွေကို အားကျ အတုယူနိုင်ဖို့အတွက် အိန္ဒိယရဲ့ Ease of Doing Business(၂၀၁၇) နဲ့ (၂၀၁၈) တိုးတက်မှုလေးကို နှိုင်းယှဉ်ပြထားတာဖြစ်ပါတယ်။ ကျွန်တော် စောစောကတင်ပြခဲ့တဲ့ Construction Permits နဲ့ဆိုင်တဲ့ အညွှန်းကိန်းကို ၂၀၁ရ တုန်းက အိန္ဒိယသည် ၁၈၁ မှာ ရှိပေမယ့်လို့ ၂၀၁၈ မှာ ကမ္ဘာ့အဆင့် ၅၂ အထိ ခုန်တက် သွားပြီးတော့ တစ်နှစ်တည်းမှာပဲ သူရဲ့ တိုးတက်မှုသည် ၁၂၉ ဆင့် ခုန်ပြန်ကျော်လွှား တိုးတက်သွားတာကို တွေ့ရမှာဖြစ်ပါတယ်။ ဒါကြောင့်မို့လို့ ကျွန်တော်တို့အနေနဲ့ ဒီလိုအညွှန်းကိန်းတွေကို အဓိကထားပြီးတော့ ပြုပြင်ပြောင်းလဲ ဆောင်ရွက်ကြပါလို့ တိုက်တွန်းရင်းနဲ့ပဲ နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး ဒေါက်တာဝင်းမြင့် ပဲခူးတိုင်းဒေသကြီး မဲဆန္ဒနယ်အမှတ်(၁၁) ဆွေးနွေးဖို့ဖြစ်ပါတယ်။</speech>
<speech><mp id="846">ဒေါက်တာဝင်းမြင့်(မဲဆန္ဒနယ်အမှတ်-၁၁၊ ပဲခူးတိုင်းဒေသကြီး)</mp>လေးစားရပါသော ပြည်ထောင်စု လွှတ်တော် နာယကကြီးနဲ့တကွ အားလုံးပဲမင်္ဂလာပါ။ ကျွန်တော်ကတော့ ပဲခူးတိုင်းဒေသကြီး မဲဆန္ဒနယ် အမှတ်(၁၁) မင်းလှ၊ မိုးညို၊ အုတ်ဖိုတို့ရဲ့ အမျိုးသားလွှတ်တော်ကိုယ်စားလှယ် ဖြစ်ပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလအထိ အမျိုးသားစီမံကိန်းရဲ့ အစီရင်ခံစာနဲ့ ဒီစီမံကိန်းအပေါ်မှာ ပြည်သူ့ငွေစာရင်း ပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားတင်ပြမှုအပေါ်မှာ ပညာရေးကဏ္ဍနဲ့ပတ်သက်လို့ ကျွန်တော် ဆွေးနွေးသွားချင်ပါတယ်။ နာယကကြီးခင်ဗျာ။ ကျွန်တော်တို့ ဒုတိယအကြိမ် ပြည်ထောင်စုလွှတ်တော် ဒသမအစည်းအဝေး ပြီးတဲ့အခါမှာ ကျွန်တော်တို့ ပြည်ထောင်စုလွှတ်တော်ကိုယ်စားလှယ် အသီးသီးဟာ မိမိတို့ဒေသများကို ပြန်ပြီးတော့ လွှတ်တော်ကိုယ်စားလှယ်ရဲ့ တာဝန်တွေကို ထမ်းဆောင်ခဲ့ရပါတယ်။ အဲဒီလိုထမ်းဆောင်ရင်း ဘာနဲ့သွားတိုက်ဆိုင်လဲဆိုတော့ ပညာရေးဌာန ထက်၊ လယ်၊ မူလတန်းကျောင်းတွေရဲ့ ပညာရည်ချွန် ဆုပေးပွဲနဲ့ စုံညီပွဲတော်တွေ တက်ခဲ့ရပါတယ်။ အဲဒီမှာ ကျောင်းသားကျောင်းသူတွေ၊ ဆရာ ဆရာမတွေ၊ ကျောင်းသားမိဘတွေ၊ မိဘဆရာအသင်းတွေ၊ ကျောင်းအကျိုးတော်ဆောင်တွေအပြင် ရွာသူရွာသားတွေ၊ မြို့သူမြို့သားတွေနဲ့ တွေ့ခဲ့လို့ ကျွန်တော်တို့က ပညာရေးနဲ့ပတ်သက်တဲ့ သိသင့်သိထိုက်တာတွေ၊ လက်ရှိ အစိုးရဆောင်ရွက်နေတာတွေ၊ စိန်ခေါ်မှုတွေနဲ့ ပတ်သက်ပြီးတော့ ကျွန်တော်တို့ ဆွေးနွေးပြောပြပေးခဲ့ ပါတယ်။ အဲဒီဲ ၁၂-၁-၂၀၁၉ ပေါ့နော်။ အဲဒီမှာ ပညာရေးဝန်ကြီးကနေပြီးတော့ သူတို့ အခြေခံပညာ ဦးစီးဌာနတွေနဲ့ တွေ့ဆုံပွဲမှာ ဝန်ကြီးရော၊ ညွှန်ချုပ်ရော ပြောသွားတဲ့ အချက်အလက်တွေထဲက သဘော ကျလို့ ကျွန်တော်တို့က ထည့်သွင်းပြောကြားခဲ့ပါတယ်။ အဲဒါဘာလဲဆိုတော့ ဝန်ကြီးက ကျွန်တော်တို့ မြန်မာနိုင်ငံမှာ အခြေခံပညာကျောင်းပေါင်း ၂၆,၉၁၈ ကျောင်း၊ အလယ်တန်းကျောင်းပေါင်း ကတော့ ၁၅,၄၉ရ ကျောင်းနဲ့ အထက်တန်းကျောင်းပေါင်းက ၄,၅၉၀ ရှိတဲ့အတွက်ကြောင့် စုစုပေါင်း မြန်မာနိုင်ငံမှာ ထက်၊ လယ်၊ မူ ကျောင်းပေါင်း ၄၇,၀၀၅ ကျောင်းရှိတယ်လို့ ဆိုပါတယ်။ ကျောင်းသား ကျောင်းသူတွေ ကတော့ အခြေခံပညာမူလတန်းမှာ သိန်း ၅၀ ကျော်၊ အလယ်တန်းမှာ သိန်း ၃၀ ကျော်၊ အထက်တန်းမှာ ၁၁ သိန်းကျော်နဲ့ စုစုပေါင်း ၉,၁၆၈,၀၉၅ ယောက်ရှိတယ်လို့ ဆိုခဲ့ပါတယ်။ အဲဒါကို ကြည့်လို့ရှိရင် အထက်တန်းကျောင်းသားနဲ့ အလယ်တန်းကျောင်းသားရဲ့ အချိုးဟာ ၁ အချိုး ၃ ဖြစ်ပြီးတော့ မူလတန်းကျောင်းသားနဲ့ဆိုရင် ၁ အချိုး ၅ ဖြစ်တဲ့အတွက်ကြောင့် ၁ အချိုး ၃ အချိုး ၅ လို့ ကျွန်တော်တို့ တွက်ချက်လို့ရပါတယ်။ တစ်ခါ ကျောင်းအရေအတွက်ကို ကြည့်လို့ရှိရင် အထက်တန်း ကျောင်းပေါင်းက ၄,၅၉၀၊ အလယ်တန်းကျောင်းပေါင်းက ၁၅,၄၉ရ ကျောင်းဖြစ်တဲ့အတွက် ၁ အချိုး ၃၊ မူလတန်းကျောင်းပေါင်းက ၂၆,၉၁၈ ဖြစ်တဲ့အတွက်ကြောင့် ၁ အချိုး ၅ ဆိုလို့ရှိရင် ၁ အချိုး ၃ အချိုး ၅ နဲ့ ညီနေတာကို သွားတွေ့ရပါတယ်။ သို့သော်လည်း အလယ်တန်းကျောင်းပေါင်း ၁၅,၄၉ရ ကျောင်း ဖြစ်ပြီး တော့ မူလတန်းကျောင်းပေါင်းက ၂ ဆတောင်မရှိဘဲနဲ့ ၂၆,၉၁၈ ကျောင်းပဲ ရှိတာကိုတော့ ကျွန်တော်တို့ ဘာကြောင့်ပါလဲဆိုပြီးတော့ စဉ်းစားစရာဖြစ်လာပါတယ်။ အခုအမျိုးသားစီမံကိန်းရဲ့ တင်ပြချက်ထဲမှာကျတော့ မူလတန်းကျောင်းပေါင်းက ၃၄,၅၇၂ ကျောင်း ဖြစ်ပြီးတော့ အလယ်တန်းကျောင်းပေါင်းကတာ ၇.၈၂ ကျောင်း ရှိပါတယ်။ အထက်တန်းကျောင်းပေါင်း ကတော့ ၄,၅၉၁ ကျောင်းဆိုတော့ ၁ ကျောင်းပဲ ပိုပါတယ်။ ဒါတွေကို ပေါင်းလိုက်လို့ရှိရင်လည်းပဲ စုစုပေါင်း ထက်၊ လယ်၊ မူကျောင်းပေါင်းဟာ ၄၇,၀၀၅ ကျောင်းပဲ ဖြစ်နေပြီး တူညီတာကို တွေ့ရပါတယ်။ အဲဒါကြောင့် မို့လို့ ဒီလိုကွဲပြားနေတာက ကျွန်တော်တို့ ဟိုးတုန်းကတော့ ထက်၊ လယ်၊ မူ ကျောင်းပဲရှိတယ်။ အခုက အ.မ.က(ခွဲ)၊ အ.မ.က အ.မ.က(မူလွန်)၊ နောက် အ.လ.က(ခွဲ)၊ အ.လ.က၊ အ.ထ.က(ခွဲ)၊ အ.ထ.က ဆိုပြီးတော့ ရှိတဲ့အတွက်ကြောင့် ဒီလိုကိန်းဂဏန်းတွေ ထည့်တဲ့အခါမှာ မတူတာလို့တော့ ယူဆလို့ရပါတယ်။ အဲဒါကြောင့်မို့လို့ ဒီအချက်လေးကိုလည်း သက်ဆိုင်ရာဝန်ကြီးဌာနအနေနဲ့ ပြည်သူတွေသိအောင် ရှင်းလင်း ပေးစေလိုပါတယ်။ တစ်ခါ ဆရာ/ဆရာမ အရေအတွက်ကို ဝန်ကြီးက ၄၀၂,၃၇၄ ယောက်ရှိတယ်လို့ ဆိုပါတယ်။ ဒီအမျိုးသားစီမံကိန်းထဲမှာတော့ ၄၀၃,၅၄၆ ယောက် ဖြစ်တဲ့အတွက်ကြောင့် ၁,၀၀၀ ကျော် များနေတာ ကတော့ နုတ်ထွက်သွားတာတို့၊ ပင်စင်ယူကြတာ ဒါတွေ ဖြစ်နိုင်တဲ့အတွက်ကြောင့် ဒါကတော့ ရှင်းပါတယ်။ သို့သော်လည်းပဲ ကျောင်းသားအရေအတွက်မှာ ဝန်ကြီးပြောသွားတာက မူလတန်းက သိန်း ၅၀ ကျော်၊ အလယ်တန်းက သိန်း ၃၀ ကျော်၊ အထက်တန်းက ၁၁ သိန်းကျော်ဆိုတော့ အားလုံးပေါင်း ၉,၁၆၈,၀၉၅ ယောက် ရှိပြီးတော့ ဒီစီမံကိန်းထဲမှာ ပြထားကျတော့ မူလတန်းက ၄၉ သိန်းကျော်၊ အလယ်တန်းက သိန်း ၃၀ ကျော်နဲ့ အထက်တန်းကတော့ ၁၀ သိန်းကျော်လို့ ပြထားပြီးတော့ အားလုံးပေါင်း ကျောင်းသားကျောင်းသူ ထက်၊ လယ်၊ မူ ဟာ ၉,၁၀၂,၀၀၀ ကျော်ရှိတယ်လို့ ပြောပါတယ်။ အဲဒီတော့ ဘယ်လောက်ကွာခြားနေလဲဆိုတော့ ၆၆,၀၉၅ ယောက် ကွာခြားနေပါတယ်။ ဒီလိုကွာခြားတာကို ပြန်စဉ်းစားကြည့်တော့ ၄ လပိုင်း ကနေ ၉ လပိုင်း စက်တင်ဘာလအတွင်းမှာ ကျောင်းတွေကလည်း အပ်ပြီးတဲ့အတွက်ကြောင့် ဝန်ကြီးပြောတဲ့ ၁ လပိုင်းမှာ ဒီ ၆၀,၀၀၀ ကျော်ကြီးက ဘယ်လိုတိုးတက်လာပါသလဲ။ ဒီကျွန်တော်တို့ စာသင်ချိန်၊ စာသင်နှစ် ကျောင်းအပ် တာကလည်း မစသေးတဲ့အတွက်ကြောင့် အခုလိုကွာခြားနေတာတွေကို ပညာရေးဌာနအနေနဲ့ ပြည်သူလူထု သိအောင် လွှတ်တော်ကြီးကနေတစ်ဆင့် ရှင်းလင်းပေးစေလိုပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဒေါက်တာလှမိုး အောင်မြေသာစံမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="309">ဒေါက်တာလှမိုး(အောင်မြေသာစံမဲဆန္ဒနယ်၊ မန္တလေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော်နာယကကြီးနှင့်တကွ ကြွရောက်လာသူများအားလုံး ရွှင်လန်းချမ်းမြေ့ပါစေ။ ကျွန်တော်ကတော့ ပြည်သူ့ငွေစာရင်းပူးပေါင်းကော်မတီရဲ့ အမျိုးသားစီမံကိန်းအစီရင်ခံစာအမှတ်(၄/၂၀၁၉)ကို အကြံပြုဆွေးနွေးမယ့် အောင်မြေသာစံမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါက်တာလှမိုး ဖြစ်ပါတယ်။ ကျေးဇူးပြု၍ ကျွန်တော့အား Power Point Presentation ဖြင့် အသုံးပြုတင်ပြခွင့်ပြုပါရန် မေတ္တာရပ်ခံပါတယ်။ ခုနက လွှတ်တော်ကိုယ်စားလှယ်ကြီး ပြောသလိုပါပဲ ကျွန်တော်ကတော့ ဒီအစီရင်ခံစာထဲမှာ ပါတဲ့ အပိုဒ် ၁၉ ပညာရေးအခြေအနေကို အဓိကထားပြီး ဆွေးနွေးသွားမှာဖြစ်ပါတယ်။ ပညာရေး၊ ကျန်းမာရေးတို့နဲ့စပ်လျဉ်းပြီး ၂၀၁၆၊ ၂၀၁၇၊ ၂၀၁၈၊ (၆) လတာအတွင်း အကောင်အထည် ဖော်နိုင်တဲ့ ကျောင်းများအခြေအနေကို ဖော်ပြထားတာတွေ့ရပါတယ်။ ခုနကလည်း ကိုယ်စားလှယ်တော်ကြီး ပြောပြပါတယ်။ ဒီဇယားမှာကြည့်ရင် ရှင်းရှင်းလင်းလင်း မြင်ရပါတယ်။ ၂၀၁၆၊ ၂၀၁၇၊ ၂၀၁၈ မူလတန်း တွေမှာကြည့်မယ်ဆိုရင် မူလတန်းကျောင်းတွေဟာ တဖြည်းဖြည်း လျော့သွားပါတယ်။ -၅၄၀ အဲဒီလိုပဲ အလယ်တန်းကျောင်းကျတော့ တဖြည်းဖြည်းချင်းများလာတယ်။ အထက်တန်းကျောင်းကျတော့ များလာတယ်။ စုစုပေါင်း ကျောင်းအရေအတွက်ကြတော့ ၂၀၁၆ မှာ ၄၅၄၈၆ ရှိပေမယ့် ၂၀၁၈ မှာကြတော့ ၄၇၀၀၅ ကျောင်း ရှိလာတယ်။ ဝမ်းသာစရာပါ။ ကျောင်းတွေကို တိုးချဲ့ဖွင့်လှစ်နိုင်တာဟာ ဝမ်းသာစရာပါ။ ကျောင်းတွေအဆင့်တိုး ဖွင့်လှစ်နိုင်တာ ဝမ်းသာစရာကောင်းပါတယ်။ မူလတန်းကျောင်းတွေ တဖြည်းဖြည်းချင်းနည်းသွားပြီးမှ အလယ်တန်း၊ အထက်တန်း၊ အတန်းပေါင်းစုံသင်တဲ့ အတန်းတွေဖြစ်လာတာကို တွေ့ရတဲ့အတွက် ဝမ်းသာ ပါတယ်။ ဒါပေမဲ့လည်း Next ။ ဒီဖော်ပြပါ အချက်အလက်တွေအရ ကျောင်းအရေအတွက် တိုးလာတယ်။ မူလတန်းကျောင်းတွေ အလယ်တန်းအဖြစ် အဆင့်တိုးတယ်။ အလယ်တန်းကျောင်းတွေကို အထက်တန်းကျောင်းအဖြစ် အဆင့် တိုးတယ်။ ဒါပေမဲ့ဒီလိုတိုးချဲ့တာ ကောင်းတယ်လို့ယူဆပေမယ့် တကယ်တိုးချဲ့ပြီး ဖွင့်လှစ်လိုက်တဲ့ကျောင်းတွေ၊ အဆင့်တိုးတဲ့ကျောင်းတွေမှာ အရည်အသွေးပြည့်ဝတဲ့ ဆရာ၊ ဆရာမများကို ပြည့်စုံစွာ မခန့်ထားနိုင် သေးတာကို တွေ့ရပါတယ်။ ဆရာ၊ ဆရာမ အရေအတွက် ဒီနေ့ယ်တိုင်းနယ်တိုင်းက တိုးမြှင့် ပေးဖို့ ဆရာ၊ ဆရာမ အရေအတွက် မလောက်ဘူး၊ မလောက်ဘူးဆိုတဲ့ ပြောနေတဲ့အသံတွေဟာ ဒီနေ့ လွှတ်တော်ကိုယ်စားလှယ်များအားလုံး အသိပဲဖြစ်ပါတယ်။ (၂) ကျောင်းဆောင်၊ စာသင်ခန်း အရေအတွက် မလုံလောက်ပါဘူး။ ဒီနေ့လုံလောက် သေးပါဘူး။ အဆင့်သာတိုးပေးလိုက်တယ်။ ဆိုင်းဘုတ်ပဲပြောင်းသွားတာပဲရှိတယ်။ ကျွန်တော်တို့ ဘာမှ မပြည့်စုံသေးပါဘူး။ (၃) သင်ထောက်ကူပစ္စည်းမပြည့်စုံပါဘူး။ ဒါတွေဖြစ်နေတာကို ပညာရေးနဲ့ မကင်း သူတိုင်း ပညာရေးမှာတာဝန်ရှိသူများ အားလုံးလည်းသိပါတယ်။ ဒါကြောင့်မို့လို့ ကျွန်တော်တို့အနေနဲ့ ပြောချင်တာကတော့ ဘာပြောချင်တာလဲ၊ ကျောင်းတွေတိုးချဲ့ဖွင့်လှစ်ထားခြင်းနဲ့ ကျောင်းအဆင့်တိုးမြှင့်ခြင်း တွေလုပ်လေလေ ဒီလိုအပ်ချက်မြင့်မားလေလေ။ ဒီလိုအပ်ချက်မြင့်မားလေလေ ကျွန်တော်တို့ ဖော်ဆောင် နေတဲ့ ပညာရေးစနစ်သစ် KG+12 အပေါ်မှာ မိဘတွေယုံကြည်မှု လျော့ကျသွားမှာကို ကျွန်တော်တို့ အရမ်း စိုးရိမ်ပါတယ်။ ဒါကြောင့်မို့လို့ မြန်မာ့ပညာရေးပြုပြင်ပြောင်းလဲမှု ဆောင်ရွက်တဲ့နေရာမှာ အခြေခံပညာ ကဏ္ဍကို KG+12 အစီအစဉ် စတင်အကောင်အထည်ဖော်နေတာ တတိယမြောက်နှစ်ကို ရောက်နေပါပြီ။ ပညာရေး အစီအစဉ်သစ် အောင်မြင်စွာအကောင်အထည်ဖော်ဖို့ရာအတွက် ဒီအချက် (၃)ချက် ပြည့်စုံမှသာလျှင် အောင်မြင် မယ်လို့ ယုံပါတယ်။ ဒါကိုလည်း သတိချပ်စေချင်ပါတယ်။ ဒီလိုမပြည့်စုံသေးဘဲနဲ့ အကောင်အထည် ဖော်နေတဲ့ ပညာရေးအစီအစဉ်သစ်ကို ဆရာ၊ ဆရာမများနဲ့ မိဘများ၊ ကျောင်းသူ၊ ကျောင်းသားများက စိတ်ပျက်သွားနိုင်သလို အရည်အသွေးပြည့် နိုင်ငံသားများ မွေးထုတ်ပေးရေး ပညာရေးအစီအစဉ်သစ်ဟာ လည်း သဲထဲရေသွန် ဖြစ်သွားနိုင်ပါတယ်။ ဒါကြောင့်မို့လို့ ကျောင်းအရေအတွက် တိုးချဲ့ခြင်း၊ ကျောင်းအဆင့် တိုးခြင်းများ ပြုလုပ်ပေးခြင်းကို အမြန်ဆုံးပြန်လည်စိစစ်ဖို့လိုမှာဖြစ်သလို နောက်နောင် တိုးချဲ့မယ်၊ အဆင့်မြှင့် မယ်ဆိုရင်လည်း အမှန်တကယ်လိုအပ်မှ ဆောင်ရွက်ပေးဖို့ရာအတွက် အကြံပြုတင်ပြလိုပါတယ်။ ဒါကတော့ ဆရာ၊ ဆရာမဦးရေပါ။ ခုနကပြောပြတဲ့အတိုင်းပဲ ခုနက ကိုယ်စားလှယ်တော်ကြီးလည်း ပြောသွားပါပြီ။ အခြေခံပညာမှာ ၂၀၁၆၊ ၂၀၁၇၊ ၂၀၁၈ အလယ်တန်းမှာလည်း ဦးရေတွေ၊ ဦးရေတွေ အားလုံးပေါင်းလိုက်တဲ့အခါမှာ ၂၀၁၆ မှာတုန်းက ဆရာ၊ ဆရာမ စုစုပေါင်း အခြေခံရော၊ အဆင့်မြင့်ရော အားလုံးစုစုပေါင်းစာရင်းကို ဖော်ပြထားပါတယ်။ အခြေခံရော၊ အဆင့်မြင့်ရော စုစုပေါင်းဦးရေဟာ တဖြည်းဖြည်းချင်း တိုးတက်လာပါတယ်။ တိုးချဲ့လည်း ခန့်ထားနေပါတယ်။ ဒီအတွက်လည်း ဝမ်းသာ ပါတယ်။ ထပ်မံလည်း တိုးချဲ့ခန့်ထားရအုံးမှာပါ။ ကျောင်းသားအချိုး၊ ဆရာအချိုးကိုက်ဖို့ရာအတွက်၊ ဒါပေမဲ့ စဉ်းစားစရာတစ်ခုရှိတာက ဒီမှာဖော်ပြထားတာက ဆရာ၊ ဆရာမဦးရေ စုစုပေါင်း ၄၃၈၁၈ ဦးပဲရှိပါတယ်။ ဒါစာသင်နေတဲ့ ဆရာ၊ ဆရာမတွေပါ။ ဒါပေမဲ့ ကျွန်တော်တို့ နောက်ဆုံးသိရှိထားတဲ့ စာရင်းအရ ပညာရေးဝန်ကြီးဌာနမှာ ပညာရေးဝန်ထမ်း စုစုပေါင်းက ၅ သိန်းခွဲနီးပါးရှိပါတယ်။ ဒါဆိုရင် ကျန်တဲ့ ၁ သိန်းနှစ်သောင်းက ဘယ်သူတွေလည်း ပြန်လည် စဉ်းစားကြည့်မယ်ခင်ဗျာ။ သင်ကြားရေးဆရာ၊ ဆရာမမဟုတ်ဘဲနဲ့ စီမံခန့်ခွဲရေး ဝန်ထမ်းများသာ ဖြစ်ပါတယ်။ စီမံခန့်ခွဲရေးဝန်ထမ်းတွေ ဒီလောက်ခန့်ထားတာကို ကျွန်တော်တို့ ပြီးခဲ့တဲ့ပညာရေး အစီရင်ခံစာ မှာလည်း အမျိုးသားပညာရေးမူဝါဒကော်မရှင် အစီရင်ခံစာမှာလည်း ကျွန်တော်တို့ ဆွေးနွေးပြီးသားပါ။ ဒီပညာရေးဝန်ကြီးဌာနရဲ့ ဖွဲ့စည်းပုံတွေကို ပြန်လည်ပြီး ရုံးပိုင်းဆိုင်ရာတွေမှာ ကျွန်တော်တို့ ပြန်လည် စိစစ်သင့်ပါပြီ။ ဥပမာဆိုကြမယ်။ ကျွန်တော်တို့ နေတဲ့မြို့မှာရှိတဲ့ ခရိုင်ရုံး၊ တိုင်းရုံးတွေမှာ ကြည့်မယ်ဆိုရင် (Duty and Function) sacodgovo$og3p: oodopozeşodazcozo saop:08:ò aṣ009:05 တွေကို တွေ့ရပါတယ်။ ဒါကြောင့်မို့လို့ ဆရာ၊ ဆရာမများကို တိုးမြှင့်ခန့်ထားပေးတာ ကြိုဆိုပါတယ်။ ကျန်တဲ့စီမံခန့်ခွဲရေးဝန်ထမ်းများ ခန့်ထားပြီးမှ ဖွဲ့စည်းပုံတွေချဲ့နေခြင်းကိုတော့ ပညာရေးဝန်ကြီးဌာန အနေနဲ့ ပြန်လည်သုံးသပ်ပြီးမှ ဒီ ဆရာ၊ ဆရာမများကို ပြန်လည်တိုးချဲ့ ခန့်ထားပေးဖို့ရာအတွက် အကြံပြု တင်ပြရင်းနဲ့ နိဂုံးချုပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးစောသလေးစော ရွှေကျင်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="206">ဦးစောသလေးစော(ရွှေကျင်မဲဆန္ဒနယ်၊ ပဲခူးတိုင်းဒေသကြီး)</mp>ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များအားလုံး မင်္ဂလာပါ။ ကျွန်တော်ကတော့ ပဲခူးတိုင်းဒေသကြီး ရွှေကျင်မြို့နယ်က ပြည်သူ့လွှတ်တော်ကိုယ်စားလှယ် စောသလေးစောပါ။ ပြည်သူ့ ငွေစာရင်းပူးပေါင်းကော်မတီရဲ့ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ အမျိုးသားစီမံကိန်း အစီရင်ခံစာနဲ့ စပ်လျဉ်းပြီးတော့မှ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာ အမှတ်စဉ် (၄/၂၀၀၉) ရဲ့ သဘောထားမှတ်ချက် ခေါင်းစဉ်အောက်က အပိုဒ် ၅၅ ကို အခြေခံပြီး ထောက်ခံဆွေးနွေး သွားမှာ ဖြစ်ပါတယ်။ ဒါ့အပြင် ကျွန်တော် အထောက်အပံ့ဖြစ်စေမယ့် အချက်အလက်တွေကိုလည်း တင်ပြ သွားချင်ပါတယ်။ နာယကကြီးခင်ဗျား။ ပြည်သူ့ငွေစာရင်းပူးပေါင်းကော်မတီရဲ့ သဘောထားမှတ်ချက်အပိုဒ် ၅၅ မှာ နိုင်ငံပိုင်စီးပွားရေးလုပ်ငန်းများအနက် လိုငွေပြလျက်ရှိသော လျှပ်စစ်ဓာတ်အားထုတ်လုပ်ရေးလုပ်ငန်း အမှတ် (၁)၊ အမှတ် (၂)၊ အမှတ် (၃) အကြီးစားစက်မှုလုပ်ငန်းများ အသေးစိတ်ကျကျ ကွင်းဆင်းလေ့လာလျက် ကုစားနိုင်မည့် နည်းလမ်းများကို အမြန်ဆုံးရှာဖွေလျက် ဆုံးဖြတ်ချက်ချမှတ်သင့်ပါကြောင်း သဘောထား မှတ်ချက်ပြုပါသည်ဆိုပြီးတော့မှ ဖော်ပြထားပါတယ်။ နာယကကြီးခင်ဗျား။ စီးပွားရေးလုပ်ငန်းဆိုရာမှာ နိုင်ငံတစ်နိုင်ငံ၏ စီးပွားရေး စနစ်တစ်ခုဟာ အဲဒီနိုင်ငံရဲ့ နိုင်ငံရေးစနစ်နဲ့ ချမှတ်ထားတဲ့ မူဝါဒလမ်းညွှန်ချက်တွေနဲ့ ကိုက်ညီဖို့လိုပါတယ်။ မြန်မာနိုင်ငံ စနှစ်ကို တင်းက စီးပွားရေးစနစ်ကိန်း ဆိတယ်လစ် စီးပွားရေးစနစ် ကျင့်သုံးခဲ့ပါတယ်။ ဆိုရှယ်လစ်စီးပွားရေးစနစ်အရ စက်ရုံ၊ အလုပ်ရုံ စီးပွားရေး လုပ်ငန်းများကို နိုင်ငံပိုင် ပြုလုပ်ပါတယ်။ အောင်မြင်ခြင်း၊ မအောင်မြင်ခြင်းကတော့ ကျွန်တော်တို့ သမိုင်းက သက်သေပါပဲ။ ဒီနေ့ အခါမှာတော့ ကျွန်တော်တို့ တိုင်းပြည်ဟာ ဒီမိုကရေစီစနစ်ကို ကျင့်သုံးပြီး စီးပွားရေးဟာလည်း ဈေးကွက် စီးပွားရေး စနစ်ဖြစ်ပါတယ်။ ဈေးကွက်စီးပွားရေးစနစ်ကတော့ ရှင်းပါတယ်။ ထုတ်လုပ်မှုနဲ့ဈေးနှုန်းဟာ ရောင်းလိုအား၊ ဝယ်လိုအားက ပြဋ္ဌာန်းတဲ့ ဈေးကွက်ပေါက်ဈေးအတိုင်းပဲ ဖြစ်ပါတယ်။ ထုတ်လုပ်မှုက အမြတ်ရရှိရမှာ ဖြစ်ပြီးတော့မှ အမြတ်ရအောင် ထုတ်လုပ်နိုင်သူကသာ ထုတ်လုပ်သင့်ပါတယ်။ အရှုံးခံပြီး ထုတ်လုပ်ဆုပ်ကိုင်ထားတာဟာ ဈေးကွက်စီးပွားရေးစနစ်မှာ မရှိပါဘူး။ ဒီနှစ်နိုင်ငံပိုင်စီးပွားရေးလုပ်ငန်းတွေ အရှုံးပေါ်နေတယ်ဆိုတာက ဈေးကွက်စီးပွားရေးစနစ်ကျင့်သုံးနေတဲ့နိုင်ငံမှာ ဆိုရှယ်လစ်စီးပွားရေးစနစ်က နိုင်ငံပိုင် ပြုလုပ်ဆုပ်ကိုင်ထားတဲ့ လုပ်ငန်းတွေကို ဖြေလျော့ပေးမှု မပြုခြင်းကြောင့်ပဲ ဖြစ်ပါတယ်။ အမြတ် ရအောင် ထိထိရောက်ရောက် လုပ်ကိုင်သင့်ပြီး မလုပ်နိုင်ဘူး ဆိုလို့ရှိရင် ဖြစ်နိုင်ခြေရှိတဲ့ ပုဂ္ဂလိကတွေကို လွှဲပြောင်းပေးသင့်ပါတယ်။ နာယကကြီးခင်ဗျား။ ကျွန်တော်တို့ ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာမှာ စက်မှု ဝန်ကြီးဌာန ခေါင်းစဉ်အောက်မှာ ဝင်ငွေနဲ့အသုံးစရိတ်ကို မျှခြေကြည့်တဲ့အခါမှာ ကျပ်သန်းပေါင်း ၆၉၉၉ ၅၁ အရှုံးပေါ်နေတာကို ဖော်ပြထားပါတယ်။ နာယကကြီးခင်ဗျား။ ဒါနဲ့ပတ်သက်လို့ စက်မှုဝန်ကြီးဌာနနဲ့ပတ်သက်တဲ့ အချက် (၂) ချက်ကို ကျွန်တော် တင်ပြလိုပါတယ်။ အမှတ် (၂) စက်မှုဝန်ကြီးဌာန အောက်မှာရှိတဲ့ အမှတ် (၂၇) စက်မှုကုန်ကြမ်း ဦးစီးဌာနပိုင် စစ်တောင်းတောင်ကြားရော်ဘာခြံ၊ နဂိုကတော့ စစ်တောင်းဘဲလီးဆိုတဲ့နာမည်နဲ့ ပုဂ္ဂလိကပိုင် ဖြစ်ပါတယ်။ ၁၉၇၃ ခုနှစ်မှာ နိုင်ငံပိုင်ပြုလုပ်ရေးကော်မတီက ၎င်းခြံကို နိုင်ငံပိုင်ပြုလုပ်ခဲ့ပြီး ယနေ့အထိ စက်မှုဝန်ကြီးဌာနက ထိန်းသိမ်းထားတာ ဖြစ်ပါတယ်။ အဲဒီခြံ နိုင်ငံပိုင်ပြုလုပ်သိမ်းဆည်း ထားတာကြာပြီဖြစ်ပေမယ့် မြေပြင်အခြေအနေအရ လက်တွေ့မျက်မြင်မှာ ထိထိရောက်ရောက် ဆောင်ရွက် တာမရှိလို့ ပြည်သူ့လွှတ်တော်မှာ မြေဧရိယာစုစုပေါင်း အမှန်တကယ် စိုက်ပျိုးမှုအခြေအနေကို စက်မှု ဝန်ကြီးဌာနကို မေးမြန်းခဲ့ရာမှာ စုစုပေါင်းမူလဧကက ၆၄၈၁.၉ရ ဧကရှိပြီး နိုင်ငံတော်ကို ပြန်စွန့်ထား တာက ၂၀၈၀ ဧက ရှိတယ်။ လက်ရှိလုပ်ငန်းဆောင်ရွက်နေတာက ၄၄၀၁. ၉၁ ဧက ရှိတယ်ဆိုပြီးတော့ ကျွန်တော်တို့ ပြည်သူ့လွှတ်တော်မှာ စက်မှုဝန်ကြီးကနေ ပြန်လည်ဖြေကြားထားပါတယ်။ ဧကပေါင်း ၄၄၀၁.၉၁ ဧကကို လုပ်ငန်းရှင်များနဲ့ အကျိုးတူ လုပ်ကိုင်နေကြောင်း၊ ရော်ဘာထုတ်လုပ်မှု အပေါ် ခွဲဝေခံစားတဲ့ စနစ်မှာ ၃၀ အချိုး ၇၀ လုပ်ကိုင်နေတယ်လို့ ဖြေကြားခဲ့ပါတယ်။ သို့သော်ငြားလည်းပဲ ကျွန်တော်မေးခွန်းမေးစဉ်မှာသော်လည်းကောင်း၊ နောက်ကျွန်တော်ဆက်စပ် မေးခွန်ကို ပြန်လည်ဖြေကြားတဲ့ အခါမှာ နိုင်ငံတော်က ဘယ်လောက်ရတယ်ဆိုတဲ့ငွေပမာဏ (Amount) ကို ကျွန်တော့ကို တိတိကျကျ ပြန်လည်ပြီးဖြေကြားထားတာ မရှိပါဘူး။ နောက်ပြီးတော့မှ ကျွန်တော်စာနဲ့ ပြန်လည်ဖြေကြားတဲ့အခါ မှာလည်း အဲဒီအပေါ်မှာ ကျွန်တော့ကိုသေသေချာချာ ပြန်လည်ပြီး ဖြေကြားထားတာမရှိဘူးဆိုတဲ့ အတွက်ကို အမြတ်ဝေစု ဘယ်လောက်ရလည်း မသိရဘူး။ အဲဒီလို တိတိကျကျ မဖြေကြားပေးနိုင်တာဟာ အမြတ်မရလို့ဘဲလို့ ကောက်ချက်ချချင်ပါတယ်။ အမှန်တကယ် အမြတ်ရအောင် လုပ်ကိုင်နိုင်ခြင်းမရှိရင် အခြားအကျိုးရှိတဲ့လုပ်ငန်းကို ပြောင်းလဲလုပ်ကိုင်သင့်ပါတယ်။ ဈေးကွက်စီးပွားရေးဆန်ဆန် လုပ်ကိုင်သင့် နေပါပြီ။ နာယကကြီးခင်ဗျား။ နောက်ကိစ္စတစ်ရပ်က တင်ပြလိုပါသေးတယ်။ ကျွန်တော်တို့ မူဆယ်မြို့ ဟိုမို ရပ်ကွက် ကွင်းအမှတ် (၁)မှာရှိတဲ့ မြေ ၁၇.၅၀ ဧကကို မူးယစ်ဆေးဝါးမှုနဲ့ ပတ်သက်လို့ စသုံးလုံးက သိမ်းပါတယ်။ အဲဒီကမှ နိုင်ငံပိုင်သိမ်းဆည်းထားသော ပစ္စည်းများစီမံခန့်ခွဲရေးကော်မတီကို လွှဲပြောင်းပေးပြီး အဲဒီကော်မတီ ကမှ စက်မှုဝန်ကြီးဌာနကို ၂၀၁၀ ခုနှစ်က လွှဲပြောင်းပေးထားခဲ့ပါတယ်။ ကျွန်တော်တို့ ပြည်သူ့လွှတ်တော် တိုင်ကြားစာကော်မတီကို အကြောင်းကိစ္စတစ်ခုနဲ့ပတ်သက်လို့ တိုင်ကြားလာလို့ စိစစ်ခြားနားတဲ့အခါမှာ စက်မှုဝန်ကြီးဌာနက လွှဲပြောင်းရယူထားတာ ၉ နှစ် နီးပါးရှိပေမယ့် အဲဒီဝန်ကြီးဌာနနဲ့ ပတ်သက်တဲ့ စက်ရုံ၊ အဆောက်အအုံ၊ ရုံး ဘာတစ်ခုမှ ဆောက်လုပ်ထားတာမရှိဘဲ ဂေါက်ကွင်း၊ လုပ်ငန်းရှင်၊ ဘဏ်လုပ်ငန်း တွေကို အခကြေးငွေနဲ့ ငှားရမ်းထားကြောင်းသာသိရပါတယ်။ ဒီလုပ်ငန်းအခငွေတွေဟာ ဘယ်ပုဂ္ဂိုလ်၊ ဘယ်ဌာနရဲ့ ဘယ်ဘဏ် အကောင့်ထဲ့မှာ ထိန်းသိမ်းထားသလဲ။ နိုင်ငံတော်အတွက် ဘယ်လိုစီးဆင်းသွား လဲဆိုတာ အသေးစိတ်စိစစ်ဖို့ လိုအပ်ပါတယ်။ ကျွန်တော်တို့ ဒီမြေနေရာတွေဟာ ပြည်သူတွေအတွက် ဒီထက်ပိုပြီးတော့မှ အကျိုးရှိတဲ့ လုပ်ငန်း တွေကို လုပ်ကိုင်နိုင်တယ်ဆိုတာကိုလည်း ဒေသခံကိုယ်စားလှယ်တွေကတစ်ဆင့် ကျွန်တော်တို့ သိရပါတယ်။ အဲဒီတော့ ဒီလုပ်ငန်း ဒီမြေနေရာတွေကို ထိထိရောက်ရောက် အသုံးချဖို့ကို စီမံဆောင်ရွက်ဖို့အတွက်ကို ပြည်သူ့ငွေစာရင်းပူးပေါင်းကော်မတီရဲ့ အကြံပြုစာထဲမှာပါတဲ့ ကျွန်တော် သေသေချာချာစိစစ်ဖို့ လိုအပ် ပါတယ်။ ဒါမှသာလျှင် နိုင်ငံတော်က သိမ်းဆည်းထားတဲ့ မြေနေရာများကို ထိထိရောက်ရောက် အသုံးချ နိုင်မှာဖြစ်တဲ့အတွက် ပြည်သူ့ငွေစာရင်းပူးပေါင်းကော်မတီရဲ့ အပိုဒ် ၅၅ အပါအဝင် ပြည်သူ့ငွေစာရင်း ပူးပေါင်းကော်မတီရဲ့ အစီရင်ခံစာတစ်ရပ်လုံးကို ထောက်ခံကြောင်း ထောက်ခံဆွေးနွေးအပ်ပါတယ်။ ကျေးဇူး တင်ပါတယ်။</speech>
<speech type="speaker">ဆက်လက်ပြီး ဒေါ်ချိုချို အုတ်တွင်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="214">ဒေါ်ချိုချို (အုတ်တွင်းမဲဆန္ဒနယ်၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ အားလုံးမင်္ဂလာပါရှင့်။ ကျွန်မကတော့ ပဲခူးတိုင်းဒေသကြီး၊ အုတ်တွင်း မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်ချိုချို ဖြစ်ပြီး နိုင်ငံတော်ပိုင်စီးပွားရေးအဖွဲ့အစည်းများရဲ့ ဆောင်ရွက်နိုင်မှုအခြေအနေနှင့်စပ်လျဉ်း၍ အပြုသဘောဆောင် အကြံပြုဆွေးနွေးသွားမှာ ဖြစ်ပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလအတွင်း ပြည်ထောင်စုရဲ့ ဘဏ္ဍာရန်ပုံငွေအစီအစဉ်ဖြင့် ဆောင်ရွက် သော ပြည်ထောင်စုဝန်ကြီးဌာန ၆ ခုနှင့် ပြည်ထောင်စုဘဏ္ဍာရန်ပုံငွေ အစီအစဉ်ပြင်ပမှ ဆောင်ရွက်သော ဝန်ကြီးဌာန ၂ ခု၊ စုစုပေါင်းဝန်ကြီးဌာန ၈ ခုရဲ့ လက်အောက်မှာ နိုင်ငံတော်ပိုင်စီးပွားရေးအဖွဲ့အစည်း ပေါင်း ၃၁ ခုရှိတဲ့အနက် ငွေရေးကြေးရေးနှင့် ဘဏ်လုပ်ငန်းဆောင်ရွက်နေသော အဖွဲ့အစည်း ၆ ခု၊ စက်မှု ကုန်ထုတ်လုပ်ငန်းလုပ်ကိုင်သည့် အဖွဲ့အစည်း ၄ ခု၊ သယ်ယူပို့ဆောင်ရေးနှင့် ဆက်သွယ်ရေးလုပ်ငန်း လုပ်ကိုင်တဲ့ အဖွဲ့အစည်း ၈ ခု၊ သယံဇာတပစ္စည်းနှင့် စွမ်းအင်ထုတ်လုပ်ဖြန့်ဖြူးရေးလုပ်ငန်း လုပ်ကိုင်တဲ့ အဖွဲ့အစည်း ၁၂ ခုနှင့် သတင်းနှင့် စာနယ်ဇင်းလုပ်ငန်းလုပ်ကိုင်တဲ့ အဖွဲ့အစည်း ၁ ခုတို့ ပါဝင်ကြပါတယ်။ ထိုအဖွဲ့အစည်းများအနက် ၂၀၁၈ ခုနှစ်၊ ဧပြီလမှ စက်တင်ဘာလ အထိ ၆ လအတွင်းမှာ ပိုမိုဖြစ်ပေါ်ခဲ့တဲ့ အဖွဲ့အစည်းပေါင်း ၂၀ နဲ့ လိုငွေပြတဲ့ အဖွဲ့အစည်းပေါင်း ၁၁ ခုရှိပါတယ်။ နာယကကြီးရှင်။ Power Point အသုံးပြုခွင့်ပေးပါရှင်။ အထက်ပါဇယားအရ နိုင်ငံပိုင်စီးပွားရေးအဖွဲ့အစည်းများတွင် ၂၀၁၈ ခုနှစ်၊ ဧပြီလမှ စက်တင်ဘာလ အထိ ၆ လအတွင်း ပိုငွေမှာ ကျပ်သန်းပေါင်း ၁,၄၇၁.၅၆၃ ဘီလီယံဖြစ်ပြီး၊ လိုငွေမှာ ကျပ်သန်းပေါင်း ၃၁၀.၈၄၄ ဘီလီယံကြောင့် အသားတင်ပိုငွေ စုစုပေါင်းဟာ ကျပ်သန်းပေါင်း ၁,၁၆၀.၇၁၉ ဘီလီယံ ဖြစ်ကြောင်း တွေ့ရှိ ရပါတယ်။ လိုငွေဖြစ်ပေါ်ခဲ့တဲ့ နိုင်ငံတော်ပိုင် စီးပွားရေးအဖွဲ့အစည်း ၁၁ ခုအနက် ပြည်တွင်းရေကြောင်း ပို့ဆောင်ရေးလုပ်ငန်း၊ မြန်မာ့မီးရထားလုပ်ငန်း၊ ကုန်းလမ်းပို့ဆောင်ရေးလုပ်ငန်း၊ မြန်မာ့စာတိုက်လုပ်ငန်း၊ လျှပ်စစ်ဓာတ်အား ထုတ်လုပ်ရေးနှင့် ဖြန့်ဖြူးရေးလုပ်ငန်းတို့သည် ပြည်သူအကျိုးပြု ဝန်ဆောင်မှုလုပ်ငန်း တွေဖြစ်တဲ့အတွက်ကြောင့် လိုငွေဖြစ်ပေါ်ခြင်းကို အပြစ်မဆိုသာသော်လည်း စက်မှုဝန်ကြီးဌာန လက်အောက်မှာ ရှိတဲ့ အမှတ်(၁)၊ အမှတ်(၂)၊ အမှတ်(၃) အကြီးစားစက်မှုလုပ်ငန်း၊ မြန်မာအမျိုးသားလေကြောင်းလုပ်ငန်း တို့၌ လိုငွေဖြစ်ပေါ်နေမှုတွေကိုတော့ စနစ်တကျစိစစ်ရန် အမှန်တကယ်ကို လိုအပ်နေပါတယ်။ လေးစားအပ်ပါသော နာယကကြီးရှင်။ စက်မှုဝန်ကြီးဌာနလက်အောက်မှာရှိတဲ့ အမှတ်(၁) အကြီးစား စက်မှုလုပ်ငန်းဟာ ငွေကြေးစရိတ်၊ တန်ဖိုးလျှော့စရိတ်နှင့် ကုန်သွယ်လုပ်ငန်းခွန်များကျခံရခြင်း၊ စီမံ ခန့်ခွဲမှုစရိတ်(လစာနှင့် ပင်စင်)တို့ကြောင့် သာမန်အသုံးစရိတ်များရဲ့ ၄၂ ရာခိုင်နှုန်းကျော် ဖြစ်နေရပါတယ်။ အမှတ်(၂) အကြီးစားစက်မှုလုပ်ငန်းကတော့ ပြည်ပချေးငွေအတွက် ပေးဆပ်ရတဲ့ ငွေကြေးစရိတ်နှင့် တန်ဖိုး လျှော့စရိတ်များကျခံရခြင်း၊ ဝန်ထမ်းလစာနှင့် ပင်စင်စရိတ်က သာမန်အသုံးစရိတ်ရဲ့ ၆၀ ရာခိုင်နှုန်းကျော် ဖြစ်နေရခြင်း၊ ထုတ်လုပ်ပြီး ကုန်ချောလက်ကျန်များကိုသာ ရောင်းချနေရခြင်းတို့ ဖြစ်ပေါ်နေပြီး အမှတ်(၃) အကြီးစားစက်မှုလုပ်ငန်းကတော့ သာမန်အသုံးစရိတ်ရဲ့ ၃၈ ရာခိုင်နှုန်းကျော်သာ ဝင်ငွေရရှိပြီး ဝန်ထမ်း လစာနှင့် ပင်စင်လစာတို့ကတော့ သာမန်အသုံးစရိတ်ရဲ့ ၆၀ ရာခိုင်နှုန်းကျော် ဖြစ်နေခြင်းတို့ကြောင့်ဖြစ်ကြောင်း သိရှိရပါတယ်။ ထို့အတွက်ကြောင့် နိုင်ငံပိုင်စီးပွားရေးလုပ်ငန်းတွေအနေနဲ့ လိုငွေပြလျက်ရှိတဲ့ အမှတ်(၁)၊ (၂)၊ (၃) အကြီးစားစက်မှုလုပ်ငန်းတွေကို အသေးစိတ်ကျကျ ကွင်းဆင်းလေ့လာပြီး ကုစားနိုင်မယ့်နည်းလမ်းများကို အမြန်ဆုံးရှာဖွေလျက် ဆုံးဖြတ်ချက်ချမှတ်သင့်ပါကြောင်း ပြည်သူ့ငွေစာရင်းပူးပေါင်းကော်မတီရဲ့ သဘောထား မှတ်ချက်ကိုထောက်ခံပြီး အရှုံးပေါ်လို့ ရပ်ဆိုင်းထားရတဲ့ နိုင်ငံပိုင်စက်ရုံ၊ အလုပ်ရုံတွေကို PPP စနစ်၊ ပုဂ္ဂလိကကို တိုက်ရိုက်အချသောစနစ်၊ ပုဂ္ဂလိကလုပ်ငန်းရှင်တွေကို ထိုက်သင့်သောတန်ကြေးဖြင့် အပြတ် ရောင်းချသောစနစ် စတဲ့နည်းလမ်းတွေနဲ့ စက်ရုံတွေပြန်ပြီးတော့ လည်ပတ်နိုင်စေရေးကို ပွင့်လင်းမြင်သာပြီး တာဝန်ယူမှု၊ တာဝန်ခံမှုရှိတဲ့ အစီအစဉ်များဖြင့် လုပ်ငန်းများ အကောင်အထည်ဖော် ဆောင်ရွက်ရန်ကို ဆိုင်းငံ့ခြင်းမရှိဘဲ အမြန်ဆုံးအကောင်အထည်ဖော်သင့်ပါကြောင်း အကြံပြုလိုပါတယ်။ မူလငှားရမ်းထားတဲ့ ရည်ရွယ်ချက်ကို အောင်မြင်စွာ စွမ်းဆောင်နိုင်ခြင်းမရှိတဲ့ စက်ရုံများကိုလည်း စာချုပ်ပါစည်းကမ်းများဖြင့် ပြန်လည်ပြောင်းလဲ အကောင်အထည်ဖော်ဆောင်ရွက်ရန်၊ ပုဂ္ဂလိကကို ငှားရမ်း ထားတဲ့ စက်ရုံတွေမှာလည်း အသုံးမပြုတဲ့၊ အကျိုးမဲ့ဖြစ်နေတဲ့ မြေကွက်တွေကို နိုင်ငံတော်အတွက် အကျိုး ရှိစွာ အသုံးချသင့်သလို ပြည်တွင်း၊ ပြည်ပလုပ်ငန်းရှင်များမှ ပါဝင်ပူးပေါင်း ဆောင်ရွက်နိုင်ရန်အတွက် ကြန့်ကြာခြင်းမရှိစေဘဲ အမြန်ဆုံးအလုပ်ဖြစ်မြောက်စေရေးတို့ကို ဆောင်ရွက်ပေးရန်မှာ လိုအပ်လျက်ရှိနေ ပါတယ်။ ထို့အပြင် စက်မှုလုပ်ငန်းဆိုင်ရာ မူဝါဒ၊ ဥပဒေများကိုလည်း ခေတ်ကာလနှင့် လိုက်လျောညီထွေစွာ ချမှတ် အကောင်အထည်ဖော်သင့်ပါတယ်။ သို့မှသာ ရပ်ဆိုင်းထားရတဲ့စက်ရုံတွေဟာ အသွင်အမျိုးမျိုးဖြင့် ပြန်လည် လည်ပတ်နိုင်မှာဖြစ်ပြီး ပြည်တွင်းအလုပ်အကိုင် အခွင့်အရေးများ တိုးလာခြင်းနှင့်အတူ သွင်းကုန် အစားထိုး ကုန်ထုတ်လုပ်ငန်းများ၊ ပို့ကုန်မြှင့်တင်နိုင်မယ့် ကုန်ထုတ်လုပ်ငန်းများ တိုးတက်လာမှာဖြစ်ပြီး နိုင်ငံတော်အတွက်လည်း အရှုံးပေါ်နေရာမှ အခွန်ငွေများ၊ အကျိုးအမြတ်များ ရရှိနိုင်မှာဖြစ်ပါတယ်။ လေးစားအပ်ပါသော နာယကကြီးရှင်။ ပြည်ပချေးငွေနှင့်ပတ်သက်၍လည်း slide တစ်ခုပြပေးပါ။ ဖော်ပြပါဇယားအရ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လအတွင်း ပြည်ပချေးငွေစာချုပ် ၃ ခု သာလျှင် ချုပ်ဆိုနိုင်ခဲ့ပြီး ရရှိတဲ့ချေးငွေပမာဏကလည်း နည်းပါးတာကို တွေ့ရှိရပါတယ်။ ထိုစာချုပ် ၃ ခု မှာလည်း မဟာမဲခေါင်ဒေသခွဲစင်္ကြံလမ်းတစ်လျှောက်ရှိ မြို့များဖွံ့ဖြိုးမှုစီမံကိန်းရဲ့ အစိတ်အပိုင်း တစ်ရပ် အနေဖြင့် ADB ကထုတ်ချေးသော ချေးငွေဖြစ်ရာ မြန်မာနိုင်ငံအတွက် သီးသန့်ရရှိသော ချေးငွေအစီအစဉ် မဟုတ်ဘဲ မြန်မာနိုင်ငံမှာရှိတဲ့ မဲခေါင်မြစ်ဝှမ်းတစ်လျှောက်မှ မြို့များဖွံ့ဖြိုးမှုအတွက်သာ အသုံးပြုနိုင်တဲ့ ချေးငွေဖြစ်ပါတယ်။ သို့ဖြစ်၍ ကင်းတားချောင်းတံတား တည်ဆောက်ရေးစီမံကိန်းနှင့် အမျိုးသားကျန်းမားရေးဓာတ်ခွဲမှု ဆိုင်ရာဌာန၊ အထွေထွေမွမ်းမံပြင်ဆင်ရန်နှင့် စွမ်းရည်မြှင့်တင်ရေးစီမံကိန်းတို့အတွက် ဩစတြီးယားနိုင်ငံနှင့် AFD တို့မှ ချေးယူရရှိတဲ့ ယူရို ၂ရ သန်းသာလျှင် မြန်မာနိုင်ငံအတွက် တိုက်ရိုက်အကျိုးပြုနိုင်တဲ့ ချေးငွေ ဖြစ်ကြောင်း တွေ့ရှိရတဲ့အတွက် ရရှိတဲ့ချေးငွေတွေကို တိုင်းပြည်အတွက် အလေအလွင့်နည်းပါးစွာဖြင့် ထိထိ ရောက်ရောက် အသုံးချစေလိုကြောင်း တိုက်တွန်းရင်း နိဂုံးချုပ်လိုက်ရပါတယ်။ ကျေးဇူးတင်ပါတယ်ရှင်။</speech>
<speech type="speaker">ဦးခင်ချို လှိုင်းဘွဲမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="255">ဦးခင်ချို(လှိုင်းဘွဲမဲဆန္ဒနယ်၊ ကရင်ပြည်နယ်)</mp>ကျွန်တော်ကတော့ ကရင်ပြည်နယ် လှိုင်းဘွဲ့ မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးခင်ချို ဖြစ်ပါတယ်။ ကျွန်တော် ဆွေးနွေးတင်ပြမှာက JPAC ရဲ့ (၄/၂၀၁၉)အစီရင်ခံစာပါ လေ့လာတွေ့ရှိချက်များနဲ့ ပတ်သက်ပြီးတော့ ဆွေးနွေးတင်ပြမှာ ဖြစ်ပါတယ်။ ဂျီဒီပီတိုးတက်မှုနှုန်းအနေနဲ့ ၂၀၁၈၊ ၆ လတာကာလမှာ ကမ္ဘာ့နိုင်ငံများအနေနဲ့ အိန္ဒိယက ၈ ရာခိုင် နှုန်း၊ တရုတ်က ၆.ရ ရာခိုင်နှုန်း ရှိပြီးတော့ အာဆီယံမှာတော့ ဗီယက်နမ်က ၆.၈ ရာခိုင်နှုန်း၊ ဖိလစ်ပိုင်က ၆ ရာခိုင်နှုန်း၊ မြန်မာနိုင်ငံက ၆.၅ ရာခိုင်နှုန်းရှိကြောင်း သိရပါတယ်။ ကျွန်တော့ကို Power Point သုံးစွဲ ခွင့်ပြုပါ။ လုပ်ငန်းကဏ္ဍ ၁၄ ခုမှာ သား၊ ငါး၊ သစ်တော၊ စွမ်းအင်၊ သတ္တု၊ ဆောက်လုပ်ရေး၊ ငွေရေး ကြေးရေးနဲ့ လူမှုစီမံရေး၊ အခြားဝန်ဆောင်မှု ရ မျိုးပဲ လျာထားချက်ပြည့်မီတာတွေ့ရပါတယ်။ ကျန် လျာထားချက်မပြည့်တဲ့ ရ ခုမှာ လယ်ယာကဏ္ဍက ပုံမှန်ဈေးနှုန်းမှာဆိုလို့ရှိရင် ၂ နှစ်ပတ်လုံးပဲ လျော့နည်း ကျဆင်းနေတာ တွေ့ရပါတယ်။ အဲဒီလိုဖြစ်ရတာဟာဆိုလို့ရှိရင် စစ်ကိုင်း၊ ပဲခူး၊ မကွေး၊ ဧရာဝတီ၊ မွန်နဲ့ ကရင်တို့မှာ ဧက ၁၃ သိန်း လောက် ရေကြီးနစ်မြုပ်တဲ့အတွက်ကြောင့်မို့လို့ မိုးစပါးတွေ ပျက်စီးဆုံးရှုံးခဲ့ရတဲ့အတွက်ကြောင့် ကျဆင်းခဲ့ ကြောင်းသိရပါတယ်။ သဘာဝကြောင့် ပျက်စီးဆုံးရှုံးမှုတွေကို ပြန်လည်အစားထိုး ဆောင်ရွက်နိုင်ဖို့ အတွက်ကို မျိုးစပါးတွေ၊ စိုက်ပျိုးစရိတ်ချေးငွေတွေကို ကြိုတင်ဆောင်ရွက်ပေးနိုင်ဖို့ စီမံထားသင့်တယ်လို့ အကြံပြုလိုပါတယ်။ သားငါးကဏ္ဍအနေနဲ့လည်း တိုးတက်လာတာကိုတွေ့ရပါတယ်။ ပြည်နယ်နဲ့ တိုင်းဒေသကြီးတွေ အနေနဲ့ စစ်ကိုင်း၊ မကွေး၊ မန္တလေး၊ ရခိုင်၊ ရန်ကုန်တိုင်းဒေသကြီးတို့အား လျာထားချက်မပြည့်တာ တွေ့ရပြီးတော့ ယခင်နှစ်နှစ်ရဲ့ ၆ လတာ အကောင်အထည်ဖော်နိုင်မှု အခြေအနေမှာလည်း မကွေးက တိုးတက်မှုနှုန်း အရမ်းနည်းတာကိုတွေ့ရပါတယ်။ ပြည်နယ်နဲ့ တိုင်းဒေသကြီး အစိုးရတွေအနေနဲ့ ဒေသတွင်း တိုးတက်မှုမြင့်မားအောင် ဆောင်ရွက်နိုင်ဖို့ဟာ ပြည်ထောင်စုအစိုးရအပေါ် မှီခိုနေရမှု လျော့နည်းလာမှာ ဖြစ်သလို ပြည်ထောင်စုအစိုးရက နှစ်စဉ်ဖြည့်ဆည်းပေးနေရတဲ့ ထောက်ပံ့ငွေ ဝန်ထုပ်ဝန်ပိုး လျှော့ချလာမှာ ဖြစ်တဲ့အတွက်ကြောင့် ပြည်နယ်နဲ့ တိုင်းအစိုးရတွေအနေနဲ့ စီမံကိန်းလုပ်ငန်းကဏ္ဍတစ်ခုချင်းရဲ့ အားနည်းချက်၊ အားသာချက်တွေကို အစဉ်မပြတ် လေ့လာသုံးသပ်ဖို့လိုမယ်လို့ အကြံပြုလိုပါတယ်။ ရင်းနှီးမြှုပ်နှံမှုတွေအနေနဲ့ နိုင်ငံပိုင်ရင်းနှီးမြှုပ်နှံမှုဟာ ၂၀၁၈ Mini ၆ လမှာ ယခင် ၂ နှစ် ထက် ၆ လတာ သိသိသာသာ တိုးတက်လာတာတွေ့ရပြီးတော့ နိုင်ငံခြားရင်းနှီးမြှုပ်နှံမှုအနေနဲ့ ယခင်နှစ်တွေ ထက်ကို သိသိသာသာ ကျဆင်းသွားတာတွေ့ရပါတယ်။ MIC အစား ဝန်ကြီးဌာနတစ်ခုအနေနဲ့ ဆောင်ရွက် ပြီးဖြစ်တဲ့အတွက်ကြောင့်မို့လို့ နိုင်ငံခြားရင်းနှီးမြှုပ်နှံမှုတိုးတက်လာအောင် စွမ်းဆောင်ဖို့လိုမှာ ဖြစ်ပါတယ်။ နိုင်ငံခြားငွေလဲနှုန်းအနေနဲ့ ၂၀၁၈၊ ၆ လတာ ကာလအတွင်းမှာ နိုင်ငံခြားငွေလဲနှုန်း သိသိသာသာ တိုးလာပြီးတော့ ငွေဖောင်းပွမှုဟာလည်းပဲ ၆ ရာခိုင်နှုန်းရှိလို့ ယခင်နှစ် ၂၀၁ရ ခုနှစ်ထက် တိုးလာတာ တွေ့ရပြီးတော့ ၂၀၁၈ အောက်တိုဘာလမှာ ၉ ရာခိုင်နှုန်း ရှိကြောင်းကိုသိရပါတယ်။ ငွေလဲနှုန်းပြောင်းလဲမှု၊ ငွေကြေးဖောင်းပွမှုဟာ နိုင်ငံဖွံ့ဖြိုးတိုးတက်ရေးအတွက် ထိခိုက်မှုများစွာ ဖြစ်ပေါ်စေတဲ့အတွက်ကြောင့်မို့လို့ ငွေကြေးတည်ငြိမ်ခြင်းနဲ့ ငွေဖောင်းပွမှုလျှော့ချနိုင်ရေး နည်းလမ်းတွေ ရှာသင့်တယ်လို့ အကြံပြုလိုပါတယ်။ ပို့ကုန်နဲ့ သွင်းကုန်အခြေအနေကို လေ့လာကြည့်တဲ့အခါမှာ သွင်းကုန်ပမာဏဟာ ပို့ကုန်ပမာဏ ထက်ကို နှစ်စဉ်လိုလိုပိုများနေလို့ ကုန်သွယ်မှုလိုငွေ အမြဲတမ်းဖြစ်နေတာ နိုင်ငံအတွက် ထိခိုက်နစ်နာမှုတွေ များစွာဖြစ်တဲ့အတွက်ကြောင့် မလိုအပ်တဲ့ ဇိမ်ခံပစ္စည်းတွေ တင်သွင်းမှုတွေကို ထိန်းချုပ်ဖို့ လိုအပ်မှာဖြစ် ပြီးတော့ ဈေးကွက်အသစ်တွေ ရှာဖွေသင့်တယ်လို့ အကြံပြုလိုပါတယ်။ ၂၀၁၈ မှာ ယခင် ၂ နှစ်နဲ့ ကုန်သွယ်မှုလိုငွေ နည်းနည်းကျဆင်းသွားတာတွေ့ရပြီးတော့ ကုန်သွယ် ဖက်နိုင်ငံတွေအနေနဲ့ စင်ကာပူနဲ့ အိန္ဒိယ ၂ နိုင်ငံမှာပဲ ကုန်သွယ်မှု လိုငွေများနေတာကို တွေ့ရပြီးတော့ စင်ကာပူရဲ့သွင်းကုန်တွေကို မလိုအပ်တဲ့ သွင်းကုန်တွေကို စိစစ်လျှော့ချဖို့ အကြံပြုလိုပါတယ်။ ဝန်ကြီးဌာန ၃ ခုနဲ့ပတ်သက်ပြီးတော့ ဆွေးနွေးတင်ပြချင်ပါတယ်။ ပို့/ဆက်ဝန်ကြီးဌာနအနေနဲ့ မူလဝင်ငွေ လျာထားချက်မပြည့်တာဆိုလို့ မီးရထားနဲ့ ကုန်းလမ်း ပို့ဆောင်ရေးဌာန ၂ ခုပဲ ရှိပြီးတော့ ဆ.သ.ရ မှာ မူလလျာထားချက်ရဲ့ ၂၃၀ ရာခိုင်နှုန်းလောက် အမှန်ရငွေ နှင့် မူလလျာထားချက်ရဲ့ ၃ ဆလောက်ရှိတဲ့ သုံးငွေ ဖြစ်ပေါ်နေတာကိုတွေ့ရပြီးတော့ ပိုငွေအနေနဲ့ (ဆ.သ.ရ) တစ်ခုပဲ ရှိပြီးတော့ ကျန် ၄ ခုက ဌာနရဲ့ ဘတ်ဂျက်လိုငွေတွေ ဖြစ်နေတာကို တွေ့ရတဲ့အတွက်ကြောင့် ပြည်သူတွေအားကိုးလာမယ့် ဝန်ဆောင်မှုကောင်းဖြစ်ပြီးတော့ ဝင်ငွေတိုးရှာနိုင်မယ့်နည်းလမ်းတွေ ကြံဆ ဆောင်ရွက်သင့်တယ်လို့ အကြံပြုလိုပါတယ်။ ဘဏ္ဍာရန်ပုံငွေ ပြင်ပစီးပွားရေးအဖွဲ့အစည်း ၃ ခု အနေနဲ့ မူလဝင်ငွေလျာထားချက်ပြည့်တာဆိုလို့ သင်္ဘောကျင်းတစ်ခုပဲ ရှိတာတွေ့ရပြီးတော့ အမြတ်ရတာဆိုလို့ ဆိပ်ကမ်းအာဏာပိုင်တစ်ခုပဲရှိတာ တွေ့ရ ပါတယ်။ အရှုံးဖြစ်နေတဲ့ လုပ်ငန်း ၂ ခုမှာ ဝင်ငွေတိုးရှာနိုင်ဖို့ နည်းလမ်းတွေ ရှာသင့်ပါတယ်။ စက်မှုကဏ္ဍအနေနဲ့ ပုံမှန်ဈေးနှုန်းအရ တိုးတက်မှုနှုန်းနှင့် ယခင်နှစ်ထက် နည်းနည်းကျဆင်းသွားတာ တွေ့ရပါတယ်။ ပြည်နယ်နှင့်တိုင်းမှာတော့ ရန်ကုန်တစ်ခုပဲ သိသိသာသာ တိုးတာတွေ့ရပြီးတော့ ပြည်နယ်တွေမှာ အတော်လေးနည်းနေတာကိုတွေ့ရလို့ ပြည်နယ်တွေရဲ့ စက်မှုကဏ္ဍတိုးတက်လာဖို့ နည်းလမ်းတွေရှာဖွေ သင့်ပါတယ်။ စက်မှုဝန်ကြီးဌာနအောက်မှာရှိတဲ့ စက်မှု ၁၊ ၂၊ ၃ နဲ့ ဆေးဝါးလုပ်ငန်းတွေမှာ ဆေးဝါးလုပ်ငန်း တစ်ခုပဲ အမြတ်ရပြီးတော့ ဝန်ကြီးဌာနရဲ့အရှုံးဟာ ကျပ်ဘီလီယံ ၃၃ လောက် ဖြစ်ပေါ်နေလို့ ရပ်ဆိုင်းထားတဲ့ စက်ရုံတွေကို နိုင်ငံအတွက်အကျိုးရှိမယ့် နည်းလမ်းတွေရှာဖွေပြီးတော့ အရှုံးနည်းလာအောင် ဆောင်ရွက်ဖို့ လိုအပ်မှာဖြစ်ပါတယ်။ လျှပ်စစ်ဝန်ကြီးဌာနအောက်က ဌာန ၅ ခုမှာ ဓာတ်အားထုတ်လုပ်ရေးနဲ့ ဖြန့်ဖြူးရေး ၂ ခုက လျာထားချက်တွေပြည့်ပြီးတော့ အပြင်နှစ်စဉ် အရှုံးပေါ်နေတာကို တွေ့ရပြီးတော့ လက်ရှိ NEP စီမံကိန်း ကနေ ကျေးရွာတွေနဲ့ စက်မှုဇုန်၊ စီးပွားရေးဇုန်တွေနဲ့ ထပ်တိုးလာနိုင်တဲ့ လျှပ်စစ်ဓာတ်အားသုံးစွဲမှုတွေ အတွက်ကို ပိုများလာတာနဲ့အမျှ အရှုံးတွေပိုများလာမှာ ဖြစ်တဲ့အတွက်ကြောင့်မို့လို့ ဒါတွေကို ကာကွယ် နိုင်ဖို့နဲ့ ဓာတ်အားခဈေးနှုန်းတွေ လိုအပ်သလိုတိုးမြှင့်ပြီးတော့ ထိန်းသိမ်းရေးလုပ်ငန်းတွေ၊ ဓာတ်အား ဖြည့်ဆည်းမှုတွေ၊ စက်ရုံအသစ်တွေတည်ဆောက်နိုင်ဖို့အတွက် ကြိုတင်တွက်ချက် ဆောင်ရွက်ထားဖို့ လိုမှာဖြစ်ပါတယ်။ လျှပ်စစ်ဓာတ်အားကဏ္ဍတိုးတက်မှုနှုန်းဟာ ယခင်နှစ်ထက်တိုးလာပေမယ့် ၂၀၁၆ မှာ တိုးတဲ့နှုန်းထက် လျော့သွားတာကို တွေ့ရပါတယ်။ ပြည်နယ်နဲ့ တိုင်းများအနေနဲ့ကတော့ ရန်ကုန်၊ မန္တလေး၊ ဧရာဝတီမှာ အများဆုံးသုံးစွဲတာတွေ့ရ ပြီးတော့ ကယားနဲ့ ချင်းကတော့ မရှိသလောက် အတော်လေး နည်းတာတွေ့ရပါတယ်။ နယ်မြေဒေသ ဖွံ့ဖြိုးတိုးတက်ရေးနဲ့ ဆင်းရဲမှုလျှော့ချရေးမှာ လျှပ်စစ်ဓာတ်အားရရှိရေးဟာ အရေးပါတဲ့အတွက်ကြောင့် ပြည်နယ်တွေရဲ့ ဖွံ့ဖြိုးရေးအတွက် ဆောင်ရွက်ပေး နိုင်ဖို့လိုသလို နိုင်ငံဖွံ့ဖြိုးရေး အလုပ်အကိုင်ဖန်တီးပေးနိုင် ရေးအတွက် အရေးပါတဲ့ စီးပွားရေးဇုန်၊ စက်မှုဇုန်တွေရှိတဲ့ တိုင်းဒေသကြီးတွေရဲ့ လျှပ်စစ်ဓာတ်အား လိုအပ်ချက် ဖြည့်ဆည်းပေးနိုင်မှုဟာလည်းပဲ အရေးကြီးတာ ဖြစ်တဲ့အတွက် ချိန်ခွင်လျှာညှိနှိုင်းပြီး ဆောင်ရွက်ပေးဖို့လိုမှာ ဖြစ်ပါတယ်။ နောက်ဆုံးအနေနဲ့တင်ပြလိုတာကတော့ စီမံကိန်းလုပ်ငန်းကြီးများမှာပါဝင်တဲ့ အစိုးရရဲ့ အခန်း ကဏ္ဍနဲ့ ပုဂ္ဂလိကရဲ့ အခန်းကဏ္ဍ ဆောင်ရွက်နိုင်ဖို့က ကဏ္ဍကြီး ၁၄ ခုမှာ ခွဲခြားဖော်ပြမယ်ဆိုရင် ဒီ ၂ ခုရဲ့ အားသာချက်၊ အားနည်းချက်တွေကို သုံးသပ်တင်ပြနိုင်မှာဖြစ်ပြီးတော့ ထုတ်လုပ်မှုကဏ္ဍ စိုက်ပျိုးရေး၊ အစား တစ်မယ်ချင်းရဲ့ ဈေးကွက်အနေအထား၊ ထုတ်လုပ်နိုင်မှုအနေအထား၊ တင်ပို့ရောင်းချနိုင်မှုအနေ အထားတွေကို သုံးသပ်တင်ပြနိုင်မယ်ဆိုရင် နိုင်ငံအတွက် အကျိုးပိုရှိလာမှာဖြစ်ကြောင်း တင်ပြရင်း နိဂုံးချုပ်အပ်ပါတယ်။ အားလုံး ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အထက်ပါကိစ္စနဲ့စပ်လျဉ်းပြီး ကျန်ရှိတဲ့ အစီအစဉ်များကို ၁၆-၅-၂၀၁၉ ရက်မှာ ကျင်းပပြုလုပ်မယ့် ပြည်ထောင်စုလွှတ်တော် အစည်းအဝေးမှာ ဆောင်ရွက်ရန်လျာထားပါကြောင်း ကြေညာပါတယ်။</speech>
<title>ပြည်ထောင်စုအစိုးရအဖွဲ့မှ ပေးပို့သော ၂၀၁၈ ခုနှစ်၊ ဧပြီလမှ စက်တင်ဘာလ အထိ ၆ လ ဘဏ္ဍာငွေ အရအသုံးဆိုင်ရာအစီရင်ခံစာနှင့် ၎င်းအပေါ် ပြည်သူ့ငွေစာရင်းပူးပေါင်းကော်မတီ၏ လေ့လာ တွေ့ရှိချက်နှင့် သဘောထားမှတ်ချက်အစီရင်ခံစာ(၆/၂၀၁၉)တို့နှင့်စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၁၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ ဘဏ္ဍာငွေအရအသုံး ဆိုင်ရာအစီရင်ခံစာနဲ့စပ်လျဉ်းပြီး ၂၉-၄-၂၀၁၉ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ ဖတ်ကြားတင်သွင်းခြင်းကို ဆောင်ရွက်ခဲ့ပြီး ဖြစ်ပါတယ်။ အဆိုပါကိစ္စနဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော်ကိုယ်စားလှယ် ၆ ဦးရှိပြီး ပြည်ထောင်စုဝန်ကြီးဌာန ၆ ခုအပေါ် ဆွေးနွေးလိုကြောင်း အမည်စာရင်းပေးပို့ထားတဲ့အတွက် သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များကို ဖိတ်ကြားထားပါတယ်။ ဆွေးနွေးမယ့်ကိုယ်စားလှယ် တစ်ဦးချင်း အနေနဲ့ သတ်မှတ်ချိန် ၆ မိနစ်အတွင်း ဆွေးနွေးဖို့ဖြစ်ပါတယ်။</speech>
<speech type="speaker">ဒေါက်တာလှမိုး အောင်မြေသာစံမဲဆန္ဒနယ်က စတင်ဆွေးနွေးဖို့ဖြစ်ပါတယ်။</speech>
<speech><mp id="309">ဒေါက်တာလှမိုး(အောင်မြေသာစံမဲဆန္ဒနယ်၊ မန္တလေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ကြွရောက်လာသူများအားလုံး ရွှင်လန်းချမ်းမြေ့ပါစေ။ ကျွန်တော် ကတော့ ပြည်သူ့ငွေစာရင်းပူးပေါင်းကော်မတီရဲ့ ပြည်ထောင်စုရဲ့ ဘဏ္ဍာငွေအရအသုံးဆိုင်ရာအစီရင်ခံစာနဲ့ ပတ်သက်ပြီး လေ့လာတွေ့ရှိချက်၊ သဘောထားမှတ်ချက် အစီရင်ခံစာအမှတ်စဉ်(၆/၂၀၁၉)ကို ဆွေးနွေးသွား မှာဖြစ်ပါတယ်။ ကျွန်တော့အား Power Point Presentation ဖြင့် တင်ပြခွင့်ပြုပါ။ နာယကကြီးနဲ့ လွှတ်တော်ကိုယ်စားလှယ်များခင်ဗျာ။ အစီရင်ခံစာရဲ့ အပိုဒ်(၁၂/က) ADB ချေးငွေဖြင့် ဆောင်ရွက်နေတဲ့ လူငယ်များအလုပ်အကိုင်ရရှိရေးအတွက် လေ့ကျင့်ပြုစုမွေးထုတ်ရေးစီမံကိန်း (Equipping Youth for Employment Project- EYE)ကို ဆွေးနွေးအကြံပြုသွားမှာ ဖြစ်ပါတယ်။ ဒီစီမံကိန်းအတွက် ချေးငွေက အမေရိကန်ဒေါ်လာ ၉၈.၄၉ သန်းဖြစ်ပါတယ်။ စီမံကိန်းကာလကတော့ ၂၀၁ရ ကနေပြီးတော့ ၂၀၂၂ ဒီဇင်ဘာလအထိဖြစ်ပါတယ်။ အခုဆိုရင် စီမံကိန်းကာလတစ်ဝက် ရောက်နေပြီဖြစ်ပါတယ်။ ဒီအစီရင် ခံစာအရ ယခုချေးငွေဖြင့်ဆောင်ရွက်မယ့် နယ်ပယ် ၂ ခုကိုဖော်ပြထားပါတယ်။ (၁) အခြေခံပညာအလယ် တန်းနှင့် အထက်တန်းပညာရေးပြုပြင်ပြောင်းလဲမှုများ ဒါအလွန်အရေးကြီးပါတယ်။ ကျွန်တော်တို့နိုင်ငံ ပညာရေးစနစ်အတွက် KG+12 ကိုသွားနေတဲ့အခါမှာ မူလတန်းအတွက် တော်တော်များများ ဆောင်ရွက် ပြီးစီးပြီဖြစ်တဲ့အတွက်ကြောင့်မို့လို့ အလယ်တန်းနဲ့ အထက်တန်းပညာရေး ပြုပြင်ပြောင်းလဲမှုများအတွက် ဆောင်ရွက်ရတော့မယ့် ည်း ဖြစ်ပါတယ်။ (၂) နည်းပညာနဲ့ သက်မွေးပညာများ လေ့ကျင့်ရေး၊ သင်ကြားရေးနဲ့ လေ့ကျင့်ရေး ဒီအခန်းကဏ္ဍလည်း အရေးကြီးပါတယ်။ ကျွန်တော်တို့နိုင်ငံရဲ့ လက်ရှိ အနေအထားအရ ကျွမ်းကျင်လုပ်သားများ မွေးထုတ်ပေးရေးနဲ့ ကျောင်းထွက်မှုနှုန်း လျော့နည်းပပျောက်ရေး၊ ကျောင်းစာသင်ခန်းရဲ့ ပြင်ပမှာ ရောက်ရှိသွားသူများရဲ့ အရေးအတွက် ကျွန်တော်တို့ နည်းပညာနဲ့ သက်မွေး ပညာသင်ကြားရေးနဲ့ လေ့ကျင့်ရေးဟာလည်း အလွန်အရေးပါတဲ့ အခန်းကဏ္ဍဖြစ်တဲ့အတွက် ကြိုဆို Glosafil Next 11 စီမံကိန်းနယ်ပယ် ၂ ခုစလုံးဟာ ပညာရေးကို အခြေခံတဲ့ ခေတ်မီဖွံ့ဖြိုးတိုးတက်တဲ့ နိုင်ငံတော် တည်ဆောက်ရေးအတွက် မဖြစ်မနေလုပ်ရမယ့် လုပ်ငန်းများဖြစ်ပါတယ်။ ကြိုလည်းကြိုဆိုပါတယ်။ ချေးငွေကို စီမံကိန်းမျှော်မှန်းရလဒ်ဖြစ်တဲ့ Grade(6 to 12) သင်ရိုးညွှန်းတမ်းရေးဆွဲခြင်း တိုးမြှင့်ခြင်းသာ ဆောင်ရွက် မယ်လို့ ဖော်ပြထားပါတယ်။ ရှေ့မှာတော့ အလယ်တန်းနဲ့ အထက်တန်းပညာရေးပြုပြင်ပြောင်းလဲမှုများ ဆောင်ရွက်မယ်လို့ပြောပြီးမှ သူ့ရဲ့သီးခြား Focus အနေနဲ့ကျတော့ Grade(6 to 12) သင်ရိုးညွှန်းတမ်းကိုပဲ အသုံးပြုမယ်လို့ ဖော်ပြထားပါတယ်။ အခြေခံပညာအလယ်တန်းနဲ့ အထက်တန်းပညာရေးပြုပြင်ပြောင်းလဲမှုများဟာ စနစ်သစ်ပညာရေး ရဲ့ KG+12 အစီအစဉ်ရဲ့ အစိတ်အပိုင်းတစ်ခုဖြစ်တဲ့အတွက် လုပ်ကိုလုပ်ရမယ့်လုပ်ငန်းစဉ်လည်း ဖြစ်ပါတယ်။ စီမံကိန်းမှာ သင်ရိုးညွှန်းတမ်းများ အသစ်ရေးဆွဲခြင်းအပြင် (၁) ဆရာ၊ ဆရာမများအား သင်ကြားနည်းစနစ် များ သင်ကြားပို့ချပေးခြင်း(၂) စစ်ဆေးအက်တ်မနည်းစနစ်များအတက် လေတင်သင်ကြားပေးခြင်း(၃) သင်ထောက်ကူများဖြည့်ဆည်းပေးခြင်း၊ (၄) စာသင်ခန်းများ ပြည့်စုံအောင် ဆောင်ရွက်ခြင်းတို့ကိုလည်း စနစ်သစ်ပညာရေးလုပ်ငန်းတွေပြီးဆုံးမယ့် ၂၀၂၂ မတိုင်မီမှာ မလွဲမသွေ ဆောင်ရွက်ပေးဖို့ရာအတွက် ပညာရေးဝန်ကြီးဌာနအား အကြံပြုပါတယ်။ ဒုတိယနယ်ပယ်ဖြစ်တဲ့ နည်းပညာနဲ့ သက်မွေးပညာ လေ့ကျင့်ရေးကဏ္ဍမှာ စီမံကိန်းမျှော်မှန်း ရလဒ် တွေဖြစ်တဲ့ အပြန်အလှန်ချိတ်ဆက်မိပြီး လုပ်သားထုလိုအပ်ချက် ဖြည့်ဆည်းပေးနိုင်မယ့် အလယ်တန်းနဲ့ အထက်တန်းကဏ္ဍခွဲ Vocational School တွေပါ။ နည်းပညာနဲ့ သက်မွေးပညာနဲ့ လေ့ကျင့်ရေး (TVET) တွေအတွက် မူဝါဒဆိုင်ရာမူဘောင်များရေးဆွဲခြင်း၊ စွမ်းရည်မြှင့်တင်ခြင်း၊ လေ့ကျင့်ရေးအစီအစဉ်အသစ်များ မိတ်ဆက်ပြီး လုပ်ငန်းများဆောင်ရွက်ရေးလို့ ဖော်ပြထားပါတယ်။ အခြေခံပညာရေးကို ပြီးဆုံးအောင် သင်ယူ ခွင့်မရသူများ ပညာရေးအဆင့်အလိုက် နည်းပညာနှင့်အသက်မွေးဝမ်းကျောင်း ပညာရပ်တွေကို ဆက်လက် သင်ယူခွင့်ဖန်တီးပေးခြင်းဖြင့် ကျွမ်းကျင်လုပ်သားများကို မွေးထုတ်ပေးနိုင်မှာ ဖြစ်ပါတယ်။ ဒီလိုမွေးထုတ်ပေးနိုင်ခြင်းဖြင့် (က) ကာယကံရှင်အတွက်လည်း အကျိုးရှိပါမယ်။ (ခ) ရင်းနှီးမြှုပ်နှံ မယ့်သူများအတွက်လည်း အကျိုးရှိပါမယ်။ (ဂ)နိုင်ငံတော်အတွက်ပါ အလွန်အကျိုးများသော ဆောင်ရွက်ချက် ဖြစ်တဲ့အတွက် ကျွန်တော်တို့ ကြိုဆိုပါတယ်။ နည်းပညာ၊ အသက်မွေးပညာနဲ့ လေ့ကျင့်ရေးဦးစီးဌာနမှ သင်တန်းကျောင်းများကို ဒေသအသီးသီးမှာ ဖင်လစ်ပြီး ပညာရေးအဆင်အလိုက် ကျွမ်းကျင်လုပ်သားများကို မွေးထုတ်ပေးတဲ့နေရာမှာ (က) သင်တန်း ကျောင်းများ တိုးချဲ့ဖွင့်လှစ်ခြင်း၊ (ခ) ဒေသဆိုင်ရာလိုအပ်ချက် အခွင့်အလမ်းရှိသောသင်တန်းများ၊ ဘာသာရပ် များတိုးချဲ့သင်ကြားပေးလေ့ရှိခြင်း၊ ကျွန်တော်တို့ သင်တန်း ကျောင်းတွေ မွေးထုတ်တဲ့နေရာမှာ သူ့ရဲ့ မူရင်း တစ်ခါလာလည်းဒါ၊ တစ်ခါလာလည်းဒါ ဖြစ်မယ့်အစား အဲဒီဒေသအတွက် အမှန်တကယ်အကျိုးရှိစေနိုင်မယ့် လုပ်ငန်းတွေ၊ သင်တန်းတွေ၊ ဘာသာရပ်တွေ တိုးချဲ့ဖွင့်လှစ်ပေးဖို့ဖြစ်ပါတယ်။ နောက် (ဂ) ကျွမ်းကျင် သင်တန်းဆရာများအား မွေးထုတ်စုစည်းပြီး အရည်အသွေး မြှင့်တင်ပေးခြင်း၊ (ဃ) ဒေသဆိုင်ရာလုပ်ငန်းရှင် များနှင့် ချိတ်ဆက်ဆောင်ရွက်ပေးခြင်း၊ (င) နိုင်ငံတကာရင်းနှီးမြှုပ်နှံများသူများနဲ့ ချိတ်ဆက်ဆောင်ရွက်ခြင်း၊ (စ) နည်းပညာ၊ သက်မွေးပညာနဲ့ သက်ဆိုင်သော နိုင်ငံတကာအကူအညီနဲ့ အထောက်အပံ့များရအောင် ကြိုးပမ်းဆောင်ရွက်ရန်တို့ကို အားတက်သရော ဆောင်ရွက်ရန်အကြံပြုပါတယ်။ လက်ရှိလည်း ဆောင်ရွက် လျက်ရှိပါတယ်။ လက်ရှိဆောင်ရွက်လျက်ရှိတာကိုလည်း ဒီထက်ပိုပြီးတော့ နိုင်ငံတကာမိတ်ဖက်အဖွဲ့အစည်း တွေနဲ့ ပူးပေါင်းဆောင်ရွက်ပေးဖို့ရန် အကြံ ပြုခြင်းဖြစ်ပါတယ်။ ၂၀၁ရ ကတည်းက ပြည်ထောင်စုလွှတ်တော်မှာ အတည်ပြုပေးခဲ့တဲ့ ပညာရေးဝန်ကြီးဌာနက တာဝန်ယူဆောင်ရွက်ခဲ့တဲ့ ADB ချေးငွေ အမေရိကန်ဒေါ်လာ ၉၈.၄၉ သန်းကို ချေးငွေသက်တမ်းတစ်ဝက် ရောက်ရှိလာချိန်မှာ စီမံကိန်းမျှော်မှန်းရလဒ် ဘယ်အတိုင်းအတာအထိ ရောက်နေပြီဆိုတာကို ပြည်ထောင်စု လွှတ်တော်မှ သိရှိခွင့်မရသည့်အတွက် ဖြစ်နိုင်ရင် ဆောင်ရွက်ပြီးစီးသမျှကို အစီရင်ခံစာပေးပို့နိုင်ပါက ပေးပို့စေလိုကြောင်းလည်း အကြံပြုတင်ပြအပ်ပါတယ်။ ဘာကြောင့်လဲဆိုတော့ ကျွန်တော်တို့ဟာ ချေးငွေ တွေကို တိုင်းပြည်အတွက်၊ ပြည်သူအတွက် ကျွန်တော်တို့နိုင်ငံအတွက် ဖွံ့ဖြိုးတိုးတက်ဖို့ ချေးပေးလိုက် ပါတယ်။ လွှတ်တော်ကြီးက အတည်ပြုပြီးတော့။ သို့သော် ချေးငွေအတည်ပြုပြီးတော့ ပြီးသွားတဲ့ အချိန်မှာ နောက်ပိုင်းမှာ ဒီစီမံကိန်းတွေ အကောင်အထည်ဖော်မှုအတိုင်းအတာကို ကျွန်တော်တို့က Follow-up ဆက်လက်သတင်းအချက်အလက်ရရှိခြင်း မရှိတဲ့အတွက်ကြောင့်ဖြစ်ပါတယ်။ ဒီအစီရင်ခံစာထဲမှာ ချေးငွေနဲ့ ဆောင်ရွက်တဲ့လုပ်ငန်းတွေကို ဖော်ပြရာမှာ အခြေခံပညာဦးစီးဌာန ဧရာဝတီတိုင်း၊ ပဲခူးတိုင်း၊ မကွေးတိုင်း၊ မန္တလေးတိုင်း၊ စစ်ကိုင်းတိုင်း၊ ရှမ်းပြည်နယ်မှာရှိတဲ့ အခြေခံပညာကျောင်း ၄၈ ကျောင်း၊ ခုနကတော့ အခြေခံ ပညာသင်ရိုးညွှန်းတမ်းပဲ လုပ်မယ်လို့ပြောထားပြီးမှ အခု အဲဒီကျောင်း ၄၈ ကျောင်းမှာ စာသင်ဆောင်နဲ့ ကျောင်းသားအိပ်ဆောင်များ ဆောက်လုပ်ပေးခြင်းဆိုတာ ဖော်ပြထားတာတွေ့ရပါတယ်။ ဒါဟာချေးငွေတွေရဲ့ စီမံကိန်းနယ်ပယ်နဲ့ ကင်းကွာနေတာကို တွေ့ရပါတယ်။ ဒါကြောင့်မိုလို့ ဒီလိုကျောင်းသားအိပ်ဆောင်တွေ ဘာကြောင့်ဆောက်ရတယ်ဆိုတဲ့ အကျိုးအကြောင်းဖော်ပြချက်ရှိပါက ပြန်လည်ရှင်းလင်းဖော်ပြပေးပါရန် အကြံပြုတင်ပြရင်း နိဂုံးချုပ်ပါတယ်။ အားလုံးကျေးဇူးတင်ပါတယ်။</speech>
<speech type="speaker">ဆက်လက်ပြီး ဒေါ်ချိုချို အုတ်တွင်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="214">ဒေါ်ချိုချို (အုတ်တွင်းမဲဆန္ဒနယ်၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ အားလုံးမင်္ဂလာပါရှင်။ ၂၀၁၈ ခု ဧပြီလမှ စက်တင်ဘာလအထိ ၆ လ ဘဏ္ဍာငွေအရအသုံးဆိုင်ရာအစီရင်ခံစာနဲ့ ၎င်းအပေါ် ပြည်သူ့ငွေစာရင်းပူးပေါင်းကော်မတီရဲ့ လေ့လာ တွေ့ရှိချက်နဲ့ သဘောထားမှတ်ချက် အစီရင်ခံစာ(၆/၂၀၁၉) တို့နဲ့စပ်လျဉ်းပြီး ငွေလုံးငွေရင်းအသုံးစရိတ်မှာ မူလခန့်မှန်းခြေရဲ့ ၇၅.၄၃ ရာခိုင်နှုန်းသာ သုံးစွဲနိုင်ခဲ့တာကိုတွေ့ရပြီး ထိုသို့ဖြစ်ရခြင်းဟာ ဆောင်ရွက်မှု မပြုလုပ်နိုင်တဲ့ လုပ်ငန်း ၁၁ ခုရဲ့ အသုံးစရိတ်များကို ပြန်လည်အပ်နှံခဲ့ခြင်းကြောင့်ဖြစ်ပြီး လျာထားချက်နဲ့ အမှန်တကယ်ဆောင်ရွက်နိုင်မှု ကွာခြားချက်ပမာဏ များပြားသည်နှင့်အမျှ ဘတ်ဂျက်ရေးဆွဲအကောင် အထည်ဖော်ဆောင်ရွက်ရခြင်းရဲ့ အနှစ်သာရကို ထိခိုက်စေတဲ့အတွက်ကြောင့် နှစ်စဉ်ဘဏ္ဍာငွေများကို ရေးဆွဲ ဆောင်ရွက်တဲ့နေရာမှာ လျာထားချက်နဲ့ အနီးစပ်ဆုံး အကောင်အထည်ဖော်ဆောင်ရွက်နိုင်ရေးအတွက် ရသုံးမှန်းခြေငွေစာရင်းရေးဆွဲရာတွင် အမှန်တကယ် ဆောင်ရွက်ပြီးစီးနိုင်မယ့် လုပ်ငန်းပမာဏအတွက် လိုအပ်တဲ့အသုံးစရိတ်ကိုသာ စိစစ်တောင်းခံရန်ဆိုတာကို ထောက်ခံအကြံပြု ဆွေးနွေးခြင်းဖြစ်ပါတယ်။ လေးစားအပ်ပါသော နာယကကြီးရှင်။ တည်ဆောက်ရေးလုပ်ငန်းများအပါအဝင် တင်ဒါလုပ်ငန်း များမှာလည်း မလိုလားအပ်ဘဲ နှောင့်နှေးကြန့်ကြာမှု မရှိစေနိုင်ရေးအတွက် တင်ဒါခေါ်ယူရေးလုပ်ငန်း များကို တည်ဆဲညွှန်ကြားချက်များနဲ့အညီ ဘဏ္ဍာရေးနှစ်ရဲ့ ပထမ ၃ လပတ်ကာလအတွင်း ပြီးစီးအောင် ဆောင်ရွက်ရာမှာ လွန်စွာအရေးကြီးပါတယ်။ တည်ဆောက်ရေးလုပ်ငန်းများကို တင်ဒါခေါ်ယူအပြီး မိုးရွာသီ ရောက်သွားတဲ့အတွက်ကြောင့် လုပ်ငန်းများအကောင်အထည်မဖော်နိုင်ခြင်း၊ အရည်အသွေးမပြည့်မီခြင်း၊ ကြန့်ကြာခြင်းတို့ ဖြစ်စေတဲ့အတွက်ကြောင့် Budget Year ကို ဧပြီလ ၁ ရက်နေ့မှ မတ်လ ၃၁ ရက်အစား အောက်တိုဘာ ၁ ရက်မှ စက်တင်ဘာ ၃၀ ရက်ကို ပြောင်းလဲပြင်ဆင် သတ်မှတ်လိုက်ပေမယ့်လည်း တင်ဒါခေါ်ယူရေးလုပ်ငန်းများမှာ ဘဏ္ဍာရေးနှစ်ရဲ့ ပထမ ၃ လပတ်ကာလအတွင်း ပြီးစီးအောင် ဆောင်ရွက် နိုင်ခြင်းမရှိတဲ့အတွက်ကြောင့် တည်ဆောက်ရေးလုပ်ငန်းများ အကောင်အထည်ဖော်ရန် နှောင့်နှေးကြန့်ကြာ သွားပြီး လုပ်ငန်းတွေဟာ ပွင့်လင်းရာသီမှာ ပြီးသင့်သလောက်မပြီးတော့ဘဲ မိုးရာသီထဲမှာသာ လုပ်ငန်းကို အကြိတ်အနယ်လုပ်ရခြင်းမျိုးကို မြေပြင်အခြေအနေများအရ သိမြင်နေရပါတယ်။ လေးစားအပ်ပါသော နာယကကြီးရှင်။ တင်ဒါခေါ်ယူမှုတွေကို အိတ်ဖွင့်တင်ဒါခေါ်ယူတဲ့ငွေအနည်းဆုံးကိုပေးမှာလား၊ Profile ကိုကြည့်ပေးမှာလား၊ ကြမ်းခင်းဈေးကိုမူတည်ပြီး ဈေးလျော့တင်တဲ့ ရာခိုင်နှုန်းကိုကြည့်ပြီး ရွေးမှာလားဆိုတာကို ပွင့်လင်းမြင်သာစွာချပြရန်လည်း လိုအပ်ပါတယ်။ အခု တည်ဆောက်ရေးလုပ်ငန်းတွေကို အကောင်အထည်ဖော်နေတဲ့ ကျွန်မရဲ့ မဲဆန္ဒနယ်မှာ တင်ဒါခေါ်ယူမှုမှာ ပွင့်လင်းမြင်သာမှုတွေ မရှိတဲ့အတွက်ကြောင့် ကုမ္ပဏီတစ်ခုတည်းမှ လုပ်ငန်းများစွာရရှိသွားပြီး လုပ်ငန်းတွေ မနိုင်မနင်းဖြစ်ကာ လုပ်ငန်းများပြီးစီးရမယ့်မပြီးစီးမှုများ၊ Profile ကို အဓိကမထားဘဲ ဈေးနှုန်း အနည်းဆုံးကိုပေးလိုက်တဲ့အတွက် လုပ်ငန်းများကို လက်တွေ့အကောင်အထည်ဖော်ရာမှာ ဈေးနှုန်းတွေနဲ့ မကိုက်ညီတဲ့အတွက်ကြောင့် လုပ်ငန်းများရပ်တန့်နေခြင်းများ၊ တင်ဒါအောင်ကုမ္ပဏီများအနေဖြင့် အများစုမှာ ဒေသခံများမဟုတ်ကြဘဲ ရပ်ဝေးများမှဖြစ်နေကြပြီး ကိုယ်တိုင်တာဝန်ယူ လုပ်ဆောင်ခြင်းမျိုးမဟုတ်ဘဲ တာဝန်ခံဖြင့်သာဆောင်ရွက်စေခြင်း၊ Subcontract ပေးခြင်းတို့ကြောင့် လုပ်ငန်းအတော်များများမှာ မိုးရာသီ မိုးထဲရေထဲမှာ အကောင်ထည်ဖော်ပြီးစီးရမယ့် အနေအထားမျိုး ရှိနေကြပါတယ်။ လေးစားအပ်ပါသော နာယကကြီးရှင်။ ဇွန်လဆန်းမှာ စာသင်ကျောင်းများ ဖွင့်ရမှာဖြစ်သလို စာသင် ကျောင်းတိုင်းလိုလိုကလည်း ကျောင်းအဆင့်တွေတိုးမြှင့်ခြင်းနဲ့အတူ ကျောင်းသားဦးရေတွေကလည်း တိုးလာနေကြပါတယ်။ တိုးတက်လာတဲ့ ကျောင်းသားကျောင်းသူဦးရေနဲ့အတူ စာသင်ဆောင်တွေဟာ မလုံလောက်တဲ့အတွက် အခုလိုပြည်သူ့ဘဏ္ဍာဖြင့် အကောင်အထည်ဖော်ဆောင်ရွက်တဲ့ ကျောင်းဆောင်သစ် တွေဟာ လုပ်ငန်းပြီးစီးရန် ပ်နေပေမယ့်လည်း အဆိုပါကျောင်းဆောင်သစ်တွေမှာ ကလေးများ စာသင်နိုင်ရေးအတွက် လုံးဝမပြီးစီးသည့်တိုင်အောင် စာသင်နိုင်တဲ့အခြေအနေမျိုး ပြီးစီးနေသင့်သလို နွေရာသီမှာ ရေပြတ်လပ်တာဖြစ်တဲ့အတွက်ကြောင့် ရေလွန်စွာရှားပါးတဲ့ အရပ်ဒေသတွေမှာ ီ စက်ရေတွင်းများကို အပြီးတည်ဆောက်ပေးသင့်ပါတယ်။ ထို့အတူကျန်ရှိတဲ့ တည်ဆောက်ရေးလုပ်ငန်း မျိုးစုံမှာလည်း ကုန်ကျတဲ့ ဘဏ္ဍာငွေနဲ့အညီ ပြည်သူတွေအတွက် ကျေနပ်စေတာမျိုး မဟုတ်ကြတဲ့အတွက် ဈေးအနည်းဆုံးကို ရွေးပြီးပေးတာမှာ အခက်အခဲများစွာ ကြုံနေရတဲ့အတွက်ကြောင့် ပွင့်လင်းမြင်သာမှု မရှိကြောင်း တင်ဒါဆိုင်ရာ လုပ်ထုံးလုပ်နည်း၊ ညွှန်ကြားချက်များကို ပြန်လည်စိစစ်ရန် လိုအပ်ပါက ပြန်လည် ပြင်ဆင်ရေးဆွဲခြင်းနဲ့ လက်တွေ့လိုက်နာဆောင်ရွက်ရာတွင် နှောင့်နှေးကြန့်ကြာမှုများ မဖြစ်ပေါ်နိုင်စေရန် မလိုအပ်သော လုပ်ငန်းစဉ်အဆင့်များကို လျှော့ချခြင်း၊ တာဝန်ယူ၊ တာဝန်ခံစနစ်ကို ပီပီပြင်ပြင် ကျင့်သုံး ဆောင်ရွက်ခြင်းဆိုတဲ့ ပြည်သူ့ငွေစာရင်းပူးပေါင်းကော်မတီရဲ့ သဘောထားမှတ်ချက်ကို ထောက်ခံပါတယ်။ လေးစားအပ်ပါသော နာယကကြီးရှင့်။ တည်ဆောက်ရေးလုပ်ငန်းများအတွက် QC ရဲ့ အခန်းကဏ္ဍ ကလည်း အရေးပါတဲ့အတွက် ပြည်သူ့ဘဏ္ဍာငွေရဲ့ ၂ ရာခိုင်နှုန်းကို QC ဝန်ဆောင်မှုအဖြစ်လည်း ယူထား တာမို့ QC တွေအနေနဲ့လည်း တာဝန်ယူမှု၊ တာဝန်ခံမှုအပြည့်ဖြင့် လုပ်ဆောင်ရန်လိုအပ်ကြောင်း အကြံပြု လိုပါတယ်။ ထို့အပြင် တည်ဆောက်ရေးလုပ်ငန်းတွေကို သတ်မှတ်ထားတဲ့ လုပ်ငန်းပြီးစီးမှုရာခိုင်နှုန်း အလိုက် လုပ်ငန်းပြီးရင်ပြီးသလောက် ဘတ်ဂျက်ငွေများကိုလည်း အမြန်ဆုံးထုတ်ပေးသင့်ပါတယ်။ လက်ရှိ အခြေအနေမှာတော့ လုပ်ငန်းလုပ်ကိုင်ရန် တင်ဒါအောင်ကုမ္ပဏီက ဝင်ငွေမစိုက်ထုတ်နိုင်ခြင်း၊ လုပ်ငန်း ပြီးရင်ပြီးသလောက် ငွေထုတ်ယူခွင့်မရရှိခြင်းတို့ကြောင့် လုပ်ငန်းတည်ဆောက်မှုရပ်ထားခြင်းတွေကြောင့် မို့လို့ အမှန်တကယ် ထိခိုက်နစ်နာသူတွေကတော့ ပြည်သူများသာဖြစ်တဲ့အတွက်ကြောင့် အကြံပြုရခြင်း ဖြစ်ပါတယ်။ နိဂုံးချုပ်အားဖြင့် ရသုံးမှန်းခြေငွေစာရင်းကို အကောင်အထည်ဖော်ရာမှာ ဌာန၊ အဖွဲ့အစည်းအားလုံး အနေဖြင့် ရငွေကို မူလခန့်မှန်းခြေထက် ဖြစ်နိုင်သမျှ ပိုမိုရရှိဆောင်ရွက်သွားရန်နဲ့ အသုံးစရိတ်တွေကို ဘဏ္ဍာရေးစည်းမျဉ်းများနှင့်အညီ မူလခန့်မှန်းခြေထက် ကျော်လွန်ခြင်းမရှိဘဲ ရာခိုင်နှုန်းပြည့်သုံးစွဲ အကောင် အထည်ဖော်ဆောင်ရွက်သွားရန် အကြံပြုရင်းဆွေးနွေးလိုက်ရပါတယ်။ ကျေးဇူးတင်ပါတယ်ရှင်။</speech>
<speech type="speaker">ဦးကျော်မျိုးမင်း မိုးညို မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="205">ဦးကျော်မျိုးမင်း(မိုးညိုမဲဆန္ဒနယ်၊ ပဲခူးတိုင်းဒေသကြီး)</mp>အားလုံးပဲ မင်္ဂလာပါခင်ဗျ။ လေးစား အပ်ပါသော ပြည်ထောင်စုလွှတ်တော် နာယကကြီးခင်ဗျာ။ ကျွန်တော့အနေနဲ့ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ ပြည်ထောင်စုဘဏ္ဍာငွေအရအသုံးဆိုင်ရာ အစီရင်ခံစာပါနဲ့ စပ်လျဉ်းပြီးတော့ ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာအပေါ်မှာ ထောက်ခံဆွေးနွေးသွားမှာ ဖြစ်ပါတယ်။ ဒီလိုထောက်ခံဆွေးနွေးရာမှာ ဆောက်လုပ်ရေးဝန်ကြီးဌာန၊ ကျေးလက်လမ်းဖွံ့ဖြိုးတိုးတက်ရေး ဦးစီးဌာနက ၂၀၁၈ Mini Budget နဲ့မှ ဆောင်ရွက်ခဲ့တဲ့လုပ်ငန်းတွေနဲ့ ပတ်သက်ပြီးတော့မှ ကျွန်တော် ဆွေးနွေး သွားမှာဖြစ်ပါတယ်။ အဲဒီတော့ ဌာနရဲ့ မူဝါဒမှာရှိပါတယ်။ ဒီမှာ Class A, Class B, Class C ဆိုပြီး အဆင့်ဆင့် လုပ်ငန်းအဆင့်ဆင့် ဆောင်ရွက်ရမှာတွေရှိပါတယ်။ ဒါပေမဲ့ ဒီ ၂၀၁၈ စီမံကိန်းမှာ အကောင်အထည်ဖော် 33:053M60s? sà: Class A, Class B, Class C Gozog Godzsl:cos? 22 core comēBoĉo လုပ်ငန်းစီမံကိန်းတွေပါလာပြီးတော့ (၁/၂၀၁၇)နဲ့ မကိုက်ညီတဲ့ သိန်း ၁၀၀ အောက် လုပ်ငန်းလေးတွေကို ခွဲပြီးတော့ ကျေးရွာကော်မတီဖွဲ့စည်းပြီးတော့ ဆောင်ရွက်ခဲ့တဲ့ဟာတွေကို ဒီ ၂၀၁၈ Mini Budget မှာ ကျွန်တော်တို့ ခုလိုတွေ့ခဲ့ရပါတယ်။ နောက်တစ်ခု ဘာထပ်တွေ့ရသလဲဆိုတော့ သိန်း ၄၆၀ ကျော်တဲ့ လမ်းတစ်လမ်းကို တင်ဒါဆောင်ရွက်ခြင်းမရှိဘဲနဲ့ ကျေးရွာကော်မတီကဆောင်ရွက်တဲ့ လမ်းတစ်လမ်း တွေ့ရှိရပါတယ်။ နောက်တစ်ခါ နောက်တစ်လမ်းကျတော့ စီမံကိန်းစာအုပ်ထဲမှာပါတဲ့ လမ်းမှာခင်းတာ မဟုတ်ဘဲနဲ့ အခြားလမ်းမှာ သွားခင်းတဲ့အတွက် ဒီ ၂၀၁၈-၂၀၁၉ Main Budget ထဲမှာ လမ်းတစ်ခုကို အစားထိုးခင်းပြီးတော့ အဲဒီငွေတွေကို ဌာနမှာအခုလက်ရှိ ကိုင်ရိုက်ထားတယ်ဆိုတာ ကျွန်တော်တို့ ဒါစိစစ် တွေ့ရှိရပါတယ်။ အဲဒီအတွက် ကျွန်တော်တို့ ဆွေးနွေးချင်တာကတော့ ပြည်သူ့ငွေစာရင်းပူးပေါင်းကော်မတီရဲ့ သဘောထားမှတ်ချက်မှာ ဒီရသုံးမှန်းခြေငွေစာရင်းတွေ သုံးစွဲရာမှာ တင်ဒါခေါ်ယူတဲ့လုပ်ငန်းမှ တည်ဆဲ ညွှန်ကြားချက်အတိုင်း ကျွန်တော်တို့ ပထမ ၃ လပတ်အတွင်း ပြီးစီးအောင်ဆောင်ရွက်ဆဲ ဖြစ်တယ်ဆိုတဲ့ကိစ္စ ကလည်း ဒီနှစ်ဘတ်ဂျက်မှာလည်း ဒီကိစ္စကိုဆောင်ရွက်နိုင်ခြင်းမရှိပါဘူး။ ၅ လလောက်အထိအောင် ကျွန်တော်တို့ စာသင်ကျောင်းတွေ တင်ဒါအောင်မြင်မှုမရှိသေးတဲ့အတွက် အခုလက်ရှိ အခုမြေပြင်မှာ ဒီစာသင်ကျောင်းတွေဆိုလည်း အကောင်အထည်ဖော် စတင်ဆောင်ရွက်ခြင်းမရှိတဲ့ စာသင် ကျောင်းတွေလည်း တွေ့ရှိရပါတယ်။ နောက်တစ်ခါ ဘတ်ဂျက်ခွင့်ပြုချက်ပါ လုပ်ငန်းရပ်များနဲ့ စပ်လျဉ်း၍ အကြောင်းအရာတစ်စုံတစ်ရာကြောင့် နှောင့်နှေးမှုဖြစ်ပေါ်ပြီး သက်ဆိုင်ရာဘဏ္ဍာရေးအလုပ်တွေ ြီးစီးနိုင်သည့် အနေအထားမရှိပါက ပိုလျှံငွေကို ခန့်မှန်းတွက်ချက်၍ ပြန်လည်အပ်နှံစေပြီး တစ်ဆက် တစ်စပ်တည်းသော ဘဏ္ဍာရေးနှစ်တွင် ပြန်လည်တွက်ချက်တောင်းခံရမည်လို့ ကျွန်တော်တို့ ဒီမှာဘယ်လိုပဲ ငွေစာရင်းပူးပေါင်းကော်မတီက သဘောထားမှတ်ချက်ပေးထားတယ်ဆိုပေမယ့် မြေပြင်မှာတော့ အဲဒီ သတ်မှတ်တဲ့ဘတ်ဂျက်နှစ်မှာ မပြီးလို့ရှိရင် Extension ပေးပါတယ်။ တစ်လ၊ နှစ်လ၊ သုံးလ ဆိုတော့ အဲဒီ Mini Budge က ဆောင်ရွက်တဲ့လုပ်ငန်းတွေ အခုမပြီးသေးတဲ့လုပ်ငန်းတွေ ရှိပါတယ်။ အဲဒီတော့ ကျွန်တော်တို့ ဒီတံတားတစ်ခုပြုပြင်တဲ့ကိစ္စဆိုလို့ရှိရင် ဒီနေ့အထိ အဲဒီတံတားမပြီးသေးပါဘူး။ ဒါပေမဲ့ လုပ်ငန်းပြီးစီးကြောင်း အားလုံးဝိုင်းလက်မှတ်ထိုးပြီးတော့ အဲဒီငွေကိုထုတ်ယူပြီးစီးကြောင်း ကျွန်တော်တို့ သိရှိရပါတယ်။ နောက် ဒီ သိန်း ၃,၀၀၀ ကျော်တဲ့ ကျွန်တော်တို့ ကွန်ကရစ်လမ်းတစ်ခုဆိုလို့ရှိရင်လည်း ကွန်ကရစ်လမ်းက ခင်းပြီးသွားပြီ။ ဒါဆိုလို့ရှိရင် မင်းတို့ဘေးကလမ်းပုခုံးတွေ တင်ပြီးသွားပြီလားဆိုရင် ဘေးလမ်းပုခုံးတွေ မတင်ရသေးဘဲနဲ့ အဲဒီလမ်းကိုလည်း လုပ်ငန်းပြီးစီးကြောင်း ဝိုင်းဝန်းလက်မှတ်ထိုးပြီးတော့ ဒီဥစ္စာတွေ ငွေထုတ်ပြီးတာလည်း ပထမဆုံး ကျွန်တော် အဓိကဆွေးနွေးချင်တာကတော့ ဒီသက်ဆိုင်ရာဌာနတွေက မိမိဌာနရဲ့ မူဘောင်နဲ့ကိုက်ညီတဲ့(၁/၂၀၁၇)နောက်ပြီးတော့ ကျွန်တော်တို့ တင်ဒါခေါ်ယူရေးလုပ်ငန်းတွေကို ဆောင်ရွက်တဲ့နေရာမှာကော ကျွန်တော်တို့ ခွင့်မပြုဘတ်ဂျက်တွေ ထုတ်ယူသုံးစွဲတဲ့နေရာမှာ ငွေထုတ်သူ အရာရှိတွေ၊ နောက်ကြီးကြပ်ရေးအရာရှိတွေ၊ နောက် ခန့်အပ်ပြီးတော့ အဆင့်ဆင့်ကြီးကြပ်ဆောင်ရွက်ခြင်း၊ သက်ဆိုင်ရာ ငွေထုတ်သူအရာရှိများ၊ ကြီးကြပ်သူအရာရှိများနှင့် တည်ဆဲဘဏ္ဍာရေး စည်းမျဉ်းစည်းကမ်းများနှင့် လိုက်နာဆောင်ရွက်ခြင်းနှင့် တာဝန်ယူ၊ တာဝန်ခံစနစ်ကို ပီပီပြင်ပြင် ကျင့်သုံးဆောင်ရွက်ခြင်းဆိုပြီးတော့ ဒါ ပြည်သူ့ငွေစာရင်းပူးပေါင်းကော်မတီက သဘောထားမှတ်ချက် ပေးထားတာရှိပါတယ်။ အဲဒီတော့ ဒီငွေတွေကို ဘယ်သူတွေကထုတ်ခဲ့တာလဲ။ ကျွန်တော် မေးကြည့်တဲ့အခါမှာတော့ လွှတ်တော်ကိုယ်စားလှယ်ကနေပြီးတော့ ငွေလွှဲသူကိုယ်စားလှယ်အမည်ခံပြီး ထုတ်တယ်လို့ပြောပါတယ်။ ဒါကိုတော့ ကျွန်တော်တို့ ဒီဌာနအနေနဲ့ ဒီအစီရင်ခံစာနဲ့ ပတ်သက်ပြီးလို့ရော ကျွန်တော်ဆွေးနွေးချက် အပေါ်မှာရော ကျွန်တော်တို့ တိတိကျကျစစ်ဆေးပြီးတော့ ပြန်လည်ဖြေကြားစေချင်ပါတယ်။ နောက်ဆုံးအနေနဲ့ ကျွန်တော်ပြောချင်တာက ရှေ့မှာလည်းဆွေးနွေးခဲ့ကြပါတယ်။ ကျွန်တော်တို့ တင်ဒါအောင်ကုမ္ပဏီတွေက လုပ်ငန်းတွေဆောင်ရွက်တဲ့နေရာမှာ ဒီမှာ ပြည်သူ့ငွေစာရင်းပူးပေါင်းကော်မတီက သဘောထားမှတ်ချက်မှာလည်း ပါပါတယ်။ ကျွန်တော်တို့ တင်ဒါလုပ်ထုံးလုပ်နည်း၊ ညွန်ကြားချက်များကို ပြန်လည်စိစစ်၍ လိုအပ်ပါက ပြန်လည်ပြင်ဆင်ရေးနဲ့ လက်တွေ့ကျကျ ဆောင်ရွက်ရာတွင် နှောင့်နှေး ကြန့်ကြာမှုမဖြစ်ပေါ်စေရန် လိုအပ်သောလုပ်ငန်းအဆင့်ဆင့်များကို လျှော့ချခြင်း၊ တာဝန်ယူ၊ တာဝန်ခံ စနစ်ကို ကျွန်တော်တို့ သဘောထားမှတ်ချက်ပြုထားတာ ရှိပါတယ်။ အဲဒီတော့ တင်ဒါအောင်ကုမ္ပဏီရဲ့ လုပ်ငန်းဆောင်ရွက်တဲ့အခါမှာ ဒီဆောင်ရွက်တဲ့လုပ်ငန်း ပြီးစီးသလောက် ငွေထုတ်တဲ့နေရာမှာ အခက်အခဲ တွေရှိတယ်လို့ တင်ပြကြပါတယ်။ ဘာကြောင့်ခက်သလဲ။ ကျွန်တော်တို့ ပဲခူးတိုင်းမှာဆိုလို့ရှိရင် အရှေ့ခြမ်း၊ အနောက်ခြမ်းရှိပါတယ်။ ကျွန်တော်တို့ ပဲခူးတိုင်းအနောက်ခြမ်း ပြည်မှာ တိုင်းခွဲရုံးရှိပါတယ်။ လုပ်ငန်း တစ်ခုပြီးလို့ ငွေထုတ်မယ်ဆိုလို့ရှိရင် တိုင်းခွဲရုံးမှတစ်ဆင့် သွားရတယ်။ မြို့နယ်၊ ခရိုင်ပြီးရင် တိုင်းခွဲရုံး၊ တိုင်းခွဲရုံးကနေပြီးတော့ တစ်ခါ တိုင်းရုံးဆိုတော့ ဒီငွေထုတ်ဖို့ ဒီ Process မှာတင် အများကြီး ကြန့်ကြာပြီးတော့ ဒီကုမ္ပဏီတွေဟာ သူတို့ရဲ့ လုပ်ငန်းကို ကြီးကြပ်မှု အင်မတန်အားနည်းတဲ့ အပိုင်းတွေ ကျွန်တော်တွေ့ရှိရပါတယ်။ အဲဒီတော့ ဒီ ၂၀၁၈-၂၀၁၉ ဘဏ္ဍာနှစ်ကို အကောင် အထည်ဖော်တဲ့နေရာမှာ ကျွန်တော် အခုလက်ရှိဆွေးနွေးသွားတဲ့ အခြေအနေတွေအပေါ်မှာ မူတည်ပြီးတော့ သက်ဆိုင်ရာဌာနအနေနဲ့ အလေးထားကြီးကြပ် ဆောင်ရွက်ပေးနိုင်ပါရန် ပြောကြားရင်း နိဂုံးချုပ်ပါတယ်။ အားလုံးကို ကျေးဇူးတင် ပါတယ်။</speech>
<speech type="speaker">ဦးခင်ချို လှိုင်းဘွဲမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="255">ဦးခင်ချို(လှိုင်းဘွဲမဲဆန္ဒနယ်၊ ကရင်ပြည်နယ်)</mp>အားလုံးမင်္ဂလာပါ။ ကျွန်တော်ကတော့ ကရင်ပြည်နယ် လှိုင်းဘွဲမဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးခင်ချို ဖြစ်ပါတယ်။ ကျွန်တော် ဆွေးနွေးတင်ပြမှာက ၂၀၁၈ (၆)လ ရသုံးမှန်းခြေအစီရင်ခံစာအပေါ် JPAC ရဲ့ တွေ့ရှိချက်အစီရင်ခံစာ(၆/၂၀၁၉) အပေါ် ဆွေးနွေးအကြံပြု တင်ပြမှာဖြစ်ပါတယ်။ အစီရင်ခံစာပါအရ ရငွေနှင့်အသုံးစရိတ် အပိုင်း နှစ်ပိုင်းရှိပြီးတော့ ဒီအပိုင်း နှစ်ပိုင်းမှာ သာမန်ငွေလုံး ငွေရင်းနဲ့ ကြွေးမြီဆိုပြီးတော့ အပိုင်းသုံးပိုင်း ပါဝင်တာတွေ့ရပါတယ်။ ရသုံးမှန်းခြေအကောင်အထည်ဖော်မှု အနေနဲ့ ဗဟိုအဖွဲ့ အစည်း ၁၁ ခု၊ ဝန်ကြီးဌာန ၂၂ ခု၊ ဘဏ္ဍာရန်ပုံငွေပြင်ပကဆောင်ရွက်တဲ့ ဝန်ကြီးဌာနက ၁ ခု၊ စီးပွားရေး အဖွဲ့အစည်း ၃ ခု၊ နိုင်ငံပိုင်စီးပွားရေးအဖွဲ့ ၆ ခု၊ ဗဟိုဘဏ်၊ တပ်မြို့စည်ပင်၊ နေပြည်တော်ကောင်စီနဲ့ နေပြည်တော်စည်ပင်တို့က အကောင်အထည်ဖော် ဆောင်ရွက်ရပါတယ်။ ရငွေအနေနဲ့ သာမန်ရငွေမှာ တပ်မြို့စည်ပင်တစ်ခုပဲ လျာထားချက်မပြည့်တာတွေ့ရပြီးတော့ ငွေလုံးငွေရင်းရငွေမှာ ဗဟို အဖွဲ့အစည်း ၁၁ ခုက လျာထားချက်ရဲ့ ၄၆ ဆလောက် ထူးထူးခြားခြား ရရှိတာတွေ့ရပြီးတော့ စီးပွားရေး အဖွဲ့ ၆ ခုက လျာထားချက်တစ်ဝက်လောက်ပဲ ရတာတွေ့ရပါတယ်။ ကြွေးမြီမှာတော့ ဘဏ္ဍာငွေပြင်ပက စီးပွားရေး အဖွဲ့ အစည်း ၃ ခု ပဲ လျာထားချက်ပြည့်ပြီးတော့ ဗဟိုဘဏ်ကလျာထားချက်ရဲ့ ၁ ရာခိုင်နှုန်း လောက်တောင် မရတာကို တွေ့ရပါတယ်။ သုံးငွေမှာတော့ သာမန်မှာ နေပြည်တော်စည်ပင်တစ်ခုပဲ ပြည့်မီပြီးတော့ ငွေလုံးနဲ့ ကြွေးမြီမှာတော့ တစ်ခုမှ လျာထားချက်ပြည့်အောင် မသုံးနိုင်တာကို တွေ့ရပါတယ်။ တင်ပြတဲ့အစီရင်ခံစာအရ ပိုငွေ၊ လိုငွေနဲ့ သုံးငွေ၊ လျော့ငွေ လျော့နည်းသုံးစွဲတာတွေရှိတဲ့အတွက် ဒီလိုအခြေအနေတွေအပေါ် မူတည်ပြီးတော့ ရှင်းလင်းချက်တွေအပေါ် ဖော်ပြထားတာ တွေ့ရပါတယ်။ ဒီရှင်းလင်းချက်နဲ့ပတ်သက်ပြီးတော့ သာမန်ရငွေ၊ သုံးငွေများနဲ့ ပတ်သက်ပြီး အကြံပြုတင်ပြလို ပါတယ်။ သာမန်ရငွေ ပိုမိုရရှိမှုအနေနဲ့ အသုံးစရိတ်ငွေ ပိုမိုထုတ်မိလို့ ပြန်လည်ပေးသွင်းမှုများဟာ ဘဏ္ဍာနှစ်ကျော်တဲ့ ငွေဆိုလို့ရှိရင် ပိုပေးမှုက ပြန်ရငွေခေါင်းစဉ်နဲ့ အရစာရင်းသွင်းတာမှန်ပေမယ့်လည်း ဘဏ္ဍာနှစ်အတွင်း ပိုပေးမိငွေ ပြန်သွင်းခြင်းဆိုရင် ငွေစာရင်းလုပ်ထုံးလုပ်နည်းအရ အနုတ်အသုံးစရိတ်စာရင်း ရေးသွင်းဖို့လိုမှာဖြစ်လို့ မှန်မှန်ကန်ကန် စာရင်းပြုဖို့လိုမှာဖြစ်ပြီးတော့ အဆောက်အဦးဆောက်လုပ်မှုနဲ့ ပတ်သက်လို့ ရက်နောက်ကျတဲ့အတွက်ကြောင့် ငွေပြန်သွင်းရတာတွေဟာ တည်ဆောက်ရေးလုပ်ငန်းကို ထိခိုက်မှုရှိနိုင်တဲ့အတွက်ကြောင့် သတ်မှတ်ချိန်ပြီးအောင် ဆောင်ရွက်ဖို့လိုမှာဖြစ်ပြီးတော့ ကန်ထရိုက်များ အနေနဲ့ ဆောင်ရွက်တဲ့လုပ်ငန်းများကိုတော့ စာချုပ်စည်းကမ်းနဲ့အညီ သတ်မှတ်ရက်ထက် ကျော်လွန်တဲ့ ဟာမှာ ဒဏ်ကြေးတွေကောက်ခံပေးသွင်းဖို့ လိုမှာဖြစ်ပါတယ်။ စက်မှုဝန်ကြီးဌာနအောက်မှာရှိတဲ့ ဝင်းသူဇာ အရောင်းဆိုင်များကနေ ငှားရမ်းခငွေနဲ့ပတ်သက်လို့ ကျွန်တော့မြို့နယ်က ပိုင်ကျုံမြို့မှာရှိတဲ့ အရောင်းဆိုင်လို အဆောက်အဦးကို ငှားတာလည်းမရှိ၊ ဘာဝင်ငွေမှ လည်းမရဘဲ ပိတ်ထားပြီး ပျက်စီးယိုယွင်းနေတာမျိုး တစ်နိုင်ငံလုံးအတိုင်းအတာနဲ့ ဘယ်လောက်အထိ ရှိနေလဲ ဒါတွေကို နိုင်ငံတော်အတွက် အကျိုးရှိအောင် ဘယ်လိုဆောင်ရွက်ထားသလဲဆိုတာကို ရှင်းပြသင့် တယ်လို့ ယူဆပါတယ်။ နှစ်စဉ်လိုလို အရှုံးဖြစ်ပေါ်နေတဲ့ စာတိုက်လုပ်ငန်းမှာ စာပို့ခနှုန်းထားတွေ တိုးမြင့်သတ်မှတ်တဲ့ အခါမှာ ပြည်သူ့အကျိုးပြုလုပ်ငန်း ဖြစ်တဲ့အတွက်ကြောင့်မို့လို့ ဝင်ငွေတစ်ခုတည်းကိုမကြည့်ဘဲနဲ့ အများ ပြည်သူ အမှန်အားကိုးလာခြင်း ရှိ မရှိ၊ ယခင်နှစ်များက စာနဲ့အချောလုပ်ငန်းပေးပို့မှု အရေအတွက်ပမာဏနဲ့ အရေအတွက် လက်ရှိနှုန်းထားကိုးပြီး သတ်မှတ်ပြီးတဲ့နောက်ပိုင်း တိုးလာတဲ့ အရေအတွက်ပမာဏတွေကို နှိုင်းယှဉ်စိစစ်ဖို့လည်း လိုမယ်လို့ထင်ကြောင်းနဲ့ အစိုးရဌာန၊ အဖွဲ့အစည်းများရဲ့ စာပို့တံဆိပ်ခေါင်း အသုံး စရိတ်တွေကိုလည်း တိုးမြှင့်လျာထားပေးဖို့ လိုမှာကိုတွေ့ရပါတယ်။ ပြီးတော့ ယာဉ်မောင်းလိုင်စင်ခနှုန်းထားတွေ ပြောင်းလဲတိုးမြှင့်လိုက်တာနဲ့ ပတ်သက်ပြီးတော့ (ခ)လိုင်စင်ကနေ (င)အထိမှာ ကျပ် ၅၀,၀၀၀၊ ၆၀,၀၀၀၊ ၇၅၀၀၀နဲ့ (၄)၊ (ဟ) တွေကိုတော့ ကျပ် ၃၀,၀၀၀ သတ်မှတ်လိုက်တဲ့အတွက်ကြောင့် ဒီငွေပမာဏဟာ ဆင်းရဲသားလက်လုပ်လက်စားတွေအတွက် အခက်အခဲ ရှိလို့ အလုပ်လက်မဲ့ပြဿနာကို ပိုများလာခြင်းများဖြစ်လို့ ပြန်လည်စိစစ်သင့်တယ်လို့ အကြံပြုလိုပါတယ်။ ပြီးတော့ ရထားပို့ဆောင်ရေး၊ ရေကြောင်းပို့ဆောင်ရေးလုပ်ငန်းတွေဟာ နှစ်စဉ်လိုလို အရှုံးဖြစ်နေ တာတွေနဲ့ပတ်သက်လို့ ခရီးသည်များနဲ့ ကုန်ပစ္စည်းများ တင်ဆောင်ပို့ဆောင်မှုများအတွက် အိမ်တိုင်ရာရောက် စနစ်အဖြစ် ကုန်းလမ်းပို့ဆောင်ရေးနဲ့ လုပ်ငန်းတွဲဖက်ဆောင်ရွက်ခြင်းအားဖြင့် ပြည်သူများနဲ့ ကုန်စည် ဝန်ဆောင်မှုတွေအတွက် ယုံကြည်အားကိုးမှု ရလာသည်နှင့်အမျှ ဝင်ငွေတိုးလာပြီး အရှုံးဖြစ်ပေါ်မှုကို ကျဆင်းလာနိုင်မယ်လို့ ယူဆရပါတယ်။ ဆက်သွယ်ရေးကဏ္ဍနဲ့ ပတ်သက်လို့ MPT, Telenor, Ooredoo, Mytel တို့ရှိပြီးတော့ ဆက်သွယ်ရေးလုပ်ငန်းဟာ နိုင်ငံရဲ့ ဝင်ငွေ အတော်လေးရနေတာ မှန်ပေမယ့်လည်း ၂၅-၂-၂၀၁၉ ရက်နေ့ ပြည်သူ့လွှတ်တော်မှာ ဒေါက်တာလှမိုး မေးမြန်းခဲ့တဲ့ မေးခွန်းမှာပါသလို ဖုန်းသုံးစွဲသူတွေမသိဘဲနဲ့ မမှန်မကန်ငွေဖြတ်တောက်ခံရဖူးတာမျိုး နိုင်ငံသားအတော်များများ ခံရတာကြားခဲ့ရပါတယ်။ ဒါမျိုး ကျွန်တော်လည်းပဲ MPT နဲ့ Telenor နှစ်မျိုးလုံးမှာ ခံခဲ့ရဖူးပါတယ်။ ကျွန်တော့ Telenor ကတ်မှာ ဖုန်း အနေနဲ့ ၁၄-၁၂-၂၀၁၈ မှာ ငွေ ၃,၀၀၀ ဖြည့်လို့ လက်ကျန်ငွေ ၄,၃၀၂ ကျပ်မှာ ၂၄-၁၂-၂၀၁၈ မှာ Phone Call Package ၁၀၀ မိနစ် ၅၀၀ ကျပ်ဝယ်လို့ ၃,၈၀၂ ကျပ် ကျန်ရမှာဖြစ်ပေမယ့် ဘာမှမသုံးလိုက် ရဘဲနဲ့ အလိုလိုနေရင်းနဲ့ အားလုံးပျောက်သွားလို့ ဒါမျိုးကို နိုင်ငံအတွင်းမှာ ဖုန်းသုံးစွဲမှုကတ်သန်း ၆၀၀ လောက် ရှိလို့ တစ်လမှာ ကတ်တစ်ခုကို ၅၀၀ ပဲယူမယ်ဆိုလို့ရှိရင် တစ်နှစ်မှာ ကျပ်ဘီလီယံ ၃၆၀ လောက်ရှိလို့ နိုင်ငံတော်ကိုပေးနေတဲ့ အခွန်ငွေက ပြည်သူတွေကနေပြီးတော့ ဖြတ်ယူထားတဲ့ငွေနဲ့ ငါးကြင်းဆီနဲ့ ငါးကြင်းကျော်သလို ဖြစ်နေမလားလို့ ယူဆရမလိုဖြစ်နေပါတယ်။ ဒါကိုလည်းပဲ နိုင်ငံတော်အနေနဲ့ အထူး ဂရုပြုဖြေရှင်းဖို့ အကြံပြုလိုပါတယ်။ ပြီးတော့ နိုင်ငံအတွင်းပြေးဆွဲနေတဲ့ ခရီးသည်တင်မော်တော်ယာဉ်တွေဟာ လောင်စာဆီဈေးတက်တဲ့ မော်တော်ယာဉ်ခတွေ တိုးမြှင့်ကောက်ခံနေကြပြီးတော့ လောင်စာဆီဈေးကျရင်လည်း မော်တော် ယာဉ်ခ ပြန်လျှော့ချတာမျိုးမရှိတာ နှစ်ပေါင်းအတော်ကြာနေပြီ ဖြစ်ပါတယ်။ ပြည်သူတွေအတွက် နစ်နာမှု ရှိလို့ ဝန်ကြီးဌာနနဲ့ ဒေသအစိုးရအဖွဲ့တွေက ဒါကိုထိန်းကွပ်ဖို့လိုမယ်လို့ အကြံပြုလိုပါတယ်။ လျှပ်စစ်စွမ်းအင် ဝန်ကြီးဌာနအနေနဲ့ BOT စနစ်နဲ့ဆောင်ရွက်နေတဲ့ ရေအားလျှပ်စစ်စီမံကိန်းတွေမှာ နိုင်ငံတော်က စိုက်ထုတ် ချေးပေးရတဲ့ငွေတွေ၊ အရင်းအတိုးတွေကို နှစ်စဉ်မှန်မှန် ပြည့်ပြည့်ဝဝ ကောက်ခံရရှိနိုင်ရေး Free Power ကနေ ပိုလျှံလို့ရောင်းချရတဲ့ လျှပ်စစ်ဓာတ်အားခများတွေကို နှစ်စဉ်ပြည့်ပြည့်ဝဝ မှန်မှန်ကန်ကန်ရရှိနိုင်ရေး အားစိုက်ဆောင်ရွက်ဖို့လိုမယ်လို့ အကြံပြုတင်ပြချင်ပါတယ်။ တစ်ဖက်ကလည်းပဲ နှစ်စဉ်အရှုံးဖြစ်ပေါ် နေတဲ့ ဓာတ်အားထုတ်လုပ်မှု၊ ဖြန့်ဖြူးမှုအတွက် အရှုံးမဖြစ်အောင် ဝင်ငွေတိုးလာနိုင်ရေး နှုန်းထားပြင်ဆင် ဆောင်ရွက်ခြင်းနဲ့ နိုင်ငံတော်က နှစ်စဉ်ဖြည့်တင်းနေရတဲ့ အခွန်ငွေတွေက လျော့နည်းလာတဲ့အတွက် နှစ်စဉ်လိုငွေပြနေတဲ့ ဘတ်ဂျက်အတွက်လည်းပဲ အထောက်အကူဖြစ်လာမှာ ဖြစ်ကြောင်းတင်ပြရင်း နိဂုံး ချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးဘိုကြီး ချောက်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="258">ဦးဘိုကြီး(ချောက်မဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီး၊ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များအားလုံး မင်္ဂလာပါလို့ ဂါရဝပြု နှုတ်ခွန်းဆက်သအပ်ပါတယ်။ ကျွန်တော်ကတော့ မကွေးတိုင်းဒေသကြီး ချောက် မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဘိုကြီးဖြစ်ပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလ အထိ ၆ လ ပြည်ထောင်စု၏ ဘဏ္ဍာငွေအရအသုံးဆိုင်ရာအစီရင်ခံစာနှင့် စပ်လျဉ်း၍ ပြည်သူ့ငွေစာရင်း ပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ အမှတ်စဉ်(၆/၂၀၁၉) အပေါ်မှာ အကြံပြု ဆွေးနွေးသွားမှာ ဖြစ်ပါတယ်။ ပြည်ထောင်စုရဲ့ ဘဏ္ဍာငွေ အရအသုံးစာရင်းများကို ပြုစုရေးဆွဲခြင်း၊ အဆင့်ဆင့်တင်ပြခြင်း၊ အဆင့်ဆင့် အတည်ပြုပေးခြင်း၊ ခွင့်ပြုဘတ်ဂျက်များအတိုင်း ရငွေသုံးငွေများ သုံးစွဲကြခြင်း၊ ပိုငွေများကို ပြန်အပ်ခြင်း စတဲ့ဘတ်ဂျက်လုပ်ငန်းစဉ် အဆင့်ဆင့်ကို အစိုးရဌာနအဖွဲ့အစည်းများ ဆောင်ရွက်ခဲ့ကြတာ နှစ်ပေါင်းကြာခဲ့ပြီးတော့ အတွေ့အကြုံများစွာ ရှိပြီးဖြစ်ပါတယ်။ တစ်ဖက်မှာလည်း ငွေစာရင်းဆိုင်ရာ စည်းမျဉ်းစည်းကမ်းများအတိုင်း ဘောင်အတွင်းမှ မဆောင်ရွက်ကြတာလည်း ယနေ့အထိ ဖြစ်နေပါတယ်။ သတ်မှတ်စည်းမျဉ်းဘောင်များ ဆောင်ရွက်၍မရလျှင် အထက်အဆင့်ဆင့်သို့ တင်ပြတောင်းခံခြင်း၊ ခွင့်ပြု နိုင်တဲ့ အဖွဲ့အစည်းအထိ တင်ပြ၍ ဆောင်ရွက်နေတာတွေကိုလည်း ယနေ့အထိတွေ့မြင်နေရပါတယ်။ အချို့ ကိစ္စရပ်များမှာ ခွင့်ပြုသင့်သော ကိစ္စရပ်များဖြစ်ပါတယ်။ အားလုံးတော့ မဟုတ်ပါဘူး။ နောက်ဆုံးအနေနဲ့ ခြုံငုံသောဘတ်ဂျက်စာရင်းများကို ပြည်ထောင်စုလွှတ်တော်သို့ တင်ပြဆွေးနွေးပြီး အတည်ပြုနေကြပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ သတ်မှတ်ချိန်အတွင်း အကြံပြု ရမည်ဖြစ်သဖြင့် အကျယ်တဝင့်မတင်ပြတော့ဘဲ အတိုချုံးတင်ပြခွင့်ပေးရန် တင်ပြပါတယ်။ ပြည်သူ့ ငွေစာရင်းကော်မတီရဲ့ သဘောထားမှတ်ချက်တွင် ဖော်ပြထားတဲ့ အပိုဒ် ၂၂ အပိုဒ်ခွဲ(က)၊ (ခ) အပိုဒ်ခွဲငယ် (၁)၊ (၂)၊ (၃) တို့တွင်လည်းကောင်း၊ အပိုဒ် ၂၃ အပိုဒ်ခွဲ (က)၊ (ခ)၊ (ဂ)၊ (ဃ) တို့တွင်လည်းကောင်း၊ အပိုဒ် ၂၄ အပိုဒ်ခွဲ(က)၊ (ခ)၊ (ဂ)၊ (ဃ)၊ (င) တို့တွင်လည်းကောင်း ဖော်ပြတဲ့ အချက်တွေဟာ နှစ်စဉ်ဖော်ပြနေတဲ့ အကြံပြုချက်များဖြစ်နေပြီးတော့ ပြုပြင်တာကိုလည်း မတွေ့ရှိရပါဘူး။ ဒါကြောင့်မို့လို့ အစိုးရဌာန၊ အဖွဲ့အစည်းများအနေဖြင့် ပြုပြင်လိုက်နာဆောင်ရွက်ပေးရန် လိုအပ်ပါမယ်။ နောင်လာမယ့် အစီရင်ခံစာ တွေမှာ တင်ပြပါ အကြံပြုချက်များ ထပ်မံမပါရှိစေရန် ပြည်ထောင်စုအစိုးရအဖွဲ့အနေဖြင့် နည်းလမ်းများ ရှာဖွေပြီး စိစစ် ဆောင်ရွက်သင့်ကြောင်း အကြံပြုပါတယ်။ ဒုတိယအချက်အနေနဲ့ကတော့ ဆွေးနွေးလိုတာက ပြည်ထောင်စုအစိုးရအဖွဲ့က ပေးပို့တဲ့ ၂၀၁၈ ခု၊ ဧပြီလမှ စက်တင်ဘာလအထိ ၆ လအတွက် ဘဏ္ဍာငွေအရအသုံးဆိုင်ရာ အစီရင်ခံစာမှာ ရငွေ၊ သုံးငွေများ အတွက် ခန့်မှန်းခြေစာရင်းနှင့် အမှန်ရငွေသုံးငွေစာရင်းများရဲ့ ပိုရခြင်း၊ လျှော့ရခြင်း အကြောင်းများ အားလုံးကို ကိန်းဂဏန်းများဖြင့် မဖော်ပြဘဲ စာစီစာကုံးအဖြစ် အကြောင်းအရာများကိုသာ ရှင်းလင်းဖော်ပြ ထားပါတယ်။ နောင်တွင် အကြောင်းအရာများနှင့်အတူ ကိန်းဂဏန်းများကို ယှဉ်တွဲဖော်ပြပေးပါရန် အကြံပြု ပါတယ်။ ရငွေ၊ ပေးငွေများ မူလခန့်မှန်းခြေမှ တိုးရခြင်း၊ လျှော့ရခြင်း အကြောင်းရင်းများကို ကိန်းဂဏန်း များနှင့် ယှဉ်တွဲပြီး ဖော်ပြအစီရင်ခံပါက ပိုမိုရှင်းလင်းမြင်သာစွာ မြင်ရပြီး မရှင်းလင်းမှုများကို ကိုယ်စားလှယ် များအနေဖြင့် အကြံပြုဆွေးနွေးနိုင်ပါတယ်။ တတိယအချက်အနေနဲ့ကတော့ ပြည်ထောင်စုဌာန၊ အဖွဲ့အစည်းများအားလုံးရဲ့ ၂၀၁၈ ခုနှစ်၊ ဧပြီ လမှ စက်တင်ဘာလအထိ ၆ လကာလအတွက် အသုံးစရိတ်မှာ မူလခန့်မှန်းခြေ ကျပ်သန်း ၁၀,၅၄၇,၃၈၇.၈၀၄ ဖြစ်ပြီးတော့ အမှန်သုံးစွဲမှုမှာက ကျပ်သန်းပေါင်း ၉,၃၇၁,၄၇၃.၄၁ရ ဖြစ်သဖြင့် ပိုလျှံငွေ ကျပ်သန်းပေါင်း ၁,၁၇၅,၉၁၄,၃၈ရ ဖြစ်နေတာကို တွေ့ရပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ ဘတ်ဂျက်များ ရေးဆွဲတဲ့အခါမှာ သက်ဆိုင်ရာ စည်းမျဉ်း ကိန်းဂဏန်းများချပေးတဲ့အတိုင်း ဝန်ကြီးဌာနများအား ဘတ်ဂျက်ရေးဆွဲစေခြင်းကို မကန့်ကွက်ပါဘူး။ သို့သော်လည်း အထက်ဖော်ပြပါ ပိုလျှံငွေများ ဖြစ်ပေါ်နေသည်ကို သိရှိရခြင်းအားဖြင့် အမှန်တကယ်မလုပ်နိုင်သော၊ လုပ်၍မရနိုင်သော ဘတ်ဂျက်အသုံးစရိတ်များကို ခွင့်ပြုနေပြီး အမှန်တကယ် လိုအပ်သော အသုံးစရိတ် အသုံးပြုနိုင်တဲ့ဝန်ကြီးဌာနများမှာ ခွင့်ပြုငွေများကို အသုံးစရိတ်များမရရှိသည်ကို သိရှိနေရပါတယ်။ လုံးဝမဖြစ်သင့်ပါ။ ဥပမာလက်တွေ့ဖြစ်ရပ်တစ်ခုကို တင်ပြရလျှင် ကျွန်တော်တို့ တက္ကသိုလ်တက်စဉ်က ကျွန်တော်တို့ အညာသားတွေကို ကန်ရေသောက်၊ မြက်ခြောက်စားလို့ စကြ နောက်ကြပါတယ်။ ယခုတော့ ကျွန်တော်တို့အညာမှာ ကန်ရေတွေခမ်းခြောက်နေပြီး မြက်ခြောက်တွေသာ ပေါများနေပါတယ်။ ကျွန်တော်တို့ ချောက်မြို့မှာ အပူချိန် ၄၆၊ ၄၇.၁ စင်တီဂရိတ်တွေ ဖြစ်နေလို့ သတင်းမီဒီယာများမှ အပူရှောင်စခန်းများ၊ ကူညီစောင့်ရှောက်မှုများ၊ အပူချိန်များလွန်းသဖြင့် ဆေးကုသမှုများ စတဲ့အခြေအနေကို မေးမြန်းကြပါတယ်။ တကယ်တော့ အပူချိန်များစွာအောက်မှာ နေနေရခြင်းမှာ နေလို့မရတဲ့ ဘဝတွေမို့လို့ ဒုက္ခတွေ ကြံ့ကြံ့ခံပြီး ခံစားနေရပြီး ကျန်းမာရေးကို ဂရုစိုက်နေကြရပါတယ်။ ကန်တွေမှာလည်း ရေများ ခမ်းခြောက်နေပြီး နိုင်ငံတော်ဘတ်ဂျက်မှ ရေတွင်းများတူးဖော်ရန် ခွင့်ပြုချက်မရရှိသဖြင့် ရေချိုးရန်မပြောနဲ့ သောက်သုံးရေတောင်မရှိတဲ့အခြေအနေ ဖြစ်နေပါတယ်။ သမ္မတကြီးရဲ့ လမ်းညွှန်ချက်ဖြင့် ဧပြီလအတွင်းက မြေပဒုံအုပ်စု၊ စမ်းစုရွာမှာ ရေတွင်းတစ်တွင်း၊ အုတ်ကန် တစ်ခုအတွက် ဘတ်ဂျက်ရလို့ သက်ဆိုင်ရာဌာနမှ ရေတွင်းတူးရာ ယခုရေတွေရရှိနေပြီ ဖြစ်သဖြင့် စမ်းစုရွာမှ ရွာသူရွာသားများအပြင် အနီးပတ်ဝန်းကျင်မှ ရွာသူရွာသားများပါ ရေရရှိသဖြင့် ဝမ်းမြောက် နေကြပြီး ကျေးဇူးတင်မဆုံးဖြစ်နေကြပါတယ်။ တင်ပြလိုတာကတော့ ၂၀၁၈ ဧပြီလမှ စက်တင်ဘာလအထိ ၆ လဘတ်ဂျက်မှာ ချောက်မြို့ ကျေးလက်ဦးစီးဌာန လုပ်ငန်းတစ်ခုလုံးအတွက် ခွင့်ပြုငွေကျပ် ၅ သန်းသာရရှိပြီး ကျေးလက်ဦးစီးဌာန အတွက် ကျေးရွာချင်းဆက်လမ်းများ ဖောက်နိုင်ရန် လုပ်ငန်း ၉ မျိုးအတွက် ကျပ်သန်း ၄၂၇.၆၄၅ သန်းသာ ခွင့်ပြုပါတယ်။ ဘတ်ဂျက်ပိုလျှံငွေ၊ ပြန်အပ်ငွေများမှာ ကျပ်သန်းပေါင်း ၁၁ သိန်းကျော်ခန့်ရှိတယ်လို့ သိရတော့ တိုင်းပြည်အတွက် အမှန်နစ်နာနေပါတယ်။ အကြံပြုလိုတာကတော့ ကျွန်တော်တို့ဒေသတွင်သာမက ပြည်ထောင်စုတစ်ခုလုံးမှာရှိတဲ့ ဘတ်ဂျက်များ ရေးဆွဲတဲ့အခါမှာ၊ စိစစ်ခွင့်ပြုတဲ့အခါမှာ Ceiling ကိန်းဂဏန်းများအတိုင်းသာ မဆောင်ရွက်ဘဲ ကွင်းဆင်း စစ်ဆေးပြီး မဖြစ်မနေလိုအပ်ခြင်း၊ ဘတ်ဂျက်ကာလအတွင်း မှန်တကယ်သုံးစွဲနိုင်ခြင်းစတဲ့ ထိရောက်တဲ့ အသုံးစရိတ်များကို ဆောင်ရွက်နိုင်တဲ့ အစိုးရဌာနများကိုသာ ဘတ်ဂျက်ခွင့်ပြုပေးပါရန်နှင့် ဘတ်ဂျက်နှစ်ကုန်လျှင် ပြန်အပ်ငွေအသုံးစရိတ်များမရှိစေရန် ဆောင်ရွက်ပေးပါရန်လို့ ပြည်ထောင်စု အစိုးရကို အကြံပြု တိုက်တွန်းရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဒေါ်ခင်စန်းလှိုင် ပုလဲမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="355">ဒေါ်ခင်စန်းလှိုင်(ပုလဲမဲဆန္ဒနယ်၊ စစ်ကိုင်းတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော်နာယကကြီးနဲ့တကွ အားလုံးပဲမင်္ဂလာပါရှင်။ ကျွန်မအနေနဲ့ ပြည်ထောင်စုဘဏ္ဍာငွေအရအသုံး ဆိုင်ရာ အစီရင်ခံစာနှင့်စပ်လျဉ်းပြီး ပြည်သူ့ငွေစာရင်းပူးပေါင်းကော်မတီရဲ့ သဘောထားမှတ်ချက် (၆/၂၀၁၉) အစီရင်ခံစာရဲ့ အပေါ်မှာ အခြေခံပြီးတော့ အကြောင်းအရာ ၃ ခုရဲ့ အပေါ်မှာ အကြံပြုဆွေးနွေးသွားမှာဖြစ်ပါတယ်။ ကျွန်မကို Power Point သုံးစွဲခွင့်ပြုပါရန် လေးစားစွာဖြင့် ခွင့်တောင်းခံအပ်ပါတယ်ရှင်။ နာယကကြီးရှင့် ပထမဦးဆုံးအနေနဲ့ကတော့ ပြည်သူ့ငွေစာရင်းပူးပေါင်းကော်မတီရဲ့ သဘောထား မှတ်ချက်များပဲ ဖြစ်ပါတယ်။ ယခုE ကာလလည်းဖြစ် လွန်ခဲ့တဲ့ ၂၀၁၈၊ ဧပြီလကနေ စက်တင်ဘာလ အထိ mini-budget ကို ဝေဖန်သုံးသပ်တာလည်းဖြစ်တဲ့အတွက် သဘောထားမှတ်ချက်မှာ ယေဘုယျ တွေ့ကြမှာတွေကတော့ ရသုံးခန့်မှန်းခြေငွေစာရင်းရေးဆွဲတဲ့နေရာမှာ အမှန်တကယ်ပြီးစီးနိုင်တဲ့ လုပ်ငန်း ပမာဏအတွက် လိုအပ်တဲ့အသုံးစရိတ်ကိုသာ စိစစ်တောင်းခံဖို့၊ တည်ဆောက်ရေး တင်ဒါတွေကို နှောင့်နှေး ကြန့်ကြာမှုမရှိစေဖို့၊ ြီးစီးနိုင်မှန်းသိရင် ဘတ်ဂျက်အပြည့်မတောင်းခံဘဲ တစ်ဆက်တည်း ဘဏ္ဍာ နှစ်မှာ ဆက်လက်တောင်းခံဖို့၊ ပြည်ပကြွေးမြီတွေကို လျာထားချက်အတိုင်း ထုတ်ယူသုံးစွဲပြီးစီးအောင် ဆောင်ရွက်ဖို့ စတဲ့ဒီလိုအကြံပြုချက် သဘောထားတွေကို ကျွန်မတို့ လွှတ်တော်ကိုယ်စားလှယ်တွေဟာ ဘတ်ဂျက်အစီရင်ခံစာတိုင်းလိုလိုမှာ အမြဲတမ်းလိုလို ကြားသိနေခဲ့ရတာ ဖြစ်ပါတယ်။ Power Point မှာ နမူနာတချို့ကို တင်ပြထားတာ ရှိပါတယ်ရှင်။ အဲဒီမှာ တွေးစရာရှိလာတာက ကျွန်မတို့ ပြည်ထောင်စု လွှတ်တော်ကိုယ်စားလှယ်များရဲ့ အကြံပြုချက်များစွာအပေါ်မှာ အခြေခံပြီး ရေးသား အစီရင်ခံနေတဲ့ ပြည်သူ့ငွေစာရင်းပူးပေါင်းကော်မတီကပဲ တကယ်မလုပ်နိုင်တဲ့ အကြံဉာဏ်တွေ၊ မှတ်ချက် တွေကိုများ ပေးနေမိသလား။ ဒါမှမဟုတ်ရင် ပြည်ထောင်စုဝန်ကြီးဌာနတွေအနေနဲ့ ဒီသဘောထားမှတ်ချက် တွေကို တကယ်ပဲ အလေးထားပြုပြင်ဆောင်ရွက်ခြင်းမရှိလို့ အလားတူအခြေအနေတွေကို နှစ်စဉ်နှစ်တိုင်း ဆက်ပြီးတော့ ဖြစ်နေရတာလားဆိုတာပဲ ဖြစ်ပါတယ်။ ဒါကြောင့် ကျွန်မအနေနဲ့ အကြံပြုလိုတာကတော့ လာမယ့်နှစ်တွေရဲ့ ဘတ်ဂျက်အစီရင်ခံစာတွေမှာ ယမန်နှစ် ပြည်ထောင်စုလွှတ်တော်ရဲ့ သဘောထား မှတ်ချက်တွေကို ထည့်သွင်းဖော်ပြပြီး ဘယ်လောက်အထိ ဘယ်လိုအကောင်အထည်ဖော်ဖို့ ကြိုးစားခဲ့ပါတယ်။ ဘာတွေအခက်အခဲရှိလို့ မဖြစ်နိုင်တာပါ ဆိုတာတွေကို တင်ပြပေးစေချင်ပါတယ်ရှင်။ လေးစားအပ်ပါသော နာယကကြီးရှင်။ အဲဒီအကျိုးဆက်တစ်ခုအဖြစ် အကောင်အထည်မဖော်နိုင်တဲ့ စီမံကိန်းတွေကနေ ဆက်လက်ပြီးတော့ ဖြစ်ပေါ်လာတဲ့ ပိုလျှံရန်ပုံငွေ GRF နဲ့ ပတ်သက်ပြီးတော့ ဆက်လက် ဆွေးနွေးလိုပါတယ်။ ပြည်ထောင်စုဝန်ကြီးဌာနတွေအနေနဲ့ ုံးစွဲနိုင်တဲ့ ရန်ပုံငွေတွေ၊ တင်ဒါ လုပ်ငန်းတွေမှာ ပိုထွက်လာတဲ့ ရန်ပုံငွေတွေကို ခေါင်းစဉ်လွှဲပြောင်း အသုံးပြုနိုင်ဖို့ စီမံကိန်းနှင့် ဘဏ္ဍာရေး ဝန်ကြီးဌာနထံ တင်ပြခြင်း၊ လိုအပ်လို့ရှိရင် ပြည်ထောင်စုအစိုးရအဖွဲ့ သဘောတူညီချက်ရယူခြင်းတွေနဲ့ လုပ်ဆောင်နေကြတာ ဖြစ်ပါတယ်။ ဆွေးနွေးနေတဲ့ ၆ လ mini-budget မှာဆိုရင် GRF ဟာ ၉၄၁ ဘီလီယံကျော်ရှိတာ တွေ့ရပါတယ်။ GRF ထဲကနေပြီးတော့မှနေ ဘတ်ဂျက်ကို လွှဲပြောင်းသုံးစွဲနိုင်တဲ့ အခြေအနေလည်း ရှိပါတယ်။ အသေးစိတ်ကိုတော့ ကျွန်မအနေနဲ့ မတင်ပြတော့ပါဘူး။ နိုင်ငံတော်ရဲ့ နှစ်စဉ်ဘတ်ဂျက်တွေမှာ ပြည်ထောင်စုလွှတ်တော်က အတည်ပြုလိုက်တဲ့ ငွေစာရင်းထက် ပိုပြီး အရေးပေါ် သုံးစွဲနိုင်ဖို့အတွက် အရေးပေါ်ရန်ပုံငွေ သို့မဟုတ် သမ္မတရဲ့ အထူးရန်ပုံငွေ သို့မဟုတ် သီးသန့်ရန်ပုံငွေ ဆိုပြီးထားရှိရပါတယ်။ အဲဒီရန်ပုံတွေဟာ တစ်နှစ်ကို ဘီလီယံ ၁၀၀ ရှိပြီး သဘာဝဘေးကိစ္စ တခြား အရေးကြီးကိစ္စတွေမှာ အသုံးပြုရတာဖြစ်ပါတယ်။ သုံးစွဲတဲ့အခါမှာလည်း အနီးဆုံး ပြည်ထောင်စု လွှတ်တော်ကြီးမှာ အတည်ပြုချက်ရယူကြရတာ ဖြစ်ပါတယ်။ ကျန်တဲ့နိုင်ငံရဲ့ ဘတ်ဂျက်တွေကတော့ သူ့ခေါင်းစဉ်နဲ့သူ အတည်ပြုပြီးတဲ့အတိုင်း ကျွန်မတို့ လွှတ်တော်ကိုယ်စားလှယ်တွေ သဘောတူပေးထားပြီး ဖြစ်ပါတယ်။ သီးသန့်ရန်ပုံငွေဆိုရင်လည်း လိုအပ်လို့ သုံးရတာကို လွှတ်တော်က အတည်ပြုပေးတာပဲ ဖြစ်ပါတယ်။ ဒါပေမဲ့ GRF ကို လွှဲပြောင်းသုံးစွဲတဲ့ အခါမှာတော့ ပြည်ထောင်စုလွှတ်တော်က လုံးဝမသိနိုင် သလို ဖြစ်နေတာဟာ သင့်လျော်ပါရဲ့ လားလို့ မေးခွန်းထုတ်စရာ ရှိနေပါတယ်။ သတိထားမိအောင် ပြောမယ် ဆိုလို့ရှိရင်တော့ အထူးသီးသန့်ရန်ပုံငွေဟာဆိုလို့ရှိရင် ဘီလီယံ ၁၀၀ သာရှိပြီး GRF ကတော့ ၁၀ ဆလောက် များနေပါတယ်။ ဒီထဲကနေ ဘီလီယံ ၂၀၀ ကျော်ကို လွှဲပြောင်းသုံးစွဲခဲ့ရတာကို တွေ့ရပါတယ်။ လေးစားအပ်ပါသော နာယကကြီးရှင်။ နိုင်ငံတစ်နိုင်ငံရဲ့ အစိုးရတစ်ရပ်ဟာ လုပ်ငန်းအခြေအနေအရ လွှဲပြောင်းသုံးစွဲနေရတာတွေကို ကျွန်မတို့အနေနဲ့ အပြစ်တင်နေတာ မဟုတ်ပါဘူး။ ကျွန်မတို့ နားလည် ပါတယ်။ ဒါပေမယ့် အခုလို လွှဲပြောင်းသုံးစွဲရတဲ့ စီမံကိန်းတွေရဲ့ ဘတ်ဂျက်စာရင်းတွေကို သီးသန့်ရန်ပုံငွေ လိုပဲ အနီးစပ်ဆုံး ပြည်ထောင်စုလွှတ်တော်အစည်းအဝေးမှာ ဆွေးနွေးအတည်ပြုချက် ရယူသင့်တယ်လို့ ကျွန်မအနေနဲ့ အကြံပြုလိုပါတယ်။ လေးစားအပ်ပါသော နာယကကြီးရှင်။ အစီရင်ခံစာမှာပါတဲ့ ပြည်ထောင်စုရဲ့ အခွန်အကောက် အပါအဝင် ရငွေစာရင်းမှာ တိုးတက်လာတာတွေကို တွေ့ရတဲ့အတွက် ကျွန်မတို့ ဝမ်းမြောက်ဝမ်းသာ ကြိုဆို ပါတယ်။ ဒါပေမယ့် ဒီကနေ့ လူမှုကွန်ရက်မှာရော ပုံနှိပ်မီဒီယာတွေမှာပါ တွေ့နေရတဲ့၊ ဆွေးနွေးနေကြတဲ့ Zero Budget Tour တွေ၊ တစ်နည်းအားဖြင့် ဆိုလို့ရှိရင်တော့ အိမ်နီးချင်းနိုင်ငံခရီးသည်တွေကို အမှန်တကယ် ခရီးသွားလာစရိတ်နဲ့ ကုန်ကျစရိတ်မယူဘဲ သူတို့ဝယ်ယူမယ့် ပစ္စည်းဖိုးတွေကနေ အမြတ်အစွန်းယူတဲ့ ခရီးစဉ်တွေဟာ နိုင်ငံကရသင့်ရထိုက်တဲ့ အခွန်အကောက်တွေ လစ်ဟာမှုတွေများ ရှိနေသလားလို့ သတိပြု နိုင်ဖို့ ဒီနေရာကနေ ပြောကြားလိုပါတယ်။ အနီးစပ်ဆုံးနမူနာတစ်ခုကတော့ ရန်ကုန်မြို့ရဲ့ ပြည်သူ့ဥယျာဉ်ထဲမှာရှိနေတဲ့ Myanmar Culture Valley ပဲဖြစ်ပါတယ်။ Zero Tour Budget လို ခရီးသွားလုပ်ငန်းနဲ့ လိုက်ပါလာတဲ့ နိုင်ငံခြားခရီးသည်တွေ ကိုသာ ဝင်ခွင့်ပေးပြီးတော့ ပြည်တွင်းဧည့်သည်တွေကို ဝင်ခွင့်မပေးခဲ့ဘူးလို့ ကျွန်မတို့သိရပါတယ်။ မြေအောက် ထပ်မှာတော့ ကျောက်မျက်ရတနာ၊ လက်ဝတ်ရတနာ ကောင်တာပေါင်း ၆၀ လောက်ကို ဖွင့်လှစ်ပြီး ရောင်းချ နေတာကို ကျွန်မတို့တွေ့ရပါတယ်။ လွန်ခဲ့တဲ့လပိုင်းကမှ ပြည်သူ့လွှတ်တော်က သက်ဆိုင်ရာကော်မတီ အနေနဲ့ မေးမြန်းတဲ့အခါမှာ ပြည်တွင်းဧည့်သည်တွေကို ဝင်ခွင့်ပေးလိုက်ပြီလို့လည်း သိရပါတယ်။ ဒါပေမယ့် လက်တွေ့မှာ ဘယ်လောက်အထိ မှန်တယ်ဆိုတာကို ကျွန်မတို့ကော်မတီအနေနဲ့ စိစစ်နေဆဲပဲဖြစ်ပါတယ်။ နာယကကြီးရှင့်။ ဒီနေရာမှာ Myanmar Culture Valley ဆိုတာဟာ ရွှေတိဂုံစေတီတော်မြတ်ကြီးရဲ့ ခြေရင်းမှာရှိပြီး မြန်မာ့ယဉ်ကျေးမှု အနုလက်ရာတွေကို ခရီးသွားတွေ စိတ်ဝင်တစား ကြည့်ရှုဝယ်ယူ အားပေးရမယ့် နေရာဖြစ်ပါတယ်။ အခုတော့ လျှို့ဝှက်ထားတဲ့ ရတနာဈေးတစ်ခုလို ဖြစ်နေပြီး ရောင်းချမှု တွေကိုလည်း Wechat Pay Alipay စတဲ့ စနစ်တွေနဲ့ ဆောင်ရွက်နေကြတဲ့အတွက် နိုင်ငံရဲ့ အခွန်အကောက် စနစ်မှာ ဟာကွက်ကြီးတစ်ခုလို ဖြစ်နေတာကို မြင်ရပါတယ်။ ဒီကိစ္စနဲ့ပတ်သက်ပြီးတော့လည်း သက်ဆိုင်ရာ ပြည်ထောင်စုဝန်ကြီးဌာနများအနေနဲ့ နိုင်ငံတော်ရဲ့ ရသင့်ရထိုက်တဲ့ အခွန်အခတွေကို ရရှိဖို့ရာအတွက် စစ်ဆေး ကြပ်မတ်ဆောင်ရွက်စေလိုပါတယ်။ လက်ရှိမှာ ဘယ်လိုစီမံခန့်ခွဲနေတယ်၊ အခွန်အခတွေ ဘယ်လို လေးစားအပ်ပါသော နာယကကြီးရှင်။ ကျွန်မအနေနဲ့ အကျဉ်းချုပ်ပြန်ပြောရမယ်ဆိုရင်တော့ နှစ်စဉ် ပြည်ထောင်စုလွှတ်တော် ပြည်သူ့ငွေစာရင်းပူးပေါင်းကော်မတီရဲ့ သဘောထားမှတ်ချက်နဲ့ ကိုယ်စားလှယ် များရဲ့ ဆွေးနွေးချက်တွေအပေါ်မှာ အခြေခံတဲ့ ပြုပြင်ပြောင်းလဲမှုတွေကို နောင်အစီရင်ခံစာမှာ တင်သွင်းတဲ့ အခါမှာ ပြန်လည်ပြီးတော့ တင်ပြဆွေးနွေးစေလိုပါတယ်။ အခုလို အခွန်ဘဏ္ဍာလစ်ဟာနေတဲ့ ရောင်းဝယ်မှုနဲ့ အခွန်ငွေရရှိရေးမှာ ကျွန်မတို့အားလုံးရဲ့ မြင်ကွင်းအောက်မှာတင် ပျောက်ဆုံးနေတဲ့ ရပိုင်ခွင့်တွေကို သတိမလစ် စောင့်ကြည့်အဖြေရှာကြဖို့ တိုက်တွန်းရင်းနဲ့ ကျွန်မရဲ့ ဆွေးနွေးမှုကို နိဂုံးချုပ်အပ်ပါတယ်ရှင်။ အားလုံးကို ကျေးဇူးတင်ပါတယ်ရှင့်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အထက်ပါကိစ္စနဲ့စပ်လျဉ်းပြီး ကျန်ရှိတဲ့ အစီအစဉ်များကို ၁၆-၅-၂၀၁၉ ရက်မှာ ကျင်းပပြုလုပ်မယ့် ပြည်ထောင်စုလွှတ်တော်အစည်းအဝေးမှာ ဆောင်ရွက်ရန် လျာထားပါကြောင်း ကြေညာပါတယ်။ ဒီနေရာမှာ ပြည်ထောင်စုအဆင့် အဖွဲ့အစည်းဝင် များကို မေတ္တာရပ်ခံအပ်ပါတယ်။ အဲဒါကတော့ ဝန်ကြီးဌာနကနေပြီးမှ ပြန်လည်ရှင်းလင်းတဲ့ အတတ်နိုင်ဆုံး ပြည့်ပြည့်စုံစုံနဲ့ ရှင်းလင်းပေးဖို့ ဖြစ်ပါတယ်။</speech>
</report>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး သတ္တမနေ့ ရပ်နားကြောင်းနှင့် အဋ္ဌမနေ့ ကျင်းပမည့် နေ့ရက်နှင့်ကြေညာခြင်း</title>
<speech type="speaker">အစီအစဉ်(၁၄) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ (၁၂) ကြိမ်မြောက်ပုံမှန် အစည်းအဝေး သတ္တမနေ့ အစီအစဉ်ကို ရပ်နားပါမယ်။ အစည်းအဝေး အဋ္ဌမနေ့ကို ၂၀၁၉ ခုနှစ်၊ မေလ ၁၆ ရက် (ကြာသပတေးနေ့) နံနက် ၁၀ နာရီ ကျင်းပပြုလုပ်မည်ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျာ။</speech>
<speech type="mc">ပြည်ထောင်စုလွှတ်တော် ကိုယ်စားလှယ်များအားလုံး ထွက်ခွာနိုင် ကြပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် (၁၂)ကြိမ်မြောက်ပုံမှန်အစည်းအဝေး သတ္တမနေ့ အစည်း အဝေးကို မွန်းလွဲ ၁၄:၄၀ နာရီတွင် ရပ်နားပါသည်။</speech>
</postface>
</transcript>
</doc>
