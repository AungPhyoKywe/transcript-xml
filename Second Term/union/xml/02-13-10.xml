<doc>
<docinfo>
<docno>02-13-10.xml</docno>
<pdf>02-13-10.pdf</pdf>
<term value="02">ဒုတိယအကြိမ်</term>
<session value="13" />
<sittingday value="10" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် (၁၃)ကြိမ်မြောက်ပုံမှန်အစည်းအဝေး ဒသမနေ့မှတ်တမ်း</title>
<date>၁၃၈၁ ခုနှစ်၊ ဝါဆိုလဆန်း ၉ ရက် (၂၀၁၉ ခုနှစ်၊ သြဂုတ်လ ၉ ရက်)(သောကြာနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် (၁၃)ကြိမ်မြောက်ပုံမှန်အစည်းအဝေး ဒသမနေ့ကို နံနက် ၁၀:ဝဝ နာရီင်ကျင်းပ ပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် ပြည်သူ့လွှတ်တော် ဥက္ကဋ္ဌ ဦးတီခွန်မြတ်က ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် (၁၃)ကြိမ်မြောက်ပုံမှန်အစည်းအဝေးရဲ့ ဒသမနေ့အစီအစဉ် စတင်ပါတော့မယ်။ ယနေ့ အစည်းအဝေးကို ဧရာဝတီတိုင်းမဲဆန္ဒနယ်အမှတ်(၅) အမျိုးသားလွှတ်တော်ကိုယ်စားလှယ် ဦးမောင်မောင်အုန်းရဲ့ ဧည့်သည် ၈၅ ဦး၊ ဝက်လက်မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးမြင့်သိန်း၏ ဧည့်သည် ရရ ဦး အပါအဝင် ဧည့်သည် ၂၀၃ ဦး လာရောက်လေ့လာလျက်ရှိကြောင်း တင်ပြအပ်ပါတယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါခင်ဗျား။ ။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် (၁၃)ကြိမ်မြောက် ပုံမှန်အစည်းအဝေး ဒသမနေ့မှာ ပြည်ထောင်စု လွှတ်တော်ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်ထောင်စုလွှတ်တော် ကိုယ်စားလှယ်ဦးရေ စုစုပေါင်း ၆၅ရ ဦး ရှိပြီး ဒီကနေ့ အစည်းအဝေးကို ၆၁၈ ဦး တက်ရောက်ပါတယ်။ တက်ရောက်ခင်ရှိတဲ့ ကိယ်စားလှယ်ဦးရေ စုစုပေါင်းရဲ့ ၉၄.၀၆ ရာခိုင်နှုန်းရှိပြီး သုံးပုံ တစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀၊ နည်းဥပဒေ ၁၂ နည်းဥပဒေခွဲ(ခ)တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် (၁၃)ကြိမ်မြောက်ပုံမှန်အစည်းအဝေး ဒသမနေ့အစီအစဉ် ကြေညာခြင်း</title>
<speech type="speaker">အစီအစဉ် (၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယ အကြိမ် ပြည်ထောင်စုလွှတ်တော် (၁၃)ကြိမ်မြောက်ပုံမှန်အစည်းအဝေး ဒသမနေ့အစီအစဉ်ကို လွှတ်တော် ကိုယ်စားလှယ်များထံ ဖြန့်ဝေထားတဲ့အတိုင်း ဆက်လက်ဆောင်ရွက်သွားပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များအတွက် ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ လွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1229">ဦးစောလှားဖောင်ကွာ(အဖွဲ့ဝင်၊ ကိုယ်စားလှယ်များစိစစ်ရေးကော်မတီ)</mp>လေးစားအပ်ပါတဲ့ ပြည်ထောင်စုလွှတ်တော်နာယကကြီးခင်ဗျား။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် (၁၃)ကြိမ်မြောက် ပုံမှန်အစည်းအဝေး ဒသမနေ့ ၉-၈-၂၀၁၉ ရက်နေ့မှာ အစည်းအဝေးသို့ တက်ရောက် နိုင်ခြင်းမရှိတဲ့ ပြည်ထောင်စုလွှတ်တော်ကိုယ်စားလှယ်များရဲ့ ကိုယ်စား ကရင်ပြည်နယ်၊ မဲဆန္ဒနယ်အမှတ် (၁၂)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော်ကိုယ်စားလှယ်များစိစစ်ရေးကော်မတီ အဖွဲ့ဝင်ဖြစ်သူ ကျွန်တော်စောဖောင်ကွာက ခွင့်ပန်ကြားသွားမှာ ဖြစ်ပါတယ်။ ယနေ့အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော်ကိုယ်စားလှယ်များမှာ- ဦးအာမိုးဆီ ခေါင်လန်ဖူး၊ - ဦးလင်းလင်းဦး တနိုင်း၊ - ဦးအောင်စိုး သရက်ချောင်း၊ - ဦးစစ်နိုင် မင်းပြား၊ - ဦးဦးလှစော မြောက်ဦး၊ - ဦးထွန်းကျော် နမ့်ခမ်း၊ - ဒေါက်တာစိုင်းမောက်ခမ်း လားရှိုး၊ - ဦးခွန်သန်းထူး ဆီဆိုင်၊ - ဗိုလ်မှူးဇင်လင်း တပ်မတော်သား၊ - ဦးစိုးသိန်း ကယား-၉နှင့် - ဒေါ်ထုမေ တို့ဖြစ်ကြပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၂၈ ဦးရှိပြီး၊ ယနေ့ ခွင့်ပန် ကြားသူ ၁၁ ဦး ဖြစ်တဲ့အတွက် စုစုပေါင်း ခွင့်ပန်ကြားသူ ၃၉ ဦးဖြစ်ပါတယ်။ ခွင့်မဲ့ပျက်ကွက်သူ မရှိ ပါကြောင်းနဲ့ ယနေ့ခွင့်ပန်ကြားတဲ့ ပြည်ထောင်စုလွှတ်တော်ကိုယ်စားလှယ် ၁၁ ဦးအား ခွင့်အဖြစ်သတ်မှတ် ခွင့်ပြုပေးနိုင်ပါရန် လေးစားစွာ ပန်ကြားတင်ပြအပ်ပါတယ်ခင်ဗျား။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် (၁၃)ကြိမ်မြောက်ပုံမှန်အစည်းအဝေး ဒသမနေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅ရ ဦး၊ ယခင်က ခွင့်ပြုထားသူ ၂၈ ဦး၊ ယနေ့ခွင့်ပန်ကြား၍ ခွင့်ပြုထားသူ ၁၁ ဦး ဖြစ်တဲ့အတွက် ခွင့်ပြုထားသူ စုစုပေါင်း ၃၉ ဦးဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Motion">
<motion>
<title>နိုင်ငံတော်သမ္မတထံမှ ပေးပို့ထားသော ၂၀၁၈-၂၀၁၉ ခု၊ ဘဏ္ဍာရေးနှစ် ပြည်ထောင်စု၏ ဘဏ္ဍာငွေ အရအသုံးဆိုင်ရာဥပဒေပါ အရေးပေါ်ရန်ပုံငွေမှ ပြည်ထဲရေးဝန်ကြီးဌာန၏ ကျပ် ၂၄,၅၈၁.၉ သန်း ခွဲဝေသုံးစွဲခဲ့သည့်ကိစ္စရပ်များနှင့်စပ်လျဉ်း၍ ပြည်ထဲရေးဝန်ကြီးဌာနက ရှင်းလင်းတင်ပြခြင်းနှင့် လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၈-၂၀၁၉ ခု၊ ဘဏ္ဍာရေးနှစ် ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေပါ အရေးပေါ်ရန်ပုံငွေမှ ပြည်ထဲရေး ဝန်ကြီးဌာနက ကျပ် ၂၄,၅၈၁.၉ သန်း ခွဲဝေသုံးစွဲခဲ့တဲ့ ကိစ္စရပ်များနဲ့ စပ်လျဉ်းပြီး နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၂၉-၇-၂၀၁၉ ရက်စွဲပါစာအမှတ်၊ ၃(၁)/ ၁/သမ္မတရုံးဖြင့် ပေးပို့ထားပါတယ်။ အဆိုပါသုံးစွဲမှုများနဲ့ စပ်လျဉ်းပြီး ပြည်ထဲရေးဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="21">ဗိုလ်ချုပ်အောင်သူ(ဒုတိယဝန်ကြီး၊ ပြည်ထဲရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီး၊ အမျိုးသားလွှတ်တော်ဥက္ကဋ္ဌနဲ့ ပြည်ထောင်စုလွှတ်တော်ကိုယ်စားလှယ်များ မင်္ဂလာအပေါင်းနှင့် ပြည့်စုံကြပါစေကြောင်း နှုတ်ခွန်းဆက်သအပ်ပါတယ်။ ကျွန်တော်ကတော့ ပြည်ထဲရေး ဝန်ကြီးဌာန ဒုတိယဝန်ကြီး ဗိုလ်ချုပ်အောင်သူ ဖြစ်ပါတယ်။ ၂၀၁၈-၂၀၁၉ ဘဏ္ဍာရေးနှစ် ပြည်ထောင်စု ရန်ပုံငွေရဲ့ ဘဏ္ဍာငွေအရအသုံးဆိုင်ရာဥပဒေပါ အရေးပေါ်ရန်ပုံငွေမှ ပြည်ထဲရေးဝန်ကြီးဌာနသို့ ခွင့်ပြုငွေ ကျပ် ၂၄,၅၈၁.၉ သန်းနှင့်ပတ်သက်၍ ရှင်းလင်းတင်ပြမှာ ဖြစ်ပါတယ်။ နာယကကြီးခင်ဗျား။ ပြည်ထဲရေးဝန်ကြီးဌာန မြန်မာနိုင်ငံရဲတပ်ဖွဲ့ရှိ အမှတ် (၁)မှ (၈)အထိ နယ်ခြား စောင့်ရဲတပ်ဖွဲ့ခွဲများမှာ လိုအပ်လျက်ရှိတဲ့ လုံခြုံရေးသုံးပစ္စည်းများ ဝယ်ယူရန်နှင့် ခြံစည်းရိုးကာရံခြင်း လုပ်ငန်းများ ဆောင်ရွက်ရန်အတွက် ငွေကျပ် ၁၉,၁၀၃.၉၀ သန်း၊ ရခိုင်ပြည်နယ်ရဲတပ်ဖွဲ့ရှိ ရဲစခန်းများ၊ ရဲကင်း စခန်းများနဲ့ အမှတ် (၃၁) လုံခြုံရေးရဲတပ်ဖွဲ့ခွဲတို့ ခြံစည်းရိုးကာရံခြင်း လုပ်ငန်းများဆောင်ရွက်ရန်အတွက် ၁၁,၅၀.၆၉၄ သန်းနဲ့ ကချင်ပြည်နယ်၊ ချင်းပြည်နယ်၊ စစ်ကိုင်းတိုင်းဒေသကြီး၊ မန္တလေးတိုင်းဒေသကြီးနဲ့ ရှမ်းပြည်နယ်ရဲတပ်ဖွဲ့တို့တွင် လေပြင်းတိုက်ခတ်မှုကြောင့် ပျက်စီးသွားတဲ့ အဆောက်အဦများအား အစားထိုး ဆောက်လုပ်ခြင်းအတွက် ငွေကျပ် ၄၃.၂၇.၃၀၁ သန်း၊ စုစုပေါင်းရန်ပုံငွေ ၂၄,၅၈၁.၉ သန်းအား လိုအပ်လျက် ရှိပါတယ်။ အဆိုပါ လိုအပ်လျက်ရှိတဲ့ ကုန်ကျငွေ ကျပ် ၂၄,၅၈၁.၉ သန်းအား ငွေစာရင်းခေါင်းစဉ် လွှဲပြောင်း သုံးစွဲရာမှာ မြန်မာနိုင်ငံရဲတပ်ဖွဲ့ရဲ့ ၂၀၁၈-၂၀၁၉ ဘဏ္ဍာရေးနှစ်၊ ငွေလုံးငွေရင်းအသုံးစရိတ် ခွင့်ပြုရန်ပုံငွေမှာ ပိုလျှံငွေမရှိတဲ့အတွက် အရေးပေါ်ရန်ပုံငွေမှ ခွင့်ပြုပေးနိုင်ပါရန် နိုင်ငံတော်သမ္မတရုံးသို့ တင်ပြခဲ့ပြီး စီမံကိန်းနှင့် ဘဏ္ဍာရေးဝန်ကြီးဌာနရဲ့ သဘောထားမှတ်ချက်ရယူ၍ စီးပွားရေးရာကော်မတီမှတစ်ဆင့် ပြည်ထောင်စုအစိုးရအဖွဲ့ အစည်းအဝေးသို့ ဆက်လက်တင်ပြခဲ့ရာ ခွင့်ပြုချက်များ ရရှိပြီးဖြစ်ပါတယ်။ အဆိုပါ ခွင့်ပြုငွေများအား ဘဏ္ဍာရေးလုပ်ထုံးလုပ်နည်းများနှင့်အညီ သုံးစွဲသွားမည်ဖြစ်ပါကြောင်းနှင့် ပြည်ထောင်စုလွှတ်တော်က မှတ်တမ်းတင်အတည်ပြုပေးနိုင်ပါရန် တင်ပြအပ်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ နိုင်ငံတော်သမ္မတထံမှ ပေးပို့စာမိတ္တူကို လွှတ်တော်ကိုယ်စားလှယ်များထံ ဖြန့်ဝေပေးထားပါတယ်။ ပေးပို့စာမိတ္တူကို နောက်ဆက်တွဲဖြင့် ဖော်ပြထားပါသည်။ ၂၀၁၈-၂၀၁၉ ခု၊ ဘဏ္ဍာရေးနှစ် ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေပါ အရေးပေါ် ရန်ပုံငွေမှ ပြည်ထဲရေးဝန်ကြီးဌာနရဲ့ ကိစ္စရပ်များအပေါ် ကျခံသုံးစွဲခဲ့တဲ့ ကျပ် ၂၄,၅၈၁.၉ သန်း (ကျပ်နှစ်သောင်း လေးထောင်ငါးရာရှစ်ဆယ့်တစ်ဒသမကိုးသန်း) ခွဲဝေသုံးစွဲထားမှုကို လွှတ်တော်က မှတ်တမ်းတင်ကြောင်း ကြေညာပါတယ်။</speech>
</motion>
</section>
<section value="Report">
<report>
<title>ပြည်ထောင်စုသမ္မတမြန်မာနိုင်ငံတော်ဖွဲ့စည်းပုံအခြေခံဥပဒေ(၂၀၀၈ ခုနှစ်) ပြင်ဆင်ရေးပူးပေါင်းကော်မတီ၏ အစီရင်ခံစာအပေါ် လွှတ်တော်ကိုယ်စားလှယ်များ၏ ဆွေးနွေးချက်များနှင့်စပ်လျဉ်း၍ သက်ဆိုင်ရာ ကော်မတီက ပြန်လည်ရှင်းလင်းရန်ရှိက ရှင်းလင်းဆွေးနွေးခြင်း၊ လွှတ်တော်ကသဘောတူလက်ခံရန် အဆိုတင်သွင်းခြင်းနှင့် အဆုံးအဖြတ်ရယူခြင်း၊</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေ(၂၀၀၈ ခုနှစ်) ပြင်ဆင်ရေးပူးပေါင်းကော်မတီရဲ့ အစီရင်ခံစာနဲ့စပ်လျဉ်းပြီး လွှတ်တော်ကိုယ်စားလှယ်များရဲ့ ဆွေးနွေးခြင်းအစီအစဉ်ကို ၃၀-၇-၂၀၁၉ ရက်နဲ့ ၁-၈-၂၀၁၉ ရက်တို့တွင် ကျင်းပပြုလုပ်ခဲ့တဲ့ ပြည်ထောင်စုလွှတ်တော်အစည်းအဝေးများမှာ ဆောင်ရွက်ခဲ့ပြီး ဖြစ်ပါတယ်။ ယင်းအစီရင်ခံစာအပေါ် လွှတ်တော်ကိုယ်စားလှယ်များရဲ့ ဆွေးနွေးချက်များနဲ့စပ်လျဉ်းပြီး သက်ဆိုင်ရာ ကော်မတီက ပြန်လည်ရှင်းလင်းရန်ရှိက ရှင်းလင်းဆွေးနွေးပြီး အစီရင်ခံစာကို လွှတ်တော်က သဘောတူ လက်ခံရန် အဆိုတင်သွင်းဖို့ ဖိတ်ခေါ်ပါတယ်။</speech>
<speech><mp id="1585">ဦးထွန်းထွန်းဟိန်(ဥက္ကဋ္ဌ၊ ဖွဲ့စည်းပုံအခြေခံဥပဒေပြင်ဆင်ရေးပူးပေါင်းကော်မတီ)</mp>လေးစား အပ်ပါသော ပြည်ထောင်စုလွှတ်တော် နာယကကြီးနှင့်တကွ အမျိုးသားလွှတ်တော်ဥက္ကဋ္ဌ၊ ဒုတိယဥက္ကဋ္ဌနှင့် ပြည်ထောင်စုလွှတ်တော် ကိုယ်စားလှယ်များခင်ဗျား။ စိတ်၏ချမ်းသာခြင်း၊ ကိုယ်၏ကျန်းမာခြင်းများနဲ့ ပြည့်စုံ ပါစေကြောင်း ဆုတောင်းမေတ္တာပို့သအပ်ပါတယ်။ ကျွန်တော်ကတော့ ပြည်ထောင်စုလွှတ်တော်ကြီးက ဖွဲ့စည်းပေးသော (၂၀၀၈ ခုနှစ်) ဖွဲ့စည်းပုံအခြေခံဥပဒေပြင်ဆင်ရေးပူးပေါင်းကော်မတီဥက္ကဋ္ဌ ဦးထွန်းထွန်းဟိန် ဖြစ်ပါတယ်။ နာယကကြီးခင်ဗျာ။ ကျွန်တော်တို့ (၂၀၀၈ ခုနှစ်) ဖွဲ့စည်းပုံအခြေခံဥပဒေပြင်ဆင်ရေးပူးပေါင်း ကော်မတီရဲ့ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာကို ပြည်ထောင်စုလွှတ်တော်ကြီးသို့ လွန်ခဲ့သော ၂၀၁၉ ခုနှစ်၊ ဇူလိုင်လ ၁၂ ရက်နေ့တွင် တင်သွင်းထားပြီး ဖြစ်ပါတယ်။ တင်သွင်းထားတဲ့ အခြေခံဥပဒေပြင်ဆင်ရေးပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ အပေါ်တွင် ပြည်ထောင်စုလွှတ်တော်ကိုယ်စားလှယ်ကြီး ၄၁ ဦးတို့က ပြည်ထောင်စုလွှတ်တော်ကြီးတွင် လွန်ခဲ့သော ဇူလိုင်လ ၃၀ ရက်နေ့နှင့် ဩဂုတ်လ ၁ ရက်နေ့တို့တွင် လွတ်လပ်စွာ ပွင့်ပွင့်လင်းလင်း တင်ပြ ဆွေးနွေးခဲ့ကြပြီး ဖြစ်ပါတယ်။ ဒီလိုလွတ်လပ်စွာ တင်ပြဆွေးနွေးခဲ့ကြတဲ့ ပြည်ထောင်စုလွှတ်တော် ကိုယ်စားလှယ်ကြီးများကိုလည်း ကျွန်တော်တို့ ဖွဲ့စည်းပုံအခြေခံဥပဒေပြင်ဆင်ရေးပူးပေါင်းကော်မတီက အထူးပင်ကျေးဇူးတင်ရှိပါတယ်ခင်ဗျား။ ပြည်ထောင်စုလွှတ်တော် နာယကကြီးခင်ဗျား။ အခြေခံဥပဒေပြင်ဆင်ရေးပူးပေါင်းကော်မတီရဲ့ အစီရင်ခံစာအပေါ်မှာ ဆွေးနွေးခဲ့ကြတဲ့ ပြည်ထောင်စုလွှတ်တော်ကိုယ်စားလှယ်ကြီးများရဲ့ ဆွေးနွေးချက် များကို အခြေခံ၍ လေ့လာသုံးသပ်ကြည့်ပါက ဆွေးနွေးပုံ (၃)မျိုး (၃)စားဖြင့် ဆွေးနွေးထားကြသည်ကို တွေ့ရှိရပါတယ်။ ၎င်းတို့ကတော့ လေ့လာတွေ့ရှိချက်အစီရင်ခံစာအပေါ် (က) ထောက်ခံဆွေးနွေးခဲ့ကြ ပါတယ်။ (ခ) ကန့်ကွက်ဆွေးနွေးခဲ့ကြပါတယ်။ (ဂ) အကြံပြုဆွေးနွေးတင်ပြခဲ့ကြတာပဲ ဖြစ်ပါတယ်။ ပြည်ထောင်စုလွှတ်တော် နာယကကြီးခင်ဗျား။ အခြေခံဥပဒေပြင်ဆင်ရေးပူးပေါင်းကော်မတီရဲ့ လေ့လာတွေ့ရှိချက် အစီရင်ခံစာအပေါ်မှာ အထက်ပါအတိုင်း (၃)မျိုး (၃)စား ထောက်ခံကန့်ကွက်အကြံပြု ဆွေးနွေးကြတဲ့ ပြည်ထောင်စုလွှတ်တော်ကိုယ်စားလှယ်ကြီးများဟာဆိုရင် ဘာကြောင့်ထောက်ခံတယ် ဆိုတာကို ကိုယ်စားလှယ်ကြီးများက ရှင်းရှင်းလင်းလင်း တိတိကျကျ ထွက်ဆိုဆွေးနွေးခဲ့ကြသလို ဘာကြောင့် ကန့်ကွက်တယ်ဆိုတာကိုလည်း ရှင်းရှင်းလင်းလင်း တိတိကျကျ တင်ပြခဲ့ကြပါတယ်။ ထို့အတူပဲ ဘာတွေကို ဘာ့ကြောင့် အကြံပြုတယ်ဆိုတာကိုလည်း ရှင်းရှင်းလင်းလင်း လွတ်လွတ်လပ်လပ် တိတိကျကျ တင်ပြ သွားခဲ့ကြတာကို ပြည်ထောင်စုလွှတ်တော်ကြီးက ကြားသိကြခဲ့ပြီး ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်ကြီးများရဲ့ တင်ပြချက်များကို ကျွန်တော့အနေဖြင့် ကိုယ်စားလှယ်တော်ကြီးများထက် ပိုမို ကောင်းမွန်ရှင်းလင်းတဲ့ တင်ပြချက်ကို တင်ပြနိုင်မှာမဟုတ်တဲ့အတွက် ကျွန်တော့်ရဲ့ ပြင်ဆင်ရေးပူးပေါင်း ကော်မတီအနေဖြင့် ထပ်မံရှင်းလင်းတင်ပြလိုခြင်းမရှိပါ။ ပြည်ထောင်စုလွှတ်တော် နာယကကြီးခင်ဗျား။ ကျွန်တော်တို့ အခြေခံဥပဒေပြင်ဆင်ရေးပူးပေါင်း ကော်မတီအနေဖြင့် အစီရင်ခံစာအပေါ်မှာ ထောက်ခံခြင်း၊ ကန့်ကွက်ခြင်းတို့အပေါ် ရှင်းလင်းတင်ပြလိုခြင်း မရှိဘဲ လွှတ်တော်ကိုယ်စားလှယ်ကြီးများရဲ့ အကြံပြုချက်များအပေါ်မှာတော့ သေချာစွာ မှတ်သားနာယူ ထားပြီး ရှေ့လုပ်ငန်းစဉ်ဖြစ်တဲ့ ဥပဒေကြမ်းရေးဆွဲခြင်းတွင် ထည့်သွင်းစဉ်းစားသွားမည်ဖြစ်ပါကြောင်း အသိပေးပြောကြားလိုပါတယ်။ ပြည်ထောင်စုလွှတ်တော် နာယကကြီးခင်ဗျား။ ကျွန်တော်တို့ရဲ့ ဖွဲ့စည်းပုံအခြေခံဥပဒေပြင်ဆင်ရေး ပေါင်းကော်မတီ အစီရင်ခံစာကို အသက်ဆက်ကိယ်စားလှယ်ကြီးမားကကောက်ခံ အချို့ လက်ထက် ကိုယ်စားလှယ်ကြီးများက ကန့်ကွက်ကြတဲ့အတွက် ယင်းအစီရင်ခံစာကို အတည်ပြုပေးနိုင်ပါရန် လွှတ်တော်ကြီးရဲ့ အဆုံးအဖြတ်ရယူရန် လိုအပ်လျက်ရှိပါတယ်။ သို့ဖြစ်ပါ၍ ပြည်ထောင်စုလွှတ်တော်ကြီးက ဖွဲ့စည်းပေးသော (၂၀၀၈ ခုနှစ်) ဖွဲ့စည်းပုံအခြေခံဥပဒေပြင်ဆင်ရေးပူးပေါင်းကော်မတီ၏ လေ့လာတွေ့ရှိချက် အစီရင်ခံစာကို ပြည်ထောင်စုလွှတ်တော်ကြီး၏ တာဝန်ပေးချက်နှင့်အညီ ဆက်လက်ဆောင်ရွက်သွား နိုင်ရန်အတွက် ပြည်ထောင်စုလွှတ်တော်ကြီးက အတည်ပြုပေးနိုင်ပါရန် အဆိုတင်သွင်းအပ်ပါတယ်ခင်ဗျား။ အားလုံးကို ကျေးဇူးတင်ရှိပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေ(၂၀၀၈ ခုနှစ်) ပြင်ဆင်ရေးပူးပေါင်းကော်မတီရဲ့ အစီရင်ခံစာနဲ့စပ်လျဉ်းပြီး လွှတ်တော် ကိုယ်စားလှယ် ၄၁ ဦးက ဆွေးနွေးခဲ့ရာမှာ ထောက်ခံအကြံပြုဆွေးနွေးသွားကြတဲ့ ကိုယ်စားလှယ်များ ရှိသလို ကန့်ကွက်ထောက်ပြဆွေးနွေးသွားကြတဲ့ ကိုယ်စားလှယ်များလည်းရှိပါတယ်။ ဒါကြောင့် အဆိုပါပူးပေါင်းကော်မတီရဲ့ အစီရင်ခံစာနဲ့စပ်လျဉ်းပြီး လွှတ်တော်ရဲ့ အဆုံးအဖြတ်ကို စက်ခလုတ်အသုံးပြုတဲ့ နည်းလမ်းဖြင့် ဆောင်ရွက်သွားမှာ ဖြစ်ပါတယ်။ ထောက်ခံဆန္ဒမဲများရင် ယင်း အစီရင်ခံစာကို လွှတ်တော်က သဘောတူအတည်ပြုမှာဖြစ်ပြီး ကန့်ကွက်ဆန္ဒမဲများရင် အတည်မပြုကြောင်း ကြေညာမှာ ဖြစ်ပါတယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးလို့ရပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type="speaker">ထောက်ခံမဲ (၄၀၁)မဲ၊ ကန့်ကွက်မဲ (၁၉၇)မဲ၊ ကြားနေမဲမရှိ ဖြစ်ပါတယ်။</speech>
<speech type="speaker">ထောက်ခံဆန္ဒမဲများတဲ့အတွက် ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေ(၂၀၀၈ ခုနှစ်)ပြင်ဆင်ရေးပူးပေါင်းကော်မတီရဲ့ အစီရင်ခံစာကို သဘောတူအတည် ပြုကြောင်း ကြေညာပါတယ်။</speech>
</report>
</section>
<section value="Bill">
<bill>
<title>နိုင်ငံတော်သမ္မတထံမှ သဘောထားမှတ်ချက်ဖြင့် ပြန်လည်ပေးပို့ထားသော မြေသိမ်းဥပဒေကြမ်း နှင့်စပ်လျဉ်း၍ ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာကို လွှတ်တော်သို့ ဖတ်ကြားတင်ပြခြင်း ၊</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မြေသိမ်း ဥပဒေကြမ်းနဲ့ စပ်လျဉ်းပြီး နိုင်ငံတော်သမ္မတရဲ့ သဘောထားမှတ်ချက်ကို နိုင်ငံတော်သမ္မတရုံးရဲ့ ၁-၈-၂၀၁၉ ရက်စွဲပါ စာအမှတ်၊ ၅(၁)/၁/သမ္မတရုံးဖြင့် ပြန်လည်ပေးပို့ထားပါတယ်။ နိုင်ငံတော်သမ္မတရဲ့ သဘောထားမှတ်ချက်များအပေါ် ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နဲ့ သဘောထား မှတ်ချက်အစီရင်ခံစာကို လွှတ်တော်သို့ ဖတ်ကြားတင်ပြဖို့ ဖိတ်ခေါ်ပါတယ်။</speech>
<speech><mp id="1158">ဦးအောင်ကြည်ညွန့်(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကြီးတစ်ရပ်လုံးကို မင်္ဂလာပါလို့ ဂါရဝပြု နှုတ်ခွန်းဆက်သအပ်ပါတယ်။ ကျွန်တော်ကတော့ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ အဖွဲ့ဝင် မကွေးတိုင်းဒေသကြီး၊ မဲဆန္ဒနယ်အမှတ်(၄) တောင်တွင်းကြီးက အမျိုးသားလွှတ်တော်ကိုယ်စားလှယ် ဦးအောင်ကြည်ညွန့်ဖြစ်ပါတယ်။ ကော်မတီရဲ့ တာဝန်ပေးချက်အရ အစီရင်ခံစာကို ဖတ်ကြားတင်သွင်း သွားမှာဖြစ်ပါတယ်။ နိုင်ငံတော်သမ္မတက သဘောထားမှတ်ချက်နဲ့ ပြန်လည်ပေးပို့လာသော မြေသိမ်းဥပဒေကြမ်းနှင့် စပ်လျဉ်း၍ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထား မှတ်ချက်အစီရင်ခံစာ အပိုဒ် ၁။ မြေသိမ်းဥပဒေကြမ်းကို ပြည်ထောင်စုလွှတ်တော်က ၂၂-၇-၂၀၁၉ ရက်နေ့မှာ အတည်ပြုခဲ့ပြီး နိုင်ငံတော်သမ္မတထံ လက်မှတ်ရေးထိုး ထုတ်ပြန်နိုင်ရေးပေးပို့ခဲ့ရာ နိုင်ငံတော်သမ္မတက သဘောထားမှတ်ချက် ကိုးချက်ဖြင့် ၁-၈-၂၀၁၉ ရက်နေ့တွင် ပြန်လည်ပေးပို့လာပါတယ်။ ယင်းဥပဒေကြမ်းနဲ့ စပ်လျဉ်းပြီးတော့ နိုင်ငံတော်သမ္မတရဲ့ သဘောထားမှတ်ချက်အပေါ် ပြည်ထောင်စုလွှတ်တော်မှာ ဆွေးနွေး ဆုံးဖြတ်နိုင်ရေး ဥပဒေကြမ်းပူးပေါင်းကော်မတီရဲ့ သဘောထားမှတ်ချက်အစီရင်ခံစာတင်ပြရန် ပြည်ထောင်စု လွှတ်တော် နာယက က ၂-၈-၂၀၁၉ ရက်နေ့မှာ တာဝန်ပေးအပ်ခဲ့ပါတယ်။ သို့ပါ၍ ဥပဒေကြမ်းပူးပေါင်းကော်မတီဟာ ၆-၈-၂၀၁၉ ရက်နေ့မှာ ပြည်သူ့လွှတ်တော် တောင်သူ လယ်သမားနှင့် အလုပ်သမားရေးရာကော်မတီ၊ ပြည်သူ့လွှတ်တော် စိုက်ပျိုးရေး၊ မွေးမြူရေးနဲ့ ကျေးလက် လူမှုဘဝဖွံ့ဖြိုးတိုးတက်ရေးကော်မတီ၊ အမျိုးသားလွှတ်တော် တောင်သူလယ်သမားရေးရာကော်မတီ၊ အမျိုးသား လွှတ်တော် စိုက်ပျိုးရေး၊ မွေးမြူရေးနဲ့ ရေလုပ်ငန်းဖွံ့ဖြိုးတိုးတက်ရေးကော်မတီ၊ ပြည်ထောင်စုအစိုးရ အဖွဲ့ရုံးဝန်ကြီးဌာန၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ပြည်ထောင်စုရှေ့နေချုပ်ရုံးတို့နှင့် အစည်းအဝေးကျင်းပခဲ့ပြီး နိုင်ငံတော်သမ္မတရဲ့ သဘောထားမှတ်ချက်များကို လေ့လာစိစစ်ခဲ့ကြပါတယ်။ ယင်းအစည်းအဝေးတွင် ဆွေးနွေးချက်များအရ နိုင်ငံတော်သမ္မတက သဘောထားမှတ်ချက်ဖြင့် ပြန်လည်ပေးပို့လာတဲ့ ဥပဒေကြမ်းနဲ့ စပ်လျဉ်းပြီးတော့ ဥပဒေကြမ်း၏ အပိုဒ်၂ အပိုဒ်ခွဲ(က)၊ အပိုဒ် ၄၄ အပိုဒ်ခွဲ(ခ)၊ အပိုဒ် ၄ရ ရဲ့ခြေဆင်း၊ အပိုဒ် ၄၉ ရဲ့ ခြေဆင်း၊ အပိုဒ် ၄၉ အပိုဒ်ခွဲ(ခ)၊ အပိုဒ် ၅၂ အပိုဒ်ခွဲ(ခ)၊ အပိုဒ် ၆၉ အပိုဒ်ခွဲ(ခ) တို့ကို နိုင်ငံတော်သမ္မတရဲ့ သဘောထားမှတ်ချက်အတိုင်းလည်းကောင်း၊ အပိုဒ် ၂၆ အပိုဒ်ခွဲ(ခ)၊ အပိုဒ် ၄၄ အပိုဒ်ခွဲ(ဃ) တို့ကို နိုင်ငံတော်သမ္မတ၏ သဘောထားမှတ်ချက်နှင့်အညီ ပြင်ဆင်၍လည်းကောင်း၊ အပိုဒ် ၃၂ ကို ပယ်ဖျက်၍လည်းကောင်း အတည်ပြုပြဋ္ဌာန်းသင့်ပါကြောင်း လေ့လာတွေ့ရှိရပါတယ်။ ဥပဒေကြမ်းပူးပေါင်းကော်မတီရဲ့ ညှိနှိုင်းသဘောတူညီခဲ့သည့် အပိုဒ်၊ အပိုဒ်ခွဲများရဲ့ ပြင်ဆင်ချက်များကို နောက်ဆက်တွဲပါ ကန့်လန့်ဖြတ်ဇယားမှာ ရှင်းလင်းစွာ တင်ပြထားပါသည်။ သို့ပါ၍ နိုင်ငံတော်သမ္မတက သဘောထားမှတ်ချက်ဖြင့် ပြန်လည်ပေးပို့လာသော မြေသိမ်း ဥပဒေကြမ်းနဲ့ စပ်လျဉ်း၍ ပြည်ထောင်စုလွှတ်တော်ဆိုင်ရာ နည်းဥပဒေ ၉၉ နဲ့အညီ လွှတ်တော်သို့ အစီရင်ခံစာ တင်ပြအပ်ပါတယ်။ ပြည်ထောင်စုလွှတ်တော်ဥပဒေကြမ်းပူးပေါင်းကော်မတီ။ အားလုံးကို ကျေးဇူးတင်ပါတယ်။ အထက်ပါ ဥပဒေကြမ်းနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း ၊</speech>
<speech type="speaker">အစီအစဉ်(၈)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ ဥပဒေကြမ်းနဲ့စပ်လျဉ်းပြီး နိုင်ငံတော်သမ္မတရဲ့ သဘောထားမှတ်ချက်အပါအဝင် ဥပဒေကြမ်းပူးပေါင်း ကော်မတီရဲ့ အစီရင်ခံစာမိတ္တူကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ အစီရင်ခံစာနှင့် ပြင်ဆင်ချက်ဇယားကို နောက်ဆက်တွဲဖြင့် ဖော်ပြထားပါသည်။ နိုင်ငံတော်သမ္မတရဲ့ သဘောထားမှတ်ချက်များကို ပြည်ထောင်စုလွှတ်တော်ဆိုင်ရာ နည်းဥပဒေ ၁၀၈ နဲ့အညီ အဆိုတင်သွင်းဆွေးနွေးလိုတဲ့ လွှတ်တော်ကိုယ်စားလှယ်များရှိပါက အပိုဒ်၊ အပိုဒ်ခွဲ အလိုက် ပြည့်စုံစွာဖော်ပြပြီး ၁၄-၈-၂၀၁၉ ရက် (ဗုဒ္ဓဟူးနေ့) ညနေ ၄ နာရီ နောက်ဆုံးထား၍ ပြည်ထောင်စု လွှတ်တော်ရုံး ညွှန်ကြားရေးမှူးချုပ်ထံ အမည်စာရင်းပေးပို့နိုင်ကြောင်း ကြေညာပါတယ်။</speech>
</bill>
</section>
<section value="Report">
<report>
<title>ပြည်ထောင်စုအစိုးရအဖွဲ့မှ ပေးပို့သော ၂၀၁၈-၂၀၁၉ ခု၊ ဘဏ္ဍာရေးနှစ် ပြည်ထောင်စု ဝန်ကြီးဌာန အဖွဲ့အစည်းများ၏ ပထမ ၆ လပတ် အခွန်ရငွေစာရင်းများနှင့် စပ်လျဉ်း၍ ပြည်သူ့ငွေစာရင်း ပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ (၁၂/၂၀၁၉)ကို ဖတ်ကြားတင်ပြခြင်းနှင့် လွှတ်တော်က ဆွေးနွေးစဉ်းစားရန် အဆိုတင်သွင်းခြင်း</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု အစိုးရအဖွဲ့မှပေးပို့တဲ့ ၂၀၁၈-၂၀၁၉ ခု၊ ဘဏ္ဍာရေးနှစ် ပြည်ထောင်စုဝန်ကြီးဌာန၊ အဖွဲ့အစည်းများရဲ့ ပထမ ၆ လပတ် အခွန်ရငွေ စာရင်းများနဲ့ စပ်လျဉ်းပြီး သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က ၇-၈-၂၀၁၉ ရက်တွင် ကျင်းပပြုလုပ်ခဲ့တဲ့ ပြည်ထောင်စုလွှတ်တော်အစည်းအဝေးမှာ လွှတ်တော်သို့ ရှင်းလင်း တင်ပြခဲ့ပြီး ဖြစ်ပါတယ်။ အထက်ပါကိစ္စအပေါ် ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထား မှတ်ချက်အစီရင်ခံစာ(၁၂/၂၀၁၉)ကို ဖတ်ကြားတင်ပြပြီး လွှတ်တော်က ဆွေးနွေးစဉ်းစားရန် အဆိုတင်သွင်းဖို့ ဖိတ်ခေါ်ပါတယ်။</speech>
<speech><mp id="1441">ဒေါ်နီနီဒွန်း(အဖွဲ့ဝင်၊ ပြည်သူ့ငွေစာရင်းပူးပေါင်းကော်မတီ)</mp>လေးစားရပါသော ပြည်ထောင်စု လွှတ်တော် နာယကကြီး၊ အမျိုးသားလွှတ်တော်ဥက္ကဋ္ဌကြီး၊ ဒု-ဥက္ကဋ္ဌများ၊ ပြည်ထောင်စုဝန်ကြီးများ၊ ပြည်ထောင်စု အဆင့်အဖွဲ့အစည်းဝင်များ၊ ပြည်ထောင်စုလွှတ်တော် ကိုယ်စားလှယ်များ၊ ကြွရောက်လာကြသော ဧည့်သည် တော်များအားလုံးမင်္ဂလာပါ။ ကျွန်မကတော့ ပြည်သူ့ငွေစာရင်းပူးပေါင်းကော်မတီ အဖွဲ့ဝင် ပေါက်ခေါင်း မဲဆန္ဒနယ်မှ ဒေါ်နီနီဒွန်းဖြစ်ပါတယ်။ ပြည်သူ့ငွေစာရင်းပူးပေါင်းကော်မတီဥက္ကဋ္ဌရဲ့ တာဝန်ပေးချက်အရ ၂၀၁၈-၂၀၁၉ ခု၊ ဘဏ္ဍာရေးနှစ် ပြည်ထောင်စုဝန်ကြီးဌာန၊ အဖွဲ့အစည်းများ၏ ပထမ ၆ လပတ် အခွန်ရငွေ စာရင်းများနှင့်စပ်လျဉ်း၍ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာအမှတ်(၁၂/၂၀၁၉)ကို တင်ပြသွားမှာ ဖြစ်ပါတယ်။ ၂၀၁၈-၂၀၁၉ ခု၊ ဘဏ္ဍာရေးနှစ် ပြည်ထောင်စုဝန်ကြီးဌာန၊ အဖွဲ့အစည်းများ၏ ပထမ ၆ လပတ် အခွန်ငွေစာရင်းများကို ပြည်ထောင်စုအစိုးရအဖွဲ့ရုံးက ၆-၆-၂၀၁၉ ရက်တွင် ပြည်ထောင်စု လွှတ်တော်ရုံးသို့ ပေးပို့ခဲ့ပြီး ပြည်ထောင်စုလွှတ်တော်သို့ အစီရင်ခံစာ တင်သွင်းနိုင်ရန် ၇-၆-၂၀၁၉ ရက်တွင် ပြည်သူ့ငွေစာရင်းပူးပေါင်းကော်မတီသို့ ဆက်လက်ပေးပို့လာပါတယ်။ အဆိုပါအခွန်ရငွေ စာရင်းများနှင့် စပ်လျဉ်း၍ ပြည်သူ့ငွေစာရင်းပူးပေါင်းကော်မတီသည် ၃၀-၇-၂၀၁၉ ရက်တွင် အခွန်ကောက်ခံလျက် ရှိသည့် သက်ဆိုင်ရာဝန်ကြီးဌာန၊ အဖွဲ့အစည်း ရ ခုနှင့်လည်းကောင်း၊ ၅-၈-၂၀၁၉ ရက်တွင် ပူးပေါင်း ကော်မတီဝင်များနှင့်လည်းကောင်း အစည်းအဝေးများကျင်းပပြုလုပ်၍ ဆွေးနွေးခဲ့ပြီး လေ့လာတွေ့ရှိချက် များနှင့် သဘောထားမှတ်ချက်အစီရင်ခံစာ အမှတ်စဉ်(၁၂/၂၀၁၉)ကို ပြည်ထောင်စုလွှတ်တော်ဆိုင်ရာ နည်းဥပဒေ ၁၀၄(က)၊ (ခ)၊ (ဂ) ပါ ပြဋ္ဌာန်းချက်များနှင့်အညီ ပြည်ထောင်စုလွှတ်တော် နာယကမှတစ်ဆင့် ပြည်ထောင်စုလွှတ်တော်သို့ တင်ပြအပ်ပါတယ်။ နာယကကြီးရှင့်။ အစီရင်ခံစာကို တင်ပြရာတွင် ရှင်းလင်းစေရန် Power point အသုံးပြုခွင့်ပေးပါရှင်။ ၂၀၁၈-၂၀၁၉ ခု၊ ပြည်ထောင်စု၏ အခွန်အကောက်ဥပဒေ အခန်း(၃)၊ ပုဒ်မ ရ ပါ ပြဋ္ဌာန်းချက်အရ ၂၀၁၈-၂၀၁၉ ခု၊ ဘဏ္ဍာရေးနှစ် ပထမ ၆ လပတ် လျာထားချက်အပေါ် အခွန်ကောက်ခံရရှိမှု အခြေအနေအား ပြည်ထောင်စုအစိုးရအဖွဲ့ရုံးက တင်ပြလာပါတယ်။ တင်ပြချက်အရ အခွန်ရငွေစာရင်း အကျဉ်းချုပ်ကို Power point မှာ ဖော်ပြထားပါတယ်။ အသေးစိတ်ကို နောက်ဆက်တွဲ(က)ဖြင့် တင်ပြအပ်ပါတယ်။ ကောက်ခံရရှိတဲ့ အခွန်အကောက် (၄)မျိုးရှိတဲ့ အနက်မှ (၃)မျိုးဟာ လျာထားချက်ပြည့်မီ ကျော်လွန်ပြီး ကျန်ရှိနေတဲ့ အကောက်ခွန်တစ်မျိုးမှာ လျာထားချက်အောက် လျော့နည်းပြီး ကောက်ခံရရှိကြောင်း တွေ့ရှိ ရပါတယ်။ လျာထားချက်အပေါ် ဆောင်ရွက်နိုင်မှု အခြေအနေ။ ယင်းအခြေအနေနှင့်စပ်လျဉ်း၍ ၂၀၁၈-၂၀၁၉ ခု၊ ဘဏ္ဍာရေးနှစ် ပထမ ၆ လပတ် အခွန်ရငွေစာရင်းများအရ ၂၀၁၈-၂၀၁၉ ခုနှစ်၊ ပြည်ထောင်စု၏ အခွန် အကောက်ဥပဒေပါ အခွန် (၂၂)မျိုးအနက် အခွန် (၁၁)မျိုးသည် လျာထားချက်ကို ပြည့်မီကျော်လွန်အောင် ကောက်ခံနိုင်တဲ့အပြင် ကျန်အခွန်များမှာ လျာထားချက်ပြည့်မီခြင်းမရှိကြောင်း သိရှိရပါတယ်။ လျာထားချက်ပြည့်မီတဲ့ အခွန် (၁၁)မျိုး ဖြစ်ပါတယ်။ လျာထားချက်မပြည့်မီတဲ့ အခွန်များဖြစ်ပါတယ်။ လျာထားချက်ကို ပြည့်မီကျော်လွန်တဲ့ အကြောင်းရင်း၊ လျာထားချက်ကို ပြည့်မီကျော်လွန်ခြင်းမရှိတဲ့ အကြောင်းရင်း၊ အကောင်အထည်ဖော် ဆောင်ရွက်နိုင်မှုနဲ့ စပ်လျဉ်းတဲ့ သက်ဆိုင်ရာဌာနများရဲ့ ရှင်းလင်းတင်ပြချက်များကို ကိုယ်စားလှယ်တော်ကြီးများထံ ဖြန့်ဝေ ထားသော အစီရင်ခံစာတွင် အသေးစိတ်ဖော်ပြထားပြီးဖြစ်သောကြောင့် ဲ့ညှာသောအားဖြင့် ပြန်လည်ရှင်းလင်းတင်ပြခြင်း မပြုတော့ပါ။ ယင်းအချက်အလက်များကို အခြေခံ၍ လေ့လာသုံးသပ်ထားသော ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သုံးသပ်ချက်ကို ဆက်လက်တင်ပြသွားမှာ ဖြစ်ပါတယ်။ ၂၀၁၈-၂၀၁၉ ခု၊ ဘဏ္ဍာရေးနှစ် ပထမ ၆ လပတ် အခွန်ရငွေ စုစုပေါင်းတွင် မူလခန့်မှန်းခြေစာရင်း အရ ပထမ ၆ လအတွက် လျာထားငွေ၏ ၁၀၄.၂၃ ရာခိုင်နှုန်းဆောင်ရွက်နိုင်၍ လျာထားချက်ကို ကျော်လွန်အောင်ဆောင်ရွက်နိုင်ကြောင်း တွေ့ရှိရပါတယ်။ သို့သော် ဖြည့်စွက်ခွင့်ပြုငွေများ ထပ်မံခွင့်ပြု ပေးပြီးနောက် ပြုပြင်ရေးဆွဲထားသည့် ပြုပြင်ပြီးခန့်မှန်းခြေစာရင်းနှင့်နှိုင်းယှဉ်ပါက ၅၁.၈၉ ရာခိုင်နှုန်းသာ ဆောင်ရွက်နိုင်ခဲ့ကြောင်း တွေ့ရှိရပါတယ်။ ပြည်ထောင်စုဝန်ကြီးဌာန၊ အဖွဲ့အစည်းများ၏ ၂၀၁၅-၂၀၁၆ မှ ၂၀၁၈-၂၀၁၉ ဘဏ္ဍာရေးနှစ်အထိ ပထမ ၆ လပတ် ကာလတို ကောက်ခံရရှိသည့် အခွန်ရငွေအကျဉ်းချုပ် ဖြစ်ပါတယ်။ အသေးစိတ်ကိုတော့ နောက်ဆက်တွဲ(ဂ)နဲ့ ဖော်ပြထားပါတယ်။ Power point ကို လေ့လာတဲ့ အခါမှာ အခွန်ရငွေတွေဟာ နှစ်စဉ်တိုးတက်ရရှိလာတာကို တွေ့ရှိရပါတယ်။ ပြည်ထောင်စု၏ အခွန်အကောက်ရငွေတွင် စီမံကိန်းနှင့်ဘဏ္ဍာရေးဝန်ကြီးဌာန၊ ပြည်တွင်းအခွန်များ ဦးစီးဌာနက တာဝန်ယူကောက်ခံလျက်ရှိတဲ့ အခွန်အမျိုးအစား ၅ ခုရှိပြီး ၂၀၁၆-၂၀၁ရ မှ ၂၀၁၈-၂၀၁၉ ဘဏ္ဍာရေးနှစ်အထိ ပထမ ၆ လ ကောက်ခံရရှိငွေနှင့် ပြည်ထောင်စု၏ စုစုပေါင်းအခွန်ရငွေတွင် ပါဝင်မှု အချိုးအစားမှာ ပျမ်းမျှ ၇၅.၅၄ ရာခိုင်နှုန်းခန့်ရှိ၍ ပြည်ထောင်စုအခွန်ရငွေ၏ အဓိကအကျဆုံးဖြစ်ကြောင်း ကိုလည်း ဒီ Power point မှာတွေ့ရှိရပါတယ်။ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ လယ်ယာမြေစီမံခန့်ခွဲရေးနှင့် စာရင်းအင်း ဦးစီးဌာနက စည်းကြပ်ကောက်ခံတဲ့ မြေလွတ်၊ မြေလပ်နှင့် မြေရိုင်းများ လုပ်ပိုင်ခွင့် ရရှိထားသူများထံမှ ကောက်ခံရရှိတဲ့ အခွန်နဲ့စပ်လျဉ်းပြီးတော့ ယင်းအခွန်များကို ၂၀၁၈ ခုနှစ်၊ မတ်လမှသာ စတင်ပြီးတော့ ကောက်ခံနိုင်ခဲ့ပါတယ်။ ၂၀၁၇-၂၀၁၈ ခု၊ ဘဏ္ဍာရေးနှစ်မှာ လုပ်ငန်းရှင် ၂,၉၆၃ ဦး၊ လုပ်ပိုင်ခွင့်ရ ဧရိယာ ၄၄၁,၈၇၀.၄၅ ဧကအတွက် ကျပ် ၁,၂၅၄.၇၇၆ သန်း လျာထားခဲ့သည့်အနက် ၂၀၁၉ ခုနှစ်၊ ဇွန်လအထိ ကျပ် ၈၉၃.၄၁ရ သန်း ရရှိခဲ့ပြီး ကြွေးကျန် ၃၆၁.၃၅၉ သန်း ကျန်ရှိခြင်းတို့ကြောင့် ၂၀၁၈-၂၀၁၉ ခု၊ ဘဏ္ဍာရေးနှစ် လျာထားချက်တွင် အမှန်တကယ်ရရှိနိုင်သည်ထက် လျော့နည်းလျာထားခြင်းကို တွေ့ရှိရ ပါတယ်။ မြေခွန်ကြွေးကျန်ဖြစ်ပေါ်ခြင်းနဲ့ စပ်လျဉ်းပြီးတော့ ညွှန်ကြားချက်အရ မြေခွန်ပေးသွင်းခြင်းမပြုဘဲ ရှောင်တိမ်းနေကြောင်း သို့မဟုတ် ပျက်ကွက်နေကြောင်း တွေ့ရှိလျှင် တည်ဆဲဥပဒေနှင့်အညီ အရကောက်ခံခြင်း နည်းလမ်းဖြင့် ကောက်ခံရမည်ဖြစ်ပြီး ကောက်ခံမရရှိပါက ထိရောက်စွာအရေးယူ ဆောင်ရွက်ရမည် ဖြစ်ပါတယ်။ ၎င်းအပြင် မြေလွတ်၊ မြေလပ်နှင့် မြေရိုင်းများ စီမံခန့်ခွဲရေးဥပဒေတွင်လည်း ဥပဒေပါ စည်းကမ်းချက်တစ်ရပ်ရပ်ကို ချိုးဖောက်ကြောင်း တွေ့ရှိရလျှင် မူလပေးသွင်းထားသည့် အာမခံကြေးကို ပြည်သူ့ဘဏ္ဍာအဖြစ် သိမ်းဆည်းရမည့်အပြင် မြေယာလုပ်ပိုင်ခွင့်၊ အသုံးပြုခွင့်ကိုလည်း ပြန်လည်ရုပ်သိမ်း ပိုင်ခွင့်ရှိသည်ဟု ပြဋ္ဌာန်းထားရှိပြီးဖြစ်၍ ဗဟိုကော်မတီ၏လုပ်ပိုင်ခွင့်ဖြင့် အရေးယူဆောင်ရွက်နိုင်ပါတယ်။ သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီးဌာနမှ တာဝန်ယူကောက်ခံတဲ့ အခွန် များနှင့် စပ်လျဉ်း၍ မြန်မာ့ပုလဲလုပ်ငန်းဥပဒေကို ဒုတိယအကြိမ်ပြင်ဆင်သည့်ဥပဒေအရ ပုလဲထုတ်လုပ်ခြင်း လုပ်ငန်းမှ မုတ်ကောင်ဝတ်ဆံသွင်းခွန်ကောက်ခြင်းအစား ထုတ်လုပ်မှုအပေါ် ခွဲဝေခံစားသည့်စနစ်ဖြင့် ဆောင်ရွက်မည်ဖြစ်၍ ပြည်ထောင်စု၏အခွန်အကောက်စာရင်းတွင် အခွန်ခေါင်းစဉ်တစ်ရပ် လျော့နည်း သွားမှာဖြစ်ပါတယ်။ နောက် ဓာတ်သတ္တု အခွန်လျာထားချက် မပြည့်မီရခြင်းတွင် အကြောင်းရင်းတစ်ခုအဖြစ် ဖော်ပြ ထားသည့် ကျောက်ပုထိုး ရွှေသန့်စင်စက်ရုံတွင် ဆိုဒီယမ်ဆိုင်ယာနိုက်ဓာတ်ဆေးပြတ်လပ်သဖြင့် ၁-၁၂-၂၀၁၈ မှစ၍ ထုတ်လုပ်မှုလုပ်ငန်း ရပ်နားထားရသည်ဆိုခြင်းမှာ စီမံခန့်ခွဲမှုအားနည်းချက်ပင်ဖြစ်ကြောင်း သုံးသပ် ရရှိပါတယ်။ GoScoop?p3əz$sarmosqoçok şĉioosseỉ saimmp|6307 Macro Economic Indicator များနှင့် ဆက်စပ်လေ့လာပါက Power point တွင် ပြည်ထောင်စုရဲ့ အခွန်အကောက်ရငွေနှင့် GDP အချိုးဟာ ၂၀၁၈-၂၀၁၉ ခုတွင် ကျဆင်းလာကြောင်း တွေ့ရှိရပါတယ်။ ပြည်ထောင်စု၏ ရငွေသုံးငွေနှင့် အခွန်ရငွေ နှိုင်းယှဉ်ချက်ကိုလည်း Power point မှာ လေ့လာ သုံးသပ်တဲ့အခါ ၂၀၁၈-၂၀၁၉ RE ၌ ကျဆင်းလာကြောင်း လေ့လာတွေ့ရှိရပါတယ်။ အထက်ဖော်ပြပါအခြေအနေများအရ ပြည်ထောင်စု၏ အခွန်ရငွေသည် နှစ်စဉ်တိုးတက် ရရှိနေ GUSCOS: Qcondensaemoplovo Macro Economic Indicator qp:329 3əz$9689ệ GDP အချိုး ကျဆင်းနေခြင်း၊ အခွန်အကောက်ရငွေကို ပြည်ထောင်စု၏ သုံးငွေနှင့် နှိုင်းယှဉ်ပါက ၂၀၁၄-၂၀၁၅ ခု၊ ဘဏ္ဍာရေးနှစ်တွင် စုစုပေါင်းသုံးငွေ၏ ၃၇.၀၃ ရာခိုင်နှုန်းမှ ၂၀၁၈-၂၀၁၉ ခု၊ ဘဏ္ဍာရေးနှစ်တွင် ၂၈.၆၉ ရာခိုင်နှုန်းသာရှိကြောင်း လေ့လာတွေ့ရှိရပါတယ်။ ပြည်သူ့ငွေစာရင်းပူးပေါင်းကော်မတီ၏ သဘောထားမှတ်ချက်။ ပြည်ထောင်စု၏ အခွန်အကောက် ရငွေလျာထားချက်များ သတ်မှတ်ရာတွင် နှစ်အတွင်းရရှိနိုင်မည့် အခွန်ဘဏ္ဍာငွေများကို အပြည့်အဝ ထည့်သွင်းလျာထားရန်လိုအပ်ကြောင်း သဘောထားမှတ်ချက်ပြုအပ်ပါတယ်။ ကျောက်ပုထိုး ရွှေသန့်စင် စက်ရုံတွင် ဆိုဒီယမ်ဆိုင်ယာနိုက်ဓာတ်ဆေးပြတ်လပ်၍ ထုတ်လုပ်မှု ရပ်နားထားရခြင်းမှာ လုံးဝမဖြစ်သင့်ဘဲ စက်ရုံစီမံခန့်ခွဲသူများအပါအဝင် တာဝန်ရှိသူများအနေဖြင့် ကြပ်မတ်ဆောင်ရွက်သွားရန် လိုအပ်ကြောင်း သဘောထားမှတ်ချက်ပြုအပ်ပါတယ်။ ပြည်ထောင်စု၏အခွန်အကောက်ရငွေ တိုးတက်နေသည်ဆိုသော်လည်း အခွန်ရငွေနှင့် GDP အချိုး ကျဆင်းနေခြင်း၊ ပြည်ထောင်စု၏ စုစုပေါင်းသုံးငွေတွင် အခွန်ရငွေပါဝင်မှုအချိုးအစား ကျဆင်းနေခြင်း တို့ကြောင့် အခွန်ရငွေတိုးတက်ရရှိရေး ဆောင်ရွက်သွားရန်နှင့် ထိုသို့ကြပ်မတ် ဆောင်ရွက်ရာတွင် အခွန် နှုန်းထားတိုးမြှင့်ကောက်ခံခြင်းထက် တည်ဆဲဥပဒေပြဋ္ဌာန်းချက်များနှင့်အညီ အပြည့်အဝရရှိရေး ဦးတည်ချက် ထားရှိ ဆောင်ရွက်သွားရန်လိုအပ်ကြောင်း သဘောထားမှတ်ချက်ပြုအပ်ပါတယ်။ လေးစားရပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်များရှင်။ နိဂုံးချုပ်အားဖြင့် ပြည်ထောင်စုအစိုးရအဖွဲ့မှ ပေးပို့လာသော ၂၀၁၈-၂၀၁၉ ခု၊ ဘဏ္ဍာရေးနှစ် ပြည်ထောင်စု ဝန်ကြီးဌာန၊ အဖွဲ့အစည်းများ၏ ပထမ ၆ လပတ် အခွန်ရငွေစာရင်းများနှင့်စပ်လျဉ်း၍ ပြည်သူ့ငွေစာရင်း ပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ အမှတ်စဉ်(၁၂/၂၀၁၉) အား ပြည်ထောင်စုလွှတ်တော်ဆိုင်ရာ နည်းဥဒေ ၁၀၄(က)၊ (ခ)၊ (ဂ)ပါ ပြဋ္ဌာန်းချက်များနှင့်အညီ ပြည်ထောင်စု လွှတ်တော်သို့ အစီရင်ခံတင်ပြရင်း အစီရင်ခံစာကို လွှတ်တော်ကြီးက စဉ်းစားဆွေးနွေးပေးနိုင်ပါရန် အဆို တင်သွင်းအပ်ပါတယ်ရှင်။ ကျေးဇူးတင်ပါတယ်ရှင်။ ပြည်ထောင်စုလွှတ်တော်၊ ပြည်သူ့ငွေစာရင်းပူးပေါင်း ကော်မတီ။</speech>
<title>အထက်ပါအစီရင်ခံစာနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၁၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ(၁၂/၂၀၁၉)ကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ အစီရင်ခံစာနှင့် ပြင်ဆင်ချက်ဇယားကို နောက်ဆက်တွဲဖြင့် ဖော်ပြထားပါသည်။ အထက်ပါ အစီရင်ခံစာနဲ့ စပ်လျဉ်းပြီး ပြည်ထောင်စုလွှတ်တော်ဆိုင်ရာ နည်းဥပဒေ ၁၀၄ နည်းဥပဒေခွဲ(ဃ)၊ (င)တို့နဲ့အညီ ဆွေးနွေးလိုတဲ့ ကိုယ်စားလှယ်ရှိပါက ၁၄-၈-၂၀၁၉ ရက်(ဗုဒ္ဓဟူးနေ့) ညနေ ၄ နာရီ နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်း တင်သွင်းနိုင်ကြောင်း ကြေညာပါတယ်။</speech>
</report>
<report>
<title>အမျိုးသားပညာရေးမူဝါဒကော်မရှင်၏ ၆ လတာကာလ (၂၀၁၈ ခုနှစ်၊ အောက်တိုဘာလ ၁၀ ရက်နေ့မှ ၂၀၁၉ ခုနှစ်၊ ဧပြီလ ၉ ရက်နေ့အထိ) လုပ်ငန်းဆောင်ရွက်ခဲ့မှုအစီရင်ခံစာနှင့်စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၁၁) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အမျိုးသား ပညာရေးမူဝါဒကော်မရှင်ရဲ့ ၆ လတာ ကာလ (၂၀၁၈ ခုနှစ်၊ အောက်တိုဘာလ ၁၀ ရက်နေ့မှ ၂၀၁၉ ခုနှစ်၊ ဧပြီလ ၉ ရက်နေ့အထိ) လုပ်ငန်းဆောင်ရွက်ခဲ့မှုအစီရင်ခံစာအမှတ်(၅)နဲ့ စပ်လျဉ်းပြီး ၅-၈-၂၀၁၉ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော်အစည်းအဝေးမှာ သက်ဆိုင်ရာကော်မရှင်က လွှတ်တော်သို့ ရှင်းလင်းတင်ပြခဲ့ပြီး ဖြစ်ပါတယ်။ အထက်ပါအစီရင်ခံစာနဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော်ကိုယ်စားလှယ် ၄၅ ဦးရှိပါတယ်။ ဒီနေ့မှာ လွှတ်တော်ကိုယ်စားလှယ် ၁၉ ဦး ဆွေးနွေးရန်လျာထားပြီး တစ်ဦးချင်းအနေနဲ့ သတ်မှတ်ချိန် ၆ မိနစ်အတွင်း ဆွေးနွေးဖို့ဖြစ်ပါတယ်။</speech>
<speech type="speaker">ဒေါက်တာလှမိုး အောင်မြေသာစံမဲဆန္ဒနယ် စတင် ဆွေးနွေးဖို့ဖြစ်ပါတယ်။</speech>
<speech><mp id="1476">ဒေါက်တာလှမိုး(အောင်မြေသာစံမဲဆန္ဒနယ်၊ မန္တလေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ကြွရောက်လာသူများအားလုံး မင်္ဂလာအပေါင်းနှင့် ပြည့်စုံ ကြပါစေ။ ကျွန်တော်ကတော့ အောင်မြေသာစံမြို့နယ်က ပြည်သူလွှတ်တော်ကိုယ်စားလှယ်၊ ဒေါက်တာလှမိုး ဖြစ်ပါတယ်။ ကျွန်တော့်အား Power Point Presentation ဖြင့် တင်ပြခွင့်ပြုပါရန် လေးစားစွာဖြင့် တောင်းခံ အပ်ပါတယ်။ ဒီနေ့ပြည်ထောင်စုသမ္မတမြန်မာနိုင်ငံတော် အမျိုးသားပညာရေးမူဝါဒကော်မရှင်ရဲ့ ကျွန်တော်တို့ ဒါအစီရင်ခံစာအမှတ်(၅)ကို ဆွေးနွေးခွင့်ရတဲ့အတွက် အထူးပဲကျေးဇူးတင်ပါတယ်။ အစီရင်ခံစာမှာကြည့်တဲ့ အခါကျတော့လည်း ကော်မရှင်ရဲ့ ပြည့်ပြည့်စုံစုံဆောင်ရွက်ချက်တွေကို မြင်ရ၊ တွေ့ရ၊ သိရတဲ့အတွက်လည်း အားလုံးဝမ်းသာပါတယ်။ ကျေလည်းကျေနပ်မိပါတယ်။ ဒီထက်မက ပိုမိုပြီးတော့လည်း ဆောင်ရွက်ပေး နိုင်ပါစေလို့ ဆုမွန်ကောင်းတောင်းသလို တိုက်လည်းတိုက်တွန်းအပ်ပါတယ်။ ကျွန်တော်တို့ အမျိုးသားပညာရေး မူဝါဒကော်မရှင်က ကျင်းပတဲ့ နည်းပညာနဲ့ သက်မွေးပညာလေ့ကျင့်ရေးဆိုင်ရာ အလုပ်ရုံဆွေးနွေးပွဲက ထွက်ပေါ်လာတဲ့ အကြံပြုချက် (၅)ချက်ရှိတယ်လို့ ဖော်ပြထားပါတယ်။ ဒါအစီရင်ခံစာထဲမှာ ဖော်ပြထား တာပါ။ အဲဒီ (၅)ချက်ထဲက အတွေးအမြင်များ ပြောင်းလဲပစ်ရေးဆိုတဲ့နေရာလေးက အလွန်အရေးကြီး olosufli Technical and Vocational Education and Training(TVET) 02969:08 porwoną: ပညာရေးဟု ယူဆနေသော လူထုရဲ့ အမြင်ပြောင်းလဲသွားအောင် ဆောင်ရွက်ရန်ဆိုတာလေး ဖော်ပြထား ပါတယ်။ ဒီအချက်ဟာ အလွန်အရေးကြီးပါတယ်။ ကျွန်တော်တို့ နိုင်ငံမှာ ဒီနေ့ချိန်မှာ Skill Labour ကျွမ်းကျင်လုပ်သားတွေ အများအပြားလိုအပ် နေတဲ့ပါတယ်။ ဒါပေမဲ့ ကျွန်တော်တို့ နိုင်ငံသူနိုင်ငံသားများက ဒီပညာရပ်ကို ဒုတိယတန်းစား ပညာရေးအဖြစ်ပဲ သတ်မှတ်ပါတယ်။ ဘာကြောင့်လဲ ဒါတွေက အတွေးမြင်ပြောင်းအောင် လုပ်ရမယ့်အချက်တွေ ဖြစ်ပါတယ်။ ဘာတွေပြောင်းရမှာလဲ။ ကျွန်တော်တို့ နိုင်ငံရဲ့ နိုင်ငံ့ဝန်ထမ်းပေါ်လစီအရကိုက ဘွဲ့မရရင် ကျွန်တော်တို့က ရာထူးမတိုးတဲ့စနစ်ကို သွားနေတဲ့အခါကျတော့ ကျွမ်းကျင်လုပ်သား ဘယ်လောက်ရှိရှိ ဘွဲ့ရဖို့ရာအတွက် တစ်ဆင့်မြင့်ဖို့ရာပဲ သွားနေတဲ့အခါကျတော့ ဒီနေ့ TVET ပညာရေးဟာ Step ပညာရေးပဲ ဖြစ်ပါတယ်။ တစ်ဆင့်ခံပဲ။ ဒီဟာသင်ပြီးရင် လုပ်ငန်းခွင်ဝင်ဖို့ထက် ဘွဲ့ရဖို့အတွက် နောက်တစ်ဆင့် တက်ဖို့ပဲ စဉ်းစားဖို့အတွက် ဒီနေ့နိုင်ငံမှာ ကျွမ်းကျင်ဝန်ထမ်းတွေ ဆုံးရှုံးရတာဖြစ်ပါတယ်။ ဒါကြောင့်မို့လို့ ဒီအတွေးအမြင်ကို ပြောင်းလဲပစ်ဖို့အတွက် ကော်မရှင်အနေနဲ့ ဘယ်လိုတွေ ဆောင်ရွက်မယ်ဆိုတာကိုတော့ ကျွန်တော်တို့ မသိရသေးပါဘူး။ ဒီအတွက် ကျွန်တော်တို့အားထည့်ပြီး ဆောင်ရွက်ပေးစေလိုပါတယ်။ နောက်ကော်မရှင်သည် ရန်ကုန်တက္ကသိုလ် ဗဟိုသုတေသန၊ စိုက်ပျိုးရေးသုတေသန၊ သစ်တော သုတေသန သုတေသနဌာနတွေကို သွားရောက်ပြီးလေ့လာခဲ့တယ်လို့ ဆိုပါတယ်။ ဒါပေမဲ့ ကျွန်တော်တို့ အနေနဲ့ ထပ်မံပြီး အကြံပြုလိုပါတယ်။ အခြားသော တက္ကသိုလ်အသီးသီးရှိ သုတေသနဓာတ်ခွဲခန်းတွေ အခြေအနေကိုလည်း လေ့လာသုံးသပ်သင့်ကြောင်း အကြံပြုအပ်ပါတယ်။ ဒီသုတေသနဌာန ရလဒ်လုပ်ငန်း တွေဟာ အမှန်တကယ် စွမ်းဆောင်နိုင်ရည်ရှိသလား။ သုတေသနရလဒ်ကောင်းတွေရနိုင်ဖို့ ဘာအရာတွေ ထပ်မံပြီး ဖြည့်ဆည်းပေးရအုန်းမှာလဲ။ သုတေသနဌာနတွေ တစ်ခုနဲ့တစ်ခု ပူးပေါင်းဆောင်ရွက်မှု ရှိသလား။ သက်ဆိုင်ရာဒေသ လူမှုစီးပွားဘဝ ဖွံ့ဖြိုးတိုးတက်ရေးအတွက် သုတေသနဆိုင်ရာ မူဝါဒကောင်းတွေကို ဘယ်လိုဆက်လက်ပြီး ချမှတ်မှာလဲဆိုတာဟာ အလွန်အရေးကြီးတဲ့ ကိစ္စဖြစ်ပါတယ်။ ဒီနေ့ကျွန်တော့်အမြင်အရ ပြောမယ်ဆိုရင် သုတေသနဟာ လှုပ်မြင်းစီးနေတာပါ။ လှုပ်တော့ လှုပ်နေတယ်။ ရှေ့ မရွေ့ သေးပါဘူး။ ဒီအတွက် အမျိုးသားပညာရေးမူဝါဒကော်မရှင်က ဦးဆောင်ပြီး ဆောင်ရွက်ပေးဖို့ ကျွန်တော့်အနေနဲ့ တိုက်တွန်းပါတယ်။ နောက်ကော်မရှင်သည် ပုဂ္ဂလိကကျောင်းများ ပညာရေးလုပ်ငန်းနှင့်စပ်လျဉ်းပြီး အရည်အသွေးမီ ကျောင်းများ ဖြစ်စေရေးအတွက် အခြေခံပညာ ကိုယ်ပိုင်ကျောင်းများ အစည်းအဝေးကျင်းပခြင်းဆိုတဲ့ ခေါင်းစဉ်အောက်မှာ ဘာတွေ့လဲဆိုတော့ ဒီနေ့ကိုယ်ပိုင်ကျောင်းတွေမှာ ကျောင်းတစ်ကျောင်းမှာရှိသင့်တဲ့ အင်္ဂါရပ်များပြည့်စုံရေး၊ အရည်အသွေးရှိပညာရေး ဖော်ဆောင်ရေးအတွက် ထိန်းသိမ်းကြပ်မတ်ရန် လိုအပ်ကြောင်း၊ ကျောင်းသားများ ကာယ၊ ဉာဏ၊ စာရိတ္တ ဖွံ့ဖြိုးရေးကို အာရုံမပြုပဲ အောင်ချက်မြင့်မားရေး၊ ဂုဏ်ထူးရရေးကိုသာ ဦးတည်သည့်ကျောင်းများ မဖြစ်စေရန် ကြီးကြပ်သင့်ကြောင်း အကြံပြုပါတယ်။ ဘယ်လိုကြီးကြပ်မယ်ဆိုတာတော့ ကျွန်တော်တို့ မူဝါဒချဖို့ လိုလာပါပြီ။ ဘာကြောင့်လဲဆိုတော့ ဒီနေ့ချိန်ထိ နိုင်ငံတော်က အောင်ချက်မြင့်မားရေးအားပေးနေသမျှ ဂုဏ်ထူးရတဲ့သူ၊ အမှတ်ကောင်းတဲ့သူမှ တက္ကသိုလ် ကောင်းကောင်းရခွင့် ဖော်ဆောင်နေသမျှ အောင်ချက်မြင့်မားရေးကို ဦးတည်တဲ့ကျောင်းများ မဖြစ်စေရန် ဆိုတဲ့ဟာက တော်တော်စိတ်ကူးယဉ်ဆန်လွန်းပါတယ်။ ဒီအတွက် မူဝါဒကောင်းတစ်ခုချမှတ်ပေးဖို့၊ ကြီးကြပ် ပေးဖို့အတွက် အကြံပြုလိုပါတယ်။ နောက်ကော်မရှင်သည် ညီလာခံတွေ၊ အလုပ်ရုံဆွေးနွေးပွဲတွေ ကျင်းပခြင်း၊ နှီးနှောဖလှယ်ပွဲတွေ စာတမ်းဖတ်ပွဲတွေ တက်ရောက်တယ်။ ဟောပြောတယ်။ ၁၉-၁၀-၂၀၁၈ ကနေပြီးတော့ ၆-၄-၂၀၁၉၊ ၆ လတွင်းမှာ စုစုပေါင်း ၂၁ ခု လုပ်ခဲ့တယ်လို့ ဆိုပါတယ်။ ဒီထဲမှာ အဆင့်မြင့်တဲ့ပညာနဲ့ ပတ်သက်တာကသာ များပြီးတော့ အခြေခံပညာနဲ့ပတ်သက်တာ (၅)ကြိမ်ရှိပါတယ်။ ဒါကြောင့်မို့လို့ ကျွန်တော့အနေနဲ့ ကော်မရှင်ကို တိုက်တွန်းလိုပါတယ်။ အခြေခံပညာပြုပြင်ပြောင်းလဲနေတဲ့ ကာလဖြစ် တဲ့အတွက် အခြေခံပညာနဲ့ပတ်သက်တဲ့လုပ်ငန်းကို ပိုမိုအလေးထား ဆောင်ရွက်သင့်ကြောင်း အကြံပြုပါ တယ်။ အဆင့်မြင့်ပညာကဏ္ဍနဲ့ ပတ်သက်ပြီး ကော်မရှင်ရဲ့ အကြံပြုချက်ဟာ တက္ကသိုလ်ပဋိညာဉ်တွေ အတည်မပြုရသေးတဲ့ အရည်အသွေးရှိသော သင်ကြားရေး၊ စီမံခန့်ခွဲရေးကိစ္စရပ်တွေ အကောင် အထည်ဖော်ဖို့အတွက် တက္ကသိုလ်ကောင်စီ ဖွဲ့စည်းထူထောင်ဖို့ကိစ္စကို ထောက်ခံပါတယ်။ ဒါမှသာလျှင် တက္ကသိုလ်အသီးသီးမှာ စီမံခန့်ခွဲရေးမှာ ဘယ်သူကဘယ်သူ့ဩဇာကို နာခံရမှန်း မသိဘဲနဲ့ဖြစ်နေတဲ့ ကိစ္စ တွေဟာ ကျွန်တော်တို့ ပြေလည်သွားမှာဖြစ်ပါတယ်။ တက္ကသိုလ်တွေမှာ ဒေသအလိုက်အထူး အရေးတကြီး လိုအပ်နေတဲ့ အသုံးချဘာသာရပ်တွေ၊ ဈေးကွက်အရ၊ အလုပ်အကိုင် လိုအပ်ချက်အရ ဦးစားပေးဖွင့်လှစ်ရန် အထူးသဖြင့် ဈေးကွက်နဲ့ အလုပ်အကိုင် လိုအပ်ချက်ရှိတဲ့ စီးပွားရေးနဲ့ပတ်သတ်သော မဟာဘွဲ့၊ ဘွဲ့ ဒီပလိုမာ သင်တန်းတွေ ဖွင့်ဖို့လည်း တိုက်တွန်းထားပါတယ်။ ဒါလည်းကောင်းပါတယ်။ စီးပွားရေးတက္ကသိုလ်များသာ မဟုတ်ဘဲနဲ့ စီးပွားရေးဌာနရှိတဲ့တက္ကသိုလ်တွေမှာ ဘွဲ့၊ ဒီပလိုမာတွေ အပ်နှင်းပေးအပ်ဖို့လည်း မူဝါဒချမှတ် ပေးဖို့ တိုက်တွန်းအပ်ပါတယ်။ အဆင့်မြင့်ပညာကဏ္ဍနဲ့ပတ်သက်ပြီး ကော်မရှင်သို့ အကြံပြုချင်တာကတော့ တက္ကသိုလ်ပညာရေးကို အဆင့်မြှင့်တင်နိုင်ရန်အတွက် တက္ကသိုလ်နယ်မြေအသီးသီးမှာ မဟာဌာနကြီးများပါဝင်သော အမျိုးသား အဆင့် တက္ကသိုလ်ကြီးများ (Comprehensive National University) တွေအဖြစ် ပူးပေါင်းနိုင်ဖို့အတွက် (၁) မူဝါဒများချမှတ်ပေးခြင်း၊ ဖွဲ့စည်းပုံများရေးဆွဲခြင်း၊ ပူးပေါင်းနိုင်ရန် ဆွဲဆောင်စည်းရုံးခြင်း လုပ်ငန်းစဉ် gp:op sal oosę o odozšiclosofii National University CS:Gozzalgdi Comprehensive salgs မပူးပေါင်းနိုင်သမျှ ကျွန်တော်တို့ တက္ကသိုလ်ပညာရေး ဘယ်တော့မှ တိုးတက်လာမှာ မဟုတ်ပါဘူး။ အခြေခံပညာကဏ္ဍနဲ့ ပတ်သက်ပြီး ပြုပြင်ပြောင်းလဲမှုဟာ ၂၀၂၂ မှာ ပြီးဆုံးတော့မှာ ဖြစ်ပါတယ်။ အခြေခံပညာကဏ္ဍပြီးဆုံးပြီးနောက် အဆင့်မြင့်ပညာကဏ္ဍကို ကူးပြောင်းသင်ယူရေး အစီအမံဟာ တိတိ ကျကျမူဝါဒတစ်ရပ်ရှိဖို့ လိုနေပါပြီ။ တရားဝင်မဟုတ်သော တစ်ယောက်တစ်မျိုး ပြောနေတာတွေ မရှိသင့် စာမေးပွဲရှိမယ်၊ မရှိဘူး။ ဒါတွေနဲ့ ကျွန်တော်တို့မှာ မိဘတွေမှာ ဘာလုပ်ရမှန်းမသိအောင် ဖြစ်နေပါတယ်။ အမျိုးသားပညာရေးဥပဒေပေးထားချက်အတိုင်း မူဝါဒခိုင်ခိုင်မာမာ ရေးဆွဲစေနိုင်ဖို့ အားထုတ်ပေးစေလိုပါတယ်။ အခြေခံပညာပြီးဆုံးကြောင်း လက်မှတ်ရဲ့ အသုံးဝင်ပုံ၊ အမျိုးသားအဆင့် တက္ကသိုလ်ဝင် စာမေးပွဲဖြင့် အဆင့်မြင့်ပညာ ဆက်လက်သင်ယူခွင့် အဆုံးအဖြတ်၊ ဒီမူဝါဒတွေ မှားယွင်း ခဲ့ရင်တော့ နိုင်ငံတော်က ကျောင်းသားကျောင်းသူများဘဝနဲ့ ရင်းနှီးမြှုပ်နှံရတဲ့ ဗလငါးတန် ဦးတည်တဲ့ KG+12 အစီအမံဟာ ပြိုဆင်းသွားမှာဖြစ်ကြောင်း ပြောကြားရင်းနဲ့ ဒါလေးကို ဦးစားပေး ဆောင်ရွက်ပေးဖို့ မေတ္တာရပ်ခံ။ ဆွေးနွေးရန် သတ်မှတ်ချိန်ပြည့်သဖြင့် မိုက်ပိတ်သွားပါသည်။</speech>
<speech type="speaker">ဆက်လက်ပြီး ဦးကျော်နိုင် ရန်ကုန်တိုင်းဒေသကြီးမဲဆန္ဒနယ်အမှတ်(၁၂) ဆွေးနွေးဖို့ဖြစ်ပါတယ်။</speech>
<speech><mp id="1328">ဦးကျော်နိုင်(မဲဆန္ဒနယ်အမှတ်-၁၂၊ ရန်ကုန်တိုင်းဒေသကြီး)</mp>လေးစားရပါသော ပြည်ထောင်စုလွှတ်တော် နာယကကြီးအမှူးပြု၍ ကြွရောက်လာကြပါသော အမျိုးသားလွှတ်တော်ဥက္ကဋ္ဌကြီး၊ ပြည်ထောင်စုဝန်ကြီးများ၊ အမျိုးသားလွှတ်တော်ကိုယ်စားလှယ်များနှင့် ဧည့်သည်တော်များအားလုံးမင်္ဂလာပါ ခင်ဗျား။ ရန်ကုန်တိုင်းဒေသကြီး မဲဆန္ဒနယ်အမှတ်(၁၂)မှ အမျိုးသားလွှတ်တော်ကိုယ်စားလှယ်ဖြစ်သူ ကျွန်တော် ဦးကျော်နိုင်က အမျိုးသားပညာရေးမူဝါဒကော်မရှင်၏ ပြည်ထောင်စုလွှတ်တော်သို့ တင်ပြသည့် အစီရင်ခံစာ အမှတ်(၅)ကို ထိန်းညှိထောက်ပြရမည့် တာဝန်ရှိတဲ့ ကျွန်တော်တို့ လွှတ်တော်ကိုယ်စားလှယ်များ၏ တာဝန် ဝတ္တရားနဲ့အညီ တာဝန်ယူဆောင်ရွက်ရန် လုပ်ပိုင်ခွင့်ရှိသော ပညာရေးဝန်ကြီးဌာနနှင့် ကော်မရှင်၊ ကော်မတီ များရဲ့ အားနည်းချက်ကို ထောက်ပြပြီးတော့ လက်တွေ့ ကျကျ အကောင်အထည်ဖော် ဆောင်ရွက်နိုင်ရန် အကြံပြုဆွေးနွေးမှာ ဖြစ်ပါတယ်ခင်ဗျား။ လေးစားအပ်ပါသော နာယကကြီးခင်ဗျား။ ဦးစွာပထမအနေနဲ့ ကော်မရှင်ရဲ့ အစီရင်ခံစာ စာမျက်နှာ ၄ရ ပုဂ္ဂလိကပညာရေးကဏ္ဍမှာ ကိုယ်ပိုင်ကျောင်းဥပဒေ၌ နိုင်ငံခြားသင်ရိုးသင်သည့် ကျောင်းများ မပါဝင် ခြင်းနှင့်စပ်လျဉ်းပြီးတော့ ကော်မရှင်ရဲ့ အကြံပြုချက်ကို ဆွေးနွေးမှာဖြစ်ပါတယ်။ Power Point ဖြင့် တင်ပြခွင့်ပြုပါခင်ဗျား။ ကိုယ်ပိုင်ကျောင်းများကို ဥပဒေနှစ်ရပ်နဲ့ လက်ရှိ ကိုယ်ပိုင်ကျောင်းများကို အဲဒီဥပဒေနှစ်ရပ်နဲ့ စည်းနှောင်ထားပါတယ်။ ဒီဥပဒေနှစ်ရပ်စလုံးရဲ့ အားနည်းချက်ကတော့ နိုင်ငံတကာသင်ရိုးသင်ကြားမှုကို မပါရှိပါဘူး။ ပထမတစ်ခုဖြစ်တဲ့ ဘာသာရပ်သင် ကိုယ်ပိုင်သင်တန်းဥပဒေကို ၁၉၈၄ ခုနှစ်က ရေးဆွဲခဲ့ ပါတယ်။ ဒါတည်ဆဲဥပဒေများ ဖြစ်ပါတယ်။ အဲဒီဥပဒေက နိုင်ငံတကာသင်ရိုးနဲ့ပတ်သက်လို့ စည်းနှောင်မှု မရှိတဲ့အတွက် နိုင်ငံတကာသင်ရိုး သင်ကြားရင် အဲဒီကျောင်းတွေက လုပ်ချင်သလို လုပ်ပိုင်ခွင့်ရနေပါတယ်။ အဲဒီလုပ်ပိုင်ခွင့်ရတဲ့အကြောင်းလည်းရှိပါတယ်။ ဒီဥပဒေတွေဟာ ၁၉၈၄ ခုနှစ် ပြည်သူ့လွှတ်တော်ဥပဒေကို ပြောတဲ့အခါမှာ အဲဒီတုန်းက ဆိုရှယ်လစ် ခေတ်တုန်းက ဥပဒေပြဋ္ဌာန်းတဲ့လွှတ်တော်တစ်ရပ်ပဲရှိပါတယ်။ အမျိုးသားလွှတ်တော် မရှိပါဘူး။ ပြည်ထောင်စုလွှတ်တော် မရှိပါဘူး။ တိုင်းလွှတ်တော် မရှိပါဘူး။ ရန်ကုန်တိုင်းဒေသကြီးရဲ့ လွှတ်တော်ရဲ့ လက်ရှိနေရာမှာ ပြုလုပ်ထားပါတယ်။ နိုင်ငံတကာသင်ရိုးကို လုပ်ချင်တိုင်းလုပ်လို့ ပြောရတဲ့ အကြောင်း အရင်းကပင်ပင်သင်းသင်း တင်းတင်းလင်းလင်းတင် အသင်းတော် အကြီးကြီး ပုဂ္ဂိုလ်ရဲ့ အငယ်ဆုံးသမီးဟာ အင်းယားလမ်းမှာ International School ကို သူတို့အသိုင်းအဝိုင်းအတွက် ဖွင့်လှစ်ထားပါတယ်။ အဲဒီလွှတ်တော်ရဲ့ ပတ်ဝန်းကျင်ဖြစ်တဲ့ အလုံလမ်းတို့၊ မနော်ဟရီလမ်းတို့၊ ဟယ်လပင် လမ်းတို့မှာလည်း International School တွေဟာ ဥပဒေနဲ့မညီတဲ့အတွက် ဥပဒေမပါတဲ့အတွက် ကြိုက် သလိုဖွင့်လှစ်ထားကြပါတယ်။ အဲဒီတော့ ဒါဟာ ဒီဥပဒေပြဋ္ဌာန်းတဲ့ ၁၉၈၄ ခုနှစ် ဖြစ်ရပ်အမှန် ဖြစ်ပါတယ်။ ဒီနေ့ထိလည်း ဒီအတိုင်းဆက်ဖြစ်နေတုန်းပါပဲ။ အဲဒီတော့ ဒီနေ့အထိဆိုရင်လည်း ဒုတိယဥပဒေဖြစ်တဲ့ ကိုယ်ပိုင်ကျောင်းမှတ်ပုံတင်ဥပဒေသည် ၂၀၁၁ ခုနှစ်မှာ ပြဋ္ဌာန်းထားပေမယ့် International ကျောင်းများကို စည်းနှောင်မှုလုံးဝမရှိကြောင်း တွေ့ရပါတယ်။ ကျွန်တော် Next Power Point နဲ့ ပြပါမယ်။ အဲဒီမှာ ကိုယ်ပိုင်ကျောင်းဥပဒေမှာ ကိုယ်ပိုင်ကျောင်းဆိုသည်မှာကို ပြဋ္ဌာန်းတဲ့အခါမှာ ပညာရေး ဝန်ကြီးဌာနက သတ်မှတ်သော ဘာသာရပ်များအတိုင်းသင်တဲ့ အခြေခံပညာကျောင်းလို့ပဲ သတ်မှတ်တာကို တွေ့ရပါတယ်။ International ကျောင်းများနဲ့ပတ်သက်လို့ ဘာမှလုပ်ထားတာ မတွေ့ရပါဘူး။ ကဲ အဲဒီတော့ Next Golousil အဲဒီအခါမှာ ပညာရေးမူဝါဒကော်မရှင်ဟာ စာမျက်နှာ ၄ရ မှာ အဲဒီဟာကို ကုစားဖို့အတွက် သူပေးတဲ့အကြံဉာဏ်ကတော့ နည်းဥပဒေတွင် ပြင်ဆင်ရေးဆွဲသင့်ကြောင်းလို့ ပြဋ္ဌာန်းထားတာကို တွေ့ရ တဲ့အတွက် ဒါဟာ ဥပဒေပညာရှင်များရဲ့ ရှုထောင့်ကကြည့်မယ်ဆိုရင် မူလ Primary Law ကို Primary မှာရှိတဲ့ ခုန သတ်မှတ်ချက် ပါပါတယ်။ အဲဒီအခြေခံသတ်မှတ်ချက်ကို မပြင်ဘဲနဲ့ နည်းဥပဒေမှာ ပြင်ဆင် ဖို့အတွက် ခက်ခဲမယ်လို့ ဥပဒေပညာရှင်များနဲ့ ကျွန်တော်ခံယူရရှိပါတယ်။ အဲဒီတော့ Next ပြပါမယ်။ ကော်မရှင်ရဲ့ အစီရင်ခံစာ စာမျက်နှာ ၄၈ မှာ ဖြစ်ပါတယ်။ MIC ကနေပြီးတော့ ပညာရေးဝန်ဆောင်မှု လုပ်ငန်းမှတ်ပုံတင်ထားတဲ့ ကျောင်းများကိုပဲ စိစစ်ရွေးချယ်ဖိတ်ကြား ညှိနှိုင်းခဲ့ပါတယ်ဆိုတဲ့ အခါကျတော့ ကျောင်းက ၁၀ ကျောင်းပဲ ဖိတ်တယ်။ ကျွန်တော်တို့ ဗမာပြည်မှာ ရန်ကုန်မှာတင် ကျောင်းပေါင်း ၆၀ ကျော်ရှိတယ်။ မန္တလေးမှာ ကျောင်းပေါင်း ၄၀ ကျော်လောက်ရှိတယ်။ ကျောင်းပေါင်း ရာကျော်ထဲက ခေါင်းခေါက်ပြီးပဲ ၁၀ ကျောင်းလောက်ပဲ စိစစ်တယ်ဆိုရင်တော့ ဒါဟာ အင်မတန် အားနည်းတယ်လို့ ပြောရမှာဖြစ်ပါတယ်။ Next Point ပြပါ။ အဲဒီမှာလည်းပဲ ရင်းနှီးမြှုပ်နှံမှုဥပဒေကနေပြီးတော့ ရက်ပေါင်း ၆၀ (၂ လ) ခွင့်ပြုထားတာကို သူက အင်မတန်နည်းတယ်လို့ ပြောတဲ့အချက်ကတော့ ကျွန်တော်တို့ ဝေဖန်စရာဖြစ်ပါတယ်။ နောက်တစ်ခါ အဲဒီအထဲမှာပါတဲ့ ခွင့်မပြုမနေရ ဖြစ်မယ့်သဘောဆိုပြီးတော့ သူကကန့်ကွက်ထားတဲ့ အချက်ကလည်း ကျွန်တော် နည်းဥပဒေ ၄၉ ဖတ်ကြည့်တဲ့အခါမှာ နည်းဥပဒေ ၄၉ က ခွင့်ပြုရန် ဆုံးဖြတ်ပါကဆိုတဲ့စာသား ပါရှိပါတယ်။ ခွင့်ပြုရန်ဆုံးဖြတ်ပြီးမှ ခွင့်ပြုမှာဖြစ်ပါတယ်။ မဖြစ်မနေခွင့်ပြုမှာ မဟုတ်ပါဘူး။ Next ပြပါမယ်။ အဲဒီတော့ ပညာရေး ကျွန်တော်တို့ ဒီမူဝါဒကော်မရှင်ဟာ စာမျက်နှာ ၁၃၂ မှာတော့ မူဝါဒ လမ်းညွှန်များ ရေးဆွဲဆောင်ရွက်ရန် လိုအပ်ပါသည်ဆိုတော့ ကျောင်းတွေက ဖွင့်တာဖြင့်ကြာလှပြီ။ အခုမှ နည်းဥပဒေရေးဆွဲဖို့ လိုအပ်တုန်းပဲရှိသေးတယ်။ Next ပြပါမယ်။ ပညာရေး ဒီလိုဟာကွက်ကို မြန်မာနိုင်ငံရင်းနှီးမြှုပ်နှံမှုကော်မရှင်ဟာ ၂၀၁ရ ခုနှစ်ကတည်းက ပညာရေးဆိုင်ရာဝန်ဆောင်မှု လုပ်ငန်းများအတွက် စည်းကမ်းများကို အမိန့်ကြော်ငြာစာ ထုတ်ပြန်ခဲ့ ပါတယ်။ Next ပြပါမယ်။ ဆက်လက်ပြီး ၂၀၁၈ တစ်နှစ်ကြာတဲ့အခါမှာ နိုင်ငံတကာ သင်ရိုးညွှန်းတမ်းဖြင့် သင်ကြားသော ပုဂ္ဂလိကကျောင်းများဆိုတဲ့ အချက်နဲ့လည်း ဆက်လက်ထုတ်ပြန်ခဲ့ပါတယ်။ ကျွန်တော်တို့ ဒီတကယ့် တာဝန်ရှိတဲ့ ပညာရေးမူဝါဒကော်မရှင်ကတော့ အခုမှ မူဝါဒရေးဆွဲဖို့ ပြင်တုန်းပဲ ရှိပါသေးတယ်။ Next ပြပါမယ်။ အဲဒီမှာ ကျွန်တော်တို့ရဲ့ လုပ်ပိုင်ခွင့်ကို ပြထားပါတယ်။ ကျွန်တော်တို့ အမျိုးသားပညာရေး အဆင့် အတန်းကော်မတီဟာ အကဲဖြတ်ဆောင်ရွက်ရန် ရှိပါတယ်။ Next ပြပါမယ်။ အဲဒါကတော့ ကော်မတီများ၊ ကော်မရှင်များဟာ အမိန့်ကြော်ငြာစာထုတ်ပြန်နိုင်တယ်ဆိုတဲ့ အချက်ပဲ ဖြစ်ပါတယ်။ မိမိရဲ့ လုပ်ပိုင်ခွင့်များကို ပိုင်ပိုင်နိုင်နိုင် ကျင့်သုံးပြီးတော့ International ကျောင်းများကို ထိန်းချုပ်ဖို့အတွက် ဘယ်အဂတိများ ရှိနေသလားလို့ ကျွန်တော်ကတော့ သံသယဖြစ်တဲ့အကြောင်း ပြောကြားရင်း ကျွန်တော့ရဲ့ ဆွေးနွေးချက်ကို နိဂုံးချုပ်ပါတယ်ခင်ဗျား။</speech>
<speech type="speaker">ဦးကျော်အောင်လွင် စေတုတ္တရာမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1463">ဦးကျော်အောင်လွင် (စေတုတ္တရာမဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးပဲ မင်္ဂလာအပေါင်းနဲ့ ပြည့်စုံကြပါစေ။ ကတော့ စေတုတ္တရာမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးကျော်အောင်လွင်ပါ။ အမျိုးသား ပညာရေးမူဝါဒကော်မရှင်ရဲ့ အစီရင်ခံစာအပေါ်မှာ ထောက်ခံအကြံပြု ဆွေးနွေးသွားမှာပါ။ ကမ္ဘာမှာ ဖွံ့ဖြိုးတိုးတက်တဲ့၊ ချမ်းသာတဲ့ နိုင်ငံတွေကိုကြည့်ရင် ပညာရေးစနစ်မြင့်မားတဲ့ နည်းပညာ မြင့်မားတဲ့ တိုင်းပြည်တွေဆိုတာ တွေ့ရမှာပါ။ ကျွန်တော်တို့နိုင်ငံ ဆင်းရဲနေတာ၊ မွဲနေတာ၊ ဘက်ပေါင်းစုံ ချွတ်ခြုံကျနေတာ ပညာရေးစနစ် နိမ့်ပါးလို့ပါ။ ဒါကြောင့် ပြည်သူ့အစိုးရလက်ထက်မှာ အမျိုးသားပညာရေး မူဝါဒကော်မရှင်က မူဝါဒချမှတ်ပြီးတော့ နိုင်ငံ့ပညာရေးစနစ်မြင့်မားဖို့ ကြိုးစားနေတာဟာ ဝမ်းမြောက် ဝမ်းသာ ကြိုဆိုရမယ့်အရာပါ။ လွတ်လပ်ရေးရပြီး ၁၀ နှစ်ကျော်ကာလတွေမှာ မြန်မာ့ပညာရေးစနစ်ဟာ အရှေ့တောင်အာရှရဲ့ ထိပ်တန်းမှာရှိပါတယ်။ ရန်ကုန်တက္ကသိုလ်ကို အိမ်နီးချင်းနိုင်ငံတွေက လာရောက် ပညာသင်ကြားကြတယ်။ နိုင်ငံရဲ့ စီးပွားရေး၊ လူမှုရေး၊ ကျန်းမာရေး၊ အားကစား အဖက်ဖက်က အာဆီယံရဲ့ ထိပ်တန်းမှာ ရှိခဲ့ပါတယ်။ ၁၉၆၂ နောက်ပိုင်းကစပြီးတော့ ပညာရေးစနစ် နိမ့်ပါးလာမှုနှင့်အတူ ဘက်ပေါင်းစုံ ခြွတ်ခြုံကျခဲ့ရတယ်။ ပညာရေးဌာနနဲ့ ကျန်းမာရေးဌာနဟာ ငွေပြန်မရတဲ့ ငွေဖြုန်းတဲ့ဌာနတွေလို့ အမြင် ရှိသူတွေရဲ့ စီမံခန့်ခွဲမှုအလွဲအမှားတွေအောက် ပညာရေး၊ ကျန်းမာရေး ဘတ်ဂျက်တွေ အနိမ့်ဆုံးရောက်လို့ အာဆီယံရဲ့ အောက်ဆုံးအဆင့်ကို ရောက်ခဲ့ရတာပါ။ ဒီနေ့ဒီော့ တိကျတဲ့ အမျိုးသားပညာရေးမူဝါဒတွေ ချမှတ်ပြီးတော့ မြန်မာ့ပညာရေးကို မြှင့်တင်ဖို့ ဘတ်ဂျက်တွေ တိုးမြှင့်၊ ကျောင်းအဆင့်တွေ တိုးမြှင့်၊ သင်ထောက်ကူတွေ ဖြည့်ဆည်း၊ ဆရာ၊ ဆရာမတွေတိုးချဲ့ခန့်ထား၊ ဆရာ၊ ဆရာမစွမ်းရည်မြှင့် သင်တန်းတွေပေး၊ အခြေခံပညာ၊ အဆင့်မြင့်ပညာ၊ နည်းပညာနဲ့ အသက်မွေးဝမ်းကျောင်းပညာကဏ္ဍတွေကို မြှင့်တင်ဖော်ဆောင် နိုင်ငံတကာနဲ့ ရင်ဘောင် တန်းနိုင်ဖို့ ကြိုးစားနေတာ တွေ့ရပါတယ်။ ကျောင်းသူကျောင်းသားတွေ သင်ယူတတ်မြောက်မှု အရည်အသွေး မြင့်မားဖို့၊ စိတ်ဓာတ်၊ စည်းကမ်းပြည့်ဝတဲ့ နိုင်ငံသားကောင်းတွေ ဖြစ်လာဖို့၊ ပူးပေါင်းဆောင်ရွက်တတ်တဲ့ အသင်းအဖွဲ့ စိတ်ဓာတ်တွေ မြင့်မားဖို့၊ တာဝန်ယူ၊ တာဝန်ခံမှုနဲ့ တာဝန်ကျေပွန်စွာ ထမ်းဆောင်နိုင်ဖို့၊ စမ်းသပ်တီထွင်နိုင်စွမ်းရှိဖို့ ဖော်ဆောင်နေတာတွေကို တွေ့ရပါတယ်။ စာမေးပွဲရလဒ်ကောင်းဖို့ သင်ယူ ခြင်းမဟုတ်ဘဲနဲ့ သင်ယူပြီးရင်း သင်ယူလာအောင် ဦးတည်တဲ့ သင်ကြား၊ သင်ယူမှုစနစ်၊ အကျင့်စာရိတ္တ ကောင်းမွန်တဲ့ တရားမျှတမှုကို ချစ်မြတ်နိုးတဲ့၊ မတူကွဲပြားမှုတွေကို အပြန်အလှန်နားလည်တဲ့၊ ကိုယ့်အား ကိုယ်ကိုးတဲ့ နိုင်ငံသားတွေမွေးထုတ်ပေးဖို့ ဆောင်ရွက်နေတာတွေ တွေ့ရပါတယ်။ ဒီနေရာမှာ မှတ်သား မိတာက အရှေ့တိုင်းရဲ့ ပညာရေးဒဿနက အလွတ်ကျက်မှတ်မှု မှတ်ဉာဏ်ကို ဦးစားပေးပြီးတော့ အနောက်တိုင်းရဲ့ ပညာရေးဒဿနက စဉ်းစားတွေးခေါ်မှုကို ဦးစားပေးတာပါ။ ဒီနေ့ ကမ္ဘာကိုကြည့်ရင် အနောက်တိုင်းက အတတ်ပညာ၊ နည်းပညာမှာ ထိပ်တန်းကို ရောက်နေတာဟာအဖြေပါ။ အာရှက အတတ်ပညာ၊ နည်းပညာတွေ ထိပ်တန်းကို လျင်မြန်စွာ ရောက်လာတဲ့ နိုင်ငံတွေဟာ အရှေ့နဲ့အနောက် ပညာရေးဒဿနကို စနစ်တကျ ပေါင်းစပ်ထားတယ်လို့ ဆိုပါတယ်။ ဒီနေရာမှာ အဓိကတစ်ချက်က အရည်အသွေးပြည့်ဝတဲ့ ဆရာတွေကသာ အရည်အသွေးပြည့်ဝတဲ့ တပည့်တွေ မွေးထုတ်ပေးနိုင်မှာဖြစ်လို့ ဆရာ၊ ဆရာမများ စွမ်းရည်ပြည့်ဝဖို့ ဆရာအတတ်သင်ပညာရေး ကဏ္ဍဟာလည်း အရေးကြီးလှပါတယ်။ ယခုပညာရေးစနစ်ရဲ့ သင်ရိုးညွှန်းတမ်းတွေမှာ စာရိတ္တနဲ့ ပြည်သူ့ နီတိ၊ ဘဝအတွက်တာ ကျွမ်းကျင်စရာ၊ ဂီတ၊ ပန်းချီ၊ ကာယပညာတွေ ထည့်သွင်းသင်ကြားစေတာ၊ ကျောင်းချိန်မှာ စာပေဖတ်ရှုဖို့ သွင်းဖို့ စီစဉ်တာတွေဟာ အားရစရာ အချက်တွေပါ။ ဒီနေရာမှာ ထောက်ပြလိုတာက သမိုင်းသင်ရိုးညွှန်းတမ်းမှာ ၁၉၆၂ ခုနှစ်နဲ့ ၁၉၈၈ ခုနှစ် ဖြစ်စဉ်တွေအပေါ် လူငယ်တွေ သမိုင်းမှန်ကို သုံးသပ်နိုင်ဖို့ ပြဋ္ဌာန်းသင့်ပါတယ်။ ဒါ့အပြင် သဘာဝပတ်ဝန်းကျင် ထိန်းသိမ်းတတ်ဖို့၊ အဂတိ တရား ရှောင်ရှားတတ်ဖို့၊ ဒီမိုကရေစီအခြေခံသဘောတရားတွေကို နားလည်ဖို့လည်း ထည့်သွင်းပြဋ္ဌာန်း သင့်ပါတယ်။ ဖြောင့်မတ်တည်ကြည်မှု လူငယ်စခန်းတွေ ဖွင့်လှစ်ပြီးတော့ အဂတိတိုက်စားမှုတိုက်ဖျက်ရေး မှာ လူငယ်တွေပါဝင်လာနိုင်ဖို့နဲ့ လူငယ်များ ဖြောင့်မတ်တည်ကြည်မှု မြင့်မားလာအောင် ဆောင်ရွက်တာ ဟာလည်း ကြိုဆိုရမှာပါ။ ရာသီဥတုပြောင်းလဲခြင်းဘာသာရပ်ကို တက္ကသိုလ်သင်ရိုးညွှန်းတမ်းတွေမှာ ထည့်သွင်းပြဋ္ဌာန်းဖို့ ဆောင်ရွက်တာ၊ နိုင်ငံခြားရင်းနှီးမြှုပ်နှံမှုတွေအတွက် လိုအပ်ချက်ဖြစ်တဲ့ ဈေးကွက်လိုအပ်ချက်နဲ့အညီ ကျွမ်းကျင်လုပ်သားတွေ မွေးထုတ်ပေးဖို့ ဆောင်ရွက်နေတာတွေဟာလည်း လိုအပ်လှပါတယ်။ လူရည်ချွန် စခန်းတွေဖွင့်လှစ်ပြီးတော့ အနာဂတ်ခေါင်းဆောင်တွေ ပျိုးထောင်ပေးနေတာဟာလည်း ဝမ်းမြောက်စရာ ကောင်းပါတယ်။ အစိုးရသစ်လက်ထက်မှာ အခြေခံပညာကျောင်းပေါင်း ၁၂,၂၄၈ ကျောင်းမှာ ဆရာ၊ ဆရာမ ၅,၁၆၁ ဦးနဲ့ တိုင်းရင်းသားဘာသာစကား ၅၄ မျိုး သင်ကြားပေးတာဟာ ပြည်ထောင်စုစိတ်ဓာတ် ဖွံ့ဖြိုးဖို့နဲ့ တိုင်းရင်းသားဘာသာစကား၊ စာပေ၊ ယဉ်ကျေးမှု အနုပညာ၊ ရိုးရာဓလေ့၊ သမိုင်းအမွေအနှစ်တွေကို ထိန်းသိမ်းမြှင့်တင်နေတာပါ။ ကျွန်တော်တို့ ဒေသတွေမှာ ကျောင်းအဆင့် တိုးမြှင့်မှုနဲ့အတူ ကျောင်းဆရာ လိုအပ်ချက်တွေ မြင့်မားနေတာကိုလည်း ဖြည့်ဆည်းပေးဖို့ ဒီနေရာမှာ တစ်ဆက်တည်း တိုက်တွန်းလို ပါတယ်။ ဒီနေရာမှာ အကြံပြုလိုတာက ဘာသာရပ်တချို့ ကို မိခင်မြန်မာဘာသာနဲ့မသင်ဘဲ အင်္ဂလိပ်ဘာသာနဲ့ ပြဋ္ဌာန်းခြင်းဟာ ဘာသာရပ်ပိုင်းဆိုင်ရာ နားလည်မှုအခက်အခဲရှိတဲ့ ကလေးတွေကို ဘာသာစကားဆိုင်ရာ အခက်အခဲကြောင့် ပိုမိုနားလည်မှု ခက်ခဲစေပြီးတော့ အလွတ်ကျက်စနစ်ကို အားပေးတယ်။ အခြေခံ တွေကို အားနည်းသွားစေတယ်။ ကျူရှင်တွေ၊ ဝိုင်းတွေ၊ ပြင်ပသင်ကြားရေးတွေကို မှီခိုလာကြတယ်။ ဆရာ၊ ဆရာမတွေကလည်း ကျောင်းသင်ကြားရေးထက် ဘော်ဒါတွေ၊ ကျူရှင်တွေ၊ ဝိုင်းတွေကို ပိုပြီးတော့ အလေးထားလာကြသလို ကျောင်းသူ၊ ကျောင်းသားတွေကလည်း ကျောင်းစာသင်ခန်းကို အလေးထားမှု နည်းလာစေတယ်။ ကျူရှင်ပြီးကျောင်း၊ ကျောင်းပြီးကျူရှင် လုံးလည်လိုက်ရင်း အားကစားလိုက်စားဖို့၊ ပြင်ပစာပေဗဟုသုတ ဖတ်ရှုဖို့၊ အနုပညာလိုက်စားဖို့၊ လူမှုပတ်ဝန်းကျင်နဲ့ တိုးဝင်ဆက်ဆံလေ့လာမှုတွေ အားနည်းသွားစေတာပါ။ အကျိုးဆက်ကတော့ တစ်ချိန်ကအရှေ့တောင်အာရှရဲ့ ထိပ်တန်းမြန်မာ့အားကစား ဟာ အောက်ဆုံးတန်းကို ကျဆင်းသွားတာ သက်သေပါ။ All Inclusive ပညာရေးစနစ် ဖော်ဆောင်နိုင်ဖို့၊ စစ်ဘေးရှောင်ကလေးတွေ၊ လမ်းမတွေပေါ်က၊ လုပ်ငန်းခွင်တွေက၊ ရထားဂိတ်၊ ကားဂိတ်တွေက အရွယ် နှင့်မမျှ ဝမ်းစာရှာနေကြတဲ့ နိုင်ငံ့ရင်သွေးရတနာတွေ အနာဂတ်အတွက် ဘယ်လိုစောင့်ရှောက်ပျိုးထောင် ကြမလဲ စဉ်းစားကြဖို့ တိုက်တွန်းရင်းနဲ့ နိဂုံးချုပ်အပ်ပါတယ်။ အားလုံး ကိုယ်စိတ်နှစ်ဖြာ ကျန်းမာချမ်းသာ ကြပါစေ။</speech>
<speech type="speaker">နော်လှလှစိုး ရန်ကုန်တိုင်းဒေသကြီး မဲဆန္ဒနယ်အမှတ်(၁၀) ဆွေးနွေးဖို့ဖြစ်ပါတယ်။</speech>
<speech><mp id="1326">နော်လှလှစိုး (မဲဆန္ဒနယ်အမှတ်-၁၀၊ ရန်ကုန်တိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်ထောင်စုအဆင့်ပုဂ္ဂိုလ်များ၊ ပြည်ထောင်စုလွှတ်တော် ကိုယ်စားလှယ်များနဲ့ ဧည့်သည်တော်များအားလုံး မင်္ဂလာပါ။ ရန်ကုန်တိုင်း မဲဆန္ဒနယ်အမှတ်(၁၀)မှ အမျိုးသားလက်နက်ကိုယ်စားလှယ် ကင်မတ်လလေအေးက အမျိုးသားသားမဝါက်မယ်ကောင်စ လွှတ်တော်သို့ တင်ပြသည့် ၆ လတာလုပ်ငန်းဆောင်ရွက်မှု အစီရင်ခံစာအမှတ်(၅) အပေါ်မှာ ဆွေးနွေး သွားမှာ ဖြစ်ပါတယ်။ နာယကကြီးရှင် အစီရင်ခံစာအခန်း (၂) မှာပါဝင်တဲ့ ပုဂ္ဂလိက ပညာရေးကဏ္ဍကို ရှေးဦးစွာ ဆွေးနွေး လိုပါတယ်။ ပုဂ္ဂလိကကျောင်းဥပဒေဟာ မပေါ်ထွက်သေးတဲ့အတွက်ကြောင့် ကော်မရှင်ကနေ လိုအပ် သလို အစည်းအဝေးတွေ ကျင်းပပြီးတော့ ဆွေးနွေးညှိနှိုင်း တိုင်ပင်တယ်ဆိုတာကို ဒီအစီရင်ခံစာထဲမှာ တွေ့ရပါတယ်။ အခုမြန်မာနိုင်ငံရဲ့ ပုဂ္ဂလိကတက္ကသိုလ်၊ ကောလိပ်တော်တော်များများ ၉၀ ရာခိုင် နှုန်းဟာ ပြည်ပတက္ကသိုလ်တွေရဲ့ သင်ရိုးညွှန်းတမ်းတွေကိုယူပြီးတော့ ဘွဲ့တွေကိုပေးနေကြတာ ဖြစ်ပါတယ်။ အဲလိုချိတ်ဆက်ဆောင်ရွက်တဲ့အခါမှာလည်း တချို့ကမှန်ကန်မှုရှိသလို တချို့ကလည်း သက်ဆိုင်ရာ နိုင်ငံ တွေမှာတောင်မှ အသိအမှတ်ပြုထားတာကို မတွေ့ရပါဘူး။ အထူးသဖြင့်ကတော့ ကုမ္ပဏီကို အခြေခံ ပြီးတော့ တည်ထောင်ထားတဲ့ အမြတ်အစွန်းအခြေပြုကျောင်းတွေ ဖြစ်ပါတယ်။ ၎င်းတို့အတွက် အရည် အသွေးပြဋ္ဌာန်းမှု၊ စိစစ်မှုများ မရှိတဲ့အတွက်ကြောင့် ၊ လူပန်း၊ ငွေကုန်၊ အကျိုးမရှိတာမျိုး ဖြစ်နေပါတယ်။ ပုဂ္ဂလိကကျောင်းတွေကို ကုမ္ပဏီတွေလို အမြတ်အစွန်း အခြေပြုဖွင့်ခွင့်ပေးတာဟာ ပညာရေး သမားတွေကို အမြတ်အစွန်းရင်းနှီးမြှုပ်နှံသူများလို့ အားလုံးကို တစ်ပြေးညီ သတ်မှတ်ထားတာ အလွန် မှားယွင်းတဲ့ စနစ်တစ်ခုဖြစ်ပြီးတော့ နစ်နာသူတွေကတော့ ကျွန်မတို့ရဲ့ နိုင်ငံသားတွေပဲ ဖြစ်နေပါတယ်။ နာယကကြီးရှင်။ အခုည်း အမျိုးသားလွှတ်တော်မှာ ပုဂ္ဂလိကကျောင်းတွေနဲ့ပတ်သက်တဲ့ အဆိုတစ်ခုကို ဆွေးနွေးနေပါတယ်။ ပုဂ္ဂလိက ပညာရေးနဲ့ပတ်သက်တဲ့ အရည်အသွေး၊ အဆင့်အတန်းနဲ့ အကဲဖြတ်ခြင်း၊ ယင်းသင်တန်းကျောင်းများမှ ထုတ်ပေးတဲ့လက်မှတ်များကို စိစစ်ရန် ပြည်ထောင်စုအစိုးရ အား တိုက်တွန်းကြောင်းအဆိုတစ်ရပ် ဖြစ်ပါတယ်။ သို့ပါသောကြောင့် ပုဂ္ဂလိကကျောင်းဥပဒေအသစ် အလျင်အမြန် ပေါ်ထွက်ဖို့ သို့မဟုတ် ပြင်ဆင်ဖို့ကို လိုအပ်လျက်ရှိပြီးတော့ သက်ဆိုင်ရာ ပညာရေး ဝန်ကြီးဌာနနဲ့ လွှတ်တော်မှကော်မတီများ ပေါင်းစပ်ညှိနှိုင်းလုပ်ဆောင်ရန် လိုအပ်လျက်ရှိနေပါတယ်။ ဒုတိယအချက်အနေနဲ့ အစီရင်ခံစာရဲ့ နောက်ဆက်တွဲ ကဏ္ဍမှာပါရှိတဲ့ တက္ကသိုလ်နဲ့ လူမှုအဖွဲ့ အစည်းကြား ပူးပေါင်းဆောင်ရွက်မှုစာတမ်းပေါ်မှာ ဆွေးနွေးသွားမှာ ဖြစ်ပါတယ်။ တက္ကသိုလ်နဲ့ လူမှုအဖွဲ့ အစည်းကြား ပူးပေါင်းဆောင်ရွက်မှုဆိုတာ နိုင်ငံတကာမှာကျင့်သုံးနေတဲ့ တက္ကသိုလ်သင်ကြားမှု၊ သင်ယူမှု သုတေသနနဲ့ ဆန်းသစ်တီထွင်မှုများမှရရှိတဲ့ အသိတရားများ၊ နည်းပညာများနဲ့ အတတ်ပညာကျွမ်းကျင်မှု များကို တက္ကသိုလ်တည်ရှိရာ ဒေသဖွံ့ဖြိုးရေးအတွက် တက္ကသိုလ်များက လူမှုအဖွဲ့ အစည်းများနဲ့ ပူးပေါင်း ဆောင်ရွက်တဲ့ အစီအစဉ်ဖြစ်ပါတယ်။ လူမှုအဖွဲ့ အစည်းပူးပေါင်းတက္ကသိုလ်ရဲ့ အကျိုးကျေးဇူးများကတော့ သင်ကြားရေးအစီအစဉ်များကို စီးပွားရေးလုပ်ငန်းအချို့နဲ့ ပူးတွဲသင်ကြားပေးခြင်း၊ အလုပ်သင်ဘွဲ့ အစီ အစဉ်၊ စီးပွားရေးလုပ်ငန်းကြီးများနဲ့ပူးပေါင်း၍ သုတေသနလုပ်ငန်းများကို ပြုလုပ်ခြင်းအားဖြင့် တက္ကသိုလ်မှ ဝင်ငွေရရှိကာ ကျောင်းသား၊ ကျောင်းသူများထဲမှ သုတေသနပညာရှင်များ မွေးထုတ်ပေးခြင်းဖြစ်ပါတယ်။ ဥပမာအားဖြင့် မီရှီကန်ပြည်နယ် MSU တက္ကသိုလ်ပရဝဏ်မှာ ဧကပေါင်း ၁၉၆၀၀ ရှိပြီးတော့ စိုက်ပျိုးရေး၊ မွေးမြူရေးနဲ့ သစ်တောသိပ္ပံများကျောင်းကို သုတေသနပြုလုပ်လျက်ရှိပါတယ်။ ဒေသတွင်း မှာရှိတဲ့ လယ်သမားများကို များစွာအကျိုးပြုကြောင်းကိုလည်း ဒါနောက်ဆက်တွဲ အစီအစဉ်ထဲမှာ ဖော်ပြ ထားတာတွေ့ရပါတယ်။ ကျွန်မတို့ရဲ့ အင်းစိန်မြို့နယ်မှာရှိတဲ့ ရန်ကုန်နည်းပညာတက္ကသိုလ် YIT, GTI စက်မှုလက်မှုကျောင်းများဟာ အစဉ်အလာကြီးမားတဲ့ တက္ကသိုလ်များ၊ ကျောင်းများဖြစ်ပြီးတော့၊ ပညာရှင်များ၊ အင်ဂျင်နီယာမြောက်မြားစွာကို မွေးထုတ်ပေးတဲ့ကျောင်းတွေ ဖြစ်ပါတယ်။ မြန်မာနိုင်ငံ ဆေးဝါးတက္ကသိုလ် BPI အင်းစိန်မီးရထားစက်ခေါင်းစက်ရုံတို့နဲ့ နီးကပ်စွာတည်ရှိပြီးတော့ အင်းစိန်၊ ရွှေပြည်သာစက်မှုဇုန် များလည်း ရှိတဲ့အတွက်ကြောင့် လူမှုအဖွဲ့အစည်းပူးပေါင်းတက္ကသိုလ်ရဲ့ Model ကို လုပ်မယ်ဆိုရင် လုပ်သင့်တဲ့ အနေအထားဖြစ်ပါတယ်။ နာယကကြီးရှင်။ ရန်ကုန်တက္ကသိုလ်ဟာ ၁၉၂၀ ပြည့်နှစ်မှာ စတင်တည်ထောင်ခဲ့ပြီးတော့ နောက်နှစ် ၂၀၂၀ မှာ နှစ် ၁၀၀ ပြည့်မှာ ဖြစ်ပါတယ်။ မြန်မာနိုင်ငံဟာ ဒီမိုကရေစီလမ်းကျောင်းပေါ်ကို ရောက်ရှိချိန်မှ စပြီးတော့ တက္ကသိုလ်ကဏ္ဍ အပြောင်းအလဲဖြစ်ကာ ဗဟုသုတနဲ့ အရင်းအမြစ်များ စီးဝင်နေပါတယ်။ ဒီအခွင့်အရေးကို အမိအရဆုပ်ကိုင်ပြီးတော့ ပညာရေးကဏ္ဍပြောင်းလဲမှုကိုလည်း လုပ်ဆောင်ဖို့ တိုက်တွန်းလိုပါတယ်။ နာယကကြီးရှင်။ ၂၀၁၄ မှာ ပြဋ္ဌာန်းခဲ့တဲ့ အမျိုးသားပညာရေးဥပဒေ ၂၆ မှာပါရှိတဲ့ လွတ်လပ်စွာ စီမံပိုင်ခွင့်ရရှိရေးအတွက် ဆောင်ရွက်သင့်သည်များကိုလည်း ဆက်လက်ဆောင်ရွက်ရမှာ ဖြစ်ပါတယ်။ မြန်မာနိုင်ငံတက္ကသိုလ်များဟာ သင်ကြားရေးသာမက ဒေသလူမှုစီးပွားရေးဘဝဖွံ့ဖြိုးရေး နိုင်ငံတော်ရဲ့ လိုအပ်ချက်များကို ဖြည့်ဆည်းရေးအတွက် မိမိတိုင်းဒေသ၊ ပြည်နယ်အစိုးရအဖွဲ့အစည်းများ၊ စက်မှုလုပ်ငန်း၊ လူမှုရေးနဲ့ ယဉ်ကျေးမှုအဖွဲ့အစည်းမှ ကိုယ်စားလှယ်များနဲ့ ပုံမှန်ဆွေးနွေးသင့်ပါတယ်။ စာတမ်းကောက်ယူ ခြင်း၊ လူမှုအဖွဲ့အစည်းများနဲ့ ရင်ဆိုင်ရမယ့် သဘာဝဘေး၊ လူမှုရေး ပဋိပက္ခများကို လေ့လာပြီး ခြိမ်းခြောက် လာတဲ့ အန္တရာယ်တွေကို ကာကွယ်ခြင်း စတဲ့အကြံပြုချက်များကိုလည်း ဖော်ထုတ်ဖို့ လိုအပ်ပါတယ်။ ရာသီ ဥတုပြောင်းလဲခြင်း (Climate Change) ဘာသာရပ်ကို မြန်မာနိုင်ငံမှာရှိတဲ့ တက္ကသိုလ်သင်ရိုးညွှန်းတမ်းမှာ အားဖြည့်ပေါင်းစပ်ထည့်သွင်းခြင်း အကြံပြုစာတမ်းကိုလည်း ထောက်ခံပါတယ်။ အခုမြန်မာ နိုင်ငံဟာ ရာသီဥတုပြောင်းလဲခြင်းကြောင့် ဘေးအန္တရာယ်ဆိုးရွားစွာခံရတဲ့ နိုင်ငံတစ်နိုင်ငံ ဖြစ်နေပါတယ်။ ဒါကြောင့်မို့လို့ ဒီအချက်ကိုလည်း အမြန်ဆုံးအကောင်အထည်ဖော်ရန် တိုက်တွန်းလိုပါတယ်။ နာယကကြီးရှင်။ အမျိုးသားပညာရေးစနစ်ဆိုရင်တော့ တိုင်းရင်းသားပညာရေးစနစ်များအတွက်ပါ ထည့်သွင်းစဉ်းစားဖို့ လိုအပ်ပါတယ်။ ပညာရေးစနစ်တွေကို ပေါင်းစည်းဖို့အတွက် Convergence Model တစ်ခု လိုအပ်မှာဖြစ်ပါတယ်။ သို့မှသာ ကျွန်မတို့အားလုံး လိုလားတောင့်တနေတဲ့ ဖက်ဒရယ်ပညာရေးကို ရရှိပြီးတော့ တည်တံ့ခိုင်မြဲတဲ့ ငြိမ်းချမ်းရေးကို အထောက်အကူပြုမှာဖြစ်ပါကြောင်း ဆွေးနွေးလိုက်ရပါတယ်။ အားလုံးကျေးဇူးတင်ပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ အစည်းအဝေးကို ၃၀ မိနစ်ခန့် ခေတ္တရပ်နားမှာ ဖြစ်ပါတယ်။</speech>
<speech type="mc">ပြည်ထောင်စုလွှတ်တော်နာယက ပြန်လည်ထွက်ခွာပါပြီခင်ဗျာ။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနဲ့ ဧည့်သည်တော်များခင်ဗျာ။ အစည်းအဝေး ပြန်လည်စတင်ပါတော့မယ်။ ၂ယ်လင်လက်ထက် ယကလက်ပါဝင်စား နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျာ။ အစီအစဉ်(၁၁)ကို ဆက်လက်ဆောင်ရွက် သွားမှာဖြစ်ပါတယ်။ ဦးစိုင်းသန့်ဇင် သီပေါမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="148">ဦးစိုင်းသန့်ဇင်(သီပေါမဲဆန္ဒနယ်၊ ရှမ်းပြည်နယ်)</mp>လေးစားရပါသော ပြည်ထောင်စု လွှတ်တော် နာယကကြီးခင်ဗျာ။ ကျွန်တော်ကတော့ သီပေါမဲဆန္ဒနယ်၊ ပြည်သူ့လွှတ်တော် ကိုယ်စားလှယ် စိုင်းသန့်ဇင်ဖြစ်ပါတယ်။ ပြည်ထောင်စုသမ္မတမြန်မာနိုင်ငံတော် အမျိုးသားပညာရေးမူဝါဒကော်မရှင်ရဲ့ ပြည်ထောင်စုလွှတ်တော်သို့ တင်ပြတဲ့ အစီရင်ခံစာအမှတ်(၅)ကို ဆွေးနွေးမှာဖြစ်ပါတယ်။ Power Point အသုံးပြု ဆွေးနွေးခွင့်ပြုပါခင်ဗျာ။ နာယကကြီးခင်ဗျာ။ အစီရင်ခံစာမှာ အခန်း ၈ ခန်းပါရှိပြီး စာမျက်နှာ ၂၃၄ မျက်နှာ ရှိပါတယ်။ ပထမဦးစွာ အစီရင်ခံစာနဲ့ ပတ်သက်ပြီး ဆွေးနွေးချင်တာကတော့ အစီရင်ခံစာအခန်း (၁) စာပိုဒ်(၆) စာမျက်နှာ ၂၁ နဲ့ ၂၂ မှာဖော်ပြထားတဲ့ ကျောင်းသားပျံ့နှံ့မှုကွာဟနေတဲ့ အခြေအနေနဲ့ပတ်သက်ပြီး တွေ့ရှိချက်ဖြစ်ပါတယ်။ ကျေးလက်ဒေသက ကျောင်းတွေမှာ ကျောင်းသားဦးရေ နည်းပါးလွန်းတာဟာ ရေ၊ မြေ အခြေအနေ နဲ့လည်း ဆက်စပ်နေပါတယ်။ ဒီအချက်ကို ထည့်သွင်းသုံးသပ်ဖို့လိုမှာ ဖြစ်ပါတယ်။ စီမံကိန်းတွေကို သက်ဆိုင်ရာဝန်ကြီးဌာနတွေနဲ့ ပေါင်းစပ်ညှိနှိုင်း အကောင်အထည်ဖော် ဆောင်ရွက်သင့်ပါကြောင်း ဆွေးနွေး အပ်ပါတယ်။ ဒုတိယတစ်ချက်က တိုင်းရင်းသားဘာသာ စာပေသင်ကြားရေးကိစ္စဖြစ်ပါတယ်။ အစီရင်ခံစာ စာမျက်နှာ ၅၉ အပိုဒ် ၆(က)မှာ ပြည်ထောင်စုနယ်မြေ၊ နေပြည်တော်၊ ဒက္ခိဏခရိုင်၊ ပျဉ်းမနားမြို့နယ်၊ အလယ်ချောင်းကျေးရွာအုပ်စု၊ ပြည်ထောင်ကိုးကျေးရွာအုပ်စုရှိ ကျောင်းတွေမှာ ကယန်းတိုင်းရင်းသား ဘာသာစကား သင်ကြားခွင့်ပြုဖို့ကိစ္စနဲ့ပတ်သက်ပြီး ဆုံးဖြတ်ရာမှာ အမျိုးသားပညာရေးဥပဒေပါ ပြဋ္ဌာန်းချက် လက်ရှိလုပ်ထုံးလုပ်နည်းတွေနဲ့အတူ ၂၀၁၈ ခုနှစ်၊ စက်တင်ဘာလ ၁၉ ရက်နေ့မှာ ပညာရေး ဝန်ကြီးဌာန၊ ပြည်ထောင်စုဝန်ကြီးရုံးမှာ ပြုလုပ်ခဲ့တဲ့ တိုင်းရင်းသားစာပေသင်ကြားရေး တွေ့ဆုံဆွေးနွေး ပွဲရဲ့ ဆုံးဖြတ်ချက်တွေနဲ့အညီ ဆောင်ရွက်ရမယ်လို့ သုံးသပ်တဲ့အကြောင်း ပါရှိလာပါတယ်။ တွေ့ဆုံဆွေးနွေး ပွဲရဲ့ ဆုံးဖြတ်ချက်တွေအတိုင်း ဆောင်ရွက်ဖို့ဆိုရာမှာ ဒီဆုံးဖြတ်ချက်တွေကို တိုင်းရင်းသား စာပေပညာ ရှင်တွေ ဘယ်နှစ်ယောက်ပါဝင်ခဲ့ပြီး ဘယ်လိုအဖွဲ့တွေကို ဖိတ်ကြားဆုံးဖြတ်ခဲ့ကြပါသလဲဆိုတာကို သိရှိ လိုပါတယ်။ အမျိုးသားပညာရေးမူဝါဒ ဥပဒေပုဒ်မ ၄၄ အရ တိုင်းရင်းသားစာပေနဲ့ ဘာသာစကားသင်ကြား သင်ယူမှုကို သက်ဆိုင်ရာ တိုင်းဒေသကြီး သို့မဟုတ် ပြည်နယ်အစိုးရအဖွဲ့ရဲ့ အစီအစဉ်နဲ့ အကောင်အထည်ဖော် ဆောင်ရွက်နိုင်ကြောင်း ပြဋ္ဌာန်းထားပေမယ့် အခုအဆိုပြုတဲ့ ကျောင်းတွေမှာ နေပြည်တော်၊ ပြည်ထောင်စု နယ်မြေဖြစ်နေလို့ အထက်ပါပြဋ္ဌာန်းချက်နဲ့ အကျုံးမဝင်သလို တွေ့ရတာကို ဖော်ပြထားပါတယ်။ ပြည်ထောင်စု နယ်မြေအတွင်း ဆောင်ရွက်တဲ့ ကိစ္စဖြစ်တဲ့အတွက် နေပြည်တော်ကောင်စီရဲ့ ထောက်ခံချက်ကို ရယူ ဆောင်ရွက်သင့်တယ်လို့ ဖော်ပြထားပါတယ်။ ပြည်ထောင်စုနယ်မြေမှာ နေထိုင်ကြတဲ့ တိုင်းရင်းသားတွေ အတွက် ဆက်လက်စဉ်းစားပေးကြရမယ့် အခြေအနေဖြစ်ပါတယ်။ အစီရင်ခံစာ စာမျက်နှာ ၆၀ မှာ ကယန်းဘာသာစကား သင်ယူနိုင်တဲ့ ကျောင်းသားဦးရေ နည်းပါးခြင်း အကြောင်းကို ဖော်ပြထားပါတယ်။ ကျွန်တော်တို့ဟာ တိုင်းရင်းသားဘာသာစကားနဲ့ စာပေကို သက်ဆိုင်ရာ တိုင်းရင်းသားတွေမှသာ သင်ကြားသင်ယူခွင့်ရှိပြီး ကျန်စိတ်ဝင်စားတဲ့ အခြားတိုင်းရင်းသားတွေ အများ လူမျိုးနဲ့ မသက်ဆိုင်သလို သင်ကြားသင်ယူခွင့်မရှိသလို ဖြစ်နေတာကိုလည်း သုံးသပ်သင့်ပါတယ်။ မည်သူ မဆို လွတ်လပ်စွာ သင်ကြား သင်ယူနိုင်ခွင့် ရှိရမှာဖြစ်ပါတယ်။ သင်ကြားရေးလက်ထောက်များ (Teacher Assistants)ą. Obɔɔomɔ:lga pomp: (Language Teachers)ę. W@:00mg cps: သင်ကြားရေး လက်ထောက်တွေအတွက် သက်ဆိုင်ရာဘာသာအသီးသီးကို ဘာသာပြန်ပို့ချချက်တွေနဲ့ ရှိမထားခြင်းကလည်း အခက်အခဲတစ်ခုအဖြစ် ရှိနေတာဖြစ်ပါတယ်။ ဘာသာရပ်ဆိုင်ရာ ဝေါဟာရတွေကို ကျယ်ကျယ်ပြန့်ပြန့် လေ့လာဖို့လည်း လိုအပ်နေပါတယ်။ အစိုးရကလည်း ဖွဲ့စည်းပုံအခြေခံဥပဒေပြဋ္ဌာန်းချက် ပါနဲ့အညီ တိုင်းရင်းသားများရဲ့ စာပေနဲ့ ဘာသာစကား ဖွံ့ဖြိုးတိုးတက်အောင် ကူညီဆောင်ရွက်ဖို့ တာဝန်ရှိပါတယ်။ နာယကကြီးခင်ဗျာ။ နောက်ဆုံးတစ်ချက်ကတော့ စာမျက်နှာ ၉၆ မှာပါတဲ့ Grade 2 သင်ရိုးသစ် အတွက် ကွင်းဆင်းလေ့လာရေး သွားရောက်ခြင်းခေါင်းစဉ်အောက်က အပိုဒ်ခွဲ(က)မှာ သင်္ချာ အခန်း(၂) “် ကြာမြင့်ခြင်း” သင်ခန်းစာဟာ တက်ရောက်ကာစ ကျောင်းသားတွေအတွက် နားလည်ဖို့ ခက်တာ၊ သင်ကြားရာမှာ ဆရာတွေအဖို့ သတ်မှတ်ချိန်ထက်ပိုပြီး သင်ကြားနေရတာ၊ အခန်း (၁) သင်ပြီး တာနဲ့ အခန်း(၅) သင်ကြားပြီးနောက်မှသာ အခန်း(၂)ကို သင်ကြားသင့်ကြောင်း ကော်မရှင်ကို အကြံပြု ထားပါတယ်။ ဒီကိစ္စနဲ့ပတ်သက်ပြီး ဆွေးနွေးချင်တာက ကလေးတွေကို သင်္ချာသင်ကြားပေးရာမှာ ကိန်း ဂဏန်းကို အနည်းကနေ အများဆီ တစ်ဆင့်ပြီးတစ်ဆင့် သင်ကြားသင်ယူကြရပါတယ်။ ပထမဦးစွာ ၁ ကနေ ၅ အထိ၊ နောက်တစ်ဆင့် ၁၀ အထိ၊ နောက်တစ်ဆင့် ၂၀ အထိ၊ နောက်တစ်ဆင့် ရာကိန်း၊ ထောင်ကိန်း အထိ တစ်ဆင့်ပြီးတစ်ဆင့် တက်သင်ရတာဖြစ်ပါတယ်။ ဒီ Grade 2 သင်္ချာစာအုပ်ကို လေ့လာကြည့်တဲ့ အခါမှာ Power Point မှာတင်ပြထားသလို ပြဋ္ဌာန်းထားတာဖြစ်ပါတယ်။ ဒါကတော့ Grade 2 သင်္ချာ စာအုပ် မျက်နှာဖုံးနဲ့ မာတိကာ ဖြစ်ပါတယ်။ ဒါကတော့ Grade 2 သင်္ချာ အခန်း(၂) ဖြစ်ပါတယ်။ ဒါကတော့ Grade 2 သင်္ချာ အခန်း(၇) ဖြစ်ပါတယ်။ “် ကြာမြင့်ခြင်းမှာ နာရီကိုပြတဲ့ ကိန်းဂဏန်းတွေအတွက် ပြဿနာမဖြစ်သေးပေမယ့် မိနစ်ပိုင်းမှာပြတဲ့ ကိန်းဂဏန်းတွေက ၁ ကနေ ၆၀ အထိ ဖြစ်ပါတယ်။ ကလေးတွေ သင်ယူတတ်မြောက် ထားတဲ့ ကိန်းဂဏန်းအရေအတွက်ထက်ကို ကျော်လွန်သင်ကြားရမယ့် အခြေအနေဖြစ်သွားတာ ဖြစ်ပါတယ်။ ဒါကြောင့် ကလေးတွေကို ရာကိန်းအထိ သင်ယူစေပြီးမှသာ ဒီအခန်းကို သင်ကြားသင့်တဲ့ အခြေအနေ ဖြစ်ရတာ ဖြစ်ပါတယ်။ Grade 2 သင်္ချာပြဋ္ဌာန်းချက် မာတိကာမှာ ၁၀၀ အထိ ကိန်းများကို အပေါင်း သင်ခန်းစာအဖြစ် အခန်း(၃)မှာ သင်ပါတယ်။ ၁၀၀ အထိကိန်းများကို အနုတ်သင်ခန်းစာအဖြစ် အခန်း(၄)မှာ သင်ပါတယ်။ ၁၀၀ အထိ ကိန်းတွေကို အပေါင်း၊ အနုတ် စိတ်တွက်တွက်နိုင်ဖို့ အခန်း(၅)မှာ သင်ပါတယ်။ အခန်း(၆)ကတော့ ၁၀၀ အထိ ကိန်းတွေအတွက် ပြန်လှန်လေ့ကျင့်ခန်း လုပ်ရတာ ဖြစ်ပါတယ်။ အခန်း (၈) က ၁,၀၀၀ အထိ ကိန်းတွေကို စပြီးသင်တဲ့အခန်းဖြစ်ပါတယ်။ အခန်း(၂) ပြဋ္ဌာန်းချက်တွေက ၁၀၀ အထိ ကိန်းတွေကို တွက်ချက်ရတာဖြစ်တဲ့အတွက် အခန်း(၂)ကို ပြန်လှန်လေ့ကျင့်ခန်း မတိုင်မီ အခန်း(၅) သင်ပြီးတဲ့နောက်မှသာ သင်ကြားဖို့ အစီအစဉ် ပြောင်းသွားရတာ ဖြစ်ပါတယ်။ အခန်း(၇)ကလည်း ၁၀၀ အထိ ကိန်းတွေကိုပဲ သင်ရတာဖြစ်ပါတယ်။ ဒါကြောင့် အခန်း(၇)ကိုလည်း ထည့်သွင်းသုံးသပ် စိစစ်နိုင် ပါရန် ဆွေးနွေးတင်ပြအပ်ပါတယ်။ နာယကကြီးခင်ဗျာ။ နိဂုံးချုပ်အနေနဲ့ ပညာရေးသည် နိုင်ငံတော်တည်ဆောက်ရေးအတွက် အဓိက ကျတဲ့ အခန်းကဏ္ဍမှာ ရှိနေတာဖြစ်ပါတယ်။ ပညာရေးကောင်းမှသာ နိုင်ငံတော်ကို ဖွံ့ဖြိုး တိုးတက်အောင်၊ ကောင်းမွန်ကြံ့ခိုင်အောင် တည်ဆောက်နိုင်မှာ ဖြစ်ပါတယ်။ ဒီနေရာမှာ မူလနိုင်ငံသားတွေဖြစ်ကြတဲ့ လူနည်းစုတိုင်းရင်းသားတွေကလည်း လူများစုတိုင်းရင်းသားလို ပညာသင်ကြား သင်ယူနိုင်ခွင့်တွေ အားနည်း နေသေးတာ လက်ရှိပညာရေးစနစ်မှာ တိုင်းရင်းသားတွေရဲ့ တိုင်းရင်းသားဘာသာစကားနှင့် သင်ကြား သင်ယူနိုင်မှုတွေ ပိုမိုတိုးတက်ဖွံ့ဖြိုးလာစေဖို့ အစိုးရရဲ့ ကူညီထောက်ပံ့မှုတွေ များစွာလိုအပ်နေသေးသလို မူဝါဒချမှတ်မှုအပိုင်းမှာလည်း အားနည်းနေပါသေးတယ်ဆိုတာ ဖြစ်ပါတဲ့အကြောင်း ဆွေးနွေးရင်း နိဂုံး ချုပ်အပ်ပါတယ်ခင်ဗျာ။ ကျေးဇူးတင်ပါတယ်။</speech>
<speech type="speaker">ဦးဇုန်လှယ်ထန်း ချင်းပြည်နယ်မဲဆန္ဒနယ် အမှတ်(၄) ဆွေးနွေးဖို့ဖြစ်ပါတယ်။</speech>
<speech><mp id="38">ဦးဇုန်လှယ်ထန်း (မဲဆန္ဒနယ်အမှတ်-၄၊ ချင်းပြည်နယ်)</mp>လေးစားအပ်တဲ့ နာယကကြီးနှင့် ပြည်ထောင်စုအဆင့်အဖွဲ့အစည်းဝင်များ၊ ပြည်ထောင်စုလွှတ်တော် ကိုယ်စားလှယ်များအားလုံးကို မင်္ဂလာပါလို့ ဦးစွာ နှုတ်ခွန်းဆက်သအပ်ပါတယ်။ ကျွန်တော်ဆွေနွေးချင်တာကတော့ အစီရင်ခံစာရဲ့ အခြေခံပညာရေး ကဏ္ဍမှာ စာမျက်နှာ (၂) မှာ ဒုတိယအပိုဒ်မှာ ကျေးလက်ဒေသအဆင့် ကျောင်းများအကြားတွင် ကျောင်းသား ဦးရေ နည်းပါးလွန်းသည့်ကျောင်းများ အများအပြားဖွင့်လှစ်ထားသည်ကို တွေ့ရှိရသည့်အချက် ဖြစ်ပါသည်။ ဥပမာအားဖြင့် ပဲခူးတိုင်းဒေသကြီး(အရှေ့ပိုင်း)ရှိ အခြေခံမူလတန်းကျောင်း ၁၅ရ ကျောင်းအနက် ကျောင်းသားဦးရေ ၁၀ မှ ၂၀ အတွင်းရှိ ကျောင်း ၉ ကျောင်း၊ ကျောင်းသားဦးရေ ၂၀ မှ ၄၀ အတွင်းရှိ ကျောင်းက ၄၅ ကျောင်းရှိကြောင်း၊ ပြီးတော့ချင်းပြည်နယ်တွင် အခြေခံပညာရေးမူလတန်းကျောင်း ၈၂၅ ကျောင်းအနက် ကျောင်းသားဦးရေ ၁၀ မှ ၂၀ အတွင်းရှိသည့် ကျောင်းဟာ ၃၁၂ ကျောင်း၊ ကျောင်းသားဦးရေ ၂၀ မှ ၄၀ အတွင်းရှိတဲ့ကျောင်းဟာ ၃၄၁ ကျောင်း၊ ရှမ်းပြည်နယ်(တောင်ပိုင်း)ရှိ အခြေခံပညာမူလတန်း ကျောင်း ၂၀၂၃ ကျောင်းအနက် ကျောင်းသားဦးရေ ၁၀ မှ ၂၀ အတွင်းရှိသည့်ကျောင်းဟာ ၂၁၀ ကျောင်း၊ ၂၀ မှ ၄၀ အတွင်းရှိတဲ့ကျောင်းဟာ ၆၄၀ ရှိကြောင်း လေ့လာတွေ့ရှိရပါတယ်လို့ ရေးထား ပါတယ်။ ပြီးတော့ အဲဒီစာမျက်နှာရဲ့ နောက်ဆုံးမှာ နိဂုံးအနေနဲ့ ကျောင်းအသစ်ဖွင့်လှစ်ခြင်းနှင့် ကျောင်းအဆင့် တိုးမြှင့်ခြင်းတို့ကို ဆောင်ရွက်ရာ၌ ကုန်ကျစရိတ်နှင့်လျော်ညီစွာ အကျိုးရှိ ထိရောက်သော မူဝါဒများ Cost Efficient and Cost Effective Policy ဖြင့် ဆောင်ရွက်ကြရမည်ဖြစ်ပါတယ်လို့ နိဂုံးချုပ်ထားပါတယ်။ ကျွန်တော်တင်ပြချင်တာကတော့ ဒီကျောင်းသားဦးရေ နည်းပါးလို့ပေါ့နော်။ Cost Efficient မဟုတ်ဘူး။ Cost Effective မဟုတ်ဘူးလို့ နိဂုံးမချုပ်စေချင်ပါဘူး။ အခြေခံပညာသင်ယူရန် အခွင့်အလမ်း လွန်စွာ နည်းပါးတဲ့၊ ဝေးလံခေါင်ဖျားတဲ့ ဒေသများတွင် အခွင့်အလမ်း သာတူညီမျှရရှိရန် ဆောင်ရွက်ရေးက အင်မတန်အရေးကြီးတယ်လို့ ကျွန်တော် တင်ပြချင်ပါတယ်။ ဥပမာ-ကျွန်တော်ဖတ်ဖူးတာကတော့ ဂျပန်မှာ ဒီရထားလမ်းဆွဲတာကို ဒေသတစ်ခုမှာ တွက်ခြေ မကိုက်လို့ သူတို့ဖျက်ဖို့ စီစဉ်တဲ့ကျောင်းသူတစ်ဦးပုံမှန်စီးတာကို သူတို့လေ့လာတွေ့ရှိတဲ့ အတွက် သူဘွဲ့ရတဲ့အထိ အဲဒီအစီအစဉ် မဖျက်ကြောင်းကို ဖတ်ရပါတယ်။ အဲ့ဒါကြောင့် ကျွန်တော်တို့ ဒီလိုမျိုးပညာသင်ယူရန် အခွင့်အလမ်းနည်းပါးတဲ့ဒေသတွေမှာ ပိုပြီးတော့ ဒီလိုမျိုးဖွင့်ပေးသင့်ပါတယ်။ ထက်ထိ ခင်းပြည်နှယ်ယာအိရင် မကောင်းဆက်တက်မားမား ပါတယ်။ အမာ တကယ်ကို အတန်း ၃ တန်း သင်ပေးဖို့အတွက် ဆရာတစ်ယောက်၊ နှစ်ယောက်ပဲ ခန့်ပေးပါတယ်။ ကျွန်တော်တို့ အဲဒီကျောင်းတွေကို အဆင့်တိုးမြှင့်ပေးလိုက်လို့ရှိရင် ဥပမာ- အလယ်တန်းအဆင့် ဆိုပါတော့ တိုးမြှင့် ပေးလိုက်လို့ရှိရင် ဆရာတွေ သူတို့ရရှိလာပြီးတော့ ဒီသူတို့ပညာသင်ယူတဲ့ပိုပြီးတော့ အကျိုး ရှိလာမှာ ဖြစ်ပါတယ်ဆိုတာကို ပထမအချက်အနေနဲ့ တင်ပြချင်ပါတယ်။ ဒုတိယအချက်မှာ တင်ပြချင်တာကတော့ နည်းပညာ၊ အသက်မွေးပညာနှင့် လေ့ကျင့်ရေးကဏ္ဍမှာ ဒီစာမျက်နှာ ၃ ပေါ့နော်။ အမျိုးသားပညာရေးမဟာဗျူဟာစီမံကိန်း ၂၀၁၆-၂၀၂၁ TVET မဟာဗျူဟာအရ အသက်မွေးဝမ်းကျောင်းများ၊ အသက်မွေးပညာသင်ကျောင်းများ တိုးချဲ့ဖွင့်လှစ်ရေး၊ အရည်အသွေး အာမခံမှုရရှိစေရန်အတွက် စံချိန်စံညွှန်းများ ရေးဆွဲရေး၊ အစိုးရပုဂ္ဂလိက ပူးပေါင်းဆောင်ရွက်ရေး PPP ပေါ့နော်။ Public Private Partnership 3283202qp:04:21.cq: o:g?$@p:3262: focao@gos နိုင်ရေးတို့အတွက် ညှိနှိုင်းဆောင်ရွက်ခဲ့ကြပါတယ်ဆိုတာကို တွေ့ရှိရပါတယ်။ ကျွန်တော်တို့ ဒါကတော့ ဒီလို PPP အပြင်ပေါ့နော်။ နိုင်ငံတကာအစိုးရများ၊ အဖွဲ့ အစည်းများနှင့်လည်း ပူးပေါင်းဆောင်ရွက်သင့် ကြောင်းလည်း တင်ပြချင်ပါတယ်။ ကျွန်တော်မေးခွန်းမေးတဲ့ဖလမ်းမှာ နည်းပညာအထက်တန်း ကျောင်း မေးခဲ့တာရှိပါတယ်။ ၂၀၂၀-၂၀၂၁ မှာ စတင်အကောင်အထည်ဖော်ပေးမယ်လို့ ဖြေထားပါတယ်။ အဲဒီမှာ ကျွန်တော်တို့ အိန္ဒိယသံအမတ်ကြီးဆီမှာ ကျွန်တော်တို့ ပြည်သူလူထုက တင်ပြတဲ့သူတို့အနေနဲ့ ဒီပူးပေါင်းကူညီပြီးတော့ ပါဝင်ဆောင်ရွက်ပေးဖို့ ဆွေးနွေးတဲ့သူတို့အနေနဲ့လည်း ဒီလိုမျိုးကိစ္စတွေမှာ အင်မတန်မှ စိတ်ဝင်စားကြောင်းကို ဖော်ပြတာလေ့လာတွေ့ရှိရပါတယ်။ အဲဒါကြောင့် ကျွန်တော်တို့ ဒီ PPP တစ်မျိုးတည်း မဟုတ်ဘဲနဲ့ နိုင်ငံတကာအစိုးရများ၊ အဖွဲ့အစည်းများနဲ့လည်း ဒီလိုမျိုး ကဏ္ဍတွေမှာ ပူးပေါင်းဆောင်ရွက်နိုင်ရေးအတွက် ဒီကော်မရှင်အနေနဲ့ ခြေလှမ်းတစ်ခု ဆောင်ရွက်ပေး စေချင်ပါတယ်။ ပြီးတော့ နောက်ဆုံးမှာ တင်ပြချင်တာကတော့ ဒီလိုမျိုး နည်းပညာအထက်တန်းကျောင်းတွေ အသက်မွေးဝမ်းကျောင်းပညာတွေကို ကျွန်တော်တို့ များများဖွင့်လှစ်သင့်တဲ့အကြောင်းကို တင်ပြချင် ပါတယ်။ ဘာကြောင့်လဲဆိုတော့ ချင်းပြည်နယ်လိုဟာမျိုးမှာ ၁၆ ရာခိုင်နှုန်းလောက်ပဲ ၁၀ တန်းအောင်တဲ့ အတွက်ကြောင့် ၁၀ တန်းမအောင်နိုင်တဲ့ ကျောင်းသားများအတွက် အခွင့်အလမ်းများကို ဖန်တီးပေးဖို့ လိုအပ်တဲ့အကြောင်းတင်ပြရင်း နိဂုံးချုပ်ပါတယ်။ ကျေးဇူးတင်ပါတယ်။</speech>
<speech type="speaker">ဦးရန်လင်း ကျိုတ်လတ်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1517">ဦးရန်လင်း (ကျိုက်လတ်မဲဆန္ဒနယ်၊ မွန်ပြည်နယ်)</mp>နာယကကြီးနှင့်တကွ ယနေ့ ပြည်ထောင်စုလွှတ်တော်အစည်းအဝေးကို ကြွရောက်လာသူအားလုံးကို မင်္ဂလာပါလို့ ဦးစွာ ဂါရဝပြု နှုတ်ဆက်ပါတယ်။ ကျွန်တော်ကတော့ ဧရာဝတီတိုင်းဒေသကြီး ကျိုက်လတ်မဲဆန္ဒနယ်က ပြည်ထောင်စု လွှတ်တော်ကိုယ်စားလှယ် ဦးရန်လင်းဖြစ်ပါတယ်။ ကျွန်တော့အနေနဲ့ အမျိုးသားပညာရေးမူဝါဒကော်မရှင်ရဲ့ ပြည်ထောင်စုလွှတ်တော်ကို တင်သွင်းတဲ့အစီရင်ခံစာအမှတ်(၅)ကို ထောက်ခံဆွေးနွေးမှာ ဖြစ်ပါတယ်။ ဦးစွာပြောကြားလိုတာကတော့ ဒီပညာရေးမူဝါဒကော်မရှင်ရဲ့ အစီရင်ခံစာဟာ အလယ်တန်း၊ အထက်တန်း၊ အခြေခံပညာ အထက်တန်းပညာ၊ သက်မွေးပညာ နောက်နိုင်ငံတကာဆိုင်ရာ Workshop တွေ၊ Conferences တွေနဲ့ပတ်သက်ပြီးတော့မှ ပြည့်ပြည့်စုံစုံ တင်ပြထားတဲ့အတွက် မြန်မာ့ပညာရေး မြင့်မားမှုမှာ အထောက်အကူပြုတဲ့ အစီရင်ခံစာဖြစ်တဲ့အတွက် ဒီအစီရင်ခံစာကို ကြိုဆိုထောက်ခံ ပါကြောင်း ဦးစွာပြောကြားလိုပါတယ်။ နာယကကြီးခင်ဗျာ။ Power Point Presentation ဖြင့် ဆက်လက်ဆွေးနွေးခွင့်ပြုပါရန် ပန်ကြားအပ် ပါတယ်။ အဲဒီတော့ ကျွန်တော့အနေနဲ့ ထောက်ခံချက်တစ်ခုကို အရင်ဆုံးပြောကြားလိုပါတယ်။ တက္ကသိုလ်ရဲ့ သင်ရိုးညွှန်းတမ်းတွေထဲမှာ ရာသီဥတုပြောင်းလဲခြင်း(Climate Change)ကို ထည့်သွင်း သင်ကြားပေးဖို့ အဆိုပြုထားတာကို ထောက်ခံပါတယ်။ ကျွန်တော်တို့ ရာသီဥတုပြောင်းလဲခြင်းရဲ့ အကျိုး သက်ရောက်မှု၊ ဆိုးကျိုးသက်ရောက်မှုတွေကို ဆိုးဆိုးဝါးဝါးခံစားနေရတဲ့ နိုင်ငံတွေထဲမှာ ကျွန်တော်တို့ နိုင်ငံလည်း ပါပါတယ်။ ဒါကြောင့်မို့လို့ တက္ကသိုလ်ပညာရေးမှာ ဒီ climate Change လို့ခေါ်တဲ့ ရာသီဥတု ပြောင်းလဲခြင်း ဘာသာရပ်ကို ထည့်သွင်းသင်ကြားလိုက်ရင် ဒီပြောင်းလဲခြင်းကို ဖြစ်ပေါ်စေတဲ့ အကြောင်းရင်းတွေ၊ အကျိုးသက်ရောက်မှုတွေကို နားလည်လာပါလိမ့်မယ်။ အဲဒီ ပြောင်းလဲခြင်းတွေနဲ့အတူ လိုက်လျောညီထွေ နေနိုင်တတ်ပါလိမ့်မယ်။ ထို့အတူ အဲဒီပြောင်းလဲခြင်းရဲ့ အကျိုးသက်ရောက်မှုများကို ခံနိုင်ရည်ရှိစွာနဲ့ နေနိုင်မယ်လို့၊ လုပ်ကိုင်နိုင်မယ်လို့ ယုံကြည်ရပါတယ်။ အဲဒါကြောင့်မို့လို့ ရာသီဥတု ပြောင်းလဲခြင်း ဘာသာရပ်ကို တက္ကသိုလ် သင်ရိုးအတွင်းမှာ ထည့်သွင်းတာကို ကြိုဆိုထောက်ခံပါတယ်။ Next Slide Pleasell နောက်တစ်ခုက Climate Change ဘာသာရပ်နဲ့အတူ ဖွံ့ဖြိုးရေးဘာသာရပ်လို့ခေါ်တဲ့ Developmental Study ကိုလည်းပဲ တက္ကသိုလ်သင်ရိုးတွေမှာ ထည့်သွင်းသင်ကြားဖို့လိုပါလိမ့်မယ်။ ကျွန်တော်တို့ နိုင်ငံ တကာမှာ တက္ကသိုလ်ကဘွဲ့ရသူများအားလုံးဟာ ဖွံ့ဖြိုးရေးအခြေခံအချက်အလက်တွေ အကုန်လုံးကို နားလည်ကြပါတယ်။ တကယ်တော့ ကျွန်တော်တို့ ဖွံ့ဖြိုးရေးဆိုတာ လောကလူ့ဘောင်ရဲ့ အခြေခံဖြစ်ပါတယ်။ ဘာသာရပ်အားလုံး၊ အလုပ်အားလုံးဟာ လူ့လောကကြီး ဖွံ့ဖြိုးတိုးတက်အောင် ဆောင်ရွက်နေကြတာ ဖြစ်ပါတယ်။ ဒါကြောင့်မို့လို့ ဒီ ဖွံ့ဖြိုးရေးဘာသာရပ်ကိုလည်းပဲ ကျွန်တော်တို့ တက္ကသိုလ်သင်ရိုးမှာ ထည့်သွင်းသင်ကြားပေးဖို့အတွက် မူဝါဒကော်မရှင်ကို အကြံပြုပါတယ်။ Next Slide Please ထို့အတူ ပညာရပ်မျိုးစုံပါဝင်တဲ့၊ မဟာဌာနတွေပါဝင်တဲ့ Comprehensive ပဲခေါ်ခေါ်၊ All Inclusive လို့ပဲခေါ်ခေါ် ဒီတက္ကသိုလ်ကြီးတွေ တည်ထောင်ဖို့ဆိုတာကိုလည်းပဲ ထောက်ခံတင်ပြလိုပါတယ်။ ကျွန်တော်တို့ နိုင်ငံတကာမှာ ထိပ်တန်းရောက်နေတဲ့ တက္ကသိုလ်ကြီးများဟာ အဲဒီတက္ကသိုလ်များ ဖြစ်ကြပါတယ်။ ယခင်က ကျွန်တော်တို့ရဲ့ ရန်ကုန်တက္ကသိုလ်ဟာ အဲဒီလို All Inclusive ပါတဲ့တက္ကသိုလ် ဖြစ်ပါတယ်။ ကမ္ဘာကျော် ခဲ့တဲ့တက္ကသိုလ်လည်းဖြစ်ပါတယ်။ အဲဒီတော့ ဒါကို အမြန်ဆုံး တက္ကသိုလ်တွေကို ဒီ Comprehensive University အဖြစ် ပြောင်းလဲနိုင်ဖို့အတွက် မူဝါဒကော်မရှင်ကို အကြံပြုပါတယ်။ ၊ နောက် တတိယအနေနဲ့ အခြေခံပညာဘာသာရပ်တွဲတွေမှာ သိပ္ပံတွေ၊ ဝိပ္ပံတွေ၊ ဝိဇ္ဇာတွေ၊ ဝိပ္ပံတွေ စသဖြင့် များစွာ ဘာသာရပ်တွဲတွေရှိနေမယ့်အစား ယခင်ကလိုပဲ ဝိဇ္ဇာဘာသာရပ်၊ သိပ္ပံဘာသာရပ် ဆိုပြီး တော့မှ ဘာသာတွဲ ၂ ခုသာ ထားပြီး သင်မယ်ဆိုရင် လွယ်လွယ်ကူကူနဲ့ သင်လို့ရပါမယ်။ ကျွန်တော့ ကျိုက်လတ်မဲဆန္ဒနယ်မှာဆိုရင် ဆေးတက္ကသိုလ်တက်ချင်လို့ ဇီဝပါတဲ့ ဘာသာကိုလိုချင်ပေမယ့် သင်တဲ့ဆရာ မရှိလို့ ကလေးက ဒုက္ခရောက်ပါတယ်။ အဲဒီတော့ ရှင်းရှင်းလင်းလင်းနဲ့ ဝိဇ္ဇာ၊ သိပ္ပံ နှစ်ခုတွဲ ကြိုက်တာကိုယူ။ ကျွန်တော်တို့ အထက်တန်းပညာ အောင်တဲ့အခါမှာ အခြေခံပညာအောင်မြင်ကြောင်း၊ ပြီးစီးကြောင်း လက်မှတ်ရတဲ့လူတိုင်းဟာ အတူတူပဲ သက်ဆိုင်ရာတက္ကသိုလ်အသီးသီးက သူနဲ့သင့်လျော်တဲ့လူတွေကို ဆွဲယူ၊ ခေါ်ယူပြီး သင်ကြားလို့ရပါတယ်။ နောက်တစ်ခုအနေနဲ့ တက္ကသိုလ်များရဲ့ အမြင်တင့်တယ်မှုကို ပြောကြားလိုပါတယ်။ တက္ကသိုလ် များဟာ Next Slide Please။ အဲဒီတော့ ကျွန်တော်တို့ စာသင်ကျောင်းတွေ၊ ကျောင်းဆောင်တွေ တက္ကသိုလ်နဲ့ တူစေချင်ပါတယ်။ နောက်တစ်ခု ကာလရှည်ကြာတဲ့အဆောင်တွေ ဥပမာအားဖြင့် ရေဆင်း တက္ကသိုလ်ဆိုရင် ကျောင်းသားအဆောင်များဟာ သစ်သားနဲ့လုပ်ထားပြီးတော့ နှစ်ပေါင်း ၃၀ ကျော် ၄၀ ရှိလာပါပြီ။ ဒီအဆောင်တွေမှာနေတဲ့ ကျောင်းသား ကျောင်းသူတွေအနေနဲ့ အန္တရာယ်ရှိနိုင်ပါတယ်။ ထို့အတူ အဝေးသင်ကျောင်းသား၊ ကျောင်းသူများ အနီးကပ်ပို့ တစ်လလာတဲ့အခါမှာ နေရထိုင်ရတဲ့ဒုက္ခဟာ တော်တော် ကျောတစ်နေရာစာရရုံယူပြီးတော့မှ တက္ကသိုလ်ကျောင်းသား ကျောင်းသူရဲ့ ဂုဏ်အင်နဲ့မညီအောင် နေကြရတာဖြစ်ပါတယ်။ Next Slide Please ကျွန်တော်တို့ နိုင်ငံတကာမှာ ထိပ်တန်းရောက်နေတဲ့ တက္ကသိုလ်ကြီးများဟာ အဲဒီတက္ကသိုလ်များ ဖြစ်ကြပါတယ်။ ဒါအစိုးရအဆောင်ဖြစ်ပါတယ်။ Next Slide Please ယခင်က ကျွန်တော်တို့ရဲ့ ရန်ကုန်တက္ကသိုလ်ဟာ အဲဒီလို All Inclusive ပါတဲ့တက္ကသိုလ် ဖြစ်ပါတယ်။ ဒါက ပြင်ပအဆောင်ဖြစ်ပါတယ်။ ပုဂ္ဂလိကဆောက်ထားတာပါ။ အကုန်လုံးအတူတူ ဆောက်ရပါတယ်။ ယူတဲ့လခလည်း အတူတူယူရပါတယ်။ အောက်မှာ ဒီ Seven Store လို့ခေါ်တဲ့ စတိုးဆိုင်လေးတောင် Bom Gəvvo/003:60:09?gulosasi Next Slide Please ဒါလည်းပဲ ဟိုဘက်ကအဖြူက အစိုးရအဆောင်ဖြစ်ပြီးတော့ ဒီဘက်ကအဝါက ပုဂ္ဂလိကအဆောင် ဖြစ်ပါတယ်။ အဲဒီတော့ ပုဂ္ဂလိကတွေ အဆောင်ဆောက်မယ်ဆိုရင် တက္ကသိုလ်ကချပေးတဲ့ ဒီလမ်းညွှန်ချက် အတိုင်း ဆောက်ရပါတယ်။ အဲဒါကြောင့်မို့လို့ အားလုံးဟာ တက္ကသိုလ်ကျောင်းသားနဲ့ တူအောင်နေကြရ ပါတယ်။ အဲဒီတော့ နိဂုံးချုပ်ရလို့ရှိရင်တော့ ကျွန်တော်တို့နိုင်ငံအတွက် ဒီပညာရေးမြှင့်တင်မှုအတွက်ကို ပညာရေးမူဝါဒကော်မရှင်ရဲ့ တင်ပြချက်အစီရင်ခံစာ။ ဆွေးနွေးရန်သတ်မှတ်ချိန်ပြည့်သဖြင့် မိုက်ပိတ်သွားပါသည်။</speech>
<speech type="speaker">ခ်ခရစ္စထွန်း (ခေါ်)ဒေါက်တာအားကာမိုး ကရင်ပြည်နယ် မဲဆန္ဒနယ်အမှတ်(၇) ဆွေးနွေးဖို့ဖြစ်ပါတယ်။</speech>
<speech><mp id="1224">နော်ခရစ္စထွန်း(ခေါ်) ဒေါက်တာအာကာမိုး(မဲဆန္ဒနယ်အမှတ်-၇၊ ကရင်ပြည်နယ်)</mp>လေးစား အပ်တဲ့ ပြည်ထောင်စုလွှတ်တော် နာယကကြီးနဲ့ ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စု အဆင့် အဖွဲ့ဝင်အားလုံးကို မင်္ဂလာပါလို့ နှုတ်ခွန်းဆက်ပါတယ်။ အမျိုးသားပညာရေးမူဝါဒ ကော်မရှင်ရဲ့ အစီရင်ခံစာအမှတ်(၅) အပေါ်မှာ ကျွန်မအနေနဲ့ အဆင့်မြင့်ပညာရေးကဏ္ဍ၊ အသက်မွေးဝမ်းကျောင်း ပညာရေးကဏ္ဍ၊ ကိုယ်ပိုင်ကျောင်းများကဏ္ဍနဲ့ ပတ်သက်ပြီး အကြံပြုဆွေးနွေးသွားမှာ ဖြစ်ပါတယ်။ ဒီကနေ့ ကမ္ဘာမှာ သဘာဝသယံဇာတ အရင်းအမြစ်တွေ ထုတ်ယူသုံးစွဲတာထက် အဆုံးမဲ့တဲ့ လူသားအရင်းအမြစ်တွေကို ထုတ်ယူသုံးစွဲပြီး ကမ္ဘာကြီးကို တန်ဆာဆင်ကြပါတယ်။ အထူးသဖြင့် ကုန်ထုတ် လုပ်ငန်းနဲ့ ဝန်ဆောင်မှုလုပ်ငန်းမှာ ဉာဏ်ရည်ဉာဏ်စွမ်းတွေကို အသုံးချပြီး စီးပွားရေး အရှိန်အဟုန် မြှင့်တင်ကြပါတယ်။ ပညာအခြေပြုစီးပွားရေးကို ပိုမိုအားထားလာကြတယ်လို့ အစီရင်ခံစာမှာ ဖော်ပြထား ပါတယ်။ ပြီးခဲ့တဲ့ အမျိုးသားပညာရေးမူဝါဒကော်မရှင် အမှတ်(၄)မှာ ပညာရေးဟာ စီးပွားရေးကို အထောက်အကူပြုဖို့လိုအပ်တယ်လို့ အကြံပြုဆွေးနွေးခဲ့ဖူးပါတယ်။ အခုအစီရင်ခံစာအမှတ် (၅)မှာ ပညာ အခြေပြု စီးပွားရေးအကြောင်း ဖော်ပြပါရှိလာတဲ့အတွက် ကြိုဆိုပါတယ်။ နာယကကြီးရှင်။ Power Point အသုံးပြုခွင့်ပေးဖို့ မေတ္တာရပ်ခံပါတယ်။ အဆင့်မြင့်ပညာနဲ့ ပတ်သက်လို့ အစီရင်ခံစာမှာ ပညာအခြေပြုစီးပွားရေးအတွက် လူမှုအဖွဲ့အစည်းများနဲ့ ပူးပေါင်းမှုဟာ တာဝန်တစ်ရပ် ဖြစ်လာတယ်လို့ ဆိုပါတယ်။ ဗြိတိန်က Shapi တက္ကသိုလ်ရဲ့ စက်မှုကဏ္ဍ၊ အမေရိကန်က Michigan တက္ကသိုလ်ရဲ့ စိုက်ပျိုးရေး၊ မွေးမြူရေးကဏ္ဍ၊ အိန္ဒိယကမ်းရိုးတန်းက Monisha တက္ကသိုလ်ရဲ့ Community နဲ့ပတ်သက်တဲ့ ဘာသာရပ်တွေ၊ တရုတ်နိုင်ငံ အထူးစီးပွားရေးဇုန်ရှိတဲ့ Fordham တက္ကသိုလ်ရဲ့ စက်မှုလက်မှုလုပ်ငန်း၊ မွေးမြူရေးကဏ္ဍ တွေဟာ လူမှုအဖွဲ့ အစည်းအနေနဲ့ ပူးပေါင်းဆောင်ရွက်ပြီး ပညာအခြေပြုစီးပွားရေးကို ဖော်ဆောင် ကြပါတယ်။ အဲဒီအတွက် စိုက်ပျိုးရေးအခြေပြုတဲ့ ကျွန်မတို့နိုင်ငံမှာ စိုက်ပျိုးရေး၊ စီးပွားဖြစ်ဖို့ အမှန်တကယ် လိုအပ်နေပါတယ်။ အခုဆိုရင် စားနပ်ရိက္ခာဖူလုံမှုမှသည် ဘေးကင်းလုံခြုံဖို့၊ စိုက်ပျိုးထုတ်ကုန်မြင့်မားရေး မှသည် အရည်အသွေးမြှင့်တင်ဖို့ ရှေ့တန်းတင်လာပါပြီ။ ဒါပေမယ့်လည်း ဒီနေ့အထိ စိုက်ပျိုးတောင်သူတွေ စီးပွားမဖြစ်ပါဘူး။ စိုက်ပျိုးရေးပို့ကုန်သာရှိတဲ့ ဓာတ်ခွဲခန်းနဲ့ သုတေသနလုပ်ငန်းတွေ တိုးချဲ့မြှင့်တင်လုပ်ဆောင်ဖို့ လိုပါတယ်။ အစီရင်ခံစာမှာ ၂၀၀၄ ခုနှစ်က စတင်ခဲ့တဲ့ စိုက်ပျိုးရေးသုတေသနဌာနမှာ စပါးတစ်မျိုးတည်းကိုသာ အဓိကထား လုပ်ဆောင် နေတာ တွေ့ရပါတယ်။ ဒီနေ့ စိုက်ပျိုးရေးပို့ကုန် အများဆုံးဖြစ်တဲ့ ဗီယက်နမ်မှာ စီးပွားရေးလိုအပ်ချက်ရှိတဲ့ သီးနှံအတွက် သုတေသနလုပ်ပြီး မျိုးတွေဖြန့်ဖြူးပေးပါတယ်။ Soil Test တွေလုပ်ပြီး သင့်တော်တဲ့ သီးနှံစိုက်ပျိုး စေပါတယ်။ အကျိုးများပိုရှိရန် သီးထပ်သီးညှပ် စိုက်ပျိုးနည်းပညာတွေ ပေးပါတယ်။ စက်မှုလို နိုင်ငံဖြစ်တဲ့ အမေရိကန်မှာလည်း စားနပ်ရိက္ခာအတွက် စိုက်ပျိုးရေးကဏ္ဍကို Research Base on Business ဆိုပြီး သုတေသနလုပ်ဆောင်သလို ပညာအခြေပြု စီးပွားရေးအဖြစ် တီထွင်ကြံဆ ပါတယ်။ အဲဒီအတွက် အဆင့်မြင့်ပညာမှာ ဘယ်ပညာရေးနဲ့ ကျွန်မတို့နိုင်ငံ စီးပွားဖြစ်မလဲ စဉ်းစားရ ပါမယ်။ ဘယ်တက္ကသိုလ်တွေဟာ ဘယ်လူမှုအဖွဲ့အစည်းနဲ့ ဘယ်လိုသင်ရိုးညွှန်းတမ်းတွေ သင်ကြားမလဲ ဘယ်လူမှုအဖွဲ့ အစည်းနဲ့ ပူးပေါင်းပြီး သုတေသနလုပ်ငန်းတိုးချဲ့မလဲဆိုတာ ဆန်းစစ်ဖို့လိုပါတယ်။ မူဝါဒတွေ၊ အစီအစဉ်တွေ ပြင်ဆင်ချမှတ်ရပါမယ်။ လက်ရှိအခြေအနေမှာတော့ ကျွန်မတို့ တက္ကသိုလ် ကောလိပ်အများစုဟာ ကမ္ဘာ့အဆင့်သတ်မှတ်ချက် ၁၀,၀၀၀ ကျော်မှာ ရှိနေဆဲပါ။ အဲဒီအတွက် အဆင့်မြင့်ပညာရေးကို မြှင့်တင်ပေးဖို့ နိုင်ငံတကာ အဆင့်အတန်း မီဖို့ အဆင့်မြင့်ပညာရေးဥပဒေ အမြန်ဆုံးပေါ်ထွက်လာဖို့ လိုအပ်နေပါတယ်။ နာယကကြီးရှင့်။ နိုင်ငံတော်ရဲ့ စီးပွားရေးကဏ္ဍဖွံ့ဖြိုးဖို့အတွက် နည်းပညာ၊ သက်မွေးပညာ လေ့ကျင့်ရေး TVET ဆိုင်ရာ အသက်မွေးဝမ်းကျောင်း စနစ်ပြုပြင်ပြောင်းလဲဖို့ ကဏ္ဍအလိုက် အကောင် အထည်ဖော်ဆောင်ရွက်နေကြောင်း၊ ဖွံ့ဖြိုးမှုမိတ်ဖက်အဖွဲ့အစည်းတွေနဲ့ ပူးပေါင်းပြီး TVET သင်တန်းတွေ ပေးခဲ့ကြောင်း အစီရင်ခံစာမှာ ဖော်ပြထားပါတယ်။ အသက်မွေးဝမ်းကျောင်းပညာရပ်ဟာ လက်ရှိလူနေမှု ဘဝအတွက် အရမ်းအရေးကြီးပါတယ်။ ဖွံ့ဖြိုးပြီး အမေရိကန်လိုနိုင်ငံမှာ နှစ်စဉ်အသက်မွေးဝမ်းကျောင်း ဝင်ရောက်တဲ့အရေအတွက်က တက္ကသိုလ်တွေစီ ဝင်ရောက်တဲ့အရေအတွက်ထက် အများကြီးပိုပါတယ်။ လက်ရှိ ကျွန်မတို့နိုင်ငံမှာလည်း စားဝတ်နေရေးအတွက် ပြင်ပအသက်မွေးဝမ်းကျောင်း သင်တန်းတွေ ပြည်သူတွေ အားကိုးမှီခိုနေရပါတယ်။ အဲဒီအတွက် TVET ကျောင်းတွေ အမြန်ဆုံးပေါ်ထွက်ဖို့လိုအပ်နေ ကိုယ်ပိုင်ကျောင်းတွေနဲ့ ပတ်သက်ပြီး အခြေခံပညာရေးအဆင့်မှာ ကိုယ်ပိုင်ကျောင်းမှတ်ပုံတင် ဥပဒေ ၂၀၁၁ ပုဒ်မ ၃(က)ကနေ (င)အထိ ထိန်းကျောင်းထားတာရှိပေမယ့် ဥပဒေပါအတိုင်း စိစစ်ကြပ်မတ် ရပါမယ်။ အဲဒီမှာ နိုင်ငံခြားသင်ရိုးနဲ့ ကျောင်းတွေမပါဝင်သလို နိုင်ငံခြားဆရာတွေရဲ့ အရည်အချင်း သတ်မှတ်ချက်၊ သင်ကြားရေးအတွေ့အကြုံကို စိစစ်ဖို့လိုနေပါတယ်။ အဲဒီအတွက် ဥပဒေနဲ့ နည်းဥပဒေတွေ ပြန်လည်ပြင်ဆင်ဖို့လိုပါတယ်။ အဆင့်မြင့်ပညာမှာရော အသက်မွေးဝမ်းကျောင်း ပညာမှာရော MIC မှာ ပညာရေးဝန်ဆောင်မှု မှတ်ပုံတင်ထားခြင်း ရှိ မရှိနဲ့ အရည်အသွေး အာမခံနိုင်မှု ရှိ မရှိ မသိရတဲ့ ပုဂ္ဂလိက ကျောင်းတွေ သင်တန်းတွေရဲ့ ပညာရေးဈေးကွက်ကြီးက တစ်နေ့ထက်တစ်နေ့ ကြီးမားလို့နေပါတယ်။ MIC အနေနဲ့ ပညာရေးဝန်ဆောင်မှုလုပ်ခွင့် ပြုခြင်းသာဖြစ်ပြီး ဘွဲ့လက်မှတ်၊ သင်တန်းလက်မှတ် အသိအမှတ်ပြုခြင်း မဟုတ်ဘူးဆိုတဲ့အတွက် တာဝန်ယူမှု ကင်းနေပါတယ်။ တည်ဆဲအမျိုးသားပညာရေးဥပဒေပုဒ်မ ၄ ပုဒ်မခွဲ(ဌ)နဲ့ ပုဒ်မ ၆ ပုဒ်မခွဲ(ဃ)အရ အမျိုးသား ပညာရေးမူဝါဒကော်မရှင်မှာ တာဝန်ရှိပါတယ်။ နိုင်ငံတကာမှာ နိုင်ငံတိုင်းလိုလို ပညာရေးစိစစ်ကြပ်မတ်ရတဲ့ Regulator တွေ Awarding Body တွေ ရှိပါတယ်။ လူသားအရင်းအမြစ်တွေ မဆုံးရှုံးမနစ်နာရအောင် ကြီးမားကျယ်ပြန့်လာနေတဲ့ ပုဂ္ဂလိက ပညာရေးဈေးကွက်ကို စိစစ်ကြပ်မတ်ပြီး ပညာရေးအဆင့် အတန်းမြှင့်ပေးဖို့ လိုအပ်နေပါတယ်။ ကော်မရှင်အနေနဲ့ ပုဂ္ဂလိကကျောင်းပညာရေးအတွက် ဥပဒေ၊ ညွှန်ကြားချက်တွေ အများဆုံးထွက်ပေါ် လာအောင် ဖော်ဆောင်ပေးဖို့ တိုက်တွန်းရင်း နိဂုံးချုပ်ပါတယ်။ ကျေးဇူးတင်ပါတယ်။</speech>
<speech type="speaker">ဦးသန်းအောင် ငပုတောမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1602">ဦးသန်းအောင်(ငပုတောမဲဆန္ဒနယ်၊ ဧရာဝတီတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုအဆင့်ဝန်ကြီးများ လွှတ်တော်ကိုယ်စား လှယ်များနှင့် ဧည့်သည်တော်များအားလုံးကို မင်္ဂလာအပေါင်းနှင့် ပြည့်စုံပါစေလို့ ဂါရဝပြုနှုတ်ခွန်းဆက်သ ပါတယ်။ ကျွန်တော်ကတော့ အမျိုးသားပညာရေးမူဝါဒကော်မရှင်ရဲ့ အစီရင်ခံစာအမှတ်(၅)ကို အကြံပြု ဆွေးနွေးမယ့် ငပုတောမဲဆန္ဒနယ်ရဲ့ ပြည်သူ့လွှတ်တော်ကိုယ်စားလှယ် ဦးသန်းအောင် ဖြစ်ပါတယ်။ လေးစားရပါသော နာယကကြီးခင်ဗျာ။ အမျိုးသားပညာရေးမူဝါဒကော်မရှင်ရဲ့ အစီရင်ခံစာမှာ အခြေခံပညာကျောင်းများရဲ့ ကျောင်းသားပျံ့နှံ့မှု အခြေအနေတွေကို တင်ပြထားတာတွေ့ရပါတယ်။ အဲဒီ မှာ ပဲခူးတိုင်းဒေသကြီး၊ ချင်းပြည်နယ်၊ ရှမ်းပြည်နယ်(တောင်ပိုင်း) အစရှိတဲ့ဒေသတွေကို ဖော်ပြထားတာ တွေ့ရှိရပါတယ်။ ဒီနေရာမှာ ကျောင်းသားဦးရေဘယ်လောက်ဆိုရင် ကျောင်းဘယ်လောက်ဖွင့်နိုင်တယ်ဆိုတဲ့ ကျောင်းများရဲ့ အဆင့်တိုးတက်မှုကို ကျွန်တော်တို့ အခြေခံပညာကနေပြီးတော့ ထုတ်ပြန်ထားတာရှိပါတယ်။ အမက(ခွဲ)ကျောင်းတွေဆိုရင် မြေပြန့်ဒေသမှာ အနီးဆုံးကျောင်းနဲ့ ၃ မိုင် အထက်ကွာဝေးခြင်း၊ သွားရေး လာရေးခက်ခဲသော တောင်တန်းမြစ်ချောင်းပေါများတဲ့ ဒေသဖြစ်ခြင်း၊ ကျောင်းသားကျောင်းသူ ၂၀ မှ ၅၅ ဦး အထိ သို့မဟုတ် အနီးဆုံးကျောင်းနှင့် ၂ မိုင်အထက်ကွာဝေးခြင်း ဆိုပြီးတော့ ထူးခြားသော အခြေအနေနဲ့ ကျွန်တော်တို့ကျောင်းတွေကို ဖြေလျော့ပြီးတော့ ပေးထားတာရှိပါတယ်။ ဒီအတွက်ကြောင့် အဲဒီဒေသတွေမှာ ကျောင်းတွေပိုမိုများပြားနေရတယ်။ ဆိုတဲ့အကြောင်းကို ကျွန်တော်က ပြန်လည်ပြီးတော့ တင်ပြချင်ပါတယ်။ အခြေခံပညာသင်ယူရန် အခွင့်အလမ်းလွန်စွာ နည်းပါးနေတဲ့ ဝေးလံခေါင်ဖျားတဲ့ဒေသများမှာ အခွင့်အလမ်း ညီမျှဖို့ ဆောင်ရွက်ပေးရမယ်ဖြစ်ပေမယ့် မလိုအပ်ဘဲကျောင်းများ ဖွင့်လှစ်ခြင်းမပြုရန် သေချာစွာ စိစစ်ရန် ဆိုတာကိုတော့ ကြိုဆိုပါတယ်။ ဒီနေရာမှာ အနည်းငယ်ထောက်ပြချင်တာကတော့ အမျိုးသားပညာရေး ဥပဒေအခန်း(၃) အမျိုးသားပညာရေးဆိုင်ရာအခြေခံမူများ ပုဒ်မ ၄ ပုဒ်မခွဲ(ဃ)မှာ နိုင်ငံသားတိုင်း ပညာ သင်ယူခွင့်ရရှိပြီး ဘဝတစ်လျှောက် စဉ်ဆက်မပြတ်လေ့လာသင်ယူနိုင်သော ပညာရေးအခွင့်အလမ်းများ ဖန်တီးပေးရမည်ဆိုတဲ့ ပြဋ္ဌာန်းချက်ကိုလည်း သတိကြီးကြီးနဲ့ လိုက်နာဆောင်ရွက်နိုင်အောင် အားထုတ် ကြရမှာ ဖြစ်ပါတယ်။ လေးစားရပါသော နာယကကြီးခင်ဗျာ။ TVET ပညာရေးကို ဒုတိယတန်းစားပညာရေးလို့ ယူဆနေ ကြတဲ့ လူထုရဲ့ အမြင်ကို ပြောင်းလဲသွားအောင် ဆောင်ရွက်ရေးဆိုတဲ့ အလုပ်ရုံဆွေးနွေးပွဲရဲ့ အကြံပြုချက် MOS? 3300:32:967? $closofli sac zaupuogacondon:gdom Grade 10, Grade 11, Grade 12 တို့အတွက် အင်္ဂလိပ်စာကျောင်းသုံးစာအုပ်တွေကို ပြဋ္ဌာန်းတဲ့အခါမှာ နိုင်ငံခြားကနေ ဝယ်ယူတင်သွင်းမှာ ဖြစ်တယ်လို့ သိရှိရပါတယ်။ အဲဒီနေရာမှာ ကျွန်တော်တို့ မူလက အလယ်တန်းအဆင့် ပြဋ္ဌာန်းအင်္ဂလိပ်စာ တွေနဲ့ မချိတ်ဆက်မိတာတွေ အလှမ်းဝေးလွန်းပြီး ကွာဟသွားတာမျိုးတွေလည်းမဖြစ်ဖို့ ကြိုကြိုတင်တင် ကျယ်ကျယ်ပြန့်ပြန့် ကြေကြေညက်ညက် ညှိနှိုင်းပေါင်းစပ် ဆွေးနွေးထားဖို့ဆိုတာ သတိပြုစေချင်ပါတယ်။ တွဲဖက်သင်ရိုးဆိုတဲ့ အသုံးအနှုန်းဆိုင်ရာ အကြံပြုချက်ကိုတော့ လက်ရှိသင်ကြားသင်ယူမှု လုပ်ငန်းအတွေ့ အကြုံအရ ရှောင်ရှားသင့်ကြောင်းကို သဘောတူပါတယ်။ ဆရာအတတ်သင်ပညာကဏ္ဍမှာ လုပ်ငန်းခွင် အကြိုဆရာအတတ်ပညာ ဒီပလိုမာသင်တန်း DTETd ၂ နှစ်သင်တန်း ပြီးဆုံးသူတွေကို ပညာရေးတက္ကသိုလ် များရဲ့ အဝေးသင်စာပေးစာယူသင်တန်း တတိယနှစ်သင်တန်းကို တက်ရောက်နိုင်ဖို့ ပညာရေးကောလိပ်များ၊ ပညာရေးဘွဲ့ အဝေးသင်သင်တန်းများ ဖွင့်လှစ်ဖို့ အစီအစဉ်များရှိကြောင်းသိရလို့ အထူးအားရ ကျေနပ်မိ ပါတယ်။ DTETd ပြီးဆုံးသူအားလုံးအတွက် တန်းတူအခွင့်အရေးရရှိဖို့ စီမံဆောင်ရွက်သင့်ကြောင်း ကိုလည်း ထပ်လောင်းအကြံပြုလိုပါတယ်။ ဒီနည်းနဲ့ပဲ ကျွန်တော်တို့ဟာ အရည်အသွေးမြင့်တဲ့ ဆရာတွေ ဖြည့်ဆည်းရမှာ ဖြစ်ပါတယ်။ နိဂုံးချုပ်အားဖြင့် ကျောင်းသား၊ ဆရာအချိုးမညီမျှမှုလျှော့ချရေးကို ကြိုးပမ်းရင်းနဲ့ ကျွန်တော်တို့ TVET ပညာရေးကို နိုင်ငံအဝှမ်း တိုးမြှင့်ဖော်ဆောင်ရေး၊ အရည်အသွေးမြင့်ဆရာများ စဉ်ဆက်မပြတ် မွေးထုတ်ပေးရေး၊ သင်ရိုးနဲ့သင်ကြားနည်းစနစ် ဟန်ချက်ညီပြီး စိစစ်အကဲဖြတ်မှုတွေ ပိုမိုပြီးတော့ ထိရောက် လာရေးကို ကြိုးစားရင်းနဲ့ ရာသီဥတုပြောင်းလဲမှုဆိုင်ရာ အချက်အလက်တွေကို ဘာသာရပ်တစ်ခုအဖြစ် လေ့လာသင်ကြားနိုင်ရေးကိုပါ ထည့်သွင်းစဉ်းစားပြီးတော့ ကျွမ်းကျင်အတတ်ပညာသင်မှု Soft Skill ကိုပါ ထည့်သွင်းပို့ချပေးဖို့အတွက် အားပေးတိုက်တွန်းလိုက်ရပါကြောင်း ဆွေးနွေးရင်းနဲ့ နိဂုံးချုပ်အပ်ပါတယ်။</speech>
<speech type="speaker">ဦးဌေးဦး ရန်ကုန်တိုင်းဒေသကြီး မဲဆန္ဒနယ်အမှတ်(၂) ဆွေးနွေးဖို့ဖြစ်ပါတယ်။</speech>
<speech><mp id="1319">ဦးဌေးဦး (မဲဆန္ဒနယ်အမှတ်-၂၊ ရန်ကုန်တိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီး၊ ပြည်ထောင်စုအဆင့်ပုဂ္ဂိုလ်များ၊ ပြည်ထောင်စုလွှတ်တော် ကိုယ်စားလှယ်များ နှင့်တကွ ဧည့်သည်တော်များအားလုံးကို ကျွန်တော်တို့ အမိမြန်မာနိုင်ငံတော်ကြီး လူမှုစီးပွားဖွံ့ဖြိုးတိုးတက် ရေးအတွက် ဆတက်ထမ်းပိုးတိုးပြီးတော့ ကြိုးပမ်းနိုင်ကြပါစေလို့ ဂါရဝပြုရင်း ဆုတောင်းနှုတ်ဆက် ပါတယ်။ ကျွန်တော်ကတော့ ရန်ကုန်တိုင်းဒေသကြီး၊ မဲဆန္ဒနယ်အမှတ်(၂)က အမျိုးသားလွှတ်တော် ကိုယ်စားလှယ် ဦးဌေးဦး ဖြစ်ပါတယ်။ လက်ရှိအမျိုးသားပညာရေးဥပဒေနဲ့ အမျိုးသားပညာရေး ရည်မှန်းချက်များ၊ အခြေခံမူများ၊ ပညာရေး စစ်မင်တကောင်ရက်သားနဲ့ အမျိုးသားသမဂါတော်မရင် လပ်ရက်မများ သင်ရိုး ညွှန်းတမ်းကော်မတီရဲ့ ဆောင်ရွက်လုပ်ကိုင်နေမှုများဟာ အင်မတန်မှအားရကျေနပ်ဖွယ် ကောင်းသထက် ကောင်းအောင် ကြိုးပမ်းဆောင်ရွက်နေတာကို မြင်တွေ့ကြားသိနေရပါတယ်။ ဒါဟာ ကမ္ဘာနဲ့ရင်ပေါင်တန်း နိုင်တော့မယ့် ကျွန်တော်တို့ရဲ့ ဒီအသိပညာ၊ အတတ်ပညာ တတ်မြောက်လာတော့မယ့်အပြင် တီတွင်ဖန်တီး မှုတွေ၊ ဆန်းစစ်ဝေဖန်မှုတွေ၊ ယဉ်ကျေးမှုတန်ဖိုးထားခြင်းတွေဖြင့် ကျွန်တော်တို့ အမျိုးသားပညာရေး စနစ်ကြီးကို ပြောင်းလဲနေခြင်းရဲ့ အကိုင်း၊ အခက်၊ အလက်၊ အသီးအပွင့်များကို မျိုးဆက်သစ် ကျောင်းသား များမှာ မကြာခင်တွေ့မြင်ခံစားရတော့မှာ ဖြစ်ပါတယ်။ ဒီနေရာမှာ အမျိုးသားပညာရေးစနစ်ကြီးကို အားသွန်ခွန်စိုက် ပြုပြင်ပြောင်းလဲနေတဲ့ ပုဂ္ဂိုလ်များကို မလေးစားလို့ မဟုတ်ပါဘူး။ သိသာထင်ရှားစေလိုတဲ့ စိတ်စေတနာနဲ့ ပြောချင်တာကတော့ အခုလိုပြောင်းလဲနေတဲ့ ပညာရေးစနစ်ကြီးနဲ့ ဆောင်ရွက်နေခြင်းဟာ လူတော်လူကောင်းများကို မွေးထုတ်နိုင်မှာဖြစ်သော်လည်း စင်ကာပူနိုင်ငံလို၊ ဂျပန်လို၊ အနောက်နိုင်ငံ များလို ဖြစ်လာနိုင်လိမ့်မယ်လို့တော့ဖြင့် မယုံကြည်ပါကြောင်း ဝမ်းနည်းစွာ တင်ပြလိုပါတယ်။ ဘာကြောင့်လဲ ဆိုတော့ အဲဒီနိုင်ငံများဟာ ကျင့်ဝတ်တွေ၊ စည်းကမ်းတွေ၊ ဥပဒေတွေကို နှလုံးသားထဲမှာ ဦးနှောက်ထဲမှာ စွဲစွဲမြဲမြဲ တန်ဖိုးထား လေးစားလိုက်နာကြတာနဲ့အမျှ တရားဥပဒေစိုးမိုးမှုရှိကြပါတယ်။ ကျွန်တော်တို့နိုင်ငံ မှာတော့ နှစ်ပေါင်းများစွာ ခေါင်မိုးကမလုံတော့ စာရိတ္တတွေပျက်စီးခဲ့ကြသလို ကျင့်ဝတ်တွေ၊ စည်းကမ်းတွေ၊ ဥပဒေတွေကိုလည်း လေးစားလိုက်နာမှုမရှိခဲ့တာနဲ့အမျှ တရားဥပဒေစိုးမိုးမှုပျက်ပြားနေတာ ခေါက်ရိုးကျိုး နေတာ ကြာပြီဖြစ်ပါတယ်။ ကျွန်တော်တို့ စင်ကာပူတို့၊ ဂျပန်တို့ အနောက်နိုင်ငံများနဲ့ အဲဒီလိုကွာခြားနေတာပါ။ ဒါကြောင့်မို့လို့ ကျွန်တော်တို့နိုင်ငံရဲ့ အနာဂတ်ကို အဲဒီလိုနိုင်ငံတွေလို ဖြစ်စေချင်ရင် တရားဥပဒေစိုးမိုးရေး ကျင့်ဝတ်၊ စည်းကမ်း၊ ဥပဒေတွေကို တန်ဖိုးထားလေးစား လိုက်နာလာတတ်အောင် သင်ရိုးညွှန်းတမ်းများမှာ သူ့အရွယ်နဲ့ သူ့အသိနဲ့ ထိုက်တန်တဲ့ သင်ကြားမှုတွေ ရှိဖို့လိုလာမှာဖြစ်ပါတယ်။ ကျွန်တော်တို့ ငယ်ငယ် တုန်းကလို စည်းကမ်းဆိုတာလူ့တန်ဖိုး စည်းကမ်းရှိမှ တန်ဖိုးရှိတယ်ဆိုတာလောက်နဲ့တော့ မရတော့ပါဘူး။ ကျင့်ဝတ်စည်းကမ်းဥပဒေတွေကို မလိုက်နာရင်ရှက်ဖို့၊ မိမိရဲ့ မိသားစု၊ မိမိရဲ့ ကျောင်း၊ မိမိရဲ့အသိုင်းအဝိုင်း၊ ပတ်ဝန်းကျင်နိုင်ငံကိုပါ အောက်တန်းနောက်တန်းကျစေတတ်ကြောင်းကို စာတွေကဗျာတွေနဲ့ပါစွဲမြဲအောင် သင်ကြားပေးဖို့လိုလာမှာ ဖြစ်ပါတယ်။ လုံးဝသွန်သင်မှုမရှိဘူးလို့ မဆိုလိုပါဘူး။ ကျောင်းတွေမှာ စိတ်ဓာတ်၊ စည်းကမ်းပညာဆိုတဲ့ ဆိုင်းဘုတ်ကြီးတွေရှိတယ် ဆိုတာသိပါတယ်။ သင်နေတာအချို့လည်း ရှိပါတယ်။ လက်ရှိတရားဥပဒေစိုးမိုးမှု၊ ကျင့်ဝတ်စည်းကမ်းတွေပျက်ပြားနေမှုနဲ့ လိုက်လျောညီထွေမယ့် သင်ခန်းစာတွေ သင်ရိုးညွှန်းတမ်းမှာ ထည့်သွင်းနိုင်မှသာ အနာဂတ်အတွက် စိတ်အေးကြရမှာ ဖြစ်ပါတယ်။ ကျင်ဝတ်၊ စည်းကမ်းတွေ၊ ဥပဒေတွေ လိုက်နာရမယ့် တာဝန်တွေနဲ့ လူအများလိုက်နာလို့ရှိရင် ရရှိ လာကြမယ့် အကျိုးကျေးဇူး၊ အခွင့်အရေးတွေကို သူငယ်တန်း၊ အထက်တန်း၊ အလယ်တန်း တက္ကသိုလ် အဆင့်အထိ သင်ရိုးညွှန်းတမ်းတွေမှာ ကျွန်တော်တို့ ထည့်သွင်းပြဋ္ဌာန်းပေးဖို့ အမျိုးသားပညာရေးမူဝါဒ ကော်မရှင်နဲ့ သင်ရိုးညွှန်းတမ်းကော်မတီတို့ကို လေးလေးစားစား တင်ပြတောင်းဆိုချင်ပါတယ်။ အမျိုးသား ပညာရေး ဥပဒေပါ အမျိုးသားပညာရေးရည်မှန်းချက်များအခန်း ပုဒ်မ၃(က)မှာ နိုင်ငံသားကောင်းများ ဖြစ်ထွန်းလာရေးကို ဦးတည်ပြီးတော့ လေ့ကျင့်ပေးရမယ်ဆိုတာပါသလို ပုဒ်မ၃(ခ)မှာလည်း ပြည်သူ့နီတိ ဒီမိုကရေစီကျင့်စဉ်နဲ့ လူ့အခွင့်အရေးဆိုင်ရာ စံနှုန်းများဖြင့် ဥပဒေကို လေးစားလိုက်နာသော နိုင်ငံသားများ ဖြစ်လာ စေရေးအတွက် ပြုစုပျိုးထောင်ပေးရန်လို့ ပြဋ္ဌာန်းထားပါတယ်။ အမျိုးသားပညာရေးဥပဒေ အခြေခံမူများအခန်း ပုဒ်မ ၄(စ) မှာလည်း လူမှုစီးပွားဘဝမှာ လက်တွေ့အသုံးချနိုင်တဲ့ ပညာရေးဖြစ်စေ အမျိုးသားသင်ရိုးညွှန်းတမ်းကော်မတီရဲ့ ဒီအတည်ပြုထားတဲ့ ကျောင်းသုံးစာအုပ်သင်ရိုးညွှန်းတမ်းတွေမှာ စည်းကမ်းတန်ဖိုး၊ စည်းကမ်းအလေးထားဖို့ လိုက်နာဖို့ဆိုတဲ့ဟာနဲ့ စပ်လျဉ်းပြီးတော့ ပြဋ္ဌာန်းထားတာ မတွေ့ရပါဘူး။ အနီးစပ်ဆုံး စာရိတ္တနဲ့ ပြည်သူ့နီတိဆိုတာတွေပဲ တွေ့ရတဲ့အတွက် စိုးရိမ်ပူပန်မိတဲ့အတွက် အခုလိုဆွေးနွေးရ ခြင်းဖြစ်ပါတယ်။ ကျွန်တော်တို့ အမျိုးသားပညာရေးမဟာဗျူဟာစီမံကိန်း ၂၀၁၆-၂၀၂၁ စာအုပ်မှာ နိုင်ငံတော် အတိုင်ပင်ခံပုဂ္ဂိုလ် ဒေါ်အောင်ဆန်းစုကြည်ကလည်း ၂၁ ရာစု မြန်မာနိုင်ငံ လူမှုစီးပွားဖွံ့ ဖြိုးတိုးတက်မှု အတွက် ကလေးများအနေနဲ့ အသိပညာအသစ်များ၊ တတ်ကျွမ်းမှုများ တီထွင်ဖန်တီးခြင်း၊ ဆန်းစစ်ဝေဖန် ခြင်း၊ ယဉ်ကျေးမှုတန်ဖိုးထားခြင်းများနဲ့အတူ ကျင့်ဝတ်စည်းကမ်းများရရှိရေးအတွက် အမျိုးသားပညာရေး စနစ်ကို အဓိကထားပြီး ပြုပြင်ပြောင်းလဲပေးရမယ်လို့ ညွှန်ပြထားတာကိုလည်း တွေ့ရှိရပါတယ်။ ဒါကြောင့် မို့လို့ အမျိုးသားပညာရေးမူဝါဒကော်မရှင်နဲ့ အမျိုးသားသင်ရိုးညွှန်းတမ်းကော်မတီတို့အနေနဲ့ အမိနိုင်ငံတော်ကြီးရဲ့ အနာဂတ်အတွက် လက်ငင်းလိုအပ်နေတဲ့ ကျင့်ဝတ်၊ စည်းကမ်း၊ ဥပဒေတွေကို လေးစားတန်ဖိုးထား စွဲမြဲ လိုက်နာစေရေး သင်ခန်းစာများကို သင်ရိုးညွှန်းတမ်းများမှာထည့်သွင်းနိုင်ရေး စိစစ်ဆောင်ရွက်ပေးပါရန် ဆွေးနွေး တင်ပြရင်း နိဂုံးချုပ်ပါတယ်။</speech>
<speech type="speaker">ဦးဉာဏ်ဟိန်း သံဖြူဇရပ်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1511">ဦးဉာဏ်ဟိန်း (သံဖြူဇရပ်မဲဆန္ဒနယ်၊ မွန်ပြည်နယ်)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့် အစည်းအဝေးခန်းမအတွင်းရှိ ဂုဏ်သရေရှိပုဂ္ဂိုလ်များအားလုံး မင်္ဂလာပါ။ ကျွန်တော်ကတော့ သံဖြူဇရပ်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဉာဏ်ဟိန်း ဖြစ်ပါတယ်။ ယခုအမျိုးသားပညာရေးမူဝါဒကော်မရှင်ရဲ့ အစီရင်ခံစာအမှတ်(၅) အခန်း(၃)ကို ချီးကျူးအကြံပြု ဆွေးနွေး သွားမှာဖြစ်ပါတယ်။ သင်ရိုးညွှန်းတမ်းကော်မတီသည် ပြည်တွင်း၊ ပြည်ပ ပညာရှင်များနဲ့ ဆွေးနွေးမှုများစွာလုပ်ခဲ့တဲ့ အပြင် မြေပြင်ဆန်းစစ်ခြင်းတွေကိုပါ လုပ်ခဲ့တာတွေ့ရှိရပါတယ်။ ဒါကြောင့်လည်း ကျောင်းသုံးစာအုပ်နှင့် ဆရာလမ်းညွှန်စာအုပ်များကို လုပ်ဆောင်ချက် (၉)ချက်ဖြင့် ပြင်ဆင်တည်းဖြတ်ခြင်း၊ သင်ရိုးသစ်နဲ့ စပ်လျဉ်းပြီး ကော်မရှင်ထံ အကြံပြုချက် (၅)ချက် ပေးပို့နိုင်ခြင်း၊ အရည်အသွေးရှိသော အခြေခံပညာရေး အတွက် ဝန်ကြီးဌာနထံ အကြံပြုချက် (၅)ချက် တင်ပြနိုင်ခြင်း၊ ရှေ့လုပ်ငန်းစဉ် ၃ ရပ် ချမှတ်ပေးပို့ခြင်း များကို လုပ်နိုင်တာတွေ့ရှိရ၍ များစွာကျေနပ် ချီးကျူးမိအပ်ပါတယ်။ နာယကကြီးခင်ဗျာ။ သို့သော်လည်း ဆရာ၊ ကျောင်းသား အချိုးမညီမျှမှုကို အတန်းပိုင်စနစ်အစား ဘာသာပြစနစ်ဖြင့် ကုစားရန် အမှတ်စဉ် ၂၁(ဃ)ဖြင့် အကြံပြုချက်ကတော့ သင်္ချာနည်းအရ ပိုထူးလာ မယ်လို့ ကျွန်တော်မထင်မိပါဘူး။ အကြောင်းတရားအမှန်က ဆရာဝန်ထမ်းခန့်စဉ်က ကျောင်းသားဦးရေ အချိုးဖြင့် ခန့်ခဲ့သော်ငြားလည်းပဲ တာဝန်ချပေးတဲ့အခြေခံပညာမူလတန်းကျောင်းအလိုက် ၅ + ၁ ဆိုပြီးတော့မှ သတ်မှတ်တာဝန်ချမိတဲ့ ချို့ယွင်းမှုဖြစ်ပါတယ်။ ကျောင်းများဟာ ကျောင်းသားဦးရေ မတူကွဲပြားမှာပဲဖြစ်ပါတယ်။ တစ်ကျောင်းချင်း ကျောင်းသားဦးရေအလိုက် ဆရာဝန်ထမ်းခန့်ဖို့ကို နောက် မတွန့်ဘဲ ခန့်ရန်တိုက်တွန်းအပ်ပါတယ်။ ခြုံငုံရရင်တော့ အစီရင်ခံစာသည် အတော့်ကိုကောင်းမွန် ပါတယ်။ ပိုမိုကောင်းမွန်ပြည့်စုံရေးကို ရည်စူးပြီးတော့ ကျွန်တော်တို့ တွေ့ကြုံမှုများဖြင့်စီရင်၍ အကြံပြု တင်ပြလိုပါတယ်။ နာယကကြီးခင်ဗျာ။ (၁၂)ကြိမ်အစည်းအဝေးနားစဉ်ကာလမှာ ကျွန်တော်တို့ ကိုယ်စားလှယ်များသည် မျှဝေခြင်းအစီအစဉ်အရ အခြေခံပညာမူလတန်း၊ မူလတန်းလွန်နဲ့ အလယ်တန်းကျောင်းခွဲ စုစုပေါင်း ၁၂ ကျောင်းကို စာအုပ်၊ စာရေးကိရိယာများ လိုက်လံလှူဒါန်းပါတယ်။ ၃ တန်းမှ ၆ တန်းအထိ ကလေးများကို တို့နိုင်ငံဟာ ဘာစနစ်ဖြင့် တည်ထောင်နေသလဲကွယ်လို့ မေးမြန်းစူးစမ်းကြည့်တဲ့အခါမှာ တစ်ဦးမှ ဖြေနိုင်တာ မတွေ့ရှိရပါဘူး။ ထို့အပြင် အတန်းခေါင်းဆောင်ကို ဘယ်လိုရွေးချယ်သလဲလို့ စူးစမ်းရာမှာတော့ ဆရာမ ခန့်အပ်တယ်လို့ အဖြေပေးကြပါတယ်။ တစ်ပါတီစနစ်ကျင့်သုံးနေသော တရုတ်နိုင်ငံမှာတောင်မှ အတန်းပိုင်ဆရာမ ကြီးကြပ်ထိန်းကျောင်းမှုဖြင့် အတန်းဖော်ကလေးများရဲ့ မဲဆန္ဒဖြင့် ရွေးချယ်နေချိန်မှာ ပါတီစုံဒီမိုကရေစီစနစ်ဖြင့် ချီတက်နေပြီဆိုတဲ့ ကျွန်တော်တို့နိုင်ငံက ဆရာတိုက်ရိုက်ခန့်နည်းကို အသုံးပြု နေတာကိုတော့ နားမလည်နိုင်ဖြစ်ရပါတယ်။ ကျွန်တော်တို့၏ အနာဂတ်ကို ပိုင်စိုးမည့် ကလေးများကို အရည်အသွေးမြင့်အောင် လုပ်ဆောင်ပေးရာမှာ ပညာရေးကဏ္ဍက အရေးပါဆုံး ဖြစ်ပါတယ်။ ပါတီစုံ ဒီမိုကရေစီစနစ်ကို တန်ဖိုးထားသောစနစ်နဲ့ အံဝင်ထက်မြက်သော လူ့စွမ်းအားသစ် မျိုးဆက်သစ်ကြီးတစ်ရပ် ဖြစ်လာအောင်ကို ကျွန်တော်တို့ မွေးထုတ်ပေးမှသာလျှင် ဖွံ့ဖြိုးတိုးတက် ငြိမ်းချမ်းသော ပါတီစုံဒီမိုကရေစီ နိုင်ငံတော်ကြီး တည်ဆောက်နိုင်မှာမို့လို့ သင်ရိုးညွှန်းတမ်းများမှာ ပါတီစုံဒီမိုကရေစီစနစ်၏ အနှစ်သာရ များနဲ့ အလေ့အကျင့်ကို အသက်အရွယ်နဲ့ လိုက်လျောညီထွေစွာ သင်ရိုးညွှန်းတမ်းထဲ ထည့်သွင်းဖို့ အကြံပြု အပ်ပါတယ်။ နောက်တစ်ချက် နိုင်ငံသားများ အကျိုးစီးပွားအလို့ငှာ အမျိုးသားအဆင့် စီမံချက်တွေများစွာ ရေးဆွဲထားတာ ရှိပါတယ်။ ကျောင်းများမှာ ပညာပေးဖို့ သင်ရိုးထဲထည့်သင်ဖို့တွေလည်း ရေးသားထားငြား လက်တွေ့မှာတော့ ပြဋ္ဌာန်းထားပုံမရပါဘူး။ ဒါကြောင့်လည်းပဲ ကျွန်တော်က တို့နိုင်ငံမှာ ဘယ်ယာဉ်မောင်း စနစ်ကျင့်သုံးသလဲကွယ်ဆိုတဲ့ မေးခွန်းကိုလည်း ၁၂ ကျောင်းစလုံးက ကလေးများမဖြေနိုင်တာ တွေ့ရှိ ရပါတယ်။ ဘာကြောင့်လဲဆိုတော့ NRSc ရဲ့ အမျိုးသား ယာဉ်အန္တရာယ်၊ လမ်းအန္တရာယ် ကင်းစင်ရေး စီမံချက်ထဲမှာတော့ ကာလရှည်ကဏ္ဍမှာ သင်ရိုးညွှန်းတမ်းထဲ ထည့်သွင်းသင်ကြားရန်လို့ ထည့်သွင်းရေး ထားတာ တွေ့ရှိရသော်ငြားလည်းပဲ ကျောင်းတွေမှာ အခုထက်ထိ သင်ရိုးထဲထည့်သွင်းထားတာ မတွေ့ရှိရ ပါဘူး။ ဒါကြောင့် ကျွန်တော် အကြံပြုသည့်အတိုင်း အတတ်နိုင်ဆုံး စဉ်းစားပြီးတော့ ပြန်လည်ထည့်သွင်း ပေးဖို့ တိုက်တွန်းရင်း ပညာရေးပြုပြင်ပြောင်းလဲမှုကြီး ရာနှုန်းပြည့်အောင်မြင်ပါစေကြောင်း ဆုတောင်းလျက် ကျွန်တော့်ရဲ့ ဆွေးနွေးခြင်းကို နိဂုံးချုပ်အပ်ပါတယ်။ အားလုံး ကိုယ်စိတ်နှစ်ဖြာ ကျန်းမာချမ်းသာကြပါစေ။</speech>
<speech type="speaker">ဦးစိုင်းထွန်းစိန် မိုင်းပျဉ်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="463">ဦးစိုင်းထွန်းစိန်(မိုင်းပျဉ်းမဲဆန္ဒနယ်၊ ရှမ်းပြည်နယ်)</mp>ရိုသေဂါရဝပြုအပ်ပါသော ပြည်ထောင်စု လွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များ၊ ဧည့်သည်တော်များအားလုံး နှလုံးစိတ်ဝမ်း အေးချမ်းကြပါစေလို့ ရှေးဦးပဏာမ ဆုတောင်းမေတ္တာ ပို့သအပ်ပါတယ်။ ကျွန်တော် ကတော့ ရှမ်းပြည်နယ်အရှေ့ပိုင်း ကျိုင်းတုံခရိုင်၊ မိုင်းပျဉ်းမြို့နယ်က ပြည်သူ့လွှတ်တော်ကိုယ်စားလှယ်၊ ပြည်ထောင်စုလွှတ်တော်ကိုယ်စားလှယ် ဦးစိုင်းထွန်းစိန် ဖြစ်ပါတယ်။ နာယကကြီးခင်ဗျား။ ပညာရေးဝန်ကြီးဌာနနှင့် သက်ဆိုင်ရာ ဝန်ကြီးဌာနများဟာ အမျိုးသား ပညာရေးဥပဒေမှာ ပြဋ္ဌာန်းထားတဲ့အတိုင်း အမျိုးသားပညာရေးမဟာဗျူဟာစီမံကိန်း ၂၀၁၆ မှ ၂၀၂၁ ကာလ အတွင်း ပညာရေးပြုပြင်ပြောင်းလဲမှု လုပ်ငန်းရပ်များကို ဖော်ထုတ်အကောင်အထည်ဖော်ခြင်း၊ ဆောင်ရွက်ချက် များအား ပြုစုပြီး ပြည်ထောင်စုလွှတ်တော်နှင့် ပြည်ထောင်စုအစိုးရအဖွဲ့တို့သို့ တင်ပြလာခြင်းကို ကြိုဆို မှတ်တမ်းတင်အပ်ပါကြောင်း ရှေးဦးစွာ တင်ပြပြောကြားလိုပါတယ်။ အစီရင်ခံစာနှင့်စပ်လျဉ်းပြီး ကျွန်တော်ရဲ့ တွေ့ရှိချက် အကြံပြုချက်များကို အပြုသဘောနှင့် တင်ပြအစီရင်ခံလိုပါတယ်။ ရှေးဦးစွာ အခြေခံပညာကျောင်းများ ပျံ့နှံ့မှုအခြေအနေ လေ့လာဆန်းစစ်ချက်များကို အခြေခံလျက် အခြားတိုင်းဒေသကြီးနှင့် ပြည်နယ်များရဲ့ အခြေအနေကို သိရှိနိုင်ရန်အတွက် အမျိုးသားပညာရေး ကော်မရှင်ဟာ ချင်းပြည်နယ်၊ စစ်ကိုင်းဒေသကြီး၊ ရှမ်းပြည်နယ်တောင်ပိုင်းနှင့် ပဲခူးတိုင်းဒေသကြီး အရှေ့ပိုင်းတို့ရဲ့ အခြေခံစာရင်းအင်းများကို လေ့လာဆန်းစစ်ကြောင်း ဖော်ပြထားတဲ့အတွက် မှတ်တမ်းတင် ဂုဏ်ပြုအပ်ပါတယ်။ ၎င်းတို့နည်းတူ ကျွန်တော်တို့ ရှမ်းပြည်နယ် (အရှေ့ပိုင်း)ဒေသများကိုလည်း ကွင်းဆင်းလေ့လာပြီး တော့မှ ကျောင်းသားများလွန်းတဲ့ကျောင်း၊ ကျောင်းသားနည်းလွန်းတဲ့ကျောင်း စသည်များကို ဆန်းစစ်လျက် အခြေခံပညာရပ်များ သင်ယူရန် အခွင့်အလမ်း လွန်စွာနည်းပါးနေသေးတဲ့ ဝေးလံခေါင်းဖျားဒေသများကို အခြေခံပညာကျောင်းများ ဖွင့်လှစ်ပေးရန် တိုင်းရင်းသားလူမျိုးတို့ရဲ့ ပညာရေးအခွင့်အလမ်းများကို သာတူ ညီမျှ ဆောင်ရွက်ပေးရန် လိုအပ်မည်ဖြစ်ပါကြောင်း အကြံပြုအပ်ပါတယ်။ သို့ရာမှာ လိုအပ်ချက်အရ ကျောင်းများနှစ်စဉ်ဖွင့်လှစ် တိုးမြှင့်ဖွင့်လှစ်သော်ငြားလည်း ကျောင်းသား ဦးရေ နှစ်စဉ်လျော့နည်းလာခြင်း၊ ဆရာ၊ ဆရာမဦးရေ မခန့်အပ်နိုင်ခြင်း၊ အသိအမြင်ဗဟုသုတနည်းပါးတဲ့ မိဘများနဲ့ ပညာရေးကိုအားမပေးတဲ့ မိဘများရှိနေခြင်းတို့ကြောင့် အခြေခံပညာကျောင်းများ ဖွင့်လှစ်ခြင်း၊ ကျောင်းအဆင့် တိုးမြှင့်ခြင်းတို့ကို ပြန်လည်စဉ်းစားပြီး အစီရင်ခံစာမှာ ရှင်းလင်းစွာ ဖော်ပြရန်သင့်ပါကြောင်း အကြံပြုလိုပါတယ်။ နာယကကြီးခင်ဗျား။ ပညာရေးဝန်ကြီးဌာနဟာ အခြေခံပညာကျောင်းများကို တိုးချဲ့ဖွင့်လှစ်ခြင်း မူတစ်ရပ်အနေနဲ့ ရေးဆွဲမယ်။ ဝေးလံခက်ခဲတဲ့ဒေသများကိုလည်း ဒေသအဖွဲ့ အစည်းများနှင့် ညှိနှိုင်းပြီး တော့မှ သတ်မှတ်ထားတဲ့မူကိုပေါ့ပြီး တိုးမြှင့်ဖွင့်လှစ်နိုင်ရေး ဆောင်ရွက်သွားမည်ဖြစ်ကြောင်း ပြည်သူ့ ငွေစာရင်းပူးပေါင်းကော်မတီရဲ့ အကြံပြုတင်ပြထားတဲ့အတွက် အမျိုးသားပညာရေးရဲ့ အစီရင်ခံစာနှင့် ကိုက်ညီပါကြောင်း တင်ပြလိုပါတယ်။ ၎င်းအပြင် ဥပဓိရုပ်မကောင်းတဲ့ အခြေခံပညာကျောင်းခွဲများကိုလည်း ဘဏ္ဍာရေးနှစ်အလိုက် စီမံကိန်းရေးဆွဲပြီး ကျောင်းဆောင် အဆောက်အဦသစ်များ ဆောက်လုပ်ပေးရန်၊ နေစရာရှားပါးလှတဲ့ ဒေသများမှာ ဆရာ၊ ဆရာမများအတွက် ဝန်ထမ်းအိမ်ရာများ ဆောက်လုပ်ပေးရန်၊ မိဘရယ်၊ ဆရာရယ်၊ ကျောင်းသားရယ် ပူးပေါင်းပြီးတော့မှ ကလေးပျော်ကျောင်း ဖြစ်လာစေဖို့ ဝိုင်းဝန်းတည့်မတ် ဆောင်ရွက် ပေးရန် အကြံပြုလိုပါတယ်။ ဆက်လက်ပြီး အခြေခံပညာကျောင်းဆရာ၊ ဆရာမများ ခန့်ထားရေးနှင့်စပ်လျဉ်းပြီး ဝေးလံ ခေါင်သီတဲ့ နေရာဒေသများမှာ ဘွဲ့ကြိုပုဂ္ဂိုလ်များကို ပညာရေးဝန်ထမ်း ဆရာ၊ ဆရာမများအဖြစ် ခန့်အပ် ထားသင့်ကြောင်း ခန့်ထားရေးမူတစ်ရပ်ကို ရေးဆွဲပေးပါရန် နောင်လာမည့်အစီရင်ခံစာမှာ ထည့်သွင်း ရေးဆွဲနိုင်ရေး အကြံပြုအပ်ပါတယ်။ အမျိုးသားပညာရေးဥပဒေမှာ ပုဂ္ဂလိကကိုယ်ပိုင်ကျောင်းများကို အသိအမှတ်ပြုထားပြီးဖြစ်တဲ့ အပြင် မြန်မာနိုင်ငံရင်းနှီးမြှုပ်နှံမှုဥပဒေမှာလည်း ပညာရေးဝန်ဆောင်မှုများ ပေးနိုင်ရန် ခွင့်ပြုထားပြီးဖြစ်ရာ စည်းမျဉ်း၊ စည်းကမ်းများ ထိန်ညှိရေး၊ သင်ရိုးညွှန်းတမ်းအရ တန်းတူဖြစ်ရေး၊ ကိုယ်ပိုင်ကျောင်း ဖွင့်လှစ် နိုင်မည့် မြေအကျယ်အဝန်း၊ ကျောင်းအဆောက်အဦ ခိုင်ခန့်မှု၊ ပရိဘောဂ၊ နေထိုင်ရေး၊ ရေ၊ မီးကိစ္စ အဝဝကို လိုအပ်သလို ဆန်းစစ်ပြီးတော့မှ ကြီးကြပ်ကွပ်ကဲခြင်း၊ အားပေးမြှင့်တင်ခြင်းတို့ကို စနစ်ကျတဲ့ မူဝါဒများ ရေးဆွဲရန်လိုအပ်ပါကြောင်း အကြံပြုလိုပါတယ်။ ဆက်လက်ပြီး တိုင်းရင်းသားတို့ရဲ့ ရိုးရာယဉ်ကျေးမှုဆိုင်ရာ၊ ဝတ်စားဆင်ယဉ်မှုဆိုင်ရာများ နားလည်မှု လွဲမှားနိုင်တဲ့ တိုင်းရင်းသားတို့ရဲ့ ဘာသာစကား၊ ရှေးဟောင်းပုံပြင်၊ အသုံးအဆောင်၊ အယူအဆ ကိုးကွယ် ယုံကြည်မှုများကို တိုင်းရင်းသားပညာရှင်များနှင့် ညှိနှိုင်းတိုင်ပင် အကြံယူပြီးတော့မှ သင်ရိုးညွှန်းတမ်းမှာ ရေးဆွဲရန်သင့်ပါကြောင်း အကြံပြုလိုပါတယ်။ နိဂုံးအနေနဲ့ အမျိုးသားပညာရေးမူဝါဒအရ ကောင်းမွန်မြင့်မြတ်တဲ့ သင်ရိုးသစ်အစီအစဉ်များ ဖြစ်တာနှင့်အညီ မျှော်မှန်းချက်များ သင်ကြားရေးနည်းစနစ်နှင့် စစ်ဆေးအကဲဖြတ်နည်းလမ်းများကို ထိထိ ရောက်ရောက် ရေးဆွဲအကောင်အထည်ဖော် ဆောင်ရွက်နိုင်ပြီး ကျွန်တော်တို့ရဲ့ အမျိုးသားပညာရေး မူဝါဒများကို ဝိုင်းဝန်းအကြံပြုပြီး အမျိုးသားပညာရေးပန်းတိုင်သို့ ကြိုးစားလျှောက်လှမ်းနိုင်ပါစေကြောင်း တင်ပြထောက်ခံရင်း နိဂုံးချုပ်အပ်ပါတယ်ခင်ဗျား။</speech>
<speech type="speaker">ဒေါက်တာသန်းဝင်း မန္တလေးတိုင်းဒေသကြီး မဲဆန္ဒနယ်အမှတ်(၁) ဆွေးနွေးဖို့ဖြစ်ပါတယ်။</speech>
<speech><mp id="1287">ဒေါက်တာသန်းဝင်း (မဲဆန္ဒနယ်-၁၊ မန္တလေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနဲ့တကွ ပြည်ထောင်စုအဆင့်အဖွဲ့ အစည်းဝင် လွှတ်တော် ကိုယ်စားလှယ်များအားလုံး မင်္ဂလာပါ။ ကျွန်တော်ကတော့ မန္တလေးတိုင်းဒေသကြီး၊ မဲဆန္ဒနယ် အမှတ်(၁) ရဲ့ အမျိုးသားလွှတ်တော်ကိုယ်စားလှယ် ဒေါက်တာသန်းဝင်းဖြစ်ပါတယ်။ အမျိုးသားပညာရေးကော်မရှင် အစီရင်ခံစာအမှတ်(၅) အဆင့်မြင့်ပညာရေးကဏ္ဍမှာပါဝင်တဲ့ တက္ကသိုလ်နဲ့ လူမှုအဖွဲ့အစည်းကြား ပူးပေါင်း ဆောင်ရွက်မှု ပိုမိုဖွံ့ဖြိုးရေး စာတမ်းကို ဆွေးနွေးလိုပါတယ်။ ဒီစာတမ်းမှာ သော့ချက်စကားလုံး (Keyword) တစ်ခုဖြစ်တဲ့ Community Engage University ကို လူမှုအဖွဲ့အစည်းပူးပေါင်း တက္ကသိုလ်လို့ အတိုချုံးသုံးနှုန်းထားတာ ဆိုလိုရင်းအဓိပ္ပာယ်နဲ့ လွဲနေတယ်လို့ ယူဆပါတယ်။ စာတမ်းခေါင်းစဉ်ပါ တက္ကသိုလ်နဲ့ လူမှုအဖွဲ့အစည်းကြား ပူးပေါင်းဆောင်ရွက်မှု အသုံးအနှုန်း အရဆိုရင် လူမှုအဖွဲ့ အစည်းနှင့် ပူးပေါင်းဆောင်ရွက်သော တက္ကသိုလ်လို့ သုံးသင့်ကြောင်း ဦးစွာအကြံပြု လိုပါတယ်။ အင်္ဂလိပ်ဘာသာအား ဘာသာပြန်ရာမှာ မြန်မာလို ရှင်းရှင်းလင်းလင်း နားလည်အဆင်ပြေပြီး အဓိပ္ပာယ်နှစ်ခွထွက်တဲ့ စကားလုံးမဖြစ်အောင် ရှောင်သင့်ပါတယ်။ စာတမ်းမှာ နမူနာဖော်ပြထားတဲ့ နိုင်ငံ အသီးသီးက တက္ကသိုလ်တွေမှာ ၎င်းတို့တည်ရှိရာ နေရာဒေသနဲ့ လူမှုအဖွဲ့အစည်းတွေရဲ့ မတူကွဲပြား ထူးခြားတဲ့အခြေအနေတွေပေါ် မူတည်ပြီး သက်ဆိုင်ရာအလိုက် ဘာသာရပ်နဲ့ သင်ရိုးညွှန်းတမ်းတွေ စီစဉ်သင်ကြားပေးနေတာ ဖော်ပြထားပါတယ်။ သင်ကြားပေးတဲ့ အဆင့်မှာလည်း ဘွဲ့ကြိုနဲ့မဟာအဆင့်၊ ပါရဂူအဆင့်အပြင် လက်တွေ့ လုပ်ငန်း ခွင်အတွက် ဒီပလိုမာအဆင့်အတွက်ပါ လူမှုအဖွဲ့ အစည်းနဲ့ လိုအပ်ချက်တွေအတွက် ပို့ချပေးနေတာ တွေ့ရပါတယ်။ မြန်မာနိုင်ငံမှာ တက္ကသိုလ်များမှ သင်ကြားပေးတဲ့ ဘာသာရပ်ပေါ်မူတည်ပြီး ၁၉၆၄ ခုနှစ် ကစလို့ ဝိဇ္ဇာနှင့် သိပ္ပံဘာသာရပ်များကို သင်ကြားပေးတဲ့ ဝိဇ္ဇာနဲ့ သိပ္ပံတက္ကသိုလ် Art and Science University 6038. 33000deg:08:empê:0200986ozna 33:60: s apcsąp: Institue လို့ ဖွဲ့စည်းဆောင်ရွက်ခဲ့ပြီး ၁၉၉၀ နှစ်တွေကစလို့ အားလုံးကို University လို့ ခေါ်ဝေါ်ခဲ့ပါတယ်။ သိပါတယ်က သင်က ဖြစ်နေပြီး ဘွဲ့ရပြီးချိန်မှာ လုပ်ငန်းခွင်ဝင်ရောက်နိုင်ဖို့ အသင့်ဖြစ်မနေကြပါဘူး။ သင်ရိုးညွှန်းတမ်းကလည်း တစ်နိုင်ငံလုံး တစ်ပုံစံတည်းသင်ကြားနေတာ ဖြစ်ပါတယ်။ ခေတ်အခြေအနေ အပြောင်းအလဲတွေအရ စိတ်ဝင်စားသူများပြား မြင့်တက်လာတဲ့ စီးပွားရေး စီမံခန့်ခွဲမှု၊ နိုင်ငံခြားဘာသာစကား၊ သတင်းဆက်သွယ်ရေးနည်းပညာစသည်တွေကို လုပ်ငန်းခွင်အတွက် အဆင်သင့်ဖြစ်အောင် လူမှုအဖွဲ့ အစည်းနဲ့၊ ဆိုင်ရာလုပ်ငန်းများနဲ့ ဆက်သွယ်ညှိနှိုင်းကာ ယခုထက် ပိုမို ကျယ်ကျယ်ပြန့်ပြန့် သင်ကြားနိုင်စေတဲ့ မူဝါဒတွေ ချမှတ်သင့်ပါတယ်။ ဒေသနဲ့ လူမှုအဖွဲ့အစည်းတွေရဲ့ ထူးခြားတဲ့အခြေအနေ ထွက်ကုန် ကုန်ထုတ်လုပ်ငန်းတွေအပေါ် မူတည်ကာ တက္ကသိုလ်အလိုက် မတူ ကွဲပြားတဲ့ ဘာသာရပ်တွေနဲ့ သင်ရိုးညွှန်းတမ်းတွေကို သင်ကြားနိုင်ဖို့ ကြိုးပမ်းသင့်ပါတယ်။ ဒါမှသာ ဒေသအလိုက် လက်တွေ့လုပ်ငန်းမှာ အံဝင်ခွင်ကျဖြစ်မယ့် တက္ကသိုလ်နဲ့ အဆင့်မြင့်ပညာတွေကို သင်ယူခွင့် ရမှာ ဖြစ်ပါတယ်။ ဒေသအလိုက် တက္ကသိုလ်တွေက ဆောင်ရွက်တဲ့ သုတေသနခေါင်းစဉ်တွေကလည်း ဆိုင်ရာ အရပ်ဒေသဖွံ့ဖြိုးရေးအတွက် အထောက်အကူဖြစ်မယ့် ကိစ္စရပ်များကို ရွေးချယ်သင့်ပါတယ်။ အသက်မွေး ဝမ်းကျောင်းတက္ကသိုလ်တွေရဲ့ သင်ရိုးညွှန်းတမ်းတွေမှာလည်း လူမှုအဖွဲ့အစည်းနဲ့ လက်ရှိ ပြောင်းလဲနေတဲ့ လုပ်ငန်းခွင်နဲ့ နည်းပညာတွေကို အမီလိုက်ကာ ပြောင်းလဲသင်ကြားနိုင်အောင် သင်ရိုးညွှန်းတမ်း ပြန်လည်ဆန်းစစ် ပြုပြင်မှု (Ciriculum Review)ကို နှစ်စဉ်မပြတ် ပြုလုပ်ကာ ပြင်ဆင်ရေးဆွဲနေသင့်ကြောင်း အမျိုးသားပညာရေးမူဝါဒကော်မရှင်နဲ့ သင်ရိုးညွှန်းတမ်းကော်မတီတို့က အလေးထား ဆောင်ရွက်တိုက်တွန်း သင့်ပါတယ်။ တက္ကသိုလ်အသီးသီးအနေနဲ့ မတူကွဲပြားတဲ့ ဒေသပတ်ဝန်းကျင်နဲ့ လူမှုအဖွဲ့အစည်းတွေရဲ့ ထိရောက်စွာ ပူးပေါင်းဆောင်ရွက်နိုင်ဖို့ တက္ကသိုလ်တွေရဲ့ လွတ်လပ်စွာ စီမံခန့်ခွဲပိုင်ခွင့်ကို အကောင် အထည်ဖော်ဆောင်ရွက်သင့်ပါတယ်။ ဒီအတွက် တက္ကသိုလ်ဆရာ၊ ဆရာမတွေကိုလည်း လိုအပ်တဲ့ လေ့ကျင့် ဖြည့်ဆည်းမှုတွေကို အားစိုက်ဆောင်ရွက်သင့်ကြောင်း၊ မူဝါဒချမှတ်ပေးဖို့ လိုအပ်နေပြီဖြစ်ကြောင်း ဆွေးနွေး လိုပါတယ်။ ကျေးဇူးတင်ပါတယ်။</speech>
<speech type="speaker">ဦးကျော်ကြီး(ခေါ်)ဦးအုန်းခင် မင်းလှမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1465">ဦးကျော်ကြီး(ခေါ်)ဦးအုန်းခင် (မင်းလှမဲဆန္ဒနယ်၊ မကွေးတိုင်းဒေသကြီး)</mp>လေးစားရပါသော ပြည်ထောင်စုလွှတ်တော် နာယကကြီးနှင့်တကွ ကြွရောက်လာပါသော ပြည်ထောင်စုအဆင့် ပုဂ္ဂိုလ်များ၊ ပြည်ထောင်စုဝန်ကြီးများနဲ့ လွှတ်တော်ကိုယ်စားလှယ်များအားလုံး မင်္ဂလာပါခင်ဗျာ။ ကျွန်တော်ကတော့ မကွေးတိုင်းဒေသကြီး မင်းလှမဲဆန္ဒနယ်မှ ပြည်ထောင်စုလွှတ်တော်ကိုယ်စားလှယ် ဦးကျော်ကြီး(ခေါ်) ဦးအုန်းခင် ဖြစ်ပါတယ်။ ကျွန်တော့်အနေနဲ့ အမျိုးသားပညာရေး မူဝါဒကော်မရှင်ရဲ့ ပြည်ထောင်စု လွှတ်တော်သို့ တင်ပြတဲ့ အစီရင်ခံစာအမှတ်(၅)ကို အကြံပြုထောက်ခံသွားမှာ ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ နိုင်ငံတစ်နိုင်ငံရဲ့ အဆင့် အတန်းကို လေ့လာရင် အဲဒီနိုင်ငံရဲ့ ပညာရေးအဆင့်အတန်းကို ကြည့်လေ့ရှိပါတယ်။ ကျွန်တော်တို့ နိုင်ငံရဲ့ ပညာရေးအခြေအနေအဆင့်အတန်းဟာ ၁၉၆၂ ခုနှစ်မှစတင်ပြီး ကျဆင်းလာတာကို တွေ့ရပါတယ်။ ကျွန်တော်တို့ဟာ အစမ်းသပ်ခံ ပညာရေးစနစ်ကို ဖြတ်သန်းခဲ့ရတာပါ။ ဒီအခြေအနေကို ပြုပြင်ပြောင်းလဲဖို့ ၂၀၁၆ မှာ ဘက်စုံလွှမ်းခြုံမှုရှိတဲ့ အမျိုးသားပညာရေးမဟာဗျူဟာစီမံကိန်း ၂၀၁၆-၂၀၂၁ ပေါ်ထွက်ခဲ့ ပါတယ်။ မဟာဗျူဟာမြောက် အပြောင်းအလဲ ၉ ရပ်ကို အကောင်အထည်ဖော်တဲ့အနေနဲ့ ယခု ပညာရေး မဝါယ်မရင်မ ၉ လတောသပ် တင်ရက်မ အစီရင်ခံစာထွက်ပေါ်လာတာဖြစ်ပါတယ်။ အစီရင်ခံစာရဲ့ အခန်း (၂) မှာ ညီလာခံများ၊ အလုပ်ရုံဆွေးနွေးပွဲများ တက်ရောက်ခြင်း၊ ဟောပြော ပွဲများကျင်းပခြင်း၊ ပြည်သူ့လွှတ်တော်၊ အမျိုးသားလွှတ်တော်တို့နှင့် ပူးပေါင်းဆောင်ရွက်ခြင်း၊ နိုင်ငံတကာ အဖွဲ့အစည်းများနှင့် ပူးပေါင်းဆောင်ရွက်ခြင်း၊ နိုင်ငံတကာမှ ပညာရှင်များက လာရောက်ဟောပြောခြင်း၊ နိုင်ငံတကာကို လေ့လာရေး ခရီးထွက်ခြင်းတို့ကို ပညာရေးကော်မရှင်အနေနဲ့ ဆောင်ရွက်နိုင်ခဲ့တာကို လေ့လာတွေ့ရှိရပါတယ်။ ထောက်ခံကြိုဆိုရလို့ ဝမ်းမြောက်ရပါတယ်။ ကမ္ဘာရွာဖြစ်လာတဲ့ ယနေ့ အခြေ အနေမှာ ယခင်ကလို ဝါးလုံးခေါင်းထဲမှာ လသာနေလို့ မဖြစ်တော့ပါဘူး။ နိုင်ငံတကာ မိတ်ဖက် အဖွဲ့အစည်း များနဲ့ ညှိနှိုင်းတိုင်ပင် ပူးပေါင်းဆောင်ရွက်ဖို့ လိုပါတယ်။ သုတေသနလုပ်ငန်းများလည်း ကျယ်ကျယ်ပြန့်ပြန့် ပြုလုပ်ပေးဖို့ လိုပါလိမ့်မယ်။ ပညာရေးကဏ္ဍမှာ အခြားသော ကဏ္ဍများထက် ပိုမိုပြီး ရင်းနှီးမြှုပ်နှံ ရမယ်လို့ ယူဆပါတယ်။ ပညာတတ်သော အသိပညာဖွံ့ဖြိုးသော ပြည်သူများဖြင့်သာ နိုင်ငံတော်ရဲ့ ဖွံ့ဖြိုးရေး တည်တံ့ခိုင်မြဲရေး၊ ငြိမ်းချမ်းရေးနဲ့ ကာကွယ်ရေးတို့ကို ဆောင်ရွက်နိုင်မှာ ဖြစ်တယ်လို့ ယုံကြည်ပါတယ်။ လေးစားရပါသော ပြည်ထောင်စုလွှတ်တော် နာယကကြီးခင်ဗျာ။ အစီရင်ခံစာရဲ့ အခန်း ၄ မှာ အခြေခံပညာရေးမှာ ဆောင်ရွက်လျက်ရှိတဲ့ NESC ပါ မဟာဗျူဟာမြောက် အပြောင်းအလဲ ၉ ရပ်ကို အကောင်အထည်ဖော်မှု အခြေအနေမှာ ရင်ဆိုင်ရတဲ့ အခက်အခဲများနဲ့ ပြုပြင်ပြောင်းလဲရေးအတွက် ဌာန ဆိုင်ရာများနှင့် တိုင်းဒေသကြီး၊ ပြည်နယ်များမှာ တာဝန်ရှိသူများ၊ လွှတ်တော်ကိုယ်စားလှယ်များ ပုဂ္ဂလိကနှင့် အဖွဲ့အစည်းအသီးသီးတို့ ညှိနှိုင်းပူးပေါင်းဆောင်ရွက်သည့် နည်းလမ်းများကို ရရှိခြင်း၊ ပညာရေး ပြုပြင် ပြောင်းလဲမှုကို ဆရာ၊ ဆရာမများက ရှင်းလင်းစွာ သိရှိနားလည်စေရန်၊ ကျောင်းသား၊ မိဘ၊ ပြည်သူနှင့် Stateholder များက ကောင်းစွာနားလည်သဘောပေါက်စေရန်၊ Awareness ပေးနိုင်ရေး အားလုံးက ပါဝင်ဆောင်ရွက်ရန် လိုအပ်ခြင်းစတဲ့ အကျိုးရလဒ်တွေ တွေ့ခဲ့ရပါတယ်လို့ အစီရင်ခံစာမှာတွေ့ရပါတယ်။ ဒီနေရာမှာဆရာ၊ ဆရာမများရဲ့ အခန်းကဏ္ဍဟာ ပညာရေးအတွက် အဓိကကျတဲ့နေရာမှာ ရှိနေပါတယ်။ အရည်အချင်းပြည့်ဝတဲ့ ဆရာကောင်း၊ သမားကောင်းများဖြစ်အောင် ပြုစုထိန်းကျောင်း သင်ကြားပေးဖို့ လိုသလို သူတို့ရဲ့ နာ ၃ နာနဲ့ ပြည့်စုံအောင်ကြိုးစားနိုင်ရေးအတွက် ဆရာ၊ ဆရာမတို့ရဲ့ လိုအပ်ချက် အထောက်အပံ့ ဂုဏ်သိက္ခာရှိစွာ ရပ်တည်နိုင်လောက်တဲ့လစာ စတဲ့ ဖူလုံလုံခြုံမှုကိုလည်း ထောက်ပံ့ပေးဖို့ လိုမယ်လို့ အကြံပြုချင်ပါတယ်။ သင်ထောက်ကူပစ္စည်းများလည်း ပြည့်စုံဖို့လိုပါလိမ့်မယ်။ လက်တွေ့ အခြေအနေမှာတော့ လိုအပ်ချက်တွေ ရှိနေဆဲပါ။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ အစီရင်ခံစာရဲ့ အခန်း ၄ အပိုဒ် ၂၉ (၁)(၂)မှာ ပုဂ္ဂလိကပညာရေး ဥပဒေပြဋ္ဌာန်းနိုင်ခြင်း မရှိသေးတဲ့ကာလအတွင်းမှာ ပညာရေး ဝန်ဆောင်မှုလုပ်ငန်းများ ဆောင်ရွက်နိုင်ရန်အတွက် ပုဂ္ဂလိကကျောင်းဆောင်အသစ် တည်ဆောက် ထားခြင်း၊ သက်တမ်းတိုးခြင်းတို့ကို ဆောင်ရွက်ရာတွင် အသုံးပြုမည့်ပုံစံများကို နည်းပညာသက်မွေး ပညာလေ့ကျင့်ရေးဦးစီးဌာနနှင့် အဆင့်မြင့်ပညာဦးစီးဌာနတို့မှ စီစဉ်တင်ပြခြင်းကိစ္စနှင့် ပတ်သက်၍ NAQAC မှ အကြံပြုချက်မှာ ပုဂ္ဂလိကသက်မွေးပညာကျောင်း မှတ်ပုံတင်လျှောက်လွှာတွင် သင်တန်း အမျိုးအစား၊ သင်တန်းကြေး၊ သင်တန်းသားများ၏ အခြေခံပညာရေးလိုအပ်ချက်၊ သင်တန်းကာလ စသည် တို့ကို ပြည့်စုံစွာ ဖော်ပြသင့်ပါကြောင်းနှင့် ပုဂ္ဂလိက ကျောင်းဆောင်သစ် လျှောက်ထားခြင်း၊ တက္ကသိုလ်၊ ဒီဂရီ ကောလိပ်များအတွက် အသုံးပြုမယ့် ပုံစံများသည် နည်းပညာနှင့် အသက်မွေးဆိုင်ရာ ပုဂ္ဂလိကကျောင်း အသစ်လျှောက်ထားခြင်းပုံစံကဲ့သို့ ဖြစ်သင့်ပါကြောင်း တင်ပြထားတာတွေ့ရပါတယ်။ သက်မွေးပညာ ကျောင်းများဟာလည်း အထူးပဲလိုအပ်ပါတယ်။ အရေးကြီးပါတယ်။ တက္ကသိုလ်၊ ဒီဂရီကောလိပ်များ Wisdom Hill ကဲ့သို့ မဖြစ်စေရန်လည်း အရေးကြီးပါတယ်။ အရည်အသွေးမီ ပုဂ္ဂလိကကျောင်းများ ဖြစ်ပေါ်လာဖို့ လိုပါလိမ့်မယ်။ နိဂုံးချုပ်အားဖြင့် ဆိုရလျှင် လက်တွေ့ အခြေအနေမှာ ပုဂ္ဂလိကကိုယ်ပိုင်ကျောင်းများသို့ မည်သည့် ကျောင်းသားမိဘများမဆို မိမိသားသမီးကို ထားချင်ကြပါတယ်။ ပုဂ္ဂလိက ပညာရေးကျောင်းစရိတ်က အင်မတန် ကြီးမားနေပါတယ်။ ဘာကြောင့်လဲ အဖြေရှာသင့်ပါတယ်။ သို့ဖြစ်ပါ၍ နံပါတ်(၁) အကျိုး အမြတ်ကို အဓိကမထားသော အရည်အသွေးပြည့်ဝသော ပုဂ္ဂလိကကျောင်းများ ထွက်ပေါ်လာရေး၊ နံပါတ်(၂) ဆွေးနွေးတိုင်ပင် အဖြေရှာတတ်ပြီး မည်သူ့ကိုမျှ အပြစ်မတင်တတ်သော အလေ့အကျင့် ကောင်းများဖြင့် ဆွေးနွေးတတ်စေရန် ငယ်စဉ်ကပင် လေ့ကျင့်သင်ကြားပေးသော စနစ်ဖော်ဆောင်ရေး၊ (၃) အရည်အသွေးပြည့်ဝသော ဆရာ၊ ဆရာမများ မွေးထုတ်နိုင်ရေး၊ (၄) ငယ်စဉ်ကပင် ကိုယ်တိုင်စူးစမ်း လေ့လာမှုဖြင့် အဖြေရှာတတ်အောင် သင်ကြားပေးနိုင်ရေး စတဲ့အချက်များကို အမျိုးသားပညာရေးမူဝါဒ ကော်မရှင်မှ သတိပြုဆောင်ရွက်သင့်သည်ဟု ယူဆမိပါကြောင်း အကြံပြုထောက်ခံဆွေးနွေးအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးကျော်ရွှေ ရမ်းဗြဲမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1527">ဦးကျော်ရွှေ (ရမ်းဗြဲမဲဆန္ဒနယ်၊ ရခိုင်ပြည်နယ်)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ အားလုံးကိုမင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ ရခိုင်ပြည်နယ်၊ ရမ်းဗြဲမဲဆန္ဒနယ်က ပြည်ထောင်စုလွှတ်တော်ကိုယ်စားလှယ် ဦးကျော်ရွှေ ဖြစ်ပါတယ်။ ကျွန်တော့အနေနဲ့ အမျိုးသားပညာရေးမူဝါဒကော်မရှင်အစီရင်ခံစာပါ အချက်အလက်အချို့နဲ့ပတ်သက်လို့ ဆွေးနွေးတင်ပြသွားမှာ ဖြစ်ပါတယ်။ အမျိုးသားပညာရေးမူဝါဒကော်မရှင်ဟာ ပညာရေးဝန်ကြီးဌာနနှင့် သက်ဆိုင်ရာဝန်ကြီးဌာနများ၏ လက်တွေ့ အကောင်အထည်ဖော် ဆောင်ရွက်လျက်ရှိသော ပညာရေး ပြုပြင်ပြောင်းလဲမှုများကို အထောက်အကူပြုရန် မူဝါဒများချမှတ်ခြင်း၊ အကြံပြုစာတမ်းများရေးသားခြင်း၊ သုသေသနနှင့် လေ့လာဆန်းစစ်ချက်စာတမ်းများ ပြုစုခြင်းတို့ကို ဆောက်ရွက်လျက်ရှိကြောင်း သိရှိရပါတယ်။ အစီရင်ခံစာပါ ကဏ္ဍရပ်များအနက် အခြေခံပညာကဏ္ဍနှင့်စပ်လျဉ်း၍ အကြောင်းအရာ၊ အချက် အလက်အချို့ကို ဆွေးနွေးတင်ပြသွားမှာ ဖြစ်ပါတယ်။ နိုင်ငံဖွံ့ဖြိုးတိုးတက်ရေးအတွက် ပညာရေးကဏ္ဍဟာ အရေးအကြီးဆုံးနဲ့ အခြေခံအကျဆုံးသောကဏ္ဍကပါဝင်နေလို့ အခြေခံပညာကဏ္ဍကို စနစ်တကျ စီမံ ဆောင်ရွက်ရန်လိုအပ်ကြောင်း ဆွေးနွေးတင်ပြလိုပါတယ်။ အခြေခံပညာကဏ္ဍကို အရည်အသွေးမြင့်မားအောင် စနစ်တကျ စီမံဆောင်ရွက်ပေးနိုင်မှသာလျှင် အဆင့်မြင့်ပညာကဏ္ဍနှင့် သက်မွေးပညာကဏ္ဍတို့တွင်လည်း အရည်အသွေးပြည့်မီသော လူ့စွမ်းအား အရင်းအမြစ်များကို မွေးထုတ်ပေးနိုင်မှာ ဖြစ်ပါတယ်။ ယနေ့ အခြေခံပညာကဏ္ဍနှင့်ပတ်သက်တဲ့ အကြောင်း အရာ အချက်အလက်အချို့ကို ဆွေးနွေးတင်ပြလိုပါတယ်။ ပညာရေးဝန်ကြီးဌာန၏ ရည်မှန်းချက်များအနက် လူတိုင်းပညာသင်ယူခွင့်ရရှိရေးဟာ အထူးအလေးထားရမယ့် ရည်မှန်းချက်တစ်ရပ်ဖြစ်သောကြောင့် လူတိုင်း အခြေခံပညာသင်ယူခွင့်ရရှိစေရန် ကျေးရွာတိုင်းမှာ အခြေခံပညာမူလတန်းကျောင်းများ ဖွင့်လှစ်ပေးလျက် ရှိပါတယ်။ ခေတ်စနစ်ရဲ့ ပြောင်းလဲတိုးတက်လာတဲ့ အခြေအနေနဲ့ လိုက်လျောညီထွေမှုရှိအောင်အတွက် အခြေခံပညာအလယ်တန်းအဆင့်နဲ့ အခြေခံပညာအထက်တန်းအဆင့်ကိုပါ ဆက်လက်၍ သင်ကြားခွင့် ရရှိနိုင်အောင် သင့်လျော်သောဒေသများတွင် အခြေခံပညာအလယ်တန်းနှင့် အခြေခံပညာအထက်တန်း အဆင်ကောင်းများကို ဖလစ်ရောင်ရက်သတိလည်းပဲ ကကက စစ်ပါတယ်။ လည်းပဲ လက်တွေ့မြေပြင်တွင်ဖြစ်ပေါ်နေသော အခြေအနေများကို လေ့လာဆန်းစစ်ပြီး ပြုပြင်သင့်သည် များကို ပြုပြင်ဆောင်ရွက်သွားရန်လည်း အကြံပေးတိုက်တွန်းလိုပါတယ်။ အမျိုးသားပညာရေးမူဝါဒကော်မရှင်အနေနဲ့လည်း တိုင်းဒေသကြီးနဲ့ ပြည်နယ်အချို့တွင် အခြေခံ ပညာရေးကဏ္ဍနှင့်ပတ်သက်၍ လေ့လာဆန်းစစ်ထားချက်များကို အစီရင်ခံစာတွင် ဖော်ပြထားတဲ့ အချက် အလက်အရ သိရပါတယ်။ လေ့လာတွေ့ရှိချက်အရ အခြေခံပညာကျောင်းများအကြားတွင် ကျောင်းသား အဆမတန်များလွန်းသည့် ကျောင်းများနှင့် ကျောင်းသားအလွန်အမင်းနည်းလွန်းသည့် ကျောင်းများရှိ နေကြောင်း သိရှိရပါတယ်။ ကျောင်းသားအလွန်အမင်းနည်းလွန်းသောကျောင်းများ၊ ကျောင်းဆက်လက် ဖွင့်လှစ်သင်ကြားရန် အခြေအနေမကောင်းတော့သော ကျောင်းများကိုရုပ်သိမ်းပြီး နီးစပ်ရာကျောင်းနဲ့ ပူးပေါင်း ပေးလိုက်ခြင်းဟာ အဆင်ပြေကောင်းမွန်မယ့် အစီအစဉ်တစ်ရပ်ဖြစ်ပါတယ်။ ဆက်လက်၍ ဖွင့်လှစ် သင်ကြားပေးရန် မသင့်လျော်တော့သော ကျောင်းများမှ ဆရာ၊ ဆရာမများ၊ ဝန်ထမ်းများကို နီးစပ်ရာ ကျောင်းနဲ့ပူးပေါင်းပေးလိုက်ခြင်းတို့ဟာလည်းပဲ ပြုလုပ်ပေးသင့်တဲ့ အစီအစဉ်တစ်ရပ်ဖြစ်ကြောင်း ဆွေးနွေး လိုပါတယ်။ ဆက်လက်၍ အခြေခံပညာကျောင်းများဖွင့်လှစ်ခြင်းနဲ့ ကျောင်းများအဆင့်တိုးမြှင့်ခြင်းနဲ့ပတ်သက်၍ ဆွေးနွေးတင်ပြလိုပါတယ်။ လူတိုင်းအခြေခံပညာ သင်ယူခွင့်ရရှိစေရေးအတွက် သင့်လျော်သော ဒေသ များတွင် အခြေခံပညာမူလတန်းကျောင်းများ၊ မူလတန်းလွန်ကျောင်းများ၊ အလယ်တန်းကျောင်းခွဲများ၊ အခြေခံပညာအလယ်တန်းကျောင်းများ၊ အခြေခံပညာအထက်တန်းကျောင်းခွဲများ၊ အခြေခံပညာအထက်တန်း ကျောင်းများ တိုးမြှင့်ဖွင့်လှစ်ပေးလာခဲ့တဲ့အတွက် လူတိုင်းအခြေခံပညာ အလယ်တန်းအဆင့်နှင့် အခြေခံ ပညာအထက်တန်းအဆင့်ကို သင်ခွင့်ရရှိနေကြပြီဖြစ်ပါတယ်။ သို့ရာတွင် ကျောင်းများအဆင့် တိုးမြှင့်ဖွင့်လှစ် လာကြသော်လည်းပဲ ကျောင်းအဆောက်အဦအရည်အသွေး ပြည့်မီအောင် မဆောက်လုပ် ပေးနိုင်သေးခြင်း၊ စာရေးခုံပရိဘောဂ မပြည့်စုံမလုံလောက်သေးခြင်း၊ အရည်အသွေးပြည့်မီသော ဆရာ၊ ဆရာမများ အပြည့်အစုံ ခန့်ထားမပေးနိုင်ခြင်းစသော ပညာရေးဌာန၏ လိုအပ်ချက်များ၊ အားနည်းချက်များကိုလည်းပဲ အထူး အလေးထား၍ ဖြည့်ဆည်းပေးရန်လိုအပ်ကြောင်း တင်ပြလိုပါတယ်။ ဝေးလံခေါင်ဖျားသော ဒေသများတွင် အခွင့်အလမ်းသာတူညီမျှစေရန်၊ ဆောင်ရွက်ရန် ရည်မှန်း သော်လည်း သွားလာဆက်သွယ်ရေးလွယ်ကူသော ဒေသများတွင် မလိုအပ်ဘဲ ကျောင်းများဖွင့်လှစ်ခြင်းကို စိစစ်ရန်လိုအပ်သလို ဖွင့်လှစ်ပြီးသောကျောင်းများ အရည်အသွေးပြည့်မီသော ဆရာ၊ ဆရာမများ အပြည့် အစုံခန့်ထားရေးကိုလည်း စိစစ်ရမှာဖြစ်ပါတယ်။ ဖွံ့ဖြိုးတိုးတက်ပြီးသော ဒေသများတွင် ဆရာပြည့်စုံသော အထက်တန်းကျောင်းများ၊ ပုဂ္ဂလိကကိုယ်ပိုင်အထက်တန်းကျောင်းများကို လိုအပ်သလို ရွေးချယ်၍ ပညာသင်ကြားခွင့်ရရှိနေသော်လည်း မဖွံ့ဖြိုးသေးသောဒေသများတွင် အခြေခံပညာအထက်တန်းအဆင့်၌ ပညာသင်ကြားရာတွင် အခက်အခဲများ ကြုံတွေ့နေရဆဲဖြစ်ပါတယ်။ လေ့လာတွေ့ရှိချက်အရ တိုင်းနဲ့ ပြည်နယ်အချို့ရှိ ကျေးလက်ဒေသ အထက်တန်းကျောင်းများနှင့် အထက်တန်းကျောင်းခွဲအချို့မှာ အမည်ခံကျောင်းအဆင့်သာရှိပြီး အထက်တန်းအဆင့်သင် ဘာသာရပ် တိုင်းကို သင်ကြားနိုင်သော ဆရာများ အပြည့်အစုံခန့်ထားမပေးနိုင်ခြင်းကြောင့် နှစ်စဉ်တက္ကသိုလ်ဝင် စာမေးပွဲ အောင်ချက်ရာခိုင်နှုန်း Zero ရှိသော ကျောင်းများရှိနေသလို ဆရာအပြည့်အစုံ မရရှိသောကြောင့် ဘာသာရပ်အချို့ကို လက်လွှတ်ထားရသော ကျောင်းများလည်းရှိနေကြောင်း လေ့လာတွေ့ရှိခဲ့ရပါတယ်။ မိဘများငွေကြေးတတ်နိုင်၍ လိုအပ်သောဆရာကိုငှားရမ်းကာ သင်ကြားနေကြရသော ကျောင်းအချို့ရှိနေ ကြောင်းကိုလည်း လေ့လာတွေ့ရှိခဲ့ရပါတယ်။ ကျောင်းသစ်များဖွင့်လှစ်ခြင်းနှင့် ကျောင်းအဆင့်တိုးမြှင့်ခြင်း တို့ကို ဆောင်ရွက်ရာတွင် အထူးသဖြင့် အထက်တန်းကျောင်းခွဲနှင့် အခြေခံပညာအထက်တန်းကျောင်း အဆင့် တိုးမြှင့်ရာတွင် အနီးဆုံးအခြေခံပညာအထက်တန်းကျောင်းနှင့် အနည်းဆုံး ၁၀ မိုင်နှင့်အထက် ခရီးကွာဝေးခြင်း Criteria တစ်ခုတည်းကိုသာ ဦးစားပေးမစဉ်းစားဘဲ အထက်တန်းအဆင့်သင် ကျောင်းသား ဦးရေအခြေအနေ၊ ကျောင်းအနီးပတ်ဝန်းကျင်၊ ကျေးရွာများအနေအထား၊ လက်ရှိကျောင်း၏သက်တမ်း ကြာမြင့်မှု၊ အနီးပတ်ဝန်းကျင်ကျေးရွာများ၏ ပညာရေးကို စိတ်ပါဝင်စားအားပေးမှု၊ ရှေ့ပညာရေး အလားအလာစသော အချက်အလက်များကိုပါ ကျယ်ကျယ်ပြန့်ပြန့် စဉ်းစားပြီး ကျောင်းများကို အဆင့် တိုးမြှင့်ပေးသင့်ကြောင်း အကြံပြုအပ်ပါတယ်။ mémoiosae mozgo sami:goocpodcavɔqol3 (Cost Efficient and Cost Effective Policy) ဖြင့် ဆောင်ရွက်ရန်လိုအပ်သလို အရည်အသွေးပြည့်မီသောပညာရေး (Quality Education) အတွက် စနစ်တကျစီစဉ်ဆောင်ရွက်ပြီးမှသာ အကောင်အထည်ဖော်ဆောင်ရွက်သင့်ပါကြောင်း အကြံပြုဆွေးနွေး လိုက်ရပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးဝင်းမောင် မကွေးတိုင်းဒေသကြီး မဲဆန္ဒနယ်အမှတ်(၆) ဆွေးနွေးဖို့ဖြစ်ပါတယ်။</speech>
<speech><mp id="1280">ဦးဝင်းမောင်(မဲဆန္ဒနယ်အမှတ်-၆၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်ထောင်စုဝန်ကြီးများ၊ ပြည်ထောင်စုလွှတ်တော် ကိုယ်စားလှယ် အပေါင်း မင်္ဂလာပါ။ ကျွန်တော်ကတော့ မကွေးတိုင်းဒေသကြီး၊ မဲဆန္ဒနယ်အမှတ်(၆)က အမျိုးသား လွှတ်တော်ကိုယ်စားလှယ် ဦးဝင်းမောင် ဖြစ်ပါတယ်။ ကျွန်တော့အနေဖြင့် ပြည်ထောင်စုသမ္မတ မြန်မာ နိုင်ငံတော် အမျိုးသားပညာရေးမူဝါဒကော်မရှင်၏ ပဉ္စမ ၆ လပတ် ၁၀-၁၀-၂၀၁၈ မှ ၉-၄-၂၀၁၉ အတွင်း ဆောင်ရွက်ချက်များနဲ့ပတ်သက်ပြီး အကြံပြုထောက်ခံ ဆွေးနွေးသွားပါမယ်ခင်ဗျာ။ ပဏာမအနေဖြင့် အစီရင်ခံစာပါ ပါမောက္ခချုပ်များကော်မတီ ဗဟိုအလုပ်အမှုဆောင်အဖွဲ့နဲ့ အလုပ်အမှုဆောင်အဖွဲ့များ ပြင်ဆင်ဖွဲ့စည်းနိုင်ခြင်းကို လှိုက်လှဲစွာ ကြိုဆိုထောက်ခံအပ်ပါတယ်ခင်ဗျာ။ ဒီလိုဖွဲ့စည်းနိုင်ခြင်းအားဖြင့် တက္ကသိုလ်အလိုက် ရပ်ဝေးရပ်နီး တက္ကသိုလ်အသီးသီးက ပါမောက္ခ ချုပ်များ ပါဝင်နေခြင်းအားဖြင့် မိမိတို့တာဝန်ယူနေရသည့် တက္ကသိုလ်ကျောင်းသူ၊ ကျောင်းသားများ အတွက် အသိပညာ၊ အတတ်ပညာ၊ တတ်ကျွမ်းမှုဆိုင်ရာ လုပ်ငန်းများကို မည်သို့လုပ်ဆောင်ရမည်ကို ပါမောက္ခချုပ်များက ထဲထဲဝင်ဝင်သိရှိရတဲ့အတွက် အဆင့်မြင့်ပညာရေးကဏ္ဍ အဆင့်မြှင့်တင်ခြင်း လုပ်ငန်းများ အောင်မြင်မည်ဟု လေ့လာရရှိပါတယ်ခင်ဗျာ။ ဒီနေရာမှာ ကျောင်းသူ၊ ကျောင်းသားများဟာ တက္ကသိုလ်သို့ တက်ရောက်ပညာသင်ကြားနေတဲ့ ကျောင်းသူ၊ ကျောင်းသားများကို စာတွေ့သက်သက် မဟုတ်ဘဲ လက်တွေ့သင်ကြားပေးခြင်းအားဖြင့် သင်ကြားသည့် ဘာသာရပ်အပေါ်မှာ ယုံကြည်စိတ်ချမှု ရှိလာပြီး အရည်အချင်းပါ ပိုမိုတိုးတက်လာမှာ ဖြစ်ပါတယ်ခင်ဗျာ။ လေးစားအပ်ပါသော နာယကကြီးခင်ဗျာ။ ယနေ့ကမ္ဘာမှာ အောင်မြင်နေသော တက္ကသိုလ်အသီးသီး တွေမှာဆိုလို့ရှိရင် သုတေသနဌာနတွေ၊ ဓာတ်ခွဲခန်းတွေရှိခြင်းအားဖြင့် တက္ကသိုလ်ကျောင်းသူ၊ ကျောင်းသားတွေ အတွက် စာတွေ့၊ လက်တွေ့၊ သဟဇာတဖြစ်လာခြင်းကြောင့် တိုင်းပြည်ဖွံ့ဖြိုးတိုးတက်ရေးလုပ်ငန်း တွေမှာ များစွာအထောက်အကူရရှိကြောင်း လေ့လာရရှိပါတယ်။ ဒါကြောင့် တက္ကသိုလ်အသီးသီးမှာ သက်ဆိင်လသာရပ် ပက်သက်က် သက်စမ်းသပ်သကသ 88 ကီးကက် အသား ပညာရေးကော်မရှင်နဲ့ ပညာရေးဝန်ကြီးဌာနတို့ ပေါင်းစပ်လျက် လုပ်ကိုင်ဆောင်ရွက်သင့်ကြောင်း အကြံပြု အပ်ပါတယ်။ ဒီနေရာမှာ တစ်ခုထပ်အကြံပြုချင်တာကတော့ ၁၀-၇-၂၀၁ရ ရက်က ကျင်းပပြုလုပ်တဲ့ ဒုတိယအကြိမ် အမျိုးသားလွှတ်တော် ပဉ္စမအကြိမ်မြောက်ပုံမှန် အစည်းအဝေး (၂၇)ရက်မြောက်နေ့ အစီ အစဉ်မှာ ပြည်ထောင်စုသမ္မတမြန်မာနိုင်ငံတွင် ငါးလုပ်ငန်းဆိုင်ရာ တက္ကသိုလ်တစ်ခု တည်ထောင်ပေးရန် ပဲခူးတိုင်း မဲဆန္ဒနယ်အမှတ်(၁၁)က အမျိုးသားလွှတ်တော်ကိုယ်စားလှယ် အဆိုတင်သွင်းချက်က အောင်မြင် သော်လည်း ယနေ့အထိ ဒီလုပ်ငန်းကို အကောင်အထည် မဖော်နိုင်သေးပါ။ တိုင်းပြည်ရဲ့ ဘဏ္ဍာရေးအခြေအနေအရ မလုပ်ပေးနိုင်သော်လည်း ငါးမွေးမြူခြင်း၊ ပြုစုခြင်း၊ ရောဂါရှာဖွေခြင်း၊ အစာစပ်ခြင်း အစရှိတဲ့ ငါးနဲ့ပတ်သက်တဲ့ ဘာသာရပ်ဆိုင်ရာ ကျွမ်းကျင်တဲ့ အတတ် ပညာရှင်များ ပေါ်ထွန်းရေးကို ဦးစားပေးလုပ်ဆောင်ပေးရန် အမျိုးသားပညာရေးကော်မရှင်အား အထူး တိုက်တွန်းအပ်ပါတယ်ခင်ဗျာ။ ဒါဘာကြောင့် တိုက်တွန်းရသလဲလို့ပြောရရင် ယနေ့ ကမ္ဘာကြီးရဲ့ ရာသီဥတု တွေဟာ ပြောင်းလဲဖြစ်စဉ်မှုဒဏ်ကို အနည်းနဲ့အများ ခံစားနေကြရပြီး စိုက်ပျိုးရေးလုပ်ငန်းတွေရဲ့ အကျိုးအမြတ် တွေကလည်း နည်းပါးလာပါတယ်။ ဒါကြောင့် ရေသယံဇာတ ပေါကြွယ်တဲ့ ကျွန်တော်တို့နိုင်ငံရဲ့ ရေချို၊ ရေငံပိုင်း၊ အထက်ပိုင်းမှာဆိုရင် ရေအေးပိုင်းတွေမှာ ငါးမွေးမြူရေးလုပ်ငန်းတွေကို ခေတ်မီနည်းပညာတွေနဲ့ ကျယ်ကျယ်ပြန့်ပြန့်လုပ်နိုင်ပါက တိုင်းပြည်ရဲ့ ဘဏ္ဍာဝင်ငွေ တိုးတက်လာသလို အလုပ်အကိုင် အခွင့်အလမ်း တွေလည်း ပေါများလာမှာ ဖြစ်ပါတယ်။ ကျွန်တော်တို့နိုင်ငံနဲ့ အိမ်နီးနားချင်းနိုင်ငံတွေဖြစ်တဲ့၊ ရေမြေ သဘာဝချင်းလည်းတူတဲ့ ထိုင်းနိုင်ငံမှာဆိုရင် ငါးလုပ်ငန်းက တစ်နှစ်ဝင်ငွေ အမေရိကန် ဒေါ်လာ သန်း ၇,၀၀၀ ကျော် ရတယ်။ ထို့အတူပဲ ဗီယက်နမ်နိုင်ငံက အမေရိကန်ဒေါ်လာ သန်း ၈,၀၀၀ ကျော် ရသော်လည်း ကျွန်တော်တို့နိုင်ငံရဲ့ ဒီလောက် ရေမြေသဘာဝကောင်းတဲ့နိုင်ငံမှာ တစ်နှစ်ဝင်ငွေက သန်း ၇,၀၀၀ ကျော်သာ ရရှိကြောင်း လေ့လာရရှိရပါတယ်။ ဒါကြောင့် ဒီ ငါးနဲ့ဆိုင်တဲ့ တက္ကသိုလ်တစ်ခု မပေါ်ပေါက်သေးခင် ကာလမှာ ကျွန်တော်တို့တွေ ငါးပညာရပ်တွေတိုးတက်ပြီး ငါးလုပ်ငန်းဆိုင်ရာတွေ အထူးတိုးတက်ဖို့အတွက် ပညာရေးဝန်ကြီးဌာနနဲ့ ပညာရေးကော်မရှင်က ကြိုးစားဆောင်ရွက်ပေးရန် တိုက်တွန်းအပ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ အခြေခံကျောင်းများနှင့် ပတ်သက်၍ အမျိုးသားပညာရေးမူဝါဒ ကော်မရှင်အနေဖြင့် တိုင်းဒေသကြီး ၂ ခု၊ ပြည်နယ် ၂ ခုတို့တွင် ကွင်းဆင်းလေ့လာခဲ့ကြောင်း၊ ယင်းသို့လေ့လာရာတွင် ဆရာနဲ့တပည့် အချိုးမညီမျှမှုတွေ့ရှိကြောင်း ဆရာ ဆရာမများရဲ့ သင်ကြားစွမ်းဆောင်ရည်မြင့်မားတိုးတက်ရေး ဆောင်ရွက်ရန် အကြံပြုထားတာကို ပညာရေး ဝန်ကြီးဌာနနဲ့ ပေါင်းစပ်၍ အမြန်ဆုံးအကောင်အထည်ဖော်ဆောင်ရမည် ဖြစ်ပါတယ်။ ဒီနေရာမှာ ဆရာ ဆိုတာဟာ တကယ်တော့ ထာဝရကျောင်းသားကြီးတွေဖြစ်တဲ့အတွက်ကြောင့် စိတ်စေတနာ၊ နည်းပညာတွေ မှန်ကန်စွာ တိုးတက်ဖို့ကတော့ ပညာရေးဝန်ကြီးဌာနအနေနဲ့ အလေးပေးပြီး ဆောင်ရွက်ရန် လိုအပ်ပါတယ်။ နိဂုံးချုပ်အနေနဲ့ အကြံပြုလိုတာကတော့ အခြေခံကျောင်းတွေမှာ စာသင်ဆောင် ဆောက်ပေးတဲ့နေရာ တွေမှာ များသောအားဖြင့် တစ်ထပ်ဆောင်လေးတွေ ပေးနေတဲ့အတွက် နောက်ထပ် ကျောင်းသားဦးရေ တိုးလာ နောက်တစ်ထပ်ဆောင်၊ နောက်ထပ်ကျောင်းသားဦးရေတိုးလာ တစ်ထပ်ဆောင်၊ အဲဒီတော့ ကလေးတွေရဲ့ ကစားကွင်းတွေပျောက်ပြီး ကလေးတွေရဲ့ အားကစားဟာ တိုးတက်မှုမရှိဘဲ တဖြည်းဖြည်း ဆုတ်ယုတ်လာတာဟာ ဒါဟာ လက်ရှိ မြန်မာနိုင်ငံ။ ဆွေးနွေးရန် သတ်မှတ်ချိန်ပြည့်သဖြင့် မိုက်ပိတ်သွားပါသည်။</speech>
<speech type="speaker">ဦးတင်လှ ဓနုဖြူ မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1618">ဦးတင်လှ (ဓနုဖြူမဲဆန္ဒနယ်၊ ဧရာဝတီတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ အားလုံးမင်္ဂလာပါခင်ဗျာ။ ကျွန်တော်က ဓနုဖြူမြို့နယ်မှ ပြည်သူ့လွှတ်တော် ကိုယ်စားလှယ် ဦးတင်လှဖြစ်ပါတယ်။ ကျွန်တော့အနေနဲ့ အမျိုးသားပညာရေးမူဝါဒကော်မရှင်ရဲ့ အမှတ်စဉ်(၅) အစီရင်ခံစာကို လုံးဝထောက်ခံပါကြောင်း ဆက်လက်ပြီး အကြံပြုဆွေးနွေးသွားမှာ ဖြစ်ပါတယ်။ ပညာရေးဟာ လူ့သမိုင်းတစ်ခုလုံးရဲ့ ဖွံ့ဖြိုးမှုကြီးဖြစ်ပါတယ်။ ပညာရေးဟာ Formal Education, Informal Education, Non-Formal Education, Inclusive Education, Alternative Education ကျောင်းသင်ပညာရေး၊ ကျောင်းပြင်ပပညာရေး၊ ကိုယ်တိုင်လုပ်ပညာရေး၊ အကျုံးဝင်ပညာရေး၊ တစ်သက်တာ ပညာရေးများကို လွှမ်းခြုံထားတဲ့အတွက် တစ်သက်တာလုံး သင်ယူ၍မဆုံးနိုင်သော၊ လေ့လာ၍ မဆုံး နိုင်သော လူ့သမိုင်းရဲ့ ဖြစ်စဉ်ကြီးဖြစ်ပါတယ်။ ကျွန်တော့အနေနဲ့ ပထမဆုံးအနေနဲ့ ဆွေးနွေးအကြံပြုချင်တာ ကတော့ ကျွန်တော်တို့ အမျိုးသားမူဝါဒကော်မရှင်ရဲ့ ပါမောက္ခချုပ်များကော်မတီ အင်အားတိုးချဲ့ ဖွဲ့စည်း ခြင်းကို ထောက်ခံကြိုဆိုပါတယ်ခင်ဗျာ။ ယင်းသို့တိုးချဲ့လာခြင်းကြောင့် တက္ကသိုလ်စုံ၊ ကောလိပ်စုံ၊ အသိ ပညာစုံ၊ ဆရာအတတ်ပညာစုံ၊ ကျွမ်းကျင်ပညာမှုအစုံ၊ ဘာသာရပ်စုံ၊ ပညာစုံ၊ အဆင့်မြင့်နယ်ပယ်စုံတို့နဲ့ ဖွဲ့စည်းပေါင်းစည်းထားတဲ့အတွက် မြန်မာနိုင်ငံရဲ့ အဆင့်မြင့်ပညာရေးကြီးဟာ အားကောင်းမောင်းသန် ဖြစ်လာမယ်ဆိုတာ ဝမ်းသာအားရ ကြိုဆိုပါတယ်ခင်ဗျာ။ တက္ကသိုလ်များ အခြေစိုက်တဲ့ဒေသတွေမှာ တက္ကသိုလ်များနှင့် လူမှုအဖွဲ့အစည်းတွေ ပိုမိုရင်းနှီး ဆက်သွယ်ချိတ်ဆက်မိလာပြီးတော့ ယင်းဒေသတွေမှာ လူမှုဘဝတွေ လုံခြုံလာမယ်၊ စီးပွားရေးဘဝတွေ တိုးတက်လာမှာ မုချမသွေ မြင်ယောင်မိပါတယ်။ တစ်ချိန်က အရှေ့တောင်အာရှမှာ သတင်းကြီးခဲ့တဲ့ ရန်ကုန်တက္ကသိုလ်ကြီးလို အင်မတန်ကြီးကျယ်ခမ်းနားတဲ့ တက္ကသိုလ်ကြီးဟာ မြန်မာပြည်မှာ အဆင့်မြင့် တက္ကသိုလ်ကြီးတွေ ပေါ်ပေါက်လာမယ်ဆိုတာကိုလည်း ဝမ်းသာမျှော်လင့်ပြီး စောင့်စားနေမိပါတယ်။ 3ə qil:09:023969:6mdoosolComprehensive University, Autonomous University 337098 တက္ကသိုလ်ကြီး ထူထောင်ရန်သင့်တယ်ဆိုတဲ့ အကြံပြုချက်ကိုလည်း လုံးဝကြိုဆိုပါတယ်ခင်ဗျာ။ အခြေခံပညာကဏ္ဍအနေနဲ့ ဆွေးနွေးရမယ်ဆိုရင် အခြေခံပညာကဏ္ဍဟာ အရေးအကြီးဆုံး ဖြစ်ပါတယ်။ ဒါကြောင့်မို့လည်း NESP(အမျိုးသားပညာရေးမဟာဗျူဟာစီမံကိန်း)ရဲ့ ကနဦးပညာရေးပြုပြင် ပြောင်းလဲမှုရဲ့ ကနဦးကာလမှာ ၂၀၁၆-၂၀၂၁ NESP ရဲ့ မဟာဗျူဟာမြောက် အပြောင်းအလဲ (၉) ရပ်ကို ချမှတ် ပြီးတော့ ၂၀၂၁ ခုနှစ်မှာ မြန်မာ့ပညာရေး ကဏ္ဍတစ်ခုချင်းစီရဲ့ ရည်ရွယ်ထားသော အနာဂတ်အခြေအနေကို ဖော်ဆောင်သည့် မျှော်မှန်းချက်များ ပေါက်မြောက်အောင်မြင်ရေးအတွက် ပညာရေးပြုပြင်ပြောင်းလဲမှုကို ကနဦးကာလမှာ KG+12 ပညာရေး အခြေခံပညာကဏ္ဍကို စတင်ခဲ့ခြင်းဖြစ်ပါတယ်ခင်ဗျာ။ ဒီအခြေခံ ကဏ္ဍဟာဆိုရင် အင်မတန်မှ ပညာရေးရဲ့ အခြေခံအကျဆုံးအပိုင်း ဖြစ်ပါတယ်။ ဒီအခြေခံကဏ္ဍကို အကောင် အထည်ဖော်ဖို့ အဆင့်မြင့်ပညာရေးအတွက်လည်း အခြေခံကျတဲ့အပိုင်းဖြစ်တာမို့လို့ အခြေခံပညာမှာ ရှိနေတဲ့ ဆရာ၊ ဆရာမတွေရဲ့ အရည်အသွေး၊ ဒီပညာရေးဘဝခရီးထဲမှာ သူတို့ တည်တည်ငြိမ်ငြိမ် အေးချမ်း စွာဖြင့် လွတ်လပ်စွာ သင်ကြားမှု၊ သင်ယူမှုတွေကို လုပ်နိုင်အောင် ဆရာ၊ ဆရာမတွေရဲ့ ဘဝကိုလည်း မြှင့်တင်ပေးဖို့၊ ဆရာ့အရည်အသွေးတွေ မြင့်မားအောင် လုပ်ဆောင်ပေးဖို့လည်း လိုအပ်ပါတယ်။ 2017 aospoaộoss Academic Qualification osmas.COZI 02036021 Professional Qualification ဆရာအတတ်သင်ပညာတွေ၊ Attitudinal Qualification သဘော၊ စေတနာ၊ ဝါသနာ၊ အကြင်နာဆိုတဲ့ Attitude ဆိုတဲ့ အရည်အချင်းတွေပြည့်အောင်လည်း ဖြည့်စွမ်းဆောင်ရွက်ပေးဖို့ လိုအပ်ပါတယ်ခင်ဗျာ။ အခြေခံပညာကဏ္ဍမှာပဲ သင်ရိုးညွှန်းတမ်းကော်မတီရဲ့ စွမ်းဆောင်အားထုတ်မှုကြောင့် လက်ရှိပြုစုပြီး ဖြစ်တဲ့ KG၊ ပထမတန်း၊ ဒုတိယတန်း၊ တတိယတန်း၊ ဆဋ္ဌမတန်း သင်ရိုးညွှန်းတမ်းတွေဟာ အရည်အချင်း၊ အရည်အသွေး ပြည့်စုံတာကို လေ့လာဆန်းစစ်လို့ ရပါတယ်ခင်ဗျာ။ အနာဂတ်မျိုးဆက်သစ်တွေရဲ့ ဗလငါးတန်ပြည့်စုံတဲ့ လူသားသစ္စာခံသော နိုင်ငံ့သားကောင်းသမီးတွေ ဖြစ်လာမှာ မလွဲဖြစ်တယ်လို့ ယုံကြည်ပါတယ်။ ပြဋ္ဌာန်းတဲ့ စာအုပ်ထဲမှာလည်းပဲ လူသားရဲ့ ၂၁ ရာစု လူသားတွေမှာရှိရမယ့် စွမ်းဆောင်ရည်တွေ၊ ဒီမိုကရက်တစ်အလေ့အကျင့်တွေ၊ ပြည်တွင်းငြိမ်းချမ်းရေး၊ ငြိမ်းချမ်းစွာ အတူယှဉ်တွဲနေထိုင်ရေးဆိုတဲ့ အတွေးအခေါ် အမြော်အမြင်တွေ ထည့်သွင်းထားတာကိုလည်း တွေ့ရပါတယ်။ Critical Thinking (စဉ်းစား တွေးခေါ်မြော်မြင်တတ်ခြင်း)၊ Creative Thinking(ကြံစည်တွေးတောတတ်ခြင်း)၊ Resonal( အ ကြောင်း အနွယ် ဆက်နွယ်မှုတွေကို တွေးတောဆင်ခြင်တတ်ခြင်းဆိုတာတွေကိုလည်း ပေးထားတဲ့အတွက် CCA (Child Centered Approach) ve cö:00:ąp:cqp: 3:02S003:0550602.90932ozes saĉuosq ကျေနပ်ပါတယ်။ ဒီအဆင့်မြင့်ကဏ္ဍထဲမှာလည်းပဲ အခြေခံပညာကိုလည်း ဦးစားပေးစဉ်းစားသင့်ပါတယ်။ အမျိုးသားပညာရေးမူဝါဒကော်မရှင်အနေနဲ့လည်း အခြေခံပညာရေးကဏ္ဍကို ယခုထက်ပိုမိုပြီးတော့ အားထည့် ပေးဖို့အကြောင်းလည်း ဆွေးနွေးတင်ပြ အကြံပြုလိုပါတယ်။ နောက်ဆက်လက်ပြီး ဆွေးနွေးချင်တာကတော့ အဆင့်မြင့်ပညာကဏ္ဍကို ဆွေးနွေးအကြံပြုချင် ပါတယ်ခင်ဗျာ။ ကနဦးမှာ တင်ပြခဲ့တဲ့အတိုင်း ပါမောက္ခချုပ်များကော်မတီကို တိုးချဲ့ဖွဲ့စည်းခြင်းကို ကြိုဆို ထောက်ခံတယ်။ ထူးခြားချက်အနေနဲ့ ရာသီဥတုပြောင်းလဲခြင်း(Climate Change) ဘာသာရပ်ကို မြန်မာ နိုင်ငံရှိ တက္ကသိုလ်များတွင်သာမက အခြေခံပညာအဆင့်အတန်းကစပြီးတော့ အသက်အရွယ်အားလျော်စွာ သင်ရိုးညွှန်းတမ်းအတွင်းမှာ ထည့်သွင်းပေါင်းစပ် ညှိနှိုင်းသင်ကြားပေးမယ်ဆိုတဲ့ ကော်မရှင်ရဲ့ အကြံပြုချက် ကိုလည်း ထောက်ခံကြိုဆိုပါတယ်ခင်ဗျာ။ သက်ဆိုင်ရာ တက္ကသိုလ်များမှာ မူလနဂိုကတည်းကပင်ရှိခဲ့တဲ့ ရာသီဥတုဆိုင်ရာ သင်ရိုးညွှန်းတမ်း သင်ကြားပို့ချခဲ့တဲ့အထဲမှာလည်း ဒါတွေကို ထည့်သွင်းခဲ့တယ်ဆိုတာ သိမှတ်ရပါတယ်။ ယနေ့လူ့ပတ်ဝန်းကျင်မှာ ရာသီဥတုဒဏ်၊ သဘာဝဘေးဒဏ်တွေ ကြုံတွေ့နေရတဲ့ ဒီပညာရပ်ကို ထည့်သွင်းအလေးအနက်ပြုထားတာကိုလည်း ထောက်ခံကြိုဆိုပါတယ်ခင်ဗျာ။ နိဂုံးချုပ်အနေနဲ့ ပြောချင်တာကတော့ ပညာရေးရဲ့ အဓိကရည်မှန်းချက်မှာ စာတတ်ရုံ၊ စာတော်ရုံ သာမဟုတ်ဘဲနဲ့ ဘက်စုံ။ ဆွေးနွေးရန် သတ်မှတ်ချိန်ပြည့်သဖြင့် မိုက်ပိတ်သွားပါသည်။</speech>
<speech type="speaker">ဦးထိန်ဝင်း ဧရာဝတီတိုင်းဒေသကြီး မဲဆန္ဒနယ်အမှတ်(၄) ဆွေးနွေးဖို့ဖြစ်ပါတယ်။</speech>
<speech><mp id="1340">ဦးထိန်ဝင်း(မဲဆန္ဒနယ်အမှတ်-၄၊ ဧရာဝတီတိုင်းဒေသကြီး)</mp>ပြည်ထောင်စုလွှတ်တော် နာယကကြီးနှင့်တကွ အားလုံးကို မင်္ဂလာပါလို့ နှုတ်ခွန်းဆက်သ ဂါရဝပြုပါတယ်။ ကျွန်တော်ကတော့ ဧရာဝတီတိုင်းဒေသကြီး မဲဆန္ဒနယ်အမှတ်(၄)က အမျိုးသားလွှတ်တော် ကိုယ်စားလှယ်၊ အမျိုးသား လွှတ်တော် ပညာရေးမြှင့်တင်မှုကော်မတီ အဖွဲ့ဝင် ဦးထိန်ဝင်း ဖြစ်ပါတယ်။ ကျွန်တော့အနေနဲ့ အမျိုးသား ပညာရေးမူဝါဒကော်မရှင်ရဲ့ ၆ လတာကာလ လုပ်ငန်းဆောင်ရွက်ခဲ့မှု အစီရင်ခံစာနဲ့ပတ်သက်ပြီးတော့ အကြံပြုဆွေးနွေး တင်ပြသွားမှာဖြစ်ပါတယ်ခင်ဗျာ။ လေးစားအပ်တဲ့ ပြည်ထောင်စုလွှတ်တော် နာယကကြီးခင်ဗျာ။ အမျိုးသားသင်ရိုးညွှန်းတမ်း ကော်မတီ (National Curriculum Committee-NCC)ဟာ အမျိုးသားပညာရေးဥပဒေတွေ ပြဋ္ဌာန်းထားသော သင်ရိုးညွှန်းတမ်းများနှင့်စပ်လျဉ်း၍ ကြပ်မတ်ဆောင်ရွက်ရမည့် အချက်များ၊ အမျိုးသားပညာရေးမူဝါဒ ombone (National Education Policy Commission-NEPC)m algodoU:GO 3əqj:005:023067 ရည်မှန်းချက်များ၊ ပညာရေးဆိုင်ရာမူဝါဒများနှင့်အညီ သင်ရိုးညွှန်းတမ်းဆိုင်ရာ ဖွံ့ဖြိုးတိုးတက်မှု ဖြစ်ထွန်း စေရန်အတွက် KG+12 စနစ်သစ်သင်ရိုးရဲ့ ကျောင်းသုံးစာအုပ်များနဲ့ ဆရာလမ်းညွှန်စာအုပ်များကို စိစစ်ခြင်း၊ ပြင်ဆင်ခြင်း၊ တည်းဖြတ်ခြင်း၊ အတည်ပြုခြင်းလုပ်ငန်းများကို ဆောင်ရွက်လျက်ရှိနေကြောင်း သိရှိရပါတယ်။ အမျိုးသားသင်ရိုးညွှန်းတမ်းကော်မတီဟာ ကျောင်းသုံးစာအုပ်များနှင့် ဆရာလမ်းညွှန်စာအုပ်များ ကို ပြင်ဆင်တည်းဖြတ်ပေးရာမှာ ကျွန်တော်တို့ အစီရင်ခံစာ စာအုပ်ရဲ့ စာမျက်နှာ ၉၆ မှာပါရှိတဲ့အတိုင်း အပိုဒ်(က)မှ အပိုဒ်(ဈ)အထိ အကြံပေးခြင်း၊ ဖြည့်စွက်ပြင်ဆင်ခြင်းတို့ကို ဆောင်ရွက်ခဲ့တယ်လို့ လေ့လာ သိရှိရပါတယ်။ အဲဒီအချက်တွေထဲက အပိုဒ်(စ)မှာ စာလုံးပေါင်းသတ်ပုံအမှားတွေကို ပြင်ဆင်ပေးခြင်း ဆိုတာပါရှိသလို အပိုဒ်(ဆ)မှာ မြန်မာသဒ္ဒါအသုံးအနှုန်း အမှားများကို ပြင်ဆင်ပေးခြင်းဆိုတာလည်း ပါရှိ ပါတယ်။ သို့သော်လည်းပဲ ကျောင်းသူ၊ ကျောင်းသားတွေရဲ့ သင်ရိုးညွှန်းတမ်းတွေမှာ အကြောင်းအရာ အမှားတွေ၊ အချက်အလက်အမှားတွေ ပါရှိလာရင်လည်း ပြင်ဆင်ပေးခြင်းဆိုတဲ့ အချက်တစ်ချက်ကို ထည့်သွင်း ပေးသင့်တယ်လို့ အကြံပြုတိုက်တွန်းလိုပါတယ်။ ဘာကြောင့် ဒီလိုပြောရလဲဆိုလို့ရှိရင် ကျွန်တော်တို့ ၂၀၁၈ ခုနှစ် ပဉ္စမတန်း ပထဝီသင်ရိုးမှာ အီကွေတာ ဖြတ်မျဉ်းပုံဟာ မြန်မာနိုင်ငံ ဧရာဝတီတိုင်းနဲ့ ရန်ကုန်တိုင်းတို့ကို ဖြတ်သန်းသွားသည်လို့ ဖော်ပြထားတဲ့ ဟာဟာ သင်ရိုးပြုစုသူနဲ့ သင်ရိုးစစ်ဆေးသူတို့က မရိုးမသားနဲ့ တမင်တလွဲလုပ်တာလား၊ ပညာအားနည်းမှု ကြောင့်လားဆိုတာ မေးခွန်းပြန်မေးရမလို ဖြစ်နေပါတယ်။ ဒါ့အပြင်မှာ ကျွန်တော်တို့ သင်ရိုးဟောင်း ဖြစ်တဲ့ ယခင် ဒသမတန်း ဓာတုဗေဒပြဋ္ဌာန်းစာအုပ် အခန်း(၁၄) Biodiesel ဆိုတဲ့ သင်ခန်းစာမှာ “At present the source of biodiesel is from Jectorva plants seed oil” (dops:9:Ondaquĉ69a8udo လောင်စာဆီရဲ့ ပင်ရင်းဖြစ်တယ်။ “At present in Myanmar, biodiesel is used to power tractor engine, petro-diesel engine and electricity generating engine” dolg:cos? 8:00d cozyon ကျွန်တော်တို့ လယ်ထွန်စက်တွေမှာ၊ ဒီဇယ်အင်ဂျင်တွေမှာ ဒီ biodiesel ကို အသုံးပြုတယ်ဆိုပြီးတော့ ဒါကို ဖော်ပြထားတာ ရှိပါတယ်။ မြန်မာနိုင်ငံမှာလည်း ယခုသုံးနေတယ်လို့ မဟုတ်မှန်းသိရက်နဲ့ ပြည်သူတွေကို လိမ်ညာလှည့်ဖျားပြီးတော့ ဝါဒဖြန့်ခဲ့သလို ကျွန်တော်တို့ ကျောင်းသူကျောင်းသားတွေရဲ့ (၁၀)တန်း ဓာတု သင်ခန်းစာမှာ လိမ်လည်ထည့်သွင်းပြီးတော့ သင်ကြားခဲ့တာမျိုးတွေ ရှိခဲ့ပါတယ်။ နောက်တစ်ခုက ပဉ္စမတန်းမြန်မာစာ စာမျက်နှာ ၄၈ မှာပါတဲ့ မြန်မာ့သစ်တောဆိုတဲ့ သင်ခန်းစာ မှာ ဘယ်လိုဖော်ပြထားသလဲဆိုတော့ “ဤသို့ အဖိုးတန်သစ်တောများကို ကိုလိုနီခေတ်မှာ နိုင်ငံခြား အရင်းရှင်များက ထင်သလိုခုတ်ခဲ့ကြသည်။ မိမိတို့အမြတ်ရရေးကိုသာ စဉ်းစား၍ ခုတ်ခဲ့ကြခြင်းဖြစ်သည်။ ဤသို့ဖြင့် မြန်မာ့သစ်တောများသည် တစ်ဖြည်းဖြည်း ပျက်ဆီးလာခဲ့သည်”ဟု အဖြစ်မှန်မဟုတ်ဘဲနဲ့ လိမ်ညာရေးသားကာ ကလေးတွေကို သင်ပေးနေတာကို တွေ့ခဲ့ရပါတယ်။ အဖြစ်မှန်က ကိုလိုနီခေတ် တစ်လျှောက်လုံး၊ ဖဆပလခေတ်တစ်လျှောက်လုံး၊ မဆလခေတ်တစ်လျှောက်လုံး နှစ်ပေါင်း ၁၅၀ လောက် ကျွန်တော်တို့မြန်မာနိုင်ငံရဲ့ သစ်တောတွေဟာ ထူထဲစွာ ရှိနေတဲ့ နဝတခေတ်၊ နအဖခေတ် အာဏာရှင်တွေနဲ့ ခရိုနီတွေက ထင်သလိုခုတ်ခဲ့ကြလို့ ၂၂ နှစ်အတွင်းမှာ ပြောင်သလင်းခါသွားတာ အားလုံး အသိပဲဖြစ်ပါတယ်။ တောင်ကတုံးတွေဖြစ်ပြီးတော့ ရာသီဥတုတွေဖောက်ပြန်တဲ့ အနေအထားတွေ ဖြစ်လာ တာ ဒါ ပြည်သူတွေအသိပါပဲ။ ကမ္ဘာပေါ်မှာ သစ်တောပြုန်းတီးမှုနဲ့ ပတ်သက်လို့ရှိရင် (၁)ကဘရာဇီး၊ (၂)က အင်ဒိုနီးရှားနဲ့ ကျွန်တော်တို့ မြန်မာနိုင်ငံက တတိယမြောက် သစ်တောပြုန်းတီးမှုမှာ အဆင့်မှာရှိနေတယ်လို့ ဒါ ကျွန်တော်တို့ လေ့လာ သိရှိရပါတယ်။ ဒါ့ကြောင့် ဒီလိုမျိုးသင်ရိုးညွှန်းတမ်းတွေကို ပြုစုသူနဲ့ သင်ရိုးစစ်ဆေးသူတွေဟာ ရိုးဖြောင့်မှု မရှိဘူး။ အာဏာရှင်အလိုလိုက် အကြိုက်ဆောင်ပြီးတော့ ပညာရပ်အပေါ်မှာ သစ္စာဖောက်ပြီးတော့ ကျောင်းသူ၊ ကျောင်းသားတွေကို တလွဲအသိတွေပေးနေတာမို့ လုံးဝမဖြစ်သင့်တဲ့ကိစ္စ ဖြစ်ပါတယ်။ ဒါကြောင့်မို့လို့ နိဂုံးချုပ်အနေနဲ့ ကျောင်းသူ၊ ကျောင်းသားတွေရဲ့ သင်ရိုးညွှန်းတမ်းတွေမှာ အကြောင်း အရာအမှားတွေ၊ အချက်အလက်အမှားတွေကို မဖြစ်ရအောင် အမျိုးသားသင်ရိုးညွှန်းတမ်းကော်မတီအနေနဲ့ သေချာစွာစိစစ်ပြီးတော့ မှန်မှန်ကန်ကန် တည့်မတ်ပြင်ဆင်ပေးသင့်ပါကြောင်း အကြံပြုဆွေးနွေးရင်းနဲ့ နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်ခင်ဗျ။</speech>
<speech type="speaker">ဦးအောင်ကျော်ဦး မိုင်းတုံမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1592">ဦးအောင်ကျော်ဦး(မိုင်းတုံမဲဆန္ဒနယ်၊ ရှမ်းပြည်နယ်)</mp>လေးစားရပါသော ပြည်ထောင်စု လွှတ်တော် နာယကကြီးနှင့်တကွ အားလုံးပဲ မင်္ဂလာပါလို့ ဦးစွာပထမ နှုတ်ခွန်းဆက်သအပ်ပါတယ်ခင်ဗျာ။ ကျွန်တော်ကတော့ မိုင်းတုံမြို့ နယ်က ဦးအောင်ကျော်ဦးဖြစ်ပါတယ်။ နာယကကြီးခင်ဗျာ။ အမျိုးသားပညာရေးမူဝါဒကော်မရှင်ရဲ့ ၆ လတာ လုပ်ငန်းဆောင်ရွက်မှု အစီရင်ခံစာနဲ့ ပတ်သက်ပြီး အခြေခံပညာရေးကဏ္ဍကို အနည်းငယ် အကြံပြုဆွေးနွေးသွားမှာ ဖြစ်ပါတယ်။ ပညာရေးမူဝါဒကော်မရှင်အနေနဲ့ ကွင်းဆင်းခဲ့တဲ့ တိုင်းနဲ့ ပြည်နယ်ဒေသကြီး ၄ ခုရှိပါတယ်။ စုစုပေါင်း ၆၄ ကျောင်းမှာ အ.ထ.က ၃၃ ကျောင်း၊ အ.လ.က ၁ရ ကျောင်း၊ အ.မ.က ၁၄ ကျောင်းတို့ ဖြစ်ပါတယ်။ အဲဒီလို ဒေသတွေမှာ ကျောင်းသားပျံ့နှံ့မှုနှုန်း၊ ကျောင်းသားဆရာအချိုး မညီမျှမှု၊ ကွာဟမှုတွေနဲ့အတူ နိုင်ငံအဝန်းမှာ ဒီလိုဖြစ်နေမယ်လို့ ခန့်မှန်းထားကြပေမယ့် ဒါကို ဘယ်လိုဖြေရှင်းမယ်ဆိုတာ တိတိကျကျ အစီရင်ခံထားတာ မတွေ့ရဘဲ ကျောင်းအပ်နှံရေး၊ အခြေခံပညာကျောင်းများမှာ တိုးချဲ့ဖွင့်လှစ်ရေး၊ အဆင့်တိုးမြှင့်ရေးနှင့် စပ်လျဉ်းပြီး မူဝါဒဆိုင်ရာ အကြံပြုချက်များကို ဖော်ထုတ်တင်ပြသွားရန် ဆောင်ရွက်လျက်ရှိကြောင်းသာ ဖော်ပြထားတဲ့အတွက် ကျွန်တော့အနေနဲ့ အဓိကပြောချင်တာက ဆရာနဲ့ ကျောင်းသား အချိုးမညီမျှမှု ဖြစ်ပါတယ်။ ဥပမာအားဖြင့် ကျွန်တော်တို့ မိုင်းတုံမြို့နယ်မှာရှိတဲ့ ကျောင်းတွေရဲ့ အခြေအနေနဲ့ တင်ပြလို ပါတယ်။ မြို့နယ်အတွင်းမှာ ကျောင်းပေါင်း ၄၂ ကျောင်းရှိပါတယ်။ အထက်တန်းကျောင်း ၄ ကျောင်း၊ အလယ်တန်းကျောင်း ၁ ကျောင်း၊ မူလတန်းလွန် ၂ ကျောင်း၊ မူလတန်း ၃၃ ကျောင်းနဲ့ မူလတန်းခွဲ ၄ ကျောင်း ရှိပါတယ်။ ခန့်ထားတဲ့ ဆရာအရေအတွက်က ၄၂.၉ ရာခိုင်နှုန်းသာ ရှိနေပါတယ်။ မြို့နယ်အတွင်းမှာ အဆိုးရွားဆုံး အခြေအနေနဲ့ ရှိနေတာကတော့ ပုံပါကျင်မြို့ အ.ထ.ကကျောင်း ဖြစ်ပါတယ်။ ကျောင်းမှာ အထက်တန်းကျောင်းသား ၁၈၄ ဦးရှိပြီး ထက်/ပြဆရာ တစ်ဦးသာရှိနေတဲ့အတွက် ဘယ်လိုမှ သင်ကြား ရေးမှာ အဆင်ပြေနိုင်တဲ့ အနေအထားမရှိတော့ပါဘူး။ ဒီလိုဖြစ်နေတဲ့အကြောင်းကို ပညာရေးဝန်ကြီး ဌာနကိုလည်း စာတင်ထားပါတယ်။ တက္ကသိုလ်ဝင်ခွင့် စာမေးပွဲတွေမှာလည်း ၂၀၁၇၊ ၂၀၁၈၊ ၂၀၁၉ အောင်မြင်သူမရှိဘဲ ဇီးရိုး ဖြစ်နေခဲ့ပါတယ်။ တိုင်းနဲ့ ပြည်နယ်အားလုံးရဲ့ ၂၀၁၉ တက္ကသိုလ်ဝင်ခွင့် အောင်မြင်မှု ရာခိုင်နှုန်းအရလည်း ကျွန်တော်တို့ ရှမ်း(အရှေ့)ဟာ ၂၀.၇၉ ရာခိုင်နှုန်းနဲ့ အောက်ဆုံးမှာ ကပ်နေပါတယ်။ အောက်မှာ ချင်းပြည်နယ်တစ်ခုသာ ရှိပါတယ်။ Power Point လေး ထိုးပြပါခင်ဗျ။ ဒီမှာ ကျွန်တော်တို့ ရာခိုင်နှုန်းနဲ့ ဖော်ပြထားတာတွေ တွေ့ရမှာပါ။ စာလုံးတွေ သေးနေတဲ့အတွက် ဒါ သည်းခံခွင့်လွှတ်ကြပါ။ တောင်းပန်ပါတယ်။ ဆိုတဲ့ ကျောင်းသားဦးရေ အနည်းဆုံးစာရင်းကတော့ ရှမ်းပြည်နယ် (အရှေ့ပိုင်း)ပဲ ဖြစ်ပါတယ်။ အားလုံး ၅,၀၀၈ ဦးသာ ရှိပါတယ်။ ဒီနေရာမှာ ဘာကြောင့် ရှမ်း (အရှေ့)မှာ ဖြေဆိုသူ ကျောင်းသားနည်းနေရတာလဲဆိုတာ အဖြေရှာသင့်ပါတယ်။ ကျောင်းမနေကြလို့လား။ သင်ကြားမှုအပေါ် မယုံကြည်လို့လား။ စိတ်မချလို့လား။ အခြားမှာ သွားနေကြတာလား။ မလှိုင်ကလို မိသားစု ပုဂ္ဂလိက အထက်တန်းကျောင်းမျိုးကို၊ အောင်ချက်ကောင်းတာမျိုးကို ပိုပြီးစိတ်ဝင်စားလို့ ပြောင်းသွားကြတာလားဆိုတာ စိစစ်ဖို့ လိုအပ်လာပါတယ်။ အခုလို ပညာရေးနိမ့်ကျပြီး အောက်ဆုံးမှာ ရောက်နေတဲ့ ပြည်နယ်နဲ့ တိုင်း၊ မြို့နယ်များအထိ ပညာရေးမူဝါဒကော်မရှင်အနေနဲ့ ကွင်းဆင်းပြီး လိုအပ်သလို ဖြည့်ဆည်း ဆောင်ရွက်ပေးဖို့ကိုလည်း အကြံပြု တိုက်တွန်းလိုပါတယ်။ အစိုးရကျောင်းတွေကို ပိုမိုယုံကြည် အားကိုးလာအောင် ပုဂ္ဂလိကကျောင်းတွေထက် ပိုမိုပြီးကောင်းမွန်ဖို့၊ သင်ကြားနိုင်ဖို့၊ ဆောင်ရွက်ကြဖို့လည်း လိုနေပါတယ်။ နောက်တစ်ခုက အပြောင်းအရွှေ့ကိစ္စဖြစ်ပါတယ်။ နဂိုကမှ ဆရာ၊ ဆရာမ လိုအပ်နေတဲ့ ကျောင်း တွေမှာ အဝင်ပြောင်းလာသူမရှိဘဲ အထွက်ပြောင်းသွားမည့်သူကို ခွင့်မပြုသင့်ကြောင်းလည်း သတိထား ဆောင်ရွက်ပေးဖို့ အကြံပြုလိုပါတယ်။ အခုလို ကျောင်းအဆင့်တိုးတွေ အများအပြား ခွင့်ပြုလိုက်တဲ့နောက် ကျွန်တော်တို့လို ဝေးလံခက်ခဲတဲ့ဒေသမှာ တာဝန်ထမ်းဆောင်နေတဲ့ ပြည်မက ကျောင်းဆရာ ဆရာမတွေက ပြောင်းဖို့ အခွင့်အရေးတွေ များသွားတာကြောင့် အများအပြား ပြောင်းသွားကြပါတယ်။ ကျွန်တော်တို့ မယ်ထင်ကအကြီးတင်အောင် အခက်အခဲက ရင်ထိကပါတယ်။ ဆရာ၊ ဆရာမ လုံလောက်မှု ပြည့်စုံအောင် မဖြည့်ဆည်းနိုင်ဘဲ ပေးသာပေး၏ မရ ဖြစ်နေသော ကျောင်း အဆင့်တိုးတွေကို သေသေချာချာ စိစစ်ဆောင်ရွက်သင့်ကြောင်း အကြံပြုလိုပါတယ်။ နောက်တစ်ချက်က ဆရာအတတ်သင် ပညာရေးကဏ္ဍဖြစ်ပါတယ်။ ၂ နှစ်သင် ပညာရေးကောလိပ် ကဏ္ဍကနေပြီးတော့ ၄ နှစ်သင် ပညာရေးတက္ကသိုလ် တက်ရောက်ခွင့်အား နယ်စပ်ဒေသမှ ဝေးလံခက်ခဲသော ဒေသများ ၁၀ တန်းအောင်ကျောင်းသားများ လျှောက်ထားလာပါက သတ်မှတ်ချက်အမှတ်များအား ဖြေလျှော့စဉ်းစား၍ တက်ရောက်ခွင့်ပေးမည်ဆိုလျှင် ဒေသအတွင်းမှာ ဆရာ ဆရာမ လိုအပ်ချက် ပိုမို လွယ်ကူစွာ ဖြည့်ဆည်းနိုင်မှာဖြစ်ပြီး တိုင်းရင်းသားဘာသာစကား အခက်အခဲအတွက်လည်း အထောက် အကူဖြစ်မှာ ဖြစ်တဲ့အတွက် ဒေသခံကျောင်းသူ၊ ကျောင်းသားများအား ဖြေလျှော့ရွေးချယ်ပေးပါရန်၊ မြို့နယ်၊ ခရိုင်၊ ပြည်နယ်၊ တိုင်းပညာရေးမှူးများအား ဒေသခံဟုတ်မဟုတ် နိုင်ငံသားစိစစ်ရေးကတ်၊ အိမ်ထောင်စု စာရင်း၊ ရပ်ကွက်ကျေးရွာ ထောက်ခံချက်များ သေချာစိစစ်၍ အဂတိကင်းစွာဖြင့် စနစ်တကျ ရွေးချယ် ဆောင်ရွက်သွားစေရန် ကြပ်မတ်သင့်ကြောင်း အကြံပြုလိုပါတယ်။ နိဂုံးချုပ်အနေနဲ့ ပြောချင်တာကတော့ အစမ်းသပ်ခံပညာရေးမှာ ယခင်နှစ် ၂၀၁၈ တက္ကသိုလ်ဝင် အသတ်ခံလိုက်ကြရပါတယ်။ ယခင်နှစ် ဆေးတက္ကသိုလ် ၅ ခုမှာ ကျောင်းသားအင်အား ၁,၂၀၀ အပြည့် ခေါ်ယူမည်ဟု ဝင်ခွင့်မှာ အတိအလင်း ကြေညာခဲ့ပေမယ့် ၁,၂၀၀ ပြည့်အောင် မခေါ်နိုင်ခဲ့ပါဘူး။ အခြား တိုက်ရိုက်လျှောက်ခွင့် ၁၁ ကျောင်းမှာလည်း အင်အား မပြည့်တဲ့အတွက် တိုင်းပြည်ရဲ့ အဖိုးထိုက်တန်တဲ့ လူ့စွမ်းအား အရင်းအမြစ်တွေ ဆုံးရှုံးခဲ့ရသလို တိုင်းပြည်အတွက်လည်း နစ်နာခဲ့ရပါတယ်။ တာဝန်ရှိသူများ တစ်ချက်အမှားဟာ နစ်နာသည့်ကျောင်းသားများ ဘဝတစ်သက်စာအဖြစ် နစ်နာသွားခဲ့ရပါတယ်။ ဒါကို သင်ခန်းစာရယူပြီး ဒီနှစ်မှာ သတ်မှတ်တဲ့ အင်အားပြည့်အောင် ဆောင်ရွက်။ ဆွေးနွေးရန် သတ်မှတ်ချိန်ပြည့်သဖြင့် မိုက်ပိတ်သွားပါသည်။</speech>
<speech type="speaker">နိဂုံးချုပ်ပါ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဆွေးနွေးရန် ကျန်ရှိတဲ့ လွှတ်တော် ကိုယ်စားလှယ်များရဲ့ ဆွေးနွေးခြင်းအစီအစဉ်ကို ၁၃-၈-၂၀၁၉ ရက်မှာ ကျင်းပပြုလုပ်မယ့် ပြည်ထောင်စု လွှတ်တော်အစည်းအဝေးတွင် ဆက်လက်ဆောင်ရွက်ရန် လျာထားပါကြောင်း ကြေညာပါတယ်။</speech>
</report>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး ဒသမနေ့ ရပ်နားကြောင်းနှင့် (၁၁)ရက်မြောက်နေ့ ကျင်းပမည့် နေ့ရက်နှင့်ကြေညာခြင်း</title>
<speech type="speaker">အစီအစဉ်(၁၂) ဖြစ်ပါတယ်။ (၁၃)ကြိမ်မြောက်ပုံမှန် အစည်းအဝေး ဒသမနေ့ အစီအစဉ်ကို ရပ်နားပါမယ်။ အစည်းအဝေး (၁၁)ရက်မြောက်နေ့ကို ၂၀၁၉ ခုနှစ်၊ သြဂုတ်လ ၁၃ ရက် (အင်္ဂါနေ့) နံနက် ၁၀ နာရီ ကျင်းပပြုလုပ်မည်ဖြစ်ကြောင်းနှင့် ယနေ့အတွက် အစည်းအဝေး ပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် (၁၃)ကြိမ်မြောက် ပုံမှန်အစည်းအဝေး ဒသမနေ့ အစည်းအဝေးကို မွန်းလွဲ ၁၂:၅၅ နာရီတွင် ရပ်နားပါသည်။</speech>
</postface>
</transcript>
</doc>
