<doc>
<docinfo>
<docno>02-07-07.xml</docno>
<pdf>02-07-07.pdf</pdf>
<term value="02">ဒုတိယအကြိမ်</term>
<session value="07" />
<sittingday value="07" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး သတ္တမနေ့မှတ်တမ်း</title>
<date>၁၃၇၉ ခုနှစ်၊ တပို့တွဲလပြည့်ကျော် ၁၃ ရက် (၂၀၁၈ ခုနှစ်၊ ဖေဖော်ဝါရီလ ၁၃ ရက်)(အင်္ဂါနေ့)</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် သတ္တမပုံမှန်အစည်းအဝေး သတ္တမနေ့ကို နံနက် ၁၀:ဝဝ နာရီင်ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေးရဲ့ သတ္တမနေ့ အစီအစဉ် စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျာ။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါ။</speech>
<speech type="mc">အားလုံး ထိုင်နိုင်ကြပါပြီခင်ဗျာ။ ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း ၊</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး သတ္တမနေ့မှာ ပြည်ထောင်စုလွှတ်တော် ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စု လွှတ်တော်ကိုယ်စားလှယ်ဦးရေ စုစုပေါင်း ၆၅၆ ဦး ရှိပြီး ဒီကနေ့အစည်းအဝေးကို ၅၄၅ ဦး တက်ရောက် ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေစုစုပေါင်းရဲ့ ၈၃.၀၈ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)တို့ အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် သတ္တမနေ့ အစည်းအဝေး အစီအစဉ်ကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျာ။ ဒုတိယအကြိမ် ပြည်ထောင်စု လွှတ်တော် သတ္တမပုံမှန်အစည်းအဝေး သတ္တမနေ့ အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေ ထားတဲ့အတိုင်း ဆက်လက်ဆောင်ရွက်ပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များ ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များ စိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1161">ဦးခင်မောင်သိန်း(အဖွဲ့ဝင်၊ ကိုယ်စားလှယ်များစိစစ်ရေးကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး သတ္တမနေ့ ၁၃-၂-၂၀၁၈ ရက်နေ့မှာ အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ကိုယ်စား စစ်ကိုင်းတိုင်းဒေသကြီး၊ စစ်ကိုင်းမဲဆန္ဒနယ်မှ ပြည်သူ့ လွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များ စိစစ်ရေးကော်မတီ အဖွဲ့ဝင်ဖြစ်သူ ကျွန်တော် ဦးခင်မောင်သိန်းက ခွင့်ပန်ကြားသွားမှာ ဖြစ်ပါတယ်။ ယနေ့အစည်းအဝေးသို့ တက်ရောက် နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များကတော့- ဦးတင်စိုး ဖားကန့်၊ - ဦးအေးမောင် ဘောလခဲ၊ - ဦးသန်းလင်းလင်း - ဦးပေါလ်ဆိုင်း ဒီမောဆို၊ - ဦးပါထန်း မတူပီ၊ - ဦးနေလင်းအောင် မင်းတပ်၊ - ဒေါက်တာလှိုင်မြင့်ဟန် ကန့်ဘလူ၊ - ဦးမင်းနောင် ပင်လည်ဘူး၊ - ဦးကျော်စိုး ဗန်းမောက်၊ - ဦးဌေးငွေ မြောင်၊ - ဦးစိုးစံသက်ထွန်း မြင်းမူ၊ - ဦးကျော်ဌေး လေရှီး၊ - ဦးနေစိုးအောင် - ဦးအောင်စိုး သရက်ချောင်း၊ ရေဖြူ၊ ကျွန်းစု၊ ဇီးကုန်း၊ အုတ်ဖို၊ ကျောက်ကြီး၊ - ဦးအုန်းခင် - ဦးသက်နိုင်ဦး - ဒေါ်တင်တင်ရီ - ဦးစိုးပိုင်ဌေး - ဦးဉာဏ်ထွန်း - ဦးဇော်မင်း - ဦးမြင့်ဆွေ - ဦးစောသလေးစော - ဦးအေးမင်းအောင် - ဦးဖုန်းမြင့်အောင် - ဦးကျော်အောင်လွင် - ဦးပိုက်ကို - ဦးမင်းသိန်း - ဦးသာချို (ခ) ဦးတင်ကြိုင် - ဦးနေထက်ဝင်း - ဦးသန်းစိုး - ဦးသောင်းဌေးလင်း - ဒေါက်တာဇော်ဝင်းမြင့် - ဦးလှဌေးဝင်း - ဒေါ်မာမာခိုင် - ဒေါ်နီနီမေမြင့် - ဦးဦးထွန်းမောင် - ဦးမောင်သိန်းခိုင် - ဦးဦးလှစော - ဒေါ်ခင်စောဝေ - ဒေါက်တာသန်းဝင်း - ဦးမြင့်လွင် - ဦးဘိုဘိုဦး ပေါင်းတည်၊ ဒိုက်ဦး၊ စေတုတ္တရာ၊ ပခုက္ကူ၊ တောင်တွင်းကြီး၊ ရေနံချောင်း၊ ဆင်ပေါင်ဝဲ၊ သာစည်၊ ပုသိမ်ကြီး၊ စဉ့်ကူး၊ ဇေယျာသီရိ၊ သထုံ၊ တောင်ကုတ်၊ ပုဏ္ဏားကျွန်း၊ စစ်တွေ၊ မြောက်ဦး၊ ရသေ့တောင်၊ မြောက်ဥက္ကလာပ၊ ပုဇွန်တောင်၊ စမ်းချောင်း၊ - ဦးနေမျိုးထက် - ဦးအေးနိုင် - ဦးဝင်းမင်း - ဦးရဲလွင် - ဦးမောင်မောင်ဦး - ဦးဇော်ဝင်း - ဦးဝင်းမြင့် - ဒေါ်ဇင်မာအောင် - ဦးလွင်ကိုလတ် - ဒေါက်တာဝေဖြိုးအောင် - ဦးစိုးသူရထွန်း - ဒေါက်တာစိန်မြအေး ဦးကျော်မြင့် - ဒေါက်တာခင်မောင်မောင် - သူရဦးသက်ဆွေ - ဦးထွန်းမြင့် - ဦးစိုင်းခတ္တိယ - ဦးခွန်အောင်ကျော် - ဒေါက်တာစိုင်းမောက်ခမ်း - ဦးဌေးလွင်(ခ) ဦးဒီလုံး - ဦးစိုင်းဆိုင်မိုင်း - ဦးစိုင်းကျော်မိုး - ဦးတင်အေး - ဒေါ်ပြုံးကေသီနိုင် - ဦးစိုင်းစန်သိန်း ဦးစိုင်းမောင်ပွင့်(ခ) ဦးအောင်ပွင့် - ဦးသိန်းထွန်း - ဦးအောင်မင်း ကျောက်တံတား၊ ဒဂုံမြို့သစ်(တောင်ပိုင်း)၊ လှိုင်သာယာ၊ အလုံ။ အင်းစိန်၊ ကြည့်မြင်တိုင်၊ တာမွေ၊ ရန်ကင်း၊ သန်လျင်၊ သာကေတ၊ ကွမ်းခြံကုန်း၊ ဒလ။ တိုက်ကြီး၊ ဒဂုံမြို့သစ်(မြောက်ပိုင်း)၊ ကိုကိုးကျွန်း၊ မိုင်းဆတ်၊ ဟိုပုန်း၊ လားရှိုး၊ နမ့်စန်၊ မိုင်းကိုင်၊ မက်မန်း၊ ကလော၊ ကျောင်းကုန်း၊ ဇလွန်၊ မြောင်းမြ၊ တပ်မတော်၊ ကချင်-၁၊ ကချင်-၄၊ ကယား -၉၊ - ဦးအေးဝင်း - ဒေါက်တာစိုးမိုးသူ - ဒုတိယဗိုလ်မှူးကြီးမျိုးဝင်းလှိုင် - ဦးဂျေယောဂူ - ဦးနောင်နဂျတန် - ဦးစိုးသိန်း - ဦးကျော်သန်း - ဒေါ်နော်မြစေး - ဦးစိုင်းပန်ဖ - ဦးစောလှားဖောင်ဘွား - ဦးမျိုးထပ်(ခ) ဆလိုင်းထိုက် - ဦးမာန်လောမောင်း - ဦးကျော်သောင်း - ဦးအောင်မျိုး ဦးဝင်းအောင် - ဒေါက်တာခင်မောင်ဝင်း - ဒေါက်တာစန်းမောင်မောင် - ဒေါက်တာမိုးမြင့်အောင် - ဒေါ်ရွှေရွှေစိန်လတ် - ဦးအေးချို - ဦးခင်ဝင်း - ဦးခင်အောင်မြင့် - ဦးနိုင်သီဟ - ဦးခင်ဇော်ဦး - ဒေါ်သီရိရတနာ - ဒေါ်ထုမေ - ဦးကျော်သန်း - ဦးဌေးဦး ကရင်-၁၂၊ ချင်း-၁၂၊ ချင်း-၈၊ စစ်ကိုင်း-၁၊ စစ်ကိုင်း-၂၊ စစ်ကိုင်း-၃၊ တနင်္သာရီ-၁၁၊ ပဲခူး-၁။ ပဲခူး-၂၊ ပဲခူး-၃။ မန္တလေး-၈၊ မွန်-၇၊ မွန်-၁၂၊ ရခိုင်-၁၁၊ ရခိုင်-၁၀၊ ရန်ကုန်-၂၊ - ဒေါက်တာဌေးကြွယ် ရန်ကုန်-၁၊ - ဦးရဲမြင့်စိုး ၊ ရန်ကုန်-၇၊ - ဦးကျော်ထွေး ရန်ကုန်-၈၊ - ဦးဇော်မင်းလတ်(ခ) ဦးကိုလတ် ရှမ်း-၁၊ - ဦးစိုင်းလုံစံခတ် ရှမ်း-၇၊ - ဦးစိုင်းဝမ်းလှိုင်းခမ်း - ဒေါ်မမလေး ရှမ်း-၈၊ - ဦးစိုင်းစံအောင် ရှမ်း-၁၂၊ - ဒေါ်အိအိပြုံး ဧရာဝတီ-၈၊ - ဒေါ်မေသန်းနွဲ့ ဧရာဝတီ-၁၁၊ - ဦးစခင်ဇော်လင်း ဧရာဝတီ-၂၊ - ဗိုလ်မှူးချုပ်ကျော်ကျော်စိုး တပ်မတော် တို့ဖြစ်ကြပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၁ ဦးရှိပြီး ယနေ့ ခွင့်ပန် ကြားသူ ၁၁၀ ဦး ဖြစ်တဲ့အတွက် စုစုပေါင်းခွင့်ပန်ကြားသူ ၁၁၁ ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါ ကြောင်းနှင့် ယနေ့ခွင့်ပန်ကြားသူ ပြည်ထောင်စုလွှတ်တော်ကိုယ်စားလှယ် ၁၁၀ ဦးအား ခွင့်အဖြစ် သတ်မှတ် ပေးပါရန် လေးစားစွာ တင်ပြအပ်ပါတယ်ခင်ဗျာ။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး သတ္တမနေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅၆ ဦး၊ ယခင်က ခွင့်ပြုထားသူ ၁ ဦး၊ ယနေ့ခွင့်ပန်ကြား၍ ခွင့်ပြုထားသူ ၁၁၀ ဦး ဖြစ်တဲ့အတွက် ခွင့်ပြုထားသူ စုစုပေါင်း ၁၁၁ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Order">
<title>ပြည်ထောင်စုလွှတ်တော်က အတည်ပြုသည်ဟုမှတ်ယူရမည့် ဥပဒေကြမ်းများကို လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်သူ့ လွှတ်တော်နဲ့ အမျိုးသားလွှတ်တော်တို့က အတည်ပြုပြီးဖြစ်တဲ့ စည်ပင်သာယာရေးဥပဒေကို ရုပ်သိမ်းသည့် ပထမ်းကြီး ၁-၂-၂၀၁၈ စက်တင်လည်းကောင်း၊ အ ခစ်၊ ဆိပ်ကမ်းအလယ်သမားများ အလယ် စီစဉ်ရေးအက်ဥပဒေကို ရုပ်သိမ်းသည့်ဥပဒေကြမ်းကို ၇-၂-၂၀၁၈ ရက်တွင်လည်းကောင်း လွှတ်တော်နှစ်ရပ် သဘောတူညီတဲ့ ဥပဒေကြမ်းများအဖြစ် ပြည်ထောင်စုလွှတ်တော်သို့ ပေးပို့ထားပါတယ်။ ပြည်ထောင်စုအစိုးရအဖွဲ့က တင်သွင်းတဲ့ စည်ပင်သာယာရေးဥပဒေကို ရုပ်သိမ်းသည့်ဥပဒေကြမ်း ကို ၂-၂-၂၀၁၈ ရက်တွင်လည်းကောင်း၊ ၁၉၄၈ ခုနှစ်၊ ဆိပ်ကမ်းအလုပ်သမားများ အလုပ်စီစဉ်ရေး အက်ဥပဒေကို ရုပ်သိမ်းသည့်ဥပဒေကြမ်းကို ၉-၂-၂၀၁၈ ရက်တွင်လည်းကောင်း နိုင်ငံတော်သမ္မတက လက်မှတ်ရေးထိုး၍ ဥပဒေအဖြစ် ထုတ်ပြန်ကြေညာပြီး ဖြစ်ပါတယ်။ အထက်ပါ ဥပဒေကြမ်းများကို ပြည်ထောင်စုလွှတ်တော်ဆိုင်ရာ နည်းဥပဒေ ၈၁ အရ လွှတ်တော်က အတည်ပြုသည်ဟုမှတ်ယူပြီး မှတ်တမ်းတင်ကြောင်း ကြေညာပါတယ်။</speech>
<title>နိုင်ငံတော်သမ္မတထံမှ ပေးပို့ထားသော ချင်းပြည်နယ်၊ စစ်ကိုင်းတိုင်းဒေသကြီးနှင့် ရှမ်းပြည်နယ်တို့ အတွင်းရှိ မြို့၊ ရပ်ကွက်၊ ကျေးရွာအုပ်စု၊ ကျေးရွာများ တိုးချဲ့ပြင်ဆင်ဖွဲ့စည်းခြင်းနှင့် ပယ်ဖျက်ခြင်းတို့ကို တင်ပြခြင်းနှင့် လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ချင်း ပြည်နယ်၊ စစ်ကိုင်းတိုင်းဒေသကြီးနဲ့ ရှမ်းပြည်နယ်တို့အတွင်းရှိ မြို့၊ ရပ်ကွက်၊ ကျေးရွာအုပ်စု၊ ကျေးရွာ များ တိုးချဲ့ ပြင်ဆင်ဖွဲ့စည်းခြင်းနဲ့ ပယ်ဖျက်ခြင်းတို့နဲ့စပ်လျဉ်းပြီး ပြည်ထောင်စုလွှတ်တော်မှာ မှတ်တမ်း တင်နိုင်ဖို့အတွက် နိုင်ငံတော်သမ္မတရုံးရဲ့ ၁-၂-၂၀၁၈ ရက်စွဲပါစာအမှတ်၊ ၅၀၈(၆)/၁၂/သမ္မတရုံးဖြင့် ပေးပို့ ထားပြီး ယင်းစာမိတ္တူကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ အဆိုပါတိုးချဲ့ပြင်ဆင် ဖွဲ့စည်းခြင်းများကို တင်ပြပါမယ်။ ပေးပို့စာမိတ္တူကို နောက်ဆက်တွဲဖြင့် ဖော်ပြထားပါသည်။ ချင်းပြည်နယ်၊ မတူပီခရိုင်၊ မတူပီမြို့နယ်၊ ရေဇွာမြို့တွင် ရပ်ကွက် ၃ ရပ်ကွက် တိုးချဲ့ပြင်ဆင် ဖွဲ့စည်းခြင်း၊ စစ်ကိုင်းတိုင်းဒေသကြီး၊ နာဂကိုယ်ပိုင်အုပ်ချုပ်ခွင့်ရဒေသ၊ လေရှီးမြို့နယ်အတွင်း ဖွဲ့စည်း ထားရှိတဲ့ မုပိုင်းလွတ်မြို့ကို ဟုမ္မလင်းမြို့နယ်အတွင်းသို့ မိုင်းဝိုင်းလွတ်အမည်ဖြင့် ထည့်သွင်းဖွဲ့စည်းခြင်း၊ ဟုမ္မလင်းမြို့နယ်တွင် ရပ်ကွက် တစ်ရပ်ကွက်နဲ့ ခင်ဦးမြို့နယ်တွင် ရပ်ကွက် တစ်ရပ်ကွက် တိုးချဲ့ဖွဲ့စည်း ခြင်းနဲ့ ရှမ်းပြည်နယ်၊ လွိုင်လင်ခရိုင်၊ လဲချားမြို့နယ်တွင် ရပ်ကွက် ၄ ရပ်ကွက်၊ ကျေးရွာ အုပ်စု ၃ အုပ်စု၊ ကျေးရွာ ၉ ရွာ အမည်ပြောင်းလဲပြင်ဆင်ဖွဲ့စည်းခြင်း၊ ကျေးရွာ ၃၄ ရွာ တိုးချဲ့ဖွဲ့စည်းခြင်း၊ ကျေးရွာ ၁၁ရ ရွာ ပယ်ဖျက်ခြင်းနဲ့ ကွန်ဟိန်းမြို့နယ်တွင် ကျေးရွာတစ်ရွာ တိုးချဲ့ ဖွဲ့စည်းခြင်းတို့ ဖြစ်ပါတယ်။ အထက်ပါ မြို့၊ ရပ်ကွက်၊ ကျေးရွာအုပ်စု၊ ကျေးရွာများတိုးချဲ့ပြင်ဆင် ဖွဲ့စည်းခြင်းနဲ့ ပယ်ဖျက်ခြင်း တို့ကို ပြည်ထောင်စုလွှတ်တော်ဆိုင်ရာ ဥပဒေပုဒ်မ ၅၈ အရ လွှတ်တော်က မှတ်တမ်းတင်ကြောင်း ကြေညာပါတယ်။</speech>
</section>
<section value="Motion">
<motion>
<title>နိုင်ငံတော်သမ္မတထံမှ ပေးပို့ထားသော ၂၀၁ရ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေပါ အရေးပေါ်ရန်ပုံငွေမှ ကျပ် ၁၃,၅၉၅၁၆၆ သန်း ခွဲဝေသုံးစွဲခဲ့သည့်ကိစ္စရပ်များနှင့်စပ်လျဉ်း၍ ပြည်ထောင်စုအဆင့်အဖွဲ့အစည်းဝင်များက ရှင်းလင်းတင်ပြခြင်းနှင့် လွှတ်တော်က မှတ်တမ်းတင်ခြင်း၊</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁ရ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေပါ အရေးပေါ်ရန်ပုံငွေမှ ပြည်ထောင်စုအစိုးရအဖွဲ့ရဲ့ သဘောတူညီချက်အရ နိုင်ငံခြားရေးဝန်ကြီးဌာန၊ ပြည်ထဲရေးဝန်ကြီးဌာန၊ လျှပ်စစ်နှင့် စွမ်းအင်ဝန်ကြီး ဌာနနဲ့ ရှမ်းပြည်နယ်အစိုးရအဖွဲ့တို့က ကျပ် ၁၃,၅၉၅.၁၆၆ သန်း ခွဲဝေသုံးစွဲခဲ့တဲ့ ကိစ္စနဲ့စပ်လျဉ်း၍ နိုင်ငံတော် သမ္မတထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၂-၂ -၂၀၁၈ ရက်စွဲပါစာအမှတ်၊ ၃(၁)/၁/သမ္မတရုံးဖြင့် ပေးပို့ထားပြီး မိတ္တူကို လွှတ်တော်ကိုယ်စားလှယ်များထံ ကြို တင်ဖြန့်ဝေထားပါတယ်။ ပေးပို့စာမိတ္တူကို နောက်ဆက်တွဲဖြင့် ဖော်ပြထားပါသည်။ အဆိုပါကိစ္စများနဲ့စပ်လျဉ်းပြီး သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက လွှတ်တော်သို့ ရှင်းလင်းတင်ပြမှာ ဖြစ်ပါတယ်။ ဦးစွာ နိုင်ငံခြားရေးဝန်ကြီးဌာန က ရှင်းလင်းတင်ပြဖို့ ဖြစ်ပါတယ်။</speech>
<speech><agency id="34">ဦးကျော်တင်(ပြည်ထောင်စုဝန်ကြီး၊ အပြည်ပြည်ဆိုင်ရာပူးပေါင်းဆောင်ရွက်ရေးဝန်ကြီးဌာန) (နိုင်ငံခြားရေးဝန်ကြီးဌာနကိုယ်စား)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်တော်ကြီးများ၊ ဧည့်သည်တော်များခင်ဗျား။ ကျွန်တော်ကတော့ အပြည်ပြည်ဆိုင်ရာ ပူးပေါင်းဆောင်ရွက်ရေးဝန်ကြီးဌာန၊ ပြည်ထောင်စုဝန်ကြီး ဦးကျော်တင်ဖြစ်ပါတယ်။ နာယကကြီးနှင့် လွှတ်တော်ကိုယ်စားလှယ်တော်ကြီးများ၊ ဧည့်သည်တော်များ ကိုယ်စိတ်နှစ်ဖြာ ကျန်းမာချမ်းသာကြစေရန် ဦးစွာပထမ ဆုတောင်းမေတ္တာ ပို့သအပ်ပါတယ်ခင်ဗျား။ ကျွန်တော့အနေနဲ့ ၂၀၁ရ ခုနှစ်၊ ဘဏ္ဍာငွေအရအသုံးဆိုင်ရာဥပဒေပါ ပြဋ္ဌာန်းချက်အရ ပြည်ထောင်စု အစိုးရအဖွဲ့ရဲ့ ခွင့်ပြုချက်အရ အရေးပေါ်ရန်ပုံငွေမှ နိုင်ငံခြားရေးဝန်ကြီးဌာနအတွက် ကျခံသုံးစွဲမည့် ကိစ္စနဲ့ပတ်သက်ပြီးတော့ နိုင်ငံခြားရေးဝန်ကြီးဌာနကိုယ်စား ရှင်းလင်းတင်ပြသွားမှာ ဖြစ်ပါတယ်။ အီဂျစ် နိုင်ငံ၊ ကိုင်ရိုမြို့မှာ ယခုကာလအတွင်း မြန်မာနိုင်ငံ၊ ရခိုင်ပြည်နယ်မှာ ဖြစ်ပွားနေတဲ့ အခြေအနေများကို သတင်းစာ၊ ရုပ်/သံ၊ ဆိုရှယ်မီဒီယာတို့ကနေပြီးတော့ နေ့စဉ်မပြတ် လှုံ့ဆော်ဖော်ပြနေမှုများကြောင့် မြန်မာ သံရုံးအပေါ်မှာ အန္တရာယ်ပြုနိုင်တဲ့အလားအလာများ လုံခြုံရေးအရ စိုးရိမ်ရတဲ့အနေအထားများ ဖြစ်ပေါ် လာကြောင်း မြန်မာသံရုံး သံအမတ်ကြီးမှ တင်ပြလာပါတယ်။ ဒါကြောင့်မို့လို့ ကိုင်ရိုမြို့၊ မြန်မာသံရုံးမှာ သံအမတ်ကြီးနဲ့ အရာထမ်း၊ အမှုထမ်းပေါင်း ၆ ဦး ရှိပြီးတော့ မိသားစုများအပါအဝင်၊ စုစုပေါင်းလူဦးရေ ၁၁ ဦးရှိပါတယ်။ ဒါကြောင့်မို့လို့ ကိုင်ရိုမြို့၊ မြန်မာ သံရုံးအနေနဲ့ သံရုံးရဲ့ မိသားစုများ လုံခြုံရေးအတွက် အီဂျစ်နိုင်ငံခြားရေးဝန်ကြီးဌာနကို ဆက်သွယ်ပြီးတော့ ဗီယက်နမ်ကွန်ဗင်းရှင်းအရ အိမ်ရှင်နိုင်ငံကနေပြီးတော့ လုံခြုံရေးတိုးမြှင့် တာဝန်ယူပေးဖို့ရန်အတွက် ညှိနှိုင်းမေတ္တာရပ်ခံခဲ့ပါတယ်။ ဒီလိုမေတ္တာရပ်ခံချက်အရ အီဂျစ်ရဲတပ်ဖွဲ့ဌာနချုပ်မှ ဌာနအကြီးအမှူး ရဲဗိုလ်ချုပ်ကြီးအဆင့်တစ်ဦးနဲ့အဖွဲ့ဟာ ၂၀-၉-၁ရ ရက်နေ့မှာ မြန်မာသံအမတ်ကြီးနဲ့ လာရောက်တွေ့ဆုံ ဆွေးနွေးခဲ့ပြီးတော့ သံရုံးမှာ စီစဉ်ဆောင်ရွက်ထားတဲ့ လုံခြုံရေးအစီအမံအခြေအနေများကို ကြည့်ရှုစစ်ဆေး ခဲ့ပါတယ်။ ၎င်းက လက်ရှိတာဝန်ချထားပေးသည့် ရဲ၊ လုံခြုံရေးတာဝန် ၂ ဦးအပြင် ဝန်ထမ်းဦးရေ တိုးမြှင့် တာဝန်ချထားပေးမည်ဖြစ်ကြောင်းနဲ့ တခြားလိုအပ်မယ့် လုံခြုံရေးအစီအမံများကို မြန်မာသံရုံးဘက်ကနေ ဖြည့်ဆည်းဆောင်ရွက်ပေးရန် တောင်းဆိုလာပါတယ်။ ဒါကြောင့်မို့လို့ ကျွန်တော်တို့အနေနဲ့ ဒီ မြန်မာသံအမတ်ကြီးအနေနဲ့ အီဂျစ်ရဲဘက်ကနေပြီးတော့ အကြံပြုလာတဲ့အတိုင်းပဲ ဆောင်ရွက်မယ့် လုံခြုံရေးအစီအမံများကို တင်ပြလာပါတယ်။ အဲဒီတော့ လုံခြုံရေးအစီအမံတွေမှာကတော့ ကျွန်တော်တို့ ရဲကင်းဆောက်လုပ်ခြင်းတို့၊ CCTV တပ်ဆင်ခြင်းတို့ အပါအဝင် အခြားသော လုံခြုံရေးအစီအမံများ အသေးစိတ်တင်ပြလာပါတယ်။ အဲဒီ အသေးစိတ် အစီအမံ များကတော့ သိုသိပ်စွာဆောင်ရွက်မည့် လုံခြုံရေးကိစ္စဖြစ်တဲ့အတွက် ကျွန်တော်တို့အနေနဲ့ ဒီအစည်းအဝေးမှာ တင်ပြခြင်းမရှိဘဲနဲ့ လွှတ်တော်သို့တင်ပြတဲ့ အမှာစာမှာ လုပ်ဆောင်မယ့် လုပ်ငန်းအသေးစိတ်နဲ့ ကုန်ကျ စရိတ်များကို ရှင်းလင်းဖော်ပြထားပါကြောင်း တင်ပြအပ်ပါတယ်။ မြန်မာသံရုံးအနေနဲ့ ၎င်းတို့ရဲ့ အီဂျစ်အိမ်ရှင်နိုင်ငံဘက်ကနေ တောင်းဆိုချက်များအား ဆောင်ရွက် ပေးဖို့အတွက် သက်ဆိုင်ရာ ဘဏ္ဍာရေးနှစ်အတွင်း ရန်ပုံငွေလျာထားခြင်း မရှိတဲ့အတွက် ဘတ်ဂျက်ငွေ ခွင့်ပြုချက်မရှိသေးပါ။ ဒါကြောင့်မို့လို့ ဖြည့်စွက်ခွင့်ပြုငွေ၊ အဆိုပြု စာရင်းများ အဆိုပြုပြီးမှ သိရှိရတဲ့ အတွက် ဖြည့်စွက်ခွင့်ပြုချက်တွင်လည်း ပါဝင်ခြင်းမရှိပါ။ သို့ဖြစ်ပါ၍ မြန်မာသံရုံး ကိုင်ရိုမြို့မှာ လုံခြုံရေးဆိုင်ရာအစီအမံများ မဖြစ်မနေတိုးမြှင့် အကောင် အထည်ဖော်နိုင်ရေးအတွက် အရေးပေါ်ရန်ပုံငွေကနေပြီးတော့ ကျခံသုံးစွဲရန် လျှောက်ထားခဲ့ရခြင်း ဖြစ်ပါတယ်။ အဲဒီလို လျှောက်ထားခဲ့ရာမှာ ၃၀-၁-၂၀၁၈ ရက်နေ့မှာ ကျင်းပပြုလုပ်တဲ့ ပြည်ထောင်စုအစိုးရအဖွဲ့ အစည်းအဝေး အမှတ်စဉ်(၂/၂၀၁၈)ကနေ ခွင့်ပြုခဲ့ပြီးဖြစ်ပါတယ်။ ယခုတင်ပြခဲ့တဲ့ နိုင်ငံခြားရေးဝန်ကြီးဌာနရဲ့ ငွေလုံးငွေရင်းအသုံးစရိတ်ဖြစ်တဲ့ ငွေကျပ် ၄၇.၂၄၄ သန်းအား ကိုင်ရိုမြို့ မြန်မာသံရုံးရဲ့ လုံခြုံရေးအရ အရေးတကြီး လိုအပ်နေသည့် လုပ်ငန်းများအတွက် အရေးပေါ်ရန်ပုံငွေမှကျခံသုံးစွဲနိုင်ပါရန် ပြည်ထောင်စုလွှတ်တော်မှ မှတ်တမ်းတင်ခွင့်ပြုရေးအတွက် လေးစားစွာ တင်ပြအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး ပြည်ထဲရေးဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="21">ဗိုလ်ချုပ်အောင်စိုး(ဒုတိယဝန်ကြီး၊ ပြည်ထဲရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့် ပြည်ထောင်စုလွှတ်တော်ကိုယ်စားလှယ်များ၊ ဧည့်သည်တော် များအားလုံး မင်္ဂလာအပေါင်းနဲ့ ပြည့်စုံပါစေလို့ ဦးစွာ နှုတ်ခွန်းဆက်သ ဂါရဝပြုအပ်ပါတယ်။ ကျွန်တော် ကတော့ ပြည်ထဲရေးဝန်ကြီးဌာနမှ ဒုတိယဝန်ကြီး ဗိုလ်ချုပ်အောင်စိုး ဖြစ်ပါတယ်။ ပြည်ထောင်စု လွှတ်တော်သို့ တင်ပြထားတဲ့ ၂၀၁ရ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေပါ အရေးပေါ် ရန်ပုံငွေမှ ခွဲဝေသုံးစွဲမှုနှင့်စပ်လျဉ်း၍ ရှင်းလင်းတင်ပြသွားမှာ ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ ရခိုင်ပြည်နယ်အတွင်း အမှတ်(၁) နယ်ခြားစောင့်ရဲကွပ်ကဲမှုအဖွဲ့၊ မောင်တောမှ နယ်ခြားစောင့်ရဲတပ်ဖွဲ့ခွဲ ၄ ခွဲတို့ဖြင့် အင်အား ဖြန့်ခွဲပြီး နယ်မြေလုံခြုံရေး၊ ရပ်ရွာအေးချမ်းသာယာရေးနဲ့ တရားဥပဒေစိုးမိုးရေးလုပ်ငန်းများ ဆောင်ရွက် လျက်ရှိပါတယ်။ နယ်မြေအခြေအနေအရ အင်အားထပ်မံဖြည့်တင်းရန် လိုအပ်တဲ့အတွက် နယ်ခြားစောင့် ရဲတပ်ဖွဲ့ခွဲ ၄ ခွဲကို ရခိုင်ပြည်နယ်ရှိ အမှတ်(၁) နယ်ခြားစောင့်ရဲကွပ်ကဲမှုအဖွဲ့၊ မောင်တောရဲ့ ကွပ်ကဲမှု အောက်ကို ဖွဲ့စည်းပုံအရ ထည့်သွင်းဖွဲ့စည်းထားရှိပြီးဖြစ်ပါတယ်။ ပြည်ထဲရေးဝန်ကြီးဌာန၊ မြန်မာနိုင်ငံ ရဲတပ်ဖွဲ့ အမှတ်(၁) နယ်ခြားစောင့်ရဲကွပ်ကဲမှုအဖွဲ့ မောင်တောရဲ့ ကွပ်ကဲမှုအောက်သို့ ထည့်သွင်းဖွဲ့စည်း ထားတဲ့ နယ်ခြားစောင့်ရဲတပ်ဖွဲ့ခွဲ ၄ ခွဲအတွက် လိုအပ်မယ့်အသုံးစရိတ်ရန်ပုံငွေများကို သာမန်အသုံး စရိတ်မှာ လစာစရိတ်အပါအဝင် သာမန်အသုံးစရိတ်များအတွက် ကျပ် ၃,၂၂၇.၄၉၄ သန်း၊ ငွေလုံးငွေရင်း အသုံးစရိတ်မှာ တည်ဆောက်ရေးလုပ်ငန်းများအတွက် ကျပ် ၃,၄၀၂.၉၁၂ သန်း၊ စက်နှင့် စက်ပစ္စည်း အတွက် ယာဉ်နှင့်ပရိဘောဂများအပါအဝင် ကျပ် ၃,၁၇၃.၀၁၆ သန်း ဖြစ်တဲ့အတွက် စုစုပေါင်းကျပ် ၁၀,၃၄၃.၄၂၂ သန်းကို လျာထားတင်ပြထားရှိပါတယ်။ """"အဆိုပါ လျာထားထင်ပြငွေများအနက် သာမန်အသုံးစရိတ်အတွက် လျာထားတင်ပြငွေ ကျပ် ၃.၂၂၇.၄၉၄ သန်းမှာ ၂၀၁၇-၂၀၁၈ ဘဏ္ဍာရေးနှစ်မှာ အကျုံးဝင်တဲ့ ၂၀၁ရ ခုနှစ်၊ နိုဝင်ဘာလမှ ၂၀၁၈ ခုနှစ်၊ မတ်လအထိ ၅ လတာကာလအတွင်း တပ်ဖွဲ့ဝင်များရဲ့ လစာလိုအပ်မယ့် အသုံးစရိတ်ရန်ပုံငွေအဖြစ် လျာထားတွက်ချက် တင်ပြခဲ့ခြင်းဖြစ်ပါတယ်။ အဆိုပါလျာထားတင်ပြတဲ့ သာမန်အသုံးစရိတ်မှာ တပ်ဖွဲ့ခွဲ ၄ ခွဲမှ တပ်ဖွဲ့ဝင်များရဲ့ ၅ လစာ လစာအဖြစ် မူတည်တွက်ချက်တည်ပြခဲ့သော်လည်း လက်ရှိတွင် တပ်ဖွဲ့ခွဲ တစ်ခုကို ဒီဇင်ဘာလ ၁ ရက်နေ့နဲ့ တပ်ဖွဲ့ခွဲတစ်ခုကို ဖေဖော်ဝါရီလ ၁ ရက်မှသာ စတင်ဖွင့်လှစ်နိုင်ပြီး တပ်ဖွဲ့ဝင်များရဲ့ လစာစရိတ်များ စတင် ခံစားနေနိုင်သော်လည်း ကျန်တပ်ဖွဲ့ခွဲ ၂ ခုမှာ ဖွဲ့စည်းမှုလုပ်ငန်း များ ဆောင်ရွက်နေဆဲဖြစ်တဲ့အတွက် လစာစရိတ်များကို လက်ရှိဘဏ္ဍာရေးနှစ် ကာလအတွင်း အသုံးပြု နိုင်ခြင်းမရှိသေးကြောင်းလည်း တင်ပြအပ်ပါတယ်။ နယ်ခြားစောင့်ရဲတပ်ဖွဲ့ခွဲများသို့ ရောက်ရှိလာတဲ့ အင်အား၊ ကာလအရ မူလက လျာထားတင်ပြ ခဲ့တဲ့ အသုံးစရိတ်များထက် လျော့နည်းသွားတဲ့အတွက် လစာရိက္ခာအပါအဝင် သာမန်အသုံးစရိတ်များ အတွက် ထပ်မံလျာထားတင်ပြခဲ့တဲ့ ငွေကျပ် ၃.၂၂၇.၄၉၄ သန်းကို အရေးပေါ်ရန်ပုံငွေမှ ထည့်သွင်း တောင်းခံ ခြင်းမပြုတော့ဘဲ ငွေလုံးငွေရင်းအသုံးစရိတ်အတွက်သာ ဆက်လက်တင်ပြတောင်းခံ သုံးစွဲသွားမည် ဖြစ်ကြောင်း တင်ပြအပ်ပါတယ်။ ငွေလုံးငွေရင်းအသုံးစရိတ်အတွက် တောင်းခံတဲ့ကျပ် ၇,၁၁၅.၉၂၈ သန်း မှာ ဆောက်လုပ်ရေးခေါင်းစဉ်အတွက် လျာထားငွေကျပ် ၃,၄၀၂.၉၁၂ သန်းမှာ ယာယီ အဆောက်အဦများ ဆောက်လုပ်ရန်အတွက် တပ်ဖွဲ့ခွဲတစ်ခွဲလျင် အုပ်ချုပ်မှုအဆောက်အဦ ၃ လုံး၊ ယာယီလူနေအဆောက် အဦ ၁၆ လုံး၊ လုံခြုံရေးအထောက်အကူပြု လုပ်ငန်း ၂ ခုနှုန်းဖြင့် တပ်ခွဲတစ်ခွဲလျင် ကျပ်သန်း ၈၅၀.၇၂၈ သန်းဖြင့် တပ်ဖွဲ့ခွဲ ၄ ခွဲအတွက် လျာထားတွက်ချက်တင်ပြ တောင်းခံထားခြင်းဖြစ်ကြောင်း တင်ပြ အပ်ပါတယ်။ စက်နှင့် စက်ပစ္စည်းခေါင်းစဉ်မှ ရုံးသုံးပစ္စည်းနှင့်ယာဉ်များ ဝယ်ယူရန်လျာထားငွေ ၃,၃၆၅.၈၈၀ သန်းမှာ ခွင့်ပြုဖွဲ့စည်းပုံယာဉ်လိုအပ်ချက်၏ ပထမနှစ် ဦးစားပေးအဖြစ် ဖွဲ့စည်းပုံ၏ ၃၅ ရာခိုင်နှုန်းဖြင့် တပ်ဖွဲ့ခွဲတစ်ခွဲလျှင် ယာဉ်ငယ် ၁၀ စီး၊ ယာဉ်ကြီး ၅ စီး၊ အချုပ်ယာဉ် ၃ စီး၊ ဆိုင်ကယ် ၄ စီး၊ စုစုပေါင်း ယာဉ် ၂၂ စီးနှုန်းဖြင့် တပ်ဖွဲ့ခွဲတစ်ခွဲလျှင် ကျပ်သန်း ၈၄၁.၄၇၀ သန်းဖြင့် တပ်ဖွဲ့ခွဲ ၄ ခွဲအတွက် လျာထား တွက်ချက် တင်ပြတောင်းခံထားရှိခြင်းဖြစ်ပါကြောင်း တင်ပြအပ်ပါတယ်။ စက်နှင့် စက်ပစ္စည်းခေါင်းစဉ်မှ ရုံးသုံးပရိဘောဂများဝယ်ယူရန် လျာထားငွေကျပ် ၃၄၇.၁၃၆ သန်းမှာ တပ်ဖွဲ့ခွဲတစ်ခွဲလျှင် ရုံးသုံးပရိဘောဂ နှင့် ရိပ်သာသုံးပရိဘောဂ ၉ မျိုး၊ အရေအတွက် ၆၄၃ ခုနှုန်းဖြင့် တပ်ဖွဲ့ခွဲတစ်ခွဲလျှင် ငွေကျပ် ၈၆.၇၈၄ သန်း ဖြင့် တပ်ဖွဲ့ခွဲ ၄ ခွဲအတွက် လျာထားတင်ပြ တောင်းခံထားခြင်းဖြစ်ကြောင်းလည်း တင်ပြအပ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ နယ်ခြားစောင့် ရဲတပ်ဖွဲ့ခွဲ ၄ ခွဲ အသစ်ဖွဲ့စည်းရာမှာ လိုအပ်မည့်လျာထားငွေ စုစုပေါင်းကျပ် ၁၀,၃၄၃.၄၂၂ သန်းနှင့် သာမန်အသုံးစရိတ် အတွက် ငွေကျပ် ၃,၂၂၇.၄၉၄ သန်းကို ထည့်သွင်းတင်ပြတောင်းခံခြင်းမပြုတော့ဘဲ ငွေလုံးငွေရင်းအသုံး စရိတ်အတွက် လျာထားတင်ပြငွေကျပ် ၇,၁၁၅.၉၂၈ သန်းကိုသာ အရေးပေါ်ရန်ပုံငွေမှ တောင်းခံသုံးစွဲ သွားမည်ဖြစ်ပါကြောင်းနှင့် အသေးစိတ်စာရင်းများ ပြုစုပေးပို့တင်ပြထားရှိပါကြောင်း၊ လက်ရှိ ဘဏ္ဍာရေး နှစ်အတွင်း အပြီးသတ်ဆောင်ရွက်နိုင်ရန်အတွက် ဘဏ္ဍာရေးလုပ်ထုံးလုပ်နည်းများနှင့်အညီ စနစ်တကျ ဆက်လက် ဆောင်ရွက်လျက်ရှိပါကြောင်း လေးစားစွာ တင်ပြအပ်ပါတယ်။ အားလုံးကို ကျေးဇူးတင် ပါတယ်။</speech>
<speech type="speaker">လျှပ်စစ်နှင့် စွမ်းအင်ဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="17">ဒေါက်တာထွန်းနိုင် (ဒုတိယဝန်ကြီး၊ လျှပ်စစ်နှင့်စွမ်းအင်ဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့် ပြည်ထောင်စုလွှတ်တော် ကိုယ်စားလှယ်များ၊ အစိုးရအဖွဲ့ဝင် ဝန်ကြီး၊ ပြည်ထောင်စုဝန်ကြီး၊ ဒုတိယဝန်ကြီးများအားလုံး မင်္ဂလာပါလို့ နှုတ်ခွန်းဆက်သအပ်ပါတယ်။ ယနေ့ ပြည်ထောင်စုလွှတ်တော်သို့ နိုင်ငံတော်သမ္မတထံမှပေးပို့ထားသည့် ၂၀၁ရ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေပါ အရေးပေါ်ရန်ပုံငွေမှ ကျပ်သန်း ၂၈၀၀ အား လျှပ်စစ်နှင့် စွမ်းအင် ဝန်ကြီးဌာန၏ လုပ်ငန်းများဆောင်ရွက်ရန်ကိစ္စအတွက် အသုံးပြုခြင်းနှင့်ပတ်သက်၍ ဒုတိယဝန်ကြီး ကျွန်တော် ဒေါက်တာထွန်းနိုင်က ရှင်းလင်းတင်ပြသွားမှာဖြစ်ပါတယ်။ Power Point ဖြင့် တင်ပြခွင့်ပြုပါ ခင်ဗျာ။ ကရင်ပြည်နယ်ဟာ ယခုကာလမှာ ငြိမ်းချမ်းရေးပိုမိုတိုးတက် ကောင်းမွန်လာပြီ ဖြစ်တဲ့အတွက် ကြောင့် ကရင်ပြည်နယ် မြဝတီနှင့် ကျုံဒိုး၊ ကော့ကရိတ်ဒေသများမှာရှိတဲ့ နေရာဒေသများကို လျှပ်စစ် ဓာတ်အားများ ပိုမိုတိုးတက်ကောင်းမွန်စွာ ရရှိအောင် ဆောင်ရွက်ပြီးတော့ ဒေသနေပြည်သူလူထုတို့ရဲ့ လူနေမှုနဲ့ စီးပွားရေးများ တိုးတက်ကောင်းမွန်လာအောင် ဖြည့်ဆည်းဆောင်ရွက်နိုင်ရန် ဆောင်ရွက်ပေးလျက် ရှိပါတယ်။ လက်ရှိထိုဒေသများမှာ လျှပ်စစ်ဓာတ်အားရရှိနေတဲ့ အခြေအနေများကို တင်ပြသွားမှာ ဖြစ်ပါတယ်။ မြဝတီမြို့ ကို ထိုင်းနိုင်ငံကနေပြီးတော့ ကုမ္ပဏီတစ်ခုက ဓာတ်အားဝယ်ယူကာ လျှပ်စစ် တစ်ယူနစ်လျှင် မြန်မာကျပ်ငွေ ပျမ်းမျှ ၂၃၀ ခန့်ဖြင့်ရောင်းချပြီး ဓာတ်အားဖြန့်ဖြူးနေတာ ဖြစ်ပါတယ်။ ကော့ကရိတ်မြို့မှာလည်းပဲ ၇၅၀ ကီလိုဝပ်ရှိတဲ့ ဒီဇယ်ဓာတ်အားပေးစက် ၆ လုံးကို တပ်ဆင်ကာ ဒေါနအလင်း ကုမ္ပဏီကနေပြီးတော့ လျှပ်စစ်တစ်ယူနစ်လျှင် မြန်မာငွေ ပျမ်းမျှ ၂၃၀ ကျပ်ဖြင့် ဓာတ်အားဖြန့်ဖြူး ပေးလျက်ရှိပါတယ်။ လက်ရှိကျုံဒိုးမြို့ ကိုတော့ 66KV ဘုရားကုန်းခွဲရုံကနေ 11KV ဓာတ်အားလိုင်း ၂၉ မိုင်တည်ဆောက်ပြီး ဓာတ်အားဖြန့်ဖြူးပေးနေတာ ဖြစ်တဲ့အတွက်ကြောင့် ၂၄ နာရီ ဓာတ်အားရရှိသော်လည်းပဲ မိုင်အလွန်ရှည်လျားတဲ့ 11KV ဓာတ်အားလိုင်းကြောင့် ဗို့အားများ ပြည့်ဝစွာ အသုံးပြုနိုင်ခြင်းမရှိသေးတဲ့ အခြေအနေများဖြစ်ပါတယ်။ သို့ပါ၍ လက်ရှိဓာတ်အားစနစ်က ဓာတ်အားရောက်ရှိနေတဲ့ မော်လမြိုင်မြို့မှာရှိတဲ့ 230 KV ပင်မဓာတ်အားခွဲရုံထံမှတစ်ဆင့် မြဝတီမြို့သို့ 230 KV ဓာတ်အားလိုင်းကြီးကို ကျွန်တော်တို့တည်ဆောက် နေလျက်ရှိပါတယ်။ မြဝတီမြို့မှာ 230 KV 100 MVA ပင်မခွဲရုံကြီးတစ်ရုံကိုလည်း တည်ဆောက်လျက် ရှိတာဖြစ်ပါတယ်။ အဆိုပါ 230KV ဓာတ်အားလိုင်းနဲ ပင်မဓာတ်အားခွဲရုံကြီး တည်ဆောက်ပြီးစီးသွား မယ်ဆိုလို့ရှိရင် မြဝတီမြို့မှာရှိတဲ့ ရပ်ကွက်ကြီး ၅ ရပ်ကွက်နဲ့ အနီးအနားမှာရှိတဲ့ ကျေးရွာပေါင်း ၄၆ ရွာ၊ အိမ်ထောင်စုပေါင်း ၂၀,၈၀၀ ကျော်ကို ၂၄ နာရီ ဓာတ်အားရရှိသွားမှာဖြစ်သလို ကော့ကရိတ်မြို့မှာရှိတဲ့ ရပ်ကွက်ကြီး ရ ရပ်ကွက်နဲ့ အနီးအနားမှာရှိတဲ့ ကျေးရွာပေါင်း ၁၁ ရွာ၊ အိမ်ထောင်စုပေါင်း ၇,၂၀၀ ကျော် ကိုလည်း ၂၄ နာရီ ဓာတ်အားပေးသွားနိုင်မှာ ဖြစ်ပါတယ်။ ကျုံဒိုးမြို့မှာရှိတဲ့ ရပ်ကွက် ၄ ရပ်ကွက်နဲ့ ကျေးရွာပေါင်း ၃၂ ရွာ၊ အိမ်ထောင်စုပေါင်း ၅၈၀၀ ကျော်ဟာလည်းပဲ ဗို့အားပြည့်ပြည့်ဝဝနဲ့ လျှပ်စစ် ဓာတ်အားရရှိသွားမှာဖြစ်ပါတယ်။ အဆိုပါ 230 KV ဓာတ်အားလိုင်းနဲ့ ဓာတ်အားခွဲရုံဆိုင်ရာပစ္စည်းများကို ဝယ်ယူခဲ့ရာမှာ ဓာတ်အားလိုင်းပစ္စည်းများဟာ ၇၄ ရာခိုင်နှုန်း လက်ဝယ်ရောက်ရှိပြီးတော့ ဓာတ်အားခွဲရုံပစ္စည်းများဟာ ရာနှုန်းပြည့် လက်ဝယ်ရောက်ရှိပြီး ဖြစ်ပါတယ်။ ဓာတ်အားလိုင်းတည်ဆောက်ရေးလုပ်ငန်းများကို ဆောင်ရွက် နေတာကတော့ ၅၅ ရာခိုင်နှုန်းခန့်နီးပါးပြီးစီးပြီး၊ ဓာတ်အားခွဲရုံတည်ဆောက်ရေးလုပ်ငန်းများဟာ ၈၂ ရာခိုင်နှုန်း ပြီးစီးပြီဖြစ်ပါတယ်။ ဒီစီမံကိန်းကြီးကို အပြီးအစီးတည်ဆောက်ဖို့ လျာထားသတ်မှတ်ချက် ကတော့ ၂၀၁၉ ခုနှစ်၊ မတ်လမတိုင်မီ ရာနှုန်းပြည့်ပြီးစီးအောင် ကြိုးပမ်းဆောင်ရွက်လျက်ရှိတာ ဖြစ်ပါတယ်။ အဆိုပါဓာတ်အားလိုင်းများကို တည်ဆောက်ပြီးတဲ့မြဝတီကနေပြီးတော့ ကော့ကရိတ်မြို့ ကို 66 KV ဓာတ်အားလိုင်းနဲ့ ဓာတ်အားခွဲရုံ ဆက်လက်တည်ဆောက်မှာဖြစ်ပြီး အဆိုပါစီမံကိန်းကတော့ ၂၀၁၈ ဘဏ္ဍာရေးနှစ်အတွင်းမှာ အပြီးတည်ဆောက်သွားမှာဖြစ်ပါတယ်။ မြဝတီ 230 KV ခွဲရုံထံမှ တစ်ဆင့် မြဝတီမြို့ထံသို့ 66 KV ဓာတ်အားလိုင်း နောက်ထပ် ၁၃မိုင်နဲ့ 66 KV ဓာတ်အားခွဲရုံကို မြဝတီမြို့ အတွင်းမှာလည်း တည်ဆောက်မယ့် စီမံကိန်းဟာ ၂၀၁၉ ခုနှစ်၊ မတ်လအတွင်းမှာ ပြီးစီးအောင် တည်ဆောက်သွားမှာဖြစ်ပါတယ်။ ကော့ကရိတ်ကိုရောက်ရှိတဲ့ 66 KV မှတစ်ဆင့် ကျုံဒိုးမြို့ကို 66 KV လိုင်းနဲ့ ဓာတ်အားခွဲရုံ ကိုလည်း ၂၀၁၉-၂၀၂၀ ဘဏ္ဍာရေးနှစ်အတွင်းမှာ အပြီးသတ် တည်ဆောက်သွားမှာဖြစ်ပါတယ်။ လက်ရှိ အခြေအနေမှာ အဆိုပါစီမံကိန်းများကို ဆောင်ရွက်တဲ့အခါမှာ လယ်ယာမြေများကို ဖြတ်သန်းတည်ဆောက် ရတာ ဖြစ်တဲ့အတွက်ကြောင့် ဖြတ်သန်းတည်ဆောက်ရမယ့် လယ်ယာမြေများ အတွင်းမှာရှိတဲ့ သီးနှံ ပိုင်ရှင်များကို သီးနှံလျော်ကြေးများ ပေးဆောင်ပြီးမှသာ လုပ်ငန်းများကို တည်ဆောက် ဆောင်ရွက်ခွင့် ရရှိတာဖြစ်ပါတယ်။ အဆိုပါလုပ်ငန်းများ သီးနှံလျော်ကြေးပေးရန်အတွက်ကို သက်ဆိုင်ရာ မြေ/ ဆည်ကော်မတီနဲ့ ပြည်နယ်အစိုးရတို့ရဲ့ စီမံခန့်ခွဲမှုများနဲ့ ညှိနှိုင်းအပြီးသတ်ခဲ့တာဟာ ပေးဆောင်ရမယ့် သီးနှံလျော်ကြေး ငွေဟာ ကျပ်သန်းပေါင်း ၁,၂၂၅ သန်းကျော်နဲ့ အခွန်တံဆိပ်ခေါင်းဖိုး အပါအဝင်စုစုပေါင်း ကျပ်သန်း ၁,၂၃၁.၁၅ သန်းကို ကျွန်တော်တို့ ပေးလျော်ရန် အခြေအနေပေါ်ပေါက်လာပါတယ်။ ထိုသို့ပေးလျော်ရမယ့် ဘတ်ဂျက်ပမာဏဟာ မူလဘတ်ဂျက်မှာ လျာထားနိုင်ခဲ့ခြင်းမရှိဘဲနဲ့ ညှိနှိုင်းအပြီးသတ်တဲ့ ဒီလျော်ကြေးငွေပမာဏကို ကျွန်တော်တို့ လျာထားဆောင်ရွက်နိုင်တာဖြစ်ပါတယ်။ အဆိုပါသီးနှံလျော်ကြေး ကိုပေးအပ်ပြီးမှသာလည်း အဆိုပါနယ်မြေအတွင်းမှာ တည်ဆောက်ရေးလုပ်ငန်းများကို ဝင်ရောက်ဆောင်ရွက် နိုင်မှာဖြစ်တဲ့အတွက်ကြောင့် ဝင်ရောက်ဆောင်ရွက်ရန်အတွက် လိုအပ်တဲ့တည်ဆောက်ရေးလုပ်ငန်းအတွက် ကျပ်သန်း ၇၆၈.၈၅ သန်းနဲ့ Tower တိုင်ပစ္စည်းဖိုးငွေကျပ်သန်း ၈၀၀၊ စုစုပေါင်းငွေကျပ်သန်း ၂,၈၀၀ ကို လိုအပ်တဲ့အတွက်ကြောင့် နိုင်ငံတော်သမ္မတရဲ့ အရေးပေါ်ရန်ပုံငွေမှတစ်ဆင့် ကျွန်တော်တို့ ခွဲဝေထား သုံးစွဲဆောင်ရွက်ခဲ့ရကြောင်းကို တင်ပြတာဖြစ်ပါတယ်ခင်ဗျာ။ တင်ပြထားတဲ့စာရင်းကတော့ ကျွန်တော်တို့ အရေးပေါ်ရန်ပုံငွေမှနေပြီးတော့ သုံးစွဲရတဲ့ ငွေကျပ် စာရင်းများဖြစ်ပါတယ်။ ဒီမြေပုံကတော့ ကျွန်တော်တို့တည်ဆောက်ရတဲ့ မော်လမြိုင်မှမြဝတီကို ဓာတ်အား လိုင်းတည်ဆောက် ရတဲ့ ဓာတ်အားလိုင်း လမ်းအူကြောင်းပြမြေပုံဖြစ်ပါတယ်။ ဒါကကျွန်တော်တို့ Force Curcuit Tower တည်ဆောက်ရတဲ့ မြေပုံဖြစ်ပါတယ်။ ဒီမြေပုံကတော့ မြဝတီမှ ကော့ကရိတ်ကို 66 kV ဓာတ်အားလိုင်း ဆက်လက်တည်ဆောက်ရတဲ့ မြေပုံဖြစ်ပါတယ်။ ဒါကတော့ တည်ဆောက်ပြီးတဲ့ Tower တိုင်များပုံ ဖြစ်ပါတယ်ခင်ဗျာ။ ဒီပုံကတော့ မြဝတီမြို့မှာ 230 KV 100 MVA ပင်မဓာတ်အား ခွဲရုံကြီး လက်ရှိ ၈၀ ရာခိုင်နှုန်းကျော် တည်ဆောက်ပြီးစီးထားတဲ့ပုံ ဖြစ်ပါတယ်။ (ဒါကတော့ တည်ဆောက်နေရတဲ့ Tower တိုင်များရဲ့ ပုံဖြစ်ပါတယ်။ သို့ပါ၍ လျှပ်စစ်နှင့်စွမ်းအင် ဝန်ကြီးဌာနကနေပြီးတော့ 230 KV မော်လမြိုင်-မြဝတီဓာတ်အားလိုင်း တည်ဆောက်ရန်အတွက် လိုအပ်တဲ့ ကျပ်သန်း ၂၈၀၀ အား နိုင်ငံတော်သမ္မတရဲ့ အရေးပေါ်ရန်ပုံငွေမှ သုံးစွဲခဲ့ခြင်းအား လွှတ်တော်ကြီးကနေ ပြီးတော့ မှတ်တမ်းတင်ပေးနိုင်ပါရန် တင်ပြအပ်ပါတယ်ခင်ဗျာ။ ကျေးဇူးတင်ပါတယ်။</speech>
<speech type="speaker">ရှမ်းပြည်နယ်အစိုးရအဖွဲ့ဆိုင်ရာ လုပ်ငန်းများအတွက် ပို့ဆောင်ရေးနှင့် ဆက်သွယ်ရေးဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="31">ဦးသာဦး(ဒုတိယဝန်ကြီး၊ ပို့ဆောင်ရေးနှင့် ဆက်သွယ်ရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယကကြီး၊ ပြည်သူ့လွှတ်တော် ဥက္ကဋ္ဌကြီးနှင့်တကွ လွှတ်တော်ကိုယ်စားလှယ် တော်ကြီးများအားလုံး၊ ပြည်ထောင်စုဝန်ကြီး၊ ဒုတိယဝန်ကြီးများအားလုံး မင်္ဂလာအပေါင်းနှင့် ပြည့်စုံကြ ပါစေလို့ ဆုမွန်ကောင်းတောင်းအပ်ပါတယ် ခင်ဗျား။ နိုင်ငံတော်သမ္မတထံမှပေးပို့ထားသော ၂၀၁ရ ခုနှစ်၊ ပြည်ထောင်စု၏အရသုံးဆိုင်ရာ ဥပဒေပါ အရေးပေါ်ရန်ပုံငွေမှ ကျပ် ၁၃,၅၉၅.၁၆၆ သန်း ခွဲဝေသုံးစွဲခဲ့သည့် ကိစ္စရပ်များအနက် မဲဟောက်ချောင်းကမ်းပြိုကာကွယ်ရေးအတွက် ကျပ် ၄၀၄.၅ သန်း သုံးစွဲခဲ့ခြင်းနှင့် စပ်လျဉ်း၍ ရှမ်းပြည်နယ်အစိုးအရအဖွဲ့ကိုယ်စား ပို့ဆောင်ရေးနှင့်ဆက်သွယ်ရေးဝန်ကြီးဌာန ဒုတိယဝန်ကြီး ကျွန်တော် ဦးသာဦးက ရှင်းလင်းတင်ပြမှာဖြစ်ပါတယ်။ ရှမ်းပြည်နယ်၊ တာချီလိတ်မြို့နယ်အတွင်း မြန်မာ-ထိုင်းနယ်စပ်ရှိ မဲဟောက်ချောင်းနယ်နိမိတ် မှတ်တိုင် BRP-၁၅ နှင့် BRP-၁၆ အကြား ကမ်းပြို ကာကွယ်ရေးလုပ်ငန်းအတွက် ကုန်ကျငွေ ကျပ် ၄၄၄.၅ သန်း ပြည်ထောင်စုအစိုးရ၏ အရေးပေါ်ရန်ပုံငွေမှ ကျခံသုံးစွဲခွင့်ပြုပါရန် ရှမ်းပြည်နယ်အစိုးရအဖွဲ့မှ တင်ပြခဲ့ပါတယ်။ Power Point ဖြင့်တင်ပြခွင့်ပြုပါခင်ဗျာ။ မဲဟောက်ချောင်းနယ်နိမိတ် ရည်ညွှန်းမှတ်တိုင် BRP-၁၅ နှင့် BRP-၁၆ အကြား မြန်မာဘက် အခြမ်းကမ်းပြို ကာကွယ်ရေးလုပ်ငန်း ဆောင်ရွက်မယ့် ချောင်းကွင်းနံရံ “ဂ” ပုံစံဖြစ်နေပြီး မဲခေါင်မြစ်နှင့် နီးကပ်လျက်ရှိသဖြင့် ပြတ်ထွက်သွားမယ်ဆိုလို့ရှိရင် မြန်မာ့မြေပိုင်နက်ဟာ မဲဟောက်ချောင်း ခြားသွား ပြီးတော့ မြန်မာနိုင်ငံနှင့် ထိုင်းနိုင်ငံတို့အကြား အငြင်းပွားဖွယ်ရာမှာဖြစ်ပေါ်လာနိုင်ပါတယ်။ မဲဟောက်ချောင်း “ဂ” ပုံသဏ္ဌာန်ချောင်းကွေ့ရဲ့ မြန်မာဘက်အခြမ်း ကမ်းပါးကို ဆက်လက်ကမ်းပြို မကောတယ်အထက် Steel Reset ခေါက်သံမဏိဇင်းများဖြင့် အ မြေထိန်းနံရံအလျားပေ ၁,၀၀၀ ဆောင်ရွက်ရန်လိုအပ်ပြီး ခန့်မှန်းကုန်ကျငွေ ၁၄.၅ သန်းဖြစ်ပါကြောင်းနှင့် အဆိုပါကမ်းပြိုကာကွယ်ရေးလုပ်ငန်းများနှင့် ပတ်သက်ပြီးတော့ ပို့ဆောင်ရေးနှင့်ဆက်သွယ်ရေးဝန်ကြီးဌာန အနေဖြင့် ကန့်ကွက်ရန်မရှိကြောင်း သဘောထားပြန်ကြားခဲ့ပါတယ်။ အနီရောင်မျဉ်းကတော့ ကျွန်တော်တို့ မြန်မာဘက်အခြမ်းက ကမ်းပြို ကာကွယ်ရေးလုပ်ငန်းလုပ်မယ့် ပေ ၁,၀၀၀ အရှည်ရှိတဲ့ဆောင်ရွက်မယ့်နေရာဖြစ်ပါတယ်။ ဒါကတော့ ကျွန်တော်တို့ တည်ဆောက်မယ့် ကျောက်စီမြေထိန်းနံရံနှင့် တမံရဲ့ ဒီဇိုင်းဖြစ်ပါတယ်။ အဆိုပါ မဲဟောက်ချောင်း နယ်နိမိတ်ရည်ညွှန်း မှတ်တိုင် BRP-၁၅ နှင့် BRP-၁၆ အကြား ကမ်းပြို ကာကွယ်ရေးလုပ်ငန်းဆောင်ရွက်ရန်အတွက် အရေးပေါ်ရန်ပုံ ငွေမှ သုံးစွဲခွင့်ပြုပါရန် တင်ပြလာခြင်းအပေါ် ၁၇-၁၀-၂၀၁ရ ရက်နေ့မှာ ကျင်းပတဲ့ လုံခြုံရေး၊ တည်ငြိမ်အေးချမ်းရေးနှင့် တရားဥပဒေစိုးမိုးရေးကော်မတီ အစည်းအဝေးအမှတ်စဉ် (၁၅/၂၀၁၇)မှ သဘောတူခဲ့ ပြီးတော့ ၃၀-၁-၂၀၁၈ ရက်နေ့မှာ ကျင်းပပြုလုပ်ခဲ့တဲ့ ပြည်ထောင်စုအစိုးရအဖွဲ့အစည်းအဝေး အမှတ်စဉ် (၂/၂၀၁၈)မှလည်း ခွင့်ပြုခဲ့ပါတယ်။ သို့ဖြစ်ပါ၍ ရှမ်းပြည်နယ် အစိုးရအဖွဲ့မှဆောင်ရွက်မယ့် တာချီလိတ်မြို့နယ်အတွင်း နယ်နိမိတ် ရည်ညွှန်းမှတ်တိုင် BRP-၁၅ နှင့် BRP-၁၆ အကြား မဲဟောက်ချောင်းကမ်းပါးပြိုမှုကာကွယ်ရေးလုပ်ငန်း အတွက် ကုန်ကျငွေကျပ် ၄၀၄.၅ သန်းအား ပြည်ထောင်စုအစိုးရအဖွဲ့၏ အရေးပေါ်ရန်ပုံငွေမှ ခွဲဝေသုံးစွဲ ခြင်းနှင့်စပ်လျဉ်းပြီးတော့ ပြည်ထောင်စုလွှတ်တော်မှ မှတ်တမ်းတင်ပေးနိုင်ပါရန် ရှမ်းပြည်နယ်အစိုးရအဖွဲ့ ကိုယ်စား ရှင်းလင်းတင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ၂၀၁ရ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေပါ အရေးပေါ်ရန်ပုံငွေမှ နိုင်ငံခြားရေးဝန်ကြီးဌာနဆိုင်ရာလုပ်ငန်းတစ်ခု၊ ပြည်ထဲရေးဝန်ကြီးဌာနဆိုင်ရာလုပ်ငန်းတစ်ခု၊ လျှပ်စစ်နှင့် စွမ်းအင်ဝန်ကြီးဌာနဆိုင်ရာ လုပ်ငန်းတစ်ခုနဲ့ ရှမ်းပြည်နယ်အစိုးရအဖွဲ့ဆိုင်ရာ လုပ်ငန်းတစ်ခုတို့အတွက် စုစုပေါင်း ကျပ်သန်း ၁၃,၅၉၅.၁၆၆ ခွဲဝေ သုံးစွဲထားမှုကို လွှတ်တော်က မှတ်တမ်းတင်ကြောင်း ကြေညာပါတယ်။ နိုင်ငံတော်သမ္မတထံမှ ပေးပို့ထားသော ဂျပန်နိုင်ငံ အပြည်ပြည်ဆိုင်ရာ ပူးပေါင်းဆောင်ရွက်ရေး အေဂျင်စီ ထံမှ ချေးငွေရယူရန်ကိစ္စနှင့်စပ်လျဉ်း၍ သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က လွှတ်တော်သို့ ရှင်းလင်းတင်ပြခြင်း ၊</speech>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ စီမံကိန်း နှင့်ဘဏ္ဍာရေးဝန်ကြီးဌာန၊ မြန်မာ့စီးပွားရေးဘဏ်က အသေးစားနှင့် အလတ်စားစီးပွားရေးလုပ်ငန်းများ ဖွံ့ဖြိုးတိုးတက်ရေးစီမံကိန်း(အဆင့်-၂) အကောင်အထည်ဖော်ဆောင်ရွက်ရန် ဂျပန်နိုင်ငံ အပြည်ပြည်ဆိုင်ရာ ပူးပေါင်းဆောင်ရွက်ရေးအေဂျင်စီထံမှ ချေးငွေရယူရန်ကိစ္စနဲ့စပ်လျဉ်းပြီး ပြည်ထောင်စုလွှတ်တော်ရဲ့ အတည်ပြုချက်ရယူနိုင်ရန် နိုင်ငံတော်သမ္မတထံမှ ပြည်ထောင်စုလွှတ်တော် နာယက ထံသို့ နိုင်ငံတော် သမ္မတရုံးရဲ့ ၈- ၂-၂၀၁၈ ရက်စွဲပါစာအမှတ်၊ ၃(၁)/၁/သမ္မတရုံးဖြင့် ပေးပို့ထားပါတယ်။ အဆိုပါ ပြည်ပ ချေးငွေရယူရေးနဲ့စပ်လျဉ်းပြီး စီမံကိန်းနှင့် ဘဏ္ဍာရေးဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယက၊ ပြည်သူ့လွှတ်တော်ဥက္ကဋ္ဌနှင့် ဖိတ်ကြားထားသော ပြည်ထောင်စုအဆင့်ပုဂ္ဂိုလ်များ ၊ လွှတ်တော်ကိုယ်စားလှယ်ကြီးများအားလုံး မင်္ဂလာပါ။ ကျွန်တော်ကတော့ စီမံကိန်းနှင့်ဘဏ္ဍာရေးဝန်ကြီးဌာန၊ ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ကျွန်တော့အနေနဲ့ မြန်မာနိုင်ငံ အသေးစားနှင့် အလတ်စား စီးပွားရေးလုပ်ငန်းများ ဖွံ့ဖြိုးတိုးတက်မှု စီမံကိန်း(အဆင့်-၂) အတွက် ဂျပန်နိုင်ငံ၊ အပြည်ပြည်ဆိုင်ရာ ပူးပေါင်းဆောင်ရွက်ရေးအေဂျင်စီထံမှ Official Development Assistance (ODA) ချေးငွေ ဂျပန်ယန်း ၁၄.၉၄၉ ဘီလီယံ၊ မြန်မာကျပ်အားဖြင့် ၁၈၀ ဘီလီယံခန့်နှင့်ညီမျှသည့်ငွေကို ရယူမည့်ကိစ္စနှင့်စပ်လျဉ်းပြီး ရှင်းလင်းတင်ပြမှာ ဖြစ်ပါတယ်။ Power Point အသုံးပြုခွင့်ပြုပါရန် တင်ပြအပ်ပါတယ်ခင်ဗျာ။ နာယကကြီးခင်ဗျာ။ အဆိုပါချေးငွေဖြင့် ဆောင်ရွက်မည့်စီမံကိန်းဟာ အသေးစားနှင့် အလတ်စား စီးပွားရေးလုပ်ငန်းများ ဖွံ့ဖြိုးတိုးတက်မှုစီမံကိန်း (အဆင့်-၂) အတွက်ဖြစ်ပြီးတော့ စီမံကိန်းနှင့် ဘဏ္ဍာရေး ဝန်ကြီးဌာနက တာဝန်ယူဆောင်ရွက်သွားမည့် စီမံကိန်းဖြစ်ပါတယ်။ စီမံကိန်း(အဆင့်-၁) အတွက်ကို ODA ချေးငွေဂျပန်ယန်း ၅.၀၃၃ ဘီလီယံ(မြန်မာကျပ် ၆၁.၆၅၄ ဘီလီယံခန့်)ကို ၂၈-၅-၂၀၁၅ ရက်နေ့က ကျင်းပ ပြုလုပ်တဲ့ ပထမအကြိမ် ပြည်ထောင်စုလွှတ်တော်ရဲ့ (၁၂)ကြိမ်မြောက် ပုံမှန်အစည်းအဝေး (၅၁)ရက် မြောက်နေ့က အတည်ပြုခဲ့ပါတယ်။ ဒီအတည်ပြုချက်နဲ့ ၂၀၁၅-၂၀၁၆ ဘဏ္ဍာရေးနှစ်အတွင်းက ရယူဆောင်ရွက် ခဲ့ပါတယ်။ စီမံကိန်း(အဆင့်-၁) အတွက်ကို ယခုအခါမှာ SME လုပ်ငန်းရှင် ၂၉၂ ဦးသို့ ထုတ်ချေးထားပြီး ဖြစ်ပါတယ်။ ဆက်လက်ပြီးတော့လည်း ထုတ်ချေးသွားမှာ ဖြစ်ပါတယ်။ မြန်မာနိုင်ငံမှာ မှတ်ပုံတင်ထားတဲ့ SME လုပ်ငန်းပေါင်း ၆ သောင်းကျော်ရှိတဲ့ အတွက်ကြောင့် ချေးငွေပံ့ပိုးပေးရန်လိုအပ်မှုများ ဆက်လက် ရှိနေမှာဖြစ်တဲ့အတွက် နိုင်ငံတော်က တာဝန်ယူပြီးတော့ စီမံကိန်း(အဆင့်-၂) အဖြစ်နဲ့ ဆက်လက် အကောင် အထည်ဖော်ပေးရခြင်း ဖြစ်ပါတယ်။ မြန်မာနိုင်ငံဖွံ့ဖြိုးတိုးတက်စေရန် အကူအညီများပေးအပ်လိုတဲ့ ဂျပန် နိုင်ငံကလည်းပဲ လိုလားစွာနဲ့ကူညီပေးဖို့ သဘောတူညီခဲ့ပါတယ်။ လေးစားအပ်ပါသော နာယကကြီးခင်ဗျာ။ ဂျပန်နိုင်ငံ၊ အပြည်ပြည်ဆိုင်ရာ ပူးပေါင်းဆောင်ရွက်ရေး အေဂျင်စီ (JICA) ထံက ချေးငွေရယူမယ့် သဘောတူညီချက်ကတော့ ယခင်ပထမအကြိမ်ကအတိုင်းပဲ ဆိုင်းငံ့ကာလ ၁၀ နှစ်၊ ပြန်ဆပ်ကာလ ၃၀ နှစ်ဖြင့် စုစုပေါင်း ချေးငွေရဲ့ သက်တမ်းဟာ ၄၀ နှစ်ဖြစ်မှာ ဖြစ်ပြီးတော့ အတိုးအားဖြင့် တစ်နှစ်လျှင် ၀.၀၁ ရာခိုင်နှုန်း ဖြစ်ပါတယ်။ အတိုးကျသင့်ငွေကို တစ်နှစ်ကို နှစ်ကြိမ်ပေးရမှာဖြစ်ပြီးတော့ အရင်းပြန်လည်ပေးဆပ်မှုအတွက်ကိုတော့ ဆိုင်းငံ့ကာလ ကုန်ဆုံးပြီးချိန်က စပြီးတော့ တစ်နှစ်ကိုနှစ်ကြိမ်နှုန်းနဲ့ ပေးဆပ်သွားရမှာဖြစ်ပါတယ်။ နာယကကြီးခင်ဗျာ။ စီမံကိန်း(အဆင့်-၂) ကို (အဆင့်-၁) အတိုင်းပဲ ထပ်ဆင့်ချေးငွေစီမံကိန်းပုံစံနဲ့ ဆက်လက်ဆောင်ရွက်မှာ ဖြစ်ပါတယ်။ JICA ကံကနေ စီမံကိန်းနိုင်အောကားဂန်ကြီးအနက Brower အဖြစ်နဲ့ တာဝန်ခံပြီးတော့ ချေးယူပြီးတော့ ဝန်ကြီးဌာန၏ ကိုယ်စားလှယ်ဘဏ် အေးဂျင့်ဘဏ်ဖြစ်တဲ့ မြန်မာ့စီးပွားရေးဘဏ်ကနေ စီမံကိန်းမှာ ပါဝင်ဆောင်ရွက်မယ့် ငွေရေးကြေးရေးအဖွဲ့အစည်းများ (Participating Financial Institutions- PFIs) များကတစ်ဆင့် SMEs လုပ်ငန်းရှင်များကို ထပ်ဆင့်ထုတ်ချေးမယ့်ပုံစံ ဖြစ်ပါတယ်။ PFI များကို ရွေးချယ်ရာမှာ JICA နှင့် စီမံကိန်းနှင့် ဘဏ္ဍာရေးဝန်ကြီးဌာနတို့က ညှိနှိုင်း ရွေးချယ်သွားမှာ ဖြစ်ပါတယ်။ PFI များကို ရွေးချယ်တဲ့ စံသတ်မှတ်အချို့ကို တင်ပြရမည်ဆိုလို့ရှိရင် (၁) ဥပဒေနဲ့ညီညွတ်တဲ့ ငွေရေးကြေးရေး အဖွဲ့အစည်းဖြစ်ဖို့လိုပါတယ်။ မြန်မာနိုင်ငံတော် ဗဟိုဘဏ်ကနေ စိစစ်ကြီးကြပ်ပြီးတော့ အတည်ပြု လိုင်စင်ရထားတဲ့အဖွဲ့အစည်း ဖြစ်ရပါမယ်။ (၂) လုပ်ငန်းဆောင်ရွက်မှု အတွေ့အကြုံအားဖြင့် ၂ နှစ်ဆက်တိုက် အမြတ်ရရှိထားတဲ့ အဖွဲ့အစည်းဖြစ်ရပါမယ်။ ၃ နှစ်အပြည့်အဝ စာရင်းစစ်ဆေးပြီးတဲ့ မှတ်တမ်းများရှိရပါမယ်။ (၃) SMEs လုပ်ငန်းများကို ငွေထုတ်ချေးမှုဆိုင်ရာ ကတိဝန်ခံချက်ရှိခြင်း (SMEs များအတွက် ကုန်ထုတ်လုပ်မှု၊ ဝန်ဆောင်မှု အသစ်များ ဖွံ့ဖြိုးတိုးတက်မှုနှင့် မှတ်တမ်းများ ရှိရပါမယ်)။ (၄) မတည်ရင်းနှီးငွေ လုံလောက်မှုရှိခြင်း (CAR- Capital Adequacy Ratio နှင့် အနည်းဆုံးငွေလုံးငွေရင်း လိုအပ်ချက်ရှိခြင်း) ဖြစ်ရပါမယ်။ (၅) NPL (Non-performing Loan ပြန်မဆပ်တဲ့ ချေးငွေရဲ့ အချိုးဟာ ၁၀ ရာခိုင်နှုန်းတက်မကျော်လွန်ရပါ)။ (၆) ပွင့်လင်းမြင်သာမှုရှိခြင်း (ဘဏ္ဍာရေးရှင်းတမ်းများတင်ပြခြင်း သို့မဟုတ် ထုတ်ဖော်ပြောကြားခြင်း)ရှိရပါမယ်။ (၇) ပူးပေါင်းအုပ်ချုပ်မှု (အဂတိလိုက်စားမှု သို့မဟုတ် လုပ်ငန်းမှာဆုံးရှုံးမှုအန္တရာယ်များကို စီမံခန့်ခွဲခြင်းနှင့် ထိန်းချုပ်ခြင်း)များ ရှိရပါမယ်။ (၈) ဆုံးရှုံးမှုအန္တရာယ်စီမံခန့်ခွဲမှု (ဆုံးရှုံးမှုဆိုင်ရာအကဲဖြတ်မှုရဲ့ စွမ်းဆောင်ရည်ဖွံ့ဖြိုးတိုးတက်မှု) ရှိရပါမယ်ဆိုပြီးတော့ ဖြစ်ပါတယ်။ ယခုစီမံကိန်း (အဆင့်-၂) ကို အကောင်အထည်ဖော်ဆောင်ရွက်ရာမှာ ချေးငွေအတွက် လိုအပ်တဲ့ အာမခံပစ္စည်း အပြည့်အဝတင်ပြနိုင်ခြင်းမရှိတဲ့ SMEs လုပ်ငန်းရှင်များကို Credit Guarantee Insurance (CGI) စနစ်အစီအစဉ်နဲ့ အသုံးပြုပြီးတော့ ထုတ်ချေးပေးနိုင်ဖို့ ချေးငွေရဲ့ ၁၀ ရာခိုင်နှုန်းကို အသုံးပြု သွားမှာဖြစ်ပါတယ်။ ငွေထုတ်ချေးသူ JICA ရဲ့ မေတ္တာရပ်ခံချက်အရ ဂျပန်ကုမ္ပဏီများနဲ့ ဆက်သွယ် လုပ်ကိုင်နေတဲ့ ပြည်တွင်း SMEs လုပ်ငန်းရှင်များကို ထုတ်ချေးဖို့အတွက်က ချေးငွေရဲ့ ၂၀ ရာခိုင်နှုန်းကို အသုံးပြုမှာဖြစ်ပါတယ်။ စီမံကိန်းကို ထပ်ဆင့်ချေးငွေပုံစံဖြင့် ဆောင်ရွက်ရာမှာ SMEs လုပ်ငန်းရှင်များ ထံက ကောက်ခံမယ့်အတိုးနှုန်းကတော့ တစ်နှစ်ကို ၈.၅ ရာခိုင်နှုန်းဖြစ်ပါတယ်။ ယင်းသို့ သတ်မှတ်ရခြင်း ဟာ မြန်မာနိုင်ငံမှာ အပ်ငွေအပေါ်ပေးတဲ့အတိုးနှုန်းဟာ တစ်နှစ်ကို ၈ ရာခိုင်နှုန်းဖြစ်သဖြင့် JICA နှင့် ညှိနှိုင်းသဘောတူညီချက်အရ သတ်မှတ်ရခြင်းဖြစ်ပါတယ်။ ၎င်း ၈.၅ ရာခိုင်နှုန်းအပေါ်မှာ ငွေထုတ်ချေးတဲ့ PFI များက လုပ်ငန်းဆောင်ရွက်မှုစရိတ်အဖြစ်နဲ့ ၄.၅ ရာခိုင်နှုန်း၊ မြန်မာ့စီးပွားရေးဘဏ်အေးဂျင့်ဘဏ်က စီမံကိန်းစီမံခန့်ခွဲမှု စရိတ်အဖြစ်နဲ့ ၃ ရာခိုင်နှုန်းနဲ့ စီမံကိန်းနှင့် ဘဏ္ဍာရေးဝန်ကြီးဌာနက ၁ ရာခိုင်နှုန်း ခွဲဝေထားပါတယ်။ စီမံကိန်းနှင့် ဘဏ္ဍာရေးဝန်ကြီး ဌာနကရယူမယ့် ၁ ရာခိုင်နှုန်းထဲမှာ ၀.၅ ရာခိုင်နှုန်းဟာ မမျှော်မှန်းနိုင်တဲ့ ကိစ္စရပ်များအတွက် Credit Guarantee Insurance Provider good so 3 bodyc$:3203ms :60:8 (Reserve Fund) ထားရှိရန် ဖြစ်ပါတယ်။ မြန်မာ့အာမခံလုပ်ငန်းအနေနဲ့ ချေးငွေကျပ်သိန်း ၂၀၀ အထိကို Credit Guarantee Insurance အစီအစဉ်နဲ့ လက်မှတ်ထုတ်ပေးမှာဖြစ်ပြီးတော့ ချေးငွေဆုံးရှုံးမှုဖြစ်ပေါ်ပါက အဆိုပါငွေရပ်ရဲ့ ၆၀ ရာခိုင်နှုန်းကို ပြန်လည်ပေးလျော်မှာဖြစ်ပါတယ်။ မြန်မာ့အာမခံလုပ်ငန်းက CGI အတွက်ကို တစ်နှစ်ကို အတိုးနှုန်း ၃ ရာခိုင်နှုန်း ကောက်ခံမှာဖြစ်တဲ့အတွက်ကြောင့် အကယ်၍ အာမခံ ပစ္စည်းများမပေးနိုင်သဖြင့် CGI စနစ်ဖြင့် ထုတ်ချေးမည်ဆိုပါက မူလအတိုးနှုန်း ၈.၅ ရာခိုင်နှုန်းအပြင် CGI စနစ်အတွက် ၃ ရာခိုင်နှုန်း၊ စုစုပေါင်း ၁၁.၅ ရာခိုင်နှုန်း ကျသင့်မှာဖြစ်ပါတယ်။ ချေးငွေအတွက် အရင်း/အတိုး ပြန်လည်ပေးဆပ်မှုများကို လုပ်ငန်းရှင်များ ပြန်လည်ပေးဆပ်သည့် ငွေများထဲက အသုံးပြု ပြီးတော့ ပြန်လည်ပေးဆပ်သွားမှာ ဖြစ်ပါတယ်။ နိုင်ငံတော်ဘတ်ဂျက်ကနေ အသုံးစရိတ်ဖြင့် ပေးဆပ်မည် မဟုတ်ပါဘူး။ နာယကကြီးခင်ဗျာ။ PFI များက ချေးငွေထုတ်ချေးတဲ့အခါ သက်ဆိုင်ရာဌာနအဖွဲ့အစည်းက ထုတ်ပေးထားတဲ့ လုပ်ငန်းလုပ်ကိုင်ခွင့် လိုင်စင်ရှိသူများကိုသာ ထုတ်ချေးမှာဖြစ်ပြီးတော့ ချေးငွေအတွက် လုံလောက်တဲ့အာမခံပစ္စည်း တင်ပြနိုင်သူများကိုတော့ ဘဏ်စည်းမျဉ်း၊ စည်းကမ်းများနှင့်အညီ ထုတ်ချေးမှာ ဖြစ်ပါတယ်။ အာမခံပစ္စည်းမပေးနိုင်သော်လည်းပဲ လုပ်ငန်းကောင်းသူများကတော့ အထက်မှာ တင်ပြခဲ့ သကဲ့သို့ CGI စနစ်နဲ့ရယူဖို့ လမ်းဖွင့်ပေးထားပါတယ်။ သို့ရာတွင် CGI စနစ်နဲ့ ချေးတဲ့အခါမှာ ဆုံးရှုံး နိုင်ခြေစီမံခန့်ခွဲမှု (Risk Management)အရ ချေးငွေပမာဏကိုတော့ အကန့်အသတ်အားဖြင့် ကျပ်သိန်း ၂၀၀ အထိသာ ထားရှိပါတယ်။ ဤချေးငွေအစီအစဉ်အရ လုပ်ငန်းရှင်တစ်ဦးလျှင် အများဆုံး ကျပ်သန်း ၅၀၀ အထိကို ထုတ်ချေးနိုင်မည်ဖြစ်ပြီးတော့ ချေးငွေသက်တမ်းကတော့ ၃ နှစ် ကနေ ၅ နှစ်အထိ ထုတ်ချေး နိုင်မှာ ဖြစ်ပါတယ်။ လေးစားအပ်ပါသော နာယကကြီးခင်ဗျာ။ အသေးစားနှင့် အလတ်စားစီးပွားရေးလုပ်ငန်းများ ဖွံ့ဖြိုးတိုးတက်ရေးဟာ မြန်မာနိုင်ငံရဲ့ စီးပွားရေးကို တွင်းမှာ ဖွံ့ဖြိုးတိုးတက်စေနိုင်မှုနှင့် အလုပ် အကိုင် အခွင့်အလမ်း ဖန်တီးပေးနိုင်မှုတို့အတွက်ကို အဓိကနေရာမှာရှိပါတယ်။ SMEs လုပ်ငန်းများ စတင် လုပ်ကိုင်ဖို့အတွက်ဖြစ်စေ၊ တိုးချဲ့ဖို့အတွက်ဖြစ်စေ ဘဏ္ဍာငွေလိုအပ်ချက်များ၊ နည်းပညာလိုအပ်ချက်များ များစွာရှိနေပါတယ်။ နိုင်ငံတော်ကလည်း SMEs ဖွံ့ဖြိုးတိုးတက်ရေးဗဟိုကော်မတီ၊ လုပ်ငန်းကော်မတီ များကို ဖွဲ့စည်းဆောင်ရွက်လျက်ရှိတဲ့အပြင် ပုဂ္ဂလိကကဏ္ဍဖွံ့ဖြိုးတိုးတက်ရေးကော်မတီကိုလည်း ဖွဲ့စည်းထား ပြီးတော့ အဆိုပါ လိုအပ်ချက်များကို ယခင်ကာလများထက်ပိုမိုပြီးတော့ ဖြည့်ဆည်းဆောင်ရွက်ပေးလျက် ရှိပါတယ်။ နာယကကြီးခင်ဗျာ။ ၂၀၁ရ ခုနှစ်၊ ပြည်ထောင်စုရဲ့ ဘဏ္ဍာငွေအရအသုံးဆိုင်ရာ ဥပဒေပုဒ်မ ၉ နှင့် ပြည်သူ့ကြွေးမြီစီမံခန့်ခွဲမှုဥပဒေပုဒ်မ ၃ တို့မှာ “ပြည်ထောင်စုအစိုးရအဖွဲ့သည် ပြည်ထောင်စုလွှတ်တော်၏ အတည်ပြုချက်ဖြင့် လုပ်ငန်းစီမံကိန်းတစ်ရပ်ရပ်အတွက် ပြည်ထောင်စုအစိုးရဌာနတစ်ခုခုအား ပြည်ပမှ ချေးယူခွင့်ပြုနိုင်သည်”ဟု ပြဋ္ဌာန်းထားပါတယ်။ ၂၀၁ရ ခုနှစ် ၊ ဇွန်လ ၂၈ ရက်နေ့မှာ ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး နဝမနေ့က အတည်ပြုခဲ့တဲ့ “ကာလ လတ်ကြွေးမြီစီမံခန့်ခွဲမှု မဟာဗျူဟာ”မှာလည်း အပိုဒ် ၁၉(က)မှာ “ ပြည်ပချေးငွေရယူရာမှာ ကြွေးမြီ ခံနိုင်ရည်ရှိမှုကို ထိန်းသိမ်းပြီးတော့ နိုင်ငံတော်ရဲ့ စီးပွားရေးမူဝါဒများကို အထောက်အကူပြုစေမယ့် စီမံကိန်းလုပ်ငန်းများအတွက် သက်သာသောချေးငွေများကို ဦးစားပေးရပါမည်”ဟုဖော်ပြထားပါတယ်။ သို့ဖြစ်၍ ယခုတင်ပြတဲ့ ချေးငွေဟာ မဟာဗျူဟာအရသော်လည်းကောင်း၊ ဥပဒေအရသော်လည်းကောင်း အထူးကိုက်ညီမှုရှိတဲ့ ချေးငွေဖြစ်ကြောင်း တင်ပြအပ်ပါတယ်။ လေးစားအပ်ပါသော နာယကကြီးခင်ဗျာ။ ပြည်ပချေးငွေရယူရာမှာ သက်သာတဲ့ချေးငွေ (Concessional Loan) နဲ့ သက်သာမှုမရှိတဲ့ချေးငွေ (Non-Concessional Loan) ဆိုပြီးတော့ သိရှိနိုင်ဖို့ saozas Grant Element no sasp:Cle:compozadąjoqulosušil Grant Element oộ caz:eçosdad အတိုးနှုန်း၊ ချေးငွေသက်တမ်း၊ ဆိုင်းငံ့ကာလ၊ ချေးငွေပမာဏနှင့်ချေးငွေ၏ ငွေကြေးအမျိုးအစားတို့ အပေါ်မူတည်ပြီး တွက်ချက်ခြင်းဖြစ်ပါတယ်။ ကမ္ဘာ့ဘဏ်ရဲ့ စံနှုန်းသတ်မှတ်ချက်အရ Grant Element ၃၅ ရာခိုင်နှုန်း အထက်ရှိပါက သက်သာတဲ့ချေးငွေဖြစ်ပြီးတော့ ၃၅ ရာခိုင်နှုန်း အောက်ရှိပါက သက်သာမှု မရှိသောချေးငွေဟု သတ်မှတ်ပါတယ်။ ယခုရယူမယ့် စီမံကိန်းချေးငွေများရဲ့ Grant Element ကို တွက်ချက်ရာမှာ ၆၈.၄၄ ရာခိုင်နှုန်းဖြစ်တဲ့အတွက် သက်သာသော ချေးငွေဖြစ်ပါကြောင်း တင်ပြအပ် ပါတယ်။ ၃၀-၉-၂၀၁ရ ရက်နေ့မှာရှိတဲ့ ပြည်ပကြွေးမြီ လက်ကျန်အခြေအနေဟာ အမေရိကန်ဒေါ်လာ အားဖြင့် ၉,၅၇၁.၇၁၃ သန်း ရှိပြီးတော့ ပြည်ပကြွေးမြီနဲ့ ဂျီဒီပီအချိုးဟာ ၁၄.၃၆ ရာခိုင်နှုန်း ဖြစ်ပါတယ်။ နိုင်ငံတကာစံနှုန်း သတ်မှတ်ချက်များအရ ကြွေးမြီခံနိုင်ရည်ရှိမှုစံနှုန်း အတွင်းမှာသာရှိပါကြောင်း တင်ပြ အပ်ပါတယ်။ လေးစားရပါသော နာယကကြီးခင်ဗျာ။ စီမံကိန်း (အဆင့်-၁)မှာ အကောင်အထည်ဖော်ခဲ့တဲ့ အတွေ့အကြုံအရ ချေးငွေကို တိုင်းဒေသကြီး/ပြည်နယ်အားလုံးသို့ ရောက်ရှိရေး၊ နိုင်ငံတော်ရဲ့ စီးပွားရေး မူဝါဒများနှင့် ညီညွတ်ရေး၊ SME လုပ်ငန်းရှင်အစစ်အမှန်များထံ ချေးငွေရောက်ရှိရေးတို့အတွက် စီမံကိန်း အဆင့်-၂ မှာ JICA နှင့်ညှိနှိုင်းပြီးတော့ PFI များ လိုက်နာရမည့် စည်းကမ်းသတ်မှတ်ချက်များကို ထပ်မံပြင်ဆင် သတ်မှတ်ဆောင်ရွက်မှာဖြစ်ပါတယ်။ PFI များအားလုံးကို ကြီးကြပ်ကွပ်ကဲ ဆောင်ရွက် နိုင်ဖို့အတွက် စီမံကိန်းစီမံခန့်ခွဲမှုအဖွဲ့ (Project Management Unit)ကို မြန်မာ့စီးပွားရေးဘဏ်မှာ ဒုတိယအထွေထွေမန်နေဂျာ ဦးဆောင်ပြီးတော့ ဖွဲ့စည်းထားပြီးတော့ စီမံကိန်းတစ်ခုလုံးကို ဦးဆောင် အကောင်အထည်ဖော်ရန်အတွက်ကို စီမံကိန်းနှင့် ဘဏ္ဍာရေးဝန်ကြီးဌာန၊ ဒုတိယဝန်ကြီးဦးဆောင်တဲ့ စီမံကိန်းလုပ်ငန်းကော်မတီ (Working Committee)ကိုလည်း ဖွဲ့စည်းဆောင်ရွက်မှာ ဖြစ်ပါတယ်။ ဤစီမံကိန်းရဲ့ အားသာချက်ကတော့ ဂျပန်ကပေးသော ချေးငွေသက်တမ်းသည် နှစ်ပေါင်း ၄၀ ဖြစ်ပြီးတော့ လုပ်ငန်းရှင်တစ်ဦးချင်းသို့ နှစ်တို ၃ နှစ်၊ နှစ်လတ် ၅ နှစ် သက်တမ်းဖြင့် ထုတ်ချေးမှာဖြစ်သဖြင့် တစ်ဦး ပြန်ဆပ်သည့်အခါမှာ နောက်တစ်ဦးသို့ ထုတ်ချေးနိုင်သည့်ပုံစံဖြင့် အကြိမ်ကြိမ်ကျော့ပြီးတော့ ထုတ်ချေးမှာ ဖြစ်ပါတယ်။ စီမံကိန်းသတ်မှတ်ချက်များအရ တစ်ကြိမ်ရယူပြီးတဲ့ လုပ်ငန်းရှင်အနေနဲ့ သာမန်အားဖြင့် နောက်ထပ်ရမှာမဟုတ်ပါဘူး။ JICA ရဲ့ရည်ရွယ်ချက်အရလည်း Customer အသစ်များ ကိုသာ ထပ်မံထုတ်ချေးစေလိုခြင်း ဖြစ်ပါတယ်။ နိုင်ငံတော်အနေဖြင့် များပြားလှတဲ့ SMEs လုပ်ငန်း များထဲက သတ်မှတ်ချက်များနှင့်အညီ ရွေးချယ်ပြီးတော့ ချေးငွေပံ့ပိုးခြင်းအားဖြင့် လုပ်ငန်းအောင်မြင် တိုးတက်အောင် အကူအညီပေးရန် ရည်ရွယ်ထားပါတယ်။ ချေးငွေလျှောက်ထားတဲ့ ရည်ရွယ်ချက်အတိုင်း သုံးစွဲခြင်း ရှိ မရှိ၊ လုပ်ငန်းတိုးတက်မှု ရှိ မရှိကိုလည်း စောင့်ကြည့်ကြပ်မတ်သွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျာ။ သို့ဖြစ်ပါ၍ SMEs ဖွံ့ဖြိုးတိုးတက်မှုစီမံကိန်း (အဆင့်-၂) အတွက် ဂျပန်နိုင်ငံ၏ ဖွံ့ဖြိုးမှုအကူအညီချေးငွေ(JICA ODA Loan) ဂျပန်ယန်း ၁၄.၉၄၉ ဘီလီယံ (မြန်မာကျပ် ၁၈၀ ဘီလီယံခန့်)ရယူရန် ပြည်ထောင်စုအစိုးရအဖွဲ့မှ ခွင့်ပြုထားပြီး ဖြစ်ပါသဖြင့် ဥပဒေနှင့် အညီ လွှတ်တော်၏အတည်ပြုချက် ရယူပေးပါရန် နာယကကြီးမှတစ်ဆင့် လေးစားစွာ တင်ပြအပ်ပါတယ်။ အားလုံးကျေးဇူးတင်ပါတယ်။</speech>
<title>အထက်ပါကိစ္စနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ ပေးပို့စာမိတ္တူကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ ပေးပို့စာမိတ္တူကို နောက်ဆက်တွဲဖြင့် ဖော်ပြထားပါသည်။ အထက်ပါကိစ္စနဲ့စပ်လျဉ်းပြီး ၁၆-၂-၂၀၁၈ ရက်(သောကြာနေ့)မှာ ဆွေးနွေးဖို့ လျာထားပါတယ်။ ဒါကြောင့် ဆွေးနွေးလိုတဲ့ လွှတ်တော်ကိုယ်စားလှယ် ရှိပါက ၁၅-၂-၂၀၁၈ ရက်(ကြာသပတေးနေ့)မွန်းလွဲ တစ်နာရီ(၁၃၀၀ နာရီ) နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည် စာရင်း တင်သွင်းနိုင်ကြောင်း အသိပေးကြေညာပါတယ်။</speech>
</motion>
</section>
<section value="Bill">
<bill>
<title>၂၀၁၈ ခုနှစ်၊ ပြည်ထောင်စု၏ အခွန်အကောက်ဥပဒေကြမ်းနှင့်စပ်လျဉ်း၍ ပြည်ထောင်စုအစိုးရအဖွဲ့ | ကိုယ်စား သက်ဆိုင်ရာ ပြည်ထောင်စုအဆင့်အဖွဲ့အစည်းဝင် က လွှတ်တော်သို့တင်သွင်းခြင်း</title>
<speech type="speaker">အစီအစဉ်(၁၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု အစိုးရအဖွဲ့ကသာ တင်သွင်းခွင့်ရှိပြီး ပြည်ထောင်စုလွှတ်တော်၌သာ ဆွေးနွေးဆုံးဖြတ်ရမယ့် ၂၀၁၈ ခုနှစ်၊ ပြည်ထောင်စု၏ အခွန်အကောက်ဥပဒေကြမ်းကို လွှတ်တော်သို့ တင်သွင်းမှာ ဖြစ်ပါတယ်။ ပြည်ထောင်စုလွှတ်တော်ဆိုင်ရာ နည်းဥပဒေ ၉၄ ၊ ၉၅ နဲ့အညီ ပြည်ထောင်စု အစိုးရအဖွဲ့ကိုယ်စား သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က လွှတ်တော်သို့ တင်သွင်းဖို့ ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော် နာယက၊ ပြည်သူ့လွှတ်တော် ဥက္ကဋ္ဌနှင့် လွှတ်တော်ကိုယ်စားလှယ်များ၊ ဖိတ်ကြားထားသော ပြည်ထောင်စုအဆင့် အဖွဲ့အစည်းဝင် ပုဂ္ဂိုလ်များနှင့် ဧည့်သည်တော်များအားလုံး ကိုယ်စိတ်နှစ်ဖြာ ကျန်းမာချမ်းသာပြီး မင်္ဂလာအပေါင်းနှင့် ပြည့်စုံကြပါစေရန် နှုတ်ခွန်းဆက်သ ဂါရဝပြု အပ်ပါတယ်။ ကျွန်တော်ကတော့ စီမံကိန်းနှင့် ဘဏ္ဍာရေးဝန်ကြီးဌာန ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ဖွဲ့စည်းပုံအခြေခံဥပဒေ ပုဒ်မ ၁၀၀ ပုဒ်မခွဲ(ခ)မှာ နိုင်ငံတော်ရဲ့ အမျိုးသားစီမံကိန်း၊ နှစ်စဉ်အရ အသုံးခန့်မှန်းခြေငွေစာရင်းနဲ့ အခွန်အကောက်ဆိုင်ရာ ဥပဒေကြမ်းများကို သတ်မှတ်ထားသည့် နည်းလမ်း များနဲ့အညီ ပြည်ထောင်စုလွှတ်တော်တွင် ဆွေးနွေးဆုံးဖြတ်ရမည်ဟု ပြဋ္ဌာန်းထားချက်အရ ၂၀၁၈ ခုနှစ်၊ ပြည်ထောင်စု၏ အခွန်အကောက်ဥပဒေကြမ်းကို ပြည်ထောင်စုအစိုးရအဖွဲ့ကိုယ်စား ကျွန်တော်မှ ပြည်ထောင်စု လွှတ်တော်သို့ ရှင်းလင်းတင်သွင်းမှာဖြစ်ပါတယ်။ Power Point အသုံးပြု တင်ပြခွင့်ပြုပါရန် ပန်ကြား အပ်ပါတယ်။ နာယကကြီးခင်ဗျား။ ဖွဲ့စည်းပုံအခြေခံဥပဒေနှင့်အညီ နှစ်စဉ် ပြည်ထောင်စုရဲ့ အခွန်အကောက် ဥပဒေတင်သွင်းမှုကို ၂၅-၂-၂၀၁၄ ရက်နေ့က ကျင်းပပြုလုပ်ခဲ့တဲ့ ပထမအကြိမ် ပြည်ထောင်စုလွှတ်တော် နဝမပုံမှန်အစည်းအဝေး (၁၇)ရက်မြောက်နေ့က ပထမဦးဆုံးအကြိမ်အဖြစ်နဲ့ စတင်တင်သွင်းခဲ့ပါတယ်။ သို့ဖြစ်တဲ့အတွက် ယခုအခါမှာ ပြည်ထောင်စုလွှတ်တော်က အတည်ပြု ပြဋ္ဌာန်းပေးခဲ့တဲ့ နှစ်စဉ်အခွန် အကောက်ဥပဒေပေါင်းဟာ ၄ ခု ရှိခဲ့ပြီဖြစ်ပါတယ်။ ယနေ့တင်သွင်းမယ့် ၂၀၁၈ ခုနှစ်၊ ပြည်ထောင်စုရဲ့ အခွန်အကောက်ဥပဒေဟာ ပဉ္စမမြောက် နှစ်စဉ်အခွန်အကောက်ဥပဒေဖြစ်ပါတယ်။ အခွန်ဆိုင်ရာ ဥပဒေ များသည် နိုင်ငံတော်အတွက် အခွန်ရရှိရေးတစ်ခုတည်းအတွက်သာမက ရှုဒေါင့်ပေါင်းစုံ၊ ဘက်ပေါင်းစုံမှ ချဉ်းကပ်သုံးသပ်ပြီးတော့ အစိုးရရဲ့ ရည်ရွယ်ချက်များကို အောင်မြင်ပေါက်မြောက်စေရန် ပြဋ္ဌာန်းပေးရတဲ့ ဥပဒေများ ဖြစ်ပါတယ်။ သို့ဖြစ်ပါ၍ လွှတ်တော်ကိုယ်စားလှယ်ကြီးများသို့ ပန်ကြားတင်ပြလိုသည်မှာ နိုင်ငံတော်အတွက် အခွန်ရရှိရေး၊ အခွန်ထမ်းပြည်သူများသို့လည်း အခွန်တာဝန်ကို ဝန်ထုပ်ဝန်ပိုး မဖြစ် စေဘဲ ထမ်းဆောင်စေနိုင်မည့် မျှတသောအခွန်နှုန်းများ ဖြစ်စေရေးတို့ကို အဖက်ဖက်က စဉ်းစားပြီးတော့ ဤဥပဒေကြမ်းအပေါ်မှာ ဝိုင်းဝန်းသုံးသပ် ဆွေးနွေးပေးကြပါရန် ဖြစ်ပါတယ်။ လေးစားအပ်ပါသော နာယကကြီးနှင့် လွှတ်တော်ကိုယ်စားလှယ်များခင်ဗျား။ ၂၀၁၈ ခုနှစ်၊ ပြည်ထောင်စုရဲ့ အခွန်အကောက်ဥပဒေကို ရေးဆွဲတဲ့နေရာမှာ ၂၀၁ရ ခုနှစ်၊ ပြည်ထောင်စုရဲ့ အခွန် အကောက်ဥပဒေကို အခြေခံပြီးတော့ ပြုစုရေးဆွဲခဲ့ခြင်းဖြစ်ပါတယ်။ ၂၀၁ရ ခုနှစ်၊ ပြည်ထောင်စုရဲ့ အခွန် အကောက်ဥပဒေဟာ ကျွန်တော်တို့ လက်ရှိကျင့်သုံးနေဆဲဥပဒေဖြစ်ပြီးတော့ ၂၀၁၈ ခုနှစ်၊ မတ်လ ၃၁ ရက် နေ့အထိ အကျိုးသက်ရောက်မယ့် ဥပဒေဖြစ်ပါတယ်။ ယခုဥပဒေကြမ်းကတော့ ၂၀၁၈ ခုနှစ်၊ ဧပြီလ ၁ ရက် နေ့မှစပြီးတော့ အကျိုးသက်ရောက်မှာ ဖြစ်ပါတယ်။ ဥပဒေကြမ်းပြုစုရာမှာ အခွန်ထမ်း ပြည်သူများအပေါ်မှာ ကြီးမားတဲ့ သက်ရောက်မှုများ မဖြစ်စေရေးအတွက်ကို ပြင်ဆင်ဖြည့်စွက်ချက်များ တတ်နိုင်သမျှ နည်းစေရန်နဲ့ နိုင်ငံတော်ရဲ့ လက်ရှိစီးပွားရေးအခြေအနေနဲ့ လိုက်လျောညီထွေဖြစ်အောင် ပြင်ဆင်သင့် ပြင်ဆင်ထိုက်တဲ့ အခွန်နှုန်းများ၊ ကင်းလွတ်ခွင့်များ၊ သက်သာခွင့်ပြုခြင်းများ စသည်တို့ကိုသာ ပါဝင်နိုင်ရန် ဆောင်ရွက်ခဲ့ပါတယ်။ ၂၀၁၈ ခုနှစ်၊ ပြည်ထောင်စုရဲ့အခွန်အကောက်ဥပဒေကြမ်းမှာ အခန်းပေါင်း (၉)ခန်း၊ ပုဒ်မပေါင်း ၃၉ ခု ပါရှိပါတယ်။ ၂၀၁ရ ခုနှစ်၊ ပြည်ထောင်စုရဲ့ အခွန်အကောက်ဥပဒေကို အခြေခံပြီးတော့ စကားရပ်ပြင်ဆင် ဖြည့်စွက်ခြင်း ၂ ရပ်၊ စကားရပ်အစားထိုးခြင်း ၂ ရပ်၊ စကားရပ် ထပ်မံဖြည့်စွက်ခြင်း ၅ ရပ်၊ အသစ်ဖြည့် စွက်ခြင်း ၄ ရပ်၊ စကားရပ်ပယ်ဖျက်ခြင်း ရ ရပ်၊ ပုဒ်မ ၃၃ ကို ဇယား(၁)နှင့် တူညီစေရန် ကိုက်ညှိခြင်း ၁ ရပ် တို့ဖြင့် ဆောင်ရွက်ထားပါကြောင်း တင်ပြအပ်ပါတယ်။ လေးစားအပ်ပါသော နာယကကြီးခင်ဗျား။ ယခုအခါမှာ နိုင်ငံတော်က ဘဏ္ဍာရေးနှစ်ကို ပြောင်းလဲ သတ်မှတ် ဆောင်ရွက်သော်လည်းပဲ ယခုတင်သွင်းတဲ့ ၂၀၁၈ ခုနှစ်၊ ပြည်ထောင်စုရဲ့ အခွန်အကောက် ဥပဒေကြမ်းကို အခွန်ထမ်းများ လိုက်နာမှုလွယ်ကူစေရန်ရည်ရွယ်ပြီး ရေးဆွဲထားပါတယ်။ အခွန်နှုန်းထား များနှင့် ပတ်သက်ပြီးတော့ ဤဥပဒေကြမ်းရဲ့ ပုဒ်မ ၂၅ ပါ ပြဋ္ဌာန်းချက်ကလွဲပြီးတော့ ၂၀၁ရ ခုနှစ်၊ ပြည်ထောင်စုရဲ့ အခွန်အကောက်ဥပဒေပါ နှုန်းထားများအတိုင်း မပြောင်းလဲဘဲ ရေးဆွဲထားပါတယ်။ ၂၀၁ရ ခုနှစ်၊ ပြည်ထောင်စုလွှတ်တော်က အထူးကုန်စည်ခွန် ကင်းလွတ်ခွင့်ပြုခဲ့တဲ့ စိန်နှင့် မြ၊ ကုန်သွယ် လုပ်ငန်းခွန်ကင်းလွတ်ခွင့်ပြုခဲ့တဲ့ ရွှေစင်ရွှေတုံးတို့ကိုလည်း ကင်းလွတ်ခွင့်ရတဲ့ ကုန်စည်များစာရင်းမှာ ဆက်လက်ထည့်သွင်း ပြဋ္ဌာန်းထားပါတယ်။ ၂၀၁၈ ခုနှစ်၊ ပြည်ထောင်စုရဲ့ အခွန်အကောက်ဥပဒေမူကြမ်းနှင့်ပတ်သက်ပြီးတော့ ထူးခြားချက် များကို ကောက်နုတ်တင်ပြရမည်ဆိုပါက အဓိကအားဖြင့် ထူးခြားချက် (၂)ချက် ရှိပါတယ်။ ကတော့ အခွန်နှစ်သတ်မှတ်မှုကိစ္စဖြစ်ပါတယ်။ ဒုတိယတစ်ချက်ကတော့ ယခင်ကာလများက စည်းကြပ်မှုမှ လွတ်ကင်းခဲ့တဲ့ဝင်ငွေများကို အခွန်ပေးဆောင်စေရန် အခွင့်အလမ်း ဖော်ထုတ်ပေးခြင်း ဖြစ်ပါတယ်။ လေးစားအပ်ပါသော နာယကကြီးခင်ဗျား။ ပထမထူးခြားချက်နဲ့ ပတ်သက်ပြီးတော့ ဦးစွာ ရှင်းလင်း တင်ပြပါမယ်။ ပြည်ထောင်စုအစိုးရအဖွဲ့ဟာ နိုင်ငံတော်ကချမှတ်ထားတဲ့ စီးပွားရေးမူဝါဒများနှင့် ဘဏ္ဍာရေး မူဝါဒများကို ပိုမိုထိရောက်စွာ အကောင်အထည်ဖော်ဆောင်နိုင်စေရန်အလို့ငှာ ဘဏ္ဍာရေးနှစ်ကို လက်ရှိ ကျင့်သုံးလျက်ရှိတဲ့ ဧပြီလ ၁ ရက်နေ့ကနေ မတ်လ ၃၁ ရက်နေ့အစား ရှေ့လာမယ့် ၂၀၁၈ ခုနှစ်၊ အောက်တိုဘာလ ၁ ရက်နေ့ကစပြီးတော့ အောက်တိုဘာလ ၁ ရက်နေ့မှ စက်တင်ဘာလ ၃၀ ရက်နေ့ အထိဟု ပြောင်းလဲ သတ်မှတ်ပြီး ဆောင်ရွက်မှာဖြစ်ပါတယ်။ ယင်းသို့ ဘဏ္ဍာရေးနှစ်ပြောင်းလဲခြင်းနှင့် စပ်လျဉ်းပြီးတော့ စီမံကိန်းနှင့်ဘဏ္ဍာရေးဝန်ကြီးဌာနက အခွန်နှစ်(Tax Year)ကို ပြောင်းလဲရန် သင့် မသင့် စဉ်းစားခဲ့ပါတယ်။ လက်ရှိအခွန်နှစ်ဟာ လက်ရှိဘဏ္ဍာရေးနှစ်အတိုင်း ဧပြီလ ၁ ရက်နေ့ကနေ မတ်လ ၃၁ ရက်အထိ ဖြစ်ပါတယ်။ သို့ဖြစ်၍ အခွန်နှစ် သို့မဟုတ် အခွန်စည်းကြပ်မှုအတွက် ကျင့်သုံးမယ့် ဝင်ငွေနှစ်ကို လက်ရှိ အတိုင်း ဧပြီလ ၁ ရက်နေ့ကနေ မတ်လ ၃၁ ရက်နေ့ထိထားရန် သို့မဟုတ် ဘဏ္ဍာရေးနှစ် အသစ်အတိုင်း အောက်တိုဘာလ ၁ ရက်မှ စက်တင်ဘာလ ၃၀ ရက်နေ့အထိ ထားရန်တို့ကို စဉ်းစားခဲ့ပါတယ်။ အခွန် ပေးဆောင်သူ အခွန်ထမ်းများမှာ အစိုးရကဏ္ဍမှ လုပ်ငန်းအဖွဲ့အစည်းများရှိသကဲ့သို့ ပုဂ္ဂလိကကဏ္ဍမှ လုပ်ငန်းအဖွဲ့အစည်းများလည်း အများအပြားရှိပါတယ်။ အခွန်နှစ်ကိုဘဏ္ဍာရေးနှစ် အသစ်အတိုင်း လိုက်လံ ပြောင်းလဲမည်ဆိုပါက အခွန်ထမ်းများအနေနဲ့ ၎င်းတို့ရဲ့ ဘဏ္ဍာရေးစီမံခန့်ခွဲမှုစနစ်များကို ပြောင်းလဲရမည် ဖြစ်ခြင်း၊ အခွန်အကောက်ရငွေများအပေါ်မှာ ထိခိုက်နိုင်ခြင်းစသည်တို့ကို တွေ့ရှိရပြီးတော့ ဘဏ္ဍာရေးနှစ် ပြောင်းလဲသော်လည်းပဲ အခွန်နှစ်ကို လက်ရှိအတိုင်းမပြောင်းလဲဘဲထားပါက လက်ရှိပေးဆောင်မြဲစနစ် အတိုင်း ဆက်လက်ပေးဆောင်နိုင်ခြင်း၊ စရိတ်ကုန်ကျမှုမရှိခြင်း၊ နိုင်ငံတော်အတွက် အခွန်အကောက်ရငွေ အပေါ်မှာ ထိခိုက်နိုင်မှုမရှိခြင်း စသည်တို့ကို တွေ့ရပါတယ်။ နိုင်ငံတကာမှာလည်းပဲ အခွန်စည်းကြပ်မှုအတွက် ဝင်ငွေရရှိတဲ့နှစ် သတ်မှတ်မှုများကို လေ့လာတဲ့ အခါမှာ ဘဏ္ဍာရေးနှစ်နှင့် ထပ်တူကျတဲ့နိုင်ငံများရှိသကဲ့သို့ ထပ်တူမကျတဲ့နိုင်ငံများလည်း အများအပြား ရှိတာကိုတွေ့ရပါတယ်။ အခွန်နှစ်သတ်မှတ်မှုနှင့်ပတ်သက်ပြီး အောက်ပါအတိုင်း သတ်မှတ်ကြတာကို တွေ့ရ ပါတယ်။ (က) ဘဏ္ဍာရေးနှစ်အတိုင်း သတ်မှတ်ခြင်း၊ (ခ) ပြက္ခဒိန်နှစ်အတိုင်းသတ်မှတ်ခြင်း၊ (ဂ) အခွန် ထမ်းရဲ့ စာရင်းကိုင်နှစ် (Accounting Period) အတိုင်း သတ်မှတ်ခြင်းတို့ဖြစ်ပါတယ်။ နာယကကြီးခင်ဗျာ။ အချို့နိုင်ငံများမှာ အခွန်ထမ်းများအနေနဲ့ မိမိကြိုက်နှစ်သက်ရာနှစ်ကို ကျင့်သုံး နိုင်ပြီးတော့ သက်ဆိုင်ရာအခွန်ဥပဒေများအရ ဝင်ငွေကြေညာလွှာတင်သွင်းခြင်း၊ ကြိုတင်ခွန်များပေးသွင်း ခြင်းအစရှိတဲ့ အခွန်ဆိုင်ရာလိုက်နာဆောင်ရွက်ရန်ရှိသည်များကို ဆောင်ရွက်ကြရခြင်း ဖြစ်ပါတယ်။ မိမိတို့ အနေဖြင့်လည်း အခွန်စနစ်ကို နိုင်ငံတကာမှာကျင့်သုံးတဲ့ အခွန်စနစ်နဲ့ညီညွတ်အောင် ပြုပြင်ပြောင်းလဲဖို့ ဆောင်ရွက်ရန် ကြိုးပမ်းနေချိန်မှာ ဧပြီလ ၁ ရက်နေ့ကနေ မတ်လ ၃၁ ရက်နေ့ အထိ ကာလအတိုင်း ဆက်လက်ထားရှိခြင်းအားဖြင့် သက်ဆိုင်ရာအခွန်ဥပဒေများကို အနည်းငယ်သာ ပြင်ဆင်ရမည်ဖြစ်ခြင်း၊ နိုင်ငံတကာမှာ ကျင့်သုံးဆောင်ရွက်လျက်ရှိတဲ့ အခွန်စနစ်နဲ့လည်း ညီညွတ်မှုရှိခြင်း၊ အခွန်ဆိုင်ရာ စည်းကြပ် ခြင်း၊ ကြေညာလွှာတင်သွင်းမှုနှင့် အခွန်ပေးသွင်းမှုများကို ပုံမှန်အတိုင်း ဆက်လက်ဆောင်ရွက်သွား နိုင်မည်ဖြစ်ခြင်း၊ အခွန်ထမ်းများအနေဖြင့် လိုက်နာဆောင်ရွက်ရန် အထူးခက်ခဲမှုမရှိနိုင်ခြင်း၊ ဆောင်ရွက်ဆဲ ဖြစ်သော အခွန်စနစ်ပြုပြင်ပြောင်းလဲရေး (Tax Reform) ကိစ္စများကိုလည်း သတ်မှတ်ထားသည့် ဇယားအတိုင်း ဆက်လက်ဆောင်ရွက်နိုင်မည်ဖြစ်ခြင်း စသည့်အကျိုးရလဒ်များကို ဖြစ်ပေါ်စေနိုင်ကြောင်း တွေ့ရှိရပါတယ်။ သို့ဖြစ်ပါ၍ ယခုတင်သွင်းသည့် ဥပဒေကြမ်းမှာ အခွန်နှစ်ကို လက်ရှိအတိုင်း မပြောင်းလဲဘဲ ထားရှိပြီး အခွန်နှစ်သတ်မှတ်မှုနှင့်သက်ဆိုင်သော ၂၀၁ရ ခုနှစ်၊ ပြည်ထောင်စုရဲ့ အခွန်အကောက်ဥပဒေရဲ့ ပုဒ်မ ၁ ကို ပြင်ဆင်ခြင်း၊ ပုဒ်မခွဲ(ဃ)ကို အသစ်ဖြည့်စွက်ခြင်းနှင့် ပုဒ်မ ၃၉ ကို ဖြည့်စွက်ခြင်းတို့ဖြင့် ရေးဆွဲထားပါကြောင်း တင်ပြအပ်ပါတယ်။ ထို့ပြင် ယခုနှစ်အခွန်အကောက်ဥပဒေရဲ့ အကျိုးသက်ရောက်မှုကို အခြားနှစ်များကဲ့သို့ ကာလ အကန့်အသတ်ဖြင့် ဖော်ပြမထားဘဲ စတင်အကျိုးသက်ရောက်သည့်နေ့ ၂၀၁၈ ခုနှစ်၊ ဧပြီလ ၁ ရက်နေ့က စပြီးတော့ နောက်ထပ်နှစ်စဉ်အခွန်အကောက်ဥပဒေမပြဋ္ဌာန်းမီအထိ အကျိုးသက်ရောက်စေရန် ရည်ရွယ် ပြီးတော့ အကျိုးသက်ရောက်မှု ကုန်ဆုံးတဲ့နေ့ကို ဖော်ပြမထားခဲ့ပါဘူး။ ဘဏ္ဍာရေးနှစ်နှင့် အခွန်နှစ်ကာလ မတူညီတော့တဲ့အတွက်ကြောင့် အခွန်ပေးဆောင်မှုများကို အကူးအပြောင်းကာလများမှာလည်း အကြား အလပ်မရှိ ဆက်လက်ပြီးတော့ အကျိုးသက်ရောက်နေစေရန်ဖြစ်ပါတယ်။ လေးစားအပ်ပါသော နာယကကြီးခင်ဗျား။ ဒုတိယထူးခြားချက်ကို တင်ပြပါမယ်။ နိုင်ငံတော် အတွက် အထူးအကျိုးရှိစေမယ့် ပြဋ္ဌာန်းချက်တစ်ခု ဖြစ်ပါတယ်။ နိုင်ငံတော်ရဲ့ စီးပွားရေးဖွံ့ဖြိုးတိုးတက်မှုကို အထောက်အကူဖြစ်စေဖို့ နိုင်ငံသားတိုင်း စီးပွားရေးလုပ်ငန်းများမှာ မိမိတို့ထည့်ဝင်ထားရှိတဲ့ ထည့်ဝင် မယ့် ရင်းနှီးမြှုပ်နှံမှုများအပေါ်မှာ စိုးရိမ်ကြောင့်ကြမှုကင်းစေဖို့၊ နောင်အခါမှာ ဥပဒေဘောင်အတွင်းက လိုက်နာနေထိုင်လာစေမှုတို့အတွက် ယခင်ကာလများက အခွန်စည်းကြပ်မှုမှ အကြောင်းအမျိုးမျိုးကြောင့် လွတ်ကင်းခဲ့တဲ့ ဝင်ငွေများကို သတ်မှတ်အခွန်နှုန်းဖြင့် သတ်မှတ်တွင်း ပေးဆောင်နိုင် စေရန် အခွင့်အလမ်းဖော်ထုတ်ပေးသည့် ပြဋ္ဌာန်းချက်ဖြစ်ပါတယ်။ ဥပဒေကြမ်းရဲ့ ပုဒ်မ ၂၅ မှာ တွေ့ရှိနိုင် ပါတယ်။ အဆိုပါကိစ္စအတွက် သီးခြားဥပဒေသစ်တစ်ရပ်ပြဋ္ဌာန်းပြီး ဆောင်ရွက်မည်ဆိုပါက ြင့် နိုင်ပြီးတော့ ၂၀၁၈ ခုနှစ်၊ ပြည်ထောင်စုရဲ့ အခွန်အကောက်ဥပဒေမှာ ထည့်သွင်းပြဋ္ဌာန်းဆောင်ရွက် ခြင်းက ပိုမိုသင့်လျော်သည်ကို တွေ့ရပါတယ်။ သို့ဖြစ်ပါ၍ ဤအပိုဒ်ပါ ပြဋ္ဌာန်းချက်အရ ပြည်သူအများလက်ဝယ်တွင်ရှိပြီး တရားမဝင်သော နည်းလမ်းဖြင့် ရရှိသောငွေနှင့် သက်ဆိုင်ခြင်းမရှိသည့် ငြိမ်သက်နေသည့် ငွေကြေးများကိုစီးပွားရေး နယ်ပယ်အတွင်း ဝင်ရောက်လည်ပတ်နိုင်စေခြင်းဖြင့် နိုင်ငံ၏စီးပွားရေးဖွံ့ဖြိုးတိုးတက်ရေးအတွက်ကို ကောင်းမွန်တဲ့ အကျိုးရလဒ်များ ပေါ်ထွန်းလာစေမှာ ဖြစ်ပါတယ်။ ဤပြဋ္ဌာန်းချက်ကို အကောင်အထည်ဖော်ဆောင်ရွက်ရာမှာ အောက်ဖော်ပြပါအခြေခံအချက်များနှင့် ကိုက်ညီတဲ့ဝင်ငွေများကို လက်တွေ့စီးပွားရေးနယ်ပယ်အတွင်း ဝင်ရောက်လည်ပတ်လာနိုင်စေရေးအတွက် အခွင့်အလမ်းဖန်တီးပေးဖို့ ရည်ရွယ်ထားပါတယ်။ (က) ပြည်တွင်းနေနိုင်ငံသားနှင့် ပြည်ပနေနိုင်ငံသား များရဲ့ တရားမဝင်သောနည်းလမ်းဖြင့် ရရှိသောငွေနှင့် သက်ဆိုင်ခြင်းမရှိသည့် ပြည်ပတွင်ရှိသော သို့မဟုတ် ရရှိသောဝင်ငွေများ၊ (ခ) ပြည်တွင်းနေနိုင်ငံသားနှင့် ပြည်ပနေနိုင်ငံသားများ၏ တရားမဝင် သောနည်းလမ်းဖြင့် ရရှိသောငွေနှင့် သက်ဆိုင်ခြင်းမရှိသော ပြည်တွင်းတွင်ရှိသော သို့မဟုတ် ရရှိသော ငွေကြေးများနှင့် ပိုင်ဆိုင်မှုများ။ သို့ဖြစ်ရာ ပုဒ်မ ၂၅ မှာ အထက်ပါအခြေခံအချက်များနှင့် ကိုက်ညီတဲ့ ပြည်တွင်းနေနိုင်ငံသား သို့မဟုတ် ပြည်ပနေနိုင်ငံသားများ၏ ပြည်ပတွင်ရှိသော သို့မဟုတ် ရရှိသော အမင်း ဆင်မင်စင်၏ အစ ဝင်အောင် ဆောင်ရွက်ပေးနိုင်ရန် ၂၀၁ရ ခုနှစ်၊ ပြည်ထောင်စု၏ အခွန်အကောက်ဥပဒေ ပုဒ်မ ၂၅ ဖြင့် ပြဋ္ဌာန်းခဲ့တဲ့ စည်းကြပ်မှုမှလွတ်ကင်းနေသော ဝင်ငွေအပေါ် စည်းကြပ်ရန်အခွန်နှုန်း သတ်မှတ်သည့် ပြဋ္ဌာန်းချက်ကို ပြင်ဆင်ရေးဆွဲထားခြင်းဖြစ်ပါတယ်။ လေးစားအပ်ပါသော နာယကကြီးခင်ဗျား။ ဤအစီအစဉ်ကို အကောင်အထည်ဖော် ဆောင်ရွက် နိုင်ရန် ရရှိမည့်တစ်နှစ်တာကာလ (၂၀၁၈ ခုနှစ်၊ ဧပြီလ ၁ ရက်နေ့မှ ၂၀၁၉ ခုနှစ်၊ မတ်လ ၃၁ ရက် နေ့အထိ) ဖြစ်ပါတယ်။ ယင်းသို့ဆောင်ရွက်ရာမှာ တရားမဝင်တဲ့နည်းလမ်းဖြင့် ရရှိသောငွေကြေးများနှင့် သက်ဆိုင်ခြင်းမရှိသည့်ဝင်ငွေနှင့် ငွေကြေးများအပေါ်မှာသာ ဤဥပဒေဖြင့် အခွင့်အလမ်း ဖော်ဆောင် ပေးမှာဖြစ်ပါတယ်။ ဤသို့ဆောင်ရွက်ပေးပြီးနောက် ဝင်ငွေခွန်ဥပဒေမှာ ပြဋ္ဌာန်းပါရှိခဲ့တဲ့ စည်းကြပ်မှုမှ လွတ်ကင်းနေသောဝင်ငွေ ဆိုတဲ့ခေါင်းစဉ်ကို ဝင်ငွေခွန်ဥပဒေအသစ် ပြဋ္ဌာန်းတဲ့ပယ်ဖျက်သွား မည်ဖြစ်ပါတယ်။ နောင်တွင် ဝင်ငွေခွန်ဥပဒေအသစ်အတိုင်းသာ အခွန်ပေးဆောင်ကြရမှာ ဖြစ်ပါတယ်။ သို့ဖြစ်ပါ၍ ဒီအခွင့်အရေးဟာ အခွန်ပေးဆောင်ရမည်ဖြစ်သော်လည်း စည်းကြပ်မှုက လွတ်ကင်းခဲ့သော ဝင်ငွေများကို ပြန်လည်ပေးဆောင်နိုင်ရန် နောက်ဆုံးရရှိတဲ့အခွင့်အရေးဟု ဆိုနိုင်ပါတယ်။ နောင်တွင် စည်းကြပ်မှုမှ လွတ်ကင်းနေသော ဝင်ငွေဟူသော အသုံးအနှုန်းရှိတော့မည်မဟုတ်ဘဲနဲ့ အခွန်တိမ်းရှောင်မှု များအတွက် တည်ဆဲဥပဒေများနှင့်အညီ ထိရောက်စွာ အရေးယူဆောင်ရွက်သွားမှာ ဖြစ်ပါတယ်။ လေးစားအပ်ပါသော နာယကကြီးနှင့် လွှတ်တော်ကိုယ်စားလှယ်များခင်ဗျား။ နိဂုံးချုပ်အနေဖြင့် နိုင်ငံတော်အတွက် ရသင့်ရထိုက်တဲ့ အခွန်ဝင်ငွေ အပြည့်အဝရရှိစေရေး၊ ပြည်သူအများ အခွန်ဆိုင်ရာ အသိပညာ၊ ဗဟုသုတများတိုးပွားပြီး လိုလားစွာဖြင့် အခွန်ထမ်းဆောင်လာစေရန် ကြိုးပမ်းဆောင်ရွက်ရေး၊ နိုင်ငံတကာစံနှုန်းများနှင့် လျော်ညီသော အခွန်စနစ်ဖြစ်ပေါ်လာရေး၊ အခွန်တိမ်းရှောင်မှုများ လျော့နည်း ပပျောက်ရေးတို့ကို နိုင်ငံတော်က ဆက်လက်ကြိုးပမ်း ဆောင်ရွက်သွားမှာဖြစ်ပါတယ်။ အခွန်ထမ်းများရဲ့ စိတ်ထားနဲ့ခံယူချက်၊ လုပ်ဆောင်ချက်များ ပြုပြင်ပြောင်းလဲရေး၊ ဆုပေးဒဏ်ပေးစနစ်ကို ထိရောက်စွာ ကျင့်သုံးဆောင်ရွက်ရေး၊ အခွန်ပညာပေးမှုများ ပိုမိုလုပ်ဆောင်ရေး၊ နိုင်ငံတကာအဆင့်မီ အခွန်စနစ် ဖြစ်ပေါ်လာစေရေးတို့အတွက် တာဝန်ရှိသည့် ဌာနအဖွဲ့အစည်းများက ကြိုးပမ်းဆောင်ရွက်သကဲ့သို့ အခွန်ထမ်းပြည်သူများဘက်မှလည်း မိမိတို့၏ ပုဂ္ဂလိကအကျိုးစီးပွားတစ်ခုတည်းကိုသာ ကြည့်ရန်မသင့်ဘဲ ဖွဲ့စည်းပုံအခြေခံဥပဒေနှင့်အညီ နိုင်ငံတော်၏ အခွန်တာဝန်များကို ကြည်ကြည်ဖြူဖြူဖြင့် လိုလားစွာ ထမ်းဆောင်ကြရန် လိုအပ်မည်ဖြစ်ပါတယ်။ သို့ဖြစ်ရာ အခွန်ထမ်းများ၏ အခွန်ထမ်းဆောင်မှုနှင့် အခွန်ဝန်ထမ်းများရဲ့ လုပ်ဆောင်မှုများနှင့် ပတ်သက်ပြီး စနစ်တကျ ကြပ်မတ်ကွပ်ကဲ ဆောင်ရွက်နိုင်ရန် ဥပဒေကြမ်းပူးပေါင်းကော်မတီနဲ့ လွှတ်တော် ရေးရာကော်မတီများ၊ လွှတ်တော်ကိုယ်စားလှယ်ကြီးများကလည်း ဝိုင်းဝန်းပူးပေါင်း ဆောင်ရွက်ပေးပါရန် နှင့် ဥပဒေကြမ်းအပေါ်မှာ လိုအပ်သည်များကို ဆွေးနွေးသုံးသပ် အကြံပြုပေးကြပါရန် လေးစားစွာ တင်ပြရင်း ၂၀၁၈ ခုနှစ်၊ ပြည်ထောင်စု၏ အခွန်အကောက်ဥပဒေကြမ်းကို ဖွဲ့စည်းပုံအခြေခံဥပဒေ ပုဒ်မ ၁၀၀ ပုဒ်မခွဲ(ခ)နှင့်အညီ ပြည်ထောင်စုလွှတ်တော်သို့ တင်သွင်းအပ်ပါတယ်။ အားလုံးကို ကျေးဇူးတင် ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ လွှတ်တော်သို့ တင်သွင်းခဲ့တဲ့ ၂၀၁၈ ခုနှစ်၊ ပြည်ထောင်စု၏ အခွန်အကောက် ဥပဒေကြမ်းအပါအဝင် ဥပဒေကြမ်းနဲ့သက်ဆိုင်တဲ့ ရည်ရွယ်ချက်၊ ကျိုးကြောင်းဖော်ပြချက် မိတ္တူများကို လွှတ်တော်အစည်းအဝေးပြီးဆုံးချိန်မှာ ကိုယ်စားလှယ်များထံ တွေ့ရှိချက်နှင့် သဘောထားမှတ်ချက်အစီရင်ခံစာကို ၂၃-၂-၂၀၁၈ ရက်(သောကြာနေ့)မှာ လွှတ်တော်သို့ တင်သွင်းနိုင်ဖို့ လျာထားပါကြောင်းနဲ့ ပြည်ထောင်စုလွှတ်တော်ဆိုင်ရာ ဥပဒေ၊ နည်းဥပဒေများနဲ့အညီ ဆက်လက်ဆောင်ရွက်သွားမည်ဖြစ်ကြောင်း အသိပေးကြေညာပါတယ်။</speech>
</bill>
<bill>
<title>နိုင်ငံတော်သမ္မတထံမှ သဘောထားမှတ်ချက်ဖြင့် ပြန်လည်ပေးပို့လာသော မူးယစ်ဆေးဝါးနှင့် စိတ်ကို ပြောင်းလဲ စေသောဆေးဝါးများဆိုင်ရာဥပဒေကိုပြင်ဆင်သည့်ဥပဒေကြမ်းနှင့်စပ်လျဉ်း၍ လွှတ်တော် ကိုယ်စားလှယ်များက ဆွေးနွေးခြင်းနှင့် တစ်ပိုဒ်ချင်းစီအလိုက် အတည်ပြုရန် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၁၁) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ သဘောထားမှတ်ချက်ဖြင့် ပြန်လည်ပေးပို့ထားတဲ့ မူးယစ်ဆေးဝါးနှင့်စိတ်ကို ပြောင်းလဲ စေသော ဆေးဝါးများဆိုင်ရာဥပဒေကို ပြင်ဆင်သည့် ဥပဒေကြမ်းနဲ့စပ်လျဉ်းတဲ့ ဥပဒေကြမ်းပူးပေါင်း ကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက်အစီရင်ခံစာကို ၃၁-၁-၂၀၁၈ ရက်က ကျင်းပ ပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ ဖတ်ကြားတင်ပြခဲ့ပြီး ဥပဒေကြမ်းပူးပေါင်းကော်မတီရဲ့ သဘောထားမှတ်ချက်ပါဝင်တဲ့ ပြင်ဆင်ချက်ဇယားကိုလည်း ကိုယ်စားလှယ်များထံ ဖြန့်ဝေထားပြီး ဖြစ်ပါတယ်။ ပြင်ဆင်ချက်ဇယားကို နောက်ဆက်တွဲဖြင့် ဖော်ပြထားပါသည်။ အဆိုပါဥပဒေကြမ်းနဲ့စပ်လျဉ်းပြီး သတ်မှတ်ထားတဲ့ နောက်ဆုံးဆွေးနွေးလိုတဲ့ လွှတ်တော်ကိုယ်စားလှယ် အမည်စာရင်းပေးပို့မှုမရှိတဲ့အတွက် ဥပဒေကြမ်းပူးပေါင်းကော်မတီရဲ့ သဘောထား မှတ်ချက်ကိုအခြေခံပြီး လွှတ်တော်ရဲ့ အဆုံးအဖြတ်ရယူသွားမှာ ဖြစ်ပါတယ်။ ဥပဒေကြမ်းပူးပေါင်းကော်မတီအနေနဲ့ ဥပဒေကြမ်း၏ အပိုဒ် ၁၀ ပါ ပုဒ်မ ၉ ပုဒ်မခွဲ(ဂ) မှစပြီး အဆိုပြု တင်ပြဖို့ ဖြစ်ပါတယ်။</speech>
<speech><mp id="1480">ဦးကျော်စိုးလင်း(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>လေးစားအပ်ပါသော ပြည်ထောင်စုလွှတ်တော်နာယကကြီးနှင့်တကွ ပြည်ထောင်စုလွှတ်တော်ကိုယ်စားလှယ်များ၊ ဝန်ကြီးများ အားလုံး မင်္ဂလာပါလို့ ဦးစွာ နှုတ်ခွန်းဆက်သပါတယ်။ ကျွန်တော်ကတော့ မန္တလေးတိုင်းဒေသကြီး၊ ပြည်ကြီးတံခွန်မဲဆန္ဒနယ်က ပြည်သူ့လွှတ်တော်ကိုယ်စားလှယ် ဥပဒေကြမ်းပူးပေါင်းကော်မတီရဲ့ တွဲဖက် အတွင်းရေးမှူး ဦးကျော်စိုးလင်းဖြစ်ပါတယ်။ နိုင်ငံတော်သမ္မတထံက သဘောထားမှတ်ချက်ဖြင့် ပြန်လည်ပေးပို့လာသော မူးယစ်ဆေးဝါးနဲ့ စိတ်ကိုပြောင်းလဲစေသော ဆေးဝါးများဆိုင်ရာ ဥပဒေကို ပြင်ဆင်သည့် ဥပဒေကြမ်းနဲ့ စပ်လျဉ်းပြီးတော့ ဥပဒေကြမ်းရဲ့ အပိုဒ် ၁၀ ပါပုဒ်မ ၉ ပုဒ်မခွဲ(ဂ)မှာ ပုဒ်မခွဲ (ဂ) ၏ နောက်တွင် ပုဒ်မခွဲ (ဃ)၊ (င)၊ (စ)၊ (ဆ) (ဇ)နှင့် (ဈ) တို့ကို အောက်ပါအတိုင်း ဖြည့်စွက်ရမည်။ “(င) သက်ဆိုင်ရာရဲအရာရှိသည် ပဏာမ ဆေးစစ်ချက်ခံယူရန်နှင့် ဆေးကုသမှုခံယူရန် ပျက်ကွက်သူအားစိစစ်ပြီး လိုအပ်ပါက ခံဝန်ချုပ် ချုပ်ဆို စေသည့်အမိန့် ချမှတ်နိုင်ရန် သက်ဆိုင်ရာတရားရုံးသို့ လျှောက်ထားရမည်။ ”ဟု နိုင်ငံတော်သမ္မတ၏ သဘောထားမှတ်ချက်နှင့်အညီ ပြင်ဆင်ပြဋ္ဌာန်းသင့်ပါကြောင်း လွှတ်တော်သို့ လေးစားစွာ တင်သွင်းအပ် ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၁၀ ပါ ပုဒ်မ ၉ ပုဒ်မခွဲ(ဂ) သည် နိုင်ငံတော်သမ္မတ၏ သဘောထားမှတ်ချက်နှင့်အညီ ဥပဒေကြမ်းပူးပေါင်း ကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည် ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="1480">ဦးကျော်စိုးလင်း(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>ဥပဒေကြမ်း၏ အပိုဒ် ၂၁ ပါ ပုဒ်မ ၁၇-က မှာ “ဆက်သွယ်ရေးလုပ်ငန်းများမှ တာဝန်ရှိသူသည် ဗဟိုအဖွဲ့က ထုတ်ဆင့်သည့် အမိန့်ရရှိပြီးနောက် ပြစ်မှုနှင့်သက်ဆိုင်သော သတင်းအချက်အလက် မှတ်တမ်းများနှင့်စပ်လျဉ်း၍ ကြည့်ရှု စစ်ဆေးခြင်းနှင့် မိတ္တူ ကူးယူခြင်းတို့ကို ခွင့်ပြုရန်ငြင်းဆန်ခြင်း၊ ဖျောက်ဖျက်ခြင်း၊ ပြောင်းလဲခြင်း၊ ပြင်ဆင်ခြင်း၊ ဗဟိုအဖွဲ့၏ ခွင့်ပြုချက်မရရှိဘဲ ထုတ်ပေးခြင်း၊ လွှဲပြောင်းပေးခြင်းပြုလုပ်ကြောင်း ပြစ်မှု ထင်ရှားစီရင်ခြင်းခံရလျှင် ထိုသူအား အနည်းဆုံးသုံးနှစ်မှ အများဆုံး ငါးနှစ်ထက်မပိုသော ထောင်ဒဏ် ချမှတ်ရမည့်အပြင် ငွေဒဏ်လည်း ချမှတ်နိုင်သည်။ ”ဟု နိုင်ငံတော်သမ္မတ၏ သဘောထားမှတ်ချက် နှင့်အညီ ပြင်ဆင်ပြဋ္ဌာန်းသင့်ပါကြောင်း လွှတ်တော်သို့ လေးစားစွာ တင်သွင်းအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၂၁ ပါ ပုဒ်မ ၁၇-က သည် နိုင်ငံတော်သမ္မတ၏ သဘောထားမှတ်ချက်နှင့်အညီ ဥပဒေကြမ်းပူးပေါင်း ကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည် ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="1480">ဦးကျော်စိုးလင်း(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နိုင်ငံတော်သမ္မတ၏ သဘောထားမှတ်ချက်နှင့်အညီ ဥပဒေကြမ်း၏ အပိုဒ် ၂၆ ကို အပိုဒ် ၂၄ အဖြစ်လည်းကောင်း၊ အပိုဒ် ၂၄ ကို အပိုဒ် ၂၅ အဖြစ်လည်းကောင်း၊ အပိုဒ် ၂၅ ကို အပိုဒ် ၂၆ အဖြစ်လည်းကောင်း ပြောင်းလဲအမှတ်စဉ်ပြီး အခန်း (၈-က) ပါ ပုဒ်မ ၂၈-က၊ ၂၈-ခ နဲ့ ၂၈-ဂ အစား ပုဒ်မ ၂၅-က၊ ၂၅-ခ နှင့် ၂၅-ဂ တို့အဖြစ် ပြင်ဆင် ပြဋ္ဌာန်းသင့်ပါကြောင်း လွှတ်တော်သို့ လေးစားစွာ တင်သွင်းအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၂၆ ပါ အခန်း(၈)၏ နောက်တွင် အခန်း(၈-က)၊ ပုဒ်မ ၂၈-က၊ ပုဒ်မ ၂၈-ခန့် ပုဒ်မ ၂၈-ဂတို့သည် နိုင်ငံတော်သမ္မတ၏ သဘောထားမှတ်ချက်နှင့်အညီ ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="1480">ဦးကျော်စိုးလင်း(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>ဥပဒေကြမ်း၏ အပိုဒ် ၂၄ ပါပုဒ်မ ၂၅-ဂတွင် “ပုဒ်မ၂၄ ပုဒ်မခွဲ(က)နှင့် (ခ)တို့အရ ပြစ်မှုနှင့်သက်ဆိုင်သည့်ငွေကြေး၊ ရွှေ့ပြောင်း နိုင်သောပစ္စည်း သို့မဟုတ် မရွှေ့မပြောင်းနိုင်သောပစ္စည်းများကို ပြည်သူ့ဘဏ္ဍာအဖြစ် သိမ်းဆည်းပါက ပြည်ထောင်စု၏ဘဏ္ဍာရန်ပုံငွေသို့ ပေးသွင်းရမည်။ ”ဟု နိုင်ငံတော်သမ္မတ၏ သဘောထားမှတ်ချက်နှင့် အညီ ပြင်ဆင်ပြဋ္ဌာန်းသင့်ပါကြောင်း လွှတ်တော်သို့ လေးစားစွာ တင်သွင်းအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၂၄ ပါပုဒ်မ ၂၅-ဂ သည် နိုင်ငံတော်သမ္မတ၏ သဘောထားမှတ်ချက်နှင့်အညီ ဥပဒေကြမ်းပူးပေါင်း ကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ မူးယစ်ဆေးဝါးနှင့် စိတ်ကိုပြောင်းလဲ စေသော ဆေးဝါးများဆိုင်ရာ ဥပဒေကြမ်းနဲ့စပ်လျဉ်းပြီး နိုင်ငံတော်သမ္မတရဲ့ သဘောထားမှတ်ချက်များကို လွှတ်တော်က ဆုံးဖြတ်ထားတဲ့အတိုင်း ပြင်ဆင်ပြီး ပြည်ထောင်စုလွှတ်တော်ဆိုင်ရာ နည်းဥပဒေ ၁၀၉ နှင့် အညီ နိုင်ငံတော်သမ္မတထံသို့ ပြန်လည်ပေးပို့သွားမည်ဖြစ်ကြောင်း အသိပေးကြေညာပါတယ်။</speech>
</bill>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး သတ္တမနေ့ ရပ်နားကြောင်းနှင့် အဋ္ဌမနေ့ ကျင်းပမည့် နေ့ရက်နှင့် ကြေညာခြင်း</title>
<speech type="speaker">အစီအစဉ်(၁၂) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ သတ္တမ ပုံမှန်အစည်းအဝေး သတ္တမနေ့ အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေးရဲ့ အဋ္ဌမနေ့ကို ၂၀၁၈ ခုနှစ်၊ ဖေဖော်ဝါရီလ ၁၆ ရက်(သောကြာနေ့)နံနက် ၁၀၀၀ နာရီ ကျင်းပပြုလုပ်မည်ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">ပြည်ထောင်စုလွှတ်တော် ကိုယ်စားလှယ်များအားလုံး ထွက်ခွာနိုင် ပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး သတ္တမနေ့ အစည်းအဝေးကို နက် ၁၁၀ စီကင် ရပ်ထားပါသည်။</speech>
</postface>
</transcript>
</doc>
