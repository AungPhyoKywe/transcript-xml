<doc>
<docinfo>
<docno>02-09-10.xml</docno>
<pdf>02-09-10.pdf</pdf>
<term value="02">ဒုတိယအကြိမ်</term>
<session value="09" />
<sittingday value="10" />
<legislature value="union">ပြည်ထောင်စုလွှတ်တော်</legislature>
</docinfo>
<transcript>
<preface>
<title>ပြည်ထောင်စုလွှတ်တော် နဝမပုံမှန်အစည်းအဝေး ဒသမနေ့ အစီအစဉ် ကြေညာခြင်း</title>
<speech type="speaker">အစီအစဉ်(၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယ အကြိမ် ပြည်ထောင်စုလွှတ်တော် နဝမပုံမှန်အစည်းအဝေး ဒသမနေ့ အစီအစဉ်ကို လွှတ်တော်ကိုယ်စားလှယ် များထံ ဖြန့်ဝေထားတဲ့အတိုင်း ဆက်လက်ဆောင်ရွက်သွားပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များအတွက် ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1249">ဦးမောင်မောင်လတ်(အတွင်းရေးမှူး၊ ကိုယ်စားလှယ်များစိစစ်ရေးကော်မတီ)</mp>လေးစားအပ် ပါသော ပြည်ထောင်စုလွှတ်တော် နာယကကြီးခင်ဗျာ။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စု လွှတ်တော် နဝမပုံမှန်အစည်းအဝေး ဒသမနေ့ ၁၆-၈-၂၀၁၈ ရက်နေ့မှာ အစည်းအဝေးသို့ တက်ရောက် နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ကိုယ်စား စစ်ကိုင်းတိုင်းဒေသကြီး၊ မဲဆန္ဒနယ် အမှတ်(၉)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီ အတွင်းရေးမှူးဖြစ်သူ ကျွန်တော် ဦးမောင်မောင်လတ်က ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များမှာ- ဦးတင့်စိုး ဖားကန့်၊ - ဦးဝင်းနိုင် မိုးကောင်း၊ - ဦးနေလင်းအောင် မင်းတပ်၊ - ဦးမျိုး၊ ချောင်းဦး၊ - ဦးမြင့်ထွန်း တန့်ဆည်၊ - ဦးဌေးငွေ မြောင်၊ - ဦးအောင်စိုး သရက်ချောင်း၊ - ဦးအောင်စိန် ထားဝယ် - ဦးစိုးပိုင်ဌေး - ဦးဘုန်းမြင့်အောင် ဒိုက်ဦး၊ - ဦးဇော်ဝင်း ထန်းတပင်၊ - ဦးနေထက်ဝင်း ဆင်ပေါင်ဝဲ၊ - ဦးမင်းသိန်း တောင်တွင်းကြီး၊ - ဒေါက်တာစိုင်းလှသိန်း ချမ်းမြသာစည်၊ - ဦးကျော်စိုးလင်း ပြည်ကြီးတံခွန်၊ မိုင်းရှူး၊ - ဒေါ်မာမာခိုင် သထုံ၊ - ဦးဘရှိန် ကျောက်ဖြူ၊ - ဦးစိုးသူရထွန်း ကွမ်းခြံကုန်း၊ - ဦးခင်မောင်ဝင်း လမ်းမတော်၊ - ဒေါက်တာဝေဖြိုးအောင် သာကေတ၊ - ဦးတင်ထွန်းနိုင် ဆိပ်ကြီးခနောင်တို၊ - ဒေါ်ပြုံးကေသီနိုင် - ဦးစိုးမြင့် ပင်းတယ၊ - ဦးဝင်းထူး နမ့်ဆန်၊ ဦးလူတယ်ဟုန်(ခ) ဦးအောင်ရွှေ လောက်ကိုင်၊ - ဦးစတီဖန် ကျိုင်းတုံ၊ - စိုင်းဝင်းအေး(ခ) စိုင်းထွန်းအေး - ဒေါက်တာဒေါ်ခင်ညို ဒေးဒရဲ၊ - ဦးစိန်ဝင်း မအူပင်၊ - ဦးဝေလှိုင်ထွန်း ပုသိမ်၊ - ဒေါက်တာစိုးမိုးသူ မြောင်းမြ၊ - ဦးဂင်ကမ်းလျန် ချင်း-၅၊ - ဦးတင်မောင်ဝင်း စစ်ကိုင်း-၁၀၊ - ဒေါက်တာမိုးမြင့်အောင် - ဦးမင်းဦး ပဲခူး-၆ - ဦးအောင်ကြည်ညွန့် မကွေး-၄) - ဒေါ်သီရိရတနာ မွန်-၁၂၊ - နော်လှလှစိုး ရန်ကုန်-၁၀၊ - ဦးစိုးမိုး ဧရာဝတီ-၁၊ - ဒေါ်အိအိပြုံး ဧရာဝတီ-၈၊ - ဦးစခင်ဇော်လင်း ဧရာဝတီ-၂ နှင့် - ဗိုလ်မှူးချုပ်ကျော်ကျော်စိုး တပ်မတော် တို့ဖြစ်ပါတယ်။ ယခင်က ခွင့်ပန်ကြားသဖြင့် လွှတ်တော်ကခွင့်ပြုထားသူ ၃၃ ဦးရှိပြီး၊ ယနေ့ ခွင့်ပန်ကြားသူ ၄၂ ဦး ဖြစ်တဲ့အတွက် စုစုပေါင်းခွင့်ပန်ကြားသူ ၇၅ ဦးဖြစ်ပါတယ်။ ခွင့်မဲ့ပျက်ကွက်သူမရှိပါကြောင်းနှင့် ယနေ့ ခွင့်ပန်ကြားသူ ပြည်ထောင်စုလွှတ်တော်ကိုယ်စားလှယ် ၄၂ ဦးအား ခွင့်အဖြစ် သတ်မှတ်ခွင့်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျာ။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေး ဒသမနေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅၃ ဦး၊ ယခင်က ခွင့်ပြုထားသူ ၃၃ ဦး၊ ယနေ့ခွင့်ပန်ကြား၍ ခွင့်ပြုထားသူ ၄၂ ဦး ဖြစ်တဲ့အတွက် ခွင့်ပြုထားသူစုစုပေါင်း ၇၅ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေ တင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Bill">
<bill>
<title>လွှတ်တော်နှစ်ရပ်သဘောကွဲလွဲသော မြန်မာနိုင်ငံ သွားနှင့် ခံတွင်းဆိုင်ရာဆေးကောင်စီဥပဒေကြမ်းနှင့် စပ်လျဉ်း၍ ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာကို ဖတ်ကြားတင်ပြခြင်း</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မြန်မာနိုင်ငံ သွားနှင့် ခံတွင်းဆိုင်ရာ ဆေးကောင်စီဥပဒေကြမ်းကို ပြည်သူ့လွှတ်တော်မှာ စတင်ဆွေးနွေးခဲ့ပြီး လွှတ်တော် နှစ်ရပ် သဘောကွဲလွဲတဲ့ ဥပဒေကြမ်းအဖြစ် ပြည်ထောင်စုလွှတ်တော်၌ ဆွေးနွေးဆုံးဖြတ်နိုင်ဖို့ ၃-၈-၂၀၁၈ ရက်မှာ ပေးပို့ထားပါတယ်။ အဆိုပါဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နဲ့ သဘောထား မှတ်ချက်အစီရင်ခံစာကို လွှတ်တော်သို့ ဖတ်ကြားတင်ပြဖို့ ဖိတ်ခေါ်ပါတယ်။</speech>
<speech><mp id="1599">ဦးနေမျိုးထွန်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ ပြည်ထောင်စုဝန်ကြီးများ၊ ပြည်ထောင်စုလွှတ်တော် ကိုယ်စားလှယ်များ အားလုံးမင်္ဂလာပါခင်ဗျာ။ ကျွန်တော်ကတော့ ရန်ကုန်တိုင်းဒေသကြီး ထန်းတပင်မဲဆန္ဒနယ်မှ ပြည်သူ့ လွှတ်တော်ကိုယ်စားလှယ်၊ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီဝင် ဦးနေမျိုးထွန်း ဖြစ်ပါတယ်။ ကျွန်တော်ဒီနေ့ လွှတ်တော်နှစ်ရပ် သဘောကွဲလွဲသော မြန်မာနိုင်ငံ သွားနှင့်ခံတွင်းဆိုင်ရာ ဆေးကောင်စီဥပဒေကြမ်းနှင့် စပ်လျဉ်း၍ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာကို လွှတ်တော်သို့ ဖတ်ကြားသွားမှာဖြစ်ပါတယ်။ လွှတ်တော်နှစ်ရပ် သဘောကွဲလွဲသော မြန်မာနိုင်ငံ သွားနှင့် ခံတွင်းဆိုင်ရာ ဆေးကောင်စီဥပဒေကြမ်းအား ပြည်သူ့လွှတ်တော်၌ ၇-၃-၂၀၁၈ ရက်နေ့တွင် ဆွေးနွေးအတည်ပြုပြီး အမျိုးသားလွှတ်တော်သို့ ပေးပို့ခဲ့ပါတယ်။ အမျိုးသားလွှတ်တော်က ၁၉-၆-၂၀၁၈ ရက်နေ့တွင် ပြင်ဆင်ချက်များဖြင့် ပြန်လည်ပေးပို့ခဲ့ရာ ပြည်သူ့ လွှတ်တော်က သဘောမတူသည့်အချက်များကို ပြည်ထောင်စုလွှတ်တော်တွင် ဆွေးနွေးဆုံးဖြတ်ရန် ၃-၈-၂၀၁၈ ရက်နေ့တွင် ပေးပို့ခဲ့ပါတယ်။ ယင်းဥပဒေကြမ်းနှင့်စပ်လျဉ်း၍ လွှတ်တော်နှစ်ရပ် သဘောထားကွဲလွဲသည့် အချက်များအပေါ် ပြည်ထောင်စုလွှတ်တော်တွင် ဆွေးနွေးဆုံးဖြတ်နိုင်ရေး ဥပဒေကြမ်းပူးပေါင်းကော်မတီ၏ သဘောထားမှတ်ချက် အစီရင်ခံစာတင်ပြရန် ပြည်ထောင်စုလွှတ်တော် နာယက က ၃-၈-၂၀၁၈ ရက်နေ့တွင် တာဝန်ပေးအပ်ခဲ့ပါတယ်။ ဥပဒေကြမ်းပူးပေါင်းကော်မတီသည် ၁၃-၈-၂၀၁၈ ရက်နေ့တွင် ကျန်းမာရေးနှင့် အားကစားဝန်ကြီးဌာန၊ ပြည်သူ့လွှတ်တော် ကျန်းမာရေးနှင့် အားကစားဖွံ့ဖြိုးတိုးတက်ရေးကော်မတီ၊ အမျိုးသားလွှတ်တော် ကျန်းမာရေး၊ အားကစားနှင့် ယဉ်ကျေးမှုဆိုင်ရာကော်မတီ၊ သက်ဆိုင်ရာလွှတ်တော် ကိုယ်စားလှယ်များ၊ ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင် အဖွဲ့ဝင်များ၊ ပြည်ထောင်စုရှေ့နေချုပ်ရုံး၊ မြန်မာနိုင်ငံ သွားနှင့် ခံတွင်းဆိုင်ရာဆေးကောင်စီ၊ မြန်မာနိုင်ငံ သွားဘက်ဆိုင်ရာ ဆရာဝန်များအသင်းတို့နှင့် အစည်းအဝေးကျင်းပခဲ့ပြီး ဥပဒေကြမ်းပါ သဘောကွဲလွဲချက် များကို လေ့လာစိစစ်ခဲ့ကြပါတယ်။ ယင်းအစည်းအဝေးပွဲတွင် ဆွေးနွေးချက်များအရ ပြည်ထောင်စုလွှတ်တော် ဥပဒေကြမ်းပူးပေါင်း ကော်မတီသည် လွှတ်တော်နှစ်ရပ် သဘောကွဲလွဲသည့် အချက်များနှင့်စပ်လျဉ်း၍ ဥပဒေကြမ်း၏ အပိုဒ် ၈ အပိုဒ်ခွဲ(ခ)၊ အပိုဒ်ခွဲ(င)၊ အပိုဒ် ၁၂၊ အပိုဒ် ၁၉၊ အပိုဒ် ၂၅ အပိုဒ်ခွဲ(က) နှင့် အပိုဒ် ၂၈ အပိုဒ်ခွဲ(က)တို့ကို ပြည်သူ့လွှတ်တော်၏ အတည်ပြုချက်အတိုင်းလည်းကောင်း၊ အပိုဒ် ၂ အပိုဒ်ခွဲ(၃)နှင့် အပိုဒ် ၄ အပိုဒ်ခွဲ(စ) တို့ကို အမျိုးသားလွှတ်တော်၏ အတည်ပြုချက်အတိုင်းလည်းကောင်း၊ အပိုဒ် ၄ အပိုဒ်ခွဲ(ခ) အပိုဒ်ခွဲငယ်(၁)၊ အပိုဒ်ခွဲငယ်(၃)၊ အပိုဒ်ခွဲ(ဃ)နှင့် အပိုဒ် ၄၁ ၏ ခြွင်းချက်တို့ကို ဥပဒေကြမ်းပူးပေါင်းကော်မတီ၏ ပြင်ဆင်ချက် အတိုင်းလည်းကောင်း အတည်ပြု ပြဋ္ဌာန်းသင့်ကြောင်း လေ့လာတွေ့ရှိရပါသည်။ ဥပဒေကြမ်းပူးပေါင်းကော်မတီက ညှိနှိုင်းသဘောတူညီခဲ့သည့် လွှတ်တော်နှစ်ရပ် သဘောကွဲလွဲသော အပိုဒ်၊ အပိုဒ်ခွဲများကို နောက်ဆက်တွဲပါ ကန့်လန့်ဖြတ်ဇယားဖြင့် လွှတ်တော်ကိုယ်စားလှယ်ကြီးများထံ ဖြန့်ဝေထားပြီးဖြစ်ပါတယ်။ သို့ဖြစ်၍ လွှတ်တော်နှစ်ရပ် သဘောကွဲလွဲသော မြန်မာနိုင်ငံ သွားနှင့် ခံတွင်းဆိုင်ရာဆေးကောင်စီဥပဒေ ကြမ်းနှင့်စပ်လျဉ်း၍ ပြည်ထောင်စုလွှတ်တော်ဆိုင်ရာ နည်းဥပဒေ ၈၂ နှင့်အညီ ဥပဒေကြမ်းပူးပေါင်းကော်မတီမှ လွှတ်တော်သို့ လေးစားစွာ အစီရင်ခံတင်ပြအပ်ပါတယ်။ ပြည်ထောင်စုလွှတ်တော် ဥပဒေကြမ်းပူးပေါင်း ကော်မတီ။ အစီရင်ခံစာအပြည့်အစုံကို နောက်ဆက်တွဲဖြင့် ဖော်ပြထားပါသည်။</speech>
<title>အထက်ပါဥပဒေကြမ်းနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ ဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ ပြည်ထောင်စုလွှတ်တော်ဆိုင်ရာ နည်းဥပဒေ ၈၃ နည်းဥပဒေခွဲ(ဂ)နဲ့အညီ လွှတ်တော်နှစ်ရပ် သဘော ကွဲလွဲတဲ့အချက်များနဲ့ တိုက်ရိုက်သက်ဆိုင်တဲ့ ပြင်ဆင်ချက်အဆို တင်သွင်းဆွေးနွေးလိုတဲ့ လွှတ်တော် ကိုယ်စားလှယ်များရှိပါက ဆွေးနွေးလိုတဲ့ အပိုဒ်၊ အပိုဒ်ခွဲနဲ့ အကြောင်းအရာကို ဖော်ပြလက်မှတ်ရေးထိုးပြီး ၂၀-၈-၂၀၁၈ ရက် (တနင်္လာနေ့) ညနေ ၄ နာရီ (၁၆၀၀ နာရီ) နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်း ကြေညာပါတယ်။</speech>
</bill>
<bill>
<title>လွှတ်တော်နှစ်ရပ်သဘောကွဲလွဲသော စုပေါင်းပိုင်အဆောက်အအုံဆိုင်ရာ နည်းဥပဒေများနှင့်စပ်လျဉ်း၍ ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာကို ဖတ်ကြားတင်ပြခြင်း ။</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဆောက်လုပ်ရေး ဝန်ကြီးဌာနက ထုတ်ပြန်ထားပြီး ၂-၁-၂၀၁၈ ရက်မှာ ပြည်သူ့လွှတ်တော်နဲ့ အမျိုးသားလွှတ်တော်သို့ ပေးပို့ ထားတဲ့ စုပေါင်းပိုင်အဆောက်အအုံဆိုင်ရာ နည်းဥပဒေများနဲ့စပ်လျဉ်းပြီး လွှတ်တော်နှစ်ရပ် သဘော ကွဲလွဲချက်များကို ပြည်ထောင်စုလွှတ်တော်၌ ဆွေးနွေးဆုံးဖြတ်နိုင်ဖို့ ၆-၈-၂၀၁၈ ရက်မှာ ပြည်သူ့လွှတ်တော်က ပေးပို့ထားပါတယ်။ အဆိုပါသဘောကွဲလွဲချက်များနဲ့စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိ ချက်နဲ့ သဘောထားမှတ်ချက် အစီရင်ခံစာကို လွှတ်တော်သို့ ဖတ်ကြားတင်ပြဖို့ ဖိတ်ခေါ်ပါတယ်။</speech>
<speech><mp id="122">ဦးကျော်ကျော်(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>အားလုံးကို မင်္ဂလာပါလို့ နှုတ်ဆက်ပါတယ်။ ကျွန်တော်ကတော့ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီဝင် ဦးကျော်ကျော် ဖြစ်ပါတယ်။ ပြည်သူ့လွှတ်တော်နဲ့ အမျိုးသားလွှတ်တော် လွှတ်တော်နှစ်ရပ် သဘောထားကွဲလွဲတဲ့ အစီရင်ခံစာကို လွှတ်တော်သို့ ကျွန်တော် တင်သွင်းပေးပါမယ်။ လွှတ်တော်နှစ်ရပ် သဘောကွဲလွဲသော စုပေါင်းပိုင်အဆောက်အအုံဆိုင်ရာ နည်းဥပဒေများနှင့် စပ်လျဉ်း၍ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နှင့် သဘောထား မှတ်ချက်အစီရင်ခံစာ၊ ရက်စွဲ၊ ၂၀၁၈ ခုနှစ်၊ သြဂုတ်လ ၁၄ ရက်၊ လွှတ်တော်နှစ်ရပ် သဘောကွဲလွဲသော စုပေါင်းပိုင်အဆောက်အအုံဆိုင်ရာ နည်းဥပဒေများအား ပြည်သူ့လွှတ်တော်မှာ ၃၀-၅-၂၀၁၈ ရက်နေ့မှာ ဆွေးနွေးအတည်ပြုပြီးတော့ အမျိုးသားလွှတ်တော်ကို ပေးပို့ခဲ့ပါတယ်။ အမျိုးသားလွှတ်တော်က ၂၀-၆-၂၀၁၈ ရက်နေ့မှာ ပြင်ဆင်ချက်များနဲ့ ပြန်လည်ပေးပို့ခဲ့ရာ ပြည်သူ့လွှတ်တော်က သဘောမတူတဲ့ အချက်အလက် တွေကို ပြည်ထောင်စုလွှတ်တော်မှာ ဆွေးနွေးဆုံးဖြတ်ဖို့အတွက် ၆-၈-၂၀၁၈ ရက်နေ့မှာ ပေးပို့ခဲ့ပါတယ်။ ယင်းနည်းဥပဒေများနှင့် စပ်လျဉ်းပြီးတော့ လွှတ်တော်နှစ်ရပ် သဘောကွဲလွဲတဲ့အချက်များအပေါ်မှာ ပြည်ထောင်စုလွှတ်တော်က ဆွေးနွေးဆုံးဖြတ်ပါတယ်။ အဲဒီပြည်ထောင်စုလွှတ်တော် ဥပဒေကြမ်းပူးပေါင်း ကော်မတီရဲ့ သဘောထားမှတ်ချက် အစီရင်ခံစာတင်ပြဖို့အတွက် ပြည်ထောင်စုလွှတ်တော် နာယက ထံကို ၆-၈-၂၀၁၈ ရက်နေ့မှာ တာဝန်ပေးအပ်ခဲ့ပါတယ်။ သို့ဖြစ်၍ ဥပဒေကြမ်းပူးပေါင်းကော်မတီဟာ ၁၄-၈-၂၀၁၈ ရက်နေ့မှာ ဆောက်လုပ်ရေးဝန်ကြီးဌာန၊ ပြည်သူ့လွှတ်တော် ပို့ဆောင်ရေး၊ ဆက်သွယ်ရေးနှင့် ဆောက်လုပ်ရေးဆိုင်ရာကော်မတီ၊ အမျိုးသားလွှတ်တော် ဆောက်လုပ်ရေး၊ စက်မှု၊ လျှပ်စစ်နှင့် စွမ်းအင်ဆိုင်ရာကော်မတီ၊ ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင်တို့မှ အဖွဲ့ဝင်များ၊ ပြည်ထောင်စုရှေ့နေချုပ်ရုံး၊ မြန်မာနိုင်ငံတော်ဗဟိုဘဏ်နှင့် မြန်မာနိုင်ငံဆောက်လုပ်ရေးဆိုင်ရာ လုပ်ငန်းရှင်များအသင်းချုပ်တို့မှ တာဝန် ရှိသူများနှင့် အစည်းအဝေးကျင်းပခဲ့ပြီး နည်းဥပဒေများပါသဘောကွဲလွဲချက်များကို လေ့လာစိစစ်ခဲ့ကြ ပါတယ်။ အဲဒီအစည်းအဝေးမှာ ဆွေးနွေးချက်များအရ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ သည် လွှတ်တော်နှစ်ရပ်သဘောကွဲလွဲတဲ့ အချက်များနဲ့စပ်လျဉ်းပြီးတော့ နည်းဥပဒေ ၁၅ နှင့် နည်းဥပဒေ ၄၅ နည်းဥပဒေခွဲ(က)တို့ကို ပြည်သူ့လွှတ်တော်ရဲ့ အတည်ပြုချက်အတိုင်းလည်းကောင်း၊ နည်းဥပဒေ ၃၄ နှင့် နည်းဥပဒေ ၄၁ နည်းဥပဒေခွဲ(က)တို့ကို ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်းလည်းကောင်း အတည်ပြုသင့်ပါကြောင်း လေ့လာတွေ့ရှိရပါတယ်။ ဥပဒေကြမ်းပူးပေါင်းကော်မတီက ညှိနှိုင်းသဘောတူညီခဲ့တဲ့ လွှတ်တော်နှစ်ရပ်သဘောကွဲလွဲသော အပိုဒ်၊ အပိုဒ်ခွဲများကို နောက်ဆက်တွဲပါကန့်လန့်ဖြတ်ဇယားနဲ့လည်း ပြုစုတင်ပြထားပါတယ်။ သို့ဖြစ်၍ လွှတ်တော်နှစ်ရပ်သဘောကွဲလွဲသော စုပေါင်းပိုင်အဆောက်အအုံဆိုင်ရာနည်းဥပဒေများ နှင့်စပ်လျဉ်းပြီးတော့ ပြည်ထောင်စုလွှတ်တော်ဆိုင်ရာ နည်းဥပဒေ ၈၂ နှင့်အညီ ဥပဒေကြမ်းပူးပေါင်း ကော်မတီက အစီရင်ခံတင်ပြအပ်ပါတယ်။ ပြည်ထောင်စုလွှတ်တော်၊ ဥပဒေကြမ်းပူးပေါင်းကော်မတီ။ အစီရင်ခံစာအပြည့်အစုံကို နောက်ဆက်တွဲဖြင့် ဖော်ပြထားပါသည်။</speech>
<title>အထက်ပါ နည်းဥပဒေများနှင့်စပ်လျဉ်း၍ ဆွေးနွေးလိုသည့် လွှတ်တော် ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ လွှတ်တော် နှစ်ရပ် သဘောကွဲလွဲချက်များနဲ့ စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက်အစီရင်ခံစာကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ ပြည်ထောင်စုလွှတ်တော်ဆိုင်ရာ နည်းဥပဒေ ၈၄-က နည်းဥပဒေခွဲ(ခ)နဲ့အညီ လွှတ်တော်နှစ်ရပ် သဘောကွဲလွဲချက်များနဲ့ တိုက်ရိုက်သက်ဆိုင်တဲ့ ပြင်ဆင်ချက်အဆို တင်သွင်းဆွေးနွေးလိုတဲ့ လွှတ်တော် ကိုယ်စားလှယ်များရှိပါက ဆွေးနွေးလိုတဲ့ အပိုဒ်၊ အပိုဒ်ခွဲနဲ့ အကြောင်းအရာကို ဖော်ပြလက်မှတ်ရေးထိုးပြီး ၂၀-၈-၂၀၁၈ ရက် (တနင်္လာနေ့) ညနေ ၄ နာရီ(၁၆၀၀ နာရီ) နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်း ကြေညာပါတယ်။</speech>
</bill>
</section>
<section value="Report">
<report>
<title>ပြည်ထောင်စုစာရင်းစစ်ချုပ်ရုံး၏ ၂၀၁၆-၂၀၁ရ ဘဏ္ဍာရေးနှစ် စစ်ဆေးတွေ့ရှိချက်အစီရင်ခံစာနှင့် စပ်လျဉ်း၍ ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာအမှတ်စဉ် (၇/၂၀၁၈) အပိုင်း(၁)ကို ဖတ်ကြားတင်ပြခြင်း</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၆-၂၀၁ရ ဘဏ္ဍာရေးနှစ် စစ်ဆေးတွေ့ရှိချက်အစီရင်ခံစာကို ပြည်ထောင်စုစာရင်းစစ်ချုပ်ရုံးရဲ့ ၃၀-၄-၂၀၁၈ ရက်စွဲပါ စာအမှတ်၊ ရအဖ (ဥစရ)ရသုံး/(၁၁၈/၂၀၁၈)ဖြင့် ပြည်ထောင်စုလွှတ်တော် နာယက ထံသို့ ပြည်ထောင်စုစာရင်း စစ်ချုပ်ဥပဒေပုဒ်မ ၁၁ ပုဒ်မခွဲ(က)နဲ့ (ဏ)တို့အရ ပေးပို့ထားပါတယ်။ အထက်ပါအစီရင်ခံစာအပေါ် ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာအမှတ်စဉ်(၇/၂၀၁၈) အပိုင်း(၁)ကို ဖတ်ကြားတင်ပြဖို့ ဖိတ်ခေါ်ပါတယ်။</speech>
<speech><mp id="1221">ဦးစောသန်းထွဋ်(ဒုတိယဥက္ကဋ္ဌ-၂၊ ပြည်သူ့ငွေစာရင်းပူးပေါင်းကော်မတီ)</mp>လေးစားအပ်သော ပြည်ထောင်စုလွှတ်တော် နာယကကြီးနဲ့တကွ ပြည်ထောင်စုအဆင့်ဝင် ကိုယ်စားလှယ်များ၊ ပြည်ထောင်စု ပြည်နယ် မဲဆန္ဒနယ်အမှတ်(၂) အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ပြည်သူ့ ငွေစာရင်းပူးပေါင်းကော်မတီ ဒုတိယဥက္ကဋ္ဌ(၂) စောသန်းထွဋ်ဖြစ်ပါတယ်။ ပြည်ထောင်စုလွှတ်တော် ပြည်သူ့ ငွေစာရင်းပူးပေါင်းကော်မတီ ဥက္ကဋ္ဌကြီးရဲ့ တာဝန်ပေးချက်အရ ပြည်ထောင်စုစာရင်းစစ်ချုပ်၏ ၂၀၁၆-၂၀၁ရ ဘဏ္ဍာရေးနှစ် စစ်ဆေးတွေ့ရှိချက် အစီရင်ခံစာအပေါ် ပြည်သူ့ငွေစာရင်းပူးပေါင်း ကော်မတီ၏ လေ့လာ တွေ့ရှိချက်နှင့် သဘောထားမှတ်ချက် အစီရင်ခံစာအမှတ်စဉ်(၇/၂၀၁၈) ကို ဖတ်ကြားသွားပါ့မယ်။ ပြည်ထောင်စုစာရင်းစစ်ချုပ်ရဲ့ ၂၀၁၆-၂၀၁ရ ဘဏ္ဍာရေးနှစ် စစ်ဆေးတွေ့ရှိချက် အစီရင်ခံစာကို ပြည်ထောင်စုစာရင်းစစ်ချုပ်ရုံးမှ ၃၀-၄-၂၀၁၈ ရက်နေ့တွင် ပြည်ထောင်စုလွှတ်တော် နာယကထံ ပေးပို့ခဲ့ပြီး ပြည်ထောင်စုလွှတ်တော်ရုံးက ပြည်သူ့ငွေစာရင်းပူးပေါင်းကော်မတီအနေဖြင့် ပြည်ထောင်စုလွှတ်တော်ဆိုင်ရာ နည်းဥပဒေ ၁၀၃၊ နည်းဥပဒေခွဲ(ခ) နှင့်အညီ လွှတ်တော်သို့ အစီရင်ခံစာတင်သွင်းနိုင်ရန် ၃-၅-၂၀၁၈ ရက်နေ့ တွင် ဆက်လက်ပေးပို့လာပါတယ်။ အထက်ပါအစီရင်ခံစာနှင့်စပ်လျဉ်းပြီး ပြည်သူ့ငွေစာရင်းပူးပေါင်း ကော်မတီသည် ၁၁-၆-၂၀၁၈ ရက်မှ ၁၄-၆-၂၀၁၈ ရက်နေ့အထိ သက်ဆိုင်ရာဗဟိုအဖွဲ့အစည်း၊ ပြည်ထောင်စု ဝန်ကြီးများနှင့် အစုအဖွဲ့အစည်းအဝေး (၁၀)ကြိမ်၊ ၁၈-၅-၂၀၁၈ ရက်မှ ၂-၈-၂၀၁၈ ရက်နေ့အထိ စီမံကိန်း နှင့် ဘဏ္ဍာရေးဝန်ကြီးဌာနနဲ့ ပြည်ထောင်စုစာရင်းစစ်ချုပ်ရုံးတို့ အပါအဝင် တာဝန်ရှိသူများနဲ့ အစည်း အဝေး (၁၁)ကြိမ်၊ စုစုပေါင်း အစည်းအဝေး (၂၁)ကြိမ်ကို ပြည်ထောင်စုလွှတ်တော် D ဆောင်၊ ပထမထပ် အစည်းအဝေးခန်းမ၌ ကျင်းပပြုလုပ်စစ်ဆေးခဲ့ပြီး လေ့လာတွေ့ရှိချက်နှင့် သဘောထားမှတ်ချက် အစီရင် ခံစာကို အောက်ပါအတိုင်း အစီရင်ခံစာ အပိုင်း (၃)ပိုင်း ခွဲခြားပြုစု၍ ပြည်ထောင်စုလွှတ်တော်ဆိုင်ရာ နည်းဥပဒေ ၁၀၄ (က)၊ (ခ)၊ (ဂ) ပါပြဋ္ဌာန်းချက်များနဲ့အညီ ပြည်ထောင်စုလွှတ်တော် နာယကမှတစ်ဆင့် ပြည်ထောင်စုလွှတ်တော်သို့ အစီရင်ခံတင်ပြအပ်ပါတယ်။ လေးစားအပ်သော ပြည်ထောင်စုလွှတ်တော် နာယကကြီးခင်ဗျာ။ Power Point သုံးစွဲခွင့်ပြုဖို့ မေတ္တာရပ်ခံအပ်ပါတယ်။ အပိုင်း(၁) အမျိုးသားစီမံကိန်းအပေါ် ကဏ္ဍအလိုက် အကောင်အထည်ဖော်နိုင်မှု၊ အခွန်အကောက်ဥပဒေအပေါ် အကောင်အထည်ဖော်နိုင်မှု၊ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေအပေါ် အကောင်အထည်ဖော်နိုင်မှု၊ နိုင်ငံတော်အပေါ် တင်ရှိနေသော လေ့လာတွေ့ရှိချက်၊ သုံးသပ်ချက်နှင့် သဘောထားမှတ်ချက်များကို အစီရင်ခံသွားမှာ ဖြစ်ပါတယ်။ ကိုယ်စားလှယ်များကို အစီရင်ခံစာအပိုင်း(၁)ကို ကြိုတင်ဖြန့်ဝေထားပြီး ဖြစ်တဲ့အတွက်ကြောင့်မို့လို့ အရေးကြီးတဲ့ခေါင်းစဉ်များကိုသာ အကျဉ်းချုံးပြီး ဖတ်ကြား သွားမှာဖြစ်ပါတယ်။ ၂၀၁၆-၂၀၁ရ ခုနှစ် အမျိုးသားစီမံကိန်းအပေါ် ကဏ္ဍအလိုက် အကောင်အထည်ဖော်မှု။ Slide No.2,3။ စုစုပေါင်း ပြည်တွင်းအသားတင်ထုတ်လုပ်မှုနဲ့ ဝန်ဆောင်မှုတန်ဖိုး။ ၂၀၁၆-၂၀၁ရ ခုနှစ် အမျိုးသား စီမံကိန်းဥပဒေကို ပထမအကြိမ် ပြည်ထောင်စုလွှတ်တော် (၁၃)ကြိမ်မြောက် ပုံမှန်အစည်းအဝေးက ၁၉-၁-၂၀၁၆ ရက်နေ့တွင် အတည်ပြုပြဋ္ဌာန်းခဲ့ပါတယ်။ အဆိုပါ အမျိုးသားစီမံကိန်းရည်မှန်းချက်အပေါ် စစ်ပြီးအမှန်စာရင်းများ အရ စုစုပေါင်း ပြည်တွင်းအသားတင်ထုတ်လုပ်မှုနဲ့ ဝန်ဆောင်မှုတန်ဖိုး GDP နှင့် ကဏ္ဍအလိုက် အကောင်အထည် ဖော်နိုင်မှု အခြေအနေမှာ အောက်ပါအတိုင်းဖြစ်ပြီး အသေးစိတ်ကို နောက်ဆက်တွဲ(ခ)ဖြင့် တင်ပြထားပါတယ်။ Slide No.4။ ၂၀၁၆-၂၀၁ရ ကဏ္ဍအလိုက် ရည်မှန်းချက်နှင့် အကောင်အထည်ဖော်နိုင်မှု၊ ၂၀၁၀၂၀၁၁ ခုနှစ် ပုံမှန်ဈေးနှုန်းများအရ စုစုပေါင်း ပြည်တွင်းအသားတင်ထုတ်လုပ်မှုနဲ့ ဝန်ဆောင်မှုတန်ဖိုး တိုးတက်မှုနှုန်း (GDP Growth Rate)။ ကဏ္ဍအလိုက် အကောင်အထည်ဖော်နိုင်မှု အခြေအနေအား ကောက်နုတ် တင်ပြထားပါတယ်။ ပြည်ထောင်စုစာရင်းစစ်ချုပ်ရဲ့ သုံးသပ်အကြံပြုချက်(၁) အမျိုးသား စီမံကိန်းဥပဒေကို ကဏ္ဍအလိုက် အကောင်အထည်ဖော်ရာတွင် လယ်ယာကဏ္ဍကြီး အနည်းငယ်လျော့နည်း ခဲ့သည်မှအပ စက်မှုကဏ္ဍနှင့် ဝန်ဆောင်မှုကဏ္ဍတို့မှာ ရည်မှန်းချက်ထက် ကျော်လွန်အကောင်အထည်ဖော် နိုင်ခဲ့ပါတယ်။ စုစုပေါင်းပြည်တွင်းထုတ်လုပ်မှုနဲ့ ဝန်ဆောင်မှုတန်ဖိုး GDP မှာ ၂၀၁၆-၂၀၁ရ ခုနှစ်တွင် ၅.၉ ရာခိုင်နှုန်း ရှိသဖြင့် ယခင်နှစ်များထက် လျော့နည်းခဲ့ပါတယ်။ နိုင်ငံပိုင်အခန်း ရင်းနှီးမြှုပ်နှံမှု အသုံးစရိတ် များတွင် လုပ်ငန်းစီမံကိန်းအချို့ကို နိုင်ငံတကာနှင့် မိတ်ဖက်အဖွဲ့အစည်းများ၏ ချေးငွေ၊ ထောက်ပံ့ငွေ များဖြင့် သုံးစွဲခဲ့ပြီး အချို့လုပ်ငန်းစီမံကိန်းများသည် လျာထားချက်အတိုင်း ဆောင်ရွက်နိုင်မှုမရှိသေးကြောင်း သုံးသပ်ထားပါတယ်။ ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်တွေကိုလည်း ဖော်ပြထား ပါတယ်။ Slide No.5။ ပြည်ထောင်စု၏ အခွန်အကောက်ဥပဒေအပေါ် အကောင်အထည်ဖော်မှု။ အခွန်အကောက်ရငွေများ။ ၂၀၁၆ ခုနှစ်၊ ပြည်ထောင်စု၏ အခွန်အကောက်ဥပဒေကို ပြည်ထောင်စု လွှတ်တော် ဥပဒေအမှတ်(၂၂) ဖြင့် ၂၅-၁-၂၀၁၆ ရက်နေ့တွင် အတည်ပြု ပြဋ္ဌာန်းခဲ့ပါတယ်။ ဥပဒေပြဋ္ဌာန်း ချက်အရ အခွန်အကောက်ရငွေ မူလခန့်မှန်းခြေမှာ ကျပ် ၆,၂၁၉.၇၅၉ ဘီလီယံဖြစ်ပြီး ပြုပြင်ပြီး ခန့်မှန်းခြေတွင် ကျပ် ၆,၅၁၂.၇၀၄ ဘီလီယံသို့ တိုးမြှင့်လျာထားခဲ့ပါတယ်။ အခွန်ကောက်ခံရရှိမှုမှာ အောက်ပါအတိုင်း ကျပ် ၇,၁၂၂.၄၃၀ ဘီလီယံ ဖြစ်ပြီး အသေးစိတ်ကို နောက်ဆက်တွဲ(ခ)ဖြင့် တင်ပြ ထားပါတယ်။ Slide No.6,7။ ပြည်ထောင်စုစာရင်းစစ်ချုပ်၏ သုံးသပ်အကြံပြုချက် (၂)။ ၂၀၁၆ ခုနှစ်၊ ပြည်ထောင်စု၏ အခွန်အကောက်ဥပဒေအရ ဝန်ကြီးဌာန၊ အဖွဲ့အစည်းများမှ တာဝန်ယူကောက်ခံသည့် အခွန် ၂၁ မျိုးတွင် အခွန် ၁ရ မျိုးမှာ လျာထားချက်ထက် ကျော်လွန်ကောက်ခံနိုင်ပြီး အခွန် ၄ မျိုးမှာ လျာထားချက်အတိုင်း ကောက်ခံနိုင်မှုမရှိခြင်း၊ ပြည်တွင်းအခွန်များဦးစီးဌာနမှ ကောက်ခံရန်ကြွေးကျန်များ ကျန်ရှိနေခြင်း၊ အခွန် ရရှိမှုနှင့် GDP အချိုးမှာ အခြားအာဆီယံနိုင်ငံများထက် လျော့နည်းနေခြင်းတို့ကြောင့် သက်ဆိုင်ရာ ဝန်ကြီး ဌာနမှ ကြီးကြပ်ဆောင်ရွက်ရန် လိုအပ်ပါတယ်။ ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက် တွင်လည်း တင်ပြထားပါတယ်။ Slide 811 32538 węEcąp:e 3az$3acmadmogąę js83əqill: Heritage Foundation or 2015 Macro Economic Data အစီရင်ခံစာနှင့် Index of Economic Freedom အစီရင်ခံစာတို့ကို ကိုးကား၍ Wikipedia တွင် ဖော်ပြထားသော ကမ္ဘာ့နိုင်ငံများ၏ အခွန်အကောက်ရငွေနှင့် GDP အချိုး ဇယားတွင် အာဆီယံနိုင်ငံများ၏ အခြေအနေမှာ အောက်ပါအတိုင်းဖြစ်ကြောင်း တွေ့ရှိရပါတယ်။ ၎င်းဇယား တွင် မြန်မာနိုင်ငံ၏ အခွန်အကောက်ရငွေနှင့် GDP အချိုးကို ၄.၉ ရာခိုင်နှုန်းဟု ဖော်ပြထားပြီး အာဆီယံ နိုင်ငံများအထဲတွင် အချိုးအနည်းဆုံးဖြစ်ကြောင်း တွေ့ရှိရပါတယ်။ ၂၀၁၅ ခုနှစ် အစီရင်ခံစာဖြစ်၍ ၂၀၁၅ ခုနှစ် ရှေ့ပိုင်းနှစ် ဖြစ်နိုင်ပါတယ်။ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေအပေါ် အကောင်အထည်ဖော်နိုင်မှု Slide 9။ ၂၀၁၆ ခုနှစ် ပြည်ထောင်စု၏ဘဏ္ဍာငွေအရအသုံးဆိုင်ရာဥပဒေများ။ ၂၀၁၆ ခုနှစ် ပြည်ထောင်စု၏ ဘဏ္ဍာငွေ အရအသုံးဆိုင်ရာဥပဒေကို ၂၀၁၆ ခုနှစ်၊ ပြည်ထောင်စုလွှတ်တော် ဥပဒေအမှတ်(၂၁)ဖြင့် ၂၅-၁-၂၀၁၆ ရက်နေ့တွင် ပြဋ္ဌာန်းခဲ့ပြီး အစိုးရသစ်လက်ထက်တွင် ပြည်ထောင်စုဝန်ကြီးဌာနများ ပေါင်းစပ်ဖွဲ့စည်းခြင်းနှင့် အသစ်ထပ်မံဖွဲ့စည်းခြင်းတို့ကြောင့် ၂၀၁၆ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေ ပြင်ဆင်ချက်ကို ၂၀၁၆ ခုနှစ်၊ ပြည်ထောင်စုလွှတ်တော်ဥပဒေအမှတ်(၃၆)အဖြစ် ၃၁-၈-၂၀၁၆ ရက်နေ့တွင် ပြင်ဆင်ပြဋ္ဌာန်းခဲ့ပါတယ်။ ၂၀၁၆-၂၀၁ရ ခု ဘဏ္ဍာရေးနှစ်အတွက် ဖြည့်စွက်ခွင့်ပြု ငွေကျပ် ၁,၂၈၄ ဘီလီယံကို နောက်ထပ်ဘဏ္ဍာငွေခွဲဝေသုံးစွဲရေးဥပဒေ ၂၀၁၆ ခုနှစ် ပြည်ထောင်စုလွှတ်တော် ဥပဒေအမှတ်(၄၃)ရက်စွဲ ၂၀-၁၂-၂၀၁၆ ဖြင့် ထပ်မံခွင့်ပြုခဲ့ပါတယ်။ ထို့ကြောင့် ၂၀၁၆-၂၀၁ရ ခု ဘဏ္ဍာရေးနှစ်ထက် မူလခန့်မှန်းခြေ စာရင်းနဲ့ ပြုပြင်ပြီးခန့်မှန်းခြေစာရင်းများကို အောက်ပါအတိုင်း တင်ပြအပ်ပါတယ်။ Slide 9, Slide 10, Slide 11 တိုင်းဒေသကြီး ပြည်နယ်များသို့ ထောက်ပံ့ငွေ တိုင်းဒေသကြီးနဲ့ ပြည်နယ် များ၏ရငွေသည် ယင်းတို့၏ အသုံးစရိတ်များကို မကာမိနိုင်ခြင်းကြောင့် ပြည်ထောင်စုအစိုးရက ထောက်ပံ့ ပေးလျက်ရှိပါတယ်။ ထိုကဲ့သို့ ထောက်ပံ့ပေးမှုနဲ့စပ်လျဉ်း၍ မူလခန့်မှန်းခြေစာရင်းအရ ထောက်ပံ့ငွေ လျာထားချက် အမှန်ထောက်ပံ့ပေးနိုင်မှု စာရင်းများနှင့် ၂၀၁၆-၂၀၁ရ ခု ဘဏ္ဍာရေးနှစ်အတွက် ထောက်ပံ့ ငွေများမှာ အောက်ပါအတိုင်းဖြစ်ပြီး အသေးစိတ်ကို နောက်ဆက်တွဲ(ဂ)ဖြင့် တင်ပြအပ်ပါတယ်။ ပြည်ထောင်စု စာရင်းစစ်ချုပ်၏ သုံးသပ်အကြံပြုချက်(၃) ပြည်ထောင်စုမှာ တိုင်းဒေသကြီး၊ ပြည်နယ်များသို့ အထောက် အပံ့ပေးရတဲ့ အမှန်လိုငွေအတွက်သာ ထောက်ပံ့ပေးသင့်ပါတယ်။ ၂၀၁၅ ခုနှစ်တွင် ပြဋ္ဌာန်းခဲ့သော ဖွဲ့စည်းပုံအခြေခံဥပဒေကို ပြင်ဆင်ချက်အရ တိုင်းဒေသကြီး၊ ပြည်နယ်အစိုးရများက စည်းကြပ်ကောက်ခံ နိုင်သည့် အခွန်အခများကို ထပ်မံခွင့်ပြုပြီးဖြစ်သဖြင့် တိုင်းဒေသကြီး၊ ပြည်နယ်များအနေဖြင့် အခွန်အခများ ပိုမိုစည်းကြပ်ကောက်ခံနိုင်ပြီး စွမ်းဆောင်ရည်များ ပိုမိုမြင့်တက်လာပါ က ထောက်ပံ့ငွေများကို လျှော့ချ နိုင်မည်ဖြစ်ပါကြောင်း သုံးသပ်ပါတယ်။ ပြည်ထောင်စုစာရင်းစစ်ချုပ်ရဲ့ သုံးသပ်အကြံပြုချက်(၄)၊ ပြည်တွင်းပြည်ပမှ ငွေချေးယူမှုများအား ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေပါ ငွေချေးယူခြင်းနှင့်စပ်လျဉ်း၍ ပြဋ္ဌာန်းချက်များနှင့် အညီ လိုက်နာဆောင်ရွက်ရန် လိုအပ်ပါတယ်။ ပြည်ထောင်စုစာရင်းစစ်ချုပ်၏ သုံးသပ်အကြံပြုချက်(၅) တည်ဆောက်ရေးလုပ်ငန်းများနှင့် ပစ္စည်းဝယ်ယူရေးလုပ်ငန်းများ ဆောင်ရွက်ရာတွင် တင်ဒါအောင်မြင် သူများထံမှရယူသည့် လုပ်ငန်းပြီးမြောက်မှုအာမခံ (Performance Guarantee) များကို ဌာနများ၏ ငွေထုတ်စာရင်းသို့ ပေးသွင်းပြီး အပ်ငွေအဖြစ် ထားရှိဆောင်ရွက်ပါက နိုင်ငံတော်၏ လိုငွေဖြစ်ပေါ်မှုကို လျော့နည်းစေပါတယ်။ Slide No.12 နိုင်ငံတော်အပေါ်တင်ရှိနေသည့် ကြွေးမြီများ။ ဌာန၊ အဖွဲ့အစည်းအလိုက် ပြည်ပ ကြွေးမြီ အခြေအနေ၊ ပြည်ထောင်စုဝန်ကြီးဌာနအလိုက် ပြည်ပကြွေးမြီအခြေအနေမှာ အောက်ပါအတိုင်း ဖြစ်ရာ စုစုပေါင်းချေးငွေပမာဏ USD ၁၈.၁၂၃ ဘီလီယံအနက် ထုတ်ယူသုံးစွဲသည့် USD ၁၁.၆၄၁ ဘီလီယံ၊ ပြန်လည်ပေးဆပ်ပြီးငွေ USD ၂.၄၉၂ ဘီလီယံဖြစ်ပြီး ၃၁-၇-၂၀၁ရ ရက်နေ့ရှိ ပေးချေရန်လက်ကျန်မှာ USD ၉.၁၄၉ ဘီလီယံဖြစ်ပါတယ်။ Slide No.13 နိုင်ငံအဖွဲ့အစည်းအလိုက် ကြွေးမြီအခြေအနေ။ ၃၁-၃-၂၀၁ရ ရက်နေ့ရှိ နိုင်ငံအဖွဲ့ အစည်းအလိုက် ပြည်ပကြွေးမြီအခြေအနေမှာ Slide ပါအတိုင်းဖြစ်ပါတယ်။ Slide No.14 ပြည်တွင်း ပြည်ပကြွေးမြီနှင့် GDP အချိုး ၂၀၁၁-၂၀၁၂ မှ ၂၀၁၆-၂၀၁ရ ခုနှစ်အထိ ပြည်တွင်းပြည်ပကြွေးမြီ လက်ကျန်နှင့် ကြွေးမြီနှင့် GDP အချိုးမှာ Slide ပါအတိုင်းဖြစ်ပါတယ်။ ပြည်ထောင်စုစာရင်းစစ်ချုပ်၏ သုံးသပ်အကြံပြုချက်(၆) နိုင်ငံတော်၏ ကြွေးမြီစုစုပေါင်းမှာ တစ်နှစ်ထက်တစ်နှစ် များပြားလာကြောင်း တွေ့ရှိရပြီး ၃၁-၃-၂၀၁ရ ရက်နေ့ရှိ ပြည်တွင်းပြည်ပကြွေးမြီနှင့် GDP အချိုးမှာ ၃၅.၆ ရာခိုင်နှုန်းရှိသဖြင့် ပြည်သူ့ကြွေးမြီစီမံခန့်ခွဲမှု ပိုမိုကောင်းမွန်စေရေး အလေးထားဆောင်ရွက်ရန် လိုအပ်ပါတယ်။ ပြည်သူ့ ငွေစာရင်းပူပေါင်းကော်မတီ လေ့လာတွေ့ရှိချက်များကိုလည်း အောက်မှာ ဆက်လက်ဖော်ပြထားပါတယ်။ Slide No. 15 ၂၀၁၆-၂၀၁ရ ခု ဘဏ္ဍာရေးနှစ် ပြည်ထောင်စုအဆင့်ဌာန၊ အဖွဲ့အစည်းများမှ တင်ပြလာသောစာရင်းစစ်အတည်ပြုပြီးသည့် အမှန်စာရင်း (Actual) များ။ ၂၀၁၆-၂၀၁ရ ခု ဘဏ္ဍာရေး နှစ်အတွက် ပြည်ထောင်စုဘဏ္ဍာငွေ အရအသုံးစာရင်းများနှင့်စပ်လျဉ်း၍ ပြည်ထောင်စုအဆင့် ဌာန၊ အဖွဲ့ အစည်းများ၏ စာရင်းစစ်အတည်ပြုပြီးသည့် အမှန်စာရင်းများကို ပြည်ထောင်စုအစိုးရအဖွဲ့က ၂၆-၃-၂၀၁၈ ရက်နေ့ပါစာဖြင့် တင်ပြလာ၍ အောက်ပါအတိုင်းကောက်နုတ် တင်ပြအပ်ပါတယ်။ အထက်ပါဇယားအရ ပြည်သူ့ငွေစာရင်းပူးပေါင်းကော်မတီက အောက်ပါတို့ကို သုံးသပ်ရရှိပါတယ်။ (က) ရငွေတွင် ၉၉.၂ရ ရာခိုင်နှုန်း ဆောင်ရွက်နိုင်ခြင်းမှာ သာမန်ရငွေခန့်မှန်းချက်ထက် ကျော်လွန်ရရှိခဲ့ခြင်းကြောင့် ဖြစ်ပါတယ်။ (ခ) ကြွေးမြီ ရငွေတွင် ၅၃.၄၈ ရာခိုင်နှုန်းသာ ဆောင်ရွက်နိုင်ခြင်းသည် ချေးငွေကို မူလ Disbursement Plan အတိုင်း ထုတ်ယူသုံးစွဲမှု မပြုနိုင်ခဲ့ခြင်းကြောင့်ဖြစ်ပြီး ငွေလုံးငွေရင်းအသုံးစရိတ်မှာ ချေးငွေဖြင့်ဆောင်ရွက်သည့် လုပ်ငန်းများ၏ အကောင်အထည်ဖော်ဆောင်ရွက်နိုင်မှုကို ထိခိုက်စေကြောင်း တွေ့ရှိရပါတယ်။ (ဂ) ကြွေးမြီ သုံးငွေတွင် ရည်မှန်းချက်အတိုင်း ပြည့်ဝစွာဆောင်ရွက်နိုင်ခဲ့ပြီး ထိုသို့ဆောင်ရွက်နိုင်ခြင်းသည် ပြည်ပ ချေးငွေပေးဆပ်ရေးနှင့်စပ်လျဉ်း၍ မိမိတို့နိုင်ငံ၏ ကတိတည်၊ တာဝန်ကျေမှုကို ဖော်ပြနိုင်ခြင်းပင် ဖြစ်ပါတယ်။ (ဃ) လိုငွေနှင့် GDP အချိုး လျော့နည်းကျဆင်းခဲ့သော်လည်း ပြည်ပချေးငွေများကို လျာထား ချက်အတိုင်း ထုတ်ယူသုံးစွဲနိုင်မှုမရှိခြင်း၊ ငွေလုံးငွေရင်းအသုံးစရိတ်ပါလုပ်ငန်းများ အပြည့်အဝ ဆောင်ရွက် နိုင်မှုမရှိခြင်းတို့ကြောင့် အသုံးစရိတ်များလျော့နည်းမှုကြောင့်ဖြစ်ရာ နိုင်ငံတော်အတွက် အကျိုးရှိစေသော လျော့နည်းကျဆင်းမှုမဟုတ်ကြောင်း သုံးသပ်ရရှိပါတယ်။ ပြည်သူ့ငွေစာရင်းပူးပေါင်းကော်မတီ သုံးသပ်အကြံပြုချက်။ ၂၀၁၆-၂၀၁ရ ဘဏ္ဍာနှစ် ပြည်တွင်း အသားတင်ထုတ်လုပ်မှုနဲ့ ဝန်ဆောင်မှုတန်ဖိုး တိုးတက်မှုနှုန်း (GDP Growth Rate) ၅.၉ ရာခိုင်နှုန်းသာ ရှိပြီး ၂၀၁၅-၂၀၁၆ ခုနှစ်ထက် လျော့နည်းခဲ့ရခြင်းမှာ အောက်ဖော်ပြပါ အကြောင်းများကြောင့် လယ်ယာ ကဏ္ဍကြီးတစ်ခုလုံး ထုတ်လုပ်မှုသည် ၂၀၁၅-၂၀၁၆ ဘဏ္ဍာနှစ် ထုတ်လုပ်မှုကိုပင် မပြည့်မီခဲ့ခြင်းကြောင့် ဖြစ်ကြောင်း သုံးသပ်ရရှိပါတယ်။ (က) ၂၀၁၆ ခုနှစ် ဇူလိုင်လနှင့် ဩဂုတ်လများတွင် ဖြစ်ပေါ်ခဲ့သည့် မြစ်ရေတက်မှု၊ ရေကြီးနစ်မြုပ်မှုတို့ကြောင့် လယ်ယာကဏ္ဍ ထုတ်လုပ်မှုကျဆင်းရခြင်း၊ (ခ) သစ်ထုတ်လုပ်မှု ရပ်ဆိုင်းခဲ့ခြင်းကြောင့် သစ်တောကဏ္ဍ ထုတ်လုပ်မှုကျဆင်းရခြင်း၊ (၂) အခွန်အကောက်ရရှိငွေ တိုးတက် လျက်ရှိသော်လည်း အခွန်ရရှိငွေနှင့် GDP အချိုးမှာ နိမ့်ကျဆဲပင်ဖြစ်ပါတယ်။ အထူးသဖြင့် အခွန်ရငွေတိုးတက်မှုသည် ပြည်တွင်းအသားတင်ထုတ်လုပ်မှုတန်ဖိုး တိုးတက်မှုနှုန်းနှင့် ငွေကြေးဖောင်းပွမှုနှုန်းတို့ကို ကျော်လွန်ရရှိအောင် ဆောင်ရွက်နိုင်ရန် လိုအပ်ပါတယ်။ လက်ရှိအခွန်နှုန်း ထားများမှာ သင့်လျော်သည့်နှုန်းထားများဖြစ်၍ နှုန်းထားတိုးမြှင့်ခြင်းမပြုဘဲ အောက်ပါအတိုင်း ဆောင်ရွက်သင့်ကြောင်း သုံးသပ်အကြံပြုအပ်ပါတယ်။ (က) အခွန်ကောက်ခံမှုကို ထိထိရောက်ရောက် ကြပ်မတ်ဆောင်ရွက်သွားရန်၊ (ခ) အခွန်ကောက်ခံမှုနယ်ပယ် (Text Base) ကျယ်ပြန့်ပြီး တိုးတက် ကောက်ခံနိုင်ရန် အလားအလာကောင်းသည့် ကုန်သွယ်လုပ်ငန်းခွန်နှင့် အထူးကုန်စည်ခွန်တို့ကို ပိုမို ကောက်ခံရန် ကြပ်မတ်ဆောင်ရွက်ရန်၊ (ဂ) အခွန်ထမ်းပြည်သူများကို အခွန်ဝန်ဆောင်မှုများ ပိုမို ဖြည့်ဆည်းပေးနိုင်ရေးအတွက် အခွန်ဆိုင်ရာ ပြုပြင်ပြောင်းလဲမှုများကို အရှိန်အဟုန်မြှင့်တင် ဆောင်ရွက် သွားရန်၊ (ဃ) အခွန်ဆိုင်ရာ ပညာပေးလုပ်ငန်းများ ပိုမိုဆောင်ရွက်သွားရန်။ ထိုသို့ဆောင်ရွက်ရာတွင် အခွန်ထမ်းပြည်သူများကိုသာမက အခွန်ဆိုင်ရာဝန်ထမ်းများကိုပါ ပညာပေးလုပ်ငန်းများ ဆောင်ရွက်ရန်၊ (င) ပြည်ထောင်စု၏ အခွန်အကောက်ဥပဒေပါ ပြဋ္ဌာန်းချက်နှင့်အညီ အခွန်ဆိုင်ရာ တာဝန်ကျေပွန်သည့် အခွန်ထမ်းပြည်သူများအား အသိအမှတ်ပြုခြင်း၊ ထိုက်သင့်သောချီးမြှင့်မှုများ စီမံဆောင်ရွက်ပေးခြင်းတို့ကို အကောင်အထည်ဖော် ဆောင်ရွက်ရန်။ (၃) ပြည်ထောင်စု၏ ရသုံးမှန်းခြေငွေစာရင်း အကောင်အထည်ဖော် ဆောင်ရွက်နိုင်မှုနှင့် စပ်လျဉ်း၍ အောက်ဖော်ပြပါ လုပ်ဆောင်ချက်များသည် ယှဉ်တွဲဖော်ပြပါ အကြောင်းအချက်များအရ တည်ဆဲ ဘဏ္ဍာရေးစည်းမျဉ်းနှင့် မကိုက်ညီခြင်း၊ တည်ဆဲဘဏ္ဍာရေးစည်းမျဉ်းကို ကိုးကားဆောင်ရွက်ခြင်း ဖြစ်သော်လည်း ဌာနအဖွဲ့အစည်းများ၏ ဘဏ္ဍာငွေအရအသုံးဆိုင်ရာ ဥပဒေနှင့်အညီ လိုက်နာဆောင်ရွက်ရန် အလေးထားမှုကို ထိခိုက်စေကြောင်း သုံးသပ်ရရှိသည်။ နောင်တွင် ဘဏ္ဍာငွေအရအသုံးဆိုင်ရာဥပဒေ ပြဋ္ဌာန်းချက်များနှင့် တည်ဆဲဘဏ္ဍာရေးစည်းမျဉ်းများနှင့်အညီ လိုက်နာဆောင်ရွက်ရေး ကြပ်မတ် ဆောင်ရွက်သွားရန်လိုအပ်ကြောင်း သုံးသပ်အကြံပြုအပ်ပါတယ်။ (က) အထွေထွေပိုလျှံရန်ပုံငွေ (GRF) သို့ ဘဏ္ဍာရေးနှစ်ကျော်လွန်ပြီးမှ ပိုလျှံငွေပြန်လည်အပ်နှံခြင်းနှင့် ဖြည့်စွက်ခွင့်ပြုငွေတွင် ပိုငွေ ဖြစ်ပေါ်ခြင်း၊ တည်ဆဲဘဏ္ဍာရေး စည်းမျဉ်းနှင့် မကိုက်ညီခြင်းနှင့် နှစ်အလိုက်ပိုလျှံရန်ပုံငွေ ပြန်လည် အပ်နှံရေးအတွက် နိုင်ငံတော်သမ္မတရုံး၏ ညွှန်ကြားချက်အတိုင်း အတိအကျ လိုက်နာဆောင်ရွက်မှု အားနည်းနေကြောင်း သုံးသပ်တွေ့ရှိရပါတယ်။ (ခ) ဘဏ္ဍာရေးနှစ် ကျော်လွန်သုံးစွဲခွင့်ပြုခြင်း၊ အောက်ပါအချက်များအရ ဌာန၊ အဖွဲ့အစည်းများ၏ ဘဏ္ဍာငွေအရအသုံးဆိုင်ရာ ဥပဒေနှင့်အညီ လိုက်နာဆောင်ရွက်ရန် အလေးထားမှုကို ထိခိုက်စေခြင်း။ (၁) ဘဏ္ဍာရေးနှစ် ကျော်လွန်သုံးစွဲခွင့်ပြုခဲ့ခြင်းအတွက် ရည်ညွှန်းကိုးကားခဲ့သည့် စီမံကိန်းနှင့် ဘဏ္ဍာရေး ဝန်ကြီးဌာန၏ ၁၀-၁၁-၁၉၇၂ ရက်စွဲပါ “ဦးစီးဌာနများ၏ အခြေခံစာရင်းပြုဌာနများအတွက် ငွေစာရင်း ထိန်းသိမ်းရေးနည်းလမ်း ညွှန်ကြားချက်” စာပိုဒ် ၅၆၊ အပိုဒ်ခွဲ(ဃ-၃)၊ (ဃ-၄) နှင့် (ဃ-၅) တို့ ဖြစ်ရာ ဥပဒေတစ်ရပ်ကို ညွှန်ကြားချက်တစ်ရပ်ဖြင့် ကြိုတင်ဆောင်ရွက်မှုဖြစ်ခြင်း။ (၂) စာပိုဒ် ၅၆ အပိုဒ်ခွဲ(ဃ-၃) နှင့် (ဃ-၄)တို့မှ တော်လှန်ရေးကောင်စီခေတ်နှင့် မြန်မာ့ဆိုရှယ်လစ် လမ်းစဉ်ပါတီ ဗဟိုချုပ်ကိုင်စီးပွားရေး ခေတ်တို့တွင် ““ပြည်ပမှပစ္စည်းဝယ်ယူမှုများအတွက် သက်ဆိုင်ရာ ဌာန၊ အဖွဲ့အစည်းများသည် နိုင်ငံပိုင် နိုင်ငံခြားငွေဖြင့် ပြည်ပမှ တိုက်ရိုက်ဆက်သွယ် စာချုပ်ချုပ်ဆို ဝယ်ယူသည့်စနစ်ကျင့်သုံးပြီး ငွေပေးချေမှု များကို Letter of Credit (LC) စနစ်ဖြင့် မြန်မာနိုင်ငံဘဏ် နိုင်ငံခြားငွေဌာနမှတစ်ဆင့် ပေးချေခြင်း”နှင့် “တည်ဆောက်ရေးလုပ်ငန်းအားလုံးကို နိုင်ငံပိုင်ဆောက်လုပ်ရေးလုပ်ငန်း ကော်ပိုရေးရှင်းသို့ လုပ်ငန်း အပ်နှံဆောင်ရွက်ခြင်းဖြစ်၍ အစိုးရဌာနအချင်းချင်း ငွေပေးချေမှု”တို့အတွက် ခွင့်ပြုချက်သာဖြစ်ခြင်း၊ အပိုဒ် ၅၆ စာပိုဒ်ခွဲ(ဃ-၅) မှာ ပြည်ထောင်စုအစိုးရလက်ထက်တွင် ဘဏ္ဍာရေးဝန်ကြီးဌာန၏ ၁၆-၉၂၀၁၅ ရက်စွဲပါစာအမှတ်၊ ဘဏ္ဍာ ၄/၁/၁၃(၉၂၀)/၂၀၁၅ ဖြင့် “ပြည်ထောင်စုအစိုးရအဖွဲ့၏ ခွင့်ပြုချက်အရ လက်ရှိ ဘဏ္ဍာရေးနှစ်တွင် တည်ဆောက်မှုလုပ်ငန်း ရာနှုန်းပြည့်နီးပါး ပြီးစီးနေပြီး အပြီးသတ်ငွေပေးချေမှုကို နောက်ဘဏ္ဍာရေးနှစ် ဇွန်လ ၂၄ ရက် မတိုင်မီပေးချေသည့် အသုံးစရိတ်”များ ဟု ၂၀၁၅ ခုနှစ်တွင်မှ ထပ်မံ ဖြည့်စွက်ထားသည့် ညွှန်ကြားချက်တစ်ရပ်ဖြစ်ပြီး လက်ရှိဈေးကွက် စီးပွားရေးစနစ်တွင် တည်ဆောက်ရေး နှင့် ပစ္စည်းဝယ်ယူရေးလုပ်ငန်းကို တင်ဒါစနစ်ဖြင့် ပြည်တွင်းကုမ္ပဏီများသို့ လုပ်ငန်းအပ်နှံ ဆောင်ရွက်ခြင်း ဖြစ်၍ ပုဂ္ဂလိကသို့ ငွေပေးချေမှုများဖြစ်ခြင်း။ (၄) ပြည်တွင်းကုမ္ပဏီများသို့ တင်ဒါစနစ်ဖြင့် လုပ်ငန်းအပ်နှံဆောင်ရွက်ခြင်းဖြစ်၍ တည်ဆောက်ရေး လုပ်ငန်းပြီးစီးရမည့်ကာလ၊ ပစ္စည်းပေးသွင်းရမည့်ကာလများကို သဘောတူစာချုပ်များတွင် အတိအလင်း ထည့်သွင်းချုပ်ဆိုထားပြီးဖြစ်ရာ ၎င်းကာလသတ်မှတ်ချက်တွင် ပြီးစီးအောင် ဆောင်ရွက်ရမည့်တာဝန်မှာ သက်ဆိုင်ရာ တည်ဆောက်ရေးလုပ်ငန်းဆောင်ရွက်သူ၊ ပစ္စည်းပေးသွင်းသူတို့၏တာဝန်သာဖြစ်ခြင်း။ (၄) ပြည်ထောင်စုဘဏ္ဍာရံပုံငွေပြင်ပမှ ဆောင်ရွက်ခဲ့သော ပြည်ထောင်စုဝန်ကြီးဌာန၊ အဖွဲ့အစည်းများ၏ ၃၁-၃-၂၀၁ရ ခုနှစ်၊ နိုင်ငံခြားသုံးငွေလက်ကျန်မှာ USD ၅၇၁.၇၃၉ သန်းဖြစ်ရာ ၎င်း လက်ကျန်ငွေများ နှင့်စပ်လျဉ်း၍ ကြပ်မတ်ဆောင်ရွက်မှုအခြေအနေကို ပြည်ထောင်စုလွှတ်တော်မှတစ်ဆင့် ပြည်သူများသို့ ပွင့်လင်းမြင်သာစွာ ရှင်းလင်းတင်ပြရန် လိုအပ်ကြောင်း သုံးသပ်အကြံပြုအပ်ပါတယ်။ (၅) ပြည်ထောင်စုဝန်ကြီးဌာန၊ အဖွဲ့ အစည်းများအနေနှင့် ပြည်ပအကူအညီရငွေနှင့် ချေးယူငွေဖြင့် ဆောင်ရွက်သော လုပ်ငန်းများ၊ လုပ်ငန်းစီမံကိန်းများကို စီမံကိန်းလျာထားချက်နှင့်အညီ အကောင်အထည် ဖော်ဆောင်ရွက်နိုင်မှုမရှိခြင်း၊ အကူအညီရငွေနှင့် ချေးယူရငွေများကို ဘတ်ဂျက်ခွင့်ပြုချက်နှင့်အညီ ထုတ်ယူ သုံးစွဲနိုင်မှုခြင်းတို့နှင့်စပ်လျဉ်း၍ သဘောတူစာချုပ်ပါ Disbursement Plan နဲ့အညီ ထုတ်ယူသုံးစွဲ နိုင်ရေးနှင့် ၎င်းထုတ်ယူသုံးစွဲငွေပါ လုပ်ငန်းများအတိုင်း ပြည့်ပြည့်ဝဝ အကောင်အထည်ဖော် ဆောင်ရွက် နိုင်ရေး ကြပ်မတ်ဆောင်ရွက်သွားရန်လိုအပ်ကြောင်း သုံးသပ်အကြံပြုအပ်ပါသည်။ (၆) ပြည်သူ့ငွေစာရင်းပူးပေါင်းကော်မတီသည် စီမံကိန်းနှင့် ဘဏ္ဍာရေးဝန်ကြီးဌာနမှ ပြုစုပေးပို့ လာသော ၂၀၁၆-၂၀၁ရ ခု ဘဏ္ဍာရေးနှစ်အတွက် အမျိုးသားစီမံကိန်း နှစ်ပတ်လည်အစီရင်ခံစာ၊ ပြည်ထောင်စု၏ ဘဏ္ဍာငွေအရအသုံးဆိုင်ရာ နှစ်ပတ်လည်အစီရင်ခံစာ၊ အခွန်ရငွေအစီရင်ခံစာများနှင့် အစိုးရ၏ ကြွေးမြီ ဆိုင်ရာ နှစ်ပတ်လည် အစီရင်ခံစာတို့နှင့်စပ်လျဉ်းသည့် အခြေအနေအရပ်ရပ်တို့အပေါ် စိစစ်သုံးသပ်ပြီး အောက်ဖော်ပြပါ လေ့လာတွေ့ရှိချက်နှင့် သဘောထားမှတ်ချက် အစီရင်ရင်ခံစာ ၅ စောင်ကို ပြည်ထောင်စု လွှတ်တော်သို့ အစီရင်ခံတင်ပြပြီးဖြစ်ပါကြောင်း ဖော်ပြအပ်ပါတယ်။ (က) ၂၀၁၆-၂၀၁ရ ဘဏ္ဍာရေးနှစ် ပထမ ၆ လ အခွန်ရငွေစာရင်းများနှင့်စပ်လျဉ်း၍ အစီရင်ခံစာအမှတ်စဉ်(၁/၂၀၁၇)၊ (ခ) ၂၀၁၆-၂၀၁ရ ဘဏ္ဍာရေးနှစ် ဒုတိယ ၆ လ အခွန်ရငွေစာရင်းနှင့် စပ်လျဉ်းတဲ့အစီရင်ခံစာ အမှတ်စဉ်(၈/၂၀၁၇)၊ (ဂ) ၂၀၁၆-၂၀၁ရ ခု ဘဏ္ဍာရေးနှစ် အမျိုးသားစီမံကိန်းနှစ်ပတ်လည် အစီရင်ခံစာနှင့်စပ်လျဉ်း၍ အစီရင်ခံစာ အမှတ်စဉ်(၁၀/၂၀၁၇)၊ (ဃ) ၂၀၁၆-၂၀၁ရ ခုနှစ် ဘဏ္ဍာရေးနှစ် ပြည်ထောင်စု၏ဘဏ္ဍာငွေ အရအသုံး ဆိုင်ရာ နှစ်ပတ်လည်အစီရင်ခံစာနှင့် စပ်လျဉ်း၍ အစီရင်ခံစာအမှတ်စဉ်(၁၁/ ၂၀၁၇)၊ (င) ၂၀၁၆-၂၀၁ရ ခု ဘဏ္ဍာရေးနှစ် အစိုးရ၏ကြွေးမြီဆိုင်ရာနှစ်ပတ်လည် အစီရင်ခံစာနှင့်စပ်လျဉ်း၍ အစီရင်ခံစာအမှတ်စဉ် (၁/၂၀၁၈)တို့ဖြစ်ပါတယ်။ သို့ပါ၍ ပြည်ထောင်စုစာရင်းစစ်ချုပ်၏ ၂၀၁၆-၂၀၁ရ ဘဏ္ဍာရေးနှစ် စစ်ဆေးတွေ့ရှိချက် အစီရင်ခံစာနှင့် စပ်လျဉ်း၍ ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထား မှတ်ချက် အစီရင်ခံစာအမှတ်စဉ်(၇/၂၀၁၈)၏အပိုင်း (၂)နှင့် အပိုင်း (၃)တို့အား လာမယ့် ပြည်ထောင်စု လွှတ်တော်အစည်းအဝေးတွင် ဆက်လက်တင်ပြသွားမည်ဖြစ်ပါကြောင်း အစီရင်ခံ တင်ပြအပ်ပါတယ်။ ပြည်ထောင်စုလွှတ်တော် ပြည်သူ့ငွေစာရင်းပူးပေါင်းကော်မတီ။ အားလုံးကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အထက်ပါအစီရင်ခံစာရဲ့ အပိုင်း(၂)နဲ့ အပိုင်း(၃) ဖတ်ကြားတင်ပြခြင်း အစီအစဉ်ကို ၂၀-၈-၂၀၁၈ရက်(တနင်္လာနေ့) နံနက် ၁၀ နာရီမှာ ကျင်းပ ပြုလုပ်မယ့် ပြည်ထောင်စုလွှတ်တော်အစည်းအဝေးမှာ ဆောင်ရွက်ရန်လျာထားပါကြောင်း ကြေညာပါတယ်။</speech>
</report>
<report>
<title>ပညာရေးဝန်ကြီးဌာန၊ အခြေခံပညာဦးစီးဌာန၏ ၂၀၁၇-၂၀၁၈ ခု၊ ဘဏ္ဍာရေးနှစ် တည်ဆောက်ရေးလုပ်ငန်းများ အကောင်အထည်ဖော် ဆောင်ရွက်နိုင်မှု အခြေအနေနှင့်စပ်လျဉ်း၍ ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာအမှတ်စဉ်(၆/၂၀၁၈)အပေါ် လွှတ်တော်ကိုယ်စားလှယ်များက ဆက်လက်ဆွေးနွေးခြင်း</title>
<speech type="speaker">အစီအစဉ်(၁၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပညာရေး ဝန်ကြီးဌာန၊ အခြေခံပညာဦးစီးဌာနရဲ့ ၂၀၁၇-၂၀၁၈ ခု၊ ဘဏ္ဍာရေးနှစ် တည်ဆောက်ရေးလုပ်ငန်းများ အကောင်အထည်ဖော် ဆောင်ရွက်နိုင်မှုအခြေအနေနဲ့စပ်လျဉ်းပြီး လေ့လာတွေ့ရှိချက်နှင့် သဘောထား မှတ်ချက် အစီရင်ခံစာအမှတ်စဉ် (၆/၂၀၁၈)အပေါ် လွှတ်တော်ကိုယ်စားလှယ်များရဲ့ ဆွေးနွေးခြင်းအစီအစဉ်ကို ဆက်လက်ဆောင်ရွက်သွားမှာ ဖြစ်ပါတယ်။ ပထမဦးစွာ ဒေါက်တာစိန်မြအေး ဒလမဲဆန္ဒနယ်က ဆွေးနွေးဖို့ဖြစ်ပါတယ်။</speech>
<speech><mp id="1553">ဒေါက်တာစိန်မြအေး(ဒလမဲဆန္ဒနယ်၊ ရန်ကုန်တိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနဲ့တကွ ကြွရောက်လာကြသူအားလုံး မင်္ဂလာပါလို့ နှုတ်ခွန်း ဆက်သအပ်ပါတယ်။ ကျွန်တော် ဒေါက်တာဦးစိန်မြအေး ဒလမဲဆန္ဒနယ်မြေ ပြည်သူ့လွှတ်တော် ကိုယ်စားလှယ် အနေနဲ့ ပြည်သူ့ငွေစာရင်းပူးပေါင်းကော်မတီ၏ သဘောထားမှတ်ချက်အစီရင်ခံစာ(၆/၂၀၁၈)ကို ထောက်ခံ ဆွေးနွေးသွားမှာဖြစ်ပါတယ်။ လေးစားအပ်ပါသော နာယကကြီးခင်ဗျာ။ (၆/၂၀၁၈) အစီရင်ခံစာဟာ တည်ဆဲဘဏ္ဍာရေး စည်းမျဉ်း များနဲ့ ကိုက်ညီမှုမရှိတဲ့ ပညာရေးဝန်ကြီးဌာန အခြေခံပညာဦးစီးဌာနရဲ့ ၂၀၁၇-၂၀၁၈ ခု ဘဏ္ဍာရေးနှစ် ခွင့်ပြုရန်ပုံငွေပါ တည်ဆောက်ရေးလုပ်ငန်းများ အကောင်အထည်ဖော်ဆောင်ရွက်နိုင်မှု အခြေအနေနဲ့ ပတ်သက်ပြီး ပြဿနာတွေကို ကွက်ကွက်ကွင်းကွင်း ဖော်ပြထားရုံမက သုံးသပ်ချက်၊ သဘောထား မှတ်ချက်တွေနဲ့ ပွင့်လင်းစွာ အကြံပေးထားလို့ ကျေးဇူးအထူးတင်အပ်ပါတယ်။ လေးစားအပ်သော နာယကကြီးခင်ဗျာ။ ပြည်ထောင်စုလွှတ်တော် ပြည်သူ့ငွေစာရင်းပူးပေါင်း ကော်မတီအနေနဲ့ ဒီအစီရင်ခံစာတင်ရတဲ့ အဓိကအကြောင်းရင်းကို ကြည့်လိုက်မယ်ဆိုလို့ရှိရင် Plan to Budget မဖြစ်ဘဲ Budget to Plan ဖြစ်သွားတဲ့ကိစ္စပဲ ဖြစ်ပါတယ်။ တစ်နည်းပြောရရင် Plan သေချာ ဆွဲပြီးမှ Budget ချတဲ့စနစ်ကို မလိုက်နာလို့ပဲ ဖြစ်ပါတယ်။ မြန်မာစကားပုံရှိပါတယ်။ “ အစကောင်းမှ အနှောင်းသေချာ”ပါ ။ အခုတော့ မစမကောင်းခဲ့ပါဘူး။ အစီအစဉ်လွဲသွားတယ်လို့ ဆိုလို့ရပါတယ်။ လေးစားအပ်ပါသော နာယကကြီးခင်ဗျာ။ ပညာရေးနဲ့ ကျန်းမာရေးဝန်ကြီးဌာနတွေကို အရင်တုန်းက ဆောက်လုပ်ရေးလုပ်ငန်းတွေအတွက် သက်ဆိုင်ရာဝန်ကြီးဌာနတွေကပဲ ငွေလုံးငွေရင်းနဲ့ ရန်ပုံငွေတွေကို ကိုယ့်ဝန်ကြီးဌာနရဲ့ စီမံခန့်ခွဲမှုနဲ့သုံးနေရာကနေ ၂၀၁၇-၂၀၁၈ ဘဏ္ဍာရေးနှစ်မှာ ဆောက်လုပ်ရေးဝန်ကြီး ဌာနကို အပ်နှံဆောင်ရွက်တယ်လို့ ဖြစ်လာရာကစပါတယ်။ ဒါဟာကြိုသိနိုင်တဲ့ အကြောင်းအရာ ဖြစ်ပါတယ်။ ဒါပေမယ့်လည်း ပညာရေးဝန်ကြီးဌာနအနေနဲ့ ဆောက်လုပ်ရေးဝန်ကြီးဌာနသို့ ၂၀၁၇-၂၀၁၈ ခွင့်ပြု ရန်ပုံငွေကိုမအပ်နှံခင် ဖြစ်လာနိုင်တဲ့ပြဿနာတွေကိုဖြေရှင်းဖို့ ဆောက်လုပ်ရေးဝန်ကြီးဌာနဲ့ ညှိနှိုင်း တိုင်ပင်ပြီး Plan ကောင်းကောင်း ချထားမှုမရှိခြင်းနဲ့ ဆောက်လုပ်ရေးဝန်ကြီးဌာနကလည်း ပညာရေး ဝန်ကြီးဌာနက လွှဲပြောင်းအပ်နှံရရှိလာမယ့် ခွင့်ပြုရန်ပုံငွေတွေကိုရလာရင် ဘယ်လိုဖြေရှင်းစီမံ ဆောင်ရွက် မယ်ဆိုတဲ့ Plan မရှိဘဲ ရုတ်တရက်လက်ခံရသလို ဖြစ်သွားတာပဲဖြစ်ပါတယ်။ ဒါကြောင့် ပညာရေးရော၊ ဆောက်လုပ်ရေးရော Plan to Budget မဖြစ်ဘဲ Budget to Plan ဖြစ်သွားပြီး ပြဿနာပေါင်းစုံ တက်လာတယ်လို့ ယူဆရပါတယ်။ ဆောက်လုပ်ရေးက ရန်ပုံငွေရတော့ Plan မရှိဘဲ ဆောင်ရွက်ရတော့ မနိုင်မနင်းတွေဖြစ်လာပြီး (၆/၂၀၁၈)အစီအရင်ခံစာကို ကိုယ်စားလှယ်တော်ကြီးများစွာ ဆွေးနွေးရတဲ့ အဆင့်ရောက်လာပါတယ်။ ဒါကြောင့် ပညာရေးက Plan ချကတည်းက အားနည်းချက်ရှိပါတယ်။ နောင်ကို မဖြစ်သင့်ပါဘူး။ ဒါကြောင့်မို့လို့လည်း စီမံကိန်းနှင့် ဘဏ္ဍာရေးဝန်ကြီးဌာနက Plan တွေချဖို့၊ Plan to Budget အရေးကြီးကြောင်း ဆောင်ရွက်နေကြောင်း ပြောနေတယ်လို့ ယူဆရပါတယ်။ 600:03:32Sulcus sum :ałopil să scę Plan to Budget olcO) Budget to Plan ဖြစ်တဲ့အတွက် ကြိုတင်ပြင်ဆင်မှုမရှိတဲ့အတွက် ဆောက်လုပ်ရေးဝန်ကြီးဌာနအနေနဲ့ အထူးအဖွဲ့များကို တိုးချဲ့ ဖွဲ့စည်းဆောင်ရွက်ရခြင်း၊ ဝန်ထမ်းမလုံလောက်ခြင်းများ ဖြစ်ပေါ်ခဲ့ရပြီး တည်ဆဲဘဏ္ဍာရေး စည်းမျဉ်းများ၊ တင်ဒါညွှန်ကြားချက်များမှ သွေဖည်လာခြင်း၊ တင်ဒါခေါ်ယူခြင်းမှ စာချုပ်ချုပ်ဆိုသည့် လုပ်ငန်း၊ လုပ်ငန်းတန်ဖိုးပေးချေခြင်းများတွင် မလိုလားအပ်သော ကြန့်ကြာမှုဖြစ်လာခြင်း၊ အရည်အသွေး မမီခြင်း၊ တာဝန်ယူမှု၊ တာဝန်ခံမှုများ၊ စိစစ်ကြပ်မတ်မှုများ အားနည်းလာခြင်းတို့ဖြစ်ပေါ်လာရပါတယ်။ ဒါ့အပြင် အဆောက်အဦချင်းအတူတူ ဒလမှာဆောက်တဲ့ အဆောက်အဦနဲ့ ခေါင်လန်ဖူးမှာ ဆောက်တဲ့ ကျောင်း တန်ဖိုးချင်းအတူတူ ခွင့်ပြုမိတဲ့ ဥပမာတွေရှိပြီး ကိုယ်စားလှယ်တော်ကြီး ဒေါက်တာဦးအောင်ခင် ပြောသွားတဲ့ နွားထီးငါးကျပ်၊ နွားမငါးကျပ် ကိစ္စမျိုးတွေ၊ အစီရင်ခံစာအပိုဒ် ၁၄(ခ)ပါလုပ်ငန်းတန်ဖိုးငွေ ထုတ်ပေးဖို့ အဆင့်တွေများတာကို အခွင့်ကောင်းယူပြီး Under Table Charges တွေများလာနိုင် တာတွေ၊ အခွင့်အရေးတွေရလာနိုင်တာတွေ၊ လူငယ်လူသစ်ကုမ္ပဏီတွေအတွက် အခွင့်အလမ်းနည်းပြီး ကုမ္ပဏီကြီးတွေကို အားပေးရာရောက်နေတာတွေက Budget to Plan ကြောင့် ဖြစ်နေတဲ့ အကျိုးဆက် တွေပါပဲ။ နောက်ဆုံး လွှတ်တော်ကိုယ်စားလှယ်များအနေနဲ့ ဒေသန္တရ လွှတ်တော်ကိုယ်စားလှယ်ရုံးတွေက တစ်ဆင့် အရည်အသွေးစိစစ်ရေးအဖွဲ့များမှာ ပါဝင်လာဖို့နဲ့ ဖွဲ့စည်းပုံအခြေခံဥပဒေပုဒ်မ ၄၄ရ ကိုတောင်မှ ပြင်ဆင်ဖို့ထိအောင် အကြံပေးလာတဲ့အထိ အခြေအနေကဆိုးလာပါတယ်။ အခြေအနေဆိုးတွေကို မကုစား .0.2............ တွေကို မကုစားနိုင်လို့ရှိရင် Power Point မှာပြထားပါတယ်။ ဘယ်လိုပဲဖြစ်စေ၊ ရာဇသတ်ကြီးပုဒ်မ ၁၀၈ ရှင်းလင်းချက်နဲ့ (၁) နဲ့ (၂) အရမိမိကိုယ်တိုင်မလုပ်သော်လည်း အားပေးကူညီသူဖြစ်နိုင်တာမို့ အကောင် အထည်ဖော်ရေး အဖွဲ့ဝင်တွေ၊ ကြီးကြပ်ရေးအဖွဲ့ဝင်တွေ၊ တင်ဒါနဲ့ပတ်သက်တဲ့ ကော်မတီဝင်တွေ၊ QC လုပ်ငန်း ဆောင်ရွက်တဲ့ အဖွဲ့အစည်းတွေဟာ အဂတိတရားကင်းဖို့၊ မပေါ့လျော့ဖို့၊ စည်းမျဉ်းဥပဒေတွေ လိုက်နာဖို့ လိုအပ်လှပါတယ်။ Next Slider အကျိုးဖျက်ဆီးမှုကိုဆိုလိုပါတယ်။ ပြစ်ဒဏ်တွေရှိပါတယ်။ ကျောင်းဆိုတာ အများပြည်သူနဲ့ ပတ်သက်ပါတယ်။ ပြည်သူနစ်နာတယ်ဆိုတာ သိလျက်နဲ့ဖြစ်စေ၊ မသိလျက်နဲ့ဖြစ်စေ၊ တန်ဖိုးရဲ့ အသုံးဝင်မှု လျော့အောင် ပစ္စည်းလဲတာတွေ၊ မသမာလုပ်တာတွေ ရှိခဲ့လို့ရှိရင် သတိထားဖို့ဖြစ်ပါတယ်။ Next Slider ပြစ်ဒဏ်တွေရှိပါတယ်။ ကျောင်းတွေဆောက်တာဟာ ပြည်သူ့ဘဏ္ဍာကို ကိုင်တွယ်စီမံရတာပါ။ စာချုပ်ချုပ်ဆိုပြီး ဆောင်ရွက်ရတာပါ။ (၁/၂၀၁၇) တင်ဒါညွှန်ကြားချက်ကို လိုက်နာ ရတာပါ။ နိုင်ငံတော်ငွေကြေးပိုင်ပစ္စည်းပိုင်ဆိုင်မှုတွေကို ထိခိုက်ရင်တော့ အဂတိလိုက်စားမှုမှာ အကျုံးဝင် ပါတယ်။ ဒါကတော့ လွှတ်တော်ကိုယ်စားလှယ်များအနေနဲ့ ကော်မရှင်ကို တိုင်ကြားနိုင်ကြောင်း ပြချင် တာပါ။ တာဝန်လည်းရှိပါတယ်။ ပြည်သူ့ကိုယ်စားလှယ်များအနေနဲ့ QC မှာပါကြမလား။ တင်ဒါမှာ ပါကြမလား။ တိုင်ကြားသူနေရာမှာ ပါကြမလားဆိုတဲ့ မေးခွန်းကို စဉ်းစားနိုင်ဖို့ ဥပဒေအချက်အလက် များကို တင်ပြနေရခြင်းဖြစ်ပါတယ်။ Next Slider ကျောင်းဆိုတာ အများပြည်သူနဲ့ ပတ်သက်ပါတယ်။ လေးစားအပ်ပါသော ဥက္ကဋ္ဌကြီးခင်ဗျာ။ အချုပ်အနေနဲ့ ပြောရမယ်ဆိုလို့ရှိရင် Budget Cycle ထဲမှာ ကိုင်တွယ်သုံးစွဲခြင်း Implementation, Preparation ပြင်ဆင်ရေးဆွဲတင်ပြခြင်း လုပ်ရတဲ့ အစိုးရ ဝန်ကြီးဌာနများအနေနဲ့ Plan to Budget ဖြစ်အောင် သေချာပြင်ဆင်ရေးဆွဲခြင်းများ၊ ပြုပြင်ခြင်းများ ဆောင်ရွက်ရမှာဖြစ်သလို ဘတ်ဂျက်ကို စိစစ်အတည်ပြုတဲ့ လွှတ်တော်တာဝန်ယူမှု တစ်ခုတည်းနဲ့တော့ ပြဿနာများကို မဖြေရှင်းနိုင်မယ့် စ/လယ်/ဆုံးအောင်မြင်ဖို့ Plan to Budget ပီပြင်စွာ ဖြစ်ပေါ်ဖို့ ကိုယ်စီ တာဝန်ယူဖို့လိုအပ်ကြောင်း အကြံပြုပြောကြားရင်း ကျွန်တော့အနေနဲ့ နိဂုံးချုပ်အပ်ပါတယ်ခင်ဗျာ။ ကျေးဇူး တင်ပါတယ်။</speech>
<speech type="speaker">ဒေါ်နော်ခရစ္စထွန်း(ခေါ်) ဒေါက်တာအားကာမိုး ကရင်ပြည်နယ် မဲဆန္ဒနယ် အမှတ်(၇) ဆွေးနွေးဖို့ဖြစ်ပါတယ်။</speech>
<speech><mp id="1224">ဒေါ်နော်ခရစ္စထွန်း(ခေါ်)ဒေါက်တာအာကာမိုး(မဲဆန္ဒနယ်အမှတ်-၇၊ကရင်ပြည်နယ်)</mp>လေးစားအပ်တဲ့ ပြည်ထောင်စုလွှတ်တော်နာယက၊ အမျိုးသားလွှတ်တော်ဥက္ကဋ္ဌ၊ ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စုဝန်ကြီးများ၊ ဧည့်သည်တော်များအားလုံး မင်္ဂလာပါ။ ကျွန်မတော့ ကရင်ပြည်နယ် မဲဆန္ဒနယ်အမှတ်(၇)မှ နော်ခရစ္စတွန်း(ခေါ်)ဒေါက်တာအာကာမိုး ဖြစ်ပါတယ်။ ပြည့်သူ့ငွေစာရင်းပူးပေါင်းကော်မတီရဲ့ ၂၀၁၇-၂၀၁၈ ဘဏ္ဍာရေးနှစ်မှာ တည်ဆောက်ရေးလုပ်ငန်း တွေ အကောင်အထည်ဖော်နိုင်မှု အခြေအနေနဲ့စပ်လျဉ်းတဲ့ သဘောထားမှတ်ချက် အစီရင်ခံစာအမှတ်စဉ် (၆/၂၀၁၈)နဲ့ ပတ်သက်ပြီး ကြိုဆိုပါတယ်။ ပညာရေးဝန်ကြီးဌာနမှ ခွင့်ပြုချက်ရခဲ့တဲ့ တည်ဆောက်ရေး လုပ်ငန်း ၂,၅၈၀ ခုနဲ့ ၁၀၀ ရာခိုင်နှုန်းပြီးစီးခဲ့တဲ့ လုပ်ငန်း ၆၂၂ ခု သာရှိကြောင်းသိရပါတယ်။ အလားတူ ပညာရေးဝန်ကြီးဌာနလိုပဲ ဌာနတွေအားလုံးရဲ့ တည်ဆောက်ရေးလုပ်ငန်းတွေမှာ ပြီးစီးမှုမရှိတာ၊ အရည် အသွေး မမီတာ၊ စံချိန်စံညွှန်း မမီတာ၊ ငွေပေးချေမှုကို လုပ်ငန်းပြီးစီးမှုနဲ့ တစ်ပြေးညီလုပ်ဆောင်နိုင်ခြင်း မရှိတာတွေ ဖြစ်ပေါ်နေပါတယ်။ ဝန်ကြီးဌာန ၁၉ ခု၊ ပြည်ထောင်စုအဆင့် အဖွဲ့အစည်း ၆ ခုနဲ့ စည်ပင်သာယာရေးကော်မတီ ၃ ခု တို့ရဲ့ လုပ်ငန်းပေါင်း ၉,၁၄၂ ခုမှာ ပြီးစီးတာ ၅,၂၅၈ ခု သာရှိပြီး တိုင်းဒေသကြီးနဲ့ ပြည်နယ်အစိုးရတွေက ကြီးကြပ်လုပ်ဆောင် ဆောင်ရွက်နေဆဲလုပ်ငန်းတွေ ၃,၆၂၅ ခုရှိပါတယ်။ လုံးဝဆောင်ရွက်ခြင်းမရှိသေး တာက ၂၅၉ ခု ဖြစ်ပါတယ်။ လုပ်ငန်းအားလုံးဟာ ဆောက်လုပ်ရေးဝန်ကြီးဌာနကို အပ်နှံတဲ့လုပ်ငန်းတွေ ဖြစ်ပါတယ်။ အစီရင်ခံစာရဲ့ ဖော်ပြချက်အရ တင်ဒါခေါ်ယူခြင်း လုပ်ငန်းအဆင့်ဆင့်မှာ တင်ဒါအဆိုပြုခြင်း၊ တင်ဒါစည်ကမ်း၊ တင်ဒါခေါ်ယူခြင်း၊ တင်ဒါဖွင့်ခြင်း၊ အတည်ပြုခြင်း၊ လုပ်ငန်းဆောင်ရွက်ခြင်းအားလုံး ဟာ သတ်မှတ်ချက်စည်းကမ်းတွေ ရှိနေပေမယ့်လည်း လက်တွေ့မှာ ပွင့်လင်းမြင်သာမှု၊ လုပ်ဆောင်မှု အားနည်းတယ်လို့ သုံးသပ်မိပါတယ်။ တင်ဒါစတင်ခေါ်ယူချိန်မှစပြီး လုပ်ငန်းသဘောတူစာချုပ် ချုပ်ဆို ပြီးတဲ့ လုပ်ငန်းစမဲ့ လပဲ ကြာမြင့်ရမယ်ဆိုပေမဲ့ ကျွန်မရဲ့ မဲဆနွယ်မှာ ဘတ်ဂျက်နှစ်ပြီးခါနီးအထိ ကုမ္ပဏီနာမည် မသိလိုက်ရတာရှိပါတယ်။ သက်ဆိုင်ရာဌာနတွေမှာ တိုင်းဒေသကြီး၊ ပြည်နယ်တွေရဲ့ တိုက်ရိုက်ထိန်းကျောင်းမှုနဲ့ပဲ တည်ဆောက်ရေးလုပ်ငန်းတွေ ဆောင်ရွက်နေတာလည်းရှိပါတယ်။ မြို့နယ် အဆင့်မှာ ကြီးကြပ်စစ်ဆေးရေးအဖွဲ့ တည်ဆောက်ရေးကော်မတီရဲ့ စစ်ဆေးအကြံပြုချက်တွေကိုလည်း လိုက်နာမှုမရှိတာကိုလည်း တွေ့ရပါတယ်။ တကယ်တော့ ၁၀၀ ရာခိုင်နှုန်းပြီးစီးကြောင်းတင်ပြပြီးပေမယ့် ပကတိအခြေအနေမှာ ကျန်ရှိနေတဲ့ လုပ်ငန်းတွေရှိနေပါတယ်။ သက်ဆိုင်ရာဌာနတွေကပဲ ကုမ္ပဏီတွေကို အကာအကွယ်ပေးနေသယောင်လို့ ယူဆမိရပါတယ်။ သက်ဆိုင်ရာတိုင်းဒေသကြီးနဲ့ ပြည်နယ်တွေကလည်း စစ်ဆေးတွေ့ရှိချက်တွေကို ထိထိ ရောက်ရောက် အရေးယူဆောင်ရွက်မှု အားနည်းတယ်လို့ ယူဆမိပါတယ်။ တင်ဒါစတင်ခေါ်ယူလာတဲ့ တင်ဒါကော်မတီနဲ့ တင်ဒါလက်ခံ စစ်ဆေးရေးကော်မတီတွေက ကုမ္ပဏီတွေကို သေသေချာချာ စိစစ်သင့် ပါတယ်။ အကျင့်ပျက်ကုမ္ပဏီတွေကို တိတိကျကျ ဖော်ပြသင့်ပါတယ်။ ကျွန်မရဲ့ မဲဆန္ဒနယ်မှာ ကုမ္ပဏီ တစ်ခုတည်းက နာမည် ၄ ခုနဲ့ လုပ်ငန်းဆောင်ရွက်ခဲ့တာရှိပါတယ်။ ကုမ္ပဏီတွေကို တင်ဒါယှဉ်ပြိုင် ရွေးချယ်တဲ့နေရာမှာ အရည်အသွေးနဲ့ စံချိန်မီလုပ်ဆောင်နိုင်ဖို့ ဖြစ်ပေမဲ့လည်း နီးစပ်ရာ၊ လက်သင့်ရာ Profile ကောင်းကောင်းတင်ပြနိုင်တဲ့ ကုမ္ပဏီတွေကို ရွေးချယ်ဆဲပါပဲ။ လုပ်ငန်းတည်နေရာနဲ့ အခြေအနေတွေကိုမသိဘဲ အကျိုးအမြတ်ရယူလိုမှုတစ်ခုတည်းနဲ့ တင်ဒါ ဝင်ရောက်ယှဉ်ပြိုင်ကြပြီး လက်တွေ့လုပ်ငန်းဆောင်ရွက်ဖို့အတွက် Sub- Contract နဲ့ပဲ သွားကြပါတယ်။ ကျွန်မရဲ့ မဲဆန္ဒနယ် လမ်းပန်းဆက်သွယ်ရေးနဲ့ ရာသီဥတု ဆိုးရွား တတ်တဲ့ အခြေအနေတွေကြောင့် SubContract cozšò qc:caosgošosscozquloswil 63001 sacpSsangênitosaozas SubContract အလုပ်သမားတွေအနေနဲ့ပဲ ဒေသခံတွေက ခေါင်းပုံဖြတ်ခံပြီး လုပ်ကိုင်ကြရပါတယ်။ ရာသီဥတုနဲ့ လမ်းပန်းဆက်သွယ်ရေး အခက်အခဲဟာ အရည်အသွေး စံချိန်စံညွှန်းမမှီတာတွေ ြီးစီးတာတွေ အတွက် ကုမ္ပဏီတွေက အကြောင်းပြလို့ကောင်းပါတယ်။ အဲဒီအတွက် ဖွံ့ဖြိုးမှုနည်းတဲ့ ကျွန်မတို့ဒေသ တွေမှာ မိုးခေါင်လို့ မိုးရွာခဲ့ရင်လည်း ရေမကျန်ပါဘူး။ ကျွန်မဒေသရဲ့ အခြေအနေကို တစ်စေ့တစ်စောင်း တင်ပြပေးချင်ပါတယ်။ နာယကကြီးရှင့်။ Power Point အသုံးပြုခွင့်ပေးဖို့ တောင်းခံအပ်ပါတယ်။ ဒါကတော့ ဒေသခံ ရွာသားတွေ လုပ်အားခသိန်း ၃၀ ပေးဖို့ ကျန်ရှိနေသေးတဲ့ သစ်အယ်တောင်ကျောင်း ဖြစ်ပါတယ်။ မလောက်ချောင်း ကျောင်းမှာတော့ မြောင်းလည်းမရှိပါဘူး။ ရေတံလျှောက်လည်းမရှိပါဘူး။ လုပ်ငန်းတွေ အများကြီး ကျန်ရှိနေတဲ့ကျောင်း ဖြစ်ပါတယ်။ ဒီတောပြာလေးကျောင်းကတော့ အရည်အသွေးမမီတဲ့ သစ်မာမျိုး မဟုတ်တဲ့သစ်တွေနဲ့ တစ်ကျောင်း လုံးကို ဆောက်လုပ်ထားပါတယ်။ နောက် ၃ နှစ်နေရင် အာမခံလို့ မရ တော့ပါဘူး။ ဒီကပ္ပာယ်ကျောင်း မှာတော့ Foundation တွေကလည်း ပြို နေပါပြီ။ မျက်နှာကျက်တွေ ကလည်း အက်ကွဲနေပါပြီ။ ဒီငပိုးကြီးကျောင်းမှာကတော့ လုပ်ငန်းတွေမပြီးပြတ်ဘဲ ကျန်ရှိနေတာတွေက အများကြီးပဲဖြစ်နေ ပါတယ်။ ဘတ်ဂျက်ကုန်ဆုံးတဲ့တွေ့မြင်နေရတဲ့အခြေအနေ ဖြစ်ပါတယ်။ ဒီမောင်နွဲကြီးကျောင်းမှာ အရည်အသွေးမပြည့်မီတဲ့ ပစ္စည်းတွေ စံချိန်စံညွှန်းမမီတဲ့ လုပ်ငန်းနဲ့ တည်ဆောက်နေတဲ့အခြေအနေတွေ ကိုပဲ ဖော်ပြပေးနေတာ ဖြစ်ပါတယ်။ ကုမ္ပဏီတွေက လုပ်ငန်းမပြီးစီးဘဲ လုပ်ငန်းတွေကျန်ရှိနေပါတယ်။ ဘတ်ဂျက်ကုန်ဆုံးနေပေမယ့်လည်း ဒဏ်ကြေးကို ဂရုမစိုက်တဲ့သဘော ဖော်ပြနေပါတယ်။ ဒါကတော့ ၂၀၁၇-၂၀၁၈ ဘတ်ဂျက်မှာ ဘတ်ဂျက်နှစ်ကုန်ဆုံးတဲ့ပြီးစီးသေးတဲ့ ကျောင်းတွေ ဖြစ်ပါတယ်။ အဲဒီမှာ ခူးပြောင်ကျောင်းနဲ့ သဲနုကုန်းကျောင်းတွေက ဘတ်ဂျက်ကုန်ဆုံးတဲ့ ုံးဝ မဆောက်ရသေးပါဘူး။ ဒါကတော့ ကျွန်မတို့ ၂၀၁၆- ၂၀၁ရ မှာ တည်ဆောက် ထားတဲ့လမ်းဖြစ်ပါတယ်။ ဘတ်ဂျက်ပြီးစီး တာနဲ့တစ်ပြိုင်နက် ပျက်စီးနေတဲ့ လမ်းရဲ့ အခြေအနေ ဖြစ်ပါတယ်။ ဒီ ၂၀၁၇-၂၀၁၈မှာ တည်ဆောက်ထားတဲ့လမ်းမှာ ဘတ်ဂျက်တောင်းခံတဲ့နေရာမှာ Retain wall တွေ၊ Box culvert တွေ မပါခဲ့တဲ့အတွက်ကြောင့်မို့လို့ ကျွန်မတို့ဒေသရဲ့ မိုးသည်းထန်မြေပြိုမှုတွေကြောင့် ဒီလမ်းက ဘက်ဂျက်ကုန်ဆုံးပြီးတဲ့သွားလာလို့မရ ဖြစ်နေပါတယ်။ ကျေးဇူးတင်ပါတယ်။ အချုပ်အနေနဲ့ ပြည်သူ့ဘဏ္ဍာတွေ ယိုဖိတ်မှုမရှိဖို့၊ ပြည်သူအတွက်အကျိုးရှိရှိ သုံးနိုင်ဖို့၊ ပြည်သူ့ ဘဏ္ဍာနဲ့လုပ်ဆောင်တဲ့ တည်ဆောက်ရေးလုပ်ငန်းတွေအဆင့်ဆင့်ကို အစီရင်ခံစာမှာ ဖော်ပြထားတဲ့အတိုင်း လုပ်ငန်းအားလုံးအပေါ် တာဝန်ခံ၊ တာဝန်ယူဖို့လိုအပ်ကြောင်း စာချုပ်စည်းကမ်းတွေ ပြင်ဆင်ဖို့ လိုအပ် သလို ကြီးကြပ်မှုအဆင့်ဆင့်ကလည်း ထိထိရောက်ရောက် အရေးယူဆောင်ရွက်နိုင်ဖို့ တိုက်တွန်းရင်း နိဂုံးချုပ်ပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ အစည်းအဝေးကို မိနစ် ၃၀ ခန့် ခေတ္တ ရပ်နားပါမယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျာ။</speech>
<speech type="mc">အားလုံး ထွက်ခွာနိုင်ကြပါပြီခင်ဗျာ။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျာ။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျာ။ အစီရင်ခံစာအပေါ် ဆက်လက် ဆွေးနွေးသွားမှာ ဖြစ်ပါတယ်။ ဦးဘိုကြီး ချောက်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1455">ဦးဘိုကြီး(ချောက်မဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကြီး၊ အမျိုးသားလွှတ်တော် ဥက္ကဋ္ဌနှင့် အစည်းအဝေးကိုတက်ရောက်လာကြတဲ့အားလုံး မင်္ဂလာပါလို့ဂါရဝပြု နှုတ်ခွန်းဆက်သအပ်ပါတယ်။ ကျွန်တော်ကတော့ ပဲခူးတိုင်းဒေသကြီး၊ ချောက်မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးဘိုကြီး ဖြစ်ပါတယ်။ ပညာရေးဝန်ကြီးဌာန အခြေခံပညာဦးစီးဌာနရဲ့ ၂၀၁၇-၂၀၁၈ခုနှစ်ဘဏ္ဍာရေးနှစ် ခွင့်ပြုရန်ပုံငွေတွင် ပါဝင်တဲ့ တည်ဆောက်ရေးလုပ်ငန်းများ အကောင်အထည်ဖော်ဆောင်ရွက်နိုင်တဲ့ အခြေအနေနှင့်စပ်လျဉ်း၍ ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ အမှတ်စဉ် (၆/၂၀၁၈)အပေါ် ၆ ချက်ဖြင့် ဆွေးနွေးအကြံပြုသွားမှာ ဖြစ်ပါတယ်။ နံပါတ်(၁) လုပ်ငန်းလုပ်ဆောင်ရန် ဖွဲ့စည်းခြင်းနှင့် တာဝန်ပေးအပ်မှုများ၊ တည်ဆောက်ရေးလုပ်ငန်းများကို အကောင်အထည်ဖော်ဆောင်ရွက်ရန် တင်ဒါစနစ်ဖြင့်ဆောင်ရွက်ခြင်း၊ ဌာနမှ တာဝန်ယူဆောင်ရွက်ခြင်းတို့အတွက် ဦးစီးဌာနအကောင်အထည် ဖော်ရေးအဖွဲ့၊ တိုင်းဒေသကြီး၊ ပြည်နယ်ကြီးကြပ်ရေးအဖွဲ့၊ ခရိုင်နှင့် မြို့နယ်ကြီးကြပ်ရေး၊ စစ်ဆေးရေး ကော်မတီ၊ အကောင်အထည်ဖော်ရေးအဖွဲ့၊ ကြီးကြပ်ရေးအဖွဲ့အဆင့်ဆင့်နှင့် အရည်အသွေးစစ်ဆေးရေး QC အဖွဲ့အဆင့်ဆင့်တို့ရဲ့ လုပ်ငန်းတာဝန်များကို အစီရင်ခံစာမှာ အသေးစိတ်ဖော်ပြထားတာ တွေ့ရပါတယ်။ ပြည်သူ့ငွေစာရင်းကော်မတီရဲ့ သုံးသပ်ချက်၊ သဘောထားမှတ်ချက်မှာလည်း တင်ဒါခေါ်ယူတဲ့အခါမှာ ထပ်မံထည့်သွင်း စဉ်းစားရမယ့်အချက်တွေနဲ့ လုပ်ငန်းများတန်ဖိုးပေးချေမှုစနစ်ကို ပြုပြင်ရန်လိုအပ်တဲ့ အချက်များကို ဖော်ပြထားပါတယ်။ နံပါတ်(၂) အဖွဲ့ဖွဲ့ခြင်းနှင့်တင်ဒါစာချုပ်များအပေါ် တွေ့ရှိချက်များတည်ဆောက်ရေးလုပ်ငန်းများ ဆောင်ရွက်ရန်အတွက် အဖွဲ့အစည်းများအဆင့်ဆင့်ဖွဲ့စည်းရာတွင် ပြည်ထောင်စု၊ တိုင်းဒေသကြီး၊ ပြည်နယ် အဆင့်ဆင့် တာဝန်ရှိသူများအားလုံး ပါဝင်ပါတယ်။ တင်ဒါအတွက်စာချုပ်များတွင် အချက်အလက်တွေ လည်း ပြည့်စုံတာပါပါတယ်။ သတ်မှတ်ချက်များလည်း ပါဝင်ပါတယ်။ စာရွက်ပေါ်မှာသာ ပြည့်စုံတာ ဖြစ်နေပါတယ်။ သို့သော် အစီရင်ခံစာမှာ ဖော်ပြပါရှိတဲ့အတိုင်း အားနည်းချက်တွေ၊ ချို့ယွင်းချက်တွေ၊ မှားယွင်းချက်တွေက ပေါ့ဆမှုတွေ တွေ့နေရပါတယ်။ နံပါတ်(၃) အဖွဲ့ ဖွဲ့ခြင်းနှင့် တင်ဒါစာချုပ်များအပေါ် တင်ပြချက်။ တာဝန်ရှိသူများ အဖွဲ့များဖွဲ့စည်းထားခြင်း၊ တင်ဒါခေါ်ယူပြီး စာချုပ်များချုပ်ဆိုထားခြင်းကို တွေ့ရှိရသော်လည်း မျက်မြင်အခြေအနေမှာ ချို့ယွင်းချက်များစွာ ဖြစ်ပေါ်နေပါတယ်။ တာဝန်ရှိသူများမှာ မိမိတာဝန်အတိုင်း မလုပ်ကြတာလား၊ မလုပ်တတ်တာလား၊ ပေါ့ပေါ့တန်တန်လုပ်နေကြတာလား ဆိုတာ စောတိ ကထက်ဖော်ပြီးတော တည်ဆောက်မလပ်ငန်းများ အောင်မြင်စေရေး တာဝန်ရှိသအားလုံးမှာ ဝိုင်းဝန်းအဖြေရှာ ဆောင်ရွက်ပေးရန် အကြံပြု မေတ္တာရပ်ခံ ဆွေးနွေးအပ်ပါတယ်။ သို့မှသာ ပြည်သူ့ ဘဏ္ဍာငွေသုံးစွဲမှုများအတွက် အမှန်တကယ်ထိရောက်မှု၊ အကျိုးသက်ရောက်မှုများ ဖြစ်ပေါ်လာမှာ ဖြစ်ပါတယ်။ ပြည်သူ့ဘဏ္ဍာငွေများ မဆုံးရှုံးစေရန်ကိစ္စ။ ကျွန်တော်တို့တိုင်းပြည်မှာ တည်ဆောက်ရေး လုပ်ငန်းများဆောင်ရွက်ပြီးမှ အားနည်းချက်တွေကို ပြည်ထောင်စုစာရင်းစစ်ချုပ်ရုံးကနေ စာရင်းစစ်အဖွဲ့မှ စစ်ဆေးပြီးတွေ့ရှိခြင်း၊ ပြည်သူများတင်ပြချက်အရ စစ်ဆေးတွေ့ရှိတဲ့အခါကျမှ သိရတဲ့အခါကျတော့ ပြည်သူ့ဘဏ္ဍာငွေတွေက ဆုံးရှုံးပြီးတဲ့အခြေအနေ ဖြစ်နေပါတယ်။ တည်ဆောက်ရေးလုပ်ငန်းများ စတင်လုပ်ဆောင်မည်ဆိုပါက လွှတ်တော်ကိုယ်စားလှယ်များနှင့် ပူးပေါင်းဆောင်ရွက်ပြီး လိုအပ်လျှင် လိုအပ်သလိုအဖွဲ့များဖွဲ့စည်း၍ ယခုပြီးတော့ လုပ်ငန်း အဆင့်ဆင့်အတိုင်း ကြည့်ရှုစစ်ဆေးသင့်ပါတယ်။ သဲ၊ ကျောက်၊ အုတ်၊ သံချောင်း၊ ဘိလပ်မြေတွေ ကိုလည်း စာချုပ်ပါ စံချိန်များအတိုင်း ဟုတ် မဟုတ် စစ်ဆေးသုံးစွဲရပါမယ်။ ဆောက်လုပ်ရေးဌာနမှ တာဝန် ရှိသူများ လုပ်ကိုင်နေခြင်းကို မယုံကြည်လို့မဟုတ်ပါဘူး။ မှားယွင်းမှုများ၊ ဘဏ္ဍာငွေဆုံးရှုံးမှုများ မဖြစ်ပေါ်စေရန်အတွက်၊ ကြိုတင်ကာကွယ်ရန်အတွက် အကြံပြုဆွေးနွေးခြင်းဖြစ်ပါတယ်။ ငွေပေးချေမှုနှင့် ငွေထိန်းသိမ်းထားရှိခြင်း၊ အခြေခံပညာဦးစီးဌာနသည် အဆောက်အဦဦးစီး ဌာနသို့ လုပ်ငန်းအပ်နှံဆောင်ရွက်သည့် တည်ဆောက်ရေးလုပ်ငန်းတန်ဖိုး ကျပ် ၁၁၇.၇၈၉ ဘီလီယံကို ၂၀၁ရ ခုနှစ်၊ ဇွန်လမှာ ပထမအရစ် ကြို တင်ပေးခဲ့ပြီးတော့ အပြီးသတ်ပေးချေမှုကိုတော့ ကျပ် ၁၀.၄၇၁ ဘီလီယံကို ၂၀၁၈ ခု မတ်လမှာ ခွင့်ပြု ဘတ်ဂျက်ကနေ ထုတ်ယူခဲ့ခြင်းဖြစ်ပါတယ်။ အခြေခံပညာဦးစီး ဌာနက ကျပ် ၅၉.၇၆၉ ဘီလီယံကို ကြွေးမြီအပ်ငွေ၊ ယာယီစတဲ့ လမ်းဘတ်ဂျက်စာရင်းခေါင်းစဉ်ဖြင့် စာရင်းထိန်သိမ်းပြီးတော့ ၂၀၁၈ ခုနှစ်၊ ၆ လ ဘတ်ဂျက်မှာဆက်လက် သယ်ယူသုံးစွဲနိုင်ရန် ဆောင်ရွက် ခဲ့ပါတယ်။ ခုဘတ်ဂျက်ကိုလည်း ဆောင်ရွက်ပြီးမှ နောက်ကျတောင်းခံပြီးနောက် ဆောင်ရွက်ခဲ့ခြင်း ဖြစ်ခဲ့ခြင်းမှာ ပြည်ထောင်စုရဲ့ ဘဏ္ဍာငွေ အရအသုံးဆိုင်ရာဥပဒေတွင် သက်ဆိုင်ရာ ဘဏ္ဍာရေးနှစ်အတွက် သာ အသုံးစရိတ်များကို သုံးစွဲခွင့်ပြုထားခြင်းဖြစ်၍ ဘတ်ဂျက်ဥပဒေအရဆိုပါက ညီညွတ်မှုမရှိသည်ကို တွေ့ရပါတယ်။ ငွေပေးချေခြင်းနှင့် ငွေထားရှိခြင်းအပေါ် အကြံပြုတင်ပြခြင်း။ သတ်မှတ်ဘတ်ဂျက်အတွင်း မပြီးသေးသောလုပ်ငန်းများအတွက် ခွင့်ပြုဘတ်ဂျက်ငွေကို ပြန်လည်အပ်နှံစေပြီး လာမယ့်ဘဏ္ဍာနှစ် တွေမှာ ခွင့်ပြုချက်တင်ပြတောင်းခံပြီး ဆောင်ရွက်ရပါမယ်။ ဘဏ္ဍာငွေအရအသုံးဆိုင်ရာဥပဒေအတိုင်း အတိအကျ ဆောင်ရွက်သင့်ပါတယ်။ အခုတော့ ဥပဒေနှင့်မညီသကဲ့သို့ မလိုလားအပ်တဲ့ ကွင်းဆက်အမှား တွေတွေ့တာကို ယခုအစီရင်ခံစာမှာ တွေ့မြင်ရပါမယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ အဖွဲ့များရဲ့တာဝန်များ။ တင်ဒါ ခေါ်ယူပြီးစာချုပ်အတိုင်း တိတိကျကျ အကောင်အထည်ဖော်ရမည်ကို အဖွဲ့အစည်းများရဲ့ အဓိကတာဝန် ဖြစ်ပြီးတော့ တည်ဆောက်ရေးလုပ်ငန်းတွေမှာ အမှားအယွင်းများဖြစ်ပေါ်လာပါက တာဝန်ရှိသူများကို အထက်အဆင့်ဆင့်မှ စစ်ဆေးအရေးယူ၊ အပြစ်ပေးကြီးကြပ်ရန် လိုအပ်ကြောင်းနှင့် ပြည်ထောင်စုရဲ့ ဘဏ္ဍာငွေအရအသုံးဆိုင်ရာ ဥပဒေအတိုင်း ဆောင်ရွက်ရန်လိုအပ်ပြီး တင်ပြလာတဲ့ ကိစ္စရပ်တွေကို ဘဏ္ဍာရေးစည်းမျဉ်းများဖြင့် ဆုံးဖြတ်ခွင့်ပြုတဲ့အခါမှာ ရသုံးဥပဒေအတိုင်း ခွင့်ပြုပေးရန်နှင့် ယခုအစီရင် ခံစာပါ မှာယွင်းချက်များ၊ အားနည်းချက်များ၊ မသမာမှုများတွေ့ရှိပါက အကြံပြုရုံမဟုတ်ဘဲနဲ့ အမှန်ကို အမှန်အတိုင်း အရေးယူအပြစ်ပေးရေးအတွက် အထက်အဆင့်ဆင့်ကို တင်ပြပေးပါရန် စီမံကိန်းနှင့် ဘဏ္ဍာရေးဝန်ကြီးဌာနနှင့် ပြည်ထောင်စုစာရင်းစစ်ချုပ်သို့ အကြံပြု တင်ပြဆွေးနွေးပါတယ်။ ဒီလို ဆောင်ရွက် မှသာ ပြည်သူ့ဘဏ္ဍာငွေများ ဆုံးရှုံးမှုမရှိနိုင်တော့ကြောင်း အကြံပြုအပ်ပါတယ်။ အားလုံးကို ကျေးဇူးတင် ပါတယ်။</speech>
<speech type="speaker">ဦးအေးဗိုလ် ရန်ကုန်တိုင်းဒေသကြီးမဲဆန္ဒနယ်အမှတ်(၁၁) ဆွေးနွေးဖို့ဖြစ်ပါတယ်။</speech>
<speech><mp id="1327">ဦးအေးဗိုလ်(မဲဆန္ဒနယ်အမှတ်-၁၁၊ ရန်ကုန်တိုင်းဒေသကြီး)</mp>လေးစားရပါသော ပြည်ထောင်စု လွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များအားလုံး မင်္ဂလာပါလို့ နှုတ်ခွန်း ဆက်သပါတယ်။ ကျွန်တော်ကတော့ ရန်ကုန်တိုင်းဒေသကြီး မဲဆန္ဒနယ်အမှတ်(၁၁)က အမျိုးသားလွှတ်တော် ကိုယ်စားလှယ် ဦးအေးဗိုလ်ဖြစ်ပါတယ်။ ကျွန်တော့အနေနဲ့ ပညာရေးဝန်ကြီးဌာန၊ အခြေခံပညာဦးစီး ဌာနရဲ့ ၂၀၁၇-၂၀၁၈ ခု၊ ဘဏ္ဍာရေးနှစ် ခွင့်ပြုရန်ပုံငွေမှာပါဝင်တဲ့ ဆောက်လုပ်ရေးလုပ်ငန်းများ အကောင် အထည်ဖော် ဆောင်ရွက်နိုင်မှုအခြေအနေနဲ့စပ်လျဉ်း၍ ပြည်သူ့ငွေစာရင်းပူးပေါင်းကော်မတီရဲ့ လေ့လာ တွေ့ရှိချက်နှင့် သဘောထားမှတ်ချက် အစီရင်ခံစာအမှတ်စဉ်(၆/၂၀၁၈)အပေါ် အကြံပြု ဆွေးနွေးသွားမှာ ဖြစ်ပါတယ်။ လေးစားရပါသော နာယကကြီးခင်ဗျား။ ကျွန်တော့အနေနဲ့ ပထမဦးဆုံး ဆွေးနွေးလိုသည်မှာ ပညာရေး ဝန်ကြီးဌာနမှ ဆောက်လုပ်ရေးဝန်ကြီးဌာန အဆောက်အဦးဦးစီးဌာနသို့ လုပ်ငန်းအပ်နှံမှုအပိုင်းကို ပြောလို ပါတယ်။ အဆောက်အဦးဦးစီးဌာနမှ တင်ဒါစည်းမျဉ်းစည်းကမ်းတွေ၊ တင်ဒါကော်မတီတွေ၊ ကြီးကြပ်ရေး အဖွဲ့တွေ၊ ဖွဲ့စည်းခြင်းဆိုင်ရာ ထုတ်ပြန်ထားတာတွေဟာ တော်တော်လေးပြီးပြည့်စုံပါတယ်။ ဒါပေမယ့် စာရွက်ထဲမှာ ရှိနေရုံနဲ့မဖြစ်ပါဘူး။ အောက်ခြေမြေပြင်ကို ကွင်းဆင်းစစ်ဆေးဖို့ လိုပြီဆိုတာကို အကြံပြု တင်ပြလိုပါတယ်။ လွန်ခဲ့တဲ့နှစ်များတုန်းက ပညာရေးဝန်ကြီးဌာနက တင်ဒါခေါ်ဆောင်ရွက်ခဲ့တယ်။ ကျောင်းတွေဆောက်ပြီးလို့ တစ်နှစ်တောင်မပြည့်သေးဘူး ကြမ်းခင်းတွေ အက်ကွဲနိမ့်ကျ၊ မျက်နှာကျက် တွေကွာကျ အဲဒီလိုအခြေအနေမျိုးတွေကို တင်ဒါအောင်ကုမ္ပဏီတွေက တာဝန်ယူ၊ တာဝန်ခံခဲ့ပါသလား။ အဲဒီအတွက်ကြောင့် ၂၀၁၇-၂၀၁၈ ဘဏ္ဍာရေးနှစ်မှာ ပညာရေးဝန်ကြီးဌာနမှ ဆောက်လုပ်ရေးဝန်ကြီးဌာနကို အပ်နှံတဲ့အပိုင်းမှာ မူဝါဒမှားနေတာကို အကြံပြု တင်ပြလိုပါတယ်။ အပ်နှံတဲ့အပိုင်းကို ဘယ်လိုလက်ခံ ယူခဲ့ပါသလဲ။ ကိုယ်နိုင်တဲ့အပိုင်း ကိုယ်ယူ၊ ကိုယ်လုပ်နိုင်တဲ့အပိုင်းကို ကိုယ်လုပ်၊ ဆောက်လုပ်ရေးဆိုတာ တစ်နိုင်ငံလုံးနဲ့ သက်ဆိုင်တယ်။ လုပ်ငန်းကအများကြီး အစီရင်ခံစာမှာပါတဲ့အတိုင်း ဌာနကိုပြန်အပ်တာ တွေနဲ့ မပြီးလို့ ဒဏ်ကြေးပေးရမှာ ဆိုလို့ရယ်လို့ ရက်ထပ်တိုးတောင်းတာတွေဟာ မဖြစ်သင့်ပါဘူးလို့ အကြံပြုလိုပါတယ်။ တင်ဒါအောင်တဲ့ ကုမ္ပဏီပိုင်းမှာ ပြောပြချင်ပါတယ်။ တင်ဒါစည်းမျဉ်းစည်းကမ်းတွေကို လိုက်နာတဲ့ ကုမ္ပဏီတွေရှိသလို မလိုက်နာတဲ့ ကုမ္ပဏီတွေလည်းရှိပါတယ်။ တင်ဒါအောင်တဲ့ကုမ္ပဏီတွေဟာ တင်ဒါ 6323€(8:03. Sub-Contract 602 60:60sponsoll Ondoệ Sub-Contract 602 :960s? ဘယ်လိုလုပ် အရည်အသွေးမကောင်းမွန်တဲ့၊ တင်ဒါစည်းမျဉ်းစည်းကမ်းနဲ့ မညီတဲ့ကုမ္ပဏီတွေကို Blacklist စာရင်းသွင်းပြီးတော့ ပြစ်ဒဏ်များပါ ထပ်မံချမှတ်သင့်ပါကြောင်း၊ နောက်ဆုံးအရေးကြီးတဲ့၊ အရည်အသွေး စစ်ဆေးတဲ့ QC အပိုင်းကို ပြောလိုပါတယ်။ Third Party က နောက်ဆုံးလုပ်ငန်းပြီးစီးကြောင်း အရည် အသွေးစစ်ဆေးတဲ့အခါမှာ မှန်မှန်ကန်ကန် စစ်ဆေးဖို့လိုပါပြီ။ တာဝန်ယူမှု၊ တာဝန်ခံမှု ပြုလုပ်ရပါမယ်။ နိုင်ငံတော်မှ ရာခိုင်နှုန်းအလိုက် စစ်ဆေးခတွေပေးရပါတယ်။ မမှန်မကန်ပြုလုပ်ခဲ့လျှင် ပြစ်ဒဏ်များပါ ချမှတ်သင့်ပါကြောင်း အကြံပြုရင်း နိဂုံးချုပ်အပ်ပါတယ်။ အားလုံးကို ကျေးဇူးအများကြီးတင်ပါတယ်။</speech>
<speech type="speaker">ဦးစောသလေးစော ရွှေကျင်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1433">ဦးစောသလေးစော(ရွှေကျင်မဲဆန္ဒနယ်၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ကြွရောက်လာကြတဲ့ ဧည့်သည်တော်များနဲ့အားလုံး ပုဂ္ဂိုလ်များ အားလုံး မင်္ဂလာပါလို့ နှုတ်ခွန်းဆက်သပါတယ်။ ကျွန်တော်ကတော့ ပဲခူးတိုင်းဒေသကြီး ရွှေကျင်မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးစောသလေးစော ဖြစ်ပါတယ်။ ပြည်သူ့ငွေစာရင်းပူးပေါင်းကော်မတီရဲ့ လေ့လာ တွေ့ရှိချက်နဲ့ သဘောထားမှတ်ချက် အစီရင်ခံစာအမှတ်(၆/၂၀၁၈)မှာပါတဲ့ လုပ်ငန်းအပ်နှံခြင်းဆိုင်ရာ သဘောတူ စာချုပ်တွင် ထပ်မံဖြည့်စွက်ရန်လိုအပ်သည့် စည်းကမ်းချက်များအပိုင်းကို အဓိကထားပြီးတော့မှ ဆွေးနွေး လိုပါတယ်ခင်ဗျာ။ နာယကကြီးခင်ဗျာ။ ကျွန်တော့ကို Power Point အသုံးပြုခွင့်ပေးပါ။ Power Point မှာတင်ပြ ထားတာ ကျွန်တော်တို့ ၂၀၁၇-၂၀၁၈ ဘတ်ဂျက်နှစ်မှာ ရွှေကျင်မြို့နယ်ထဲမှာ အခြေခံပညာကျောင်း ၆ ကျောင်းနဲ့ ဝန်ထမ်းအိမ်ရာနှစ်ခုကို တည်ဆောက်ဖို့အတွက်ကို လျာထားတာဖြစ်ပါတယ်။ ဒီမှာ လေ့လာကြည့်မယ် ဆိုလို့ရှိရင် ကျွန်တော်တို့ လုပ်ငန်း ၈ ခုရှိတဲ့နေရာမှာ လုံးဝစတင်ရခြင်း မရှိသေးတာက ၁ ခုရှိပါတယ်။ ဝန်ထမ်းအိမ်ရာ။ ၃၀ ရာခိုင်နှုန်း အောက်ပဲပြီးတာက ၄ ကျောင်း ရှိပြီးတော့မှ ၅၀ ရာခိုင်နှုန်းအထက်ပဲ ပြီးတာက ၃ကျောင်းရှိပါတယ်။ တစ်ခုမှတော့ ၁၀၀ ရာခိုင်နှုန်း ပြီးစီးတာ မရှိပါဘူး။ ဒီနေရာမှာ ကျွန်တော် ဒါ က သိုက်တူးကုန်းဆိုတဲ့ ၁ရ ရာခိုင်နှုန်းလောက်ပဲ မပြီးသေးတဲ့ကျောင်းက သူကအန္တရာယ်ရှိ ကျောင်းဆောင်ဖြစ်တဲ့အတွက် ကျွန်တော်တို့ ဖြို ကိုဖြိုပစ်လိုက်ရပါတယ်။ ဖြိုပစ်လိုက်တဲ့ အခါမှာ ောက်လုပ်ခြင်းမရှိတဲ့အခါမှာ၊ မိုးကျလာတဲ့အခါမှာ ရွှေကျင်ဒေသကမိုးများတဲ့ဒေသ ဖြစ်တဲ့အတွက် မိုးကျလာတဲ့ အခါမှာကျတော့ ဒီယာယီအဆောင်လေးကို ဆောက်ထားပေးသော်ငြား လည်းဘဲ ကျောင်းသူ၊ ကျောင်းသား တွေက ဒီအဆောင်မှာ စာသင်လို့မရပါဘူး။ Next တော်တော်လေး အခြေနေဆိုးနေတဲ့အခြေအနေပါ။ Next အဲဒီတော့ ကျောင်းသူ၊ ကျောင်းသား တွေက ဒီရွာထဲမှာရှိတဲ့ အိမ်တွေမှာလိုက်ပြီးတော့မှ စာသင်ရတယ်။ အိမ်ရှင်တွေက ဟိုခနတာ အတောအတွင်းဆိုရင်တော့ ကြည်ဖြူကြပေမယ့် ကြာလာတဲ့အခါမှာ ငြိုငြင်တဲ့အခါမှာ ဆရာ/ ဆရာမ ကျောင်းသားတွေဟာ မျက်နှာငယ်စွာနဲ့ စာသင်ကြားနေရတဲ့ အခြေ အနေပါ။ အဲဒီတော့ ဒီလောက်ဖြစ်နေတဲ့ အခြေအနေကို ကျွန်တော်တို့ကနေပြီးတော့မှ ပညာရေးဌာန ကိုရော၊ ဆောက်လုပ်ရေးဝန်ကြီးဌာနကိုပါ ကျွန်တော်တို့တင်ပြပါတယ်။ တင်ပြတော့ ဘာမှထူးခြားလာတာ မရှိတဲ့အခါမှာကျတော့ ကျွန်တော်တို့ ပြည်သူ့လွှတ်တော် ပို့ဆောင်ဆက်သွယ်ရေး၊ ဆောက်လုပ်ရေး ကော်မတီကနေပြီးတော့တစ်ဆင့် ကျွန်တော်တို့ ဆောက်လုပ်ရေးဝန်ကြီးဌာနကို စာပို့လိုက်တဲ့ ကျွန်တော်တို့ တိုင်းဒေသကြီးမှာ ပြန်လည်ပြီးတော့မှ ကျွန်တော်တို့ ကုမ္ပဏီရယ်၊ ပညာရေးရယ်၊ ဝန်ကြီး ဌာနရယ်၊ ဆောက်လုပ်ရေးဝန်ကြီးဌာနရယ် ပြန်ပြီးတော့မှ ကြားနာပွဲလုပ်ခဲ့ပါတယ်။ Next အဲဒီတော့ ကျွန်တော်တို့ ဒီလုပ်ငန်းကို ကြားနာတယ်ဆိုသော်ငြားလည်းဘဲ ဘာမှထွေထွေထူးထူး အရေးယူဆောင်ရွက်တာကို ကျွန်တော်တို့ တွေ့ရှိရခြင်းမရှိပါဘူး။ တိုင်းဒေသကြီးနဲ့ ၃ ဦး ၃ ဖလှယ် ဆွေးနွေးတဲ့ အခါမှာလည်း ဘာမှထူးခြားတာမရှိဘူး။ နောက်ပြီးတော့မှ ကျွန်တော်တို့ လုပ်ငန်းအပ်နှံခြင်း ဆိုင်ရာ သဘောတူညီချက်စာချုပ် ထပ်မံဖြည့်စွက်ရန် လိုအပ်သည့်အချက်များဆိုတဲ့ အချက်မှာ ကျွန်တော်တို့ ပြည်သူ့ငွေစာရင်းပူးပေါင်းကော်မတီကနေ အကြံပြုထားတဲ့နေရာမှာ ဆိုက်အင်ဂျင်နီယာပါ လုပ်သား/ စက်ယန္တရား ဖွဲ့စည်းထားရှိတဲ့ သဘောတူစာချုပ် ပူးတွဲထားရှိရမယ်ဆိုတော့ ပြောချင်တာက စာရွက်ပေါ်မှာ ထားရှိဖို့ပေါ့။ အဲဒီတော့ မြေပြင်မှာ ဘာဖြစ်နေလဲဆိုတော့ တကယ်ပိုင်ဆိုင်မှုမရှိဘူး၊ ယန္တရားတွေက မရှိဘူး။ သို့သော်ဖြတ်ညှပ်ကပ်တွေ လုပ်လာပြီးတော့ တခြားနေရာကနေရိုက်လာတဲ့ ဓာတ်ပုံတွေကို ဒီပရိုဖိုင်မှာကပ်ထားတယ်။ တကယ်တမ်း လုပ်ငန်းအကောင်ထည်ဖော်တဲ့နေရာမှာကျတော့ အဲဒီ စက်ယန္တရားတွေ မရှိတဲ့အခါမှာ ခုနက ပြောတဲ့ Sub-Contract ပေးတဲ့ ဟာမျိုးတို့၊ လုပ်ငန်းကို ြီးစီးအောင် မလုပ်နိုင်တဲ့ဟာမျိုးတွေ ဖြစ်နေတာတွေ့ရတယ်။ ဆိုတော့ အဲဒီ ထပ်မံဖြည့်စွက်ရန် အချက် ထဲမှာ ခုနကပြောတဲ့ ပြည့်မီအောင် Feasibility ရှိ မရှိကိုလည်း သေချာစွာ လက်တွေ့ စိစစ်ဖို့ အချက် ကိုလည်း ထည့်သွင်းသင့်ပါတယ်။ Next Gepododaoimaad: Qc:cəosegosoaias Sub-Contract 60:{ê:1 gesê: ရယူခြင်း၊ ရှယ်ယာခေါ်ခြင်း၊ အကျိုးတူဆောင်ရွက်ခြင်း ဒါတွေကိုတွေ့ရင် နာမည်ပျက်စာရင်းသွင်းရ ပါမယ်လို့ပြောတယ်။ အဲဒီတော့ ကုမ္ပဏီကသိပ်မမှုပါဘူး ဘာဖြစ်လို့လဲဆိုတော့ နာမည်ပျက်စာရင်း သွင်းလိုက်တယ်ဆိုရင် နောက်တစ်နှစ်မှာ သူကဘာလုပ်လဲဆိုတော့ သူ့ရဲ့ အမျိုးသမီးသော်လည်းကောင်း၊ သူ့ရဲ့ သားသမီးသော်လည်းကောင်း နာမည်နဲ့ပြန်ပြီးတော့မှ ကုမ္ပဏီမှတ်ပုံတင်တယ် ပြီးရင်အဲဒီလူကပဲ ပြန်ဦးစီးပြီးတော့ ဒီဟာပြန်ထောင်တယ်။ အဲဒီတော့ ဒီလူပဲ ဒုံရင်းဒုံရင်း ဖြစ်တယ်ဆိုတဲ့အခါမှာ ဒါမျိုးတွေ ထပ်မဖြစ်အောင်လို့ ကျွန်တော်တို့ သူဒီကုမ္ပဏီကို နာမည်ပျက်စာရင်းသွင်းပြီဆိုရင် သူ့ရဲ့မိသားစုရော၊ သူ့ရဲ့ ဆွေမျိုးရော၊ သူ့ရဲ့ မိတ်ဆွေသင်္ဂဟတွေရော ပြန်လည်ပါဝင်ပြီးတော့ ကုမ္ပဏီမထောင်နိုင်အောင်လို့ ဒါတွေ ကိုပါ ကျွန်တော်တို့ စုံစမ်းစစ်ဆေးထားဖို့ လိုအပ်ပါတယ်။ Next နောက်တစ်ချက်က ကျွန်တော်တို့က ကုမ္ပဏီပိုင်းကိုပဲပြောတယ်။ အဲဒီတော့ လုပ်ငန်းအပ်နှံသူ သက်ဆိုင်ရာဝန်ကြီးဌာနမှာလည်း တာဝန်ရှိပါတယ်။ အဲဒီတော့ သက်ဆိုင်ရာဝန်ကြီးဌာနက သူလုပ်ဆောင် ရမယ့်အချက်တွေကို ပျက်ကွက်တဲ့အခါမျိုးမှာကျရင်လည်း ဝန်ကြီးဌာနမှာ သက်ဆိုင်ရာဝန်ကြီးဌာနက တာဝန်ရှိတဲ့သူတွေကိုလည်း နောက် ဘယ်လိုအရေးယူမလဲ၊ နောက်ဘယ်လိုအရေးယူဆောင်ရွက်မလဲဆိုတာကိုလည်း ကျွန်တော်တို့ ထည့်သွင်းရေးဆွဲထားဖို့ လိုအပ်ပါတယ်။ ဒါမှကျွန်တော်တို့ ဟိုမျှတမှာပေါ့ ဝန်ကြီးဌာနဘက် ကရော၊ ကုမ္ပဏီဘက်ကရော။ Next အဲဒီတော့ နာယကကြီးခင်ဗျာ။ ကျွန်တော်တင်ပြလိုတာက လွှတ်တော်ကိုယ်စားလှယ်များမှ ပြည်သူကိုတာဝန်ခံပြီး ဝန်ကြီးဌာနများက လွှတ်တော်ကို တာဝန်ခံတာမို့ ကျွန်တော်တို့ အကြံပြု ဆွေးနွေး ချက်တွေကို အလေးထားလိုက်နာ ကျင့်သုံးသင့်ပါတယ်။ လွှတ်တော်ကိုယ်စားလှယ်များက တင်ပြသင့် တင်ပြထိုက်တာကို တင်ပြတာဖြစ်လို့ ဝန်ကြီးဌာနအနေနဲ့လည်း ပြုပြင်သင့်တာပြုပြင်မှသာ ဖွဲ့စည်းပုံ အခြေခံဥပဒေနဲ့ ညီညွတ်မှာဖြစ်ပါတယ်။ လွှတ်တော်အနေနဲ့ကလည်း အစီရင်ခံစာနဲ့အကြံပြုချက်များ အပေါ် ဝန်ကြီးဌာနရဲ့ အကောင်ထည်ဖော်မှုကို မျက်ခြည်မပြတ်စေဘဲ စောင့်ကြည့်လျက် မှတ်တမ်းပြုစု ပြီးတော့မှ ပြန်လည်သုံးသပ်သင့်ပါတယ်လို့ ဆွေးနွေးနိဂုံးချုပ်ပါတယ်။ ကျေးဇူးတင်ပါတယ်။</speech>
<speech type="speaker">ဦးဝင်းမောင် မကွေးတိုင်းဒေသကြီး မဲဆန္ဒနယ်အမှတ်(၆) ဆွေးနွေးဖို့ဖြစ်ပါတယ်။</speech>
<speech><mp id="1280">ဦးဝင်းမောင်(မဲဆန္ဒနယ်အမှတ်-၆၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်ထောင်စုဝန်ကြီးများနဲ့ ပြည်ထောင်စုလွှတ်တော်ကိုယ်စားလှယ် အပေါင်း မင်္ဂလာပါ။ ကျွန်တော်ကတော့ မကွေးတိုင်းဒေသကြီး မဲဆန္ဒနယ်အမှတ်(၆)က အမျိုးသား လွှတ်တော်ကိုယ်စားလှယ် ဦးဝင်းမောင် ဖြစ်ပါတယ်။ ကျွန်တော့အနေနဲ့ ပြည်ထောင်စုလွှတ်တော် ပြည်သူ့ ငွေစာရင်းပူးပေါင်းကော်မတီ၏ ၂၀၁၇-၂၀၁၈ ဘဏ္ဍာရေးနှစ် ခွင့်ပြုချက်ရန်ပုံငွေတွင် ပါဝင်သော ပညာရေး ဝန်ကြီးဌာန တည်ဆောက်ရေးလုပ်ငန်းများ အကောင်အထည်ဖော်ဆောင်ရွက်နိုင်မှုအခြေအနေနဲ့ စပ်လျဉ်းပြီး လေ့လာတွေ့ရှိချက်၊ သဘောထားမှတ်ချက်အစီရင်ခံစာ အမှတ်စဉ်(၆/၂၀၁၈)နှင့် စပ်လျဉ်း၍ အကြံပြု ဆွေးနွေးသွားမှာ ဖြစ်ပါတယ်ခင်ဗျာ။ လေးစားအပ်ပါသော နာယကကြီးခင်ဗျာ။ အစီရင်ခံစာ၏ ဖော်ပြချက်အရ အခြေခံပညာဦးစီးဌာန အနေဖြင့် ၂၀၁၇-၂၀၁၈ ဘဏ္ဍာနှစ်တွင် တည်ဆောက်ရေးလုပ်ငန်း စုစုပေါင်း ၂,၆၆၃ ခု ခွင့်ပြုချက်ရရှိပြီး ဆောက်လုပ်ရေးဝန်ကြီးဌာနသို့ လုပ်ငန်းအပ်နှံရာမှာ ဆောက်လုပ်ရေးဝန်ကြီးဌာနကလည်း ဒီလုပ်ငန်း တွေထဲက ၂,၅၂ရ ခုကိုတော့ တင်ဒါစနစ်ဖြင့်လည်းကောင်း၊ ၁၃၆ ခုကိုတော့ ဌာနမှာတာဝန်ယူဆောင်ရွက် ခဲ့ကြောင်း လေ့လာတွေ့ရှိရပါတယ်။ ဒီနေရာမှာ ရာခိုင်နှုန်းပြည့် ပြီးတာကတော့ ၆၆၂ ခုသာရှိပြီး ဘဏ္ဍာရေးနှစ်အတွင်းပြီးစီးရန် လုပ်ငန်းပေါင်း ၂,၀၄၂ ခု ကျန်ရှိကြောင်း လေ့လာတွေ့ရှိရပါတယ်ခင်ဗျာ။ ဤကဲ့သို့ ကျန်ရှိတဲ့လုပ်ငန်းများကို ၂၀၁၈-၂၀၁၉ ၆ လပတ် ဘဏ္ဍာရေးနှစ်တွင် ဆက်လက်အကောင် အထည်ဖော်ဆောင်ရွက်ရန်နှင့် ကုန်ကျမည့်လုပ်ငန်းတန်ဖိုး ၉၀ ရာခိုင်နှုန်းများကို ၂၀၁၈ ခုနှစ်၊ မတ်လတွင် ငွေပေးချေခဲ့ကြောင်း ဖော်ပြထားပါတယ်ခင်ဗျာ။ ယင်းကိစ္စအား ဘဏ္ဍာရေးစည်းမျဉ်းစည်းကမ်းနဲ့ ကိုက်ညီစွာ ဆောင်ရွက်မှုအားနည်းကြောင်း လေ့လာတွေ့ရှိရပါတယ်ခင်ဗျာ။ လေးစားအပ်ပါသော နာယကကြီးခင်ဗျာ။ ဝန်ကြီးဌာနများ၏ အဆောက်အဦများကို ပုဂ္ဂလိက များသို့ တင်ဒါခေါ်ယူထားတဲ့နေရာမှာ မြေပြင်ပကတိအခြေအနေ လုပ်ငန်းငယ်ကုမ္ပဏီ အတော်များများ လုပ်ငန်းရပ်ဆိုင်းနေရပြီး လုပ်ငန်းကြီးကုမ္ပဏီများက လုပ်ငန်းအစုလိုက် တင်ဒါအောင်မြင်ခဲ့ကြောင်း လေ့လာတွေ့ရှိရပါတယ်။ ဒီလုပ်ကိုင်ခွင့်ရတဲ့ ကုမ္ပဏီကြီးတွေဟာ နယ်မြေဒေသမကျွမ်းကျင်ခြင်း၊ စေတနာအားနည်းခြင်း၊ ဒေသ၏ပစ္စည်းဈေးနှုန်းများမြင့်မားခြင်း၊ အခက်အခဲရှိခြင်း၊ တင်ဒါခေါ်ချိန်နဲ့ တင်ဒါအတည်ပြုခြင်း၊ လုပ်ငန်းစာချုပ် ချုပ်ဆိုခြင်းများမှာ ၆ လနီးပါး ကြာမြင့်တဲ့အတွက် လုပ်ငန်းလုပ်ကိုင် ရာမှာ ခြင်း၊ ငွေကြေးအခက်အခဲရှိခြင်း၊ ရာသီဥတုအခက်အခဲများနှင့် ကြုံတွေ့ရခြင်းတို့ကြောင့် လုပ်ငန်းပြီးစီးရန် နှောင့်နှေးကြန့်ကြာနေကြောင်း လေ့လာတွေ့ရှိရပါတယ်။ ဒီနေရာမှာ ၂၀၁၈-၂၀၁၉ ဘဏ္ဍာနှစ်၊ ဝန်ကြီးဌာနအလိုက် တည်ဆောက်ရေးလုပ်ငန်းများကို လုပ်ကိုင်ဆောင်ရွက်ရာမှာ နိုင်ငံတော်သမ္မတရုံးရဲ့ ၁၀-၄-၂၀၁ရ ညွှန်ကြားချက်အမှတ်(၁/၂၀၁၇)နှင့်အညီ ပြည်ထောင်စုလွှတ်တော် ပြည်သူ့ငွေစာရင်း ပူးပေါင်းအဖွဲ့၏ သဘောထားမှတ်ချက် အစီရင်ခံစာအမှတ်စဉ်(၆/၂၀၁၈)က တင်ဒါကိစ္စရပ်များနှင့် ပတ်သက်၍ ညွှန်ကြားချက်များနှင့်အညီ လုပ်ကိုင်ဆောင်ရွက်ရန် လိုအပ်ပါတယ်။ ဒေသခံကုမ္ပဏီများ ကိုလည်း ဒေသနှုန်းထားများနှင့် တင်ပြလျက် တင်ဒါယှဉ်ပြိုင်ခြင်းကို စဉ်းစားသင့်ကြောင်းနဲ့ အဆောက် အဦရဲ့ အရည်အသွေးပြည့်ဝရေးကိုသာ စဉ်းစားသင့်ကြောင်း အကြံပြုပါတယ်။ ဒီနေရာမှာ ကြုံလို့တစ်ခုပြောရရင်တော့ ကျွန်တော့မဲဆန္ဒနယ်ရဲ့ အထက(၁)၊ အထက(၂)မှာ ဂျပန် နိုင်ငံ ပြည်သူပြည်သားတွေကနေပြီးတော့ JICA အကူအညီနဲ့ ကျောင်း သုံးထပ်ဆောင်၊ နှစ်ထပ်ဆောင် တစ်ခု၊ လေးထပ်ဆောင်တစ်ခု လှူဒါန်းခဲ့ပါတယ်။ ဒီနေရာမှာ လှူဒါန်းတဲ့နေရာမှာ ကျွန်တော်တို့ ကန်ထရိုက် ဆောက်လုပ်ခွင့်ရတဲ့လူရယ်၊ နောက်ပြီးတော့ကျတော့ Estimate (BQ,BP) တွက်ချက်တဲ့လူရယ်၊ စာရင်း စစ်တဲ့သူရယ်၊ နောက်ကျောင်းဆောင်သစ် ဆောက်လုပ်မယ့်ကော်မတီရယ်ကို သံရုံးမှာခေါ်ပြီးတော့ တစ်ခါတည်း လုပ်ငန်းလုပ်မယ့်သူရဲ့ လုပ်ငန်းတန်ဖိုး ငွေအားလုံးပေးလိုက်တယ်။ (BQ,BP) ဆွဲတဲ့လူရဲ့ သူ့ရဲ့ စရိတ်ကို တစ်ခါတည်းပေးလိုက်တယ်။ စာချုပ်ချုပ်ပြီး တစ်ခါတည်းပေးလိုက်တယ်။ ထို့အတူပဲ စာရင်းစစ်မယ့် လူကိုလည်း တစ်ခါတည်းပေးလိုက်တယ်။ ကျွန်တော်ကတော့ အဲဒီမှာ ပရဟိတသမားအနေနဲ့ ဘာလဲ ဆိုတော့ တာဝန်ရှိသူတစ်ယောက်အနေနဲ့ အဲဒီမှာ စာချုပ်တွေပိုက်ပြီး ပြန်လာခဲ့တယ်။ အဲဒီတော့ ဆိုလို တာကတော့ အဲဒီစာချုပ်ချုပ်ပြီး ၁၀ ရက် ရှိတာနဲ့တစ်ပြိုင်နက် ပစ္စည်းတွေယူလာတယ် ကုမ္ပဏီက။ ဒီ (BQ,BP)ကလည်း ကျွန်တော်တို့ ကျောင်းဆောင်ဆောက်လုပ်ရေးကော်မတီလက်ထဲမှာရှိတော့ ဘယ်ဒင်း တော့ တိမ်းစောင်းတယ်၊ ဆိုဒ်အင်ဂျင်နီယာပါတယ်။ အဲဒီလိုတွေ ကြည့်ရှုစစ်ဆေးခဲ့ရပါတယ်။ အဲဒီတော့ ဆိုလိုတာကတော့ ဒီလုပ်ငန်းရှင်မှာလည်း ငွေကြေးအပြည့်အဝရတော့ သူ့ရဲ့ ပစ္စည်းဈေးနှုန်း အတက်အကျ ခံစားစရာမလိုဘူး။ လုပ်ငန်းအပေါ်မှာ စေတနာထားလုပ်နိုင်ခဲ့ပါတယ်။ အဲဒီတော့ နိဂုံးချုပ်အနေနဲ့ အကြံပြု ရရင်တော့ ကျွန်တော်တို့နိုင်ငံရဲ့ ဝန်ကြီးဌာနတွေရဲ့ တည်ဆောက်ရေးလုပ်ငန်းတွေကို ဆောင်ရွက်တဲ့နေရာမှာ ရေရှည်တည်တံ့ခိုင်မာတဲ့ အဆောက်အဦတွေ ရရှိဖို့ဆိုရင် ဒေသအလိုက်သတ်မှတ်ထားတဲ့ PAE Rate နှုန်းထားတွေကို ပြင်ဆင်ရန် သင့် မသင့်၊ ထို့အတူပဲ တင်ဒါဈေးနှုန်း အနည်းဆုံးတင်ပြသူကို တင်ဒါပေးရန်ဆိုတဲ့အချက်ကို ပြင်ဆင်ရန် သင့် မသင့် ပြန်လည်စဉ်းစားသင့်ကြောင်းနဲ့ နောက်တစ်ခါ ဒီစစ်ဆေးရေးအဖွဲ့ တွေကိုလည်း ခိုင်မာကျစ်လျစ်တဲ့ အဖွဲ့အစည်းမျိုး ဖွဲ့စည်းဆောင်ရွက်သင့်ပါကြောင်းအကြံပြု တိုက်တွန်းရင်း နိဂုံးချုပ်အပ်ပါတယ်။ ကျေးဇူးတင် ပါတယ်။</speech>
<speech type="speaker">ဦးစိုင်းအောင်ကျော် ကျေးသီးမဲဆန္ဒနယ်က ဆွေးနွေးဖို့ဖြစ်ပါတယ်။</speech>
<speech><mp id="2234">ဦးစိုင်းအောင်ကျော်(ကျေးသီးမဲဆန္ဒနယ်၊ ရှမ်းပြည်နယ်)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ ပြည်ထောင်စုအဆင့်ဝန်ကြီးများ၊ လွှတ်တော်ကိုယ်စားလှယ်များအားလုံး မင်္ဂလာပါ။ ကျွန်တော်ကတော့ ရှမ်းပြည်နယ်တောင်ပိုင်း ကျေးသီးမဲဆန္ဒနယ်မှ ပြည်သူ့လွှတ်တော်ကိုယ်စားလှယ် စိုင်းအောင်ကျော် ဖြစ်ပါတယ်။ ကျွန်တော့အနေနဲ့ ပြည်ထောင်စုလွှတ်တော် ပြည်သူ့ငွေစာရင်းပူးပေါင်း ကော်မတီက ပညာရေးဝန်ကြီးဌာန၊ အခြေခံပညာဦးစီးဌာနရဲ့ ၂၀၁၇-၂၀၁၈ ခု၊ ဘဏ္ဍာရေးနှစ် ခွင့်ပြု ရန်ပုံငွေတွင်ပါဝင်သော တည်ဆောက်ရေးလုပ်ငန်းများ အကောင်အထည်ဖော်ဆောင်ရွက်နိုင်မှုအခြေအနေနဲ့ စပ်လျဉ်း၍ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာအပေါ် အကြံပြုထောက်ခံ ဆွေးနွေးသွားမှာ ဖြစ်ပါတယ်။ လေးစားအပ်တဲ့ နာယကကြီးခင်ဗျား။ အစီရင်ခံစာအတွင်းမှာ ဖော်ပြပါရှိတဲ့ ပြည်သူ့ငွေစာရင်းပူးပေါင်း ကော်မတီရဲ့ စစ်ဆေးတွေ့ရှိချက်အရ ဆောက်လုပ်ရေးဝန်ကြီးဌာန၊ အဆောက်အဦးဦးစီးဌာနတို့ ပညာရေး ဝန်ကြီးဌာန၊ အခြေခံပညာဦးစီးဌာနကနေ အပ်နှံတဲ့လုပ်ငန်းရပ်ပေါင်း ၂,၅၂၄ ခု ရှိသည့်အနက် လုပ်ငန်း ပေါင်း ၆၂၂ ခုသာ ၁၀၀ ရာခိုင်နှုန်း ပြီးစီးအောင်ဆောင်ရွက်နိုင်သေးတယ်လို့ လေ့လာတွေ့ရှိရပါတယ်။ အဲဒီအချက်နဲ့ပတ်သက်ပြီး လုပ်ငန်းအပြည့်အဝ ပြီးစီးနိုင်ခြင်းမရှိခြင်း၊ သတ်မှတ်စံချိန်စံညွှန်းနှင့် မကိုက်ညီခြင်း၊ လုပ်ငန်းများ နှောင့်နှေးကြန့်ကြာနေရခြင်း စတဲ့အပိုင်းကို ကျွန်တော့အနေနဲ့ အကြံပြုဆွေးနွေးသွားမှာ ဖြစ်ပါတယ်။ အဓိကအကြောင်းတရားကတော့ လုပ်ငန်းအပ်နှံသူ တာဝန်ရှိသူနဲ့ လုပ်ငန်းဆောင်ရွက်သူ ကုမ္ပဏီတို့ရဲ့ အားနည်းချက်များကြောင့် ဖြစ်ပါတယ်။ ဦးစီးဌာနက တာဝန်ရှိသူများရဲ့ အားနည်းချက်တွေ ကတော့ အောက်ပါအတိုင်း တွေ့ရပါတယ်။ တင်ဒါခေါ်ယူရာတွင် နောက်ကျခြင်း၊ ြင်းတို့ကြောင့် လုပ်ငန်းဆောင်ရွက်ရမှုကာလ နည်းသွားသဖြင့် သတ်မှတ်ပြီးစီးနိုင်ခြင်း၊ ကုမ္ပဏီများကိုရွေးချယ်ရာ၌ လုပ်ငန်းအတွေ့အကြုံ ရှိ၍ အရည်အသွေးကောင်းမွန်သော ကုမ္ပဏီများကို ဦးစားပေးမှုမရှိခြင်းနှင့် ကုမ္ပဏီကောင်းများကို သေချာ စိစစ်ပေးရန်လိုအပ်ခြင်း၊ အချို့သောကုမ္ပဏီများမှာ နာမည်အမျိုးမျိုးဖြင့် ကုမ္ပဏီမှတ်ပုံတင်ထားပြီး တင်ဒါ လုပ်ငန်းများရယူထားသော်လည်းပဲ လက်ရှိအလုပ်သမားဦးရေဖြင့်သာ အကောင်အထည်ဖော် ဆောက်လုပ် နေသည့်အတွက် လုပ်ငန်းမနိုင်မနင်းဖြစ်ပြီး ်ကြာခြင်း၊ တင်ဒါအောင်မြင်သည့် ကုမ္ပဏီအချို့ သည် မိမိကိုယ်တိုင်တည်ဆောက်ရေးလုပ်ငန်းများကို လုပ်ကိုင်နေခြင်းမရှိဘဲ Sub-Contract ပုံစံဖြင့် တစ်ဆင့်ခံကုမ္ပဏီများအား လုပ်ငန်းလုပ်ကိုင်နေစေခြင်း၊ လုပ်ငန်းစစ်ဆေးရေးအဖွဲ့များသည်လည်း လုပ်ငန်း ခွင်သို့ သွားရောက်၍ သုံးစွဲနေသည့်ပစ္စည်းများအား သတ်မှတ်စံချိန်စံညွှန်းများနှင့် ကိုက်ညီမှုရှိ မရှိ မှန်မှန်ကန်ကန် စစ်ဆေးပေးရန် ပျက်ကွက်နေခြင်းနှင့် တာဝန်ရှိသူများက ညွှန်ကြားချက်များပေး၍ စနစ် တကျ စောင့်ကြည့်မှုအားနည်းခြင်း၊ လုပ်ငန်းပြီးစီးမှု အတိုင်းအတာအရ ငွေကြေးပြန်လည် ထုတ်ယူခွင့်ပြု ရာတွင် လွယ်ကူမှုမရှိခြင်းနှင့် ်ကြာမှုရှိခြင်းတို့ကြောင့် ဖြစ်ပါတယ်။ ဆက်လက်ပြီးတော့ တင်ဒါအောင်မြင်၍ လုပ်ငန်းဆောင်ရွက်ရမယ့် ကုမ္ပဏီဘက်များက အားနည်းချက် ကိုလည်း အောက်ပါအတိုင်းတွေ့ရှိပါတယ်။ လုပ်ငန်းခွင်၌ တာဝန်ယူလုပ်ကိုင်နေသည့် ကျွမ်းကျင်အင်ဂျင်နီယာ အမြဲတမ်းရှိမနေခြင်း၊ အလုပ်သမားများအား ကြီးကြပ်မှုအပိုင်းတွင် အားနည်းခြင်း၊ လုပ်ငန်းသဘောတူ စာချုပ်၌ ပါရှိသည့်လုပ်ငန်းတွင် အသုံးပြုမည့်ပစ္စည်းနမူနာ Structural Drawing များကို လုပ်ငန်းခွင်ထဲ အမှန်တကယ် ထားရှိမှုမရှိခြင်း၊ လုပ်ငန်းအကောင်အထည်ဖော်ဆောင်ရာတွင် တာဝန်ယူမှု၊ တာဝန်ခံမှု အပိုင်းအားနည်းခြင်း စတဲ့အချက်များကြောင့် သတ်မှတ်ထားသည့် စံချိန်စံညွှန်းမမီခြင်း၊ လုပ်ငန်းပြီးခြင်းများ ဖြစ်ပေါ်နေတာကို တွေ့ရပါတယ်။ သို့သော်လည်းပဲ ခြွင်းချက်အနေနဲ့ ကျွန်တော်တို့ တောင်ပေါ် ဝေးလံခေါင်ဖျားတဲ့ဒေသများဟာ ရာသီဥတုကြောင့်လည်းကောင်း၊ အခြေအနေအရကြောင့်လည်းကောင်း၊ လမ်းပန်းဆက်သွယ်ရေး ခက်ခဲမှုအရကြောင့်လည်းကောင်း၊ လုံခြုံရေးအရကြောင့်လည်းကောင်း လုပ်ငန်း များအကောင်အထည်ဖော် ဆောင်ရွက်တဲ့နေရာမှာ ကြန့်ကြာမှုအခက်အခဲများ ကြုံတွေ့နေရတာကို ပြန်လည် သုံးသပ်ပြင်ဆင်ပေးသင့်ပါကြောင်း တင်ပြလိုပါတယ်။ အဆိုပါဒေသတွင် လာရောက်လုပ်ငန်းလုပ်ဆောင်ကြတဲ့ အချို့ ကုမ္ပဏီများဟာ ဒေသအခြေအနေနှင့် လိုက်လျောညီထွေမှုမရှိခြင်း၊ ကုမ္ပဏီအား ပြန်လည်ဆက်သွယ်ရန်ခက်ခဲခြင်း၊ အမြတ်အစွန်းရလိုမှု တစ်ခု တည်းကိုသာ စဉ်းစားဆောင်ရွက်နေခြင်း၊ လုပ်ငန်းအကောင်အထည်ဖော် ဆောင်ရွက်နိုင်မှု အားနည်းခြင်း စတဲ့အချက်များကြောင့် အရည်အသွေးဆိုင်ရာပြဿနာ၊ သတ်မှတ်ကာလအတွင်း လုပ်ငန်းမပြီးစီးနိုင်ခြင်း ပြဿနာများကို ကြုံတွေ့နေရပါတယ်။ အဆိုပါကဲ့သို့ အားနည်းချက်များ လျော့နည်းစေရေးအတွက် လုပ်ငန်း အာမခံချက် ပြည့်ဝတဲ့ကုမ္ပဏီများနဲ့ အထူးသဖြင့် ဒေသခံကုမ္ပဏီများကို ဝန်ကြီးဌာနက ဦးစားပေး ရွေးချယ်သင့်ကြောင်း အကြံပြုဆွေးနွေးလိုပါတယ်။ ထိုသို့ရွေးချယ်သွားခြင်းအားဖြင့် ဒေသခံအလုပ်သမား များအတွက်လည်း အလုပ်အကိုင် အခွင့်အလမ်းရရှိစေခြင်း၊ ဒေသခံကုမ္ပဏီဖြစ်တဲ့အတွက် ချို့ယွင်းချက်၊ အားနည်းချက်များကို အလျင်အမြန် ပြုပြင်ပေးနိုင်ခြင်း စသည့်အကျိုးကျေးဇူးများကို ဖြစ်ပေါ်စေပါတယ်။ နိဂုံးချုပ်အနေနှင့် တင်ပြလိုတာကတော့ အထက်ဖော်ပြပါ အားသာချက်၊ အားနည်းချက်များကို သက်ဆိုင်ရာဝန်ကြီးဌာနများအနေနဲ့ ပြန်လည်သုံးသပ်နိုင်ရန် အကြံပြုတင်ပြရင်း ပြည်သူ့ငွေစာရင်းပူးပေါင်း ကော်မတီရဲ့ စစ်ဆေးတွေ့ရှိချက်နဲ့ သဘောထားမှတ်ချက်အပေါ် ထောက်ခံဆွေးနွေး လိုက်ရပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးမျိုးဝင်း မွန်ပြည်နယ်မဲဆန္ဒနယ်အမှတ်(၈)ဆွေးနွေးဖို့ဖြစ်ပါတယ်။</speech>
<speech><mp id="1304">ဦးမျိုးဝင်း(မဲဆန္ဒနယ်အမှတ်-၈၊ မွန်ပြည်နယ်)</mp>အားလုံးပဲ မင်္ဂလာပါ။ ကျွန်တော်ကတော့ မွန်ပြည်နယ်၊ မဲဆန္ဒနယ်အမှတ်(၈)က ဦးမျိုးဝင်းဖြစ်ပါတယ်။ JPAC ရဲ့ အစီရင်ခံစာ (၆/၂၀၁၈)ထဲမှာ သက်ဆိုင်ရာ ဝန်ကြီးဌာနတွေနဲ့ တင်ဒါလုပ်ငန်းစဉ်အဆင့်ဆင့်ရဲ့ အားနည်းချက်တွေကို ပြည့်စုံစွာဖော်ပြ ထားသလို ကျွန်တော့ရှေ့မှာ ကိုယ်စားလှယ်တော်ကြီး ၂၆ ယောက်ကလည်းပဲ စုံစုံလင်လင် ထောက်ပြဆွေးနွေး သွားခဲ့ပြီဖြစ်ပါတယ်။ ကျန်နေတာကတော့ သက်ဆိုင်သူတွေက ဘယ်လိုပြုပြင်လုပ်ဆောင်ကြမလဲဆိုတာပဲ ဖြစ်ပါတယ်။ နာယကကြီးခင်ဗျာ။ တည်ဆောက်ရေးလုပ်ငန်းတွေဟာ ခုလိုသတ်မှတ်ကာလအတွင်း ပြီးတာ၊ အရည်အသွေးမမီတာတွေက ဒီနှစ်မှ မဟုတ်ဘဲ အရင်နှစ်တွေကလည်းရှိခဲ့ပါတယ်။ ဒါပေမယ့် အခုလို ကိုယ်စားလှယ် ၄၀ ကျော် ဝိုင်းဝန်းဆွေးနွေးရလောက်အောင်တော့ ဒဏ်ရာတွေမကြီးခဲ့ပါဘူး။ ကျွန်တော့အနေနဲ့ ဒီအစီရင်ခံစာကို အပြည့်အဝထောက်ခံရင်း ဆွေးနွေးသွားမှာ ဖြစ်ပါတယ်။ Power Point သုံးစွဲခွင့်ပြုပါခင်ဗျာ။ ပထမဆုံး ဘဏ္ဍာရေးကိစ္စဆွေးနွေးပါ့မယ်။ အားလုံးသိပြီးတဲ့အတိုင်း အခြေခံပညာဦးစီးဌာနက အဆောက်အဦးဦးစီးဌာနကို လုပ်ငန်းအပ်၊ ငွေပေးချေတာတွေ လုပ်ခဲ့ပါတယ်။ ဒီငွေကို Non-Budget စာရင်းနဲ့ ဆောင်ရွက်ခွင့်ပြုဖို့ အဆောက်အဦဦးစီးဌာနက စီမံ/ဘဏ္ဍာကို တင်ပါတယ်။ ၅ လနီးပါးကြာမှ စီမံ/ဘဏ္ဍာက ခွင့်ပြုကြောင်းအကြောင်းပြန်ခဲ့ပါတယ်။ ဘဏ္ဍာရေးနှစ်စ ဧပြီလကဆိုရင် ဘာမှမလုပ်ရဘဲ ရ လ နီးပါးကြန့်ကြာခဲ့ပါတယ်။ တကယ်လို့ စီမံ/ဘဏ္ဍာမှာ ဒီလောက်မကြာခဲ့ရင်ဖြစ်စေ၊ ဆောက်လုပ်ရေးက အခုလိုပါဝင် မပတ်သက်ခဲ့ရင်ဖြစ်စေ ဘဏ္ဍာရေးကိစ္စတွေဟာ လုပ်စရာမလိုတော့လို့ ဒါတွေလည်းဖြစ်လာဖို့ အကြောင်းမရှိပါဘူး။ အောက်မှာ ဘဏ္ဍာရေးနှစ်ကျော် သယ်ယူတာတွေရှိသေးပေမယ့် မဆွေးနွေးတော့ ပါဘူး။ ဒုတိယအကြောင်းရင်းက ဗဟိုဦးစီးစနစ် ခေါ် ကြိုးနီစနစ်ကြောင့်ပဲ ဖြစ်ပါတယ်။ ဒါလည်း ကိုယ်စားလှယ်တော်တော်များများ ဆွေးနွေးခဲ့ပြီးပါပြီ။ ဒီ Slide က ဆောက်လုပ်ရေးက ဦးဆောင်ဖွဲ့ထားတဲ့ ကော်မတီအဆင့်ဆင့် ဖြစ်ပါတယ်။ ဗဟို ကနေမြို့နယ်အထိ အဖွဲ့တွေအများကြီးတိုးလာပါတယ်။ အဲဒီအဖွဲ့တွေရဲ့ လုပ်ငန်းတာဝန်တွေကိုလည်း ထောင့်စေ့နေအောင် ရေးဆွဲထားပါတယ်။ ဒါပေမယ့် ငါးသိုင်းများပြီး ဟင်းဟုန်နေသလို အဖွဲ့တွေပဲ များ နေပြီး စာထဲမှာရေးထားတဲ့ တာဝန်ရဲ့ ၁၀ ရာခိုင်နှုန်းတောင် မြို့နယ်အဆင့်မှာ လုပ်နိုင်ကြတာမဟုတ်လို့ PAE နှုန်းတွေတိုးပေမယ့် အဲဒီဈေးနဲ့ထိုက်တန်တဲ့ အရည်အသွေးမီအဆောက်အဦတွေ မရရှိခဲ့တာ၊ ပြီးစီးတာတွေ ဖြစ်ပေါ်လာခဲ့ခြင်းဖြစ်ပါတယ်။ အဆင့်တွေများပြားလှတဲ့ Tender Process ကိုတော့ ရှေ့ကကိုယ်စားလှယ်တွေ ဆွေးနွေးသွားပြီဖြစ်လို့ မရှင်းတော့ပါဘူး။ တင်ဒါဆွဲမယ့် ကုမ္ပဏီဆိုတာကလည်း မသက်သာပါဘူး။ တင်ဒါပုံစံဝယ်ရ၊ ဝန်ခံကတိတွေ အခါခါလက်မှတ်ထိုးရ၊ တင်ဒါအဖွဲ့ကတောင်းတဲ့ အချက် အလက်၊ စံနှုန်း၊ Drawing တွက်ချက်မှု အသေးစိတ်တင်ရ၊ အောင်မှတ်ရဖို့ကိုယ်ကြိုက်တဲ့ Lot ရဖို့ ဟိုလူ့ မျက်နှာချိုသွေးရ၊ ဒီလူ့မျက်နှာချိုသွေးရ တင်ဒါအောင်လို့ အလုပ် ၂၅ ရာခိုင်နှုန်းပြီးရင် ငွေထုတ်နိုင်ဖို့ အရေး တစ်ဆင့်ချင်းမှာ ဟိုပြေးဒီပြေးရ။ အဲဒီ ၂၅ ပြီးရင် နောက် ၂၅ အဆင့်တွေ လုပ်ငန်းတစ်ခုလုံး အပ်ပြီး တာတောင် ကိုယ်စိုက်ထုတ်ထားတဲ့ငွေက လွယ်လွယ်မရ။ စပေါ်တင်ထားတဲ့ငွေပြန်ရဖို့ တစ်ခါလုံးပန်းရ။ ဒါကလုပ်ငန်းလုပ်စ လူသစ်တွေအတွက်ပြောတာပါ။ ကျွန်တော်သာဆိုရင် အခြားဟာပဲလုပ်စားတော့မယ်။ ဒီလိုတွေရှိနေသလို အိုကေမှာစိုပြေနေတဲ့ အကိုကြီး၊ ညီလေးတွေနဲ့ ဖောက်သယ်တွေလည်း ရှိနေ ပြန်ပါတယ်။ ဒီလိုအဆင့်တွေမှာ ငွေကုန်ထားသမျှပြန်ကာမိအောင် ပစ္စည်းဝယ်ရင်လည်းခို၊ အရည်အသွေးလည်းခို၊ လောဘကြီးတဲ့သူကပိုခို တာဝန်ရှိတဲ့သူကလည်း မစစ်နိုင်ဆိုတော့ အရည်အသွေး ကျဆင်းရခြင်းဖြစ်ပါတယ်။ အခုဆောက်လုပ်ရေးဝန်ကြီးဌာနက ကိုယ်တိုင်ဆောက်တယ်ဆိုတာလည်း အသေအချာကြည့်ရင် ပုဂ္ဂလိကကုမ္ပဏီနေရာမှာ ဆောက်လုပ်ရေးကတင်ဒါမလို၊ တွက်ချက်မှုမလို၊ Bond တင်စရာမလို၊ ငွေစိုက်စရာမလိုဘဲ ကြိုတင်ထုတ်ငွေနဲ့ Labour Contract ၊ Sub-Contract ဆောက်နေတဲ့ သဘောသာရှိပါတယ်။ မလောက်ရင်အဆစ်ပါတောင်းလို့ရပါသေးတယ်။ နိုင်ငံတော် လစာစားနေသူတွေ ဦးစီးလုပ်ဆောင်တာကြောင့် ကုမ္ပဏီတွေလို အမြတ်ပေးစရာမလိုတော့လို့ ကုမ္ပဏီထက် ကုန်ကျစရိတ် သက်သာသွားရမယ့်အစား မလောက်လို့ထပ်တောင် တောင်းနေသေးတယ်ဆိုတော့ အင်မတန်စဉ်းစား ရခက်ပါတယ်။ ဒါမျိုးကို လူတိုင်းလုပ်ချင်ကြမှာပဲလို့လည်း ကျွန်တော်တွေးမိပါတယ်။ ဆောက်လုပ်ရေးဝန်ကြီးဌာနဟာ စိုက်/မွေး/ဆည်ဝန်ကြီးဌာနအောက်က ကျေးလက် လမ်းဦးစီးကို သူ့ဌာနအောက်ထည့်လိုက်တာနဲ့ ခုလိုဝန်ကြီးဌာနတွေရဲ့ အဆောက်အဦတွေကို ဦးဆောင်တာဝန်ယူလာတာနဲ့ ပတ်သက်ပြီး ဝိုင်းကူတဲ့သဘောလို့မြင်သူတွေရှိသလို အင်ပါယာချဲ့ထွင်တာလို့လည်း မြင်သူတွေရှိပါတယ်။ အဲဒီတုန်းကလည်း ကိုယ်စားလှယ်တွေ ပြောဆိုဝေဖန်ခဲ့ကြပါတယ်။ ပြီးတော့တစ်ခါ ဆောက်လုပ်ရေး ဝန်ကြီးဌာနရဲ့ BOT လမ်းကိစ္စတွေ၊ နိုင်ငံခြားချေးငွေနဲ့လုပ်တဲ့ ရန်ကုန်-ဘောနက်ကြီး၊ ရန်ကုန်-ပုသိမ် လမ်းတို့လို ကိစ္စတွေအပေါ် ကိုယ်စားလှယ်တွေက ဝေဖန်ထောက်ပြ ဆွေးနွေးမှုတွေ အများကြီးရှိခဲ့ပေမယ့် အကြောင်းပြချက်အမျိုးမျိုးပေးပြီး ရှေ့သို့သာလှမ်းချီနေတဲ့အတွက် အခုလို ဝေဖန်ထောက်ပြမှုအရှိန်တွေ မြင့်တက်လာတာလို့ ကျွန်တော်ထင်မိပါတယ်။ ကျွန်တော်စိုးရိမ် တာတစ်ခုကတော့ အောက်တိုဘာ ဘတ်ဂျက်ကို ဒီဂျပန်မူလီလိုအရစ်ရှည်တဲ့ တင်ဒါလုပ်ထုံးလုပ်နည်း တွေနဲ့ များပြားလှတဲ့ဗဟိုချုပ်ကိုင်မှု အဆင့်ဆင့်နဲ့တော့ အလုပ်ဖြစ်မယ်မထင်ပါဘူး။ မလိုအပ်တဲ့ အတည်ပြု ထောက်ခံ အဆင့်တွေကို ပယ်ဖျက်ဖို့ လိုပါတယ်။ Slide က အကြံပြုချက်တွေကို လိုက်ပါဆောင်ရွက်ကြဖို့အထူးလိုအပ်ပါတယ်။ ဖြစ်နိုင်ရင် တင်ဒါ အပေါ်ကအဆင့်တွေနဲ့ ဆောက်လုပ်ရေးဝန်ကြီးဌာနက Regulatory Body အနေနဲ့ပဲ ဝိုင်းဝန်းထိန်းညှိ ကြမယ်ဆိုရင် ဒီတင်ဒါ Process ကြီးဟာ ခုထက်အများကြီး ပိုမိုကောင်းမွန်လာမယ်လို့ ထင်မိပါတယ်။ မဟုတ်တာလုပ်သူကို အစိမ်းအကျက်မရွေး ဥပဒေနဲ့အညီ အရေးယူအပြစ်ပေးတာတွေ လုပ်ရပါမယ်။ ဒီလို တာဝန်ယူမှု၊ တာဝန်ခံမှုအပြည့်၊ အကျင့်ပျက်သူကို အရေးယူတဲ့စနစ်နဲ့ အကောင်အထည်ဖော် ဆောင်ရွက် ကြမှသာလျှင် ဒီလိုအဖြစ်တွေ လျော့နည်းပပျောက်မှာဖြစ်တာကြောင့် အစိုးရအဖွဲ့အနေနဲ့ ဒီလိုစနစ်ကြီး ဖြစ်ထွန်းလာအောင် ကြိုးစားဆောင်ရွက်ဖို့လိုမယ်ထင်ကြောင်း သုံးသပ်အကြံပြု တိုက်တွန်း လိုက်ရပါတယ်။ အားလုံးကျေးဇူးတင်ပါတယ်။</speech>
<speech type="speaker">ဦးခင်ချို၊ လှိုင်းဘွဲမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1371">ဦးခင်ချို (လှိုင်းဘွဲမဲဆန္ဒနယ်၊ ကရင်ပြည်နယ်)</mp>အားလုံးမင်္ဂလာပါ။ ကျွန်တော်ကတော့ ကရင်ပြည်နယ် လှိုင်းဘွဲမဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးခင်ချို ဖြစ်ပါတယ်။ ကျွန်တော် ဆွေးနွေးတင်ပြမှာက ပြည်သူ့ငွေစာရင်းပူးပေါင်းကော်မတီက တင်ပြတဲ့ ပညာရေးဝန်ကြီးဌာနရဲ့ တည်ဆောက်ရေး လုပ်ငန်းများနဲ့ပတ်သက်တဲ့ အစီရင်ခံစာအမှတ်(၆/၂၀၁၈)နဲ့ ပတ်သက်ပြီးတော့ ဆွေးနွေးတင်ပြမှာ ဖြစ်ပါတယ်။ ပညာရေးဝန်ကြီးဌာနရဲ့ ၂၀၁၇-၂၀၁၈ ဘဏ္ဍာရေးနှစ်၊ ပညာရေးဝန်ကြီးဌာနမှ ဆောက်လုပ်ရေး ဝန်ကြီးဌာနကို လုပ်ငန်းပေါင်း ၂,၆၆၃ ခု အပ်နှံတဲ့အခါမှာ အခြေခံပညာဦးစီးဌာနရဲ့ လုပ်ငန်းပေါင်း ၂,၅၂၄ ခု အပါအဝင်ကို လက်ခံဆောင်ရွက်ပေးကြောင်း သိရပါတယ်။ ဒီအခြေခံပညာရေးလုပ်ငန်းရဲ့ ၂,၄၉၁ ခု ကိုတော့ လေလံတင်ဒါစနစ်နဲ့ ဆောင်ရွက်ပြီးတော့ ၃၃ ခုကိုတော့ အဆောက်အဦးဦးစီးဌာနက တာဝန်ယူ ဆောင်ရွက်ကြောင်း သိရပါတယ်။ အခြေခံပညာရဲ့ တည်ဆောက်ရေးလုပ်ငန်းတွေကို ပြည်နယ်နဲ့ တိုင်း ဒေသကြီးအလိုက် လေလံတင်ဒါခေါ်ယူမှုကနေပြီးတော့ စာချုပ်ချုပ်တဲ့ အနေအထားထိ လေ့လာကြည့်တဲ့ အခါမှာ ၆/၂၀၁ရ လမှာ အစောဆုံးနဲ့ ၉/၂၀၁ရ လမှာ နောက်အကျဆုံးခေါ်ယူပြီးတော့ စာချုပ်ချုပ်တဲ့ အခါမှာ ၈/၂၀၁ရ လမှာ အစောဆုံးနဲ့ လုပ်ငန်းအပြီးသတ်ရမယ့် ဘဏ္ဍာနှစ်ကုန်ဆုံးပြီး ဖြစ်တဲ့ ၅/၂၀၁၈ လမှာ နောက်အကျဆုံး ချုပ်ဆိုကြတာတွေ့ရပါတယ်။ လေလံတင်ဒါခေါ်ယူမှုကနေပြီး စာချုပ်ချုပ်တဲ့ထိ ၃၊ ၄ လလောက်အတွင်း ပြီးပြတ်မှုအနေနဲ့ ကယား၊ ကရင်၊ မန္တလေး၊ ရခိုင်တို့က ဆောင်ရွက်နိုင်ပြီးတော့ ရန်ကုန်၊ နေပြည်တော်၊ ဧရာဝတီ၊ မကွေး၊ ကချင်၊ ပဲခူး၊ တနင်္သာရီတို့က ၆ လ၊ ရ လ၊ ၈ လလောက်ကြန့်ကြာနေတာ တွေ့ရပြီးတော့ ချင်းပြည်နယ်က တစ်နှစ်လောက်ကြန့်ကြာတာကို တွေ့ရပါတယ်။ ၃/၂၀၁၈ လအတွင်း လုပ်ငန်းအပြီးသတ်ဆောင်ရွက် ရမှာဖြစ်ပေမယ့် စာချုပ်ချုပ်တဲ့အခါမှာ ဘဏ္ဍာနှစ်ကုန်ပြီး ၅/၂၀၁၈ လအတွင်း၌ ရန်ကုန်နဲ့ နေပြည်တော်၊ ဧရာဝတီတို့မှာ ဘဏ္ဍာနှစ်ကုန်ခါနီး ဖေဖော်ဝါရီ၊ မတ်လလောက်အတွင်းမှာမှ စာချုပ်ချုပ်နိုင်တာ တွေ့ရတဲ့ အတွက်ကြောင့် တည်ဆောက်ရေးလုပ်ငန်း ြီးဘဲနဲ့ ကြန့်ကြာနေရတဲ့အကြောင်းတွေ ဖြစ်တဲ့ အတွက်ကြောင့် လေလံခေါ်ယူမှုကနေပြီးတော့ စာချုပ်ချုပ်တဲ့်ကြာစေဖို့ သတ်မှတ်ဘဏ္ဍာနှစ် အတွင်း ီးစီးနိုင်ဖို့နဲ့ လေလံခေါ်ယူရတဲ့ ြီးတော့ မကြန့်ကြာဘဲ စာချုပ်ချုပ်နိုင်အောင် ဆောင်ရွက်ကြပြီးတော့ တည်ဆဲဘဏ္ဍာရေးစည်းမျဉ်းစည်းကမ်းတွေ လိုက်နာနိုင်ဖို့လိုကြောင်း အကြံပြု လိုပါတယ်။ ကုမ္ပဏီတွေ ရွေးချယ်မှုနဲ့ပတ်သက်လို့ အမှတ်ပေးတဲ့ စည်းမျဉ်းတွေထားရှိပေမယ့်လည်း တကယ့် လက်တွေ့ လုပ်ငန်းအပ်နှံပြီးတော့ လုပ်နေကြတာတွေကို ကျွန်တော်လက်တွေ့ လုပ်ငန်းစစ်ဆေးရတဲ့ အတွေ့အကြုံအရ တီ/ကော်အဖွဲ့က အတည်ပြုပြီး BP.BQ မပြည့်စုံတာ၊ အင်ဂျင်နီယာတွေထဲက ကျောင်း ဆင်းကာစ အတွေ့အကြုံမရှိတဲ့ လူငယ်တွေဖြစ်နေတာ၊ တည်ဆောက်ရေးလုပ်ငန်းခွင်မှာ ပန်းရံ၊ လက်သမားနဲ့ လုပ်သားတွေလောက်နဲ့ လွှတ်ထားတာ၊ လုပ်ငန်းသုံးပစ္စည်းတွေကို ြည့်ပြည့်စုံစုံ မဖြည့်ဆည်းပေးနိုင်တာ၊ စာချုပ်စည်းမျဉ်းစည်းကမ်းနဲ့အညီ လိုက်နာဆောင်ရွက်မှု အားနည်းတာ၊ သုံးစွဲတဲ့ ပစ္စည်းတွေမှာ သတ်မှတ်အရည်အသွေးမပြည့်မီတာတွေ၊ ပစ္စည်းအရေအတွက်နဲ့ လုပ်ငန်းပမာဏ လျော့နည်း ပြီးတော့ ဆောင်ရွက်ကြတာ၊ သတ်မှတ်ပုံစံဒီဇိုင်းတွေ ကွဲလွဲဆောင်ရွက်ကြတာတွေနဲ့ ခန့်မှန်းခြေ တွက်ချက်မှု စာရင်းတွေမှာ သက်ဆိုင်ရာ တိုင်းဒေသကြီးအစိုးရအဖွဲ့တွေက သတ်မှတ်ထားတဲ့ ဒေသဈေးနှုန်းတွေထက် ပိုမိုတွက်ချက်ထားတာတွေကြောင့် ကျွန်တော်စာရင်းစစ်ချုပ်ရုံးမှာ တာဝန်ထမ်းခဲ့တဲ့ သက်တမ်းတစ်လျှောက်မှာ ကျောင်းအဆောက်အဦတွေ စစ်ဆေးမယ်ဆိုလို့ရှိရင် သိန်း ၂၀ နဲ့ သိန်း ၄၀ ကြားလောက် နိုင်ငံတော်ကို ပြန်သွင်းရတဲ့လုပ်ငန်းတွေပဲ တွေ့ခဲ့ရပါတယ်။ ဒါတောင်မှ စစ်ဆေးရတဲ့ောက်အဦတစ်လုံးကို တစ်နှာရီလောက်ပဲ စစ်ဆေးဖို့ အတွက်ကြောင့်မို့လို့ လုပ်ငန်းအတွေ့အကြုံအရ အားနည်းတဲ့ နေရာတွေကို ဖော်ထုတ်နိုင်တဲ့အတွက်ကြောင့် ဒီလောက်စစ်ဆေးတွေ့ရှိရတာ ဖြစ်ပါတယ်။ အရည်အသွေးပိုင်းနဲ့ပတ်သက်လို့ QC ဆိုင်ရာ ဥပဒေတွေ ရေးဆွဲပြဋ္ဌာန်းသင့်ကြောင်းနဲ့ စစ်ဆေး ပြီးမှ လိုအပ်ချက်တွေအပေါ်မှာ ငွေပြန်သွင်းလိုက်လို့ တည်ဆောက်ရေးလုပ်ငန်းတွေရဲ့ ရေရှည်ခိုင်ခံ့မှုကို အထောက်အကူမပြုနိုင်တဲ့ အတွက်ကြောင့်မို့လို့ တည်ဆောက်မှုလုပ်ငန်းတွေကို BP,BQ ပါလုပ်ငန်းများ အတိုင်း လိုက်နာဆောင်ရွက်မှုတွေကို ဓာတ်ပုံမှတ်တမ်းတင်ပြပြီးတော့ CD နဲ့ မှတ်တမ်းပြုစုတဲ့စနစ် ဆောင်ရွက်ပေးနိုင်မယ်ဆိုလို့ရှိရင် သုံးစွဲတဲ့ပစ္စည်းနဲ့ လုပ်ငန်းဆောင်ရွက်မှုအခြေအနေတွေကို း ပြန်လည်စိစစ်နိုင်မှာဖြစ်ကြောင်း အကြံပြုလိုပါတယ်။ အပ်နှံတဲ့လုပ်ငန်း ၂,၅၂၄ ခုမှာ ၁၀၀ ရာခိုင်နှုန်းပြီးတာက ၂၅ ရာခိုင်နှုန်း၊ ၇၅ ရာခိုင်နှုန်း အထက် ပြီးတာက ၃ရ ရာခိုင်နှုန်း၊ ၅၀ ရာခိုင်နှုန်းနဲ့ ၇၅ ရာခိုင်နှုန်းကြားပြီးတာက ၂၅ ရာခိုင်နှုန်း ရှိပြီးတော့ ၁၃ ရာခိုင်နှုန်းကတော့ ၅၀ ရာခိုင်နှုန်းအောက်လောက်ပဲ ပြီးသေးကြောင်း သိရပါတယ်။ တည်ဆောက်ရေး လုပ်ငန်းများ ီးစီးပြီး အရည်အသွေးစံချိန်စံညွှန်း ပြည့်မီလာဖို့အတွက် အချက် ၁၁ ချက်နဲ့ အကြံပြု လိုတာကတော့ (၁) နှစ်တစ်နှစ်ရဲ့ ရသုံးမှန်းခြေငွေစာရင်းကို ဘဏ္ဍာနှစ်မစတင်မီ အတည်ပြုပေးနိုင်ဖို့၊ (၂) လေလံတင်ဒါအတွက် သတ်မှတ်အရည်အချင်း၊ တင်ပြချက်တွေဖြစ်တဲ့ လူအင်အား၊ ငွေအင်အား၊ ပစ္စည်း အင်အား၊ နာမည်ကောင်း၊ အတွေ့အကြုံ၊ အမှန်ရှိ မရှိ စိစစ်ပြီးမှ ခွင့်ပြုဖို့၊ (၃) လေလံတင်ဒါကို အတတ် နိုင်ဆုံး၊ အစောဆုံး ခေါ်ယူနိုင်ရေးနဲ့ စာချုပ်ကို ့်ကြာစေဘဲ ချုပ်ဆိုပေးနိုင်ဖို့၊ (၄) မြို့နယ် တီ/ကော်အဖွဲ့များအနေနဲ့ တည်ဆောက်ရေးလုပ်ငန်းများ သတ်မှတ်ရက်အလိုက် ငွေမထုတ်ပေးမီ လုပ်ငန်း အဆင့်အလိုက် ပြီးစီးမှုအခြေအနေနှင့် သတ်မှတ်ချက်နဲ့အညီ ဆောင်ရွက်နိုင်မှု ကွင်းဆင်းစစ်ဆေးတဲ့ အခါမှာ တာဝန်ခံမှု၊ တာဝန်ယူမှုစနစ်နဲ့ အဂတိကင်းစွာ စစ်ဆေးကြီးကြပ်ပြီး လိုအပ်ချက်များ ြည့်ဆည်းကာကွယ်တားဆီးနိုင်ရေးနဲ့ တာဝန်နဲ့ လုပ်ပိုင်ခွင့်တွေ သတ်မှတ်ပေးဖို့၊ (၅) သတ်မှတ်လုပ်ငန်း ပမာဏအပေါ် ထုတ်ပေးရမယ့် လုပ်ငန်းတန်ဖိုးများ အရစ်အလိုက် ့်ကြာစေဘဲ သက်ဆိုင်ရာ ကုမ္ပဏီများကို ငွေထုတ်ပေးနိုင်ဖို့၊ (၆) တည်ဆောက်ရေးလုပ်ငန်းများ တင်ပြတောင်းခံရာမှာ အဓိက လိုအပ်တဲ့ မြေနေရာရရှိပြီးမှု၊ အုပ်ချုပ်မှုဆိုင်ရာခွင့်ပြုမိန့်၊ လုပ်ငန်းခွင့်ပြုမိန့်၊ ကျွမ်းကျင်မှုဆိုင်ရာ ခွင့်ပြု မိန့်နဲ့ ဘဏ္ဍာရေးခွင့်ပြုမိန့်တွေ ပြည့်ပြည့်စုံစုံနဲ့ ရရှိထားမှု ရှိ မရှိ စိစစ်ဖို့၊ (၇) PAE ဆိုတာ ခန့်မှန်း ထားတဲ့ စံတန်ဖိုးသာဖြစ်တဲ့အတွက်ကြောင့် တကယ့်အခြေအနေမှန်နဲ့ ဆောင်ရွက်ရာမှာ ကုန်ကျနိုင်မယ့် လုပ်ငန်းတန်ဖိုးမဟုတ်တဲ့အတွက် ကွဲလွဲကုန်ကျနိုင်တဲ့ RE တန်ဖိုးတွေကို က်ချက်တင်ပြကြစေဖို့၊ ထိထိရောက်ရောက် အရေးယူဆောင်ရွက်နိုင်ဖို့၊ (၉) ကြိုတင်ခန့်မှန်းလို့မရတဲ့ သဘာဝဘေးအန္တရာယ်နဲ့ လမ်းပန်းဆက်သွယ်ရေးအခက်အခဲ၊ နယ်မြေလုံခြုံမှု စတဲ့အခြေအနေကလွဲပြီး စာချုပ်စည်းကမ်းနဲ့အညီ ီးစီးအောင် ဆောင်ရွက်နိုင်ရေး အဆင့်ဆင့်ကြီးကြပ် တွန်းအားပေးပြီးတော့ ထိထိရောက်ရောက် အရေးယူဆောင်ရွက်နိုင်ဖို့၊ (၁၀) စာချုပ်စည်းကမ်းရေးဆွဲရာမှာ လုပ်ငန်းလိုအပ်ချက်တွေအပေါ် ပြန်လည် ပြင်ဆင်ရန်ခွင့်ပြုခြင်းထက် BP.BQ မညီတဲ့ လုပ်ငန်းများကို ဖျက်သိမ်းပြီး BP.BQ နဲ့အညီ အသစ် ပြန်လည်ဆောင်ရွက်စေတဲ့စနစ် ချုပ်ဆိုဖို့၊ (၁၁) လုပ်ငန်းသွက်လက် မြန်ဆန်လာစေရေး ဗဟိုချုပ်ကိုင်မှုနဲ့ ပြည်နယ်/တိုင်းဒေသကြီးများရဲ့ ချုပ်ကိုင်မှုလျှော့ချပေးဖို့ စတဲ့အခြေအနေကို ဆောင်ရွက်ပေးနိုင်မယ် ဆိုရင် လုပ်ငန်းတွေအောင်မြင်ပြီးတော့ မြန်မြန်ဆန်ဆန်ပြီးလာမှာဖြစ်ကြောင်း တင်ပြရင်း နိဂုံးချုပ်အပ် ပါတယ်။ အားလုံးကျေးဇူးတင်ပါတယ်။</speech>
<speech type="speaker">ဦးအုန်းလွင် ညောင်တုန်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1617">ဦးအုန်းလွင်(ညောင်တုန်းမဲဆန္ဒနယ်၊ ဧရာဝတီတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကနဲ့ ပြည်ထောင်စုလွှတ်တော် ကိုယ်စားလှယ်များ အားလုံးကို လေးစားစွာ ဂါဝရပြု နှုတ်ခွန်းဆက်သအပ်ပါတယ်။ ကျွန်တော်ကတော့ ညောင်တုန်းမဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဦးအုန်းလွင် ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ တင်ဒါအောင်မြင်တဲ့ ဆောက်လုပ်ရေးကုမ္ပဏီများနဲ့ ဒီမြို့နယ်အဆင့် ကြီးကြပ်ရေးကော်မတီများ တစ်ယောက်နဲ့ တစ်ယောက် အငြင်းပွားခြင်း၊ အမုန်းပွားခြင်းမှ ကင်းဝေးပြီးတော့ ဒီတင်ဒါဆောက်လုပ်ခွင့်ရ ဆောက်လုပ်ရေးအဆောက်အဦ များ သတ်မှတ်ချိန်အတွင်းပြီးစီးရေးနဲ့ သတ်မှတ်တဲ့ အရည်အသွေးတွေ ပြည့်မီရေးဟာ တင်ဒါလုပ်ငန်း စိစစ်ရွေးချယ်ရေးမှအစ လုပ်ငန်းပြီးစီးလို့ အပ်နှံတဲ့လုပ်ငန်းစဉ်အဆင့်ဆင့်များထဲမှာ တင်ဒါ စိစစ်ရွေးချယ်ရေးလုပ်ငန်းဟာ အဓိကကျပါတယ်။ အဲဒီတော့ တင်ဒါစိစစ်ရွေးချယ်ရေး လုပ်ငန်းကော်မတီ ကနေပြီးတော့ ဆောက်လုပ်ခွင့်ရ ကုမ္ပဏီတွေကို မှန်မှန်ကန်ကန် ရွေးချယ်ပေးနိုင်မယ်ဆိုရင်တော့ အောက်ခြေမှာ ဒီတင်ဒါကြီးကြပ်ရေးကော်မတီ၊ မြို့နယ်ရဲ့ တင်ဒါကြီးကြပ်ရေးကော်မတီ နောက်ဆုံး သက်ဆိုင်ရာ မြို့နယ်ပညာရေးမှူး၊ ဆရာ၊ ဆရာမကြီးတွေအပါအဝင် သို့မဟုတ် သက်ဆိုင်ရာ မြို့နယ် ဆရာဝန်ကြီးတွေ၊ နောက်ကျောင်းအကျိုးတော်ဆောင်တွေ နောက်ဆုံး လွှတ်တော်ကိုယ်စားလှယ်တွေပါ အပါအဝင် တစ်ယောက်နဲ့တစ်ယောက် အငြင်းပွားစရာ အမုန်းပွားစရာမလိုဘဲနဲ့ သတ်မှတ်ထားတဲ့ စံချိန် စံညွှန်းနဲ့ သတ်မှတ်ှာ ဒီအဆောက်အဦတွေက ပြီးစီးတာကို တွေ့ရပါတယ်။ တကယ်လို့သာ ဒီတင်ဒါစစ်ဆေးရေးကော်မတီတွေက ဒီဆောက်လုပ်ခွင့်ရ တင်ဒါအောင်ကုမ္ပဏီတွေကို မမှန်မကန်ရွေးချယ်မိခဲ့ပြီဆိုရင်တော့ အောက်ခြေမှာ ပြဿနာတွေက မရှင်းနိုင်အောင်ဘဲ ဖြစ်ရပါတယ်။ တစ်ယောက်နဲ့ တစ်ယောက် အမုန်းပွားကြ၊ အငြင်းပွားကြ ဒီကြားထဲမှာလည်း ဒီတင်ဒါစိစစ်ရေးကော်မတီ တွေအပါအဝင် နောက်ဆုံး လွှတ်တော်ကိုယ်စားလှယ်တွေပါအစ ဒီလူမှုကွန်ရက်တွေမှာ ပြောဆိုဝေဖန်ခံ ရတဲ့ အပိုင်းတွေရှိခဲ့ပါတယ်။ အဲဒါကြောင့် ဒီတင်ဒါစိစစ်ရေးလုပ်ငန်းဟာ အင်မတန်မှအရေးကြီးပါတယ်။ အဲဒီတော့ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ ကျွန်တော့ရဲ့ ဆွေးနွေးချက်များက မနေ့က ဆိပ်ကြီးခနောင်တိုက ဦးတင်ထွန်းနိုင် ဆွေးနွေးချက်များနဲ့တူညီတဲ့ အတွက် မတူညီတဲ့တစ်ချက်ထဲကိုသာ ကျွန်တော်အဓိက ဆွေးနွေးသွားမှာ ဖြစ်ပါတယ်။ ကျွန်တော့ကို Power င်ဆက်ပါတယ် ။ ဒါကတော့ နိုင်ငံတော်သမ္မတရုံးရဲ့ တင်ဒါလုပ်ထုံးလုပ်နည်း ညွှန်ကြားချက်(၁/၂၀၁၇) ဖြစ်ပါတယ်။ အဲဒီမှာ ကမ်းလှမ်းတဲ့ဈေးနှုန်းကို ၅၀ နဲ့ ၇၀ သတ်မှတ်ထားပြီးတော့ ကျန်တဲ့ ဒီ Performance အပိုင်း ကိုတော့ ၅၀ အထက်ကျော်ရင် ဒီ ၄ ချက်ပေါ့ (က)ကနေ (ဃ)အထိကို အမှတ်ခွဲဝေပေးရမှာ ဖြစ်ပါတယ်။ Next Slide Please ။ ဒါကတော့ လက်ရှိကျင့်သုံးနေတဲ့ အမှတ်ပေးစနစ်ဖြစ်ပါတယ်။ အဲဒါ က တင်ဒါပြိုင်ဈေးနှုန်းကို ၃၀ မှတ်ပေးထားပြီးတော့ ကျန်တဲ့ Performance ကိုတော့ ၇၀ မှတ် ပေးထား ပါတယ်။ အဲဒီတော့ရှေ့ကတင်ဒါ (၁/၂၀၁၇)နဲ့ အများကြီးကွဲလွဲနေပါတယ်။ ဒါကိုလည်း မနေ့တုန်းက ဦးတင်ကိုကိုဦး ဘီးလင်းမဲဆန္ဒနယ်က ဒီအကြောင်းကို ထောက်ပြဆွေးနွေးခဲ့ပါတယ်။ အဲဒီတော့ ဒီမှာ ကျွန်တော် အဓိကထားဆွေးနွေးချင်တာက အဲဒီလိုကွဲလွဲနေတဲ့ အချက်ကဘာတွေဖြစ်နိုင်သလဲ။ Next Slide Please။ အဲဒီမှာ တင်ဒါရွေးချယ်ရေးအဖွဲ့တွေမှာ ဒီ Register Engineer ၊ စီနီယာ Perister Engineer Professional Engineer annosa. Sorinfimemfolmsomrin သေချာသလောက်ဖြစ်နေပါပြီ။ ဒီအင်ဂျင်နီယာတွေကလည်း ဒီတင်ဒါရွေးချယ်ရေးအဖွဲ့မှာ နာမည်ဝင်ခံ ပြီးတော့ တကယ့်မြေပြင်မှာ အောက်ခြေကိုဆင်းမလာပါဘူး။ ဆင်းမလာဘဲနဲ့ အောက်ခြေမှာသူတို့က သာမန်ဆောက်လုပ်ရေးဝန်ထမ်း ပန်းရံလက်သမားတွေလောက်နဲ့ပဲ လွှတ်ထားတဲ့အခါကျတော့ တကယ်တမ်း လုပ်ငန်းခွင်မှာ ချွတ်ချော်မှုတွေ ဖြစ်လည်းဖြစ်သော သက်ဆိုင်ရာ ဒီမြို့နယ်ပညာရေးမှူး ဆရာ၊ ဆရာမတွေ သက်ဆိုင်ရာဆရာဝန်ကြီးတွေက ဘာမှပြောလို့မရပါဘူး။ အဲဒီလိုပြောလို့မရတဲ့ အပြင်မှာ ဒီအလုပ်သမား တွေကလည်း ဒီဆရာဝန် သက်ဆိုင်ရာ စိစစ်ရေးကော်မတီမှာပါတဲ့ ဆရာ၊ ဆရာဝန်ကြီးတွေ နောက်ဆုံး အင်ဂျင်နီယာ၊ မြို့နယ်စည်ပင်သာယာရေးကော်မတီ၊ နောက်အင်ဂျင်နီယာ၊ ဆောက်လုပ်ရေးလမ်းဦးစီး တို့ကိုလည်း ကောင်းကောင်းမွန်မွန် ပြန်လည်ဆက်ဆံခြင်း မရှိပါဘူး။ အဲဒီလို မဆက်ဆံတဲ့အတွက်လည်း သူတို့အထက်က ဘာမှပြောင်းလဲသွားစရာ အကြောင်းမရှိပါဘူး။ နစ်နာတာကတော့ ကျွန်တော်တို့က ဒီအဆောက်အဦတွေက တစ်ဝက်တစ်ပျက်နဲ့ ဖြိုရမလား။ ဆက်ဆောက်ရမလားနဲ့သာ ဒီလိုမပြီးမပြတ်တဲ့ လုပ်ငန်းတွေ များစွာကျန်ရှိပါတယ်။ ဒါကြောင့်မို့လို့ ကျွန်တော့အနေနဲ့ အချုပ်ပြောချင်တာက တာဝန်ယူပြီး တာဝန်မခံတဲ့ အင်ဂျင်နီယာ များကို ဘယ်လိုစိစစ်ဆောင်ရွက်မယ်ဆိုတာရယ်၊ မှန်ကန်တဲ့ ယှဉ်ပြိုင်လိုစိတ်ရှိသော ဆောက်လုပ်ရေး ကုမ္ပဏီများရွေးချယ်နိုင်ရန် သမ္မတရုံးကထုတ်ပြန်ထားသော တင်ဒါလုပ်ငန်းလမ်းညွှန် (၁/၂၀၁၇) ညွှန်ကြား ချက်အတိုင်း အလေးထားဆောင်ရွက်သင့်ကြောင်း ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားအစီရင်ခံစာ(၆/၂၀၁၈)ကို ပါဝင်ဆွေးနွေးလိုက်ရပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးဆန်းမြင့် ဧရာဝတီတိုင်းဒေသကြီးမဲဆန္ဒနယ်အမှတ်(၃) ဆွေးနွေးဖို့ဖြစ်ပါတယ်။</speech>
<speech><mp id="1339">ဦးဆန်းမြင့်(မဲဆန္ဒနယ်အမှတ်-၃၊ ဧရာဝတီတိုင်းဒေသကြီး)</mp>လေးစားအပ်တဲ့ ပြည်ထောင်စု လွှတ်တော် နာယကကြီးနဲ့တကွ အားလုံးမင်္ဂလာပါ။ ကျွန်တော်ကတော့ ဧရာဝတီတိုင်းဒေသကြီး မဲဆန္ဒနယ် အမှတ်(၃)၊ အမျိုးသားလွှတ်တော်ကိုယ်စားလှယ် ဦးဆန်းမြင့်ဖြစ်ပါတယ်။ ပညာရေးဝန်ကြီးဌာန၊ အခြေခံ ပညာဦးစီးဌာနရဲ့ ၂၀၁၇-၂၀၁၈ ခု၊ ဘဏ္ဍာရေးနှစ် တည်ဆောက်ရေးလုပ်ငန်းများ အကောင်အထည်ဖော် ဆောင်ရွက်နိုင်မှု အခြေအနေနှင့်စပ်လျဉ်းပြီး ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာ အမှတ်စဉ် (၆/၂၀၁၈) အပေါ် ကျွန်တော့ရဲ့ မဲဆန္ဒနယ်အတွင်းမှာရှိတဲ့ အချို့ကျောင်းတည်ဆောက်ရေး လုပ်ငန်းများနဲ့ပတ်သက်ပြီးတော့ လွှတ်တော်ကိုယ်စားလှယ်များထံ လိပ်မူပြီး တိုင်ကြားလာတာကြောင့် ကျွန်တော်နဲ့ ပြည်သူ့လွှတ်တော်ကိုယ်စားလှယ်တို့ ကွင်းဆင်းလေ့လာ စိစစ်မှု အပေါ် အခြေခံပြီး ထောက်ခံဆွေးနွေး တင်ပြသွားမှာဖြစ်ပါတယ်။ ကျွန်တော်တို့ ကွင်းဆင်းလေ့လာစိစစ်တဲ့ အခါမှာ ဒီအဆိုပါစာသင်ကျောင်းတည်ဆောက်ရေး လုပ်ငန်းများဟာ တင်ဒါကော်မတီနဲ့ တင်ဒါလက်ခံရေးနဲ့ စိစစ်ရေးကော်မတီတို့က အတည်ပြုပြီး လုပ်ငန်းအပ်နှံခြင်းသဘောတူစာချုပ် ချုပ်ဆိုဆောင်ရွက်နေတဲ့ ကုမ္ပဏီများဖြစ်ကြောင်း တွေ့ရှိရပါတယ်။ လေးစားအပ်တဲ့ နာယကကြီးခင်ဗျာ။ တည်ဆောက်ရေးလုပ်ငန်းခွင်ကို လေ့လာကြည့်လိုက်တော့ ပန်းရံအလုပ်သမားအချို့၊ လက်သမားအချို့သာ လုပ်ငန်းဆောင်ရွက်နေတာကို လုပ်ငန်းခွင်မှာ တွေ့ရပါတယ်။ ကုမ္ပဏီဖွဲ့စည်းမှု။ ဒါနဲ့ပတ်သက်ပြီးကျွန်တော်တို့ ကြည့်တဲ့အခါမှာ အခြားကုမ္ပဏီက Site Engineer ရဲ့ အမည်ကိုထည့်သွင်းထားတာ တွေ့ရပါတယ်။ အဆိုပါ Site Engineer ဟာ ဒီလုပ်ငန်းခွင်ကို လုံးဝလာရောက်ခြင်း မရှိတာကိုလည်းပဲ ကျွန်တော်တို့ စုံစမ်းသိရှိရပါတယ်။ နောက် ပညာရေးဝန်ကြီးဌာနရဲ့ ကျောင်းအဆောက် အဦများ ဆောက်လုပ်ရာမှာ လိုက်နာဆောင်ရွက်ရမယ့် သတ်မှတ် စံချိန်စံညွှန်းများကို လိုက်နာမှုမရှိဘူး။ Work Plan d. Work Program 33c3:00 Detail ogop:ll specəsmdan:98c:20: asei ယန္တရား လုံးဝမရှိဘူး။ ကုမ္ပဏီဖွဲ့စည်းပုံကို ကြည့်တော့လည်းပဲ အင်္ဂါရပ်နဲ့ညီညွတ်တဲ့ သတ်မှတ်အရည်အချင်းနဲ့ ပြည့်စုံတဲ့ ကုမ္ပဏီမဟုတ်ဘူးဆိုတာကို ကျွန်တော်တို့ လေ့လာတွေ့ရှိရပါတယ်။ သတ်မှတ်အရည်အချင်းနဲ့ ကိုက်ညီမှုမရှိတဲ့ ကုမ္ပဏီဖြစ်နေသော်လည်းပဲ အဆိုပါကုမ္ပဏီဟာ ကျွန်တော်တို့ရဲ့ မဲဆန္ဒနယ်မှာက ကျောင်း ၃ ကျောင်း။ နောက် လေးမျက်နှာမြို့နယ်၊ ကျုံပျော် မြို့နယ်၊ အင်္ဂပူမြို့နယ်တို့မှာလည်းပဲ တင်ဒါအောင်ပြီး တည်ဆောက်ရေးလုပ်ငန်းများ ဆောင်ရွက်နေတာကိုလည်းပဲ ကျွန်တော်တို့ မေးမြန်းသိရှိရပါတယ်။ ဒီတော့ တည်ဆောက်ရေးလုပ်ငန်းများမှာ Working Drawing နဲ့ အလုပ်လုပ်ဆောင်ခြင်း ဖြစ်တဲ့အတွက် တိကျတဲ့ Structural Drawing မရှိတဲ့အတွက် အရည်အသွေးပြည်မီတဲ့ အခြေခံအဆောက် အအုံများ ဖြစ်လာရန် အခွင့်အလမ်း လွန်စွာနည်းပါးပါတယ်။ လုပ်ငန်းအပ်နှံသဘောတူစာချုပ်ပါ ကတိ ကဝတ်များနဲ့ လုပ်ငန်းဆောင်ရွက်ထားမှု အခြေအနေတို့မှာလည်း လိုက်နာဆောင်ရွက်မှု အားနည်း နေပါတယ်။ တည်ဆောက်ရေးလုပ်ငန်းသုံးပစ္စည်းများဖြစ်တဲ့ အုတ်၊ သဲ၊ ကျောက်၊ သံ၊ ဘိလပ်မြေ၊ သစ် အစရှိသည်တို့ရဲ့ အရည်အသွေး စံချိန်စံညွှန်းအတိုင်းအတာတို့လည်း ကိုက်ညီမှုမရှိကြောင်း ကျွန်တော်တို့ စိစစ်လေ့လာ တွေ့ရှိပါတယ်။ အထူးသဖြင့် QC လုပ်ငန်းများ ဆောင်ရွက်မယ့် အဖွဲ့အစည်းနဲ့ ခရိုင်နဲ့မြို့နယ် ကြီးကြပ်စစ်ဆေးရေး အဖွဲ့တို့ဟာ မိမိတို့လုပ်ဆောင်ရမယ့် လုပ်ငန်းတာဝန်တွေကို အပြည့်အဝ ဆောင်ရွက်ခြင်းမရှိဘူး။ မရှိတဲ့ အခါကျတော့ ကန်ထရိုက်တာကနေ ငွေထုတ်ပေးဖို့ အဆိုပြုတင်ပြခြင်းအပေါ်မှာ လွယ်လင့်တကူ ထောက်ခံ ကြတဲ့အတွက် အခြေခံကျောင်းဆောက်လုပ်ရေး ကြီးကြပ်မှုကော်မတီတို့နဲ့ သဘောထားကွဲလွဲကာ တည်ဆောက်ရေး ပြဿနာများ ပေါ်ပေါက်နေတာကိုလည်း ကျွန်တော်တို့ သိရှိရပါတယ်။ တင်ဒါအောင်ကုမ္ပဏီအချို့ဟာ မတရားအကျိုးအမြတ်ရစေရန် ရည်ရွယ်ပြီးတော့ အရည်အသွေးမပြည့်မီတဲ့ လုပ်ငန်းများ ဆောင်ရွက်ကြတဲ့ အတွက် ဒီကုမ္ပဏီကိုသာမက ကုမ္ပဏီရဲ့ တာဝန်ရှိတဲ့သူတွေကိုပါ ထိရောက်စွာအရေးယူမှု ဆောင်ရွက်သင့် ပါတယ်။ လေးစားအပ်တဲ့ နာယကကြီးခင်ဗျား။ ထိရောက်တဲ့အရေးယူ ဆောင်ရွက်မှုဆိုရာမှာ အရည်အသွေး၊ စံချိန်စံညွှန်း မပြည့်မီတဲ့ တည်ဆောက်မှုတို့ကို ချက်ချင်းအစားထိုး လဲလှယ်စေဖို့ သင့်ပါတယ်။ နောက်တစ်ခါ ဖျက်သိမ်းပြီး ပြန်လည်တည်ဆောက်စေခြင်းလည်း လုပ်သင့်ပါတယ်။ ပြန်လည်ပြုပြင်အစားထိုးရန် မဖြစ်နိုင်တော့တဲ့ အခြေအနေမှာ ကြီးလေးသော ဒဏ်ငွေပေးဆောင်ခြင်း သို့မဟုတ် လုပ်ငန်းတန်ဖိုးငွေ ပေးချေရာမှာ ခုနှိမ်ဖြတ်တောက်ပြီးမှ ပေးချေခြင်းတို့ ပြုလုပ်သင့်ပါတယ်။ ဒါပေမယ့် လုပ်ငန်းအပ်နှံတဲ့ သဘောတူစာချုပ်အရ အငြင်းပွားတဲ့ ပြဿနာကို တရားရုံးရဲ့ အဆုံးအဖြတ် ရယူရမယ်ဆိုတဲ့အတွက် osop:0cme:Good Law of Tort, Contract of Law ooh oop:696039. googs gepigs အခက်အခဲဖြစ်တယ်။ သို့အတွက် ကျွန်တော့အနေနဲ့ အထူးတင်ပြချင်တာကတော့ ပြည်သူ့ငွေစာရင်း အစီရင်ခံစာ (၆/၂၀၁၈) အပေါ် ကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို လိုက်နာဆောင်ရွက်သင့်ပါကြောင်း ထောက်ခံဆွေးနွေးအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးညွန့်အောင် မုံရွာမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="2229">ဦးညွန့်အောင်(မုံရွာမဲဆန္ဒနယ်၊ စစ်ကိုင်းတိုင်းဒေသကြီး)</mp>လေးစားအပ်ပါသော SSS က SSS SSS ဝန်ကြီးနဲ့ ဧည့်သည်တော်များအားလုံး နှလုံးစိတ်ဝမ်းအေးချမ်းကြပါစေကြောင်း ဂါရဝပြု နှုတ်ခွန်းဆက်သ အပ်ပါတယ်။ ကျွန်တော်ကတော့ မုံရွာမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးညွန့်အောင်ဖြစ်ပြီး ပညာရေးဝန်ကြီးဌာန၊ အခြေခံပညာဦးစီးဌာန၏ ၂၀၁၇-၂၀၁၈ ခုနှစ်၊ ပညာရေးနှစ် ခွင့်ပြုရန်ပုံငွေတွင် ပါဝင်သော တည်ဆောက်ရေးလုပ်ငန်းများ အကောင်အထည်ဖော်ဆောင်ရွက်နိုင်မှု အခြေအနေနှင့်စပ်လျဉ်း၍ ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ အမှတ်စဉ် (၆/၂၀၁၈)ကို ထောက်ခံဆွေးနွေးသွားမှာ ဖြစ်ပါတယ်။ ပြည်ထောင်စုလွှတ်တော် နာယကကြီးခင်ဗျာ။ ကျွန်တော့အနေနဲ့ အထူးသဖြင့် အမှတ်စဉ် ၁ရ တွေ့ကြုံရသည့် အခက်အခဲများနှင့် အားနည်းချက်များ အပိုင်းကို ဆွေးနွေးလိုပါတယ်။ Power Point အသုံးပြုခွင့် တောင်းခံအပ်ပါတယ်ခင်ဗျာ။ အမှတ်စဉ် ၁၇(က) မှာ တင်ဒါလုပ်ငန်းစဉ်များ ီးစီးအောင် ဆောင်ရွက်နိုင်မှု မရှိခြင်းလို့ ပါပါတယ်။ အဲဒီမှာပဲ တင်ဒါပေးမယ့် အဆောက်အဦ ဒီဇိုင်း ဆွဲခြင်းကအစ စနစ်မကျခဲ့ဘူးလို့ ဆိုချင်ပါတယ်။ ကျွန်တော်တို့မုံရွာမှာ ကျောင်း ၉ ကျောင်းကျပါတယ်။ တစ်ထပ်ကျောင်း တွေလည်း ပါပါတယ်။ ကျောင်း အဆောက်အဦရဲ့ Column တိုင်တွေရဲ့ အဲဒီမှာ မူလတင်ဒါပေးတဲ့ ဒီဇိုင်း။ အရွယ်အစားဟာ ၁၅ လက်မပတ်လည်လို့ ပါပါတယ်။ အဲဒီမှာ သံချောင်းက ၈ ချောင်း ထည့်ရ မယ်လို့လည်း ဆိုထားပါတယ်။ အဲဒီ Column တိုင်တွေရဲ့ မြေကျင်း အနက်ဟာ ၆ ပေ ရှိရမယ်လို့လည်း တွေ့ရပါတယ်။ ဒါပေမယ့် တကယ်လာရောက် ဆောင်ရွက် တဲ့အခါမှာ Column တိုင်တွေရဲ့ ပတ်လည် ဟာကွာနေပါတယ်။ မူလဒီဇိုင်းမှာပါတဲ့အတိုင်း လုပ်ဖို့ပြောတော့ လုပ်ငန်းရပ်သွားပါတယ်။ နောက် Column တိုင်တွေရဲ့ မြေကျင်းအနက်ကလည်း ဒီဒီဇိုင်းမှာ ပါတဲ့ အတိုင်း မလုပ်ပါဘူး။ အဲဒီအတွက် ပြောတဲ့ အတွက် လုပ်ငန်းကို ရပ်ဆိုင်းသွားပါတယ်။ နောက်သူတို့ဟာ ဒီဇိုင်းကို ပြင်ပြီးတော့လာပါတယ်။ အဲဒီ ဒီဇိုင်းပြင်လာတဲ့အထဲမှာ ဘယ်သူ့ တာဝန်ခံ လက်မှတ်မှ မပါဘဲနဲ့ မပါတဲ့ဒီဇိုင်းကို ယူလာခဲ့ပါတယ်။ ကြီးကြပ်ရေးကော်မတီတွေက လက်မခံတဲ့အခါ မှာမှ ဒီ ဒု-ညွှန်ကြားရေးမှူး လက်မှတ်ပါတဲ့ ဒီဇိုင်းတစ်ခုကို ယူလာခဲ့ပါတယ်။ အဲဒီ ဒီဇိုင်းမှာ Nexti ဒါကမူလဒီဇိုင်းဖြစ်ပါတယ်။ ဒီ ဒီဇိုင်းတွေမှာကျတော့ နောက်ထပ်လုပ်တဲ့ ဒီဇိုင်းမှာကျတော့ ကျွန်တော်တို့ Column တိုင်တွေရဲ့ ထုထည်ဟာ ၁၂ လက်မပတ်လည် ဖြစ်သွားပါတယ်။ နောက်သံချောင်းတွေဟာ ၄ ချောင်း ဖြစ်သွား ပါတယ်။ ရှေ့က ကော်ရစ်ဒါမှာ ၄ ချောင်း ဖြစ်သွားတယ်။ နောက်က Main ကာဒီ မှာတော့ သူက ဒီ ၆ ချောင်းလို့ ဖြစ်ပါတယ်။ ဆိုလိုတာက ဒီလိုဒီဇိုင်းတွေ ပြင်ဆွဲလို့ ရမယ်ဆိုလို့ရှိရင် ယခင်ကတင်ဒါ ပြိုင်ဆွဲ ခဲ့ကြတဲ့ လုပ်ငန်းရှင်တွေရဲ့ မျက်နှာကို ထောက်ဖို့လိုပါတယ်။ တင်ဒါသာအောင်အောင်လုပ်။ ဒီဇိုင်းက ကြိုက်သလို လုပ်လို့ရတယ်လို့ဖြစ်သွားမှာ စိုးရိမ်ပါတယ်။ အဲဒီလို မဖြစ်စေချင်ပါဘူး။ နောက် ပထမဒီဇိုင်းက တာဝန်မကျေတာလား။ ဒုတိယဒီဇိုင်းက ဘာ့ကြောင့် ပြန်ဆွဲရတာလဲလို့ ပြန်စစ်ဖို့လည်း လိုပါတယ်။ ကုမ္ပဏီတွေကတော့ ဘယ်ဒီဇိုင်းမှ သူတို့မလိုက်နာချင်ပါဘူး။ ၁၅ လက်မ ပတ်လည်လည်း သူတို့မလိုက်နာပါဘူး။ ၁၂ လက်မ ပတ်လည်လည်း သူတို့မလိုက်နာပါဘူး။ တကယ်တမ်း သူတို့လုပ်တာက ၉ လက်မ ပတ်လည် Column တိုင်တွေနဲ့ လုပ်ခဲ့ခြင်းဖြစ်ပါတယ်။ နောက်တစ်ချက် ကတော့ တည်ဆောက်ရေးလုပ်တဲ့နေရာမှာ Site Engineer တွေမရှိခြင်းဟာလည်း အခက်အခဲတစ်ခု ဖြစ်ပါတယ်။ အဆင့်မီမီ ပြီးဖို့ရာအတွက်၊ ီးဖို့ရာအတွက် တကယ့်အခက်အခဲ ဖြစ်ပါတယ်။ ကျွန်တော်တို့ ဆက်သွယ်လို့မရပါဘူး။ ဆောက်လုပ်ရေးလုပ်ငန်းခွင်ထဲမှာ ပန်းရံနဲ့ လက်သမားပဲရှိပါတယ်။ တကယ်ကြီးကြပ်ရေးလုပ်နေတဲ့ ကျောင်းအုပ်ဆရာကြီးမှာ ဒီပန်းရံတွေ၊ လက်သမားတွေနဲ့ ပြောမရ၊ ဆိုမရ၊ ဆွေးနွေးမရလို ဖြစ်နေပါတယ်။ အဲဒါတွေကြောင့် ဘာတွေဖြစ်လာသလဲ။ မပျက်သင့်တာတွေ ပျက်ကြရပါတယ်။ မဖျက်သင့်တာတွေလည်း ဖျက်ကြရပါတယ်။ ဆုံးရှုံးမှုတွေလည်း အများကြီး ဖြစ်လာရပါတယ်။ ဒါတွေကတော့ မအပ်ရသေးတဲ့ ကျွန်တော်တို့ မုံရွာမြို့နယ်မှာရှိတဲ့ ကျောင်းတွေရဲ့ အဆင့်မမီတဲ့ ဆောက်လုပ်ရေးလုပ်ငန်းတွေ ဖြစ်ပါတယ်။ မုံရွာ ကျောင်း ၂ ကျောင်းဟာ အခုချိန်အထိ မပြီးသေး ပါဘူး။ ကျွန်တော့အနေနဲ့တော့ မုံရွာမှာ ကျောင်း ၂ ကျောင်းဟာ နထိန်းကျောင်းရယ်၊ နိဗ္ဗာန်ဝ ကျောင်း ၂ ကျောင်းရယ် မပြီးသေးပါဘူး။ ခုချိန်ထိ မပြီးသေးတာဖြစ်ပါတယ်။ ဒါ့ကြောင့် ပြည်သူ့ငွေစာရင်းပူးပေါင်း ကော်မတီရဲ့ အစီရင်ခံစာ (၆/၂၀၁၈) ကို ကျွန်တော့အနေနဲ့ အလေးအနက် ထောက်ခံအပ်ပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ နေ့လယ်စာသုံးဆောင်ဖို့ အစည်းအဝေးကို တစ်နာရီခန့် ခေတ္တရပ်နားမှာဖြစ်ပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျာ။</speech>
<speech type="mc">အားလုံး ထွက်ခွာနိုင်ကြပါပြီခင်ဗျာ။</speech>
<speech type="mc">အစည်းအဝေးပြန်လည်စတင်ခြင်း ၊ လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနဲ့ ဧည်သည်တော်များခင်ဗျာ။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျာ။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာအပေါ် ဆက်လက်ဆွေးနွေးသွားမှာ ဖြစ်ပါတယ်။ ဦးအောင်မျိုးလတ် မန္တလေးတိုင်းဒေသကြီး မဲဆန္ဒနယ်အမှတ်(၅) ဆွေးနွေးဖို့ဖြစ်ပါတယ်။</speech>
<speech><mp id="1291">ဦးအောင်မျိုးလတ်(မဲဆန္ဒနယ်အမှတ်-၅၊ မန္တလေးတိုင်းဒေသကြီး)</mp>လေးစားရပါသော ပြည်ထောင်စုလွှတ်တော် နာယကကြီး၊ ပြည်ထောင်စုဝန်ကြီး၊ ဒု-ဝန်ကြီးနဲ့ ပြည်ထောင်စုလွှတ်တော် ကိုယ်စားလှယ်များအားလုံး မင်္ဂလာပါ။ ကျွန်တော်က မန္တလေးတိုင်းဒေသကြီး၊ မဲဆန္ဒနယ်မြေအမှတ်(၅)မှ အမျိုးသားလွှတ်တော်ကိုယ်စားလှယ် ဦးအောင်မျိုးလတ် ဖြစ်ပါတယ်။ ကျွန်တော့အနေနဲ့ ပြည်သူ့ငွေ စာရင်းပူးပေါင်းကော်မတီကနေပြီးတော့ ပညာရေးဝန်ကြီးဌာန အခြေခံပညာဦးစီးဌာနရဲ့ ၂၀၁၇-၂၀၁၈ ဘဏ္ဍာရေးနှစ် ခွင့်ပြုရန်ပုံငွေပါဝင်သော ဆောက်လုပ်ရေးလုပ်ငန်းများ အကောင်အထည်ဖော်ဆောင်ရွက် နိုင်မှု အခြေအနေနဲ့စပ်လျဉ်းပြီးတော့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာ(၆/၂၀၁၈)ကို ထောက်ခံအကြံပြု ဆွေးနွေးသွားမှာဖြစ်ပါတယ်။ လေးစားရပါသော နာယကကြီးခင်ဗျာ။ ပညာရေးဝန်ကြီးဌာနရဲ့ ၂၀၁၇-၂၀၁၈ ဘဏ္ဍာရေးနှစ်မှာ အခြေခံပညာဦးစီးဌာနအတွက် ဆောက်လုပ်ရေးလုပ်ငန်းပေါင်း ၂,၅၈၀ ရရှိပြီးတော့ ဆောက်လုပ်ရေး ဌာနမှ အဆောက်အဦးဦးစီးဌာနသို့ လုပ်ငန်းအပ်နှံခဲ့တဲ့အတွက်ကြောင့် ဘဏ္ဍာရေးနှစ်ကုန်တဲ့ ၂၀၁၈ ခုနှစ်၊ မတ်လ ၃၁ ရက်နေ့အထိ ၁၀၀ ရာခိုင်နှုန်းပြီးစီးသည့်လုပ်ငန်းမှာ ၆၂၂ ကျောင်းသာရှိတဲ့အတွက် ဆောက်လုပ်ရေး လုပ်ငန်းအားလုံးရဲ့ ၂၄ ရာခိုင်နှုန်းသာ ပြီးစီးခဲ့ပါတယ်။ အဲဒီအတွက်ကြောင့် ကျွန်တော်တို့အနေနဲ့ လုပ်ငန်း လမ်းစဉ်ဆောင်ရွက်ချက်တွေကို မဖြစ်မနေပြုပြင်ပြောင်းလဲရမှာဖြစ်ပါတယ်။ ဒါနဲ့တစ်ဆက်တစ်စပ်တည်း မှာပဲ ကျွန်တော်တို့ မဲဆန္ဒနယ် မြင်းခြံမြို့နယ်မှာ ၂၀၁၇-၂၀၁၈ ဘဏ္ဍာရေးနှစ်မှာ စာသင်ဆောင် ၁၂ ဆောင် ရရှိပြီး ကုမ္ပဏီတစ်ခုတည်းမှာ တင်ဒါအောင်မြင်ခဲ့ပါတယ်။ ထိုတင်ဒါအောင်ကုမ္ပဏီမှ စာသင်ဆောင် ၉ ဆောင်ကို ဆောက်လုပ်ပြီး ၃ ဆောင်ကို မဆောက်လုပ် သေးတဲ့အတွက်ကြောင့် မြို့နယ်စီမံခန့်ခွဲမှုအစည်းအဝေးမှာ မေးမြန်းတဲ့အခါ စီးပွားရေးအရတွက်ခြေ မကိုက်တဲ့အတွက်လို့ ပြောပါတယ်။ နောက်ပြီးမှ ရေဝင်အရပ်ဖြစ်နေတယ်လို့ ဆိုပြီးတော့ ပြန်လည်ပြင်ဆင် ပြောကြားခဲ့ပါတယ်။ ထိုကုမ္ပဏီဆောက်လုပ်ပြီးစီးခဲ့တဲ့ စာသင်ဆောင် ၉ ဆောင်အနက်မှ ၂ ဆောင် ဟာလည်း ရေဝင်အရပ်မှာရှိတဲ့အတွက်ကြောင့် အကြောင်းပြချက်ခိုင်လုံမှုမရှိဘဲ ကိုယ်ကျိုးကြည့်တဲ့ ကုမ္ပဏီ တစ်ခုဖြစ်နေပါတယ်။ လေးစားရပါသော နာယကကြီးခင်ဗျာ။ စာသင်ဆောင် ၃ ဆောင် ပြန်လည်အပ်နှံရာမှာလည်း လွှတ်တော်ကိုယ်စားလှယ်များ၊ အထွေထွေအုပ်ချုပ်ရေးမှူးနှင့် မြို့နယ်ပညာရေးတို့ကို အကြောင်းကြား ဆောင်ရွက်ခြင်းမရှိဘဲ ပြန်လည်အပ်နှံခဲ့တဲ့အတွက်ကြောင့် လုပ်ထုံးလုပ်နည်း၊ စည်းမျဉ်းစည်းကမ်းများနဲ့ မညီညွတ်ဘဲ ပြန်လည်အပ်နှံခဲ့ပါတယ်။ သက်ဆိုင်ရာ အဖွဲ့အစည်းများမှာလည်း တာဝန်ယူ၊ တာဝန်ခံမှု အပိုင်းများ တိကျပြတ်သားမှုမရှိဘဲ ရှုပ်ထွေးလျက်ရှိနေသောကြောင့် “ပေါ့စေလိုလို့ ကြောင်ရုပ်ထိုး၊ ဆေး ကြောင့်လေး” ဖြစ်နေပါတယ်။ စာသင်ဆောင် ပြန်လည်အပ်နှံထားတဲ့ ကျေးရွာတစ်ရွာဆိုလျှင် မြစ်ကမ်းပါး ပြိုလို့ ပြောင်းရွှေ့ ထားတဲ့ ကျေးရွာတစ်ရွာဖြစ်တဲ့အတွက်ကြောင့် စာသင်ဆောင်လုံးဝမရှိသေးသော ကျေးရွာဖြစ်နေပါတယ်။ ကျေးရွာတော်တော်များများမှာ စာသင်ဆောင်မလုံလောက်တာ၊ လေလွင့်ပျက်ဆီး နေတာတွေ များတဲ့အတွက် နိုင်ငံတော်မှချပေးတဲ့ စာသင်ဆောင်များကို ြာ စောင့်ဆိုင်းခဲ့ရတဲ့ အတွက် အင်မတန်မှ မျှော်လင့်တန်ဖိုးထားပါတယ်။ လေးစားရပါသော နာယကကြီးခင်ဗျာ။ တင်ဒါပေးရာမှာလည်း ကုမ္ပဏီတစ်ခုတည်းမှာ လုပ်ငန်း ၁၀ ခု၊ ၁၅ ခု Lot အလိုက် တင်ဒါယူတဲ့အတွက်ကြောင့် လုပ်ငန်းစီမံခန့်ခွဲမှုအားနည်းချက်များ ဖြစ်ပေါ်ခြင်း၊ Sub- Contract များပြန်လည်ပေးခြင်းတို့ကြောင့် အရည်အသွေးညံ့ဖျင်းခြင်းနှင့် ြီးစီးခြင်းတို့ ဖြစ်ပေါ်နေပါတယ်။ အဲဒီအတွက်ကြောင့် ငွေစာရင်းပူးပေါင်းကော်မတီမှ အကြံပြုသည့် Lot တစ်ခုတွင် ၃ ဆောင် သို့မဟုတ် ၅ ဆောင်ထက်ပိုပြီးတော့ မပေးသင့်ပါ။ လေးစားရပါသော နာယကကြီးခင်ဗျာ။ စာသင်ကျောင်းများတွင်လည်း သန့်စင်ခန်းများကို ပညာရေးဝန်ကြီးဌာနမှ တည်ဆောက်ပေးနေပါတယ်။ ကျေးလက်ဦးစီးဌာနမှ စာသင်ဆောင်များ၊ စာသင် ကျောင်းများ သောက်သုံးရေရရှိရေးလုပ်ငန်း မပါဝင်တဲ့အတွက်ကြောင့် ပညာရေးဝန်ကြီးဌာနမှ ရေစင် အုတ်ကန်များ ထည့်သွင်းတည်ဆောက်ပေးမည်ဆိုလျှင် ရေရရှိရန်သေချာသော ကျောင်းများသာလျှင် ပထမဦးဆုံး ထည့်သွင်းတွက်ချက်သင့်ပါတယ်။ လက်ရှိနိုင်ငံတော်မှ ပညာရေးအတွက် ဘတ်ဂျက် များမြှင့်တင်ပြီး ကျေးလက်ဒေသရှိ စာသင်ဆောင်များ လုံခြုံကောင်းမွန်စွာ ပညာသင်ကြားနိုင်ရေးအတွက် အခက်အခဲများကြားမှ ကြိုးစားဆောင်ရွက်ပေးနေတာ အားလုံးအသိပဲ ဖြစ်ပါတယ်။ လေးစားရပါသော နာယကကြီးခင်ဗျာ။ ၂၀၁၇-၂၀၁၈ ဘဏ္ဍာရေးနှစ်မှာ ဖြစ်ပေါ်ခဲ့တဲ့ ဆောက်လုပ်ရေး လုပ်ငန်း အခက်အခဲများမှာလည်း ၂၀၁၈-၂၀၁၉ မှာ ဘဏ္ဍာရေးနှစ် ပြုပြင်ပြောင်းလဲမှုများ ပြုလုပ်ထားတဲ့ အတွက်ကြောင့် ဆောက်လုပ်ရေးလုပ်ငန်းကာလ အခဲများ လျော့ကျပြေလည်သွားမှာဖြစ်ပါတယ်။ ၂၀၁၈ Mini-Budget မှစပြီး အဆောက်အဦးဦးစီးဌာနသို့ လုပ်ငန်းမအပ်နှံတော့ဘဲ တိုင်းဒေသကြီးနဲ့ ပြည်နယ်အစိုးရများအစီအစဉ်နဲ့ ဆောင်ရွက်ရမှာဖြစ်တဲ့အတွက် တာဝန်ယူ၊ တာဝန်ခံမှုအပိုင်းများ ရှင်းလင်း ပြတ်သားလာမှာဖြစ်ပါတယ်။ တိုင်းဒေသကြီးနှင့် ပြည်နယ်အစိုးရများ လုပ်ပိုင်ခွင့်၊ စီမံခန့်ခွဲပိုင်ခွင့် ပိုမို ရရှိရေးမှာ ဖက်ဒရယ်စနစ်ကိုသွားဖို့ ပြင်ဆင်နေတဲ့ ကျွန်တော်တို့တိုင်းပြည်ရဲ့ အရေးတကြီးလိုအပ်ချက်လည်း ဖြစ်နေတဲ့အတွက်ကြောင့် ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထား မှတ်ချက်အစီရင်ခံစာ(၆/၂၀၁၈)ကို ထောက်ခံအကြံပြု ဆွေးနွေးလိုက်ပါတယ်။ အားလုံးကို ကျေးဇူးတင် ပါတယ်။</speech>
<speech type="speaker">ဦးဝင်းထွဋ် ဖျာပုံမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1619">ဦးဝင်းထွဋ်(ဖျာပုံမဲဆန္ဒနယ်၊ ဧရာဝတီတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ အားလုံးပဲမင်္ဂလာပါ။ ကျွန်တော်ကတော့ ဖျာပုံမဲဆန္ဒနယ်မှ ပြည်သူ့ လွှတ်တော်ကိုယ်စားလှယ် ဦးဝင်းထွဋ် ဖြစ်ပါတယ်။ ကျွန်တော့အနေနဲ့ ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာ(၆/၂၀၁၈)ကို အကြံပြု ဆွေးနွေးသွားမှာ ဖြစ်ပါတယ်။ အစီရင်ခံစာတွင် တင်ဒါလုပ်ငန်းစဉ် များ နှောင့်နှေးကြန့်ကြာ၍ ဘဏ္ဍာရေးနှစ်အတွင်း လုပ်ငန်းများပြီးစီးအောင် ဆောင်ရွက်နိုင်မှုမရှိခြင်း၊ လုပ်ငန်းပြီးစီးမှုနဲ့ တစ်ပြေးညီငွေပေးချေနိုင်မှုမရှိခြင်း၊ စံချိန်စံညွှန်း အရည်သွေးမပြည့်မီမှု ဒီဇိုင်းနည်းစနစ် မှားယွင်းမှုများ တင်ဒါစိစစ်ရွေးချယ်မှုနည်းလမ်းနှင့် အမှတ်ပေးစနစ်၊ လုပ်ငန်းအပ်နှံမှုသဘောတူစာချုပ်ရဲ့ အားနည်းချက်၊ လိုအပ်ချက်၊ ဖြည့်စွက်ရန်စည်းကမ်းသစ်များ စတဲ့အဓိကအချက်များကို ကျယ်ကျယ်ပြန့်ပြန့် သုံးသပ်သဘောထားမှတ်ချက်ပြုထားပါတယ်။ ဒုတိယအကြိမ် ပြည်ထောင်စုလွှတ်တော် ဆဋ္ဌမပုံမှန် အစည်းအဝေး ပဉ္စမနေ့ ၇-၁၁-၂၀၁ရ ရက်နေ့တွင် တင်သွင်းသည့် ပြည်သူ့ငွေစာရင်းပူးပေါင်းကော်မတီ၏အစီရင်ခံစာ(၁၂/၂၀၁၇)ပါ ဆောက်လုပ်ရေး ဝန်ကြီး ဌာန အဆောက်ဦးဦးစီးဌာနသို့ လုပ်ငန်းများအပ်နှံဆောင်ရွက်ခြင်းနှင့်ပတ်သက်၍ မိမိအနေဖြင့် အဆောက်အဦ ဦးစီးဌာနအနေဖြင့် လုပ်ငန်းများကို အကောင်အထည်ဖော်ရာ၌ ကဏ္ဍအားလုံးတွင် အဓိကနေရာမှပါဝင် ဆောင်ရွက်နေသည့်အတွက် ပြန်လည်သုံးသပ်သင့်ပါကြောင်း၊ လုပ်ငန်းရန်ပုံငွေများကို အဆောက်အဦဦးစီး ဌာန၏ Non-Budget ငွေစာရင်းဖြင့် ဆောင်ရွက်ခွင့်အစား သက်ဆိုင်ရာဦးစီးဌာနမှ ကိုယ်တိုင်ပေးချေ သင့်ပါကြောင်း၊ လုပ်ငန်းတန်ဖိုးငွေပေးချေသည့် အဆင့် ၆ ဆင့် စနစ်ကို အဆင့်များလျှော့ချဆောင်ရွက် သင့်ပါကြောင်းအပါအဝင် အချက် ၅ ချက်ကို တင်ပြဆွေးနွေးခဲ့ပါတယ်။ ယခု အစီရင်ခံစာတွင်ဖော်ပြထားတဲ့ သဘောထားမှတ်ချက်များနဲ့ ပြည်ထောင်စုလွှတ်တော်ကိုယ်စားလှယ် များရဲ့ ဆွေးနွေးချက်များအပေါ်တွင် ဆောက်လုပ်ရေးဝန်ကြီးဌာန အဆောက်အဦဦးစီးဌာနအနေဖြင့် အလေးအနက်ထား တာဝန်ယူဆောင်ရွက်သင့်ပါကြောင်း တိုက်တွန်းအပ်ပါတယ်။ ပါဝင်သည့်အဖွဲ့စည်းများ ဖောင်းပွပြီးတော့ လူပုဂ္ဂိုလ်ပေါ်တွင် မူတည်သည့် ဗဟိုချုပ်ကိုင်မှုစနစ်အစား အပြန်အလှန်ထိန်းကျောင်းမှု ရှိပြီးတော့ တာဝန်ယူ၊ တာဝန်ခံမှုရှိသော ရှင်းလင်းတိကျသည့် စနစ်ကောင်းတစ်ရပ်ကို အမြန်ဆုံး အကောင်ထည်ဖော်ဆောင်ရွက်ရန် လိုအပ်နေပါတယ်။ Power Point သုံးစွဲခွင့်ပေးဖို့ မေတ္တာရပ်ခံအပ် ပါတယ်ခင်ဗျာ။ Power Point သုံးစွဲခွင့်ပေးပါ။ တာဝန်ယူဆောင်ရွက်သင့်တဲ့ အဖွဲ့စည်းများနဲ့ အကြံပြုချက် များဖြစ်ပါတယ်။ လုပ်ငန်းအပ်နှံတဲ့ နိုင်ငံပိုင်လုပ်ငန်းဦးစီးဌာန အဓိကတာဝန်အရှိဆုံးဌာနများ ဖြစ်ပါတယ်။ တည်ဆောက်ရေးစီမံကိန်းများကို အကောင်ထည်ဖော်ဖို့အတွက် ဦးစားပေးအဆင့်တွေ၊ လုပ်ငန်းများရဲ့ အသေးစိတ်လိုအပ်ချက်နဲ့ စံချိန်စံညွှန်းများ၊ အကောင်ထည်ဖော်ရန်အဆင်သင့်ဖြစ်မှု စသည်တို့ကို တိကျစွာ ကြိုတင်ဆုံးဖြတ်ပြီးတော့ ဘတ်ဂျက်တွင် လျာထားဆောင်ရွက်ရပါမယ်။ ပုံစံတူ၊ အမျိုးစားတူတွေအတွက် ဗိသုကာနဲ့ Structure Design (BP.BQ) များ အတည်ပြုရရှိထားပြီး ဖြစ်ရပါမယ်။ ဒီဇိုင်းအသစ်ဖြစ်လို့ ရှိရင် အတိုင်ပင်ခံလုပ်ငန်းများမှာ ကြိုတင်အပ်နှံအတည်ပြုရပါမယ်။ ပမာဏကြီးမားတဲ့ စီမံကိန်းများ အတွက် ဒီဇိုင်းသီးသန့်တင်ဒါခေါ်ယူဖို့ လိုအပ်ပါတယ်။ အတည်ပြုပြီး BP.BQ တွေကို အသေးစိတ် ကုန်ကျ စရိတ်တွက်ချက်ပြီးတော့ ဘတ်ဂျက်တင်ပြ တောင်းခံဖို့လိုပါတယ်။ ပုံသေ PAE နှုန်းထားများနဲ့ ခန့်မှန်း တွက်ချက် ဘတ်ဂျက်တောင်းခံခြင်းမပြုဖို့ အလေးအနက် တိုက်တွန်းအပ်ပါတယ်။ ရန်ပုံငွေလွှဲပြောင်း သုံးစွဲခွင့်တောင်းခံရခြင်း၊ အထွေထွေပိုလျှံရန်ပုံငွေသို့ ပြန်လည်အပ်နှံရခြင်း၊ မူလခွင့်ပြုရန်ပုံငွေဖြင့် လုံလောက်မှုမရှိ၍ ထပ်မံတင်ပြ တောင်းခံရခြင်းများ များစွာလျော့နည်းသွားမှာ ဖြစ်ပါတယ်။ တိုင်းဒေသကြီးနဲ့ ပြည်နယ်တင်ဒါကော်မတီ။ စည်းမျဉ်းစည်းကမ်း၊ တင်ဒါပုံစံ၊ တင်ဒါလုပ်ငန်းစဉ်၊ တင်ဒါရွေးချယ်မှုနည်းလမ်း၊ လုပ်ငန်းသဘောတူစာချုပ်တွေကို တာဝန်ယူ၊ တာဝန်ခံမှုနဲ့ ရှင်းလင်းပြတ်သားစွာ ဆောင်ရွက်ဖို့လိုပါတယ်။ နိုင်ငံတော်သမ္မတရုံးရဲ့ ညွှန်ကြားချက်အမှတ်(၁/၂၀၁၇)ကို လိုက်နာဆောင်ရွက်ဖို့ အရေးကြီးပါတယ်။ ကန်ထရိုက်တာကနေပြီးတော့ Design BP.BQ ရေးဆွဲတွက်ချက် ဈေးနှုန်းတင်သွင်း ဆောက်လုပ်ရတဲ့စနစ် Design Build Method၊ ဦးစီးဌာနကအပ်နှံတဲ့ ဒီဇိုင်း BP,BQ များနှင့်သာ ဆောက်လုပ်ရေးတင်ဒါခေါ်ယူဖို့ ဖြစ်ပါတယ်။ တင်ဒါအောင်မြင်ပြီးမှ လုပ်ငန်းပြင်ဆင် ပြောင်းလဲခြင်း၊ စာချုပ်ပါစည်းကမ်းဖြေလျော့ပေးခြင်းမျိုး မပြုလုပ်ရပါဘူး။ သတ်မှတ်အရည်ချင်းနဲ့ကိုက်ညီတဲ့ QC အဖွဲ့တွေကို ငှားရမ်းတာဝန်ပေးအပ်ဖို့ လိုပါတယ်။ တင်ဒါရွေးချယ်ရာမှာ နည်းပညာ၊ စွမ်းဆောင်ရည်၊ ဈေးနှုန်းကိုသာ စဉ်းစားရန်လိုအပ်တော့သည့်အတွက် တင်ဒါလုပ်ငန်းစဉ်တွေ ပိုမိုလျင်မြန်လာမှာဖြစ်ပြီးတော့ အဂတိတရားတွေ လျော့နည်းသွားမှာဖြစ်ပါတယ်။ အရည်အသွေး၊ စံချိန်စံညွှန်းတွေကို ဆောက်လုပ်မှု လုပ်ငန်းအဆင့်အလိုက် မှန်ကန်စေရန် စစ်ဆေးနိုင်မှာလည်းဖြစ်ပါတယ်။ ကန်ထရိုက်တာကုမ္ပဏီ။ Feasibility Study ဆောင်ရွက်ဖို့လိုအပ်ပါတယ်။ Design ပြင်ဆင်မယ် ဆိုလို့ရှိရင် ထပ်တိုးတန်ဖိုးအနေနဲ့ တွက်ချက်ပေါင်းထည့်ပြီးတော့ တင်ဒါဈေးနှုန်းတင်သွင်းဖို့ ဖြစ်ပါတယ်။ ကန်ထရိုက်တာ Site Engineer ၊ Site Supervisor တွေအဆင့်ဆင့် တိတိကျကျ တာဝန်ယူ၊ ossogiosong Sacaobosepolos csl Work Plan, Work Schedule qp:69:3018:Gos? တင်ဒါကော်မတီနဲ့ QC အဖွဲ့တွေကို တင်ပြရပါမယ်။ Third Party QC ရဲ့ စစ်ဆေးခြင်းကို ခံယူရ ပါမယ်။ လုပ်ငန်းသဘောတူစာချုပ်ပါ အချက်များပေါ်တွင် မိမိ၏အဆိုပြု ဈေးနှုန်းအတိုင်း တာဝန်ယူ၊ တာဝန်ခံမှု ရှိရမှာဖြစ်ပါတယ်။ စီးပွားရေးအရ အောင်မြင်မှုရရှိပြီးတော့ ရေရှည်တွင် နာမည်ဂုဏ်သတင်း ကောင်းရှိတဲ့ လုပ်ငန်းများအဖြစ်နဲ့ ဖွံ့ဖြိုးလာမှာဖြစ်ပါတယ်။ ဆောက်လုပ်ရေးဝန်ကြီးဌာန အဆောက်အဦ ဦးစီးဌာန။ ယခုကဲ့သို့ကဏ္ဍပေါင်းစုံ မှာ ပါဝင် ဆောင်ရွက်နေမယ့်အစား Regulatory Body ဖြင့် အလျင်အမြန် အသွင်ပြောင်းလဲဆောင်ရွက်ရန် nezadolos csill Building and Construction Authority Act noong 20639p: Ogos:8:60s? Statutory Board saloo good:ecpulosusin opzado. 20631928:20631 2809:098928: op:1 Standard, Code, Norm များကို ရေးဆွဲပြဋ္ဌာန်းပြီးတော့ ဆောက်လုပ်ရေးနဲ့ ဆက်စပ်လုပ်ငန်း နယ်ပယ်အသီးသီးကို ထိန်းသိမ်းကြပ်မတ် ဆောင်ရွက်ရပါမယ်။ သုတေသနနဲ့ ဖွံ့ဖြိုးရေးလုပ်ငန်းများ၊ လူ့စွမ်းအားအရင်းအမြစ် လေ့ကျင့်ရေးသင်တန်းကျောင်းများ၊ အကယ်ဒမီများ ထူထောင်ရပါမယ်။ ဆောက်လုပ်ရေးကဏ္ဍနယ်ပယ် အသီးသီးရဲ့ စဉ်ဆက်မပြတ် ဖွံ့ဖြိုးတိုးတက်ရေးကို ဆောင်ရွက်နိုင်မှာဖြစ်ပါတယ်။ ပြည်သူ့ငွေစာရင်းပူးပေါင်းကော်မတီရဲ့ သဘောထားမှတ်ချက်ဖြစ်တဲ့ လုပ်ငန်းအပ်နှံ သဘောတူ စာချုပ်တွင် စည်းနှောင်မှုအားကောင်းတဲ့ စည်းကမ်းချက်များကို ထပ်မံဖြည့်စွက်ဖို့အတွက် ဖော်ပြထား ပါတယ်။ မည်သို့ပင် ထည့်သွင်းချုပ်ဆိုထားသည်ဖြစ်ပါစေ ကန်ထရိုက်တာမှ လိုက်နာဆောင်ရွက်မှုမရှိ ပါက တရားမမှုနဲ့သာ တရားစွဲဆိုနိုင်မှာ ဖြစ်ပါတယ်။ Regulatory Body နဲ့ ပြဋ္ဌာန်းထားတဲ့ သီးခြား ဥပဒေများ၊ Building Control Act ကဲ့သို့ ဥပဒေများဖြင့် နာမည်ပျက်စာရင်းတင်သွင်းခြင်း၊ လုပ်ငန်း လိုင်စင်ပိတ်သိမ်းခြင်း ထိရောက်သော ငွေဒဏ်၊ ထောင်ဒဏ်များ ချမှတ်ခြင်းဖြင့်သာ ဟန်ချက်ညီ ထိန်းကျောင်း နိုင်မှာ ဖြစ်ပါတယ်။ အားလုံးကို ကျေးဇူးတင်ပါတယ်ခင်ဗျာ။</speech>
<speech type="speaker">ဒုတိယဗိုလ်မှူးကြီးစိုးနိုင် တပ်မတော်သား အမျိုးသားလွှတ်တော်ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဒုတိယဗိုလ်မှူးကြီးစိုးနိုင်(တပ်မတော်သား၊ အမျိုးသားလွှတ်တော်ကိုယ်စားလှယ်)</mp>အားလုံးမင်္ဂလာပါခင်ဗျာ။ လေးစားရပါသော ပြည်ထောင်စုလွှတ်တော် နာယကနှင့် လွှတ်တော် ကိုယ်စားလှယ်များ ခင်ဗျား။ ကျွန်တော်ကတော့ တပ်မတော်သား အမျိုးသားလွှတ်တော်ကိုယ်စားလှယ် ဒုတိယဗိုလ်မှူးကြီး စိုးနိုင်ဖြစ်ပါတယ်။ ကျွန်တော့အနေနှင့် ပြည်သူ့ငွေစာရင်းပူးပေါင်းကော်မတီရဲ့ ဖတ်ကြားတင်ပြသော အစီရင်ခံစာ(၆/၂၀၁၈)ကို အကြံပြုဆွေးနွေးသွားမှာ ဖြစ်ပါတယ်။ Power Point သုံးစွဲခွင့်ပြုပါရန် တင်ပြ တောင်းခံအပ်ပါတယ်။ နိုင်ငံတစ်နိုင်ငံဖွံ့ဖြိုးတိုးတက်ရန်မှာ လူသားအရင်းအမြစ်ဖွံ့ဖြိုးတိုးတက်ဖို့ လိုအပ်ပါတယ်။ ပညာရည် အဆင့်အတန်းမြှင့်တင်ခြင်းသည် လူသားအရင်းအမြစ်ဖွံ့ဖြိုးတိုးတက်ရေးအတွက် အကောင်းဆုံးသော အရင်းအနှီးဖြစ်ပါတယ်။ နိုင်ငံတိုင်း ပညာရည်အဆင့်အတန်းတိုးတက်ရေး ဦးစားပေးဆောင်ရွက်နေသလို ကျွန်တော်တို့နိုင်ငံအနေနှင့်လည်း အစိုးရအဆက်ဆက် နိုင်ငံတကာနှင့် ရင်ပေါင်တန်းနိုင်ရေး ပညာရည် မြှင့်တင်ပေးလျက်ရှိပါတယ်။ အခုကာလမှာ အခြေခံပညာအဆင့်အတန်းမြှင့်တင်ရန် Kg+12 အစီအစဉ် စတင်ဆောင်ရွက်နေသလို ၂၀၁၇-၂၀၁၈ ပညာသင်နှစ်တွင် ကျောင်းပေါင်း ၅,၀၉၉ ကျောင်းကို အဆင့် တိုးမြှင့်ပေးခဲ့ပါတယ်။ ပညာရည်အဆင့်မြှင့်တင်ရန်မှာ သင်ကြားသင်ယူမှုစနစ်ပြောင်းလဲခြင်း၊ ကျောင်းများ အဆင့်မြှင့်တင်ခြင်း၊ အရည်အချင်းရှိသည့် ဆရာ၊ ဆရာမများလိုအပ်မှာဖြစ်သလို အခြေခံအဆောက်အအုံ ဖြစ်တဲ့ကျောင်း၊ စာသင်ခန်းနှင့် သင်ထောက်ကူပစ္စည်းများ လက်ရှိအခြေအနေနှင့်အညီ အရည်အသွေး ပြည်ဝရေး၊ ပြည့်စုံရေးမှာလည်း ပဓာနကျလှပါတယ်။ ဒါကြောင့်မို့လို့ ၂၀၁၇-၂၀၁၈ ပညာသင်နှစ်မှာ အခြေခံ ပညာဦးစီးဌာနအတွက် ဥပဓိရုပ်မကောင်းသောကျောင်းနှင့် ကျောင်းဆောင်သစ် ၂,၅၂၄ လုံး တည်ဆောက်ရန် ခွင့်ပြုခဲ့သော်လည်း ဘဏ္ဍာရေးနှစ်ကုန်ဆုံးချိန် ၆၂၂ လုံးသာ ရာနှုန်းပြည့်ပြီးစီးသည်ဟု အစီရင်ခံစာမှာ ဖော်ပြတွေ့ရှိရပါတယ်။ အလားတူမဖြစ်ပေါ်စေရေး မည်ကဲ့သို့ ဆက်လက်ဆောင်ရွက်ရမည်ကို သုံးသပ်ရမှာ ဖြစ်ပါတယ်။ ကော်မတီရဲ့ တင်ပြချက်များကို ထုတ်နုတ်ပြီး Power Point မှာ တင်ပြထားပါတယ်။ ပြည်ထောင်စုအစိုးရအဖွဲ့ ဗဟိုအဖွဲ့အစည်း ၆ ခု၊ ဝန်ကြီးဌာန ၁၉ ခုနဲ့ စည်ပင်သာယာရေး ကော်မတီ ၃ ရပ်တို့၏ ၂၀၁၇-၂၀၁၈ ဘဏ္ဍာရေးနှစ်အတွက် ၃၁-၃-၂၀၁၈ ရက်နေ့အထိ ခွင့်ပြုလုပ်ငန်း ၉,၁၄၂ ခုတွင် ပြီးစီး ၅.၂၅၈ ခုရှိပြီး ၅၇.၅ ရာခိုင်နှုန်းသာ ပြီးစီးခဲ့ကြောင်း၊ ဌာနအများစုမှာ ီးစီးမှု မရှိကြောင်း တင်ပြထားတဲ့အတွက် ၂၀၁၈-၂၀၁၉ ဘဏ္ဍာရေးနှစ်အတွက် ဘဏ္ဍာငွေ ငွေလုံးငွေရင်းခွင့်ပြုခြင်းကို သတ်မှတ်ကာလဆောင်ရွက်နိုင် မဆောင်ရွက်နိုင်သည့် ဌာနများခွဲခြားကာ ကန့်သတ်ခွင့်ပြုသင့်ပါကြောင်း အကြံပြုတင်ပြအပ်ပါတယ်။ တည်ဆဲညွှန်ကြားချက်များအရ တင်ဒါလုပ်ငန်းစဉ် ညွှန်ကြားချက်များကို ဌာနဆိုင်ရာအားလုံး သိရှိပြီးဖြစ်ကြောင်းနှင့် တင်ဒါလုပ်ငန်းစဉ် အစအဆုံး ၃ လကနေ ၈ လအထိ ဆောင်ရွက်ခဲ့ကြောင်း ဖော်ထုတ်တင်ပြထားပါတယ်။ မြေနေရာရရှိပြီး မပြီး၊ ကန့်သတ်ချက်များ ရှိ မရှိတို့ကို အစည်းအဝေး အဆင့်ဆင့်မှာ ရှင်းလင်းတင်ပြပြီးမှ လျာထားခဲ့ရမှာဖြစ်တဲ့အတွက် ဘဏ္ဍာငွေခွင့်ပြုချက် လွှတ်တော်က အတည်ပြုသည်နှင့် တင်ဒါခေါ်ယူစိစစ်ခြင်း စာချုပ်ချုပ်ဆို လုပ်ငန်းဆောင်ရွက်နိုင်ပြီဖြစ်ပါတယ်။ သို့မှသာ တင်ဒါအောင်မြင်သူဟာ ၁၀ လအတွင်း လုပ်ငန်းပြီးစီးအောင် ကြပ်မတ်ဆောင်ရွက်နိုင်မှာ ဖြစ်ပါတယ်။ တင်ဒါလုပ်ငန်းများ နှောင့်နှေးခဲ့သည့် ဌာန၊ နယ်မြေများကိုလည်း လျှော့၍ခွင့်ပြုသင့်ကြောင်း အကြံပြု တင်ပြအပ်ပါသည်။ တင်ဒါလုပ်ငန်းတွေမှာ လုပ်ငန်းတန်ဖိုးပေးချေရာ၌ ကြန့်ကြာမှုရှိနေကြောင်း၊ ရာခိုင်နှုန်းပြည့်ပြီးစီးတဲ့ အခြေခံပညာဦးစီးဌာနရဲ့ လုပ်ငန်း ၆၂၂ ခုကို အခြေခံထားပြီးတင်ပြထားကြောင်း တွေ့ရှိရပါတယ်။ ဆောင်ရွက်ရမယ့် လုပ်ငန်းတွေအနေနဲ့ ငွေစိုက်ထုတ်သုံးစွဲရမည်ဖြစ်တဲ့အတွက် ပထမဆုံးပေးချေရမယ့် ပြီးစီးမှုစိစစ်ပြီး ထုတ်ပေးရန်လိုအပ်မှာဖြစ်ပါတယ်။ ဒေသခံတာဝန်ရှိသူတွေ၊ လုပ်ငန်းစိစစ် ကြီးကြပ်ရေးအဖွဲ့များ၏ ငွေပေးချေမှု နှောင့်နှေးပါက ကန်ထရိုက်တာများကလည်း အကျိုးအမြတ်ကျန်အောင် အမျိုးမျိုးသောနည်းလမ်းများဖြင့် ဆောင်ရွက်လာကြမှာဖြစ်ပါတယ်။ နောက်ဆုံး နိုင်ငံတော်ဘဏ္ဍာငွေထဲကပဲ နည်းမျိုးစုံနဲ့ လျော့နည်းဆုံးရှုံးသွားမှာ ဖြစ်ပါတယ်။ ဒေသခံများရဲ့ အလုပ်အကိုင် အခွင့်အလမ်းနှင့် ဝင်ငွေရရှိရေး၊ ဒေသအတွက် အခြေခံအဆောက်အအုံတစ်ခု ပေါ်ထွန်းလာရေးကို ရည်မှန်းချက်ထားပြီး ငွေပေးချေမှု၊ နှောင့်နှေးကြန့်ကြာမှုမရှိစေရေးအတွက် တာဝန်ယူမှု၊ တာဝန်ခံမှုစနစ်နဲ့ ဆောင်ရွက်စေရမှာ ဖြစ်ပြီး ပျက်ကွက်မှုဖြစ်ခဲ့ရင် တာဝန်ရှိသူအဆင့်ဆင့်ကိုလည်း တည်ဆဲလုပ်ထုံးလုပ်နည်းတွေနဲ့အညီ အဂတိလိုက်စားမှုအဖြစ် ဖော်ထုတ်အရေးယူသင့်ကြောင်း အကြံပြုတင်ပြအပ်ပါတယ်။ ဌာနအားလုံးရဲ့ တည်ဆောက်ရေးလုပ်ငန်းတွေမှာ အရည်အသွေး၊ စံချိန်စံညွှန်း ပြည့်မီခြင်းမရှိသည့် လုပ်ငန်းများ ခရိုင် ၂၅ ခုအတွင်းမှာ ဖြစ်နေသည့်အခြေအနေကို သက်ဆိုင်ရာဝန်ကြီးဌာနများသို့ အသိပေး ပြီးဖြစ်ကြောင်း၊ ကန်ထရိုက်တာတွေရဲ့ မတရားအကျိုးအမြတ်ရရှိအောင် တမင်ရည်ရွယ်ချက်ရှိရှိ လုပ်ဆောင် နေခြင်း၊ စာရင်းစစ်ချုပ်ရုံးရဲ့ အရေးယူဆောင်ရွက်မှုနဲ့လည်း မကာကွယ်၊ မတားဆီးနိုင်လောက်အောင် ဖြစ်နေခြင်း စသည်တို့ကို သုံးသပ်တင်ပြထားပါသဖြင့် စံချိန်စံညွှန်းနှင့် အရည်အသွေးပြည့်ဝစွာ ြီးစီးဖို့ ထိထိရောက်ရောက်ရောက် အရေးယူဆောင်ရွက်နိုင်ရန် ဝန်ကြီးဌာန၊ တိုင်းဒေသကြီး၊ ပြည်နယ်အစိုးရ အဖွဲ့တို့မှ ထိရောက်စွာ စစ်ဆေးကြပ်မတ်မည့်နည်းလမ်း၊ စည်းကမ်းချက်များ၊ အမိန့်နှင့် ညွှန်ကြားချက်များ ်မံ ထုတ်ပြန်သင့်ကြောင်း အကြံပြုတင်ပြအပ်ပါတယ်။ ဒါ့အပြင် တင်ဒါစိစစ်ရေးလုပ်ငန်းစဉ်နှင့် စာချုပ်ပါစည်းကမ်းချက်များကို ပြန်လည်သုံးသပ်ပြီး ပြင်ဆင်ညွှန်ကြားနိုင်ရေး၊ သတ်မှတ်ကာလမပြီးစီးမှုများအတွက် နောက်ကျကြေး ပြန်လည်ပေးသွင်းစေ ခြင်းနှင့် လုပ်ကိုင်သည့် ကုမ္ပဏီများသည် သတ်မှတ်အရည်အချင်းပျက်ယွင်း၍ ပြည်သူ့ဘဏ္ဍာငွေ ဆုံးရှုံး ပါက ကုမ္ပဏီများကိုသာမကဘဲ ကုမ္ပဏီမှတာဝန်ရှိသူများကိုပါ နာမည်ပျက်စာရင်းသွင်း၍ အများပြည်သူ သိရှိနိုင်ရန် ကြော်ငြာသင့်ကြောင်း သဘောထားမှတ်ချက် ဖော်ပြထားသည့်အတွက် အမှန်တကယ် လုပ်ဆောင်ရန်လိုအပ်ကြောင်း ထောက်ခံတင်ပြအပ်ပါသည်။ အဆောက်အဦ ဦးစီးဌာနသည် တည်ဆောက်ရေးလုပ်ငန်းများကို ဌာနမှ တာဝန်ယူဆောင်ရွက်ခြင်း မပြုဘဲ စီမံကိန်းတည်ဆောက်ရေးလုပ်ငန်းများကိုသာ သတ်မှတ်အရည်အချင်း၊ အရည်အသွေးနှင့်အညီ ီးစီးရေးအတွက် စိစစ်စစ်ဆေးကြပ်မတ်ရန် တာဝန်ရှိသူများက ဆက်လက်ဆောင်ရွက်သင့် ပါကြောင်း အကြံပြုအပ်ပါသည်။ နိဂုံးချုပ်အနေနဲ့ ပညာရည်အဆင့်အတန်းမြင့်မာရေးအတွက် အခြေခံကျသော အဆောက်အဦ၊ သင်ထောက်ကူပစ္စည်းပြည့်စုံရန် ၊ တည်ဆောက်ရန် ဆောင်ရွက်နေသော တာဝန်ရှိသည့် ဝန်ကြီးဌာနများနှင့် ပူးပေါင်းဆောင်ရွက်လျက်ရှိသော ကုမ္ပဏီများအားလုံးသည် အမျိုးသားရေးစိတ်ဓာတ်ကို အခြေခံ၍ အဂတိ တရားကင်းရှင်းစွာဖြင့် အရည်အသွေးပြည့်ဝသော အဆောက်အဦများဖြစ်စေရေး ဝိုင်းဝန်းကူညီ ဆောင်ရွက် ပေးရန် တိုက်တွန်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဒေါ်ထုမေ ရခိုင်ပြည်နယ်မဲဆန္ဒနယ်အမှတ်(၁၁) ဆွေးနွေးဖို့ဖြစ်ပါတယ်။</speech>
<speech><mp id="1316">ဒေါ်ထုမေ(မဲဆန္ဒနယ်အမှတ်-၁၁၊ ရခိုင်ပြည်နယ်)</mp>လေးစားအပ်ပါသော ပြည်ထောင်စု လွှတ်တော် နာယကကြီးနဲ့တကွ အားလုံးမင်္ဂလာပါ။ နာယကကြီးရှင်။ ကျွန်မအနေနဲ့ ပြည်သူ့ငွေစာရင်း ပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာအမှတ်စဉ်(၆/၂၀၁၈)အရ အခြေခံပညာဦးစီးဌာန ကျောင်းအဆောက်အဦများ သတ်မှတ်ခြင်းဆိုင်ရာ ဘဏ္ဍာရေးနှစ်မှာ မပြီးဆုံးတဲ့ အတွက်ကြောင့်မို့လို့ ဒီအစီရင်ခံစာကိုတင်ခြင်းအပေါ်မှာ ဆွေးနွေးသွားမှာ ဖြစ်ပါတယ်။ အဓိကဆွေးနွေးလိုတဲ့အချက်က ကျောင်းဆောက်လုပ်ရေးလုပ်ငန်းများဟာ သတ်မှတ်ချိန်အတွင်းမှာ ပြီးစီးရမယ်ဆိုတာမှန်ပါတယ်။ ဒီထက်အရေးကြီးတာကတော့ ကျောင်းအဆောက်အဦမှာ ဘေးရန်ကင်းရှင်း လုံခြုံဖို့ အရှိဆုံးနေရာဖြစ်သင့်ပါတယ်။ မိဘများအနေနဲ့ သားသမီးများကို ဘေးရန်ကင်းပြီးတော့ လုံခြုံမှု ရှိတဲ့ အဆောက်အဦမှာ ပညာသင်ကြားစေလိုကြမှာ ဖြစ်ပါတယ်။ အရည်အသွေးပြည့်မီတဲ့ ကျောင်း အဆောက်အဦမဖြစ်ဘူးဆိုလို့ရှိရင် ပညာသင်ကြားရေးမှာ များစွာထိခိုက်နိုင်ပါတယ်။ ဒါ့အပြင် အသက် အန္တရာယ်လည်း ထိခိုက်နိုင်ပါတယ်။ မိုးသီးထန်စွာရွာသွန်းမှုကြောင့် ရေကြီးမှု၊ မုန်တိုင်းအန္တရာယ်ရှိတဲ့ သဘာဝဘေးအန္တရာယ်နဲ့ ခြိမ်းခြောက်နေရတဲ့ မြန်မာနိုင်ငံမှာ ကျောင်းအဆောက်အဦဟာ ရပ်ရွာအတွင်းမှာ စံပြအဖြစ် အလုံခြုံဆုံး သဘာဝဘေးဒဏ်ခံနိုင်လောက်တဲ့ အရည်အသွေးရှိဖို့ လိုအပ်တယ်ဆိုတာ အားလုံး အသိဖြစ်ပါလိမ့်မယ်။ စာသင်ကျောင်းများဟာဆိုလို့ရှိရင် စာသင်ကျောင်းတာဝန်အပြင် ရပ်ရွာအခမ်းအနားများ ဆောင်ရွက်တဲ့အခါမှာ အသုံးပြုတဲ့အခါများ ကျန်းမာရေးဆိုင်ရာ၊ လှုပ်ရှားမှုဆိုင်ရာမှာ သုံးဖြစ်ပါတယ်။ ကယ်ဆယ်ရေးစခန်းများအဖြစ်လည်း တစ်ဖက်က တာဝန်ထမ်းဆောင်ရပါတယ်။ ရပ်ရွာအတွက် အရေး အကြီးဆုံး အခြေခံအဆောက်အဦတစ်ခုလည်း ဖြစ်ပါတယ်။ ဒါကြောင့် အရည်အသွေးမီ လုံခြုံဘေးကင်းဖို့ တည်ဆောက်နိုင်ဖို့က ကုမ္ပဏီများကို သေချာစွာရွေးချယ်ဖို့ အရေးကြီးပါတယ်။ နာယကကြီးရှင်။ ကျွန်မရဲ့ တင်ပြမှုကို Power Point ဖြင့် ဆက်လက်တင်ပြခွင့်ပြုပါရန် လေးစားစွာ ခွင့်တောင်းခံအပ်ပါတယ်။ Next ဒီ အပိုဒ် ၉ ရဲ့ ရခိုင် Section မှာ ဖော်ပြထားတဲ့အရာမှာ ဆိုလို့ရှိရင် မြန်မာတစ်နိုင်ငံလုံးမှာ တင်ဒါခေါ်တဲ့နေ့ရက်၊ တင်ဒါဖွင့်လှစ်တဲ့နေ့ရက် အတည်ပြုခြင်းမှာ ရခိုင်ပြည်နယ်ဟာ အကြန့်ကြာဆုံး ဖြစ်ပါတယ်။ ဒီအကြန့်ကြာဆုံးလုပ်ငန်းဆောင်တာကို ကြည့်ခြင်းအားဖြင့် ဌာနဆိုင်ရာများ ပိုပြီးတော့ အလေးထားဖို့လိုအပ်ကြောင်း တင်ပြလိုပါတယ်။ ဆက်လက်ပြီး ကျွန်မရဲ့ မဲဆန္ဒနယ်မှ အမျိုးသားလွှတ်တော်မှာ လိုအပ်ချက်အရ ထက်ကြပ် အ.လ.က(ခွဲ)ကျောင်းကို ၁၂၀ ပေ x ၃၀ ပေ လိုအပ်ကြောင်း သက်ဆိုင်ရာဝန်ကြီးဌာနကို တင်ပြတဲ့ အခါမှာ မြေပြင်သေချာဆင်းပြီးတော့မှ ကျွန်မအနေနဲ့ ကျောင်းသားတွေ ၃၀၀ ကျော်နေပြီ ဖြစ်တဲ့အတွက် ကြောင့်မို့လို့ ဒီအဆောက်အဦကို တင်ပြပါတယ်။ ဝန်ကြီးဌာနက ၉၀ x ၃၀ ပေးလိုက်ပါတယ်။ ၉၀ x ၃၀ လျှော့ပြီးတော့ပေးပေမယ့်လည်း လုပ်ငန်းလည်း မပြီးဘူး။ ဆောက်ထားတဲ့နေရာမှာ ကျောင်းစာသင် နေရတာ ပုံပါအတိုင်းဖြစ်ပါတယ်။ ကိုယ်စားလှယ်က ၁၂၀ x ၃၀ တောင်းတဲ့ အဆောက်အဦကို ဝန်ကြီးဌာနက ၉၀ x ၃၀ ပေးလိုက်တဲ့ အပေါ်မှာ အဆောက်အဦ ပေးလိုက်ပေမယ့် ဘယ်လိုဖြစ်နေလဲဆိုတော့ ပေးကားပေးရဲ့ မရပါဘူးဆိုတဲ့ အခြေအနေ ဖြစ်နေပါတယ်။ ဒီဘက်မှာ မူလတန်းကျောင်းသားတွေက ဆရာ၊ ဆရာမ ဝန်ထမ်းနေရာမှာ နေပြီးတော့ မလုံလောက်တဲ့အတွက်ကြောင့်မို့လို့ ကျောင်းသားတွေများနေတဲ့အတွက်ကြောင့်မို့လို့ ဒီနေရာမှာ ဒီလိုမျိုးပညာသင်ကြားနေ ကြတာဖြစ်ပါတယ်။ ဒါကြောင့်မို့လို့ ကျွန်မတို့ မြေပြင်ကွင်းဆင်းပြီးတော့မှ တင်ပြတဲ့အချက်အလက်များကို သက်ဆိုင်ရာဝန်ကြီးဌာနက အလေးထားပေးဖို့ အလေးအနက် တိုက်တွန်း လိုပါတယ်။ ဆက်လက်ပြီးတော့ အမ်းမြို့နယ်က ၂၀၁၈ ခုနှစ်၊ ၃ လ ပိုင်းမှာ ပြီးရမယ့်အဆောက်အဦဟာ ၄ လ ပိုင်းအထိမပြီးပါဘူး။ အန္တရာယ်ရှိတဲ့ကျောင်းဆောင်ဟာ ကျွန်မတို့ ဒီအခြေခံပညာဦးစီးဌာနက ဝက်မြီးတိုကျေးရွာ၊ အမ်းမြို့နယ်မှာဆိုလို့ရှိရင် ကျောင်းတောင်မှအသုံးမပြုရသေးပါဘူး။ အန္တရာယ်ရှိတဲ့အခြေအနေကို ရောက်ရှိ နေပါပြီ။ ဒါကြောင့်မို့လို့ ကျွန်မအနေနဲ့ ဒီနေရာမှာ တစ်ခါတည်းတိုက်တွန်းချင်တာကတော့ အဆောက်အဦ ပြီးတောင်မပြီးသေးဘူး။ အန္တရာယ်နဲ့ရင်ဆိုင်နေရတာကိုလည်းပဲ အလေးအနက်ထား ပြောကြားလိုပါတယ်။ Next ဒီအခြေအနေတွေပါ။ ဒါလုံးဝတံခါးလည်း ပိတ်လို့မရတဲ့အခြေအနေပါ။ Next ဒါကျွန်မကိုယ်တိုင် ကြည့်ခဲ့ပါတယ်။ ဒါပေမယ့် ပွင့်ပွင့်လင်းလင်း ရိုးရိုးသားသား ဝန်ခံရလို့ရှိရင် ကိုယ်စားလှယ်ဟာ အစအဆုံး ဆောက်လုပ်ရေး တွေကို ကျွန်မတို့ မသိပါဘူး။ ကျွန်မတို့ အပွင့်လင်းဆုံးဝန်ခံပါတယ်။ ဒါကို သက်ဆိုင်ရာ ဌာနတွေက အလေးအနက်ထား လုပ်ဆောင်ရမှာ ဖြစ်ပါတယ်။ နာယကကြီးရှင်။ ကျွန်မတို့နိုင်ငံမှာ တစ်နိုင်ငံလုံးအားဖြင့် အတိုင်းအတာတစ်ခုအထိ ဆောက်လုပ်ရေး ကဏ္ဍတွေမှာ ပြဿနာရှိနေတယ်ဆိုတာ လက်ခံရမှာဖြစ်ပါတယ်။ ဒီလိုမျိုးပြဿနာဖြစ်နေတဲ့ လုပ်ငန်း ဆောင်တာများကို ဆောင်ရွက်တဲ့အခါမှာနေပြီးတော့ ကျွန်မသေချာလေ့လာလိုက်လို့ရှိရင် အကြောင်းရင်း တစ်ချက်ပဲရှိပါတယ်။ အဲဒါဘာလဲဆိုလို့ရှိရင် လုပ်ငန်းအပ်နှံတဲ့ဘက်ကသည် ဌာနဆိုင်ရာ ဖြစ်ပါတယ်။ လုပ်ငန်းကိုလက်ခံထားပြီးတော့၊ ဆောင်ရွက်ရတာ ကုမ္ပဏီနဲ့ အဖွဲ့အစည်းများ ဖြစ်ပါတယ်။ ဒီနှစ်ဦး နှစ်ဘက်ကနေပြီးတော့ ချုပ်ဆိုထားတဲ့စာချုပ်ကို နှစ်ဘက်လုံးလေးစားတန်ဖိုးထား လိုက်နာဖို့လိုပါတယ်။ စာချုပ်ပါစည်းမျဉ်းစည်းကမ်းများကို မလိုက်နာဘဲ ဖောက်ဖျက်ပြီဆိုလို့ရှိရင် အရေးယူမှုတွေကို ဆောင်ရွက် ရမှာဖြစ်ပါတယ်။ ဌာနဆိုင်ရာကို အရေးယူခြင်းဆောင်ရွက်သလိုပဲ သက်ဆိုင်ရာကုမ္ပဏီတွေကိုလည်း ဒီစာချုပ်စာတမ်းနဲ့ ဖောက်ဖျက်တဲ့အခါမှာ အရေးယူရပါမယ်။ အခုကျွန်မတို့ကနေပြီးတော့ နယ်မြေတွေမှာ ကြားနေရတာကတော့ ယူတာခြင်းအတူတူ ဝေစုယူနေသလားလို့တောင်မှ ကျွန်မတို့ သံသယဖြစ်နေ ပါတယ်။ ဒါကြောင့်မို့လို့ မြန်မာနိုင်ငံမှာရှိတဲ့ကျောင်းများ ီးစီးဖို့၊ အရည်အသွေးပြည့်မီဖို့ဆိုလို့ရှိရင် တစ်ခုတည်းသောအဖြေကနေပြီးတော့ အရေးယူတဲ့ယန္တရားကို ပီပြင်အောင်ဆောင်ရွက်ဖို့ သက်ဆိုင်ရာ ဝန်ကြီးဌာနမှာလည်း တာဝန်ရှိပါတယ်။ တကယ်လို့ သက်ဆိုင်ရာဝန်ကြီးဌာနက အရေးယူဆောင်ရွက် ရမယ့်အဆင့်မှာ အရေးယူဆောင်ရွက်ခြင်း မပြုဘူးဆိုလို့ရှိရင် ဒီထက်သူ့ထက် တစ်ဆင့်မြင့်တဲ့ ပုဂ္ဂိုလ်က အရေးယူဆောင်ရွက်ခြင်းမရှိတဲ့ ဌာနဆိုင်ရာ ကိုယ့်လက်အောက်ငယ်သားကိုလည်းပဲ အရေးယူဆောင်ရွက် ရမှာ ဖြစ်ပါတယ်။ ဒါကြောင့်မို့လို့ ဒီပြဿနာတွေကို ဖြေရှင်းဖို့ဆိုလို့ရှိရင် တစ်ခုတည်းသော နည်းလမ်းက အရေးယူဆောင်ရွက်မှုသာဖြစ်ပါကြောင်း ဆွေးနွေးရင်း နိဂုံးချုပ်အပ်ပါတယ်။ အားလုံးကို ကျေးဇူး တင်ပါတယ်။</speech>
<speech type="speaker">ဦးသန်းစိုး(ခေါ်) သန်းစိုး(ဘောဂဗေဒ) ရန်ကုန်တိုင်းဒေသကြီး မဲဆန္ဒနယ် အမှတ်(၄) ဆွေးနွေးဖို့ဖြစ်ပါတယ်။</speech>
<speech><mp id="1320">ဦးသန်းစိုး(ခေါ်) ဦးသန်းစိုး(ဘောဂဗေဒ)မဲဆန္ဒနယ်အမှတ်-၄၊ ရန်ကုန်တိုင်းဒေသကြီး </mp>ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါ။ ကျွန်တော် အစီရင်ခံစာနှင့် ပတ်သက် ပြီးတော့ Power Point ၄ ခုနဲ့ ဆွေးနွေးသွားမှာ ဖြစ်ပါတယ်။ Power Point အသုံးပြုခွင့်ပြုပါ။ တွေမှာ ဘဏ္ဍာရေးနှစ်ရဲ့ ပထမ ၃ လပတ်အတွင်း ပြီးစီးအောင် ဆောင်ရွက်ရမယ်လို့ အစီရင်ခံစာရဲ့ စာမျက်နှာ ၈ မှာ ဖော်ပြထားပါတယ်။ သို့ပေမယ့်လည်း ကျွန်တော်တို့ တင်ဒါခေါ်တဲ့ရက်နဲ့ အနီရောင် လေးနဲ့ပြထားတဲ့ စာချုပ်ချုပ်ဆိုတဲ့ ရက်ကြားထဲမှာ တိုင်းဒေသကြီးအလိုက် အနီးဆုံးရက်ကို ခေါ်တဲ့နေရာမှာ ကြာတဲ့လတွေဟာ ၆ လ၊ ၄ လ၊ အများဆုံး ၆ လအထိ ဖြစ်ပါတယ်။ ပဲခူးရယ်၊ ကချင်ရယ် တင်ဒါခေါ်တဲ့နေ့နဲ့ စာချုပ်ချုပ်ဆိုတဲ့ရက်က အဲလောက်ထိကို တင်ဒါခေါ်တဲ့ ရက်ကို အကြာကြီးဖြစ်စဉ်ကို ကျွန်တော်တို့ တွေ့ရပါတယ်။ ပြီးတော့မှ ၁၀၀ ရာခိုင်နှုန်းပြီးစီးတဲ့ ၆၂၂ နဲ့ သွားပြီးတော့ ချိန်ထိုးကြည့်မယ်ဆိုရင် တည်ဆောက်ရေးကာလ တချို့က ၅ လ၊ တချို့က ရ လ၊ တချို့က ၈ လနဲ့ ပြီးပါတယ်။ ဒီနှစ်ခုကို နှိုင်းယှဉ်ရင်တောင်မှ တည်ဆောက်တဲ့ကာလနဲ့ တင်ဒါခေါ်တဲ့ကာလက တော်တော်လေးကို တူညီနေတာကိုတွေ့ရပါတယ်။ ဒီအချက်က ဘာတွေကိုဖြစ်စေသလဲ ဆိုတဲ့ဟာကို ဒုတိယ Power Point မှာ ကျွန်တော် ရှင်းပြပါမယ်။ အဲဒီတော့ အခုတွေ့ရတဲ့ ၆၂၂ ကျောင်းမှာ ရာခိုင်နှုန်း ၅၀ အောက်မှာပဲ ငွေပေးချေမှု ၂၀၀၈ ခုနှစ် ၃ လပိုင်းမှာ ငွေပေးချေမှုရှိတယ်ဆိုတော့ ဒီဘီလီယံ ၁၂၀ မှာ ၆၈ ဘီလီယံကို ငွေပေးချေတယ်လို့ ကျွန်တော်တို့ သိရပါတယ်။ ဆိုလိုတာကတော့ ပုဂ္ဂလိက ဒီအလုပ်တွေကိုလုပ်ပေမယ့်လည်း Market မှာ ငွေပေးချေမှု နှောင့်နှေး တဲ့အတွက် ကျွန်တော်တို့ Liquidity Ratio ဟာ ကျသွားပါတယ်။ ဈေးကွက်ထဲမှာ ငွေကျသွားပါတယ်။ အဲဒါကိုဖော်ပြတဲ့အချက်က ပြီးခဲ့တဲ့ ခုနကလည်းပြောပါတယ်။ ပြည်ထောင်စုဝန်ကြီး ၆ ခုရယ်၊ ဝန်ကြီး ဌာန ၁၉ ခုရယ်မှာ လုပ်ငန်းရပ်ဝန်း ၉,၁၄၂ ခုမှာ ၅.၂၅၈ ကပြီးပြီးတော့ ၃,၆၂၈ က မပြီးဘူးဆိုတော့ ဒီအပေါ်မှာပေးရမယ့် အစိုးရရဲ့ ငွေပေးငွေယူရှင်းတန်းတွေအကုန်လုံးဟာ အဲဒီလိုနောက်ကျတာနဲ့အမျှ ဈေးကွက်မှာ ငွေကလာကျပ်ပါတယ်။ ငွေလာကျပ်လို့ရှိရင် ခုလက်ရှိ စီးပွားရေးမှာ Impact ဖြစ်ပါတယ်။ ဒီအချက်ကို ဒါဘဏ္ဍာရေးဝန်ကြီးဌာနနဲ့ သက်ဆိုင်ရာဝန်ကြီးဌာနတွေက စဉ်းစားပေးပါ။ နောက်များမှာဆိုရင် ငွေပေးချေမှုကိစ္စတွေမှာ ဒီထက်မြန်အောင် ဆောင်ရွက်ပေးပါလို့ ကျွန်တော် ဆွေးနွေးလိုပါတယ်။ ဒုတိယအချက် အဲဒီတော့ ဒီတင်ဒါလုပ်ငန်းနဲ့ ကျောင်းလုပ်ငန်းကို ကြည့်လိုက်တဲ့ဘာကို သွားတွေ့ရလဲဆိုတော့ ကျွန်တော်တို့ ဒေါင်လိုက်ဖြစ်စဉ်အားလုံးမှာ ခဏလေး ခုနက Power Point ကိုပြပါ။ ဒေါင်လိုက်ဖြစ်စဉ်အားလုံးမှာ တိုင်းဒေသကြီးရဲ့ ပြည်နယ်ရဲ့ ညွှန်မှူးတွေ၊ တင်ဒါကော်မတီတွေ မှာလည်း အဆောက်အဦဦးစီးတွေ၊ လမ်းဦးစီးတွေ၊ ပြည်နယ်ဝန်ကြီးတွေ နောက် တင်ဒါလက်ခံစိစစ်ရေး မှာလည်း ဒီခုနကပြောတဲ့ တိုင်းနဲ့ ပြည်နယ်က အဆောက်အဦဦးစီးတွေ၊ အခြေခံဦးစီးတွေလည်းပါတယ် ဆိုတော့ ဒီအချက်ကိုကြည့်လိုက်လို့ရှိရင် ဒီတင်ဒါ Process ရဲ့ လုပ်ငန်း Process ရဲ့ QC Process အကုန်လုံးဟာ Vertical Link ဖြစ်နေပါတယ်။ အဲဒီတော့ပြောချင်တာက ဒေါင်လိုက်ဖြစ်စဉ်အားလုံးမှာ ဒီလူတွေအကုန်လုံးပါတဲ့အတွက် နံပါတ်(၁) တစ်ချက်က Rent Seeking တွေရှိနိုင်ပါတယ်။ နောက်ကွယ်မှာ စီးပွားရေးနဲ့ ကုမ္ပဏီလုပ်ငန်းရှင် တွေနဲ့ ချိတ်ပြီးတော့လုပ်တဲ့ အချက်တွေဖြစ်နိုင်ပါတယ်။ ဒုတိယအချက်က Corruption ဖြစ်နိုင်ပါတယ်။ ဒါကိုလည်း နောက်များမှာ ဒီအောင်နိုင်ခြင်း Structure ကို ဘယ်လိုပြည့်စုံ အောင်လုပ်မလဲဆိုတာကို စဉ်းစားပေးဖို့လိုပါတယ်။ နောက်တတိယတစ်ချက် အဲဒီတော့ ကျွန်တော်တို့ နှစ်အလိုက် အခြေခံပညာရေးဦးစီးဌာနရဲ့ လိုအပ်တဲ့ အဆောက်အဦတွေမှာ ကျွန်တော် အကြမ်းဖျင်းတွက်ချက်တဲ့နေရာမှာ ၂၀၁၆-၂၀၁ရ မှာ ၁၄၁ ဘီလီယံ ၂၀၁၇-၂၀၁၈ မှာ ၁၃၆ ဘီလီယံ၊ ပြီးခဲ့တဲ့ ၆ လမှာ ၇၀ ဘီလီယံ၊ ဒီနှစ်မှာ ၂၅၁ ဘီလီယံ တိုးလာပါတယ်။ ကျောင်းအရေအတွက်ကလည်း တစ်ဖြည်းဖြည်းတိုးလာပါတယ်။ ဒါဟာ ဒီနှစ်ဆိုရင် ၄,၇၉၉ အထိတောင် ဖြစ်နေပြီ။ ၂,၉၈၁ တုန်းကတောင်မှ အခုပြီးတာမှ ၆၂ ပဲ ပြီးသေးတယ်။ အခုလာလိမ့်မယ်။ ကျောင်းအရေ အတွက်တွေနဲ့ ဒီလို Process ကို ခုနကပြောတဲ့ Process တွေနဲ့ သွားမယ်ဆိုရင် နောက်လည်းဒီဟာပဲ ဖြစ်လာမှာပါ။ ဒီ Delay က ဖြစ်လာအုံးမှာပါ။ ဒါကိုကျွန်တော်တို့ စဉ်းစားဖို့လိုပါပြီ။ ဒါကျောင်းအရေ အတွက်ပါ။ လက်ရှိအကြမ်း ကျွန်တော်တို့ကိုပေးထားတဲ့ ကျောင်းအရေအတွက်နဲ့ ခွင့်ပြုတဲ့ဘဏ္ဍာငွေပဲ ဖြစ်ပါတယ်။ နောက်ဆုံးတစ်ချက် အဲဒီတော့ ကျွန်တော့အနေနဲ့ အကြံပြု ဆွေးနွေးရတာတော့ နံပါတ်(၁)က ဒီလိုအဖွဲ့အစည်းမူဘောင်မှာ ဘယ်သူတွေက တာဝန်ခံမှာလဲ။ ဘယ်သူတွေက တာဝန်ယူမှာလဲ။ ကျွန်တော် သိချင်ပါတယ်။ ဒီအဖြစ်အပျက်တွေမှာ ကျွန်တော်ဟာ တာဝန်ရှိပါတယ်။ ကျွန်တော်က တာဝန်ခံပါတယ် ဆိုတဲ့ဟာမျိုးကို ဖွင့်ဟပြောပေးဖို့ကိုလည်း မျှော်လင့်ပါတယ်။ ဒုတိယအချက်က စာချုပ်ပါစည်းကမ်းတွေ ကို တိတိကျကျ အရေးယူဖို့လိုပါတယ်။ အဲဒီဥပဒေတွေဟာ ကျွန်တော်တို့ ရှိပြီးသားပါ။ နောက်ကုမ္ပဏီကို အမည်ပျက်စာရင်းသွင်းတာတွေ၊ အဂတိဖြစ်နိုင်တဲ့ကိစ္စတွေကို ဆောင်ရွက်ပေးဖို့လိုပါတယ်။ နောက်တတိယ အချက်ကတော့ ကျွန်တော်တို့ အမြဲတမ်းဖြစ်နေတဲ့ တာဝန်ရှိသူတွေ၊ ဝန်ထမ်းတွေအနေနဲ့ မကင်းရာမကင်း ကြောင်းတွေမှာ နောက်ကွယ်ကနေပြီးတော့မှ Rent Seeking လုပ်နေတဲ့ အဖြစ်အပျက်မျိုးတွေကို တွေ့ရှိနိုင် တဲ့အတွက် အမှန်အကန်လုပ်နေတဲ့ ကုမ္ပဏီတွေမှာ အဟန့်အတားဖြစ်စေပါတယ်။ ဒါကို ဖော်ထုတ်ပေးပါ။ အရေးယူပေးပါ။ စံပြအနေနဲ့ပြုလုပ်ပေးပါ။ နောက်တစ်ချက်က သက်ဆိုင်ရာကော်မတီတွေအနေနဲ့လည်း လက်ရှိပြဿနာကို ပိုပြီးတော့ တာဝန် ယူပြီးတော့ ဆောင်ရွက်ကြပါလို့ ကျွန်တော် အကြံပြုလိုပါတယ်။ နောက်တစ်ချက်ကတော့ ပညာရေး ဘတ်ဂျက်တွေ တော်တော်များများ သုံးလာသော်ငြားလည်း ဘတ်ဂျက် Allocation ကို ကြည့်လိုက်လို့ရှိရင် အမြဲတမ်းတွေ့နေရတာက အဆောက်အဦဆောက်ဖို့လောက်ပဲ တွေ့နေရပါတယ်။ ဘတ်ဂျက် Allocation ကို ကျွန်တော်တို့က တော်တော်များများကိုချမပြဘူး။ မသိတဲ့အခါကျတော့ ဘတ်ဂျက် Allocation ကမှားနေ ပါတယ်။ အဓိကအရေးကြီးတာက သင်ထောက်ကူပြုပစ္စည်းတွေ Capacity Building လုပ်ဖို့ ကိစ္စတွေကို ပိုပြီးတော့ ဆောင်ရွက်ပေးပါလို့ ဒါကျွန်တော် အကြံပြု ဆွေးနွေးရင်းနဲ့ နိဂုံးချုပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးဦးထွန်းမောင် ပုဏ္ဏားကျွန်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1519">ဦးဦးထွန်းမောင်(ပုဏ္ဏားကျွန်းမဲဆန္ဒနယ်၊ ရခိုင်ပြည်နယ်)</mp>အားလုံး မင်္ဂလာပါခင်ဗျာ။ ကျွန်တော်ကတော့ ရခိုင်ပြည်နယ် ပုဏ္ဏားကျွန်းမဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးဦးထွန်းမောင် ဖြစ်ပါတယ်။ ကျွန်တော်ဆွေးနွေးမှာက အခြေခံပညာဦးစီးဌာနရဲ့ ၂၀၁၇-၂၀၁၈ ဘဏ္ဍာရေးနှစ် တည်ဆောက်ရေးလုပ်ငန်းများ ဆောင်ရွက်နိုင်မှုအခြေအနေနှင့်စပ်လျဉ်း၍ ပြည်သူ့ငွေစာရင်းပူးပေါင်း ကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာအမှတ်စဉ်(၆/၂၀၁၈)ကို အကြံပြု ထောက်ခံ ဆွေးနွေးသွားမှာ ဖြစ်ပါတယ်။ နာယကကြီးခင်ဗျား။ အခြေခံပညာဦးစီးဌာနရဲ့ ၂၀၁၇-၂၀၁၈ ဘဏ္ဍာရေးနှစ် ခွင့်ပြုရန်ပုံငွေမှာ တည်ဆောက်ရေးလုပ်ငန်း ၂,၅၈၀ ခုကို အဆောက်အဦးဦးစီးဌာနသို့ လုပ်ငန်းအပ်နှံဆောင်ရွက်ခဲ့ရာ ဘဏ္ဍာရေးနှစ် ကုန်ဆုံးတဲ့အခါမှာ ပြီးစီးတဲ့လုပ်ငန်း ၆၂၂ ခုသာရှိပြီး၊ မပြီးစီးတဲ့ လုပ်ငန်းပေါင်းက ၁,၉၅၈ ခု ကျန်နေခြင်းဟာ သက်ဆိုင်ရာ တာဝန်ရှိသူများကို ပြည်သူလူထုက စီမံခန့်ခွဲဆောင်ရွက်မှု အားနည်း တယ်လို့ ဝေဖန်ထောက်ပြစရာတွေဖြစ်နေကြောင်း သုံးသပ်မိပါတယ်။ ဒါကြောင့် ဤကိစ္စကို နိုင်ငံတော် အကြီးအကဲရုံးများမှ ထိထိရောက်ရောက် အရေးယူဆောင်ရွက်သင့်ကြောင်း အကြံပြုလိုပါတယ်။ နာယကကြီးခင်ဗျား။ အခြေခံပညာဦးစီးဌာနမှ အဆောက်အဦဦးစီးဌာနသို့ လုပ်ငန်းအပ်နှံဆောင်ရွက် သော်လည်း လုပ်ငန်းများဆောင်ရွက်နိုင်ရေးအတွက် ကြီးကြပ်ရေးအဖွဲ့အဆင့်ဆင့်နှင့် တင်ဒါကော်မတီများ ဖွဲ့စည်းရာမှာ တိုင်းဒေသကြီးနှင့် ပြည်နယ်ဝန်ကြီးတွေ၊ အဆောက်အဦဦးစီးဌာနနှင့် အခြေခံပညာဦးစီးဌာနတို့မှ ညွှန်ကြားရေးမှူးတွေ ပါဝင်ဖွဲ့စည်းထားတဲ့အတွက် အားလုံးပူးပေါင်းဆောင်ရွက်ကြတဲ့ သဘောသက်ရောက် နေပါတယ်။ ဒါကြောင့် ပူးပေါင်းဆောင်ရွက်သူအားလုံးမှာ တာဝန်ယူမှု၊ တာဝန်ခံမှု ရှိရမှာဖြစ်ကြောင်း သုံးသပ်မိပါတယ်။ နာယကကြီးခင်ဗျား။ ကျွန်တော်တို့နိုင်ငံမှာ ဒီလိုစည်းမဲ့ကမ်းမဲ့၊ အားနည်းချက်တွေ မဖြစ်ရလေအောင် ဝန်ကြီးဌာနအားလုံးလိုက်နာရန် ဆောက်လုပ်ရေးဝန်ကြီးဌာနရဲ့ ကန်ထရိုက်စနစ်နှင့် လုပ်ငန်းဆောင်ရွက် ရာမှာ လိုက်နာရမယ့် လုပ်ငန်းလမ်းညွှန်ကို သမ္မတမှလက်မှတ်ရေးထိုးပြီး ညွှန်ကြားထားပါတယ်။ ဒါ့အပြင် ၂၀၁ရ ခုနှစ်၊ ဧပြီလ ၁၀ ရက်နေ့ နိုင်ငံတော်သမ္မတရုံး ညွှန်ကြားချက်အမှတ်(၁/၂၀၁၇) ခုနှစ်မှာ တင်ဒါလုပ်ထုံးလုပ်နည်းများကိုလည်း လိုက်နာကြစေရန် ထုတ်ပြန်ထားပြီးဖြစ်ကြောင်း တွေ့ရပါတယ်။ ဒါကို ဝန်ကြီးဌာနများက ဘာကြောင့်မလိုက်နာကြတာလဲဆိုတာ မေးခွန်းထုတ်စရာ ဖြစ်နေပါတယ်။ ဒါကြောင့် ပြည်ထောင်စုလွှတ်တော် ပြည်သူ့ငွေစာရင်းပူးပေါင်းကော်မတီက သက်ဆိုင်ရာဝန်ကြီးဌာန ၃ ခု နှင့် တွေ့ဆုံ ဆွေးနွေးပြီး လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ(၆/၂၀၁၈)ကို တင်ပြရခြင်း ဖြစ်ကြောင်း တွေ့ရပါတယ်။ ဝန်ကြီးဌာနများမှ အချို့က ဥပဒေအတိုင်းမလုပ်ကြဘဲ လုပ်ချင်တာ လုပ်နေ ကြကြောင်း တွေ့မြင်နေရပါတယ်။ နာယကကြီးခင်ဗျား။ အခုလာမယ့် ၂၀၁၈-၂၀၁၉ ဘဏ္ဍာရေးနှစ်မှာ ဒီလိုမဖြစ်ရအောင် လုပ်ငန်း ရန်ပုံငွေများကို ပေးရန်၊ လုပ်ငန်းခွင့်ပြုချက်များကို နောက်မကျစေရန်၊ စာချုပ်ပါစည်းကမ်းချက် များအတိုင်း တိကျပြတ်သားစွာ အရေးယူရန်၊ ကုမ္ပဏီများမှာ Site အင်ဂျင်နီယာ (BQ Drawing များကို လုပ်ငန်းတည်ရာမှာ ထားရှိစေရန်၊ ပစ္စည်းများမှန်မမှန်၊ အရည်အသွေး မှန် မမှန် သက်ဆိုင်ရာ QC အဖွဲ့က moso some fish contront mensommerfi menfamoso 30 OD:06:0$ masap:q Estimate(BQ) oznšąjošoðsaal Apron şę Drain op:1 Drain cover များ၊ အိမ်သာ၊ ရေစင်၊ အုတ်ကန်များကို ထည့်သွင်းရေးဆွဲစေရန်၊ တင်ဒါများကို ပထမ ၃ လအတွင်း အပြီးဆောင်ရွက်ရန်၊ တင်ဒါအတည်ပြုပြီး တစ်ပတ်အတွင်းမှာ စာချုပ် ချုပ်ပေးရန်၊ တင်ဒါအောင်မြင် သူများစာရင်းကို အစိုးရအဖွဲ့သို့ တင်ပြအတင်ပြုချက်ရယူခြင်းဟာ တင်ဒါအောင်မြင်သူကို အစိုးရက တာဝန်ခံရတဲ့သဘော သက်ရောက်တဲ့အတွက် တင်ဒါအောင်သူကို တင်ဒါကော်မတီကသာ တာဝန်ခံရမှာ ဖြစ်ပြီး တင်ဒါကော်မတီက တာဝန်ယူ၊ တာဝန်ခံစနစ်ဖြင့်သာ ဆောင်ရွက်စေရန်၊ မတရားအကျိုးအမြတ် ရရန် ဆောင်ရွက်သူများကို ထိရောက်စွာ အရေးယူနိုင်ရန် စည်းကမ်းချက်များပါရှိစေရန်၊ ကုမ္ပဏီများက ငွေထုတ်ရာတွင် QC အဖွဲ့နှင့် မြို့နယ်ကြီးကြပ်ရေးအဖွဲ့တို့ရဲ့ ထောက်ခံချက်ဖြင့်သာ ငွေထုတ်ပေးရန်၊ ြီးစီးနိုင်ပါက နောက်ကျဒဏ်ကြေးတစ်ရက်လျှင် လုပ်ငန်းတန်ဖိုးရဲ့ ၀.၀၁ ရာခိုင်နှုန်း ပေးဆောင် စေရန်၊ စည်းကမ်းများနဲ့ကိုက်ညီသော၊ စေတနာရှိသော၊ စီမံခန့်ခွဲမှုကောင်းသော၊ လုပ်ငန်းကို အထူး အလေးထားသော၊ အများအကျိုးကို လိုလားသော ကုမ္ပဏီများကိုသာ ရွေးချယ်ပေးရန် စီမံဆောင်ရွက် သင့်ပါကြောင်းနှင့် သက်ဆိုင်ရာမှ ညွှန်ကြားချက်အတိုင်း လိုက်နာမှုမရှိသူများ၊ ပျက်ကွက်သူများကို ထိရောက်စွာ အရေးယူဆောင်ရွက်မှုများ လုပ်ဆောင်မှသာလျှင် ပြည်သူ့ဘဏ္ဍာငွေများ လေလွင့်ဆုံးရှုံးမှု မရှိစေဘဲ ပြည်သူများအတွက် အကျိုးရှိမှာဖြစ်ကြောင်း အကြံပြု ဆွေးနွေး ထောက်ခံအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဒေါက်တာခင်မောင်ဝင်း တနင်္သာရီတိုင်းဒေသကြီး မဲဆန္ဒနယ်အမှတ်(၁၁) ဆွေးနွေးဖို့ဖြစ်ပါတယ်။</speech>
<speech><mp id="1263">ဒေါက်တာခင်မောင်ဝင်း(မဲဆန္ဒနယ်အမှတ်-၁၁၊ တနင်္သာရီတိုင်းဒေသကြီး)</mp>လေးစား အပ်သော နာယကကြီးနဲ့တကွ လွှတ်တော်ကိုယ်စားလှယ်များအားလုံး မင်္ဂလာပါခင်ဗျာ။ ကျွန်တော်ကတော့ တနင်္သာရီတိုင်းဒေသကြီးက အမျိုးသားလွှတ်တော်ကိုယ်စားလှယ် ဒေါက်တာခင်မောင်ဝင်း ဖြစ်ပါတယ်။ နာယကကြီးခင်ဗျား။ ယနေ့ ဒီ ပြည်ထောင်စုလွှတ်တော် ပြည်သူ့ငွေစာရင်းပူးပေါင်းကော်မတီရဲ့ ပညာရေးဝန်ကြီးဌာန၊ အခြေခံပညာဦးစီးဌာနရဲ့ ၂၀၁၇-၂၀၁၈ ဘဏ္ဍာရေးနှစ် ခွင့်ပြုရန်ပုံငွေတွင်ပါသော တည်ဆောက်ရေးလုပ်ငန်းများ အကောင်အထည်ဖော်နိုင်မှု အခြေအနေနှင့်စပ်လျဉ်း၍ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို ကျွန်တော်တို့ လေ့လာတဲ့အခါမှာ ကျွန်တော်တို့ ဒေသတွေမှာ ဖြစ်ပျက်နေတဲ့ အခြေအနေတွေနဲ့ တစ်ထပ်တည်းပါပဲခင်ဗျာ။ နောက်တစ်ချက်ကတော့ သဘောထားမှတ်ချက်မှာ ကျွန်တော်တို့ ပေးထားတဲ့မှတ်ချက်တွေကလည်း ကျွန်တော်တို့တွေရှေ့ဆက်ပြီး ဆောင်ရွက်တဲ့အခါမှာ ကျွန်တော်တို့ ကိုယ်စားလှယ်တွေဟာ ဒါတွေကို လမ်းညွှန်ချက်အဖြစ်ဖြင့် သုံးမိရင် ကျွန်တော်တို့ ရှေ့ဆက် ပြီးတော့ အရည်အသွေးပြည့်မီတဲ့ တည်ဆောက်ရေးလုပ်ငန်းတွေဖြစ်လာအောင် ထိန်းကျောင်းကြပ်မတ်ဖို့ကို ဒါကိုလမ်းညွှန်အဖြစ်နဲ့ ယူပြီးတော့ကျွန်တော်တို့ ရှေ့ဆက်လုပ်ဆောင်ရမယ်လို့ ကျွန်တော် ခံယူထားပါတယ်။ အားလုံးအသီးသီးလည်း ဒီလိုအဖြစ်အပျက်တွေ အကုန်လုံး ဆွေးနွေးသွားကြပြီးတဲ့အတွက်ကြောင့် ကျွန်တော့ အနေနဲ့ အတိုချုပ်အနေနဲ့ ကျွန်တော်တို့ကိုယ်စားလှယ်နှင့် သက်ဆိုင်သော ကျွန်တော်တို့ ကိုယ်စားလှယ်တွေ အနေနဲ့ ဒီဌာနဆိုင်ရာတွေရယ် လက်ရှိကျွန်တော်တို့ ဒီ ထိန်းကျောင်းတဲ့ကျွန်တော်တို့တွေ ပထမပိုင်းမှာ အလွန်အခက်အခဲတွေ့ခဲ့ပါတယ်။ ၂၀၁၆-၂၀၁ရ လောက်ကျမှ စပြီးတော့ နည်းနည်းလုပ်လို့ကိုင်လို့ အဆင်ပြေလာတယ်။ အဲဒီပထမဦးဆုံး ပြောင်းလဲလာတာကတော့ လမ်းတံတားဦးစီးဌာနနဲ့ ဆောက်လုပ်ရေးက အရင်ဆုံး ဒီ အပြောင်း အလဲမှာ လိုက်ပါပြီးတော့ တည်ဆောက်တဲ့လုပ်ငန်းတွေမှာ အရည်အသွေးပြည့်အောင်၊ စံမီအောင် လုပ်ခဲ့တာကို ကျွန်တော်တို့ တွေ့ခဲ့ရပါတယ်။ ဒီပညာရေးဌာနအနေနဲ့ဆိုရင်တော့ ကျွန်တော်တို့ ကိုယ်စားလှယ်တွေနဲ့ ပူးပေါင်းမှုအားက တော်တော်လေးကိုအားနည်းခဲ့ပါတယ်။ အခု နောက်ပိုင်းကျမှသာလျှင် အနည်းငယ် ပြောင်းလဲလာတယ်။ ဒါကျွန်တော်တို့ တွေ့ခဲ့ရတဲ့အခြေအနေပါ။ အဆောက်အဦတွေနဲ့ ပတ်သက်တယ် ဆိုရင်လည်း အရင်တုန်းကဆိုရင် အရည်အသွေးတွေက မပြည့်ဘူး။ ကျွန်တော်တို့ရဲ့ သွားရောက်ပြီးတော့ ထိန်းကျောင်းကြပ်မတ်စစ်ဆေးမှုတွေကိုလည်း လက်ခံချင်တဲ့ ဆန္ဒတွေမရှိဘူး။ ပူးပေါင်းပါဝင်မှု အင်မတန် အားနည်းပါတယ်။ အခုတော့ ပူးပေါင်းပါဝင်မှုတွေတော့ ထိုက်သင့်သလောက် ရှိလာပါပြီ။ အကောင်းဆုံး ကတော့ လမ်းတံတားဦးစီးဌာန။ ဒါကြောင့်မို့ ကျွန်တော်တို့ Regulatory Body အနေနဲ့ ဒီဆောက်လုပ်ရေးဝန်ကြီးဌာနကို ကျွန်တော်တို့ သုံးမယ်ဆိုရင် ဒါဟာအလွန်သင့်တော်တဲ့ အနေအထားမျိုးဖြစ်ပါတယ်လို့ ကျွန်တော် ဒီသုံးသပ်ချက် ထဲကနေ ကျွန်တော်ထောက်ခံလိုပါတယ်။ နောက်တစ်ချက်ကတော့ အောက်ခြေမှာ ကျွန်တော်တို့သွားပြီး ထိန်းကျောင်း ကြည့်ရှုတဲ့အခါမှာ ဘာတွေတွေ့လဲဆိုတော့ အဓိက ကျွန်တော်တို့ဆီမှာ ဖြစ်ပျက်နေတာတွေကို သတင်းပို့တာက ကျွန်တော်တို့တွေ ဖွဲ့ပေးထားတဲ့ တီ/ကော် အဖွဲ့ လေးတွေ။ ဒီဟာတွေဟာ အဓိကပါပဲ။ ဒီလုပ်ငန်းခွင်တွေမှာ မမှန်ကန်မှုတွေတွေ့မယ်။ အရည်အသွေး မပြည့်တာတွေ တွေ့တယ်ဆိုရင် အရင်ဆုံး ကျွန်တော်တို့ကို အကြောင်းကြားပြီးတော့ပြောတာ သူတို့တွေပါပဲ။ တကယ့် တာဝန်ရှိတဲ့သူတွေက ဒီလုပ်ငန်းခွင်ကို ရောက်ချင်မှလည်း ရောက်မယ်။ သိတောင်မှ ကြပ်မတ်မှုအား နည်းခဲ့တာကို ကျွန်တော်တို့ တွေ့ခဲ့ပါတယ်။ ဥပမာ အဆောက်အဦ ဆောက်တဲ့အခါမှာ သံချောင်း ငါးမူးလုံး ၆ လုံး သုံးရမယ်ဆိုရင် ၄ လုံးပဲ သုံးတာမျိုး၊ ခြောက်မူးလုံး ၆ ချောင်းနဲ့လုပ်ရမယ်ဆိုရင် ငါးမူးလုံးတွေနဲ့ သုံးတာမျိုး ဥပမာ ပစ္စည်းတွေ အရည်အသွေး မမီတာမျိုး။ ခြောက်မူးလုံး သုံးရတာချင်း အတူတူ အရည်အသွေးမပြည့်မီတဲ့ဟာကို သုံးထားတာမျိုး တွေက ဒါတွေဟာ ကျွန်တော်တို့ အမြဲတွေ့နေရပါတယ်။ ဥပမာအားဖြင့်ဆိုရင်ကျွန်တော်တို့ဒေသမှာ နှစ်ထပ်ကျောင်းဆောင် RC ကွန်ကရစ် ၃ ဆောင်ရ ပါတယ်။ ၂ ဆောင်ကို ကုမ္ပဏီတစ်ခုကရပြီး နောက်တစ်ဆောင်ကိုဆိုရင် တခြားကုမ္ပဏီတစ်ခုကရတယ်။ အလုပ်လုပ်တဲ့အခါမှာ တစ်ဆောင်တည်းရတဲ့ကုမ္ပဏီဟာဆိုရင် အရည်အသွေးပြည့်ဝစွာလုပ်ထားပြီးတော့ ်တစ်ပြေးညီ ကနေ့ပြီးသွားပါပြီ။ ဒါပေမယ့် အဆောင် ၂ ဆောင်ရထားတဲ့ ကုမ္ပဏီဟာ အရင်တုန်း ကလည်း နာမည်မကောင်းဘူး။ ဒါပေမယ့် အခုတည်ဆောက်တဲ့ျတော့လည်း စသုံး ကတည်း ကိုက ၆ မူးလုံးဆို ၆ မူးလုံးမပြည့်ဘူး၊ တစ်မတ်ဆို တစ်မတ်မပြည့်ဘူး။ ပစ္စည်းတွေသုံးတာက စကွာတော့ နောက်ဆုံးကျွန်တော်တို့ အာမခံကတိကဝတ်နဲ့ တွေ့ဆုံပြီးတော့ ကျွန်တော်တို့ နောက်ထပ် ကျန်တဲ့ဟာ တွေမှာ အရည်အသွေးပြည့်ပြည့်ဝဝ လုပ်ပေးပါဆိုတာမျိုးနဲ့ပဲ ကျွန်တော်တို့ ကျေနပ်ခဲ့ရသလို စောင့်ကြည့် နေတယ်။ လက်ရှိအခြေအနေမပြီးသေးဘူး။ အဲဒါကြောင့် အရည်အသွေးပြည့်ဝပြီး ကောင်းအောင် လုပ်နိုင်တဲ့ ကုမ္ပဏီတွေရှိတယ်။ ဒါတွေကို ကျွန်တော်တို့မှတ်သားပြီးတော့ နောက်တစ်ကြိမ်ပေးရင်သူတို့ ပေးရသလို အရည်အသွေးမပြည့်တဲ့လူတွေကိုလည်း ကျွန်တော်တို့ သေသေချာချာမှတ်ထားပြီး Blacklist သွင်းတဲ့သူသွင်းမယ်။ မသွင်းပဲ သတိပေးတန်ပေးပြီးရင် နောက်တစ်ကြိမ်မှာ ဒါတွေ စဉ်းစားဖို့လိုတယ်။ ဒီပညာရေးဌာနနဲ့ပတ်သက်တဲ့ ဒီတင်ဒါကျတော့ အဆောက်အဦက ဘယ်သူရလဲ တင်ဒါဆွဲ တာလဲ ကျွန်တော်တို့ မသိလိုက်ဘူး။ အဆောက်အဦဘယ်သူရ သွားမှန်းမသိဘူး။ နာမည်ပျက်စာရင်း ရှိတဲ့သူကလည်း ရချင်ရနေတယ်။ ဒါဟာ လက်တွေ့မြေပြင်မှာ ဖြစ်ပျက်နေတာပါ။ ဒါကြောင့် ကျွန်တော် တို့ဟာ ဘာလိုလားလဲဆိုရင် ကိုယ်စားလှယ်များနဲ့ တီ/ကော်များရဲ့ ပူးပေါင်း ပါဝင်မှုတွေကို ကျွန်တော်တို့ ဌာနအနေနဲ့လည်း အသိအမှတ်ပြုပေးပြီး ပူးပေါင်းမယ်ဆိုရင် နောက်ထပ်ဆက်ပြီး ကျွန်တော်တို့ဒီ အရည်အသွေးပြည့်တဲ့ဟာတွေ ရလာအောင် ဆက်ပြီးလုပ်သွားတဲ့နေရာမှာ များစွာအထောက်အကူပြုမယ် ဖြစ်ပါကြောင်း ပြောကြားရင်း ကျွန်တော် နိဂုံးချုပ်လိုက်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အထက်ပါအစီရင်ခံစာနဲ့စပ်လျဉ်းပြီး အစီရင်ခံစာပါ အကြောင်းအရာများ အပါအဝင် လွှတ်တော်ကိုယ်စားလှယ်များရဲ့ ဆွေးနွေးချက်များအပေါ် သက်ဆိုင်ရာ ပြည်ထောင်စုအဆင့်အဖွဲ့ အစည်းများဖြစ်တဲ့ ပညာရေးဝန်ကြီးဌာန၊ ဆောက်လုပ်ရေး ဝန်ကြီးဌာန၊ စီမံကိန်းနှင့်ဘဏ္ဍာရေးဝန်ကြီးဌာနနဲ့ ပြည်ထောင်စုစာရင်းစစ်ချုပ်ရုံးတို့က ပြန်လည်ရှင်းလင်း ဆွေးနွေးခြင်းနဲ့ လွှတ်တော်ရဲ့ အဆုံးအဖြတ်ရယူခြင်းအစီအစဉ်တို့ကို ၂၀-၈-၂၀၁၈ ရက်(တနင်္လာနေ့) နံနက် ၁၀ နာရီမှာ ကျင်းပပြုလုပ်မယ့် ပြည်ထောင်စုလွှတ်တော် အစည်းအဝေးမှာ ဆောင်ရွက်ရန် လျာထားပါကြောင်း ကြေညာပါတယ်။</speech>
</report>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး ဒသမနေ့ ရပ်နားကြောင်းနှင့် (၁၁)ရက်မြောက်နေ့ ကျင်းပမည့် နေ့ရက်နှင့် ကြေညာခြင်း</title>
<speech type="speaker">အစီအစဉ်(၁၁) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နဝမ ပုံမှန်အစည်းအဝေး ဒသမနေ့ အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေးရဲ့ (၁၁)ရက်မြောက်နေ့ကို ၂၀၁၈ ခုနှစ်၊ သြဂုတ်လ ၂၀ ရက် (တနင်္လာနေ့) နံနက် ၁၀ နာရီ ကျင်းပပြုလုပ်မည် ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">ပြည်ထောင်စုလွှတ်တော် ကိုယ်စားလှယ်များအားလုံး ထွက်ခွာနိုင်ပါပြီ ခင်ဗျား။ ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေး ဒသမနေ့ အစည်းအဝေးကို မွန်းလွဲ ၁၄:၁၅ နာရီတွင် ရပ်နားပါသည်။</speech>
</postface>
</transcript>
</doc>
