<doc>
<docinfo>
<docno>02-01-05.xml</docno>
<pdf>02-01-05.pdf</pdf>
<term value='02'>ဒုတိယအကြိမ်</term>
<session value='01' />
<sittingday value='05' />
<legislature value='union'>ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး ပဉ္စမနေ့မှတ်တမ်း</title>
<date>၁၃ရရ ခုနှစ်၊ တပို့တွဲလပြည့်ကျော် ၆ ရက် (၂၀၁၆ ခုနှစ်၊ ဖေဖော်ဝါရီလ ၂၉ ရက်)(တနင်္လာနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် ပထမပုံမှန်အစည်းအဝေး ပဉ္စမနေ့ကို နံနက် ၁၀:ဝဝ နာရီင်ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type='mc'>လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စု လွှတ်တော် ပထမပုံမှန်အစည်းအဝေးရဲ့ ပဉ္စမနေ့အစီအစဉ် စတင်ပါတော့မယ်။ ပြည်ထောင်စုလွှတ်တော် နာယက ကြွရောက်လာပါပြီခင်ဗျာ။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type='speaker'>အားလုံးမင်္ဂလာပါ။</speech>
<speech type='mc'>အားလုံးထိုင်နိုင်ကြပါပြီခင်ဗျား။ ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း ၊</speech>
<speech type='speaker'>ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး ပဉ္စမနေ့မှာ ပြည်ထောင်စုလွှတ်တော် ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စု လွှတ်တော်ကိုယ်စားလှယ်ဦးရေ စုစုပေါင်း ၆၅၃ ဦးရှိပြီး ဒီကနေ့အစည်းအဝေးကို ၆၄၂ ဦး တက်ရောက် ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေစုစုပေါင်းရဲ့ ၉၈.၃၂ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ) တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် ပဉ္စမနေ့အစည်းအဝေး အစီအစဉ်ကြေညာခြင်း</title>
<speech type='speaker'>လွှတ်တော်ကိုယ်စားလှယ်များခင်ဗျာ။ ပထမပုံမှန်အစည်းအဝေး ပဉ္စမနေ့ကို လွှတ်တော်ကိုယ်စားလှယ်များထံ ဖြန့်ဝေထားတဲ့အစီအစဉ်အတိုင်း ဆက်လက်ဆောင်ရွက်မှာ ဖြစ်ပါတယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များ ခွင့်ပန်ကြားခြင်း</title>
<speech type='speaker'>အစီအစဉ်(၄) ဖြစ်ပါတယ်။ ဒီကနေ့အစည်းအဝေးကို မတက်ရောက်နိုင်တဲ့ လွှတ်တော်ကိုယ်စားလှယ်များအတွက် ပြည်ထောင်စုလွှတ်တော်ကိုယ်စားလှယ်များ စိစစ်ရေးကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id='852'>ဦးမင်းဦး(အတွင်းရေးမှူး၊ ကိုယ်စားလှယ်များစိစစ်ရေးကော်မတီ)</mp>လေးစားအပ်ပါတဲ့ ပြည်ထောင်စုလွှတ်တော် နာယကကြီးခင်ဗျား။ ဒီကနေ့ကျင်းပတဲ့ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး ပဉ္စမနေ့ ၂၉-၂-၂၀၁၆ ရက်နေ့မှာ အစည်းအဝေးသို့ တတ်ရောက်နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များရဲ့ကိုယ်စား ပဲခူးတိုင်းဒေသကြီး မဲဆန္ဒနယ်အမှတ်(၆)မှ အမျိုးသား လွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်စိစစ်ရေးကော်မတီ အတွင်းရေးမှူး ဖြစ်သူ ကျွန်တော် ဦးမင်းဦးက ခွင့်ပန်ကြားသွားမှာ ဖြစ်ပါတယ်။ ယနေ့အစည်းအဝေးသို့ တက်ရောက်နိုင်ခြင်း မရှိသော ပြည်ထောင်စုလွှတ်တော်ကိုယ်စားလှယ်များမှာ- ဦးမျိုးဇော်အောင် ကောလင်း၊ - ဦးအောင်စိန် - ဦးလီကျိန်းဖူ(ခ) ဦးမြင့်ဆွေ ကုန်းကြမ်း၊ ဦးကျင်ဝမ်း ဟိုပန်၊ - ဦးလင်းဇော်ထွန်း မိုင်းဖြတ်၊ - ဦးဝင်းထူး နမ့်ဆန်၊ - ဦးစိုင်းခတ္တိယ မိုင်းဆတ်၊ - ဦးကျော်ကျော်ဝင်း ရခိုင်-၈၊ - ဦးညီစိန် ရှမ်း-၅၊ - ဦးမိုင်းအုဏ်းခိုင် ရှမ်း-၁၀ နဲ့ - ဦးခွန်သိန်းဖေ ရှမ်း-၉ တို့ဖြစ်ကြပါတယ်။ ယနေ့ခွင့်ပန်ကြားသူ ၁၁ ဦးဖြစ်ပါတယ်။ ခွင့်မဲ့ပျက်ကွက်သူမရှိပါကြောင်းနဲ့ ခွင့်ပန်ကြား သူများကို ခွင့်အဖြစ် သတ်မှတ်ခွင့်ပြု ပေးနိုင်ပါရန် လေးစားစွာ တင်ပြအပ်ပါတယ်ခင်ဗျား။</speech>
<speech type='speaker'>ခွင့်ပန်ကြားသူအားလုံးကို ခွင့်ပြုပါတယ်။</speech>
<title>ပြည်ထောင်စုလွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type='speaker'>လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး ပဉ္စမနေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅၃ ဦး၊ ခွင့်ပန်ကြား၍ ခွင့်ပြုထားသူ ၁၁ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေး တက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type='speaker'>ပြည်ထောင်စုလွှတ်တော်က သဘောတူတဲ့အတွက် လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို ပြည်ထောင်စုလွှတ်တော်ဆိုင်ရာ နည်းဥပဒေ ၄ နည်းဥပဒေခွဲ(ခ) အရ အတည်ပြု မှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value = 'Committee'>
<title>မြန်မာနိုင်ငံလွှတ်တော်ဆိုင်ရာအဖွဲ့ (Myanmar Parliamentary Union-MPU) ဖွဲ့စည်းခြင်းနှင့်စပ်လျဉ်း၍ ပြည်ထောင်စုလွှတ်တော် ဒုတိယနာယက က ရှင်းလင်းတင်ပြခြင်း ၊</title>
<speech type='speaker'>အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယ အကြိမ် ပြည်ထောင်စုလွှတ်တော် သက်တမ်းအတွက် မြန်မာနိုင်ငံလွှတ်တော်ဆိုင်ရာအဖွဲ့ (Myanmar Parliamentary Union- MPU) CaScooseqzorcoss pwmi Basqyoscoss 289 ပြည်ထောင်စုလွှတ်တော် ဒုတိယနာယက၊ ပြည်သူ့လွှတ်တော် ဒုတိယဥက္ကဋ္ဌ၊ တိုင်းဒေသကြီးနဲ့ ပြည်နယ် လွှတ်တော် ဥက္ကဋ္ဌများ ပါဝင်ပြီး ပြည်ထောင်စုလွှတ်တော်ဆိုင်ရာဥပဒေပုဒ်မ ၈၄-ခ နဲ့ မြန်မာနိုင်ငံလွှတ်တော် ဆိုင်ရာအဖွဲ့ ဖွဲ့စည်းပုံစည်းမျဉ်းပါ သတ်မှတ်ချက်များနဲ့အညီ ဖွဲ့စည်းနိုင်ရေးဆောင်ရွက်သွားမှာ ဖြစ်ပါတယ်။ မြန်မာနိုင်ငံလွှတ်တော်ဆိုင်ရာအဖွဲ့ ဖွဲ့စည်းရေးနဲ့စပ်လျဉ်းပြီး လွှတ်တော်သို့ ရှင်းလင်းတင်ပြပေးရန် ဒုတိယနာယက အား ဖိတ်ခေါ်အပ်ပါတယ်။</speech>
<speech><mp id='948'>ဦးအေးသာအောင် (ဒုတိယနာယက၊ ပြည်ထောင်စု လွှတ်တော်)</mp>လေးစားအပ်တဲ့ ပြည်ထောင်စု လွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များ၊ ဧည့်သည်တော်များအားလုံး မင်္ဂလာအပေါင်းနှင့် ပြည့်စုံကြ ပါစေကြောင်း နှုတ်ခွန်းဆက်သ ဂါရဝပြုအပ်ပါတယ်ခင်ဗျား။ ကျွန်တော်ကတော့ ရခိုင်ပြည်နယ် မဲဆန္ဒနယ်အမှတ်(၆) မင်းပြားမြို့နဲ့ မြေပုံမြို့နယ်ကို ကိုယ်စားပြုတဲ့ အမျိုးသားလွှတ်တော် ကိုယ်စားလှယ် ဦးအေးသာအောင် ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ပြည်ထောင်စုလွှတ်တော်မှာ ကျွန်တော့အနေနဲ့ မြန်မာနိုင်ငံလွှတ်တော်ဆိုင်ရာအဖွဲ့(MPU)ကို ပြန်လည် ဖွဲ့စည်းရေးနဲ့ ပတ်သက်ပြီးတော့ ရှင်းလင်းပြောကြားမှာ ဖြစ်ပါတယ်။ မြန်မာနိုင်ငံလွှတ်တော်ဆိုင်ရာအဖွဲ့ (MPU)ကို ပြည်ထောင်စုအဆင့် လွှတ်တော်များ၊ တိုင်းဒေသကြီးလွှတ်တော်နဲ့ ပြည်နယ်လွှတ်တော်များ လွှတ်တော်ကိုယ်စားလှယ်များရဲ့ အရည်အသွေးမြင့်မားရေး၊ ပြည်သူကိုကိုယ်စားပြုတဲ့ အဖွဲ့အစည်းအဖြစ် ခိုင်မာလာစေရေး၊ ငြိမ်းချမ်းရေး အပါအဝင် လွှတ်တော်ဆိုင်ရာ ပူးပေါင်းဆောင်ရွက်မှုများ တိုးတက်ကျယ်ပြန့် လာစေရေး၊ နိုင်ငံတကာ လွှတ်တော်များ၊ အဖွဲ့အစည်းများနဲ့ဆက်ဆံမှု၊ အတွေ့အကြုံကောင်းများ ပူးပေါင်းဆောင်ရွက်မှုများ တိုးတက် လာစေရေး၊ မြန်မာနိုင်ငံရဲ့ ဖြစ်ပေါ်တိုးတက်မှုကို ကမ္ဘာကသိရှိစေရန် ဆောင်ရွက်ရေး၊ ဒီမိုကရေစီစနစ် ထွန်းကားရေးနဲ့ ပိုမိုတိုးတက်လာစေရေး။ ဒီလို လုပ်ငန်းစဉ်များအတွက် ချမှတ်ပြီးတော့ ဆောင်ရွက်နိုင်ဖို့ ပထမအကြိမ် လွှတ်တော်သက်တမ်းမှာ လွှတ်တော်ကနေ သဘောတူညီချက်ရယူပြီးတော့ မြန်မာနိုင်ငံ လွှတ်တော် ဆိုင်ရာအဖွဲ့ (Myanmar Parliamentary Union- MPU)ကို ၂၂-၃-၂၀၁၂ ရက်စွဲပါ အမိန့် ကြော်ငြာစာဖြင့် စတင်ဖွဲ့စည်း ဆောင်ရွက်ခဲ့ပါတယ်။ ဆက်လက်ပြီး ပြည်ထောင်စုလွှတ်တော်ဆိုင်ရာ ဥပဒေပုဒ်မ ၈၄-ခ အရ မြန်မာနိုင်ငံလွှတ်တော်ဆိုင်ရာ အဖွဲ့ရဲ့ ဖွဲ့စည်းပုံစည်းမျဉ်းကို ပြည်ထောင်စုလွှတ်တော်ရုံးက ၆-၁-၂၀၁၅ ရက်စွဲပါ အမိန့်ကြော်ငြာစာအမှတ် (၁/၂၀၁၅)ကို ထုတ်ပြန်ခဲ့ပါတယ်။ အဆိုပါဖွဲ့စည်းပုံစည်းမျဉ်းရဲ့ အပိုဒ် ရ မှာ လွှတ်တော်ဆိုင်ရာအဖွဲ့ရဲ့ သက်တမ်းသည် ပြည်ထောင်စုလွှတ်တော်ရဲ့ သက်တမ်းအတိုင်းဖြစ်သည်လို့ ဖော်ပြပါရှိပါတယ်။ ပထမအကြိမ် ပြည်ထောင်စုလွှတ်တော် သက်တမ်းဟာလည်း ၃၁-၁-၂၀၁၆ ရက်မှာ ကုန်ဆုံးပြီဖြစ်ပါတယ်။ ဒါကြောင့် မြန်မာနိုင်ငံလွှတ်တော်ဆိုင်ရာအဖွဲ့ (MPU)ကို ပြန်လည်ဖွဲ့စည်းရမှာ ဖြစ်ပါတယ်။ မြန်မာနိုင်ငံလွှတ်တော်ဆိုင်ရာအဖွဲ့(MPU)ကို ပြန်လည်ဖွဲ့စည်းရေးအတွက် ညှိနှိုင်းအစည်းအဝေးကို ၂၃-၂-၂၀၁၆ ရက်နေ့ (အင်္ဂါနေ့)မှာ ဇမ္ဗူသီရိဆောင် အစည်းအဝေးခန်းမမှာ ကျင်းပခဲ့ပါတယ်။ အဲဒီအစည်း အဝေးကို ပြည်ထောင်စုလွှတ်တော် နာယက က ဦးဆောင်ပြီး ဒုတိယနာယက၊ ပြည်သူ့လွှတ်တော် ဥက္ကဋ္ဌနှင့် ဒုတိယဥက္ကဋ္ဌ၊ တိုင်းဒေသကြီးလွှတ်တော်နဲ့ ပြည်နယ်လွှတ်တော်များမှ ဥက္ကဋ္ဌများ တက်ရောက်ခဲ့ကြပါတယ်။ ဒီလိုတွေ့ဆုံ ဆွေးနွေးညှိနှိုင်းတဲ့ အစည်းအဝေးကနေ မြန်မာနိုင်ငံလွှတ်တော်ဆိုင်ရာအဖွဲ့အစည်းကို ပြန်လည် ဖွဲ့စည်းဖို့ သဘောတူ ဆုံးဖြတ်ခဲ့ကြပါတယ်။ အဆိုပါအဖွဲ့မှာ ပြည်ထောင်စုလွှတ်တော် နာယက က ဥက္ကဋ္ဌအဖြစ်လည်းကောင်း၊ ပြည်ထောင်စု လွှတ်တော် ဒုတိယနာယက က အတွင်းရေးမှူး အဖြစ်လည်းကောင်း၊ ပြည်သူ့လွှတ်တော် သို့မဟုတ် အမျိုးသား လွှတ်တော် ဥက္ကဋ္ဌက ဒုတိယဥက္ကဋ္ဌ အဖြစ်လည်းကောင်း၊ ပြည်သူ့လွှတ်တော် သို့မဟုတ် အမျိုးသားလွှတ်တော် ဒုတိယဥက္ကဋ္ဌနှင့် တိုင်းဒေသကြီးလွှတ်တော်များ၊ ပြည်နယ်လွှတ်တော်များမှ ဥက္ကဋ္ဌများက အဖွဲ့ဝင်များအဖြစ် ပါဝင်ကြမှာ ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ ၆-၁-၂၀၁၅ ရက်စွဲပါ အမိန့်ကြော်ငြာစာ အမှတ်(၁/၂၀၁၅)ဖြင့် ထုတ်ပြန်ခဲ့တဲ့ မြန်မာနိုင်ငံလွှတ်တော်ဆိုင်ရာအဖွဲ့ ဖွဲ့စည်းပုံစည်းမျဉ်း အခန်း(၄) အပိုဒ် ၉ ပါ လွှတ်တော်ဆိုင်ရာအဖွဲ့ရဲ့ လုပ်ငန်းတာဝန်များကတော့ လွှတ်တော်ဆိုင်ရာအဖွဲ့ရဲ့ ရည်ရွယ်ချက် များကို အကောင်အထည်ဖော်ဆောင်ရွက်ခြင်း၊ လွှတ်တော်ဆိုင်ရာအဖွဲ့ရဲ့ လိုအပ်တဲ့ လုပ်ငန်းအဖွဲ့များကို ဖွဲ့စည်းခြင်း၊ လွှတ်တော်ဆိုင်ရာအဖွဲ့နှင့် အပြည်ပြည်ဆိုင်ရာ လွှတ်တော်များသမဂ္ဂ၊ အာဆီယံလွှတ်တော်များ ညီလာခံအပါအဝင် နိုင်ငံတကာနဲ့ ဒေသအတွင်း လွှတ်တော်ဆိုင်ရာ အဖွဲ့အစည်းများအကြား ဆက်သွယ် ဆက်ဆံရေးကိစ္စများ ဆောင်ရွက်ခြင်းများကို လုပ်ဆောင်ရမှာဖြစ်ပါတယ်။ ဒါ့အပြင် အဖွဲ့အစည်းများရဲ့ ရည်ရွယ်ချက်များ၊ လုပ်ငန်းဆောင်ရွက်ချက်များကို အဖွဲ့ဝင်များ၊ ပြည်သူများသိရှိနိုင်ရန် ဆောင်ရွက်ခြင်းဖြစ်ပါတယ်။ မြန်မာနိုင်ငံရဲ့ ဖြစ်ပေါ်တိုးတက်မှုများကို နိုင်ငံတကာ လွှတ်တော်များမှတစ်ဆင့် ကမ္ဘာကိုသိရှိစေဖို့ ဆောင်ရွက်ခြင်းဖြစ်ပါတယ်။ အပြည်ပြည်ဆိုင်ရာနဲ့ အများ ပြည်သူစိတ်ဝင်စားစေတဲ့ အကြောင်းအရာများကို အဖွဲ့ဝင်များ၊ ပြည်သူများသိရှိရေးအတွက် ဆောင်ရွက် ရမှာဖြစ်ပါတယ်။ ဒါ့အပြင် ဒီပြဿနာများ၊ အကြောင်းအရာများကို လွှတ်တော်အသီးသီးက သုံးသပ် လွှတ်တော်ဆိုင်ရာအဖွဲ့အစည်းရဲ့ အစည်းအဝေးဆုံးဖြတ်ချက်အရ ပေးအပ်တဲ့အခြားတာဝန်များ ကိုလည်း လုပ်ဆောင်ရမှာဖြစ်ပါတယ်။ ဒီ နိုင်ငံတကာအဖွဲ့အစည်းများနဲ့ ပူးပေါင်းဆောင်ရွက်တဲ့အခါမှာ လွှတ်တော်အချင်းချင်းပူးပေါင်းရမယ့် အဖွဲ့အစည်းများရဲ့ အရည်အသွေး၊ အရည်အချင်းများကိုလည်း တိုးတက်စေဖို့ ဖြစ်ပါတယ်။ လွှတ်တော်ဆိုင်ရာအဖွဲ့အစည်းရဲ့ စည်းမျဉ်း၊ စည်းကမ်း သတ်မှတ်ထားတဲ့ အဖွဲ့အစည်းမှာ ဖွဲ့စည်းပုံစည်းမျဉ်းအရ ရည်ရွယ်ချက်များ၊ သက်တမ်း၊ တာဝန်နဲ့ လုပ်ဆောင်ရမယ့် အချက် တွေကို အသေးစိတ် အပြည့်အစုံ ဖော်ပြထားပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ ပြီးခဲ့တဲ့ပထမအကြိမ် လွှတ်တော်သက်တမ်း မှာ ဒီလိုဖွဲ့စည်းနိုင်ခဲ့တဲ့အတွက်ကြောင့် ပြည်ထောင်စုလွှတ်တော်၊ တိုင်းဒေသကြီးလွှတ်တော်များ၊ ပြည်နယ် လွှတ်တော်များ ချိတ်ဆက်ဆောင်ရွက်ရတဲ့ ဥပဒေပြုလုပ်ငန်းများ၊ တိုင်းဒေသကြီး၊ ပြည်နယ် လွှတ်တော် အချင်းချင်း ဆက်သွယ်ဆောင်ရွက်မှု ပိုမိုအားကောင်းလာပြီးတော့ အချင်းချင်း ဆောင်ရွက်တဲ့အခါမှာလည်း အရည်အသွေးတွေ၊ စွမ်းရည်တွေကို မြှင့်တင်ဆောင်ရွက် ပေးနိုင်ခဲ့ပါတယ်။ မြန်မာနိုင်ငံလွှတ်တော်ဆိုင်ရာ အဖွဲ့ရဲ့ လုပ်ဆောင်ချက်များအနက် သာဓကတစ်ခုကို တင်ပြရမယ်ဆိုရင် ဖွဲ့စည်းပုံအခြေခံဥပဒေဇယား (၁)၊ (၂)၊ (၅) ပါပြဋ္ဌာန်းချက်များကို ပြင်ဆင်ဖြည့်စွက်နိုင်ရေးအတွက် တိုင်းဒေသကြီးလွှတ်တော်၊ ပြည်နယ် လွှတ်တော်များမှ ဥက္ကဋ္ဌများ ပေါင်းစပ်ပြီး ညှိနှိုင်းဆွေးနွေး ဆောင်ရွက်နိုင်ခဲ့ပါတယ်။ အဲဒီလိုညှိနှိုင်းချက်အရ ဇယား (၁)၊ (၂)၊ (၅) ပါပြဋ္ဌာန်းချက်များအပေါ် ပြင်ဆင်လိုတဲ့အချက်များ၊ ဖြည့်စွက်လိုတဲ့အချက်များကို ပြုစုပြီးတော့ ဖွဲ့စည်းပုံအခြေခံဥပဒေဆိုင်ရာ ပြင်ဆင်နိုင်ရေး အကောင်အထည် ဖော်မှုကော်မတီသို့ တင်ပြနိုင်ခဲ့ပါတယ်။ မြန်မာနိုင်ငံလွှတ်တော်ဆိုင်ရာအဖွဲ့ရဲ့ ဖွဲ့စည်းပုံစည်းမျဉ်းပါ လုပ်ငန်း တာဝန်များကို အကောင်အထည်ဖော်ဆောင်ရွက်ရာမှာ ချိတ်ဆက်မှုအားကောင်းလာပြီး လုပ်ငန်းများလည်း ပိုမိုပြီး အဆင်ပြေချောမွေ့လာတာ တွေ့ရပါတယ်။ ဒါ့အပြင် အချင်းချင်း ပူးပေါင်းဆောင်ရွက်မှုကြောင့် ပိုမို အဆင်ပြေ လုပ်ဆောင်နိုင်တာလည်း တွေ့ရပါတယ်။ နိဂုံးချုပ်အနေနဲ့ တင်ပြလိုတာကတော့ ပြည်ထောင်စုလွှတ်တော်ဆိုင်ရာ ဥပဒေပြဋ္ဌာန်းချက်နဲ့အညီ မြန်မာနိုင်ငံလွှတ်တော်ဆိုင်ရာအဖွဲ့(MPU)ကို ပြန်လည်ဖွဲ့စည်းနိုင်ရေးအတွက် ပြည်ထောင်စုလွှတ်တော်က အတည်ပြု ပေးဖို့ လိုပါတယ်။ ဒါကြောင့် ပြည်ထောင်စုလွှတ်တော်ကိုယ်စားလှယ်များ သိရှိနိုင်ရေးအတွက် အခုလို ရှင်းလင်းတင်ပြရခြင်း ဖြစ်ပါတယ်။ အားလုံးကို ကျေးဇူးတင်ပါတယ်။</speech>
<title>ပြည်ထောင်စုလွှတ်တော် နာယက က မြန်မာနိုင်ငံလွှတ်တော်ဆိုင်ရာအဖွဲ့ (Myanmar Parliamentary Union-MPU)တွင် ပါဝင်မည့် အဖွဲ့ဝင်ဦးရေ၊ ဥက္ကဋ္ဌ၊ ဒုတိယဥက္ကဋ္ဌ၊ အတွင်းရေးမှူးနှင့် အဖွဲ့ဝင်များ၏ အမည်စာရင်းကို ကြေညာခြင်း</title>
<speech type='speaker'>အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မြန်မာနိုင်ငံ လွှတ်တော်ဆိုင်ရာအဖွဲ့ ဖွဲ့စည်းမိန့်မူကြမ်းကို လွှတ်တော်ကိုယ်စားလှယ်အားလုံးထံ ဖြန့်ဝေထားပါတယ်။ မြန်မာနိုင်ငံလွှတ်တော်ဆိုင်ရာအဖွဲ့ကို အဖွဲ့ဝင်စုစုပေါင်း ၁၈ ဦးနဲ့ ဖွဲ့စည်းပြီး ဥက္ကဋ္ဌတာဝန်ကို ပြည်ထောင်စု လွှတ်တော် နာယက ကျွန်တော် မန်းဝင်းခိုင်သန်းကလည်းကောင်း၊ ဒုတိယဥက္ကဋ္ဌ အဖြစ် ပြည်သူ့လွှတ်တော် ဥက္ကဋ္ဌ ဦးဝင်းမြင့်အားလည်းကောင်း၊ အတွင်းရေးမှူးအဖြစ် ဒုတိယနာယက ဦးအေးသာအောင်အား လည်းကောင်း၊ ပြည်သူ့လွှတ်တော် ဒုတိယဥက္ကဋ္ဌ ဦးတီခွန်မြတ်နဲ့ တိုင်းဒေသကြီးနဲ့ ပြည်နယ်လွှတ်တော် ဥက္ကဋ္ဌများဖြစ်ကြတဲ့ (၁) ဦးထွန်းတင် ကချင်ပြည်နယ်၊ (၂) ဦးလှထွေး ဥက္ကဋ္ဌ ကယားပြည်နယ်၊ (၃) ဦးစောချစ်ခင် ဥက္ကဋ္ဌ ကရင်ပြည်နယ်၊ (၄) ဦးဇိုဘဲ ဥက္ကဋ္ဌ ချင်းပြည်နယ်၊ (၅) ဦးသန်း ဥက္ကဋ္ဌ စစ်ကိုင်းတိုင်းဒေသကြီး၊ (၆) ဦးခင်မောင်အေး တနင်္သာရီတိုင်းဒေသကြီး၊ (၇) ဦးခင်မောင်ရင် ဥက္ကဋ္ဌ ပဲခူးတိုင်းဒေသကြီး၊ (၈) ဦးတာ ။ ဥက္ကဋ္ဌ မကွေးတိုင်းဒေသကြီး၊ (၉) ဦးအောင်ကျော်ဦး ဥက္ကဋ္ဌ မန္တလေးတိုင်းဒေသကြီး၊ (၁၀) ဒေါ်တင်အိ ဥက္ကဋ္ဌ မွန်ပြည်နယ်၊ (၁၁) ဦးစံကျော်လှ ဥက္ကဋ္ဌ ရခိုင်ပြည်နယ်၊ (၁၂) ဦးတင်မောင်ထွန်း ဥက္ကဋ္ဌ ရန်ကုန်တိုင်းဒေသကြီး၊ (၁၃) ဦးစိုင်းလုံးဆိုင် ဥက္ကဋ္ဌ ရှမ်းပြည်နယ်၊ (၁၄) ဦးအောင်ကျော်ခိုင် ဥက္ကဋ္ဌ ဧရာဝတီတိုင်းဒေသကြီး တို့အား အဖွဲ့ဝင်များအဖြစ်လည်းကောင်း တာဝန်သတ်မှတ် ဖွဲ့စည်းသွားမှာ ဖြစ်ပါတယ်။ မြန်မာနိုင်ငံလွှတ်တော်ဆိုင်ရာအဖွဲ့ ဖွဲ့စည်းခြင်းကို မနက်ဖြန်ကျင်းပပြုလုပ်မယ့် ပြည်ထောင်စု လွှတ်တော် အစည်းအဝေးမှာ လွှတ်တော်ရဲ့ သဘောတူညီချက်ရယူပြီး ဆက်လက် ဆောင်ရွက်သွားမှာ ဖြစ်ကြောင်း အသိပေး ကြေညာပါတယ်။</speech>
</section>
<section value = 'Committee'>
<title>ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင် ဖွဲ့စည်းခြင်းနှင့်စပ်လျဉ်း၍ လွှတ်တော်ကိုယ်စားလှယ်တစ်ဦးက ရှင်းလင်းတင်ပြခြင်း</title>
<speech type='speaker'>အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ လွှတ်တော် အသီးသီးရဲ့ ဥပဒေပြုရေးအပါအဝင် လွှတ်တော်ဆိုင်ရာလုပ်ငန်းများမှာ လိုအပ်တဲ့အကြံပြုမှု၊ ပူးပေါင်း လေ့လာမှုများ ဆောင်ရွက်ပေးနိုင်ဖို့အတွက် """"ဥပဒေရေးရာနှင့်အထူးကိစ္စရပ်များ လေ့လာဆန်းစစ်သုံးသပ်ရေး ကော်မရှင်""""ကို ပြည်ထောင်စုလွှတ်တော်ဆိုင်ရာ ဥပဒေပုဒ်မ ၇- ခ၊ ၇-ဂ နဲ့ နည်းဥပဒေ ၁၀၅- ခ တို့နဲ့အညီ ဖွဲ့စည်းသွားမှာ ဖြစ်ပါတယ်။ """"ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင်"""" ဖွဲ့စည်းရေးနဲ့စပ်လျဉ်းပြီး လွှတ်တော်သို့ ရှင်းလင်းတင်ပြပေးရန် ဦးကိုကိုနိုင် ရမည်းသင်းမဲဆန္ဒနယ်အား ဖိတ်ခေါ်ပါတယ်။</speech>
<speech><mp id='304'>ဦးကိုကိုနိုင်(ရမည်းသင်းမဲဆန္ဒနယ်၊ မန္တလေးတိုင်းဒေသကြီး)</mp>လေးစားအပ်တဲ့ ပြည်ထောင်စုလွှတ်တော် နာယက၊ ပြည်သူ့လွှတ်တော် ဥက္ကဋ္ဌနှင့်တကွ ပြည်ထောင်စုလွှတ်တော် ကိုယ်စားလှယ်များအားလုံး မင်္ဂလာပါခင်ဗျာ။ ကျွန်တော်က ရမည်းသင်းမဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဦးကိုကိုနိုင် ဖြစ်ပါတယ်။ ကျွန်တော့အနေနဲ့ ပြည်ထောင်စုလွှတ်တော်မှာ ဖွဲ့စည်းမယ့် ဥပဒေရေးရာနဲ့ အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင် ဖွဲ့စည်းရေးနဲ့စပ်လျဉ်းပြီး ရည်ရွယ်ချက်၊ ကော်မရှင်၏တာဝန်၊ လုပ်ပိုင်ခွင့်၊ ရပိုင်ခွင့်နဲ့ သက်တမ်းသတ်မှတ်ချက်တို့ကို ရှင်းလင်း တင်ပြမှာ ဖြစ်ပါတယ်။ ဥပဒေရေးရာနဲ့ အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင် ဖွဲ့စည်းရတဲ့ အဓိက ရည်ရွယ်ချက်က ပြည်ထောင်စုလွှတ်တော်၊ ပြည်သူ့လွှတ်တော်နှင့် အမျိုးသားလွှတ်တော်တို့မှာ ဖွဲ့စည်း ထားတဲ့ ကော်မတီများက လေ့လာရတဲ့ကိစ္စရပ်များမှအပ အခြားကိစ္စရပ်များကို လေ့လာဆန်းစစ် သုံးသပ် နိုင်ဖို့နဲ့ လွှတ်တော်အသီးသီးရဲ့ ကော်မတီဆိုင်ရာလုပ်ငန်းများမှာ လိုအပ်ပါက ပူးပေါင်းပါဝင်ပြီးတော့ ကူညီဆောင်ရွက်နိုင်ဖို့ ဖြစ်ပါတယ်။ ဒါ့အပြင် လွှတ်တော်တစ်ရပ်ချင်းစီမှာ ကော်မရှင်တစ်ခုစီ ဖွဲ့စည်းမယ့် အစား သင့်တော်တဲ့ပုဂ္ဂိုလ်များနဲ့ ပြည်ထောင်စုလွှတ်တော်မှာဖွဲ့စည်းရင် လွှတ်တော်အသီးသီးရဲ့ ဆက်စပ် ဆောင်ရွက်ရမယ့် လုပ်ငန်းများအတွက်ရော၊ လွှတ်တော်တစ်ရပ်ချင်းစီအတွက် ဆောင်ရွက်ရမယ့် လုပ်ငန်း များအတွက်ပါ ပိုမိုအဆင်ပြေ ချောမွေ့ဖို့လည်း ရည်ရွယ်ပါတယ်။ ဒါကြောင့် ပြည်သူ့လွှတ်တော်နဲ့ အမျိုးသား လွှတ်တော်တို့က အဆိုပြုတဲ့ လွှတ်တော်ကိုယ်စားလှယ်များ၊ သင့်တော်တဲ့ နိုင်ငံသားများနဲ့ စုပေါင်းပြီးတော့ ပြည်ထောင်စုလွှတ်တော်ဆိုင်ရာ ဥပဒေ၊ နည်းပဒေများနဲ့ အညီ အသစ်ဖွဲ့စည်းသွားဖို့ ဖြစ်ပါတယ်။ ပြည်ထောင်စုလွှတ်တော်မှာ ဒီကော်မရှင်ကို ဖွဲ့စည်းပြီးပြီဆိုရင် ပြည်သူ့လွှတ်တော်မှာ ဖွဲ့စည်းထားတဲ့ ကော်မရှင် ဖွဲ့စည်းထားခြင်းကို ရုပ်သိမ်းမှာဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျာ။ တင်ပြပါကော်မရှင် ဖွဲ့စည်းခြင်းနဲ့စပ်လျဉ်း ပြီးတော့ ပြည်ထောင်စုလွှတ်တော်ဆိုင်ရာ ဥပဒေပုဒ်မ ရ ပုဒ်မခွဲ(ခ)မှာ နာယကသည် လွှတ်တော်၏ သဘောတူညီချက်ဖြင့် ပြည်သူ့လွှတ်တော်နှင့် အမျိုးသားလွှတ်တော်တို့မှ ကိုယ်စားလှယ်ဦးရေ တူညီစွာ ပါဝင်သည့် လိုအပ်သော အခြားကော်မတီ၊ ကော်မရှင်နဲ့ အဖွဲ့များကိုဖွဲ့စည်းရာ၌ ယင်းတို့၏ အမည်၊ အဖွဲ့ဝင်ဦးရေ၊ တာဝန်၊ လုပ်ပိုင်ခွင့်၊ ရပိုင်ခွင့်နှင့် သက်တမ်းတို့ကို သတ်မှတ်ပေးရမည်။ ပုဒ်မ ရ ပုဒ်မခွဲ(ဂ)မှာ ကော်မရှင်နဲ့အဖွဲ့များကို ဖွဲ့စည်းသည့်အခါ၌ လွှတ်တော်ကိုယ်စားလှယ်များဖြင့်လည်းကောင်း၊ သင့်လျော် သည့် နိုင်ငံသားများဖြင့်လည်းကောင်း ဖွဲ့စည်းနိုင်သည်လို့ သတ်မှတ်ပြဋ္ဌာန်းထားပါတယ်။ ဒါ့အပြင် ပြည်ထောင်စုလွှတ်တော်ဆိုင်ရာနည်းဥပဒေ ပုဒ်မ ၁၀၅ ပုဒ်မခွဲ(ခ)တွင် လွှတ်တော်သည် လွှတ်တော်ကော်မတီများက လေ့လာသော ကိစ္စရပ်များမှအပ ကျန်ကိစ္စရပ်များကို လေ့လာရန်လိုအပ်ပါက ကော်မရှင်နှင့် အဖွဲ့များကို လွှတ်တော်ကိုယ်စားလှယ်များဖြင့်လည်းကောင်း၊ သင့်လျော်သည့် နိုင်ငံသားများ ထည့်သွင်း၍လည်းကောင်း ဖွဲ့စည်းနိုင်သည်။ ယင်းသို့ဖွဲ့စည်းရာတွင် ယင်းကော်မရှင် သို့မဟုတ် အဖွဲ့များ၏ အဖွဲ့ဝင်ဦးရေ၊ တာဝန်၊ လုပ်ပိုင်ခွင့်၊ ရပိုင်ခွင့်နှင့် သက်တမ်းတို့ကို သတ်မှတ်ပေးရမည်လို့ ထပ်ဆင့်ပြဋ္ဌာန်း ထားပါတယ်။ ဒီဥပဒေ၊ နည်းဥပဒေပါ သတ်မှတ်ပြဋ္ဌာန်းချက်များနှင့်အညီ ဖွဲ့စည်းဆောင်ရွက်မည် ဖြစ်ကြောင်း သိရှိနိုင်ပါရန် တင်ပြခြင်းဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ ကော်မရှင်ဖွဲ့စည်းခြင်းမှာ ပါဝင်မယ့် အကြောင်းအရာများကို ဆက်လက်တင်ပြပါမယ်။ ယခုဖွဲ့စည်းဖို့တင်ပြတဲ့ ကော်မရှင်ဟာ ပြည်ထောင်စု လွှတ်တော်ဆိုင်ရာ ဥပဒေပုဒ်မ ၂ ပုဒ်မခွဲ(စ)အရ ပြည်ထောင်စုအဆင့် အဖွဲ့အစည်းဖြစ်ပါတယ်။ ကော်မရှင်က ဆောင်ရွက်ရမယ့် လုပ်ငန်းတာဝန်များကို ဆက်လက်တင်ပြပါမယ်။ လွှတ်တော်ကိုယ်စားလှယ် များထံဖြန့်ဝေထားတဲ့ ဖွဲ့စည်းခြင်း အမိန့်ကြော်ငြာစာ မူကြမ်းမှာလည်း ဖော်ပြထားပါတယ်။ အဆိုပါ အချက်တွေက တည်ဆဲဥပဒေများအား လေ့လာဆန်းစစ်သုံးသပ်ပြီး ပြင်ဆင်ရေး၊ ပယ်ဖျက်ရေး၊ အသစ် ပြဋ္ဌာန်းနိုင်ရေးတို့ကို ပြည်ထောင်စုလွှတ်တော် နာယက၊ ပြည်သူ့လွှတ်တော် ဥက္ကဋ္ဌနှင့် အမျိုးသား လွှတ်တော် ဥက္ကဋ္ဌတို့မှတစ်ဆင့် သက်ဆိုင်ရာလွှတ်တော်သို့ အကြံပြု တင်ပြရမှာဖြစ်ပါတယ်။ ဒါ့အပြင် အထူးကိစ္စရပ်များ ပေါ်ပေါက်လာပါက ၎င်းကိစ္စရပ်များအား ဥပဒေအမြင်နှင့်ယှဉ်၍ လေ့လာဆန်းစစ် သုံးသပ်ပြီးတော့ ပြည်ထောင်စုလွှတ်တော် နာယက၊ ပြည်သူ့လွှတ်တော် ဥက္ကဋ္ဌနှင့် အမျိုးသားလွှတ်တော် ဥက္ကဋ္ဌတို့မှတစ်ဆင့် သက်ဆိုင်ရာ လွှတ်တော်သို့ အစီရင်ခံတင်ပြရပါမယ်။ နာယကနှင့် လွှတ်တော်ဥက္ကဋ္ဌများက သတ်မှတ်ပေးသည့် လုပ်ငန်းတာဝန်များကို သတ်မှတ် ကာလအတွင်း ပြီးစီးအောင် ဆောင်ရွက်ရပါမယ်။ နာယကနှင့် လွှတ်တော်ဥက္ကဋ္ဌများက ကဏ္ဍအလိုက် သီးခြားသတ်မှတ်ပေးသည့် အထူးကိစ္စရပ်များအတွက် ကော်မရှင်အတွင်း တာဝန်ခွဲဝေသတ်မှတ် ဆောင်ရွက် ရပါမယ်။ နာယကနှင့် လွှတ်တော်ဥက္ကဋ္ဌများက လုပ်ငန်းလိုအပ်ချက်အရ အကြံဉာဏ်တောင်းခံသည့်အခါ ဥပဒေနဲ့အညီ ဆွေးနွေးညှိနှိုင်း သုံးသပ်ပြီး သင့်တော်တဲ့ အကြံဉာဏ်ပေးရမှာ ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ ကော်မရှင်၏ လုပ်ပိုင်ခွင့်များကို ဆက်လက် တင်ပြမှာ ဖြစ်ပါတယ်။ ကော်မရှင်သည် ဆောင်ရွက်ရမည့် လုပ်ငန်းတာဝန်နှင့်စပ်လျဉ်း၍ ဆက်စပ် သက်ဆိုင်သည့်ဌာန၊ အဖွဲ့အစည်းမှ တာဝန်ရှိပုဂ္ဂိုလ်များအား ဖိတ်ကြား၍ မေးမြန်းဆွေးနွေးနိုင်ပါတယ်။ ကော်မရှင်အဖွဲ့ဝင်များသည် ဖွဲ့စည်းပုံအခြေခံဥပဒေနှင့် လွှတ်တော်ဆိုင်ရာဥပဒေပါ ပြဋ္ဌာန်းချက်များကို မဆန့်ကျင်လျှင် လွတ်လပ်စွာ ပြောဆိုဆွေးနွေးခွင့် ရှိပါတယ်။ ကော်မရှင်သည် ဆောင်ရွက်ရမည့်လုပ်ငန်း တာဝန်အပေါ်မူတည်၍ လုံခြုံမှုအဆင့်အတန်းကို သတ်မှတ်ဆောင်ရွက်နိုင်ခွင့်ရှိပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ ကော်မရှင်အဖွဲ့ဝင်များအတွက် ရပိုင်ခွင့် အနေနဲ့လည်း လွှတ်တော်ကိုယ်စားလှယ်မဟုတ်သည့် ကော်မရှင်အဖွဲ့ဝင်များသည် လစဉ် ချီးမြှင့်ငွေ ကျပ် ခြောက်သိန်း၊ တာဝန်အရ ခရီးသွားလာခြင်းအတွက် အခမဲ့တည်းခိုနေထိုင်ရန် စီစဉ်ပေးနိုင်ခြင်းမရှိပါက တစ်ရက်လျှင် တည်းခိုနေထိုင်စရိတ် ကျပ်ငါးထောင်၊ အခြားအသုံးစရိတ် ကျပ်ငါးထောင်၊ တာဝန်ထမ်းဆောင် သည့်ရက်အလိုက် စားသောက်စရိတ် တစ်ရက်လျှင် ကျပ်တစ်သောင်း ခံစားခွင့်ရှိပါတယ်။ ဒါ့အပြင် လွှတ်တော်ကသတ်မှတ်သည့် အခြားရပိုင်ခွင့်များကိုလည်း ခံစားခွင့်ရှိပါတယ်။ အဆိုပါချီးမြှင့်ငွေနဲ့ စရိတ် များအပါအဝင် အုပ်ချုပ်မှုဆိုင်ရာကိစ္စအဝဝကို တစ်ပြေးညီဖြစ်အောင် ဘဏ္ဍာငွေရရှိပါဝင်မှုနဲ့ ဝန်ထမ်း ဖွဲ့စည်းထားရှိမှု အခြေအနေတွေအရ ပြည်သူ့လွှတ်တော်ရုံးက တာဝန်ယူ ဆောင်ရွက်ပေးမှာဖြစ်ပါတယ်။ ကော်မရှင်မှာပါဝင်တဲ့ လွှတ်တော်ကိုယ်စားလှယ်များအတွက် စရိတ်၊ ချီးမြှင့်ငွေအပါအဝင် အုပ်ချုပ်မှု ဆိုင်ရာ ကိစ္စအဝဝကိုတော့ သက်ဆိုင်ရာ လွှတ်တော်ရုံးများက တာဝန်ယူဆောင်ရွက်ပေးမှာ ဖြစ်ပါတယ်။ ကော်မရှင်အဖွဲ့ဝင်များသည် ကော်မရှင်အစည်းအဝေးများတွင် တင်ပြဆွေးနွေး ဆောင်ရွက်ချက်များနှင့် စပ်လျဉ်း၍ လွှတ်တော်ဆိုင်ရာ ဥပဒေများမှအပ အခြားဥပဒေတစ်ရပ်ရပ်အရ အရေးယူခံရခြင်းမှ ကင်းလွတ်ခွင့် ရှိတဲ့ ရပိုင်ခွင့်ကိုလည်း လွှတ်တော်ကိုယ်စားလှယ်များနည်းတူ ရရှိမှာဖြစ်ပါတယ်။ ကော်မရှင်ရဲ့ သက်တမ်းက စတင်ဖွဲ့စည်းသည့် နေ့ရက်မှစ၍ တစ်နှစ် ဖြစ်ပါတယ်။ သို့ရာတွင် ကော်မရှင်၏ လုပ်ငန်းတာဝန်ဆောင်ရွက်မှု အခြေအနေအရ တစ်နှစ်ပြည့်မြောက်သည့်အခါ လိုအပ်ပါက သက်တမ်းတိုးနိုင်ပါတယ်။ ပြည်ထောင်စုလွှတ်တော် နာယကအနေဖြင့် ကော်မရှင်၏ သက်တမ်းကာလ အတွင်း အဖွဲ့ဝင်များကို သင့်လျော်သလို ပြင်ဆင်ဖွဲ့စည်းနိုင်ပါတယ်။ နိဂုံးချုပ်အားဖြင့် ကျွန်တော် တင်ပြလိုတာကတော့ ဥပဒေရေးရာနှင့်အထူးကိစ္စရပ်များ လေ့လာ ဆန်းစစ် သုံးသပ်ရေးကော်မရှင်ကို ပြည်ထောင်စုလွှတ်တော်ဆိုင်ရာ ဥပဒေ၊ နည်းဥပဒေပါ ပြဋ္ဌာန်းချက် များနှင့်အညီ လွှတ်တော်က ဖွဲ့စည်းပေးခြင်းသည် နောင်ဆက်လက်ဆောင်ရွက်ရမည့် ဥပဒေပြုရေး အပါအဝင် လွှတ်တော်ဆိုင်ရာ လုပ်ငန်းအရပ်ရပ်အတွက် အထောက်အကူများစွာ ရရှိမည့်အပြင် လွှတ်တော်အသီးသီး ညှိနှိုင်းပေါင်းစပ်ပြီး ဆောင်ရွက်ရမည့်လုပ်ငန်းများ ပိုမိုမြန်ဆန် အဆင်ပြေချောမွေ့စွာ ဆောင်ရွက်နိုင်မည်ဖြစ်ပါကြောင်း လွှတ်တော်သို့ ရှင်းလင်းတင်ပြအပ်ပါတယ်ခင်ဗျား။ အားလုံးကို ကျေးဇူး တင်ပါတယ်။</speech>
<title>ပြည်ထောင်စုလွှတ်တော် နာယက က """"ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေး ကော်မရှင်""""တွင် ပါဝင်ရန်လျာထားသည့် အဖွဲ့ဝင်ဦးရေ၊ ဥက္ကဋ္ဌ၊ ဒုတိယဥက္ကဋ္ဌ၊ အတွင်းရေးမှူးနှင့် အဖွဲ့ဝင်များ၏ အမည်စာရင်းကို တင်ပြခြင်း</title>
<speech type='speaker'>အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု လွှတ်တော်၊ ပြည်သူ့လွှတ်တော်နဲ့ အမျိုးသားလွှတ်တော်ကော်မတီများက လေ့လာသောကိစ္စရပ်များမှအပ ကျန်ကိစ္စရပ်များကို လေ့လာနိုင်ဖို့နဲ့ လွှတ်တော်အသီးသီးရဲ့ ကော်မတီဆိုင်ရာ လုပ်ငန်းများတွင် ပူးပေါင်း ဆောင်ရွက်နိုင်ဖို့အတွက် ဖွဲ့စည်းမယ့် """"ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေး ကော်မရှင် """"မှာ ပါဝင်ရန် သက်ဆိုင်ရာ လွှတ်တော်များမှ အဆိုပြု တင်ပြထားတဲ့ လွှတ်တော်ကိုယ်စားလှယ် ၄ ဦးနဲ့ နိုင်ငံသား ၃၁ ဦး၊ စုစုပေါင်း ၃၅ ဦးရဲ့ အမည်စာရင်းကိုတင်ပြပါမယ် (၁) သူရဦးရွှေမန်း (၂) ဦးကိုကိုနိုင် ပြည်သူ့လွှတ်တော်ကိုယ်စားလှယ် ရမည်းသင်းမဲဆန္ဒနယ် (၃) ဒေါက်တာဝင်းမြတ်အေး အမျိုးသားလွှတ်တော်ကိုယ်စားလှယ် ပဲခူးတိုင်းဒေသကြီးမဲဆန္ဒနယ်အမှတ်(၄) (၄) ဦးခင်မောင်ဝင်း ပြည်သူ့လွှတ်တော်ကိုယ်စားလှယ် လမ်းမတော်မဲဆန္ဒနယ် ။ (၅) ဦးမောင်မောင်အုန်း အမျိုးသားလွှတ်တော်ကိုယ်စားလှယ် ဧရာဝတီတိုင်းဒေသကြီးမဲဆန္ဒနယ်အမှတ်(၅)၊ (၆) ဦးကျင် ညွှန်ကြားရေးမှူး(ငြိမ်း) အထွေထွေအုပ်ချုပ်ရေးဦးစီးဌာန၊ (၇) ဦးဇော်မြင့်ဖေ ဒုတိယညွှန်ကြားရေးမှူးချုပ်(ငြိမ်း) နိုင်ငံတော်အေးချမ်းသာယာရေးနှင့်ဖွံ့ဖြိုးရေးကောင်စီရုံး (၈) ဦးမောင်တိုး ဦးဆောင်ညွှန်ကြားရေးမှူး (ငြိမ်း) မြန်မာ့ပုလဲလုပ်ငန်း များ (၉) ဦးကြည်သာ ဦးဆောင်ညွှန်ကြားရေးမှူး(ငြိမ်း) ရေအားလျှပ်စစ်ထုတ်လုပ်ရေးလုပ်ငန်း၊ (၁၀) ဦးအေးမောက် ဦးဆောင်ညွှန်ကြားရေးမှူး(ငြိမ်း) (၁၁) ဦးသိန်းလွင် ဦးဆောင်ညွှန်ကြားရေးမှူး(ငြိမ်း) မြန်မာ့ရေနံဓာတုလုပ်ငန်း (၁၂) ဦးတင်မောင်ဦး ။ ဗိုလ်မှူးကြီး(ငြိမ်း) (၁၃) ဦးစောလှထွန်း ဥက္ကဋ္ဌ ဆားလင်းကြီးမြို့နယ်၊ အများပိုင်ကုမ္ပဏီ (၁၄) ဒေါက်တာစိုးမိုးအောင် မြို့နယ်ဦးစီးမှူး(ငြိမ်း) တိ/မွေးကုဦးစီးဌာန (၁၅) ဦးမြင့်ထွန်း ညွှန်ကြားရေးမှူးချုပ်(ငြိမ်း) မီးသတ်ဦးစီးဌာန၊ (၁၆) ဦးစိုးမြင့် ညွှန်ကြားရေးမှူးချုပ်(ငြိမ်း) ရေအရင်းအမြစ်နှင့်မြစ်ချောင်းများဖွံ့ဖြိုးတိုးတက်ရေးဦးစီးဌာန၊ (၁၇) ဦးဝင်းသန်း ဒုတိယညွှန်ကြားရေးမှူး(ငြိမ်း) ကုန်းလမ်းပို့ဆောင်ရေးဦးစီးဌာန (၁၈) ဦးစိုးရယ် လက်ထောက်ညွှန်ကြားရေးမှူး(ငြိမ်း) သာသနာရေးဝန်ကြီးဌာန (၁၉) ဦးခင်မောင်တင် သံအမတ်ကြီး(ငြိမ်း) (၂၀) ဦးကျော်တင့်ဆွေ သံအမတ်ကြီး(ငြိမ်း) (၂၁) ဦးစံရွှေအောင် အမြဲတမ်းအတွင်းဝန် (ငြိမ်း) နယ်စပ်ရေးရာဝန်ကြီးဌာန (၂၂) ဦးမြင့်ဆွေ ညွှန်ကြားရေးမှူးချုပ်(ငြိမ်း) ကြေးတိုင်နှင့်မြေစာရင်းဦးစီးဌာန (၂၃) ဦးကျော်စိန် ဒုတိယညွှန်ကြားရေးမှူးချုပ်(ငြိမ်း) ပြည်ထောင်စုရှေ့နေချုပ်ရုံး (၂၄) ဦးခင်မောင်ဦး ဒုတိယညွှန်ကြားရေးမှူးချုပ်(ငြိမ်း) ပြည်ထောင်စုရှေ့နေချုပ်ရုံး (၂၅) ဦးတင်ဝင်း ညွှန်ကြားရေးမှူး(ငြိမ်း) ပြည်ထောင်စုတရားလွှတ်တော်ချုပ်၊ (၂၆) ဦးအောင်မြင့် ညွှန်ကြားရေးမှူး(ငြိမ်း) ပြည်ထောင်စုရှေ့နေချုပ်ရုံး (၂၇) ဦးစန်းလွင် ညွှန်ကြားရေးမှူး(ငြိမ်း) ပြည်ထောင်စုရှေ့နေချုပ်ရုံး (၂၈) ဦးအေးဟန် ညွှန်ကြားရေးမှူး(ငြိမ်း) အထွေထွေအုပ်ချုပ်ရေးဦးစီးဌာန (၂၉) ဦးအောင်မြင် ညွှန်ကြားရေးမှူး(ငြိမ်း) အထွေထွေအုပ်ချုပ်ရေးဦးစီးဌာန (၃၀) ဦးအောင်မြင်ထွန်း တွဲဖက်ပြည်နယ်ဥပဒေအရာရှိ(ငြိမ်း) ရှမ်းပြည်နယ်၊ (၃၁) ဦးကျော်စန်း ညွှန်ကြားရေးမှူး(ငြိမ်း) အထွေထွေအုပ်ချုပ်ရေးဦးစီးဌာန (၃၂) ဒေါ်သန်းသန်းရီ ဒုတိယညွှန်ကြားရေးမှူး (ငြိမ်း) ပြည်ထောင်စုရှေ့နေချုပ်ရုံး၊ (၃၃) ဒေါက်တာမြင့်ထွေး ဆရာဝန်ကြီး (ငြိမ်း) (၃၄) ဒေါ်ညိုညိုလှ စာရင်းစစ်နှင့်ဘဏ္ဍာရေးအကြံပေး ပြည်ထောင်စုစာရင်းစစ်ချုပ်ရုံး (၃၅) ဦးခင်မောင်ထွန်း တွဲဖက်စစ်ထောက်ချုပ် (ငြိမ်း) တို့ဖြစ်ပါတယ်။</speech>
<speech type='speaker'>လွှတ်တော်ကိုယ်စားလှယ်များခင်ဗျား။ ယင်းဖွဲ့စည်းမိန့် မူကြမ်းကိုလည်း လွှတ်တော်ကိုယ်စားလှယ် အားလုံးထံ ဖြန့်ဝေထားပါတယ်။ ကော်မရှင်တွင်ပါဝင်မယ့် အဖွဲ့ဝင်ဦးရေ၊ အမည် စာရင်း၊ တာဝန်၊ လုပ်ပိုင်ခွင့်၊ ရပိုင်ခွင့်နဲ့ သက်တမ်းများကို လွှတ်တော်က သတ်မှတ်ပေးရမှာ ဖြစ်ပါတယ်။ အထက်ပါ ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေး ကော်မရှင်မှာ ဥက္ကဋ္ဌ တာဝန်ကို သူရဦးရွှေမန်း အားလည်းကောင်း၊ ဒုတိယဥက္ကဋ္ဌ(၁)အဖြစ် ရမည်းသင်းမဲဆန္ဒနယ်မှ ဦးကိုကိုနိုင် အားလည်းကောင်း၊ ဒုတိယဥက္ကဋ္ဌ(၂)အဖြစ် ပဲခူးတိုင်းဒေသကြီးမဲဆန္ဒနယ်အမှတ်(၄)မှ ဒေါက်တာဝင်းမြတ်အေး အားလည်းကောင်း၊ အတွင်းရေးမှူးအဖြစ် ဦးခင်မောင်ထွန်း အားလည်းကောင်း၊ ကျန်ရှိတဲ့ လွှတ်တော် ကိုယ်စားလှယ်(၂)ဦးနဲ့ နိုင်ငံသား(၂၉)ဦးအား ကော်မရှင်အဖွဲ့ဝင်များအဖြစ်လည်းကောင်း တာဝန်ပေးအပ် ဖွဲ့စည်းရန် လျာထားပါကြောင်းနဲ့ မနက်ဖြန်ကျင်းပပြုလုပ်မယ့် ပြည်ထောင်စုလွှတ်တော် အစည်းအဝေးမှာ လွှတ်တော်ရဲ့ သဘောတူညီချက်ရယူပြီး ဆောင်ရွက်သွားမှာဖြစ်ကြောင်း အသိပေးကြေညာပါတယ်။</speech>
</section>
<section value = 'Committee'>
<title>30938 wulso$ap: paseo espa:colê:omóvos (Joint Committee on ASEAN InterParliamentary Assembly) go38:69:açosye:1 zoscosinusos:quosdam ရှင်းလင်းတင်ပြခြင်း</title>
<speech type='speaker'>အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အာဆီယံ ဒေသတွင်း လွှတ်တော်များနဲ့ ဆက်သွယ်ပူးပေါင်းဆောင်ရွက်မှုများ ပိုမိုတိုးတက်စေရေးအတွက် ပြည်ထောင်စု လွှတ်တော်ဆိုင်ရာ ဥပဒေပုဒ်မ ရ ပုဒ်မခွဲ (ခ)နဲ့အညီ ပြည်သူ့လွှတ်တော်နဲ့ အမျိုးသားလွှတ်တော်တို့မှ ကိုယ်စားလှယ်ဦးရေ တူညီစွာပါဝင်တဲ့ အာဆီယံပါလီမန်များ ညီလာခံဆိုင်ရာ ပူးပေါင်းကော်မတီ (Joint Committee on ASEAN Inter-Parliamentary Assembly)ကို ကော်မတီအဖွဲ့ဝင် (၁၆)ဦးဖြင့် ဖွဲ့စည်း သွားမှာဖြစ်ပါတယ်။ အာဆီယံပါလီမန်များညီလာခံဆိုင်ရာ ပူးပေါင်းကော်မတီ ဖွဲ့စည်းရေးနဲ့စပ်လျဉ်းပြီး လွှတ်တော်သို့ ရှင်းလင်းတင်ပြပေးရန် ဒေါ်ထုမေ ရခိုင်ပြည်နယ်မဲဆန္ဒနယ်အမှတ်(၁၁)အား ဖိတ်ခေါ်ပါတယ်။</speech>
<speech><mp id='942'>ဒေါ်ထုမေ(မဲဆန္ဒနယ်အမှတ်-၁၁၊ ရခိုင်ပြည်နယ်)</mp>လေးစားအပ်ပါသော ပြည်ထောင်စု လွှတ်တော် နာယက၊ ဒုတိယနာယကနဲ့ ပြည်သူ့လွှတ်တော် ဥက္ကဋ္ဌ၊ ဒုတိယဥက္ကဋ္ဌ အပါအဝင် ပြည်ထောင်စု လွှတ်တော် ကိုယ်စားလှယ်များအားလုံး စိတ်၏ချမ်းသာခြင်း၊ ကိုယ်၏ကျန်းမာခြင်းနဲ့ ပြည့်စုံကြပါစေလို့ ဆုတောင်းလိုက်ပါတယ်။ ကျွန်မကတော့ ပြည်ထောင်စုလွှတ်တော် နာယက၏ တာဝန်ပေးချက်အရ အာဆီယံပါလီမန်များ picsåəğempo:cule:emówo(Joint Committee on ASEAN Inter-Parliamentary Assembly) နဲ့ပတ်သက်ပြီးတော့ ဖွဲ့စည်းရေးနဲ့စပ်လျဉ်းပြီးတော့ ရှင်းလင်းတင်ပြသွားမှာ ဖြစ်ပါတယ်။ ပြည်ထောင်စု လွှတ်တော်ကိုယ်စားလှယ်များရှင်။ ကျွန်မကတော့ ရခိုင်ပြည်နယ် မဲဆန္ဒနယ်အမှတ်(၁၁)မှ အမျိုးသား လွှတ်တော်ကိုယ်စားလှယ် ဒေါ်ထုမေ ဖြစ်ပါတယ်။ ကျွန်မအနေနဲ့ ပြည်ထောင်စုလွှတ်တော်ဆိုင်ရာဥပဒေ ပုဒ်မ ၇-ခ၊ နည်းဥပဒေ ၁၀၅-က တို့အရ အာဆီယံပါလီမန်များညီလာခံဆိုင်ရာ ပူးပေါင်းကော်မတီ ဖွဲ့စည်းရန် လျာထားမှုနှင့်စပ်လျဉ်း၍ ကော်မတီ၏ တာဝန်၊ လုပ်ပိုင်ခွင့်၊ ရပိုင်ခွင့်နှင့် သက်တမ်းတို့ကို ရှင်းလင်းတင်ပြသွားမှာ ဖြစ်ပါတယ်။ ပြည်ထောင်စုလွှတ်တော်ဆိုင်ရာ ဥပဒေပုဒ်မ ၇-ခ အရ ပြည်ထောင်စုလွှတ်တော် နာယကသည် လွှတ်တော်၏ သဘောတူညီချက်ဖြင့် ပြည်သူ့လွှတ်တော်နှင့် အမျိုးသားလွှတ်တော်တို့မှ ကိုယ်စားလှယ် ဦးရေ တူညီစွာပါဝင်သည့် လိုအပ်သော အခြားကော်မတီ၊ ကော်မရှင်နှင့် အဖွဲ့များကို ကာလသတ်မှတ်၍ ဖွဲ့စည်းနိုင်ပါတယ်။ ထိုသို့ဖွဲ့စည်းရာတွင် ယင်းတို့၏အမည်၊ အဖွဲ့ဝင်ဦးရေ၊ တာဝန်၊ လုပ်ပိုင်ခွင့်၊ ရပိုင်ခွင့်နှင့် သက်တမ်းတို့ကို သတ်မှတ်ပေးရမှာ ဖြစ်ပါတယ်။ ပထမဦးစွာ ကျွန်မအနေနဲ့ အာဆီယံပါလီမန်များ ညီလာခံအကြောင်းကို အကျဉ်းမျှ တင်ပြလို ပါတယ်။ အာဆီယံပါလီမန်များ ညီလာခံဆိုသည်မှာ အာဆီယံအဖွဲ့ဝင်နိုင်ငံများ၏ ပြည်ထောင်စုအဆင့် လွှတ်တော်များအကြား လွှတ်တော်ဆိုင်ရာ ချစ်ကြည်ရင်းနှီးသော ဆက်ဆံရေးကို ထူထောင်ထိန်းသိမ်း နိုင်ရန်နှင့် ပူးပေါင်းဆောင်ရွက်မှု တိုးမြှင့်နိုင်ရန် ရည်ရွယ်ဖွဲ့စည်းထားသည့် ဒေသဆိုင်ရာလွှတ်တော်များ အဖွဲ့ အစည်းတစ်ခု ဖြစ်ပါတယ်။ အဆိုပါအဖွဲ့အစည်းနှင့် ပူးပေါင်းဆောင်ရွက်နိုင်ရန် ပြည်ထောင်စု လွှတ်တော်သည် ပထမအကြိမ် သက်တမ်းကာလအတွင်း ၂၀၁၁ ခုနှစ်၊ နိုဝင်ဘာလ ၂၀ ရက်နေ့မှာ ပထမအကြိမ် လွှတ်တော်သက်တမ်း အာဆီယံပါလီမန်များညီလာခံ (ASEAN Inter-Parliamentary Assembly-AIPA)၏ (၁၀)နိုင်ငံမြောက် တင်းပြည့်အဖွဲ့ဝင်အဖြစ် ဝင်ရောက်ခဲ့ပါတယ်။ ဒီလိုပါဝင်ပူးပေါင်း ဆောင်ရွက်ခွင့် ရရှိခဲ့တဲ့အတွက် အဖွဲ့ဝင်လွှတ်တော်များအချင်းချင်း ကွန်ရက်ချိတ်ဆက်မှုနှင့် ပူးပေါင်း ဆောင်ရွက်မှုတိုးမြှင့်၍ စွမ်းဆောင်ရည် တိုးမြှင့်လာစေရန် ဆောင်ရွက်ခြင်း၊ အာဆီယံပါလီမန်များ အကြား အချက်အလက် အပြန်အလှန် ဖလှယ်မှုပြုနိုင်ခြင်း၊ အဖွဲ့ဝင်လွှတ်တော်များအကြား လေ့လာသူ လွှတ်တော်များ၊ အခြားသော ဒေသဆိုင်ရာ၊ အပြည်ပြည်ဆိုင်ရာ လွှတ်တော်အဖွဲ့အစည်းများအကြား ခိုင်မာသောနားလည်မှု၊ ပူးပေါင်းဆောင်ရွက်မှုနှင့် ရင်းနှီးဆက်ဆံရေးတို့ကို တည်ထောင်နိုင်ခြင်း၊ ဥပဒေများ ပြဋ္ဌာန်းရာ၌ ဒေသဆိုင်ရာ ပူးပေါင်းဆောင်ရွက်မှုကို အထောက်အကူပြုစေရေးအတွက် အများလက်ခံ ထားသည့် နည်းလမ်းများမှတစ်ဆင့် တည်ဆဲဥပဒေမူဘောင် သဘောတရားများကို လေ့လာသုံးသပ်ခြင်း၊ ပြည်တွင်း/ ပြည်ပအဖွဲ့အစည်းများ၊ နည်းပညာဆိုင်ရာအဖွဲ့အစည်းများနှင့် ကျွမ်းကျင်သူများ၏ အကူအညီကို ညှိနှိုင်းရယူနိုင်ခြင်း၊ AIPA အဖွဲ့ဝင်လွှတ်တော်များ၊ အထူးလေ့လာသူ လွှတ်တော်အချင်းချင်း အပြန်အလှန် နားလည်မှုနှင့် ချစ်ကြည်ရင်းနှီးမှုများ မြှင့်တင်နိုင်ရန် မိတ်ဖက်အဖွဲ့အစည်းများ၊ ချစ်ကြည်ရေးခရီးစဉ် များကို ဆောင်ရွက်နိုင်ခြင်း၊ အာဆီယံနိုင်ငံများမှ အမျိုးသမီးလွှတ်တော်ကိုယ်စားလှယ်များနှင့်သာမက နိုင်ငံတကာလွှတ်တော်များမှ အမျိုးသမီးလွှတ်တော် ကိုယ်စားလှယ်များနှင့် ကွန်ရက်ချိတ်ဆက် ဆောင်ရွက် နိုင်ခြင်း စတဲ့အကျိုးကျေးဇူးများ ရရှိမှာဖြစ်ပါတယ်။ အာဆီယံပါလီမန်များညီလာခံ(AIPA)၏ လုပ်ငန်းဆောင်ရွက်မှုပုံစံမှာ AIPA ဥက္ကဋ္ဌ၊ အထွေထွေ poi cosa(General Assembly), saqcaosłomódos (Executive Committee)I smdwošoĉap: အထွေထွေအတွင်းရေးမှူးချုပ်ရုံး(Secretariat)တို့ဖြင့် ဖွဲ့စည်းချိတ်ဆက် ဆောင်ရွက်ပါတယ်။ ယင်းတို့ အနက် အာဆီယံပါလီမန်များညီလာခံ (AIPA) ဥက္ကဋ္ဌ ဆိုသည်မှာ ဘယ်လိုပုဂ္ဂိုလ်မျိုးဖြစ်သည်ကို ၎င်း၏ တာဝန်များကို ဖြည့်စွက်ရှင်းလင်းလိုပါတယ်။ AIPA ဖွဲ့စည်းပုံစည်းမျဉ်း ပုဒ်မ-၁၀ အရ အဖွဲ့ဝင်နိုင်ငံများတွင် အလှည့်ကျ ကျင်းပသည့် အာဆီယံလွှတ်တော်များ အထွေထွေညီလာခံ၏ လွှတ်တော်အကြီးအမှူးသည် AIPA ဥက္ကဋ္ဌ ဖြစ်သလို အထွေထွေညီလာခံကိုကြီးကြပ်သည့် သဘာပတိလည်း ဖြစ်ပါတယ်။ ၎င်း၏သက်တမ်းမှာ လက်ရှိအထွေထွေ ညီလာခံ ပြီးဆုံးသည်နှင့် တစ်ပြိုင်နက်တည်း စတင်ပြီး နောက်ထပ် အထွေထွေညီလာခံ ပြီးဆုံးသည်အထိ ဖြစ်ပါတယ်။ အာဆီယံပါလီမန်များညီလာခံ ဥက္ကဋ္ဌသည် AIPA ၏ ရည်မှန်းချက်များ၊ အခြေခံမူများ တိုးတက် အောင်မြင်ရေးအတွက် အာဆီယံဒေသတွင်း လွှတ်တော်များနှင့်ပူးပေါင်း၍ ဒေသဆိုင်ရာကိစ္စရပ်များကို ဆောင်ရွက်ရာတွင် လွှတ်တော်၏ အခန်းကဏ္ဍ ခိုင်မာအားကောင်းလာစေရန် ရှေးရှုဆောင်ရွက်ရပါတယ်။ အာဆီယံပါလီမန်များ အထွေထွေညီလာခံ အစည်းအဝေးကို ၁၉၇၈ ခုနှစ်၊ စက်တင်ဘာလ ကတည်းကစတင်ခဲ့ပြီး ယခုအထွေထွေညီလာခံကို (၃၆)ကြိမ်မြောက် ကျင်းပပြီးစီးပြီ ဖြစ်ပါတယ်။ ၂၀၁၆ ခုနှစ်၊ စက်တင်ဘာလ ၂ရ ရက်နေ့တွင် (၃၇)ကြိမ်မြောက် အာဆီယံပါလီမန်များ အထွေထွေညီလာခံကို မြန်မာ့လွှတ်တော်က အိမ်ရှင်အဖြစ် လက်ခံကျင်းပရန် AIPA မှ အဆိုပြုထား ပါတယ်။ အဆိုပါညီလာခံကို မြန်မာနိုင်ငံက အိမ်ရှင်အဖြစ် လက်ခံဆောင်ရွက်ရာ၌ ယခင်အကြိမ်များတွင် ထည့်သွင်းခဲ့သည့် လေ့လာသူလွှတ်တော်များနှင့် ဆွေးနွေးခြင်း၊ အမှုဆောင်ကော်မတီ အစည်းအဝေးနှင့် ဒေသတွင်းလေ့လာရေး ခရီးစဉ်များကို လျှော့ချထားသည့် Mini General Assembly အဖြစ် ကျင်းပ ပြုလုပ်သွားရန် ဖြစ်ပါတယ်။ အာဆီယံပါလီမန်များညီလာခံ (AIPA)၏ အဖွဲ့ဝင်ဖြစ်တဲ့ ပြည်ထောင်စုလွှတ်တော်သည် အဖွဲ့ဝင် လွှတ်တော်များ လိုက်နာဖြည့်ဆည်း ဆောင်ရွက်ရမည့် တာဝန်ဝတ္တရားများကို ထိရောက်အောင်မြင်စွာ ဆောင်ရွက်နိုင်ရန်၊ AIPA နှင့် ပြည်ထောင်စုလွှတ်တော်အကြား ပူးပေါင်းဆောင်ရွက်မှု တိုးတက်ခိုင်မာ ဖြစ်ထွန်းစေရန်နှင့် အာဆီယံဒေသအတွင်း လွှတ်တော်များနှင့် ပူးပေါင်းဆောင်ရွက်မှုကို မြှင့်တင်ရန်၊ ချစ်ကြည်ရင်းနှီးသော ဆက်ဆံရေးများ ဆက်လက်ဖွံ့ဖြိုးစေရန် အာဆီယံပါလီမန်များညီလာခံ ပူးပေါင်းရေး ကော်မတီကို ပြည်ထောင်စုလွှတ်တော်တွင် ဖွဲ့စည်းထားရှိရန် လိုအပ်ပါတယ်။ အဆိုပါပူးပေါင်းကော်မတီကို ဖွဲ့စည်းခြင်းအားဖြင့် အာဆီယံပါလီမန်များ ညီလာခံနှင့်စပ်လျဉ်း၍ ပြည်ထောင်စုလွှတ်တော်က ဆောင်ရွက် ရမည့်ကိစ္စရပ်များနှင့် ပြည်ထောင်စုလွှတ်တော်သို့ အစီရင်ခံစာတင်ပြရန် ကိစ္စရပ်များကို ထိရောက်စွာ ကိုင်တွယ်ဆောင်ရွက်ရမှာ ဖြစ်ပါတယ်။ ဆက်လက်ပြီး အာဆီယံပါလီမန်များညီလာခံဆိုင်ရာ ပူးပေါင်းကော်မတီတွင် ထည့်သွင်းဖွဲ့စည်း ထားတဲ့အဖွဲ့ဝင် ဦးရေ၊ တာဝန်၊ လုပ်ပိုင်ခွင့်၊ ရပိုင်ခွင့်နှင့် သက်တမ်းတို့ကို ရှင်းလင်းတင်ပြမှာ ဖြစ်ပါတယ်။ အာဆီယံပါလီမန်များ ညီလာခံဆိုင်ရာ ပူးပေါင်းကော်မတီကို ပြည်သူ့လွှတ်တော်ကိုယ်စားလှယ် ၈ ဦး၊ အမျိုးသားလွှတ်တော်ကိုယ်စားလှယ် ၈ ဦး၊ စုစုပေါင်း ၁၆ ဦးဖြင့် ဖွဲ့စည်းဖို့ လျာထားထားပါတယ်။ ကော်မတီဝင်ဦးရေ တိုးခြင်း၊ လျှော့ခြင်းနှင့် ပြင်ဆင်ဖွဲ့စည်းခြင်းတို့သည် ပြည်ထောင်စုလွှတ်တော် အစည်းအဝေး ကျင်းပသည့် ကာလဖြစ်ပါက လွှတ်တော်၏ သဘောတူညီချက်ဖြင့် ဆောင်ရွက်နိုင်ပြီး လွှတ်တော်အစည်းအဝေး ရပ်နားထားသည့် ကာလဖြစ်ပါက အနီးကပ်ဆုံး ကျင်းပသည့် လွှတ်တော် အစည်းအဝေးများတွင် အတည်ပြုချက် ဆောင်ရွက်နိုင်ပါတယ်။ ကော်မတီ၏တာဝန်နှင့်လုပ်ပိုင်ခွင့်များအနေဖြင့် (က) အာဆီယံအဖွဲ့ဝင်နိုင်ငံများမှ လွှတ်တော်များ၊ AIPA ဆိုင်ရာ အထူးလေ့လာသူများ၊ လေ့လာသူလွှတ်တော်များနှင့် စည်းလုံးညီညွတ်မှု၊ နားလည်မှု၊ ပူးပေါင်းဆောင်ရွက်မှု၊ ရင်းနှီးစွာဆက်ဆံမှုတို့ တိုးတက်လာရေး အလေးထားဆောင်ရွက်ခြင်း၊ (ခ)အာဆီယံ ပါလီမန်များဆိုင်ရာ ညီလာခံအစည်းအဝေးနှင့် ဆက်စပ်အစည်းအဝေးသို့ တက်ရောက်ခြင်း၊ မြန်မာ လွှတ်တော်ကိုယ်စားပြု၍ အစီရင်ခံစာများ တင်ပြဆွေးနွေးခြင်းတို့နှင့်စပ်လျဉ်း၍ ကြီးကြပ်ဆောင်ရွက်ခြင်း၊ (ဂ)ဤပူးပေါင်းကော်မတီဝင်များက အဖွဲ့ဝင်အဖြစ် ပါဝင်သော မြန်မာ့လွှတ်တော် ကိုယ်စားလှယ်များ၏ အာဆီယံပါလီမန်များ အထွေထွေညီလာခံနှင့် အခြားဆက်စပ်အစည်းအဝေးများ တက်ရောက်ခဲ့မှု အစီရင် ခံစာများကို ပြည်ထောင်စုလွှတ်တော်သို့ တင်ပြခြင်း၊ (ဃ) အထွေထွေညီလာခံမှ အတည်ပြုချမှတ်ထားသည့် မူဝါဒများ၊ ပြည်ထောင်စုလွှတ်တော်ဆိုင်ရာ ကနဦးဆောင်ရွက်ချက်များ၊ ဆုံးဖြတ်ချက်များ၊ အစီရင်ခံစာ များနှင့်စပ်လျဉ်း၍ လေ့လာသုံးသပ်ဆောင်ရွက်ခြင်း၊ (င) အပိုဒ်ခွဲ(ဃ)ပါ ကိစ္စရပ်များအပေါ် အကောင် အထည်ဖော်ဆောင်ရွက်မှုနှင့် စပ်လျဉ်း၍ ပြည်ထောင်စုလွှတ်တော်သို့ အစီရင်ခံတင်ပြခြင်းနှင့် အာဆီယံ ပါလီမန်များညီလာခံသို့ ဆက်လက်တင်ပြခြင်းတို့ကို ဆောင်ရွက်ခြင်း၊ (စ) ကော်မတီအလိုက် လုပ်ငန်းများ အကြား ပြည်ထောင်စုလွှတ်တော်ရုံးမှတစ်ဆင့် သက်ဆိုင်ရာ အဖွဲ့အစည်း/ ဌာနများနှင့် ဆက်သွယ်ညှိနှိုင်း ဆောင်ရွက်ခြင်းတို့ ဖြစ်ပါတယ်။ အာဆီယံပါလီမန်များ ညီလာခံဆိုင်ရာ ပူးပေါင်းကော်မတီ၏ သက်တမ်းမှာ စတင်ဖွဲ့စည်းသည့် နေ့ရက်မှစ၍ တစ်နှစ်ဖြစ်ပြီး သက်တမ်းတစ်နှစ် ပြည့်မြောက်သည့်အခါတိုင်း ပြန်လည်သုံးသပ်၍ ကော်မတီ သက်တမ်း တိုးမြှင့်ခြင်းကို ပြည်ထောင်စုလွှတ်တော်၏ သဘောတူညီချက်ဖြင့် ရယူဆောင်ရွက်နိုင်ပါ ကြောင်း ရှင်းလင်းတင်ပြအပ်ပါတယ်။ အားလုံးကိုကျေးဇူးတင်ပါတယ်ရှင်။</speech>
<title>ပြည်ထောင်စုလွှတ်တော်နာယက က အာဆီယံပါလီမန်များ ညီလာခံဆိုင်ရာ ပူးပေါင်းကော်မတီ (Joint Committee on ASEAN Inter-Parliamentary Assembly) oz cloeng cqpoos:629 zagoć ဦးရေ၊ ဥက္ကဋ္ဌ၊ ဒုတိယဥက္ကဋ္ဌ၊ အတွင်းရေးမှူးနှင့် အဖွဲ့ဝင်များ၏ အမည်စာရင်းကို တင်ပြခြင်း</title>
<speech type='speaker'>အစီအစဉ်(၁၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အာဆီယံ olsosop:pcsåsoĉop y:60le:cmwos (Joint Committee on ASEAN Inter-Parliamentary Assembly)တွင် ပါဝင်ဖွဲ့စည်းမယ့် ကိုယ်စားလှယ်များရဲ့ အမည်စာရင်းကို တင်ပြပါ့မယ်(၁) ဒေါ်စုစုလွင် သုံးခွမဲဆန္ဒနယ် (၂) ဒေါ်ပြုံးကေသီနိုင် ကလောမဲဆန္ဒနယ် (၃) ဦးနိုင်ထူးအောင် နွားထိုးကြီးမဲဆန္ဒနယ် (၄) ဦးဇာနည်မင်း ရွှေကူမဲဆန္ဒနယ် (၅) ဦးကံဦး စလင်းမဲဆန္ဒနယ် (၆) ဦးစိုင်းဆိုင်မိုင်း မိုင်းကိုင်မဲဆန္ဒနယ် (၇) ဒေါ်မိကွန်ချမ်း ပေါင်မဲဆန္ဒနယ် (၈) ဒေါက်တာဝေဖြိုးအောင် သာကေတမဲဆန္ဒနယ် (၉) ဦးခွန်သိန်းဖေ ရှမ်းပြည်နယ်မဲဆန္ဒနယ်အမှတ်(၉) (၁၀) ဒေါ်ရွှေရွှေစိန်လတ် ပဲခူးတိုင်းဒေသကြီးမဲဆန္ဒနယ်အမှတ်(၃) (၁၁) ဦးစခင်ဇော်လင်း ဧရာဝတီတိုင်းဒေသကြီးမဲဆန္ဒနယ်အမှတ်(၂) (၁၂) ဦးနိုင်ကိုကို ကချင်ပြည်နယ်မဲဆန္ဒနယ်အမှတ်(၁၂) ၊ (၁၃) ဒေါက်တာဝင်းမြင့် ပဲခူးတိုင်းဒေသကြီးမဲဆန္ဒနယ်အမှတ်(၁၁) (၁၄) ဦးဖေတင် မွန်ပြည်နယ်မဲဆန္ဒနယ်အမှတ်(၆) (၁၅) ဗိုလ်မှူးဇဝန တပ်မတော်သားအမျိုးသားလွှတ်တော်ကိုယ်စားလှယ် (၁၆) ဒေါ်ထုမေ ရခိုင်ပြည်နယ်မဲဆန္ဒနယ်အမှတ်(၁၁) တို့ဖြစ်ပါတယ်။</speech>
<speech type='speaker'>လွှတ်တော်ကိုယ်စားလှယ်များခင်ဗျား။ ယင်းဖွဲ့စည်းမိန့်မူကြမ်းကို လွှတ်တော် ကိုယ်စားလှယ်များထံ ဖြန့်ဝေထားပြီး ဖြစ်ပါတယ်။ အထက်ပါ အာဆီယံပါလီမန်များ ညီလာခံဆိုင်ရာပူးပေါင်းကော်မတီမှာ ဥက္ကဋ္ဌ တာဝန်ကို သုံးခွ မဲဆန္ဒနယ်မှ ဒေါ်စုစုလွင်အားလည်းကောင်း၊ အတွင်းရေးမှူးအဖြစ် ရခိုင်ပြည်နယ် မဲဆန္ဒနယ်အမှတ်(၁၁)မှ ဒေါ်ထုမေ အားလည်းကောင်း၊ ကျန်ရှိတဲ့ လွှတ်တော်ကိုယ်စားလှယ် (၁၄)ဦးအား ကော်မတီအဖွဲ့ဝင်များ အဖြစ်လည်းကောင်း တာဝန်ပေးအပ်ဖွဲ့စည်းရန် လျာထားပါကြောင်းနဲ့ မနက်ဖြန် ကျင်းပပြုလုပ်မယ့် ပြည်ထောင်စုလွှတ်တော် အစည်းအဝေးမှာ လွှတ်တော်ရဲ့ သဘောတူညီချက်ရယူပြီး ဆက်လက် ဆောင်ရွက် သွားမှာဖြစ်ကြောင်း အသိပေး ကြေညာပါတယ်။</speech>
<title>fècosmsul3oqp: sagagespy:colê:omdaos (Joint Committee on Inter-Parliamentary Union) ဖွဲ့စည်းခြင်းနှင့်စပ်လျဉ်း၍ လွှတ်တော် ကိုယ်စားလှယ်တစ်ဦးက ရှင်းလင်းတင်ပြခြင်း</title>
<speech type='speaker'>အစီအစဉ်(၁၁) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတကာ လွှတ်တော်များနဲ့ ဆက်သွယ်ပူးပေါင်း ဆောင်ရွက်မှုများ ပိုမိုတိုးတက်စေရေးအတွက် ပြည်ထောင်စု လွှတ်တော်ဆိုင်ရာ ဥပဒေပုဒ်မ ၇-ခ နဲ့အညီ ပြည်သူ့လွှတ်တော်နဲ့ အမျိုးသားလွှတ်တော်တို့မှ ကိုယ်စားလှယ် ဦးရေ တူညီစွာပါဝင်တဲ့ နိုင်ငံတကာပါလီမန်များအဖွဲ့ဆိုင်ရာ ပူးပေါင်းကော်မတီ (Joint Committee on Inter-Parliamentary Union) ကို ကော်မတီအဖွဲ့ဝင် (၁၆)ဦးဖြင့် ဖွဲ့စည်းသွားမှာ ဖြစ်ပါတယ်။ နိုင်ငံတကာပါလီမန်များအဖွဲ့ဆိုင်ရာ ပူးပေါင်းကော်မတီ ဖွဲ့စည်းရေးနဲ့စပ်လျဉ်းပြီး လွှတ်တော်သို့ ရှင်းလင်းတင်ပြပေးရန် ဦးဘိုဘိုဦး စမ်းချောင်းမဲဆန္ဒနယ်အား ဖိတ်ခေါ်ပါတယ်။</speech>
<speech><mp id='448'>ဦးဘိုဘိုဦး(စမ်းချောင်းမဲဆန္ဒနယ်၊ ရန်ကုန်တိုင်းဒေသကြီး)</mp>လေးစားရပါသော ပြည်ထောင်စု လွှတ်တော်နာယကကြီး၊ ပြည်ထောင်စုလွှတ်တော် ဒုတိယနာယက၊ ပြည်ထောင်စုလွှတ်တော် ကိုယ်စားလှယ် များနှင့် ဧည့်သည်တော်များခင်ဗျား။ ကျွန်တော်ကတော့ ရန်ကုန်တိုင်းဒေသကြီး၊ စမ်းချောင်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဘိုဘိုဦး ဖြစ်ပါတယ်။ ကျွန်တော့အနေနဲ့ ပြည်ထောင်စုလွှတ်တော် ဆိုင်ရာဥပဒေပုဒ်မ ၇-ခ နည်းဥပဒေ ၁၀၅-က တို့အရ နိုင်ငံတကာပါလီမန်များအဖွဲ့ဆိုင်ရာ ပူးပေါင်းကော်မတီ ဖွဲ့စည်းရန် လျာထားမှုနဲ့စပ်လျဉ်း၍ ကော်မတီ၏ တာဝန်၊ လုပ်ပိုင်ခွင့်၊ ရပိုင်ခွင့်နှင့် သက်တမ်းတို့ကို ရှင်းလင်းတင်ပြသွားမှာ ဖြစ်ပါတယ်။ ပြည်ထောင်စုလွှတ်တော်ဆိုင်ရာ ဥပဒေပုဒ်မ ၇-ခ အရ ပြည်ထောင်စုလွှတ်တော် နာယကသည် လွှတ်တော်၏ သဘောတူညီချက်ဖြင့် ပြည်သူ့လွှတ်တော်နှင့် အမျိုးသားလွှတ်တော်တို့မှ ကိုယ်စားလှယ် ဦးရေတူညီစွာပါဝင်သည့် လိုအပ်သော အခြားကော်မတီ၊ ကော်မရှင်နှင့် အဖွဲ့များကို ဖွဲ့စည်းနိုင်ပါတယ်။ ထိုသို့ဖွဲ့စည်းရာတွင် ယင်းတို့၏ အမည်၊ အဖွဲ့ဝင်ဦးရေ၊ တာဝန်၊ လုပ်ပိုင်ခွင့်၊ ရပိုင်ခွင့်နှင့် သက်တမ်း တို့ကို သတ်မှတ်ပေးရပါမယ်။ ပထမဦးစွာ ကျွန်တော့အနေနဲ့ နိုင်ငံတကာပါလီမန်များအဖွဲ့အကြောင်း အကျဉ်းမျှတင်ပြလိုပါတယ်။ နိုင်ငံတကာပါလီမန်များအဖွဲ့ (Inter-parliamentary Union- IPU) ဆိုသည်မှာ ဒီမိုကရေစီစနစ် ခိုင်မာစွာ ဖြစ်ထွန်းစေရေး၊ ငြိမ်းချမ်းရေးနှင့် ပူးပေါင်းဆောင်ရွက်မှု တိုးတက်ရေးအတွက် ကမ္ဘာ့လွှတ်တော်များ အကြားတွင် ဆွေးနွေးပေါင်းစပ် ဆောင်ရွက်ရန်ရည်ရွယ်၍ လွတ်လပ်သည့် အချုပ်အခြာအာဏာပိုင် နိုင်ငံ များမှ ပြည်ထောင်စုအဆင့် လွှတ်တော်များအဖြစ် ဖွဲ့စည်းထားသော ကမ္ဘာလုံးဆိုင်ရာ လွှတ်တော်အဖွဲ့အစည်း တစ်ခု ဖြစ်ပါတယ်။ မြန်မာ့လွှတ်တော်သည် လွှတ်တော်များပေါ်ပေါက်ခဲ့သည့် ၁၉၅ရ ခုနှစ်မှ ၁၉၆၃ ခုနှစ် အထိ နိုင်ငံတကာပါလီမန်များအဖွဲ့ (IPU) တွင် အဖွဲ့ဝင်အဖြစ် ပါဝင်ဆောင်ရွက် ခဲ့ပြီး ၁၉၆၃ ခုနှစ် နောက်ပိုင်းတွင် (IPU) နှင့် ဆက်သွယ်ဆောင်ရွက်ခြင်းကို ရပ်ဆိုင်းခဲ့ပါတယ်။ ၂၀၁၁ ခုနှစ် နောက်ပိုင်း လွှတ်တော်များ ပြန်လည်ပေါ်ပေါက်လာချိန်တွင် ပြည်ထောင်စုလွှတ်တော်၏ သဘောတူညီချက်ဖြင့် ၅-၄-၂၀၁၂ ရက်တွင် (IPU)သို့ ၁၆၂ နိုင်ငံမြောက်အဖွဲ့ဝင်အဖြစ် ပြန်လည်ဝင်ရောက်ခဲ့ပြီး လက်ရှိတွင် အဖွဲ့ဝင်နိုင်ငံ ပေါင်း ၁၆ရ နိုင်ငံ ရှိပါတယ်။ နိုင်ငံတကာပါလီမန်များ အဖွဲ့ညီလာခံကို တစ်နှစ်လျှင်နှစ်ကြိမ် ကျင်းပလေ့ရှိပြီး အဖွဲ့ဝင်နိုင်ငံ တစ်နိုင်ငံလျှင် ကိုယ်စားလှယ်ဦးရေ ၈ ဦးမှ ၁၀ ဦးပါဝင်သော ကိုယ်စားလှယ်အဖွဲ့ တက်ရောက်ခဲ့ပါတယ်။ နိုင်ငံတကာပါလီမန်များအဖွဲ့ (IPU) သည် ယင်း၏ညီလာခံအစည်းအဝေးနှင့်အတူ အမျိုးသမီးလွှတ်တော် ကိုယ်စားလှယ်များအဖွဲ့ အစည်းအဝေး၊ လူငယ်အဖွဲ့ အစည်းများ ဖိုရမ်နှင့် လွှတ်တော်အထွေထွေ အတွင်း ရေးမှူးချုပ်များအဖွဲ့ အစည်းအဝေးများကို ဆက်စပ်ကျင်းပလေ့ရှိပါတယ်။ ပြည်ထောင်စုလွှတ်တော်သည် နိုင်ငံတကာပါလီမန်များအဖွဲ့ (IPU)သို့ အဖွဲ့ဝင်အဖြစ် ဝင်ရောက်ခဲ့ပြီးနောက်ပိုင်း မြန်မာ့လွှတ်တော်၏ စာကြည့်တိုက်၊ သုတေသနနှင့် သတင်းအချက်အလက်ကဏ္ဍ ဖွံ့ဖြိုးတိုးတက်လာရေးအတွက် (IPU) နှင့် နိုင်ငံတကာ မိတ်ဖက်အဖွဲ့အစည်းများထံမှ နည်းပညာဆိုင်ရာ အကူအညီများအပါအဝင် မိမိတို့အတွက် များစွာ အကျိုးဖြစ်ထွန်းသည့် လွှတ်တော်ဆိုင်ရာအကူအညီများ စွမ်းဆောင်ရည်မြှင့်တင်ရေးအကူအညီ ပေးမှု အစီအစဉ်များကို လက်ခံရရှိခဲ့ပါတယ်။ နိုင်ငံတကာပါလီမန်များအဖွဲ့ (IPU) ၏ အဖွဲ့ဝင်ဖြစ်သော ပြည်ထောင်စုလွှတ်တော်သည် အဖွဲ့ဝင်နိုင်ငံများ၏ လွှတ်တော်သို့ လိုက်နာရမည့် တာဝန်ဝတ္တရားများကို အောင်မြင်စွာ ဆောင်ရွက်နိုင်ရန် (IPU) နှင့် ပြည်ထောင်စုလွှတ်တော်တို့အကြား ပူးပေါင်းဆောင်ရွက်မှု အခိုင်အမာဖြစ်ထွန်းစေရန် နိုင်ငံတကာပါလီမန်များနှင့် လွှတ်တော်ဆိုင်ရာဆက်ဆံရေးများ ဆက်လက် ဖွံ့ဖြိုးတိုးတက်စေရန်အတွက် နိုင်ငံတကာပါလီမန်များအဖွဲ့ဆိုင်ရာ ပူးပေါင်းကော်မတီကို ပြည်ထောင်စု လွှတ်တော်တွင် ဖွဲ့စည်းထားရှိရန် လိုအပ်ပါတယ်။ ဆက်လက်ပြီး နိုင်ငံတကာပါလီမန်များအဖွဲ့ဆိုင်ရာ ပူးပေါင်းကော်မတီတွင် ထည့်သွင်းဖွဲ့စည်းသင့် သည့် အဖွဲ့ဝင်ဦးရေ၊ တာဝန်၊ လုပ်ပိုင်ခွင့်၊ ရပိုင်ခွင့်နှင့် သက်တမ်းတို့ကို ရှင်းလင်းတင်ပြပါမယ်။ နိုင်ငံတကာ ပါလီမန်များအဖွဲ့ဆိုင်ရာ ပူးပေါင်းကော်မတီကို ပြည်သူ့လွှတ်တော်ကိုယ်စားလှယ် ၈ ဦး၊ အမျိုးသား လွှတ်တော်ကိုယ်စားလှယ် ၈ ဦး စုစုပေါင်း ၁၆ ဦးဖြင့် ဖွဲ့စည်းဖို့ လျာထားပါတယ်။ ကော်မတီဝင်ဦးရေ တိုးခြင်း၊ လျှော့ခြင်းနှင့် ပြင်ဆင်ဖွဲ့စည်းခြင်းတို့အတွက် ပြည်ထောင်စုလွှတ်တော်အစည်းအဝေး ကျင်းပ သည့်ကာလဖြစ်ပါက လွှတ်တော်၏ သဘောတူညီချက်ဖြင့် အတည်ပြု ဆောင်ရွက်နိုင်ပြီး လွှတ်တော် အစည်းအဝေးရပ်နားသည့်ကာလဖြစ်ပါက အနီးကပ်ဆုံးကျင်းပသည့် လွှတ်တော် အစည်းအဝေးများတွင် အတည်ပြုချက် ရယူဆောင်ရွက်ရပါမယ်။ ကော်မတီ၏ တာဝန်နှင့် လုပ်ပိုင်ခွင့်များအနေနဲ့ (က) နိုင်ငံတကာ ပါလီမန်များအဖွဲ့ (IPU) အဖွဲ့ဝင်လွှတ်တော်များ၊ အခြားလွှတ်တော်ဆိုင်ရာ နိုင်ငံတကာ အဖွဲ့အစည်းများနှင့် ပူးပေါင်းဆောင်ရွက်မှု၊ ချစ်ကြည်ရင်းနှီးစွာ ဆက်ဆံမှုတို့ တိုးတက်လာရေးကို အလေးထားဆောင်ရွက်ခြင်း၊ (ခ) နိုင်ငံတကာပါလီမန်အဖွဲ့၏ ညီလာခံအစည်းအဝေးများနှင့် ဆက်စပ် အစည်းအဝေးများ၊ ကွန်ဖရင့် များသို့ တက်ရောက်ခြင်း၊ မြန်မာ့လွှတ်တော်ကို ကိုယ်စားပြု၍ တင်ပြဆွေးနွေးခြင်းတို့နှင့်စပ်လျဉ်း၍ ကြီးကြပ် ဆောင်ရွက်ခြင်း၊ (ဂ) ဤပူးပေါင်းကော်မတီဝင်များက အဖွဲ့ဝင်အဖြစ်ပါဝင်သော မြန်မာ့လွှတ်တော် ကိုယ်စားလှယ်အဖွဲ့၏ နိုင်ငံတကာပါလီမန်များအဖွဲ့ဆိုင်ရာညီလာခံ (IPU Assembly) သို့ တက်ရောက်ခဲ့မှု အစီရင်ခံစာကို ပြည်ထောင်စုလွှတ်တော်သို့ တင်ပြခြင်း၊ (ဃ) နိုင်ငံတကာပါလီမန်များအဖွဲ့ (IPU) ညီလာခံမှ အတည်ပြု ချမှတ်ထားသည့် မူဝါဒများ၊ ရည်မှန်းချက်များ၊ ဆုံးဖြတ်ချက်များ၊ အစီရင်ခံစာများ နှင့်စပ်လျဉ်း၍ လေ့လာသုံးသပ်ဆောင်ရွက်ခြင်း၊ (င) အပိုဒ်ခွဲ (ဃ)ပါ ကိစ္စရပ်များအပေါ် အကောင်အထည်ဖော် ဆောင်ရွက်မှုနှင့်စပ်လျဉ်း၍ ပြည်ထောင်စုလွှတ်တော်သို့ အစီရင်ခံတင်ပြခြင်းနှင့် ယင်းတို့ကို နိုင်ငံတကာ ပါလီမန်များအဖွဲ့သို့ ဆက်လက်တင်ပြခြင်းတို့ကို ဆောင်ရွက်ခြင်း၊ (စ) ပူးပေါင်းကော်မတီလုပ်ငန်းများ အတွက် ပြည်ထောင်စုလွှတ်တော်ရုံးမှတစ်ဆင့် သက်ဆိုင်ရာအဖွဲ့အစည်း/ ဌာနများနှင့် ဆက်သွယ်ညှိနှိုင်း ဆောင်ရွက်ခြင်းတို့ဖြစ်ပါတယ်။ နိုင်ငံတကာပါလီမန်များ အဖွဲ့ဆိုင်ရာ ပူးပေါင်းကော်မတီ၏သက်တမ်းမှာ စတင်ဖွဲ့စည်းသည့်နေ့ရက်မှစ၍ တစ်နှစ်ဖြစ်ပြီး သက်တမ်းတစ်နှစ် ပြည့်မြောက်သည့်အခါတိုင်း ပြန်လည် သုံးသပ်၍ ကော်မတီသက်တမ်း တိုးမြှင့်ခြင်းကို ပြည်ထောင်စုလွှတ်တော်၏ သဘောတူညီချက် ရယူ ဆောင်ရွက်ခြင်းဖြစ်ပါကြောင်း ရှင်းလင်းတင်ပြအပ်ပါတယ်။ အားလုံးကို ကျေးဇူးတင်ပါတယ်ခင်ဗျား။</speech>
<title>ပြည်ထောင်စုလွှတ်တော် နာယက က နိုင်ငံတကာပါလီမန်များအဖွဲ့ဆိုင်ရာ ပူးပေါင်းကော်မတီ (Joint Committee on Inter-Parliamentary Union) oz clogs cqpoos:20p sadoq:CU288' ဒုတိယဥက္ကဋ္ဌ၊ အတွင်းရေးမှူးနှင့် အဖွဲ့ဝင်များ၏ အမည်စာရင်းကိုတင်ပြခြင်း</title>
<speech type='speaker'>အစီအစဉ်(၁၂) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတကာ 0130qp:3ədagem q:colê:cmdwoš (Joint Commeety on Inter-Parliamentary Union) op ပါဝင်ဖွဲ့စည်းမယ့် ကိုယ်စားလှယ်များရဲ့ အမည်စာရင်းကိုတင်ပြပါ့မယ် (၁) ဦးဇုန်လှယ်ထန်း ချင်းပြည်နယ်မဲဆန္ဒနယ်အမှတ်(၄) (၂) ဒေါ်ခင်နှင်းသစ် ပန်းတောင်းမဲဆန္ဒနယ် (၃) ဦးမျိုးဇော်အောင် ကောလင်းမဲဆန္ဒနယ် (၄) ဦးဇော်သိန်း ဝါးခယ်မမဲဆန္ဒနယ် (၅) ဦးဦးထွန်းဝင်း ကျောက်တော်မဲဆန္ဒနယ် (၆) ဒေါ်နန်းမိုး မန်တုံမဲဆန္ဒနယ် (၇) ဦးစိုင်းငေါင်းဆောင်ဟိန်း မောက်မယ်မဲဆန္ဒနယ် (၈) ဒုတိယဗိုလ်မှူးကြီးမောင်မောင်ဦး တပ်မတော်သားပြည်သူ့လွှတ်တော် ကိုယ်စားလှယ် (၉) ဦးဇော်ဟိန်း တနင်္သာရီတိုင်းဒေသကြီးမဲဆန္ဒနယ်အမှတ်(၇) (၁၀) ဦးဂျေယောဝူ ကချင်ပြည်နယ်မဲဆန္ဒနယ်အမှတ်(၁) (၁၁) ဦးမောင်မောင်လတ် စစ်ကိုင်းတိုင်းဒေသကြီးမဲဆန္ဒနယ်အမှတ်(၉) (၁၂) ဒေါ်နန်းမိုးမိုးထွေး | ကရင်ပြည်နယ်မဲဆန္ဒနယ်အမှတ်(၄) (၁၃) ဦးရဲမြင့်စိုး ရန်ကုန်တိုင်းဒေသကြီးမဲဆန္ဒနယ်အမှတ်(၇) (၁၄) ဦးစိုင်းအုန်းကျော် ရှမ်းပြည်နယ်မဲဆန္ဒနယ်အမှတ်(၄) (၁၅) ဦးချစ်ထွေး မကွေးတိုင်းဒေသကြီးမဲဆန္ဒနယ်အမှတ်(၃) (၁၆) ဦးဘိုဘိုဦး စမ်းချောင်းမဲဆန္ဒနယ် တို့ဖြစ်ပါတယ်။</speech>
<speech type='speaker'>လွှတ်တော်ကိုယ်စားလှယ်များခင်ဗျား။ ယင်းဖွဲ့စည်းမိန့် မူကြမ်းကိုလည်း လွှတ်တော်ကိုယ်စားလှယ်အားလုံးထံ ဖြန့်ဝေထားပါတယ်။ sacondol pe cosmolso$ap:saga@empo:colê:cmdoos (Joint Committee on InterParliamentary Union) မှာ ဥက္ကဋ္ဌတာဝန်ကို ချင်းပြည်နယ်မဲဆန္ဒနယ်အမှတ်(၄)မှ ဦးဇုန်လှယ်ထန်းအား လည်းကောင်း၊ အတွင်းရေးမှူးအဖြစ် စမ်းချောင်းမဲဆန္ဒနယ်မှ ဦးဘိုဘိုဦးအားလည်းကောင်း၊ ကျန်ရှိတဲ့ လွှတ်တော်ကိုယ်စားလှယ် (၁၄)ဦးအား ကော်မတီအဖွဲ့ဝင်များ အဖြစ်လည်းကောင်း တာဝန်ပေးအပ် ဖွဲ့စည်းရန် လျာထားပါကြောင်းနဲ့ မနက်ဖြန်ကျင်းပပြုလုပ်မယ့် ပြည်ထောင်စုလွှတ်တော် အစည်းအဝေးမှာ လွှတ်တော်ရဲ့ သဘောတူညီချက်ရယူပြီး ဆက်လက် ဆောင်ရွက်သွားမှာဖြစ်ကြောင်း အသိပေးကြေညာပါတယ်။</speech>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး ပဉ္စမနေ့ ရပ်နားကြောင်းနှင့် ဆဋ္ဌမနေ့ကျင်းပမည့် နေ့ရက်နှင့်ကြေညာခြင်း ။</title>
<speech type='speaker'>အစီအစဉ်(၁၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပထမပုံမှန် အစည်းအဝေး ပဉ္စမနေ့ အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေးရဲ့ ဆဋ္ဌမနေ့ကို မနက်ဖြန် ၂၀၁၆ ခုနှစ်၊ မတ်လ ၁ ရက် (အင်္ဂါနေ့) နံနက် ၁၀ နာရီ ကျင်းပပြုလုပ်မည်ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type='mc'>ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type='mc'>အားလုံး ထွက်ခွာနိုင်ကြပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် ဒုတိယပုံမှန်အစည်းအဝေး ပဉ္စမနေ့ အစည်းအဝေးကို နံနက် ၁၁:ဝဝ နာရီ ရပ်နားပါသည်။</speech>
</postface>
</transcript>
</doc>