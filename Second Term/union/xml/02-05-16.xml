<doc>
<docinfo>
<docno>02-05-16.xml</docno>
<pdf>02-05-16.pdf</pdf>
<term value="02">ဒုတိယအကြိမ်</term>
<session value="05" />
<sittingday value="16" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး (၁၆)ရက်မြောက်နေ့မှတ်တမ်း</title>
<date value='08-08-2017'>၁၃၇၉ ခုနှစ်၊ ဝါခေါင်လပြည့်ကျော် ၁ ရက် (၂၀၁ရ ခုနှစ်၊ သြဂုတ်လ ၈ ရက်)(အင်္ဂါနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် ပဉ္စမပုံမှန်အစည်းအဝေး (၁၆)ရက်မြောက်နေ့ကို နံနက် ၁၀:ဝဝ နာရီင်ကျင်းပ ပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေးရဲ့ (၁၆)ရက်မြောက်နေ့ အစီအစဉ် စတင်ပါတော့မယ်။ ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါ။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ ဒုတိယ အကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး (၁၆)ရက်မြောက်နေ့မှာ ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စု လွှတ်တော်ကိုယ်စားလှယ်ဦးရေ စုစုပေါင်း ၆၅၉ ဦး ရှိပြီး ဒီကနေ့အစည်းအဝေးကို ၅၆၂ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၈၅.၂၈ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့ အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)တို့အရ အစည်း အဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် (၁၆) ရက်မြောက်နေ့ အစည်းအဝေးအစီအစဉ်ကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး (၁၆)ရက်မြောက်နေ့ အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေထားတဲ့ အတိုင်း ဆက်လက်ဆောင်ရွက်ပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော်ကိုယ်စားလှယ်များ ခွင့်ပန်ကြားခြင်းနှင့် အစည်းအဝေးတက်ရောက်မှု အခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1249">ဦးမောင်မောင်လတ် (အတွင်းရေးမှူး၊ ကိုယ်စားလှယ်များစိစစ်ရေးကော်မတီ)</mp>လေးစားရပါသော ပြည်ထောင်စုလွှတ်တော် နာယကကြီးခင်ဗျာ။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး (၁၆)ရက်မြောက်နေ့ ၈-၈-၂၀၁ရ ရက်နေ့မှာ အစည်းအဝေးသို့ တက်ရောက်နိုင်ခြင်း မရှိသော ပြည်ထောင်စုလွှတ်တော် ကိုယ်စားလှယ်များရဲ့ကိုယ်စား စစ်ကိုင်းတိုင်းဒေသကြီး၊ မဲဆန္ဒနယ်အမှတ်(၉)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီ အတွင်းရေးမှူးဖြစ်သူ ကျွန်တော် ဦးမောင်မောင်လတ်က ခွင့်ပန်ကြားသွားမှာ ဖြစ်ပါတယ်။ ယနေ့အစည်းအဝေးသို့ တက်ရောက်နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များမှာ - - ဦးချင်းဖေလင်း - ဦးအေးမောင် ဘောလခဲ၊ - ဒေါ်နန်းထွေးသူ ဖာဆောင်း၊ - ဦးစံခင် ကန်ပက်လက်၊ - ဦးခမ်ခန့်ထန် တွန်းဇံ၊ - ဒေါ်အေးအေးမူ(ခ) ဒေါ်ရှားမီး ကလေး၊ - ဒေါက်တာဒေါ်ပြုံး - ဦးဇော်မင်း အုတ်ဖို၊ - ဦးကြည်မိုးနိုင် ရေတာရှည် - ဦးကျော်မျိုးမင်း - ဦးဉာဏ်ထွန်း ဇီးကုန်း၊ - ဒေါက်တာခင်စိုးစိုးကြည် - ဦးရွှေကို ကျောက်ပန်းတောင်း၊ - ဦးမင်းကြည် - ဦးမြင့်ဝေ - ဦးအောင်သောင်းရွှေ - ဦးတင်နု(ခ) တင်နုအောင် - ဦးဖေသန်း - ဦးမြင့်လွင် - ဒေါက်တာသန်းဝင်း - ဒေါက်တာသက်သက်ခိုင် - ဦးခင်မောင်ဝင်း - ဦးကျော်ဆွေဝင်း(ခ) ဦးအာလူး - ဦးစိုးသူရထွန်း - ဦးကျော်မြင့် - ဦးထွန်းမြင့် - ဦးတင်အေး - ဒေါက်တာစိုင်းမောက်ခမ်း - ဦးခွန်သန်းထူး - ဦးစိုင်းမွန်း - ဦးစိုင်းဆိုင်မိုင်း - ဒေါ်နန်းခင်စော - ဒေါ်နန်းမိုး - ဦးထွန်းကျော် - ဦးစိုင်းသီဟကျော် - ဦးလင်းဇော်ထွန်း - ဦးစိုင်းဖိုးမြတ် - ဦးရွှေလှကြိုင် - ဦးစိုးအောင်နိုင် - ဦးခင်မောင်လတ် ဘူးသီးတောင်၊ မာန်အောင်၊ မြေပုံ၊ ပုဇွန်တောင်၊ မြောက်ဥက္ကလာပ။ ဒဂုံ၊ လမ်းမတော်၊ ကော့မှူး၊ ကွမ်းခြံကုန်း၊ တိုက်ကြီး၊ ဗဟန်း၊ မက်မန်း၊ လားရှိုး၊ ဆီဆိုင်၊ လဲချား၊ မိုင်းကိုင်၊ ကွန်ဟိန်း၊ မန်တုံ၊ နမ့်ခမ်း၊ မိုင်းရယ်၊ မိုင်းဖြတ်၊ မူဆယ်၊ ကန်ကြီးထောင့်၊ ကျုံပျော်၊ မြန်အောင်၊ အင်္ဂပူ၊ ငပုတော၊ တပ်မတော်၊ တပ်မတော်၊ ကချင်-၂၊ ကယား -၈၊ - ဦးအေးဝင်း - ဦးသန်းအောင် - ဗိုလ်မှူးချုပ်အောင်သီဟ - ဗိုလ်မှူးမိုးမြင့်အောင် - ဒေါ်ရှီလာနန်တောင်(ခ) အမ်နန်တောင် - ဦးကျော်သန်း - ဦးစိုးသိန်း - ဦးအောင်ကျော်စိုး - ဦးစိုင်းပန်ဖ - ဒေါ်နော်မြစေး - ဒေါ်နန်းမိုးမိုးထွေး - ဒေါ်နော်ခရစ္စထွန်း(ခ) ဒေါက်တာအာကာမိုး - ဦးရန်အောရ် ၊ - ဒေါ်ခင်ဆွေလွင် - ဦးဗွန်ဟေး - ဦးပူဂင်ကမ်းလျန် - ဒေါ်ကျိန်ငိုက်မန် - ဦးအောင်မျိုး - ဦးဥက္ကာမင်း - ဦးစိုးအောင် - ဒေါက်တာဇော်လင်းထွဋ် - ဒေါ်သီရိရတနာ - ဒေါ်နွယ်နွယ်အောင် - ဒေါ်ထုမေ - ဦးစိုင်းထွန်းအောင် - ဦးစိုင်းဝင်းလှိုင်းခမ်း - ဦးခွန်သိန်းဖေ ကယား-၇၊ ကယား-၁၂၊ ကယား-၁၁၊ ကရင်-၄၊ ကရင်-၇၊ ချင်း-၂ ချင်း-၉၊ ချင်း-၁) ချင်း-၅၊ ချင်း-၇၊ စစ်ကိုင်း-၂) တနင်္သာရီ-၈၊ မန္တလေး-၁၁၊ မွန်-၉၊ မွန်-၁၂၊ ရခိုင်-၁၁၊ ရှမ်း-၂၊ - ဦးဇော်မင်းလတ်(ခ) ဦးကိုလတ် ရှမ်း-၁၊ - ဗိုလ်မှူးဇဝန တပ်မတော်၊ - ဗိုလ်မှူးတင့်လွင်အေး တပ်မတော် နှင့် - ဗိုလ်မှူးမင်းအောင်ဖြိုး တပ်မတော် တို့ဖြစ်ပါတယ်။ ယခင်ကခွင့်ပန်ကြားသဖြင့် လွှတ်တော်က ခွင့်ပြုထားသူ ၂၅ ဦးရှိပြီး ယနေ့ခွင့်ပန်ကြားသူ ၇၂ ဦး ဖြစ်တဲ့အတွက် စုစုပေါင်းခွင့်ပန်ကြားသူ ၉ရ ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ခွင့်ပန်ကြားသူ ပြည်ထောင်စုလွှတ်တော်ကိုယ်စားလှယ် ၇၂ ဦး အား ခွင့်အဖြစ် သတ်မှတ်ခွင့်ပြုပေး နိုင်ပါရန် လေးစားစွာ တင်ပြအပ်ပါတယ်ခင်ဗျာ။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး (၁၆)ရက်မြောက်နေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅၉ ဦး၊ ယခင်က ခွင့်ပြုထားသူ ၂၅ ဦး၊ ယနေ့ခွင့်ပန်ကြား၍ ခွင့်ပြုထားသူ ၇၂ ဦး ဖြစ်တဲ့အတွက် ခွင့်ပြုထားသူ စုစုပေါင်း ၉ရ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Bill">
<bill>
<title>ပြည်ထောင်စုလွှတ်တော်က အတည်ပြုသည်ဟု မှတ်ယူရမည့် ဥပဒေကြမ်းများကို လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အုပ်ထိန်းသူနှင့် အုပ်ထိန်းခြင်းခံရသူများအက်ဥပဒေကို ပြင်ဆင်သည့်ဥပဒေကြမ်းနဲ့ မြန်မာနိုင်ငံလင်မယားကွာရှင်းရေး အက်ဥပဒေကိုပြင်ဆင်သည့် ဥပဒေကြမ်းတို့ကို ပြည်သူ့လွှတ်တော်မှာ စတင်ဆွေးနွေးခဲ့ပြီး ပြင်ဆင်အတည် ပြုချက်များဖြင့် အမျိုးသားလွှတ်တော်သို့ ပေးပို့ခဲ့ပါတယ်။ အမျိုးသားလွှတ်တော်က ပြည်သူ့လွှတ်တော်ရဲ့ ပြင်ဆင်အတည်ပြုချက်များအတိုင်း သဘောတူပါကြောင်း ပြည်သူ့လွှတ်တော်သို့ ပြန်လည်ပေးပို့ခဲ့မှုအရ လွှတ်တော်နှစ်ရပ်သဘောတူညီတဲ့ ဥပဒေကြမ်းများအဖြစ် ၇-၈-၂၀၁ရရက်တွင် ပြည်ထောင်စုလွှတ်တော်သို့ ပေးပို့ထားပါတယ်။ ယင်းဥပဒေကြမ်းများကို နိုင်ငံတော်သမ္မတ လက်မှတ်ရေးထိုးထုတ်ပြန်နိုင်ဖို့အတွက် ပေးပို့သွားမှာ ဖြစ်ကြောင်းနဲ့ ပြည်ထောင်စုလွှတ်တော်ဆိုင်ရာ နည်းဥပဒေ ၈၁ အရ ပြည်ထောင်စုလွှတ်တော်က အတည်ပြု သည်ဟုမှတ်ယူ၍ မှတ်တမ်းတင်ကြောင်း ကြေညာပါတယ်။</speech>
<title>လွှတ်တော်နှစ်ရပ်သဘောကွဲလွဲသော တူးမြောင်းဥပဒေကြမ်းနှင့်စပ်လျဉ်း၍ ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာဖတ်ကြားတင်ပြခြင်း</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ တူးမြောင်း ဥပဒေကြမ်းကို ပြည်သူ့လွှတ်တော်မှာ စတင်ဆွေးနွေးခဲ့ပြီး လွှတ်တော်နှစ်ရပ် သဘောကွဲလွဲတဲ့ဥပဒေကြမ်း အဖြစ် ပြည်ထောင်စုလွှတ်တော်၌ ဆွေးနွေးဆုံးဖြတ်နိုင်ဖို့ ၂-၈-၂၀၁ရ ရက်မှာ ပေးပို့ထားပါတယ်။ အဆိုပါဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထား မှတ်ချက် အစီရင်ခံစာကို လွှတ်တော်သို့ ဖတ်ကြားတင်ပြဖို့ ဖိတ်ခေါ်ပါတယ်။</speech>
<speech><mp id="1246">ဦးဇော်ဝင်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>လေးစားရပါသော ပြည်ထောင်စု လွှတ်တော် နာယကြီးနှင့်တကွ အားလုံးပဲမင်္ဂလာပါခင်ဗျာ။ လွှတ်တော်နှစ်ရပ် သဘောကွဲလွဲသော တူးမြောင်း ဥပဒေကြမ်းနှင့်စပ်လျဉ်း၍ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို ပဲခူးတိုင်းဒေသကြီး၊ ထန်းတပင်မဲဆန္ဒနယ် ပြည်သူ့လွှတ်တော် ကိုယ်စားလှယ် ဥပဒေကြမ်းပူးပေါင်းကော်မတီရဲ့ အဖွဲ့ဝင် ကျွန်တော် ဦးဇော်ဝင်းက ဖတ်ကြားတင်ပြမှာ ဖြစ်ပါတယ်။ လွှတ်တော်နှစ်ရပ် သဘောကွဲလွဲသော တူးမြောင်းဥပဒေကြမ်းအား ပြည်သူ့လွှတ်တော်၌ ၅-၆-၂၀၁ရ ရက်တွင် စတင်ဆွေးနွေးအတည်ပြုပြီး အမျိုးသားလွှတ်တော်သို့ ပေးပို့ခဲ့ပါသည်။ အမျိုးသားလွှတ်တော်က ၁၀-၇-၂၀၁ရ ရက်နေ့တွင် ပြင်ဆင်ချက်များဖြင့်သဘောတူခဲ့ပြီး ပြန်လည်ပေးပို့ခဲ့ရာ ပြည်သူ့လွှတ်တော်က သဘောမတူသည့်အချက်များကို ပြည်ထောင်စုလွှတ်တော်တွင် ဆွေးနွေးဆုံးဖြတ်ရန် ၂-၈-၂၀၁ရ ရက်နေ့တွင် ပေးပို့ခဲ့ပါသည်။ ယင်းဥပဒေကြမ်းနှင့်စပ်လျဉ်း၍ လွှတ်တော်နှစ်ရပ် သဘောကွဲလွဲသည့်အချက်များအပေါ် ပြည်ထောင်စု လွှတ်တော်တွင် ဆွေးနွေးဆုံးဖြတ်နိုင်ရေး ဥပဒေကြမ်းပူးပေါင်းကော်မတီ၏ သဘောထားမှတ်ချက် အစီရင် ခံစာတင်ပြရန် ပြည်ထောင်စုလွှတ်တော် နာယက က ၂-၈-၂၀၁ရ ရက်နေ့တွင် တာဝန်ပေးအပ်ခဲ့ပါသည်။ သို့ဖြစ်ပါ၍ ဥပဒေကြမ်းပူးပေါင်းကော်မတီသည် ၃-၈-၂၀၁ရ ရက်နေ့တွင် စိုက်ပျိုးရေး၊ မွေးမြူရေးနှင့် ဆည်မြောင်း ဝန်ကြီးဌာနနှင့် ပြည်ထောင်စုရှေ့နေချုပ်ရုံးတို့မှ တာဝန်ရှိပုဂ္ဂိုလ်များဖြင့် အစည်းအဝေးကျင်းပခဲ့ပြီး ဥပဒေကြမ်းပါ သဘောကွဲလွဲချက်များကို လေ့လာစိစစ်ခဲ့ကြပါသည်။ ယင်းအစည်းအဝေးတွင် ဆွေးနွေးချက်များအရ ပြည်ထောင်စုလွှတ်တော် ဥပဒေကြမ်းပူးပေါင်း ကော်မတီသည် လွှတ်တော်နှစ်ရပ် သဘောကွဲလွဲသည့် အချက်များနှင့်စပ်လျဉ်း၍ ဥပဒေကြမ်း၏ အပိုဒ် ၂ အပိုဒ်ခွဲ(ဂ)၊ အပိုဒ်ခွဲ(စ)နှင့် အပိုဒ် ၅ အပိုဒ်ခွဲ(ခ)တို့ကို ပြည်သူ့လွှတ်တော်၏ အတည်ပြုချက်အတိုင်းလည်းကောင်း၊ ဥပဒေကြမ်း၏ အပိုဒ် ၅ အပိုဒ်ခွဲ(က)ကို ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်းလည်းကောင်း အတည်ပြုပြဋ္ဌာန်းသင့်ကြောင်း လေ့လာတွေ့ရှိရပါသည်။ ဥပဒေကြမ်းပူးပေါင်းကော်မတီ၏ ညှိနှိုင်းသဘောတူခဲ့သည့် လွှတ်တော်နှစ်ရပ် သဘောကွဲလွဲသော အပိုဒ်၊ အပိုဒ်ခွဲများကို နောက်ဆက်တွဲပါ ကန့်လန့်ဖြတ်ဇယားဖြင့် ပြုစုတင်ပြထားပြီး ပြည်ထောင်စုလွှတ်တော် ကိုယ်စားလှယ်များထံ ဖြန့်ဝေထားပြီး ဖြစ်ပါတယ်။ သို့ဖြစ်ပါ၍ လွှတ်တော်နှစ်ရပ် သဘောကွဲလွဲသော တူးမြောင်းဥပဒေကြမ်းနှင့်စပ်လျဉ်း၍ ပြည်ထောင်စု လွှတ်တော်ဆိုင်ရာ နည်းဥပဒေ ၈၂ နှင့်အညီ ဥပဒေကြမ်းပူးပေါင်းကော်မတီက အစီရင်ခံစာတင်ပြအပ်ပါသည်။ အားလုံးကို ကျေးဇူးတင်ပါတယ်။ အစီရင်ခံစာနှင့် ဇယားကို နောက်ဆက်တွဲဖြင့် ဖော်ပြထားပါသည်။</speech>
<title>အထက်ပါ ဥပဒေကြမ်းနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ ဥပဒေကြမ်းအပေါ် ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ ယင်းဥပဒေကြမ်းနဲ့စပ်လျဉ်းပြီး ပြည်ထောင်စုလွှတ်တော်ဆိုင်ရာ နည်းဥပဒေ ၈၃ နည်းဥပဒေခွဲ(ဂ)နဲ့ အညီ လွှတ်တော်နှစ်ရပ် သဘောကွဲလွဲတဲ့အချက်များနဲ့ တိုက်ရိုက်သက်ဆိုင်တဲ့ ပြင်ဆင်ချက်အဆို တင်သွင်း ဆွေးနွေးလိုတဲ့ လွှတ်တော်ကိုယ်စားလှယ်ရှိပါက ဆွေးနွေးလိုတဲ့ အပိုဒ်၊ အပိုဒ်ခွဲနဲ့ အကြောင်းအရာကို ဖော်ပြလက်မှတ်ရေးထိုးပြီး ၁၀-၈-၂၀၁ရ ရက် (ကြာသပတေးနေ့) ညနေ ၄ နာရီ (၁၆၀၀ နာရီ) နောက်ဆုံး ထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းပေးပို့နိုင်ကြောင်း ကြေညာပါတယ်။</speech>
</bill>
</section>
<section value="Motion">
<motion>
<title>နိုင်ငံတော်သမ္မတထံမှ ပေးပို့ထားသော ၂၀၁ရ ခုနှစ်၊ ပြည်ထောင်စု၏ အခွန်အကောက်ဥပဒေပါ ကုန်စည် အချို့အပေါ် အထူးကုန်စည်ခွန်နှင့် ကုန်သွယ်လုပ်ငန်းခွန်များ ကင်းလွတ်ခွင့်ပြုရေးကိစ္စနှင့်စပ်လျဉ်း၍ စီမံကိန်းနှင့် ဘဏ္ဍာရေးဝန်ကြီးဌာန က ပြန်လည်ရှင်းလင်းဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း၊</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှပေးပို့ထားတဲ့ ၂၀၁ရ ခုနှစ်၊ ပြည်ထောင်စု၏ အခွန်အကောက်ဥပဒေပါ ကုန်စည်အချို့အပေါ် အထူးကုန်စည်ခွန်နှင့် ကုန်သွယ်လုပ်ငန်းခွန်များ ကင်းလွတ်ခွင့်ပြုရေးကိစ္စနဲ့စပ်လျဉ်းပြီး သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က ရှင်းလင်းတင်ပြခြင်းနဲ့ လွှတ်တော်ကိုယ်စားလှယ်များ ဆွေးနွေးခြင်းအစီအစဉ်တို့ကို ပြည်ထောင်စုလွှတ်တော် အစည်းအဝေးများမှာ ဆောင်ရွက်ခဲ့ပြီးဖြစ်ပါတယ်။ ယခု လွှတ်တော်ကိုယ်စားလှယ်များရဲ့ ဆွေးနွေးချက်များအပေါ် သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယကကြီး၊ ပြည်သူ့လွှတ်တော် ဥက္ကဋ္ဌကြီးနှင့် လွှတ်တော်ကိုယ်စားလှယ် တော်ကြီးများ၊ ပြည်ထောင်စုအဆင့် အဖွဲ့အစည်းဝင်များ၊ ဖိတ်ကြားထားသော ဧည့်သည်တော်များအားလုံး ကိုယ်စိတ်နှစ်ဖြာ ကျန်းမာချမ်းသာပြီး မင်္ဂလာအပေါင်းနှင့် ပြည့်စုံကြပါစေရန် ဆုမွန်ကောင်းတောင်းရင်း နှုတ်ခွန်းဆက်သ ဂါရဝပြု အပ်ပါတယ်။ ကျွန်တော်ကတော့ စီမံကိန်းနှင့် ဘဏ္ဍာရေးဝန်ကြီးဌာနက ဒုတိယ ဝန်ကြီး ဦးမောင်မောင်ဝင်း ဖြစ်ပါတယ်။ လေးစားအပ်ပါသော နာယကကြီးနှင့် လွှတ်တော်ကိုယ်စားလှယ်များခင်ဗျား။ စိန်နှင့် မြအပေါ်မှာ အထူးကုန်စည်ခွန်ကင်းလွတ်ခွင့်နှင့် ရွှေစင်ရွှေတုံးအပေါ်မှာ ကုန်သွယ်လုပ်ငန်းခွန် ကင်းလွတ်ခွင့်ပြုနိုင် ရေးအတွက် ပြည်ထောင်စုလွှတ်တော်က သဘောတူအတည်ပြုပေးပါရန် နိုင်ငံတော်သမ္မတထံမှ ပြည်ထောင်စု လွှတ်တော်သို့ပေးပို့ခဲ့သည့် သဝဏ်လွှာနှင့်စပ်လျဉ်းပြီး လွှတ်တော်ကိုယ်စားလှယ်များ၏ ဆွေးနွေးချက် များအပေါ် ပြန်လည်ရှင်းလင်း တင်ပြမှာဖြစ်ပါတယ်။ Power Point အသုံးပြုခွင့်ပြုပါရန် ပန်ကြားအပ် ပါတယ်။ ဆွေးနွေးချက်များကို ပြန်လည်ရှင်းလင်း ဆွေးနွေးခြင်းမပြုမီမှာ ဦးစွာ အခွန်ကင်းလွတ်ခွင့်ပြုခြင်းနဲ့ LSSOHLESS9.2.§.mSSSS (Toy Cromotion on များရင်လည်းမကောင်းသလို လုံးဝမရှိပြန်ရင်လည်း မကောင်းတဲ့အနေအထားဖြစ်ပါတယ်။ အခွန်ကင်းလွတ်ခွင့် ပြုခြင်းကိစ္စတစ်ရပ်သည် နိုင်ငံတော်နဲ့ ပြည်သူအတွက် အကျိုးရှိစေသော ကင်းလွတ်ခွင့်ပြုခြင်း ဖြစ်သင့် ပါတယ်။ ၂၀၁ရ ခုနှစ်၊ ပြည်ထောင်စု၏ အခွန်အကောက်ဥပဒေ ပုဒ်မ ၁၄ မှာဆိုရင် ပြည်သူလူထုအတွက်ကို လိုအပ်တဲ့အခြေခံစားကုန်များဖြစ်တဲ့ ဆန်၊ ဆီ၊ ပဲ၊ နနွင်း၊ အာလူး၊ ကြက်သွန် အစရှိတဲ့ကုန်စည်များ အပါအဝင် ကုန်စည် ၈၆ မျိုးကို ကုန်သည်လုပ်ငန်းခွန် ကင်းလွတ်ခွင့်ပြုထားသည်ကို တွေ့ရမှာဖြစ်ပါတယ်။ ထို့အပြင်လိုအပ်ပါက ပြည်ထောင်စုလွှတ်တော်က အခွန်ကင်းလွတ်ခွင့်ပြုနိုင်ရန် ကင်းလွတ်ခွင့်ရသည့် ကုန်စည်များဇယားအမှတ်စဉ် ၈၅ မှာ နိုင်ငံတော်၏ လိုအပ်ချက်အရ ပြည်ထောင်စုလွှတ်တော်က အခွန် ကင်းလွတ်ခွင့်ပြုသည့် ကုန်စည်များဟုလည်း ဖော်ပြပါရှိပါတယ်။ နာယကကြီးခင်ဗျား။ အခွန်ကင်းလွတ်ခွင့်ပြုခြင်းမှာ တိုက်ရိုက်ခွန် ကင်းလွတ်ခွင့်ပြုခြင်းနှင့် သွယ်ဝိုက်ခွန် ကင်းလွတ်ခွင့်ပြုခြင်းဟူ၍ ရှိနိုင်ပါတယ်။ တိုက်ရိုက်ခွန် ကင်းလွတ်ခွင့်ပြုခြင်းကတော့ ကင်းလွတ်ခွင့်ရရှိသည့် တစ်ဦး၊ တစ်ယောက်၊ တစ်စု၊ တစ်ဖွဲ့အတွက်သာ တိုက်ရိုက်အကျိုးသက်ရောက်မှာ ဖြစ်သော်လည်း သွယ်ဝိုက်ခွန် ကင်းလွတ်ခွင့်ပြုခြင်းကတော့ ရောင်းဝယ်၊ ထုတ်လုပ်၊ တင်သွင်းသူများ သာမက သုံးစွဲသူအများပြည်သူအပေါ်မှာလည်း အကျိုးသက်ရောက်စေမှာ ဖြစ်ပါတယ်။ ထို့ပြင် တိုက်ရိုက်ခွန် ကင်းလွတ်ခွင့်ပြုခြင်းကြောင့်ဖြစ်စေ၊ သွယ်ဝိုက်ခွန် ကင်းလွတ်ခွင့်ပြုခြင်းကြောင့်ဖြစ်စေ ကုန်စည်စီးဆင်းရာ လမ်းကြောင်းတစ်လျှောက် လုပ်ငန်းဆက်စပ်နေသူများနှင့် အမှီပြု နေသူများအပေါ်မှာလည်း အကျိုး သက်ရောက်မှုများ ရရှိနိုင်မှာဖြစ်ပါတယ်။ သို့ဖြစ်ပါ၍ အထူးကုန်စည်များဖြစ်တဲ့ စိန်နှင့် မြအပေါ်မှာ အထူးကုန်စည်ခွန် ကင်းလွတ်ခွင့်၊ ရွှေစင်ရွှေတုံးများအတွက် ကုန်သွယ်လုပ်ငန်းခွန် ကင်းလွတ်ခွင့်ပြုနိုင်ရန်တင်ပြခြင်းဟာ တစ်ဦးတစ်ယောက်၊ တစ်စုတစ်ဖွဲ့ အကျိုးအတွက်မဟုတ်ဘဲနဲ့ သုံးစွဲသူ၊ ရောင်းဝယ်ဖောက်ကားသူများ ဈေးနှုန်းတည်ငြိမ်စွာဖြင့် ရောင်းဝယ်နိုင်ရေး၊ လုပ်ငန်းဆက်စပ် အမှီသဟဲပြု နေတဲ့ လုပ်ငန်းများဖွံ့ဖြိုးတိုးတက်ရေး၊ အလုပ်အကိုင် အခွင့်အလမ်းများ ဖြစ်ပေါ်လာရေး စသည့်အများပြည်သူအကျိုးကို ရည်မျှော်ပြီး ကင်းလွတ်ခွင့်ပြုရန် တင်ပြခြင်းဖြစ်ပါတယ်။ တည်ဆဲအထူးကုန်စည်ခွန်ဥပဒေပုဒ်မ ၉ ပုဒ်မခွဲ(ဂ) ပုဒ်မခွဲငယ်(၃)မှာ ပြည်ထောင်စု အစိုးရအဖွဲ့က ကင်းလွတ်ခွင့်ပြုနိုင်တဲ့ အထူးကုန်စည်များကို ပြဋ္ဌာန်းထားသော်လည်းပဲ စိန်နှင့် မြတို့ကို အထူးကုန်စည်ခွန်အဖြစ်မှ ပယ်ဖျက်နိုင်ရန်ကိစ္စမှာ အထူးကုန်စည်ခွန်ဥပဒေ ပုဒ်မ ၉ ပုဒ်မခွဲ(ခ)အရ ပြည်ထောင်စု လွှတ်တော်က သဘောတူညီမှသာ ကင်းလွတ်ခွင့်ပြုနိုင်မှာ ဖြစ်ပါတယ်။ သို့ဖြစ်ပါ၍ အဆိုပါကုန်စည်များ အတွက် အခွန်ကင်းလွတ်ခွင့်ပြုနိုင်ရန် တည်ဆဲပြည်ထောင်စုရဲ့ အခွန်အကောက်ဥပဒေ၊ အထူးကုန်စည်ခွန် ဥပဒေတို့အရ ပြည်ထောင်စုလွှတ်တော်ရဲ့ အတည်ပြုချက်ဖြင့် ဆောင်ရွက်နိုင်ပြီးတော့ ဥပဒေကို ပြန်လည် ပြင်ဆင်ရန် မလိုအပ်ပါကြောင်း တင်ပြအပ်ပါတယ်။ လေးစားအပ်ပါသော နာယကကြီးနှင့် လွှတ်တော်ကိုယ်စားလှယ်များခင်ဗျာ။ တည်ဆဲဥပဒေပါ အခွန်နှုန်းများအရဆိုရင် စိန်နှင့်မြ အကြမ်းထည်တင်သွင်းခြင်းအတွက် ကုန်းပေါ်ရောက်တန်ဖိုးအပေါ်မှာ အကောက်ခွန် ၃၀ ရာခိုင်နှုန်း၊ အထူးကုန်စည်ခွန် ၁၀ ရာခိုင်နှုန်းနှင့် ကုန်သွယ်လုပ်ငန်းခွန် ၅ ရာခိုင်နှုန်း၊ စုစုပေါင်း ၄၅ ရာခိုင်နှုန်း ပေးဆောင်ရမှာဖြစ်ပါတယ်။ သို့ဖြစ်ရာ စိန်နှင့် မြတို့ကို အထူးကုန်စည်ခွန် ၁၀ ရာခိုင်နှုန်း ကင်းလွတ်ခွင့်ပေးလိုက်သော်လည်းပဲ ကျန်အကောက်ခွန် ၃၀ ရာခိုင်နှုန်းနှင့် ကုန်သွယ် လုပ်ငန်းခွန် ၅ ရာခိုင်နှုန်းတို့ ကျသင့်နေဦးမှာဖြစ်ပါတယ်။ ဥပမာ စိန်ရဲ့ တန်ဖိုး ကျပ်သိန်း ၁,၀၀၀ ဖြစ်လို့ ရှိရင် အကောက်ခွန်ကျပ်သိန်း ၃၀၀၊ အထူးကုန်စည်ခွန် သိန်း ၁၀၀၊ ကုန်သွယ်လုပ်ငန်းခွန် သိန်း ၅၀ တို့ကို ပေးဆောင်ရမှာဖြစ်ပါတယ်။ ရောင်းချမှုအပေါ်မှာ အမြတ်ဝင်ငွေကလည်း ဝင်ငွေခွန်ကိုလည်း ထပ်မံပေးဆောင် ရမှာဖြစ်ပါတယ်။ အဆိုပါအခွန်စရိတ်များနဲ့ လုပ်ငန်းစရိတ်များကို ထည့်ပေါင်းပြီးမှ စိန်ကိုရောင်းချရမှာ ဖြစ်ပါတယ်။ ထိုအခါမှာ တရားဝင်တင်သွင်းမှုများကို ရှောင်ကွင်းကြရပြီးတော့ ရရှိမယ့်အခွန်ပမာဏ ဟာလည်းပဲ လျော့နည်းနိုင်မှာဖြစ်ပါတယ်။ အခွန်နှုန်းသက်သာတဲ့အခါမှာ တရားဝင်တင်သွင်းလာပါက နိုင်ငံတော်အတွက်ကို အကောက်ခွန် ၃၀ ရာခိုင်နှုန်းနဲ့ ကုန်သွယ်လုပ်ငန်းခွန် ၅ ရာခိုင်နှုန်းစတဲ့ အခွန်ရငွေများ ကောက်ခံရရှိမှာ ဖြစ်ပါတယ်။ စိန်နှင့်မြတို့ဟာ ပြည်တွင်းမှာထုတ်လုပ်နိုင်မှု မရှိသေးတဲ့အတွက် တည်ဆဲအထူးကုန်စည်ခွန်ဥပဒေ အရ ပြည်တွင်းထုတ်လုပ်မှုအပေါ်မှာ အထူးကုန်စည်ခွန် ကောက်ခံရရှိခြင်းမရှိပါဘူး။ သို့ဖြစ်ရာ စိန်နှင့် မြကို အထူးကုန်စည်ခွန် ကင်းလွတ်ခွင့်ပြုခြင်းအားဖြင့် အခွန်ရငွေအပေါ်မှာ ထိခိုက်မှုမရှိတဲ့အပြင် အောက်ပါ ဆက်စပ်အကျိုးကျေးဇူးများကို ရရှိနိုင်မှာဖြစ်ပါတယ်။ ၎င်းတို့ဟာ ပြည်သူက ပြည်ပကနေပြီးတော့ အခွန်အကောက်သက်သာစွာဖြင့် တင်သွင်းနိုင်တဲ့ အတွက်ကြောင့် ပြည်တွင်း ကျောက်ဖြတ်၊ ကျောက်သွေး၊ အရောင်တင်လုပ်ငန်းများသို့ လုပ်ငန်းအပ်နှံမှု ပိုမိုတိုးလာနိုင်ပြီးတော့ ကျောက်ဖြတ်၊ ကျောက်သွေး၊ အရောင်တင် စတဲ့ကျောက်မျက်အချောထည်လုပ်ငန်း များနှင့် လက်ခစားလုပ်ငန်းများ ဖွံ့ဖြိုးတိုးတက်မှုကို အထောက်အကူပြုနိုင်ခြင်း၊ စိန်ကို ပြည်တွင်းမှ ထွက်ရှိတဲ့ ပတ္တမြား၊ နီလာ၊ ကျောက်စိမ်းနှင့် အခြားမိုးကုတ်ရောင်စုံ ကျောက်မျိုးစုံတို့နဲ့ပေါင်းစပ်ပြီး ဒီဇိုင်း ထုတ်လုပ်ပါက လက်ဝတ်ရတနာများ ပိုမိုလှပတင့်တယ်ပြီး ဝယ်ယူသူများကို ပိုမိုဆွဲဆောင်နိုင်၍ နိုင်ငံတကာ ဈေးကွက်မှာ ယှဉ်ပြိုင်ရောင်းချနိုင်မှုနဲ့ ဈေးကောင်းရရှိနိုင်မှုတို့ ရရှိလာနိုင်ခြင်း၊ တန်ဖိုးမြှင့် အချောထည် ထုတ်လုပ်မှုလုပ်ငန်း အောင်မြင်တိုးတက်လာခြင်းကြောင့် အလုပ်အကိုင် အခွင့်အလမ်းများ ပိုမိုဖြစ်ထွန်း လာနိုင်ခြင်း၊ ကျောက်မျက်ရတနာ အချောထည်ပို့ကုန် တိုးတက်လာနိုင်ခြင်း၊ နိုင်ငံခြားရင်းနှီးမြှုပ်နှံမှု ပိုမို ဝင်ရောက်လာနိုင်ခြင်းနှင့် ကျောက်မျက်ရတနာ နည်းပညာတိုးတက်ထွန်းကားလာနိုင်ခြင်း၊ ကုန်သွယ်ရေး ကဏ္ဍလိုငွေပြမှုကို လျော့နည်းစေရန် အထောက်အကူပြုနိုင်ခြင်း၊ ကျောက်မျက်အကြမ်းထည်များကို ပြည်ပကတင်သွင်းပြီးတော့ Value Added လုပ်ငန်းစဉ်ကို စဉ်ဆက်မပြတ် လုပ်ကိုင်နိုင်ပါက ပြည်တွင်း သယံဇာတများကို ရေရှည်ထိန်းသိမ်းနိုင်စေရန် အထောက်အကူပြုခြင်းတို့ဖြစ်ပါတယ်။ အိမ်နီးချင်းနိုင်ငံများဖြစ်တဲ့ ထိုင်းနိုင်ငံနှင့် အိန္ဒိယနိုင်ငံတို့မှာလည်း ကျောက်မျက်ရတနာအရိုင်းထည် များကို ကုန်ကြမ်းအဖြစ် အခွန်ကင်းလွတ်ခွင့်ဖြင့် ပြည်တွင်းသို့ လွတ်လပ်စွာတင်သွင်းခွင့်ပြုပြီး၊ ပြည်တွင်းမှာ Value Added ပြုလုပ်ကာ နိုင်ငံတကာဈေးကွက်သို့ တင်ပို့ရောင်းချစေခြင်းဖြင့် Trade Volume ကြီးမားအောင် ဆောင်ရွက်ခဲ့တဲ့ သာဓကများကိုလည်း လေ့လာတွေ့ရှိရပါတယ်။ သို့ဖြစ်ပါ၍ ထိုသို့သော Industry Success Stories op:08 corsqosąp:3əq şeiros saozę:) 0$:$səcąoops ထုတ်လုပ်ခြင်းလုပ်ငန်းများကို အားပေးမြှင့်တင်နိုင်ရန် ရည်မှန်းဆောင်ရွက်ခြင်းလည်းဖြစ်ပါကြောင်း ရှင်းလင်း တင်ပြအပ်ပါတယ်။ လေးစားအပ်ပါသော နာယကကြီးနှင့် လွှတ်တော်ကိုယ်စားလှယ်များခင်ဗျား။ ဆက်လက်ပြီး ရွှေစင် ရွှေတုံးများအပေါ်မှာ သွယ်ဝိုက်ခွန်ဖြစ်တဲ့ ကုန်သွယ်လုပ်ငန်းခွန် ကင်းလွတ်ခွင့်ပေးခြင်းနှင့် စပ်လျဉ်းပြီး ရှင်းလင်းတင်ပြလိုပါတယ်။ နိုင်ငံတကာမှာ ရွှေစင်ရွှေတုံးများကို ခိုင်မာတဲ့ငွေကြေး (Hard Currency) တစ်မျိုးအဖြစ်နဲ့ သတ်မှတ်ကြပါတယ်။ နိုင်ငံတကာဈေးကွက်မှာလည်း ငွေကြေးတန်ဖိုးများဟာ တန်ဖိုး အတက်အကျ မတည်ငြိမ်တဲ့အတွက် ငွေကြေးတန်ဖိုးများကျဆင်းခြင်းကြောင့် ဖြစ်ပေါ်နိုင်မယ့် ဆုံးရှုံးနိုင်ခြေ များကိုကာကွယ်ဖို့ ရွှေစင်ရွှေတုံးများကို ဝယ်ယူစုဆောင်း ရင်းနှီးမြှုပ်နှံလေ့ ရှိကြပါတယ်။ ယခုအခါမှာ မြန်မာနိုင်ငံမှာလည်း သာမန်ပြည်သူများအပါအဝင် တစ်ဦးချင်း ရင်းနှီးမြှုပ်နှံသူများ၊ အဖွဲ့အစည်းအလိုက် ရင်းနှီးမြှုပ်နှံသူများက မိမိတို့ တစ်ပိုင်တစ်နိုင် ဝယ်ယူနိုင်တဲ့အပေါ်မှာ ရွှေစင်ရွှေတုံး များကို တစ်ပဲသားကစပြီးတော့ အလေးချိန်အမျိုးမျိုး ဝယ်ယူစုဆောင်းနိုင်ပြီးတော့ ငွေလိုတဲ့အခါမှာလည်း ချက်ချင်းငွေပြန်ပေါ်နိုင်တဲ့ အခြေအနေမှာရှိပါတယ်။ ရင်းနှီးမြှုပ်နှံသူများအတွက် အားကိုးအားထားပြုရာ ခိုင်မာတဲ့ရင်းနှီးမြှုပ်နှံမှု၊ ငွေဖြစ်လွယ်တဲ့ ရင်းနှီးမြှုပ်နှံမှုတစ်ခု ဖြစ်ကြောင်းကိုလည်းတွေ့ရပါတယ်။ လက်ဝတ် ရတနာကဲ့သို့ အလျော့တွက်လက်ခများ မရှိတဲ့အတွက် ဝယ်ယူတဲ့ဈေးကွက် အခိုင်အမာရှိနေမှာ ဖြစ်ပါတယ်။ ယခင်က ရင်းနှီးမြှုပ်နှံမှုတိုးမြှင့်ရန် ငွေချေးယူမှုများအတွက် မရွှေ့မပြောင်းနိုင်တဲ့ အိမ်၊ မြေ အစရှိသည် တို့ကိုသာ အာမခံပစ္စည်းအဖြစ်ရယူပြီး ဘဏ်ချေးငွေထုတ်ပေးကြသော်လည်း ယခုအခါမှာ မြန်မာနိုင်ငံတော် ဗဟိုဘဏ်က ရွှေစင်ရွှေတုံး၊ မော်တော်ယာဉ် အစရှိတဲ့ ရွှေ့ပြောင်းနိုင်တဲ့ ပစ္စည်းများကိုလည်း အာမခံပစ္စည်း အဖြစ် လက်ခံပြီးတော့ ငွေချေးနိုင်ကြောင်း ခွင့်ပြုထားပြီးဖြစ်တဲ့အတွက်ကြောင့် ရွှေစင်ရွှေတုံးများကို အာမခံပစ္စည်းသဖွယ် ဘဏ်ကိုပေးအပ်ပြီးတော့ လိုအပ်တဲ့အရင်းအနှီး ငွေချေးနိုင်မှာလည်း ဖြစ်ပါတယ်။ ရွှေစင်ရွှေတုံးများအပေါ်မှာ ကုန်သွယ်လုပ်ငန်းခွန် ကောက်ခံမည်ဆိုပါက ဥပမာ ရွှေတစ်ကျပ်သား ဝယ်ယူစုဆောင်းသူဟာ ရွှေတန်ဖိုး ကျပ် ၉၀၀,၀၀၀ နဲ့ ကုန်သွယ်လုပ်ငန်းခွန် ၅ ရာခိုင်နှုန်းအတွက် ကျပ် ၄၅,၀၀၀၊ စုစုပေါင်းကျပ် ၉၄၅,၀၀၀ ပေးဝယ်ရမှာဖြစ်ပြီး ပြန်လည်ရောင်းချတဲ့အခါမှာ ကုန်သွယ်လုပ်ငန်း ခွန်ကို ထည့်တွက်မည်မဟုတ်တော့ဘဲ ရွှေဈေးအတက်အကျ ပြောင်းလဲမှုမရှိပါက ရွှေတန်ဖိုးကျပ် ၉၀၀,၀၀၀ သာ ပြန်လည်ရရှိမည်ဖြစ်ရာ အရှုံးပေါ်တဲ့အနေအထား ဖြစ်ပါတယ်။ သို့ဖြစ်ရာ ရွှေစင်ရွှေတုံးများ ဝယ်ယူ စုဆောင်းမည့်အစား ငွေဖြစ်လွယ်တဲ့ အခြားသောရင်းနှီးမြှုပ်နှံမှု နယ်ပယ်များမှာ ပိုမိုရင်းနှီးမြှုပ်နှံ စုဆောင်း ကြပြီးတော့ ငွေကြေးဖောင်းပွမှု၊ ကုန်ဈေးနှုန်းကြီးမြင့်မှုတို့ကို ဆက်စပ်ဖြစ်ပေါ်စေပြီးတော့ တိုင်းပြည်ရဲ့ ငွေကြေးဈေးကွက်အပေါ်မှာလည်း ရိုက်ခတ်မှုများ ရှိနိုင်မှာဖြစ်ပါတယ်။ သို့ဖြစ်ပါ၍ အရင်းအနှီးဈေးကွက်များ များစွာဖွံ့ဖြိုးတိုးတက်မှု မရှိသေးသော မြန်မာနိုင်ငံမှာ ရွှေစင် ရွှေတုံးဝယ်ယူမှုအပေါ်မှာ ကုန်သွယ်လုပ်ငန်းခွန် ကင်းလွတ်ခွင့်ပြုခြင်းအားဖြင့် ငွေသားအသုံးပြု ရောင်းဝယ်မှု များကြောင့် ငွေကြေးစီးဆင်းမှု မမှန်ကန်တဲ့ကိစ္စ၊ အိမ်ခြံမြေဈေးကွက်အတွင်းမှာ ဝင်ရောက်ဈေးကစားမှု ပေးနိုင်မှာဖြစ်ပါတယ်။ ထို့အပြင် ရွှေဈေးကွက်ကို အမှီပြုပြီးတော့ လုပ်ကိုင်နေတဲ့ ကုန်သည်ပွဲစားငယ်များ၊ ရွှေသန့်စင်လုပ်ငန်းများ အစရှိတဲ့ လုပ်ငန်းများအတွက်ကိုလည်း အကျိုးပြုစေနိုင်ပါတယ်။ တရားမဝင် ပုံစံဖြင့် ရောင်းဝယ်ဖောက်ကားသော ရွှေမှောင်ခိုဈေးကွက်ကိုလည်း ပပျောက်စေနိုင်ပါတယ်။ ငွေဖြစ်လွယ်တဲ့ ရွှေစင်ရွှေတုံးကို အခြားနိုင်ငံများနည်းတူ ခိုင်မာတဲ့ငွေကြေးတစ်ရပ်အဖြစ် စုဆောင်းခြင်း၊ ရင်းနှီးမြှုပ်နှံခြင်း အလေ့အကျင့်ကောင်းများကိုလည်း ဖြစ်ပေါ်လာနိုင်ပါတယ်။ အခွန်ရငွေ အတန်အသင့် လျော့နည်းနိုင်ခြေ ရှိသော်လည်း တရားဝင်ရောင်းဝယ်မှုများကြောင့် အမြတ်ရရှိငွေများအပေါ်မှာ ဝင်ငွေခွန်များ ပိုမိုကောက်ခံ ရရှိလာနိုင်ရန် ရည်မှန်းထားပါတယ်။ ဒါ့အပြင်မှာ လျာထားပြီးဖြစ်တဲ့ အခွန်အရပ်ရပ်ကောက်ခံရန် လျာထားချက်ကိုလည်း လျှော့ချပြင်ဆင်မှာမဟုတ်ဘဲနဲ့ မူလအတိုင်း ပြည့်မီစေရန် ဌာနအနေနဲ့ ကြိုးပမ်း ကောက်ခံသွားမှာ ဖြစ်ပါတယ်။ လေးစားအပ်ပါသော နာယကကြီးနှင့် လွှတ်တော်ကိုယ်စားလှယ်များခင်ဗျား။ ဆွေးနွေးခဲ့ကြတဲ့ လွှတ်တော်ကိုယ်စားလှယ်ကြီးများ အားလုံးကို အထူးကျေးဇူးတင်ရှိပါတယ်။ လွှတ်တော်ကိုယ်စားလှယ် ကြီးများရဲ့ အကြံပြု ဆွေးနွေးချက်များဟာ နိုင်ငံတော်အတွက် အခွန်ဘဏ္ဍာ မနစ်နာစေလိုတဲ့ ရည်ရွယ်ချက် ဖြင့်ဖြစ်ကြောင်း သဘောပေါက်နားလည်မိပါတယ်။ ကျွန်တော်တို့က အဆိုပြု တင်ပြရခြင်းဟာလည်းပဲ အခွန်တိမ်းရှောင်မှုများကို လျော့နည်းစေပြီးတော့ နိုင်ငံတော်အတွက်ကို အခွန်ဘဏ္ဍာ ပိုမိုရရှိလာနိုင်စေရန် ရည်ရွယ်ချက်ဖြင့် တင်ပြခြင်းသာဖြစ်ပါတယ်။ ရည်ရွယ်ချက်အားဖြင့်တော့ အတူတူပဲဖြစ်ပါတယ်။ သို့ဖြစ်ပါ၍ ကျောက်မျက်ရတနာအနွယ်ဝင်ဖြစ်တဲ့ စိန်နှင့် မြတို့အပေါ် အထူးကုန်စည်ခွန် ကောက်ခံ ခြင်းနှင့် ရွှေစင်ရွှေတုံးတို့အပေါ်မှာ ကုန်သွယ်လုပ်ငန်းခွန်ကောက်ခံခြင်းကို ၂၀၁၇-၂၀၁၈ ဘဏ္ဍာနှစ် အတွင်း ပြည်ထောင်စုလွှတ်တော်က အတည်ပြုသည့်နေ့မှစ၍ စိန်နှင့် မြတို့အား အထူးကုန်စည်ခွန် ကင်းလွတ် ခွင့်ပြုသည့် ကုန်စည်အဖြစ်လည်းကောင်း၊ ရွှေစင်ရွှေတုံးအား ကုန်သွယ်လုပ်ငန်းခွန် မကျသင့်သည့် ကုန်စည် အဖြစ်လည်းကောင်း အထူးကုန်စည်ခွန်ဥပဒေနှင့် ၂၀၁ရ ခုနှစ်၊ ပြည်ထောင်စု၏ အခွန်အကောက်ဥပဒေ များအရ အပ်နှင်းထားသည့် လုပ်ပိုင်ခွင့်များနှင့်အညီ ပြည်ထောင်စုလွှတ်တော်က အတည်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အထက်ပါ ၂၀၁ရ ခုနှစ်၊ ပြည်ထောင်စု၏ အခွန်အကောက်ဥပဒေပါ ကျောက်မျက်ရတနာများဖြစ်တဲ့ စိန်နဲ့ မြတို့ကို အထူးကုန်စည်ခွန် မကျသင့်တဲ့ ကုန်စည်အဖြစ်လည်းကောင်း၊ ရွှေစင်ရွှေတုံးကို ကုန်သွယ်လုပ်ငန်းခွန်မကျသင့်တဲ့ ကုန်စည်အဖြစ်လည်းကောင်း သတ်မှတ်ရေးကိစ္စနဲ့စပ်လျဉ်းပြီး လွှတ်တော်ရဲ့ အဆုံးအဖြတ်ရယူခြင်းကို စက်ခလုတ်အသုံးပြု၍ ဆန္ဒပြုတဲ့ နည်းလမ်းနဲ့ ဆောင်ရွက်မှာဖြစ်ပါတယ်။ ထောက်ခံဆန္ဒမဲများရင် ပြည်ထောင်စုအစိုးရအဖွဲ့ရဲ့ တင်ပြချက်အတည်ဖြစ်ပြီး ကန့်ကွက်ဆန္ဒမဲ များရင် လွှတ်တော်က အတည်မပြုကြောင်း ကြေညာမှာဖြစ်ပါတယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များက စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type="speaker">ထောက်ခံမဲ ၃၆၁ မဲ၊ ကန့်ကွက်မဲ ၁၈၁ မဲ၊ ကြားနေမဲ ၁ မဲ ဖြစ်ပါတယ်။</speech>
<speech type="speaker">ထောက်ခံဆန္ဒမဲများတဲ့အတွက် ၂၀၁ရ ခုနှစ်၊ ပြည်ထောင်စု၏ အခွန်အကောက် ဥပဒေပါ ကျောက်မျက်ရတနာများဖြစ်တဲ့ စိန်နဲ့ မြတို့ကို အထူးကုန်စည်ခွန် မကျသင့်သည့် ကုန်စည်အဖြစ် လည်းကောင်း၊ ရွှေစင်ရွှေတုံးကို ကုန်သွယ်လုပ်ငန်းခွန် မကျသင့်သည့် ကုန်စည်အဖြစ်လည်းကောင်း သတ်မှတ်ရေးကိစ္စကို လွှတ်တော်က သဘောတူအတည်ပြုကြောင်း ကြေညာပါတယ်။</speech>
</motion>
</section>
<section value="Report">
<report>
<title>ပြည်ထောင်စုစာရင်းစစ်ချုပ်ရုံးမှ ပေးပို့သော ၂၀၁၅-၂၀၁၆ ဘဏ္ဍာရေးနှစ် ပြည်ထောင်စု၏ဘဏ္ဍာငွေ အရအသုံးဆိုင်ရာဥပဒေပါ ပြည်ထောင်စု၏အရအသုံးစာရင်းများ စစ်ဆေးချက်အစီရင်ခံစာအပေါ် ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ (၉/၂၀၁၇)နှင့်စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၅-၂၀၁၆ ဘဏ္ဍာရေးနှစ် ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေပါ ပြည်ထောင်စု၏ အရအသုံးစာရင်းများ စစ်ဆေးချက် အစီရင်ခံစာနဲ့စပ်လျဉ်းပြီး ၁-၈-၂၀၁ရ ရက်က ကျင်းပပြုလုပ်တဲ့ ပြည်ထောင်စုလွှတ်တော် အစည်းအဝေးမှာ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က လွှတ်တော်သို့ ရှင်းလင်းတင်ပြခြင်းနဲ့ ယင်းအစီရင်ခံစာအပေါ် ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာကို ဖတ်ကြားတင်ပြခြင်းတို့ကို ဆောင်ရွက်ခဲ့ပြီးဖြစ်ပါတယ်။ အထက်ပါ ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာနဲ့စပ်လျဉ်းပြီး ဆွေးနွေးဖို့ အမည် စာရင်းပေးထားတဲ့ လွှတ်တော်ကိုယ်စားလှယ် ၂၆ ဦးရှိပါတယ်။ လွှတ်တော်ကိုယ်စားလှယ်များအနေနဲ့ သတ်မှတ်ချိန် ၆ မိနစ်အတွင်းမှာ ပြည်ထောင်စုလွှတ်တော်ဆိုင်ရာ ဥပဒေ၊ နည်းဥပဒေများပါ သတ်မှတ် စည်းကမ်းများနဲ့အညီ ဆွေးနွေးကြဖို့ ဖြစ်ပါတယ်။ ပထမဦးစွာ ဦးတင်ထွန်းနိုင် ဆိပ်ကြီးခနောင်တိုမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1554">ဦးတင်ထွန်းနိုင်(ဆိပ်ကြီးခနောင်တိုမဲဆန္ဒနယ်၊ ရန်ကုန်တိုင်းဒေသကြီး)</mp>လေးစားအပ် ပါတဲ့ ပြည်ထောင်စုလွှတ်တော် နာယကကြီး၊ ပြည်သူ့လွှတ်တော် ဥက္ကဋ္ဌကြီးနှင့်တကွ အားလုံးမင်္ဂလာပါ။ ကျွန်တော်ကတော့ ဆိပ်ကြီးခနောင်တို မဲဆန္ဒနယ်က ဦးတင်ထွန်းနိုင် ဖြစ်ပါတယ်။ ကျွန်တော့အနေနဲ့ ဒီကနေ့မှာ ပြည်ထောင်စုစာရင်းစစ်ချုပ်ရဲ့ ၂၀၁၅-၂၀၁၆ ဘဏ္ဍာရေးနှစ်နဲ့ ပတ်သက်ပြီးတော့ စစ်ဆေး တွေ့ရှိချက် အစီရင်ခံစာအပေါ် ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထား မှတ်ချက် အစီရင်ခံစာအမှတ်စဉ်(၉/၂၀၁၇) နဲ့စပ်လျဉ်းပြီးတော့ အကြံပြု ဆွေးနွေး တင်ပြသွားမှာဖြစ်ပါတယ်။ နာယကကြီးခင်ဗျာ။ ကျွန်တော့ကို Power Point အသုံးပြုခွင့်ပေးပါခင်ဗျာ။ နာယကကြီးခင်ဗျာ။ အစီရင်ခံစာ စာမျက်နှာ ၁၆၉ မှာ ကျွန်တော်တို့ ဒီအစီရင်ခံစာနဲ့ပတ်သက်တဲ့ စစ်ဆေးတွေ့ရှိချက် အနှစ်ချုပ်အပိုဒ် ၄၅၄(ဂ)မှာ ဘာရေးထားလဲဆိုလို့ရှိရင် နိုင်ငံတော်ပိုင်မြေများ၊ အဆောက်အဦ များအား အခကြေးငွေဖြင့် ပုဂ္ဂလိကအဖွဲ့အစည်းများသို့ ငှားရမ်းရာတွင် နိုင်ငံတော်အတွက် ရသင့်ရထိုက်သည့် ငှားရမ်းခရငွေများကို ပြည့်ပြည့်ဝဝနဲ့ မှန်မှန်ကန်ကန် ရရှိနိုင်ရေးအတွက် သက်ဆိုင်ရာဝန်ကြီးဌာနများက ကြိုးစားဆောင်ရွက် အကောင်အထည်ဖော်ဖို့ဆိုတဲ့ တိုက်တွန်းချက်တစ်ခုပါပါတယ်။ နောက် Slide ပြပါ။ အဲဒီတိုက်တွန်းချက်နဲ့ပတ်သက်ပြီးတော့ ကျွန်တော့အနေနဲ့ လက်ရှိ ကျွန်တော်တို့ နိုင်ငံမှာ ကျွန်တော်တို့ နိုင်ငံရဲ့ ဝန်ကြီးဌာနတွေကနေပြီးတော့ နိုင်ငံတော်ပိုင်မြေနဲ့ အဆောက်အဦတွေကို ပုဂ္ဂလိကသို့ ငှားရမ်းထားခဲ့တဲ့ ဥပမာတချို့ကို ကျွန်တော့အနေနဲ့ ပြည်ထောင်စုလွှတ်တော်သို့ တင်ပြဆွေးနွေး လိုပါတယ်။ ဒါကတော့ ကျွန်တော်တို့ လယ်/ဆည်ဝန်ကြီးဌာနရဲ့ ဦးစီးဌာန ၃ ခုကနေပြီးတော့ ပုဂ္ဂလိကသို့ ၂၀၁၆ ခုနှစ်၊ မတ်လ ၁၆ ရက် နေ့မှာ ထုတ်ပြန်ကြေညာခဲ့တဲ့ နိုင်ငံတော်ပြန်တမ်းမှာပါရှိတဲ့ ငှားရမ်းထားတဲ့ မြေဧကပေါင်း ၂၃၀၀၀ ကျော်နဲ့ အဆောက်အဦပေါင်း ၂၄၁၄ ခုရှိတယ်ဆိုတဲ့စာရင်း ဖြစ်ပါတယ်ခင်ဗျာ။ နောက် Slide ပြပါ။ ဒါကတော့ အဲဒီလိုမျိုး နိုင်ငံတော်ပိုင်မြေနဲ့ အဆောက်အဦတွေကို ကျွန်တော်တို့ ငှားရမ်းရာမှာ ခုနတုန်းက ကျွန်တော်တို့ပြောသလိုပဲ နိုင်ငံတော်အနေနဲ့ ရသင့်ရထိုက်တဲ့ ငှားရမ်းခတွေ ပြည့်ပြည့်ဝဝရသလားဆိုတာကို ဥပမာပြချင်တဲ့အတွက်ကြောင့် ဒါလေးကို ကျွန်တော် တင်ပြထားတာ ဖြစ်ပါတယ်။ ပုံထဲမှာပြထားတဲ့ နံပါတ် ၁ ကျွန်းကလေးစိုက်ကွင်းဆိုတာ လှည်းကူးမှာရှိပါတယ်။ ဧကပေါင်း ၉၈ ဧကကို ကျွန်တော်တို့ တစ်နှစ်ငှားရမ်းခ ၁၀,၀၀၀ နဲ့ငှားရမ်းတာဖြစ်ပါတယ်။ နှစ် ၇၀ ထိ ငှားရမ်းထားတာ ဖြစ်ပါတယ်။ ဒါဆိုရင် တစ်လကို ကျွန်တော်တို့ ရပ်ပဲရတယ်ဆိုတာဖြစ်ပါတယ်။ စမုံစိုက်ကွင်းနဲ့ စွန်ရဲအင်းစိုက်ကွင်းဆိုရင်လည်း နှစ် ၇၀ ငှားရမ်းပြီးတော့ တစ်လကို ကျွန်တော်တို့ နိုင်ငံတော်အနေနဲ့ ငှားရမ်းခ ၈၀၀ ပဲ ရတဲ့သဘော သက်ရောက်နေပါတယ်။ နောက် Slide ပြပါ။ ဒါကတော့ ကျွန်တော်တို့ မြေနဲ့ အဆောက်အဦးငှားရမ်းမှုတချို့ကို ဥပမာ ကျွန်တော် ထုတ်နုတ်ပြထားတာဖြစ်ပါတယ်။ အဲဒီထဲမှာလည်း ကျွန်တော်တို့ ငှားရမ်းတဲ့နှစ်တွေက နှစ် ၃၀ တွေ၊ နှစ် ၂၀ တွေ ငှားရမ်းပြီးတော့ တစ်လငှားရမ်းခကို ကျွန်တော်တို့ တွက်ချက်ကြည့်လိုက်တဲ့အခါမှာ တစ်လမှ ၄,၀၀၀၀ တို့၊ ၅၀,၀၀၀ တို့၊ ၆၀,၀၀၀ တို့ပဲရတာကို ကျွန်တော်တို့ တွေ့ရှိနေရပါတယ်။ နောက် Slide ပြပါ။ ဒါကတော့ ကျွန်တော်တို့ ရန်ကုန်မှာရှိတဲ့ တက္ကသိုလ်ရိပ်သာလမ်းနဲ့ ဆရာစံလမ်း ထောင့်မှာ ရှိနေတဲ့ သမဝါယမဝန်ကြီးဌာနပိုင်တဲ့ အဆောက်အဦးကို ငှားရမ်းထားတဲ့ အခြေအနေဖြစ်ပါတယ်။ နောက် Slide ပြပါ။ ဒီနေရာဟာအင်မတန်မှ ရန်ကုန်မြို့အတွက် အချက်အချာကျတဲ့နေရာ ဖြစ်ပါတယ်။ အဲဒီမှာ ခွင့်ပြုချက်တွေပေးခဲ့တာတွေ ရှိပါတယ်။ ငှားရမ်းမှုအခြေအနေတွေ ကျွန်တော် အသေးစိတ် Slide ထဲမှာ ရေးထားတာရှိပါတယ်။ ငှားရမ်းခအနေနဲ့ကတော့ နိုင်ငံတော်အနေနဲ့ ၁ စတုရန်း မီတာကို USD 1.25 ပဲ ရနေပါတယ်။ စုစုပေါင်း အဲဒီအဆောက်အဦးရဲ့ ငှားရမ်းနိုင်တဲ့ ဧရိယာစုစုပေါင်း Rentable Area က စကွဲယားမီတာ ၈၀၀၀ ရှိပါတယ်။ စကွဲယားမီတာ ၈၀၀၀ ကို အဲဒီနေရာမှာရှိနေတဲ့ လက်ရှိပေါက်ဈေးက ဒီဘက်က တယ်လီနောတို့၊ မြန်မာပလာဇာတို့မှာ ၁ စကွဲယားမီတာကို ၁ စတုရန်း မီတာကို USD တစ်လကို ၄၀ ကနေ ၅၀ ကြားရှိနေပါတယ်။ အဲဒါနဲ့ တွက်ချလိုက်လို့ရှိရင် ကျွန်တော်တို့ ငှားရမ်းတဲ့အဖွဲ့အစည်းကသာ တကယ်သာလျှင် သူ့ရဲ့ စကွဲယားမီတာ ၈၀၀၀ ကို တကယ်တန်ဖိုးသင့် ပေးနိုင်မယ့် နိုင်ငံခြားသားကုမ္ပဏီ တွေကို ငှားနိုင်တယ်ဆိုလို့ရှိရင် USD တစ်နှစ်ကို ၃.၈ မီလီယံလောက်ရမှာ ဖြစ်ပြီးတော့ ကျွန်တော်တို့ တိုင်းပြည် အနေနဲ့ကတော့ နိုင်ငံတော်အနေနဲ့ကတော့ USD တစ်နှစ်လုံးမှ ၁၂၀,၀၀၀ လောက်ပဲရမှာဖြစ်ပါတယ်။ ဒါကြောင့်မို့လို့ အဆအားဖြင့်ဆိုလို့ရှိရင် ကျွန်တော်တို့ ငှားလိုက်တဲ့သူ တစ်နှစ်ဝင်ငွေဟာ ကျွန်တော်တို့ အစိုးရနိုင်ငံတော်ရမယ့် နှစ် ၃၀ ၀င်ငွေနဲ့ ညီမျှနေတယ်လို့ ကျွန်တော်တို့ ကောက်ချက်ချနိုင်ပါတယ်။ နောက် Slide ပြပါ။ လေးစားအပ်တဲ့ နာယကကြီးခင်ဗျာ။ ကျွန်တော်တို့ တကယ်တော့ ဒီမိုကရေစီ စနစ်မှာ အစိုးရတွေဆိုတာ ရှေ့အစိုးရရဲ့ ကောင်းမွေ၊ ဆိုးမွေကို နောက်အစိုးရက လက်ဆင့်ကမ်းပြီးတော့ တာဝန်ယူရတာဆိုပေမယ့်လို့လည်း၊ ကျွန်တော်တို့အနေနဲ့ ရွေးချယ်စရာမရှိဘူးလို့ ဆိုပေမယ့်လို့လည်း နောင်အစိုးရအနေနဲ့ ရှေ့ကမှားယွင်းခဲ့တဲ့ သင်ခန်းစာတွေကို သင်ခန်းစာယူပြီးတော့ ကိုယ့်အစိုးရရဲ့နောက်မှာ ဆက်ခံမယ့်အစိုးရအတွက် အစဉ်လာကောင်းတွေ ထားခဲ့ဖို့လိုပါတယ်။ ဒါကြောင့်မို့လို့ ကျွန်တော့အနေနဲ့ စာရင်း စစ်ချုပ်နဲ့ ပြည်သူ့ငွေစာရင်းပူးပေါင်းကော်မတီကို အထူးတိုက်တွန်း အကြံပြုလိုတာကတော့ နိုင်ငံတော်နဲ့ အဆောက်အဦများ ပုဂ္ဂလိကသို့ငှားရမ်းမှုကို ဝန်ကြီးဌာနအလိုက် ပြန်လည်စိစစ်ပြီး ကျွန်တော်တို့ တိုင်းပြည်က ရသင့်ရထိုက်တဲ့ နှုန်းထားတွေဖြစ်အောင် ကြိုးပမ်းဆောင်ရွက်ပေးပါလို့ တိုက်တွန်းရင်းနဲ့ ကျွန်တော်ရဲ့တင်ပြ ဆွေးနွေးမှုကို နိဂုံးချုပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး ဒေါ်ခင်စန်းလှိုင် ပုလဲမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1162">ဒေါ်ခင်စန်းလှိုင်(ပုလဲမဲဆန္ဒနယ် ၊ စစ်ကိုင်းတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ အားလုံးမင်္ဂလာပါရှင်။ ကျွန်မအနေနဲ့ ၂၀၁၅-၂၀၁၆ ဘဏ္ဍာရေးနှစ် ပြည်ထောင်စုစာရင်းစစ်ချုပ်ရဲ့ စစ်ဆေးတွေ့ရှိချက်အပေါ် ပြည်သူ့ငွေစာရင်းပူးပေါင်းကော်မတီရဲ့ လေ့လာ တွေ့ရှိချက်နဲ့ သဘောထားမှတ်ချက် အစီရင်ခံစာအမှတ်(၉/၂၀၁၇)ကို အပြုသဘောဆောင်ပြီးတော့မှ အကြံပြု ဆွေးနွေးသွားမှာဖြစ်ပါတယ်။ ကျေးဇူးပြု၍ Power Point သုံးစွဲခွင့်ပြုပါရန် လေးစားစွာ တင်ပြအပ်ပါတယ်ရှင်။ လေးစားအပ်ပါသော နာယကကြီးရှင် အစီရင်ခံစာရဲ့ မူရင်းတွေ့ရှိချက်တွေမှာ ဖော်ပြထားခြင်း မရှိတဲ့ အချက်အလက်တွေကို ဒီကနေ့ ကျွန်မအနေနဲ့ ဆွေးနွေးသွားမှာဖြစ်ပါတယ်။ နိုင်ငံသူနိုင်ငံသားတွေ အကျိုးအတွက် အရေးတကြီးထောက်ပြ ဆန်းစစ်သင့်တဲ့ ဒီအချက်တွေကို စာရင်းစစ်ချုပ်ရဲ့ အစီရင်ခံစာနဲ့ ပြည်သူ့ငွေစာရင်းပူးပေါင်းကော်မတီတို့ရဲ့ အစီရင်ခံစာမှာ ပေါ်လွင်အောင်ဖော်ပြထားတာကို မတွေ့ရှိရတဲ့ အတွက်ကြောင့်မို့လို့ ကျွန်မတို့ အများကြီးပဲဝမ်းနည်းရပါတယ်။ နာယကကြီးရှင်။ ဇူလိုင်လ ၁၂ ရက်နေ့မှာ ကျင်းပတဲ့ ပြည်သူ့လွှတ်တော်အစည်းအဝေးမှာ ပြည် မဲဆန္ဒနယ်က ဒေါက်တာဒေါ်ခင်စိုးစိုးကြည်ရဲ့ ရန်ကုန်-ပြည်လမ်းပိုင်း အဆင့်မြှင့်တင်ရေးနဲ့စပ်လျဉ်းတဲ့ ကြယ်ပွင့်ပြမေးခွန်းကို ဆောက်လုပ်ရေးဝန်ကြီးဌာန၊ ဒုတိယဝန်ကြီးက ဖြေကြားသွားခဲ့ပါတယ်။ ရန်ကုန်-ပြည် လမ်းပိုင်း ၁၅၈ မိုင် ၂ ဖာလုံကို Max Highway ကုမ္ပဏီကနေ BOT စနစ်နဲ့ တာဝန်ယူ ဆောင်ရွက် နေတာဖြစ်ပြီး ကုမ္ပဏီအနေနဲ့ လမ်းအသုံးပြုခ ကောက်ခံရရှိငွေအပေါ်မှာ နိုင်ငံတော်ဝင်ငွေခွန်ကို သတ်မှတ် ရာခိုင်နှုန်းအတိုင်း ပေးသွင်းနေတယ်လို့ပြောပါတယ်။ BOT စာချုပ်အရ ပထမ ၃ နှစ်ကို ဝင်ငွေခွန်ကင်းလွတ် ခွင့်ပေးထားပြီး ၂၄-၁၂-၂၀၁၅ ကနေ ၃၁-၃-၂၀၁ရ အထိ နိုင်ငံတော်အနေနဲ့ ၁၅ လတာကာလအတွင်း ၅ ရာခိုင်နှုန်းနဲ့ညီမျှတဲ့ ဝင်ငွေခွန်ကို ၃,၆၃၆.၅၁ သိန်းရရှိရန်ရှိကြောင်း ဒုတိယဝန်ကြီးက ပြောသွားပါတယ်။ နိုင်ငံတော်အနေနဲ့ ဝင်ငွေခွန်တစ်နှစ်ကို သိန်းပေါင်း ၃,၆၀၀ ကျော်ရတယ်ဆိုလို့ ဝမ်းသာရမလိုဖြစ်ပေမယ့် ဒီပမာဏဟာ တကယ်ရသင့်ရထိုက်တဲ့ ပမာဏမှဟုတ်ပါရဲ့လား ဆိုတာကိုတော့ ပြန်လည်ဆန်းစစ်ဖို့ရာ လိုပါတယ်။ ဒါကိုစာရင်းစစ်ချုပ်ရဲ့ အစီရင်ခံစာမှာ မတွေ့ရှိရသလို ပြည်သူ့ငွေစာရင်းပူးပေါင်းကော်မတီရဲ့ သဘောထားမှတ်ချက်မှာလည်း မတွေ့ရတဲ့အတွက် ပူပန်စွာနဲ့ပဲ ကျွန်မတို့ အသေးစိတ် တင်ပြလိုပါတယ်ရှင်။ လေးစားအပ်ပါသော နာယကကြီးရှင်။ ပြည်သူ့ကိုယ်စားလှယ်များအနေနဲ့ လေ့လာတွေ့ရှိခဲ့ရတဲ့ အချက်တွေအရ ရန်ကုန်-ပြည်လမ်းပိုင်းမှာ နေ့စဉ်သွားလာနေတဲ့ မော်တော်ယာဉ်အရေအတွက်ဟာ အစီးရေ ၂,၀၀၀ ကျော်ရှိတယ်လို့ သိရပါတယ်။ သာမန်အိမ်စီးကားနဲ့ ကားလေးအရေအတွက်ကတော့ နေ့စဉ်အစီးရေ ပျမ်းမျှ ၁၂၀၀ ခန့်ရှိပြီး ကုန်တင်ကားအရေတွက်က နေ့စဉ်ပျမ်းမျှအစီးရေ ၈၀၀ ခန့်သာ ရှိတယ်လို့ဆိုပါတယ်။ ကုန်တင်ကားတွေမှာ ၆ ဘီး၊ ၁၀ ဘီး၊ ၁၂ ဘီး၊ ၁၈ ဘီးနဲ့ ၂၂ ဘီးစတဲ့ ကွဲပြားပေမယ့်လို့ ရန်ကုန်-ပြည်ခရီးစဉ် အတွက် ကား ၁ စီး ပျမ်းမျှဂိတ်ကြေး ၃၅,၀၀၀ လောက် ကုန်ကျတဲ့အတွက် Max Highway Company အနေနဲ့ ကုန်တင်ယာဉ်ထံမှ လမ်းကြေးကောက်ခံရရှိငွေဟာ တစ်ရက်ကို သိန်းပေါင်း ၂၆၀ လောက် အနည်းဆုံး ရနေတယ်လို့ ခန့်မှန်းပြောဆိုနိုင်ပါတယ်။ တစ်ရက်ကို သိန်းပေါင်း ၂၆၀ လမ်းကြေးရတယ်ဆိုရင် တစ်လကို သိန်းပေါင်း ၇,၈၀၀ ရမှာဖြစ်ပါတယ်။ ကားလေးတွေ၊ Bus ကားကြီးတွေရဲ့ လမ်းအသုံးပြုခတွေပါ ထည့်တွက်ရင် Max Highway Company အနေနဲ့ ၁ လကို အနည်းဆုံး သိန်း ၈,၀၀၀ ကျော်လောက်ရနေတယ်လို့ ပျမ်းမျှတွက်ချက်ရရှိပါတယ်ရှင်။ BOT ပဋိညာဉ်စာချုပ်အရ လမ်းအသုံးပြုခ ကောက်ခံရရှိတဲ့ငွေအပေါ် နိုင်ငံတော်ကရရန်ရှိတဲ့ ဝင်ငွေခွန် ၅ ရာခိုင်နှုန်းကို တွက်ချက်ကြည့်ရင် တစ်လကို သိန်း ၄၀၀ ကျော်ရရှိပြီး တစ်နှစ်ဆိုရင် သိန်းပေါင်း ၄,၈၀၀ ရရှိမှာဖြစ်ပါတယ်။ တစ်နှစ်ကို သိန်း ၄,၈၀၀ ဆိုတော့ ၁၅ လစာဆိုရင် သိန်း ၆,၀၀၀ ရှိပါတယ်။ ဒါပေမယ့် ဆောက်လုပ်ရေးဝန်ကြီးဌာနရဲ့ ဒုတိယဝန်ကြီးက ဇူလိုင်လ ၁၂ ရက်နေ့မှာ ပြည်သူ့လွှတ်တော်ကို လာရောက်ဖြေရှင်း ပြောကြားတဲ့အခါမှာတော့ ရန်ကုန်-ပြည်လမ်းပိုင်းနဲ့ ပတ်သက်တဲ့ နိုင်ငံတော်ဝင်ငွေဟာ သိန်းပေါင်း ၃,၆၀၀ ကျော်ပဲ ရှိတယ်လို့ သိရတဲ့အတွက်ကြောင့် နိုင်ငံတော်အနေနဲ့ ရသင့်ရထိုက်တဲ့ အခွန်ငွေရဲ့ တစ်ဝက်လောက်သာ ရရှိနေသလိုဖြစ်နေတယ်ဆိုတာကို တွေ့ရမှာဖြစ်ပါတယ်။ လေးစားအပ်ပါသော နာယကကြီးရှင်။ ရန်ကုန်-ပြည်လမ်းဆိုတာဟာ ရန်ကုန်-မန္တလေး အမြန် လမ်းမကြီးကို ဖွင့်လှစ်ပြီးတဲ့နောက်မှာ ကျွန်မတို့နိုင်ငံရဲ့ ရန်ကုန်-မန္တလေးလမ်း၊ ရန်ကုန်-မော်လမြိုင်လမ်း၊ ရန်ကုန်-ပုသိမ်လမ်း၊ မန္တလေး-မုံရွာလမ်း၊ မန္တလေး-မူဆယ်လမ်းစတဲ့ တခြား BOT လမ်းတွေနဲ့ယှဉ်ရင် ယာဉ်အသွားအလာ၊ ကုန်စည်စီးဆင်းမှု အဆပေါင်းများစွာ နည်းတဲ့လမ်းပဲဖြစ်ပါတယ်။ ဒီလိုလမ်းမှာ တောင်မှ နိုင်ငံတော်အနေနဲ့ ရသင့်ရထိုက်တဲ့ အခွန်အခ တစ်ဝက်လောက်လျော့နည်းနေရင် ဒီထက်အဆ များစွာ မဟာဗျူဟာမြောက်တဲ့လမ်းတွေ၊ တစ်နိုင်ငံလုံးက တခြား BOT လမ်းပိုင်းတွေဟာ ဝင်ငွေခွန်နှစ်စဉ် ကျပ်ဘီလီယံပေါင်းများစွာတွေကို ဆုံးရှုံးနေမှာဖြစ်တယ်ဆိုတာတွေကို ခန့်မှန်းတွေးဆနိုင်ပါတယ်။ ဒါ့အပြင် BOT ပဋိညာဉ်စာချုပ်အရ သက်ဆိုင်ရာ ကုမ္ပဏီများအနေနဲ့ တစ်နေပျမ်းမျှဖြတ်သန်းသွားလာတဲ့ ယာဉ် အစီးရေ ၅၀၀ ကျော်ရင် လမ်းအကျယ်ကို ၁၈ ပေကနေ ၂၄ ပေ အထိချဲ့ရပါမယ်။ ယာဉ်အစီးရေ တစ်ရက် ၂,၀၀၀ ကျော်ရင် လမ်းအကျယ်ကို ၄၈ ပေ ချဲ့ရမှာလို့ အတိအလင်းပါရှိပြီးသားဖြစ်တဲ့အတွက် လုပ်ပိုင်ခွင့် ရတဲ့ ကုမ္ပဏီတွေအနေနဲ့ ပဋိညာဉ်စာချုပ်ပါ ကတိကဝတ်တွေကို အတိအကျလိုက်နာဖို့ လိုအပ်ပါတယ်။ ဆောက်လုပ်ရေးဝန်ကြီးဌာနအနေနဲ့လည်း ပဋိညာဉ်စာချုပ်ပါ အချက်အလက်တွေကို BOT ကုမ္ပဏီများ အနေနဲ့ လိုက်နာမှုရှိ မရှိကို မျက်ခြည်မပြတ် စောင့်ကြည့်ထိန်းကျောင်းဖို့ တာဝန်ရှိပါတယ်။ အဲဒီလိုမဟုတ်ဘဲ ချဲ့သင့်တဲ့လမ်းကိုမချဲ့၊ ယာဉ်အစီးရေလျှော့ပြနေသမျှ တိုင်းပြည်က ရသင့်ရထိုက်တဲ့ဝင်ငွေခွန် မရတဲ့အပြင် လမ်းအကျယ်နဲ့ ကားအရေအတွက်တွေ မမျှမတဖြစ်ပြီး လမ်းခုလတ်မှာ ဟိုနားဒီနား ကားတွေပိတ်၊ တစ်ရက်တည်းနဲ့ ရောက်ရမယ့်ခရီးကို နှစ်ရက်သုံးရက်နေမှရောက်၊ နောက်ဆုံးတော့ ကုန်စည်စီးဆင်းမှုတွေ နှောင့်နှေးပြီး၊ ကုန်ဈေးနှုန်းကြီးမြင့်တဲ့ဒဏ်ကို ကျွန်မတို့ နိုင်ငံသူနိုင်ငံသားတွေပဲ ခံစားနေရတာဖြစ်ပါတယ်။ လေးစားအပ်ပါသော နာယကကြီးရှင်။ မန္တလေး-မူဆယ်လမ်းဆိုတာ တစ်ရက်ကို ပျမ်းမျှကား အစီးရေ ၅,၀၀၀ ကျော် ဖြတ်သန်းသွားလာနေတဲ့ လမ်းဖြစ်ပြီး၊ ကျွန်မတို့နိုင်ငံနဲ့ တရုတ်နိုင်ငံရဲ့ ကုန်သွယ်ရေး အတွက်လည်း အင်မတန်မှ အရေးပါတဲ့လမ်းဖြစ်ပါတယ်။ ဒါပေမယ့် လစဉ်၊ နှစ်စဉ်ဆိုသလို လမ်းအခြေအနေ အရ ဟိုနားဒီနား ယာဉ်ကြောပိတ်ဆို့လို့ ကုန်တင်ယာဉ်တွေ ကျောက်ချထားသလို ညအိပ် ညနေရပ်နားထား ရတဲ့ သတင်းတွေကို ကျွန်မတို့ သတင်းတွေမှာ မကြာခဏဖတ်နေရပါတယ်။ ဒါတွေကို ထောက်ရှုရင် ဆောက်လုပ်ရေးဝန်ကြီးဌာနအနေနဲ့ BOT စာချုပ်ပါ ကတိကဝတ်တွေကို ဆိုင်ရာကုမ္ပဏီများအနေနဲ့ လိုက်နာအကောင်အထည်ဖော်မှု ရှိ မရှိ စစ်ဆေးကြပ်မတ်ရာမှာ အားနည်းချက်တွေရှိနေဆဲလို့ ယူဆရမလို ဖြစ်နေပါတယ်။ ဒါကြောင့် ပြည်သူ့ငွေစာရင်းပူးပေါင်းကော်မတီနဲ့ ပြည်ထောင်စုစာရင်းစစ်ချုပ်ရုံးတို့အနေနဲ့ တိုင်းပြည်က ရသင့်ရထိုက်တဲ့ အခွန်အခတွေ မှန်မှန်ကန်ကန်ရစေဖို့ BOT စနစ်နဲ့ လုပ်ကိုင်နေတဲ့ နိုင်ငံတစ်ဝန်းက လမ်းတွေနဲ့ပတ်သက်ပြီး ဆိုင်ရာကုမ္ပဏီများအနေနဲ့ ပဋိညာဉ်စာချုပ်ပါ ကတိကဝတ်များအတိုင်း အတိအကျ လိုက်နာမှုရှိ မရှိတို့ကို အထူးအလေးအနက်ထား သီးခြားထပ်မံစိစစ်ပြီး ပြည်ထောင်စုလွှတ်တော်သို့ တင်ပြ သင့်ကြောင်း အကြံပြုတိုက်တွန်းဆွေးနွေးရင်း နိဂုံးချုပ်အပ်ပါတယ်ရှင်။ ကျေးဇူးတင်ပါတယ်။</speech>
<speech type="speaker">ဒေါက်တာစံရွှေဝင်း ရေကြည်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1604">ဒေါက်တာစံရွှေဝင်း(ရေကြည်မဲဆန္ဒနယ်၊ ဧရာဝတီတိုင်းဒေသကြီး)</mp>လေးစားအပ်တဲ့ ပြည်ထောင်စုလွှတ်တော် နာယကကြီးနှင့်တကွ ပြည်သူ့လွှတ်တော်ဥက္ကဋ္ဌကြီး၊ ပြည်ထောင်စုအဆင့် တာဝန်ရှိ ပုဂ္ဂိုလ်များ၊ ပြည်သူ့လွှတ်တော်ကိုယ်စားလှယ်များနဲ့ ဧည့်သည်တော်များခင်ဗျာ။ ကျွန်တော်ကတော့ ရေကြည် မဲဆန္ဒနယ်မှ လွှတ်တော်ကိုယ်စားလှယ် ဒေါက်တာစံရွှေဝင်း ဖြစ်ပါတယ်။ ကျွန်တော့အနေနဲ့ ငွေစာရင်း ပူးပေါင်းကော်မတီရဲ့ အမှတ်စဉ်(၉/၂၀၁၇) သုံးသပ်အကြံပြုချက်ကို ကျန်းမာရေးဝန်ကြီးဌာနရဲ့ လုပ်ဆောင် ချက်များနဲ့ပတ်သက်ပြီး အကြံပြုဆွေးနွေးသွားမှာ ဖြစ်ပါတယ်။ ဒီအစီရင်ခံစာမှာ ကျန်းမာရေးဝန်ကြီးဌာနရဲ့ ဝန်ဆောင်မှုလုပ်ငန်းများ အားနည်းတာနဲ့ ပတ်သက် ပြီးတော့ ဖော်ပြထားတာတွေရှိပါတယ်။ ကျန်းမာရေး စောင့်ရှောက်မှုလုပ်ငန်းများနဲ့ ကျန်းမာရေးဝန်ထမ်း များရဲ့ အရည်အသွေးမြင့်မားဖို့အတွက် စတင်တဲ့ ဝင်ပေါက်ဖြစ်တဲ့ ဝန်ထမ်းများရွေးချယ်လေ့ကျင့်ပေးရေး အစီအစဉ်ကလည်း အရေးကြီးတဲ့ ကဏ္ဍတစ်ရပ်ဖြစ်ပါတယ်။ လက်ရှိ ကျွန်တော်တို့နိုင်ငံမှာ ဆေးပညာ လောကကို သိပ္ပံဘာသာတွဲမှ အောင်မြင်သူများကိုသာ ရွေးချယ်လက်ခံနေတာဖြစ်ပါတယ်။ ပြီးခဲ့တဲ့ ကျွန်တော်တို့ ၁၉၇၅ ခုနှစ်လောက်ထိ ဝိဇ္ဇာဘာသာတွဲက ပုဂ္ဂိုလ်များလည်းပဲ ဆေးပညာလောကမှာ အများကြီးဝင်ခွင့် ရခဲ့ကြပါတယ်။ ဥပမာအနေနဲ့ တင်ပြရလို့ရှိရင် ကျွန်တော်တို့ မြန်မာနိုင်ငံ ဆေးပညာသာမက ကမ္ဘာ့ဆေးပညာ နယ်ပယ်မှာပါ သြဇာတိက္ကမကြီးမားတဲ့ မန္တလေးဆေးတက္ကသိုလ်က ပါမောက္ခဌာနမှူး ပါမောက္ခ ဒေါ်မြင့်မြင့်ခင် ဟာ BA အောင်ပြီး ဆေးကျောင်းပြန်တက်တာ ဖြစ်ပါတယ်။ ဒါပေမယ့် သူဟာ သူ့ရဲ့ BA ဘွဲ့ကို မြတ်မြတ် နိုးနိုး လေးလေးစားစားနဲ့ အမြဲတမ်းဖော်ပြထားတာ ဖြစ်တဲ့အတွက် ဝိဇ္ဇာဘာသာရပ်မှာ ကျွမ်းကျင်သူများ ဟာလည်းပဲ ဆေးပညာလောကမှာ ပါဝင်ထမ်းဆောင်နိုင်တာ ဖြစ်ပါတယ်။ ဆေးပညာကိုယ်နှိုက်ကိုက သိပ္ပံပညာရပ်သီးသန့်မဟုတ်ပါဘူး။ ဝိဇ္ဇာပညာနဲ့ သိပ္ပံပညာများ ရောထွေးထားတာဖြစ်တဲ့အတွက်ကြောင့် ဝိဇ္ဇာနယ်ပယ်က ပုဂ္ဂိုလ်များကိုလည်းပဲ ကျန်းမာရေးဝန်ထမ်းများအရည်အချင်းနဲ့ ပြင်ဆင်စုဆောင်း ဝင်ခွင့် ပေးသင့်တယ်ဆိုပြီး ကျွန်တော့အနေနဲ့ အကြံပြုလိုပါတယ်။ ဒုတိယတစ်ချက်အနေနဲ့ကတော့ အမှတ်တွေချည်းပဲ ကျွန်တော်တို့ ကြည့်မလား။ သက်ဆိုင်ရာ ဆေးတက္ကသိုလ်များရဲ့ လုပ်ပိုင်ခွင့်ကိုပေးပြီးတော့ Aptitude test လို့ခေါ်တဲ့ ဝင်ခွင့်စာမေးပွဲများကို သီးသန့် ဆောင်ရွက်ပြီး သက်ဆိုင်ရာတက္ကသိုလ်များကနေ ရွေးချယ်တဲ့စနစ်ကိုရော ပြောင်းလဲလို့မရနိုင်ဘူးလား ဆိုတာလေးကိုလည်း ကျွန်တော့အနေနဲ့ အကြံပြုလိုပါတယ်။ ဒုတိယအနေနဲ့တော့ ဝေးလံခေါင်းပါးဒေသ တွေမှာ တာဝန်ထမ်းဆောင်လိုတဲ့သူ နည်းပါးတယ်ဆိုတဲ့ ကိစ္စနဲ့ပတ်သက်ပြီး ဒေသခံများကို ကျွန်တော်တို့ ရွေးချယ်ပြီးတော့ တာဝန်ပေးနိုင်မယ်ဆိုလို့ရှိရင် ဒီပြဿနာဟာ အထိုက်အလျောက် ပြေလည်သွားမှာ ဖြစ်ပါတယ်။ ဒါကြောင့်မို့လို့ လက်ရှိကျန်းမာရေးနဲ့ အားကစားဝန်ကြီးဌာနအနေနဲ့ ဖြေလျှော့မှုတွေ အများကြီး လုပ်နေပေမယ့် ဒီထက်ပိုပြီးတော့ ဖြေလျှော့ပြီးတော့ ဒေသဆိုင်ရာပုဂ္ဂိုလ်များ ကျောင်းသား၊ ကျောင်းသူများ အတွက် အခွင့်အလမ်းများ ဖန်တီးပေးနိုင်မယ်ဆိုရင် ဒေသတွင်း တာဝန်ထမ်းဆောင်တဲ့သူတွေ ပိုပြီးတော့ များလာမှာဖြစ်ပါတယ်။ တတိယအချက်အနေနဲ့ကတော့ ဝေးလံခေါင်းပါးဒေသတွေမှာ တာဝန်ထမ်းဆောင်တဲ့ပုဂ္ဂိုလ်ကို ကျွန်တော်တို့ရတဲ့ လစာတစ်မျိုးတည်းနဲ့ သူတို့တာဝန်ထမ်းဆောင်ဖို့က မဖြစ်နိုင်ပါဘူး။ သက်ဆိုင်ရာ ကျန်းမာရေးနဲ့ အားကစားဝန်ကြီးဌာနအပါအဝင် အခြားဝန်ကြီးဌာနများကလည်းပဲ ပံ့ပိုးကူညီပေးရမှာ ဖြစ်ပါတယ်။ သက်ဆိုင်ရာဒေသတွင်းမှာရှိတဲ့ အစိုးရအဖွဲ့များအနေနဲ့လည်း တာဝန်ယူဆောင်ရွက်ပေးရမှာ ဖြစ်သလို သက်ဆိုင်ရာဒေသမှာနေကြတဲ့ ပြည်သူလူထုရဲ့ ပူးပေါင်းပါဝင်ဆောင်ရွက်မှုကလည်း အများကြီး အရေးကြီးပါတယ်။ ဒီလိုအဖွဲ့အစည်းတွေ ပူးပေါင်းပါဝင်ဆောင်ရွက်မယ်ဆိုရင် ဝေးလံခေါင်းပါးဒေသ တွေမှာ တာဝန်ထမ်းဆောင်မယ့်လူတွေ ပိုပြီးတော့များလာမှာဖြစ်တဲ့အတွက် လစာတစ်ခုတည်းနဲ့မှီပြီးတော့ မင်းတို့သွားလို့ပြောရင်တော့ ဘယ်သူမှသွားမှာမဟုတ်ပါဘူး။ ဒါလေးတွေကိုလည်း ကျွန်တော်တို့ ပြန်ပြီးတော့ ခြုံငုံလေ့လာပြီးတော့ သုံးသပ်သင့်တယ်လို့ ထင်ပါတယ်။ နောက်တစ်ခုအနေနဲ့ကတော့ ကျွန်တော်တို့ သက်ဆိုင်ရာ ဆေးတက္ကသိုလ်များနဲ့ ကျောင်းများမှာ အခုအခါမှာ Ethics လို့ခေါ်တဲ့ ကျင့်ဝတ်နဲ့ပတ်သက်ပြီး သင်ကြားပို့ချပေးနေတာတွေ ရှိပါတယ်။ ဒီလိုပဲ အခုလာမယ့် ပြည်သူလူထုနဲ့ ဆက်ဆံတဲ့နေရာမှာ Public Relation Module လို့ခေါ်တဲ့ ပြည်သူ့ဆက်ဆံရေး ဘာသာရပ်တွေကိုလည်းပဲ ထည့်သွင်းပို့ချ သင်ကြားပေးမယ်ဆိုလို့ရှိရင် ကျန်းမာရေးဝန်ထမ်းများအနေနဲ့ ပြည်သူလူထုနဲ့ ဆက်ဆံတဲ့နေရာမှာ ပိုမိုပြီးတော့ အဆင်ပြေချောမွေ့လာနိုင်မယ်လို့ ကျွန်တော့အနေနဲ့ အကြံပြု တင်ပြလိုပါတယ်။ တစ်ခါကျန်းမာရေးဘတ်ဂျက်များကို တိုးမြှင့်ပေးဖို့ဆိုတဲ့ အကြံပြုချက်ကို ထောက်ခံ ဆွေးနွေးလိုပါတယ်။ ပြည်သူ ၅၂ သန်းကို ဝန်ဆောင်မှုပေးနေရတဲ့ ကျန်းမာရေးနဲ့ အားကစားဝန်ကြီး ဌာနအနေနဲ့ အခြေခံလိုအပ်ချက်များ အများအပြားရှိနေတာကို ကျွန်တော်တို့ရဲ့ လွှတ်တော်အစည်းအဝေး ခန်းမမှာ ဓာတ်ပုံများနှင့်တကွ အများကြီးတွေ့နေရပါတယ်။ ဒီလိုအခြေခံဝန်ဆောင်မှုတွေ အများကြီး လုပ်ပေးဖို့ လိုသလို ကျန်းမာရေးလုပ်သား အင်အားအနေနဲ့လည်း အများကြီးလိုအပ်နေတာ ဖြစ်ပါတယ်။ လက်ရှိကျွန်တော် သိသလောက်ဆိုရင် ဝန်ထမ်းအင်အားဟာ ၅၃ ရာခိုင်နှုန်းမှာပဲ တာဝန်ထမ်းဆောင်နေတာ ဖြစ်တဲ့အတွက် ကျန်းမာရေးဘတ်ဂျက်တွေကို တိုးမြှင့်ချထားပေးခြင်းအားဖြင့် လုပ်ငန်းများ ပိုမိုအောင်မြင် လာနိုင်မယ်လို့ ကျွန်တော့အနေနဲ့ တင်ပြလိုပါတယ်။ ဒီအစီရင်ခံစာမှာ ဖော်ပြထားတဲ့ အားကစားနဲ့ ကျန်းမာရေးဝန်ကြီးဌာနရဲ့ အားကစားလုပ်ငန်း များနဲ့ပတ်သက်လို့ကတော့ ယခင်အားကစားဝန်ကြီးဌာနက ဆောင်ရွက်ထားရှိမှုများဖြစ်ပါတယ်။ တောင်ကြီး၊ ပြင်ဦးလွင်၊ ဝဏ္ဏသိဒ္ဓိ၊ လယ်ဝေး စတဲ့မြို့များမှာ ဆောင်ရွက်ထားရှိတဲ့ အဆောက်အဦများမှာ ဘဏ္ဍာရေး စည်းမျဉ်းစည်းကမ်း တစ်ခုမှမညီဘဲနဲ့ သက်ဆိုင်ရာများရဲ့ ခွင့်ပြုမိန့်၊ တည်ဆောက်မိန့်၊ အုပ်ချုပ်မှုအမိန့် များကို မခံဘဲနဲ့ ဆောင်ရွက်ထားမှုဟာ နောက်နောင်ကိုမဖြစ်သင့်တဲ့ ကိစ္စတွေဖြစ်ပါလိမ့်မယ်။ ဒါကြောင့်မို့လို့ ဒီလိုကိစ္စတွေနဲ့ပတ်သက်ပြီးတော့ ဌာနတိုင်းကနေပြီးတော့ သက်ဆိုင်ရာဘဏ္ဍာရေး စည်းမျဉ်းစည်းကမ်း များကို စနစ်တကျ လိုက်နာဆောင်ရွက်ဖို့ လိုမယ်ဆိုတာလေးကို ကျွန်တော့အနေနဲ့ အကြံပြုလိုပါတယ်။ ဗဟိုဆေးသိုလှောင်ရေးဌာနနဲ့ပတ်သက်လို့ တင်ပြထားချက်မှာဆိုရင်တော့ ကျွန်တော်တို့က အဓိကပြဿနာ နှစ်ခုရှိပါတယ်။ တစ်ခုကတော့ ဝန်နဲ့အားမမျှတဲ့ ဝန်ဆောင်မှုလုပ်ငန်းတွေကို ပေးရတာဖြစ်တဲ့အတွက် ချို့ယွင်းအားနည်းချက်တွေဖြစ်သလို စည်းမျဉ်းစည်းကမ်းများ လိုက်နာမှုအားနည်းခြင်းကြောင့်လည်းပဲ ဒီလိုအခက်အခဲတွေ၊ ပြဿနာတွေ ပေါ်ခဲ့ရတာဖြစ်ပါတယ်။ ဒါကြောင့်မို့လို့ လုပ်ငန်းတစ်ခုကို လုပ်မယ်ဆိုလို့ရှိရင် ဝန်နဲ့ အားမျှဖို့အတွက် ခေတ်မီစနစ်များ ကိုလည်း ကျွန်တော်တို့ ထည့်သွင်းပေးရမှာ ဖြစ်ပါတယ်။ ဒါကြောင့်မို့လို့ ဗဟိုဆေးသိုလှောင်ရေးလို ကိစ္စရပ် qp:6) Digital Supplying Management System of accosms opgesoo caos8098ąp: ကိုလည်း ဒီမှာထည့်သွင်းပြီး ဆောင်ရွက်သင့်ပါတယ်ဆိုတဲ့အကြောင်း အကြံပြုတင်ပြရင်းနဲ့ နိဂုံးချုပ်ပါတယ် ခင်ဗျာ။ ကျေးဇူးတင်ပါတယ်။</speech>
<speech type="speaker">ဦးခင်ချို လှိုင်းဘွဲ့မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1371">ဦးခင်ချို (လှိုင်းဘွဲ့မဲဆန္ဒနယ်၊ ကရင်ပြည်နယ်)</mp>အားလုံးမင်္ဂလာပါ။ ကျွန်တော်ကတော့ ကရင်ပြည်နယ် လှိုင်းဘွဲ့မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးခင်ချို ဖြစ်ပါတယ်။ ကျွန်တော် ဆွေးနွေးတင်ပြမယ့် အကြောင်းအရာက ပြည်ထောင်စုစာရင်းစစ်ချုပ်ရုံးရဲ့ ၂၀၁၅-၂၀၁၆ ဘဏ္ဍာရေးနှစ် စစ်ဆေးတွေ့ရှိချက်များအပေါ် ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာအမှတ်(၉/၂၀၁၇) အပေါ် အခြေခံပြီးတော့ ဝန်ကြီးဌာန ၃ ခုနဲ့ပတ်သက်ပြီး စစ်ဆေးတွေ့ရှိချက်အပေါ် ဆွေးနွေးတင်ပြမှာ ဖြစ်ပါတယ်။ ပထမအနေနဲ့ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနမှာတော့ ငါးစာကြွေးကျန် (၂/၂၀၁၇)လအထိ ကျပ်ဘီလီယံ ၂၂.၀၇၆ ကျန်ရှိနေမှုအပေါ် ထိရောက်တဲ့ကောက်ခံမှု အားနည်းနေကြောင်းနဲ့ တာဝန်ယူမှု၊ တာဝန်ခံမှု အားနည်းနေမှု၊ ယခင်သမဝါယမဝန်ကြီးဌာနအနေနဲ့ တရုတ်နိုင်ငံ EXIM Bank က USD သန်း ၇၀၀ ချေးယူရေးစီမံချက်အနေနဲ့ ပထမ သန်း ၁၀၀၊ အတိုး၊ ဝန်ဆောင်ခ ၅.၅ ရာခိုင်နှုန်း၊ ဒုတိယအကြိမ် သန်း ၃၀၀၊ အတိုး၊ ဝန်ဆောင်ခ ၅ ရာခိုင်နှုန်းနဲ့ သန်း ၄၀၀ ချေးယူရာမှာ အတိုးနှုန်း ကြီးမြင့်လွန်းခြင်း၊ ယခင်ချေးယူစဉ်က ကာလမှာရှိတဲ့ နိုင်ငံခြားငွေလဲနှုန်းနဲ့ ငွေပေးဆပ်တဲ့ကာလမှာ သက်တမ်း ၁၀ နှစ်ကာလအတွင်း နှစ်အလိုက် ပြောင်းလဲသွားနေတဲ့ နိုင်ငံခြားငွေလဲနှုန်းအရ နစ်နာမှု ဖြစ်ပေါ်နေရခြင်း၊ ဥပမာအားဖြင့် စမ်းသပ်ချေးငွေ ဒေါ်လာသန်း ၁၀၀ မှ သန်း ၅၀ ချေးယူစဉ်ကာလ တစ်ဒေါ်လာ ၉၈၆.၁၂၂ ကျပ်ရှိပေမယ့် ပြန်ဆပ်တဲ့၁,၃၀၁.၈၉၄ ကျပ်နဲ့ ဖြစ်နေလို့ ကျပ်ဘီလီယံ ၁.၉၇၄ ပိုမိုကုန်ကျပေးဆပ်ခဲ့ရကြောင်း သိရပါတယ်။ ပြီးတော့ ကိုရီးယားနိုင်ငံ Daedong Industrial Co.,Ltd ကထုတ်တဲ့ USD သန်း ၁၀၀ တန်ဖိုးရှိတဲ့ လက်တွန်းထွန်စက်၊ ထွန်စက်နဲ့ ရိတ်သိမ်းခြွေလေ့စက်နဲ့ ဆက်စပ်ပစ္စည်းတွေကို အရစ်ကျငွေချေစနစ်နဲ့ ဝယ်ယူဖြန့်ဖြူးတဲ့အခါမှာ လယ်သမားများရဲ့ အမှန်လိုအပ်ချက်နဲ့ ကြိုက်နှစ်သက်မှု၊ ရေ၊ မြေ၊ သဘာဝနဲ့ကိုက်ညီမှုများ ကြိုတင်လေ့လာဆန်းစစ်မှု အားနည်းတဲ့အတွက်ကြောင့် ပစ္စည်းလက်ကျန်အများအပြား ကျန်ရှိနေခြင်းများ ဖြစ်ပေါ်ကြောင်းသိရပါတယ်။ ဒုတိယအနေနဲ့ သယံဇာတနဲ့ သဘာဝပတ်ဝန်းကျင်ထိန်းသိမ်းရေးဝန်ကြီးဌာနမှာတော့ ကျွန်းနဲ့ သစ်မာစိုက်ခင်းများကို ပုဂ္ဂလိကများကို လုပ်ကိုင်ခွင့်ပြုတဲ့အခါမှာ ခွင့်ပြုချက်နဲ့အညီ မစိုက်ပျိုးနိုင်လို့ ပြန်လည်သိမ်းရတဲ့ မြေဧကကတင် တစ်သိန်းနီးပါးလောက် အပြောင်ရှင်းစနစ်အရ သစ်တောပြုန်းတီးမှုတွေ ဖြစ်ပေါ်စေပြီးတော့ ရရှိတဲ့စာချုပ်ချုပ်ပြီး ဧက ၁.ရ သိန်းကျော်အတွက် တစ်ဧက တစ်နှစ်ကျပ် ၂၀၀ သာရရှိလို့ တစ်ဧကရဲ့ နှစ် ၃၀ ရငွေ ကျပ် ၆၀၀၀ ဟာ သစ်ပင်တစ်ပင်ရဲ့ ထင်းအဖြစ်တန်ဖိုးထက် အများကြီးနည်းနေလို့ နိုင်ငံတော်အတွက် အများကြီးနစ်နာကြောင်း တွေ့ရပါတယ်။ သတ္တုတွင်းလုပ်ငန်းမှာတော့ ရွှေလုပ်ငန်းလုပ်ကွက်များ ချထားပေးမှုမှာ (၃/၂၀၁၆) လအတွက် ရရန်ရှိတဲ့ ရွှေစင် ၁၇,၃၇၉.၇၀ ကျပ်သားနဲ့ ငွေကျပ် ၃၁၆.၄၄၀ သန်းရရှိဖို့ ကျန်နေကြောင်းနဲ့ ၂၀-၈-၂၀၁၃ ရက်နေ့မှာ ရဖို့ကျန်ရှိတဲ့ကြွေးကျန် ရွှေစင် ၁၀၇၅၆၀.၉၀ ကျပ်သားနဲ့ ငွေကျပ် ၇၉၀.၅၃၂ သန်းမှာ ရွှေစင် ၉၀,၁၈၁.၁၉ ကျပ်သားနဲ့ ငွေကျပ် ၄၇၄.၀၉၂ သန်း စာရင်းရှင်းလင်းခဲ့တဲ့အခါမှာ အမှန်တကယ် ပြန်ရတာက ရွှေစင် ၂၄၅၅၁.၄၅ ကျပ်သား၊ ၂၇.၄၅ ရာခိုင်နှုန်းနဲ့ ငွေကျပ် ၂၉၀.၆၀၄ သန်း၊ ၆၁.၃၀ ရာခိုင်နှုန်းပဲ ပြန်ရ ပြီးတော့ စာရင်းပယ်ဖျက်ပေးလိုက်ရတာနဲ့ အခြားနည်းလမ်းတွေနဲ့ ဆောင်ရွက်ပေးလိုက်ရတာတွေကတော့ ရွှေစင် ၇၂.၅၅ ရာခိုင်နှုန်းနဲ့ ငွေက ၃၈.ရ ရာခိုင်နှုန်းရှိတာ တွေ့ရတဲ့အတွက် ဝန်ကြီးဌာနက အပြည့်အဝ မကြီးကြပ်နိုင်မှု၊ နိုင်ငံတော်အတွက်အများကြီးနစ်နာမှုများရှိကြောင်းတွေ့ရပါတယ်။ မော်ချီးသတ္တုတွင်းစီမံကိန်းမှာတော့ ကုမ္ပဏီကြီးတစ်ခုကိုတော့ လုပ်ကွက်ဧက ၇၀၂၄ နဲ့ ကုမ္ပဏီငယ် ၆ ခုကိုတော့ ဧက ၅၀ နီးပါးစီ လုပ်ကိုင်ခွင့်ပြုတဲ့အခါမှာ ထုတ်လုပ်မှုရဲ့ ၄ ရာခိုင်နှုန်းကို သတ္တုခွန်၊ ကျန် ထုတ်လုပ်မှုရဲ့ ၃၀ ရာခိုင်နှုန်းကို ဌာနဝေစု၊ ၇၀ ရာခိုင်နှုန်းကိုတော့ ကုမ္ပဏီကရမှာဖြစ်ပြီးတော့ ၂၀၁၁-၂၀၁၂ မှ ၂၀၁၅-၂၀၁၆ ထိ လျာထားချက်အပြည့် ထုတ်လုပ်နိုင်မှုမရှိကြောင်းနဲ့ ထုတ်လုပ်စရိတ်များနေလို့ အရှုံးဖြစ်ပေါ် နေကြောင်းနဲ့ စရိတ်ရဲ့ ၈၀ ရာခိုင်နှုန်းက လုံခြုံရေးစရိတ်ဖြစ်နေတာ တွေ့ရပါတယ်။ သတ္တုထုတ်လုပ်မှုကို ဝန်ကြီးဌာနက စောင့်ကြပ်ကြီးကြပ်မှု မလုပ်နိုင်တဲ့အတွက် ထုတ်လုပ်မှုပမာဏ တစ်နှစ်ထက်တစ်နှစ် ကျဆင်း လာမှုဟာ မှန် မမှန် သုံးသပ်ဖို့ခက်ခဲကြောင်း တွေ့ရပါတယ်။ ကျောက်မျက်ရတနာပြပွဲမှာ ဌာဆိုင်ရာရငွေမဟုတ်တဲ့ ဗဟိုကော်မတီ ရငွေကျပ်သန်း ၁၀,၁၁၁.၉၄၃ ကို မြဝတီဘဏ်နဲ့ မြန်မာ့စီးပွားရေးဘဏ်မှာ အပ်နှံထားမှုနဲ့ပတ်သက်လို့ ငွေကြေးကိုင်တွယ်ထိန်းသိမ်းသုံးစွဲရေးမူ ချမှတ်ရန်နဲ့ စာရင်းရှင် 0A အကောင့် ဖွင့်လှစ်ဆောင်ရွက်ပြီး စနစ်တကျထိန်းသိမ်း သုံးစွဲဆောင်ရွက်သင့် တယ်လို့ ယူဆရပါတယ်။ လျှပ်စစ်နှင့် စွမ်းအင်ဝန်ကြီးဌာနမှာတော့ လျှပ်စစ်စီမံကိန်းများအဖြစ် ကုမ္ပဏီ ၅ ခုကို BOT (Build, Operate, Transfer) စနစ်နဲ့ လုပ်ကိုင်ခွင့်ပြုထားပြီးတော့ စီမံကိန်းတစ်ခုဖြစ်တဲ့ သောက်ရေခပ် (၂)နဲ့ ဘီလူးချောင်း(၃)တို့ဟာ လုပ်ငန်းပြီးစီးလို့ ဓာတ်အားထုတ်လုပ်နေပြီဖြစ်ကြောင်း သိရပါတယ်။ စီမံကိန်း လုပ်ငန်းတွေကို တရုတ် EXIM Bank ကနေပြီးတော့ ချေးငွေနဲ့ပြီးစီးတဲ့ လုပ်ငန်းနှစ်ခုနဲ့ အထက်ဘီလူးချောင်း အတွက် (Down Payment) ၁၀ ရာခိုင်နှုန်းဖြစ်တဲ့ USD ၅၇.၀၉ သန်းနဲ့ RMB ၁၂.၇၅၃ သန်း၊ ပြီးစီး လုပ်ငန်းနှစ်ခုအတွက် ကျန် ၉၀ ရာခိုင်နှုန်းဖြစ်တဲ့ USD ၉၇.၈၁၂ သန်းကို နိုင်ငံတော်ကပဲ အရင်းအတိုးကို တာဝန်ခံစိုက်ထုတ်ဆောင်ရွက်ပေးရပြီးတော့ ဓာတ်အားပြန်ဝယ်တဲ့အခါမှာ သောက်ရေခပ်(၂)က တစ်ယူနစ် ကို ၇၀ ကျပ်နဲ့ ဘီလူးချောင်း(၃)က ၆၃.၅ ကျပ်နှုန်းနဲ့ ပြန်ဝယ်ရတဲ့အတွက်ကြောင့် နိုင်ငံပိုင်ရေအားက တစ်ယူနစ်ကို ၁၈ ကျပ် နှုန်းထက် ဈေးနှုန်းအများကြီး ပိုနေတာတွေ့ရပြီးတော့ နှစ် ၆၀ လုပ်ကိုင်ခွင့်ပြု ထားတဲ့ အတွက်ကြောင့်မို့လို့ နိုင်ငံအတွက် အများကြီးနစ်နာမှုရှိတယ်လို့ ယူဆပါတယ်။ နိုင်ငံတော်နဲ့ ဖက်စပ်လုပ်တဲ့ တာပိန်(၁)ကထုတ်လုပ်တဲ့ ထုတ်လုပ်မှုရဲ့ ၁၅ ရာခိုင်နှုန်းကို ခိုင်ကြေး၊ စီးပွားဖြစ်ထုတ်တဲ့ ၂၅ နှစ်အထိ ၈ ရာခိုင်နှုန်းနဲ့ နောက်ပိုင်းမှာ ၁၀ ရာခိုင်နှုန်းကို Free Power အဖြစ် ရရှိမှာဖြစ်ပြီးတော့ သုံးလို့ပိုတဲ့ဓာတ်အားကို တရုတ်နိုင်ငံကို ရောင်းချတဲ့အတွက် ရငွေအနေနဲ့ ၂၀၁၁-၂၀၁၂ မှ ၂၀၁၄-၂၀၁၅ ထိ ယွမ် ၁၂.၂၁၂ သန်း နိုင်ငံတော်ကရဖို့ ကျန်နေကြောင်းနဲ့ လုပ်ငန်းအသုံးစရိတ်ကို USD သန်း ၂၄၀ အဖြစ် အတည်ပြုပြီးတဲ့အခါမှ လုပ်ငန်းပြီးစီးတဲ့အခါမှာ ဒေါ်လာသန်း ၂၅၆.၂၈၉ လို့ တင်ပြခဲ့မှုနဲ့ ၂၂ လကြာ လုပ်ငန်းရပ်နားလို့ ဝင်ငွေခွန်နဲ့ ကုန်သွယ်ခွန်တွေ ကင်းလွတ်ခွင့်ပြုထားတာ တွေကြောင့် နိုင်ငံတော်အတွက် အများကြီးနစ်နာမှုရှိကြောင်း တွေ့ရပါတယ်။ ပြီးတော့ PUMA ENERGY ကုမ္ပဏီနဲ့ လေယာဉ်ဆီဖက်စပ်လုပ်ငန်းဟာ အရှုံးမရှိတဲ့ လုပ်ငန်းဖြစ်တဲ့အတွက်ကြောင့် နိုင်ငံပိုင်လုပ်ငန်း အဖြစ်နဲ့သာ ဆောင်ရွက်သင့်ကြောင်း စဉ်းစားသင့်တယ်လို့ ယူဆပါတယ်။ တီကျစ်ကျောက်မီးသွေး sodas):60: ondje BOT $$. Wuxi Huaguang Electric Power Engineering Co.,Ltd og လုပ်ကိုင်ခွင့်ပြုတဲ့ အခါမှာ စီးပွားဖြစ်ပြန်လည် လည်ပတ်တဲ့နှစ်မှ။ ဆွေးနွေးရန် သတ်မှတ်ချိန်ပြည့်သဖြင့် မိုက်ပိတ်သွားပါသည်။</speech>
<speech type="speaker">ဦးနေမျိုးထက် ကျောက်တံတားမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1556">ဦးနေမျိုးထက်(ကျောက်တံတားမဲဆန္ဒနယ်၊ ရန်ကုန်တိုင်းဒေသကြီး)</mp>ပြည်ထောင်စု လွှတ်တော် နာယကကြီး၊ ပြည်သူ့လွှတ်တော် ဥက္ကဋ္ဌနှင့် ကြွရောက်လာသော ဧည့်သည်အပေါင်းနှင့် လွှတ်တော် ကိုယ်စားလှယ်များအားလုံး မင်္ဂလာပါလို့ နှုတ်ခွန်းဆက်သပါတယ်။ ကျွန်တော်ကတော့ ကျောက်တံတား နာယကကြီးခင်ဗျား။ စာရင်းစစ်ချုပ်နှင့် ဒီပြည်သူ့ငွေစာရင်းပူးပေါင်းကော်မတီ အစီရင်ခံစာပါ အချက်များမှာမှ လျှပ်စစ်ဖြန့်ဖြူးရေးလုပ်ငန်းကို ပုဂ္ဂလိကများသို့ ဆောင်ရွက်ခြင်းနှင့်ပတ်သက်ပြီး သုံးသပ် အကြံပြုဆွေးနွေးပါ့မယ်။ အစိုးရအနေဖြင့် စီးပွားရေးစနစ်ကို လျှပ်စစ်ကဏ္ဍတွင် ပုဂ္ဂလိကပါဝင်မှု လျှော့ချ မည်လား၊ တိုးမြှင့်မည်လား စသည်ကို တိတိကျကျ စဉ်းစားရန်လိုအပ်ပါတယ်။ အစိုးရအနေနဲ့ ရာခိုင်နှုန်း အပြည့် မဆောင်ရွက်နိုင်ပါက ပုဂ္ဂလိကလုပ်ငန်းရှင်များ လုပ်ကိုင်နိုင်မှုရှိရန် လိုအပ်သောမူဝါဒနှင့် အခြား အထောက်အကူများပေးရန် ကျွန်တော်တို့ စဉ်းစားသင့်ပါတယ်။ ဒီလျှပ်စစ်ဖြန့်ဖြူးရေးအပိုင်းမှာ အသုံးပြု နေတဲ့ နှစ်ရှည်အိုဟောင်းနေတဲ့ စက်ပစ္စည်းများ၊ ဓာတ်အားလိုင်းများ၊ နည်းပညာများ ထိန်းသိမ်းပြုပြင် သုံးစွဲနေရသဖြင့် စရိတ်စကကုန်ပြီးတော့ အကျိုးမရှိဘူးဖြစ်ပါတယ်။ အစိုးရအနေနဲ့ အားလုံးကို အဆင့်မြှင့် တင်မယ်ဆိုရင်လည်း ကျွန်တော်တို့မှာ လုံလောက်သော ဘတ်ဂျက်မရှိဘူး၊ ငွေရေးကြေးရေးအရင်းအနှီး အခက်အခဲရှိနေခြင်းတို့ကြောင့် အစိုးရအနေနဲ့ ကိုယ်တိုင်ပြုလုပ်မယ့်အစား ပုဂ္ဂလိကလုပ်ငန်းများ၊ ကုမ္ပဏီ များကိုဆောင်ရွက်ရန် ကျွန်တော် အကြံပေးအပ်ပါတယ်။ ဒီလက်ရှိတွေ့ရှိချက်များမှာ၊ အစီရင်ခံစာများမှာ အစိုးရအနေနှင့် ကိုယ်ပိုင်ဘတ်ဂျက်ငွေဖြင့်သာ သုံးစွဲလိုနေပြီး အခြားသော PPP စသည့် စီးပွားရေးမော်ဒယ်များကို အကောင်အထည်မဖော်သေးလိုသည့် လျှပ်စစ်ဝန်ကြီးဌာန၏ အာဘော်ကို ကျွန်တော်တို့ ထင်ဟပ်တွေ့မြင်နေရပါတယ်။ အရေးကြီးသော ကိစ္စ အနေဖြင့် ပုဂ္ဂလိကကုမ္ပဏီများကို လုပ်ကိုင်ခွင့်မပေးမီ ဓာတ်အားပျောက်ဆုံးမှုအခြေအနေ လုပ်ကိုင်ခွင့် ပေးပြီးနောက် ဓာတ်အားပျောက်ဆုံးမှု လျှော့ချနိုင်မှု အခြေအနေတွက်ချက်မှုအမှန်များကို ကိန်းဂဏန်း၊ အချက်အလက်များကို မဖော်ပြဘဲနဲ့ ဒီစာရင်းစစ်ချုပ်အစီရင်ခံစာထဲမှာချန်လှပ်ထားတာကိုတွေ့ရပါတယ်။ ဒီကျွန်တော်တို့ ဖရန်ချိုင်း ရန်ကုန်နှင့်မန္တလေးမှာ ပုဂ္ဂလိကကုမ္ပဏီများကို စာချုပ်ချုပ်စဉ်က ကျွန်တော်တို့ ၁၅ နှစ်လုပ်ပိုင်ခွင့်ပေးပြီးတော့ စာချုပ်သက်တမ်းတိုးမယ်၊ နှစ်စဉ် ဓာတ်အားခဈေးနှုန်း ပြန်လည် သတ်မှတ်မယ်ဆိုတဲ့ အချက်များမှာ ပုဂ္ဂလိကကုမ္ပဏီများအတွက် Business Planning ကို ကျွန်တော်တို့ မျှော်မှန်းတွက်ချက်ရာ မလွယ်ကူသော အနေအထားဖြစ်ပေါ်စေခြင်း၊ ကုမ္ပဏီအချို့က အမှန်တကယ် ရင်းနှီး မြှုပ်နှံမှုစိုးရိမ်နေရခြင်း၊ အရင်းကြေကာလနှင့် ဈေးနှုန်းများတွက်ချက်ရာတွင် လုပ်ကိုင်ခွင့်ရရှိသောကာလကို မူတည်တွက်ချက် နေရခြင်းကြောင့် စရိတ်ပိုခြင်းများ ဖြစ်ပေါ်နေရပါတယ်။ ဆိုတော့ ကျွန်တော်တို့ ဒီ Franchises ကုမ္ပဏီများကို လုပ်ငန်းအောင်မြင်စေရန် ကျွန်တော်တို့အစိုးရမူဝါဒဖြင့် ခိုင်မာသောပံ့ပိုးမှု အဖြေရှာသင့် ပါတယ်။ ကျွန်တော်တို့ လက်ရှိအနေအထားအရဆိုရင် ဒီဖရန်ချိုင်းကုမ္ပဏီများနှင့် အစိုးရ YESC တို့ ပြဿနာဖြစ်သည့်အခါတိုင်း နစ်နာရတာက ကျွန်တော်တို့ ပြည်သူလူထုပဲဖြစ်ပါတယ်။ Franchises ကုမ္ပဏီ တွေက ကျွန်တော်တို့ ဒီရင်းနှီးမြှုပ်နှံမှုထည့်ချင်တယ်။ ဒါပေမယ့် YESC က ခွင့်မပြုဘူး။ ကျွန်တော်တို့ အခက်အခဲတွေမျိုးစုံဖြစ်ပေါ်နိုင်ပါတယ်။ နောက်တစ်ခုက ကျွန်တော် တင်ပြချင်တာက ဒါကျွန်တော်တို့ မြို့နယ်တွေမှာ ကြုံတွေ့နေရတဲ့ပြဿနာပါ။ ကျွန်တော်တို့ မြို့နယ်တွေမှာ ကျွန်တော်တို့ ပြည်သူ့ကိုယ်စားပြု လွှတ်တော်ကိုယ်စားလှယ်တွေက ပြည်သူတွေရဲ့ လိုအပ်ချက်တွေကို အသိဆုံးဖြစ်ပါတယ်။ ဒီကျွန်တော်တို့ ဘယ်နေရာမှာ မီးပြတ်တယ်။ ဘယ်နေရာမှာ မီးအန္တရာယ်ရှိနေတယ်။ ဘယ်နေရာမှာ မီးမလင်းဘူး။ ဘယ်နေရာမှာ ဓာတ်တိုင်တည်ဆောက်မယ်ဆိုတဲ့ ဥစ္စာတွေကို ကျွန်တော်တို့ ကိုယ်စားလှယ်များနှင့်လည်း Franchises ကုမ္ပဏီတွေ၊ YESC တွေ တိုင်ပင်သင့်ပါတယ်။ ဘာဖြစ်လို့လဲဆိုတော့ ကျွန်တော်တို့ကို ပြည်သူ လူထုက ကျွန်တော်တို့ဆီပဲ ပထမဦးဆုံးလာပြီး တောင်းဆိုမှုတွေရှိနေတာပါ။ ဆိုတော့ YESC နဲ့ ဒီလျှပ်စစ် သူတို့ရဲ့ official လုပ်နေတဲ့ ဥစ္စာတွေက ကျွန်တော်တို့ ပြည်သူတွေရဲ့ အဓိကခံရပါတယ်။ ဘာဖြစ်လို့လဲ ဆိုတော့ လုပ်ငန်းတွေကြန့်ကြာတယ်။ ကျွန်တော်တို့ မီးပြဿနာတွေကို ထိထိရောက်ရောက် မဖြေရှင်း နိုင်ဘူး။ YESC လိုလို၊ ဖရန်ချိုင်းလိုလို ကျွန်တော်တို့ မီးတွေ ဘာတွေ ပြဿနာဖြစ်တဲ့အခါကျရင် လွှတ်တော် ကိုယ်စားလှယ်တွေနဲ့ ပြောရဆိုရတာအရမ်းခက်ပါတယ်။ ဒါကြောင့် ကျွန်တော်တို့ ပုဂ္ဂလိကလုပ်ငန်းကုမ္ပဏီများကို လုပ်ပိုင်ခွင့်ကိုလည်း တိတိကျကျနဲ့ ဝန်ကြီးဌာနအနေနဲ့ ချပေးစေချင်ပါတယ်။ ဒီဖရန်ချိုင်းကုမ္ပဏီများကို လုပ်ကိုင်ခွင့်ပေးကတည်းက ဒီဝန်ကြီး ဌာနရဲ့ ရည်ရွယ်ချက်မှာ ဓာတ်အားလျော့နည်းပျောက်ဆုံးမှု လျှော့ချရေးဖြစ်ပြီး၊ ပျောက်ဆုံးမှုနည်းမှသာ ကုမ္ပဏီအတွက် အကျိုးအမြတ် စီစဉ်ထားခြင်းဖြစ်ပါတယ်။ ရန်ကုန်နှင့် မန္တလေးမြို့ကြီးများမှာ ပုဂ္ဂလိက ကုမ္ပဏီများ၏ ထိရောက်သော စွမ်းဆောင်ရည်ကို မဖော်ပြဘဲနဲ့ ဒီစာရင်းစစ်ချုပ်အစီရင်ခံစာမှာ တစ်နိုင်ငံ လုံးတွင် ဝန်ကြီးဌာနကိုင်တွယ်ဖြန့်ဖြူးနေသော ၄၀၆ မြို့နယ်နှင့် ပုဂ္ဂလိကဆောင်ရွက်နေသော ၅၃ မြို့နယ် တို့ကို ရောနှောဖော်ပြထားပြီး ပကတိအခြေအနေ ထင်ဟပ်မှုကို မဖော်ပြထားတာရှိပါတယ်။ နိုင်ငံပိုင် လုပ်ငန်းများကို ပုဂ္ဂလိကသို့ ကူးပြောင်းရန် စဉ်းစားသည့် အခါတိုင်း ကျွန်တော်တို့ ဝန်ထမ်းများပေါ့နော်။ ဝန်ထမ်းများရဲ့ ပင်စင်၊ လူမှုဖူလုံရေးအနေအထား၊ အဆောက်အဦငှားရမ်းချက်များ၊ အတိုးနှုန်းများစသည်တို့ Risk များမှာ ထည့်သွင်းတွက်ချက်တဲ့အခါမှာ ကျွန်တော်တို့အစိုးရဝန်ကြီးဌာနကလည်း ၎င်းအချက် များကို အခမဲ့ရရှိမှာဖြစ်တဲ့အတွက် အစိုးရဝန်ကြီးဌာန တွက်ချက်ပုံနဲ့ Franchises ကုမ္ပဏီ၊ ပုဂ္ဂလိက လုပ်ငန်းရှင်များ တွက်ချက်ပုံကမတူပါဘူး။ အဲဒါကြောင့် တွက်ချက်မှုမှာလည်း ဝန်ကြီးဌာနအနေနဲ့ မှန်မှန်ကန်ကန် စာရင်းဇယားများဖြစ်ပေါ်အောင် တွက်ချက်သင့်ပါတယ်။ ပြုလုပ်သင့်ပါတယ်။ နောက်ဆုံးနိဂုံးချုပ်အနေနဲ့ လျှပ်စစ်ဟာ မရှိမဖြစ်လိုအပ်ပါတယ်။ ဝန်ကြီးဌာနအနေနဲ့ လျှပ်စစ် မြန်မြန်အကောင်အထည်ဖော်ဖို့ ကျွန်တော်တို့နိုင်ငံဟာ ဘတ်ဂျက်မရှိပါဘူး။ ဘတ်ဂျက်တစ်ခုတည်းနဲ့ အားကိုးလို့မရပါဘူး။ ဒါကြောင့်နိုင်ငံတကာအဆင့်မီ ကုမ္ပဏီတွေခေါ်ပြီးတော့ ပုဂ္ဂလိကလုပ်ငန်းကို ကျယ်ကျယ် ပြန့်ပြန့်ဆောင်ရွက်ရေးနှင့် နိုင်ငံလျှပ်စစ်တိုးတက်အောင် ဆောင်ရွက်နိုင်ပါစေလို့ အကြံပြုရင်းနှင့် နိဂုံးချုပ် အပ်ပါတယ်။ ကျေးဇူးတင်ပါတယ်ခင်ဗျား။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ အစည်းအဝေးကို မိနစ် ၃၀ ခန့် ခေတ္တ ရပ်နားပါမယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနဲ့ ဧည့်သည်တော်များခင်ဗျား။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<speech type="speaker">ဒေါ်အေးမြမြမျိုး ကျောက်တန်းမဲဆန္ဒနယ် ဆက်လက်ဆွေးနွေးဖို့ဖြစ်ပါတယ်။</speech>
<speech><mp id="1549">ဒေါ်အေးမြမြမျိုး(ကျောက်တန်းမဲဆန္ဒနယ်၊ ရန်ကုန်တိုင်းဒေသကြီး)</mp>လေးစားရပါသော ပြည်ထောင်စုလွှတ်တော် နာယကကြီးနဲ့တကွ အားလုံးပဲမင်္ဂလာပါရှင်။ ကျွန်မကတော့ ပြည်ထောင်စုစာရင်း စစ်ချုပ်မှပေးပို့သော ၂၀၁၅-၂၀၁၆ ဘဏ္ဍာရေးနှစ် ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေပါ ပြည်ထောင်စု၏ အရအသုံးစာရင်းများစစ်ဆေးချက် အစီရင်ခံစာအပေါ် ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ(၉/၂၀၁၇) နဲ့စပ်လျဉ်းပြီးတော့ လျှပ်စစ်နဲ့ စွမ်းအင် ဝန်ကြီးဌာနကို အကြံပြုဆွေးနွေးသွားမယ့် ပြည်သူ့လွှတ်တော်ကိုယ်စားလှယ် ဒေါ်အေးမြမြမျိုး ဖြစ်ပါတယ်ရှင်။ နာယကကြီးရှင်။ Power Point အသုံးပြုပြီး တင်ပြခွင့်ပြုပါရှင်။ လျှပ်စစ်နဲ့ စွမ်းအင်ဝန်ကြီးဌာနရဲ့ အောက်မှာ BOT စနစ်ဖြင့်ဆောင်ရွက်သော ရေအားလျှပ်စစ်စီမံကိန်းများဆိုပြီးတော့ ကုမ္ပဏီ ၅ ခုကို BOT ပေးထားတယ်ဆိုတာတွေ့ရပါတယ်။ စီမံကိန်းလုပ်ငန်းများအတွက် နိုင်ငံခြားချေးငွေရယူခြင်း EXIM Bank of China မှ စက်ပစ္စည်းဝယ်ယူရန် ၁၀ ရာခိုင်နှုန်း Down Payment ပေးချေခြင်း၊ အတိုး ပေးချေခြင်းများကို နိုင်ငံတော်ကသာ များစွာတာဝန်ယူ စိုက်ထုတ်ရကြောင်းနှင့် တာဝန်သတ်မှတ်ချက် များအား BOT ပဋိညာဉ်စာချုပ်တွင် ထည့်သွင်းချုပ်ဆိုမှု မရှိကြောင်းဆိုတာတွေ့တော့ အင်မတန်စိုးရိမ် ပူပန်မိပါတယ်ရှင့်။ တခြားနိုင်ငံတွေရဲ့ BOT လုပ်ငန်းတွေကို ကျွန်မတို့လေ့လာကြည့်ပါတယ်။ ကမ္ဘောဒီးယား တို့၊ ဖိလစ်ပိုင်တို့လို ကျွန်မတို့ ဒေသတွင်းနိုင်ငံမှာတောင်မှပဲ BOT နဲ့ပတ်သက်ပြီး ဥပဒေ ခိုင်ခိုင်မာမာ ပြဋ္ဌာန်းပြီး စနစ်တကျလုပ်နိုင်နေတာကို တွေ့ရှိရပါတယ်။ ကျွန်မတို့ဟာ BOT လုပ်တယ်ဆိုရင် ဆောက်လုပ်တဲ့ ကုမ္ပဏီကသာ တာဝန်ယူရမှာဖြစ်ပါတယ်။ လုပ်ငန်းလည်ပတ်တဲ့ အကျိုးအမြတ်ကို ကုမ္ပဏီကယူပြီးတော့ ကာလအပိုင်းအခြားတစ်ခုမှာမှ နိုင်ငံတော်ကို လွှဲပြောင်းပေးမယ်လို့ နားလည်ထားပေမယ့်လည်း BOT လုပ်တယ်ဆိုပြီးတော့ ကုမ္ပဏီတွေကို နိုင်ငံတော်ကနေပြီးတော့ပဲ ငွေတွေချေးပေးနေတာ၊ နိုင်ငံတော် ဘဏ္ဍာတွေ သုံးနေတယ်ဆိုတဲ့အချက်အလက်တွေ တွေ့ရပါတယ်။ ကျွန်မတို့ လျှပ်စစ်နဲ့ စွမ်းအင်ဝန်ကြီးဌာနတစ်ခုတည်းမဟုတ်ပါဘူး။ ကျန်တဲ့စက်မှုကဏ္ဍ၊ စက်မှု ဝန်ကြီးဌာန၊ ဆောက်လုပ်ရေးဝန်ကြီးဌာနတို့ရဲ့ BOT လုပ်ငန်းနဲ့ဆောင်ရွက်ချက်တွေ လျော့ရဲမှုတွေ ကြောင့်မို့လို့ ကျွန်မတို့နိုင်ငံရဲ့ ဘဏ္ဍာတွေဆုံးရှုံးနေရတယ်ဆိုတဲ့ကိစ္စကို ရှေ့ကကိုယ်စားလှယ်တွေလည်း တင်ပြသွားပြီးဖြစ်ပါတယ်။ ဒါကြောင့်မို့လို့ ကျွန်မအနေနဲ့ အကြံပြုချက် ၂ ချက်လောက် ပေးချင်ပါတယ်။ BOT စနစ်နဲ့ ဆောင်ရွက်တဲ့အခါမှာ မည်သည့်ဝန်ကြီးဌာန၊ မည်သည့်ကုမ္ပဏီကဖြစ်စေ တိကျခိုင်မာသော၊ တူညီသော ဥပဒေစည်းမျဉ်းစည်းကမ်းများနဲ့ ဆောင်ရွက်ပေးဖို့ဖြစ်ပါတယ်။ BOT သက်တမ်းပြည့်လို့ နိုင်ငံတော်ကို လွှဲပြောင်းတဲ့ည်း သုံးပြီးတော့ သုံးလို့မရတဲ့ အနေအထားမျိုးနဲ့ ပြန်အပ်တာမျိုး မဟုတ်ဘဲနဲ့ ဘယ်လိုအနေအထားမျိုး၊ ဘယ်လိုစံချိန်စံနှုန်းတွေနဲ့မှ အပ်နှံရမယ်ဆိုတာကိုပါ စာချုပ်မှာ သေချာစွာ ကတိပြုချုပ်ဆိုပေးစေချင်ပါတယ်ရှင့်။ လျှပ်စစ်နဲ့ စွမ်းအင်ဝန်ကြီးဌာနရဲ့ BOT လုပ်ငန်းမဟုတ်ဘဲနဲ့ ဖက်စပ်လုပ်ငန်းတွေကို ပြန်ပြီး လေ့လာလိုက်တဲ့အခါမှာလည်း တာပိန်ရေအားလျှပ်စစ် ကုမ္ပဏီကနေပြီးတော့ နိုင်ငံတော်သို့ပေးသွင်းရန် ၂၀၁၀-၂၀၁၁ ခုနှစ်မှ ၂၀၁၅-၂၀၁၆ ခုနှစ်အထိ ကြွေးကျန်ယွမ် ၁၂.၁၂ သန်း ရှိနေသေးတယ်။ ဖက်စပ် ကုမ္ပဏီက ၂၀၁၃-၂၀၁၄ ခုနှစ်၊ ၂၀၁၄-၂၀၁၅ ခုနှစ်မှာ အမိမြန်မာနိုင်ငံတော်ကို ရရှိမည့်အမြတ်များ ခွဲဝေ သမ္မတ က SSC - ဖြစ်ပေမယ့်လည်း ပေးဆောင်ထားခြင်းမရှိ ဆိုပြီးတော့မှ နိုင်ငံတော်ကနေပြီးတော့ ဖက်စပ်လုပ်ငန်းတွေ၊ BOT လုပ်ငန်းတွေမှာ ဘဏ္ဍာငွေတွေသုံးစွဲပြီး နိုင်ငံတော်ရဲ့ အရင်းအမြစ်တွေကို သုံးစွဲခွင့်ပြုထားပါလျက်နဲ့ နိုင်ငံတော်ကိုပေးရမယ့် ငွေတွေ၊ အမြတ်ငွေတွေ၊ အခွန်ငွေတွေရော ပေးဆောင်ထားခြင်းမရှိတာ တွေ့ရှိရ ပါတယ်။ ဒီလိုနိုင်ငံမျိုးမှာမှ မဆင်းရဲရင် ဘယ်နိုင်ငံမှာမှ ဆင်းရဲတော့မှာမဟုတ်ပါဘူး။ ကျွန်မအနေနဲ့ နောက်ထပ် တီကျစ်ကုမ္ပဏီ ကျောက်မီးသွေးကုမ္ပဏီကို ကြည့်လိုက်တဲ့အခါမှာလည်း စက်ရုံငှားရမ်းခရရှိဖို့ ၂၈-၂-၂၀၁ရ ထိ ရရှိဖို့မရှိသေးပါဘူး။ စတိုပစ္စည်းတန်ဖိုးငွေ ၄၆၄.၀ရ သန်းရရှိရန် ကျန်ရှိနေပါတယ်။ ကုမ္ပဏီမှ ကျောက်မီးသွေးအရောင်းအဝယ် စာချုပ်ချုပ်ဆိုပြီး မည်သည့်းမှ အာမခံတင်သွင်းခွင့်ကို တင်ပြထားသော်လည်း စာရင်းစစ်ကာလအထိ ရရှိခြင်းမရှိပါဘူး။ ကြွေးကျန် ၁၆၄.၆၉ သန်း ကျန်ရှိနေပါတယ်ဆိုပြီးတော့မှ နိုင်ငံတော်ကိုပေးရမှာတွေ ဘာမှမပေးဘဲနဲ့ ကျန်နေတာကို တွေ့ရပါတယ်။ ဒါဆိုရင် တီကျစ်က မဂ္ဂါဝပ် ၁၂၀ ခန့် ထုတ်လုပ်နိုင်တယ်ဆိုပြီးတော့ မဂ္ဂါဝပ် ၂၀ ပဲ ထုတ်လုပ်ပြီးတော့ ကျွန်မတို့ နိုင်ငံက နိုင်ငံသူ၊ နိုင်ငံသားက ဘာရလိုက်ပါသလဲ။ ဒုက္ခတွေပဲ ရပါတယ်။ စက်ရုံပတ်ဝန်းကျင်မှာရှိတဲ့ ငါးမိုင်ပတ်လည်အတွင်းမှာ ရေအရင်းအမြစ်နဲ့ ဂေဟစနစ်အပြင် စိုက်ပျိုးမြေများ၊ တိရစ္ဆာန်များကိုပါ ထိခိုက်စေခဲ့ပါတယ်။ အထူးသဖြင့် သက်ကြီးရွယ်အိုနဲ့ ကလေးသူငယ်တွေ အသက်ရှူ လမ်းကြောင်းဆိုင်ရာရောဂါတွေ ခံစားခဲ့ရပါတယ်။ ကျွန်မတို့နိုင်ငံမှာ နိုင်ငံဖွံ့ဖြိုးတိုးတက်ဖို့ လျှပ်စစ်ကဏ္ဍက အရေးတကြီး လိုအပ်နေတဲ့အချက်ဖြစ်တဲ့အပြင် ကျေးလက်မြို့ပြ ဟန်ချက်ညီညီ ဖွံ့ဖြိုး တိုးတက်ဖို့ဆိုတာက လျှပ်စစ်မီးမရရှိဘဲနဲ့ ဘယ်လိုမှမဖြစ်နိုင်ပါဘူး။ ခရိုနီဗိုက်ဝ ပြည်သူလျှပ်စစ်မီးမရ မဖြစ်ရလေအောင် အစိုးရနှင့် ဖက်စပ်လုပ်ငန်းများ လုပ်ကိုင်ထားတဲ့ ကုမ္ပဏီတွေ၊ BOT စနစ်နဲ့ ဆောင်ရွက် ထားတဲ့ လုပ်ငန်းတွေကို ပြန်လည်ဆန်းစစ်ပြီးတော့မှ ခေါင်လဲရုံနဲ့မှ မပြောင်းလဲသေးဘူးဆိုရင် ခြစားနေတဲ့ တိုင်တွေပါ ဖြုတ်လဲပေးဖို့အတွက် လိုအပ်နေပါပြီ။ ကုမ္ပဏီမှာ တာဝန်ယူမှု၊ တာဝန်ခံမှုပြည့်ဝတဲ့ နည်းပညာ အသစ်တွေနဲ့ လုပ်ငန်းရှင်တွေကို ဖိတ်ခေါ်ပြီးတော့မှ တာဝန်ခံမှုပြည့်ဝသော ဝန်ထမ်းများ၊ ကျင့်ဝတ် လိုက်နာသော စီးပွားရေးလုပ်ငန်းရှင်များနဲ့ မြန်မာ့လျှပ်စစ်ကဏ္ဍကို ပြန်လည်ကယ်တင်ပေးပါလို့ အကြံပြု ဆွေးနွေးလိုက်ရပါတယ်ရှင်။ ကျေးဇူးအများကြီးတင်ပါတယ်။</speech>
<speech type="speaker">နော်လှလှစိုး ရန်ကုန်တိုင်းဒေသကြီး မဲဆန္ဒနယ်အမှတ်(၁၀) ဆွေးနွေးဖို့ဖြစ်ပါတယ်။</speech>
<speech><mp id="1326">နော်လှလှစိုး(မဲဆန္ဒနယ်အမှတ်-၁၀၊ ရန်ကုန်တိုင်းဒေသကြီး)</mp>လေးစားရပါသော ပြည်ထောင်စုလွှတ်တော် နာယကကြီးနှင့် အားလုံးမင်္ဂလာပါ။ ကျွန်မအနေနဲ့ ပြည်ထောင်စုစာရင်းစစ်ချုပ်ရဲ့ ၂၀၁၅-၂၀၁၆ ဘဏ္ဍာရေးနှစ် စစ်ဆေးတွေ့ရှိချက် အစီရင်ခံစာအပေါ်မှာ လေ့လာတွေ့ရှိချက်နဲ့ သဘောထား မှတ်ချက် အစီရင်ခံစာထဲမှာ အချက်နှစ်ချက်ကို ဆွေးနွေးသွားမှာဖြစ်ပါတယ်။ ပထမဆုံးအနေနဲ့ နေပြည်တော် စည်ပင်သာယာရေးကော်မတီ၏ ဈေးများဌာနရဲ့ လုပ်ငန်းဆောင်ရွက်မှုများအပေါ်မှာ ဆွေးနွေးသွားမှာ ဖြစ်ပါတယ်။ နာယကကြီးရှင်။ နေပြည်တော်စည်ပင်သာယာရေးကော်မတီ၏ ဈေးများဌာနရဲ့ လုပ်ငန်းဆောင်ရွက်မှု မှာ နေပြည်တော်အား သန့်ရှင်းသပ်ရပ် သာယာလှပ စိမ်းလန်းစိုပြေရေးအတွက် ဈေးများကို ဆောက်ရခြင်း ဖြစ်တယ်လို့ ဖော်ပြထားပါတယ်။ ရည်ရွယ်ချက်က ကောင်းမွန်ပေမယ့် ဈေးကွက်စီးပွားရေးနဲ့အညီ ရောင်းလိုအား၊ ဝယ်လိုအား(Supply Demand)ကိုလည်း တွက်ချက်တိုးချဲ့ရန် လိုအပ်ပါတယ်။ စီးပွားရေးစီမံကိန်းများ quyosbe: (Business Plan) 8:93:69:Closcados:q (Business Focus) 28:6932qjod3acons (Demographic Information)owaile osussaajęı osuimscogs muscoor:giocòi ososzos လျာထားချက်က ဘယ်လောက် စသည်ဖြင့် အဲဒါတွေကိုလည်း စဉ်းစားပြီးတော့ တိုးချဲ့ ဖို့လိုပါတယ်။ ဒီမှာ ဆိုလို့ရှိရင် တိုးချဲ့ခဲ့တဲ့ဈေးတွေကတော့ ဒက္ခိဏသီရိဈေး၊ ပုဗ္ဗသီရိဈေး၊ ပုဗ္ဗသီရိအဆင့်မြင့်ဈေး အဲဒီဈေး တွေဟာ စည်ကားမှုမရှိပါဘူး။ လယ်ပြင်ချောင်းဈေးကို တိုးချဲ့တဲ့အခါမှာလည်းပဲ သူ့ရဲ့ဘေးနားမှာ အဟာရ သုခဈေး၊ ပျဉ်းမနားဈေးတို့နဲ့ နီးကပ်စွာတည်ရှိတယ်။ လူနေအိမ်နဲ့ ဘုန်းကြီးကျောင်းတွေရဲ့ ကြားထဲမှာ တည်ရှိတဲ့အတွက်ကြောင့် ဈေးရောင်းချတဲ့သူတွေကလည်း ဈေးရောင်းလိုခြင်း ဆန္ဒမရှိဘူးလို့သိရပါတယ်။ အဲဒီတော့ ရလဒ်အနေနဲ့ကတော့ ပင်မရန်ပုံငွေထဲက ဈေးတွေဆောက်လုပ်ဖို့အတွက်ကို ၅.၇၃၅ ဘီလီယံ ကျပ်သုံးစွဲခဲ့ပါတယ်။ ယနေ့ှာ ပြန်လည်ပြီးတော့ သွင်းနိုင်တာကတော့ ၀.၁ရ ဘီလီယံ၊ ၂.၉၆ ရာခိုင်နှုန်းပဲ ပေးဆပ်ထားတာကို တွေ့ရပါတယ်။ အဲဒီတော့ ကော်မတီရဲ့ရန်ပုံငွေတွေဟာ ကာလကြာမြင့်စွာ ရင်းနှီးမြှုပ်နှံ ရတဲ့အတွက်ကြောင့် နိုင်ငံတော်မှာလည်း ဝန်ထုပ်ဝန်ပိုး ဖြစ်ရပါတယ်။ အဲဒါကြောင့်မို့လို့ ဘယ်နှစ်နှစ်မှာ ဒီဆိုင်ခန်းတွေကို ရာခိုင်နှုန်း ဘယ်လောက်ရောင်းချမယ်။ ဘယ်နှစ်နှစ်မှာ ရာခိုင်နှုန်း ဘယ်လောက်ပြန်လည်ပေးသွင်းမယ်ဆိုတဲ့ အစီအစဉ်ကို နေပြည်တော်စည်ပင်သာယာရေးကော်မတီရဲ့ ဆောင်ရွက်မှုမှာ ထည့်သွင်းစဉ်းစား ဆောင်ရွက်ပေးစေလိုပါတယ်။ နံပါတ် ၂ အချက်ကတော့ ဒီအစီရင်ခံစာရဲ့ အခန်း ၄ မှာ ဝန်ကြီးဌာန၊ အဖွဲ့အစည်းအလိုက် စစ်ဆေး တွေ့ရှိချက်များမှာ နိုင်ငံခြားရေးဝန်ကြီးဌာနရဲ့ အချက်တွေကို ကျွန်မဆွေးနွေးလိုပါတယ်။ ဒီပြည်ပမှာရှိတဲ့ မြန်မာ သံရုံးအဖွဲ့ရုံး၊ ကောင်စစ်ဝန်ချုပ်ရုံးနေရာကနေ ကောက်ခံရရှိငွေတွေဟာဆိုလို့ရှိရင် ယနေ့မှာ ၁၁၈.၆၅၄ ဘီလီယံ ရှိတယ်ဆိုတာကို အစီရင်ခံစာမှာ ဖော်ပြထားပါတယ်။ အဲဒါကတော့ ဒီမြန်မာသံရုံးကောင်စစ်ဝန်ရုံးများ အနေနဲ့ လူဝင်မှုကြီးကြပ်ရေးနဲ့ ပြည်သူ့အင်အားဝန်ကြီးဌာနကိုယ်စား ဗီဇာခတွေ၊ နောက်ပြီးတော့ နိုင်ငံကူး လက်မှတ်ခတွေ၊ ပြီးတော့ ဝင်ငွေခွန်တွေ၊ နောက်ပြီးတော့ ထောက်ခံစာရငွေတွေကို ကိုယ်စားကောက်ခံ ပေးထားတယ်လို့သိရပါတယ်။ ပြီးရင် မြန်မာ့နိုင်ငံခြားကုန်သွယ်မှုဘဏ်ကို လွှဲပို့ပြီးတော့ သက်ဆိုင်ရာ ဝန်ကြီးဆီကို စာရင်းပြောင်းအဖြစ်ကို ဖော်ပြရမှာဖြစ်ပါတယ်။ ဒါပေမယ့် မြန်မာနိုင်ငံမှာချမှတ်ထားတဲ့ ဘဏ္ဍာရေးဆိုင်ရာကန့်သတ်ချက်အရ လွှေဲမပို့နိုင်ဘဲ ဆိုတာကိုလည်း အစီရင်ခံစာမှာ ဖော်ပြထား ပါတယ်။ ဒါပေမယ့်လည်း အခုချိန်မှာ ကျွန်မတို့အနေနဲ့ အကြံပြုချင်တာကတော့ ဒီချမှတ်ထားတဲ့ ဘဏ္ဍာရေး ဆိုင်ရာကန့်သတ်ချက်တွေ ဆိုတာကလည်း အထိုက်အလျောက် ဖြေလျော့ပြီးဖြစ်ပါတယ်။ အဲဒါကြောင့်မို့လို့ ဒီပြည်ထောင်စုစာရင်းစစ်ချုပ်ရုံးနဲ့ နိုင်ငံခြားရေးဝန်ကြီးဌာနရဲ့ ဌာနတွင်း Audit တွေက ပူးပေါင်းပြီးတော့ ကောက်ခံရငွေတွေကို အပြည့်အဝရရှိဖို့အတွက် ပြည်ထောင်စုဘဏ္ဍာရန်ပုံငွေကို ပေးသွင်းနိုင်ရန်အတွက် ပြုလုပ်ဆောင်ရွက်ပေးဖို့ ကျွန်မ နိုင်ငံခြားရေးဝန်ကြီးဌာနကို တိုက်တွန်းလိုပါတယ်။ အားလုံး ကျေးဇူးတင် ပါတယ်။</speech>
<speech type="speaker">ဦးဝင်းထွဋ် ဖျာပုံမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1619">ဦးဝင်းထွဋ်(ဖျာပုံမဲဆန္ဒနယ်၊ ဧရာဝတီတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုအဆင့် အဖွဲ့အစည်းဝင်များ၊ ပြည်ထောင်စု လွှတ်တော်ကိုယ်စားလှယ်များ အားလုံးမင်္ဂလာပါ။ ကျွန်တော်ကတော့ ဖျာပုံမဲဆန္ဒနယ် ပြည်သူ့လွှတ်တော် ကိုယ်စားလှယ် ဦးဝင်းထွဋ် ဖြစ်ပါတယ်။ ပြည်ထောင်စုစာရင်းစစ်ချုပ်ရဲ့ ၂၀၁၅-၂၀၁၆ ဘဏ္ဍာရေးနှစ်၊ စစ်ဆေးတွေ့ရှိချက် အစီရင်ခံစာပါ သုံးသပ်အကြံပြုချက်များနှင့် ပြည်သူ့ငွေစာရင်းပူးပေါင်းကော်မတီရဲ့ သဘောထားမှတ်ချက်များကို ပြည်ထောင်စုအစိုးရအဖွဲ့အနေဖြင့် အလေးထား ဆောင်ရွက်သင့်ပါကြောင်း ပထမဦးစွာ တိုက်တွန်းလိုပါတယ်။ ကျွန်တော့အနေနဲ့ အစီရင်ခံစာပါ နိုင်ငံပိုင်စီးပွားရေးလုပ်ငန်းအချို့ရဲ့ စစ်ဆေးတွေ့ရှိချက်များအပေါ်မှာ အကြံပြုဆွေးနွေးသွားမှာ ဖြစ်ပါတယ်။ ပို့ဆောင်ဆက်သွယ်ရေးဝန်ကြီးဌာန၊ မြန်မာ့ဆက်သွယ်ရေးလုပ်ငန်းနဲ့ ဂျပန်နိုင်ငံ KSGM Co.ltd တို့ရဲ့ ကော်ပိုရေးရှင်းပုံစံ ပြောင်းလဲရန် Joint Operation (JO) ဆောင်ရွက်မှုမှာ ကြိုဆိုလက်ခံသင့်ပေမယ့် (၂)နှစ်ကျော်ကြာမှ ကော်ပိုရေးရှင်းအဖြစ် ပြောင်းလဲနိုင်ရေး အမိန့်ကြော်ငြာစာ ထုတ်ပြန်နိုင်ရန် သဘောထား တောင်းခံခြင်းမှာ မဖြစ်သင့်ပါ။ JO ရဲ့ ရင်းနှီးမြှုပ်နှံမှု၊ အကျိုးအမြတ်ခွဲဝေမှု၊ စီမံခန့်ခွဲမှုနဲ့ ဘဏ္ဍာရေးရှင်းတမ်း တို့ကို ယခုထက်ပိုမိုရှင်းလင်းစွာ ဖော်ပြသင့်ပါတယ်။ ကော်ပိုရေးရှင်းအဖြစ် ပြောင်းလဲမယ့်လုပ်ငန်းစဉ်ကို ရှင်းလင်းတင်ပြသင့်ပါကြောင်း အကြံပြု အပ်ပါတယ်။ ပြည်ထောင်စုဘဏ္ဍာရန်ပုံငွေ အပြင်ကနေပြီးတော့ ဆောင်ရွက်နေတဲ့ စီးပွားရေးလုပ်ငန်း(၄)ခုမှာ မြန်မာ့ဆိပ်ကမ်းအာဏာပိုင်မှာ အလားအလာအကောင်းဆုံး ဖြစ်ပါတယ်။ နိုင်ငံပိုင်စီးပွားရေးကော်ပိုရေးရှင်း တစ်ခုအဖြစ် ပီပီပြင်ပြင်ပြောင်းလဲရန် လိုအပ်နေပါတယ်။ ဝင်ငွေအများစုမှာ သိုလှောင်ရုံ၊ မြေနေရာငှားရမ်း ခြင်းမှရရှိနေပြီးတော့ BOT ဆိပ်ကမ်းများမှ မြေနေရာငှားရမ်းခ ပရီမီယံကြေး၊ မြေငှားရမ်းခ(ခိုင်ကြေး) များရရှိပြီးတော့ ၎င်းဝင်ငွေများဖြင့် ရေလမ်းကြောင်းထိန်းသိမ်းရေး Facilities များကို ဆောင်ရွက်နေရ ပါတယ်။ Japan ODA Loan ချေးငွေ အမေရိကန်ဒေါ်လာ သန်း ၂၀၀ ဖြင့် သီလဝါတွင် ခေတ်မီဘက်စုံသုံး ကုန်သေတ္တာတံတား တည်ဆောက်ပြီးတော့ ဆိပ်ကမ်းဝန်ဆောင်မှု operator ထံသို့ ငှားရမ်းဆောင်ရွက်မည် ဖြစ်ကြောင်း သိရှိရပါတယ်။ ယခုကဲ့သို့ BOT ဖြင့်ဆောင်ရွက်ခြင်း၊ ချေးငွေရယူတည်ဆောက်ပြီးတော့ ပြန်လည်ငှားရမ်းတဲ့စနစ်များကို ပြန်လည်သုံးသပ်သင့်ပါတယ်။ နိုင်ငံတော်ရဲ့ ပထဝီအနေအထားနဲ့ ဖွံ့ဖြိုး တိုးတက်မှု အလားအလာများမှ ရရှိမယ့်အကျိုးအမြတ်များကို နိုင်ငံသားများခံစားခွင့်ရရှိစေရမှာ ဖြစ်ပါတယ်။ ယခုဆောင်ရွက်နေတဲ့ပုံစံများမှာ နိုင်ငံရဲ့ အကောင်းဆုံးအခွင့်အလမ်းနဲ့ ျားကို လက်လွှတ် ဆုံးရှုံးနေရသကဲ့သို့ ဖြစ်နေပါတယ်။ သို့ပါ၍ မြန်မာ့ဆက်သွယ်ရေးလုပ်ငန်းနဲ့ မြန်မာ့ဆိပ်ကမ်းအာဏာပိုင် ကဲ့သို့ အလားအလာကောင်းများရှိနေတဲ့ နိုင်ငံပိုင်လုပ်ငန်းများအား Corporatization အတွက် မူဝါဒများ ပီပီပြင်ပြင်ချမှတ်ခြင်း၊ ဥပဒေလုပ်ထုံးလုပ်နည်းများ ပြင်ဆင်ပြောင်းလဲခြင်း၊ လုပ်ငန်းစဉ်အဆင့်ဆင့် ချမှတ် ဆောင်ရွက်ခြင်းဖြင့် စီးပွားရေးကော်ပိုရေးရှင်းများအဖြစ် ပြောင်းလဲဆောင်ရွက်သင့်ပါကြောင်း အကြံပြု အပ်ပါတယ်။ လျှပ်စစ်နှင့် စွမ်းအင်ဝန်ကြီးဌာန BOT စနစ်နဲ့ ရေအားလျှပ်စစ်စီမံကိန်း ၅ ခုကို ခွင့်ပြုထားကြောင်း သိရပါတယ်။ စိစစ်တွေ့ရှိချက်များမှာ ချေးငွေအတွက် နိုင်ငံတော်မှ တာဝန်ခံချေးပေးရတယ်။ အရင်းနဲ့ အတိုး ပေးဆပ်မှုကို နိုင်ငံတော်ဘဏ္ဍာမှ ကြိုတင်ကျခံပေးရတယ်။ စက်ပစ္စည်းတွေဝယ်ယူဖို့အတွက် ၁၀ ရာခိုင်နှုန်း Down paymentကို ကြိုတင်စိုက်ထုတ် ကျခံပေးရတယ်။ လျှပ်စစ်ဓာတ်အားခကိုလည်း နိုင်ငံပိုင်ရေအား လျှပ်စစ်နှုန်းထက် ၃ ဆကျော်ခန့်ပေးပြီးတော့ ပြန်လည်ဝယ်ယူရပါတယ်။ အရင်းကြေကာလအထိ ဝင်ငွေခွန် ၅၀ ရာခိုင်နှုန်း ကင်းလွတ်ခွင့်ပြုထားပါတယ်။ အနှစ် ၆၀ BOT စနစ် ခွင့်ပြုပေးထားပါတယ်။ ဆောင်ရွက်တဲ့ ပုံသဏ္ဌာန်နဲ့ လုံးဝမကိုက်ညီဘဲနဲ့ ပုဂ္ဂလိကအကျိုးစီးပွားအတွက် ဆောင်ရွက်တဲ့ပုံသဏ္ဌာန် ဖြစ်နေပါတယ်။ ပြန်လည်စီစစ် ညှိနှိုင်းပြင်ဆင်သင့်ပါကြောင်း အကြံပြု အပ်ပါတယ်။ အခြားဖက်စပ်ကုမ္ပဏီများဖြင့် ဆောင်ရွက်တဲ့ ရေအားလျှပ်စစ်လုပ်ငန်းများ၊ တီကျစ်ကျောက်မီးသွေး စက်ရုံငှားရမ်းမှု၊ ကျောက်မီးသွေးဝယ်ယူမှုများတွင်လည်း လုပ်ထုံးလုပ်နည်း အားနည်းချက်များကြောင့် နိုင်ငံတော်အတွက် နစ်နာဆုံးရှုံးမှုများ ဖြစ်ပေါ်လျက်ရှိနေပါတယ်။ ယခုအခါမှာ လျှပ်စစ်စွမ်းအင်လိုအပ်ချက် ကို ဖြည့်ဆည်းနိုင်ဖို့အတွက် တိုင်းဒေသကြီးနဲ့ ပြည်နယ်အသီးသီးမှာ ရင်းနှီးမြှုပ်နှံမှုပုံသဏ္ဌာန်အမျိုးမျိုး၊ ထုတ်လုပ်မှုနည်းလမ်းအမျိုးမျိုး၊ ဈေးနှုန်းအမျိုးမျိုးဖြင့် လာရောက်ကမ်းလှမ်းလျက်ရှိနေပါတယ်။ MoU အချို့ကိုလည်း သဘောတူညီပြီးဖြစ်ကြောင်းလဲ သိရှိရပါတယ်။ သို့ပါ၍ လျှပ်စစ်နဲ့ စွမ်းအင်ဝန်ကြီးဌာနအနေနဲ့ ပြည်ထောင်စုတစ်ခုလုံးကို လွှမ်းခြုံသော မူဝါဒများ၊ လုပ်ငန်းစဉ်များကို ချမှတ်ပြီးတော့ ဥပဒေလုပ်ထုံးလုပ်နည်းများ၊ မြေယာငှားရမ်းမှုနည်းလမ်းများ ပြဋ္ဌာန်း ပေးခြင်းဖြင့် ရေရှည်ဖွံ့ဖြိုးတဲ့ လျှပ်စစ်စွမ်းအင်ထုတ်လုပ်မှုကို ရရှိစေရန် ဆောင်ရွက်သင့်ကြောင်း အကြံပြု အပ်ပါတယ်။ အမှတ်(၂) သံမဏိစက်ရုံ မြင်းခြံဟာ တရုတ်နိုင်ငံ CDB ဘဏ်မှ ချေးငွေယူရို ၁.၁ရ ဘီလီယံနဲ့ ပြည်တွင်းကျပ်ငွေ ၄၂၃.၅ ဘီလီယံ သုံးစွဲပြီးဖြစ်တဲ့ စီမံကိန်းတစ်ခုဖြစ်ပါတယ်။ ကုန်ကြမ်းဖြစ်တဲ့ သံမဏိ Billet နဲ့ Slab များကိုသာ ထုတ်လုပ်နိုင်ပြီးတော့ ကုန်ချောအဆင့်များ ပြီးစီးခြင်းမရှိသေးပါဘူး။ နှစ်စဉ် အတိုးငွေ၊ ကတိခံကြေးနဲ့ အရင်းကိုပါ ပြန်လည်ပေးဆပ်နေရပြီ ဖြစ်ပါတယ်။ ဝန်ထမ်းလစာ၊ စွမ်းအင်နဲ့ အခြားကုန်ကျစရိတ်များဖြင့် များစွာအရှုံးပေါ်ပြီးတော့ နိုင်ငံတော် အတွက် ဆုံးရှုံးမှုများ ဖြစ်ပေါ်နေပါတယ်။ ယနေ့ မြန်မာနိုင်ငံရဲ့ Steel သုံးစွဲမှုဟာ ပျမ်းမျှလူတစ်ဦးလျှင် ၄၅.၄ kg ဖြစ်ပြီးတော့ ဒေသအတွင်းမှာ အနိမ့်ဆုံးမှာရှိနေပါတယ်။ မြင်းခြံစက်ရုံစွမ်းအားပြည့် ထုတ်လုပ် နိုင်မယ်ဆိုရင် တစ်နှစ်လျှင်တန်ချိန် ၄ သိန်းမှ ၅ သိန်းထိရှိပြီးတော့ ယနေ့ပြည်တွင်းသုံးစွဲမှုရဲ့ ၂၀ ရာခိုင်နှုန်း ကိုသာ ထုတ်လုပ်ပေးနိုင်မှာ ဖြစ်ပါတယ်။ ဖွံ့ဖြိုးတိုးတက်မှုနဲ့အတူ နှစ်အလိုက်တိုးတက်လာမယ့် Steel သုံးစွဲမှု ပြည်တွင်းဈေးကွက်ကြီး ရှိနေပါတယ်။ စက်မှုဝန်ကြီးဌာနအနေဖြင့် ပညာရှင်များဖြင့် ဆန်းစစ်အကဲဖြတ်ခြင်း၊ ဘဏ္ဍာရေးလိုအပ်ချက် အတွက် အထောက်အပံ့များရှာဖွေခြင်း၊ စိန်ခေါ်မှုများကိုဖြေရှင်းဆောင်ရွက်ခြင်း၊ စီပွားရေးလုပ်ငန်းအုပ်ချုပ်မှု ပုံသဏ္ဌာန် Corporate Governance ပုံသဏ္ဌာန်ကိုပြောင်းလဲခြင်းဖြင့် အလျင်အမြန် ဆုံးဖြတ်ဆောင်ရွက် သင့်ပါကြောင်း အကြံပြုအပ်ပါတယ်။ အစီရင်ခံစာပါအခွန်ကင်းလွတ်ခွင့်တွေမှာ မြန်မာနိုင်ငံရင်းနှီးမြှုပ်နှံမှု ကော်မရှင်ခွင့်ပြုချက်ပါ ကုမ္ပဏီအမူအတွဲ ၂၈၁၆ ခုအတွက် အကောက်ခွန်နဲ့ ကုန်သွယ်ခွန် စုစုပေါင်း ကျပ်ငွေ ၂၈၆.၂၄၄ ဘီလီယံ ကင်းလွတ်ခွင့်ပြုခဲ့ကြောင်း သိရှိရပါတယ်။ ဥပဒေ၊ နည်းဥဒေများနှင့်အညီ ပြန်လည်စိစစ်သင့်ကြောင်း တိုက်တွန်းအပ်ပါတယ်။ ယခုအခါ ၂၀၁၆ မြန်မာနိုင်ငံရင်းနှီးမြုပ်နှံမှုဥပဒေ ပြဋ္ဌာန်းပြီးဖြစ်သဖြင့် MIC အနေဖြင့် ခွင့်ပြုပြီးရင်းနှီးမြုပ်နှံမှုများကို ဥပဒေ ပုဒ်မ ၇၅၊ ၇၇၊ ၇၈ နှင့် နည်းဥပဒေပါ အခွန်ကင်းလွတ်ခွင့် သို့မဟုတ် သက်သာခွင့်စိစစ်ရေးအတွက် သတ်မှတ်ချက်များနှင့်အညီ ပြန်လည်စိစစ်ကြပ်မတ်သင့်ပါကြောင်း အကြံပြုအပ်ပါတယ်။</speech>
<speech type="speaker">ဒေါက်တာတင်ဌေးအောင် ရေစကြိုမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1488">ဒေါက်တာတင်ဌေးအောင်(ရေစကြိုမဲဆန္ဒနယ်၊ မကွေးတိုင်းဒေသကြီး)</mp>လေးစားရပါသော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါခင်ဗျာ။ ကျွန်တော့အနေနဲ့ ပြည်သူ့ ငွေစာရင်းပူးပေါင်းကော်မတီက ပြည်ထောင်စုလွှတ်တော်သို့ ၁-၈-၂၀၁ရ ရက်နေ့မှာ တင်သွင်းခဲ့တဲ့ အစီရင် ခံစာ (၉/၂၀၁၇) ပါသမဝါယမဦးစီးဌာနရဲ့ ဆောင်ရွက်ချက်များနဲ့စပ်လျဉ်း၍ အကြံပြု ထောက်ခံ ဆွေးနွေး သွားမှာဖြစ်ပါတယ်။ နာယကကြီးခင်ဗျား။ ဦးစွာ အစီရင်ခံစာရဲ့ စာမျက်နှာ(၇၈)မှာ တရုတ်နိုင်ငံ EXIM Bank မှ အမေရိကန်ဒေါ်လာ သန်း ၇၀၀ ချေးယူရန်မှာ ပထမစမ်းသပ် ၁၀၀ သန်းနဲ့ ဒုတိယအဆင့် သန်း ၃၀၀ ချေးယူဆောင်ရွက်ခဲ့ရာမှာ စမ်းသပ်ချေးငွေ ဒေါ်လာသန်း ၁၀၀ အနက်က ပထမ သန်း ၅၀ ချေးယူပြီးတဲ့ ဒေါ်လာတန်ဖိုးမြင့်တက်တဲ့အတွက် ကျပ်ငွေ ၁.၉၇၄ ဘီလီယံ ပိုမိုပေးဆပ်ခဲ့ရကြောင်း ဖော်ပြခဲ့ သော်လည်းပဲ ဗဟိုသမဝါယမအသင်းအနေဖြင့် သီးသန့်ရန်ပုံငွေ ၇.၀၂ လျာထားငွေများအနက်က ၄.၂၀ ရာခိုင်နှုန်းကို ငွေလဲနှုန်းပြောင်းလဲမှု၊ သဘာဝဘေးအန္တရာယ်နဲ့ ကြွေးဆုံးများအတွက် သီးသန့်ရန်ပုံငွေအဖြစ် ထားရှိကြောင်း လေ့လာတွေ့ရှိရပါတယ်။ ဒီသီးသန့်ရန်ပုံငွေကို အသင်းက သိမ်းဆည်းထားပါသလား၊ ဘဏ်မှာ အပ်ထားပါသလား ဖော်ပြထားတာကို မတွေ့ရှိရပါဘူး။ ဒါကိုရှင်းလင်းစွာ ဖော်ပြသင့်ပါတယ်။ ဒါ့အပြင် ဒီသီးသန့်ရန်ပုံငွေကို ငွေလဲနှုန်းပြောင်းလဲမှု၊ သဘာဝဘေးအန္တရာယ်နဲ့ ကြွေးဆုံးကိစ္စများအတွက် မည်မျှ သုံးစွဲခဲ့ရ၍ မည်မျှကျန်ရှိကြောင်း မြင်သာထင်သာရှိရှိ ဖော်ပြသင့်ကြောင်း အကြံပြုလိုပါတယ်။ ဒုတိယပိုင်းအနေနဲ့ အစီရင်ခံစာရဲ့ စာမျက်နှာ(၈၂)ပါ သမဝါယမဦးစီးဌာနက ကိုရီးယားနိုင်ငံ ချေးငွေ USD သန်း ၁၀၀ ဖြင့် Daedong လယ်ယာသုံးစက်ကိရိယာ တင်သွင်းရောင်းချခြင်းလုပ်ငန်းများ ဆောင်ရွက်ရာမှာ တောင်သူလယ်သမားများ၏လိုအပ်ချက်ထက် များစွာပိုမိုဝယ်ယူခြင်း၊ နိုင်ငံ၏ ရေ၊ မြေ၊ သဘာဝနှင့်မကိုက်ညီ၍ ပြန်လည်လဲလှယ်ရခြင်းကြောင့် ကုန်ကျစရိတ်များ ပိုမိုများပြားခြင်း၊ မှာယူထားသော စက်ကိရိယာများအား အပြည့်အဝ ဖြန့်ဖြူးရောင်းချနိုင်မှု မပြုနိုင်ခြင်းနှင့် လက်ကျန်ပစ္စည်းများအပေါ်မှာ အရင်းအတိုးပေးဆပ်နေရ၍ ဗဟိုသမဝါယမအသင်းရဲ့ ရန်ပုံငွေလျော့နည်း ကျဆင်းနေခြင်းတို့ကို အားနည်းချက် အဖြစ်ထောက်ပြထားတဲ့ ပြည်သူ့ငွေစာရင်းပူးပေါင်းကော်မတီရဲ့ သုံးသပ်ချက်နဲ့ ဒီစီမံကိန်းကို မဆောင်ရွက်မီ ကပင်လျင် ကျွမ်းကျင်ပညာရှင်များ၊ ကျွမ်းကျင်ဝန်ထမ်းများ လေ့ကျင့်မွေးမြူစုဆောင်းခြင်း၊ မြို့နယ်အလိုက် စက်ပြင်ရုံများ၊ တည်ရှိပြီးသော စက်မှုလယ်ယာဦးစီးဌာနများနှင့် ချိတ်ဆက်ပူးပေါင်းခြင်း၊ စက်ကိရိယာများ ပြင်ဆင်ထိန်းသိမ်းရန် ဝန်ဆောင်မှုပေးမယ့် ကျွမ်းကျင်ဝန်ထမ်းများ စုဆောင်းခြင်းနှင့် စက်ပြင်အလုပ်ရုံများ ပြင်ဆင်ထားခြင်းလုပ်ငန်းတို့ကို ကြိုတင်ပြင်ဆင်ထားသင့်ပါကြောင်း ပြည်သူ့ငွေစာရင်းပူးပေါင်းကော်မတီရဲ့ သုံးသပ်အကြံပြုချက်တို့ဟာ အင်မတန်အရေးကြီးလိုအပ်ချက်များကို ထောက်ပြထားတာဖြစ်တဲ့အတွက် အပြည့်အဝ ထောက်ခံအပ်ပါတယ်။ နာယကကြီးခင်ဗျား။ တတိယပိုင်းအနေနဲ့ ၂၀၁၃ ခုနှစ်က ပြဋ္ဌာန်းခဲ့တဲ့ သမဝါယမအသင်း နည်းဥပဒေ များမှ အမိန့်ကြော်ငြာစာအမှတ်(၅၂/၂၀၁၃) ပါနည်းဥပဒေ အခန်း ၂ ပုဒ်မ ၄ ပုဒ်မခွဲ (က)၊ (ခ)၊ (ဂ)၊ (ဃ) တို့မှာ ကုန်ထုတ်သမဝါယမအသင်း၊ ဝန်ဆောင်မှုသမဝါယမအသင်း၊ ကုန်သွယ်မှုသမဝါယမအသင်းနဲ့ အထွေထွေ သမဝါယမအသင်းဟူ၍ သမဝါယမအသင်းအဆင့်ဆင့်မှာ ဒီလုပ်ငန်း ၄ မျိုး ပါဝင်ကြောင်းတွေ့ရှိရပါတယ်။ အခုအခါမှာ ဒီလုပ်ငန်း ၄ မျိုးထဲက ဝန်ဆောင်မှုသမဝါယမအသင်း လုပ်ငန်းတစ်ခုတည်းကိုသာ ဆောင်ရွက် နိုင်တော့ကြောင်း လေ့လာတွေ့ရှိရပါတယ်။ ကောင်းပါပြီ။ ဒီလုပ်ငန်းတစ်ခုတည်းကရော နိုင်ငံသူ၊ နိုင်ငံသား၊ အသင်းသား ဘယ်လောက်များကို အကျုံးဝင်အောင် အကျိုးပြုနိုင်ပါရဲ့လား လေ့လာကြည့်တဲ့အခါမှာတော့ အသင်းသား ၂၆၄,၁၃၅၀ ဦးကိုသာ အကျိုးပြု နေကြောင်း တွေ့ရှိရပါတယ်။ နိုင်ငံရဲ့ လူဦးရေနဲ့စာရင် အလွန် နည်းပါးသေးတယ်လို့ သုံးသပ်တင်ပြလိုပါတယ်။ နာယကကြီးခင်ဗျား။ တစ်ချိန်က သမဝါယမအသင်းဆိုတာ နိုင်ငံသူ၊ နိုင်ငံသားအားလုံးရဲ့ စားဝတ် နေရေး၊ စီးပွားရေးတွေကို များစွာ အလုပ်အကျွေးပြုနိုင်ခဲ့လို့ ပြည်သူတို့ရဲ့ ယုံကြည်အားကိုးရာ၊ အားထားပြုရာ အသင်းကြီးဖြစ်ခဲ့ပါတယ်။ ဒီလိုအဖွဲ့အစည်းကြီးဟာ ဒီနေ့ ဒီာ ဒီလိုအခြေအနေမျိုး ရောက်နေ တာဟာ ဘာ့ကြောင့်ပါလဲ၊ လေ့လာဆန်းစစ်ဖို့ါပြီ၊ တာဝန်ရှိသူအဆင့်ဆင့်က အခြေခံသမဝါယမ အသင်းများအထိ ထဲထဲဝင်ဝင်၊ မှန်မှန်ကန်ကန် လေ့လာစိစစ်သုံးသပ်ပြီး နိုင်ငံသူ၊ နိုင်ငံသားအများတို့ရဲ့ အကျိုးစီးပွားကို ထိထိရောက်ရောက် ဖော်ဆောင်အလုပ်အကျွေးပြုနိုင်သည့် အသင်းကြီးအဖြစ် ပြန်လည် နိုးထလာအောင် ဆောင်ရွက်ဖို့လိုအပ်နေပြီဖြစ်ပါကြောင်း အကြံပြုတင်ပြရင်း နိဂုံးချုပ်ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">ဒေါက်တာသန်းအောင်စိုး မင်းလှမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1447">ဒေါက်တာသန်းအောင်စိုး(မင်းလှမဲဆန္ဒနယ်၊ ပဲခူးတိုင်းဒေသကြီး)</mp>လေးစားရပါသော ပြည်ထောင်စုလွှတ်တော် နာယကကြီးနှင့် ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စုအဆင့် ဝန်ကြီးများနှင့် ဧည့်သည်တော်များ အားလုံးမင်္ဂလာပါ။ ကျွန်တော်ကတော့ ပဲခူးတိုင်းဒေသကြီး မင်းလှ မဲဆန္ဒနယ်က ပြည်သူ့လွှတ်တော်ကိုယ်စားလှယ် ဒေါက်တာသန်းအောင်စိုး ဖြစ်ပါတယ်။ ပြည်ထောင်စု စာရင်းစစ်ချုပ်ရုံးမှ ပေးပို့တဲ့ ၂၀၁၅-၂၀၁၆ ဘဏ္ဍာရေးနှစ် ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေပါ ပြည်ထောင်စု၏အရအသုံးစာရင်းများ စစ်ဆေးချက်အစီရင်ခံစာအပေါ် ပြည်သူ့ငွေစာရင်းပူးပေါင်း ကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ(၉/၂၀၁၇)နှင့် စပ်လျဉ်းပြီးတော့ စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာန၊ ကျေးလက်ဒေသဖွံ့ဖြိုးတိုးတက်ရေးဦးစီးဌာနရဲ့ မြစိမ်းရောင် ကျေးရွာစီမံကိန်းနဲ့ ပတ်သက်ပြီး ဆွေးနွေးတင်ပြသွားမှာ ဖြစ်ပါတယ်။ ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်များခင်ဗျား။ မြစိမ်းရောင် ကျေးရွာစီမံကိန်းဆိုတာ ဘရာဇီးနှင့် ဖိလစ်ပိုင်နိုင်ငံတို့မှာ သုံးနေတဲ့ Conditional Cash Transfers လို့ခေါ်တဲ့ ဆင်းရဲနွမ်းပါးသူတွေကို ထောက်ပံ့တဲ့နည်းကို မှီငြမ်းထားတာဖြစ်ပါတယ်။ မြန်မာနိုင်ငံမှာ ၂၀၁၄ ခုနှစ်ကတည်းကစခဲ့ပြီး ကျေးရွာ တစ်ရွာကို ကျပ်သိန်း ၃၀၀ နှင့် မတည်ငွေတည်ထောင်ပေးပြီး ချေးငွေထုတ်ယူတဲ့အစီအစဉ် ဖြစ်ပါတယ်။ ဆင်းရဲမှု ၃၂ ရာခိုင်နှုန်းကနေ ၂၀၁၅ ခုနှစ်မှာ ၁၆ ရာခိုင်နှုန်း အထိ လျှော့ချဖို့ ရည်ရွယ်ချက်ထားပြီး ဆောင်ရွက်ခဲ့တာ ၂၀၁၅ ခုနှစ်အပြီးမှာ ရည်ရွယ်ချက်အတိုင်း အကောင်အထည်ဖော်မှု အောင်မြင် မအောင်မြင်ဆိုတာ ဖော်ပြထားတာမတွေ့ရပါဘူး။ အလုပ်အကိုင် အခွင့်အလမ်းဖန်တီးပေးဖို့၊ မိသားစုဝင်ငွေတွေ တိုးပွားလာစေဖို့ တစ်နိုင်တစ်ပိုင်စိုက်ပျိုးရေး၊ မွေးမြူရေး လုပ်ငန်းတွေ ဆောင်ရွက်ခြင်းဖြင့် စားနပ်ရိက္ခာဖူလုံဖို့နှင့် အဟာရပြည့်ဝစေဖို့၊ ကျေးလက်အခြေခံ အဆောက် အအုံတွေ ကောင်းမွန်အောင် ဆောင်ရွက်ပေးခြင်းဖြင့် ကျေးလက်ကုန်ထုတ်လုပ်ငန်းတွေ ဖွံ့ဖြိုးတိုးတက်ဖို့၊ ကျေးလက်လူထုရဲ့စွမ်းဆောင်ရည်တိုးတက်လာစေဖို့နှင့် မမျှော်မှန်းနိုင်တဲ့ ဘေးအန္တရာယ်တွေကျရောက် လာပါက တုံ့ပြန်အားကောင်းသော လူမှုအဖွဲ့အစည်းများ ပေါ်ပေါက်လာစေဖို့ဆိုတဲ့ ရည်ရွယ်ချက်တွေရှိပါတယ်။ အတိုးနှုန်းကိုလည်း ငွေတစ်ရာကို တစ်လပြား ၅၀ ကနေ တစ်ကျပ်ခွဲလောက်အထိသာ သတ်မှတ်လို့ အတိုး တွေလည်းရပါတယ်။ ဒါပေမယ့် ရည်ရွယ်ချက်တွေအတိုင်း ပေါက်မြောက်ရဲ့ လားဆိုတာကိုတော့ ဆန်းစစ်ရမှာဖြစ်ပါတယ်။ အိမ်ခြေ ၈၀ အထက်ရှိတဲ့ရွာကိုပေးတာ၊ ရွာသေးရင် ၂ ရွာ ၃ ရွာပေါင်း၊ ရွာကြီးတော့လည်းပဲ သိန်း ၃၀၀ ပါပဲ။ ပိုမရပါဘူး။ တကယ်ဆင်းရဲသားတွေ မရဘဲနဲ့ ရတဲ့ငွေကို အချိုးကျမျှယူပြီး၊ မျှပြီးယူတာတို့၊ ကျေးရွာ ကော်မတီရဲ့ ပါတဲ့လူကပိုယူတာတို့ တွေ့ရပြီးတော့ ရွာသားချင်းမကြေလည်မှုတွေလည်း တွေ့ရပါတယ်။ အရင်းမပျောက်ပြန်ဆပ်ရတာမို့ ပြန်ဆပ်ချိန်နီးတဲ့အခါမှာ အရင်းပြဖို့ အပြင်က အတိုးကြီးကြီးနဲ့ချေးယူပြီး ပြရတဲ့လူတွေလည်းရှိပါတယ်။ အထူးသဖြင့် မွေးမြူရေးလုပ်တဲ့လူတွေဆို စစ်ဆေးခါနီးမှ သူများ ဝက်၊ ဆိတ်၊ နွား စတာတွေကို ခဏငှားပြီး ပြတဲ့သူတွေလည်းရှိပါတယ်။ ဗမာပြည်မှာ ကျေးရွာပေါင်း ၆၃,၈၉၉ ရွာ ရှိပြီး ဆောင်ရွက်ပေးနိုင်တာက ရွာပေါင်း ၉,၉၀၄ လို့ဖော်ပြထားတာတွေ့ရပါတယ်။ ဒီစီမံကိန်းအတွက် နိုင်ငံတော် က ၂၄၁.၇၁ ဘီလီယံ သုံးစွဲထားတာလည်း သိရပါတယ်။ တစ်နိုင်ငံလုံး ရွာတိုင်းအတွက်ရဖို့ဆိုရင် ဒီနှုန်းနဲ့ သွားနေရင်တောင်မှ ရ နှစ်ကနေ ၁၅ နှစ်လောက်အထိကြာမှ ရွာတိုင်းရနိုင်မှာပါ။ ဆင်းရဲတဲ့ရွာသာပေးမယ် ဆိုပေမယ့် ရွာတိုင်းဆင်းရဲတယ်ဆိုပြီးတော့ အားလုံးမျှမျှတတလိုချင်မှာ လူတွေရဲ့ သဘောပါ။ အတိုးရငွေ တွေကိုလည်း ၃ နှစ်ပြည့်ပြီးမှ အတိုးရငွေတွေရဲ့ ၅၀ ရာခိုင်နှုန်းကို ပြန်ချေးမယ်။ ၅၀ ရာခိုင်နှုန်းကို ကျေးရွာဖွံ့ဖြိုးရေးလုပ်ငန်းတွေမှာ သုံးမယ်ဆိုတာတွေ့ရပါတယ်။ နိုင်ငံတော်ကို ပြန်လည်ပေးသွင်းခြင်း စီမံကိန်းမှာ လုံးဝမတွေ့ရပါဘူး။ နှစ်တိုင်းနိုင်ငံတော်ကချည်း ပံ့ပိုးနေရရင်လည်း မဖြစ်သင့်ပါဘူး။ အတိုး ငွေတွေကနေ သတ်မှတ်ရာခိုင်နှုန်းနှင့်ပြန်ပြီးတော့ သွင်းစေပြီးတော့ အခြားမရသေးတဲ့ ကျေးရွာတွေကို ငွေထုတ်ပေးခြင်းအားဖြင့် နိုင်ငံတော်ငွေ သက်သာစေမှာဖြစ်ပါတယ်။ စီမံကိန်းမှာ မပါလို့ဆိုပြီးတော့ မလုပ်ဘဲ၊ မပြင်ဘဲ မနေသင့်ပါဘူး။ ပြုပြင်သင့်ရင် ဥပဒေတွေတောင် ပြုပြင်နေရတဲ့ဒီစီမံကိန်းရဲ့ ဆောင်ရွက်ချက်တွေကိုလည်း ပြန်လည်စဉ်းစားသင့်ပါတယ်။ သင်တန်းတွေ၊ နည်းပညာတွေ၊ လူထုစည်းရုံးရေး တွေကိုတော့ နယ်သာလန်အခြေစိုက် အောက်စဖန်းနိုဗစ်ကနေပြီးတော့ စွမ်းဆောင်ပြုလုပ်ပေးနေပြီးတော့ ge:caosmpečegaoz odcos Eco Dep oğu sogzogi KCWG ORI MHDO O NAG OP Heart Land တို့ စတဲ့အဖွဲ့အစည်းတွေက ဆောင်ရွက်ပေးနေတာဖြစ်ပါတယ်။ စောင့်ကြည့်လေ့လာခြင်းနှင့် အကဲဖြတ်သုံးသပ်ခြင်း (Monitoring and Evaluation) ကိုလည်း (MDI) Myanmar Development Institutei p969:aespagsaopd: (SPPRG) OS:$:sadce ဖွံ့ဖြိုးတိုးတက်ရေးအသင်း (Eco Dep) ကပြုလုပ်နေတယ်လို့ သိရပါတယ်။ အစိုးရလုပ်သမျှ စီမံကိန်း မှန်သမျှ အားလုံးကောင်းပါသည်ခင်ဗျား ဆိုရင်တော့ တိုးတက်မှာမဟုတ်ပါဘူး။ ခုနက Third Party တွေဖြစ်တဲ့ လွတ်လပ်တဲ့အဖွဲ့အစည်းတွေက ဘယ်ဘက်မှဘက်မလိုက်ဘဲနဲ့ လုပ်သင့်သလား၊ မလုပ်သင့်ဘူးလား၊ ပြုပြင် သင့်သလား၊ မပြုပြင်သင့်ဘူးလား ဆိုတာတွေကို အားမနာတမ်း ထောက်ပြဝေဖန်မှ တိုးတက်မှုတွေ ရရှိမှာဖြစ်ပါတယ်။ ထိရောက်တဲ့မေးခွန်းတွေလည်း ပြင်ဆင်ထားတာတွေ့ရပါတယ်။ လိုအပ်တဲ့ဒေသက pzadoo zadCOosq602383:00:o sacosamodopasows: (Reaching to the Needing People). အကျိုးဖြစ်ထွန်းစေရဲ့ လား (Increase household Income)၊ ဆင်းရဲ့ နွမ်းပါးမှုကိုရော လျှော့ချနိုင်ရဲ့ လား (Poverty elevated), 6021:8şe Bloopdoeğl:69.0 32600sodsamlococos: (Accumulation of Local socio economic development) a od 60:2$:6038. ooo opodoopraos:odo cosas ပါကြောင်း ဆွေးနွေးအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးခင်မောင်သီ လွိုင်လင်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="428">ဦးခင်မောင်သီ(လွိုင်လင်မဲဆန္ဒနယ်၊ ရှမ်းပြည်နယ်)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့် လွှတ်တော်ကိုယ်စားလှယ်များ၊ ဖိတ်ကြားထားသော ပြည်ထောင်စုဝန်ကြီးများ၊ ဒုတိယဝန်ကြီးများ၊ ဧည့်သည်တော်များအားလုံး ကိုယ်စိတ်နှစ်ဖြာ ကျန်းမာချမ်းသာပါစေကြောင်း ဆုတောင်း မေတ္တာပို့သရင်းနဲ့ ရွှင်လန်းချမ်းမြေ့ပါစေလို့ နှုတ်ခွန်းဆက်သ ဂါရဝပြအပ်ပါတယ်။ ကျွန်တော်ကတော့ ရှမ်းပြည်နယ်(တောင်ပိုင်း) လွိုင်လင်မဲဆန္ဒနယ်က ပြည်ထောင်စုလွှတ်တော်ကိုယ်စားလှယ် ဦးခင်မောင်သီ ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ ပြည်ထောင်စုစာရင်းစစ်ချုပ်ရဲ့ ၂၀၁၅-၂၀၁၆ ဘဏ္ဍာရေးနှစ် စစ်ဆေးတွေ့ရှိချက်အစီရင်ခံစာအပေါ် ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာ(၉/၂၀၁၇)ကို လေ့လာဖတ်ရှုခဲ့ပါတယ်။ ပြည်ထောင်စု စာရင်းစစ်ချုပ်ရုံးရဲ့ အဓိကလုပ်ငန်းမှာ ဘဏ္ဍာရေးစာရင်းစစ်ဆေးခြင်း၊ စည်းမျဉ်းစည်းကမ်းများ လိုက်နာမှု စစ်ဆေးခြင်းနဲ့ လုပ်ငန်းဆောင်ရွက်မှုစစ်ဆေးခြင်းတို့ကို အလေးထား ဆောင်ရွက်လျက်ရှိကြောင်း သိရ ပါတယ်။ လုပ်ငန်းဆောင်ရွက်မှု စစ်ဆေးခြင်းဆိုရာမှာ အစိုးရဌာနများရဲ့ သုံးစွဲငွေများဟာ တန်ရာတန်ဖိုး ရရှိမှု၊ ခြိုးခြံချွေတာမှု၊ ထိရောက်အောင်မြင်မှု၊ စွမ်းဆောင်ရည်ရှိမှု စသည့်အမြင်များအဖြစ်နဲ့ ၂၀၁၅-၂၀၁၆ ဘဏ္ဍာရေးနှစ် ပြည်ထောင်စု၏ အရအသုံးစာရင်းများကို စစ်ဆေးခဲ့ပြီး ယခုအစီရင်ခံစာကို ရေးသားပြုစု ခဲ့တယ်လို့သိရပါတယ်။ ၂၀၁၅-၂၀၁၆ ခုနှစ် အမျိုးသားစီမံကိန်းဖြစ်တဲ့ လယ်ယာကဏ္ဍကြီး၊ စက်မှုကဏ္ဍကြီးနဲ့ ဝန်ဆောင်မှုကဏ္ဍကြီး ၃ ရပ်လုံးမှာ ယခင်နှစ်များကထက် တိုးတက်မှုရှိကြောင်းနဲ့ စွမ်းအင်ကဏ္ဍကတော့ အကောင်အထည်ဖော်နိုင်မှုများဟာ ယခင်နှစ်ကထက် လျော့နည်းခဲ့ကြောင်း ဖော်ပြထားတာတွေ့ရပါတယ်။ နိုင်ငံတော်ရဲ့ စီးပွားရေးအချက်အလက်များကို လေ့လာကြည့်ရာတွင် စီးပွားရေးဖွံ့ဖြိုးတိုးတက်မှု နှုန်းမှာ ၂၀၁၃-၂၀၁၄ ဘဏ္ဍာရေးနှစ် ဂျီဒီပီတိုးတက်မှုနှုန်း ရာခိုင်နှုန်းမှာ ၈.၄ ရာခိုင်နှုန်းဖြစ်ပြီး ၂၀၁၄-၂၀၁၅ ဘဏ္ဍာရေးနှစ်ရှေ့ပြေးအမှန်စာရင်းအရ ဂျီဒီပီတိုးတက်မှုနှုန်းမှာ ၈ ရာခိုင်နှုန်းဖြစ်ကြောင်း သိရှိရပါတယ်။ ၂၀၁၅-၂၀၁၆ ဘဏ္ဍာရေးနှစ် မတ်လကုန်အထိ ဂျီဒီပီတိုးတက်မှုနှုန်းမှာ ၇.၃ ရာခိုင်နှုန်းဖြစ်ကြောင်း တွေ့ရှိရပြီး ၂၀၁၄-၂၀၁၅ ဘဏ္ဍာရေးနှစ်နှင့်နှိုင်းယှဉ်ပါက လျော့နည်းခဲ့ကြောင်း တင်ပြထားပါတယ်။ ငွေကြေးဖောင်းပွမှု နှုန်းမှာ ၂၀၁၅-၂၀၁၆ ဘဏ္ဍာရေးနှစ်မှာ ၁၀.ရ ရာခိုင်နှုန်းဖြစ်ကြောင်း သိရှိရပြီးတော့ ၂၀၁၄-၂၀၁၅ ဘဏ္ဍာရေး နှစ်နဲ့နှိုင်းယှဉ်ပါက ငွေကြေးဖောင်းပွမှုနှုန်း မြင့်မားမှုများ ဖြစ်ပေါ်ခဲ့ပါတယ်။ ငွေကြေးဖောင်းပွမှုနှုန်း မြင့်မားမှုမဖြစ်အောင် နည်းလမ်းများ ရှာဖွေဆောင်ရွက်သင့်ပါကြောင်း ဆွေးနွေးတင်ပြအပ်ပါတယ်။ ပို့ကုန်၊ သွင်းကုန် အကောင်အထည်ဖော်ဆောင်ရွက်မှု အခြေအနေကိုဖော်ပြထားရာမှာ ၂၀၁၅-၂၀၁၆ ဘဏ္ဍာရေးနှစ် အမှန်စာရင်းအရ ပို့ကုန်အမေရိကန်ဒေါ်လာသန်း ၁၁,၁၃၆.၅ ဖြစ်ပြီး သွင်းကုန်မှာ အမေရိကန်ဒေါ်လာ သန်း ၁၆,၅၇၇.၈ ဖြစ်ကြောင်းတွေ့ရပါတယ်။ ကုန်သွယ်မှုလိုငွေမှာတော့ အမေရိကန်ဒေါ်လာသန်း ၅,၄၄၁.၃ ဖြစ်ပေါ်ကြောင်း တွေ့ရှိရပါတယ်။ ၂၀၁၄-၂၀၁၅ ဘဏ္ဍာရေးနှစ်နဲ့ နှိုင်းယှဉ်လျှင် ကုန်သွယ်မှုလိုငွေ မြင့်မား လျက်ရှိပါကြောင်း ဖော်ပြထားတာ လေ့လာတွေ့ရှိရပါတယ်။ ကုန်သွယ်မှုလိုငွေများ မြင့်မားမှုများ ဆက်လက် မဖြစ်ပေါ်အောင် ဆောင်ရွက်သင့်ပါကြောင်း အကြံပြုတင်ပြအပ်ပါတယ်။ ၂၀၁၅-၂၀၁၆ ဘဏ္ဍာရေးနှစ် ပြည်တွင်းကြွေးမြီလက်ကျန်မှာ ကျပ်ဘီလီယံ ၁၅,၇၂၄ တိတိဖြစ်ပြီး ပြည်ပကြွေးမြီလက်ကျန်မှာ ကျပ်ဘီလီယံ ၁၂.၂၄၆ တိတိဖြစ်ကြောင်း သိရပါတယ်။ ၂၀၁၅-၂၀၁၆ ဘဏ္ဍာရေးနှစ် ပြည်တွင်းပြည်ပကြွေးမြီနှင့် ဂျီဒီပီအချိုးမှာ ၃၈.၁ ဖြစ်ကြောင်း တွေ့ရှိရပါတယ်။ နောင်လာမယ့်နှစ်များမှာ ပြည်တွင်းပြည်ပကြွေးမြီနဲ့ ဂျီဒီပီအချိုး ၃၈.၁ ထက် ပိုမိုမြင့်မားမှုမရှိအောင် ဆောင်ရွက်ပေးနိုင်ပါရန် အကြံပြုအပ်ပါတယ်။ ပြည်ထောင်စုစာရင်းစစ်ချုပ်ရဲ့ သုံးသပ်အကြံပြုချက်များထဲမှာ လယ်ယာကဏ္ဍမှ စိုက်ပျိုးရေးလုပ်ငန်းများမှာ ရာသီဥတုအခြေအနေများကြောင့် ပျက်စီးဆုံးရှုံးမှုများ ဖြစ်ပေါ်ခဲ့သည့်အတွက် သဘာဝရာသီဥတုအခြေအနေပေါ်မူတည်၍ ရည်မှန်းချက်ပြည့်မီအောင် ချမှတ်ဆောင်ရွက်ရန် လိုအပ်ပါတယ်လို့ တင်ပြထားတာတွေ့ရှိရပါတယ်။ ပြည်ထောင်စုအစိုးရအဖွဲ့မှ အလေးထားဦးစားပေး ဆောင်ရွက်ပေးနိုင်ပါရန် ဆွေးနွေးတင်ပြရင်းနဲ့ ကျွန်တော်၏ ဆွေးနွေးတင်ပြချက်ကို ဒီမှာပဲနိဂုံးချုပ်ပါတယ်။ အားလုံးကို ကျေးဇူး တင်ပါတယ်။</speech>
<speech type="speaker">ဦးအောင်ကျော်ကျော်ဦး လှိုင်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1563">ဦးအောင်ကျော်ကျော်ဦး (လှိုင်မဲဆန္ဒနယ်၊ ရန်ကုန်တိုင်းဒေသကြီး)</mp>အားလုံးမင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ လှိုင်မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးအောင်ကျော်ကျော်ဦး ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ ၂၀၁၅-၂၀၁၆ ဘဏ္ဍာရေးနှစ် အရအသုံးဆိုင်ရာဥပဒေပါ ပြည်ထောင်စုစာရင်းစစ်ချုပ်ရုံးရဲ့ စစ်ဆေးချက်အစီရင်ခံစာအပေါ်မှာ ဝန်ကြီးဌာန ၃ ခုနဲ့ ပတ်သက်ပြီးတော့ ဆွေးနွေးတင်ပြသွားမှာဖြစ်ပါတယ်။ နိုင်ငံခြားရေးဝန်ကြီးဌာနမှာရှိတဲ့ သံရုံးများမှ ကောက်ခံရရှိငွေ ဘီလီယံ ၁၀၀ ကျော် ဘဏ္ဍာရေးဆိုင်ရာ ကန့်သတ်ချက်များကြောင့် ှဲမပို့နိုင်ဘူး။ စစ်ဆေးဖို့အခက်အခဲရှိတယ်လို့ အစီရင်ခံစာမှာဖော်ပြထားပါတယ်။ ဒါကြောင့်ဌာနတွင်း ကြီးကြပ်မှုစနစ် ပိုမိုအားကောင်းအောင်ဆောင်ရွက်ဖို့နဲ့ ဌာနတွင်းစာရင်းစစ်နဲ့ ပြည်ထောင်စုစာရင်းစစ်ချုပ်ရုံးတို့ ပူးပေါင်း ပြီးတော့ Joint Audit Team နဲ့ ထိရောက်ပီပြင်စွာစစ်ဆေးဖို့ အကြံပြုထားပါတယ်။ ဒါနဲ့ဆက်စပ်ပြီးတော့ ကျွန်တော့အနေနဲ့ နိုင်ငံတကာနဲ့ငွေကြေးဆိုင်ရာများ လွယ်ကူချောမွေ့စွာ ဆောင်ရွက်နိုင်ဖို့အတွက် ဘဏ်စနစ် ခေတ်မီဖွံ့ဖြိုးတိုးတက်ဖို့ ဆောင်ရွက်ဖို့နဲ့ ပြည်တွင်းဘဏ်တွေကို အလွန်အကျွံ အကာအကွယ်မပေးဘဲ နိုင်ငံခြားဘဏ်တွေကိုလည်း လုပ်ငန်းများဆောင်ရွက်ခွင့်ပြုဖို့ အကြံပြုလိုပါတယ်။ နိုင်ငံခြားရေးဝန်ကြီးဌာနအနေနဲ့ မြန်မာသံရုံးများမှာ နိုင်ငံကူးလက်မှတ် သက်တမ်းတိုးတာ၊ အခွန် ဆောင်တာကအစ သံရုံးနဲ့ပတ်သက်တဲ့ လုပ်ငန်းတွေမှာ ကြန့်ကြာမှုတွေ၊ အဆင်မပြေမှုတွေရှိပါတယ်။ ဒါတွေကိုအမြန်ဆုံး ကျွန်တော်တို့ ပြုပြင်သင့်ပါတယ်။ ပြည်ပမှာ အလုပ်လုပ်နေတဲ့ မြန်မာနိုင်ငံသားတွေ အများဆုံးရှိတဲ့ ထိုင်း၊ မလေး၊ စင်ကာပူ၊ တောင်ကိုရီးယား၊ ဂျပန် စတဲ့နိုင်ငံတွေမှာ သံရုံးနဲ့ပတ်သက်တဲ့ လုပ်ငန်းဆောင်တာတွေကို လွယ်ကူမြန်ဆန်စွာ အဆင်ပြေစေရန်နဲ့ မြန်မာနိုင်ငံသားတွေ ရသင့်ရထိုက်တဲ့ အခွင့်အရေးတွေရရှိဖို့၊ မြန်မာနိုင်ငံသားတွေကို အကာအကွယ်ပေးဖို့၊ နစ်နာမှုတွေကို ဖြေရှင်းပေးဖို့ ပိုမို လုပ်ဆောင်စေလိုပါတယ်။ လျှပ်စစ်နဲ့ စွမ်းအင်ဝန်ကြီးဌာနအနေနဲ့ တိုင်းပြည်ဖွံ့ဖြိုးတိုးတက်ရေးအတွက် မရှိမဖြစ်လိုအပ်တဲ့ လျှပ်စစ်ကဏ္ဍအတွက် ထုတ်လုပ်မှု၊ သယ်ပို့မှု၊ ဖြန့်ဖြူးမှု အပိုင်း ၃ ပိုင်းစလုံး အကြီးအကျယ်တိုးတက်ဖို့ လိုအပ်နေပါတယ်။ ထုတ်လုပ်မှုအနေနဲ့ 1 MW ကို ကျောက်မီးသွေးနဲ့ဆိုရင် ဒေါ်လာတစ်သန်း၊ ဆိုလာနဲ့ ဆိုရင် ဒေါ်လာတစ်သန်းခွဲလောက် ရင်းနှီးမြှုပ်နှံရမှာဖြစ်ပါတယ်။ သယ်ပိုးမှု Tranmission အတွက် 1 MW ကို ဒေါ်လာတစ်သန်း ရင်းနှီးမြှုပ်နှံမှာဖြစ်ပါတယ်။ ရင်းနှီးမြှုပ်နှံမှုပမာဏကြီးတာကြောင့် ပြည်တွင်းနဲ့ နိုင်ငံခြားရင်းနှီးမြှုပ်နှံမှုတွေကို အပိုင်း ၃ ပိုင်း လုံးမှာ ခွင့်ပြုသင့်ပါတယ်။ ကျောက်မီးသွေး၊ ဆိုလာ၊ အင်နာဂျီနဲ့ လျှပ်စစ်ထုတ်လုပ်ဖို့ ကမ်းလှမ်းထားတဲ့ နိုင်ငံခြားရင်းနှီးမြှုပ်နှံလိုသူတွေလည်း ရှိနေပါတယ်။ လျှပ်စစ်ထုတ်လုပ်ဖို့ဆိုရင် ကျွန်တော်တို့ ကျောက်မီးသွေး ဆိုရင် ၆ နှစ် ှာဖြစ်ပါတယ်။ EIA, SIA လုပ်ဖို့ ၃ နှစ်၊ တည်ဆောက်ဖို့ ၃ နှစ် ကြာမြင့်မှာ ဖြစ်ပါတယ်။ ဆိုလာနဲ့ထုတ်လုပ်မယ်ဆိုရင် ကျွန်တော်တို့ ၆ လမှ တစ်နှစ်အထိ ကြာမြင့်နိုင်တဲ့အတွက် ဒီကြိုတင်ပြင်ဆင်မှုတွေလုပ်ဖို့၊ လေ့လာဆန်းစစ်မှုတွေလုပ်ဖို့ MoU ထိုးသင့်ပါကြောင်း အကြံပြုတင်ပြအပ် ပါတယ်။ လျှပ်စစ်ဝန်ကြီးဌာနအောက်မှာရှိတဲ့ ပြည်ပချေးငွေနဲ့ တည်ဆောက်ခဲ့တဲ့ ဓာတ်မြေသြဇာစက်ရုံ ၅ ရုံမှာ အခုဟာ ၂ ရုံပဲ လည်ပတ်နေပါတယ်။ နှစ်စဉ် လစာစရိတ်တွေ၊ သဘာဝဓာတ်ငွေ့စရိတ်တွေ၊ လောင်စာ စရိတ်တွေ၊ ကုန်ထုတ်လုပ်မှုစရိတ်တွေများတာကြောင့် အရှုံးများစွာ ဖြစ်နေပါတယ်။ အဲဒီလိုပဲ ကျွန်တော်တို့ စက်မှုဝန်ကြီးဌာနလက်အောက်မှာရှိတဲ့ Caustic Soda စက်ရုံ၊ အမှတ်(၁)သံမဏိစက်ရုံ (မြင်းခြံ)၊ အမှတ်(၂) သံမဏိစက်ရုံ(ပင်းပက်) စတဲ့စက်ရုံ ၂၈ ရုံထက်မနည်းဟာ အောင်မြင်မှုမရဘဲနဲ့ ဆက်တိုက်အရှုံးပေါ်နေ ပါတယ်။ ဒီလျှပ်စစ်စွမ်းအင်ဝန်ကြီးဌာနအောက်မှာရှိတဲ့ ဓာတ်မြေသြဇာစက်ရုံတွေ၊ စက်မှုဝန်ကြီးဌာန အောက်မှာရှိတဲ့ စက်ရုံတွေဟာ တိုင်းပြည်ဘဏ္ဍာတွေကို နှစ်စဉ်အလဟဿ ဖြုန်းတီးပစ်နေသလို ဖြစ်နေ ပါတယ်။ ကျွန်တော်တို့နိုင်ငံထက် စီးပွားရေးကောင်းတဲ့၊ ငွေကြေးတောင့်တင်းတဲ့၊ စီမံခန့်ခွဲမှုပိုကောင်းတဲ့၊ နည်းပညာသာလွန်တဲ့၊ တစ်ကမ္ဘာလုံးရဲ့ထုတ်ကုန်တွေ ထက်ဝက်ကျော်ထုတ်လုပ်နေတဲ့ တရုတ်နိုင်ငံမှာတောင် အောင်မြင်နေတဲ့ နိုင်ငံပိုင်စီးပွားရေးလုပ်ငန်း SOE တွေကို ၂၀၁ရ ခုနှစ်မှာ ပုဂ္ဂလိကကို လွှဲပြောင်းဖို့၊ ဖက်စပ်လုပ်ဖို့၊ အများပိုင်လုပ်ဖို့အတွက် စတော့အိတ်ချိန်း ဈေးကွက်အပေါ်မှာတင်လာတာ ကျွန်တော်တို့ တွေ့ရပါတယ်။ ဒီဲ ကျွန်တော်တို့ စက်မှုဝန်ကြီးဌာနက လူနာတင်ကားတွေတပ်ဆင်ထုတ်လုပ်ဖို့ သံစိမ်းတွေ၊ စတီးဘက်လက်တွေ ထုတ်လုပ်မယ်လို့ ကြေညာထားပါတယ်။ Steel Billet တွေဟာ ပြင်ပဈေးကွက်မှာ ယှဉ်မရောင်းနိုင်လို့ ဦးပိုင်ကို ညှိနှိုင်းဈေးနဲ့ ရောင်းနေရတဲ့အခြေအနေ ဖြစ်ပါတယ်။ ၂၀၁၆ ခုနှစ်မှာ ပါကစ္စတန်က တရုတ်ကိုပို့တဲ့ ပို့ကုန်ဟာ ၈ ရာခိုင်နှုန်းကျဆင်းသွားပြီးတော့ သွင်းကုန်ဟာ ၂၉ ရာခိုင်နှုန်း တက်သွားပါတယ်။ ဘာကြောင့်လဲဆိုတော့ ကျွန်တော်တို့ တရုတ်က ဈေးလျှော့ထားတဲ့ သံမဏိတွေ စုပုံ ပြီးတော့ တင်ပို့တာကြောင့်ဖြစ်ပါတယ်။ ဒါကြောင့်ဒီလုပ်ငန်းတွေကို ကျွန်တော်တို့ အသေအချာလေ့လာ ဆန်းစစ်ဖို့လိုအပ်ပါတယ်။ ဒါကြောင့်နှစ်ပေါင်း ၃၀၊ ၄၀ လောက် အရှုံးပေါ်ပြီးတော့ အလုပ်မဖြစ်တဲ့ ကျွန်တော်တို့စက်ရုံတွေကို သေချာလေ့လာသုံးသပ်ပြီး ဈေးကွက်ကို ဦးတည်ထုတ်လုပ်တဲ့၊ စီမံခန့်ခွဲမှု ပိုကောင်းတဲ့ ပုဂ္ဂလိကပိုင်၊ အများပိုင် ဖက်စပ်လုပ်ငန်းများအဖြစ် ပြောင်းလဲသင့်ပါကြောင်း အကြံပြုအပ် ပါတယ်။ ၂၀၁၇-၂၀၁၈ ဘဏ္ဍာရေးနှစ်မှာ ၄ လအတွင်းမှာ ကျွန်တော်တို့ ပြည်ပကို CMP ချုပ်ပြီး အထည် တင်ပို့မှုဟာ ဒေါ်လာသန်း ၇၀၀ ရရှိပြီး ပြည်ပပို့ကုန်စုစုပေါင်းရဲ့ တတိယနေရာမှာ ရပ်တည်နေပါတယ်။ ဒါကြောင့်မို့လို့ ဒီလိုမျိုး ကျွန်တော်တို့ အကျိုးရှိမယ့်လုပ်ငန်းတွေကို လက်တွေ့ကျကျ စဉ်းစားပြီးတော့ နိုင်ငံပိုင် SOE လုပ်ငန်းတွေကိုရပ်ဆိုင်းပြီး ပုဂ္ဂလိကကဏ္ဍဖွံ့ဖြိုးတိုးတက်ရေးကို ကြိုးပမ်းသင့်ပါကြောင်း ဆွေးနွေးတင်ပြအပ်ပါတယ်။ အားလုံးကျေးဇူးတင်ပါတယ်။</speech>
<speech type="speaker">ဒေါက်တာမောင်မောင် ရန်ကုန်တိုင်းဒေသကြီး မဲဆန္ဒနယ်အမှတ်(၆) ဆွေးနွေးဖို့ဖြစ်ပါတယ်။</speech>
<speech><mp id="2228">ဒေါက်တာမောင်မောင်(မဲဆန္ဒနယ်အမှတ်-၆၊ ရန်ကုန်တိုင်းဒေသကြီး)</mp>လေးစား အပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်သူ့လွှတ်တော်ဥက္ကဋ္ဌနှင့် ဒုတိယဥက္ကဋ္ဌများ၊ ပြည်ထောင်စုဝန်ကြီးများနှင့် ပြည်ထောင်စုလွှတ်တော် ကိုယ်စားလှယ်များအားလုံး မင်္ဂလာပါခင်ဗျာ။ ကျွန်တော်ကတော့ ရန်ကုန်တိုင်းဒေသကြီး မဲဆန္ဒနယ်အမှတ်(၆)မှ အမျိုးသားလွှတ်တော် ကိုယ်စားလှယ် ဒေါက်တာမောင်မောင်ဖြစ်ပါတယ်။ လေးစားအပ်ပါသော နာယကကြီးခင်ဗျာ။ ပြည်သူ့ငွေစာရင်းပူးပေါင်းကော်မတီရဲ့ ပြည်ထောင်စု စာရင်းစစ်ချုပ်ရုံးရဲ့ ၂၀၁၅-၂၀၁၆ ဘဏ္ဍာရေးနှစ် စစ်ဆေးတွေ့ရှိချက် အစီရင်ခံစာအပေါ် လေ့လာတွေ့ရှိ ချက်နှင့် သဘောထားမှတ်ချက် အစီရင်ခံစာ အမှတ်စဉ်(၉/၂၀၁၇)အပေါ် ထောက်ခံအကြံပြု ဖြည့်စွက် ဆွေးနွေးသွားမှာဖြစ်ပါတယ်။ ဒီလိုဖြည့်စွက်ဆွေးနွေးတဲ့အခါမှာ ပြည်ထောင်စုဘဏ္ဍာရန်ပုံငွေမှ တိုင်းဒေသကြီး/ ပြည်နယ်များကို ဘတ်ဂျက်လိုငွေအတွက် ဖြည့်ဆည်းပေးခြင်းနှင့် အထူးကိစ္စရပ်များအတွက် ထောက်ပံ့မှု အပိုင်းကို ဆွေးနွေးအကြံပြုသွားပါ့မယ်။ ဖွဲ့စည်းပုံအခြေခံဥပဒေပုဒ်မ ၂၃၀ ပုဒ်မခွဲ(ဃ)ပါ ပြဋ္ဌာန်းချက် များနှင့်အညီ တိုင်းဒေသကြီး/ ပြည်နယ်များရဲ့ ခန့်မှန်းခြေငွေစာရင်းမှာ လိုငွေပေါ်ပေါက်ခဲ့ပါက ပြည်ထောင်စု ဘဏ္ဍာရန်ပုံငွေမှ ထောက်ပံ့ငွေခေါင်းစဉ်နဲ့ ဖြည့်ဆည်းပေးပါတယ်လို့ ဖော်ပြထားပါတယ်။ ကျေးဇူးပြု ပြီးတော့ Power Point သုံးခွင့်ပေးပါရန် တောင်းခံအပ်ပါတယ်ခင်ဗျာ။ ခုဖော်ပြထားတဲ့ Power Point ကတော့ ကျွန်တော်တို့ ခုနှစ်အလိုက်၊ တိုင်းဒေသကြီးနဲ့ ပြည်နယ် အလိုက် ထောက်ပံ့ငွေဖြည့်ဆည်းပေးမှုကို အစီရင်ခံစာအရ ဖော်ပြထားခြင်းဖြစ်ပါတယ်။ အထူးကိစ္စရပ် များအတွက် ထောက်ပံ့ရန်ပုံငွေများနှင့် ပတ်သက်ပြီး ၂၀၁၅-၂၀၁၆ ခုနှစ်မှာ ပြည်ထောင်စုဘဏ္ဍာငွေမှ တိုင်းဒေသကြီး/ ပြည်နယ်အစိုးရများနဲ့ နေပြည်တော်ကောင်စီတို့ကို အထူးကိစ္စရပ်များ ထောက်ပံ့ငွေနဲ့ စပ်လျဉ်းပြီး Power Point (၃)မှာ ဖော်ပြထားတဲ့အတိုင်းဖြစ်ပါတယ်။ ပြည်ထောင်စုစာရင်းစစ်ချုပ်ရဲ့ သုံးသပ်အကြံပြုချက်ထဲမှာ ဖော်ပြထားတာကတော့ အပိုဒ်(က)မှာ တိုင်းဒေသကြီး၊ ပြည်နယ်အသီးသီးနဲ့ မြို့နယ်များမှာ ကျေးလက်ဒေသဖွံ့ဖြိုးရေးနှင့် ဆင်းရဲမှုလျှော့ချရေး ထောက်ပံ့ရန်ပုံငွေအဖြစ် လုပ်ငန်းများ ဆောင်ရွက်ရာမှာ OA သီးခြားစာရင်းဖွင့်လှစ်ရန်လိုခြင်း၊ ဘဏ္ဍာရေး စည်းမျဉ်းများနှင့် ညီညွတ်မှုမရှိခြင်း စတဲ့အချက်များကို နှစ်စဉ်စစ်ဆေးတွေ့ရှိရပါတယ်လို့ ဖော်ပြထား ပါတယ်။ မိမိအကြံပြု ဆွေးနွေးလိုတဲ့ အပိုင်းကတော့ အစီရင်ခံစာအရဆိုရင် ဘဏ္ဍာရေးစည်းမျဉ်းများနဲ့ မညီညွတ်တဲ့အပိုင်းတွေကို ဖော်ပြထားပါတယ်။ အစိုးရဘဏ္ဍာရေးစည်းမျဉ်းများနဲ့ပတ်သက်ပြီး နောင်များမှာ ဆိုရင် တိတိကျကျလုပ်ဆောင်ဖို့ လိုပါတယ်။ ဘဏ္ဍာရေး စည်းမျဉ်းဖောက်ဖျက်မှုများကိုလည်း အရေးယူသင့် တာယူ၊ ပြန်လည်တည့်မတ်သင့်တာ တည့်မတ်ပေးဖို့ သက်ဆိုင်ရာဝန်ကြီးဌာနတွေအနေနဲ့ ကြပ်မတ်ဆောင်ရွက် သင့်ပါတယ်။ ဘဏ္ဍာရေး စည်းမျဉ်းများအပိုင်း ပြီးတဲ့နောက် အဲဒီလုပ်ငန်းများဟာ ကုန်ကျတဲ့စရိတ်နဲ့ အမှန်တကယ် အကျိုးရှိ မရှိ စိစစ်ဖို့လိုပါတယ်။ အပိုဒ်(ခ)မှာ မြို့နယ်ဖွံ့ဖြိုးတိုးတက်ရေးနှင့် စီမံခန့်ခွဲရေးအထောက်အကူပြုလုပ်ငန်း ထောက်ပံ့ငွေနဲ့ လုပ်ငန်း များဆောင်ရွက်ရာမှာ စာရင်းဇယားမှတ်တမ်းများ ထားရှိရန်လိုအပ်ခြင်းဆိုပြီး ကျွန်တော်တို့ စာရင်းစစ်ရုံးက အကြံပြု ဆွေးနွေးထားပါတယ်။ မိမိအကြံပြု ဆွေးနွေးလိုတဲ့ အပိုင်းကတော့ စာရင်းဇယားများနဲ့ ပတ်သက်ပြီး စာရင်းစစ်ချုပ်ရုံးကဖြစ်ဖြစ်၊ သက်ဆိုင်ရာဌာနဆိုင်ရာ အသီးသီးအနေဖြင့် သီးခြားစာရင်း စစ်ဆေးခြင်းနှင့် အစီရင်ခံစာတင်ပြခြင်းအပိုင်းကို ဆောင်ရွက်ဖို့ လိုအပ်မယ်လို့ သုံးသပ်အကြံပြုလိုပါတယ်။ အပိုဒ်(ဂ) ခရိုင်မြို့နယ်စုပေါင်းရုံး ဆောက်လုပ်ပေးခြင်းဖြင့် ပြည်သူ့ဝန်ဆောင်မှုလုပ်ငန်းများကို စုပေါင်းရုံးတစ်နေရာတည်းမှာ ထိရောက်မြန်ဆန်စွာ ဆောင်ရွက်ပေးနိုင်မှာဖြစ်လို့ ပြည်သူများအတွက် များစွာအကျိုးသက်ရောက်မှု ရှိမှာဖြစ်ပါတယ်။ မိမိအကြံပြုဆွေးနွေးလိုတဲ့ အပိုင်းကတော့ ခရိုင်မြို့နယ် စုပေါင်းရုံးဆောက်လုပ်ပြီးတော့ အစိုးလုပ်ငန်းစဉ်ယန္တရား ဘယ်လောက်သွက်လက် မြန်ဆန်လာသလဲ ဆန်းစစ်ဖို့လိုပါတယ်။ စုပေါင်းရုံးတွေဆောက်ပြီး အစိုးရယန္တရားလုပ်ငန်းစဉ်များ ကြန့်ကြာနေခြင်းဟာ ယခိုနေဦးမယ်ဆိုရင် စုပေါင်းရုံးအတွက် ကုန်ကျခဲ့တဲ့အသုံးစရိတ်တွေ အဟောသိကံဖြစ်မှာကို မလိုလားပါဘူး။ ဒါတွေကို ပြန်လည်သုံးသပ်ဖို့ လိုပါလိမ့်မယ်။ အပိုဒ်(ဃ)မှာ အငှားအိမ်ရာစီမံကိန်းများနဲ့ပတ်သက်ပြီး တိုင်းဒေသကြီး၊ ပြည်နယ်များနှင့် ပြည်ထောင်စု နယ်မြေတို့မှာ ဆောက်လုပ်ပေးခြင်းဖြင့် အလယ်အလတ်နှင့် အခြေခံလူတန်းစားများ၊ နိုင်ငံ့ဝန်ထမ်းများ၊ အငြိမ်းစားဝန်ထမ်းများအတွက် အကျိုးရှိစေမှာဖြစ်ပါတယ်။ မိမိအကြံပြု ဆွေးနွေးလိုတဲ့အပိုင်းကတော့ အခုချိန်ထိအငှားအိမ်ရာ စီမံကိန်းနဲ့ပတ်သက်ပြီး ဘတ်ဂျတ်တွေသာကုန်သွားတယ် ဘယ်အတိုင်းအတာ အထိဖြည့်စွက် အကောင်အထည်ဖော်နိုင်ခဲ့တယ်ဆိုတာကို သဲသဲကွဲကွဲ မသိရသေးပါဘူး။ ဒါကြောင့် ပြည်ထောင်စုဘတ်ဂျက်ကနေ ဖြည့်ဆည်းပေးတဲ့ အငှားအိမ်ရာစီမံကိန်းနဲ့ ပတ်သက်ပြီး အထူးအဖွဲ့များ၊ ကော်မရှင်များဖွဲ့စည်းပြီး ဒီထက်မကပိုပြီး ကြပ်မတ်မယ်ဆိုရင် ပိုပြီးထိရောက်မြန်ဆန်လာမယ်လို့ အကြံ ပြု ဆွေးနွေးလိုပါတယ်။ အပိုဒ်(င) လယ်ယာမြေသစ်များဖော်ထုတ်ပြီး လယ်မဲ့ယာမဲ့တောင်သူများကို ခွဲဝေပေးပြီး လယ်ယာ လုပ်ပိုင်ခွင့်ဖန်တီးပေးခြင်းအားဖြင့် ကျေးလက်နေပြည်သူများရဲ့ ဆင်းရဲမှုလျှော့ချရေးကို များစွာ အထောက် အပံ့ဖြစ်ပါတယ်လို့ ဖော်ပြထားပါတယ်။ မိမိအကြံပြု ဆွေးနွေးလိုတဲ့ အပိုင်းကတော့ ဒီစီမံကိန်းကတော့ လက်ရှိာမှတိုးတက်မလာဘူးဆိုတာတော့ အားလုံးအသိပါ။ သက်ဆိုင်ရာ လွှတ်တော်ကော်မတီ အသီးသီးကလည်း ဒီလုပ်ငန်းစဉ်များနဲ့ပတ်သက်ပြီး ဘတ်ဂျတ်ဘယ်လောက်ကုန်ထားပြီး ဘာတွေအောင်မြင်မှု ရှိတယ်ဆိုတာကို သက်ဆိုင်ရာဝန်ကြီးဌာန တာဝန်ရှိသူအသီးသီးနဲ့ တွေ့ဆုံကြားနာခြင်းဖြင့် ကောင်းမွန်တဲ့ အဖြေကို ရှာကြပါလို့ သုံးသပ်အကြံပြုလိုပါတယ်။ နေပြည်တော်စည်ပင်သာယာရေးကော်မတီသို့ ထောက်ပံ့ငွေနဲ့ပတ်သက်ပြီး နေပြည်တော်စည်ပင် သာယာရေးကော်မတီက ကိုယ်ပိုင်ဘဏ္ဍာရန်ပုံငွေနဲ့ လည်ပတ်ဆောင်ရွက်နေတဲ့ အဖွဲ့အစည်းဖြစ်ပေမယ့် Power Point မှာ ဖော်ပြထားတဲ့လုပ်ငန်းများအတွက် ၂၀၁၂-၂၀၁၃ ကစပြီး ၂၀၁၅-၂၀၁၆ ခုနှစ်အထိ ပြည်ထောင်စုဘဏ္ဍာငွေကနေ ခွင့်ပြုပြီး ထောက်ပံ့လုပ်ငန်းများ ဆောင်ရွက်ခဲ့ပါတယ်။ အခွန်အခများ လုံလောက်ခဲ့မယ်ဆိုရင် မြို့တော်လှပရေးနဲ့ စိမ်းလန်းစိုပြေရေးအတွက် လျှော့၍တောင်းခံပြီး မိမိဘာသာ သင့်တင့်စွာ ကြိုးပမ်းသင့်တယ်လို့ စာရင်းစစ်ချုပ်အစီရင်ခံစာမှာ ဖော်ပြထားပါတယ်။ နိဂုံးချုပ်အနေနဲ့ တိုင်းဒေသကြီး၊ ပြည်နယ်အစိုးရတွေအနေနဲ့ အစီရင်ခံစာမှာ ဖော်ပြထားတဲ့ ဘဏ္ဍာရေးစည်းမျဉ်း ဖောက်ဖျက်မများကို အထူးရှောင်ကျဉ်ရန်လိသလို စစ်စီသုံးစွဲဖိလိပါတယ်။ များမှာဆိုရင် ပြည်ထောင်စုရဲ့ ထောက်ပံ့ငွေ အထူးရန်ပုံငွေများနဲ့ပတ်သက်ပြီး ဘယ်လိုပွင့်လင်းမြင်သာမှု ရှိစွာ၊ အကျိုးသက်ရောက်မှုရှိစွာ အသုံးချနိုင်ကြောင်း ဖော်ပြနိုင်မယ်ဆိုရင် ပိုမိုအကျိုးရှိမှာဖြစ်ကြောင်း အကြံပြုဆွေးနွေးရင်း နိဂုံးချုပ်လိုက်ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">ဦးမောင်မောင်ဦး အင်းစိန်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1531">ဦးမောင်မောင်ဦး(အင်းစိန်မဲဆန္ဒနယ်၊ ရန်ကုန်တိုင်းဒေသကြီး)</mp>အားလုံးမင်္ဂလာပါခင်ဗျာ။ လေးစားအပ်ပါသော ပြည်ထောင်စုလွှတ်တော် နာယကြီးနဲ့ လွှတ်တော်ကိုယ်စားလှယ်များခင်ဗျာ။ ကျွန်တော် ကတော့ အင်းစိန်မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးမောင်မောင်ဦး ဖြစ်ပါတယ်။ ဒီနေ့ ပြည်ထောင်စုလွှတ်တော်အစည်းအဝေးမှာ ကျွန်တော့ တာဝန်နဲ့ဆိုင်တဲ့ အပိုင်းလေးထဲကတစ်ခုကို ဦးစား ပေးပြီး ဆွေးနွေးသွားမှာဖြစ်ပါတယ်။ ဒီဆွေးနွေးချက်ဟာ ဆွေးနွေးတဲ့ လုပ်ငန်းဆောင်ရွက်ချက်စီမံကိန်း အပေါ် ဝေဖန်သုံးသပ်နေတာမဟုတ်ဘဲ ပြည်ထောင်စုအစိုးရရဲ့ အဖွဲ့အစည်း၊ ဌာနကြီးတစ်ရပ်ရဲ့ လုပ်ထုံး လုပ်နည်း၊ စည်းမျဉ်းစည်းကမ်းဥပဒေအပေါ် လိုက်နာခဲ့မှု အားနည်းချက်များအပေါ် နိုင်ငံတော်ရဲ့ ရေရှည် အကျိုးစီးပွားအတွက် သုံးသပ်ဝေဖန်သွားမှာ ဖြစ်ပါတယ်ခင်ဗျာ။ ကျွန်တော်တို့ ပြည်ထောင်စုသမ္မတမြန်မာနိုင်ငံမှာ ၈-၁၁-၂၀၁၅ ရက်နေ့မှာ အထွေထွေ ရွေးကောက် ပွဲကြီးအပြီး ဧရာဝတီတိုင်းဒေသကြီးမှာ ရေဘေးအန္တရာယ် ကာကွယ်နိုင်ရေးအတွက် ဇလွန်မြို့နယ် ဝါသလပ်ရွာနှင့် မေလုံရွာအနီး ဧရာဝတီမြစ်ကြောင်း အလျား ၅.၂၅ မိုင် ရေလွှဲဖြတ်မြောင်း၊ မြစ်တူးဖော်ခြင်း အလျား ၆,၈၀၀ ပေရှိတဲ့ မေလုံပန်းတာသစ်တည်ဆောက်ခြင်းနှင့် မြစ်ကမ်းပြို ကာကွယ်ရေးလုပ်ငန်းများ ဆောင်ရွက်ဖို့ ဆိုပြီးတော့ ၂၇-၁-၂၀၁၆ ရက်နေ့မှာ နိုင်ငံတော်သမ္မတ ဦးဆောင်ကျင်းပခဲ့တဲ့ အစည်းအဝေးသို့ ယခင် လယ်ယာစိုက်ပျိုးရေးနှင့် ဆည်မြောင်းဝန်ကြီးဌာန ဆည်မြောင်းဦးစီးဌာနမှ အဆိုပြုတင်ပြခဲ့တာ ဖြစ်ပါတယ်။ အဲဒီစီမံကိန်းက ဝါသလပ်နဲ့ မေလုံရွာအနီး ၅.၂၅ မိုင်အရှည်ရှိတဲ့ ဝါသလပ်ဖြတ်မြောင်း စုစုပေါင်းကုန်ကျ ငွေ ၅.၅ ဘီလီယံဖြစ်တယ်လို့ ဆိုထားပါတယ်။ ဒီဖြတ်မြောင်းကိုတူးဖော်ဖို့ နိုင်ငံတော်သမ္မတရဲ့ ၂၄-၂-၂၀၁၆ ရက်စွဲပါစာအရ သီးနှံ၊ မြေယာလျော်ကြေးနှင့် စက်သုံးဆီ ကြိုတင်ဝယ်ယူဖို့ဆိုပြီး ၂.၂ ဘီလီယံကို အမျိုးသား သဘာဝဘေးစီမံခန့်ခွဲမှု ရန်ပုံငွေစာရင်းက ခဏထုတ်ပေးပြီး တရုတ်ပြည်သူ့သမ္မတနိုင်ငံက ကူညီထောက်ပံ့ငွေ ရရှိတဲ့ပြန်လည်ဖြည့်တင်းပေးရန် ရည်ရွယ်ချက်ပြကာ ကြိုတင်ထုတ်ပေးခဲ့ပေမယ့် တကယ်တမ်း မှာတော့ တရုတ်ပြည်သူ့သမ္မတနိုင်ငံက ချေးငွေမရရှိခဲ့ပါဘူး။ Power Point သုံးစွဲခွင့်ပြုပါ။ ဒါဟာ ဒီကနေ့ ကျွန်တော်မီးမောင်းထိုးပြချင်တဲ့ ပြဿနာရဲ့ အစလားဆိုတော့ မဟုတ်ပါဘူး။ ပြဿနာရဲ့ အစက သမ္မတရုံးရဲ့ ရန်ပုံငွေချမပေးခင်မှာ ၇-၂-၂၀၁၆ ရက်နေ့ကတည်းက လုပ်ငန်းစတင်ခဲ့ခြင်းဟာ ဘဏ္ဍာရေးစည်းမျဉ်း စည်းကမ်းနဲ့မညီဘဲ ဥပဒေအပြင်ဘက်က ဆောင်ရွက်ခဲ့တဲ့သဘော ဖြစ်နေပါတယ်။ ဒါကြောင့် စီမံကိန်းကြီးပြီးဆုံးသွားတဲ့ရက်ဟာ ၃၀-၄-၂၀၁၆ နေ့ ဖြစ်တယ်လို့ဆိုတာကြောင့် စုစုပေါင်း အလုပ် လက်တလက်လက် လက်အပါအဝင် တက် အ အကတင်းခေါင် ၉ သိန်းကျော်၊ ရာခိုင်နှုန်းအနေနဲ့ ၈၈.ရ ရာခိုင်နှုန်း ပြီးစီးခဲ့တယ်လို့ဆိုထားပါတယ်။ ဒါကြောင့် တစ်နေ့ကို ကျင်းပေါင်း ၁၂၀၀၀ ကျော်ပြီးစီးအောင် ဘယ်လိုအရည်အသွေးရှိတဲ့ စက်ယန္တယားများနှင့် အစီးရေ ဘယ်လောက်သုံးပြီးတော့ မရပ်မနားတူးခဲ့သလဲဆိုတာ စဉ်းစားစရာဖြစ်ပါတယ်။ ဒီစာရင်းကိုလည်း အထောက်အထားနှင့်တကွ တင်ပြပေးစေလိုပါတယ်။ ဒီစီမံကိန်းနဲ့ပတ်သက်ပြီးတော့ ပြည်ထောင်စုစာရင်း စစ်ချုပ်ရုံးအနေဖြင့်လည်းကောင်း၊ ငွေစာရင်းပူးပေါင်းကော်မတီရဲ့ သုံးသပ်ချက်မူများအရလည်းကောင်း ဒီစီမံကိန်းဟာ ဘဏ္ဍာရေးစည်းမျဉ်းစည်းကမ်းနဲ့ ညီညွတ်မှုမရှိဘူးဆိုတာကို နံပါတ်(၁) တည်ဆဲဥပဒေအရ ငွေလုံးငွေရင်းသုံးစွဲရာတွင် အမျိုးသားစီမံကိန်းလျာထားချက်တွင် ပါဝင်ရမည်ဖြစ်ပြီး ဘဏ္ဍာရေးခွင့်ပြုမိန့်၊ ကျွမ်းကျင်မှု ခွင့်ပြုမိန့်၊ အုပ်ချုပ်ရေးခွင့်ပြုမိန့်တို့ ပြည့်စုံမှသာ သုံးစွဲရမှာဖြစ်ပါတယ်။ ဒီစီမံကိန်းကို ၁၄-၉-၂၀၁၅ ကတည်းက နိုင်ငံတော်သမ္မတက စတင်ဆောင်ရွက်ပေးမည်ဖြစ်ကြောင်း နှုတ်မိန့်နဲ့ ညွှန်ကြားခဲ့တာဖြစ်တဲ့အတွက် တကယ်လို့ လုပ်ငန်းစတင်ချိန်ဟာ ၇-၂-၂၀၁၆ ဖြစ်တဲ့အတွက် ကြိုတင်ပြင်ဆင်ချိန် ၄ လကျော်ရှိခဲ့တဲ့အတွက် သက်ဆိုင်ရာဝန်ကြီးဌာနအနေနဲ့ တည်ဆဲဥပဒေ၊ ဘဏ္ဍာရေး စည်းမျဉ်း၊ လုပ်ထုံးလုပ်နည်းနဲ့အညီဖြစ်စေဖို့ ုံလောက်လောက် ရရှိခဲ့ပေမယ့် တကယ့်လက်တွေ့ မှာတော့ အုပ်ချုပ်ရေးခွင့်ပြုမိန့်နဲ့ အမျိုးသားသဘာဝဘေးရန်ပုံငွေက ယာယီစိုက်ထုတ်သုံးစွဲခဲ့ပြီး ကျွမ်းကျင်မှု ခွင့်ပြုမိန့်တွေကို နောက်ကြောင်းပြန် တောင်းခံရမှာဖြစ်ခဲ့တဲ့အတွက် ဘဏ္ဍာရေးစည်းမျဉ်းနဲ့ ညီညွတ်မှု မရှိတော့ဘဲ တည်ဆဲဥပဒေများနှင့်အညီ တည်ဆောက်ရေးလုပ်ငန်းများ စိစစ်ရေးကော်မတီရဲ့ ခွင့်ပြုမိန့်ရမှာ၊ တင်ဒါခေါ်ယူရမှာ၊ ဝင်ငွေခွန်တွေ ကုန်သွယ်ခွန်တွေ ပေးဆောင်ရမှာတွေကို မပြုလုပ်ခဲ့တာကို တွေ့ရှိရ ပါတယ်။ လုပ်ငန်းစစ်ဆေးတဲ့အခါမှာလည်း စီမံကိန်းလျာထားချက်မှာ မပါဝင်တဲ့အပြင် ဘဏ္ဍာရေးနဲ့ ကျွမ်းကျင်မှုဆိုင်ရာ ခွင့်ပြုမိန့်များမရရှိမီ ကြိုတင်လုပ်ဆောင်နေတာကို တွေ့ရှိရပါတယ်။ လုပ်ငန်းအကောင်အထည်ဖော်ရာမှာလည်း လုပ်ငန်းနဲ့နီးစပ်ရာ ဝန်ကြီးဌာနတစ်ခုဖြစ်တဲ့ ပို့ဆောင် ဆက်သွယ်ရေးဝန်ကြီးဌာနနဲ့ ညှိနှိုင်းပေါင်းစပ်ပြီး ဆောင်ရွက်ခဲ့တာ မတွေ့တဲ့အတွက် ထိရောက်မှုများ မရှိခဲ့ပါဘူး။ ဒီနေ့မှာတော့ ဧရာဝတီမြစ်ရေဟာ အဲဒီတူးမြောင်းထဲကို ၂၆ ရာခိုင်နှုန်းလောက် စီးဆင်း ပြီးတော့ ကျန်တဲ့ ၇၄ ရာခိုင်နှုန်းဟာ ပင်မဖြတ်မြောင်းအတွက် စီးဆင်းသွားနေပြီဆိုတာကြောင့် ဒုတိယသမ္မတ ခရီးစဉ်မှာ ဒီဖြတ်မြောင်းဟာ ၇၅ ရာခိုင်နှုန်း အောင်မြင်ခဲ့တယ်ဆိုတဲ့ သုံးသပ်ချက်ဟာ ပြောင်းပြန်အချိုး ကျနေတာဖြစ်ပါတယ်။ ဒါတွေဟာ အရင်ကဖြစ်ခဲ့တဲ့ကိစ္စတွေပါ။ ဒီဘက်ခေတ်မှာတော့ ခုနက တူးသွားတဲ့ ကုန်ကျငွေကို တရုတ်ပြည်သူ့သမ္မတနိုင်ငံ ချေးငွေကလည်းမရ။ ပြည်ထောင်စုလွှတ်တော်သို့လည်း စည်းမျဉ်း ဥပဒေနဲ့အညီ တင်ပြတောင်းခံခြင်းလည်းမရှိဘဲ ဧရာဝတီတိုင်းဒေသကြီး ယခုဘဏ္ဍာရေးနှစ် ၂၀၁၇-၂၀၁၈ မှာ 2 ဘီလီယံတောင်းခံခြင်းဟာလည်း ဘဏ္ဍာရေးစည်းမျဉ်းစည်းကမ်းများနဲ့ လုပ်ထုံးလုပ်နည်းများနဲ့ အညီ လုပ်ဆောင်ခဲ့ခြင်းမရှိတာကို တွေ့ရှိရပါတယ်။ ယခုတင်ပြချက်များဟာ ကျွန်တော့ရဲ့ ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာတင်ပြချက် များကိုသာ သုံးသပ်တင်ပြထားခြင်းဖြစ်ပါတယ်။ ဒါကြောင့် ဒီလုပ်ဆောင်မှုအပေါ် ထပ်မံအသေးစိတ် စစ်ဆေး အရေးယူဖို့ နောင်မဖြစ်သင့်တာတွေမဖြစ်အောင် ကာကွယ်ပေးဖို့အချက်အလက်များကို ပြည်သူ့ငွေစာရင်း ပူးပေါင်းကော်မတီနဲ့ အတူတကွစိစစ်ပြီး ပြည်ထောင်စုလွှတ်တော်ကြီးကို ပြန်လည်တင်ပြပေးဖို့ သက်ဆိုင်ရာ ဝန်ကြီးဌာနအကြီးအကဲများဟာလည်း ဘဏ္ဍာရေးစည်းမျဉ်းစည်းကမ်းတွေကို အမြဲမပြတ်သတိနဲ့ လိုက်နာ ဆောင်ရွက်ဖို့လိုအပ်ပါကြောင်း သတိပေးတင်ပြရင်း အကြံပြု ဆွေးနွေးအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<speech type="speaker">ဦးကံမြင့် သရက်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1464">ဦးကံမြင့်(သရက်မဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော်နာယကကြီးနှင့် အားလုံးပဲမင်္ဂလာပါ။ ကျွန်တော်ကတော့ မကွေးတိုင်းဒေသကြီး သရက်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးကံမြင့် ဖြစ်ပါတယ်။ ပြည်ထောင်စုစာရင်းစစ်ချုပ်ရဲ့ အစီရင်ခံစာကို ကျွန်တော် ခြုံငုံဆွေးနွေးသွားမှာဖြစ်ပါတယ်။ ကျွန်တော် ပထမစစ်ဆေးခြင်း၊ အစီရင်ခံခြင်း၊ အရေးယူ ဆောင်ရွက်မှုမရှိခဲ့ခြင်းများကို ကျွန်တော်ပြောပါမယ်။ အဲဒီတော့ ကျွန်တော်တို့ တိုင်းပြည်တစ်ပြည်ဟာ စီးပွားရေးချွတ်ခြုံကျတယ်၊ စီးပွားအရနိမ့်ကျတယ် ဆိုတာ အဂတိခြစားမှုကြောင့် ဖြစ်တာပါ။ ခြစားလို့မှ ကျွန်တော်တို့က Bribery လို့ခေါ်တဲ့ လာဘ်ပေးလာဘ်ယူ မှုပေါ့ဗျာ။ Misappropriation လို့ခေါ်တဲ့ အလွဲသုံးစားပေါ့။ အလွဲသုံးစာတွေ၊ မသမာမှုတွေ၊ နောက် လေလွင့်ဆုံးရှုံးမှုတွေ ဒါတွေကိုကျွန်တော်တို့က စာရင်းစစ်တွေက စစ်ဆေးရပါတယ်။ စာရင်းစစ်တွေက ပြည်ထောင်စုစာရင်းစစ်ချုပ် ဒီပြောသွားသလို ကျွန်တော်တို့က Comprehensive Audit ပေါ့။ ကျွန်တော်တို့ ဘက်စုံစစ်ဆေးခြင်းနဲ့ ကျွန်တော်စစ်ရပါတယ်။ ဘက်စုံစစ်ဆေးခြင်းမှာ ကျွန်တော်တို့က (Financial Audit) i Gødos os m769:079€:qp:o odcao:68:1 G$uos als cossos (Compliant Audit)2063 စည်းမျဉ်းစည်းကမ်းများကို လိုက်နာမှု ရှိ မရှိ စစ်ဆေးခြင်း၊ နောက် (Performance Audit)ဆိုတဲ့လုပ်ငန်း ဆောင်ရွက်မှုကို စစ်ဆေးခြင်းလို့ခေါ်ပါတယ်။ အဲဒီလို ကျွန်တော်တို့က ဘဏ္ဍာရေးစာရင်းများကို စစ်ဆေးတဲ့ နေရာမှာတော့ အခြေခံစာရင်းတွေကနေပြီးတော့ ငွေစာရင်းတွေ၊ နောက်သက်ဆိုင်ရာ လချုပ်စာရင်းများကို စစ်ဆေးရပါတယ်။ အခုကျွန်တော်တို့ တော်တော်များများကတော့ ဒီမှာလိုက်ပြီးတော့ကြည့်တဲ့အခါမှာ ငွေရေးကြေးရေးနဲ့ ဒီလိုမှားယွင်းမှုဆိုတာနည်းပါတယ်။ ဘာတွေသွားတွေ့လဲဆိုတော့ ဘဏ္ဍာရေး ဥပဒေစည်းမျဉ်းစည်းကမ်း များကို လိုက်နာမှုရှိ မရှိဆိုတဲ့ ဥစ္စာကို ကျွန်တော်တို့က သွားပြီးတွေ့ပါတယ်။ ဒါဟာ ဘာလဲဆိုတော့ ကျွန်တော်တို့ ပြည်ထောင်စုလွှတ်တော်ကိုယ်စားလှယ်တွေရော အားလုံးပါ ကျွန်တော်တို့ ငွေရေးကြေးရေး အလွဲသုံးစားလုပ်မှ၊ ဘဏ္ဍာရေးစာရင်းတွေမှာတွေ့မှ အဲဒီလိုဖြစ်မယ်ထင်တယ်။ ဒါဟာမဟုတ်ပါဘူး။ mai cossom Compliant Audit $. Performance Audit o mascossosny odcao:279p:mcops: များများလုပ်ရပါမယ်။ ဒါမှ ဒါဘာလဲဆိုတော့ ဥပဒေစည်းမျဉ်းစည်းကမ်းချထားတာကို မလုပ်ဘူး။ ဥပဒေ စည်းမျဉ်းစည်းကမ်းမချတာကို ပိုလုပ်တယ်ဆိုတော့ ဒါကဗိုင်းရပ်စ်ပဲ။ အဂတိလိုက်စားတာပဲ။ အဲဒီတော့ ဥပမာ ကျွန်တော် တစ်ခုပြောချင်တာက ဒီထဲမှာပါပါတယ်။ ကျွန်တော်တို့ ပြည်ထဲရေးဝန်ကြီးဌာနကို သာဓက ပြောချင်တာကတော့ ဘာလဲဆိုတော့ စာချုပ်မှာချုပ်ထားတဲ့ ယာဉ်ငယ်တွေကနည်းတယ်။ တကယ်ဝယ်တဲ့ အခါကျတော့များတယ်။ ဒါပေမယ့် ဒီဘဏ္ဍာရေးလုပ်ဆောင်ချက်ကျတော့လည်း ဒီနှစ်ထဲမှာ လာမယ့်နှစ်မှာ ပေးရမယ်ဥစ္စာကို ဒီနှစ်ထဲမှာကြိုပေးထားတယ်။ နောက်အမျိုးမျိုး ကျွန်တော်တို့ ဘဏ္ဍာရန်ပုံငွေပြန်အပ်တာတွေရှိတယ်။ ဒါကတော့ Principles ပေါ့နော်။ ဘဏ္ဍာရေးလုပ်ပိုင်ခွင့်၊ ဘဏ္ဍာရေးစည်းမျဉ်းစည်းကမ်းကိုချိုးဖောက်ပြီး ဒါဆန့်ကျင်ပြီးလုပ်ထားတာကို သွားတွေ့ ရပါတယ်။ အဲဒီတော့ စစ်ဆေးသူများအနေနဲ့ကလည်း ပြောချင်တာကဘာလဲဆိုတော့ ကျွန်တော်တို့ဟာ ကိစ္စတစ်ရပ်စစ်ဆေးခြင်းတို့၊ နောက်တစ်ခုကတိုင်စာအရ စစ်ဆေးခြင်းတို့ ကျွန်တော်တို့ စစ်ဆေးတဲ့ နေရာမှာ Audit and Debt ပေါ့နော်။ ကျွန်တော်တို့ လက်တစ်ဆုံးနှိုက်စစ်ဆေးပါတယ်။ စစ်ဆေးမှ ကျွန်တော်တို့ရမှာပါ။ ကျွန်တော်တို့တိုင်းပြည်ဟာ တော်တော်လေးကို အဂတိလိုက်စားတာတွေနဲ့၊ အလွဲသုံးစား လုပ်တာတွေနဲ့ တော်တော်ချွတ်ခြုံကျနေတယ်။ အဲဒီတော့ ကျွန်တော်တို့က စစ်ဆေးသူဘက်တွေကလည်း Investigate မလုပ်တာတောင်မှ စာရင်းစစ်များက စုံစမ်းထောက်လှမ်း မလုပ်ရတာ တောင်မှ ဒီစာရင်းကို Audit and Debt ပေါ့။ လက်တစ်ဆုံးလိုက်ပြီးတော့ စစ်ဆေးကြပါတယ်။ အဲဒါမှဖြစ်မှာပါ။ အဲဒီတော့ ကျွန်တော်တို့က အခုစောစောက ကိုယ်စားလှယ်တစ်ယောက် ဆွေးနွေးသွားတာတွေရှိပါတယ်။ ကျွန်တော်တို့ တိုင်းပြည်မှာဖြစ်နေတာက စာရင်းစစ်ချုပ်က ကျွန်တော်တို့က အကုန်လုံးကိုဖော်ထုတ်တယ်။ ကျွန်တော် တို့လည်း အရင်တုန်းကလုပ်လာခဲ့တယ်။ ဒါပေမယ့် အရေးယူဆောင်ရွက်မှု ဟာမရှိခဲ့ဘူး။ အရင်တုန်းက ဆိုရင် ပါတီကောင်စီလက်ထက်ကဆိုရင် ကျွန်တော်တို့ EC ကို စစ်ဆေးချက်ကို တင်လိုက်တယ်။ ဒါပေမယ့် EC က လုပ်တဲ့အလုပ်။ အဲဒါဘယ်လိုလုပ်ဖြစ်မလဲ။ ကျွန်တော်တို့ရဲ့ စစ်ဆေးတွေ့ရှိချက်တွေကို Drop Qaqosulill 31e :Gozums sascos nas cossom Audit must be independent bulaşšil စာရင်းစစ်က လွတ်လပ်ရတယ်။ သီးခြားလွတ်လပ်ရတယ်။ အဲဒါမှ ကျွန်တော်တို့ရဲ့ အစီရင်ခံစာအတိုင်း ကျွန်တော်တို့ကလည်း အရေးယူမှဖြစ်မှာ။ ဒါမှကျွန်တော်တို့ အခုပြီးခဲ့တဲ့ကာလတွေကလည်း ဒီအစီရင် ခံစာကို ပြန်ပြီးအရေးယူဖို့ လုပ်ရပါမယ်။ ဒီမှာဘာတွေ့လဲဆိုတော့ ယခင်နှစ် အစီရင်ခံစာကို အရေးယူ ဆောင်ရွက်မှုဆိုတာလည်း မတွေ့ခဲ့ဘူး။ အဲဒါကြောင့် ကျွန်တော်တို့က ဒီမှာဆုံးရှုံးမှုတွေ၊ အလွဲသုံးစားမှုတွေ၊ လေလွင့်ဆုံးရှုံးမှုတွေ ဒီ Principle and Out တာတွေ အဲဒါတွေကို ဘာမှမဟုတ်ခဲ့လို့ဒီအတိုင်းကြီး အစီရင်ခံစာမှာ ဒီအတိုင်းပေါ် နေတာ။ ဒါရှင်းရှင်းလေးပဲ။ အဲဒီတော့ ပြောလိမ့်မယ်။ စာရင်းစစ်တွေ၊ စာရင်းစစ်ချုပ်တွေ၊ နောက်တစ်ခုက ပြည်သူ့ငွေစာရင်းပူးပေါင်းကော်မတီ။ ဒါကျွန်တော်တို့မှာ လုပ်နိုင်တဲ့ Executive Power ကျွန်တော်တို့မှာ မရှိဘူး။ ကျွန်တော်တို့ Reporter တွေ၊ စစ်ဆေးသူများ Reporter တွေ။ ကျွန်တော်တို့က ဘာနဲ့တူတုန်း ဆိုတော့ ဘော်လီဘောတစ်သင်းမှာ ဘော်လီဘောထောင်ပေးတဲ့သူနဲ့ ထောင်ပေးတဲ့သူကထောင်ပေးပြီး ရိုက်တဲ့သူက ရိုက်ရတော့မှာပဲ။ အဲဒါကိုမရိုက်လို့ ဒီလိုဖြစ်နေတာ။ အခုဆုံးရှုံးတာတွေ၊ လေလွင့်တာတွေ အဲဒါမျိုးတွေဖြစ်နေတာ။ အဲဒါ ကျွန်တော်တို့ ရှေ့ဆက်လုပ်မယ်ဆိုလို့ရှိရင် Zero Tolerant ကျွန်တော်တို့ လုံးဝသည်းခံနိုင်မှုမရှိဘဲနဲ့ အစိုးရအဖွဲ့က ဒါကိုအရေးယူဆောင်ရွက်မှဖြစ်မှာ။ အရေးယူဆောင်ရွက်မှုမရှိဘဲနဲ့ စစ်ဆေးတဲ့လူကဖော်ထုတ်နေပေမယ့် ဒီအတိုင်းပဲ။ ဘာမှမဖြစ်ဘူး။ နောက်ဆုံးကျတော့ ကျွန်တော်တို့က စစ်ဆေးတဲ့လူက တရားခံတောင်ဖြစ်လာသေးတယ်။ အဲဒါကြောင့် ဒီမှာအခု ဆုံးရှုံးတဲ့ဌာနတွေကလည်း $320pê:Òll los miscossos, 3a2 Internal Audit Gozmcope: ozlộcosdos, oss® External Audit Sodcagem cops: Internal Audit ol 1 Internal Audit 60zMCOS: Oslo:Depog op:i 3lampe ကျွန်တော်တို့မှာ ငွေအစစ ဌာနတိုင်းအလိုလို ဝန်ဆောင်မှုဌာနတွေ၊ စီးပွားရေးဌာနတွေ အားလုံးအလွဲ သုံးစားမှုတွေ၊ ခြစားမှုတွေ၊ လေလွင့်ဆုံးရှုံးမှုတွေ အများကြီးဖြစ်နေတယ်။ အခုဒီမှာဆိုလို့ရှိရင် ကျွန်တော် တို့က ဆုံးရှုံးမှုတွေဖြစ်တယ်။ အလွဲသုံးစားမှုတွေ ဖြစ်တယ်။ အဲဒါကြောင့် ကျွန်တော်တို့က ရှေ့မှာဒါတွေကို အစိုးရအဖွဲ့ရောအားလုံးက အရေးယူဆောင်ရွက်ပါလို့ ပြောကြားရင်း နိဂုံးချုပ်ပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ အစည်းအဝေးကို တစ်နာရီခန့် ခေတ္တ ရပ်နားပါမယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနဲ့ ဧည့်သည်တော်များခင်ဗျား။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံးထိုင်နိုင်ကြပါပြီခင်ဗျား။ ။</speech>
<speech type="speaker">ဦးရန်လင်း ကျိုက်လတ်မဲဆန္ဒနယ် ဆက်လက်ဆွေးနွေးဖို့ဖြစ်ပါတယ်။</speech>
<speech><mp id="1517">ဦးရန်လင်း(ကျိုက်လတ်မဲဆန္ဒနယ်၊ မွန်ပြည်နယ်)</mp>လေးစားအပ်ပါသော ပြည်ထောင်စု လွှတ်တော် နာယကကြီးနဲ့တကွ ကြွရောက်လာသူအပေါင်းတို့ခင်ဗျား။ ကျွန်တော်ကတော့ ပြည်သူ့ငွေစာရင်း ပူးပေါင်းကော်မတီရဲ့ အစီရင်ခံစာအမှတ်(၉/၂၀၁၇)ကို ဆွေးနွေးအကြံပြုမယ့် ကျိုက်လတ်မဲဆန္ဒနယ်က လွှတ်တော်ကိုယ်စားလှယ် ဦးရန်လင်း ဖြစ်ပါတယ်။ ပထမဦးဆုံး ဆွေးနွေးတင်ပြချင်တာကတော့ ဦးတင်ထွန်းနိုင် ဆွေးနွေးထားတဲ့အချက်များနဲ့ ဆက်စပ်ပြီးတော့ တင်ပြမှာဖြစ်ပါတယ်။ ဦးတင်ထွန်းနိုင်က ပိုက်ဆံအနည်းငယ်သာရတဲ့၊ ရသင့်ရထိုက် တာတွေမရတဲ့ ခြံမြေတွေငှားရမ်းမှုကို တင်ပြသွားပါတယ်။ ကျွန်တော်ကတော့ ပြည်ထောင်စုစာရင်းစစ် ချုပ်ရုံး အစီရင်ခံစာမှာလည်းမပါ။ ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာမှာလည်းမပါတဲ့ စိုက်ပျိုးရေးဝန်ကြီးဌာနက စွန့်ပစ်သွားတဲ့မြေများအကြောင်း ပြောလိုပါတယ်။ ဒီမြေတွေကို စွန့်လွှတ်တဲ့ အကြောင်းရင်းတွေလည်းမသိရပါဘူး။ အဲဒီမြေထဲမှ မန္တလေးတိုင်းဒေသကြီးမှာ ၃ ခု၊ ရန်ကုန်တိုင်း ဒေသကြီးမှာ ၅ ခု၊ ပဲခူးတိုင်းဒေသကြီးမှာ ၂ ခု၊ ဥပမာအားဖြင့် ဖြူးမြို့နယ်မှာ နိုင်ငံပိုင်စိုက်ပျိုးမြေဧက ၂၀၀၀ ကို စွန့်လွှတ်ခဲ့ပါတယ်။ ရန်ကုန်တိုင်းဒေသကြီး အောင်မြေယာမျိုးသန့်ခြံ ဧက ၆၀ ကို စွန့်လွှတ် ခဲ့ပါတယ်။ ရန်ကုန်တိုင်းဒေသကြီး ကိုးမိုင်စိုက်ပျိုးမွေးမြူရေးဝင်းမှာရှိတဲ့ ၄၃ ဧကကို စွန့်ပစ်ခဲ့ပါတယ်။ ဒါတွေဟာ ဘာဖြစ်လို့ အသုံးမလိုလို့စွန့်ပစ်ခဲ့တာလဲ။ နိုင်ငံ့စီမံကိန်းတွေရှိလို့လား။ မဟုတ်ပါဘူး။ ကျွန်တော် အခုတွေ့တဲ့ ရန်ကုန်တိုင်းဒေသကြီး အင်းစိန်မြို့နယ် မြေအသုံးချရေးဝင်းထဲက ၁.၅ ဧကမှာ ပုဂ္ဂလိက အအေးခန်းစက်ရုံ တည်ဆောက်နေတာကို တွေ့ပါတယ်။ နောက်မန္တလေးတိုင်းဒေသကြီး သိပ္ပံလမ်း ကွင်းအမှတ်(ဓ-၁၀)ဆိုရင် ပြန်သိမ်းထားတဲ့လူကို ပြန်ပေးပြီးတော့မှ ပုဂ္ဂလိကကို ပေးထားတာတွေ့ပါတယ်။ ဒီမြေကြီးတွေဟာ ခုနဦးတင်ထွန်းနိုင်က ခြံတွေ ငှားရမ်းခ အနည်းငယ်ရပေမယ့် ဒီမြေကြီးတွေဟာ သိန်းပေါင်း ထောင်သောင်းတန်တဲ့မြေ ဖြစ်ပြီးတော့မှ ပြည်သူတွေ တစ်ပြားတစ်ချပ်မှမရဘဲနဲ့ စွန့်လွှတ်ထားတဲ့မြေတွေ ဖြစ်ပါတယ်။ ဒီအကြောင်းများကို ပြည်ထောင်စုစာရင်းစစ်ချုပ်နဲ့ ပြည်သူ့ငွေစာရင်းပူးပေါင်းကော်မတီအနေနဲ့ ဒါတွေကို ဖော်ထုတ်ပြီးတော့မှ ပြည်ထောင်စုလွှတ်တော်ကြီးကို ပြန်လည်ရှင်းလင်းပေးသင့်ပါတယ်လို့ အကြံပြုပါတယ်။ Power Point သုံးစွဲခွင့်ပြုပါခင်ဗျား။ အဲဒီတော့ ကျွန်တော်တို့ ဒီမှာဆိုရင် ဒါပို့ကုန်နဲ့သွင်းကုန်မှာ ကုန်သွယ်မှုလိုငွေတွေချည်းပဲ ပြတဲ့ ဟာကို ဖော်ပြထားပါတယ်။ ဒါကတော့ ကျွန်တော်တို့ ပါတဲ့ Sector တွေမှာ ၃ ခု ရှိပါတယ်။ အဲဒီ ၃ ခုရှိတဲ့ ထဲက လယ်ယာ ကဏ္ဍ၊ စက်မှုကဏ္ဍ၊ ဝန်ဆောင်မှုကဏ္ဍ ၃ ခုရှိတဲ့အထဲက (၁) သစ်တော၊ (၂) စွမ်းအင်၊ (၃) သတ္တုတွင်း ဒါတွေဟာ သယံဇာတတွေကိုတူးဖော်ပြီး ရောင်းချပြီးငွေရှာတဲ့ လုပ်ငန်းတွေဖြစ်ပါတယ်။ ကျွန်တော်တို့တွေ ဒီဟာတွေကို ရပ်နားပြီးတော့ ကိုယ်ပိုင်ထုတ်လုပ်မှုနဲ့ ငွေရှာတဲ့ နိုင်ငံဖြစ်အောင် ကြိုးစားဖို့ လိုပါတယ်။ ဒီမှာစိုက်ပျိုးရေးကဏ္ဍနဲ့ ပတ်သက်လို့ လယ်ယာကဏ္ဍကြီးမှာ ရာသီဥတုအခြေအနေကို အပြစ်တင်ထား တာတွေ့ပါတယ်။ ကျွန်တော်တို့ မကြာခင်က ဝန်ကြီးချုပ်တစ်ဦးပြောခဲ့တဲ့ ရေလျှံရေကြီးနေခြင်း နှစ်စဉ် ဖြစ်နေရင် သဘာဝဘေးမဟုတ်တော့ဘူးဆိုတဲ့စကားဟာ အင်မတန်မှန်ပါတယ်။ ကျွန်တော်တို့ နှစ်တိုင်း နှစ်တိုင်း ရေကြီးနေမယ်ဆိုရင် ပြုပြင်ဖို့နည်းလမ်းရှာရပါမယ်။ အဲဒီတော့ ဝါသလပ်ဖြတ်မြောင်းဖောက်တာ စည်းမျဉ်းစည်းကမ်းတွေမညီဘူး။ ငွေစာရင်းတွေမညီဘူးဆိုပေမယ့် သူ့ရဲ့ရည်ရွယ်ချက်ကိုတော့ ရေကြီးရေလျှံမှုကို ကာကွယ်မှာမို့လို့ ကျွန်တော်တို့ ကြိုဆိုရမှာဖြစ်ပါတယ်။ အဲဒီလိုရာသီဥတုကို ကျွန်တော်တို့ အနိုင်ရမယ့် နည်းလမ်းတွေရှာပြီး လယ်ယာကဏ္ဍက ထုတ်လုပ်မှုတွေကို ရှာဖွေသင့်ပါတယ်လို့ အကြံပြုလိုပါတယ်။ နောက်အများပြည်သူနဲ့ဆိုင်တဲ့ ကျန်းမာရေးနဲ့အကျင့်စာရိတ္တကို ထိခိုက်စေတဲ့ အကူအညီတွေကို တိုးထားတဲ့ရာခိုင်နှုန်းကို ကြည့်လို့ရှိရင် အားလုံးပေါင်းမှ ၁၀ ရာခိုင်နှုန်း၊ စီးကရက်က ၂၀ ရာခိုင်နှုန်း၊ ကျန်တာတွေက ၁၀၊ ၁၀ စီပဲ တိုးထားတာတွေ့ပါတယ်။ ထိရောက်တဲ့တိုးတာမဟုတ်ပါဘူး။ တတ်နိုင်လို့ ရှိရင်တော့ ၁၀၀ ရာခိုင်နှုန်း တိုးစေချင်ပါတယ်။ နောက်ဒီမှာဆိုလို့ရှိရင် ကျွန်တော်တို့ အထူးထောက်ပံ့တဲ့ ငွေတွေရှိပါတယ်။ ဒီထဲမှာ နံပါတ်(င) လယ်ယာမဲ့များအတွက် လယ်ယာမြေဖော်ထုတ်ခြင်း လုပ်ငန်းဆိုတာကို ဖော်ပြထားပါတယ်။ အဲဒီတော့ အဲဒီလိုပိုက်ဆံတွေ ပေးမယ်လို့ပြောပြီးခါမှ လယ်ယာမြေဖော်ထုတ်တာ ကျယ်ပြန့်ပြီးတော့ နည်းတွေ၊ ဥပဒေတွေ၊ အမိန့်ကြော်ငြာစာတွေ၊ ဘာတွေညာတွေရှိလို့ မလုပ်ပါနဲ့လို့ ပြန်တားတာ နဂိုကမစဉ်းစားကြဘူးလား။ ဒီမြေဥပဒေတွေက နဂိုကတည်းကရှိတာပါ။ ဒါတွေကို မစဉ်းစားဘဲနဲ့ အခုပေး အခုသိမ်းဆိုတာ ကလေးကစား သလို နိုင်လှပါတယ်။ ဒါကြောင့်မို့လို့ နောင်ဆိုလို့ရှိရင် အဲဒီလိုအဖြစ်မျိုးက ကင်းအောင်လို့ ကြိုတင်စဉ်းစားပြီးမှ ဆောင်ရွက်ပါလို့လည်း အကြံပြုလိုပါတယ်။ အဲဒီမှာပဲ မလုပ်ပါနဲ့လို့ ပြောတဲ့ကြားက လုပ်ထားတဲ့လူတွေ ရှိပါတယ်။ ရှိတာမှာဆိုလို့ရှိရင် ဒီမှာဆိုလို့ရှိရင် အုပ်ချုပ်ရေးမှူးရုံးရဲ့ ငွေစာရင်းထဲကို ဝင်ထားတာ တွေ့ရပါတယ်။ ဧရာဝတီတိုင်းဒေသကြီး မြို့နယ်နှစ်ခုမှာ တောင်သူတွေကို မြေခွဲဝေပေးဖို့လိုနေတာကို တွေ့ရပါတယ်။ နောက်တစ်ခါ အောက်မှာရှိတဲ့ ပြည်နယ်တွေမှာလည်းပဲ မြေတော့ပေးပါရဲ့ ပုံစံ(၇) ထုတ်မပေး သေးဘူး။ ဘာမှလုပ်မရဘူး။ ချေးငွေရရှိတဲ့အဆင့် မရှိပါဘူး။ အဲဒီအတွက်ကြောင့်မို့လို့ ကျွန်တော်တို့တွေ mfano womocne Sonam cofoonosuomam mienino 20.fi နို့ပေါင်းစက်ရုံတွေ အားလုံးပေါင်း အလုံး ၉၀ ၀ယ်ပါတယ်။ အဲဒီတော့ မလည်ရသေးတဲ့စက်တွေက ၂၆ လုံးရှိပါတယ်။ ဘာဖြစ်လို့ မလည်သလဲမေးတော့ ကုန်ကြမ်းမရှိလို့တဲ့။ ဆွေးနွေးရန် သတ်မှတ်ချိန်ပြည့်သဖြင့် မိုက်ပိတ်သွားပါသည်။</speech>
<speech type="speaker">ဒေါ်ချိုချို အုတ်တွင်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1438">ဒေါ်ချိုချို (အုတ်တွင်းမဲဆန္ဒနယ်၊ တိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ အားလုံးမင်္ဂလာပါရှင့်။ ကျွန်မကတော့ ပြည်ထောင်စုရဲ့ အရအသုံး စာရင်းများ စစ်ဆေးချက်အစီရင်ခံစာအပေါ် ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် စပ်လျဉ်းပြီး စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ဆောက်လုပ်ရေးဝန်ကြီးဌာနတို့ရဲ့ အကောင်အထည်ဖော် ဆောင်ရွက်နေမှုကို အပြုသဘောဆောင်တဲ့ အကြံပြုချက်များ တင်ပြသွားမယ့် ပဲခူးတိုင်းဒေသကြီး အုတ်တွင်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်ချိုချိုဖြစ်ပါတယ်။ ပြည်ထောင်စုလွှတ်တော် ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာအရ အချို့လုပ်ငန်း များအတွက် ငွေကုန်ကျမှုမှာ စာရင်းသာရှိပေမယ့် လက်တွေ့လုပ်ဆောင်ထားမှု မရှိခြင်းများ၊ အပြီးသတ် ဆောင်ရွက်ရန် လိုအပ်နေခြင်းများ၊ လုပ်ငန်းပြီးစီးသွားသော်လည်း ဒေသခံပြည်သူများအတွက် အကျိုး မရှိခြင်းများတွေ့ရမှုအပေါ် ဖြည့်စွက်ဆွေးနွေးလိုတာကတော့ နိုင်ငံတော်စီမံကိန်းလုပ်ငန်းများဖြစ်တဲ့ ပြည်ထောင်စုဘတ်ဂျက်မှ ချထားပေးတဲ့ လုပ်ငန်းများမှာ ဘတ်ဂျက်ခွင့်ပြုငွေများ ပိုမိုလာပေမယ့် တင်ဒါ ခေါ်ယူရာမှာ ပွင့်လင်းမြင်သာမှုမရှိခြင်း၊ လက်သင့်ရာ စားတော်ခေါ်ခြင်းများရှိနေသေးသကဲ့သို့ လုပ်ပိုင်ခွင့်ရ ကုမ္ပဏီတွေဟာ စာချုပ်ပါ အာမခံချက်များ၊ စည်းကမ်းစည်းမျဉ်း စံသတ်မှတ်ချက်များနှင့်အညီ မလုပ်ဆောင် ခြင်းများကြောင့် စီမံကိန်းလုပ်ငန်းတွေဟာ ငွေကုန်သလောက် အရည်အသွေးမမီမှုများ ရှိနေဆဲဖြစ်ပါတယ်။ နာယကကြီးရှင့်။ ယခုအစိုးရလက်ထက်မှာ တိုင်းပြည်ကိုဖွံ့ဖြိုးတိုးတက်အောင် ကြိုးစားဆောင်ရွက် နေရာမှာ ပကတိဖြစ်တည်မှုအရ နိုင်ငံတကာမှချေးငှားပြီးဆောင်ရွက်နေရဆဲဖြစ်တယ်ဆိုတာကို နိုင်ငံသား အားလုံးသိပြီးဖြစ်ပါတယ်။ ဒါကြောင့်အကောင်အထည်ဖော် ဆောင်ရွက်လုပ်ကိုင်ရတဲ့ ဝန်ကြီးဌာနတွေ အနေနဲ့ ဘဏ္ဍာငွေတွေအပေါ်မှာ လေလွင့်ဆုံးရှုံးမှုမရှိစေဖို့ အထူးဂရုပြု ဆောင်ရွက်စေဖို့ တိုက်တွန်း အကြံပြုလိုပါတယ်။ ဒီနေရာမှာ တင်ပြလိုတာကတော့ နို့ပေါင်းစက်တွေဝယ်ယူတဲ့နေရာမှာ စုစုပေါင်း အလုံး ၉၀ ကို ၂.၂၇၁ ဘီလီယံ ကုန်ကျသော်လည်း လည်ပတ်နိုင်ရန်ကျန်နေတဲ့ နို့ပေါင်းစက်ရုံဟာ ၂၅ လုံး ရှိနေပါသေးတယ်။ အဲဒီလို နို့ပေါင်းစက်ရုံတွေ မလည်ပတ်နိုင်တာကလည်း စက်လည်ပတ်ဖို့ရန်အတွက် ကုန်ကြမ်း မရှိခြင်း၊ စက်တည်ထားရန်မြေနေရာအတည်တကျမသတ်မှတ်ရသေးခြင်း၊ အဆောက်အဦ၊ နည်းပညာ၊ ရေ၊ မီး မရှိသေးခြင်းနဲ့ အဆောက်အဦ၊ နည်းပညာ၊ ရေ၊ မီးတွေရှိနေပေမယ့် တချို့နေရာတွေမှာ ကျွမ်းကျင် လုပ်သားမရှိခြင်းတို့ကြောင့် နို့ပေါင်းစက်ရုံတည်ဆောက်ရေးစီမံကိန်းတွေကို မူလကတည်းက စနစ်တကျ စီစဉ်ချမှတ်သင့်ပါတယ်။ စက်တွေဝယ်မယ်ဆိုရင် ဖော်ပြပါလိုအပ်ချက်တွေအပြင် ကုန်ချော ဖြန့်ဖြူးမှုတွေကိုလည်း တွက်ချက်ပြီးမှသာ ဝယ်သင့်ပါတယ်။ ဒီလိုနို့ပေါင်းစက်ရုံစီမံကိန်းလိုမျိုးပဲ ဝန်ကြီး ဌာနအချို့မှာလည်း စီမံကိန်းတွေကို ခြေခြေမြစ်မြစ် မတွက်ချက်ဘဲနဲ့ နိုင်ငံတော်ချေးငွေအမြောက်အမြား အဖြစ်ဆောင်ရွက်ပြီး ပြည်သူအများစုအတွက်ကတော့ အကျိုးဖြစ်ထွန်းမှုနည်းပါးတာကို တွေ့ရှိနေရ ပါတယ်။ ဒီလိုဆုံးရှုံးနေတဲ့ စီမံကိန်းတွေရဲ့ ကြွေးမြီပြဿနာတွေကိုလည်း တိုင်းပြည်ရဲ့ ဝန်ထုပ်ဝန်ပိုးအဖြစ် နာယကကြီးရှင့်။ နိုင်ငံတော်အစိုးရအနေနဲ့ ဆင်းရဲမှုလျှော့ချရေးနှင့် ကျေးလက်ဒေသဖွံ့ဖြိုးရေး လုပ်ငန်းများကို အဓိကထားပြီးဆောင်ရွက်ပေးလျက်ရှိရာမှာ လယ်ယာမြေအသစ်ဖော်ထုတ်ပြီး လယ်မဲ့ ယာမဲ့တောင်သူတွေကို ခွဲဝေပေးပြီး လယ်ယာလုပ်ပိုင်ခွင့်များ ဖန်တီးပေးခြင်းများပြုလုပ်ပေးသကဲ့သို့ လယ်သမားများနှစ်ပေါင်းကြာရှည်စွာ လုပ်ကိုင်ခဲ့တဲ့ အင်းမြေ၊ ချောင်းကောမြေ၊ မြေနုကျွန်း စသည် တို့ကိုလည်း လယ်ယာမြေလုပ်ပိုင်ခွင့် ပုံစံခွန်ရရှိအောင် ဆောင်ရွက်ပေးသင့်ပါတယ်။ ဘာကြောင့်လဲဆိုရင် ကျွန်မတို့ရဲ့နိုင်ငံဟာ စိုက်ပျိုးရေးကိုအခြေခံတဲ့ နိုင်ငံဖြစ်တဲ့အတွက်ကြောင့် အမှန်တကယ် လုပ်ကိုင်နေတဲ့ သူမှန်သမျှ လိုအပ်တဲ့စိုက်ပျိုးစရိတ် ချေးငွေလွယ်ကူစွာရရှိစေရေးအတွက် လယ်ယာမြေလုပ်ပိုင်ခွင့်ပုံစံကို ရရှိရေးမှာ လွန်စွာလိုအပ်သောကြောင့် ဖြစ်ပါတယ်။ လူထုဗဟိုပြုစီမံကိန်းများ အကောင်အထည်ဖော် ဆောင်ရာမှာလည်း စာရင်းဇယားကောက်ယူမှုတွေဟာ တိကျမှန်ကန်ဖို့ လိုအပ်နေသေးတာဖြစ်တဲ့အတွက် အမှန်တကယ်ဖြစ်တဲ့ ကျွန်မမဲဆန္ဒနယ်ဖြစ်တဲ့ အုတ်တွင်းမြို့နယ်လို ဖွံ့ဖြိုးမှုလိုအပ်တဲ့ ဒေသတွေမကျန် ရှိစေဖို့ကိုလည်း ထောက်ပြလိုပါတယ်။ နာယကကြီးရှင့်။ မြစိမ်းရောင်ကျေးရွာစီမံကိန်းဟာ မွန်းကြပ်နေတဲ့ ကျေးလက်နေလူထုအတွက် အားကိုးရာကောက်ရိုးတစ်မျှင်ဖြစ်ပေမယ့် နိုင်ငံလူဦးရေရဲ့ ၇၀ ရာခိုင်နှုန်းရှိတဲ့ ကျေးလက်နေ ပြည်သူတွေ အတွက် လိုအပ်ချက်တွေကို ဖြည့်ဆည်းပေးနိုင်ဖို့ မြစိမ်းရောင်စီမံကိန်းရဲ့ ရည်ရွယ်ချက်တွေ အောင်မြင်မှု ရှိ မရှိကိုလည်း သေချာပြန်လည် ဆန်းစစ်ဖို့လိုပါတယ်။ ကျေးလက်ဒေသဖွံ့ဖြိုးရေးလုပ်ငန်းတွေဖြစ်တဲ့ လမ်းတံတားတည်ဆောက်ရေးလုပ်ငန်း၊ ကျေးလက်ရေရရှိရေးလုပ်ငန်း၊ ကျေးလက်မီးလင်းရေးလုပ်ငန်းများ နှင့်ကျေးလက်အိမ်ရာပြုလုပ်ငန်းများ အကောင်အထည်ဖော်ဆောင်ရာမှာလည်း ခွင့်ပြုတဲ့ ဘတ်ဂျက်ငွေနဲ့ ကိုက်ညီတဲ့ အရည်အသွေးပြည့်ဝတဲ့ လုပ်ငန်းများဖြစ်စေရန်မှာ လွန်စွာအရေးကြီးတဲ့အတွက်ကြောင့် ဘတ်ဂျက် သတ်မှတ်ရာမှာ သက်ဆိုင်ရာ ဒေသန္တရစရိတ်ပေါက်ဈေးအရ မှန်ကန်စွာ တွက်ချက်ပြီး နိုင်ငံတော် ဘတ်ဂျက် ခွင့်ပြုငွေများ လိုအပ်သည်ထက်မပိုစေရန် ဘတ်ဂျက်များအလေအလွင့်မဖြစ်စေရန် ဆောင်ရွက်သင့်ကြောင်း ကိုလည်းအကြံပြုလိုပါတယ်။ ဘာကြောင့်လဲဆိုရင် ဒေသဖွံ့ဖြိုးရေးလုပ်ငန်းတွေအတွက် နိုင်ငံတော်မှခွင့်ပြု ပေးတဲ့ဘတ်ဂျက်တွေက ကုန်သင့်သည်ထက်ပိုများနေပြီး ပေါ်ထွက်လာတဲ့ တည်ဆောက်ရေးလုပ်ငန်းတွေရဲ့ အရည်အသွေးကတော့ ကုန်ကျငွေနှင့်ကိုက်ညီအောင် မပြည့်မီတဲ့အတွက်ကြောင့် သုံးသပ်တင်ပြရခြင်း ဖြစ်ပါတယ်။ နာယကကြီးရှင့်။ နိဂုံးချုပ်အားဖြင့် ကုန်သင့်သော ဘတ်ဂျက်ခွင့်ပြုငွေနှင့် အရည်အသွေးပြည့်မီတဲ့ တည်ဆောက်ရေးလုပ်ငန်းတွေကို အကောင်အထည်ဖော်ပြီး စာရင်းစစ်အနေနဲ့လည်း တိတိကျကျ စစ်ဆေး ခြင်းဖြင့် ပြည်သူ့ဘဏ္ဍာငွေနှင့် နိုင်ငံတကာမှအကူအညီများ၊ ချေးငွေများနဲ့ ပြည်သူ့လိုအပ်ချက်ကို ဖြည့်ဆည်း ပေးရာမှာ မူဝါဒတွေမလွဲဘဲ၊ စီမံကိန်းအမှားတွေ မလုပ်မိဘဲ ဆောင်ရွက်တဲ့ကိစ္စတိုင်းဟာ အဂတိကင်းပြီး တိုင်းပြည်ရဲ့ ကုန်ကျတဲ့ ဘတ်ဂျက်နှင့် ပြည်သူတွေအကျိုးခံစားခွင့်ရရှိမှုဟာ မျှခြေညီမှာဖြစ်တာကြောင့် အခုလိုအကြံပြု ထောက်ပြရခြင်းဖြစ်ပါတယ်။ ကျေးဇူးတင်ပါတယ်ရှင်။</speech>
<speech type="speaker">ဒေါ်ဖြူဖြူသင်း မင်္ဂလာတောင်ညွန့်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1188">ဒေါ်ဖြူဖြူသင်း(မင်္ဂလာတောင်ညွန့်မဲဆန္ဒနယ်၊ ရန်ကုန်တိုင်းဒေသကြီး)</mp>လေးစားရပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်များ အားလုံးမင်္ဂလာပါ။ ကျွန်မကတော့ ပြည်ထောင်စုစာရင်းစစ်ချုပ်ရုံးကပေးပို့လာတဲ့ အစီရင်ခံစာအပေါ် ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်၊ သဘောထားမှတ်ချက်အစီရင်ခံစာကို ဆွေးနွေးသွားမှာဖြစ်ပါတယ်။ ကျွန်မအနေနဲ့ အစီရင်ခံစာ စာမျက်နှာ ၂၂ မှာပါတဲ့ ပညာရေး၊ ကျန်းမာရေး၊ ကာကွယ်ရေးအသုံးစရိတ်တွေနဲ့ ပတ်သက် ပြီးတော့ ဆွေးနွေးသွားမှာ ဖြစ်ပါတယ်။ ပထမဆုံး ပညာရေးကဏ္ဍကိုကြည့်မယ်ဆိုရင် ၂၀၁၁-၂၀၁၂ ခုနှစ်ကနေပြီးတော့ ၂၀၁၅-၂၀၁၆ ခုနှစ် အလိုက် တိုးပြီးပေးထားတာကို တွေ့ရမှာပါ။ ၂၀၁၁-၂၀၁၂ မှာ ၃.၆ ရာခိုင်နှုန်းကနေပြီးတော့ ၂၀၁၅-၂၀၁၆ မှာဆိုရင် ၇.၁၅ ရာခိုင်နှုန်းအထိ တိုးမြှင့်ပေးထားခဲ့တယ်ဆိုပေမယ့်လည်း ကျွန်မတို့တိုင်းပြည်လို ဖွံ့ဖြိုးမှု အားနည်းနေသေးတဲ့တိုင်းပြည် ရေရှည်ကြည့်ပြီးဆောင်ရွက်ဖို့ဆိုရင်တော့ ပညာရေးအသုံးစရိတ်ကို ဒီထက် မကတိုးပြီး သတ်မှတ်ပေးဖို့လိုအပ်နေပါသေးတယ်။ အခမဲ့ပညာရေးစနစ်တွေကို တန်းစဉ်အလိုက် တစ်နှစ်ထက် တစ်နှစ် တိုးပြီးဖွင့်လှစ်ပေးထားတာ၊ အခြေခံအဆောက်အဦတွေ ပြန်လည်မွမ်းမံပေးတာ၊ လူ့စွမ်းအားအရင်း အမြစ်တွေကို ရေရှည်စီမံချက်ချထားပြီးတော့ ဆောင်ရွက်နေမှုတွေကို အစီရင်ခံစာမှာ ဖော်ပြထားတာကို တွေ့ရပါတယ်။ ဒါပေမယ့်လည်း ဝန်ကြီးဌာနအနေနဲ့ကတော့ ဘဏ္ဍာရေးစည်းမျဉ်းစည်းကမ်းနဲ့အညီ နည်းစနစ် တကျ စ်ပြေးညီ လုပ်ဆောင်ဖို့လိုအပ်နေတာကို တွေ့ရမှာပါ။ ချမှတ်ပေးလိုက်တဲ့ ဘဏ္ဍာငွေတွေကို စီမံခန့်ခွဲမှုကောင်းကောင်းနဲ့ ချမှတ်လုပ်ဆောင်နိုင်မယ်ဆိုရင် ပိုပြီးအဆင်ပြေမယ်လို့ ယူဆမိပါတယ်။ လွဲမှားတဲ့စီမံခန့်ခွဲမှုအမှားတွေ မဖြစ်စေရန် အထူးဂရုပြု လုပ်ဆောင်သင့်တယ်လို့လည်း မြင်မိပါတယ်။ ကျန်းမာရေးကဏ္ဍအတွက်ကတော့ တစ်နှစ်ထက်တစ်နှစ် တိုးမြှင့်သုံးစွဲခဲ့တာလည်း ရှိပါတယ်။ ၂၀၁၁-၂၀၁၂ မှာ ၁.၃ ရာခိုင်နှုန်းသာ သုံးစွဲခဲ့ပေမယ့်လည်း ၂၀၁၅-၂၀၁၆ မှာဆိုရင်တော့ ၃.၈၄ ရာခိုင်နှုန်း ထိတိုးမြှင့်ပေးခဲ့ပေမယ့်လည်း လုံလောက်တဲ့ပြောင်းလဲမှုတော့ မဟုတ်ခဲ့ပါဘူး။ ကျေးလက်နေလူတန်းစား အများစု ဝေးလံခေါင်ဖျားတဲ့ တိုင်းရင်းသားအများစု နေထိုင်ရာဒေသတွေမှာဆိုရင် ဒီပြောင်းလဲမှုဟာ အကျိုးသက်ရောက်မှု မရှိသလောက်ဖြစ်နေသေးတာကို အစီရင်ခံစာမှာတွေ့ရပါတယ်။ ဒီလိုနေရာမှာ ကျွန်မတို့ Infrastructure လို့ခေါ်တဲ့ ဆေးရုံ၊ ဆေးခန်းအစရှိသည်ဖြင့် အခြေခံအဆောက်အဦတွေကိုသာ တိုးမြှင့်ဆောက်လုပ်ပြီးတော့ အမှန်တကယ် တာဝန်ထမ်းဆောင်နိုင်မယ့် ကျန်းမာရေးဝန်ထမ်းတွေကို ရွေးချယ်တာဝန်ပေးထားနိုင်မှု မရှိဘူးဆိုရင်တော့ ဆောက်လုပ်ပြီးသားအဆောက်အဦတွေဟာ နှစ်ကာလ ကြာမြင့်ပြီး ပြန်လည်ပျက်စီးသွားခဲ့တာတွေလည်း တွေ့ရမှာဖြစ်ပါတယ်။ ပြည်သူလူထုရဲ့ ငွေတွေဟာ ကျွန်မတို့ အဟောသိကံ ဖြစ်သွားမှာပါ။ နောက်ထပ်တွေ့ရှိချက်တစ်ခုကတော့ အရင် ကျန်းမာရေးဝန်ကြီးဌာန ဗဟိုဆေးပစ္စည်းသိုလှောင်ရေး ဌာန (ရန်ကုန်) ဆေးပစ္စည်းတွေ လျော့နည်းနေတာ၊ ပျောက်ဆုံးနေတာတွေကိုလည်း စိစစ်တွေ့ရှိရကြောင်း ဖော်ပြထားပါတယ်။ ဒီကိစ္စကိုတော့ စနစ်တကျနဲ့ ပြင်းထန်စွာ အရေးယူဖို့လိုအပ်ပါတယ်။ ပြည်သူ့ အသက်ကို ကယ်ဆယ်ဖို့လုပ်ဆောင်ထားတဲ့ ဒီဆေးဝါးတွေကို ကိုယ်ကျိုးအတွက်သုံးခဲ့တာလား။ ဒါမှ မဟုတ် တစ်စုံတစ်ရာ ချွတ်ချော်တိမ်းစောင်းခဲ့မှု ဖြစ်ခဲ့တာလားဆိုတာကို စုံစမ်းစစ်ဆေးရေးအဖွဲ့ ဖွဲ့ပြီးတော့ အပြစ်ရှိရင် ရှိတဲ့သူကို အရေးယူဖို့လိုအပ်ပါတယ်။ အမှန်တကယ် ကိုယ်ကျိုးအတွက် ပြုခဲ့တာဆိုရင်လည်း ပြည်သူပိုင်ပစ္စည်း အလွဲသုံးစားလုပ်ခြင်းဖြစ်ပါတယ်။ ဒါကြောင့် ဒီလိုဝန်ထမ်းတွေကို သေချာဖော်ထုတ် အပြစ်ပေးအရေးယူမှုတွေ စတင်သင့်နေပြီလို့ ထင်ပါတယ်။ ဒါကတော့ ကျွန်မအနေနဲ့ အကြံပြုတာပါ။ နိုင်ငံတစ်နိုင်ငံရဲ့ ဖွံ့ဖြိုးတိုးတက်မှုကို တိုင်းတာမယ်ဆိုလို့ရှိရင် အဲဒီတိုင်းပြည်ရဲ့ ပညာရေးနဲ့ ကျန်းမာရေးဟာ တိုက်ရိုက်အချိုးကျပါတယ်။ ဒီနိုင်ငံတစ်နိုင်ငံရဲ့ ပြည်သူလူထုဟာ ပညာတွေဘယ်လောက် တတ်မြောက်နေသလဲ။ အုပ်ချုပ်သူအစိုးရက တိုင်းသူပြည်သားတွေရဲ့ ကျန်းမာရေးကို ဘယ်လောက် အားပေးသလဲဆိုတာတွေကို ကြည့်ရင်သိသာနိုင်ပါတယ်။ ဒါကြောင့် ပညာရေးနဲ့ ကျန်းမာရေးကဏ္ဍတွေကို အသုံးစရိတ်များကို ထပ်မံတိုးမြှင့်ဖို့ လိုအပ်နေပါတယ်။ ဒါပေမယ့် ဝန်ကြီးဌာနအနေနဲ့ နှစ်တိုနှစ်ရှည် စီမံကိန်းများချမှတ်ပြီးတော့ လုပ်ကိုင်ဆောင်ရွက်သင့်ပါတယ်။ နှစ်စဉ်ဘတ်ဂျက်များ တင်ပြတောင်းခံလို့ ရှိရင်လည်း တစ်နှစ်အတွင်း အမှန်တကယ်ပြီးစီးနိုင်မယ့် လုပ်ငန်းစီမံကိန်းများကိုသာတင်ပြပြီး လုပ်ကိုင် ဆောင်ရွက်သင့်ကြောင်း အကြံပြုလိုပါတယ်။ ဆက်လက်ပြီးတော့ ကျွန်မတို့နိုင်ငံရဲ့ ကျန်းမာရေးနဲ့ ပညာရေးကဏ္ဍ နှစ်ခုပေါင်းအသုံးစရိတ်ရဲ့ ၃ ဆ နီးပါးကို ကျခံသုံးစွဲနေတာကတော့ ကာကွယ်ရေးဝန်ကြီးဌာနလို့ အစီရင်ခံစာမှာ ဖော်ပြထားပါတယ်။ ဒါပေမယ့် နောက်ပိုင်းနှစ်တွေမှာတော့ ၂.၄၅ ဆအထိ လျော့ကျလာတာတွေ့ရပါတယ်ဆိုပြီး ဖော်ပြထား ပါတယ်။ ဒါပေမယ့်လည်း ဒီအချက်ကလည်း ကာကွယ်ရေးဝန်ကြီးဌာနအနေနဲ့ ဘတ်ဂျက်လျှော့ချ လိုက်တာမဟုတ်ဘဲနဲ့ ကျန်းမာရေးနဲ့ ပညာရေးကဏ္ဍ နှစ်ခုကို ဘဏ္ဍာငွေအနည်းငယ် တိုးမြှင့်လိုက်တာ လို့သာ တွေ့ရပါတယ်။ အစီရင်ခံစာဖော်ပြချက်အရ ကာကွယ်ရေးဝန်ကြီးဌာနရဲ့ အဓိကလုပ်ငန်းစဉ်များဟာ နိုင်ငံတော်အချုပ်အခြာအာဏာတည်တံ့ခိုင်မြဲရေး၊ ပြည်သူလူထု အသက်အိုးအိမ် စည်းစိမ်လုံခြုံရေးကို အကျိုးသက်ရောက်စေသည် ဆိုပြီးတော့ဖော်ပြပါရှိပါတယ်။ ဒီအချက်ကတော့ ကမ္ဘာပေါ်မှာရှိတဲ့ ဘယ်နိုင်ငံက တပ်မတော်ဖြစ်ပါစေ ဒီတာဝန်ကို မလွဲမသွေထမ်းဆောင်နေရမှာ ဖြစ်ပါတယ်။ ၂၀၁၅-၂၀၁၆ ဘဏ္ဍာနှစ်မှာ ၁၄.၀၄ ရာခိုင်နှုန်းကနေပြီးတော့ ၁၅.၆၈ ရာခိုင်နှုန်းထိ တိုးမြှင့် တောင်းခံခဲ့တာဟာ ဘာကြောင့်လဲဆိုတာ ကျွန်မတို့မသိရပါဘူး။ ဒီနေရာမှာ စဉ်းစားစရာတစ်ခုကတော့ ကာကွယ်ရေးအသုံးစရိတ်နဲ့ ပတ်သက်ပြီးတော့ ရှင်းလင်းတဲ့ အသေးစိတ်အချက်အလက်ကို မတွေ့ရှိရတာပဲ ဖြစ်ပါတယ်။ တပ်မတော်သားတွေရဲ့ လူမှုဘဝဖူလုံရေးအတွက်သုံးနေသလား။ ဒါမှမဟုတ် ခေတ်မီတဲ့ ကာကွယ်ရေးစနစ်အတွက် အသုံးပြု နေသလားဆိုတာလည်း ပြည်ထောင်စုစာရင်းစစ်ချုပ်ရုံးဝန်ကြီးဌာန ကနေပြီးတော့ အဖွဲ့အစည်းများအလိုက် စစ်ဆေးတွေ့ရှိချက်များနဲ့ သုံးသပ်အကြံပြုချက်များမှာ ဖော်ပြ ထားခြင်းမရှိပါဘူး။ တကယ်လို့သာ ဒီဘတ်ဂျက်အသုံးပြုမှုကို ပွင့်လင်းမြင်သာစွာ ဖော်ပြပေးထားနိုင်ရင် လိုအပ်တယ်လို့ မြင်မိပါတယ်။ ထို့အတူပဲ ကျွန်မတို့ အခြားဝန်ကြီးဌာနတွေဖြစ်တဲ့ သာသနာရေးဝန်ကြီးဌာန အပါအဝင် အချို့ဝန်ကြီးဌာနတွေမှာလည်း အစီရင်ခံစာမှာ ဖော်ပြပေးထားတာ မတွေ့ရပါဘူး။ နိဂုံးချုပ်အနေနဲ့ကတော့ နိုင်ငံတော်ပိုင် စီးပွားရေးလုပ်ငန်းတော်တော်များများမှာ ပြည်ထောင်စု စာရင်းစစ်ချုပ်ရဲ့ အစီရင်ခံစာအရ ပြည်ထောင်စုဘတ်ဂျက်နဲ့ Other Account တွေမှာလည်း မဝင်ဘဲနဲ့ သီးခြားအဖွဲ့အစည်းများနဲ့ ပြင်ပမှာ ၁၁ ဘီလီယံကျော် ထားရှိတာကိုတွေ့ရပါတယ်။ ဒီကိစ္စဟာ လွန်ခဲ့တဲ့ အစိုးရလက်ထက်မှာကတည်းက ဒီလိုဖြစ်စဉ်မျိုးတွေ ဖြစ်ပွားခဲ့ပြီးတော့ ဒီနေ့အထိလည်း ဆက်လက် ဖြစ်ပေါ်နေတာဟာ စီမံကိန်းနဲ့ ဘဏ္ဍာရေးဝန်ကြီးဌာနအနေနဲ့ အမြန်ဆုံးဆောင်ရွက်သင့်တယ်လို့ မြင်ပါတယ်။ ဘဏ္ဍာရေးစည်းမျဉ်းစည်းကမ်းများနဲ့ နိုင်ငံ့ဝန်ထမ်းများ ပြုပြင်ပြောင်းလဲရေးမဟာဗျူဟာ စီမံချက်ကို လည်း အမြန်ဆုံးဆောင်ရွက်သင့်ကြောင်း အကြံပြုတိုက်တွန်းရင်း နိဂုံးချုပ်ပါတယ်။ အားလုံး ကျေးဇူးတင် ပါတယ်။</speech>
<speech type="speaker">ဦးမျိုးဝင်း မွန်ပြည်နယ် မဲဆန္ဒနယ်အမှတ်(၈) ဆွေးနွေးဖို့ဖြစ်ပါတယ်။</speech>
<speech><mp id="1304">ဦးမျိုးဝင်း (မဲဆန္ဒနယ်အမှတ်-၈၊ မွန်ပြည်နယ်)</mp>ပြည်ထောင်စုလွှတ်တော် နာယကကြီးနဲ့ တကွ အားလုံးကိုမင်္ဂလာပါ။ ကျွန်တော်ကတော့ မွန်ပြည်နယ်မဲဆန္ဒနယ်အမှတ်(၈)က အမျိုးသားလွှတ်တော် ကိုယ်စားလှယ် ဦးမျိုးဝင်းဖြစ်ပါတယ်။ ဌာနဆိုင်ရာတွေနဲ့ပတ်သက်တဲ့ အသေးစိတ် အချက်အလက်တွေကို ကျွန်တော့ရှေ့မှာ ကိုယ်စားလှယ်တော်ကြီးတွေ ဆွေးနွေးသွားခဲ့ပြီးဖြစ်လို့ ကျွန်တော့အနေနဲ့ကတော့ အစီရင် ခံစာအပေါ်မှာပဲ ခြုံငုံသုံးသပ် ဆွေးနွေးသွားမှာဖြစ်ပါတယ်။ Power Point သုံးစွဲခွင့်ပြုဖို့ ခွင့်တောင်းခံ အပ်ပါတယ်။ နာယကကြီးခင်ဗျား။ ဒါကအစီရင်ခံစာကိုဖတ်ပြီး ကျွန်တော့်ခေါင်းထဲပေါ်လာတဲ့ နိုင်ငံတော် မွဲရခြင်းအကြောင်း (၅)ချက်ပါ။ (၁)က စီမံကိန်းချမှု လွဲမှားတာ။ (၂)နဲ့ (၃)ကတော့ ရတဲ့ငွေတွေကို စီမံခန့်ခွဲ တာနဲ့သက်ဆိုင်ပြီး (၄) ကတော့ လုပ်ငန်းပိုင်းကြီးကြပ်မှုနဲ့ သက်ဆိုင်ပါတယ်။ (၅) ကတော့ နိုင်ငံပိုင်ငွေကြေးနဲ့ ဥစ္စာဓနတွေ လျော့ပါးကုန်ရခြင်းနဲ့ သက်ဆိုင်ပါတယ်။ ဒါတွေကိုထိန်းနိုင်ရင် အဆင်းရပ်ပြီး အတက်ဘက်ကို သွားနိုင်မယ်ထင်ပါတယ်။ ပထမအချက်ကို စတင်ဆွေးနွေးပါမယ်။ ၂၀၀၄ ခုနှစ်က စခဲ့တဲ့ ဒီစက်ရုံ ၂ ရုံဟာ လုပ်တုန်းက ဆင်ဖမ်းမယ်။ ကျားဖမ်းမယ်ဆိုပြီးလုပ်ခဲ့တာပါ။ ဒါပေမယ့် တကယ်လုပ်တော့ ငွေရေးကြေးရေး မနိုင်မနင်း တွေဖြစ်ပြီး ခု ၁၀ နှစ်ကျော်ကာလမှာ ထုတ်နိုင်တာဆိုလို့ ပုံမှာမြင်ရတဲ့ ကုန်ကြမ်းပစ္စည်း ၂ မျိုးပဲ ထုတ်နိုင် တာပါ။ ၅ နှစ်မှာ တန် ၅၀၀၀၀၊ ၁ နှစ်မှာ တန် ၁၀၀၀၀ ပဲထုတ်နိုင်ပါတယ်။ ဒီစီမံကိန်းကို အလောတကြီးနဲ့ အတွေ့အကြုံ မရှိဘဲဆွဲခဲ့တော့ လိုအပ်တဲ့အရင်းအနှီး လိုက်နိုင် မနိုင်၊ ထုတ်လုပ်မှုစားရိတ်နဲ့ ဈေးကွက် ပေါက်ဈေးကိုတောင် ယှဉ်နိုင် မနိုင်ဆိုတာကိုတောင် မတွက်ဆနိုင်ခဲ့လို့ အခုလိုတန်းလန်းဖြစ်နေပါတယ်။ အခု ဒီ ၂ ရုံနဲ့တင် နိုင်ငံပိုင်ငွေ ဘီလီယံ ၂၄၀၀ ကျော်အိပ်နေပါတယ်။ မြင်းခြံတစ်ရုံအတွက်ပဲ ၄၁၃ ဘီလီယံ အတိုးပေးလိုက်ရပြီးပါပြီ။ ၂၀၃၂ ခုနှစ်အထိ ထပ်ပေးရဦးမှာပါ။ ဒါ့အပြင် ဝန်ထမ်းစရိတ်၊ ကုန်ထုတ်ရင်လည်း မြတ်ဖို့ကမသေချာ။ အလားတူစက်ရုံတွေ မလည်နိုင်တော့လို့ ရပ်ထားရတဲ့ မြန်မာပြည်အနှံ့က စက်ရုံတွေ ဒါတွေရဲ့ အရင်းတွေနဲ့ ကုန်ကျစရိတ် ဘီလီယံပေါင်းက သောင်းချီနေပါတယ်။ ဒါကိုအခုပြန်ပြီး ကယ်ရီလုပ်ဖို့ စီမံကိန်းတွေထပ်ဆွဲရပါဦးမယ်။ ဒီလိုထပ်ဆွဲတဲ့အခါမှာ အခုလိုအမှားတွေမဖြစ်အောင် ခပ်ဝေးဝေးအထိ မျှော်ကြည့်ပြီး ဆုံးဖြတ်ကြဖို့ သတိပေးလိုတဲ့အတွက် ဒီလိုဆွေးနွေးရခြင်းဖြစ်ပါတယ်။ ဒုတိယနဲ့ တတိယအချက်ကို ဆက်စပ်ဆွေးနွေးပါမယ်။ ရှေ့က ကိုယ်စားလှယ်တော်ကြီးတွေ ဆွေးနွေး သွားကြသလို ရသင့်တဲ့ငွေတွေမရတာ အများကြီးပါ။ ဒီအပြင် ရွှေလုပ်ကွက်တွေကနေ မရတာကအစ အများကြီး ရှိပါတယ်။ ဖတ်ပြီးကြမယ်လို့လည်း ထင်ပါတယ်။ အချို့လုပ်ငန်းတွေဟာ စလုပ်ခါစတော့ ဟုတ်နေပါတယ်။ နှစ်တွေကြာလာတာနဲ့အမျှ သိုသိုသိပ်သိပ် ထိန်းမထားနိုင်တော့ဘဲ ရရန်အကြွေးတွေလည်း တောင်လိုပုံလာတဲ့ အခါ Slide မှာ မြင်တဲ့အတိုင်း ဒါတွေကို ပယ်ဖျက်ခွင့်ပြုပါဆိုပြီး ဝန်ကြီးဌာနတွေက စာရင်းစစ်ချုပ်ရုံးကို အတည်ပြုချက်တောင်းပါတော့တယ်။ အဲဒီရင်းစစ်ချုပ်အဖို့ အဆင် မပြေရင် ထမင်းဆိုင် ဖွင့်ရကိန်းပါပဲ။ ခုပုံမှာမြင်ရတဲ့အတိုင်း ကြွေးကျန်ပေါင်း ၂,၈၄ရ ဘီလီယံ ဖြစ်ပေါ်ခဲ့ ပါတယ်။ ရွှေကြွေး၊ ဒေါ်လာ ကြွေးအားလုံးပေါင်းပြီး မြန်မာငွေနဲ့ဖွဲ့ထားတာပါ။ အရင်အစိုးရလက်ထက် ၃၁ လ အတွင်းမှာကို အကြွေး ၁,၅၈၄ ဘီလီယံဖြစ်ခဲ့ပါတယ်။ ဘဏ္ဍာရေးနှစ်ကုန်တာနဲ့ မြန်မြန်ထက်ထက်တောင်းခံ၊ မရရင်လုပ်ထုံး လုပ်နည်းအရ အရေးယူတာတွေလုပ်ခဲ့ရင် ဒါတွေဖြစ်မှာမဟုတ်ပါဘူး။ ဒါကဝန်ကြီးဌာနတွေရဲ့ လက်စွဲကြွေးရှင်း နည်း ၅ သွယ်ပါ။ အရကောက်တာ၊ ပယ်ဖျက်တာ၊ စာချုပ်စာတမ်းနဲ့လုပ်တာ၊ မရလို့ တရားစွဲတာက ရှင်းပါတယ်။ နည်းလမ်း(၄)က အခြားနည်းဆိုတာကို နားလည်ရအတော်ခက်ပါတယ်။ အဲဒီကြွေးကျန်တွေကို အစိုးရအကူးအပြောင်းမရောက်မီမှာ ရှင်းလိုက်တာ ၁၆၇.၉၅ ဘီလီယံပဲ ရရန်ကျန်တော့တယ်လို့ ဆိုပါတယ်။ ကမ္ဘာ့အမြန်ဆုံး ကွန်ပျူတာစက်ကြီး တွက်လိုက်သလိုပါပဲ။ ကြွေးကျန်တွေရဲ့ ပမာဏဟာ ၂၀၁၅-၂၀၁၆ တစ်နှစ်စာ ကုန်သွယ်လုပ်ငန်းခွန်ထက်တောင် များနေပါတယ်။ ပြည်သူတွေ အခွန်တာဝန်တွေကျေစေချင်ရင် အစိုးရကလည်း ဒီလိုဖြစ်ရပ်မျိုးတွေမဖြစ်အောင် တာဝန်ကျေရပါမယ်။ အကြွေးပြန်တောင်းတာ ရွှေနဲ့ငွေ ၂ ခုပေါင်းရင် ၁,၅၉၀ ဘီလီယံနီးပါးပြန်ရတယ်လို့ အစီရင်ခံစာထဲမှာ တွေ့ရပြန်ပါတယ်။ ဒါနဲ့ဘယ်နေရာမှာ ဖော်ပြထားပါလိမ့်ဆိုပြီးတော့ အဆောင်ပြန်ရောက်တဲ့အခါ ဘတ်ဂျက်တွေကို ဖင်ပြန်ခေါင်းပြန်လှန်ကြည့် ပါတယ်။ စာအုပ်ပုံကြီးဖုန်စင်သွားတာပဲ အမြတ်ရလိုက်ပါတယ်။ ဒီဇယားစာတိုင်(၅)မှာ ဘီလီယံ ၉၅၀ ဖိုးလောက်ကို ခုနပြောတဲ့ အခြားနည်းနဲ့ရှင်းလိုက်တာဖြစ်ပြီး စာတိုင်(၆)က ၅၄၀ ကိုတော့ လျှော်ပစ်လိုက်တယ်လို့ဆိုပါတယ်။ အားလုံးဘီလီယံ ၁၅၀၀ နီးပါးပါ။ လုပ်တုံးက သဘောတူညီချက်နဲ့လုပ်ခဲ့ပြီးမှ ဒီလိုလျှော်ပစ်လို့ရတယ်ဆိုတာ အဓိပ္ပာယ်မဲ့လွန်းပါတယ်။ နိုင်ငံအတွက် အများကြီးဆုံးရှုံးပါတယ်။ တရားစွဲသင့်တာစွဲ၊ နာမည်ပျက်စာရင်း ကြေညာသင့်သူမကြေညာရင် ဒီလိုပဲ ဆက်ဖြစ်နေကြဦးမှာပါပဲ။ ခုနက သရက်မြို့နယ် လွှတ်တော်ကိုယ်စားလှယ်ကြီးပြောသွားသလို စည်းကမ်း ချိုးဖောက်တဲ့၊ တာဝန်မကျေတဲ့ သက်ဆိုင်ရာဌာနများက တာဝန်ရှိသူများကိုလည်း တာဝန်ပျက်ကွက်မှုနဲ့ အရေးယူသင့်ရင်ယူရပါမယ်။ ကြွေးကျန်တွေက ဘီလီယံ ၂,၈၀၀ ကျော်ရှိတဲ့ ငွေပမာဏပါ။ ဒါကြောင့် ဒီကြွေးကျန်တွေကို ပြန်လည်စိစစ်ဖို့ အထူးကော်မရှင်တစ်ရပ်ဖွဲ့စည်းပြီး ပြည်ထောင်စုလွှတ်တော်ကြီးကို အစီရင်ခံစေသင့်ပါကြောင်း လွှတ်တော်ကို အကြံပြု တိုက်တွန်းအပ်ပါတယ်။ စတုတ္ထအချက်က နှစ်တိုင်းကုန်ပြီးရင်းကုန်နေတဲ့ လုပ်ငန်းတွေအကြောင်းပါ။ လမ်းတံတား၊ ရေရရှိရေးနဲ့ ကျေးလက်မီးလင်းရေးအတွက် ကျေးလက်ဦးစီးဌာနက ၄ နှစ်အတွင်း ငွေကျပ်ဘီလီယံ ၇၀၀ ကျော်သုံးစွဲ ခဲ့တယ်ဆိုတာ တွေ့ရပါတယ်။ တကယ်ရော ရလဒ်တွေကောင်းပါရဲ့ လား။ ဒီလိုလမ်းပုခုံးတွေ၊ ဒီလိုရေမရတဲ့ ရေရရှိရေးတွေ၊ ရေမထွက်တဲ့စက်ရေတွင်းတွေ ကျွန်တော့ မဲဆန္ဒနယ်မှာတောင်အများကြီးပါ။ ဒါကြောင့် ဝန်ကြီး ဌာနများအနေနဲ့ မိမိလုပ်ထားတဲ့စီမံကိန်းများကို ပြန် Review လုပ်ကြပြီး နိုင်ငံရဲ့ ငွေယိုပေါက်တွေကို ပိတ်ဖို့ ဝိုင်းဝန်းကြိုးပမ်းပေးကြပါလို့ တိုက်တွန်းနှိုးဆော်ရင်း နိဂုံးချုပ်အပ်ပါတယ်။ အားလုံးကိုကျေးဇူး တင်ပါတယ်။</speech>
<speech type="speaker">ဦးလှဆန်း မကွေးတိုင်းဒေသကြီး မဲဆန္ဒနယ်အမှတ်(၁) ဆွေးနွေးဖို့ဖြစ်ပါတယ်။</speech>
<speech><mp id="1276">ဦးလှဆန်း(မဲဆန္ဒနယ်အမှတ်-၁၊ မကွေးတိုင်းဒေသကြီး)</mp>လေးစားရပါသော ပြည်ထောင်စု လွှတ်တော် နာယကကြီးနှင့်တကွ အားလုံးမင်္ဂလာပါ။ ပြည်ထောင်စုစာရင်းစစ်ချုပ်ရုံးမှပေးပို့သာ ၂၀၁၅-၂၀၁၆ ဘဏ္ဍာရေးနှစ် ပြည်ထောင်စုဘဏ္ဍာငွေအရအသုံးဆိုင်ရာဥပဒေပါ ပြည်ထောင်စု၏ အရအသုံးစာရင်းများ စစ်ဆေးချက် အစီရင်ခံစာများအပေါ် ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထား မှတ်ချက်အစီရင်ခံစာ(၉/၂၀၁၇)နှင့်စပ်လျဉ်း၍ မကွေးတိုင်းဒေသကြီး မဲဆန္ဒနယ်အမှတ်(၁) အမျိုးသားလွှတ်တော် ကိုယ်စားလှယ် ကျွန်တော် ဦးလှဆန်းမှ တွေ့ရှိချက်များ အချက်အချို့အား ဆွေးနွေးတင်ပြသွားမှာ ဖြစ်ပါတယ်။ နာယကကြီးခင်ဗျား။ အဆင့်မြင့် ပုဂ္ဂိုလ်ထူးများအနေဖြင့် ပစ္စုပ္ပန်တည့်တည့်သာ ရှုမြင်နိုင်ပေမယ့် ကျွန်တော်တို့အနေဖြင့်တော့ အတိတ်ကိုပြန်ကြည့်ပြီး ပစ္စုပ္ပန်ကာလမှာ ကောင်းသည့်လုပ်ရပ်ကို အတုခိုး ဆောင်ရွက်နိုင်မည်ဖြစ်သလို မှားသည့်ဆောင်ရွက်ချက်များရှိပါကလည်း ပြုပြင်ဆောင်ရွက်နိုင်မည်ဖြစ်ပါ၍ နိုင်ငံ့အနာဂတ် ကောင်းမွန်လာမှာဖြစ်ပါတယ်။ ပြည်ထောင်စုစာရင်းစစ်ချုပ်ရုံး၏ ဝန်ကြီးဌာန၊ အဖွဲ့အစည်း များအလိုက် စစ်ဆေးတွေ့ရှိချက်များနဲ့ သုံးသပ်အကြံပြု ကောက်နုတ်ချက်မှာ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ မွေးမြူရေးနှင့် ကုသရေးဦးစီးဌာန ယခင်လည်း ကျွန်တော်တို့ ပြည်သူ့ကိုယ်စားလှယ် များကလည်း ဆွေးနွေးပြီးပါပြီ။ ကျွန်တော်တို့ ကြွေးကျန် ၄၂ ဘီလီယံကိစ္စ ဆွေးနွေးလိုပါတယ်။ ပြည်သူ့ ငွေစာရင်းပူးပေါင်းကော်မတီ အနှစ်ချုပ်သဘောထားမှာတော့ မပါရှိပါဘူး။ ပြည်ထောင်စုစာရင်းစစ်ချုပ်ရုံးရဲ့ သုံးသပ်အကြံပြုချက်အရ ကျွန်တော်တို့ စာမျက်နှာ ၆၃၊ ၆၄၊ ၆၅၊ ၆၆ မှာဖော်ပြထားပါတယ်။ ကျွန်တော်တို့နိုင်ငံရဲ့ ကြွေးကျန်များ စာရင်းရှင်းလင်းနိုင်ရန်အတွက် တရားမ လမ်းကြောင်းဖြင့် ဆောင်ရွက်နေရာတွင် တရာစီရင်မှုမပြီးပြတ်သေး၍ ကြွေးကျန်ကျပ် ၄၂,၃၅၆ ဘီလီယံ အနက် ၂၂.၂၁ရ ဘီလီယံ ပေးသွင်းရန်ကျန်ရှိနေခြင်းကို ပြည်ထောင်စုအစိုးရအဖွဲ့ရုံး၏ ၄-၆-၂၀၁၅ ရက်စွဲပါ စာအမှတ်ဖြင့် ညွှန်ကြားထားသည့်အတိုင်း ဆောလျင်စွာ ကောက်ခံရရှိရေး ဆောင်ရွက်စီမံရန် လိုအပ်ပါ သည်ဟု ဆိုထားပါတယ်။ နာယကကြီးခင်ဗျား။ ကျွန်တော်တို့မြို့နယ်များမှာ ပြည်ထောင်စုလွှတ်တော် ဖွံ့ဖြိုးရေးရန်ပုံငွေ တစ်မြို့နယ် သိန်းတစ်ထောင်ချမှတ်တော့ ကျေးရွာများလိုအပ်မှု၊ တောင်းခံတင်ပြမှု အားလုံးမပေးနိုင်လို့ စိတ်မကောင်းဖြစ်ရချိန်မှာ ယခုလို လေလွင့်ဆုံးရှုံးသောငွေကြေးများကို သက်ဆိုင်ရာဝန်ကြီးဌာနအနေဖြင့် ပြန်လည်ရရှိစေရန် ဆောင်ရွက်ပေးစေလိုပါတယ်။ နောက်တစ်ချက်က စောစောကလည်း ကိုယ်စားလှယ်များတင်ပြတဲ့ နို့ပေါင်းစက်ကိစ္စပါ။ စလုပ် ကတည်းက ကျွန်တော်တို့ ကုန်ကြမ်းမရှိတဲ့နေရာတွေ၊ စက်ရုံတည်ရန် မြေနေရာမရှိတဲ့နေရာတွေ၊ အဆောက်အဦ၊ နည်းပညာ၊ ရေမရှိ၊ မီးမရှိ၊ ကျွမ်းကျင်လုပ်သားမရှိဆိုတဲ့ အချက် (၄)ချက်နဲ့ အခု လည်ပတ်ရန်ကျန်တဲ့ စက် ၂၅ လုံးကိစ္စ၊ ဝယ် ဝယ်ဆိုတိုင်း ဝယ်ရသလား၊ ဝယ်ရခြင်းအကျိုးအကြောင်း မခိုင်လုံဘဲ ဝယ်ခဲ့ရသလား၊ ဘယ်လိုစီမံဆောင်ရွက်ကြမှာလဲလို့ မေးမြန်းလိုပါတယ်။ နိုင်ငံတကာပူးပေါင်းဆောင်ရွက်ရေး အေဂျင်စီ၊ (MICA) အဖွဲ့ရဲ့ဆောင်ရွက်မှုမှာ ကျွန်တော်တို့ အမျိုးသားလွှတ်တော်ကိုယ်စားလှယ်မှ အမျိုးသားလွှတ်တော်မှာ ဖျက်သိမ်းဖို့ရန် အဆိုတင်သွင်းပြီး လွှတ်တော်ကိုယ်စားလှယ်များက ထောက်ခံဆွေးနွေး၍ အဆိုကို အောင်မြင်စွာဖြင့် စနစ်တကျဖျက်သိမ်းမှု၊ ဝန်ကြီးဌာန၏ ဆောင်ရွက်ပြီးစီးမှု အခြေအနေတင်ပြမှုအပေါ် ပြည့်စုံမှုမရှိပါသဖြင့် လက်ရှိပကတိအနေအထားအား ကွင်းဆင်းပြီး တစ်ခုချင်းအပေါ် ပြည့်စုံစွာဖြင့် တိတိကျကျ ဆောင်ရွက်ပေးစေလိုပါတယ်။ ပြည်သူ့ငွေစာရင်းပူးပေါင်းကော်မတီရဲ့ စာမျက်နှာ ၁၆၉ ပုဒ်မ ၄၅၄ ပုဒ်မခွဲ(ဂ)မှာလည်း သဘောထား မှတ်ချက်ပြုထားပါတယ်။ ကျွန်တော်တို့ စောစောကကိုယ်စားလှယ်များ ပြောခဲ့ပါပြီ၊ ဝါသလပ်ဖြတ်မြောင်း လုပ်ငန်းမှာတင် ဆက်စပ်ပြီးတော့ ဘဏ္ဍာရေးစည်းမျဉ်းစည်းကမ်းနှင့် ကိုက်ညီမှုမရှိကြောင်း တည်ဆဲ ညွှန်ကြားချက်များကို လိုက်နာရန်ခက်ခဲကြောင်း၊ စစ်ဆေးရာတွင် အခက်အခဲရှိခြင်းဟု အချက် ၃ ချက်ဖြင့် ဆိုထားပါတယ်။ အဲဒါနဲ့ဆက်စပ်ပြီးတော့ မြစ်၊ ချောင်း ထိန်းသိမ်းမှုလုပ်ငန်းများမှာ ဆည်မြောင်းတူးဖော်ရေး လုပ်ငန်းများသည် စစ်ဆေးရန်ခက်ခဲပြီးတော့ စီမံဆောင်ရွက်မှု ကောင်းမွန်ရန်၊ မှန်ကန်ရန် လိုအပ်ကြောင်း လည်း တင်ပြဆွေးနွေးလိုပါတယ်။ ပို့ဆောင်ရေးနှင့် ဆက်သွယ်ရေးဝန်ကြီးဌာန၊ စိုက်ပျိုးမွေးမြူရေးက နှစ်ခုကို ဥပမာပြုပါမယ်။ မြန်မာနိုင်ငံစာရင်းကောင်စီ ခွင့်ပြုချက်ရယူမှုမရှိဘဲ ပြင်ပစာရင်းစစ် ငှားရမ်း ဆောင်ရွက်မှုထားရှိကြောင်း တွေ့ရှိရပါတယ်။ ပို့ဆောင်ရေးဝန်ကြီးဌာန နှစ်ခုမှာ ဥပဒေအကြောင်းအရာ မှန်ကန်မှု ရှိ မရှိလည်း ပြန်လည် သုံးသပ်ဖို့လိုအပ်ပါတယ်။ နောက် သမဝါယမဝန်ကြီးဌာန စက်ကိရိယာပစ္စည်းဝယ်ပြီး ၉၃၁ ခု ကျန်သေးတယ်။ မူလငွေတန်ဖိုးရဲ့ ၂၁ ရာခိုင်နှုန်း ကျန်ရှိနေကြောင်း သိရပါတယ်။ စက်တွေပြန်ပို့ရတဲ့ အကြောင်းလည်း ဖော်ပြထားပါတယ်။ ပြည်ထောင်စုလွှတ်တော် နာယကကြီးခင်ဗျား။ ကျွန်တော်တို့ ဝန်ထမ်းဘဝက လက်တွေ့ဖြစ်စဉ် ၁၉၈၅ ၀န်ထမ်းဘဝမှာ ဌာန၏ဘတ်ဂျက်မန်နေဂျာ နှစ်ချုပ်စာရင်းရေးသွင်းသည့်အပေါ်မှာ နောက်ဆုံး ကိန်းဂဏန်းဖြစ်တဲ့ ပြားဂဏန်းလေး ၇၂ ပြားကို ၂ရ ပြားရေးသွင်းမိလို့ စာရင်းအစအဆုံးရှာလိုက်ရတာ၊ ပြီးခဲ့တဲ့ကာလမှာတော့ ပြားဂဏန်းမဟုတ်၊ ဘီလီယံကွာခြားမှုကို အဖြေရှာမပေးနိုင်တာ ကျွန်တော်တို့ရဲ့ ဦးကံမြင့် သရက်မဲဆန္ဒနယ်ပြောသလို သက်ဆိုင်ရာအစိုးရဝန်ကြီးဌာနများက ပြတ်ပြတ်သားသား ဆောင်ရွက်ဖို့ လိုအပ်နေပါပြီ။ နာယကကြီးခင်ဗျား။ နိဂုံးချုပ်အနေဖြင့် မဟော်သဓာတရားစီရင်ထုံး နွားသူခိုးနှင့် နွားပိုင်ရှင် ခွဲခြား ဆုံးဖြတ်ရာမှာ ခေတ်ကာလအခြေအနေအရ သူ့ရဲ့ အယူအဆ အတွေးအခေါ်အရ နွားကို သျှိသျှာရွက် တိုက်ပြီးအဖြေထုတ်ခဲ့တာ အားလုံးအသိပါပဲ။ ယနေ့ခေတ် ပြည်သူတင်မြှောက်ထားတဲ့ ပြည်သူ့လွှတ်တော် ကိုယ်စားလှယ်များရှိသလို ပြည်သူ့လွှတ်တော်ကိုယ်စားလှယ်များပါဝင်တဲ့ ပြည်သူ့ငွေစာရင်းပူးပေါင်း ကော်မတီလည်းရှိနေပါပြီ။ ရှိနေပါတယ်။ စီမံကိန်းဝန်ကြီးဌာန၊ ရှေ့နေချုပ်ရုံး၊ စာရင်းစစ်ချုပ်ရုံးများ ရှိလာပါ၍ ပြည်သူ့ဘဏ္ဍာငွေများ ဆုံးရှုံးမှုနည်းပါးစေရန် သျှိသျှားရွက်တိုက်စရာမလိုအောင် ဆောင်ရွက် နိုင်လိမ့်မယ်လို့လည်း ယုံကြည်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးခင်ဝင်း မကွေးတိုင်းဒေသကြီး မဲဆန္ဒနယ်အမှတ်(၂) ဆွေးနွေးဖို့ဖြစ်ပါတယ်။</speech>
<speech><mp id="1277">ဦးခင်ဝင်း(မဲဆန္ဒနယ်အမှတ်-၂၊ မကွေးတိုင်းဒေသကြီး)</mp>နာယကကြီးနှင့်တကွ အားလုံး ကြွရောက်လာသော ပုဂ္ဂိုလ်အားလုံးကို မင်္ဂလာပါလို့ နှုတ်ခွန်းဆက်သပါတယ်။ ကျွန်တော်ကတော့ မကွေးတိုင်းဒေသကြီး မဲဆန္ဒနယ်အမှတ်(၂)မှ ဦးခင်ဝင်းဖြစ်ပါတယ်။ ကျွန်တော် ပြည်ထောင်စုစာရင်းစစ်ချုပ်ရဲ့ ၂၀၁၅-၂၀၁၆ ဘဏ္ဍာနှစ်တွေ့ရှိခဲ့တဲ့ အစီရင်ခံစာ လေ့လာတွေ့ရှိချက်အပေါ်ကနေပြီး ကျွန်တော် စိုက်ပျိုးရေးနှင့် မွေးမြူရေးဌာနကို ကျွန်တော် ဆွေးနွေးသွားမှာဖြစ်ပါတယ်။ နာယကကြီးခင်ဗျာ။ ကျွန်တော်တို့ စိုက်ပျိုးရေး၊ မွေးမြူရေးဌာနမှာ MICA ဆိုတဲ့ ကွန်ဗင်းရှင်း တစ်ခုရှိခဲ့ပါတယ်။ အဲဒါကို ကျွန်တော်တို့ အမျိုးသားလွှတ်တော်မှာလည်း မြန်မာနိုင်ငံတကာ ပူးပေါင်း ဆောင်ရွက်ရေးအေဂျင်စီ MICA သည် နိုင်ငံတော်နှင့် နိုင်ငံသားများအတွက် အကျိုးမပြုဘဲ လူတစ်စုမှ လက်ဝါးကြီးအုပ် ခြယ်လှယ်ဆောင်ရွက်နေခြင်းကြောင့် MICA ကိုဖျက်သိမ်းပြီးလျင် ပြည်ထောင်စုအစိုးရ၏ တရားဝင်ခွင့်ပြုမိန့်မရရှိဘဲ ဆောင်ရွက်ခဲ့သည့် သိမ်းဆည်းရယူထားသော စက်ရုံများ၊ လုပ်ငန်းများ၊ မြေများကို မည်သို့စီမံထားကြောင်း၊ ရရှိသောငွေကြေးစီမံခန့်ခွဲမှုကို စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီး ဌာနအနေနဲ့ ပွင့်လင်းမြင်သာစွာ ဖော်ထုတ်ပေးရန်ကို အမျိုးသားလွှတ်တော်မှာ အဆိုတင်ခဲ့တာ အဆိုဟာ ကတိကဝတ်ကိုရရှိခဲ့ပါတယ်။ အဲဒီအဆိုတင်စဉ်အခါကလည်း ကချင်ပြည်နယ် မဲဆန္ဒနယ်အမှတ်(၁)က ဒေါက်တာခွန်ဝင်းသောင်းက MICA ရဲ့ လုပ်ဆောင်ချက်တွေကို စာရင်းစစ်ချုပ်အဖွဲ့အပြင် ဥပဒေ ပညာရှင်များ၊ ပြင်ပအကြံပေးဖြစ်တဲ့ မွေးမြူရေးဆိုင်ရာပုဂ္ဂိုလ်များနဲ့ လွှတ်တော်နှစ်ရပ်လုံးမှာ ကိုယ်စားလှယ်များ ဘုတ်အဖွဲ့ ဖွဲ့ပြီး စစ်ဆေးရန်ဆိုပြီးတော့ လွှတ်တော်ကို ကျွန်တော်တို့တင်ပြခဲ့ပါတယ်။ ပြည်ထောင်စုစာရင်းစစ်ချုပ် ရဲ့ ၂၀၁၅-၂၀၁၆ ဘဏ္ဍာရေးနှစ် စစ်ဆေးတွေ့ရှိချက် အစီရင်ခံစာအပေါ် လေ့လာတွေ့ရှိချက်နဲ့ သဘောထား မှတ်ချက်အစီရင်ခံစာ အမှတ်စဉ်(၉/၂၀၁၇)ကို လေ့လာတဲ့အခါမှာ သုံးသပ်အကြံပြုချက်တွင် နိုင်ငံတော် သမ္မတရုံး၏ ညွှန်ကြားချက်နှင့်အညီ မြန်မာနိုင်ငံတကာ ပူးပေါင်းဆောင်ရွက်ရေးအေဂျင်စီ MICA အား လုပ်ထုံးလုပ်နည်းများဖြင့် ဖျက်သိမ်းရန်အတွက် ဆောင်ရွက်ရမည့် နည်းလမ်းများကို စီမံကိန်းနှင့် ဘဏ္ဍာရေးဝန်ကြီးဌာနမှ ညွှန်ကြားချက်ထုတ်ပြန်ပြီး တိကျစွာ လိုက်နာဆောင်ရွက်ရန် ဖြစ်သည်လို့ အကြံပြု ထားတဲ့အတွက် MICA ကို စနစ်တကျ ဖျက်သိမ်းထားတာမဟုတ်သေးဘူးလို့ ကျွန်တော်တို့ ဒီနေရာမှာ လက်ခံရမှာဖြစ်ပါတယ်။ ကျွန်တော့ကို Power Point အသုံးပြုခွင့်ပေးပါ။ ပြည်ထောင်စုအစိုးရအဖွဲ့ရဲ့ အစည်းအဝေးဆုံးဖြတ်ချက်နှင့် စိုက်ပျိုးမွေးမြူရေးနှင့် ဆည်မြောင်း ဝန်ကြီးဌာန၊ ယခင် မွေးမြူရေး၊ ရေလုပ်ငန်းနှင့် ကျေးလက်ဦးစီးဌာနပိုင် မွေးမြူရေးခြံ၊ စက်ရုံ ၄၅ ခု၊ ရေလုပ်ငန်းက ၁၀ ခု၊ လုပ်ငန်းနဲ့ဆက်စပ်လျက်ရှိသော လုပ်ငန်း ၄ ခုဟာ မြန်မာနိုင်ငံပူးပေါင်းဆောင်ရွက်ရေး အေဂျင်စီ MICA သို့ လုပ်ငန်းလွှဲပြောင်းဆောင်ရွက်ရန် ခွင့်ပြုသော်လည်း ဌာနမှ MICA သို့ လွှဲပြောင်း ထားမှုမရှိဘူးလို့ ဒီနေရာမှာ သဘောသက်ရောက်နေပါတယ်။ နောက်တစ်ခု Slide တစ်ခုပေးပါ။ မြန်မာနိုင်ငံပူးပေါင်းဆောင်ရွက်ရေးအေဂျင်စီ MICA အနေဖြင့် အဖွဲ့အစည်းဟာ ပီပီပြင်ပြင်ဖွဲ့စည်းခြင်း၊ လုပ်ထုံးလုပ်နည်းများ၊ စည်းမျဉ်းစည်းကမ်းပြဋ္ဌာန်းခြင်းများ၊ လုပ်ငန်းတာဝန်နှင့် လုပ်ပိုင်ခွင့်သတ်မှတ် ဆောင်ရွက်နိုင်မှုမရှိသေးခြင်းဆိုတာ ပြီးခဲ့တဲ့သက်တမ်းတစ်လျှောက် လုံးမှာ ဒါကြီးတစ်ခုလုံးဖြစ်နေတယ်။ နောက်တစ်ခု ပြောင်းပေးပါ။ မြေအဆောက်အဦ၊ ငါးကန် စသည့် ဌာနပိုင်မြေများတွင် ဌာနအနေဖြင့်သာ စာချုပ်ချုပ်သင့်တယ် ဒီဥစ္စာ။ MICA အနေနဲ့ စာချုပ် မချုပ်သင့်ဘူး။ ဌာနအနေနှင့်သာ စာချုပ် ချုပ်သင့် ပါတယ်ခင်ဗျာ။ မြန်မာနိုင်ငံပူးပေါင်းဆောင်ရွက်ရေးအေဂျင်စီ (MICA) နှင့် ကုမ္ပဏီတို့ အကျိုးတူပူးပေါင်း ဆောင်ရွက်မှုအတွက် ချုပ်ဆိုသောစာချုပ်များတွင် ဌာနမှာရရှိမည့် အကျိုးအမြတ်များကို ထည့်သွင်းချုပ်ဆို ထားတာမပါဘူး။ နောက် Slide တစ်ခု ပြောင်းပေးပါ။ ဌာနပိုင်ဆိုင်မှုများအား ငှားရမ်းခြင်းဖြစ်သော်လည်း ငှားရမ်းခ ငွေပေးသွင်းမှုကို ကုမ္ပဏီမှ မြန်မာနိုင်ငံပူးပေါင်းဆောင်ရွက်ရေးအေဂျင်စီ (MICA)သို့ ပေးသွင်းရန် စာချုပ်ချုပ်ဆိုထားခြင်း စသည်အားနည်းချက်များကို တွေ့ပါတယ်။ သူတို့က ဌာနမပေးဘဲနဲ့ မိုင်ကာကို သူပေးထားတဲ့ သဘောဖြစ်နေပါတယ်။ ဥပမာအနေဖြင့် ကျွန်တော်ပြောပါမယ်။ စာချုပ်ချုပ်ဆိုရာတွင် ပြည်ထောင်စုရှေ့နေချုပ်ရုံး၏ သဘောထားတောင်းခံခြင်း၊ စီးပွားရေးကော်မတီ၊ မြန်မာ့ရင်းနှီးမြှုပ်နှံမှု ကော်ပိုရေးရှင်းသို့ ခွင့်ပြုချက် ရယူဆောင်ရွက်မှုမရှိခြင်းဆိုတာ ဒါတွေပေးမှသာ စာချုပ်ချုပ်လို့ရမှာပါ။ ဆိုထားသော်လည်း အနောက် ကြို့ကုန်းမြို့နယ် လှိုင်မြစ်အရှေ့ဘက်ကမ်း ဘောတံတားမြေနေရာအား အောင်ဖြိုးမြတ်ကုမ္ပဏီကို MIC မှ ခွင့်ပြုချက်ရရှိပြီး စာချုပ်ချုပ်ဆိုရန် ဆောင်ရွက်ဆဲဟုဆိုထားသည်မှာ ပြည်ထောင်စုစာရင်းစစ်ချုပ်၏ သုံးသပ်ချက်နှင့် ကွာဟနေပါတယ်။ နာယကကြီးခင်ဗျာ။ သို့ဖြစ်ပါ၍ နိုင်ငံတော်သမ္မတ၏ ညွှန်ကြားချက်နဲ့အညီ မြန်မာနိုင်ငံပူးပေါင်း ဆောင်ရွက်ရေးအေဂျင်စီ (MICA)နှင့် အောင်ဖြိုးမြတ်ကုမ္ပဏီအား လုပ်ထုံးလုပ်နည်းနှင့်အညီ ဖျက်သိမ်း နိုင်ရန်အတွက် ဆောင်ရွက်မည့်နည်းလမ်းများကို စီမံကိန်းနှင့် ဘဏ္ဍာရေးဝန်ကြီးဌာနမှ ညွှန်ကြားချက် ထုတ်ပြန်ရန်လိုအပ်သလို ညွှန်ကြားချက်နှင့်အညီ တိကျစွာ လိုက်နာဆောင်ရွက်ရန်ဖြစ်သည်လို့ အကြံပြု ထားတဲ့အတွက် နိုင်ငံတော်သမ္မတ၏ ညွှန်ကြားချက်နှင့်အညီ ဖျက်သိမ်းပေးပါရန် အကြံပြု ဆွေးနွေး တင်ပြ အပ်ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">ဦးမောင်မောင်အုန်း ဧရာဝတီတိုင်းဒေသကြီး မဲဆန္ဒနယ်အမှတ်(၅) ဆွေးနွေးဖို့ဖြစ်ပါတယ်။</speech>
<speech><mp id="1341">ဦးမောင်မောင်အုန်း (မဲဆန္ဒနယ်အမှတ်-၅၊ ဧရာဝတီတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်ထောင်စုအဆင့်ဝန်ကြီးများ၊ လွှတ်တော်ကိုယ်စားလှယ်ကြီးများ ကိုယ်စိတ်နှစ်ဖြာ ကျန်းမာချမ်းသာစေကြောင်း ဆုတောင်းလိုက်ပါတယ်။ ကျွန်တော်ကတော့ ဧရာဝတီတိုင်း၊ မဲဆန္ဒနယ်အမှတ်(၅)မှ အမျိုးသားလွှတ်တော်ကိုယ်စားလှယ် ဦးမောင်မောင်အုန်း ဖြစ်ပါတယ်။ Power Point အသုံးပြုခွင့်ပေးပါခင်ဗျာ။ ကျွန်တော် ဒီနေ့ဆွေးနွေးမှာက ကျွန်တော်တို့ CSR ဆိုတဲ့ Corporate Social Responsibility လူမှု စီးပွားအထောက်အကူပြု လုပ်ငန်းဆိုတာနဲ့ပတ်သက်ပြီး ဆွေးနွေးမှာပါ။ ကျွန်တော်တို့ ဒီနေ့ ကုမ္ပဏီတွေဟာ လူမှုစီးပွားအတွက် CSR ပြန်ပြီးတော့ လုပ်ပါတယ်။ ကျွန်တော် Slide တောင်းထားပါတယ်ခင်ဗျာ။ အဲဒီတော့ ဒီထဲမှာ ကျွန်တော်တို့ မြန်မာ့ရေနံနှင့်သဘာဝဓာတ်ငွေ့လုပ်ငန်းက CSR 2 ရာခိုင်နှုန်း လုပ်ပါတယ်။ အဲဒီ 2 ရာခိုင်နှုန်းလုပ်တဲ့အထဲမှာ သူတို့အခု 10.497 ဘီလီယံအထိ သူတို့ရှိပါတယ်။ အဲဒီတော့ ကျွန်တော် ပြောချင်တာက ဒီမြန်မာ့ Corporate, Company ကြီးတွေ မြန်မာ့ရေနံသဘာဝဓာတ်ငွေ့ လုပ်ငန်း လုပ်သလို နောက်ထပ် အောက်ဖော်ပြပါစီမံကိန်းလုပ်ငန်းကြီးတွေကရော CSR လုပ်ကြပါရဲ့လား။ ကျွန်တော်တို့နိုင်ငံနဲ့ အရင်စာချုပ်အရမလုပ်ခဲ့ရင်လည်း အခုလုပ်ဖို့အတွက် ကျွန်တော်တို့ နောက်ထပ် ကုမ္ပဏီတွေ၊ နိုင်ငံခြား မြှုပ်နှံတဲ့ကုမ္ပဏီတွေ ကဒါလုပ်ဖို့လိုအပ်တယ်လို့ ကျွန်တော်ပြောချင်ပါတယ်။ ဥပမာဆိုပါတော့ Ooredoo ကုမ္ပဏီ၊ Telenor ကုမ္ပဏီ၊ MPT ကုမ္ပဏီ သူကလည်း ဂျပန် ကုမ္ပဏီနဲ့ ဖက်စပ်လုပ်ထားတာဖြစ်ပါတယ်။ ထို့အပြင် ကျွန်တော်တို့ လက်ပံတောင်းတောင်လိုဟာမျိုး၊ ကချင်ပြည်နယ်မှာ ကျောက်စိမ်းတူးတာမျိုး ဒါတွေဟာ CSR ရော တကယ်ရောလုပ်ရဲ့ လား။ မလုပ်လို့ ရှိရင် နောက်နောင် နိုင်ငံခြားကုမ္ပဏီတွေ investment လာလုပ်လို့ရှိရင် ကျွန်တော်တို့ဟာ ဒါအစိုးရ အနေနဲ့ ဒါတွေကို CSR ကောင်းတဲ့ကုမ္ပဏီကို သာလျှင် ကျွန်တော်တို့ လက်ခံဖို့လိုပါတယ်။ နိုင်ငံတကာ မှာတော့ CSR နဲ့ ပတ်သက်ပြီး 4 to 2 ရာခိုင်နှုန်း လောက်ကို သူတို့ရဲ့ အမြတ်အရ လုပ်တာတွေ့ရပါတယ်ခင်ဗျာ။ ဒါကျွန်တော်တို့ CSR လုပ်လို့ရှိရင် ပါဝင်ပတ်သက်မယ့် အကြောင်းအရာတွေ ဖြစ်ပါတယ်ခင်ဗျာ။ ဒုတိယအနေနဲ့ ကျွန်တော်ဆွေးနွေးမှာကတော့ ကြံခင်းအမှတ်(၂) အကြီးစားစက်မှုလုပ်ငန်း၊ ကြံခင်း ဘိလပ်မြေစက်ရုံနဲ့ပတ်သက်ပါတယ်။ ဒီဘိလပ်မြေစက်ရုံက အခုလတ်တလော စက်ရုံ (၂၈)ခု ပိတ်တဲ့အထဲမှာ ပါပါတယ်။ EOI- Expression on interest အနေနဲ့ သူက အကျိုးတူလုပ်ငန်းအတွက် သူက ရထားတာ ဖြစ်ပါတယ်။ ဒီစက်ရုံက ပုံမှန်အရင်တုန်းကဆိုလို့ရှိရင်တော့ ဒီစက်ရုံဟာ အားလုံးဝန်ထမ်းတွေ ကုန်ကျ စရိတ်နဲ့ အားလုံးတွက်လို့ရှိရင် ဘိလပ်မြေတစ်တန်မှာ ၂၄၀၀၀ ကျပ်လောက်ရှုံးနေပါတယ်။ သို့သော်လည်း တကယ်တမ်းကျတော့ အခုကျွန်တော်တို့ စက်ရုံရပ်လိုက်တဲ့အခါမှာ။ အဲဒီတော့ ကျွန်တော်တို့ စက်ရုံလက်ရှိ အခြေအနေဟာ ဒီလိုစက်ရုံရပ်လိုက်ပေမယ့် ဝန်ထမ်းတွေက တစ်လကို သန်း ၂၅၀ ကျော်ကျော် ပေးရပါတယ်။ တကယ်လို့သာ ဗြုန်းစားရပ်တဲ့အတွက် ဒီစက်ရုံမှာ ဘာတွေရှိနေလဲဆိုတော့ ကုန်ကြမ်းတွေကအခုဆိုရင် ၈၀,၀၀၀ ကျော် လောက်ရှိနေပါတယ်။ အဲ့ဒါကို တကယ်လို့ ပြန်ထုတ်မယ်ဆိုရင် ငွေကလည်း ပြန်လည် လည်ပတ်မယ်ဆိုရင် ကျွန်တော်တို့ဟာ ခုနက ကျွန်တော်တို့ တကယ်နောက်ထပ်ကုန်ရမှာက ဓာတ်ငွေ့ ဖိုးရယ်၊ ဒီဇယ်ဖိုးရယ် ဒါတွေတွက်လိုက်လို့ရှိရင် ဘိလပ်မြေတစ်တန်ကို ကျွန်တော်တို့က တန် ၈၀,၀၀၀ ကျော်ပဲကျပြီးတော့ ၂၅၀၀၀ ကျပ်လောက်ပြန်မြတ် နေပါတယ်။ အဲဒီတော့ တကယ်လို့ ကျွန်တော်တို့ ဒီစက်ရုံက အခုလိုဗြုန်းကနဲ ရပ်ထားမယ့်အစားကို ပုံမှန်လေးနဲ့လည်ပတ်နေမယ်ဆိုရင် တစ်လပေးရတဲ့ သန်း ၂၅၀ ကျော်ကို ကာမိမယ်လို့ယူဆပြီးတော့ ဒါကို ဆွေးနွေးတာဖြစ်ပါတယ်။ ဒီစက်ရုံဟာ လက်ရှိအနည်းဆုံးတစ်လကို တန်တစ်သောင်းကျော်နဲ့ တစ်သောင်းခွဲ လောက်အထိ သတိလည်ပတ်နိုင်တယ်လိ စက်ရုံမှူးဆီကလည်း စုံစမ်းလိသိရှိရပါတယ်။ ဒါကျွန်တော်တို့ စက်ရပ်နားထားတဲ့အခါမှာ ပေးရမယ့်လခ သန်း ၂၅၀ ဖြစ်တယ်။ တကယ်လို့သာ ဒီစက်ရုံဟာ ပြန်ပြီး လည်ပတ်မယ်ဆိုရင် ပြန်လည်ဝင်ငွေဟာ ကျပ်သန်း ၂၅၁.၈၈၈ ဖြစ်တဲ့အတွက် ကျွန်တော်တို့ဟာ တစ်လ တစ်လကို ကျပ် ၁.၅ သန်းလောက်ဟာ ပြန်လည် ကျန်မှာ ဖြစ်ပါတယ်။ ဒါကျွန်တော်တို့ဟာ စီးပွားရေးသတင်းဂျာနယ်အရဆိုလိုရှိရင် အပြင်ကနေ တစ်ပတ်ကို ဘိလပ်မြေ တန်ချိန်ဟာ တစ်သောင်းကျော်လောက် သွင်းနေပါတယ်။ အဲဒီတော့ ကျွန်တော် နောက်ဆုံးအချုပ် ပြောချင် တာက တကယ်လို့သာ ဒီစက်ရုံလည်ပတ်မယ်ဆိုလို့ရှိရင် ကျွန်တော်တို့ဟာ ဘာတွေဖြစ်လာမလဲ၊ စက်ရုံ လုပ်သားတွေဟာ ပုံမှန်လည်ပတ်နေတဲ့အတွက် စိတ်ဓာတ်တည်ငြိမ်ပြီး လူမှုရေး ပြဿနာတွေနည်းသွား ပါမယ်။ လက်ရှိကုန်ကြမ်းတွေက ဝင်ငွေတွေပြန်ရလာမှာဖြစ်ပါတယ်။ ဒီစီးပွားရေး သတင်းဂျာနယ်အရ ကျွန်တော်တို့ဟာ တကယ်လို့ ကြည့်လိုက်မယ်ဆိုလို့ရှိရင် တစ်လကို ကျွန်တော်တို့ တန်ချိန် တစ်သောင်းကျော် ကျော်ထုတ်မယ်ဆိုရင် ကျွန်တော်တို့ ကုန်သွယ်မှုလိုငွေလည်း သက်သာသွားမှာ ဖြစ်ပါတယ်။ ကျွန်တော်တို့ဒေသတွင်း GDP ကိုလည်း တိုးတက်စေမှာဖြစ်ပါတယ်။ အဲဒါကြောင့် ကျွန်တော်တို့ ကြံခင်းစက်ရုံဟာ ပြန်လည်ပြီးတော့ စိစစ်ပြီးတော့ လွှတ်တော်က ဒီစက်ရုံကိုရပ်ထားသော်လည်း စိစစ်ပြီးတော့ သက်ဆိုင်ရာဝန်ကြီးဌာနက စစ်ဆေးပြီးတော့ လည်ပတ်သင့်ရင် လည်ပတ်လိုက်လို့ရှိရင် ကျွန်တော်တို့ဟာ တန်တစ်သိန်းလည်မယ်ဆိုရင် သန်း ၂,၅၀၀ လောက် ပြန်ပြီးတော့ရမယ်ဆိုတဲ့အကြောင်း တင်ပြဆွေးနွေးခြင်းဖြစ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဒေါ်အိအိပြီး ဧရာဝတီတိုင်းဒေသကြီး မဲဆန္ဒနယ်အမှတ်(၈) ဆွေးနွေးဖို့ဖြစ်ပါတယ်။</speech>
<speech><mp id="1344">ဒေါ်အိအိပြုံး(မဲဆန္ဒနယ်အမှတ်-၈၊ ဧရာဝတီတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါရှင်။ ကျွန်မအနေဖြင့် ပြည်သူ့ငွေစာရင်း ပူးပေါင်းကော်မတီမှတင်သွင်းတဲ့ ပြည်ထောင်စုစာရင်းစစ်ချုပ်ရဲ့ ၂၀၁၅-၂၀၁၆ ဘဏ္ဍာရေးနှစ် စစ်ဆေးတွေ့ရှိ ချက်များမှာ အနည်းငယ်ဆွေးနွေးလိုပါတယ်။ ပထမဦးစွာ အလုပ်သမားအလုပ်အကိုင်နှင့် လူမှုဖူလုံရေး ဝန်ကြီးဌာန၏ လူမှုဖူလုံရေးထည့်ဝင်ငွေသည် ပြုပြင်ပြီးခန့်မှန်းခြေ ၅၂.၁၁၉ ဘီလီယံကျပ်ရှိပြီး ယာယီအမှန် ၅၃.၆၂၁ ဘီလီယံကျပ်ရှိပါကြောင်းလည်း ဖော်ပြထားပါတယ်။ သို့သော်လည်းပဲ လက်ရှိပကတိမြေပြင်မှာ လူမှုဖူလုံရေးထည့်ဝင်ခြင်းမရှိသော လုပ်သားများစွာ ရှိသလို မဖြစ်မနေထည့်ဝင်နေရသော လုပ်သားများလည်းရှိနေပါတယ်။ လူမှုဖူလုံရေးဌာနသည် အလုပ်သမား များအတွက် လုံလောက်သောဝန်ဆောင်မှုများ မရရှိခြင်းကိုလည်း ကြားသိရပါတယ်။ လူမှုဖူလုံရေး ထည့်ဝင် ရသော လုပ်သားများအတွက် လူမှုဖူလုံရေးအိမ်ရာ ရရှိနိုင်ရန်ဆိုထားသော်လည်းပဲ အနိမ့်ဆုံးကျန်းမာရေး စောင့်ရှောက်မှုပင် ပြည့်ဝစွာမရရှိကြောင်းလည်း သိရှိရပါတယ်။ နာယကကြီးရှင့်။ အစီရင်ခံစာတွင် အလုပ်သမားများအတွက် ကျန်းမာရေးစောင့်ရှောက်ရန် ဆေးရုံ၊ ဆေးခန်းများ ဖွင့်လှစ်ထားသည်ဆိုသော်လည်း ဆရာဝန်နှင့် ဆေးဝါးများ လုံလောက်မှုမရှိကြောင်း လည်းသိရှိရပါတယ်။ ကျွန်မအနေဖြင့် လူမှုဖူလုံရေးမှာ ဆောင်ရွက်နေသည့် ရွေ့လျားဆေးကုသယာဉ်သည် အလုပ်သမားများအတွက် ထိရောက်သာဝန်ဆောင်မှု ဖြစ်သည်လို့လည်း ကျွန်မမယူဆပါ။ နာယကကြီးရှင့်။ လူမှုဖူလုံရေးထည့်ဝင်ခြင်းသည် အလုပ်ရှင်၊ အလုပ်သမားထည့်ဝင်ရခြင်း ဖြစ်တာ ကြောင့် နိုင်ငံ့ဘဏ္ဍာအတွက် အထောက်အပံ့ရသလို လုပ်သားထုတစ်ရပ်လုံးအတွက် အကာအကွယ် အထောက်အပံ့ဖြစ်စေပြီး ပြည်သူများ၏ ကျန်းမာရေးစောင့်ရှောက်မှုအား ပံ့ပိုးပေးသောကြောင့် အကျိုး လည်းရှိပါတယ်။ ထို့ကြောင့် လူမှုဖူလုံရေးထည့်ဝင်ကြေးအား လုပ်သားထုအားလုံးထံမှ အလိုအလျောက် ထည့်ဝင်စေချင်သော စိတ်ဖြစ်ပေါ်စေရန် ဌာနမှ ဝန်ဆောင်မှုကောင်းများဖြင့် ဆွဲဆောင်စည်းရုံးသင့်ပါတယ်။ ဆက်လက်ပြီး အလုပ်သမားဝန်ကြီးဌာနအား ပြည်ပသို့သွားရောက်သည့် ရွှေ့ပြောင်းအလုပ်သမားများထံမှ ကောက်ခံရရှိငွေ၊ သုံးစွဲငွေများနှင့်ပတ်သက်သော ဘတ်ဂျက်စာရင်းအားမတွေ့ရှိရသောကြောင့် နောင်လာမယ့် စာရင်းစစ်ချုပ်အစီရင်ခံစာများတွင်လည်း ဖော်ပြပေးစေလိုပါတယ်။ ထို့အပြင် စာရင်းစစ်ချုပ်ရုံးအနေဖြင့် ၃၁-၃-၂၀၁၅ အထိသာ စာရင်းစစ်ဆေးနိုင်ခဲ့ပြီး လက်မှတ်ရ ပြည်သူ့စာရင်းကိုင် ပြင်ပစာရင်းစစ်မှ မစစ်ဆေးရခြင်းသည် မည်ကဲ့သို့ဖြစ်ရသည်ဆိုတာကိုလည်း ရှင်းပြ ပေးစေလိုပါတယ်ရှင်။ ထိုကဲ့သို့ အလုပ်သမားများထံမှ ကောက်ခံရရှိသော ဘတ်ဂျက်ပမာဏအား ဖော်ပြ ပြီးတော့ တိုင်းပြည်အတွင်းလိုအပ်လျက်ရှိတဲ့ သက်မွေးသင်တန်းကျောင်းများနှင့် အရည်အသွေးမြင့်လုပ်သား ကျွမ်းကျင် မွေးမြူရေးကျောင်းများမှာ ထည့်သွင်းသုံးစွဲသင့်ပါတယ်။ ဆက်လက်ပြီး စိုက်ပျိုးရေး၊ မွေးမြူရေး နှင့်ဆည်မြောင်းဝန်ကြီးဌာနဟာ ကိုရီးယားချေးငွေ USD သန်း ၁၀၀ တန်ဖိုးရှိတဲ့ လယ်ယာသုံးစက်ပစ္စည်း များကို တင်သွင်းရောင်းချရာမှာလည်း လက်တွန်းထွန်စက် ၁၆၈၀ စီး၊ ထွန်စက် ၈၆၀ စီးနှင့် ရိတ်သိမ်း ခြွေလေ့စက် ၂၂၈ စီး တို့ကို မြန်မာ့ရေမြေသဘာဝနှင့် မကိုက်ညီသောကြောင့် ပြန်လည်လဲလှယ်ခဲ့ကြောင်း လည်းသိရှိရပါတယ်။ အစီရင်ခံစာတွင် လက်ကျန် လက်တွန်းထွန်စက် ၇၈ စီး၊ ထွန်စက် ၈၃၆ စီး၊ ရိတ်သိမ်း ခြွေလေ့စက် ၁ရ စီး၊ ဆက်စပ်ပစ္စည်း ၉၀၀ ခု ရှိကြောင်းကိုလည်း ဖော်ပြထားပြီး ထိုကျန်ရှိသော စက်ကိရိယာ နို့ပေါင်းစက်ဝယ်ယူဖြန့်ဖြူးရာတွင် ၂.၂၇၁ ဘီလီယံသုံးပြီးတော့ နို့ပေါင်းစက် စုစုပေါင်း ၉၀ လုံး ဝယ်ယူခဲ့ပြီး နို့စားနွားတွေဝယ်ယူရန် ဘတ်ဂျက်ချထားရာမှာလည်း ရွာများမှာ ခိုင်းနွားများသာ ဝယ်ပေးကြောင်းလည်း သိရှိရပါတယ်။ ဒါကြောင့်လည်း ကုန်ကြမ်းမရရှိခြင်း၊ စက်တည်ထားရန် မြေနေရာအတိအကျ မသတ်မှတ်ရ သေးခြင်း၊ အဆောက်အဦးနည်းသော အဆောက်အဦးနည်းပညာ ရေမီးမရရှိသေးခြင်းတို့အပြင် ကျွမ်းကျင် လုပ်သားမရရှိခြင်းကြောင့် လည်ပတ်နိုင်မှုမရှိသော စက် ၂၅ လုံး ကျန်နေသေးကြောင်းကိုလည်း သိရှိရ ပါတယ်။ ဒီအခြေအနေတွေနဲ့ပတ်သက်ပြီးတော့လည်း ပူးပေါင်းကော်မတီကနေ အကြံပြုချက်တွေကိုလည်း တွေ့ရှိရပါတယ်ရှင့်။ ဆက်လက်ပြီး မွေးမြူရေးလုပ်ငန်းအတွက်လည်း ရည်ရွယ်ချက်ကောင်းများစွာဖြင့် အစာစက်ရုံများ တည်ဆောက်ဖွင့်လှစ်ခဲ့ကြောင်းလည်း သိရှိရပါတယ်။ ဒီနေရာမှာ အားနည်းချက်များစွာတွေ့ရှိရပြီး ပြင်ပ ပုဂ္ဂလိကလုပ်ငန်းရှင် ၂၀ ဦးအနက် ၉ ဦးသည် အများဆုံးပေးဆပ်ရန် ကျန်ရှိနေပြီး ၁ လကို ၀.၁၅၀ သန်းမှ ၁၆၉.၉၀၅ သန်းသာ ပေးချေနိုင်ရာ အနည်းဆုံး ၁ နှစ်နဲ့ ၃ လ ကြာပြီး အများဆုံး ၂၁၅ နှစ်နဲ့ ၉ လ အထိ အကြွေးဆပ်ချိန်ကြာမယ်လို့ဖော်ပြထားပါတယ်ရှင့်။ နာယကကြီးရှင့်။ ဒီကြွေးဆပ်ချိန်ဟာ လူ့သက်တမ်း ၃ ဆက်လောက်ကို စောင့်ပြီးတော့တောင်းရ မှာဖြစ်ပါတယ်။ တကယ်ဒီလိုမျိုး မဖြစ်သင့်တဲ့အခြေအနေများကို ဘဏ္ဍာရေးစည်းမျဉ်းများ၊ တည်ဆဲဥပဒေ များနဲ့ ထိရောက်စွာ အရေးယူပေးပါရန် တိုက်တွန်းအပ်ပါတယ်ရှင့်။ ဆက်လက်ပြီး ဝါသလပ်ဖြတ်မြောင်း တည်ဆောက်ရာတွင် စာရင်းစစ်ချုပ်ရဲ့ အစီရင်ခံစာအရ ဘဏ္ဍာရေးစည်းမျဉ်းများ ကိုက်ညီမှုမရှိကြောင်း၊ တည်ဆဲညွှန်ကြားချက်အား လိုက်နာရန်ခက်ခဲကြောင်း၊ စစ်ဆေးရန်အတွက် အခက်အခဲရှိကြောင်းလည်း ဖော်ပြ ထားပြီးတော့ ပကတိမြေပြင်မှာ ဆည်မြောင်းဦးစီးဌာန မိမိဒေသမှာ ဖြစ်ပေါ်နေသော ရေတိုက်စားခြင်းဘေး၊ ကမ်းပြိုခြင်းဘေးကာကွယ်ရန် ဌာနမှာတာဝန်ရှိစွာ ပြင်ပကနေ အတိုးနဲ့ချေးပြီးတော့ စိုက်ထုတ်ကြိုတင် လုပ်ဆောင်နေကြတယ်လို့လည်း ကြားသိရပါတယ်။ ဒီလိုအခြေအနေဟာ ဆည်မြောင်းဦးစီးဌာနက တောင်သူ တွေ အောင်ရေရရှိဖို့အတွက် ရေမြောင်းဖော်ဆောင်ပေးခြင်းထက်ကို ဒါဟာဆည်ဆောက်ခြင်း၊ ရေကာတာ ဆောက်ခြင်းကဲ့သို့သော ငွေလုံးငွေရင်းသုံးစွဲရတဲ့ လုပ်ငန်းတွေအပေါ်မှာလည်း ပိုပြီးစိတ်ဝင်စားကြပါတယ်။ ဒါကြောင့် ဒီလိုမျိုးရေကာတာ တည်ဆောက်တဲ့နေရာမှာ စာရင်းစစ်အနေဖြင့် အဆင့်တိုင်းမှာ သွားရောက် စစ်ဆေးသင့်ပါတယ်။ နာယကကြီးရှင့်။ တိုင်းပြည်ရဲ့ ရည်ရွယ်ချက်များကိုဆောင်ရွက်ရာတွင် ဆောင်ရွက်နိုင်သော အခြေ အနေ၊ ဆောင်ရွက်နိုင်သောအခွင့်အလမ်းများ တွက်ချက်မှုမရှိဘဲ ဟန်ပြလုပ်ငန်းများသာ ဆောင်ရွက်ခဲ့သောကြောင့် တိုင်းပြည်ဆင်းရဲရပါတယ်လို့ ရလဒ်သာထွက်ခဲ့ပါတယ်။ နာယကကြီးရှင့်။ ဒီအစီရင်ခံစာဖတ်ကြားစဉ်မှာ ကျွန်မတို့တိုင်းပြည်ရဲ့ အလွဲပေါင်းများစွာကို သိရှိ ရပြီး အနာဂတ်တွင် ဒီအတိုင်းအလွဲတွေကို ရှောင်ရှားနိုင်ပါစေလို့ ဆုတောင်းရင်းနိဂုံးချုပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဒေါက်တာပြည့်ဖြိုး ဧရာဝတီတိုင်းဒေသကြီး မဲဆန္ဒနယ်အမှတ်(၇) ဆွေးနွေးဖို့ဖြစ်ပါတယ်။</speech>
<speech><mp id="1343">ဒေါက်တာပြည့်ဖြိုး(မဲဆန္ဒနယ်အမှတ်-၇၊ ဧရာဝတီတိုင်းဒေသကြီး)</mp>လေးစားအပ်ပါတဲ့ လယ်ကောင်းလက်တက်တကင်ကကလက်တက်မယ်ကလယ်နက်မင်းအားလုံးပဲ မင်္ဂလာပါ ကျွန်တော်ကတော့ ဧရာဝတီတိုင်းဒေသကြီး မဲဆန္ဒနယ်အမှတ် (၇)မှ အမျိုးသားလွှတ်တော် ကိုယ်စားလှယ်၊ ပြည်ထောင်စုလွှတ်တော်ကိုယ်စားလှယ် ဒေါက်တာပြည့်ဖြိုး ဖြစ်ပါတယ်။ အစီရင်ခံစာထဲမှာ ပါတဲ့ နိုင်ငံပိုင်စက်ရုံ၊ အလုပ်ရုံ၊ မြေ၊ အဆောက်အဦတွေကို ပုဂ္ဂလိကလုပ်ငန်းရှင်များကို ငှားရမ်းတာနဲ့ စပ်လျဉ်းပြီးတော့ အကြံပြု ဆွေးနွေးသွားမှာဖြစ်ပါတယ်။ ပြီးခဲ့တဲ့ အစိုးရသက်တမ်းများကပင် ဝန်ကြီးဌာန အသီးသီးကနေပြီးတော့ စက်ရုံ၊ အလုပ်ရုံတွေကို ဒီသဘောတူစာချုပ်တွေနဲ့ ဒီပုဂ္ဂလိကကဏ္ဍကို ငှားရမ်းခဲ့ကြတာတွေရှိပါတယ်။ အဲဒီတော့ စာရင်းစစ်ချုပ်ရဲ့ သုံးသပ်ချက်ထဲမှာပါတဲ့ နိုင်ငံတော်မှ ဝင်ငွေနစ်နာ ဆုံးရှုံးမှုတွေကြောင့် ငှားရမ်းမှုတွေအတွက် ကြီးကြပ်မယ့် အဖွဲ့ ဖွဲ့စည်းပြီး ကြပ်မတ်ထိန်းကျောင်းရန်၊ ခေတ်ကာလနှင့်ဆီလျော်တဲ့ နှုန်းထားငှားရမ်းခတွေကို ပြင်ဆင် ပြောင်းလဲနိုင်ရန် ကြိုးပမ်းဆောင်ရွက်သင့်ကြောင်း စတာတွေ ပါဝင်ပါတယ်။ ဒါကလည်း ကောင်းမွန်တဲ့ သုံးသပ်ချက်တွေပဲ ဖြစ်ပါတယ်။ ဒါပေမယ့် မြေပြင်အခြေအနေမှာတော့ နိုင်ငံတော်နဲ့ မူလသဘောတူချုပ်ဆို ထားတဲ့အချက်တွေကို ပုဂ္ဂလိကလုပ်ငန်းရှင်များနဲ့ လိုက်နာမှုမရှိဘဲနဲ့ လွဲချော်ချက်တွေအများကြီး ရှိနေ ပါတယ်။ သာဓက တစ်ခုအနေနဲ့ တင်ပြရမယ်ဆိုရင် ဒီနိုင်ငံတော်ပိုင် ဂုန်လျှော်စက်ရုံ ၁၂ ရုံ ထဲကနေပြီးတော့ ပုဂ္ဂလိကကို ငှားရမ်းခဲ့ကြတဲ့ တချို့သော စက်ရုံတွေရဲ့ လက်ရှိ အခြေအနေတွေပဲဖြစ်ပါတယ်။ ကျွန်တော့ရဲ့ မဲဆန္ဒနယ်ထဲမှာရှိတဲ့ စက်ရုံ၊ အလုပ်ရုံအပါအဝင် မြေဧရိယာ ၇၀ ဧက ကျော်ရှိတဲ့ ဝါးခယ်မဂုန်လျှော်စက်ရုံ ဟာ လုပ်ငန်းတွေ လည်ပတ်မှုမရှိဘဲ ရပ်ဆိုင်းထားတာ ပုဂ္ဂလိကတွေကို စတင်ငှားရမ်းစဉ်ကတည်းကပါ။ ဒီဝါးခယ်မလျှော်ရွေးလျှော်ထုတ်စက်ရုံကို ၂၀၁၂ ခုနှစ်၊ နိုဝင်ဘာလ ၁၅ ရက်နေ့မှာ ငှားရမ်းခ တစ်နှစ်ကို ၈၈ သန်းနှုန်းနဲ့ နှစ် ၃၀ ဒါကျွန်တော်တို့ ပြီးခဲ့တဲ့ အစိုးရသက်တမ်းမှာရှိတဲ့ စက်မှုသီးနှံဖွံ့ဖြိုးရေးဦးစီး . Capital Development Co.,Ltd of Warsson osall Squidaçãmongolosusin 3?slge မြောင်းမြမှာရှိတဲ့ လျှော်ရွေးလျှော်ထုတ် စက်ရုံကိုလည်း တစ်နှစ်ငှားရမ်းခ ၁၅ သန်းနှုန်းနဲ့ ကျွန်တော်တို့ ငှားရမ်းခဲ့တာရှိပါတယ်။ ဒါ့အပြင် ကျွန်တော်တို့ သာယာဝတီ၊ ဒေါပုံ ကော်ဇောစက်ရုံတို့ကိုလည်း ကုမ္ပဏီနဲ့ စာချုပ်ချုပ်ဆို ငှားရမ်းခဲ့တာရှိပါတယ်။ ဒီစက်ရုံ ၄ ရုံစလုံးက လုံးဝလည်ပတ်မှုမရှိဘဲနဲ့ ကျွန်တော်တို့ ဝါးခယ်မစက်ရုံမှာတော့ ပြီးခဲ့တဲ့နှစ်ကပဲ စက်ရုံလုပ်သားတွေကို ကုမ္ပဏီက လျော်ကြေးပေးပြီးတော့ ထုတ်ပယ် ပစ်ခဲ့တာတွေ ရှိပါတယ်။ ဒီဒေါပုံကော်ဇော စက်ရုံဟာလည်းပဲ မူလစက်ရုံလုပ်ငန်းများကို လည်ပတ်ခြင်း မရှိဘဲနဲ့ ဒီပစ္စည်းတွေသိုလှောင်တာရယ် နောက်တစ်ခုက ဒီစက်ရုံထဲမှာရှိတဲ့ အဆောက်အဦတွေကို ကုမ္ပဏီရဲ့ တခြားလုပ်ငန်းသုံး ရုံးခန်းတွေနဲ့ပဲ ဖွင့်လှစ်ထားတယ်လို့ ကျွန်တော့အနေနဲ့ သိရပါတယ်။ ဒီစက်ရုံတွေကို BOT စနစ်နဲ့ ငှားရမ်းတယ်လို့ သိရှိရပြီးတော့ စက်ရုံအတွင်းထဲမှာရှိတဲ့ စက်ပစ္စည်းတွေ၊ ဒီအဆောက်အဦ တွေပေါ်မှာ မူတည်ပြီးတော့ ငှားရမ်းခနှုန်းထားတွေ တွက်ချက်ခဲ့ရာမှာလည်းပဲ နိုင်ငံတော်မှ ဘယ်လောက် နစ်နာနေသလဲဆိုတာကို ပြန်လည်ဆန်းစစ်ဖို့ လိုပါတယ်။ စက်ရုံတွေရဲ့ အခြေအနေကို သက်ဆိုင်ရာတိုင်း အဖွဲ့တွေက သုံးလတစ်ကြိမ် စစ်ဆေးခဲ့ကြပေမယ့်လို့ မြေပြင်အခြေအနေတွေအတိုင်းပြန်လည် တင်ပြမှု ရှိ မရှိဆိုတာကိုလည်း ကျွန်တော်တို့ ပြန်လည်သုံးသပ်သင့်ပါတယ်။ နာယကကြီးခင်ဗျား။ ဒီငှားရမ်းမှု စာချုပ်တွေထဲမှာ ဒီရည်ရွယ်ချက်တွေထဲမှာ ရှိပါတယ်။ ဒီပုဂ္ဂလိက အခန်းကဏ္ဍကို ပိုမိုဖွံ့ဖြိုးဖို့၊ ထုတ်လုပ်မှု အရည်အသွေးတွေ မြင့်တက်ဖို့၊ နောက်တစ်ခုက ပင်မစက်ရုံ လုပ်ငန်းကို အဓိကဆောင်ရွက်ဖို့အချက်တွေပါပါတယ်။ ဒါ့အပြင် စာချုပ်အထဲမှာ ဒီငှားရမ်း ချထားခြင်း ခံရသူတွေ တာဝန်တွေအထဲမှာလည်းပဲ စာချုပ်ချုပ်ဆိုပြီး စက်ရုံကိုတစ်နှစ်အတွင်းလည်ပတ်ဖို့၊ အကြောင်းမဲ့ စက်ရုံပိတ်ထားခြင်းတွေမလုပ်ဖို့၊ စိုက်ပျိုးသူတွေ စက်ရုံလုပ်သားတွေနဲ့ ပတ်သက်တဲ့အချက် စုစုပေါင်း ၂၁ ချက် ပါဝင်တာရှိပါတယ်။ ဒီလိုရပ်ဆိုင်းထားတဲ့ ငှားရမ်းလုပ်ငန်းတွေကြောင့် အမှန်တကယ် ရင်းနှီးမြှုပ်နှံမှု ပြုလုပ်လာမယ့်လုပ်ငန်းရှင်တွေအတွက် အခွင့်အလမ်းတွေ ပိတ်ထားသလို ဒေသအတွင်း အလုပ်အကိုင် အခွင့်အလမ်းနဲ့ တိုင်းပြည်ကုန်ထုတ်လုပ်မှုအတွက်လည်း ဆုံးရှုံးမှုဖြစ်စေပါတယ်။ အဲဒီတော့ ဒီလိုစက်ရုံ အလုပ်ရုံတွေ ထိန်းသိမ်းမှုမရှိဘဲနဲ့ ပျက်စီးစေနိုင်သလို ဒီစက်ရုံအတွက်ကုန်ကြမ်းထုတ်လုပ်မယ့် စိုက်ပျိုးရေး လုပ်ငန်း တွေကိုလည်း ရပ်တန့်စေပါတယ်။ ဒါကြောင့်ဒီစာချုပ်ပါ သဘောတူညီချက်တွေကို လိုက်နာခြင်း မရှိတဲ့ ငှားရမ်းကုမ္ပဏီတွေကို ငှားရမ်းမှုရပ်ဆိုင်းစေတာ၊ နိုင်ငံတော်ကို စနစ်တကျ ပြန်လည်အပ်နှံစေ တာတွေလုပ်ဖို့လိုပါတယ်။ နာယကကြီးခင်ဗျား။ နိုင်ငံတော်က ဒီလိုအရှုံးပေါ်နေတဲ့ လုပ်ငန်းတွေအပေါ်ကို နှစ်စဉ်ငှားရမ်း ကြေးတွေရနေပေမယ့်လည်း နိုင်ငံတော်က မူလရင်းနှီးထားတဲ့ အရင်းအနှီးတွေ၊ နိုင်ငံ့ရဲ့စီးပွားရေး တိုးတက်မှု အနေအထားတွေက အများကြီးနစ်နာစေပါတယ်။ ဒါကြောင့် ဝန်ကြီးဌာနတွေအနေနဲ့ ဒီနိုင်ငံပိုင်ငှားရမ်း ထားတဲ့ လုပ်ငန်းတွေအပေါ် လွှတ်တော်မှာ ပွင့်လင်းမြင်သာစွာ ချပေးဖို့လိုပါတယ်။ ဒီလုပ်ငန်းတွေကိုလည်း ပြန်လည်စိစစ်ပြီးတော့ ပြတ်ပြတ်သားသားဆောင်ရွက်ဖို့လိုသလို ပြည်သူ့ငွေစာရင်းပူးပေါင်းကော်မတီ မှလည်း ထိန်းကျောင်းကြပ်မတ်ပေးရန် လိုအပ်နေပါကြောင်း ပြည်ထောင်စုလွှတ်တော်သို့ ဆွေးနွေးတင်ပြ အပ်ပါတယ်ခင်ဗျား။</speech>
<speech type="speaker">ဒေါက်တာခွန်ဝင်းသောင်း ကချင်ပြည်နယ် မဲဆန္ဒနယ်အမှတ်(၁၁) ဆွေးနွေးဖို့ဖြစ်ပါတယ်။</speech>
<speech><mp id="1208">ဒေါက်တာခွန်ဝင်းသောင်း(မဲဆန္ဒနယ်အမှတ်-၁၁၊ ကချင်ပြည်နယ်)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါ။ ကျွန်တော့အနေနဲ့ ပို့ဆောင်ရေးနှင့် ဆက်သွယ်ရေးဝန်ကြီးဌာန၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနတို့နဲ့ သက်ဆိုင်တဲ့ ပြည်သူ့ ငွေစာရင်းပူးပေါင်းကော်မတီရဲ့ အစီရင်ခံစာ ရှင်းလင်းချက်တွေကိုပဲ ထောက်ခံဆွေးနွေးပါ့မယ်။ Power Point အသုံးပြုခွင့် တောင်းခံအပ်ပါတယ်။ မြန်မာ့မီးရထားရဲ့ တစ်နိုင်ငံလုံးလိုအပ်တဲ့ ပစ္စည်းတွေကို ဝယ်ယူသိုလှောင်ဖြန့်ဖြူးတဲ့ ထောက်ပံ့ ဌာနခွဲအနေနဲ့ အရစာရင်းနဲ့ အထွက်စာရင်းတွေကို မှတ်တမ်းတင် စတဲ့လုပ်ဆောင်မှုအဆင့်ဆင့်မှာ ပစ္စည်း သုံးတဲ့ဌာနကြီး ၁၁ ခုရှိပြီး နှစ်အဆက်ဆက်ကလာခဲ့တဲ့ စာရင်းတွေဖြစ်တာမို့ လက်ကျန်နဲ့ မကိုက်တာတွေ ရှိခဲ့ပေမယ့် ဒါကို သက်ဆိုင်ရာဌာနခွဲတွေအနေနဲ့ ကွာခြားမှုအနည်းဆုံးဖြစ်အောင် တိုက်ဆိုင်စစ်ဆေးရာမှာ 3əąją savons décode sacyça sədulosuðni Inventory Control Systems of Software zaogoo ခေတ်မီနည်းတွေ အသုံးပြုနိုင်ဖို့ အကြံပြုလိုပါတယ်။ မြန်မာ့ဆက်သွယ်ရေးလုပ်ငန်းနဲ့ ဂျပန် KSGM ကုမ္ပဏီတို့ ပူးပေါင်းလုပ်ဆောင်ရာမှာ ပမာဏ များပြားလွန်းတဲ့ အသုံးစရိတ်တွေကို B.O.D-Board of Director စနစ်နဲ့ စိတ်ကြိုက်အသုံးပြုခွင့် မပေးဘဲ ဝန်ကြီး Level ကနေ မဖြစ်မနေ ဆုံးဖြတ်ရပါမယ်။ နိုင်ငံခြားသားဝန်ထမ်းကို လိုအပ်မှခန့်ပြီး သူ့အတွက် ယာဉ်မောင်း၊ အိမ်၊ အိမ်ဖော်၊ ကား စတာတွေအပြင် တစ်နှစ် နှစ်ခေါက်ပြန်ဖို့ လေယာဉ် လက်မှတ်ကအစ ကုန်ကျငွေတွေဟာ သူတို့ဆီကလာတဲ့ ချေးငွေတွေဖြစ်လို့ ရေရှည်မှာ အရှုံးပြလာနိုင် ပါတယ်။ ပြင်ပစာရင်းစစ်ထက် အစိုးရသဘောတူတဲ့ Auditor သာဖြစ်သင့်ပြီး ဝန်ထမ်းချင်းအရည်အချင်း တူရင်တောင် သူတို့တွေရဲ့ လစာက USD ၅၀၀၀ ကနေ ၂၀၀၀၀ ကျော်ထိ မိုးပျံနေအောင်ရပြီး ကိုယ့် လူတွေကျတော့ မလောက်မငှနဲ့ဆို Happy Cows give more milk ဆိုတဲ့ ဝန်ထမ်းပျော်မှ နိုင်ငံတော်တိုးတက်မယ့် ဝန်းကျင်မျိုး မနည်းကြိုးစားယူရမှာ ဖြစ်ပါတယ်။ ဒုတိယအနေနဲ့ ရခိုင်ပြည်နယ် ကိုမာန်မုန်တိုင်းကြောင့် နိုင်ငံတော်အစီအစဉ်နဲ့ ထောက်ပံ့တဲ့နေရာမှာ အဓိကဝန်ထမ်းတွေ ပေါ့ဆမှုကြောင့် ကျပ် ၀.၀၆၅ ဘီလီယံဟာ ပေးကားပေး၏ မရ၊ ကျွေးကား ကျွေး၏ မဝ ဖြစ်ခဲ့သလို အလားတူကိစ္စမျိုး ၂၀၁၅-၂၀၁၆ ဘတ်ဂျက်နှစ်မှာ ကချင်ပြည်နယ် မြို့နယ်တိုင်းမှာ တိရစ္ဆာန်အစားအစာများ လက်ခံမရပါဘဲနဲ့ တစ်မြို့နယ်ကို အိတ်အလုံး ၆၀၀ နှုန်း၊ တန် ၃၀ ခန့် ရရှိကြောင်းကို ဝန်ထမ်းများ အတင်းလက်မှတ်ရေးထိုးပေးခဲ့ရရုံမျှမက အဲဒီနှစ် ဧရာဝတီတိုင်းဒေသကြီး ညောင်တုန်းမြို့နယ် ရေကြီးစဉ်ကာလ ဖော်ပြပါအတိုင်း တိရစ္ဆာန်ဆေးဝါးနဲ့ အစာများရရှိကြောင်း ဌာန ဆိုင်ရာက တင်ပြတဲ့ စာရင်းဇယားအများစုက လက်မှတ်အတုတွေဖြစ်ပြီး ပြည်သူများအမှန်တကယ် အပြည့်အဝမရရှိခဲ့ကြောင်း ဒေသခံတွေထံမှ ကြားသိခဲ့ရပါတယ်။ အစာတစ်အိတ်ရဲ့ တန်ဖိုး ၂၁,၀၀၀ ကျော် ရှိတာမို့ သေသေချာချာ ပြန်စစ်လိုက်ရင် ဘီလီယံနဲ့ ချီတဲ့ငွေတွေ ကွာဟမှုကို တွေ့နိုင်မှာပါ။ လေးစားရပါသော နာယကကြီးခင်ဗျား။ ဒီလို စိတ်ဓာတ်မျိုးတွေကြောင့်လည်း ကမ္ဘာတစ်ဝန်းနဲ့ အာဆီယံဒေသအတွင်းမှာ သယံဇာတမျိုးစုံပေါသလောက် ပြည်သူအများ အနာဂတ်ပျောက်တဲ့နိုင်ငံ မျိုးငတက် တွေစုခဲ့လို့ အကျိုးဆက်တစ်ခုအနေနဲ့ တိုးတက်မှုအနည်းဆုံးနိုင်ငံ၊ လူသုံးကုန် အသေးအမွှားလေးကအစ ဘေးတခြားကနေတင်သွင်း၊ နိုင်ငံ့အရင်းအမြစ်တွေ အသုံးမချနိုင်လို့ ကြိုးစားရုန်းထနေ ပေမယ့်လည်း ဖွံ့ဖြိုးတာနောက်ကျမှု၊ ထာဝရဆုကြီးကို အဖန်ဖန်၊ ချန်ပီယံစွဲထားမြဲနိုင်ငံရဲ့ နိုင်ငံသားတွေမှာတော့ မျှော်လင့်နေမြဲ ပျော်နေဆဲပါပဲ။ ပြောင်းလဲလာလေမလားလို့ မျှော်နေရ၊ မီးလာလည်းပျော်၊ ရေလာလည်း ပျော်၊ အကြွေးဗလပွနဲ့ ချေးငွေရလည်းပျော်၊ လမ်းဖောက်လည်းပျော်၊ တံတားဆောက်လည်း ပျော်နဲ့ နောက်ဆုံးပိတ် ရေဘေး၊ လေဘေး၊ စစ်ရှောင်ပြေးခိုက်၊ ကူပါကယ်ပါ တစာစာနဲ့ တစ်ဆုပ်မက လှူ လည်း ပျော် ဒုက္ခကူလည်းပျော်နဲ့ အပျော်တွေပေါလှတဲ့ ဒီတိုင်းပြည်မှာ မတော်တာတွေလည်း သြချလောက်တာမို့ မထိန်မချန်ဘဲနဲ့ ထောက်ပြချင်ပါတယ်။ အဲဒါကတော့ အစီရင်ခံစာရဲ့ စာမျက်နှာ ၁၅၅ ပါ MICA နဲ့ ပတ်သက်တဲ့ ဝင်ငွေစာရင်းရှင်းတမ်း ပါပဲ။ ၁-၄-၂၀၁၆ မှ ၃၁-၅-၂၀၁ရ အထိ ရငွေ ကျပ်သိန်းပေါင်း ၅၀၃,၄၁၅,၄၀၁ ကျပ်လို့ ဆိုထားပေမယ့် အမျိုးသားလွှတ်တော်မှာ ခရစ္စထွန်း(ခေါ်) ဒေါက်တာအာကာမိုးက MICA ဖျက်သိမ်းသင့်ကြောင်း အဆို ဆွေးနွေးစဉ်သိရတဲ့ အချက်အလက်အရ ပျဉ်းမပင်(နွယ်ခွေ) ကြက်မွေးမြူရေးခြံကို CP ကုမ္ပဏီထံ ငှားရမ်းတာနဲ့ ပတ်သက်ပြီး ၁၁-၁-၁၉၉ရ ခုနှစ်မှ ၃၁-၁၂-၂၀၁၂ ခုနှစ်အထိ ၁၀ ဧကကို ၂၅ နှစ်ငှားပြီး လွန်ခဲ့တဲ့နှစ် ငှားခတွေ ဈေးနှုန်းမသိရပေမယ့် ၂၀၁၆-၂၀၁ရ ခုနှစ်မှာ တစ်နှစ်ကို USD ၂၆၀,၀၀၀ ဒေါ်လာနဲ့ လည်းကောင်း၊ ၁-၄-၂၀၁၄ မှ ၃၁-၃-၂၀၆၄ ထိ ၂၇.၃၁ ဧကကို နှစ် ၅၀၊ တစ်နှစ်ကို USD ၄၉၇,၃၃၂ နဲ့ လည်းကောင်း ငှားရမ်းထားတယ်ဆိုတာ သိရလို့ နှစ်ရပ်ပေါင်း USD ၇၅၇,၃၃ ဒေါ်လာဖြစ်တဲ့ အဲဒီ ဝင်ငွေတွေနဲ့ ပတ်သက်ပြီး MICA စာရင်းမှာ ဖော်ပြမထားလို့ ဦးစီးဌာနမှာပဲ သွင်းသလား။ ဘယ်စာရင်းနဲ့ နိုင်ငံတော်ကို သွင်းသလဲဆိုတာ ပြည်ထောင်စုစာရင်းစစ်ချုပ်အနေနဲ့ သေချာစွာ ပြန်စစ်ပေးဖို့ လွှတ်တော် နာယကကြီးမှ တစ်ဆင့် တင်ပြတောင်းဆိုအပ်ပါတယ်။ လက်ရှိမှာတော့ လွှတ်တော်အသီးသီးကနေ တိုင်းပြည်တိုးတက်ကောင်းမွန်ဖို့ နည်းမှန်လမ်းမှန်နဲ့ ထောက်ပြတာတွေကို ကြိုးစားဖော်ဆောင်ရမယ့်အစား ဌာနဆိုင်ရာ အချို့က ပြီးခဲ့တဲ့ အမှားတွေကို ဖုံးဖိဖို့ အတွက်ပဲ ကြိုးစားနေကြလို့ ရှေ့ကို တစ်လှမ်း နောက်သုံးလှမ်းဆိုတော့ ကချင်ထောင်ကာ အကကသလို ဖြစ်နေပြီး တိုးတက်ဖို့နေနေသာသာ အဲဒီလို ဖြစ်ရတာလည်း လုပ်ပိုင်ခွင့်ရှိသူများဟာ နဂိုလူဟောင်းများရဲ့ သူကောင်းပြုခံထားရသူတွေဖြစ်လို့ ကာကွယ်ဖုံးဖိပေးနေမှုများကပဲ တာဝန်တစ်ခုလို ဖြစ်နေတာပါ။ နောက်ဆုံးအနေနဲ့ တင်ပြချင်တာက စာမျက်နှာ ၇၃၊ ၇၄၊ ၁၆၀၊ ၁၆၁ ကျေးလက်ဖွံ့ဖြိုးရေးဘဏ် ကနေ မူလရှယ်ယာ ၂၉၁ ခုရဲ့ အစုထည့်ဝင်ငွေ ၂.၅၇၅ ဘီလီယံကို နှစ် ၂၀ နီးပါးအကြာမှာမှ ပြန်အမ်းပြီး ယူတဲ့ကိစ္စပါပဲ။ ကော်မတီရဲ့ မှတ်ချက်ပါ ၁၉၉၆ မှ၂၀၁၅ ခုနှစ်ထိ ၁၉ နှစ်အတွင်း တိုးတက်ပွားများလာ သမျှဟာ နိုင်ငံတော် သို့မဟုတ် ရှယ်ယာဝင်များနဲ့ ဆိုင်တာမို့ အများပိုင်တဲ့ ဘဏ္ဍာအကျိုးအမြတ်တွေကို မတန်မရာ အဖိုးဖြတ်ပြီး ကြံဖန်ကာ ထိုးအပ်ခဲ့တဲ့အဖြစ်ဟာ ကျေးလက်ဒေသတွေ အမှန်တကယ်ဖွံ့ဖြိုး မဖြိုး မသိရပေမယ့် ဘေးတစ်ဘက်စီအခြေချတဲ့ ဆွေမျိုးတစ်သိုက်ကတော့ အသားလွတ် အကျိုးထွက် သွားတာပါပဲ။ မန္တလေးကျွဲဆည်ကန်အနီးက ကျေးလက်ဘဏ်မြေနေရာဆိုရင် (၄၀ x ၈၀) ခန့် အကျယ်၊ အခုဆိုရင် သိန်းပေါင်းတစ်သောင်းကျော် ပေါက်တာမို့ ဌာနပိုင်မြေကို ငှားသလား၊ ဝယ်သလား၊ အလကားလား ဆိုတာ မေးခွန်းထုတ်စရာပါ။ နိုင်ငံတော်မြေပေါ်ဆောက်ပြီး မရှင်းမရှင်းနဲ့ အကုန်လွှဲယူခဲ့ရင် လုပ်ပိုင်ခွင့်ရှိ သူတစ်ယောက်ဟာ သွယ်ဝိုက်၍သော်လည်းကောင်း၊ တိုက်ရိုက်သော်လည်းကောင်း ကိုယ်ကျိုးအတွက် အလွဲသုံးစားအမြတ်မထုတ်ရဆိုတဲ့ ဝန်ထမ်းစည်းကမ်းတွေလည်းရှိတာမို့ ရှေ့ကနွားလား ဖြောင့်ဖြောင့်မသွား တော့လည်း၊ နောက်နွားတစ်သိုက် တွေ့ရာနှိုက်စားပြီး၊ ကွေ့ကာဝိုက်သွားနေကြတာ အစဉ်အလာတစ်ခု လိုဖြစ်နေလို့ မင်္ဂလာအမှုလို့တောင် ထင်နေသလားလို့ သုံးသပ်မိပါကြောင်းနဲ့ ပြည်သူတွေ ဘယ်လောက်ပဲ ဆင်းရဲဆင်းရဲ တို့ကတော့ဘယ်တော့မှ မမွဲ။ အမြဲတမ်း တုံးမည်ဆိုတဲ့ ဝန်ထမ်းဆိုးများရဲ့ လှည့်စားနှိပ်စက်မှု အောက်မှ လွတ်မြောက်ကင်းဝေးနိုင်ကြပါစေ။ အားလုံးကို ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ၂၀၁၅-၂၀၁၆ ဘဏ္ဍာရေးနှစ် ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေပါ ပြည်ထောင်စု၏ အရအသုံးစာရင်းများ စစ်ဆေးချက် အစီရင်ခံစာနဲ့စပ်လျဉ်းပြီး ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာအပါအဝင် လွှတ်တော်ကိုယ်စားလှယ်များရဲ့ ဆွေးနွေးချက်များအပေါ် သက်ဆိုင်ရာ ပြည်ထောင်စု အဆင့် အဖွဲ့အစည်းဝင်က ပြန်လည်ရှင်းလင်းဆွေးနွေးခြင်း၊ လွှတ်တော်က သဘောတူလက်ခံရန် ပြည်သူ့ ငွေစာရင်းပူးပေါင်းကော်မတီက အဆိုတင်သွင်းခြင်းနဲ့ လွှတ်တော်၏ အတည်ပြုချက်ရယူခြင်းတို့ကို အစည်း အဝေး (၁၇)ရက်မြောက်နေ့မှာ ဆောင်ရွက်ရန် လျာထားပါကြောင်း ကြေညာပါတယ်။</speech>
</report>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး (၁၆)ရက်မြောက်နေ့ ရပ်နားကြောင်းနှင့် (၁၇)ရက်မြောက်နေ့ ကျင်းပမည့် နေ့ရက်နှင့်ကြေညာခြင်း</title>
<speech type="speaker">အစီအစဉ်(၁၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပဉ္စမ ပုံမှန်အစည်းအဝေး (၁၆)ရက်မြောက်နေ့ အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေးရဲ့ (၁၇)ရက်မြောက်နေ့ကို ၂၀၁ရ ခုနှစ်၊ သြဂုတ်လ ၁၅ ရက် (အင်္ဂါနေ့) နံနက် ၁၀ နာရီ ကျင်းပပြုလုပ်မည်ဖြစ်ကြောင်းနှင့် ယနေ့ အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး (၁၆)ရက်မြောက်နေ့ အစည်း </speech>
</postface>
</transcript>
</doc>
