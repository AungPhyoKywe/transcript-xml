<doc>
<docinfo>
<docno>02-14-15.xml</docno>
<pdf>02-14-15.pdf</pdf>
<term value='02'>ဒုတိယအကြိမ်</term>
<session value='14' />
<sittingday value='15' />
<legislature value='union'>ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် (၁၄)ကြိမ်မြောက်ပုံမှန်အစည်းအဝေး (၁၅) ရက်မြောက်နေ့မှတ်တမ်း</title>
<date>၁၃၈၁ ခုနှစ်၊ နတ်တော်လပြည့်ကျော် ၉ ရက် (၂၀၁၉ ခုနှစ်၊ ဒီဇင်ဘာလ ၂၀ ရက်)(သောကြာနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် (၁၄)ကြိမ်မြောက်ပုံမှန်အစည်းအဝေး (၁၅)ရက်မြောက်နေ့ကို နံနက် ၁၀:ဝဝ နာရီင် ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် ပြည်သူ့လွှတ်တော် ဥက္ကဋ္ဌ ဦးတီခွန်မြတ်က ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type='mc'>လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် (၁၄)ကြိမ်မြောက်ပုံမှန်အစည်းအဝေးရဲ့ (၁၅)ရက်မြောက်နေ့ အစီအစဉ် စတင်ပါ တော့မယ်။</speech>
<speech type='mc'>ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type='speaker'>အားလုံးမင်္ဂလာပါခင်ဗျာ။</speech>
<speech type='mc'>အားလုံး ထိုင်နိုင်ကြပါပြီခင်ဗျား။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type='speaker'>ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် (၁၄)ကြိမ်မြောက်ပုံမှန်အစည်းအဝေး (၁၅)ရက်မြောက်နေ့မှာ ပြည်ထောင်စုလွှတ်တော်ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးသို့ တက်ရောက် ခွင့်ရှိတဲ့ ပြည်ထောင်စုလွှတ်တော် ကိုယ်စားလှယ်ဦးရေ စုစုပေါင်း ၆၅၅ ဦး ရှိပြီး ဒီကနေ့ အစည်းအဝေးကို ၅၉၈ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၉၁,၃၀ ရာခိုင်နှုန်း ရှိပြီး သုံးပုံတစ်ပုံထက်ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာဥပဒေပုဒ်မ ၂၀ နဲ့ နည်းဥပဒေ ၁၂ ခန်းခပဒေခွဲ(ခ)အရ အစည်းအဝေးအထက်၌ စတင်တင်းပင်းသာပါတယ်။</speech>
<title>ပြည်ထောင်စုလွှတ်တော် (၁၄)ကြိမ်မြောက် ပုံမှန်အစည်းအဝေး (၁၅)ရက်မြောက်နေ့ အစီအစဉ်</title>
<speech type='speaker'>အစီအစဉ်(၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယ အကြိမ် ပြည်ထောင်စုလွှတ်တော် (၁၄) ကြိမ်မြောက်ပုံမှန်အစည်းအဝေး (၁၅)ရက်မြောက်နေ့ အစီအစဉ်ကို လွှတ်တော်ကိုယ်စားလှယ်များထံ ကြိုတင်ဖြန့်ဝေထားတဲ့အတိုင်း ဆက်လက်ဆောင်ရွက်သွားပါမယ်။ အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များအတွက် ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း၊</speech>
<speech type='speaker'>အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော်ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id='245'>ဒေါ်နန်းထွေးသူ(အဖွဲ့ဝင်၊ ကိုယ်စားလှယ်များစိစစ်ရေးကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယကကြီးရှင်။ ယနေ့ ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် (၁၄)ကြိမ်မြောက်ပုံမှန်အစည်းအဝေး (၁၅)ရက်မြောက်နေ့ ၂၀-၁၂-၂၀၁၉ ရက်နေ့မှာ အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား ကယားပြည်နယ် ဖားဆောင်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များ စိစစ်ရေးကော်မတီ အဖွဲ့ဝင်ဖြစ်သူ ကျွန်မ ဒေါ်နန်းထွေးသူက ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော်ကိုယ်စားလှယ်များကတော့- ဦးလုံဂျုံဆန်မိုင် ဆွမ်ပရာဘွမ်၊ - ဦးပါထန်း မတူပီ၊ - ဦးအောင်စိုး သရက်ချောင်း၊ - ဦးဉာဏ်ထွန်း ဇီးကုန်း၊ - ဦးတိုးရွှေ(ခ) ဒေါက်တာတင်ဌေးအောင် ရေစကြို၊ - ဦးကျော်မြင့် တိုက်ကြီး၊ - သူရဦးသက်ဆွေ ကိုကိုးကျွန်း၊ - ဒေါ်စုစုလွင် သုံးခွ၊ - ဦးခင်မောင်ဝင်း လမ်းမတော်၊ - ဦးတင်မောင်ဝင်း ဆိပ်ကမ်း၊ - ဦးဘိုဘိုဦး စမ်းချောင်း၊ - ဦးမြင့်လွင် ပုဇွန်တောင်၊ - ဦးတင်အေး - ဒေါက်တာစိုးမိုးသူ မြောင်းမြ၊ - ဒေါ်နန်းနီနီအေး ကရင်-၆၊ - နော်ဆာမူထူး ကရင်-၁၁၊ - ဦးစိုင်းသန်းနိုင် ကရင်-၅၊ - ဦးဇုန်လှယ်ထန်း ချင်း-၄၊ - ဦးခင်မောင်ဝင်း စစ်ကိုင်း-၇၊ - ဦးဟန်ဝင်းသိန်း တနင်္သာရီ-၄။ တနင်္သာရီ-၆၊ - ဦးအောင်သိန်း ပဲခူး-၁၂၊ - ဒေါက်တာဝင်းမြင့် ပဲခူး-၁၁၊ - ဦးနိုင်သီဟ မွန်-၇၊ - ဦးဘမျိုးသိန်း ရန်ကုန်-၅၊ - ဦးမိုင်းအုဏ်းခိုင် ရှမ်း-၁၀၊ - ဦးစိုင်းထွန်းအောင် - ဦးစိုင်းဝမ်းလှိုင်းခမ်း ရှမ်း-၃ နှင့် - ဒေါ်အိအိပြုံး ဧရာဝတီ-၈ တို့ဖြစ်ပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၂၈ ဦးရှိပြီး၊ ယနေ့ ခွင့်ပန်ကြားသူ ၂၉ ဦး ဖြစ်တဲ့အတွက် စုစုပေါင်းခွင့်ပန်ကြားသူ ၅ရ ဦးဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ ခွင့်ပန်ကြားသူ ပြည်ထောင်စုလွှတ်တော်ကိုယ်စားလှယ် ၂၉ ဦးအား ခွင့်အဖြစ် သတ်မှတ်ခွင့်ပြုပေးနိုင်ပါရန် လေးစားစွာဖြင့် တင်ပြအပ်ပါတယ်ရှင့်။</speech>
<speech type='speaker'>ခွင့်ပန်ကြားသူ အားလုံးကို ခွင့်ပြုပါတယ်။</speech>
<speech type='speaker'>လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် (၁၄)ကြိမ်မြောက် ပုံမှန်အစည်းအဝေး (၁၅)ရက်မြောက်နေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅၅ ဦး၊ ယခင်က ခွင့်ပြုထားသူ ၂၈ ဦး၊ ယနေ့ခွင့်ပန်ကြား၍ ခွင့်ပြုထားသူ ၂၉ ဦးဖြစ်တဲ့အတွက် ခွင့်ပြုထားသူ စုစုပေါင်း ၅ရ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type='speaker'>ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value = 'Order'>
<title>ပြည်ထောင်စုလွှတ်တော်က အတည်ပြုသည်ဟု မှတ်ယူရမည့် ဥပဒေကြမ်းများ ကို လွှတ်တော်က မှတ်တမ်းတင်ခြင်း</title>
<speech type='speaker'>အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်သူ့ လွှတ်တော်နဲ့ အမျိုးသားလွှတ်တော်တို့က အတည်ပြုပြီးဖြစ်တဲ့ ပြည်သူ့လွှတ်တော်ရွေးကောက်ပွဲဥပဒေကို ပဉ္စမအကြိမ်ပြင်ဆင်သည့် ဥပဒေကြမ်း၊ အမျိုးသားလွှတ်တော်ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းနဲ့ တိုင်းဒေသကြီးလွှတ်တော် သို့မဟုတ် ပြည်နယ်လွှတ်တော် ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းတို့ကို လွှတ်တော်နှစ်ရပ် သဘောတူညီတဲ့ ဥပဒေကြမ်းများအဖြစ် ၁၈-၁၂-၂၀၁၉ ရက်မှာ ပြည်ထောင်စုလွှတ်တော်သို့ ပေးပို့ထားပါတယ်။ အဆိုပါဥပဒေကြမ်းများကို နိုင်ငံတော်သမ္မတ လက်မှတ်ရေးထိုးထုတ်ပြန်နိုင်ဖို့အတွက် ၁၈-၁၂-၂၀၁၉ ရက်တွင် ပေးပို့ထားပါကြောင်းနဲ့ ပြည်ထောင်စုလွှတ်တော်ဆိုင်ရာ နည်းဥပဒေ ၈၁ အရ ပြည်ထောင်စုလွှတ်တော်က အတည်ပြုသည်ဟုမှတ်ယူ၍ မှတ်တမ်းတင်ကြောင်း ကြေညာပါတယ်။</speech>
</section>
<section value = 'Bill'>	
<bill>
<title>နိုင်ငံတော်သမ္မတထံမှ သဘောထားမှတ်ချက်ဖြင့် ပြန်လည်ပေးပို့ထားသော သွင်းကုန်ပမာဏ မြင့်တက်ခြင်းမှ ကာကွယ်ပေးမှုဥပဒေကြမ်းနှင့်စပ်လျဉ်း၍ တစ်ပိုဒ်ချင်းစီအလိုက် အတည်ပြုရန် အဆိုတင်သွင်း ဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type='speaker'>အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ သဘောထားမှတ်ချက်ဖြင့် ပြန်လည်ပေးပို့ထားတဲ့ သွင်းကုန်ပမာဏမြင့်တက်ခြင်းမှ ကာကွယ်ပေးမှု ဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို ၁၇-၁၂-၂၀၁၉ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ ဖတ်ကြား တင်ပြခဲ့ပြီးဖြစ်ပါတယ်။ လွှတ်တော်ရဲ့ အဆုံးအဖြတ်ရယူရာမှာ ဥပဒေကြမ်းပူးပေါင်းကော်မတီရဲ့ သဘောထားမှတ်ချက်ကို အခြေခံပြီး ပြင်ဆင်ချက်မရှိတဲ့ အပိုဒ်အတွက် လွှတ်တော်ရဲ့ သဘောထားမေးမြန်းပြီး အတည်ပြုသွားမှာ ဖြစ်ပါတယ်။ ပြင်ဆင်ချက်ရှိတဲ့ အပိုဒ်ကိုတော့ စက်ခလုတ်အသုံးပြုပြီး အဆုံးအဖြတ်ရယူသွားမှာဖြစ်ပြီး ထောက်ခံဆန္ဒမဲများပါက ဥပဒေကြမ်းပူးပေါင်းကော်မတီရဲ့ သဘောထားမှတ်ချက်အတိုင်းလည်းကောင်း၊ ကန့်ကွက်ဆန္ဒမဲများပါက ကိုယ်စားလှယ်များရဲ့ ပြင်ဆင်ချက်အတိုင်းလည်းကောင်း အတည်ပြုသွားမှာ ဖြစ်ပါတယ်။ ပြည်ထောင်စုလွှတ်တော်ရဲ့ အတည်ပြုချက်၊ နိုင်ငံတော်သမ္မတရဲ့ သဘောထားမှတ်ချက်၊ ဥပဒေကြမ်း ပူးပေါင်းကော်မတီရဲ့ ပြင်ဆင်ချက်နဲ့ လွှတ်တော်ကိုယ်စားလှယ်ရဲ့ သဘောထားမှတ်ချက်တို့ပါဝင်တဲ့ ပြင်ဆင်ချက်ဇယားကိုလည်း လွှတ်တော်ကိုယ်စားလှယ်များထံ ဖြန့်ဝေထားပါတယ်။ ပြင်ဆင်ချက်ဇယားကို နောက်ဆက်တွဲဖြင့် ဖော်ပြထားပါသည်။ ဆွေးနွေးဖို့အမည်စာရင်းပေးထားတဲ့ လွှတ်တော်ကိုယ်စားလှယ်အနေနဲ့ မိမိဆွေးနွေးရမယ့် အပိုဒ်မှာ တိုတိုနဲ့လိုရင်း ဆွေးနွေးဖို့ဖြစ်ပါတယ်။ ဥပဒေကြမ်းပူးပေါင်းကော်မတီက ဥပဒေကြမ်းရဲ့ အပိုဒ် ရ မှစပြီး အဆိုပြုတင်ပြဖို့ ဖြစ်ပါတယ်။</speech>
<speech><mp id='992'>ဒေါက်တာမြတ်ဉာဏစိုး (တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>လေးစား အပ်ပါသော ပြည်ထောင်စုလွှတ်တော် နာယကကြီး၊ အမျိုးသားလွှတ်တော် ဥက္ကဋ္ဌကြီးနဲ့တကွ အားလုံးပဲ မင်္ဂလာပါခင်ဗျာ။ ဥပဒေကြမ်းပူးပေါင်းကော်မတီကိုယ်စား ကျွန်တော် ဒေါက်တာမြတ်ဉာဏစိုးကနေပြီးတော့ အဆိုတင်သွင်းသွားမှာဖြစ်ပါတယ်။ ပထမဦးဆုံးအနေနဲ့ကတော့ ဥပဒေကြမ်းရဲ့အပိုဒ် ရ ကိုတော့ နိုင်ငံတော် သမ္မတရဲ့ သဘောထားမှတ်ချက်အတိုင်း လွှတ်တော်က အတည်ပြုပေးနိုင်ပါရန် လေးစားစွာ အဆိုပြုတင်ပြ အပ်ပါတယ်ခင်ဗျာ။</speech>
<speech type='speaker'>လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ရ သည် နိုင်ငံတော်သမ္မတ၏ သဘောထားမှတ်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type='speaker'>သဘောမတူတဲ့သူ ရှိပါသလားခင်ဗျာ။ လွှတ်တော်က သဘောမတူသူမရှိပါ။</speech>
<speech type='speaker'>သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id='992'>ဒေါက်တာမြတ်ဉာဏစိုး (တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ ဆက်လက်ပြီးတော့ ဥပဒေကြမ်းရဲ့ အပိုဒ် ၅ အပိုဒ်ခွဲ(ဆ)၊ အပိုဒ် ၆ အပိုဒ်ခွဲ(င)၊ အပိုဒ် ၁၄ နဲ့ အပိုဒ် ၄၈ တို့ကိုတော့ နိုင်ငံတော်သမ္မတရဲ့ သဘောထားမှတ်ချက်နဲ့အညီ ပြင်ဆင်ထားတဲ့အတိုင်း လွှတ်တော်က အတည်ပြုပေးနိုင်ပါရန် အဆိုပြုတင်ပြအပ်ပါတယ်ခင်ဗျာ။</speech>
<speech type='speaker'>ဦးစိုးသိန်း(ခေါ်)ဦးမောင်စိုး တနင်္သာရီတိုင်းဒေသကြီး မဲဆန္ဒနယ်အမှတ်(၁၀) ဆွေးနွေးဖို့ဖြစ်ပါတယ်။</speech>
<speech><mp id='976'>ဦးစိုးသိန်း(ခေါ်)ဦးမောင်စိုး(မဲဆန္ဒနယ်အမှတ်-၁၀၊ တနင်္သာရီတိုင်းဒေသကြီး)</mp>လေးစားအပ် ပါသော နာယကကြီးခင်ဗျာ။ ကျွန်တော်တို့ အခု ဒီအပိုဒ်တွေကို ကျွန်တော်တို့ ပြင်ဆင်တဲ့နေရာမှာ နိုင်ငံတော် သမ္မတရဲ့ သဘောထားမှတ်ချက်အတိုင်းတော့ပြင်ထားတာ။ သို့သော် ကျွန်တော်တို့က ရေးထုံး ဒီနေရာမှာ ဖြည့်စွက်ပြီး ပြင်ဆင်ထားတာဖြစ်ပါတယ်။ “ယင်းနှင့်” ဆိုတဲ့စကားရပ်ကို ကျွန်တော်တို့က ပိုမိုပြည့်စုံမှု ရှိအောင်အတွက် ပြင်ဆင်ထားခြင်းဖြစ်ပါတယ်။ ဒီဟာကို ပူးပေါင်းကော်မတီက သဘောမတူတဲ့အတွက် မဲခွဲဆုံးဖြတ်ဖို့ပဲ ကျွန်တော်တို့ ဆုံးဖြတ်တာဖြစ်ပါတယ်။</speech>
<speech type='speaker'>စီးပွားရေးနှင့် ကူးသန်းရောင်းဝယ်ရေးဝန်ကြီးဌာန သဘောထားပြောပါ။</speech>
<speech><agency id='13'>ဦးအောင်ထူး(ဒုတိယဝန်ကြီး၊ စီးပွားရေးနှင့်ကူးသန်းရောင်းဝယ်ရေးဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော် နာယကကြီးနှင့် တက်ရောက်လာကြသော ပြည်ထောင်စုလွှတ်တော် ကိုယ်စားလှယ်ကြီးများ၊ ပြည်ထောင်စုအဆင့် အဖွဲ့အစည်းဝင်များနဲ့ ဧည့်သည်တော်များ၊ စိတ်၏ချမ်းသာခြင်း၊ ကိုယ်၏ကျန်းမာခြင်းနဲ့ ပြည့်စုံပါစေကြောင်း ဆုမွန်ကောင်းတောင်းအပ်ပါတယ်။ လေးစားအပ်ပါသော နာယကကြီးခင်ဗျာ။ ကျွန်တော် စီးပွားရေးနဲ့ ကူးသန်းရောင်းဝယ်ရေးဝန်ကြီးဌာန၊ ဒုတိယဝန်ကြီး ဦးအောင်ထူးက ပြည်ထောင်စုအစိုးရအဖွဲ့ရဲ့ ကိုယ်စား နိုင်ငံတော်သမ္မတထံမှ သဘောထား မှတ်ချက်ဖြင့် ပြန်လည်ပေးပို့လာသော သွင်းကုန်ပမာဏမြင့်တက်ခြင်းမှ ကာကွယ်ပေးမှုဥပဒေကြမ်းနှင့် စပ်လျဉ်း၍ တင်ပြသွားမှာဖြစ်ပါတယ်။ စီးပွားရေးနှင့် ကူးသန်းရောင်းဝယ်ရေးဝန်ကြီးဌာနအနေနဲ့ သွင်းကုန် ပမာဏမြင့်တက်ခြင်းမှ ကာကွယ်ပေးမှုဥပဒေကြမ်းရဲ့ အပိုဒ် ၅(ဆ)၊ အပိုဒ် ၆(င)၊ အပိုဒ် ၁၄ နှင့် အပိုဒ် ၄၈ တို့နှင့်စပ်လျဉ်း၍ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီရဲ့ သဘောထားအပေါ် သဘော တူပါကြောင်းနှင့် ပြည်ထောင်စုလွှတ်တော်ရဲ့ အဆုံးအဖြတ်ကို နာခံမည်ဖြစ်ပါကြောင်း တင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type='speaker'>ဥပဒေကြမ်းပူးပေါင်းကော်မတီရဲ့ သဘောထားပြောပါ။</speech>
<speech><mp id='992'>ဒေါက်တာမြတ်ဉာဏစိုး (တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ ကျွန်တော်တို့ အပိုဒ်၊ အပိုဒ်ခွဲ ၄ ခုမှာ ဖော်ပြထားချက်က သက်ဆိုင်ရာအစိုးရဌာန၊ အစိုးရအဖွဲ့ အစည်းများထံမှဖြစ်စေ၊ နောက်တစ်ခုကတော့ အကျုံးဝင်ဆက်နွယ်သူများထံမှဖြစ်စေဆိုတာ မြန်မာစာ အရေးအသားနဲ့ ကျွန်တော်တို့ စဉ်းစားလို့မရပါဘူးခင်ဗျာ။ ဥပဒေရဲ့ အဓိပ္ပာယ်ဖော်ပြချက် အပိုဒ် ၂(ဏ)မှာ “အကျုံးဝင်ဆက်နွယ်သူများဆိုသည်မှာ အောက်ပါတို့ကိုဆိုသည်” ဆိုပြီးတော့ “(၁) စုံစမ်းစစ်ဆေးခြင်း ခံရသည့် ကုန်စည်ကို ပြည်ပမှတင်ပို့သူ သို့မဟုတ် ထုတ်လုပ်သူ၊ (၂) စုံစမ်းစစ်ဆေးခြင်းခံရသည့် ကုန်စည်ကို ပြည်တွင်းသို့ တင်သွင်းသူ၊ (၃) ပုဒ်မခွဲငယ်(၁) သို့မဟုတ် (၂)ပါ ပုဂ္ဂိုလ်အများစုပါဝင်ဖွဲ့စည်းထားသော ကုန်သွယ်ရေးနှင့် စီးပွားရေးဆိုင်ရာအသင်းအဖွဲ့၊ (၄) စုံစမ်းစစ်ဆေးရေးခံရသည့် ကုန်စည်ခွန်တင်ပို့သော နိုင်ငံ၏အစိုးရ၊ (၅) ပြည်တွင်းကုန်စည်ထုတ်လုပ်သူ၊ (၆) ပြည်တွင်းကုန်စည်ထုတ်လုပ်သူများဖြင့် ဖွဲ့စည်း ထားသည့် ကုန်သွယ်ရေးနှင့် စီးပွားရေးဆိုင်ရာအသင်းအဖွဲ့”ဆိုပြီးတော့ ဒီလိုမျိုးပြည့်ပြည့်စုံစုံ အဓိပ္ပာယ် ဖွင့်ဆိုထားတာ ဖြစ်ပါတယ်။ ဒါကြောင့်မို့လို့ ဒီနေရာမှာ ကျွန်တော်တို့က Definition အတိုင်းပဲ အဓိပ္ပာယ် ဖွင့်ဆိုချက်အတိုင်းပဲ အတိအကျ သုံးမှသာရပါလိမ့်မယ်ခင်ဗျာ။ ယင်းနှင့်ဆိုတဲ့ စကားစပ်ကိုခံလိုက်တာနဲ့ ဒီအဓိပ္ပာယ်ဖွင့်ဆိုချက်အပေါ်မှာ သွားပြီးတော့ သက်ရောက်သွားပါလိမ့်မယ်။ ဘယ်လိုဖြစ်သွားမလဲဆိုတဲ့ အခါကျတော့ “သက်ဆိုင်ရာ အစိုးရ ဌာန၊ အစိုးရအဖွဲ့အစည်းများထံမှဖြစ်စေ၊ ယင်းနှင့် အကျုံးဝင် ဆက်နွယ် သူများထံမှဖြစ်စေ”ဆိုရင် “ယင်းနှင့်” က အရှေ့ကဌာန၊ အဖွဲ့အစည်းတွေကို ညွှန်းသလိုဖြစ်သွားမှာ ဖြစ်ပါတယ်။ အဲဒီတော့ ဥပဒေရေးထုံးအရ ဘယ်လိုမှ “ယင်းနှင့်” ဟာ ထည့်သွင်းဆောင်ရွက်လို့ မရပါဘူး ခင်ဗျာ။ ဒါကြောင့်မို့လို့ နိုင်ငံတော်သမ္မတရဲ့ သဘောထားမှတ်ချက်နဲ့အညီ ဥပဒေကြမ်းပူးပေါင်းကော်မတီရဲ့ ပြင်ဆင်ချက်အတိုင်းပဲ လွှတ်တော်က အတည်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျာ။</speech>
<speech type='speaker'>လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၅ အပိုဒ်ခွဲ(ဆ)၊ အပိုဒ် ၆ အပိုဒ်ခွဲ(င)၊ အပိုဒ် ၁၄ နှင့် အပိုဒ် ၄၈ တို့သည် ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို သဘောတူ မတူ လွှတ်တော်ရဲ့ ဆန္ဒရယူပါ့မယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type='speaker'>အဆိုကိုထောက်ခံမဲ (၅၁၁)မဲ၊ ကန့်ကွက်မဲ (၃)မဲ၊ ကြားနေမဲ (၃)မဲ ဖြစ်ပါတယ်။</speech>
<speech type='speaker'>ထောက်ခံဆန္ဒမဲများတဲ့အတွက် ဥပဒေကြမ်းပူးပေါင်းကော်မတီ၏ ပြင်ဆင်ချက် အတိုင်း အတည်ဖြစ်ကြောင်း ကြေညာပါတယ်။</speech>
<speech><mp id='992'>ဒေါက်တာမြတ်ဉာဏစိုး (တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ ဆက်လက်ပြီးတော့ ဥပဒေကြမ်းရဲ့ အပိုဒ် ၁၂၊ အပိုဒ် ၃၄ ရဲ့ ခြေဆင်း၊ အပိုဒ် ၃၈ နှင့် အပိုဒ် ၅၅ တို့ကိုတော့ နိုင်ငံတော်သမ္မတရဲ့ သဘောထားမှတ်ချက်အတိုင်း လွှတ်တော်က အတည်ပြုပေးနိုင်ပါရန် လေးစားစွာ အဆိုပြုတင်ပြအပ်ပါတယ်ခင်ဗျာ။</speech>
<speech type='speaker'>လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၁၂ အပိုဒ် ၃၄ ခြေဆင်း၊ အပိုဒ် ၃၈ နှင့် အပိုဒ် ၅၅ တို့သည် နိုင်ငံတော်သမ္မတ၏ သဘောထားမှတ်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူ ပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type='speaker'>သဘောမတူတဲ့သူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type='speaker'>သဘောမတူတဲ့သူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech type='speaker'>လွှတ်တော်ကိုယ်စားလှယ်များခင်ဗျား။ သွင်းကုန်ပမာဏမြင့်တက်ခြင်းမှ ကာကွယ်ပေးမှုဥပဒေကြမ်းနဲ့စပ်လျဉ်းတဲ့ နိုင်ငံတော်သမ္မတရဲ့ သဘောထားမှတ်ချက်များကို လွှတ်တော်က ဆုံးဖြတ်ထားတဲ့အတိုင်း ပြင်ဆင်ပြီး ပြည်ထောင်စုလွှတ်တော်ဆိုင်ရာနည်းဥပဒေ ၁၀၉ နှင့်အညီ နိုင်ငံတော် သမ္မတထံသို့ ပြန်လည်ပေးပို့သွားမည်ဖြစ်ကြောင်း အသိပေးကြေညာပါတယ်။</speech>
</bill>
<bill>
<title>လွှတ်တော်နှစ်ရပ် သဘောကွဲလွဲသော ကျေးလက်ဒေသဖွံ့ဖြိုးတိုးတက်ရေးဥပဒေကြမ်းနှင့်စပ်လျဉ်း၍ တစ်ပိုဒ်ချင်းစီအလိုက် အတည်ပြုရန် အဆိုတင်သွင်းဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type='speaker'>အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ လွှတ်တော် နှစ်ရပ်သဘောကွဲလွဲတဲ့ ကျေးလက်ဒေသဖွံ့ဖြိုးတိုးတက်ရေးဥပဒေကြမ်းနဲ့ စပ်လျဉ်းပြီး ဥပဒေကြမ်း ပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို ၁၇-၁၂-၂၀၁၉ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော်အစည်းအဝေးမှာ ဖတ်ကြားတင်ပြခဲ့ပြီး ဖြစ်ပါတယ်။ ဒီနေ့မှာ လွှတ်တော်နှစ်ရပ်သဘောကွဲလွဲတဲ့ အပိုဒ်များနဲ့စပ်လျဉ်းပြီး အဆိုတင်သွင်း ဆွေးနွေးခြင်းနဲ့ လွှတ်တော်ရဲ့ အဆုံးအဖြတ်ရယူခြင်းတို့ကို တစ်စပ်တည်း ဆောင်ရွက်သွားမှာ ဖြစ်ပါတယ်။ လွှတ်တော်ရဲ့ အဆုံးအဖြတ်ရယူရာမှာ ဥပဒေကြမ်းပူးပေါင်းကော်မတီရဲ့ သဘောထားမှတ်ချက်အပေါ် အခြေခံပြီး ပြင်ဆင်ချက် မရှိတဲ့ အပိုဒ်ကိုတော့ လွှတ်တော်ရဲ့ သဘောထားမေးမြန်း၍လည်းကောင်း၊ ပြင်ဆင်ချက်ရှိတဲ့ အပိုဒ်ကိုတော့ စက်ခလုတ်အသုံးပြု၍လည်းကောင်း အတည်ပြု ဆောင်ရွက်သွားမှာ ဖြစ်ပါတယ်။ လွှတ်တော်နှစ်ရပ်ရဲ့ အတည်ပြုချက်၊ ဥပဒေကြမ်းပူးပေါင်းကော်မတီရဲ့ သဘောထားမှတ်ချက်နဲ့ လွှတ်တော်ကိုယ်စားလှယ်များရဲ့ ပြင်ဆင်ချက်တို့ပါဝင်တဲ့ ပြင်ဆင်ချက်ဇယားကိုလည်း ဖြန့်ဝေထား ပြင်ဆင်ချက်ဇယားကို နောက်ဆက်တွဲဖြင့် ဖော်ပြထားပါသည်။ ဆွေးနွေးဖို့ အမည်စာရင်းပေးထားတဲ့ လွှတ်တော်ကိုယ်စားလှယ်များအနေနဲ့ မိမိဆွေးနွေးရမယ့် အပိုဒ်မှာ တိုတိုနဲ့လိုရင်း ဆွေးနွေးဖို့ဖြစ်ပါတယ်။ ယခု ဥပဒေကြမ်းပူးပေါင်းကော်မတီက ဥပဒေကြမ်းရဲ့ အပိုဒ် ၂ အပိုဒ်ခွဲ(ဂ)နဲ့ အပိုဒ် ရ အပိုဒ်ခွဲ(ဃ) တို့မှစပြီး အဆိုပြုတင်ပြဖို့ ဖြစ်ပါတယ်။</speech>
<speech><mp id='960'>ဦးဇော်ဝင်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>လေးစားရပါသော ပြည်ထောင်စု လွှတ်တော် နာယကကြီးနှင့်တကွ အားလုံးပဲ မင်္ဂလာပါခင်ဗျာ။ ကျွန်တော်ကတော့ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီရဲ့ အဖွဲ့ဝင် ဦးဇော်ဝင်း ဖြစ်ပါတယ်။ ကော်မတီရဲ့ တာဝန်ပေးချက်အရ လွှတ်တော်နှစ်ရပ် သဘောကွဲလွဲတဲ့ ကျေးလက်ဒေသဖွံ့ဖြိုးတိုးတက်ရေးဥပဒေကြမ်းနဲ့ စပ်လျဉ်းပြီးတော့ ပြင်ဆင်ချက်အဆို တင်သွင်းသွားမှာ ဖြစ်ပါတယ်။ ဒီဥပဒေကြမ်းရဲ့ အပိုဒ် ၂ အပိုဒ်ခွဲ(ဂ)နဲ့ အပိုဒ် ရ အပိုဒ်ခွဲ(ဃ)တို့ကို ပြည်သူ့လွှတ်တော်ရဲ့ အတည်ပြုချက်အတိုင်းထားရှိဖို့ ဥပဒေကြမ်းပူးပေါင်းကော်မတီရဲ့ ပြင်ဆင်ချက်ကို လွှတ်တော်က အတည်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျား။</speech>
<speech type='speaker'>ဦးဆန်းမြင့် ဧရာဝတီတိုင်းဒေသကြီး မဲဆန္ဒနယ်အမှတ်(၃) ဆွေးနွေးဖို့ဖြစ်ပါတယ်။</speech>
<speech><mp id='837'>ဦးဆန်းမြင့်(မဲဆန္ဒနယ်အမှတ်-၃၊ ဧရာဝတီတိုင်းဒေသကြီး)</mp>လေးစားအပ်တဲ့ ပြည်ထောင်စု လွှတ်တော်နာယက၊ ပြည်ထောင်စုလွှတ်တော် ကိုယ်စားလှယ်များနဲ့တကွ အားလုံးမင်္ဂလာပါ။ ကျွန်တော် ကတော့ ပြည်ထောင်စုလွှတ်တော်ကိုယ်စားလှယ် ဦးဆန်းမြင့် ဖြစ်ပါတယ်။ ကျေးလက်ဒေသဖွံ့ဖြိုးရေး ဥပဒေကြမ်း အပိုဒ် ၂ အပိုဒ်ခွဲ(ဂ) အမျိုးသားလွှတ်တော်ရဲ့ အတည်ပြုချက်ဖြစ်တဲ့ “ကျေးလက်ဒေသဆိုသည်မှာ သက်ဆိုင်ရာ မြို့နယ်နိမိတ်၊ မြို့စည်ပင်သာယာရေးနယ်နိမိတ်နဲ့ တပ်မြို့စည်ပင်သာယာရေး နယ်နိမိတ် အဖြစ် သတ်မှတ်ထားသော နယ်မြေများတွင် ပါဝင်ခြင်းမရှိသော ကျေးရွာများနှင့် ကျေးရွာအုပ်စုအဖြစ် သတ်မှတ်ဖွဲ့စည်းသည့် နယ်မြေအားလုံးကိုဆိုသည်။ ဒီနေရာမှာ ပါဝင်ခြင်းမရှိသော ကျေးရွာများနှင့် ကျေးရွာအုပ်စု စကားစုမှာ ကျေးရွာ၊ ကျေးရွာအုပ်စု အားလုံးကို ခြုံငုံပါဝင်စေရန် ရေးထုံးမှန်ကန်စေရန် ကျွန်တော်တို့ “များနှင့်”ဟူသော စကားစုကို ထည့်သွင်း သုံးခြင်း ဖြစ်ပါတယ်။ ဒါကြောင့်မို့လို့ အမျိုးသားလွှတ်တော်ရဲ့ အတည်ပြုချက်ဟာ ပိုမိုမှန်ကန်သင့်လျော် ပါကြောင်း အဆိုပြုအပ်ပါတယ်။</speech>
<speech type='speaker'>စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာန သဘောထားပြောပါ။</speech>
<speech><agency id='11'>ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော် နာယကကြီးခင်ဗျား။ လွှတ်တော်နှစ်ရပ် သဘောထားကွဲလွဲတဲ့ ကျေးလက်ဒေသဖွံ့ဖြိုးတိုးတက်ရေး ဥပဒေကြမ်းပါ အပိုဒ် ၂ (ဂ) နဲ့ အပိုဒ် (ဃ)တို့နဲ့စပ်လျဉ်းပြီး ဥပဒေကြမ်း ပူးပေါင်းကော်မတီရဲ့ သဘောထားမှတ်ချက်ကို စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနမှ သဘောတူညီပါကြောင်း တင်ပြအပ်ပါတယ်ခင်ဗျား။</speech>
<speech type='speaker'>ဥပဒေကြမ်းပူးပေါင်းကော်မတီ သဘောထားပြောပါ။</speech>
<speech><mp id='195'>ဦးဇော်ဝင်း (အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>လေးစားအပ်ပါသော ပြည်ထောင်စု လွှတ်တော် နာယကနှင့် ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီဥပဒေကြမ်းရဲ့ အပိုဒ် ၂(ဂ) ကတော့ ဒါအဓိပ္ပာယ်ဖွင့်ဆိုချက် ဖြစ်ပါတယ်။ ဒါကကျွန်တော်တို့က ရေးထုံးနဲ့ညီဖို့အတွက်ကို “သို့မဟုတ်” ကို ပြင်ထားခြင်း ဖြစ်ပါတယ်။ တချို့နေရာတွေမှာက ဒီ ကျွန်တော်တို့ ကျေးရွာအုပ်စု တစ်ခုမှာ ကျေးရွာ ၈ ရွာ၊ ၉ ရွာ လောက်ရှိတယ်။ သို့သော် အဲဒီထဲမှာ ၄ ရွာလောက်က စည်ပင်သာယာနယ်နိမိတ်ထဲပါတယ်။ ကျန်တဲ့ ၅ ရွာလောက်က မပါဘူး။ ဒီလိုမျိုးတွေလည်း ရှိပါတယ်။ အဲဒါကြောင့်မို့လို့ ကျွန်တော်တို့က အဲဒီလို မပါတဲ့ ကျေးရွာကသာ မပါပေမယ့် ကျေးရွာအုပ်စု မဖြစ်ဘူး။ ဒါကြောင့်မို့လို့ ကျေးရွာအုပ်စု ဖြစ်တဲ့ဟာ တွေက သတ်သတ်ဖြစ်တယ်။ ကျေးရွာထဲမှာမှ သတ်သတ် ဒါစည်ပင်သာယာနယ်နိမိတ်ထဲမှာ မရှိတဲ့ဟာ တွေလည်း ဖြစ်တဲ့အတွက်ကြောင့်မို့လို့ ရေးထုံးနဲ့ညီအောင်လို့ ဒါ အပိုဒ် ၂ ရဲ့ ပုဒ်မခွဲ(ဂ)ကို “သို့မဟုတ်”နဲ့ ရေးထုံးညီအောင်ပြင်ဆင်ထားခြင်း ဖြစ်ပါတယ်။ နောက်အပိုဒ် ရ ရဲ့ (ဃ) ကတော့ ကြီးကြပ်မှုကော်မတီရဲ့ လုပ်ငန်းတာဝန်များ ဖြစ်ပါတယ်။ ဒီနေရာ မှာလည်း ကြီးကြပ်မှုကော်မတီဟာ တိုင်းဒေသကြီး၊ ပြည်နယ်၊ နေပြည်တော်ကောင်စီမှာရှိတဲ့ အဆင့်ဖြစ်ပါတယ်။ အဲဒီကြီးကြပ်မှုကော်မတီတွေက သူကနေပြည်တော်ကောင်စီ သို့မဟုတ် သက်ဆိုင်ရာ တိုင်းဒေသကြီး သို့မဟုတ် ပြည်နယ်အစိုးရအဖွဲ့၊ အစိုးရမဟုတ်သော အဖွဲ့ အစည်းများနဲ့ ညှိနှိုင်းဆောင်ရွက်ခြင်း ဖြစ်တဲ့ အတွက်ကြောင့်မို့လို့ သူသက်ဆိုင်ရာ ကြီးကြပ်မှုကော်မတီက သူသက်ဆိုင်တဲ့ တိုင်းနဲ့ ပြည်နယ်နဲ့ပဲ ညှိနှိုင်းရမှာဖြစ်တဲ့အတွက်ကြောင့်မို့လို့ ရေးထုံးနဲ့ညီရန် “သို့မဟုတ်” ကို ပြောင်းလဲထားခြင်း ဖြစ်ပါတယ်။ ဒါကြောင့်မို့လို့ ကျွန်တော်တို့ ဥပဒေကြမ်းပူးပေါင်းကော်မတီရဲ့ ပြင်ဆင်ချက်အတိုင်း လွှတ်တော်က အတည်ပြုပေးနိုင်ပါရန် လေးစားစွာ တင်ပြအပ်ပါတယ်။</speech>
<speech type='speaker'>လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၂ အပိုဒ်ခွဲ(ဂ)နှင့် အပိုဒ် ရ အပိုဒ်ခွဲ(ဃ)တို့သည် ပြည်သူ့လွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို သဘောတူမတူ လွှတ်တော်ရဲ့ ဆန္ဒရယူပါ့မယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type='speaker'>အဆိုကိုထောက်ခံမဲ (၃၅၈)မဲ၊ ကန့်ကွက်မဲ (၁၆၅)မဲ၊ ကြားနေမဲ (၁)မဲ ဖြစ်ပါတယ်။</speech>
<speech type='speaker'>ထောက်ခံဆန္ဒမဲများတဲ့အတွက် ပြည်သူ့လွှတ်တော်၏ အတည်ပြုချက်အတိုင်း အတည်ဖြစ်ကြောင်း ကြေညာပါတယ်။</speech>
<speech><mp id='960'>ဦးဇော်ဝင်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>ဥပဒေကြမ်းရဲ့ အပိုဒ် ၂ အပိုဒ်ခွဲ(စ)ကို ပြည်သူ့လွှတ်တော်ရဲ့ အတည်ပြုချက်အတိုင်းထားရှိရန် ဥပဒေကြမ်းပူးပေါင်းကော်မတီရဲ့ ပြင်ဆင်ချက်ကို လွှတ်တော်က အတည်ပြုပေးနိုင်ပါရန် လေးစားစွာ တင်ပြအပ်ပါတယ်။</speech>
<speech type='speaker'>ဦးဆန်းမြင့် ဧရာဝတီတိုင်းဒေသကြီး မဲဆန္ဒနယ်အမှတ်(၃) ဆွေးနွေးဖို့ဖြစ်ပါတယ်။</speech>
<speech><mp id='837'>ဦးဆန်းမြင့်(မဲဆန္ဒနယ်အမှတ်-၃၊ ဧရာဝတီတိုင်းဒေသကြီး)</mp>ဥပဒေကြမ်းရဲ့ အပိုဒ်၂ အပိုဒ်ခွဲ (ဆ) ပြည်သူ့လွှတ်တော်ရဲ့ အတည်ပြုချက်မှာ “ကုန်ထုတ်လမ်းနှင့်တံတားဆိုသည်မှာ ဦးစီးဌာနက တာဝန်ယူ ဆောင်ရွက်သော ကျေးလက်ဒေသနေ ပြည်သများ၏ စိုက်ပျိုးရေး၊ မွေးမြူရေးနှင့် အခြားစီးပွားရေး လုပ်ငန်းများ၏ ထုတ်ကုန်၊ ထွက်ကုန်များကို သယ်ပို့ပေးနိုင်မည့် အထောက်အကူပြု လမ်းများနှင့် ယင်းလမ်းပေါ်ရှိ တံတားများကို ဆိုသည်ဟု” အတည်ပြုထားပါတယ်။ ဦးစီးဌာနဟာ ဝန်ကြီးဌာနအားလုံးမှာ ပါဝင်ဖွဲ့စည်းထားတဲ့အတွက် ကုန်ထုတ်လမ်းနှင့် တံတားမှာ ဝန်ကြီးဌာနအားလုံးနဲ့ သက်ဆိုင်နေတယ်လို့ အဓိပ္ပာယ်ပေါ်လွင်နေပါတယ်။ အဲဒီအတွက် အမျိုးသားလွှတ်တော်ရဲ့ အတည်ပြုချက် “ကုန်ထုတ်လမ်းနှင့် တံတားဆိုသည်မှာ ဆောက်လုပ်ရေးဝန်ကြီးဌာနမှ တာဝန်ယူဆောင်ရွက်လျက်ရှိသော လမ်းစာရင်းတွင် ပါဝင်ခြင်းမရှိသည့် ကျေးလက်ဒေသနေ ပြည်သူများ၏ စိုက်ပျိုးရေး၊ မွေးမြူရေးနှင့် အခြားစီးပွားရေး လုပ်ငန်းများ၏ ထုတ်ကုန်၊ ထွက်ကုန်များကို သယ်ပို့ပေးနိုင်မည့် အထောက်အကူပြုလမ်းများနှင့် ယင်း လမ်းပေါ်ရှိ တံတားများကိုဆိုသည်”မှာ ပိုမိုရှင်းလင်း တိကျမှန်ကန်တဲ့အတွက် အမျိုးသားလွှတ်တော်ရဲ့ အတည်ပြုချက်အတိုင်း အဆိုပြုအပ်ပါတယ်။</speech>
<speech type='speaker'>ဝန်ကြီးဌာန သဘောထားပြောပါ။</speech>
<speech><agency id='11'>ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာန)</agency>လေးစား အပ်ပါသော နာယကကြီးခင်ဗျား။ လွှတ်တော်နှစ်ရပ်သဘောထားကွဲလွဲတဲ့ ကျေးလက်ဒေသဖွံ့ဖြိုးတိုးတက်ရေး ဥပဒေကြမ်း အပိုဒ် ၂(ဆ) “ကုန်ထုတ်လမ်းနှင့် လမ်းတံတားဆိုသည်မှာ ဦးစီးဌာန”ဆိုတဲ့ စကားရပ်ဟာ ကျေးလက်ဒေသဖွံ့ဖြိုးရေးဦးစီးဌာနကို ဆိုလိုတာဖြစ်ပါတယ်။ အမည်နဲ့ အဓိပ္ပာယ်သတ်မှတ်ချက်မှာ လည်းပဲ “ဦးစီးဌာနဆိုသည်မှာ ကျေးလက်ဒေသ ဖွံ့ဖြိုးတိုးတက်ရေးဦးစီးဌာန”ဆိုပြီး ပါဝင်ပြီးဖြစ်ပါတယ်။ အဆိုပါ ကုန်ထုတ်လမ်းနှင့် လမ်းတံတားတွေကို ဆောက်လုပ်ရေးဝန်ကြီးဌာနနဲ့ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနအနေနဲ့ လုပ်ငန်းတာဝန်အရ ပိုင်းခြားဆောင်ရွက်လျက်ရှိတဲ့အလျောက် ဥပဒေကြမ်း ပူးပေါင်းကော်မတီရဲ့ သဘောထားမှတ်ချက်ကို ဝန်ကြီးဌာနအနေနဲ့ သဘောတူပါကြောင်း တင်ပြအပ် ပါတယ်ခင်ဗျား။</speech>
<speech type='speaker'>ဥပဒေကြမ်းပူးပေါင်းကော်မတီ သဘောထားပြောပါ။</speech>
<speech><mp id='195'>ဦးဇော်ဝင်း (အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>ကျွန်တော်တို့ ဥပဒေကြမ်းပူးပေါင်း ကော်မတီရဲ့ ဒီအပိုဒ် ၂ အပိုဒ်ခွဲ(ဆ)ဟာ “ကုန်ထုတ်လမ်းနှင့် တံတားဆိုသည်မှာ ဦးစီးဌာနက တာဝန်ယူ ဆောင်ရွက်သော”ဆိုတဲ့ဟာကို ကျွန်တော်တို့က လက်ခံထားတာ ဖြစ်ပါတယ်။ တစ်ဖက်က ဆွေးနွေးတဲ့ ကိုယ်စားလှယ်ကြီးဘက်ကတော့ “ကုန်ထုတ်လမ်းနှင့် တံတားဆိုသည်မှာ ဆောက်လုပ်ရေးဝန်ကြီးဌာနမှ တာဝန်ယူဆောင်ရွက်လျက်ရှိသော လမ်းစာရင်းတွင် ပါဝင်ခြင်းမရှိသည့်”လို့ ဒါကိုယူထားတာဖြစ်ပါတယ်။ အဓိကက ကျွန်တော်တို့က ဒီဆောက်လုပ်ရေးဝန်ကြီးဌာနအောက်မှာ လမ်းဦးစီးဌာနရှိတယ်။ ကျေးလက် လမ်းဖွံ့ဖြိုးရေးဦးစီးဌာန ရှိပါတယ်။ ဒီနှစ်ခုကနေပြီးတော့ တာဝန်ယူတဲ့ လမ်းတွေရှိပါတယ်။ ဒါ့အပြင်ကို ကျွန်တော်တို့က စည်ပင်သာယာက တာဝန်ယူတဲ့လမ်းတွေရှိတယ်။ နောက် န.တ.လ က တာဝန်ယူတဲ့ လမ်းတွေလည်းရှိတယ်။ အဲဒီတော့ ဒီလိုပဲ ဆောက်လုပ်ရေးဝန်ကြီးဌာနက တာဝန်ယူတာပဲ သွားဖော် လိုက်ရင် န.တ.လ လမ်းတွေပါလာတယ်လို့ အငြင်းပွားစရာဖြစ်လာမယ်။ စည်ပင်သာယာက လမ်းတွေ ပါလာတယ်လို့ အငြင်းပွားစရာ ဖြစ်လာမယ်။ ဒါကြောင့်မို့လို့ သူ့ရဲ့ ဦးစီးဌာနက တာဝန်ယူတဲ့ ကုန်ထုတ် လမ်းနဲ့ တံတားဆိုရင် ပိုမိုပြီးတော့ တိကျရှင်းလင်းတာဖြစ်တဲ့အတွက်ကြောင့် ကျွန်တော်တို့က အပိုဒ် ၂ ရဲ့ အပိုဒ်ခွဲ(ဆ)ကို ပြည်သူ့လွှတ်တော်ရဲ့ အတည်ပြုချက်အတိုင်း ယူထားခြင်း ဖြစ်ပါတယ်။ ဒါကြောင့်မို့ လွှတ်တော်က ပြည်သူ့လွှတ်တော်၏ အတည်ပြုချက်အတိုင်း ထားရှိမှုအပေါ်မှာ အတည်ပြုပေးနိုင်ပါရန် အဆိုတင်သွင်းအပ်ပါတယ်ခင်ဗျား။</speech>
<speech type='speaker'>လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်းရဲ့ အပိုဒ် ၂ အပိုဒ်ခွဲ(ဆ) သည် ပြည်သူ့လွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို သဘောတူ မတူ လွှတ်တော်ရဲ့ ဆန္ဒရယူပါ့မယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲ ပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type='speaker'>အဆိုကိုထောက်ခံမဲ (၅၀၃)မဲ၊ ကန့်ကွက်မဲ (၁၄)မဲ၊ ကြားနေမဲ (၃)မဲ ဖြစ်ပါတယ်။</speech>
<speech type='speaker'>ထောက်ခံဆန္ဒမဲများတဲ့အတွက် ပြည်သူ့လွှတ်တော်၏ အတည်ပြုချက်အတိုင်း အတည်ဖြစ်ကြောင်း ကြေညာပါတယ်။</speech>
<speech><mp id='195'>ဦးဇော်ဝင်း (အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>ဥပဒေကြမ်း၏ အပိုဒ် ၂ အပိုဒ်ခွဲ(ဈ)ကို ပြည်သူ့လွှတ်တော်ရဲ့ အတည်ပြုချက်အတိုင်း ဆက်လက်အတည်ပြုပေးနိုင်ပါရန် လွှတ်တော်သို့ အဆို တင်သွင်းအပ်ပါတယ်ခင်ဗျာ။</speech>
<speech type='speaker'>ဦးဆန်းမြင့် ဧရာဝတီတိုင်းဒေသကြီး မဲဆန္ဒနယ်အမှတ်(၃) ဆွေးနွေးဖို့ဖြစ်ပါတယ်။</speech>
<speech><mp id='837'>ဦးဆန်းမြင့်(မဲဆန္ဒနယ်အမှတ်-၃၊ ဧရာဝတီတိုင်းဒေသကြီး)</mp>ဥပဒေကြမ်းရဲ့ အပိုဒ် ၂ အပိုဒ်ခွဲ(ဈ) ဖြစ်ပါတယ်။ ဒါကို ပြည်သူ့လွှတ်တော်က ပယ်ဖျက်ထားပါတယ်။ ဥပဒေကြမ်းပူးပေါင်းကော်မတီကလည်း ပြည်သူ့လွှတ်တော်ရဲ့ ပယ်ဖျက်ချက်အတိုင်း သဘောထားမှတ်ချက် ပေးထားတာတွေ့ရပါတယ်။ ကျွန်တော့ အနေနဲ့ကတော့ အမျိုးသားလွှတ်တော်ရဲ့ အတည်ပြုချက်ဖြစ်တဲ့ ၂(ဈ) “ကျေးရွာချင်းဆက်လမ်းနှင့် တံတား ဆိုသည်မှာ ဆောက်လုပ်ရေးဝန်ကြီးဌာနမှ တာဝန်ယူဆောင်ရွက်လျက်ရှိသော လမ်းစာရင်းတွင်ပါဝင်သည့် ကျေးရွာတစ်ရွာနှင့်တစ်ရွာ ဆက်သွယ်သည့်လမ်း သို့မဟုတ် ကျေးရွာမှမြို့သို့ ဆက်သွယ်သည့်လမ်းနှင့် ယင်းလမ်းပေါ်ရှိ တံတားကိုဆိုသည်”ဟူသော ကျေးရွာချင်းဆက် လမ်းနှင့် တံတားကို အဓိပ္ပာယ်ဖော်ပြချက် ထည့်သွင်းပြဋ္ဌာန်းမှသာလျှင် ရှင်းလင်းတိကျ ပိုမိုပြည့်စုံတဲ့ ဥပဒေတစ်ရပ်ဖြစ်ရေး လိုအပ်ချက်ကို ဖြည့်ဆည်း ပေးတဲ့အတွက် အမျိုးသားလွှတ်တော်ရဲ့ အတည်ပြုချက်အတိုင်း အဆိုပြုအပ်ပါတယ်။</speech>
<speech type='speaker'>ဝန်ကြီးဌာန သဘောထားပြောပါ။</speech>
<speech><agency id='11'>ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာန)</agency>နာယကကြီး ခင်ဗျား။ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနအနေနဲ့ ဥပဒေကြမ်းပါ ၂(ဈ) နဲ့စပ်လျဉ်းပြီး ဥပဒေကြမ်းပူးပေါင်းကော်မတီရဲ့ သဘောထားမှတ်ချက်ကို သဘောတူပါကြောင်း တင်ပြအပ်ပါတယ်။</speech>
<speech type='speaker'>ဥပဒေကြမ်းပူးပေါင်းကော်မတီ သဘောထားပြောပါ။</speech>
<speech><mp id='960'>ဦးဇော်ဝင်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>ဥပဒေကြမ်းရဲ့ အပိုဒ် ၂()ကတော့ အဓိပ္ပာယ်ဖွင့်ဆိုချက် ဖြစ်ပါတယ်။ ကျွန်တော်တို့က ဥပဒေတစ်ခုမှာ အဓိပ္ပာယ်ဖွင့်ဆိုတဲ့ ရည်ရွယ်ချက်က ဥပဒေမှာ ဒီစကားရပ် တစ်ခု၊ တစ်ခုကို ထပ်ခါတလဲလဲသုံးတဲ့အခါမျိုးမှာ အဓိပ္ပာယ်ဖွင့်ဆိုပါတယ် သို့မဟုတ် သုံးလိုက်တဲ့စကားရပ်ရဲ့ အဓိပ္ပာယ်က ရှုပ်ထွေးနေမှုရှိတယ်ဆိုရင် ရှင်းလင်းစေဖို့အတွက်ကို အဓိပ္ပာယ် ဖွင့်ဆိုပါတယ်။ အဲဒီတော့ ဒီမှာရှိတဲ့ အဓိပ္ပာယ်ဖွင့်ဆိုချက်ကတော့ ကျေးရွာချင်းဆက် လမ်းနှင့်တံတား ဆိုသည်မှာလို့ အဓိပ္ပာယ်ဖွင့်ဆိုချက်က ဒီဥပဒေတစ်ခုလုံးထဲမှာ ပုဒ်မ ၈ ရဲ့ (င) တစ်ခုတည်းမှာပဲ ဒီစကားရပ်က ကျန်တဲ့ဟာတွေ တစ်ခုမှမပါပါဘူး။ နောက်ပြီးတော့ ကျေးလက်ဒေသက ဖွံ့ဖြိုးရေးဦးစီးဌာန ကနေပြီးတော့ အကောင်အထည်ဖော်မယ့်ထဲမှာလည်း ဒီလမ်းကမပါပါဘူး။ ဒါကြောင့်မို့လို့ ဒါဟာ အဓိပ္ပာယ် ဖွင့်ဆိုဖို့ မလိုအပ်ဘူးဖြစ်တဲ့အတွက်ကြောင့်မို့လို့ ကျွန်တော်တို့က ပြည်သူ့လွှတ်တော်ရဲ့ အတည်ပြုချက် အတိုင်း လက်ခံထားခြင်း ဖြစ်ပါတယ်။ ဒါကြောင့်မို့ ပြည်သူ့လွှတ်တော်ရဲ့ အတည်ပြုချက်အတိုင်း ဆက်လက် ထားရှိနိုင်ဖို့ လွှတ်တော်သို့ တင်ပြအပ်ပါတယ်ခင်ဗျာ။</speech>
<speech type='speaker'>လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်းရဲ့ အပိုဒ် ၂ အပိုဒ်ခွဲ (ဈ) သည် ပြည်သူ့လွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို သဘောတူ မတူ လွှတ်တော်ရဲ့ ဆန္ဒရယူပါ့မယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲ ပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။ အဆိုကိုထောက်ခံမဲ (၄၉၆)မဲ၊ ကန့်ကွက်မဲ (၂၆)မဲ၊ ကြားနေမဲ (၁)မဲ ဖြစ်ပါတယ်။</speech>
<speech type='speaker'>ထောက်ခံဆန္ဒမဲများတဲ့အတွက် ပြည်သူ့လွှတ်တော်၏ အတည်ပြုချက်အတိုင်း အတည်ဖြစ်ကြောင်း ကြေညာပါတယ်။</speech>
<speech><mp id='195'>ဦးဇော်ဝင်း (အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>ဥပဒေကြမ်းရဲ့ အပိုဒ် ၂ အပိုဒ်ခွဲ(၃)၊ အပိုဒ် ၅ အပိုဒ်ခွဲ(ဂ)နှင့် အပိုဒ် ရ ခြေဆင်းတို့ကို ပြည်သူ့လွှတ်တော်ရဲ့ အတည်ပြုချက်အတိုင်း ဆက်လက် ထားရှိနိုင်ပါရန် လွှတ်တော်သို့ လေးစားစွာ အဆိုတင်သွင်းအပ်ပါတယ်ခင်ဗျား။</speech>
<speech type='speaker'>လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်းရဲ့ အပိုဒ် ၂ အပိုဒ်ခွဲ(၃)၊ အပိုဒ် ၅ အပိုဒ်ခွဲ(ဂ)နှင့် အပိုဒ် ရ ခြေဆင်းတို့သည် ပြည်သူ့လွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type='speaker'>သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type='speaker'>သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id='960'>ဦးဇော်ဝင်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>ဥပဒေကြမ်းရဲ့ အပိုဒ် ၃ အပိုဒ်ခွဲ(ဆ)ကို ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း အတည်ပြုပေးနိုင်ပါရန် လွှတ်တော်သို့ လေးစားစွာ အဆိုတင်တွင်းအပ်ပါတယ်ခင်ဗျား။</speech>
<speech type='speaker'>လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်းရဲ့ အပိုဒ် ၃ အပိုဒ်ခွဲ(ဆ)သည် ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type='speaker'>သဘောမတူတဲ့သူ ရှိပါသလားခင်ဗျား။ လက်ထက်က သင်မကသမပါ။</speech>
<speech type='speaker'>သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id='960'>ဦးဇော်ဝင်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>ဥပဒေကြမ်းရဲ့ အပိုဒ် ၄ အပိုဒ်ခွဲ(က)ကို ပြည်သူ့လွှတ်တော်ရဲ့ အတည်ပြုချက်အတိုင်း ဆက်လက်အတည်ပြုပေးနိုင်ပါရန် လွှတ်တော်သို့ လေးစားစွာ အဆိုတင်သွင်းအပ်ပါတယ်ခင်ဗျာ။</speech>
<speech type='speaker'>လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်းရဲ့ အပိုဒ် ၄ အပိုဒ်ခွဲ(က)သည် ပြည်သူ့လွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type='speaker'>သဘောမတူတဲ့သူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type='speaker'>သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id='195'>ဦးဇော်ဝင်း (အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>ဥပဒေကြမ်းရဲ့ အပိုဒ် ၅ အပိုဒ်ခွဲ (ခ)၊ (စ)၊ အပိုဒ် ၆ အပိုဒ်ခွဲ(ခ)နှင့် အပိုဒ် ရ အပိုဒ်ခွဲ(စ)တို့ကို ပြည်သူ့လွှတ်တော်ရဲ့ အတည်ပြုချက်အတိုင်း ဆက်လက် အတည်ပြုပေးနိုင်ပါရန် လွှတ်တော်သို့ လေးစားစွာ အဆိုတင်သွင်းအပ်ပါတယ်ခင်ဗျား။</speech>
<speech type='speaker'>ဦးဆန်းမြင့် ဧရာဝတီတိုင်းဒေသကြီး မဲဆန္ဒနယ်အမှတ်(၃)ဆွေးနွေးဖို့ဖြစ်ပါတယ်။</speech>
<speech><mp id='837'>ဦးဆန်းမြင့်(မဲဆန္ဒနယ်အမှတ်-၃၊ ဧရာဝတီတိုင်းဒေသကြီး)</mp>ဥပဒေကြမ်းရဲ့ အပိုဒ် ၅(ခ) ဖြစ်ပါတယ်။ ဥပဒေကြမ်းပူးပေါင်းကော်မတီက ပြည်သူ့လွှတ်တော်၏ အတည်ပြုချက်အတိုင်း သဘောထား မှတ်ချက်ပေးထားတာ တွေ့ရပါတယ်။ ပြည်သူ့လွှတ်တော်ရဲ့ အတည်ပြုချက်မှာ ၅(ခ) “ကြီးကြပ်မှုကော်မတီ များက အတည်ပြုပေးပို့လာသော ကျေးလက်ဒေသဖွံ့ဖြိုးတိုးတက်ရေး လုပ်ငန်းများကိုစိစစ်ပြီး နှစ်စဉ် နှစ်တို၊ နှစ်ရှည် စီမံကိန်းများရေးဆွဲ၍ အစိုးရအဖွဲ့သို့ တင်ပြခြင်းမှာ ကြီးကြပ်မှုကော်မတီများ”ဟု ယေဘုယျ ဖော်ပြချက် ဖြစ်ပါတယ်။ တိုက်ရိုက်ညွှန်းဆို ဖော်ပြမှုမရှိပါဘူး။ ဒါကြောင့် အမျိုးသားလွှတ်တော်ရဲ့ အတည် ပြုချက်မှာဆိုရင် “ကျေးလက်ဒေသဖွံ့ဖြိုးတိုးတက်ရေး လုပ်ငန်းများနှင့် စပ်လျဉ်းသည့် နေပြည်တော်ကောင်စီ သို့မဟုတ် သက်ဆိုင်ရာ တိုင်းဒေသကြီးနှင့် ပြည်နယ်ကြီးကြပ်မှုကော်မတီများမှ တင်ပြချက်များကို စိစစ်၍ နှစ်စဉ် နှစ်တို၊ နှစ်ရှည် စီမံကိန်းများရေးဆွဲ၍ အစိုးရအဖွဲ့သို့ တင်ပြခြင်း”ဟူသော ကြီးကြပ်မှုကော်မတီ များကို တိတိကျကျ ဖော်ပြထားတဲ့အတွက် ပိုမိုပြည့်စုံတဲ့ အတည်ပြုချက်ဖြစ်လို့ အမျိုးသားလွှတ်တော်ရဲ့ အတည်ပြုချက်အတိုင်း အဆိုပြုတင်ပြအပ်ပါတယ်။</speech>
<speech type='speaker'>ဝန်ကြီးဌာန သဘောထားပြောပါ။</speech>
<speech><agency id='11'>ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာန)</agency>လေးစား အပ်ပါသော နာယကကြီးခင်ဗျား။ ကြီးကြပ်မှုကော်မတီရဲ့ အဓိပ္ပာယ်ဖွင့်ဆိုချက်ကို ဥပဒေကြမ်းရဲ့ အပိုဒ် ၂ (၃) မှာလည်း အတိအပဖော်ပြထားပြီးဖြစ်တဲ့အလျောက် ဥပဒေကြမ်းပူးပေါင်းကော်မတီရဲ့ သဘောထား မှတ်ချက်ကို ဝန်ကြီးဌာနမှ သဘောတူပါကြောင်း တင်ပြအပ်ပါတယ်ခင်ဗျား။</speech>
<speech><mp id='960'>ဦးဇော်ဝင်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>ဒီအပိုဒ်မှာတော့ အဓိကတော့ ကျွန်တော်တို့ အမျိုးသားလွှတ်တော်နဲ့ ပြည်သူ့လွှတ်တော်ရဲ့ ပူပေါင်းကော်မတီက ယူထားတဲ့ ပြည်သူ့ လွှတ်တော်ရဲ့ အကုန်လုံးက အတူတူပါပဲဗျ။ အနှစ်သာရအပိုင်းက လုံးဝမကွဲပါဘူး။ အရေးအသားလေးပဲ ကွဲကွာတာ ဖြစ်ပါတယ်။ အဲဒီတော့ခုနကတုန်းက အမှတ်စဉ်(၄)မှာ အပိုဒ် ၂ ရဲ့ (၃)မှာ """"ကြီးကြပ်မှုကော်မတီ ဆိုသည်မှာ ဤဥပဒေအရဖွဲ့စည်းသော တိုင်းဒေသကြီး သို့မဟုတ် ပြည်နယ် သို့မဟုတ် ပြည်ထောင်စု နယ်မြေ ကျေးလက်ဒေသဖွံ့ဖြိုးတိုးတက်ရေးလုပ်ငန်း ကြီးကြပ်မှုကော်မတီကို ဆိုသည်"""" ဆိုတာ ခုနကပဲ လွှတ်တော်က အတည်ပြုသွားတာ ဖြစ်ပါတယ်။ ဒါကြောင့်မို့လို့ လွှတ်တော်က အတည်ပြုပြီးသားဖြစ်တဲ့ အတွက်ကြောင့်မို့လို့ ဥပဒေရဲ့ ရှေ့နဲ့နောက် ဆက်စပ်မှုရှိအောင်၊ ညီညွတ်မှုရှိအောင် ဒီ အခု အပိုဒ် ၅(ခ)ရယ်။ အပိုဒ် ၅ ရဲ့ ပုဒ်မခွဲ(စ)ရယ်၊ အပိုဒ် ၆ ရဲ့ (ခ)ရယ်၊ အပိုဒ် ရ ရဲ့ (စ)ရယ် တို့ကို ပြည်သူ့လွှတ်တော်ရဲ့ အတည် ပြုချက်အတိုင်း ဆက်လက်အတည်ပြုပေးနိုင်ပါရန် တင်ပြအပ်ပါတယ်ခင်ဗျာ။</speech>
<speech type='speaker'>လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၅ အပိုဒ်ခွဲ(ခ)၊ (စ)၊ အပိုဒ် ၆ အပိုဒ်ခွဲ(ခ)နှင့် အပိုဒ် ရ အပိုဒ်ခွဲ(စ)တို့သည် ပြည်သူ့လွှတ်တော်၏ အတည်ပြုချက် အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို သဘောတူ မတူ လွှတ်တော်ရဲ့ ဆန္ဒရယူပါ့မယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type='speaker'>အဆိုကို ထောက်ခံမဲ (၄၉၀)မဲ၊ ကန့်ကွက်မဲ (၂၁)မဲ၊ ကြားနေမဲ (၂)မဲ ဖြစ်ပါတယ်။</speech>
<speech type='speaker'>ထောက်ခံဆန္ဒမဲများတဲ့အတွက် ပြည်သူ့လွှတ်တော်၏ အတည်ပြုချက်အတိုင်း အတည်ဖြစ်ကြောင်း ကြေညာပါတယ်။</speech>
<speech><mp id='960'>ဦးဇော်ဝင်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>ဥပဒေကြမ်းရဲ့ အခန်း(၄) ခေါင်းစဉ်ကို ပြည်သူ့လွှတ်တော်ရဲ့ အတည်ပြုချက်အတိုင်း ဆက်လက်အတည်ပြုပေးနိုင်ပါရန် လွှတ်တော်သို့ လေးစားစွာ အဆိုတင်သွင်းအပ်ပါတယ်ခင်ဗျာ။</speech>
<speech type='speaker'>လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အခန်း(၄) ခေါင်းစဉ်သည် ပြည်သူ့လွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်းဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type='speaker'>သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type='speaker'>သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id='960'>ဦးဇော်ဝင်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>ဥပဒေကြမ်းရဲ့ အပိုဒ် ၆ အပိုဒ်ခွဲ(က)ကို ဥပဒေကြမ်းပူးပေါင်းကော်မတီရဲ့ ပြင်ဆင်ချက်အတိုင်း အတည်ပြုပေးနိုင်ပါရန် လေးစားစွာ အဆိုတင်သွင်း အပ်ပါတယ်ခင်ဗျာ။</speech>
<speech type='speaker'>လွှတ်တော်ကိုယ်စားလှယ်များခင်ဗျာ။ အဆိုမှာ ဥပဒေကြမ်း၏ အပိုဒ် ၆ အပိုဒ်ခွဲ(က)သည် ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type='speaker'>သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type='speaker'>သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id='960'>ဦးဇော်ဝင်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>ဥပဒေကြမ်းရဲ့ အပိုဒ် ရ အပိုဒ်ခွဲ(ခ)ကို ပြည်သူ့လွှတ်တော်ရဲ့ အတည်ပြုချက်အတိုင်း ဆက်လက်အတည်ပြုပေးနိုင်ပါရန် လေးစားစွာ အဆိုတင်သွင်း အပ်ပါတယ်ခင်ဗျာ။</speech>
<speech type='speaker'>ဦးဆန်းမြင့် ဧရာဝတီတိုင်းဒေသကြီး မဲဆန္ဒနယ်အမှတ်(၃) ဆွေးနွေးဖို့ဖြစ်ပါတယ်။</speech>
<speech><mp id='837'>ဦးဆန်းမြင့်(မဲဆန္ဒနယ်အမှတ်-၃၊ ဧရာဝတီတိုင်းဒေသကြီး)</mp>ဥပဒေကြမ်းရဲ့ အပိုဒ် ရ အပိုဒ်ခွဲ(ခ)ကို ဥပဒေကြမ်းပူးပေါင်းကော်မတီက ပြည်သူ့လွှတ်တော်ရဲ့ အတည်ပြုချက်အတိုင်း သဘောထား မှတ်ချက်ပေးထားတာ တွေ့ရပါတယ်။ စီမံကိန်းလုပ်ငန်းများရေးဆွဲတဲ့အခါ ကာလတို၊ ကာလရှည်၊ နှစ်တို၊ နှစ်ရှည် စသည်ဖြင့် ရေးဆွဲရပါတယ်။ ဒါကြောင့် အမျိုးသားလွှတ်တော်ရဲ့ အတည်ပြုချက်ဖြစ်တဲ့ """"ကျေးလက် ဒေသဖွံ့ဖြိုးတိုးတက်ရေးလုပ်ငန်းများနှင့် စပ်လျဉ်းသည့် နှစ်စဉ် နှစ်တို၊ နှစ်ရှည် စီမံကိန်းများရေးဆွဲ၍ ဗဟိုကြီးကြပ်မှုကော်မတီသို့ တင်ပြခြင်း"""" အတည်ပြုချက်ဟာ ပိုမိုသင့်လျော်မှန်ကန်ကြောင်း အဆိုပြုတင်ပြ အပ်ပါတယ်။</speech>
<speech type='speaker'>ဝန်ကြီးဌာန သဘောထားပြောပါ။</speech>
<speech><agency id='11'>ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာန)</agency>လေးစား အပ်ပါသော နာယကကြီးခင်ဗျာ။ ဥပဒေကြမ်းပါ အပိုဒ် ၇(ခ) """"ကျေးလက်ဒေသဖွံ့ဖြိုးတိုးတက်ရေးလုပ်ငန်း စီမံကိန်းများ ရေးဆွဲအတည်ပြုပြီးတော့ ဗဟိုကြီးကြပ်မှုကော်မတီကို ပေးပို့ခြင်း"""" ဆိုတဲ့စကားရပ်မှာ ကျေးလက်ဒေသဖွံ့ဖြိုးတိုးတက်ရေး လုပ်ငန်းစီမံကိန်းတွေဆိုတာက နှစ်စဉ်၊ နှစ်တို၊ နှစ်ရှည်အားလုံး အကျုံးဝင် ပတ်သက်မှုရှိတဲ့အလျောက် ဥပဒေကြမ်းပူးပေါင်းကော်မတီရဲ့ သဘောထားမှတ်ချက်အပေါ် ဝန်ကြီးဌာနမှ သဘောတူညီပါကြောင်း တင်ပြအပ်ပါတယ်ခင်ဗျာ။</speech>
<speech type='speaker'>ဥပဒေကြမ်းပူးပေါင်းကော်မတီရဲ့ သဘောထားပြောပါ။</speech>
<speech><mp id='960'>ဦးဇော်ဝင်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>ဒီဥပဒေကြမ်းရဲ့ အပိုဒ် ရ ကတော့ ကြီးကြပ်မှုကော်မတီရဲ့ လုပ်ငန်းတာဝန်များဖြစ်ပါတယ်။ ကြီးကြပ်မှုကော်မတီရဲ့ လုပ်ငန်းတာဝန်များ ဖြစ်ပြီးတော့ ဒီမှာပြင်ဆင်တဲ့ အမျိုးသားလွှတ်တော်ရဲ့ အတည်ပြုချက်အတိုင်းက “ကြီးကြပ်မှုကော်မတီက ကျေးလက်ဒေသဖွံ့ဖြိုးတိုးတက်ရေး လုပ်ငန်းများရေးဆွဲတဲ့အခါ နှစ်စဉ်၊ နှစ်တို၊ နှစ်ရှည် စီမံကိန်းများ ရေးဆွဲ၍ ဗဟိုကြီးကြပ်မှုကော်မတီသို့ တင်ပြခြင်း” တို့ဖြစ်ပါတယ်။ အဲဒီတော့ သူ့ရဲ့ ဗဟိုကြီးကြပ်မှု ကော်မတီရဲ့ လုပ်ပိုင်ခွင့်က အဲဒီ နှစ်စဉ် နှစ်တို၊ နှစ်ရှည် စီမံကိန်းတွေကို ရေးဆွဲပြီးတော့ အစိုးရကို တင်ပြ ရတာဖြစ်ပါတယ်။ ကြီးကြပ်မှုကော်မတီရဲ့ လုပ်ပိုင်ခွင့်မှာ ဒီအချက်က မပါပါဘူး။ ဒါကြောင့်မို့လို့ နှစ်တို၊ နှစ်ရှည် စီမံကိန်းရေးဆွဲတာဟာ ဗဟိုကြီးကြပ်မှုကော်မတီရဲ့ လုပ်ငန်းတာဝန်ဖြစ်တဲ့အတွက်ကြောင့်မို့လို့ ပြည်သူ့လွှတ်တော်ရဲ့ အတည်ပြုချက်အတိုင်း ဆက်လက်ထားရှိသင့်ကြောင်း လေးစားစွာ တင်ပြအပ်ပါတယ် ခင်ဗျာ။</speech>
<speech type='speaker'>လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ရ အပိုဒ်ခွဲ(ခ)သည် ပြည်သူ့လွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို သဘောတူ မတူ လွှတ်တော်ရဲ့ ဆန္ဒရယူပါ့မယ်။ ဆန္ဒမဲပေးကြဖို့အသင့်ရှိစေလို ပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type='speaker'>အဆိုကို ထောက်ခံမဲ (၄၈၀)မဲ၊ ကန့်ကွက်မဲ (၁၈)မဲ၊ ကြားနေမဲ (၁)မဲ ဖြစ်ပါတယ်။</speech>
<speech type='speaker'>ထောက်ခံဆန္ဒမဲများတဲ့အတွက် ပြည်သူ့လွှတ်တော်၏ အတည်ပြုချက် အတိုင်း အတည်ဖြစ်ကြောင်း ကြေညာပါတယ်။</speech>
<speech><mp id='960'>ဦးဇော်ဝင်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>ဥပဒေကြမ်းရဲ့ အပိုဒ် ရ အပိုဒ်ခွဲ(ဂ) ကို ပြည်သူ့လွှတ်တော်ရဲ့ အတည်ပြုချက်အတိုင်း ဆက်လက်အတည်ပြုပေးနိုင်ပါရန် လေးစားစွာ အဆို တင်သွင်းအပ်ပါတယ်ခင်ဗျာ။</speech>
<speech type='speaker'>ဦးဆန်းမြင့် ဧရာဝတီတိုင်းဒေသကြီး မဲဆန္ဒနယ်အမှတ်(၃) ဆွေးနွေးဖို့ဖြစ်ပါတယ်။</speech>
<speech><mp id='837'>ဦးဆန်းမြင့်(မဲဆန္ဒနယ်အမှတ်-၃၊ ဧရာဝတီတိုင်းဒေသကြီး)</mp>ဥပဒေကြမ်း အပိုဒ် ၇(ဂ) ဖြစ်ပါတယ်။ ဥပဒေကြမ်းပူးပေါင်းကော်မတီက ပြည်သူ့လွှတ်တော်ရဲ့ အတည်ပြုချက်အတိုင်း သဘောထား မှတ်ချက်ပေးထားတာကို ကျွန်တော့အနေနဲ့ သဘောတူပါကြောင်း ထောက်ခံအပ်ပါတယ်။</speech>
<speech type='speaker'>လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ရ အပိုဒ်ခွဲ(ဂ)သည် ပြည်သူ့လွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်ကသဘောတူပါသလား ခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type='speaker'>သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type='speaker'>သဘောမတူသူမရှိတဲ့အတွက် ဥပဒေကြမ်း၏ အပိုဒ် ရ အပိုဒ်ခွဲ(ဂ) သည် ပြည်သူ့လွှတ်တော်၏ အတည်ပြုချက်အတိုင်း အတည်ဖြစ်ကြောင်း ကြေညာပါတယ်။</speech>
<speech><mp id='960'>ဦးဇော်ဝင်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>ဥပဒေကြမ်းရဲ့ အပိုဒ် ၈ အပိုဒ်ခွဲ(က)၊ (ဂ)၊ (ဇ)နဲ့ (ဓ)တို့ကို ပြည်သူ့လွှတ်တော်ရဲ့ အတည်ပြုချက်အတိုင်း ဆက်လက်အတည်ပြုပေးနိုင်ပါရန် လေးစားစွာ အဆိုတင်သွင်းအပ်ပါတယ်ခင်ဗျာ။</speech>
<speech type='speaker'>ဦးဆန်းမြင့် ဧရာဝတီတိုင်းဒေသကြီး မဲဆန္ဒနယ်အမှတ်(၃) ဆွေးနွေးဖို့ဖြစ်ပါတယ်။</speech>
<speech><mp id='837'>ဦးဆန်းမြင့် (မဲဆန္ဒနယ်အမှတ်-၃၊ ဧရာဝတီတိုင်းဒေသကြီး)</mp>ဥပဒေကြမ်းရဲ့ အပိုဒ် ၈(က)၊ (ဂ)၊ (ဇ)၊ (ဓ) ဖြစ်ပါတယ်။ ဥပဒေကြမ်းပူးပေါင်းကော်မတီက ပြည်သူ့လွှတ်တော်ရဲ့ အတည်ပြုချက်အတိုင်း သဘောထားမှတ်ချက်ပေးထားတာကို တွေ့ရှိရပါတယ်။ ကျွန်တော့အနေနဲ့ကလည်းပဲ ဒါတွေကို လေ့လာ ကြည့်ရှုတဲ့အခါမှာ ဥပဒေကြမ်းပူးပေါင်းကော်မတီရဲ့ ပြည်သူ့လွှတ်တော်ရဲ့ အတည်ပြုချက်အတိုင်း မှန်ကန်ကြောင်း ကျွန်တော် အဆိုပြုတင်ပြအပ်ပါတယ်။</speech>
<speech type='speaker'>လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၈ အပိုဒ်ခွဲ(က)၊ (ဂ)၊ (ဇ)နှင့် (ဓ)တို့သည် ပြည်သူ့လွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type='speaker'>သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type='speaker'>သဘောမတူသူမရှိတဲ့အတွက် ပြည်သူ့လွှတ်တော်၏ အတည်ပြုချက်အတိုင်း အတည်ဖြစ်ကြောင်း ကြေညာပါတယ်။</speech>
<speech><mp id='960'>ဦးဇော်ဝင်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>ဥပဒေကြမ်းရဲ့ အပိုဒ် ၈ အပိုဒ်ခွဲ(ဃ) ခြေဆင်းနဲ့ (၃) တို့ကို ပြည်သူ့လွှတ်တော်ရဲ့ အတည်ပြုချက်အတိုင်း ဆက်လက်အတည်ပြုပေးနိုင်ပါရန် လွှတ်တော်သို့ လေးစားစွာ အဆိုတင်သွင်းအပ်ပါတယ်ခင်ဗျာ။</speech>
<speech type='speaker'>ဦးဆန်းမြင့် ဧရာဝတီတိုင်းဒေသကြီး၊ မဲဆန္ဒနယ်အမှတ်(၃)ဆွေးနွေးဖို့ဖြစ်ပါတယ်။</speech>
<speech><mp id='837'>ဦးဆန်းမြင့် (မဲဆန္ဒနယ်အမှတ်-၃၊ ဧရာဝတီတိုင်းဒေသကြီး)</mp>ဥပဒေကြမ်း အပိုဒ် ၈(ဃ) ဖြစ်ပါတယ်။ ဥပဒေကြမ်းပူးပေါင်းကော်မတီက ပြည်သူ့လွှတ်တော်ရဲ့ အတည်ပြုချက်အတိုင်း သဘောထား မှတ်ချက်ပေးထားတာကို ကျွန်တော် တွေ့ရှိရပါတယ်။ ကျွန်တော် လေ့လာတဲ့အခါမှာ အမျိုးသားလွှတ်တော်ရဲ့ အတည်ပြုချက်ဖြစ်တဲ့ """"ဗဟိုကြီးကြပ်မှုကော်မတီရဲ့ ခွင့်ပြုချက်ဖြင့် ပြည်ထောင်စုဘဏ္ဍာရန်ပုံငွေဖြင့်ဖြစ်စေ၊ တိုင်းဒေသကြီး သို့မဟုတ် ပြည်နယ်ဘဏ္ဍာရန်ပုံငွေဖြင့်ဖြစ်စေ၊ နိုင်ငံတော်အကူအညီအထောက်အပံ့များဖြင့် ဖြစ်စေ၊ သက်ဆိုင်ရာအစိုးရဌာန၊ အစိုးရအဖွဲ့အစည်းများ၊ အစိုးရမဟုတ်သောအဖွဲ့အစည်းများနဲ့ ပုဂ္ဂလိက များရဲ့ အကူအညီနှင့် ဒေသခံပြည်သူလူထု ထည့်ဝင်ငွေများ ပါဝင်ပူးပေါင်းဆောင်ရွက်ခြင်းဖြင့် လုပ်ငန်းများကို ဆောင်ရွက်ခြင်း""""၊ (၃) """"နိုင်ငံတော်ဘဏ္ဍာငွေဖြင့် သက်ဆိုင်ရာလုပ်ငန်းကော်မတီ၊ ဆပ်ကော်မတီ သို့မဟုတ် လုပ်ငန်းအဖွဲ့များက လုပ်ကိုင်ဆောင်ရွက်ရာတွင် အကောင်အထည်ဖော်နိုင်ခြင်းမရှိလျှင် သို့မဟုတ် ညွှန်ကြားချက်ကို လိုက်နာဆောင်ရွက်ခြင်းမရှိလျှင် ယင်းရန်ပုံငွေအားလုံးကိုဖြစ်စေ၊ တစ်စိတ်တစ်ဒေသကိုဖြစ်စေ ဝန်ကြီးဌာန၏ သဘောတူချက်ဖြင့် ပြန်လည်သိမ်းယူခြင်းနှင့် စိစစ်၍ပြန်လည်အကောင်အထည်ဖော် ဆောင်ရွက်ပေးခြင်း""""ဆိုတဲ့ အမျိုးသားလွှတ်တော်ရဲ့ အတည်ပြုချက်ဟာ လုပ်ထုံးလုပ်နည်းနဲ့အညီ ဘဏ္ဍာငွေ ကိစ္စဖြစ်တဲ့အတွက် စေ့စေ့စပ်စပ် အတည်ပြုထားတာဖြစ်လို့ ကျွန်တော့အနေနဲ့ အမျိုးသားလွှတ်တော်ရဲ့ အတည်ပြုချက်အတိုင်း အဆိုပြုတင်ပြအပ်ပါတယ်။</speech>
<speech type='speaker'>ဝန်ကြီးဌာန သဘောထားပြောပါ။</speech>
<speech><agency id='11'>ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန)</agency>ဥပဒေကြမ်း ပူးပေါင်းကော်မတီရဲ့ သဘောထားမှတ်ချက်ကို ဝန်ကြီးဌာနအနေနဲ့ သဘောတူညီပါကြောင်း တင်ပြအပ် ပါတယ်။</speech>
<speech type='speaker'>ဥပဒေကြမ်းပူးပေါင်းကော်မတီ သဘောထားပြောပါ။</speech>
<speech><mp id='960'>ဦးဇော်ဝင်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>ဒီအပိုဒ် ၈ ကတော့ ဦးစီးဌာနရဲ့ လုပ်ငန်း၊ တာဝန်နှင့် လုပ်ပိုင်ခွင့်များဖြစ်ပါတယ်။ အပိုဒ် ၈ ရဲ့ (ဃ)မှာက အမျိုးသားလွှတ်တော်ရဲ့ အတည်ပြုချက် အတိုင်း ဗဟိုကြီးကြပ်မှုကော်မတီရဲ့ ခွင့်ပြုချက်ဖြင့် ပြည်ထောင်စုဘဏ္ဍာရန်ပုံငွေမှဖြစ်စေ"""" ဆိုတော့ စာရဲ့ အရေးအသားက နည်းနည်းတစ်မျိုးဖြစ်နေပါတယ်။ လွဲချော်နေတယ်။ ဘာဖြစ်လို့လဲဆိုတော့ ပြည်ထောင်စု ဘဏ္ဍာရန်ပုံငွေတို့၊ တိုင်းဒေသကြီးဘဏ္ဍာရန်ပုံငွေတို့က ပြည်ထောင်စုဘဏ္ဍာရန်ပုံငွေကလည်း ပြည်ထောင်စု လွှတ်တော်က အတည်ပြုလိုက်တာ၊ တိုင်းဒေသကြီး ဘဏ္ဍာရန်ပုံငွေကလည်း တိုင်းဒေသကြီးလွှတ်တော်က အတည်ပြုလိုက်တာဖြစ်ပါတယ်။ ဗဟိုကြီးကြပ်မှုကော်မတီရဲ့ ခွင့်ပြုချက်နဲ့မဟုတ်ပါဘူး။ အဲဒီတော့ ဒီနေရာမှာ အငြင်းပွားစရာလေးဖြစ်နေတဲ့အတွက်ကြောင့်မို့လို့ နောက် ဗဟိုကြီးကြပ်မှုကော်မတီကို ကျွန်တော်တို့က အဲဒါလေးကို ပယ်ထုတ်လိုက်တာဖြစ်ပါတယ်။ အဲဒါက ပြည်သူ့လွှတ်တော်ရဲ့ အတည်ပြုချက်အတိုင်း ဖြစ်ပါတယ်။ နောက် အပိုဒ် ၈ ရဲ့ (၃) မှာကကျတော့ သူက အမျိုးသားလွှတ်တော်နဲ့ ပြည်သူ့လွှတ်တော်နဲ့ ကွာတာကတော့ """"ဝန်ကြီးဌာနရဲ့ သဘောတူခွင့်ပြုချက်ဖြင့် ပြန်လည်သိမ်းယူခြင်း""""ကို ပြည်သူ့လွှတ်တော် ဘက်က အတည်ပြုထားပါတယ်။ အမျိုးသားလွှတ်တော်ဘက်ကတော့ """"ပြန်လည်သိမ်းယူခြင်းနှင့် စိစစ်၍ ပြန်လည်အကောင်အထည်ဖော် ဆောင်ရွက်ပေးခြင်း""""ဆိုတဲ့ ကွဲလွဲချက်ဖြစ်ပါတယ်။ ကျွန်တော်တို့က ဘဏ္ဍာရေးစည်းမျဉ်းစည်းကမ်းနဲ့အညီ ဝန်ကြီးဌာနက သိမ်းပြီးသွားလို့ရှိရင် ဒါပြန်ပြီးတော့ အကောင်အထည် ဖော်ဖို့ ပြန်ပေးလို့မရပါဘူး။ ဒါ ဘဏ္ဍာရေးစည်းမျဉ်းအရ မရပါဘူး။ သူ့ဘဏ္ဍာရေးစည်းမျဉ်းအရပဲ အပ်ရတာ ဖြစ်ပါတယ်။ ဒါကြောင့်မို့လို့ ကျွန်တော်တို့ ပြည်သူ့လွှတ်တော်ဘက်က အတည်ပြုချက်အတိုင်းပဲ ဥပဒေကြမ်း ပူးပေါင်းကော်မတီရဲ့ တင်ပြချက်အပေါ် လွှတ်တော်က အတည်ပြုပေးနိုင်ပါရန် လေးစားစွာ တင်ပြအပ် ပါတယ်။</speech>
<speech type='speaker'>လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၈ အပိုဒ်ခွဲ(ဃ)ခြေဆင်းနှင့် (၃)တို့သည် ပြည်သူ့လွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို သဘောတူမတူ လွှတ်တော်ရဲ့ ဆန္ဒရယူပါ့မယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type='speaker'>အဆိုကို ထောက်ခံမဲ (၄၆၉)မဲ၊ ကန့်ကွက်မဲ (၂၈)မဲ၊ ကြားနေမဲ (၂)မဲ ဖြစ်ပါတယ်။</speech>
<speech type='speaker'>ထောက်ခံဆန္ဒမဲများတဲ့အတွက် ပြည်သူ့လွှတ်တော်၏ အတည်ပြုချက်အတိုင်း အတည်ဖြစ်ကြောင်း ကြေညာပါတယ်။</speech>
<speech><mp id='960'>ဦးဇော်ဝင်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>ဥပဒေကြမ်းရဲ့ အပိုဒ် ၈ အပိုဒ်ခွဲ(ဃ) အပိုဒ်ခွဲငယ်(၂)နဲ့ (၆)တို့ကို ဥပဒေကြမ်းပူးပေါင်းကော်မတီရဲ့ ပြင်ဆင်ချက်အတိုင်း လွှတ်တော်က အတည်ပြု ပေးနိုင်ပါရန် လေးစားစွာအဆိုတင်သွင်းအပ်ပါတယ်။</speech>
<speech type='speaker'>လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၈ အပိုဒ်ခွဲ(ဃ) အပိုဒ်ခွဲငယ်(၂)နှင့် (၆)တို့သည် ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type='speaker'>သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type='speaker'>သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id='960'>ဦးဇော်ဝင်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>ဥပဒေကြမ်းရဲ့ အပိုဒ် ၈ အပိုဒ်ခွဲ(ဋ) ကို ပြည်သူ့လွှတ်တော်ရဲ့ အတည်ပြုချက်အတိုင်း ဆက်လက်အတည်ပြုပေးနိုင်ပါရန် လွှတ်တော်သို့ လေးစားစွာ အဆိုတင်သွင်းအပ်ပါတယ်။</speech>
<speech type='speaker'>ဦးဆန်းမြင့် ဧရာဝတီတိုင်းဒေသကြီး၊ မဲဆန္ဒနယ်အမှတ်(၃) ဆွေးနွေးဖို့ဖြစ်ပါတယ်။</speech>
<speech><mp id='837'>ဦးဆန်းမြင့် (မဲဆန္ဒနယ်အမှတ်-၃၊ ဧရာဝတီတိုင်းဒေသကြီး)</mp>ဥပဒေကြမ်း အပိုဒ် ၈(ဋ) ဖြစ်ပါတယ်။ ဥပဒေကြမ်းပူးပေါင်းကော်မတီက ပြည်သူ့လွှတ်တော်ရဲ့ အတည်ပြုချက်အတိုင်း သဘောထား ပေးထားတာ တွေ့ရပါတယ်။ ကျွန်တော့အနေနဲ့ကတော့ ဒီနေရာမှာ ဗဟိုကြီးကြပ်မှုကော်မတီရဲ့ တာဝန်နဲ့ လုပ်ပိုင်ခွင့်ကို ကျွန်တော်တို့အဓိကထားပြီးတော့ အတည်ပြုချက် ပြုထားတဲ့ """"ဗဟိုကြီးကြပ်မှုကော်မတီ၏ သဘောတူညီချက်ဖြင့် ပြည်တွင်းပြည်ပအဖွဲ့အစည်းများနှင့် ပုဂ္ဂလိကများထံမှ ဘဏ္ဍာရေးနှင့် နည်းပညာ အကူအညီများကို ဥပဒေနှင့်အညီ ရယူပူးပေါင်းဆောင်ရွက်ခြင်း"""" ဆိုတဲ့ ခုနက ဗဟိုကြီးကြပ်မှုကော်မတီရဲ့ တာဝန်နှင့် လုပ်ပိုင်ခွင့်ရယ်၊ ဘဏ္ဍာရေးကိစ္စတွေမှာ တိကျရှင်းလင်းအောင် ဖော်ပြချက်ဖြစ်တဲ့ အမျိုးသား လွှတ်တော်ရဲ့ အတည်ပြုချက်အတိုင်း အဆိုပြုအပ်ပါတယ်။</speech>
<speech type='speaker'>ဝန်ကြီးဌာန သဘောထားပါ။</speech>
<speech><agency id='11'>ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန)</agency>လေးစား အပ်ပါသော နာယကကြီးခင်ဗျာ။ ဥပဒေကြမ်းရဲ့ အပိုဒ် ၈(ဋ)ပါ ဖော်ပြချက်တွေနဲ့ စပ်လျဉ်းပြီးတော့ ဥပဒေကြမ်းပူးပေါင်းကော်မတီရဲ့ သဘောထားနဲ့အညီ မိမိတို့ဝန်ကြီးဌာနအနေနဲ့ သဘောတူညီပါကြောင်း တင်ပြအပ်ပါတယ်။</speech>
<speech type='speaker'>ဥပဒေကြမ်းပူးပေါင်းကော်မတီ သဘောထားပြောပါ။</speech>
<speech><mp id='960'>ဦးဇော်ဝင်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>ဒီဥပဒေရဲ့ အပိုဒ် ၈ က ဗဟိုကြီးကြပ်မှု ကော်မတီရဲ့ လုပ်ငန်းတာဝန်များဖြစ်ပါတယ်။ အဲဒီတော့အခု ဒီ(ဋ)မှာ ကွဲလွဲချက်ကတော့ """"ကြီးကြပ်မှု ကော်မတီရဲ့ သဘောတူညီချက်""""နဲ့ရယ် ပြည်သူ့လွှတ်တော်ကအတည်ပြုတာ """"ကြီးကြပ်မှုကော်မတီမှတစ်ဆင့် အစိုးရအဖွဲ့ရဲ့ သဘောတူညီချက်""""ရယ် ဒီဟာလေးပဲကွဲလွဲချက်ဖြစ်တာပါ။ အဲဒီတော့ ဗဟိုကြီးကြပ်မှုကော်မတီရဲ့ လုပ်ပိုင်ခွင့် အပိုဒ် ၅ ရဲ့ (ဃ)မှာ """"ကုလသမဂ္ဂအဖွဲ့ အစည်း၊ အပြည်ပြည်ဆိုင်ရာအဖွဲ့ အစည်း၊ ပြည်ပနိုင်ငံ၊ ပြည်တွင်း ပြည်ပအစိုးရမဟုတ်သည့်အဖွဲ့အစည်း၊ အရပ်ဘက်လူမှုအဖွဲ့အစည်း၊ လူထုအခြေပြုအဖွဲ့အစည်းနှင့် ပုဂ္ဂလိကများထံမှ ဘဏ္ဍာရေးနှင့် နည်းပညာအကူအညီများကို အစိုးရအဖွဲ့၏ သဘောတူညီချက်ဖြင့် ဥပဒေနှင့်အညီရယူရန် ပေါင်းစပ်ညှိနှိုင်းဆောင်ရွက်ခြင်းလို့ ရေးထားပါတယ်။ ဒါကြောင့်မို့လို့ ပြည်သူ့ လွှတ်တော်ဘက်က ယူထားတာက ဗဟိုကြီးကြပ်မှုကော်မတီရဲ့ လုပ်ငန်းတာဝန် ပုဒ်မ ၅(ဃ)အရ ယူထားတာ ဖြစ်ပါတယ်။ ဒါကြောင့်မို့လို့ ကျွန်တော်တို့ ဥပဒေကြမ်းပူးပေါင်းကော်မတီက ပြည်သူ့လွှတ်တော်ရဲ့ အတည်ပြုချက်အတိုင်းထားရှိမှုအပေါ် လွှတ်တော်က ဆက်လက် အတည်ပြုပေးနိုင်ပါရန် လေးစားစွာ တင်ပြအပ်ပါတယ်။</speech>
<speech type='speaker'>လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၈ အပိုဒ်ခွဲ(ဋ)သည် ပြည်သူ့လွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို သဘောတူ မတူ လွှတ်တော်ရဲ့ ဆန္ဒရယူပါ့မယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type='speaker'>အဆိုကို ထောက်ခံမဲ (၄၆၇)မဲ၊ ကန့်ကွက်မဲ (၂၇)မဲ၊ ကြားနေမဲ (၂)မဲ ဖြစ်ပါတယ်။</speech>
<speech type='speaker'>ထောက်ခံဆန္ဒမဲများတဲ့အတွက် ပြည်သူ့လွှတ်တော်၏ အတည်ပြုချက် အတိုင်း အတည်ဖြစ်ကြောင်း ကြေညာပါတယ်။</speech>
<speech><mp id='960'>ဦးဇော်ဝင်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>ဥပဒေကြမ်းရဲ့ အပိုဒ် ၈ အပိုဒ်ခွဲ(ဒ)ကို ပြည်သူ့လွှတ်တော်ရဲ့ အတည်ပြုချက်အတိုင်း ဆက်လက်အတည်ပြုပေးနိုင်ပါရန် လွှတ်တော်သို့ လေးစားစွာ အဆိုတင်သွင်းအပ်ပါတယ်ခင်ဗျာ။</speech>
<speech type='speaker'>ဦးဆန်းမြင့် ဧရာဝတီတိုင်းဒေသကြီး၊ မဲဆန္ဒနယ်အမှတ်(၃) ဆွေးနွေးဖို့ဖြစ်ပါတယ်။</speech>
<speech><mp id='837'>ဦးဆန်းမြင့် (မဲဆန္ဒနယ်အမှတ်-၃၊ ဧရာဝတီတိုင်းဒေသကြီး)</mp>ဥပဒေကြမ်းရဲ့ အပိုဒ် ၈ အပိုဒ်ခွဲ(ဒ) ဖြစ်ပါတယ်။ ဥပဒေကြမ်းပူးပေါင်းကော်မတီက ပြည်သူ့လွှတ်တော်ရဲ့ အတည်ပြုချက်အတိုင်း ပြင်ဆင်ထားတာ လေ့လာတွေ့ရှိပါတယ်။ ဒီတော့ ကျွန်တော်တို့ ပြည်သူ့လွှတ်တော်ရဲ့ အတည်ပြုချက်ကို ကြည့်တဲ့အခါမှာ """"ကျေးရွာရေပေးရေး ပုဂ္ဂလိကလုပ်ငန်းများကို စိစစ်ခွင့်ပြုခြင်း"""" ဆိုပြီးတော့ ဖော်ပြချက် တွေ့ရှိရပါတယ်။ ဒီကျေးရွာရေပေးရေးလုပ်ငန်းတွေဟာ ပုဂ္ဂလိကလုပ်ငန်း တော်တော်များများဖြစ်ပါတယ်။ နိုင်ငံတော်ပိုင်းကနေပါဝင်ပြီးတော့ ရေရရှိရေးလုပ်ငန်းတွေနဲ့ပတ်သက်ပြီးတော့ လုပ်ငန်းကဏ္ဍတွေ နည်းပါတယ်။ ဒီတော့ ဒီပုဂ္ဂလိကလုပ်ငန်းဖြစ်နေတဲ့ ကျေးရွာရေပေးရေးလုပ်ငန်းတွေကို သက်ဆိုင်ရာဝန်ကြီးဌာနက ကြီးကြပ်ဖို့ ကျွန်တော်တို့ တာဝန်မရှိဘူးလို့ ကျွန်တော့အနေနဲ့ကတော့ မြင်ပါတယ်။ မြင်တဲ့အတွက် အမျိုးသား လွှတ်တော်က အဲဒီအပိုဒ် ၈ အပိုဒ်ခွဲ(ဒ)ကို ပယ်ဖျက်ထားတဲ့ အတည်ပြုချက်ဟာ ပိုမိုမှန်ကန်ပါကြောင်း ကျွန်တော် အဆိုပြုတင်ပြအပ်ပါတယ်။</speech>
<speech type='speaker'>ဝန်ကြီးဌာန သဘောထားပြောပါ။</speech>
<speech><agency id='11'>ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန)</agency>လေးစား အပ်ပါသော နာယကကြီးခင်ဗျာ။ ကျေးရွာရေပေးရေးလုပ်ငန်းတွေဟာ ကျေးလက်ဒေသဖွံ့ဖြိုးတိုးတက်ရေး ဥပဒေမှာ အဓိကကျတဲ့လုပ်ငန်း ဖြစ်ပါတယ်။ ထိုကျေးရွာရေပေးရေးလုပ်ငန်းတွေကို ပုဂ္ဂလိက အခန်းကဏ္ဍ ကနေပြီးတော့ ပါဝင်ပူးပေါင်းဆောင်ရွက်နိုင်ရေးကို ရည်ရွယ်ပြီးတော့ ဒါပြည်သူ့လွှတ်တော်ကနေပြီးတော့ အတည်ပြုထားတဲ့ ကိစ္စရပ်ဖြစ်ပါတယ်။ ဒါကြောင့်မို့လို့ ယင်းအပေါ်အခြေခံပြီးတော့ ဥပဒေကြမ်းပူးပေါင်း ကော်မတီရဲ့ သဘောထားမှတ်ချက်အရ ပြည်သူ့လွှတ်တော်ရဲ့ အတည်ပြုချက်အတိုင်း ဖော်ပြထားတဲ့အလျောက် မိမိတို့ဝန်ကြီးဌာနအနေနဲ့ ဥပဒေကြမ်းပူးပေါင်းကော်မတီရဲ့ သဘောထားမှတ်ချက်ကို သဘောတူညီပါ ကြောင်း တင်ပြအပ်ပါတယ်။</speech>
<speech type='speaker'>ဥပဒေကြမ်းပူးပေါင်းကော်မတီ သဘောထားပြောပါ။</speech>
<speech><mp id='960'>ဦးဇော်ဝင်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>ဒီဥပဒေကြမ်းရဲ့ အပိုဒ် ၈ အပိုဒ်ခွဲ(ဒ)ကို ကျွန်တော်တို့က ပြည်သူ့လွှတ်တော်ရဲ့ အတည်ပြုချက်အတိုင်းထားရှိဖို့ အဆိုတင်ပြထားတာ ဖြစ်ပါတယ်။ ဒါက ဘယ်ကလာလဲဆိုတော့ ကျွန်တော်တို့ ဥပဒေရဲ့ အပိုဒ် ၁၃ အပိုဒ်ခွဲ(ဂ)မှာ ကျေးလက်ဒေသသောက်သုံး ရေရရှိရေးလုပ်ငန်း ဆောင်ရွက်ရာတွင် ကျေးရွာရေပေးရေး ပုဂ္ဂလိကလုပ်ငန်းများကို စိစစ်ခွင့်ပြု၍ လုပ်ငန်း လုပ်ကိုင်ခွင့်ရရှိသူမှ ရေဖိုးရေခကောက်ခံခြင်းကို သတ်မှတ်ချက်နှင့်အညီ ခွင့်ပြုနိုင်သည်ဆိုပြီးတော့ ဒါအမျိုးသား လွှတ်တော်ဘက်က အတည်ပြုပြီးတော့ ကျွန်တော်တို့ ပြည်သူ့လွှတ်တော်ဘက်က ပြန်ပို့လာတာဖြစ်ပါတယ်။ ဒီပုဒ်မခွဲ(၁၃)ရဲ့ ပုဒ်မခွဲ(ဂ)အရ စိစစ်ခွင့်ပြုတာ ဒီမှာပါပေမယ့် ပုဒ်မ ၈ ရဲ့ ဦးစီးဌာနရဲ့ လုပ်ပိုင်ခွင့်မှာ ဒါမပါပါဘူး။ မပါတဲ့အတွက်ကြောင့်မို့လို့ ကျွန်တော်တို့ ပြည်သူ့လွှတ်တော်ဘက်ကနေပြီးတော့ ဥပဒေရဲ့ သဘောအရ ချိတ်ဆက်မှုဖြစ်အောင်လို့ဆိုပြီးတော့ လုပ်ပိုင်ခွင့်ပါ ပြန်ထည့်ပေးလိုက်တာ ဖြစ်ပါတယ်။ ဒါကြောင့်မို့လို့ ကျွန်တော်တို့ ဥပဒေကြမ်းပူးပေါင်းကော်မတီကနေပြီးတော့ ပြည်သူ့လွှတ်တော်ရဲ့ အတည်ပြုချက်အတိုင်း ထားရှိမှုအပေါ်မှာ ဆက်လက်အတည်ပြုပေးနိုင်ပါရန် လေးစားစွာ တင်ပြအပ်ပါတယ်။</speech>
<speech type='speaker'>လွှတ်တော်ကိုယ်စားလှယ်များခင်ဗျာ။ အဆိုမှာ ဥပဒေကြမ်းရဲ့ အပိုဒ် ၈ အပိုဒ်ခွဲ(ဒ)သည် ပြည်သူ့လွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို သဘောတူ မတူ လွှတ်တော်ရဲ့ ဆန္ဒရယူပါ့မယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲ ပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type='speaker'>အဆိုကို ထောက်ခံမဲ (၄၁၇)မဲ၊ ကန့်ကွက်မဲ (၂၇)မဲ၊ ကြားနေမဲ (၂)မဲ ဖြစ်ပါတယ်။</speech>
<speech type='speaker'>ထောက်ခံဆန္ဒမဲများတဲ့အတွက် ပြည်သူ့လွှတ်တော်၏ အတည်ပြုချက်အတိုင်း အတည်ဖြစ်ကြောင်း ကြေညာပါတယ်။</speech>
<speech><mp id='960'>ဦးဇော်ဝင်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>ဥပဒေကြမ်းရဲ့ အပိုဒ် ၉ ခြေဆင်း၊ အပိုဒ်ခွဲ(က)၊ အပိုဒ် ၁၀ အပိုဒ်ခွဲ(ဆ)၊ အပိုဒ် ၁၅ နှင့် အပိုဒ် ၁ရ အပိုဒ်ခွဲ(ဂ)တို့ကို ပြည်သူ့လွှတ်တော်ရဲ့ အတည် ပြုချက်အတိုင်း ဆက်လက်အတည်ပြုပေးနိုင်ပါရန် လွှတ်တော်သို့ လေးစားစွာ အဆိုတင်သွင်းအပ်ပါတယ် ခင်ဗျာ။</speech>
<speech type='speaker'>လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၉ ခြေဆင်း၊ အပိုဒ်ခွဲ(က)၊ အပိုဒ် ၁၀ အပိုဒ်ခွဲ(ဆ)၊ အပိုဒ် ၁၅ နှင့် အပိုဒ် ၁ရ အပိုဒ်ခွဲ(ဂ)တို့သည် ပြည်သူ့လွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type='speaker'>သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type='speaker'>သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id='960'>ဦးဇော်ဝင်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>ဥပဒေကြမ်းရဲ့ အပိုဒ် ၂၀ ခြေဆင်းကို ဥပဒေကြမ်းပူးပေါင်းကော်မတီရဲ့ ပြင်ဆင်ချက်အတိုင်း လွှတ်တော်က အတည်ပြုပေးနိုင်ပါရန် လေးစားစွာ အဆိုတင်သွင်းအပ်ပါတယ်။</speech>
<speech type='speaker'>လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၂၀ ခြေဆင်းသည် ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type='speaker'>သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type='speaker'>သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id='960'>ဦးဇော်ဝင်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>ဥပဒေကြမ်းရဲ့ အပိုဒ် ၂၀ အပိုဒ်ခွဲ(ခ)၊ အပိုဒ် ၂၂ အပိုဒ်ခွဲ(က)၊ အပိုဒ် ၂ရ နှင့် အပိုဒ် ၂၉ ခြေဆင်းတို့ကို ပြည်သူ့လွှတ်တော်ရဲ့ အတည်ပြုချက် အတိုင်း ဆက်လက်အတည်ပြုပေးနိုင်ပါရန် လွှတ်တော်သို့ လေးစားစွာ အဆိုတင်သွင်းအပ်ပါတယ်။</speech>
<speech type='speaker'>လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၂၀ အပိုဒ်ခွဲ(ခ)၊ အပိုဒ် ၂၂ အပိုဒ်ခွဲ(က)၊ အပိုဒ် ၂ရ နှင့် အပိုဒ် ၂၉ ခြေဆင်းတို့သည် ပြည်သူ့လွှတ်တော်၏ အတည် ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type='speaker'>သဘောမတူသူ ရှိပါသလားခင်ဗျား။ အတိုင်း အပိုဒ်ခွဲ(က) ဥပဒေကြမ်းတဲ့အတွက် အ လွှတ်တော်က သဘောမတူသူမရှိပါ။</speech>
<speech type='speaker'>သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id='960'>ဦးဇော်ဝင်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>ဥပဒေကြမ်းရဲ့ အပိုဒ် ၄၀ အပိုဒ်ခွဲ(ခ)ကို အမျိုးသားလွှတ်တော်ရဲ့ အတည်ပြုချက်အတိုင်း ဆက်လက်အတည်ပြုပေးနိုင်ပါရန် လွှတ်တော်သို့ လေးစားစွာ အဆိုတင်သွင်းအပ်ပါတယ်။</speech>
<speech type='speaker'>လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၄၀ အပိုဒ်ခွဲ(ခ)သည် အမျိုးသားလွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type='speaker'>သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type='speaker'>သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id='960'>ဦးဇော်ဝင်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>ဥပဒေကြမ်းရဲ့ အပိုဒ် ၄၃ ကို ဥပဒေကြမ်း ပူးပေါင်းကော်မတီရဲ့ ပြင်ဆင်ချက်အတိုင်း လွှတ်တော်က အတည်ပြုပေးနိုင်ပါရန် လေးစားစွာ အဆိုတင်သွင်း အပ်ပါတယ်ခင်ဗျာ။</speech>
<speech type='speaker'>ဦးစိုးသိန်း(ခေါ်)ဦးမောင်စိုး တနင်္သာရီတိုင်းဒေသကြီး၊ မဲဆန္ဒနယ်အမှတ် (၁၀) ဆွေးနွေးဖို့ဖြစ်ပါတယ်။</speech>
<speech><mp id='975'>ဦးစိုးသိန်း(ခေါ်)ဦးမောင်စိုး (မဲဆန္ဒနယ်အမှတ်-၁၀၊ တနင်္သာရီတိုင်းဒေသကြီး)</mp>နာယကကြီး ခင်ဗျာ။ အခု ကျွန်တော်တို့ အပိုဒ် ၄၃ မှာက ဥပဒေကြမ်းပူးပေါင်းကော်မတီဟာ ပြည်သူ့လွှတ်တော်က အတည်ပြုချက်လည်း ကန့်ကွက်ထားပြီးတော့ အမျိုးသားလွှတ်တော်က အတည်ပြုချက်ကိုလည်း ကန့်ကွက် ထားတာတွေ့ရပါတယ်။ ဒီနေရာမှာ အမျိုးသမီးတွေကို အချိုးညီပါဝင်ဖို့ကို သဘောမတူတာပဲ ဖြစ်ပါတယ်။ ဒါကို ထပ်မံပြင်ဆင်ချက်ပေးတဲ့အခါမှာ ကျေးလက်ဒေသဖွံ့ဖြိုးရေးဆိုင်ရာ ကျေးလက်ကော်မတီ သို့မဟုတ် အဖွဲ့အစည်းများ ဖွဲ့စည်းတဲ့အခါမှာ အမျိုးသမီးများဖြင့် ပါဝင်ဖွဲ့စည်းရမယ်ဆိုတဲ့ ပြင်ဆင်ချက်ကို ကျွန်တော်က အဆိုပြုထားတာပါ။ သင့်လျော်တဲ့ အမျိုးသမီးများဆိုတဲ့ ပြင်ဆင်ချက် တစ်ခုရှိပါတယ်။ နောက်တစ်ခုက ဖွဲ့စည်းရမယ် ဆိုတဲ့အခါမှာ ထည့်သွင်းဖွဲ့စည်းရမယ်ဆိုတဲ့ ရေးထုံးပြင်ဆင်ချက် ၂ ခုရှိပါတယ်။ ဥပဒေကြမ်းပူးပေါင်းကော်မတီက ပြင်ဆင်ချက်ပေးတဲ့နေရာမှာ ဒီပြင်ဆင်ချက်သည် အားနည်းချက်တွေ အများကြီးရှိခဲ့ပါတယ်။ အမျိုးသမီး များနဲ့ပါဝင်ဖွဲ့စည်းရမယ် ဆိုတဲ့စကားရပ်ကို ကြည့်ခြင်းအားဖြင့် အဓိပ္ပာယ်တွေများစွာ ကျွန်တော်တို့ ယူဆ နိုင်ပါတယ်။ ကြီးသည် ဖြစ်စေ၊ ငယ်သည်ဖြစ်စေ အမျိုးသမီးတွေ မည်သူမဆိုပါဝင်နိုင်တယ်လို့ အဓိပ္ပာယ် ရတယ်။ ဒါကတစ်ကြောင်း။ နောက်တစ်ခုက ကျွန်တော်တို့ဒီ အမျိုးသမီးတွေ ပါဝင်တဲ့အခါမှာ ဒီလုပ်ငန်းတွေကို စိတ်မဝင်စားတဲ့ အမျိုးသမီးတွေကိုလည်း ပါဝင်ခွင့်ရှိတယ်လို့ ဒါကတစ်ကြောင်း အဓိပ္ပာယ်ရှိတယ်။ ဒါကြောင့်မို့လို့ ကျွန်တော် SOS 8SS CSS ကျွန်တော်တို့က အမျိုးသမီးများပါဝင်ဖွဲ့စည်းရမယ် ဆိုတဲ့စကားရပ်ကို အမျိုးသမီးများကိုလည်း ထည့်သွင်း ဖွဲ့စည်းရမယ်ဆိုတဲ့ စကားရပ်ကို ကျွန်တော်တို့ကပြင်တာ။ ဒီရေးထုံးကိုပြင်တာ။ ဘာကြောင့် ကျွန်တော် တို့က ဒီရေးထုံးကို ပြင်ရလဲဆိုတော့ ဒီ Base ဖွဲ့စည်းရမယ့် အမျိုးသားဖြစ်ရမယ်။ သို့သော် အမျိုးသမီးများကို ထည့်သွင်းဖွဲ့စည်းရမယ်ဆိုတဲ့ ရည်ရွယ်ချက်ရှိတယ်။ ဒီရည်ရွယ်ချက်အဓိပ္ပာယ်ရှိတယ်။ ကျွန်တော်တို့ ဒီရေးထုံးကို ဥပမာပြရမယ်ဆိုရင် ကျွန်တော်တို့ လွှတ်တော်ဆိုင်ရာဥပဒေပုဒ်မ ၂၆ ကို ကြည့်ခြင်းအားဖြင့် ဒါသိနိုင်ပါတယ်။ လွှတ်တော်တွေမှာ ကာကွယ်ရေးနဲ့ လုံခြုံရေးကိစ္စဖြစ်ပေါ်လာရင် ကာလုံကော်မတီကို ဖွဲ့စည်း တဲ့အခါမှာ ပုဒ်မ ၂၆(ခ)က တပ်မတော်သား လွှတ်တော်ကိုယ်စားလှယ်မဟုတ်တဲ့ လွှတ်တော်ကိုယ်စားလှယ်များကိုလည်း ထည့်သွင်းဖွဲ့စည်းရမယ်ဆိုတဲ့ ရေးထုံးတစ်ခုရှိတယ်။ ဒါဟာဘာလဲဆိုတော့ Base သည် တပ်မတော်သား လွှတ်တော်ကိုယ်စားလှယ်တွေ၊ သို့သော် ခြွင်းချက်သည် ဒါလွှတ်တော်ကိုယ်စားလှယ်တွေဟာ တခြား လွှတ်တော်ကိုယ်စားလှယ်အဖွဲ့အစည်း ပါဝင်ထည့်သွင်းဖွဲ့စည်းရမယ်ဆိုတဲ့ ဒီအနက်ကို ထွက်တဲ့အတွက် ဒီဟာက အဲဒီလို နှစ်ပိုင်းပြင်ထားတာ ရှိပါတယ်။ ဒါကြောင့်မို့လို့ ကျွန်တော့ရဲ့ ပြင်ဆင်ချက်ကို ဒါနိုင်မှ ဖြစ်မယ်။ ဒါကြောင့်မို့လို့ ကျွန်တော့ပြင်ဆင်ချက်ကို အတည်ပြုပေးဖို့လိုပါတယ်။</speech>
<speech type='speaker'>ဝန်ကြီးဌာန သဘောထားပြောပါ။</speech>
<speech><agency id='11'>ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန)</agency>နာယကကြီး ခင်ဗျာ။ ဥပဒေကြမ်းရဲ့ အပိုဒ် ၄၃ ဟာ မိမိတို့ အမျိုးသမီးရဲ့ အခန်းကဏ္ဍကို ဖော်ညွှန်းလိုတဲ့ ဒါပြဋ္ဌာန်းချက် ဖြစ်ပါတယ်။ ဒီပြဋ္ဌာန်းချက်မှာ အကန့်အသတ်နဲ့ ဆောင်ရွက်မယ်ဆိုရင် သင့်တော်မှုမရှိလို့ ဝန်ကြီးဌာန ကလည်း သုံးသပ်ရရှိပါတယ်။ နောက်ဥပဒေကြမ်းပူးပေါင်းကော်မတီက ကျေးလက်ဒေသဖွံ့ဖြိုးတိုးတက်ရေး ဆိုင်ရာ ကျေးရွာကော်မတီ သို့မဟုတ် အဖွဲ့များဖွဲ့စည်းရာမှာ အမျိုးသမီးများပါဝင်ဖွဲ့စည်းရမည်ဆိုတဲ့ ဒီသဘောထားဟာ ဆီလျော်ညီညွတ်မှုရှိတဲ့အလျောက် ဝန်ကြီးဌာနအနေနဲ့ သဘောတူပါကြောင်း တင်ပြ အပ်ပါတယ်ခင်ဗျာ။</speech>
<speech type='speaker'>ဥပဒေကြမ်းပူးပေါင်းကော်မတီ သဘောထားပြောပါ။</speech>
<speech><mp id='960'>ဦးဇော်ဝင်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>ကျွန်တော်တို့က တကယ်တော့ ဒီနေရာမှာ ကျေးရွာမှာ ကော်မတီတွေနဲ့ အဖွဲ့တွေကိုဖွဲ့စည်းတာ ဦးစီးဌာနက ဦးဆောင်ဦးရွက်လုပ်ပြီးတော့ ဖွဲ့စည်းရတာဖြစ်ပါတယ်။ ကျွန်တော်တို့ မြစိမ်းရောင်ပဲဖြစ်ဖြစ်၊ ADB ပဲဖြစ်ဖြစ် မြစိမ်းရောင်တွေမှာဆိုလည်း လက်စွဲမှာ အမျိုးသမီးများကိုပါဝင်ဖွဲ့စည်းရတယ်ဆိုပြီးတော့ ကျွန်တော်တို့ ကိုယ်စားလှယ်တော်တော် များများလည်း ဖွဲ့စည်းတဲ့နေရာမှာ ဦးစီးဌာနနဲ့အတူလိုက်ပါပြီးတော့ ဆောင်ရွက်တာရှိမယ်လို့ မြင်ပါတယ်။ အဲဒီတော့ ဒီလိုကျေးရွာကော်မတီတွေကို ဖွဲ့တာက ကျွန်တော်တို့က ဒီမှာ ဦးမောင်စိုးပြင်ထားတဲ့ သင့်တော်တဲ့ အမျိုးသမီးများကို ထည့်သွင်းဖွဲ့စည်းရမယ်။ သို့မဟုတ်ရင်လည်း ပါဝင်ဖွဲ့စည်းရမည်ဆိုတယ်။ ဦးစီးဌာနကနေ ပြီးတော့ တိုက်ရိုက်ရွေးချယ်ရင်တော့ သင့်တော်တယ်ဆိုတဲ့ စကားရပ်ကမှန်ပါတယ်။ ဘာဖြစ်လို့တုန်း ဆိုတော့ သူက သူရွေးမှာဖြစ်တဲ့အတွက်ကြောင့်မို့လို့ သင့်တော်တဲ့အမျိုးသမီးကို ရွေးချယ်ပေးရမယ်ဆိုတဲ့ အသုံးအနှုန်းက မှန်ပါတယ်။ သို့သော် ဒီမှာက ဦးစီးဌာနက ရွေးမှာမဟုတ်ပါဘူး။ ကျေးရွာတွေမှာ တကယ် ကော်မတီဖွဲ့တဲ့ကျေးရွာက အိမ်ထောင်စုတွေက ကိုယ်စားပြုပြီးတက်ရောက်တဲ့ အားလုံးထဲကမှ သူတို့ကပဲ ဒီကော်မတီတွေက အဖွဲ့ဝင်တွေအားလုံးကို အဆိုပြုရတယ်။ ပြီးတော့ အတည်ပြုချက်ယူရတယ်။ တချို့နေရာတွေမှာဆိုရင် ဒါအမျိုးသမီး ၄ ယောက် ပါဝင်ဖွဲ့စည်းရမယ်ဆိုရင် ကျွန်တော်တို့ကိုယ်တိုင် ဒါအောက်ခြေမှာ လိုက်သွားတဲ့ဒီအစည်းအဝေးမှာ အမျိုးသမီး ၄ ယောက်ကို အဆိုပြုခိုင်းတယ်။ ပြုခိုင်းလို့ ၄ ယောက်ပဲ ရှိတယ်ဆိုရင်တော့ ဒီ ၄ ယောက်က အတည်ပဲပေါ့။ တကယ်လို့မှ ၄ ယောက် မဟုတ်ဘူး။ လုပ်မယ့်လူက ၆ ယောက်ရှိတယ်ဆိုရင် ကျွန်တော်တို့ ကျေးရွာအိမ်ထောင်စုကို တက်ရောက် လာတဲ့သူတွေရဲ့ မဲနဲ့ရွေးချယ်တာပါ။ မဲပေးပြီးတော့မှ လုပ်တဲ့နေရာမှာတော့ သင့်တာ မသင့်တာ သုံးလို့က အဆင်မပြေပါဘူး။ နောက်တစ်ခု ကျွန်တော်တို့က မဲနဲ့ရွေးချယ်တာ သင့်တာ မသင့်တာ ဆုံးဖြတ်တာလည်း မဟုတ်ဘူး။ အနိုင် အရှုံးလုပ်တာလည်းမဟုတ်ဘူး။ အမှား အမှန်လုပ်တာလည်းမဟုတ်ဘူး။ ကျွန်တော်တို့ သဘောထား ကွဲလွဲချက်တွေကို ဆုံးဖြတ်ချက်တစ်ခုချတာ အတည်ပြုနိုင်ဖို့အတွက်။ ဒါကျွန်တော်တို့ ခုနက လုပ်တဲ့ကိစ္စက အနိုင်အရှုံးလည်းမဟုတ်ပါဘူး။ နောက်တစ်ခါ အမှားအမှန်အတွက်လည်း လုပ်တာမဟုတ်ဘူး။ သင့်တော်တာ မသင့်တော်တာ လုပ်တာလဲမဟုတ်ဘူး။ တကယ်တော့ ကျွန်တော်တို့ ဆုံးဖြတ်ချက်တစ်ခုရဖို့ အတည် ပြုခြင်းဖြစ်ပါတယ်။ အဲဒီတော့ ဒါဟာလည်း ဒီမိုကရေစီစနစ်ရဲ့ ယဉ်ကျေးမှုပါ။ ဒါတွေကို ကျွန်တော်တို့က လက်ခံပေးရမှာဖြစ်ပါတယ်။ ဒါကြောင့်မို့လို့ ဥပဒေကြမ်းပူးပေါင်းကော်မတီရဲ့ ပြင်ဆင်ချက်အပေါ်မှာ ဆက်လက် အတည်ပြုပေးဖို့အတွက်ကို လွှတ်တော်သို့ လေးစားစွာ တင်ပြအပ်ပါတယ်ခင်ဗျာ။</speech>
<speech type='speaker'>လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၄၃ သည် ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို သဘောတူ မတူ လွှတ်တော်ရဲ့ ဆန္ဒရယူပါ့မယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲ ပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type='speaker'>အဆိုကို ထောက်ခံမဲ (၃၇၅)မဲ၊ ကန့်ကွက်မဲ (၁၂၄)မဲ၊ ကြားနေမဲ (၅)မဲ ဖြစ်ပါတယ်။</speech>
<speech type='speaker'>ထောက်ခံဆန္ဒမဲများတဲ့အတွက် ဥပဒေကြမ်းပူးပေါင်းကော်မတီ၏ ပြင်ဆင်ချက် အတိုင်း အတည်ဖြစ်ကြောင်း ကြေညာပါတယ်။</speech>
<speech type='speaker'>လွှတ်တော်ကိုယ်စားလှယ်များခင်ဗျား။ အထက်ပါဥပဒေကြမ်းနဲ့စပ်လျဉ်းပြီး ပြည်သူ့လွှတ်တော်နဲ့ အမျိုးသားလွှတ်တော်တို့က အတည်ပြုခဲ့တဲ့ အပိုဒ်၊ အပိုဒ်ခွဲများကို လွှတ်တော် နှစ်ရပ် အတည်ပြုချက်အတိုင်းလည်းကောင်း၊ လွှတ်တော်နှစ်ရပ် သဘောကွဲလွဲတဲ့ အပိုဒ်၊ အပိုဒ်ခွဲများကို ပြည်ထောင်စုလွှတ်တော်၏ အတည်ပြုချက်များအတိုင်းလည်းကောင်း ပြန်လည်ပြင်ဆင်၍ ပြည်ထောင်စု လွှတ်တော်ဆိုင်ရာ ဥပဒေ၊ နည်းဥပဒေများနဲ့အညီ ဆက်လက်ဆောင်ရွက်သွားမှာဖြစ်ကြောင်း ကြေညာပါတယ်။ လွှတ်တော်နှစ်ရပ်သဘောကွဲလွဲသော အမျိုးသားမှတ်တမ်းနှင့် မော်ကွန်းဥပဒေကြမ်းနှင့်စပ်လျဉ်း၍ | တစ်ပိုဒ်ချင်းစီအလိုက် အတည်ပြုရန် အဆိုတင်သွင်းဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း၊</speech>
<speech type='speaker'>အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ လွှတ်တော် နှစ်ရပ် သဘောကွဲလွဲတဲ့ အမျိုးသားမှတ်တမ်းနှင့် မော်ကွန်းဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်း ကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို ၁၇-၁၂-၂၀၁၉ ရက်က ကျင်းပ ပြုလုပ်ခဲ့တဲ့ ပြည်ထောင်စုလွှတ်တော်အစည်းအဝေးမှာ ဖတ်ကြားတင်ပြခဲ့ပြီး ဖြစ်ပါတယ်။ ဒီနေ့မှာ လွှတ်တော် နှစ်ရပ်သဘောကွဲလွဲတဲ့ အပိုဒ်များနဲ့စပ်လျဉ်းပြီး အဆိုတင်သွင်းဆွေးနွေးခြင်းနဲ့ လွှတ်တော်ရဲ့ အဆုံးအဖြတ်ရယူခြင်းတို့ကို တစ်ဆက်တည်း ဆောင်ရွက်သွားမှာဖြစ်ပါတယ်။ လွှတ်တော်ရဲ့ အဆုံးအဖြတ်ရယူရာမှာ ဥပဒေကြမ်းပူးပေါင်းကော်မတီရဲ့ သဘောထားမှတ်ချက်များအပေါ်အခြေခံပြီး ပြင်ဆင်ချက်မရှိတဲ့ အပိုဒ် များကိုတော့ လွှတ်တော်ရဲ့ သဘောထားမေးမြန်း၍သော်လည်းကောင်း၊ ပြင်ဆင်ချက်ရှိတဲ့ အပိုဒ်များကို စက်ခလုတ်အသုံးပြု၍လည်းကောင်း အတည်ပြုဆောင်ရွက်သွားမှာ ဖြစ်ပါတယ်။ လွှတ်တော်နှစ်ရပ်ရဲ့ အတည်ပြုချက်၊ ဥပဒေကြမ်းပူးပေါင်းကော်မတီရဲ့ သဘောထားမှတ်ချက်နဲ့ လွှတ်တော်ကိုယ်စားလှယ်များရဲ့ ပြင်ဆင်ချက်တို့ပါဝင်တဲ့ ပြင်ဆင်ချက်ဇယားကိုလည်း ဖြန့်ဝေပေးထားပါတယ်။ ပြင်ဆင်ချက်ဇယားကို နောက်ဆက်တွဲဖြင့် ဖော်ပြထားပါသည်။ ဆွေးနွေးဖို့ အမည်စာရင်း ပေးထားတဲ့ လွှတ်တော်ကိုယ်စားလှယ်အနေနဲ့ မိမိဆွေးနွေးရမယ့် အပိုဒ်မှာ တိုတိုနဲ့လိုရင်း ဆွေးနွေးဖို့ဖြစ်ပါတယ်။ ယခု ဥပဒေကြမ်းပူးပေါင်းကော်မတီက ဥပဒေကြမ်းရဲ့ ခေါင်းစဉ်၊ နိဒါန်းနဲ့ အပိုဒ် ၁ မှစပြီး အဆိုပြုတင်ပြဖို့ ဖြစ်ပါတယ်။</speech>
<speech><mp id='455'>ဦးနေမျိုးထွန်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့် ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စု အဖွဲ့အစည်းဝင်များ အားလုံးမင်္ဂလာပါလို့ နှုတ်ခွန်းဆက်သပါတယ်။ ကျွန်တော်ကတော့ ရန်ကုန်တိုင်း ထန်းတပင်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ပြည်ထောင်စုလွှတ်တော် ဥပဒေကြမ်းပူးပေါင်း ကော်မတီဝင် ဦးနေမျိုးထွန်း ဖြစ်ပါတယ်။ ဥပဒေကြမ်းပူးပေါင်းကော်မတီ၏ တာဝန်ပေးချက်အရ လွှတ်တော် နှစ်ရပ်သဘောကွဲလွဲသော အမျိုးသားမှတ်တမ်းနှင့် မော်ကွန်းဥပဒေကြမ်းနှင့်စပ်လျဉ်း၍ ပြင်ဆင်ချက်အဆို တင်သွင်းသွားမှာဖြစ်ပါတယ်။ ကန့်လန့်ဖြတ်ဇယား၏ အမှတ်စဉ်(၁) ဖြစ်ပါတယ်။ ဥပဒေကြမ်းရဲ့ ခေါင်းစဉ်၊ နိဒါန်းနဲ့ အပိုဒ် ၁ တို့ကို ကျွန်တော်တို့က ပြည်ထောင်စုလွှတ်တော်ဆိုင်ရာနည်းဥပဒေ ၉၈ နဲ့အညီ ဆောင်ရွက်ခဲ့တာပါ။ အမျိုးသားလွှတ်တော်နဲ့ ပြည်သူ့လွှတ်တော်က တူညီခဲ့နေသော်လည်း ကျွန်တော်တို့ ခုနှစ်ကို ဥပဒေမှာ ထိပ်မှာထည့်ပြီးတော့ မရေးတော့ပါဘူး။ အဲဒီတော့ ဥပဒေကြမ်းပူးပေါင်းကော်မတီရဲ့ အသစ်ပြင်ဆင်ချက်ကို လွှတ်တော်မှ အတည်ပြုပေးနိုင်ပါရန် လေးစားစွာ တင်ပြအပ်ပါတယ်။</speech>
<speech type='speaker'>လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ ခေါင်းစဉ်၊ နိဒါန်းနဲ့ အပိုဒ် ၁ တို့သည် ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type='speaker'>သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type='speaker'>သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id='960'>ဦးဇော်ဝင်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>ကန့်လန့်ဖြတ်ဇယားရဲ့ အမှတ်စဉ်(၂) ဖြစ်ပါတယ်။ ဥပဒေကြမ်း၏ အပိုဒ် ၂ အပိုဒ်ခွဲ(င)ကို ကျွန်တော်တို့ ပြည်သူ့လွှတ်တော်နဲ့ အမျိုးသားလွှတ်တော်တို့ ဥပဒေရေးဆွဲနေစဉ်ကာလတုန်းက စက်မှုဝန်ကြီးဌာနနှင့် စီမံ/ဘဏ္ဍာဝန်ကြီးဌာန သီးခြားရှိပါတယ်။ ကျွန်တော်တို့ အဲဒါကြောင့် ပူးပေါင်းကော်မတီအစည်းအဝေး ကျင်းပချိန်မှသာ စီမံကိန်းနှင့် ဘဏ္ဍာရေး ဝန်ကြီးဌာနနဲ့ စက်မှုဝန်ကြီးဌာနပေါင်းစပ်လိုက်တဲ့အတွက်ကို ကျွန်တော်တို့ ဥပဒေကြမ်းပူးပေါင်းကော်မတီ အနေနဲ့ ၂(င)ကို အသစ်ပြန်လည် ပြင်ဆင်ထားခြင်းဖြစ်တဲ့အတွက် ပူးပေါင်းကော်မတီပြင်ဆင်ချက်အတိုင်း လွှတ်တော်မှ အတည်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျာ။</speech>
<speech type='speaker'>လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၂ အပိုဒ်ခွဲ(င)သည် ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type='speaker'>သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type='speaker'>သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id='960'>ဦးဇော်ဝင်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>ကန့်လန့်ဖြတ်ဇယား၏ အမှတ်စဉ်(၃) ဖြစ်ပါတယ်။ ဥပဒေကြမ်း၏ အပိုဒ် ၄ အပိုဒ်ခွဲ(က) အပိုဒ်ခွဲငယ်(၃)ကို ပြည်သူ့လွှတ်တော် ဥပဒေကြမ်း၏ အတည်ပြုချက်အတိုင်း အတည်ပြုပေးနိုင်ရန် လေးစားစွာ အဆိုတင်သွင်းအပ်ပါတယ်။</speech>
<speech type='speaker'>ဦးစိုးသိန်း(ခေါ်)ဦးမောင်စိုး တနင်္သာရီတိုင်းဒေသကြီး၊ မဲဆန္ဒနယ်အမှတ်(၁၀) ဆွေးနွေးဖို့ဖြစ်ပါတယ်။</speech>
<speech><mp id='975'>ဦးစိုးသိန်း(ခေါ်)ဦးမောင်စိုး (မဲဆန္ဒနယ်အမှတ်-၁၀၊ တနင်္သာရီတိုင်းဒေသကြီး)</mp>အခု ကျွန်တော်တို့ ပုဒ်မ ၄(က)(၃)မှာ ကျွန်တော်ကတော့ အမျိုးသားလွှတ်တော်အတည်ပြုချက်ကို ထောက်ခံ ထားပါတယ်။ ဘာပဲဖြစ်ဖြစ်ရှုံးမှာပါ။ ကျွန်တော်တို့ ဘာပဲဖြစ်ဖြစ် ဒီမှာက ၃ ဦးဆိုတဲ့ဟာကို အမျိုးသား လွှတ်တော်က အတည်ပြုထားတဲ့နေရာမှာ ကျွန်တော်တို့ အနည်းဆုံး ပုဂ္ဂိုလ်ပါဝင်ဖို့အတွက်ကို Limit ပေးထားခြင်းဖြစ်ပါတယ်။ ဒါကြောင့်မို့လို့ ကျွန်တော်တို့က ဒီအခြားအဖွဲ့ အစည်းက နိုင်ငံခြားပညာရှင်တွေ ပါတဲ့အခါမှာ အနည်းဆုံးဦးရေ သတ်မှတ်ပေးထားတဲ့ အမျိုးသားလွှတ်တော် အတည်ပြုချက်သာ ကျွန်တော်တို့ ထောက်ခံထားခြင်းဖြစ်ပါတယ်။ ကျေးဇူးတင်ပါတယ်။</speech>
<speech type='speaker'>စီမံကိန်း၊ ဘဏ္ဍာရေးနှင့် စက်မှုဝန်ကြီးဌာန သဘောထားပြောပါ။</speech>
<speech><agency id='27'>ဦးမောင်မောင်ဝင်း (ဒုတိယဝန်ကြီး၊ စီမံကိန်း၊ ဘဏ္ဍာရေးနှင့် စက်မှုဝန်ကြီးဌာန)</agency>လေးစားအပ် ပါသော နာယကကြီးခင်ဗျာ။ ကျွန်တော်တို့ ဝန်ကြီးဌာနအနေနဲ့ကတော့ ဥပဒေကြမ်းပူးပေါင်းကော်မတီရဲ့ သဘောထားကို သဘောတူကြောင်း တင်ပြအပ်ပါတယ်။ အခြားအဖွဲ့အစည်းများက နိုင်ငံသားပညာရှင် ဦးရေကို ကျွန်တော်တို့အနေနဲ့ ကန့်သတ်ချက်ပြုပြီးတော့ ဖော်ပြမထားလိုပါဘူး။ လိုအပ်ချက်အပေါ် မူတည်ပြီးတော့ ကျွန်တော်တို့ တိုးသာ၊ ဆုတ်သာ လုပ်နိုင်စေဖို့ဖြစ်ပါတယ်။ ကျွန်တော်တို့ ကြီးကြပ်ရေး အဖွဲ့ ဖွဲ့စည်းခြင်းနဲ့ ပတ်သက်ပြီးတော့ ဥပဒေကြမ်းရဲ့ အပိုဒ် ၄ မှာလည်းပဲ စတင်ဖော်ပြထားတာ ကြီးကြပ်ရေးအဖွဲ့ ကို ၁၅ ဦးထက် မပိုစေဘဲလို့ ဖော်ပြထားပါတယ်။ ဒါကို မူတည်ပြီးတော့မှ လိုအပ် သလောက်သာ ဖွဲ့မှာဖြစ်တဲ့အတွက်ကြောင့် ဒီလို ၃ ဦးထက်မနည်းစေရလို့ ကန့်သတ်မထားလိုခြင်း တခြားကျွန်တော်တို့ မှတ်တမ်းနဲ့ မော်ကွန်း စံပြုဥပဒေမှာရော၊ အခြားနိုင်ငံများက ပြဋ္ဌာန်းတဲ့ ဥပဒေမှာလည်း ဒီလိုကန့်သတ်ထားတာမျိုး မတွေ့ရှိ ရပါဘူး။ ပြီးတော့ နောက်ကျွန်တော်တို့ အခြား အဖွဲ့အစည်းများမှ နိုင်ငံသားပညာရှင်များအပြင်ကို အခြား သင့်လျော်တဲ့ သက်ဆိုင်ရာ ကျွမ်းကျင်သူ နိုင်ငံသားဆိုတာလည်း အဖွဲ့ဝင်တွေထဲမှာ ပါပါတယ်။ ဒါကြောင့်မို့လို့ ဦးရေကို ကန့်သတ်မထားဘဲနဲ့ ကျွန်တော်တို့ ဒီအရှင်ပဲထားလိုခြင်း ဖြစ်ပါတယ်။</speech>
<speech type='speaker'>ဥပဒေကြမ်းပူးပေါင်းကော်မတီ သဘောထားပြောပါ။</speech>
<speech><mp id='960'>ဦးဇော်ဝင်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>ခုနက ဒုဝန်ကြီးလည်း တင်ပြထားပြီး ဖြစ်ပါတယ်။ ကျွန်တော်တို့က ကြီးကြပ်ရေးကော်မတီကို ၁၅ ဦးနဲ့ ဖွဲ့တယ်။ ဖွဲ့တာလည်း ပြည်ထောင်စု အစိုးရအဖွဲ့ကိုလည်း သဘောတူညီချက်နဲ့ ဖွဲ့တာဖြစ်ပါတယ်။ အဲဒီတော့ လူဦးရေသာ အဲဒီလို အတိအကျ ထားမယ်ဆိုရင် ဖွဲ့စည်းတဲ့နေရာမှာ နည်းနည်းအခက်အခဲရှိနိုင်ပါတယ်။ အဲဒီတော့ ပြည်ထောင်စုအစိုးရ သဘောတူညီသော အခြားအဖွဲ့ အစည်းဝင်မှ လိုအပ်တဲ့နိုင်ငံသားပညာရှင်တွေ ထည့်သွင်းလို့ရအောင် ကျွန်တော်တို့ လူဦးရေကို တိတိကျကျမဖော်ပြထားခြင်း ဖြစ်ပါတယ်။ ထို့အတွက် ပြည်သူ့လွှတ်တော်ရဲ့ အတည်ပြုချက်အတိုင်း လွှတ်တော်မှ ဆက်လက်အတည်ပြုပေးနိုင်ပါရန် လေးစားစွာ အဆိုတင်သွင်း အပ်ပါတယ်။</speech>
<speech type='speaker'>လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၄ အပိုဒ်ခွဲ(က) အပိုဒ်ခွဲငယ်(၃)သည် ပြည်သူ့လွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ် အပိုင်း ဖြစ်သင့်သည်။ ဒီအဆိုကို သဘောတူ မတူ လွှတ်တော်ရဲ့ ဆန္ဒရယူပါ့မယ်။ ဆန္ဒမဲပေးကြဖို့ အသင့် ရှိစေလိုပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type='speaker'>အဆိုကို ထောက်ခံမဲ (၄၇၈)မဲ၊ ကန့်ကွက်မဲ (၁၃)မဲ၊ ကြားနေမဲ (၂)မဲ ဖြစ်ပါတယ်။</speech>
<speech type='speaker'>ထောက်ခံဆန္ဒမဲများတဲ့အတွက် ပြည်သူ့လွှတ်တော်၏ အတည်ပြုချက်အတိုင်း အတည်ဖြစ်ကြောင်း ကြေညာပါတယ်။</speech>
<speech><mp id='960'>ဦးဇော်ဝင်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>ကန့်လန့်ဖြတ်ဇယားရဲ့ အမှတ်စဉ်(၄) ဖြစ်ပါတယ်။ ဥပဒေကြမ်းရဲ့ အပိုဒ် ၈ အပိုဒ်ခွဲ(က)၊ အပိုဒ် ၁၀ အပိုဒ်ခွဲ(စ)နှင့် အပိုဒ် ၁၅ ၏ ခြေဆင်းတို့ကို ပြည်သူ့လွှတ်တော်၏ အတည်ပြုချက်အတိုင်း ဆက်လက်အတည်ပြုပေးနိုင်ပါရန် လေးစားစွာ အဆိုတင်သွင်း အပ်ပါတယ်။</speech>
<speech type='speaker'>လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၈ အပိုဒ်ခွဲ(က)၊ အပိုဒ် ၁၀ အပိုဒ်ခွဲ(စ)နှင့် အပိုဒ် ၁၅ ခြေဆင်းတို့သည် ပြည်သူ့လွှတ်တော်၏ အတည်ပြုချက် အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘော တူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type='speaker'>သဘောမတူတဲ့သူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type='speaker'>သဘောမတူတဲ့သူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id='455'>ဦးနေမျိုးထွန်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>ကန့်လန့်ဖြန်ဇယား၏ အမှတ်စဉ်(၅) ဖြစ်ပါတယ်။ ဥပဒေကြမ်း၏ အပိုဒ် ၁၅ အပိုဒ်ခွဲ(ဂ)ကို ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း အတည်ပြုပေးပါရန် လေးစားစွာ အဆိုတင်သွင်းအပ်ပါတယ်။</speech>
<speech type='speaker'>ဦးစိုးသိန်း(ခေါ်)ဦးမောင်စိုး တနင်္သာရီတိုင်းဒေသကြီး၊ မဲဆန္ဒနယ်အမှတ်(၁၀) ဆွေးနွေးဖို့ဖြစ်ပါတယ်။</speech>
<speech><mp id='975'>ဦးစိုးသိန်း(ခေါ်)ဦးမောင်စိုး (မဲဆန္ဒနယ်အမှတ်-၁၀၊ တနင်္သာရီတိုင်းဒေသကြီး)</mp>နာယကကြီး ခင်ဗျာ။ ကျွန်တော်တို့ အခုအပိုဒ် ၁၅(ဂ)က ကျွန်တော်က ထပ်မံအဆိုပြုချက်ကို ပေးတဲ့နေရာမှာ အမျိုးသား လွှတ်တော်ရဲ့ အတည်ပြုချက်ကိုပဲ ကျွန်တော်တို့က သဘောတူထားပြီးတော့ ရှေ့ကပုံနှိပ်ထုတ်ဝေခြင်းဆိုတဲ့ စကားရပ်ကတော့ ပြည်သူ့လွှတ်တော်ရဲ့ စကားရပ်က မှန်တဲ့အတွက် ဒါဟာကျွန်တော်တို့ ပိုမိုပြည့်စုံမှု ရှိအောင် တည်ဆဲဥပဒေနဲ့အညီပဲ လိုက်နာဆောင်ရွက်ပါမည်ဟု ကတိခံဝန်ချက်ပြုရမည်ဆိုတာဟာ ဥပဒေကြမ်း ပူးပေါင်းကော်မတီက ပုံနှိပ်ထုတ်ဝေခြင်းအတွက် ပုံနှိပ်ခြင်းနဲ့ ထုတ်ဝေခြင်းလုပ်ငန်းဥပဒေပါ ပြဋ္ဌာန်းချက် ကိုပဲ သူက Choice ပေးထားတာရှိတယ်။ ဒီနေရာမှာ ကျွန်တော်တို့က အခြားသက်ဆိုင်တဲ့ ဥပဒေတွေ၊ တည်ဆဲဥပဒေတွေ၊ ကလေးသူငယ်ဥပဒေတွေနဲ့လည်း ငြိစွန်းမှုမရှိအောင်၊ အခွင့်အရေးဆိုင်ရာ နိုင်ငံသား အခွင့်အရေးဆိုင်ရာတွေ၊ နောက်တိုင်းရင်းသားလူမျိုးများ ကာကွယ်စောင့်ရှောက်ရေးဆိုင်ရာ ဒီအချက်တွေ နဲ့လည်း ငြိစွန်းမှုမရှိအောင်ဆိုတဲ့အတွက် တည်ဆဲဥပဒေများနဲ့အညီဆိုတာ ပိုပြီးတော့ ကျွန်တော်တို့ ပြည့်စုံမှုရှိတဲ့အတွက် ကျွန်တော့ရဲ့ ပြင်ဆင်ချက်ကို အတည်ပြုပေးဖို့ အဆိုပြုအပ်ပါတယ်ခင်ဗျာ။</speech>
<speech type='speaker'>ဝန်ကြီးဌာန သဘောထားပြောပါ။</speech>
<speech><agency id='27'>ဦးမောင်မောင်ဝင်း (ဒုတိယဝန်ကြီး၊ စီမံကိန်း၊ ဘဏ္ဍာရေးနှင့် စက်မှုဝန်ကြီးဌာန)</agency>လေးစားအပ် ပါသော နာယကကြီးခင်ဗျာ။ ကျွန်တော်တို့ ဝန်ကြီးဌာနက မူလအဆိုပြုတုန်းကတော့ ကျွန်တော်တို့ ပုံနှိပ် ထုတ်ဝေခြင်းအတွက် ပုံနှိပ်ခြင်းနဲ့ ထုတ်ဝေခြင်း တည်ဆဲဥပဒေပါ ပြဋ္ဌာန်းချက်များနဲ့အညီ ဆိုပြီးတော့ ကျွန်တော်တို့ပါရှိပါတယ်။ ဥပဒေကြမ်းပူးပေါင်းကော်မတီက ယခုပြင်ဆင်ပြဋ္ဌာန်းတဲ့ အဆိုပြုတာကတော့ ပုံနှိပ်ထုတ်ဝေခြင်းအတွက် ပုံနှိပ်ခြင်းနဲ့ထုတ်ဝေခြင်း လုပ်ငန်းဥပဒေပါ ပြဋ္ဌာန်းချက်များနဲ့အညီ လိုက်နာ ဆောင်ရွက်ပါမည်ဟု ကတိခံဝန်ချက်ပါရှိရမည်လို့ ပြင်ဆင်ခြင်းဖြစ်ပါတယ်။ ဒါကြောင့်မို့လို့ ကျွန်တော်တို့ မူလအဆိုပြုချက်ထက် ပိုမိုပြည့်စုံပြီးတော့ ဥပဒေနာမည်ကလည်းပဲ ပုံနှိပ်ထုတ်ဝေခြင်း၊ ပုံနှိပ်ခြင်းနဲ့ ထုတ်ဝေခြင်းလုပ်ငန်းဥပဒေဆိုတာ နာမည်က ပိုပြီးတော့ အမှန်အကန်ဖြစ်တဲ့အတွက်ကြောင့် ဥပဒေကြမ်း ပူးပေါင်းကော်မတီက ပြင်ဆင်ပြဋ္ဌာန်းချက်ကို ဝန်ကြီးဌာနအနေနဲ့ သဘောတူပါကြောင်း တင်ပြအပ်ပါတယ်။</speech>
<speech type='speaker'>ဥပဒေကြမ်းပူးပေါင်းကော်မတီ သဘောထားပြောပါ။</speech>
<speech><mp id='455'>ဦးနေမျိုးထွန်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>လေးစားအပ်ပါသော လွှတ်တော် နာယကကြီးခင်ဗျာ။ ကျွန်တော်တို့က ဒီမှာ ခုနက တိကျစေချင်တဲ့ သဘောပါ။ ကျွန်တော်တို့ ဒီအပိုဒ် ၁၅ ရဲ့ ခြေဆင်းမှာ ဘာဖော်ပြထားသလဲဆိုရင် မည်သူမဆိုဦးစီးဌာန၏ မှတ်တမ်းနှင့်မော်ကွန်းများကို အောက်ပါ အချက်များနှင့် ညီညွတ်ရင် မိတ္တူကူးယူခြင်းပြုနိုင်တယ်ဆိုပြီးတော့ ကျွန်တော်တို့က ဒါပြဋ္ဌာန်းထားပါတယ်။ အဲဒီတော့ မိတ္တူကူးယူနိုင်ရန်အတွက် ဒီပုံနှိပ်ထုတ်ဝေခြင်းနဲ့ဆိုရင် ပုံနှိပ်ခြင်းနှင့် ထုတ်ဝေခြင်းလုပ်ငန်း Lewensomsmens ons soonnummosso non ဥပဒေတွေနဲ့လည်း သက်ဆိုင်စရာမလိုဘူးပေါ့နော်။ လုပ်ငန်းစဉ်တစ်ခုအတွက် ဥပဒေ ၂ ခု၊ ၃ ခု ရှိနေရင် ကျွန်တော်တို့က သက်ဆိုင်ရာ တည်ဆဲဥပဒေတွေလို့ ကျွန်တော်တို့က ဖော်ပြရတယ်။ ဒီလုပ်ငန်းမှာ ကျတော့ ပုံနှိပ်ထုတ်ဝေခြင်းအတွက်ဆိုရင် ကျွန်တော်တို့က ပုံနှိပ်ခြင်းနှင့် ထုတ်ဝေခြင်း လုပ်ငန်းဥပဒေပါ ဆောင်ရွက်ရမယ့်၊ လိုက်နာရမယ့် ကတိကဝတ်အချက်တွေ ရှိတယ်ပေါ့နော်။ အဲဒီအတွက်ကို ဒီဥစ္စာ ဒီတစ်ခုတည်းကိုသာ အကျုံးဝင်ဖော်ပြစေချင်တဲ့အတွက်ကို ကျွန်တော်တို့ တိတိပပဖြစ်အောင် ပုံနှိပ်ခြင်းနဲ့ ထုတ်ဝေခြင်းလုပ်ငန်းဥပဒေဆိုပြီး တိုက်ရိုက်ညွှန်းပြီး ဖော်ပြလိုက်ခြင်းဖြစ်တဲ့အတွက် ပြည်ထောင်စု လွှတ်တော် ဥပဒေကြမ်းပူးပေါင်းကော်မတီ၏ ပြင်ဆင်ချက်ကို လွှတ်တော်မှ အတည်ပြုပေးနိုင်ပါရန် လေးစားစွာ တင်ပြအပ်ပါတယ်။</speech>
<speech type='speaker'>လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၁၅ အပိုဒ်ခွဲ(ဂ)သည် ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို သဘောတူ မတူ လွှတ်တော်ရဲ့ ဆန္ဒရယူပါ့မယ်။ ဆန္ဒမဲပေးကြဖို့ အသင့်ရှိစေလို ပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type='speaker'>အဆိုကို ထောက်ခံမဲ (၄၇၅)မဲ၊ ကန့်ကွက်မဲ (၂၆)မဲ ဖြစ်ပါတယ်။</speech>
<speech type='speaker'>ထောက်ခံဆန္ဒမဲများတဲ့အတွက် ဥပဒေကြမ်းပူးပေါင်းကော်မတီ၏ ပြင်ဆင်ချက် အတိုင်း အတည်ဖြစ်ကြောင်း ကြေညာပါတယ်။</speech>
<speech><mp id='455'>ဦးနေမျိုးထွန်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>ကန့်လန့်ဖြတ်ဇယား၏ နောက်ဆုံးအမှတ်စဉ်၊ အမှတ်စဉ်(၆) ဖြစ်ပါတယ်။ ဥပဒေကြမ်း၏ အပိုဒ် ၂၃ နှင့် ၂၄ တို့ကို ဥပဒေကြမ်း ပူးပေါင်းကော်မတီ၏ ပြင်ဆင်ချက်အတိုင်း လွှတ်တော်မှ အတည်ပြုပေးနိုင်ပါရန် လေးစားစွာ အဆိုတင်သွင်း အပ်ပါတယ်။</speech>
<speech type='speaker'>လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၂၃ နဲ့ ၂၄ တို့သည် ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကိုအတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type='speaker'>သဘောမတူတဲ့သူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type='speaker'>သဘောမတူတဲ့သူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech type='speaker'>လွှတ်တော်ကိုယ်စားလှယ်များခင်ဗျား။ အထက်ပါဥပဒေကြမ်းနဲ့စပ်လျဉ်းပြီး ပြည်သူ့လွှတ်တော်နဲ့ အမျိုးသားလွှတ်တော်တို့က အတည်ပြုခဲ့တဲ့ အပိုဒ်၊ အပိုဒ်ခွဲများကို လွှတ်တော် နှစ်ရပ် အတည်ပြုချက်အတိုင်း လည်းကောင်း၊ လွှတ်တော်နှစ်ရပ် သဘောကွဲလွဲတဲ့ အပိုဒ်၊ အပိုဒ်ခွဲများကို ပြည်ထောင်စုလွှတ်တော်၏ အတည်ပြုချက်များအတိုင်းလည်းကောင်း ပြန်လည်ပြင်ဆင်၍ ပြည်ထောင်စု လွှတ်တော်ဆိုင်ရာ ဥပဒေ၊ နည်းဥပဒေများနဲ့အညီ ဆက်လက်ဆောင်ရွက်သွားမှာဖြစ်ကြောင်း ကြေညာပါတယ်။</speech>
</bill>
</section>
<section value = 'Order'>
<title>ပြည်ထောင်စုလွှတ်တော် နာယက က ဒုတိယအကြိမ် ပြည်ထောင်စုလွှတ်တော် (၁၄) ကြိမ်မြောက် ပုံမှန်အစည်းအဝေးကာလ နိဂုံးချုပ်အမှာစကားပြောကြားခြင်း</title>
<speech type='speaker'>အစီအစဉ်(၉) ဖြစ်ပါတယ်။ ပြည်ထောင်စုလွှတ်တော်ကိုယ်စားလှယ်များ ခင်ဗျာ။ ၂၀၁၉ ခုနှစ်၊ နိုဝင်ဘာလ ၄ ရက်နေ့ကစပြီး ကျင်းပပြုလုပ်ခဲ့တဲ့ ဒုတိယအကြိမ် ပြည်ထောင်စု လွှတ်တော် (၁၄)ကြိမ်မြောက် ပုံမှန်အစည်းအဝေးဟာ မကြာခင်းမှာ အစည်းအဝေး (၁၅)ရက် မြောက်နေ့ အစီအစဉ်နဲ့ အတူ ပြီးဆုံးတော့မှာဖြစ်ပါတယ်။ အစည်းအဝေးကာလတစ်လျှောက်လုံး ပူးပေါင်း ဆောင်ရွက်ခဲ့ကြတဲ့ လွှတ်တော် ကိုယ်စားလှယ်များအားလုံးကို ကျေးဇူးတင်ရှိပါကြောင်း ဦးဆုံးပြောကြား လိုပါတယ်။ လွှတ်တော်ဆိုင်ရာလုပ်ငန်းများနဲ့ စပ်လျဉ်းပြီး လွှတ်တော်ကိုယ်စားလှယ်များ၊ သက်ဆိုင်ရာဌာန၊ အဖွဲ့ အစည်းများရဲ့ စီမံခန့်ခွဲမှုကို အထောက်အကူဖြစ်စေမယ့် ၂၀၂၀ ခုနှစ်အတွက် လွှတ်တော်ပုံမှန် အစည်းအဝေးများ ကျင်းပပြုလုပ်မယ့် ရက်ကာလလျာထားချက်ကိုလည်း ထုတ်ပြန်ထားပြီးဖြစ်ပါတယ်။ ဒီလျာထားချက်အပေါ် မူတည်ပြီး လွှတ်တော်ကိုယ်စားလှယ်တစ်ဦးချင်းဖြစ်စေ၊ အစုအဖွဲ့ အလိုက်ဖြစ်စေ လုပ်ဆောင်ဖို့ရှိတဲ့ လွှတ်တော်ဆိုင်ရာလုပ်ငန်းများအတွက် ကြိုတင်စီမံပြီး အကျိုးရှိရှိ အသုံးပြုနိုင်ဖို့ မျှော်လင့် ပါတယ်။ အလားတူ လွှတ်တော်ပူးပေါင်းကော်မတီများအနေနဲ့လည်း ဆက်လက်လုပ်ဆောင်ကြရမယ့် လုပ်ငန်းစဉ်များကို ဦးစားပေးအလိုက် စနစ်တကျနဲ့ အောင်မြင်ပြီးစီးအောင် စီမံပြင်ဆင်ကြဖို့ မှာကြားလို ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၉-၂၀၂၀ ဘဏ္ဍာရေးနှစ်အတွက် ဒေသဖွံ့ဖြိုးရေး လုပ်ငန်းများ ဆောင်ရွက်ခွင့် အဆိုပြုချက်များကို ဒီနေ့အထိ ၄၉ မြို့နယ်သာ ရောက်ရှိထားပါတယ်။ ကျန်ရှိတဲ့ မြို့နယ်များအနေနဲ့ းပို့ကြဖို့ မှာကြားလိုပါတယ်။ ဒီမိုကရေစီဖက်ဒရယ်ပြည်ထောင်စု အဖြစ် တည်ဆောက်နိုင်ဖို့ ကြိုးစားဆောင်ရွက်နေကြတဲ့ အခုလိုကာလမှာ လွှတ်တော်ကိုယ်စားလှယ်များ အားလုံး နိုင်ငံတော်နဲ့ နိုင်ငံသားများ အကျိုးစီးပွားအတွက် မှန်ကန်တဲ့ စေတနာနဲ့ ပူးပေါင်းပါဝင်ဆောင်ရွက် နိုင်ကြပါစေ။ ပြည်သူများအတွက် အမြဲတမ်းတာဝန်ရှိတဲ့ ပြည်သူ့ကိုယ်စားလှယ်များ ဖြစ်တာနဲ့အညီ ပြည့်စုံခိုင်မာတဲ့ ဥပဒေများ ထွက်ပေါ်လာရေး၊ ပြည်သူတွေရဲ့ လူမှုစီးပွားဘဝဖွံ့ဖြိုးတိုးတက်ရေးနဲ့ နယ်မြေ ဒေသအလိုက် အခြေခံလိုအပ်ချက်များ ပိုမိုတိုးတက်ကောင်းမွန်လာစေရေးတို့အတွက် ကြိုးစားဆောင်ရွက် ပေးနိုင်ကြပါစေ။ ပြည်ထောင်စုလွှတ်တော်ကိုယ်စားလှယ်များအားလုံး ၂၀၂၀ ခု နှစ်သစ်မှာ ကျန်းမာရွှင်လန်း စွာနဲ့ ပြန်လည်တွေ့ဆုံနိုင်ကြပါစေကြောင်း ဆုမွန်ကောင်းတောင်းရင်း နှုတ်ဆက်လိုက်ပါတယ်။ အားလုံးကို ကျေးဇူးတင်ပါတယ်ခင်ဗျာ။</speech>
</section>
</discussion>
<postface>
<title>ပြည်ထောင်စုလွှတ်တော် နာယက က အစည်းအဝေး (၁၅)ရက်မြောက်နေ့ အစီအစဉ် ပြီးဆုံးကြောင်းနှင့် ဒုတိယအကြိမ်ပြည်ထောင်စုလွှတ်တော် (၁၄)ကြိမ်မြောက် ပုံမှန်အစည်းအဝေး ပြီးမြောက်ကြောင်း</title>
<speech type='speaker'>အစီအစဉ်(၁၀) ဖြစ်ပါတယ်။ လွှတ်တော် ကိုယ်စားလှယ်များခင်ဗျား။ ယခု ဒုတိယအကြိမ် ပြည်ထောင်စုလွှတ်တော် (၁၄)ကြိမ်မြောက်ပုံမှန်အစည်းအဝေး (၁၅)ရက်မြောက်နေ့ ကျင်းပ ပြီးစီးပြီ ဖြစ်ပါတယ်။ (၁၃၈၁ ခုနှစ်၊ နတ်တော်လပြည့်ကျော် ၉ ရက်) ၂၀၁၉ ခုနှစ်၊ ဒီဇင်ဘာလ ၂၀ ရက် (သောကြာနေ့) ၁၁:၃၀ ဒုတိယအကြိမ် ပြည်ထောင်စုလွှတ်တော် (၁၄)ကြိမ်မြောက်ပုံမှန် အစည်းအဝေး အောင်မြင်စွာပြီးမြောက်ပြီဖြစ်ကြောင်း ကြေညာပါတယ်။</speech>
<speech type='mc'>ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type='mc'>ပြည်ထောင်စုလွှတ်တော် ကိုယ်စားလှယ်များအားလုံး ထွက်ခွာနိုင် ကြပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် (၁၄)ကြိမ်မြောက်ပုံမှန်အစည်းအဝေး (၁၅)ရက်မြောက် နေ့နှင့် ဒုတိယအကြိမ် ပြည်ထောင်စုလွှတ်တော် (၁၄) ကြိမ်မြောက်ပုံမှန်အစည်းအဝေးကို နံနက် ၁၁:၃၀ နာရီတွင် ရပ်နားပါသည်။</speech>
</postface>
</transcript>
</doc>