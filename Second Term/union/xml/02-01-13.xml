<doc>
<docinfo>
<docno>02-01-13.xml</docno>
<pdf>02-01-13.pdf</pdf>
<term value='02'>ဒုတိယအကြိမ်</term>
<session value='01' />
<sittingday value='13' />
<legislature value='union'>ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး (၁၃)ရက်မြောက်နေ့မှတ်တမ်း</title>
<date value='25-03-2016'>၁၃ရရ ခုနှစ်၊ တပေါင်းလပြည့်ကျော် ၂ ရက် (၂၀၁၆ ခုနှစ်၊ မတ်လ ၂၅ ရက်)(သောကြာနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် ပထမပုံမှန်အစည်းအဝေး (၁၃)ရက်မြောက်နေ့ကို နံနက် ၁၀:ဝဝ နာရီင်ကျင်းပ ပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type='mc'>လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စု လွှတ်တော် ပထမပုံမှန်အစည်းအဝေးရဲ့ (၁၃)ရက်မြောက်နေ့ အစီအစဉ် စတင်ပါတော့မယ်။ ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type='speaker'>အားလုံးမင်္ဂလာပါ။</speech>
<speech type='mc'>အားလုံးထိုင်နိုင်ကြပါပြီခင်ဗျား။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type='speaker'>ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယ အကြိမ် ပြည်ထောင်စုလွှတ်တော် ပထမပုံမှန်အစည်းအဝေး (၁၃)ရက်မြောက်နေ့မှာ ပြည်ထောင်စုလွှတ်တော် ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စု လွှတ်တော်ကိုယ်စားလှယ်ဦးရေ စုစုပေါင်း ၆၅၃ ဦးရှိပြီး ဒီကနေ့ အစည်းအဝေးကို ၆၄၆ ဦး တက်ရောက် ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေစုစုပေါင်းရဲ့ ၉၈.၉၃ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)</speech>
<title>ပြည်ထောင်စုလွှတ်တော် (၁၃)ရက်မြောက်နေ့အစည်းအဝေး အစီအစဉ်ကြေညာခြင်း</title>
<speech type='speaker'>လွှတ်တော်ကိုယ်စားလှယ်များခင်ဗျား။ ပထမပုံမှန်အစည်းအဝေး (၁၃)ရက် မြောက်နေ့ကို လွှတ်တော်ကိုယ်စားလှယ်များထံ ဖြန့်ဝေထားတဲ့ အစီအစဉ်အတိုင်း ဆက်လက်ဆောင်ရွက် ပါ့မယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော်ကိုယ်စားလှယ်များ ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type='speaker'>အစီအစဉ်(၄) ဖြစ်ပါတယ်။ ဒီကနေ့အစည်းအဝေးကို မတက်ရောက်နိုင်တဲ့ လွှတ်တော်ကိုယ်စားလှယ်များအတွက် ပြည်ထောင်စုလွှတ်တော်ကိုယ်စားလှယ်များ စိစစ်ရေးကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id='1157'>ဦးမင်းဦး(အတွင်းရေးမှူး၊ ကိုယ်စားလှယ်များစိစစ်ရေးကော်မတီ)</mp>လေးစားအပ်ပါတဲ့ ပြည်ထောင်စုလွှတ်တော် နာယကကြီးခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး (၁၃)ရက်မြောက်နေ့ ၂၅-၃-၂၀၁၆ ရက်နေ့မှာ အစည်းအဝေးသို့ တက်ရောက် နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား ပဲခူးတိုင်းဒေသကြီး မဲဆန္ဒနယ် အမှတ်(၆)မှ အမျိုးသားလွှတ်တော်ကိုယ်စားလှယ် ပြည်ထောင်စုလွှတ်တော် ကိုယ်စားလှယ်စိစစ်ရေးကော်မတီ အတွင်းရေးမှူး ဖြစ်သူ ကျွန်တော် ဦးမင်းဦးမှ ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များမှာ- ဒေါ်မာမာခိုင် သထုံ၊ - ဦးတင်အေး မက်မန်း၊ - ဦးစိုင်းခတ္တိယ မိုင်းဆတ် နဲ့ - ဦးဟင်နရီဗန်ထီးယူ ချင်း-၃ တို့ဖြစ်ပါတယ်။ ယခင်က ခွင့်ပန်ကြားသဖြင့် ခွင့်ပြုထားသူ ၃ ဦးနှင့် ယနေ့ ခွင့်ပန်ကြားသူ ၄ ဦး ဖြစ်တဲ့ အတွက် စုစုပေါင်းခွင့်ပန်ကြားသူ ရ ဦးဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ ခွင့်ပန်ကြား သူများကို ခွင့်အဖြစ် သတ်မှတ်ခွင့်ပြု ပေးနိုင်ပါရန် လေးစားစွာ တင်ပြအပ်ပါတယ်ခင်ဗျား။</speech>
<speech type='speaker'>ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type='speaker'>လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး (၁၃)ရက်မြောက်နေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅၃ ဦး၊ ယခင်က ခွင့်ပြုထားသူ ၃ ဦး၊ ယနေ့ ခွင့်ပန်ကြား၍ ခွင့်ပြုထားသူ ၄ ဦး ဖြစ်တဲ့အတွက် ခွင့်ပြုထားသူ စုစုပေါင်း ရ ဦး ဖြစ်ပြီး ခွင့်မဲ့ပျက်ကွက်သူ မရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type='speaker'>ပြည်ထောင်စုလွှတ်တော်က သဘောတူတဲ့အတွက် လွှတ်တော်ကိုယ်စားလှယ် များ အစည်းအဝေး တက်ရောက်မှုအခြေအနေတင်ပြချက်ကို ပြည်ထောင်စုလွှတ်တော်ဆိုင်ရာ နည်းဥပဒေ ၄ နည်းဥပဒေခွဲ(ခ)အရ အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value = 'Order'>
<title>တိုင်းဒေသကြီးနှင့် ပြည်နယ်အတွင်းရှိ ခရိုင်၊ မြို့၊ ရပ်ကွက်၊ ကျေးရွာအုပ်စုနှင့် ကျေးရွာများ တိုးချဲ့ခြင်း၊ ပယ်ဖျက်ခြင်း၊ နယ်နိမိတ်ဧရိယာပြင်ဆင်ခြင်းနှင့် အမည်ပြောင်းလဲပြင်ဆင်ဖွဲ့စည်းခြင်းတို့ကို တင်ပြခြင်းနှင့် လွှတ်တော်က မှတ်တမ်းတင်ခြင်း</title>
<speech type='speaker'>ပြည်ထောင်စုလွှတ်တော်ကိုယ်စားလှယ်များခင်ဗျား။ ပြည်ထောင်စုလွှတ်တော်၌ မှတ်တမ်းတင်နိုင်ရန် နိုင်ငံတော်သမ္မတရုံးရဲ့ ၂၁-၃-၂၀၁၆ ရက်စွဲပါစာအမှတ်၊ ၁၀၇(၁)/၈/သမ္မတရုံးဖြင့် ပေးပို့ထားတဲ့ တိုင်းဒေသကြီးနှင့် ပြည်နယ်အတွင်းရှိ ခရိုင်၊ မြို့၊ ရပ်ကွက်၊ ကျေးရွာအုပ်စုနဲ့ ကျေးရွာများ တိုးချဲ့ခြင်း၊ ပယ်ဖျက်ခြင်း၊ နယ်နိမိတ်ဧရိယာ ပြင်ဆင်ခြင်းနဲ့ အမည်ပြောင်းလဲ ပြင်ဆင်ဖွဲ့စည်းခြင်း စာမိတ္တူကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ ယခု လွှတ်တော်သို့ တင်ပြပါ့မယ်- ကရင်ပြည်နယ်၊ မြဝတီခရိုင်၊ မြဝတီမြို့နယ်၊ မြဝတီမြို့တွင် ရပ်ကွက် ၅ ရပ်ကွက် အမည် ပြောင်းလဲပြင်ဆင်ဖွဲ့စည်းပြီး ရပ်ကွက် ၂ ရပ်ကွက် တိုးချဲ့ဖွဲ့စည်းခြင်းနဲ့ ဘားအံခရိုင်၊ ဘားအံ မြို့နယ်၊ စံဖရီးကျေးရွာအုပ်စုတွင် ငြိမ်းချမ်းသာယာကျေးရွာ ၁ ရွာ တိုးချဲ့ပြင်ဆင်ဖွဲ့စည်းခြင်း၊ စစ်ကိုင်းတိုင်းဒေသကြီးအတွင်း ကန့်ဘလူခရိုင်နဲ့ ရွှေဘိုခရိုင်တို့အား ပြင်ဆင်ဖွဲ့စည်းခြင်း၊ ယင်းမာပင်ခရိုင်၊ ယင်းမာပင်မြို့နယ်နဲ့ ပုလဲမြို့နယ်၊ ကလေးခရိုင်၊ ကလေးမြို့နယ်နဲ့ မင်းကင်း မြို့နယ်၊ ကသာခရိုင်၊ ကသာမြို့နယ်၊ ကောလင်းမြို့နယ်၊ ကန့်ဘလူခရိုင်၊ ကန့်ဘလူမြို့နယ်၊ ခန္တီးခရိုင်၊ ခန္တီးမြို့နယ်၊ ရွှေဘိုခရိုင်၊ ဝက်လက်မြို့နယ်တို့တွင် ကျေးရွာ ၃၂ ရွာ တိုးချဲ့ဖွဲ့စည်းခြင်း၊ ဖောင်းပြင်မြို့နယ်၊ ဖောင်းပြင်မြို့ရှိ ရပ်ကွက် ၁ ရပ်ကွက်နဲ့ ကျေးရွာ ၁ ရွာ နယ်နိမိတ်ဧရိယာ ပြင်ဆင်ဖွဲ့စည်းခြင်း၊ ပဲခူးတိုင်းဒေသကြီး၊ တောင်ငူခရိုင်၊ ရေတာရှည်မြို့နယ်တွင် ရပ်ကွက် ၄ ရပ်ကွက်ပါဝင်တဲ့ ရေနီမြို့နှင့် ရပ်ကွက် ၅ ရပ်ကွက်ပါဝင်တဲ့ မြို့လှမြို့ တို့အား တိုးချဲ့ ဖွဲ့စည်းပြီး ကျေးရွာအုပ်စု ၃ အုပ်စုနဲ့ ကျေးရွာ ၂၃ ရွာတို့ကို ပယ်ဖျက်ခြင်းနဲ့ ပဲခူးခရိုင်၊ ကဝမြို့နယ်တွင် အောင်ပင်သာ ကျေးရွာအုပ်စု ၁ အုပ်စု တိုးချဲ့ပြင်ဆင်ဖွဲ့စည်းခြင်း၊ ရှမ်းပြည်နယ်၊ တောင်ကြီးခရိုင်၊ တောင်ကြီးမြို့နယ်တွင် နောင်လေကျေးရွာအုပ်စုမှ မြေဧရိယာ ၃၃၅.၈၈၆ ဧက၊ ထီဖောင်းကျေးရွာအုပ်စုမှ မြေဧရိယာ ၆၂.၄၅၈ ဧက၊ စုစုပေါင်းမြေဧရိယာ ၃၉၈.၃၄၄ ဧက တို့ကို တောင်ကြီးမြို့ နယ်နိမိတ်ဧရိယာအတွင်းသို့လည်းကောင်း၊ ဘန့်ဘွေး ကျေးရွာအုပ်စုမှ မြေဧရိယာ ၃၄.၁၄ ဧကကို အေးသာယာမြို့နယ် နယ်နိမိတ်ဧရိယာအတွင်း သို့လည်းကောင်း ထည့်သွင်းဖွဲ့စည်းခြင်းနဲ့ နောင်လေ၊ ထီဖောင်းနဲ့ ဘန့်ဘွေးကျေးရွာအုပ်စု နယ်နိမိတ်ဧရိယာများ ပြင်ဆင်ဖွဲ့စည်းခြင်း၊ ဧရာတီတိုင်းဒေသကြီးအတွင်း ပုသိမ်ခရိုင်၊ ငပုတောမြို့နယ်တွင် ငပုတောမြို့၌ ရပ်ကွက် ၂ ရပ်ကွက် တိုးချဲ့ဖွဲ့စည်းခြင်း၊ ကျေးရွာသုံးရွာ ပယ်ဖျက်ခြင်း၊ ရပ်ကွက် ၁ ရပ်ကွက်၊ ကျေးရွာအုပ်စု ၁ အုပ်စု နယ်နိမိတ်ဧရိယာ ပြင်ဆင်ဖွဲ့စည်းခြင်းနဲ့ ကျေးရွာအုပ်စု ၁ အုပ်စု အမည်ပြောင်းလဲ ပြင်ဆင် ဖွဲ့စည်းခြင်း၊ ဟင်္သာတခရိုင်၊ လေးမျက်နှာမြို့နယ်တွင် ခတ္တုနဲ့ သောင်ဘုတ်ကျေးရွာအုပ်စု ၂ အုပ်စု တိုးချဲ့ပြင်ဆင်ဖွဲ့စည်းခြင်း တို့ဖြစ်ပါတယ်။ အဆိုပါ တိုင်းဒေသကြီးနဲ့ ပြည်နယ်အတွင်းရှိ ခရိုင်၊ မြို့နယ်၊ မြို့၊ ရပ်ကွက်၊ ကျေးရွာအုပ်စုနဲ့ ကျေးရွာများ တိုးချဲ့ခြင်း၊ ပယ်ဖျက်ခြင်း၊ နယ်နိမိတ်ဧရိယာပြင်ဆင်ခြင်းနဲ့ အမည်ပြောင်းလဲ ပြင်ဆင်ဖွဲ့စည်း ခြင်းတို့ကို ပြည်ထောင်စုလွှတ်တော်ဆိုင်ရာ ဥပဒေပုဒ်မ ၅၈ အရ လွှတ်တော်က မှတ်တမ်းတင်ကြောင်း ကြေညာပါတယ်။ အပြည့်အစုံကို နောက်ဆက်တွဲဖြင့်ဖော်ပြထားပါသည်။</speech>
<title>ပြည်ထောင်စုလွှတ်တော် နာယက က နိုင်ငံတော်သမ္မတအဖြစ်ရွေးချယ်တင်မြှောက် ခံထားရသူက အဆိုပြုတင်ပြသော ပြည်ထောင်စုရွေးကောက်ပွဲကော်မရှင် အဖွဲ့ဝင် ဦးရေနှင့် ဥက္ကဋ္ဌ၊ အဖွဲ့ဝင်များ၏အမည်စာရင်းကို လွှတ်တော်သို့ တင်ပြခြင်း</title>
<speech type='speaker'>အစီအစဉ်(၆) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ ပြည်ထောင်စုရွေးကောက်ပွဲကော်မရှင် ဥပဒေပုဒ်မ ၆ ပါ ပြဋ္ဌာန်းသတ်မှတ်ချက်အရ ကော်မရှင်အသစ် ဖွဲ့စည်းရမှာ ဖြစ်ပါတယ်။ အဆိုပါ ပြဋ္ဌာန်းသတ်မှတ်ချက်အရ နိုင်ငံတော်သမ္မတအဖြစ်ရွေးချယ် တင်မြှောက်ခံထားရသူထံမှ ပြည်ထောင်စုရွေးကောက်ပွဲကော်မရှင်ကို ဖွဲ့စည်းပုံအခြေခံဥပဒေပုဒ်မ ၃၉၈ ပုဒ်မခွဲ(က)၊ ပြည်ထောင်စု လွှတ်တော်ဆိုင်ရာဥပဒေပုဒ်မ ၃၄ တို့နဲ့အညီ ဥက္ကဋ္ဌ အပါအဝင် အဖွဲ့ဝင် ၅ ဦး ဖြင့် ဖွဲ့စည်းနိုင်ရန် လွှတ်တော်ရဲ့ သဘောတူညီချက်ရယူနိုင်ရေးအတွက် အမည်စာရင်းကို ၂၀၁၆ ခုနှစ်၊ မတ်လ ၂၄ ရက်စွဲပါစာဖြင့် ပြည်ထောင်စုလွှတ်တော်သို့ ပေးပို့တင်ပြထားပါတယ်။ နိုင်ငံတော်သမ္မတအဖြစ် ရွေးချယ်တင်မြှောက်ခံထားရသူက တင်ပြထားတဲ့ ပြည်ထောင်စုရွေးကောက်ပွဲ ကော်မရှင် ဥက္ကဋ္ဌနဲ့ အဖွဲ့ဝင်များအဖြစ် ခန့်အပ်တာဝန်ပေးသင့်တဲ့ ပုဂ္ဂိုလ် ၅ ဦးရဲ့ အမည်စာရင်းကို ပြည်ထောင်စုလွှတ်တော်ဆိုင်ရာ နည်းဥပဒေ ၂ရ နည်းဥပဒေခွဲ(က)နဲ့အညီ လွှတ်တော်သို့ တင်ပြပါ့မယ် ဦးလှသိန်း၊ ၂။ ဦးအောင်မြင့်၊ ၃။ ဦးစိုးရယ်၊ ၄။ ဦးထွန်းခင်၊ ဦးလှတင့် တို့ဖြစ်ပါတယ်။ အထက်ပါ ပုဂ္ဂိုလ် ၅ ဦးအနက်မှ ဦးလှသိန်းအား ဥက္ကဋ္ဌအဖြစ် တာဝန်ပေးအပ်ဖို့လိုပါကြောင်း နိုင်ငံတော်သမ္မတအဖြစ် ရွေးချယ်တင်မြှောက်ခံထားရသူက ပြည်ထောင်စုလွှတ်တော်သို့ အဆိုပြု တင်ပြထား ပါတယ်။</speech>
<title>အထက်ပါကိစ္စနှင့်စပ်လျဉ်း၍ ကန့်ကွက်လိုသည့် လွှတ်တော်ကိုယ်စားလှယ်ရှိပါက အမည်စာရင်း တင်သွင်းနိုင်ကြောင်း ကြေညာခြင်း</title>
<speech type='speaker'>ပြည်ထောင်စုလွှတ်တော် ကိုယ်စားလှယ်များခင်ဗျား။ နိုင်ငံတော်သမ္မတ အဖြစ် ရွေးချယ်တင်မြှောက်ခံထားရသူထံမှ အဆိုပြု တင်ပြထားတဲ့ ပြည်ထောင်စုရွေးကောက်ပွဲကော်မရှင် အဖွဲ့ ဥက္ကဋ္ဌအပါအဝင် အဖွဲ့ဝင် ၅ ဦးရဲ့ အမည်စာရင်းကို ယနေ့အစည်းအဝေးအပြီးမှာ ကိုယ်စားလှယ် များထံ ဖြန့်ဝေပေးမှာ ဖြစ်ပါတယ်။ ဒါ့အပြင် ပြည်ထောင်စုရွေးကောက်ပွဲကော်မရှင်ဥက္ကဋ္ဌနဲ့ အဖွဲ့ဝင်များအဖြစ် ခန့်အပ်တာဝန်ပေးလိုတဲ့ ပုဂ္ဂိုလ်များရဲ့ ကိုယ်ရေးအချက်အလက်မှတ်တမ်း တစ်စုံစီကိုလည်း လွှတ်တော်အတွင်းရှိ သက်ဆိုင်ရာ ပါတီအလိုက် ဆက်သွယ်ရန် တာဝန်ပေးထားတဲ့ လွှတ်တော်ကိုယ်စားလှယ်များနဲ့ တပ်မတော်သားလွှတ်တော် ကိုယ်စားလှယ်အစုအဖွဲ့ ကိုယ်စားလှယ်တို့အနေနဲ့ ဒီနေ့ အစည်းအဝေးပြီးချိန်မှာ ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ လာရောက်ထုတ်ယူနိုင်ပါတယ်။ အဆိုပါ ပြည်ထောင်စုရွေးကောက်ပွဲကော်မရှင် ဥက္ကဋ္ဌနဲ့ အဖွဲ့ဝင်များရဲ့ အမည်စာရင်း တင်ပြချက်နဲ့ စပ်လျဉ်းပြီး ခန့်အပ်ရန်သဘောတူကြောင်း ကြေညာခြင်း သို့မဟုတ် ကန့်ကွက်လိုတဲ့ လွှတ်တော်ကိုယ်စားလှယ် ရှိပါက ကန့်ကွက်ကြောင်း အဆိုတင်သွင်းခြင်းတို့ကို ၂၀၁၆ ခုနှစ်၊ မတ်လ ၂၈ ရက် (တနင်္လာနေ့)မှာ ကျင်းပ ပြုလုပ်မယ့် ပြည်ထောင်စုလွှတ်တော်အစည်းအဝေးမှာ ဆောင်ရွက်မှာဖြစ်ပါတယ်။ နိုင်ငံတော်သမ္မတအဖြစ် ရွေးချယ်တင်မြှောက်ခံထားရသူက တင်ပြထားတဲ့ ပြည်ထောင်စုရွေးကောက်ပွဲ ကော်မရှင် ဥက္ကဋ္ဌနဲ့ အဖွဲ့ဝင်များထဲက ပုဂ္ဂိုလ်တစ်ဦးဦးဟာ နိုင်ငံတော်ဖွဲ့စည်းပုံအခြေခံဥပဒေပုဒ်မ ၃၉၈ ပုဒ်မခွဲ(ခ)ပါ သတ်မှတ်ထားတဲ့ အရည်အချင်းများနဲ့ ပြည့်စုံမှုမရှိကြောင်း သက်သေအထင်အရှားပြ၍ ကန့်ကွက်လိုတဲ့ လွှတ်တော်ကိုယ်စားလှယ်များရှိပါက မနက်ဖြန် ၂၆-၃-၂၀၁၆ ရက်နေ့ (စနေနေ့) ညနေ ၄ နာရီ (၁၆၀၀ နာရီ) နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည် စာရင်း ပေးပို့နိုင်ကြောင်း ကြေညာပါတယ်။</speech>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး (၁၃)ရက်မြောက်နေ့ ရပ်နားကြောင်းနှင့် (၁၄)ရက်မြောက်နေ့ ကျင်းပမည့် နေ့ရက်နှင့်ကြေညာခြင်း ။</title>
<speech type='speaker'>ပြည်ထောင်စုလွှတ်တော် ကိုယ်စားလှယ်များခင်ဗျား။ ပထမပုံမှန်အစည်းအဝေး (၁၃)ရက်မြောက်နေ့ အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေးရဲ့ (၁၄)ရက်မြောက်နေ့ကို ၂၀၁၆ ခုနှစ်၊ မတ်လ ၂၈ ရက် (တနင်္လာနေ့) နံနက် ၁၀ နာရီ ကျင်းပပြုလုပ်မည်ဖြစ်ကြောင်းနဲ့ ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type='mc'>ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type='mc'>အားလုံး ထွက်ခွာနိုင်ကြပါပြီခင်ဗျား။ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး (၁၃)ရက်မြောက်နေ့ </speech>
</postface>
</transcript>
</doc>
