<doc>
<docinfo>
<docno>02-04-04.xml</docno>
<pdf>02-04-04.pdf</pdf>
<term value="02">ဒုတိယအကြိမ်</term>
<session value="04" />
<sittingday value="04" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေး စတုတ္ထနေ့မှတ်တမ်း</title>
<date>၁၃၇၈ ခုနှစ်၊ တပို့တွဲလဆန်း ရ ရက် (၂၀၁ရ ခုနှစ်၊ ဖေဖော်ဝါရီလ ၃ ရက်)(သောကြာနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် စတုတ္ထပုံမှန်အစည်းအဝေး စတုတ္ထနေ့ ကို မွန်းလွဲ ၁၃:၃၀ နာရီင်ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေးရဲ့ စတုတ္ထနေ့ အစီအစဉ် စတင်ပါတော့မယ်။ ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါ။</speech>
<speech type="mc">အားလုံးထိုင်နိုင်ကြပါပြီ ခင်ဗျား။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေး စတုတ္ထနေ့မှာ ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စု လွှတ်တော်ကိုယ်စားလှယ်ဦးရေ စုစုပေါင်း ၆၄ရ ဦးရှိပြီး ဒီကနေ့ အစည်းအဝေးကို ၅၂၉ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၈၁.၇၆ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့ အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)တို့အရ အစည်း အဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် စတုတ္ထနေ့ အစည်းအဝေး အစီအစဉ်ကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျာ။ ဒုတိယအကြိမ် ပြည်ထောင်စု လွှတ်တော် စတုတ္ထပုံမှန်အစည်းအဝေး စတုတ္ထနေ့ အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေ ထားတဲ့အတိုင်း ဆက်လက်ဆောင်ရွက်ပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များ ခွင့်ပန်ကြားခြင်းနှင့် အစည်းအဝေးတက်ရောက်မှု အခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="852">ဦးမင်းဦး(အတွင်းရေးမှူး၊ ကိုယ်စားလှယ်များစိစစ်ရေးကော်မတီ)</mp>လေးစားအပ်ပါတဲ့ ပြည်ထောင်စုလွှတ်တော် နာယကကြီးခင်ဗျား။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေး စတုတ္ထနေ့ ၃-၂-၂၀၁ရ ရက်နေ့မှာ အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ကိုယ်စား ပဲခူးတိုင်းဒေသကြီး မဲဆန္ဒနယ်အမှတ်(၆)မှ အမျိုးသား လွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီ အတွင်းရေးမှူး ဖြစ်သူ ကျွန်တော် ဦးမင်းဦးက ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက် နိုင်ခြင်းမရှိတဲ့ ပြည်ထောင်စုလွှတ်တော်ကိုယ်စားလှယ်များမှာ - - ဦးဖုံးတိန့် - ဦးဇာနည်မင်း ရွှေကူ၊ - ဒေါ်စန်းစန်းအိ မိုးညှင်း၊ - ဦးအောင်သိန်း ဗန်းမော်၊ ဦးကျင့်ရှင်းထန် တီးတိန်၊ - ဦးခမ်ခန့်ထန် - ဦးပါထန်း - ဦးမြင့်ကြည် ကသာ၊ - ဦးထွန်းဝင်း ကျွန်းလှ၊ - ဦးမြင့်ထွန်း တန့်ဆည်၊ - ဦးမျိုးဇော်အောင် ကောလင်း၊ - ဒေါ်တင်တင်ရီ ကျွန်းစု၊ - ဦးအောင်စိုး သရက်ချောင်း၊ အုတ်တွင်း၊ ပေါက်ခေါင်း၊ ကျောက်ကြီး၊ ဒိုက်ဦး၊ ရွှေကျင်၊ ပခုက္ကူ၊ - ဒေါ်ချိုချို - ဒေါ်နီနီဒွန်း - ဒေါက်တာခင်စိုးစိုးကြည် - ဦးမြင့်ငွေ - ဦးဘုန်းမြင့်အောင် - ဦးစောသလေးစော - ဦးပိုက်ကို - ဦးကျော်ကြီး(ခ) ဦးအုန်းခင် - ဦးရဲထွန်းဝင်း - ဦးနိုင်ထူးအောင် - ဦးလှဌေးဝင်း - ဦးသန်းစိုး - ဦးသောင်းအေး - ဦးငြိမ်းသစ်(ခ) ဦးသောင်းထွန်း - ဒေါက်တာခင်ဆောင် - ဦးဦးလှစော - ဒေါ်နီနီမေမြင့် - ဒေါက်တာမေဝင်းမြင့် - ဒေါက်တာဝေဖြိုးအောင် - ဒေါ်စုစုလွင် - သူရဦးသက်ဆွေ - ဒေါက်တာခင်မောင်မောင် - ဦးဘိုဘိုဦး - ဦးမြင့်လွင် ဦးကျော်မင်း - ဒေါ်အေးမြမြမျိုး - ဦးမောင်မောင်ဦး နွားထိုးကြီး၊ ဇေယျာသီရိ၊ သာစည်၊ ပျော်ဘွယ်၊ မဟာအောင်မြေ၊ ကျိုက်ထို၊ မြောက်ဦး၊ တောင်ကုတ်၊ မရမ်းကုန်း၊ သာကေတ၊ ကိုကိုးကျွန်း၊ ဒဂုံမြို့သစ်(မြောက်ပိုင်း)၊ စမ်းချောင်း၊ တွံတေး၊ ကမာရွတ်။ ကျောက်တန်း၊ အင်းစိန်၊ တာမွေ၊ မင်္ဂလာဒုံ၊ မှော်ဘီ၊ - ဦးဝင်းမြင့် - ဦးအောင်လှိုင်ဝင်း - ဦးအောင်ဝင်း - ဦးအောင်ကျော်ကျော်ဦး - ဦးလွင်ကိုလတ် - ဦးတင်အေး - ဦးစိုင်းမောင်ပွင့်(ခ) ဦးအောင်ပွင့် - ဒေါက်တာစိုင်းမောက်ခမ်း ဦးကျင်ဝမ်း - ဦးဌေးလွင်(ခ) ဦးဒီလုံး - ဦးစဲကီကော် - ဦးစိုင်းကျော်မိုး - ဦးစိုင်းဘသိန်း - ဦးအောင်မင်း - ဗိုလ်မှူးချုပ်တင်စန်းနိုင် ဦးနိုင်ကိုကို - ဦးဂျေယာဂူ - ဦးစောချစ်ဦး - ဦးစောဘီစံသိန်းမြင့် - ဦးဂင်ကမ်းလျန် - ဒေါ်ကျိန်ငိုက်မန် - ဦးမာန်လောမောင်း - ဦးတင်မောင်ဝင်း - ဦးရဲထွဋ် - ဦးဇော်မင်း - ဦးခင်မျိုးဝင်း - ဦးဟန်ဝင်းသိန်း သန်လျင်၊ မက်မန်း၊ တန့်ယန်း၊ လားရှိုး၊ ဟိုပန်၊ နမ့်စန်၊ မိုင်းခတ်၊ မိုင်းပန်၊ လင်းခေး၊ ဇလွန်၊ တပ်မတော်သား၊ ကချင်-၁၂၊ ကချင်-၁၊ ကရင်-၃၊ ကရင်-၉၊ ချင်း-၅၊ ချင်း-၇၊ ချင်း-၈၊ စစ်ကိုင်း-၁၀။ စစ်ကိုင်း -၅၊ စစ်ကိုင်း-၆၊ တနင်္သာရီ-၁၂၊ တနင်္သာရီ-၄၊ - ဦးဥက္ကာမင်း တနင်္သာရီ-၈၊ - ဦးအောင်သိန်း ပဲခူး-၁၂၊ - ဦးအေးချို ပဲခူး-၉၊ - ဦးမြမင်းဆွေ မကွေး-၉၊ - ဦးအောင်ကြည်ညွန့် မကွေး-၄) ဦးစိုးအောင် မန္တလေး-၁၁။ - ဒေါ်နွယ်နွယ်အောင် မွန်-၂၊ - ဦးလင်းတင်ဌေး - ဦးစိုးသီဟ(ခ) မောင်တူး မွန်၁၀၊ - ဒေါ်မြတ်သီတာထွန်း - ဦးကျော်ကျော် - ဦးအေးသာအောင် - ဦးဖေချစ် ရန်ကုန်-၉၊ - ဒေါက်တာမြတ်ဉာဏစိုး ရန်ကုန်-၃၊ - ဦးစိုင်းထွန်းအောင် ရှမ်း-၂၊ - ဦးစိုင်းစံအောင် ရှမ်း-၁၂၊ - ဦးစိုးမိုး ဧရာဝတီ-၁၊ - ဦးဆန်းမြင့် ဧရာဝတီ-၃၊ - ဦးထိန်ဝင်း - ဦးသိမ်းဆွေ - ဒေါ်မေသန်းနွဲ့ ဧရာဝတီ-၁၁ နှင့် - ဗိုလ်မှူးချုပ်ခင်မောင်အေး တပ်မတော်သား တို့ဖြစ်ကြပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၂၉ ဦး ရှိပြီး၊ ယနေ့ ခွင့်ပန်သူ ၈၉ ဦးဖြစ်တဲ့အတွက် စုစုပေါင်းခွင့်ပန်ကြားသူ ၁၁၈ ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနဲ့ ယနေ့ခွင့်ပန်ကြားသူ ပြည်ထောင်စုလွှတ်တော်ကိုယ်စားလှယ် ၈၉ ဦးအား ခွင့်အဖြစ် သတ်မှတ်ခွင့်ပြုပေးနိုင်ပါရန် လေးစားစွာ တင်ပြပန်ကြားအပ်ပါတယ်ခင်ဗျား။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေး စတုတ္ထနေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၄ရ ဦး၊ ယခင်က ခွင့်ပြုထားသူ ၂၉ ဦး၊ ယနေ့ခွင့်ပန်ကြား၍ ခွင့်ပြုထားသူ ၈၉ ဦး ဖြစ်တဲ့အတွက် ခွင့်ပြုထားသူ စုစုပေါင်း ၁၁၈ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို ပြည်ထောင်စုလွှတ်တော်ဆိုင်ရာ နည်းဥပဒေ ၄ နည်းဥပဒေခွဲ (ခ) အရ အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Motion">
<motion>
<title>နိုင်ငံတော်သမ္မတထံမှ ပေးပို့ထားသော ရခိုင်ပြည်နယ် လူမှုစီးပွားဘဝဖွံ့ဖြိုးတိုးတက်ရေးအတွက် ၂၀၁၆ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေပါ သီးသန့်ရန်ပုံငွေမှ ကျပ်သန်း ၃,၆၅၆.၈၂၀ ခွဲဝေသုံးစွဲမည့်ကိစ္စရပ်များနှင့်စပ်လျဉ်း၍ သက်ဆိုင်ရာပြည်ထောင်စုအဆင့် အဖွဲ့အစည်းဝင်များက လွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာနက တာဝန်ယူဆောင်ရွက်မယ့် ရခိုင်ပြည်နယ် လူမှုစီးပွားဘဝဖွံ့ဖြိုး တိုးတက်ရေးအတွက် ၂၀၁၆ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေပါ သီးသန့်ရန်ပုံငွေမှ ကျပ်သန်း ၃,၆၅၆.၈၂၀ ခွဲဝေသုံးစွဲမည့် ကိစ္စရပ်များနဲ့ စပ်လျဉ်းပြီး နိုင်ငံတော်သမ္မတထံမှ ပြည်ထောင်စု လွှတ်တော် နာယကထံသို့ နိုင်ငံတော်သမ္မတရုံးရဲ့ ၃၁-၁-၂၀၁ရ ရက်စွဲပါစာအမှတ်၊ ၃(၁)/၁/သမ္မတရုံးဖြင့် ပေးပို့ထားပြီး မိတ္တူကို ကိုယ်စားလှယ်များထံ ကြိုတင်ဖြန့်ဝေထားပါတယ်။ ယင်းကိစ္စနဲ့စပ်လျဉ်းပြီး သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက လွှတ်တော်သို့ ရှင်းလင်းတင်ပြမှာ ဖြစ်ပါတယ်။ ဦးစွာ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="11">ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော် နာယကကြီးခင်ဗျား။ ၂၀၁၆-၂၀၁ရ ဘဏ္ဍာရေးနှစ်အတွင်း ရခိုင်ပြည်နယ် လူမှုစီးပွားရေးဘဝ တိုးတက်ရေးအတွက် ပြည်နယ်အတွင်းရှိ မြို့နယ် ၁၆ မြို့နယ်မှာ ဒေသဖွံ့ဖြိုးရေး လမ်းတံတားလုပ်ငန်း ၁၈ ခု ဆောင်ရွက်နိုင်ရေးအတွက် သီးသန့်ရန်ပုံငွေမှ ခွင့်ပြုပေးနိုင်ပါရန် ပြည်ထောင်စု လွှတ်တော်သို့ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနကိုယ်စား ဒုတိယဝန်ကြီး ကျွန်တော် ဦးလှကျော်မှ ရှင်းလင်းတင်ပြပါ့မယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ ရခိုင်ပြည်နယ် တည်ငြိမ် အေးချမ်းမှုနဲ့ ဖွံ့ဖြိုးတိုးတက်ရေး အကောင်အထည်ဖော်ရေးကော်မတီကို နိုင်ငံတော်သမ္မတရုံးရဲ့ ၂၀၁၆၊ မေ ၃၀ ရက်၊ ရက်စွဲပါအမိန့်ကြော်ငြာစာ (၂၃/၂၀၁၆)ဖြင့် ဖွဲ့စည်းခဲ့ပါတယ်။ အဆိုပါဗဟိုကော်မတီရဲ့ (၁/၂၀၁၇) အစည်းအဝေးကို ၂၀၁ရ ခုနှစ်၊ ဇန်နဝါရီလ ၁ ရက်နေ့မှာ ကျင်းပပြုလုပ်ခဲ့ပါတယ်။ အစည်းအဝေးရဲ့ ညှိနှိုင်း ဆုံးဖြတ်ချက်အရ ရခိုင်ပြည်နယ် လူမှုစီးပွားရေးဘဝ ဖွံ့ဖြိုးတိုးတက်ရေးအတွက် ဒေသဖွံ့ဖြိုးရေးလမ်း၊ တံတားလုပ်ငန်းပေါင်း ၁၈ ခု ဆောင်ရွက်သွားနိုင်ရေးအတွက် စိုက်ပျိုးရေး၊ မွေးမြူရေးနှင့် ဆည်မြောင်း ဝန်ကြီးဌာနမှ Focal Ministry အဖြစ် တာဝန်ယူဆောင်ရွက်သွားရန် ဆုံးဖြတ်ခဲ့ပါတယ်။ မြို့နယ်အလိုက် ဆောင်ရွက်မယ့် လမ်း၊ တံတားများနဲ့ ကုန်ကျစရိတ်များကို တင်ပြပါ့မယ်။ စစ်တွေမြို့နယ်အတွက် ငတောက်တက် ကျေးရွာအဝင်လမ်း ကွန်ကရစ်ခင်းခြင်း၊ ၎င်းလမ်းပေါ်ရှိ ရေပြွန် ၂ စင်း တည်ဆောက်ခြင်းအတွက် ကျပ် ၁၈၈.၄၄ သန်း၊ ပုဏ္ဏားကျွန်းမြို့နယ် စေတီရင်း-နတ်ဆိပ်-မင်းဂံတန်းစွယ်-ကျော်ဇံ-တန်းခိုး ကျေးရွာချင်းဆက်လမ်း ကွန်ကရစ်ခင်းခြင်း ၄၄၅.၇၃၀၊ ပေါက်တောမြို့နယ် ပေါက်တော-လက်ပံပြားလမ်း ကွန်ကရစ်ခင်းခြင်း ကျပ် ၁၂၂.၉၈ သန်း၊ မြောက်ဦးမြို့နယ်အတွက် ဆင်အိုးချေ-လေညှင်းတောင်(အထက်)-လေညှင်းတောင်(အောက်) ကျောက်တလား မြေသားလမ်းပေါ်တွင် ရေပြွန် ၁၀ စင်း တည်ဆောက်ခြင်းနဲ့ မြေသားလမ်းဖောက်လုပ်ခြင်းအတွက် ကျပ် ၉၇.၃၆ သန်း၊ ကျောက်တော်မြို့နယ်အတွက် ကျောက်တော်- စပါးဆိပ်-င/ထရံလမ်း မြေသားလမ်းပေါ်တွင် ရေပြွန် ၁၀ စင်း တည်ဆောက်ခြင်းနဲ့ မြေသားလမ်းဖောက်လုပ်ခြင်းအတွက် ကျပ် ၁၂၄.၈ သန်း၊ မင်းပြားမြို့နယ်အတွက် မင်းပြား- စမ္ဘလေလမ်း ကျောက်ချောခင်းခြင်းနဲ့ ကွန်ကရစ်တံတား ၂ စင်း တည်ဆောက်ခြင်းအတွက် ကျပ် ၁၃၅.၉၃ သန်း၊ မြေပုံမြို့နယ်အတွက် မြေပုံ-အငူလမ်း ကွန်ကရစ်ခင်းခြင်း ကျပ် ၇၆.၈၅ သန်း၊ မောင်တော မြို့နယ်အတွက် ရွှေဇား-ကညင်ချောင်းလမ်း ကွန်ကရစ်ခင်းခြင်း ၂၄၅.၉၂ သန်း၊ ဘူးသီးတောင်မြို့နယ် အတွင်း ဘူးသီးတောင်-အငူမော်လမ်း ကွန်ကရစ်ခင်းခြင်းနဲ့ ရေပြွန် ၁၀ စင်း တည်ဆောက်ခြင်း ၁၉၉.၄၄ သန်း၊ ကျောက်ဖြူမြို့နယ်အတွင်း ပြွန်ခေါင်းချောင်းတံတားမှ ကျွဲတဲကျေးရွာချင်းဆက်လမ်း ကျောက်ချော ခင်းခြင်းနဲ့ ၎င်းလမ်းပေါ်တွင် ကွန်ကရစ်တံတား ၂ စင်း၊ ရေပြွန် ၂ စင်း ဆောက်လုပ်ခြင်းတွက် ကျပ် ၉၈.၉၅ သန်း၊ ရမ်းဗြဲမြို့နယ်အတွင်း သင်းပန်းချိန်-တောကြား-ဆေးသမား-သစ်ပုတ်ချိန် ကျောက်ချောခင်းခြင်း၊ ကွန်ကရစ်တံတား ၃ စင်း၊ ရေပြွန် ၁၅ စင်း ဆောက်လုပ်ခြင်း အတွက် ကျပ် ၂၈၂.၄၄ သန်း၊ မာန်အောင် မြို့နယ်အတွင်း သာယာကုန်း-ကန်ထောက်-မောင်းမကန်လမ်း ကျောက်ချောခင်းခြင်းနဲ့ ရေပြွန် ၅ စင်း ဆောက်လုပ်ခြင်း ကျပ် ၁၃၉.၁၁ သန်း၊ အမ်းမြို့နယ်အတွင်း ရှောက်ခြုံ -ကမ်းထောင်းကြီးလမ်း ကွန်ကရစ် ခင်းခြင်းနှင့် ရေပြွန် ၁၀ စင်း တည်ဆောက်ခြင်းတွက် ကျပ် ၃၈၈.၈၈ သန်း၊ သံတွဲမြို့နယ်အတွင်း တံခွန်တိုင်ဘိုးဝကုန်း-ဂုံမင်းချောင်း-တောင်ပေါက်လမ်း ကျောက်ချောခင်းခြင်း၊ ကွန်ကရစ်တံတား ၃ စင်းနဲ့ ရေပြွန် ၈ စင်း တည်ဆောက်ခြင်းအတွက် ကျပ် ၃၀၃.၄၂ သန်း၊ တောင်ကုတ်မြို့နယ်အတွင်း ရွာမ-ပန်းတန်းလမ်း ကွန်ကရစ်ခင်းခြင်းနဲ့ Box Culvert ၅ စင်း တည်ဆောက်ခြင်းအတွက် ကျပ် ၇၆၁.၅ရ သန်း၊ ဂွမြို့နယ် အတွင်း ကမ်းသာယာ-မဒါ့ကြောလမ်း ကျောက်ချောလမ်းပေါ်တွင် ကွန်ကရစ်တံတား ၃ စင်း တည်ဆောက်ခြင်းအတွက် ကျပ် ၄၅.၀ သန်း၊ စုစုပေါင်း ကျပ် ၃,၆၅၆.၈၂ သန်း တို့ဖြစ်ပါတယ်။ အထက်ပါဒေသဖွံ့ဖြိုးရေးအတွက် လမ်း၊ တံတားလုပ်ငန်း ၁၈ ခု ဆောက်ရွက်နိုင်ရန် လိုအပ်သော ရန်ပုံငွေကို သီးသန့်ရန်ပုံငွေမှ ကျခံသုံးစွဲခွင့်ပြုနိုင်ပါရန် စီမံကိန်းနဲ့ ဘဏ္ဍာရေးဝန်ကြီးဌာနရဲ့ သဘောထားကို ရယူခဲ့ပါတယ်။ သီးသန့်ရန်ပုံငွေမှ လွှဲပြောင်းကျခံသုံးစွဲခြင်းကို ၂၀၁၆ ခုနှစ်၊ ပြည်ထောင်စု၏ ဘဏ္ဍာငွေ အရအသုံးဆိုင်ရာဥပဒေကို ပြင်ဆင်သည့်ဥပဒေပုဒ်မ ၄ (က) (၂) တွင် ဘဏ္ဍာရေးနှစ်အတွင်း မသုံးစွဲလျှင် မဖြစ်သည့်အထူးကိစ္စရပ်ဖြစ်ပါကပြည်ထောင်စုအစိုးရအဖွဲ့၏ထောက်ခံချက်အရ ပြည်ထောင်စုလွှတ်တော်၏ အတည်ပြုချက်ဖြင့် ခွင့်ပြုသောအသုံးစရိတ်ဖြစ်ခြင်းဟု ပြဋ္ဌာန်းထားပါကြောင်း၊ ယင်းပြဋ္ဌာန်းမှုနှင့်အညီ စီမံဆောက်ရွက်သွားရန်ဖြစ်ပါကြောင်း စီမံကိန်းနဲ့ ဘဏ္ဍာရေးဝန်ကြီးဌာနမှ သဘောထားပြန်ကြားလာမှု ရှိပါတယ်။ သို့ဖြစ်တဲ့အတွက် လုပ်ထုံးလုပ်နည်းနဲ့အညီ ပြည်ထောင်စုအစိုးရအဖွဲ့ စီးပွားရေးကော်မတီသို့ တင်ပြခဲ့ပါတယ်။ စီးပွားရေးရာကော်မတီမှ ၁၈-၁-၂၀၁ရ ရက်နေ့တွင် ကျင်းပပြုလုပ်သည့် စီးပွားရေးရာ ကော်မတီ အစည်းအဝေးအမှတ်စဉ်(၂/၂၀၁၇)မှ ပြည်ထောင်စုအစိုးရအဖွဲ့အစည်းအဝေးသို့ ဆက်လက် တင်ပြရန် ဆုံးဖြတ်ခဲ့တဲ့အတွက် ၁၉-၁-၂၀၁ရ ရက်နေ့မှာ ကျင်းပပြုလုပ်သည့် ပြည်ထောင်စုအစိုးရအဖွဲ့ အစည်းအဝေးအမှတ်စဉ် (၂/၂၀၁၇)သို့ တင်ပြခဲ့တဲ့အခါမှာ ပြည်ထောင်စုအစိုးရအဖွဲ့မှ သဘောတူခွင့်ပြုချက် ရရှိခဲ့ပြီးဖြစ်ပါတယ်။ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနမှ တာဝန်ယူ၍ ရခိုင်ပြည်နယ် လူမှုစီးပွား ဘဝဖွံ့ဖြိုးတိုးတက်ရေးအတွက် မြို့နယ်ပေါင်း ၁၆ မြို့နယ်တွင် ဒေသဖွံ့ဖြိုးရေး လမ်း၊ တံတားလုပ်ငန်း ၁၈ ခု ဆောင်ရွက်နိုင်ဖို့အတွက် လိုအပ်တဲ့ငွေကျပ် ၃,၆၅၆.၈၂ သန်းကို သီးသန့်ရန်ပုံငွေမှ ကျခံသုံးစွဲ နိုင်ရေးအတွက် ပြည်ထောင်စုအစိုးရအဖွဲ့၏ ခွင့်ပြုချက် ရရှိခဲ့ပြီးဖြစ်ပါ၍ ၂၀၁၆ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေကို ပြင်ဆင်သည့်ဥပဒေပုဒ်မ ၄ (က)(၂) ပြဋ္ဌာန်းချက်နဲ့အညီ ပြည်ထောင်စု လွှတ်တော်၏ အတည်ပြုချက် ရယူပေးနိုင်ရေးအတွက် နိုင်ငံတော်သမ္မတမှ ပြည်ထောင်စုလွှတ်တော် နာယကထံသို့ ၃၁-၁-၂၀၁ရ ရက်စွဲပါစာအမှတ်၊ ၃(၁)/၁/သမ္မတရုံးဖြင့် ပေးပို့ခဲ့ခြင်း ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ အထက်ပါ ရခိုင်ပြည်နယ် ဖွံ့ဖြိုး တိုးတက်ရေးအတွက် ဆောင်ရွက်မည့်ကိစ္စရပ်များသည် ရခိုင်ပြည်နယ်တစ်ခုတည်းသာမက နိုင်ငံတော်ရဲ့ တည်ငြိမ်အေးချမ်းရေးအတွက်ပါ အရေးပါတဲ့ကိစ္စရပ်ဖြစ်တဲ့အလျောက် ရခိုင်ပြည်နယ် တည်ငြိမ်အေးချမ်းမှုနဲ့ ဖွံ့ဖြိုးတိုးတက်ရေး အကောင်အထည်ဖော်မှု ဗဟိုကော်မတီအနေဖြင့် အထူးကိစ္စတစ်ရပ်အဖြစ် ဆောင်ရွက် သွားရန် ဆုံးဖြတ်ခဲ့ခြင်းဖြစ်ပါတယ်။ သို့ဖြစ်ပါ၍ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနမှ တာဝန်ယူ အကောင်အထည်ဖော်ဆောင်ရွက်ရန်ဖြစ်တဲ့ ရခိုင်ပြည်နယ် လူမှုစီးပွားဘဝ ဖွံ့ဖြိုးတိုးတက်ရေး အတွက် ဒေသဖွံ့ဖြိုးရေး လမ်း၊ တံတားလုပ်ငန်း ၁၈ ခု အတွက် လိုအပ်သောငွေကျပ် ၃,၆၅၆.၈၂ သန်းအား သီးသန့်ရန်ပုံငွေမှ ကျခံသုံးစွဲခွင့်ပြုနိုင်ရေးအား ပြည်ထောင်စုလွှတ်တော်မှ ခွင့်ပြု အတည်ပြုပေးနိုင်ပါရန် အတွက် လေးစားစွာ တင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး စီမံကိန်းနှင့်ဘဏ္ဍာရေးဝန်ကြီးဌာနက ရှင်းလင်းရန်ရှိက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့်ဘဏ္ဍာရေးဝန်ကြီးဌာန)</agency>လေးစား အပ်ပါသော နာယကကြီးနှင့် လွှတ်တော်ကိုယ်စားလှယ်များခင်ဗျား။ ရခိုင်ပြည်နယ် လူမှုစီးပွားဘဝ ဖွံ့ဖြိုး တိုးတက်ရေးလုပ်ငန်းများအတွက် မြို့နယ် ၁၆ မြို့နယ်တွင် ဒေသဖွံ့ဖြိုးရေး လမ်း၊ တံတားလုပ်ငန်း ၁၈ ခု ဆောင်ရွက်နိုင်ရေး သီးသန့်ရန်ပုံငွေမှ ကျခံသုံးစွဲရန်ကိစ္စရပ်နှင့်စပ်လျဉ်း၍ ကျွန်တော် စီမံကိန်းနှင့် ဘဏ္ဍာရေး ဝန်ကြီးဌာန ဒုတိယဝန်ကြီး ဦးမောင်မောင်ဝင်းမှ ဖြည့်စွက်ရှင်းလင်း တင်ပြပါမယ်။ သီးသန့်ရန်ပုံငွေ ဆိုသည်မှာ ပြည်ထောင်စု၏ အရအသုံးခန့်မှန်းခြေငွေစာရင်းတွင် မမျှော်လင့်သော ကိစ္စရပ်များနှင့် အရေးပေါ်ကိစ္စရပ်များအတွက် သုံးစွဲနိုင်ရန် သီးသန့်လျာထားပေးသော အသုံးစရိတ် တစ်ရပ်ဖြစ်ပါတယ်။ သီးသန့်ရန်ပုံငွေကို စီမံကိန်းနှင့်ဘဏ္ဍာရေးဝန်ကြီးဌာန ရသုံးမှန်းခြေငွေစာရင်းဦးစီး ဌာန၏ အသုံးစရိတ်ကော်လံအောက်မှာ လျာထားရပြီး သုံးစွဲခွင့်ပြုတဲ့အခါမှာတော့ သုံးစွဲတဲ့ဝန်ကြီးဌာန သို့မဟုတ် တိုင်းဒေသကြီး/ ပြည်နယ်များကို လွှဲပြောင်းသုံးစွဲစေရပါတယ်။ ဒါကြောင့်မို့လို့ ကျွန်တော်တို့ တက်ရောက်လာအောက်သို့ တက် ဘဏ္ဍာရေးနှစ် ကုန်ဆုံးတဲ့ော့ သက်ဆိုင်ရာသုံးစွဲသူ ပြည်ထောင်စုဝန်ကြီးဌာန သို့မဟုတ် တိုင်းဒေသကြီး/ ပြည်နယ်အစိုးရအဖွဲ့များရဲ့ အသုံးစရိတ်အဖြစ်နဲ့ ၎င်းတို့ကို မူလကခွဲဝေချထားပေးတဲ့ အသုံးစရိတ်အပြင် ထပ်ပြီးတော့သုံးနိုင်တဲ့ အသုံးစရိတ်အဖြစ်နဲ့ ပါဝင်သွားတဲ့သဘော ဖြစ်ပါတယ်။ ဒီလိုသီးသန့်ရန်ပုံငွေက လွှဲပြောင်းကျခံသုံးစွဲခြင်းနဲ့စပ်လျဉ်း၍ ၂၀၁၆ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေ အပိုင်း ၄ သီးသန့်ရန်ပုံငွေ ပုဒ်မ ၂ရ ပုဒ်မခွဲ(က) ပုဒ်မခွဲငယ်(၁)မှာ ကြိုတင် မမျှော်မှန်းနိုင်သော သဘာဝဘေးအန္တရာယ်များအတွက် အသုံးစရိတ်ဖြစ်ခြင်းဟုလည်းကောင်း၊ ပုဒ်မ ၂ရ ပုဒ်မခွဲ(ခ)မှာ သီးသန့်ရန်ပုံငွေမှာကျခံသုံးစွဲခြင်းကို ပြည်ထောင်စုအစိုးရအဖွဲ့၏ ဆုံးဖြတ်ချက်အရသာ ခွင့်ပြုရမည်ဟုလည်းကောင်း ပြဋ္ဌာန်းထားပါတယ်။ တစ်ဖန် ၂၀၁၆ ခုနှစ်၊ ပြည်ထောင်စု၏ ဘဏ္ဍာငွေ အရအသုံးဆိုင်ရာဥပဒေကို ပြင်ဆင်သည့်ဥပဒေ ပုဒ်မ ၂ရ ပုဒ်မခွဲ(က) ပုဒ်မခွဲငယ်(၂)မှာ ဘဏ္ဍာရေးနှစ် အတွင်း မသုံးစွဲလျှင်မဖြစ်သည့် အထူးကိစ္စရပ်ဖြစ်ပါက ပြည်ထောင်စုအစိုးရအဖွဲ့၏ ထောက်ခံချက်အရ ပြည်ထောင်စုလွှတ်တော်၏ အတည်ပြုချက်ဖြင့်ခွင့်ပြုသော အသုံးစရိတ်ဖြစ်ခြင်းဟု ပြဋ္ဌာန်းထားပါတယ်။ နာယကကြီးခင်ဗျား။ ရခိုင်ပြည်နယ်လူမှုစီးပွားဘဝ ဖွံ့ဖြိုးတိုးတက်ရေးလုပ်ငန်းများအတွက် မြို့နယ် (၁၆)မြို့နယ်တွင် ဒေသဖွံ့ဖြိုးရေးလမ်း၊ တံတားလုပ်ငန်း ၁၈ ခု၊ ဆောင်ရွက်ရန်လိုအပ်သော ရန်ပုံငွေကျပ် ၃,၆၅၆.၈၂၀ သန်းမှာ ၂၀၁၆-၂၀၁ရ ခု ဘဏ္ဍာရေးနှစ် စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီး ဌာနနှင့် ရခိုင်ပြည်နယ်အစိုးရအဖွဲ့တို့ရဲ့ မူလခန့်မှန်းခြေငွေစာရင်းများမှာလည်းကောင်း၊ ပြုပြင်ပြီးခန့်မှန်းခြေ ငွေစာရင်းများမှာလည်းကောင်း ပါဝင်ခြင်းမရှိခဲ့ပါ။ ဒေသ၏ လက်ရှိအခြေအနေအရ ဦးစားပေး ဆောင်ရွက် ပေးရမည့်လုပ်ငန်းများ ဖြစ်ပါသဖြင့် မသုံးစွဲလျှင်မဖြစ်သည့် အထူးကိစ္စရပ်အဖြစ် ပြည်ထောင်စုအစိုးရအဖွဲ့၏ ထောက်ခံချက်အရ ပြည်ထောင်စုလွှတ်တော်သို့ တင်ပြအတည်ပြုချက်ရယူပြီး သီးသန့်ရန်ပုံငွေမှ တောင်းခံ သုံးစွဲခြင်းဖြစ်သည်ကို တွေ့ရှိရပါသည်။ ၂၀၁၆-၂၀၁ရ ခု၊ ဘဏ္ဍာရေးနှစ်အတွက် သီးသန့်ရန်ပုံငွေ ကျပ် ၁၀၀ ဘီလီယံ ရှိသည့်အနက် ၂၀၁ရ ခုနှစ်၊ ဇန်နဝါရီလကုန်အထိ ခွင့်ပြုပြီးပမာဏမှာ ကျပ် ၅၅.၉၇၀ ဘီလီယံ ဖြစ်ပါတယ်။ ထို့ကြောင့် ကျပ် ၄၄.၀၃၀ ဘီလီယံ ကျန်ရှိပါကြောင်း တင်ပြအပ်ပါတယ်။ သို့ဖြစ်ပါ၍ ပြည်ထောင်စုအစိုးရအဖွဲ့၏ ထောက်ခံချက်ဖြင့်ပေးပို့ထားသော စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနက သုံးစွဲမည့် သီးသန့်ရန်ပုံငွေကျပ် ၃,၆၅၆.၈၂၀ သန်းကို ပြည်ထောင်စုလွှတ်တော်မှ အတည်ပြုပေးနိုင်ပါရန် လေးစားစွာ တင်ပြအပ်ပါတယ်။ အားလုံးကိုကျေးဇူးတင်ပါတယ်။</speech>
<title>အထက်ပါကိစ္စနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်း တင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၆)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ သီးသန့်ရန်ပုံငွေမှ သုံးစွဲမယ့်လုပ်ငန်းများကို ၂၀၁၆ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကိုပြင်ဆင်သည့် ဥပဒေ ပုဒ်မ ၄ ပုဒ်မခွဲ(က)နဲ့အညီ ပြည်ထောင်စုလွှတ်တော်ရဲ့ ခွင့်ပြု အတည်ပြုချက် ရယူပြီးမှသာ ဆောင်ရွက်ရမှာ ဖြစ်ပါတယ်။ သီးသန့်ရန်ပုံငွေသုံးစွဲမှုနဲ့စပ်လျဉ်းပြီး ပြည်သူ့ငွေစာရင်းပူးပေါင်းကော်မတီ အပါအဝင် ဆွေးနွေးလိုတဲ့ လွှတ်တော်ကိုယ်စားလှယ်များရှိပါက ၇-၂-၂၀၁ရ ရက် (အင်္ဂါနေ့ မွန်းလွဲတစ်နာရီ (၁၃၀၀နာရီ) နောက်ဆုံး ထား၍ ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်း တင်သွင်းနိုင်ကြောင်းနဲ့ လွှတ်တော်ကိုယ်စားလှယ်များရဲ့ ဆွေးနွေးခြင်းအစီအစဉ်ကို ၈-၂-၂၀၁ရ ရက်တွင် ဆောင်ရွက်သွားမည် ဖြစ်ကြောင်း အသိပေးကြေညာပါတယ်။</speech>
</motion>
<motion>
<title>နိုင်ငံတော်သမ္မတထံမှ ပေးပို့ထားသော ရေအားလျှပ်စစ်ဓာတ်အားပေးစက်ရုံများ အလုံးစုံပြုပြင်မွမ်းမံရေး စီမံကိန်းဆောင်ရွက်ရန်အတွက်ဂျပန်နိုင်ငံ အပြည်ပြည်ဆိုင်ရာ ပူးပေါင်းဆောင်ရွက်ရေးအေဂျင်စီထံမှ ဂျပန်ယန်း ၁၀.၇၈ရ ဘီလီယံချေးယူရန် ကိစ္စနှင့်စပ်လျဉ်း၍ သက်ဆိုင်ရာပြည်ထောင်စုအဆင့် အဖွဲ့အစည်းဝင်များက လွှတ်တော်သို့ ရှင်းလင်းတင်ပြခြင်း ၊</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ လျှပ်စစ် နှင့် စွမ်းအင်ဝန်ကြီးဌာနက တာဝန်ယူဆောင်ရွက်မယ့် ရေအားလျှပ်စစ် ဓာတ်အားပေးစက်ရုံများ အလုံးစုံ ပြုပြင်မွမ်းမံရေးစီမံကိန်းအတွက် ဂျပန်နိုင်ငံအပြည်ပြည်ဆိုင်ရာ ပူပေါင်းဆောင်ရွက်ရေးအေဂျင်စီထံမှ ဂျပန်ယန်း ၁၀.၇၈ရ ချေးယူရေးကိစ္စနဲ့စပ်လျဉ်းပြီး ပြည်ထောင်စုလွှတ်တော်ရဲ့ အတည်ပြုချက်ရယူနိုင်ရန် နိုင်ငံတော်သမ္မတထံမှ ပြည်ထောင်စုလွှတ်တော်နာယကထံသို့ နိုင်ငံတော် သမ္မတရုံးရဲ့ ၃၁-၁-၂၀၁ရ ရက်စွဲပါ စာအမှတ်၊ ၃(၂)/၁/သမ္မတရုံးဖြင့် ပေးပို့ထားပြီး မိတ္တူကို ကိုယ်စားလှယ်များထံ ကြိုတင်ဖြန့်ဝေထားပါတယ်။ အဆိုပါ ပြည်ပချေးငွေရယူရေးနဲ့စပ်လျဉ်းပြီး သက်ဆိုင်ရာ ပြည်ထောင်စုအဆင့်အဖွဲ့အစည်းဝင် များက လွှတ်တော်သို့ ရှင်းလင်းတင်ပြမှာ ဖြစ်ပါတယ်။ ဦးစွာ လျှပ်စစ်နှင့်စွမ်းအင်ဝန်ကြီးဌာန ရှင်းလင်းတင်ပြဖို့ ဖြစ်ပါတယ်။</speech>
<speech><agency id="17">ဒေါက်တာထွန်းနိုင်(ဒုတိယဝန်ကြီး၊ လျှပ်စစ်နှင့်စွမ်းအင်ဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယကနှင့် ပြည်ထောင်စုလွှတ်တော် ကိုယ်စားလှယ်များ အားလုံး မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ လျှပ်စစ်နှင့်စွမ်းအင်ဝန်ကြီးဌာနက ဒုတိယ ဝန်ကြီး ဒေါက်တာထွန်းနိုင် ဖြစ်ပါတယ်။ ပြည်ထောင်စုလွှတ်တော်သို့ နိုင်ငံတော်သမ္မတက ပေးပို့ထားသော လျှပ်စစ်နှင့် စွမ်းအင်ဝန်ကြီးဌာနက ဆောင်ရွက်မည့် ရေအားပေးလျှပ်စစ်ဓာတ်အားပေးစက်ရုံများ အလုံးစုံ ပြုပြင်မွမ်းမံရေးစီမံကိန်းကို ဂျပန်နိုင်ငံအပြည်ပြည်ဆိုင်ရာပူးပေါင်းဆောင်ရွက်ရေး အေဂျင်စီထံမှ ဂျပန်ယန်း ၁၀.၇၈ရ ဘီလီယံ ချေးယူဆောင်ရွက်မည့်ကိစ္စအား ရှင်းလင်းတင်ပြသွားမှာ ဖြစ်ပါတယ်။ power point သုံး၍ ရှင်းလင်းခွင့်ပြုပါရန် တင်ပြအပ်ပါတယ်။ ၂၀၁၆ ခုနှစ်၊ နိုဝင်ဘာလ ၂ ရက်နေ့တွင် နိုင်ငံတော်အတိုင်ပင်ခံပုဂ္ဂိုလ် ဂျပန်နိုင်ငံသို့ အလည် အပတ်ခရီးသွားရောက်ခဲ့စဉ် ဂျပန်နိုင်ငံဝန်ကြီးချုပ်က ကတိပြု ပြောကြားခဲ့သည့်အတိုင်း ဂျပန်နိုင်ငံအနေဖြင့် မြန်မာနိုင်ငံ၏ ရေအားလျှပ်စစ်စက်ရုံများ ပြုပြင်မွမ်းမံရေးစီမံကိန်းအတွက် ဂျပန် ODA ချေးငွေအဖြစ် ဂျပန်ယန်း ၁၀.၇၈ရ ဘီလီယံ ထောက်ပံ့ရန် ဆုံးဖြတ်ခဲ့ကြောင်းကို နိုင်ငံခြားရေးဝန်ကြီးဌာနမှတစ်ဆင့် ၂၀၁၆ ခုနှစ်၊ ဒီဇင်ဘာလ ၂၃ ရက်နေ့တွင် အကြောင်းပြန်ကြားလာခဲ့ပါတယ်။ အဆိုပါစီမံကိန်းမှာ ဘီလူးချောင်း အမှတ်(၁)နှင့် ဆည်တော်ကြီးရေအားပေးလျှပ်စစ်စက်ရုံများကို အကြီးစားပြုပြင်မှုလုပ်ငန်းများ ဆောင်ရွက် သွားမှာဖြစ်ပါတယ်။ စက်ရုံ ၂ ရုံ၏ ပြုပြင်ရန်လိုအပ်သည့် ကိစ္စရပ်များကို JICA study team နှင့် ဝန်ကြီးဌာနမှ အင်ဂျင်နီယာများပူးပေါင်းကာ ၂၀၁၆ ခုနှစ်၊ ဇန်နဝါရီလ မှ အောက်တိုဘာလအထိ (၆) ကြိမ်တိုင်တိုင် သက်ဆိုင်ရာစက်ရုံများသို့သွားရောက်၍ အကြို လေ့လာစစ်ဆေးမှုများ ဆောင်ရွက်ခဲ့ကြတာဖြစ်ပါတယ်။ ဘီလူးချောင်းအမှတ် (၁) စက်ရုံ၏ အသေးစိတ်အချက်အလက်များကို power point မှာ တင်ပြထားတာ အဆိုပါစက်ရုံကို ဂျပန်နိုင်ငံ ODA ချေးငွေအဖြစ် ကယားပြည်နယ်တွင် ၁၉၈ရ ခုနှစ်၌ တည်ဆောက်ခဲ့ပြီး ၁၉၉၂ ခုနှစ်တွင် စတင်လည်ပတ်ခဲ့ရာ ယနေ့အထိ စက်၏သက်တမ်းမှာ ၂၅ နှစ်တာ ကာလအတွင်း အကြီးစားပြုပြင်မှုလုပ်ငန်းများ ဆောင်ရွက်နိုင်ခဲ့ခြင်း မရှိသေးပါ။ ယခုအခါ ဓာတ်အားပေးစက်များမှာ မကြာခဏ ချို့ယွင်းမှုများဖြစ်ပေါ်ပြီး စက်၏ စွမ်းဆောင်ရည် Efficiency ကျဆင်းလာခဲ့ပါတယ်။ ထို့အပြင် တပ်ဆင်ထားသော စက်ကိရိယာများကို မူရင်းထုတ်လုပ်သူများက အဆိုပါ ဒီဇိုင်းများအတိုင်း ဆက်လက်ထုတ်လုပ်ခြင်းမရှိသည့်အတွက် စက်အရန်ပစ္စည်းများ ဝယ်ယူ ဖြည့်တင်းရာတွင် ခက်ခဲသောကိစ္စရပ်များကို ကြုံတွေ့လာရတာဖြစ်ပါတယ်။ ဘီလူးချောင်းအမှတ် (၁) စက်ရုံမှာ ဘီလူးချောင်းပေါ်တွင် ရေအားလျှပ်စစ်စက်ရုံ ၃ ရုံအား ဆင့်ကဲတည်ဆောက်ထားသော စက်ရုံ ဖြစ်သည့် စက်ရုံ ၁၃ ရုံအနက် မြစ်၏ ထိပ်ဆုံးအပိုင်းတွင် တည်ရှိသောကြောင့် ဘီလူးချောင်းအမှတ်(၁) စက်ရုံ၏စက်များချို့ယွင်း၍ စက်များရပ်တန့်ရပါကအဆိုပါစက်ရုံမှ ထုတ်လုပ်မည့် ရေများလျော့နည်းသွားသည့် အတွက် ဘီလူးချောင်း၏ အောက်ခြေတွင် ဆက်လက်တည်ဆောက်ထားသော အခြားစက်ရုံ ၂ ရုံ ၏ ဓာတ်အားထုတ်လုပ်မှုများကိုပါ ထိခိုက်လာတာဖြစ်ပါတယ်။ သို့ပါ၍ ချောင်း၏ထိပ်ဆုံးတွင်တည်ရှိနေသည့် ဘီလူးချောင်းအမှတ်(၁) ၏ စက်များအား ပြုပြင်ရေး သည် စက်ရုံ ၃ ရုံစလုံး စွမ်းအားပြည့် လည်ပတ်နိုင်ရန်အတွက် အရေးပါသည့်အတွက် ဘီလူးချောင်း အမှတ်(၁) စက်ရုံအား မဖြစ်မနေပြင်ဆင်ရန် လိုအပ်လာတာဖြစ်ပါတယ်။ ထို့ပြင် အဆိုပါစက်ရုံ၏ စက်များမှာ ဂျပန်နိုင်ငံလုပ် Mitsubishi စက်များ ဖြစ်သည့်အတွက် ဂျပန်နိုင်ငံ၏ ချေးငွေဖြင့် ပြုပြင်ရန် ဆောင်ရွက်ရခြင်းဖြစ်ပါတယ်။ အလုံးစုံပြုပြင်မွမ်းမံခြင်းဆောင်ရွက်မည့် အဓိက စက်အစိတ်အပိုင်းများ ကို power point တွင် ဆက်လက်တင်ပြထားတာဖြစ်ပါတယ်။ oộondsdóoszəçê:qp: GQEcaosègodmode sgqdap:6) Turbine, Generator, Control Equipment şę Civil Facilities op: Communication Facilities op:0818: o mga3338:38:00 ပါဝင်တဲ့ စက်ပစ္စည်းများရဲ့ အစိတ်အပိုင်းများကို နောက်ဆက်တွဲပါ စလိုက်များမှာ အသေးစိတ် ဆက်လက် Sêgoos:oss geolowaop:1 Turbine, Generator, Control, Gate, Penstock Bloqəza: အဆောက်အဦများ၊ Civil အဆောက်အဦများ၊ ဆက်သွယ်ရေးအဆောက်အဦပစ္စည်းများ ပတ်သက်ပြီး ပြုပြင်ရမှာဖြစ်ပါတယ်။ အဆိုပါ ပြုပြင်ရမည့် လုပ်ငန်းများကို ၂၀၁၇-၂၀၁၈ ဘဏ္ဍာနှစ်မှ ၂၀၂၂-၂၀၂၃ ဘဏ္ဍာနှစ်အထိ ဆောက်ရွက်သွားရမှာဖြစ်ပါတယ်။ ဆည်တော်ကြီးရေအားလျှပ်စစ်စက်ရုံမှာ အာရှဖွံ့ဖြိုးရေးဘဏ်၏ ချေးငွေဖြင့် ၁၉၈၄ ခုနှစ်တွင် တည်ဆောက်ခဲ့ပြီး ၁၉၈၉ ခုနှစ်တွင် စတင်လည်ပတ်ခဲ့တဲ့စက်ရုံဖြစ်ပါတယ်။ ယနေ့အထိ စက်လည် ပတ်ပြီး သက်တမ်းမှာ ၂၈ နှစ်တာ ကာလရှိခဲ့ပြီး အကြီးစားပြုပြင်မှုလုပ်ငန်းများ ဆောင်ရွက်နိုင်ခဲ့ခြင်း မရှိပါ။ အဆိုပါစက်ရုံ၏ စက်များမှာလည်း ဂျပန်နိုင်ငံလုပ် Toshiba နှင့် Meidensha စက်များဖြစ်ပြီး ဂျပန်နိုင်ငံ၏ချေးငွေဖြင့် ပြန်လည်ပြုပြင်ရန် စီစဉ်ဆောင်ရွက်ရခြင်းဖြစ်ပါတယ်။ စက်ရုံရှိစက်များ၏ စက်စွမ်းရည်များ ကျဆင်းလာသည့်အပြင် စက်ရုံအတွင်းသို့ရေသွယ်ယူသည့် Penstock Gates တွင် ရေယိုစိမ့်မှု ဖြစ်နေသောကြောင့် စက်များအား ပြုပြင်ထိန်းသိမ်းမှုလုပ်ငန်းများ ဆောင်ရွက်ရာတွင်လည်း တ ယ်... SSSS စက်ရုံများ၏ စက်အစိတ်အပိုင်းအားလည်း အလုံးစုံပြန်လည်ပြုပြင်ရန် စီစဉ်ဆောင်ရွက်ရခြင်းဖြစ်ပါတယ်။ ပြုပြင်မွမ်းမံရန် လိုအပ်သည့်စက်ပစ္စည်း အစိတ်အပိုင်းများအားလည်း power point တွင် ဆက်လက် OSE goos:os odle: Turbine 3əçê: Generator saçê:1 Control Equipment sage:1 Civil Facilities များနှင့် Substation and Subtransmission Facilities များ၊ ရေယူအစိတ်အပိုင်းတွင်ပါဝင်သည့် Penstock Gates ၏ ဆက်စပ်ပစ္စည်းများ လဲလှယ်ခြင်းလုပ်ငန်းများကို ဆောင်ရွက်သွားမှာ ဖြစ်ပါတယ်။ အသေးစိတ်စာရင်းများကို ဆက်လက်ပြီး power point တွင် တင်ပြထားတာဖြစ်ပါတယ်။ ဆည်တော်ကြီးစက်ရုံ၏ ပြုပြင်မွမ်းမံခြင်းလုပ်ငန်းကို ၂၀၁၇-၂၀၁၈ ဘဏ္ဍာနှစ်မှ ၂၀၂၄-၂၀၂၅ ဘဏ္ဍာနှစ်အတွင်း ဆောင်ရွက်သွားမှာဖြစ်ပြီး ဘီလူးချောင်းအမှတ်(၁)နှင့် ဆည်တော်ကြီး ဓာတ်အားပေး စက်ရုံတို့၏ အဓိက စက်အစိတ်အပိုင်းများအား အကြီးစား ပြန်လည်ပြုပြင်ပြင်ဆင်ခြင်းအားဖြင့် စက်ရုံ ၂ ရုံ စလုံးက စက်စွမ်းအားပြည့် ပြန်လည်လည်ပတ်နိုင်မည်ဖြစ်ကာ စက်များ၏သက်တမ်းလည်း ယခုထက် ပိုမိုကြံ့ခိုင်ကြာရှည်လာကာ လျှပ်စစ်ဓာတ်အား ထုတ်လုပ်နိုင်မည်ဖြစ်သည့်အတွက် ပြည်သူများ၏ လျှပ်စစ် ဓာတ်အားလိုအပ်ချက်ကို တည်တည်ငြိမ်ငြိမ်ကောင်းမွန်စွာ ဖြည့်ဆည်းပေးနိုင်မည့် အကျိုးကျေးဇူးများ ဆက်လက်ရရှိလာမှာဖြစ်ပါတယ်။ ဂျပန်နိုင်ငံ၏ ODA ချေးငွေများမှာ ဆိုင်းငံ့ကာလ ၁၀ နှစ် ပြန်ဆပ်ကာလ နှစ် ၃၀၊ အတိုးနှုန်း ၀.၀၁ ရာခိုင်နှုန်းဖြစ်သည့်အတွက် အတိုးနှုန်းအထူးသက်သာစွာဖြင့် ဆောင်ရွက်နိုင်မည့် အစီအစဉ်ဖြစ်ပါတယ်။ သို့ဖြစ်ပါ၍ ဂျပန်နိုင်ငံအပြည်ပြည်ဆိုင်ရာပူးပေါင်းဆောင်ရွက်ရေးအေဂျင်စီထံမှ ဂျပန်ယန်း ၁၀.၇၈ရ ဘီလီယံ ချေးငွေရယူ၍ ရေအားလျှပ်စစ်ဓာတ်အားပေးစက်ရုံများ အလုံးစုံပြုပြင်မွမ်းမံရေး စီမံကိန်းအား အကောင်အထည်ဖော် ဆောင်ရွက်လိုခြင်းကို ပြည်ထောင်စုလွှတ်တော်က အတည်ပြုပေး နိုင်ပါရန် ရှင်းလင်းတင်ပြအပ်ပါတယ်။ ကျေးဇူးတင်ပါတယ်ခင်ဗျာ။ Power Point ကို နောက်ဆက်တွဲဖြင့် ဖော်ပြထားပါသည်။</speech>
<speech type="speaker">ဆက်လက်ပြီး စီမံကိန်းနှင့်ဘဏ္ဍာရေးဝန်ကြီးဌာန ရှင်းလင်းတင်ပြရန်ရှိက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့်ဘဏ္ဍာရေးဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော် နာယကကြီးနှင့်တကွ ဖိတ်ကြားထားသော ပြည်ထောင်စုအဆင့် ပုဂ္ဂိုလ်များ၊ လွှတ်တော်ကိုယ်စားလှယ်ကြီးများအားလုံး မင်္ဂလာအပေါင်းနဲ့ပြည့်စုံပါစေကြောင်း ဆုမွန်ကောင်း တောင်းအပ်ပါတယ်။ ကျွန်တော်ကတော့ စီမံကိန်းနှင့်ဘဏ္ဍာရေးဝန်ကြီးဌာန၊ ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ကျွန်တော့အနေနဲ့ ဂျပန်နိုင်ငံအစိုးရကိုယ်စား ဂျပန်နိုင်ငံ၊ အပြည်ပြည်ဆိုင်ရာပူးပေါင်း ဆောင်ရွက်ရေးအေဂျင်စီ JICA ထံမှ ရေအားလျှပ်စစ်ဓာတ်အားပေးစက်ရုံများ အလုံးစုံပြုပြင်မွမ်းမံရေး စီမံကိန်းအတွက် ODA ချေးငွေ ဂျပန်ယန်း ၁၀.၇၈ရ ဘီလီယံ ရယူနိုင်ရေးကိစ္စနှင့် စပ်လျဉ်းပြီး စီမံကိန်းနှင့် ဘဏ္ဍာရေးဝန်ကြီးဌာန ကိုယ်စား ရှင်းလင်းတင်ပြမှာဖြစ်ပါတယ်။ နာယကကြီးခင်ဗျား။ အဆိုပါချေးငွေဖြင့် ဆောင်ရွက်မည့်စီမံကိန်းမှာ ရေအားလျှပ်စစ်ဓာတ်အားပေး စက်ရုံများ အလုံးစုံပြုပြင်မွမ်းမံရေးစီမံကိန်းဖြစ်ပြီး လျှပ်စစ်နှင့် စွမ်းအင်ဝန်ကြီးဌာနက တာဝန်ယူဆောင်ရွက် သွားမယ့်စီမံကိန်း ဖြစ်ပါတယ်။ ဂျပန်နိုင်ငံ၊ အပြည်ပြည်ဆိုင်ရာ ပူးပေါင်းဆောင်ရွက်ရေးအေဂျင်စီ JICA ၏ အင် စည်းကမ်းချက်များက ခေါင်းငံသစ်၊ ဝန်ဆပ်ကာသ နှစ် ဖြင့် စစ်ပေါင်း ချေးငွေသက်တမ်း ၄၀ နှစ်ဖြစ်ပြီး အတိုးနှုန်း တစ်နှစ်ကို ၀.၀၁% ဖြစ်ပါတယ်။ အတိုးနှုန်းအတွက် တစ်နှစ်ကို နှစ်ကြိမ်အတိုးပေးရမှာဖြစ်ပြီးတော့ အရင်းငွေဟာ ဆိုင်းငံ့ကာလ ကုန်ဆုံးချိန်ကစပြီးတော့ တစ်နှစ်လျှင် နှစ်ကြိမ်နှုန်းဖြင့် ပေးဆပ်ရမှာဖြစ်ပါတယ်။ ချေးငွေရယူသုံးစွဲတဲ့သူဟာ လျှပ်စစ်နှင့် စွမ်းအင်ဝန်ကြီးဌာနက ဖြစ်သဖြင့် ပြန်လည်ပေးဆပ်သည့်အခါတွင်လည်း သတ်မှတ်ချက်များနဲ့အညီ ပြန်လည်ပေးဆပ်ရန် လျှပ်စစ်နှင့် စွမ်းအင်ဝန်ကြီးဌာနက တာဝန်ယူ ဆောင်ရွက်သွားရမှာဖြစ်ပါတယ်။ လေးစားအပ်ပါသော နာယကကြီးခင်ဗျား။ ၂၀၁၆ ခုနှစ်၊ ပြည်ထောင်စု၏ ဘဏ္ဍာငွေအရအသုံး ဆိုင်ရာ ဥပဒေပုဒ်မ ၁၀ နှင့် ပြည်သူ့ကြွေးမြီစီမံခန့်ခွဲမှုဥပဒေ ပုဒ်မ ၃ တို့မှာ ပြည်ထောင်စုအစိုးရအဖွဲ့သည် ပြည်ထောင်စုလွှတ်တော်၏ အတည်ပြုချက်ဖြင့် လုပ်ငန်းစီမံကိန်းတစ်ရပ်ရပ်၊ ပြည်ထောင်စုအစိုးရဌာန တစ်ခုခုအား ပြည်ပမှ ချေးယူခွင့်ပြုနိုင်သည်ဟု ပြဋ္ဌာန်းထားပါတယ်။ သို့ဖြစ်ပါ၍ ပြည်ထောင်စုလွှတ်တော်၏ အတည်ပြုချက်ရရှိနိုင်ရန် ယခုကဲ့သို့တင်ပြရခြင်း ဖြစ်ပါတယ်။ ယခုချေးငွေကို သက်သာသောချေးငွေ ဟုတ် မဟုတ် ဆန်းစစ်ရာမှာ Grant Element ၆၉.၂၁% ရရှိသဖြင့် သက်သာမှုရှိသော ချေးငွေဖြစ်ပါတယ်။ နိုင်ငံတကာစံနှုန်းသတ်မှတ်ချက်များအရ Grant Element ၃၅% နှင့်အထက်ရရှိပါက သက်သာမှုရှိသော ချေးငွေဟု သတ်မှတ်နိုင်ပါတယ်။ ၂၀၁၆ ခုနှစ်၊ သြဂုတ်လ ၁၉ ရက်နေ့မှာ ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် ဒုတိယပုံမှန်အစည်းအဝေး သတ္တမနေ့မှာ အတည်ပြုခဲ့သည့် ကာလလတ်ကြွေးမြီစီမံခန့်ခွဲမှု မဟာဗျူဟာ အပိုဒ် ၃၁ မှာလည်းပဲ ပြည်ပမှ ချေးငွေရယူခြင်းအတွက် ပြည်ထောင်စုအစိုးရအဖွဲ့၏ ခွင့်ပြုချက်နှင့် ပြည်ထောင်စုလွှတ်တော်၏ အတည်ပြုချက်တို့ဖြင့် နှစ်နိုင်ငံဖွံ့ဖြိုးမှုမိတ်ဖက်အဖွဲ့အစည်းများနှင့် အပြည်ပြည် ဆိုင်ရာ ငွေကြေးအဖွဲ့အစည်းများထံမှ သက်သာသောချေးငွေများကို ဦးစားပေးရမည် ဖြစ်ပါသည်ဟု ဖော်ပြထားချက်နဲ့လည်း ညီညွတ်မှုရှိပါတယ်။ ၂၀၁၆ ခုနှစ်၊ ဒီဇင်ဘာလ ၃၁ ရက်နေ့ရှိ နိုင်ငံတော်၏ ပြည်ပ ကြွေးမြီလက်ကျန်အခြေအနေမှာ ကျပ် ဘီလီယံ ၁၀,၆၅၃.၀၀ရ ရှိပြီး ပြည်ပကြွေးမြီနှင့် ဂျီဒီပီအချိုးဟာ ၁၃.၁% ရှိပါကြောင်း တင်ပြအပ်ပါတယ်။ သို့ဖြစ်ပါ၍ လျှပ်စစ်နှင့် စွမ်းအင်ဝန်ကြီးဌာနက အကောင်အထည်ဖော်ဆောင်ရွက်မည့် ရေအားလျှပ်စစ် ဓာတ်အားပေးစက်ရုံများ အလုံးစုံပြုပြင်မွမ်းမံရေးစီမံကိန်းအတွက် ဂျပန်ယန်း ၁၀.၇၈ရ ဘီလီယံ ရယူနိုင်ရေး ကိစ္စကို ပြည်ထောင်စုလွှတ်တော်က အတည်ပြုပေးနိုင်ရေးအတွက် ထောက်ခံတင်ပြအပ်ပါတယ် ခင်ဗျား။ အားလုံးကိုကျေးဇူးတင်ပါတယ်။</speech>
<title>အထက်ပါကိစ္စနှင့် စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ ချေးယူငွေနှင့် စပ်လျဉ်းပြီး ဆွေးနွေးလိုတဲ့ လွှတ်တော်ကိုယ်စားလှယ်ရှိပါက ၇- ၂ -၂၀၁ရ ရက်(အင်္ဂါနေ့) မွန်းလွဲ တစ်နာရီ (၁၃၀၀ နာရီ) နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည် စာရင်းတင်သွင်းနိုင်ကြောင်းနဲ့ လွှတ်တော်ကိုယ်စားလှယ်များရဲ့ ဆွေးနွေးခြင်းအစီအစဉ်ကို ၈-၂-၂၀၁ရ ရက်တွင် ဆောင်ရွက်သွားမည်ဖြစ်ကြောင်း အသိပေးကြေညာပါတယ်။</speech>
</motion>
</section>
<section value="Bill">
<bill>
<title>လွှတ်တော်နှစ်ရပ်သဘောကွဲလွဲသော ဥပဒေဘာသာပြန်ကော်မရှင်ဥပဒေကို ပြင်ဆင်သည့် ဥပဒေကြမ်းနှင့် စပ်လျဉ်း၍ တစ်ပိုဒ်ချင်းစီအလိုက်အတည်ပြုရန် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၉)ဖြစ်ပါတယ်။ လွှတ်တော်ကိုယ်စားလှယ်များ ခင်ဗျား။ လွှတ်တော် နှစ်ရပ်သဘောကွဲလွဲတဲ့ ဥပဒေဘာသာပြန်ကော်မရှင်ဥပဒေကို ပြင်ဆင်သည့် ဥပဒေကြမ်းနဲ့ စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက်အစီရင်ခံစာကို ၃၀-၁-၂၀၁ရ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော် စတုတ္ထပုံမှန်အစည်းအဝေးမှာ ဖတ်ကြားတင်ပြခဲ့ပြီး ဖြစ်ပါတယ်။ အဆိုပါ သဘောကွဲလွဲချက်များနဲ့စပ်လျဉ်းပြီး ပြင်ဆင်ချက်အဆို တင်သွင်းဆွေးနွေးလိုတဲ့ လွှတ်တော် ကိုယ်စားလှယ် အမည်စာရင်း ပေးပို့ခြင်းမရှိတဲ့အတွက် ဥပဒေကြမ်းပူးပေါင်းကော်မတီရဲ့ သဘောထား မှတ်ချက်ကိုအခြေခံပြီး လွှတ်တော်ရဲ့ အဆုံးအဖြတ် ရယူသွားမှာ ဖြစ်ပါတယ်။ လွှတ်တော်နှစ်ရပ်ရဲ့ အတည်ပြုချက်နဲ့ ဥပဒေကြမ်းပူးပေါင်းကော်မတီရဲ့ သဘောထားမှတ်ချက်တို့ ပါဝင်တဲ့ ပြင်ဆင်ချက်ဇယားကို ကိုယ်စားလှယ်များထံ ဖြန့်ဝေထားပါတယ်။ ဥပဒေကြမ်းပူးပေါင်းကော်မတီက လွှတ်တော်နှစ်ရပ် သဘောကွဲလွဲတဲ့ ဥပဒေကြမ်း၏ အပိုဒ်၊ အပိုဒ်ခွဲများနဲ့စပ်လျဉ်းပြီး ဥပဒေကြမ်း၏ အပိုဒ်၂ မှစ၍ အဆိုပြု တင်ပြဖို့ ဖြစ်ပါတယ်။</speech>
<speech><mp id="295">ဦးကျော်စိုးလင်း(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>လေးစားရပါသော ပြည်ထောင်စုလွှတ်တော် နာယကကြီးနဲ့တကွ ပြည်သူ့လွှတ်တော် ဒုတိယဥက္ကဋ္ဌ၊ လွှတ်တော်ကိုယ်စားလှယ်များ အားလုံးမင်္ဂလာအပေါင်းနဲ့ ပြည့်စုံပါစေကြောင်း ဦးစွာ နှုတ်ခွန်းဆက်သအပ်ပါတယ်။ ကျွန်တော်ကတော့ ပြည်ထောင်စုလွှတ်တော်၊ ဥပဒေကြမ်းပူးပေါင်းကော်မတီရဲ့ တွဲဖက်အတွင်းရေးမှူး ဖြစ်ပါတယ်။ ပြည်ထောင်စုလွှတ်တော် နာယကကြီးခင်ဗျား။ လွှတ်တော်နှစ်ရပ်သဘောထားကွဲလွဲတဲ့ ဥပဒေကြမ်းရဲ့ အပိုဒ်ပေါင်း ၆ ချက် ကွဲလွဲတာရှိပါတယ်။ ဥပဒေအပိုဒ် ၂ ပါ ဥပဒေပုဒ်မ ၄ ပုဒ်မခွဲ(ခ)ကို ပြည်ထောင်စု တရားသူကြီးချုပ်က အမည်စာရင်းပေးသွင်းသူတစ်ဦးဟု ပြည်သူ့လွှတ်တော်က အတည်ပြုပြဋ္ဌာန်းထား ပါတယ်။ အမျိုးသားလွှတ်တော်က အမည်စာရင်းပေးသွင်းသူတစ်ဦးဟု အတည်ပြုပြဋ္ဌာန်းချက်ပေါ်မှာ သဘောထားကွဲလွဲချက်ဖြစ်ခဲ့ပါတယ်။ ကျွန်တော်တို့ ဥပဒေကြမ်းပူးပေါင်းကော်မတီရဲ့ သဘောထားမှတ်ချက်မှာ ဆိုလို့ရှိရင် ပြည်ထောင်စုတရားသူကြီးချုပ်က အမည်စာရင်းပေးသွင်းသော ဥပဒေဘာသာပြန်လုပ်ငန်း ကျွမ်းကျင်သူနှစ်ဦးဟု သဘောထားကွဲလွဲချက်ကို ဥပဒေကြမ်းပူးပေါင်းကော်မတီ၏ ဥပဒေကြမ်း၏ အပိုဒ် ၂ ပါ ဥပဒေပုဒ်မ ၄ ပုဒ်မခွဲ(ခ)ကို ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း အတည်ပြု သင့်ပါကြောင်း လွှတ်တော်သို့ တင်ပြအပ်ပါတယ်ခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၂ ပါမူလဥပဒေပုဒ်မ ၄ ပုဒ်မခွဲ(ခ)ကို ဥပဒေကြမ်းပူးပေါင်းကော်မတီ၏ သဘောထားမှတ်ချက်အတိုင်း ပြင်ဆင်ရန်ဖြစ်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="295">ဦးကျော်စိုးလင်း(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>ပြင်ဆင် ချက်ဇယား အမှတ်စဉ်(၂) အပိုဒ် ၂ ပုဒ်မ ၄ ပုဒ်မခွဲ(ဂ)ကို ပြည်ထောင်စုရှေ့နေချုပ်က အမည်စာရင်း ပေးသွင်းသူ ငါးဦးဟု ပြည်သူ့လွှတ်တော်က အတည်ပြုထားပါတယ်။ အမျိုးသားလွှတ်တော်က ပြည်ထောင်စု ရှေ့နေချုပ်က အမည်စာရင်းပေးသွင်းသူ တစ်ဦးဟု အတည်ပြုထားတဲ့အတွက် လွှတ်တော်နှစ်ရပ် သဘော ထားကွဲလွဲခဲ့ပါတယ်။ ဥပဒေကြမ်းပူးပေါင်းကော်မတီက ပြည်ထောင်စုရှေ့နေချုပ်က အမည်စာရင်း ပေးသွင်း သော ဥပဒေဘာသာပြန်လုပ်ငန်း ကျွမ်းကျင်သူနှစ်ဦးဟု သဘောထားမှတ်ချက်ပေးထားပါတယ်။ သို့ဖြစ်ပါ၍ ဥပဒေကြမ်းပူးပေါင်းကော်မတီ၏ ဥပဒေကြမ်း၏ အပိုဒ် ၂ ပါ ဥပဒေပုဒ်မ ၄ ပုဒ်မခွဲ(ဂ)ကို ဥပဒေကြမ်းပူးပေါင်း ကော်တီ၏ သဘောထားမှတ်ချက်အတိုင်း အတည်ပြုပေးနိုင်ပါရန် လွှတ်တော်သို့ တင်သွင်းအပ်ပါတယ် ခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၂ ပါ မူလဥပဒေပုဒ်မ ၄ ပုဒ်မခွဲ (ဂ)ကို ဥပဒေကြမ်းပူးပေါင်းကော်မတီ၏ သဘောထားမှတ်ချက်အတိုင်း ပြင်ဆင်ရန်ဖြစ်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူတဲ့သူ မရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="295">ဦးကျော်စိုးလင်း(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>ပြင်ဆင်ချက် အမှတ်စဉ်(၃) ဥပဒေ၏ အပိုဒ် ၂ ပုဒ်မ ၄ ပုဒ်မခွဲ(ဃ)ကို အမျိုးသားလွှတ်တော်က တရားလွှတ်တော် ရှေ့နေ လုပ်သက်တစ်ဆယ်နှစ်နှင့်အထက် ရှိသူတစ်ဦးဟု အတည်ပြုထားပါတယ်။ ပြည်သူ့လွှတ်တော် ကတော့ ပယ်ဖျက်ထားပါတယ်။ ဥပဒေကြမ်းပူးပေါင်းကော်မတီရဲ့ သဘောထားမှတ်ချက်မှာကတော့ ဥပဒေ ဘာသာပြန်လုပ်ငန်းကျွမ်းကျင်သည့် တရားလွှတ်တော်ရှေ့နေနှစ်ဦးဟု ကျွန်တော်တို့ သဘောထားမှတ်ချက် ပေးထားပါတယ်။ သို့ဖြစ်ပါ၍ ဥပဒေကြမ်းပူးပေါင်းကော်မတီ၏ သဘောထားမှတ်ချက်အတိုင်း အတည်ပြု ပေးနိုင်ပါရန် လွှတ်တော်သို့ တင်ပြအပ်ပါတယ်ခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၂ ပါ မူလဥပဒေပုဒ်မ ၄ ပုဒ်မခွဲ(ဃ)ကို ဥပဒေကြမ်း ပူးပေါင်းကော်မတီ၏ သဘောထားမှတ်ချက်အတိုင်း ပြင်ဆင်ရန်ဖြစ်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူတဲ့သူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူတဲ့သူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="295">ဦးကျော်စိုးလင်း(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>ပြင်ဆင်ချက် ဇယားအမှတ်စဉ်(၄) အပိုဒ် ၂ ပုဒ်မ ၄ ပုဒ်မခွဲ(ဃ)နှင့် (င) တို့ကို တစ်ပေါင်းတည်း တင်ပြသွားမှာဖြစ်ပါတယ်။ ပြည်သူ့လွှတ်တော်က အတည်ပြုထားတဲ့ ပုဒ်မ ၄ အပိုဒ်ခွဲ (ဃ)တို့မှာ တက္ကသိုလ်၊ ကောလိပ် အင်္ဂလိပ်စာဌာန များမှ တာဝန်ထမ်းဆောင်ဆဲ သို့မဟုတ် အငြိမ်းစားပါမောက္ခ သို့မဟုတ် ကထိကတစ်ဦး၊ အပိုဒ်ခွဲ(င)မှာ တက္ကသိုလ်၊ ကောလိပ် ဥပဒေပညာဌာနများမှ တာဝန်ထမ်းဆောင်ဆဲ သို့မဟုတ် အငြိမ်းစားပါမောက္ခ သို့မဟုတ် ကထိကတစ်ဦးဟု ကျွန်တော်တို့ ပြင်ဆင်ထားပါတယ်။ အမျိုးသားလွှတ်တော်ကတော့ တက္ကသိုလ်၊ ကောလိပ် အင်္ဂလိပ်စာဌာနများမှ တာဝန်ထမ်းဆောင်ဆဲ သို့မဟုတ် အငြိမ်းစားပါမောက္ခ၊ ကထိကနှစ်ဦး၊ (စ)မှာ ကတော့ တက္ကသိုလ်၊ ကောလိပ်ဥပဒေပညာဌာနများမှ တာဝန်ထမ်းဆောင်ဆဲ သို့မဟုတ် အငြိမ်းစားပါမောက္ခ၊ ကထိကနှစ်ဦးဆိုပြီးတော့ အတည်ပြုထားပါတယ်။ သို့ဖြစ်ပါ၍ အတည်ပြုချက်နှစ်ခု ကွဲလွဲတဲ့အပေါ်မှာ ဥပဒေကြမ်းပူးပေါင်းကော်မတီက အမျိုးသားလွှတ်တော်ရဲ့ အတည်ပြုချက်အတိုင်းကို သဘောထားမှတ်ချက် ပြုထားပါတယ်။ သို့ဖြစ်ပါ၍ လွှတ်တော်မှ အတည်ပြုပေးနိုင်ပါရန် တင်သွင်းအပ်ပါတယ်ခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၂ ပါ မူလ ဥပဒေပုဒ်မ ၄ ပုဒ်မခွဲ(င)နှင့် ပုဒ်မခွဲ(စ) တို့သည် ဥပဒေကြမ်းပူးပေါင်းကော်မတီ၏ သဘောထားမှတ်ချက် နှင့်အညီ အမျိုးသားလွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျာ။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူတဲ့သူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူတဲ့သူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="295">ဦးကျော်စိုးလင်း(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>ပြင်ဆင်ချက် ဇယားအမှတ်စဉ်(၅) အပိုဒ် ၂ ပုဒ်မ ၄ ပုဒ်မခွဲ(စ)ကို တက္ကသိုလ်၊ ကောလိပ် မြန်မာစာဌာနမှ တာဝန် ထမ်းဆောင်ဆဲ သို့မဟုတ် အငြိမ်းစားပါမောက္ခ တစ်ဦးဟု ပြည်သူ့လွှတ်တော်ကနေပြီးတော့ အတည်ပြု ပြဋ္ဌာန်းထားခဲ့ပါတယ်။ အမျိုးသားလွှတ်တော်မှ မြန်မာစာဌာနမှ အငြိမ်းစားပါမောက္ခနှစ်ဦးဟု အတည် ပြု ထားခဲ့တဲ့အပေါ်မှာ လွှတ်တော်နှစ်ရပ် သဘောထားကွဲလွဲခဲ့ပါတယ်။ ဥပဒေကြမ်းပူးပေါင်းကော်မတီက တက္ကသိုလ်၊ ကောလိပ်မြန်မာစာဌာနများမှ တာဝန်ထမ်းဆောင်ဆဲ သို့မဟုတ် အငြိမ်းစားပါမောက္ခ၊ ကထိက နှစ်ဦးဟု သဘောထားမှတ်ချက်ပေးထားပါတယ်။ သို့ဖြစ်ပါ၍ လွှတ်တော်မှ အတည်ပြုပေးနိုင်ပါရန် အတွက် လေးစားစွာ တင်သွင်းအပ်ပါတယ်ခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၂ ပါ မူလ ဥပဒေပုဒ်မ ၄ ပုဒ်မခွဲ(ဆ)ကို ဥပဒေကြမ်းပူးပေါင်းကော်မတီ၏ သဘောထားမှတ်ချက်အတိုင်း ပြင်ဆင်ရန် ဖြစ်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူတဲ့သူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူတဲ့သူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="295">ဦးကျော်စိုးလင်း(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>ပြင်ဆင်ချက် ဇယားအမှတ်စဉ်(၆)ကို ဥပဒေကြမ်း၏ အပိုဒ် ၃ ပြင်ဆင်ချက်ကို ဥပဒေကြမ်းပူးပေါင်းကော်မတီ၏ သဘောထားမှတ်ချက်နှင့်အညီ ပြည်သူ့လွှတ်တော်၏ အတည်ပြုချက်အတိုင်း ပယ်ဖျက်ရန် အဆိုကို လွှတ်တော်က အတည်ပြုနိုင်ပါရန် တင်သွင်းအပ်ပါတယ်ခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၃ ပြင်ဆင်ချက်ကို ဥပဒေကြမ်းပူးပေါင်းကော်မတီ၏ သဘောထားမှတ်ချက်နှင့်အညီ ပြည်သူ့လွှတ်တော်၏ အတည်ပြုချက်အတိုင်း ပယ်ဖျက်ရန်ဖြစ်သည်။ ဒီအဆိုကို အတည်ပြုရန် လွှတ်တော်က သဘောတူပါ သလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဥပဒေဘာသာပြန်ကော်မရှင်ဥပဒေကို ပြင်ဆင်သည့်ဥပဒေကြမ်းနဲ့ စပ်လျဉ်းပြီး ပြည်သူ့လွှတ်တော်နဲ့ အမျိုးသားလွှတ်တော်တို့က အတည်ပြုခဲ့တဲ့ အချက်များအပါအဝင် လွှတ်တော်နှစ်ရပ် သဘောကွဲလွဲတဲ့ အပိုဒ်၊ အပိုဒ်ခွဲများကို ပြည်ထောင်စုလွှတ်တော်၏ အတည်ပြုချက်များအတိုင်း ပြင်ဆင်ပြီး ပြည်ထောင်စုလွှတ်တော်ဆိုင်ရာ ဥပဒေ၊ နည်းဥပဒေများနဲ့အညီ ဆက်လက်ဆောင်ရွက်သွားမှာဖြစ်ကြောင်း အသိပေးကြေညာပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ အစည်းအဝေးကို ၂၅ မိနစ်ခန့် ခေတ္တရပ်နားပါမယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံးထွက်ခွာနိုင်ကြပါပြီ ခင်ဗျား။</speech>
</bill>
</section>
<section value="Motion">
<motion>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များခင်ဗျား။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။ ၂ အားလုံး ကိုင်ကြပါခင်ဗျား။</speech>
<title>ပြည်ထောင်စုအစိုးရအဖွဲ့မှပေးပို့သော ၂၀၁၆-၂၀၁ရ ခု၊ ဘဏ္ဍာရေးနှစ် ပထမ ၆ လပတ် လျာထားချက်အပေါ် အခွန်ကောက်ခံရရှိမှု အခြေအနေနှင့် စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၁၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၆-၂၀၁ရ ခု၊ ဘဏ္ဍာရေးနှစ် ပထမ ၆ လပတ် လျာထားချက်အပေါ် အခွန်ကောက်ခံရရှိမှု အခြေအနေနဲ့စပ်လျဉ်းပြီး ၃၁-၁-၂၀၁ရ ရက်တွင် ကျင်းပပြုလုပ်တဲ့ ပြည်ထောင်စုလွှတ်တော် စတုတ္ထပုံမှန်အစည်းအဝေး ဒုတိယနေ့မှာ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က လွှတ်တော်သို့ ရှင်းလင်းတင်ပြခြင်း အစီအစဉ်ကို ဆောင်ရွက်ခဲ့ပြီး ဖြစ်ပါတယ်။ အထက်ပါကိစ္စနဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော်ကိုယ်စားလှယ် ၁၀ ဦး ရှိပါတယ်။ လွှတ်တော်ကိုယ်စားလှယ်များအနေနဲ့ သတ်မှတ်ချိန် ၆ မိနစ်အတွင်း ဆွေးနွေးဖို့ဖြစ်ပါတယ်။</speech>
<speech type="speaker">ဦးစွာ ဦးတင်ထွန်းနိုင် ဆိပ်ကြီးခနောင်တိုမဲဆန္ဒနယ်ဆွေးနွေးဖို့ဖြစ်ပါတယ်။</speech>
<speech><mp id="450">ဦးတင်ထွန်းနိုင်(ဆိပ်ကြီးခနောင်တိုမဲဆန္ဒနယ်၊ ရန်ကုန်တိုင်းဒေသကြီး)</mp>လေးစားရပါတဲ့ ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါ။ ကျွန်တော်ကတော့ ရန်ကုန်တိုင်း ဒေသကြီး၊ ဆိပ်ကြီးခနောင်တိုမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးတင်ထွန်းနိုင် ဖြစ်ပါတယ်။ ကျွန်တော့အနေနဲ့ ဒီကနေ့မှာ စီမံကိန်းနှင့် ဘဏ္ဍာရေးဝန်ကြီးဌာနကနေ တင်သွင်းလာတဲ့ ၂၀၁၆-၂၀၁ရ ခု၊ ဘဏ္ဍာနှစ် ပြည်ထောင်စု၏အခွန်ရငွေ အစီရင်ခံစာအပေါ်မှာ ကျွန်တော်အချက် ၂ ချက်ကို အဓိကထားပြီးတော့ ဆွေးနွေးအကြံပြုသွားမှာ ဖြစ်ပါတယ်။ ပထမအချက်အနေနဲ့ကတော့ ကျွန်တော်တို့ ဒီအစီရင်ခံစာကို လေ့လာကြည့်တဲ့အခါမှာ နိုင်ငံတော်အစိုးရအဖွဲ့ ဝန်ကြီးဌာနများကနေပြီးတော့ တာဝန်ယူပြီးတော့ကောက်တဲ့ အခွန်အမျိုးပေါင်း ၂၀ မှာ ၁၆ မျိုးက ကျွန်တော်တို့ သတ်မှတ်ထားတဲ့ လျာထားချက်ထက် ကျော်လွန်အောင် ကောက်ခံနိုင်တာကို တွေ့ရပြီးတော့ ၄ မျိုးကတော့ လျာထားချက်မပြည့်မီတာ တွေ့ရပါတယ်။ ကျွန်တော့ အနေနဲ့ ဒီကနေ့မှာ အဓိကအားဖြင့်တော့ လျာထားချက်မပြည့်မီတဲ့ ၄ မျိုးထဲက ပိုပြီးတော့ အဓိကကျတဲ့ ရေနံနှင့် သဘာဝဓာတ်ငွေ့ထုတ်ယူသည့်အတွက် ကောက်ခံငွေဆိုတဲ့ကိစ္စလေးကို ဆွေးနွေးသွားမှာ ဖြစ်ပါတယ်။ တကယ်တော့ ကျွန်တော်တို့တိုင်းပြည်ရဲ့၊ ကျွန်တော်တို့ပြည်ထောင်စုဘတ်ဂျက်ရဲ့ အဓိက ဝင်ငွေမှာ အဓိက အစိတ်အပိုင်းအနေနဲ့ပါနေတာက ရေနံနှင့် သဘာဝဓာတ်ငွေ့ ခေါင်းစဉ်အောက်က အခွန်အကောက် ရငွေတွေဖြစ်ပါတယ်။ ဒါပေမယ့်လို့ အဲဒီအခွန်အကောက်ရငွေ ခေါင်းစဉ်ကိုလေ့လာကြည့်တဲ့အခါမှာ ကျွန်တော်တို့ ပထမ ၆ လ သတ်မှတ်လျာထားတာသည် ၂၄၀ ဘီလီယံကျပ်လို့ တွေ့ရပါသည်။ ဒီ ၆ လ အတွင်းမှာ အမှန်တကယ် ကောက်ခံရရှိတာကတော့ ၂၂၀ ဘီလီယံကျပ်လောက်ပဲရပါတယ်။ ဆိုလိုတာက တကယ် ရည်ရွယ်တာထက် ၂၀ ဘီလီယံ လျော့ကျပြီးတော့ ကောက်ခံရရှိတယ်လို့ ပြောရမှာပါ။ အဲဒါပြီးတဲ့အခါ မှာလည်း တစ်နှစ်ပတ်လုံးမှာ မူလခန့်မှန်းခြေမှာတုန်းကတော့ ၇၁၀ ဘီလီယံလောက် ခန့်မှန်းခဲ့ပေမယ့်လို့ ဒီနှစ်ကုန်မှာ ပြုပြင်ပြီးခန့်မှန်းခြေအနေနဲ့ကတော့ ၆၀၄ ဘီလီယံ ဖြစ်တဲ့အတွက်မို့ တစ်နှစ်ပတ်လုံး အတိုင်း အတာနဲ့ ခန့်မှန်းကြည့်မယ်ဆိုရင် ၁၀၀ ဘီလီယံလောက် လျော့ပြီးရတဲ့ သဘောရှိပါတယ်ခင်ဗျ။ ၁၀၀ ဘီလီယံမှာ ခုနတုန်းက ဒုဝန်ကြီးများပြောသွားတဲ့ သီးသန့်ရန်ပုံငွေထက်တောင် နည်းနည်းလေးများနေပါတယ်။ အဲဒီတော့ ကျွန်တော်တို့ ၂၀၁၇-၂၀၁၈ ခု၊ လာမယ့်ဘဏ္ဍာနှစ်မှာ ဘယ်လောက်ခန့်မှန်းထားသလဲလို့ ကျွန်တော်တို့ ကြည့်တဲ့အခါကျတော့ နောက်နှစ်မှာ ပိုဆိုးတာကိုတွေ့ရပါတယ်။ ၂၇၈ ဘီလီယံပဲ လျာထားတာကို တွေ့ရပါတယ်။ ၂၀၁၆-၂၀၁ရ တုန်းက ကျွန်တော်တို့ ၇၁၀ လျာထားတယ်။ နောက်နှစ်မှာ ၂၇၈ ဘီလီယံ ဖြစ်သွားပါတယ်။ ဒါဖြင့် ဘာလို့အဲလိုမျိုး ဗြုန်းစားကြီး အဲဒီလောက်ထိ လျော့ကျသွားရတာလဲဆိုတာကို ကျွန်တော်တို့ အကြောင်းပြချက်ရှာတဲ့အခါကျတော့ အခွန်ရငွေဆိုတဲ့ စာအုပ်ကလေးရဲ့ စာမျက်နှာ ၁၁ မှာ တကယ်တော့ ရေနံနှင့်သဘာဝဓာတ်ငွေ့ အမှန်ထုတ်လုပ်မှု လျော့ကျခြင်းကြောင့်ဖြစ်ပါသည်လို့ ရေးထား ပါတယ်။ ထုတ်လုပ်မှုလျော့ကျတယ်လို့ ရေးထားတဲ့အတွက် ကျွန်တော်တို့ ဒီမှာ ပြည်ထောင်စုဝန်ကြီးရဲ့ ပြည်ထောင်စုလွှတ်တော်သို့ ရှင်းလင်းတင်ပြချက်စာအုပ် စာမျက်နှာ ၂၄ မှာကျတော့ ထုတ်လုပ်မှုအပိုင်း အနေဖြင့် ရတနာကမ်းလွန်နဲ့ ရဲတံခွန်ကမ်းလွန်တို့ရဲ့ ထုတ်လုပ်မှုသည် အကျဘက်သို့ ဦးတည်နေသော်လည်း ရွှေနဲ့ ဇောတိကကမ်းလွန် လုပ်ကွက်များမှ ထုတ်လုပ်မှုတိုးမြှင့်ရရှိသောကြောင့် ပျမ်းမျှအနေဖြင့် ထုတ်လုပ်မှု ကျဆင်းမှုမရှိကြောင်း တွေ့ရပါသည်လို့ ရေးပါတယ်။ ဒါလေးကိုလည်း သက်ဆိုင်ရာဝန်ကြီးဌာနအနေနဲ့ ကျွန်တော်တို့ ပြည်ထောင်စုလွှတ်တော်ကို ဒီကိစ္စလေးကွဲလွဲနေတာကို ပြန်လည်ပြီးတော့ ရှင်းပြပေးဖို့ မေတ္တာရပ်ခံပါတယ်။ ဒုတိယ ကျွန်တော် အကြံပြုချက်အနေနဲ့ကတော့ ကျွန်တော်တို့ လိုငွေပြဘတ်ဂျက်ကို နည်းနည်းများ ကုစားနိုင်မလားဆိုပြီးတော့ စဉ်းစားထားတာလေးကို ပြည်ထောင်စုလွှတ်တော်နဲ့ သက်ဆိုင်ရာ ဝန်ကြီး ဌာနကို ကျွန်တော်မျှဝေတာဖြစ်ပါတယ်။ အဲဒါကတော့ဟိုတစ်နေ့က စီမံ/ဘဏ္ဍာဝန်ကြီးဌာနကတင်လာတဲ့ စာအုပ်ထဲမှာ ကျွန်တော်တို့ တစ်နိုင်ငံလုံးမှာ မော်တော်ကားတွေ အစီးတစ်သန်းလောက် ရှိပါတယ်။ မော်တော်ကား အစီးတစ်သန်းက တကယ်တမ်းကျတော့ ဒီအစီးတစ်သန်းသည် လိုင်စင်ရှိတဲ့ကားက နည်းပါတယ်။ ဘယ်သူမှနာမည်ပြောင်းမယ်။ နာမည်ဖောက်မယ်ဆိုလို့ရှိရင် လိုင်စင်နာမည်ဖောက်တဲ့ ကြေး REGISTRATION ကြေးက ကြီးတဲ့အတွက် ဘယ်သူမှမဖောက်ဘဲနဲ့ သူများနာမည်နဲ့ပဲ စီးနေကြတာ များပါတယ်။ ခုလိုမျိုး ကျွန်တော်တို့တိုင်းပြည်မှာ ဘတ်ဂျက်လိုငွေဒီလောက်ပြနေတဲ့အကယ်၍များ ကျွန်တော်တို့အနေနဲ့ အထူးအစီအစဉ်အနေနဲ့ ကားအစီးရေ တစ်သန်းလောက်ရှိတဲ့အထဲက တစ်ဝက် လောက်ဖြစ်ဖြစ်၊ ဒါမှမဟုတ် သုံးပုံတစ်ပုံလောက်ပဲဖြစ်ဖြစ် အထူးနှုန်းနဲ့ ကျွန်တော်တို့ဘက်က OFFER လုပ်လိုက်လို့ရှိရင် သူ့ဘက်ကများ လာပြီးတော့ ဒီဟာကို နာမည်ဖောက်မယ်။ REGISTRATION လုပ်မယ် ဆိုလို့ရှိရင် တစ်စီးကို ၃ သိန်းနှုန်းနဲ့ လုပ်မယ်ဆိုလို့ရှိရင်ကိုပဲ ကျွန်တော်တို့ ဘီလီယံ ၁၅၀ လောက် ရဖို့ ရှိပါ တယ်။ ဒီကိစ္စလေးကို ကျွန်တော့အနေနဲ့ သက်ဆိုင်ရာဝန်ကြီးဌာနကို စဉ်းစားပေးဖို့ မေတ္တာရပ်ခံပါတယ်။ အဲဒီလိုမျိုး ကျွန်တော်တို့ ကိုယ့်နာမည်ကိုယ် ဖောက်လိုက်ခြင်းအားဖြင့် ပိုင်ရှင်ကိုယ်တိုင်ကလည်း ကိုယ့်မှာ ကား ၄ စင်းလောက်ရှိရင် ၄စင်းလုံး ကိုယ်ပိုင်သွားတယ်။ ကိုယ်ပိုင်သွားလို့ရှိရင် ကိုယ့် PROPERTY မှာ နာမည်ပေါက်တဲ့အတွက်ကြောင့်မို့လို့ နောက်ပိုင်းမှာ SME တို့၊ ဘာတို့ ပတ်သက်လာတဲ့ အခါမှာလည်း ချေးငွေတွေ၊ ဘာတွေ ယူနိုင်ပါလိမ့်မယ်။ သူ့ရဲ့ ပိုင်ဆိုင်မှုကိုလည်း ခိုင်ခိုင်မာမာပြနိုင်ပါလိမ့်မယ်။ နောက် တစ်ခုက ကျွန်တော်တို့ ဒီဟာတွေနဲ့ပတ်သက်ပြီးတော့ အာမခံနဲ့ဆိုင်တဲ့ ဝင်ငွေ တွေလည်း ကျွန်တော်တို့ ရလာနိုင်ပါတယ်။ နောက်ဆုံးတော့ ကျွန်တော်တို့ မှုခင်းတွေဖြစ်ပြီး၊ တိုက်ပြီး ထွက်ပြေးတဲ့ ကိစ္စတွေကို ကျွန်တော်တို့အနေနဲ့ အများကြီး ဒီကနေပြီးတော့ လိုက်နိုင်ပါတယ်။ ဒါကြောင့်မို့လို့ ဒုတိယအကြံပြုချက် အနေနဲ့ကတော့ အဲဒီကိစ္စလေးကို ကျွန်တော်အကြံပြုလိုပါတယ်။ နောက်ဆုံးအနေနဲ့ကတော့ ကျွန်တော်တို့ ဟိုတစ်နေ့က စီမံ/ဘဏ္ဍာ ဒုဝန်ကြီးပြောသွားတာ ရှိပါတယ်။ အခွန်အကောက်နဲ့ဆိုင်တဲ့ကိစ္စသည် ဘက်ပေါင်းစုံက ချဉ်းကပ်သုံးသပ်ရတဲ့ အင်မတန် သိမ်မွေ့တဲ့ကိစ္စ ဖြစ်ပါတယ်လို့ ပြောသွားပါတယ်။ လက်ခံပါတယ်။ သို့သော် ဘတ်ဂျက်လိုငွေကလည်း ခု ဘတ်ဂျတ် လိုငွေ ပြနေတာက သိမ်သိမ်မွေ့မွေ့ မပြနေတဲ့အတွက်မို့ ဒီကိစ္စကို ပြောရခြင်းဖြစ်ပါတယ်။ အားလုံးကို ကျေးဇူး တင်ပါတယ်။</speech>
<speech type="speaker">ဆက်လက်ပြီး ဒေါ်ခင်စန်းလှိုင် ပုလဲမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="355">ဒေါ်ခင်စန်းလှိုင်(ပုလဲမဲဆန္ဒနယ်၊ စစ်ကိုင်းတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါရှင်။ ကျွန်မအနေနဲ့ ၂၀၁၆-၂၀၁ရ ဘဏ္ဍာနှစ်ရဲ့ ပထမ ၆ လပတ် ပြည်ထောင်စုရဲ့ အခွန်ရငွေအစီရင်ခံစာရဲ့ အပေါ်မှာ အပြုသဘောနဲ့ ဝေဖန် အကြံပြုဆွေးနွေးသွားမှာ ဖြစ်ပါတယ်။ နာယကကြီးရှင့်။ ကျွန်မတို့ရဲ့ ပြည်ထောင်စုဘတ်ဂျက်ဟာ စိုးရိမ်ဖွယ်ရာ လိုငွေပြနေတာ အားလုံး အသိပဲဖြစ်ပါတယ်။ ဒီလို၂၀၁၆-၂၀၁ရ ပထမ ၆ လပတ် အခွန်ရငွေ မူလလျာထားချက် ကျပ်ငွေ ၂,၁၄၁ ဘီလီယံထက် လက်တွေ့မှာ ဘီလီယံ ၄၀၀ ခန့်ကျော်လွန်ပြီး ကောက်ခံရရှိအောင် စွမ်းဆောင် နိုင်ခဲ့တဲ့ ပြည်ထောင်စုအစိုးရအဖွဲ့ကို ကျေးဇူးတင်အသိအမှတ်ပြုကြောင်း ပဏာမအနေနဲ့ ပြောကြားလို ပါတယ်ရှင်။ ဘီလီယံ ၄၀၀ ဆိုတာ လိုငွေပြဘတ်ဂျက်ပမာဏရဲ့ ၁၀ ရာခိုင်းနှုန်းခန့်ရှိတာမို့ မျှော်မှန်းထား တာထက်ပိုမိုအခွန်ထမ်းဆောင်လာကြတဲ့ ပြည်သူတွေကိုလည်း အထူးကျေးဇူးတင်မိပါတယ်။ ဒါကိုကြည့်ခြင်း အားဖြင့် ကျွန်မတို့ပြည်သူတွေရဲ့ အခွန်ဆောင်တဲ့ ယဉ်ကျေးမှုဟာ တွင်းမှာ တိုးတက်ဖြစ်ထွန်း လာနေပြီလို့ဆိုရမှာ ဖြစ်ပါတယ်။ သို့သော်လည်း တချို့အခွန်တွေဟာ လျာထားချက်ထက် ကျော်လွန် ကောက်ခံနိုင်တဲ့တိုင်အောင် ရသင့်တာထက်များစွာ လျော့နည်းနစ်နာနေပြီး တိုင်းပြည်ဘဏ္ဍာငွေတွေ ဆုံးရှုံး နေတာကိုလည်း တွေ့မြင်ကြားသိနေရပါတယ်။ ဥပမာအားဖြင့် ဝန်ကြီးဌာနပိုင်မြေတွေ၊ အဆောက်အဦတွေ၊ စည်ပင်ပိုင်မြေတွေ၊ အဆောက်အဦတွေကို နည်းမျိုးစုံနဲ့ ပုဂ္ဂလိကလက်ထဲ လွှဲပြောင်းငှားရမ်း ရောင်းချခဲ့တဲ့ ကိစ္စတချို့နဲ့စပ်လျဉ်းတဲ့ အခွန်အရပ်ရပ်ကို အပြုသဘောနဲ့ ကျွန်မအနေနဲ့ ဆွေးနွေးတင်ပြ လိုပါတယ်ရှင်။ နာယကကြီးရှင့်။ ပြီးခဲ့တဲ့ကာလတွေမှာ လယ်ယာစိုက်ပျိုးရေးနဲ့ ဆည်မြောင်းဝန်ကြီးဌာနတစ်ခုထဲ ကပဲ ပုဂ္ဂလိကထံ လွှဲပြောင်းငှားရမ်းရောင်းချခဲ့တဲ့ ဌာနပိုင်အဆောက်အဦပေါင်း ၂၇၀၀ ကျော်နဲ့ မြေဧက ၂၀၀၀၀ ကျော်ဟာ ရှိနေပါတယ်။ စက်မှုဝန်ကြီးဌာနဆိုလို့ရှိရင်လည်း မြေအဆောက်အဦ၊ အလုပ်ရုံ၊ စက်ရုံ စုစုပေါင်းအရေအတွက် ၂၅၀၀ နီးပါး လွှဲပြောင်းရောင်းချ ငှားရမ်းထားခဲ့တာကို တွေ့ရပါတယ်။ ယခင် မွေးမြူရေးနဲ့ ရေလုပ်ငန်းဝန်ကြီးဌာနပိုင်နဲ့ နိုင်ငံတစ်ဝန်းက မြေ၊ ရုံး၊ ခြံ ၄၅ ခု ကိုလည်း မြန်မာ အင်တာနေရှင်နယ်လ်ကော်ပိုရေးရှင်းအေဂျင်စီ မိုက်ကာဆိုတဲ့ အဖွဲ့အစည်းကနေတစ်ဆင့် ပုဂ္ဂလိက လက်ကို ပုံစံအမျိုးမျိုးနဲ့ ရောက်ရှိသွားတာကို တွေ့ရပါတယ်။ အဲဒါတွေနဲ့ပတ်သက်ပြီး ရောင်းခွန်၊ ဝယ်ခွန်၊ ငှားရမ်းခွန်တွေ၊ ရသင့်ရထိုက်တဲ့အခွန်တွေ ရရဲ့ လားလို့၊ အခုထိမရသေးဘူးလား ဆိုတာရော၊ ရဖို့ရာရော စီမံဆောင်ရွက်နေသလားဆိုတာကို ကျွန်မတို့ မေးခွန်းထုတ်စရာရှိပါတယ်။ အနည်းဆုံး မြေအိမ် အဆောက်အဦ၊ တိုက်ခန်း အစရှိတဲ့အခြေပစ္စည်းတွေ ရောင်းဝယ်ငှားရမ်း တည်ဆောက်ပြုပြင်မှုနဲ့ဆိုင်တဲ့ တံဆိပ်ခေါင်းခွန်ဆိုတာတောင်မှ ရ မရကို ကျွန်မတို့ ရှင်းရှင်းလင်းလင်းမသိရပါဘူး။ ကျွန်မတို့ စီမံ/ဘဏ္ဍာ ဝန်ကြီးဌာနရဲ့ အစီရင်ခံစာမှာတော့ လျာထားချက်အပေါ်မှာ အကောင်အထည်ဖော်နိုင်မှုရာခိုင်နှုန်းဟာ ၁၉၁.၀ရ ရာခိုင်နှုန်း ဖြစ်တယ်လို့ ၊ တည်ဆဲအခွန်ဥပဒေအရ အခြေပစ္စည်း ငှားရမ်းမှုနဲ့ဆိုင်တဲ့ တံဆိပ်ခေါင်းခွန်ဟာ နှစ်တိုငှားရမ်းမှု ၁ နှစ် ကနေ ၃ နှစ်အထိဆိုရင် ၁ နှစ်စာ ငှားရမ်းခရဲ့ ၀.၅ ရာခိုင်နှုန်း၊ နှစ်ရှည်ငှားရမ်းတယ်ဆိုရင် ၂ ရာခိုင်နှုန်း စည်းကြပ်ကောက်ခံရပါတယ်။ သတ်မှတ်ချိန်အတွင်း မပေးဆောင်ဘူးဆိုရင် ဒဏ်ကြေး ၁၀ ဆနဲ့ မူလအခွန်အပါအဝင် ၁၁ ဆကို ပေးဆောင်ကြရပါတယ်။ ဘယ်လိုပဲတန်ရာတန်ကြေးထက်များစွာ Scana OsonaSosarioni manns အဦတွေ၊ ရုံးတွေ၊ ခြံတွေ အားလုံးပေါင်းရဲ့ ၂ ရာခိုင်နှုန်း တံဆိပ်ခေါင်းခွန်ဆိုတာ ဘီလီယံနဲ့ချီတဲ့ ပမာဏ ရဖို့ရှိပါတယ်။ ဗိုလ်ချုပ်အောင်ဆန်းဈေးရှေ့က ဗိုလ်ချုပ်အောင်ဆန်း Square လို့ခေါ်တဲ့ ကျပ် ဘီလီယံ ၂၀၀ စီမံကိန်းဆိုလို့ရှိရင် အခုဆိုရင် နိုင်ငံခြားသား ပုဂ္ဂလိကလုပ်ငန်းရှင်ကို ၈၀ ရာခိုင်နှုန်း ရှယ်ယာ လွှဲပြောင်းရောင်းချပြီးပြီလို့ ကျွန်မတို့ ကြားသိနေရပါတယ်။ ဒါနဲ့ပတ်သက်ပြီးတော့ နိုင်ငံတော်အနေနဲ့ ရသင့်ရထိုက်တဲ့အခွန်တွေ ရ မရကိုလည်း သိလိုပါတယ်။ ရှင်းလင်းပေးစေလိုပါတယ်ရှင်။ အလားတူ ယခင်အစိုးရလက်ထက် ရန်ကုန်မြို့တော်စည်ပင် YCDC နဲ့ ပုဂ္ဂလိကလုပ်ငန်းရှင်များ အကျိုးတူဆောင်ရွက်ခဲ့တဲ့ ဟံသာဝတီကားဝင်းနေရာက ငွေကျပ် ဘီလီယံ ၁၀၀ တန်တဲ့ စီမံကိန်းနဲ့ သိမ်ဖြူ ယာဉ်မောင်း လေ့ကျင့်ရေး ကွင်းနေရာက ကျပ်ငွေဘီလီယံ ၁၂၅ တန်တဲ့ ကန်သာယာ ကွန်ဆိုဒီယံတာဝါစီမံကိန်း စတာတွေကရော စည်းကြပ်သင့် စည်းကြပ်ထိုက်တဲ့ အခွန်တွေကိုရော ရပါရဲ့လား။ ဒါကိုလည်း ကျွန်မတို့ သိလိုပါတယ်။ သက်ဆိုင်ရာ ဝန်ကြီးဌာနများအနေဖြင့် ဖြေကြားပေးစေလိုပါတယ်ရှင်။ နာယကကြီးရှင့်။ အခုတလော ကျွန်မတို့ ပြည်သူလူထုတွေကြားထဲမှာ ပြောနေကြတဲ့ ရန်ကုန်မြို့ ဗိုလ်ချုပ်အောင်ဆန်းလမ်းမပေါ်မှာရှိတဲ့ အထပ် ၅ ထပ်ပါတဲ့ ကုန်းလမ်းပို့ဆောင်ရေးညွှန်ကြားမှုဦးစီး ဌာနရုံးအဆောက်အဦကို IMA Magic Land ကုမ္ပဏီက တစ်လကို ကျပ်သိန်း ၂၀၀ နဲ့ ငှားရမ်းခဲ့ပြီး ကုမ္ပဏီကနေပြီးတော့မှ မြေညီထပ်နဲ့ ပထမထပ်ကို KFC ကြက်ကြော်ဆိုင်ကို တစ်လမှာ ဒေါ်လာ ၅၅,၀၀၀ နဲ့ ပြန်လည်ပြီးတော့တစ်ဆင့် ငှားရမ်းထားတယ်လို့ ကြားသိရပါတယ်။ ဒုတိယထပ်ကိုတော့ SCPI Institutes ကို ငှားရမ်းထားပြီးတော့ တတိယထပ်ကို ရုံးခန်းဖွင့်လှစ်ထားပါတယ်။ အခု သိချင်တာက ဒီငှားရမ်းမှုအဆင့်ဆင့်မှာ IMA Magic Land ကုမ္ပဏီအနေနဲ့ နိုင်ငံတော်ကို အခွန်ငွေဘယ်လောက် နိုင်ငံတော်အတွက်ရော ရသင့်ရထိုက်တဲ့အခွန်ငွေတွေ ရရဲ့ လားဆိုတာ ကျွန်မတို့နဲ့အတူတူ ပြည်သူလူထုတွေကလည်း သိချင်နေပါတယ်။ နောင်မှာ အစိုးရအနေနဲ့ နိုင်ငံတော်ပိုင်အဆောက်အဦ များကို ရောင်းမယ်၊ ဝယ်မယ်၊ ငှားရမ်းမယ်ဆိုရင် နိုင်ငံတော်အစိုးရအနေနဲ့ပဲ ငှားရမ်းလိုတဲ့သူတွေနဲ့ တိုက်ရိုက်စာချုပ် ချုပ်ဆိုစေချင်ပါတယ်။ ဝန်ကြီးဌာနတစ်ခုရဲ့ သဘောထားနဲ့ ဆောင်ရွက်ဖို့ရာအတွက် မသင့်တော်ပါဘူး။ ဒါမှသာ နိုင်ငံတော်အနေနဲ့ ရသင့်ရထိုက်တဲ့ ငွေကြေးနဲ့အခွန်များကို မှန်မှန်ကန်ကန် ရရှိနိုင်မှာ ဖြစ်ပါတယ်။ ဒီကိစ္စကိုလည်း ရှင်းလင်းပေးစေလိုပါတယ်ရှင်။ အဲဒီတော့ ဒီနေရာမှာ ကျွန်မတို့က နိုင်ငံတော်ရဲ့ စီးပွားရေးမူဝါဒ ၁၂ ချက်မှာပါတဲ့ နံပါတ် ၁၀ အချက် ကို သတိချပ်ရမှာဖြစ်ပါတယ်။ နာယကကြီးရှင့်။ နိဂုံးချုပ်အားဖြင့် ပြောရမယ်ဆိုရင် လမ်းဘေးဈေးသည်၊ ဆိုက်ကားဆရာ၊ တောသူတောင်သား၊ လယ်သမား၊ အလုပ်သမားတွေတောင် ဒီနေ့သူတို့သုံးနေတဲ့၊ သူတို့ပြော နေတဲ့ တယ်လီဖုန်းခေါ်ဆိုခရဲ့ ၅ ရာခိုင်နှုန်းကို သူတို့ရဲ့ ချွေးနည်းစာထဲကနေပြီး ဖွဲ့ပြီးတော့မှ တိုင်းပြည် အတွက် ကုန်သွယ်လုပ်ငန်းခွန်ကို ပေးဆောင်နေကြပြီဖြစ်ပါတယ်။ အဲဒီရတဲ့ငွေနဲ့ အဲဒီအခွန်ငွေတွေနဲ့ ပညာရေးနဲ့ ကျန်းမာရေးကဏ္ဍမှာ အကျိုးရှိစွာ စီမံခန့်ခွဲပြီးတော့မှ သုံးစွဲနေတဲ့စ်ပါတယ်။ အဲဒီတော့ အကျိုးအမြတ်များစွာ ရရှိနေတဲ့သူတွေအနေနဲ့ ဒီမိုကရေစီစံနှုန်းများနဲ့ လျော်ညီစွာ အခွန် မရှောင်ပဲ အခွန်ကို တာဝန်သိသိ ထမ်းဆောင်ဖို့အတွက်ကို အထူးတိုက်တွန်းလိုပါတယ်ရှင်။ ကျွန်မအနေနဲ့ အခု နမူနာပြဆွေးနွေးခဲ့တဲ့ကိစ္စကတော့ ဥပမာပြရမယ်ဆိုရင် သမုဒ္ဒရာထဲမျောနေတဲ့ ရေခဲတုံးတစ်တုံးရဲ့ ရေပေါ်မှာမြင်ရတဲ့ ခပ်သေးသေး အစိတ်အပိုင်းတစ်ခုလောက်ကိုပဲ တင်ပြခြင်းဖြစ်ပါတယ်လို့ ပြောကြားရင်း နိဂုံးချုပ်ပါတယ်ရှင်။ အားလုံးကို ကျေးဇူးတင်ပါတယ်ရှင်။</speech>
<speech type="speaker">ဦးထွန်းထွန်း ပွင့်ဖြူမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="270">ဦးထွန်းထွန်း(ပွင့်ဖြူမဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စုအဆင့် ဝန်ကြီးများနှင့် ဧည့်သည်တော်အားလုံး မင်္ဂလာပါလို့ နှုတ်ခွန်းဆက်ပါတယ်။ ကျွန်တော်ကတော့ မကွေးတိုင်း ဒေသကြီး ပွင့်ဖြူ မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးထွန်းထွန်း ဖြစ်ပါတယ်။ လေးစားအပ်ပါသော လွှတ်တော် နာယကကြီးခင်ဗျာ။ ကျွန်တော်အဓိက ဆွေးနွေးသွားမှာက ၂၀၁၆-၂၀၁ရ ခု ဘဏ္ဍာရေးနှစ် ပထမ (၆) လပတ် လျာထားချက်အပေါ် အခွန်ကောက်ခံရရှိမှု အခြေအနေ နှင့်စပ်လျဉ်း၍ စီမံကိန်းနှင့် ဘဏ္ဍာရေးဝန်ကြီးဌာန သယံဇာတနှင့် သဘာဝပတ်ဝန်းကျင်ထိန်းသိမ်းရေး ဝန်ကြီးဌာနများအား ဆွေးနွေးသွားမှာ ဖြစ်ပါတယ်။ လွှတ်တော်နာယကကြီးခင်ဗျာ။ ကျွန်တော်တို့ နိုင်ငံဟာ အဖက်ဖက်က ဖွံ့ဖြိုးမှု နောက်ကျတဲ့ နိုင်ငံ တစ်နိုင်ငံဖြစ်ပါတယ်။ အခုလိုအဖက်ဖက်မှ နောက်ကျလျက်ရှိသော နိုင်ငံတစ်နိုင်ငံကို ပြန်လည် ထူထောင် ဖို့ဆိုလျှင် အဓိက တိုင်းပြည်ဘဏ္ဍာ တောင့်တင်းဖို့လိုပါတယ်။ အခုလို တိုင်းပြည်ဘဏ္ဍာ ပြန်လည်ပြည့်စုံ လာအောင်၊ ဘတ်ဂျက်လိုငွေတွေ လျော့နည်းလာအောင် ကုစားမယ်ဆိုရင် လက်ရှိ တိုင်းပြည်အနေ အထား အရ စနစ်တကျ ကောက်ခံသော အခွန်စနစ် ပေါ်ပေါက်ဖို့၊ ကောင်းမွန်သော အခွန်ယဉ်ကျေးမှု တစ်ရပ် ပေါ်ပေါက်ရန်လိုအပ်ပါတယ်။ နိုင်ငံတော် အတိုင်ပင်ခံပုဂ္ဂိုလ် ဂျပန်နိုင်ငံချစ်ကြည်ရေးခရီးစဉ် ရောက်ရှိစဉ် နိုဝင်ဘာ ၂ ရက်နေ့က ဂျပန်နိုင်ငံရောက် မြန်မာနိုင်ငံသား တစ်ထောင်ကျော်နှင့် တွေ့ဆုံရာတွင် အခွန် ဆောင်ခြင်းသည် ယဉ်ကျေးမှုတစ်ရပ်ဖြစ်ကြောင်း တချို့က အခွန်ရှောင်ခြင်းကို မြန်မာ့ယဉ်ကျေးမှုဟုထင်နေ ကြကြောင်း ပြောကြားခဲ့တယ်။ ဆက်ပြီးတော့ ဂျပန်မှာလည်း အခွန်ကောက်ရတာပဲ။ ကျွန်မတို့ နိုင်ငံအကျိုး အတွက် ပိုက်ဆံလိုလို၊ ငွေလိုလို၊ ဘဏ္ဍာတောင်းဖို့လိုလို အခွန်ကောက်ရတာ။ ဒါကို ပထမဦးဆုံး ပြည်သူ ပြည်သားတွေ နားလည်ဖို့ လိုအပ်တယ်။ နောက်တစ်ခုကလည်း အခွန်တွေကို ဘယ်လိုပုံစံနဲ့ ထမ်းဆောင်ရမယ်၊ ဘယ်လိုစည်းမျဉ်း၊ စည်းကမ်း တွေရှိတယ်ဆိုတာ အများသိအောင်ကြေညာရမယ်။ အများသိလွယ်အောင် လုပ်ပေးရမယ်။ နောက်ပြီးတော့ တကယ်ပဲ အခွန်အကောက်တွေကို အများပြည်သူအတွက် သုံးပါတယ်ဆိုတာကို ထင်သာမြင်သာဖြစ်အောင် လုပ်ပေးရမယ်။ ဒါတွေကို အင်မတန်မှ ကြိုးစားရမယ် ဖြစ်ပါတယ်လို့ ပြောကြားခဲ့ပါတယ်။ လွှတ်တော်နာယကကြီးခင်ဗျာ။ ၂၀၁၅-၂၀၁၆ စည်းကြပ်နှစ်အတွင်း ကုန်သွယ်လုပ်ငန်းခွန်တွင် ထိပ်တန်းအခွန်ဆောင်သူ ၅၀ တွင် ကုန်သွယ်မှုကုမ္ပဏီ ၃၆ ခု၊ ကုန်ထုတ်လုပ်ငန်း ၃ ခု၊ ကျောက်မျက် ကုမ္ပဏီ ၃ ခုနှင့် ဝန်ဆောင်မှုကုမ္ပဏီ ၃ ခု ပါဝင်တာကို တွေ့ရပါတယ်။ မြန်မာ့ကျောက်မျက်လုပ်ငန်းသည် လွန်စွာကြီးကျယ်အောင်မြင်သည်ဟု သိရှိကြသော်လည်း ထိပ်တန်းအခွန်ဆောင် ၅၀ တွင် ကျောက်မျက် ကုမ္ပဏီ ၃ ခုသာ ပါဝင်တာကို တွေ့ရပါတယ်။ ၂၀၁၆-၂၀၁ရ ခုနှစ် ဘဏ္ဍာရေးနှစ် ပထမ (၆)လပတ်တွင် လျာထားချက်ထက် ၉,၁၄၀ သန်း၊ ကောက်ခံရရှိငွေ ကျပ် ၁၀,၀၂၃.၇၁၅ သန်း အကောင်အထည်ဖော်နိုင်မှု ရာခိုင်နှုန်းမှာ ၁၀၉.၆ရ ဖြစ်တယ်လို့ တွေ့ရပါတယ်။ လျာထားချက်ထက် ပြည့်မီကျော်လွန်ရခြင်းမှာလည်း ကျောက်စိမ်း၊ ကျောက်မျက်ထုတ်လုပ်မှုပိုမိုခြင်း၊ အရည်အသွေးကောင်းမွန်ခြင်းတို့ကြောင့်ဟု သိရှိရပြီး ကောက်ခံရရှိသည့် ကုမ္ပဏီအရေအတွက် ပိုမိုများပြားလာသည်ဟု ဖော်ပြထားခြင်း မတွေ့ရှိရပါဘူး။ အခွန် ကင်းလွတ်နေသော ကုမ္ပဏီများရှိနေသေးသည်ဟုလည်း သုံးသပ်လို့ရပါတယ်။ သစ်တောဦးစီးဌာနမှ S., S.SS SS 0 - - ဘဏ္ဍာရေးနှစ် (၆)လပတ် လျာထားချက် ကျပ် ၁,၁၅၀.၅၀ သန်း ကောက်ခံရရှိငွေ ကျပ် ၅၆၉၁.၆၂ သန်း လျာထားချက် အကောင်အထည်ဖော်မှု ရာခိုင်နှုန်း ၄၉၄.၇၁ သန်းဟု သိရှိရပါတယ်။ လျာထားချက်ထက် ပြည့်မီကျော်လွန်ရသည့် အကြောင်းရင်းမှာလည်း မြန်မာ့သစ်လုပ်ငန်းနှင့် တစ်သီးပုဂ္ဂလတို့မှ ထုတ်ယူ သော သစ်တောထွက်ပစ္စည်းမှ အခွန်ရငွေများ၊ ဖမ်းဆီးသစ် လေလံရောင်းချငွေများ ပါဝင်ကြောင်း သိရှိရ ပါတယ်။ အမှန်တကယ် စနစ်တကျ ဥပဒေနှင့်အညီ လုပ်ကွက်များပေးပြီး မှန်မှန်ကန်ကန် ကောက်ခံ မည်ဆိုပါက အခွန်များ ပိုမိုရရှိလာနိုင်မှာ ဖြစ်ပါတယ်။ ဖမ်းဆီးရမိတဲ့ သစ်များကိုလည်း လေလံတင်၍ အခွန်ရသည်ဟုဆိုသော်လည်း သစ်များဆွေးမြေ့မှ လေလံတင်ရောင်းချသည့်အတွက် တိုင်းပြည်ဘဏ္ဍာမှာ တစ်ဘက်မှာ ဆုံးရှုံးနစ်နာမှုများ ရှိပါတယ်။ လေလံဝယ်ယူသူများမှာလည်း လေလံအား အကြောင်းပြပြီး သယ်ယူခြင်း၊ ခွဲစိတ်ခြင်းများကို ပြုလုပ်ခဲ့ကြပါတယ်။ လွှတ်တော်နာယကကြီးခင်ဗျာ။ စီမံကိန်းနှင့် ဘဏ္ဍာရေးဝန်ကြီးဌာနကိုလည်း အနည်းငယ် ဆွေးနွေး လိုပါတယ်။ ၂၀၁ရ ခု ပြည်ထောင်စု၏ အခွန်အကောက်ဥပဒေ အခန်း (၇) ပုဒ်မ ၁၉(က)တွင် ဝင်ငွေခွန်နှင့် ပတ်သက်၍ လူတစ်ဦး နှစ်တစ်နှစ်အတွင်း ဝင်ငွေကျပ် ၄၈ သိန်းထိ ရရှိသူဖြစ်လျှင် မည်သူ့ကိုမျှ ဝင်ငွေခွန် စည်းကြပ်ခြင်းမပြုရဟု ပါရှိပါတယ်။ သို့ရာတွင် လစာမှ နှစ်တစ်နှစ်အတွင်း ဝင်ငွေ ကျပ် ၄၈ သိန်း အထက် ရရှိသူဖြစ်လျှင် သို့မဟုတ် အသက်မွေးဝမ်းကျောင်းပညာလုပ်ငန်း၊ စီးပွားရေး လုပ်ငန်းနှင့် အခြား ရလမ်းများမှ ဝင်ငွေဖြစ်လျှင် မည်သူမဆို စုစုပေါင်းဝင်ငွေမှ ဝင်ငွေခွန် ဥပဒေ ပုဒ်မ ၆ အရ သက်သာခွင့်များ ခုနှိမ်ပြီး နောက်ကျန်ငွေ အလွှာလိုက် စည်းကြပ်မည့် ဝင်ငွေခွန်နှုန်းထားများ သတ်မှတ်ပြီးဖြစ်ပါတယ်။ သို့သော်လည်း ဝင်ငွေခွန်၊ စည်းကြပ်ခွန် လွတ်ကင်းနေသူ အများအပြားရှိနေပါတယ်။ ဒါတွေကို စနစ်တကျ ဥပဒေနှင့်အညီ ထိရောက်စွာ ကောက်ခံဖို့လည်း လိုအပ်ပါတယ်။ အခွန်အကောက်ဥပဒေ အခန်း(၇) ပုဒ်မ ၂၃ တွင် ဝင်ငွေခွန်ဥပဒေ ပုဒ်မ ၆ နှင့် ၆(က) အရ သက်သာခွင့်များ မနုတ်မီ စည်းကြပ်မှုများ လွတ်ကင်း နေသော ဝင်ငွေအပေါ် ၃၀ ရာခိုင်နှုန်းဖြင့် ဝင်ငွေစည်းကြပ်ရမည်။ သို့ရာတွင် နိုင်ငံသားမည်သူမဆို အခြေပစ္စည်းတစ်ရပ်ရပ်ကို ဝယ်ယူခြင်း၊ တည်ဆောက်ခြင်း၊ ရယူခြင်းနှင့် လုပ်ငန်းသစ်တည်ထောင်ခြင်း၊ လုပ်ငန်းထပ်မံတိုးချဲ့ဆောင်ရွက်ခြင်းတို့အတွက် အသုံးပြုသည့် ဝင်ငွေမှ ဝင်ငွေရလမ်း တင်ပြနိုင်သည့် ဝင်ငွေ ရှိပါက ယင်းဝင်ငွေအား နုတ်ပယ်ပြီး ကျန်စည်းကြပ်မှုလွတ်ကင်းနေသော ဝင်ငွေအပေါ်တွင် လည်းကောင်း၊ ဝင်ငွေရလမ်းတင်ပြနိုင်ခြင်းမရှိပါက အသုံးပြုသည့် ဝင်ငွေအပေါ်တွင် လည်းကောင်း အောက်ဖော်ပြပါ အခွန် နှုန်းထားအတိုင်း ဝင်ငွေစည်းကြပ်မည်ဟု သတ်မှတ်ထားပါတယ်။ တစ်သိန်းမှ သိန်း ၃၀၀ ကို ၁၅ ရာခိုင်နှုန်း၊ သိန်း ၃၀၀ မှ သိန်း ၁၀၀၀ ကို ၂၀ ရာခိုင်နှုန်း၊ သိန်း ၁၀၀၀ အထက်ကို ၃၀ ရာခိုင်နှုန်းဟု သတ်မှတ်ထားပါတယ်။ သို့သော်လည်း ကနေ့မှာ ကားရောင်း၊ ကားဝယ်၊ အိမ်ခြံမြေ၊ တိုက်ခန်းအရောင်းအဝယ် တို့မှာ မူလပိုင်ရှင်အမည်အတိုင်းဆက်လက်ထားရှိ၍ စည်းကြပ်ခွန် လွတ်ကင်းနေမှုများ တွေ့ရှိရပါတယ်။ နိဂုံးချုပ်အနေဖြင့် သက်ဆိုင်ရာဝန်ကြီးဌာနများသည် အခွန်ပေးဆောင်ထိုက်သူများ ဥပဒေနှင့် အညီ အခွန်ပေးဆောင်လာစေရေး၊ ပြည်သူများသို့ အခွန်ပညာပေးခြင်း၊ စည်းရုံးခြင်း၊ ဥပဒေနှင့်အညီ ခံစားနိုင်သော အခွန်ဆိုင်ရာ သက်သာခွင့်၊ ကင်းလွတ်ခွင့်များကို ပြည်သူများ အသိပေးခြင်း၊ သက်သာခွင့် များနှင့်အညီ အခွန်ကောက်ခံရာတွင် တွက်ချက်ခွင့်ပေးခြင်း၊ အခွန်ဆိုင်ရာ တာဝန်ကျေပွန်သည့် အခွန် ထမ်းပြည်သူများအား အသိအမှတ်ပြုခြင်း၊ ထိုက်သင့်သော ချီးမြှင့်မှုများ စီမံဆောင်ရွက်ပေးကြပါရန် တိုက်တွန်းရင်း နိဂုံးချုပ်ပါတယ်။ အားလုံးကို ကျေးဇူးတင်ပါတယ်။ ဦးကျော်အောင်လွင် စေတုတ္တရာမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="262">ဦးကျော်အောင်လွင် (စေတုတ္တရာမဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနဲ့တကွ ပြည်ထောင်စုလွှတ်တော်ကိုယ်စားလှယ်များ၊ ဧည့်သည် တော်များအားလုံးပဲ မင်္ဂလာအပေါင်းနဲ့ ပြည့်စုံကြပါစေ။ ကျွန်တော်ကတော့ မကွေးတိုင်းဒေသကြီး စေတုတ္တရာမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးကျော်အောင်လွင် ဖြစ်ပါတယ်။ ကျွန်တော့ အနေနဲ့ စီးပွားရေးပညာရှင်တစ်ယောက် မဟုတ်တာနဲ့အညီ နိုင်ငံတော်ရဲ့ အခွန်ဘဏ္ဍာ အခြေအနေကို နိုင်ငံသားတစ်ယောက်အနေနဲ့ ဆွေးနွေးသွားမှာပါ။ ကျွန်တော်တို့နိုင်ငံကို အိမ်တစ်အိမ်လို့ စဉ်းစားရင် အိမ်တစ်အိမ်ကြီးပွားချမ်းသာဖို့ ဝင်ငွေတွေများများဝင်ရပါမယ်။ ထွက်ငွေယိုပေါက်တွေ နည်းနိုင်သမျှ နည်းအောင်လုပ်ရပါမယ်။ အဲဒီလိုဝင်ငွေများပြီး ထွက်ငွေနည်းပါးမှ တိုးတက်ချမ်းသာလာမှာပါ။ ဒါကြောင့် နိုင်ငံတော်ရဲ့ အခွန်ဘဏ္ဍာတွေဟာ ဝင်သင့်သလောက်ဝင်ရဲ့လား။ ရှိသမျှဘဏ္ဍာငွေလေးကို နည်းလမ်းမျိုးစုံနဲ့ အကြောင်းအမျိုးမျိုးပြသုံးနေကြလား။ သုံးတဲ့ငွေတွေကရော စိစိစစ်စစ်၊ အကျိုးရှိရှိ ထိရောက်စွာသုံးသလား ဆိုတာ အရေးကြီးလှပါတယ်။ “ဖွဲ့စည်းပုံအခြေခံဥပဒေပုဒ်မ ၃၈၉ မှာ နိုင်ငံသားတိုင်းသည် ဥပဒေအရ ပေးဆောင်ရမယ့် အခွန်အကောက်များကို ပေးဆောင်ရန် တာဝန်ရှိသည်”လို့ ဖော်ပြထားပါတယ်။ နိုင်ငံသား ဖြစ်စေ၊ နိုင်ငံခြားသားဖြစ်စေ ဥပဒေနဲ့အညီအစိုးရကို အခွန်ပေးဆောင်ရမှာပါ။ နိုင်ငံတော်ရဲ့ အတိုင်ပင်ခံ ပုဂ္ဂိုလ် စီးပွားရေးလုပ်ငန်းရှင်များနဲ့ တွေ့ဆုံတဲ့ပွဲမှာ နိုင်ငံတော်ဖွံ့ဖြိုးတိုးတက်ရေးအတွက် နိုင်ငံတော်ဘဏ္ဍာ ရရှိရေးသည် အဓိကကျပြီး အခွန်အပြည့်အဝပေးဆောင်ခြင်းဖြင့် အခွင့်အရေးအပြည့်အဝရလာခြင်း အပေါ်ဂုဏ်ယူဝင့်ကြွားကြစေလိုကြောင်း မှာကြားခဲ့ပါတယ်။ ၂၀၁၆-၂၀၁ရ ပြည်ထောင်စုရဲ့ အခွန်ရငွေစာရင်းကိုကြည့်ရင် ပြည်တွင်းထုတ်ကုန်နှင့် ပြည်သူ ပြည်သားများသုံးစွဲမှုအပေါ် ကောက်ခံတဲ့အခွန်အကောက်ဟာ ၂,၇၆၆.၃၂၃ ဘီလီယံဖြစ်ပြီးတော့ ကုန်သွယ် လုပ်ငန်းခွန်က ၁,၇၅၆.၄၅ရ ဘီလီယံနဲ့ အများဆုံးပါ။ ဝင်ငွေနဲ့ ပိုင်ဆိုင်မှုအပေါ် ကောက်ခံတဲ့အခွန် ၂,၃၈၇.၅၉၉ ဘီလီယံရှိပြီးတော့ နိုင်ငံပိုင်သယံဇာတများမှ ထုတ်ယူသုံးစွဲမှုအပေါ် ကောက်ခံတဲ့အခွန်မှာ ၈၆၈.၇၈ ဘီလီယံနှင့် အများဆုံးဖြစ်ပါတယ်။ ဓာတ်သတ္တုခွန်နှင့် ရတနာခွန်ဟာ ၁၉.၅၅၆ ဘီလီယံသာ ရှိပါတယ်။ ဒီနေရာမှာ အနည်းငယ်နှိုင်းယှဉ်ပြလိုတာကတော့ ၂၀၁၄ ခုနှစ်၊ ကျောက်မျက်ရတနာပြပွဲမှ ယူရိုတစ်ဘီလီယံကျော် ရရှိခဲ့တယ်လို့ သိရပါတယ်။ ဒီနေရာမှာ တရုတ်နိုင်ငံရဲ့ ကျောက်စိမ်းရောင်းရငွေဟာ ကျပ်သန်းပေါင်း ၁၂၃ ဘီလီယံရှိပြီးတော့ တရားမဝင်ကျောက်စိမ်းရောင်းဝယ်မှုဟာ ယူအက်စ်ဒေါ်လာ ၃၁ ဘီလီယံရှိပါတယ်။ မြန်မာနိုင်ငံ GDP ရဲ့ ၄၈ ရာခိုင်နှုန်းရှိတယ်လို့ Global Witness အစီရင်ခံစာမှာ ဖော်ပြထားပါတယ်။ နိုင်ငံတော်ရဲ့ အကျိုးတူ ကျောက်စိမ်းလုပ်ကွက် ၃၀၀ ကျော်နဲ့ ပုဂ္ဂလိက လုပ်ကွက်တွေရဲ့ ၉၀ ရာခိုင်နှုန်းကျော်ဟာ တစ်ဖက်နိုင်ငံ ကုမ္ပဏီကြီးတွေ လက်ဝါးကြီးအုပ်ထားပြီး ရသင့်ရထိုက်တဲ့ နိုင်ငံအခွန်ဘဏ္ဍာတွေရရှိအောင် ဥပဒေ၊ စည်းကမ်း၊ စည်းမျဉ်းများနဲ့အညီ တိကျစွာ ကိုင်တွယ်သင့်ပါတယ်။ အဲဒီလိုပဲ ရွှေတူးဖော်ရေးကုမ္ပဏီများမှ နိုင်ငံတော်ကို ပေးသွင်းရန် အခွန်ဘဏ္ဍာ ရွှေပိဿာတွေမရသေးတာ ပတ္တမြားတူးဖော်မှု၊ သတ္တုတူးဖော်မှု လုပ်ငန်းတွေက အခွန်ဘဏ္ဍာတွေ စနစ်တကျစီမံဖို့၊ နိုင်ငံပိုင်စက်ရုံ၊ အလုပ်ရုံ၊ အဆောက်အအုံ၊ မြေနေရာ ငှားရမ်းရောင်းချမှုများမှ အခွန်အခတွေ၊ ကျောက်မျက်ရန်ပုံငွေတွေ၊ ရေနံလက်ယက်တွင်းအခွန် ဘဏ္ဍာ ငွေတွေ၊ ကျွန်း၊ ပိတောက်၊ တမလန်းစတဲ့ အဖိုးတန်သစ်တွေ ခိုးထုတ်လို့ အခွန်ဘဏ္ဍာလေလွင့်မှုတွေ အဲဒီယိုပေါက်တွေကို လုံအောင်ပိတ်ဆို့ရပါမယ်။ မြေခွန်၊ ရေခွန်၊ တာတမံခွန်တွေကိုလည်း ခေတ်စနစ်နဲ့ လိုက်လျောညီထွေ တိုးမြှင့်ကောက်ခံသင့် ပါတယ်။ ကျွန်တော်တို့နိုင်ငံဟာ နှစ်စဉ်ဘတ်ဂျက်လိုငွေပြနေပါတယ်။ ၂၀၁၅-၂၀၁၆ လိုငွေ ၃,၆၅၉ ဘီလီယံနဲ့ ၂၀၁၆-၂၀၁ရ မှာ လိုငွေ ၄,၀၁၀ ဘီလီယံ ပြခဲ့ပါတယ်။ ၂၀၁၆-၂၀၁ရ ဘဏ္ဍာနှစ်မှာ နိုင်ငံတော်ပိုင် စီးပွားရေး အဖွဲ့ အစည်း ၃၂ ခုမှာ ပြည်ထောင်စုဘဏ္ဍာရန်ပုံငွေနဲ့ ဆောင်ရွက်မယ့်အဖွဲ့အစည်း ၂၆ ဖွဲ့ အနက် ၈ ဖွဲ့ဟာ အရှုံးပေါ်ပေါက်ခဲ့ပါတယ်။ အဲဒီအဖွဲ့အစည်းတွေကတော့ ပြည်တွင်းရေကြောင်း ပို့ဆောင်ရေး၊ မြန်မာ့မီးရထား၊ ကုန်းလမ်းပို့ဆောင်ရေး၊ မြန်မာ့စာတိုက်လုပ်ငန်း၊ လျှပ်စစ်ဓာတ်အားထုတ်လုပ်ရေးလုပ်ငန်း၊ အမှတ်(၁) အကြီးစားစက်မှုလုပ်ငန်း၊ အမှတ်(၂)အကြီးစားစက်မှုလုပ်ငန်းနဲ့ အမှတ်(၃) အကြီးစားစက်မှု လုပ်ငန်းတို့ ဖြစ်ပါတယ်။ ၂၀၁၆-၂၀၁ရ ဘဏ္ဍာနှစ်မှာ ၅၇၂.၄၆၉ ဘီလီယံ အရှုံးပေါ်ခဲ့ပါတယ်။ နှစ်စဉ်အရှုံး ပေါ်နေတဲ့ ဒီလုပ်ငန်းတွေကို ဘယ်လိုကုစားကြမလဲ။ အဲဒီအရှုံးကို နိုင်ငံတော်နဲ့ ပြည်သူတွေထမ်းထား ရတာပါ။ အနာကို အနာမှန်းသိလျက် မကုဘဲထားရင် အတွင်းလှိုက်စား အန္တရာယ် ကြီးမားပါမယ်။ နိုင်ငံရဲ့ အကြီးမားဆုံးစီးပွားရေးလုပ်ငန်းရှင်ကြီးတွေ အခွန်ပေးဆောင်မှုမှာ ထိပ်ဆုံးက ပါမလာတာ မှတ်သားခဲ့ဖူးပါတယ်။ ကျွန်တော်တို့ နိုင်ငံမှာ အလုပ်လုပ်နေဆဲ နိုင်ငံခြားသားတစ်ယောက်က သူအလုပ် လုပ်ရာနိုင်ငံတိုင်းမှာ ဝင်ငွေခွန်ပေးဆောင်ရပြီးတော့ မင်းတို့နိုင်ငံမှာ လုံးဝအခွန်ငွေမဆောင်ရတာ အံ့သြ မိတယ်လို့ ပြောဆိုခဲ့ပါတယ်။ ကျွန်တော်တို့ နိုင်ငံသားတွေ အခွန်စနစ်နဲ့ စိမ်းနေပါတယ်။ နိဂုံးချုပ်အနေနဲ့ နိုင်ငံတော်ရဲ့ အခွန်မူဝါဒများနဲ့အညီ နိုင်ငံတော်နဲ့ နိုင်ငံသားတွေရဲ့ မျက်နှာကို ကြည့်ပြီးတော့ ထိရောက်တိကျစွာ ဆောင်ရွက်ကြဖို့နဲ့ နိုင်ငံသားတွေအနေနဲ့လည်း မိမိတို့ရဲ့ ကျသင့်တဲ့ အခွန်ဘဏ္ဍာနဲ့ နိုင်ငံတော်တာဝန်ကို ကျေပွန်စွာ ထမ်းဆောင်ကြဖို့ တိုက်တွန်းရင်းနဲ့ နိဂုံးချုပ်အပ်ပါတယ်။ အားလုံးကိုယ်စိတ်နှစ်ဖြာ ကျန်းမာချမ်းသာကြပါစေ။</speech>
<speech type="speaker">ဦးကံမြင့် သရက်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="280">ဦးကံမြင့် (သရက်မဲဆန္ဒနယ်၊ မကွေးတိုင်းဒေသကြီး)</mp>လေးစားရပါသော ပြည်ထောင်စု လွှတ်တော် နာယကကြီးနဲ့ ပြည်သူ့လွှတ်တော် ဒုတိယဥက္ကဋ္ဌ၊ ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စုဝန်ကြီးများ၊ ဧည့်သည်တော်များ စိတ်၏ချမ်းသာခြင်း၊ ကိုယ်၏ကျန်းမာခြင်းနဲ့ ပြည့်စုံကြ ပါစေလို့ မကွေးတိုင်းဒေသကြီး သရက်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးကံမြင့်မှ ဆုတောင်း မေတ္တာ ပို့သအပ်ပါတယ်။ ကျွန်တော့အနေနဲ့ ၂၀၁၆-၂၀၁ရ ဘဏ္ဍာရေးနှစ်၊ ပထမ ၆ လပတ် ပြည်ထောင်စု၏ အခွန်ရငွေ အစီရင်ခံစာအား အပြုသဘောနဲ့ ခြုံငုံသုံးသပ် ဝေဖန်ထောက်ပြ ဆွေးနွေးသွားမှာ ဖြစ်ပါတယ်။ ကျွန်တော့ ရှေ့က ကျွန်တော်တို့ ပြည်ထောင်စုလွှတ်တော် ကိုယ်စားလှယ်တွေလည်း ပြည့်ပြည့်စုံစုံ ပြောသွားတဲ့ အတွက်ကြောင့် ကျွန်တော်က စီမံကိန်းအပိုင်းရယ်၊ ဘဏ္ဍာရေးအပိုင်းရယ် အကျဉ်းချုပ်ပြီး ကျွန်တော် ပြောသွားမှာပါ။ အစီရင်ခံစာအရ ၆ လပတ်လျာထားချက်ဟာ အရပ်ရပ်အခွန် ၁၆ မျိုး ပိုမိုကောက်ခံရရှိ သဖြင့် ကျွန်တော်တို့က ကြိုဆိုရမှာဖြစ်ပါတယ်။ အခွန်အရပ်ရပ် စည်းကြပ်ခြင်းနဲ့ ကျသင့်အခွန် ပေးသွင်း ခြင်းနဲ့ပတ်သက်၍ နိုင်ငံတော်ကို အဆက်ဆက်သောအစိုးရများက နိုင်ငံတော်အစိုးရအဖြစ် ကင်ပွန်းတပ် ရာမှ နိုင်ငံသားများအား ဖိနှိပ်ချုပ်ချယ်မှု၊ နိုင်ငံပိုင်ဆိုင်မှု ဘတ်ဂျက်နဲ့ အကျိုးအမြတ်ကို နိုင်ငံသူ/ နိုင်ငံသားများအား အသိမပေးဘဲ ထင်သလိုသုံးဖြုန်းပစ်သော ဝိသေသများ ပိုင်ဆိုင်ခဲ့ကြပါတယ်။ နိုင်ငံသူ/ နိုင်ငံသားများကလည်း နိုင်ငံရေးကိစ္စများအား သူတို့နဲ့မဆိုင် အစိုးရနဲ့သာသက်ဆိုင်ကြောင်း၊ ကိုယ်လုပ်မှ အမျိုးသားအားကစားဟု ဆိုရလောက်အောင် မည်သည့်နည်းနှင့်ဖြစ်စေ အခွန်မပေးရန် သန္နိဌာန်ချခဲ့ကြ ပါတယ်။ ယခု အရပ်သားအစိုးရလက်ထက်မှာ ပွင့်လင်းမြင်သာမှု၊ ရိုးသားမှု၊ စိတ်ချယုံကြည်မှုဖြင့် အခွန် ပေးဆောင်ခြင်းက နိုင်ငံသူ/နိုင်ငံသားတို့ရဲ့တာဝန်ဟု လက်ခံဆောင်ရွက်လာကြပါတယ်။ နိုင်ငံတော်နှင့် နိုင်ငံသူ/နိုင်ငံသားများအကြားမှာ ပိုမိုခိုင်မာသော ယုံကြည်မှုဖြစ်လာပြီး ၎င်းတို့သည် ပိုင်ဆိုင်မှုသယံဇာတ အဖြစ်လည်းကောင်း၊ သူတို့ပိုင်ရတနာအဖြစ်လည်းကောင်း အသိအမှတ်ပြုပြီး သက်ဝင်ရှင်သန်၍ ပိုမိုစိတ်အား ထက်သန်စွာဖြင့် အခွန်များပေးဆောင်လာကြပါတယ်။ နိုင်ငံတစ်နိုင်ငံရဲ့ လိုငွေပြဘတ်ဂျက်ဟာ နိုင်ငံရဲ့ စီးပွားရေးဖွံ့ဖြိုးတိုးတက်မှုနဲ့ ပြည်သူများအတွက် အလုပ်အကိုင် အခွင့်အလမ်းများကို အထောက်အပံ့ ဖြစ်စေသဖြင့် နိုင်ငံအများအပြားက လိုလားစွာလက်ခံကြသော်လည်း ဘတ်ဂျက်လိုငွေကြီးမား၍ လိုငွေ ပြသည့်ကာလကြာလာပြီး ကြွေးမြီတာဝန် ကြီးမားလာပါက နိုင်ငံရဲ့ဘဏ္ဍာရေးအခြေအနေ ညီမျှမှုကို ထိခိုက် လာနိုင်ပါတယ်။ မြန်မာနိုင်ငံမှာ ဘတ်ဂျက်မှာလည်း နှစ်တိုင်းလိုငွေပြ ဘတ်ဂျက်ဖြစ်ပေါ်နေသဖြင့် ပိုငွေပြဘတ်ဂျက် (Surplus Budget) olyocycosa Osmonosyjos (Balancing Budget) 686067:32ozos သက်ဆိုင်ရာမှ အတွေ့အကြုံနဲ့ ကျွမ်းကျင်မှုအရ မျှတသောအခွန်စနစ်ဖြင့် ကာလအလိုက် လျာထားချက် ကိန်းဂဏန်းများအား ယခုထက်ပိုမိုပြီးတော့ လျာထားသင့်ကြောင်း၊ ဒီနေရာမှာ ကျွန်တော်ပြောချင်တာက ကျွန်တော်တို့ ဒီသက်ဆိုင်ရာတာဝန်ရှိသူများက အတွေ့အကြုံနဲ့ ကျွမ်းကျင်မှုတွေ ရှိတဲ့အတွက်ကြောင့် ကျွန်တော်တို့ Due Professional Care ဆိုတဲ့ အတတ်ပညာရှင်ဆိုင်ရာ သတိသမ္ပဇဉ်ဆိုတဲ့ စိတ်ဓာတ် မျိုးနဲ့ ဘယ်လောက်ကိုယ့်ရဲ့ ဒီဌာနမှာ ကိန်းဂဏန်းကို ဘယ်လိုရအောင် မှန်းဆမလဲဆိုတာ ကျွန်တော်တို့ ဒိဗ္ဗစက္ခုမရရင်တောင်မှ အနီးစပ်ဆုံး ကျွန်တော်ဖြစ်သင့်တယ်။ အခု ဒီနေရာမှာ ကျွန်တော်တို့တွေဟာ ကိန်းဂဏန်းတွေက ရသင့်ထာထက် လျာထားတာတက် ပိုပြီးအများကြီး ရာခိုင်နှုန်း ၁၀၀၊ ၁၅၀၊ ၁၉၀ လောက်ထိရတာ။ အဲဒီတော့ ကိန်းဂဏန်းတွေဟာ တကယ်တော့ ကျွန်တော်တို့က ဆီလျော်ရမယ်။ ယုတ္တိ ရှိရမယ်။ အခုက ကိန်းဂဏန်းတွေကို ကျွန်တော်တို့ လျာထားချက်ထက် ပိုမိုကောက်ခံရရှိသယောင်မျိုး လုပ်ထားတဲ့ပုံစံမျိုး ဖြစ်နေတယ်။ အဲဒါကြောင့် လျာထားချက်နဲ့ အမှန်ကောက်ခံငွေရရှိမှုဟာ အနီးစပ်ဆုံး ဖြစ်အောင် ကျွန်တော်တို့ သက်ဆိုင်ရာတွေက ကြိုးပမ်းဆောင်ရွက်ဖို့ လိုမယ်လို့ပြောကြားရင်း ကျွန်တော် နိဂုံးချုပ်ပါတယ်။</speech>
<speech type="speaker">ဦးဌေးမင်းသိန်း ကြို့ပင်ကောက်မဲန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="190">ဦးဌေးမင်းသိန်း(ကြို့ပင်ကောက်မဲဆန္ဒနယ်၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကနှင့် လွှတ်တော်ကိုယ်စားလှယ်များအားလုံး မင်္ဂလာပါ။ ကျွန်တော်ကတော့ ပဲခူးတိုင်းဒေသကြီး၊ ကြို့ပင်ကောက်မဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဦးဌေးမင်းသိန်း ဖြစ်ပါတယ်။ ယနေ့ ပြည်ထောင်စုသမ္မတမြန်မာနိုင်ငံတော် ၂၀၁၆-၂၀၁ရ ခု၊ ဘဏ္ဍာရေးနှစ် ပထမ(၆)လပတ် ပြည်ထောင်စု၏ အခွန်ရငွေအစီရင်ခံစာအား ကျွန်တော် မိမိမဲဆန္ဒနယ်အနေအထားဖြင့် ခြုံငုံပြီးတော့ ဆွေးနွေးသွားမှာဖြစ်ပါတယ်။ နာယကကြီးခင်ဗျား။ အစီရင်ခံစာမှာ လျာထားချက်ထက်ပိုမိုကောက်ခံရရှိသော အခွန် ၁၆ မျိုးနှင့် လျော့နည်းပြီးတော့ ကောက်ခံရရှိသော အခွန် ၄ မျိုးဟု ဖော်ပြထားပါတယ်။ လျာထားချက် ရာခိုင်နှုန်း ပြည့်မီသော်လည်းပဲ ပြည်သူ့ဘဏ္ဍာငွေထဲကို စီးဝင်တဲ့အခွန်ရငွေ ထိုက်သင့်သလောက် မရောက်ရှိဘဲ ယိုဖိတ် နေတာကို သုံးသပ်လိုပါတယ်။ ပြည်ထဲရေးဝန်ကြီးဌာန၊ အထွေထွေအုပ်ချုပ်ရေးဦးစီးဌာနမှ ကောက်ခံသည့် ယစ်မျိုးခွန်အတွက် ကျွန်တော့မြို့မှာဆိုရင် လိုင်စင်အမျိုးအစားအစုံ အရေအတွက် ၁၉၉ ခုအတွက် စုစုပေါင်းရငွေဟာ ၈၃,၆၇၀,၀၀၀ ဖြစ်ပြီးတော့၊ ပဲခူးတိုင်းဒေသကြီးမှ ၂,၂၂၈ သန်း ရရှိပြီးတော့ ယခုအစီရင်ခံစာမှာ ဖော်ပြ ထားတဲ့ ယစ်မျိုးခွန်ကတော့ နေပြည်တော်ကောင်စီက ကောက်ခံရရှိတဲ့စာရင်းလို့ သိရပါတယ်။ နောက် အထွေထွေအုပ်ချုပ်ရေးဦးစီးဌာနမှ ကောက်ခံရရှိသည့် ဓာတ်သတ္တုပစ္စည်းများ ထုတ်ယူ သည့်အတွက် ကောက်ခံသည့်အခွန် ကြို့ပင်ကောက်မြို့နယ်မှာတော့ အုတ်လုပ်ငန်းတစ်ခုပဲ ရှိပါတယ်။ အုတ်လုပ်ငန်းဟာ မြို့နယ်မှာ အခု ၅၀ လောက်ရှိနေပေမယ့် တရားဝင်လိုင်စင်ကတော့ ၂ ခု ပဲရှိပါတယ်။ ကောက်ခံရရှိငွေက ၁၉၀,၀၀၀ ခန့်သာရရှိပါတယ်။ ကျန်အုတ်လုပ်ငန်းများ တရားဝင်ဖြစ်ဖို့ အခက်အခဲ ရှိနေပြီး အထွေထွေအုပ်ချုပ်ရေးဦးစီးဌာန၏ အခြားဆိုတဲ့ ဘိလိယက်ခုံအပါအဝင် အထွေထွေခေါင်းစဉ် အောက်ကို ရောက်ရှိနေပြီးနှစ်စဉ် ၉ သိန်းမှ ၁၀ သိန်းခန့်သာ အခွန်ရရှိနေတာကို တွေ့ရပါတယ်။ ဆိုတော့ ဒီအခွန်အပေါ်မှာလည်း အားနည်းချက်ရှိနေတာကို တင်ပြလိုပါတယ်။ နောက် ငါးဦးစီးဌာနမှ ကောက်ခံသည့် ငါးလုပ်ငန်းဆိုင်ရာအခွန်အခအတွက် ကြို့ပင်ကောက်မြို့မှာ အင်းအိုင်လိုင်စင်ခွန်နဲ့ ငါးမွေးကန် လိုင်စင်များရှိပြီးတော့ တစ်ဆင့်လွှဲပြောင်းလုပ်ကိုင်နေကြခြင်းသာဖြစ်ပါတယ်။ ပြည်တွင်းအခွန်ဦးစီးဌာနမှကောက်ခံတဲ့ တံဆိပ်ခေါင်းအခွန်အတွက် အိမ်၊ ခြံ၊ မြေ ရောင်းဝယ်မှု များအပေါ် မှတ်ပုံတင်စာချုပ်ပြုလုပ်ခြင်းများမှ ရရှိသော်လည်း စာချုပ်ချုပ်ဆိုမှုများ လျှော့ချပြီးတော့ စာချုပ်ချုပ်ဆိုနေတာတွေရှိနေပြီးတော့ ဒီကာလပေါက်ဈေးသတ်မှတ်တဲ့ ကော်မတီအပေါ်မှာပဲ အခွန်ရငွေ မူတည်နေတာကို တွေ့ရပါတယ်။ ဝင်ငွေခွန်စည်းကြပ်ရာတွင်လည်း အခွန်ထမ်း၏ လိုက်နာရန်အချက်အလက်များ အားနည်းနေပြီး ဌာန၏လိုသလို ပုံဖော်စည်းကြပ်မှုတွေကြောင့် လာဘ်ပေးလာဘ်ယူမှုများရှိနေပြီး မအောင်မြင်တဲ့ လုပ်ငန်း များအတွက် ဝန်ထုပ်ဝန်ပိုးပိစေပြီး လုပ်ငန်းရှင်ကြီးများကတော့ မျှောလိုက်နေတာကို တွေ့ရပါတယ်။ နိုင်ငံ အဆင့်အခွန်ငွေ အများဆုံးပေးသွင်းတဲ့ လုပ်ငန်းရှင်တွေကို Top 10 စာရင်းဝင် ထုတ်ပြန်သကဲ့သို့ မြို့နယ်အဆင့်တွေမှာ ထိုသို့မပြုလုပ်နိုင်ရင်တောင်မှ အခွန်ထမ်းသူတွေနဲ့ ဌာနဝန်ထမ်းကြားမှာ ညှိယူမှု မရှိရလေအောင် ပြည်သူကြားမှာ ထင်သာမြင်သာ ဆောင်ရွက်သင့်ပါတယ်။ သို့မှသာ အခွန်ရှောင်တဲ့ လုပ်ငန်းရှင်တွေ ပေါ်လာမှာဖြစ်ပါတယ်။ ဆက်လက်ပြီး လျာထားချက်ထက် လျော့နည်းရရှိသည့် အကောက်ခွန်ဦးစီးဌာနမှ ကောက်ခံသည့် အခွန်အတွက် လျော့နည်းရသည့် အကြောင်းရင်းမှာ ကုန်သွယ်မှုပမာဏ နည်းပါးသဖြင့် အခွန်ရငွေ လျော့နည်းသွားခြင်းကြောင့်ဟု အစီရင်ခံစာမှာ ဖော်ပြထားပါတယ်။ ၎င်းမှာ အကြောင်းရင်းတစ်ရပ် ဖြစ်နိုင်သော်လည်း တရားမဝင်ကုန်စည်စီးဝင်မှု၏ ရိုက်ခတ်မှုတွေကြောင့်လည်း ဖြစ်နိုင်ပါတယ်။ အကြောင်းက ကုန်သွယ်လုပ်ငန်းရှင်အများစုက အမှန်နိုင်ငံတော်ကို အခွန်ငွေပေးသွင်းပြီး တရားဝင် ကုန်သွယ်နေရာရောက်တန်ဖိုးနှင့် ပြုလုပ်ချင်ပါသော်လည်း အခြားတစ်ဘက် တရားမဝင်လမ်းကြောင်းက သွင်းလာတဲ့ ကုန်ပစ္စည်းများနှင့် မယှဉ်ပြိုင်နိုင်လာရင် နိုင်ငံတော်ထံ အခွန်တိမ်းရှောင်လာမှာဖြစ်ပါတယ်။ ထိုက်သင့်တဲ့အခွန်သက်သာ စည်းကြပ်စေခြင်းဖြင့်လည်း တရားမဝင် ကုန်စည်စီးဆင်းမှုတွေကို ပပျောက် စေပြီး နိုင်ငံတော်မှာလည်း အခွန်ရလာမှာဖြစ်ပါတယ်။ ထို့ကြောင့် တရားမဝင်ကုန်စည်စီးဆင်းမှုတွေကို ကြပ်မတ်ဖို့လိုသလို သက်သာတဲ့ အခွန်နှုန်းထားများဖြင့် ထိုက်သင့်တဲ့ အခွန်နှုန်းထားများ ဖြစ်ဖို့လိုပါတယ်။ နိဂုံးချုပ်အားဖြင့် အစီရင်ခံစာမှာ ဖော်ပြထားသလို အခွန်ငွေလျာထားချက်များဟာ ယခင်ရငွေ အခြေအနေပေါ်ဖြည့်ပြီး လျာထားတာထက် ပကတိအခြေအနေကို လေ့လာပြီးမှ လျာထားသင့်ပါတယ်။ လျော့နည်းရရှိသည့် အခွန်များကိုလည်း လျာထားချက်ပြည့်မီအောင် အခွန်တိမ်းရှောင်မှုများ မရှိရလေအောင် ဆောင်ရွက်သင့်ပါကြောင်း ဆွေးနွေးအပ်ပါသည်။ အားလုံးကို ကျေးဇူးတင်ပါတယ်။</speech>
<speech type="speaker">ဒေါက်တာအောင်ခင် ပြင်ဦးလွင်မဲဆန္ဒနယ်ဆွေးနွေးဖို့ဖြစ်ပါတယ်။</speech>
<speech><mp id="294">ဒေါက်တာအောင်ခင် (ပြင်ဦးလွင်မဲဆန္ဒနယ်၊ မန္တလေးတိုင်းဒေသကြီး)</mp>ပြည်ထောင်စု လွှတ်တော် နာယကကြီးနှင့်တကွ တက်ရောက်သူပုဂ္ဂိုလ်၊ လွှတ်တော်ကိုယ်စားလှယ် အားလုံးမင်္ဂလာပါ။ ၂၀၁၆-၂၀၁ရ ဘဏ္ဍာရေးနှစ် ပထမ ၆ လပတ် လျာထားချကအပေါ် အခွန်ကောက်ခံရရှိမှုအခြေအနေနှင့် စပ်လျဉ်းပြီးတော့ ပြင်ဦးလွင်မဲဆန္ဒနယ် ပြည်သူ့လွှတ်တော်ကိုယ်စားလှယ် ကျွန်တော် ဒေါက်တာအောင်ခင် က ဆွေးနွေးတင်ပြသွားမှာ ဖြစ်ပါတယ်။ ကောက်ခံရရှိတဲ့ အခွန်အမျိုးကတော့ ၂၀ ရှိပါတယ်။ လျာထားချက် ပြည့်မီကျော်လွန်တယ်လို့ ပြောတာ ၁၆ မျိုးလို့ တွေ့ရပါတယ်။ ဒါပေမယ့်လည်း ၂၀၁၆-၂၀၁ရ တစ်နှစ်စာကို ကျွန်တော်ကြည့်မယ် ဆိုရင် တစ်နှစ်စာနှင့် နှိုင်းယှဉ်ရမှာပေါ့ ကျွန်တော်တို့က ဘာလို့လဲဆိုတော့ အဲဒီလိုဆိုရင် သူက ၅၀ ရာခိုင်နှုန်း ရှိရမယ်။ ၅၀ ရာခိုင်နှုန်းထက် တော်တော်နည်းတာတွေလည်း တွေ့ရပါတယ်။ အဲဒီတော့ အဲဒီမှာ ကျွန်တော်တို့ ၄ မျိုး ရှိပါတယ်။ တစ်နေ့ရဲ့ ၅၀ ရာခိုင်နှုန်း မကျော်ဘူးလို့ ပြောလို့ရပါတယ်။ ဥပမာ ကုန်သွယ်လုပ်ငန်းခွန် ဆိုကြပါစို့ ကျွန်တော်နမူနာအနေနဲ့ပဲ ပြောပါမယ်။ ၁,၇၅၆ ဘီလီယံလျာထားတယ်။ ၅၃ရ ဘီလီယံပဲ ရတယ်။ ဆိုတော့ ထိုနည်းတူစွာ ဝင်ငွေခွန်လည်း အဲဒီလိုဘဲ။ ၂,၃၈ရ ဘီလီယံကျပ် လျာထားတယ်။ ၈၂၂ ဘီလီယံပဲရပါတယ်။ ထိုနည်းတူစွာ အဲဒါကြောင့်မို့လို့ ရေခွန်၊ တာတမံခွန်၊ မြန်မာနိုင်ငံအောင်ဘာလေသိန်းဆုအခွန်တို့ကလည်း ဒီအတိုင်းပဲဖြစ်ပါတယ်။ ကျန်တဲ့ ၁၂ မျိုးကတော့ တစ်နှစ်လုံးအခွန်ရဲ့ ၅၀ ရာခိုင်နှုန်း ကျော်နေတာကို တွေ့ရတဲ့အတွက် အခြေအနေကောင်းတယ်လို့ ပြောလို့ရပါတယ်။ လျော့နည်းနေတဲ့အခွန် ၄ မျိုးလည်းရှိပါတယ်။ လျော့နည်း နေတဲ့အခွန် ၄ မျိုးလို့ပြောပေမယ့်လည်း မုတ်ကောင်ဝတ်ဆံသွင်းအခွန်ဟာဆိုလို့ရှိရင် တစ်နှစ်လုံးမှ ၄၆၀ ပဲလျာထားတယ်။ အခု ရထားတာက ၄၃၃.ရ သန်း ကျပ်ရပါတယ်။ More than ၅၀ ရာခိုင်နှုန်းပေါ့။ ၅၀ ရာခိုင်နှုန်းထက်ကျော်နေတယ်။ ဒါကြောင့်သူက အခြေအနေကောင်းတာပေါ့။ လျာထားတာပဲနည်းလို့လား။ ကျွန်တော်တို့ အခြေအနေကတော့ ကောင်းနေပါတယ်။ အကောက်ခွန်နဲ့ ရေနံသဘာဝဓာတ်ငွေ့၊ ရေအား အရင်းအမြစ်ကရတဲ့ လျှပ်စစ်ဓာတ်အား၊ ဒါတွေကတော့ ကျွန်တော်တို့ ၅၀ ရာခိုင်နှုန်းအောက် တစ်နှစ်စာ နှင့်နှိုင်းယှဉ်လျှင် ၅၀ ရာခိုင်နှုန်းအောက် လျော့နည်းနေတာကို တွေ့ရတယ်။ ဥပမာဆိုကြပါစို့ အကောက်ခွန် ဆိုလို့ရှိရင် ၄၉၀ တစ်နှစ်လုံးလျာထားပေမယ့် ၂၂၂ ဘီလီယံကျပ်ပဲ ရပါတယ်။ ရေနံနှင့် သဘာဝဓာတ်ငွေလည်း ဒီလိုပါပဲ။ ၆၀၄ ဘီလီယံကျပ်ဆိုတာ လျော့နည်းပြီးတော့ တစ်နှစ်လုံး လျာထားပေမယ့်လည်း တကယ်ရတာက ၂၂၁ ကျပ် ဘီလီယံပဲရပါတယ်။ နောက်ထပ် ကျွန်တော်တို့ စုစုပေါင်းအခွန်ရငွေဟာ ပထမ ၆ လ၊ ပထမနှစ်ဝက်မှာ ၁၁၈.၉၈ ရာခိုင်နှုန်း ရှိတယ်ဆိုပေမယ့် ၂၀၁၆-၂၀၁ရ ဘဏ္ဍာရေးနှစ်မှာ တစ်နှစ်လုံးရရမယ့် အခွန်ဟာ အခွန်နှင့် ပထမ ၆ လပတ်ဟာ ၃၉.၁ ရာခိုင်နှုန်းသာ ရှိသေးတာတွေ့ရပါတယ်။ အဲဒီတော့ ဒုတိယနှစ်ဝက်မှာ ကျွန်တော်တို့က ၃.၉၆၄.၃ ဘီလီယံကျပ် ကောက်ခံရန် ကျန်သေးတဲ့အတွက် တစ်နည်းအားဖြင့်ပြောမယ်ဆိုရင် ၆၀.၉ ရာခိုင်နှုန်း ကောက်ဖို့ရာ ကျန်သေးတာ ဖြစ်လို့ အဲဒီမှာ အထူးအာရုံစိုက်ပြီးတော့ ကောက်ဖို့လိုတယ်လို့ ကျွန်တော် အကြံပြုလိုပါတယ်။ နောက်တစ်ခုအနေနဲ့ကတော့ ကျွန်တော်တို့ အဲဒါကြောင့် ကျွန်တော်က ဘာလိုလဲဆိုရင် အခွန် ဝန်ထမ်းတွေ ဖြည့်တင်းဖို့လိုတယ်။ HR ဖွံ့ဖြိုးဖို့လိုတယ်။ Tax Base ကို ချဲ့ထွင်ဖို့လိုတယ်။ အခွန် တိမ်းရှောင်မှုကို ဖော်ထုတ်ဖို့လိုတယ်။ အခွန်ကင်းလွတ်ခွင့်တွေ စိစစ်ဖို့လိုတယ်။ အဲဒီတော့ ပြည်တွင်းအခွန် ဦးစီးဌာနမှာဆိုရင် Value Added Tax စနစ် ကျင့်သုံးဖို့လည်း၊ မှန်ကန်ဖို့လည်းလိုပါတယ်။ အောင်ဘာလေထီလုပ်ငန်း ကြီးကြပ်စစ်ဆေးခြင်းမှာလည်း ကျွန်တော်တို့လိုပါတယ်။ အဲဒီမှာ ထီဈေးကွက်ဟာ မတည်မငြိမ်ဖြစ်နေတဲ့အတွက် ထီဈေးကွက်တည်ငြိမ်စေဖို့လည်း ဆောင်ရွက်ရမှာဖြစ်ပါတယ်။ ဒီနေရာမှာ ကျွန်တော်ပြောချင်တာကတော့ ဘာလဲဆိုလို့ရှိရင် ကျွန်တော်တို့ ပြည်သူတွေဟာ အခွန်အကောက်နှင့်ပတ်သက်လို့ အမြင်မကြည်တာတွေရှိပါတယ်။ ကျွန်တော်တို့ ပြင်ဦးလွင်မှာဆိုလို့ရှိရင် တစ်ပိုင်တစ်နိုင်ဒေသထွက် သစ်သီးဝလံစိမ်ခြင်းလုပ်ငန်း၊ ဒါမိသားစုလုပ်ငန်းလေးပါ။ အထူးကုန်စည်ခွန် တွက်ချက်မှုနှင့် ပတ်သက်လို့တော့ သဘာဝမကျဘူးလို့ သူတို့ထင်နေကြပါတယ်။ အဲဒီတော့ ဘာလို့လဲဆိုလို့ ရှိရင် သူတို့ တစ်ထောင်အောက်ကိုကျသင့်တာကို ဒသမ ၇၅ လီတာ ဒသမ အောက်ကျသင့် တာကို ၃/၄ ဆ လောက်များနေတာကို တွေ့ရပါတယ်။ အဲဒီတော့ သူကစီးပွားရေးလုပ်ဖို့ရာ အတော်ခက်နေတာကို တွေ့ရ ပါတယ်။ လုပ်ကိုင်သူများ အလုပ်လက်မဲ့ဖြစ်ဖို့ အခြေအနေမှာ ရှိနေပါတယ်။ ဒါကြောင့်မို့လို့ အခွန်အကောက်စီမံအဖွဲ့ စနစ်တကျဖွဲ့စည်းပြီး လိုအပ်သလို Check, Precheck, Countercheck ဖြစ်ဖို့လိုပါတယ်။ နောက်တစ်ခုကတော့ ကျွန်တော်တို့က ဟုတ်ပြီအဲဒီလိုဆိုရင် ကျွန်တော်တို့က အခွန်ကို ဘယ်နေရာမှာသုံးသလဲ။ ပညာရေး၊ ကျန်းမာရေး၊ လူမှုရေး၊ ကာကွယ်ရေး၊ တိုင်းနှင့် ပြည်နယ် တွေကို ခွဲဝေချထားရေး၊ ခွဲဝေပေးတယ်။ ဒါတွေကို ကျွန်တော်တို့က ကျေးလက်ဒေသဖွံ့ဖြိုးရေး အတွက် သုံးတယ်။ ခန့်မှန်းတွက်ကြည့်တာတော့ အခွန်ရငွေနဲ့ဆိုရင် သူက ၄,၆၀၀ ဘီလီယံကျပ်လောက် သုံးထား တာတွေ့ပါတယ်။ တစ်နည်းအားဖြင့်ပြောရမယ်ဆိုလို့ရှိရင် ကျွန်တော်တို့က တစ်နှစ်လုံး အခွန်ရငွေသည် ၆,၅၁၃ ဘီလီယံကျပ် ရမှာဖြစ်တဲ့အတွက် ၇၀ ရာခိုင်နှုန်းခန့်ဟာ သုံးစွဲပေးတယ်လို့ ပြောလို့ရပါတယ်။ ဟုတ်ပြီ အဲဒီလိုဆိုရင် ကျွန်တော်တို့က အခွန်ရငွေတွေကို ပြည်နယ်နှင့်တိုင်းတွေကို ခွဲဝေပေးတယ်ဆိုတဲ့ စာရင်းကိုတွေ့ရပါတယ်။ အဲဒီတော့ ဒါပေမယ့်လည်း ကျွန်တော်တို့က ပြည်တွင်းပြည်ပ ကြွေးမြီလျော့နည်းဖို့၊ ဆင်းရဲမွဲတေမှုလျော့နည်းဖို့၊ လူမှုစီးပွားဘဝဖွံ့ဖြိုးတိုးတက်ဖို့၊ ဒီလိုရည်ရွယ်ချက်တွေနဲ့ လုပ်နေတယ်ဆိုတာကို ပြည်သူတွေသိပြီးတော့ ရငွေတွေတိုးတက်ဖို့၊ အခွန်ဝင်ငွေတိုးတက်ဖို့ လိုအပ်ကြောင်း အကြံပြုတင်ပြလို ပါတယ်။ အားလုံးကျေးဇူးတင်ပါတယ်။</speech>
<speech type="speaker">ဒေါက်တာတင်တင်ဝင်း ပဲခူးတိုင်းဒေသကြီးမဲဆန္ဒနယ်အမှတ်(၅) ဆွေးနွေးဖို့ဖြစ်ပါတယ်။</speech>
<speech><mp id="851">ဒေါက်တာတင်တင်ဝင်း(မဲဆန္ဒနယ်အမှတ်-၅၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးရှင့်။ ကျွန်မ ဒီနေ့ဆွေးနွေးလိုတဲ့ အကြောင်းအရာကတော့ အခွန် ကောက်ခံရရှိမှုမှာ လျာထားချက်မပြည့်မီတဲ့အကြောင်းနဲ့ ပတ်သက်ပြီးတော့ ပြောချင်ပါတယ်။ လျာထားချက် မပြည့်မီတာဟာ ပြည်သူလူထုအနေနဲ့ အခွန်ဆောင်မှုနဲ့ ပတ်သက်ပြီးတော့ လုံးဝ သူတို့ဟာ Awareness တယ် တကယ်တမင် ဒီမိုကရေစီစနစ်ဟာ ပြည်သူကိုဗဟိုပြု ပါတယ်။ အဲဒီတော့ ပြည်သူကို ဗဟိုပြုတဲ့ အတွက်ကြောင့် မို့လို့ ပြည်သူမှာရပိုင်ခွင့်တွေရှိလာသလို တာဝန်တွေလည်းရှိလာပါတယ်။ အဲဒီတာဝန်ထဲမှာ အခွန်ဆောင် တာဟာလည်း တစ်ခုပါပါတယ်။ ဗိုလ်ချုပ်အောင်ဆန်းက ၁၉၄ရ ခု၊ ဧပြီလ ၁ရ ရက်နေ့ ညမှာ အသံလွှင့်ရုံမှာ ပြောကြားခဲ့တဲ့ မြန်မာ့နှစ်သစ်ကူးမိန့်ခွန်းမှာ “ဒီအမတော်ကြေးဟာ ဘယ်ကနေပြီး ကျွန်တော်တို့ အစိုးရက ထုတ်ပေးနိုင်သလဲ။ မြန်မာပြည်ကလူတွေပေးတဲ့အခွန်တော်တွေထဲ ကနေပြီးတော့ တိုင်းသူပြည်သား တွေကို ချေးရတာပဲ။ အကယ်၍ တိုင်းသူပြည်သားတွေက ပြန်မပေးပဲ ဒီအမတော်ကြေးငွေတွေ နည်းနေ မယ်ဆိုရင် နည်းသလောက်နောက်ထပ် ကျွန်တော်တို့ ပြန်ချေးတဲ့နေရာမှာ သိပ်များများ ချေးနိုင်မှာမဟုတ် ပါဘူး။ ပြီးတော့ကာ ဒီအမတော်ကြေးငွေတွေဟာ ဘယ်သူ့ငွေတွေလဲဆိုရင် တိုင်းသူပြည်သားတွေရဲ့ ငွေတွေပဲ” ဖြစ်ပါတယ်။ ဒါကြောင့် ကျွန်မတို့ဟာ အခွန်ဆောင်ခြင်းနဲ့ပတ်သက်ပြီးတော့ ပြည်သူလူထုကို ကျယ်ကျယ်ပြန့်ပြန့်သတိပြု မိအောင် အားထုတ်ရပါမယ်။ အခွန်ဆောင်သူတွေဟာ တိုင်းပြည်တည်ဆောက် ရေးမှာတစ်တပ်တစ်အား တည်ဆောက်နေတယ်ဆိုတာကို သူတို့သိဖို့လိုပါတယ်။ တိုင်းပြည်အပေါ်မှာ တာဝန်ကျေတဲ့ ပြည်သူဖြစ်တယ်လို့ ဂုဏ်ယူရအောင်လည်းပဲ ရှင်းလင်းတင်ပြမှာဖြစ်ပါတယ်။အခွန်ရှောင်ခြင်းက တိုင်းပြည်ကို ကြွေးနွံထဲမှာ နစ်စေမှာဖြစ်ပြီးတော့ တိုင်းပြည်အပေါ်မှာ တာဝန်ခံမှု တာဝန်ယူမှုမရှိတဲ့ တိုင်းသူပြည်သားဖြစ်သွားပါတယ်။ အခွန်ဝန်ထမ်းတွေအနေနဲ့လည်း မြေပြင်အထိ ဆင်းပြီး ရသင့်ရထိုက်တဲ့ အခွန်ငွေများကို မှန်မှန်ကန်ကန်ရရှိအောင် ကြိုးစားရပါမယ်။ သမာသမတ် ဖြစ်အောင်လည်းပဲ ဆောင်ရွက်ရပါမယ်။ ထို့အတွက် စောင့်ကြပ်ကြည့်ရှုသည့် အဖွဲ့ဖွဲ့ရန် လိုအပ်ပါတယ်။ ပွင့်လင်းမြင်သာမှုရှိစေရန်မှာ ဤမြို့နယ်၊ ဤတိုင်းက အခွန်လျာထားချက်က မည်မျှ၊ လျာထားချက် ပြည့်မီ မမီကိုလည်း ပြည်သူလူထုကို သိစေသင့်ပါတယ်။ နောက်ထပ်တစ်ချက်က ဝင်ငွေများသည့်အပေါ် အခွန်ကိုတိုးကောက်ပြီး ဝင်ငွေနည်းသည့်အပေါ် အခွန်လျှော့ကောက်သည့် နေရာမှာလည်း သမာသမတ် ရှိစေရန် သေချာစောင့်ကြပ် ကြည့်ရှုဖို့လိုပါတယ်။ ထို့ကြောင့် အခွန်စည်းကြပ်ရာမှာ တရားသဖြင့်လည်း ဖြစ်ဖို့လိုပါတယ်။ တိကျမှန်ကန်ဖို့လည်း လိုပါတယ်ဆိုတဲ့ အကြောင်းကို ဆွေးနွေးရင်းနဲ့ နိဂုံးချုပ်ပါတယ်။ ကျေးဇူးတင်ပါတယ်။</speech>
<speech type="speaker">ဦးခင်ချို၊ လှိုင်းဘွဲ့မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="255">ဦးခင်ချို (လှိုင်းဘွဲ့မဲဆန္ဒနယ်၊ ကရင်ပြည်နယ်)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ လွှတ်တော်ကိုယ်စားလှယ်များ၊ ပြည်ထောင်စုအဆင့် အဖွဲ့အစည်းဝင်များ၊ ဝန်ကြီးများနှင့် ဧည့်သည်တော်များအားလုံး မင်္ဂလာပါလို့ နှုတ်ခွန်းဆက်သပါတယ်။ ကျွန်တော်ကတော့ ကရင်ပြည်နယ်၊ လှိုင်းဘွဲ့ မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးခင်ချို ဖြစ်ပါတယ်။ ကျွန်တော် ဆွေးနွေးတင်ပြမှာကတော့ ၂၀၁၆-၂၀၁ရ ဘဏ္ဍာနှစ်၊ ပထမ ၆ လပတ် ပြည်ထောင်စုအခွန် အကောက် ရငွေများနဲ့ပတ်သတ်လို့ ဆွေးနွေးအကြံပြုတင်ပြမှာဖြစ်ပါတယ်။ နာယကကြီး ခင်ဗျား။ စီမံ/ဘဏ္ဍာဝန်ကြီးဌာနက တင်ပြတဲ့အစီရင်ခံစာအရ နိုင်ငံရဲ့ အဓိက အခွန် ရငွေ ၄ မျိုး ကောက်ခံရတဲ့ အခြေအနေကို လေ့လာကြည့်တဲ့အခါမှာ ပြည်တွင်းထုတ်ကုန်နဲ့ ပြည်သူပြည်သား များသုံးစွဲမှုအပေါ် ကောက်ခံတဲ့အခွန်ရငွေက ပထမ ၆ လ လျာထားချက်ပေါ်မှာ ၁၄၀ ရာခိုင်နှုန်း၊ တစ်နှစ်တာလုံး လျာထားချက်အပေါ်မှာ ၄၅ ရာခိုင်နှုန်း၊ ဝင်ငွေနဲ့ပိုင်ဆိုင်မှုအပေါ် ကောက်ခံတဲ့ အခွန်အကောက် ရငွေက ပထမ ၆ လပတ်မှာ ၁၁၆ ရာခိုင်နှုန်း၊ တစ်နှစ်လုံးအပေါ်မှာ ၉၅ ရာခိုင်နှုန်း၊ အကောက်အခွန်ရငွေက အပေါ် ကောက်ခံတဲ့ အခွန်အကောက်ရငွေဟာ ပထမ ၆ လပတ်မှာ ၉ရ ရာခိုင်နှုန်းနဲ့ တစ်နှစ်တာအပေါ်မှာ ၄၃ ရာခိုင်နှုန်းရှိပြီးတော့ စုစုပေါင်းရငွေအနေနဲ့ ပထမ ၆ လပတ်မှာ ၁၁၉ ရာခိုင်နှုန်းနဲ့ တစ်နှစ်တာလုံး အပေါ်မှာ ၄၁ ရာခိုင်နှုန်းသာရှိတာတွေ့ရတဲ့အတွက်ကြောင့် အခွန်အကောက်နဲ့ နိုင်ငံပိုင်ပစ္စည်းအသုံးပြုရငွေ အဲဒီ ၂ မျိုးက ပထမ ၆ လကာလမှာ လျာထားချက် မပြည့်တာတွေ့ရပြီးတော့ တစ်နှစ်တာလုံး လျာထားချက် အပေါ်မှာတော့ အခွန် ၄ မျိုးလုံး ရငွေနည်းပါးသေးတာ တွေ့ရပါတယ်။ ဝန်ကြီးဌာနအလိုက် ကောက်ခံရရှိမှုအခြေအနေကို လေ့လာကြည့်တဲ့အခါမှာတော့ ပြည်ထဲရေးက ပထမ ၆ လ အပေါ်မှာ ၁၂၉ ရာခိုင်နှုန်း၊ တစ်နှစ်တာလုံးအပေါ်မှာ ၇၈ ရာခိုင်နှုန်း၊ စိုက်ပျိုးမွေးမြူရေးနဲ့ ဆည်မြောင်းက ပထမ ၆ လအပေါ်မှာ ၂၀၂ ရာခိုင်နှုန်း၊ တစ်နှစ်တာလုံးအပေါ်မှာ ၁၂၉ ရာခိုင်နှုန်း၊ ပို့ဆောင်ဆက်သွယ်ရေးက ပထမ ၆ လမှာ ၁၃၀ ရာခိုင်နှုန်း၊ တစ်နှစ်တာလုံးအပေါ်မှာ ၉၈ ရာခိုင်နှုန်း၊ သယံဇာတနဲ့ သဘာဝပတ်ဝန်းကျင်ထိန်းသိမ်းရေးက ပထမ ၆ လမှာ ၁၅၀ ရာခိုင်နှုန်း၊ တစ်နှစ်တာလုံး အပေါ်မှာ ၇၁ ရာခိုင်နှုန်း၊ လျှပ်စစ်နဲ့စွမ်းအင်ဝန်ကြီးဌာနက ပထမ ၆ လမှာ ၉၂ ရာခိုင်နှုန်း၊ တစ်နှစ်တာလုံး အပေါ်မှာ ၃၁ ရာခိုင်နှုန်း၊ စီးပွား/ကူးသန်းဝန်ကြီးဌာနက ပထမ ၆ လအပေါ်မှာ ၁၄၁ ရာခိုင်နှုန်း၊ တစ်နှစ် တာလုံးအပေါ်မှာ ၆၅ ရာခိုင်နှုန်း၊ စီမံ/ဘဏ္ဍာဝန်ကြီးဌာနက ပထမ ၆ လအပေါ်မှာ ၁၂၀ ရာခိုင်နှုန်း၊ တစ်နှစ်တာလုံးအပေါ်မှာ ၃၉ ရာခိုင်နှုန်း၊ ဟိုတယ်နဲ့ခရီးသွားလာရေးက ပထမ ၆ လ အပေါ်မှာ ၁၁၃ ရာခိုင်နှုန်း၊ တစ်နှစ်တာလုံးအပေါ်မှာလည်း ၁၂၃ ရာခိုင်နှုန်းနဲ့ နေပြည်တော်ကောင်စီကလည်း ပထမ ၆ လနဲ့ တစ်နှစ် တာလုံး နှစ်ခုလုံးအပေါ်မှာလည်း ၂၆၀ ရာခိုင်နှုန်း အသီးသီးရရှိကြ တာတွေ့တဲ့ အတွက်ကြောင့် ပထမ ၆ လ လျာထားချက်အပေါ်မှာ လျှပ်စစ်နဲ့ စွမ်းအင်ဝန်ကြီးဌာနနှစ်ခုမှာ တစ်ခုကမပြည့်မီတာ တွေ့ရပြီးတော့ တစ်နှစ်လုံး လျာထားချက်အပေါ်မှာလည်းပဲ လျှပ်စစ်နဲ့ စွမ်းအင်ဝန်ကြီးဌာနနဲ့ စီမံဘဏ္ဍာဝန်ကြီးဌာနနှစ်ခုရဲ့ ရငွေ အားနည်းနေသေးတာ တွေ့ရပါတယ်။ ဒါကလည်း ဒီနိုင်ငံရဲ့ ရာသီဥတုအခြေအနေနဲ့ အခွန်အကောက် အမျိုးအစားတွေရဲ့ ကောက်ခံရတဲ့ သဘောသဘာဝအရ ဖြစ်တယ်လို့ ယူဆပါတယ်။ ပထမ ၆ လမှာတင် တစ်နှစ်လုံး လျာထားချက် ပြည့်မီ ကျော်လွန်ရရှိတာကတော့ စိုက်ပျိုးမွေးမြူရေးနှင့် ဆည်မြောင်းဝန်ကြီးဌာနရယ်၊ ဟိုတယ်နှင့်ခရီးသွားလာရေး ဝန်ကြီးဌာနနဲ့ နေပြည်တော်ကောင်စီ ၃ ခုဖြစ်တာကို တွေ့ရပါတယ်။ ဝန်ကြီးဌာနများနဲ့ ကောက်ခံရတဲ့ အခွန် အကောက်များအတွက် တစ်နှစ်လုံးလျာထားချက် ပြည့်မီကျော်လွန်အောင် ကောက်ခံနိုင်မှပဲ ၂၀၁၇-၂၀၁၈ ဘဏ္ဍာနှစ်အတွက် သုံးစွဲရမယ့် အသုံးစရိတ်တောင်းခံငွေတွေအတွက် ကျခံသုံးစွဲနိုင်မှာဖြစ်လို့ ကြိုးပမ်း ကောက်ခံကြဖို့ အကြံပြုလိုပါတယ်။ ဝန်ကြီးဌာနများကကောက်ခံရတဲ့အခွန်ငွေတွေနဲ့ ပတ်သက်လို့ ဝန်ကြီး ဌာနတစ်ခုနဲ့တစ်ခု ချိတ်ဆက်ဆောင်ရွက်နိုင်မှ နိုင်ငံအတွက် အခွန်ငွေတွေတိုးပြီး ရလာနိုင်မှာဖြစ်တယ်။ လုပ်ငန်းလိုင်စင်ချထားပေးမှုတွေအတွက် ဥပဒေစိုးမိုးရေး၊ နိုင်ငံတည်ငြိမ်အေးချမ်းရေးနဲ့ အခွန်ငွေ ကင်းလွတ်မှုမရှိအောင် ကောက်ခံနိုင်ဖို့အတွက် သက်ဆိုင်ရာ ဒေသအသီးသီးမှာရှိတဲ့ အခွန်ဦးစီးဌာနနဲ့ နိုင်ငံတော်ရဲ့ ရငွေသုံးငွေတွေကို စစ်ဆေးအတည်ပြုရတဲ့ ဒေသအသီးသီးရဲ့ စာရင်းစစ်ရုံးများကို သက်ဆိုင်ရာ ဌာန၊ အဖွဲ့အစည်းတွေက ခွင့်ပြု ချထားပေးတဲ့ လိုင်စင်လုပ်ငန်းစာရင်းတွေပေးပို့ဖို့၊ လိုင်စင်လုပ်ငန်းများ ကိုလည်းပဲ သတ်မှတ်ထားတဲ့ စည်းမျဉ်းစည်းကမ်းလိုက်နာမှု အခြေအနေတွေကိုလည်း ကွင်းဆင်းစစ်ဆေးမှု၊ ဥပဒေနဲ့အညီ ဒဏ်တပ်ရိုက်မှု၊ သိမ်းဆည်းမှုတွေ ဆောင်ရွက်သင့်တယ်လို့ဝန်ကြီးဌာနတွေက ဆောင်ရွက်တဲ့ လုပ်ငန်းတွေနဲ့ ပတ်သက်လို့ ပြည်ထဲရေးဝန်ကြီးဌာနအနေနဲ့ ယစ်မျိုးလိုင်စင်အမျိုးအစားအလိုက် ထုတ်ပေးတဲ့ လိုင်စင်တွေထဲက လိုင်စင်(C)တွေ၊ ယစ်မျိုးလိုင်စင်က လိုင်စင်(C)တွေ ဓာတ်သတ္တုခွန်က အုတ်ဖုတ်ခြင်း၊ ကျောက်၊ သဲ ထုတ်လုပ်ခြင်းစတဲ့ လုပ်ငန်းလိုင်စင်တွေ၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီး ဌာနအနေနဲ့ အင်းအိုင်လိုင်စင်၊ ငါးဖမ်းယာဉ်လိုင်စင်နဲ့ ငါးနဲ့ ရေထွက်ပစ္စည်းဖမ်းဆီးခွင့်လိုင်စင်တွေ၊ ပို့ဆောင်ရေးနှင့် ဆက်သွယ်ရေးဝန်ကြီးဌာနအနေနဲ့ မြစ်ချောင်းသွားလာရေး ရေယာဉ်လိုင်စင်တွေ၊ မော်တော်ယာဉ်တွေ လိုင်စင်လဲလှယ်မှု၊ အမည်ပြောင်းလဲမှုတွေနဲ့ ကွန်တိန်နာနဲ့ သယ်ယူပို့ဆောင်ရေး ပြုလုပ်တဲ့ ကိုယ်ပိုင်ယာဉ်စာရင်းတွေ၊ သယံဇာတနှင့်သဘာဝပတ်ဝန်းကျင် ထိန်းသိမ်းရေးဝန်ကြီးဌာန အနေနဲ့ သစ်တောထွက်ပစ္စည်း ထုတ်လုပ်မှုတွေဖြစ်တဲ့ သစ်၊ ဝါး၊ ကြိမ်၊ မီးသွေး၊ ထင်း၊ ငရုတ်ကောင်း၊ ဖာလာ၊ အမိုးဖက်စတဲ့ ဒီပစ္စည်းတွေ ထုတ်လုပ်မှု၊ သယ်ဆောင်မှု လိုင်စင်တွေ၊ နောက်သစ်ဆွဲဆင်၊ သစ်စက်၊ ပရိဘောဂလုပ်ငန်းလိုင်စင်တွေ၊ နောက်စီးပွားရေးနှင့် ကူးသန်းရောင်းဝယ်ရေးဝန်ကြီးဌာနအနေနဲ့ သွင်းကုန် လိုင်စင်နဲ့ ပို့ကုန်လိုင်စင်ထုတ်ပေးမှုစာရင်းတွေ၊ လျှပ်စစ်နှင့် စွမ်းအင်ဝန်ကြီးဌာနအနေနဲ့ ပုဂ္ဂလိက ရေနံ လက်ယက်တွင်းတူးတဲ့ လိုင်စင်ထုတ်ပေးမှုစာရင်းတွေ၊ နောက်ဟိုတယ်နှင့်ခရီးသွားလာရေးဝန်ကြီးဌာန အနေနဲ့ ဟိုတယ်၊ တည်းခိုခန်း လုပ်ငန်းလိုင်စင်တွေ၊ ခရီးသွားလုပ်ငန်းဆိုင်ရာ လုပ်ငန်းလိုင်စင်တွေနဲ့ ခရီးသွားလမ်းညွှန်၊ ဧည့်လမ်းညွှန် လိုင်စင်စာရင်းတွေစတဲ့ လိုင်စင်လုပ်ငန်းစာရင်းတွေကို ချိတ်ဆက် ပေးခြင်းအားဖြင့် နိုင်ငံတော်အတွက် အခွန်ငွေတွေ တိုးတက်ရရှိကောက်ခံနိုင်မှာဖြစ်ကြောင်း သုံးသပ်ရ ပါတယ်။ စီမံကိန်းနှင့် ဘဏ္ဍာရေးဝန်ကြီးဌာနက အဓိကကျတဲ့ အဆင့်ဆင့်သော ပြည်တွင်းအခွန်ဦးစီးဌာန များအနေနဲ့လည်းပဲ ဌာနကကောက်ခံရရှိတဲ့ အခွန် ၅ မျိုးနဲ့ ပတ်သက်လို့ ကျွန်တော်တင်ပြတဲ့ ဝန်ကြီးဌာန အသီးသီးက ပေးပို့လာတဲ့ လုပ်ငန်းလိုင်စင်များမှ ဥပဒေနဲ့အညီ ကုန်သွယ်လုပ်ငန်းခွန်၊ ဝင်ငွေခွန်များကို စနစ်တကျ စိစစ်ကောက်ခံသင့်ကြောင်းနဲ့ လုပ်ငန်းလိုင်စင်များ၊ တရားဥပဒေဆိုင်ရာကိစ္စများ၊ ကန်ထရိုက် လုပ်ငန်းဆိုင်ရာကိစ္စရပ်များ၊ စာချုပ်စာတမ်း၊ မှတ်ပုံတင်ခြင်းများနဲ့ပတ်သက်လို့ ပြဋ္ဌာန်းထားတဲ့ တံဆိပ်ခေါင်းခွန် ဥပဒေပါ တန်ဖိုးများနဲ့အညီ ဆောင်ရွက်နိုင်ဖို့နဲ့ ဌာနအဖွဲ့ အစည်းအသီးသီးက ဆောင်ရွက်နေကြတဲ့ တည်ဆောက်ရေးလုပ်ငန်းများနဲ့ ပစ္စည်းဝယ်ယူရေးလုပ်ငန်းများအတွက် လေလံချထားပေးမှုများက ဥပဒေနဲ့ အညီ ရသင့်ရထိုက်တဲ့ Commercial Tax ၅ ရာခိုင်နှုန်းနဲ့။ ဆွေးနွေးရန် သတ်မှတ်ချိန်ပြည့်သဖြင့် မိုက်ပိတ်သွားပါသည်။</speech>
<speech type="speaker">ဦးခင်မောင်သီ လွိုင်လင်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="414">ဦးခင်မောင်သီ(လွိုင်လင်မဲဆန္ဒနယ်၊ရှမ်းပြည်နယ်)</mp>လေးစားအပ်ပါသော ပြည်ထောင်စု လွှတ်တော်နာယကနှင့်လွှတ်တော်ကိုယ်စားလှယ်များ၊ ပြည်ထောင်စုဝန်ကြီးများ၊ ဒုတိယဝန်ကြီးများနှင့် ဧည့်သည်တော်များအားလုံး ကိုယ်စိတ်နှစ်ဖြာ ကျန်းမာချမ်းသာကြပါစေကြောင်း ဆုတောင်းမေတ္တာပို့သ ရင်းနဲ့ ရွှင်လန်းချမ်းမြေ့ကြပါစေလို့ နှုတ်ခွန်းဆက်သ ဂါရဝပြုအပ်ပါတယ်ခင်ဗျား။ ကျွန်တော်ကတော့ ရှမ်းပြည်နယ်တောင်ပိုင်း၊ လွိုင်လင်မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးခင်မောင်သီ ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယက ခင်ဗျား။ ၂၀၁၆-၂၀၁ရ ဘဏ္ဍာရေးနှစ် ပထမ ၆ လပတ် ဧပြီလမှ စက်တင်ဘာလအထိ ပြည်ထောင်စု၏ အခွန်အကောက်ရငွေ ကောက်ခံရရှိမှု ကျပ် ၂,၅၄၈.၄၀၁ ဘီလီယံ ဖြစ်ကြောင်း သိရှိရပါတယ်။ ပထမ ၆ လပတ် လျာထားချက်အပေါ် ကောက်ခံရရှိမှု ၁၁၈.၉၈ ရာခိုင်နှုန်းဖြစ်ပြီး လျာထားချက်ထက် ပိုမိုကောက်ခံရရှိတဲ့ အခွန် ၁၆ မျိုးနဲ့ လျာထားချက်ထက်ပြည့်မီကျော်လွန်သည့် အခွန်များမှာ ယစ်မျိုးခွန်၊ ကုန်သွယ်လုပ်ငန်းခွန်၊ သွင်းကုန် အတွက်လိုင်စင်ခများ၊ မြန်မာနိုင်ငံအောင်ဘာလေသိန်းဆု၊ မော်တော်ယာဉ်မောင်းလိုင်စင်၊ လုပ်ငန်းလိုင်စင် အခငွေများ၊ တံဆိပ်ခေါင်းခွန်၊ ခရီးလှည့်လည်ရေးလိုင်စင်၊ ဟိုတယ်နှင့်တည်းခိုရိပ်သာလိုင်စင်၊ ခရီးသွား လာသူများ ပို့ဆောင်ရေးလိုင်စင်၊ ဧည့်လမ်းညွှန်လုပ်ငန်းလိုင်စင်များအတွက် လိုင်စင်ကြေး၊ အထူး ကုန်စည်ခွန်၊ ဝင်ငွေခွန်၊ မြေယာပေါ်တွင် ကောက်ခံသည့်အခွန်၊ ရေခွန်နှင့် တာတမံခွန်၊ သစ်တောများမှ ပစ္စည်းများ ထုတ်ယူသည့်အတွက် ကောက်ခံသည့် သစ်တောခွန်၊ ဓာတ်သတ္တုပစ္စည်းများထုတ်ယူသည့် အတွက် ကောက်ခံသည့်အခွန်၊ စက်မှု ကုန်ကြမ်းတွင်းထွက်နှင့် အလှဆင်ကျောက်များမပါ၊ ငါးလုပ်ငန်းဆိုင်ရာ အခွန်အခ၊ ဓာတ်သတ္တုခွန်နှင့် ရေနံခွန်၊ ဆက်သွယ်ရေးဝန်ဆောင်မှုလုပ်ကိုင်ခြင်းကြောင့် ကောက်ခံသည့် အခွန်အခများဖြစ်ကြောင်း သိရှိရပါတယ်။ အထက်ပါအခွန်များထဲမှ မြန်မာနိုင်ငံအောင်ဘာလေသိန်းဆုနဲ့ စပ်လျဉ်းပြီးတော့ စီမံကိန်းနဲ့ ဘဏ္ဍာရေးဝန်ကြီးဌာန၊ ပြည်တွင်းအခွန်များဦးစီးဌာနက ကောက်ခံသည့် မြန်မာနိုင်ငံအောင်ဘာလေ သိန်းဆုအတွက် ၂၀၁၆-၂၀၁ရ ဘဏ္ဍာရေးနှစ် ပထမ(၆)လပတ်လျာထားချက် ကတော့ ကျပ် ၁၅,၀၀၀ သန်း ဖြစ်ပြီး ကောက်ခံရှိငွေကတော့ ၁၇,၃၃၂.၇၆၆ သန်းဖြစ်ကြောင်း တင်ပြထားတာ တွေ့ရပါတယ်။ အကောင် အထည်ဖော်နိုင်မှုရာခိုင်နှုန်း ၁၁၅.၅၅ ဖြစ်ကြောင်းလည်း သိရပါတယ်။ ထိုသို့လျာထားချက်ကို ပြည့်မီ ကျော်လွန်ရတဲ့အကြောင်းရင်းမှာ ဒုတိယ ၃ လ အတွင်း ထီစာအုပ်များအား အက္ခရာလုံးရေတိုး၍ ရောင်းချခြင်း ဖြစ်ကြောင်းလည်း တင်ပြသွားပါတယ်။ လစဉ်၊ လတိုင်း ထီစာအုပ်များအား အက္ခရာလုံးရေတိုး၍ ရောင်းချ နိုင်ရန် အစီအစဉ်များနည်းလမ်းများ လုပ်ဆောင်သင့်ပါကြောင်း တင်ပြပါတယ်။ ဝန်ကြီးဌာနရဲ့ တင်ပြချက်များတွင် ရောက် ထုတ်ယူခြင်းမရှိသည့်ဆုငွေများ၊ ဘဏ္ဍာ သိမ်းမှ အခွန်ရရှိခြင်းတို့ကြောင့် ပိုမိုရရှိခြင်းဖြစ်ကြောင်း တင်ပြချက်နှင့်စပ်လျဉ်း၍ ထီထိုးသူများဖြစ်တဲ့ မိဘပြည်သူများ၊ ပြည်သူပြည်သားများ၊ ထီဝါသနာရှင်များအတွက် မြန်မာနိုင်ငံအောင်ဘာလေသိန်းဆု ဆုငွေထုတ်ယူနိုင်ရန်အတွက် ထီပေါက်သူများနှင့် ဆက်သွယ်အကြောင်းကြားနိုင်ရန် အစီအမံများ၊ နည်းလမ်း သစ်များ ဆောင်ရွက်နိုင်ရန်လိုအပ်ပါကြောင်း တင်ပြအပ်ပါတယ်။ ဆောင်ရွက်ပေးမည်ဆိုပါက ထီဝါသနာရှင်များ၊ ထီထိုးသူပြည်သူပြည်သားများမှ မြန်မာနိုင်ငံအောင်ဘာလေသိန်းဆုကို ပိုမိုယုံကြည်မှုရရှိပြီး ရောင်းချအား ပိုမိုကောင်းမွန်လာမည်ဖြစ်ပါကြောင်း တင်ပြပါတယ်။ မြန်မာနိုင်ငံအောင်ဘာလေသိန်းဆု လက်မှတ် ၂ ကျပ်တန်မှစတင်ခဲ့ပြီး ယခု ကျပ် ၂၀၀ အထိ ရောက်ရှိ ခဲ့ပြီးဖြစ်ပါတယ်။ မကြာခင်ျားမှာ ကျပ် ၅၀၀ တန်ထီလက်မှတ်များ ရောင်းချတော့မယ့် အစီအစဉ်များ၊ အစီအမံများ ဆောင်ရွက်နေကြောင်းလည်းသိရပါတယ်။ ပြည်တွင်းအခွန်ဦးစီးဌာန အောင်ဘာလေသိန်းဆုဌာနခွဲက ၂၀၁ရ ခုနှစ်၊ ဖေဖော်ဝါရီလ ၁ ရက်နေ့ ကြေညာချက်ထုတ်ပြန်ရာမှာ ၂၀၁၆ ခုနှစ်၊ မတ်လတွင်ဖွင့်လှစ်သော (၃၂၆)ကြိမ်မြောက် ၂၀၀ ကျပ်တန်အောင်ဘာလေသိန်းဆုဖွင့်ပွဲမှ ရရှိသည့်သိန်းဆုလက်မှတ်များ လက်မှတ်ပေါင်း ၄၁၀ရ ဆုကို ယနေ့တိုင်တောင်းခံခြင်း မရှိသေးပါကြောင်း တွေ့ရှိရပါတယ်။ (၃၂၆)ကြိမ် ဘဏ္ဍာသိမ်း ကျပ်သိန်း ၅၀၀ တစ်ဆု၊ ကျပ်သိန်း ၃၀၀ တစ်ဆု၊ ကျပ်သိန်း ၁၀၀ ဆု နှစ်ဆုပါဝင်ကြောင်းလည်း လေ့လာတွေ့ရှိရကြောင်း တင်ပြပါတယ်။ သို့ဖြစ်ပါ၍ ၂၀၁၆-၂၀၁ရ ဘဏ္ဍာရေးနှစ်၊ ပထမ ၆ လပတ် ပြည်ထောင်စုအခွန်ရငွေအစီရင်ခံစာအား ထောက်ခံဆွေးနွေး တင်ပြအပ်ပါတယ်။ အားလုံးကို ကျေးဇူးတင်ပါတယ်ခင်ဗျား။</speech>
<speech type="speaker">လွှတ်တော်ကိုယ်စားလှယ်များ ခင်ဗျား။ လွှတ်တော်ကိုယ်စားလှယ်များရဲ့ ဆွေးနွေးခြင်းအစီအစဉ် ပြီးဆုံးပါပြီ။ ၂၀၁၆-၂၀၁ရ ခု၊ ဘဏ္ဍာရေးနှစ် ပထမ ၆ လပတ် လျာထားချက်အပေါ် အခွန်ကောက်ခံရရှိမှု အခြေအနေနဲ့စပ်လျဉ်းပြီး ကျန်ရှိတဲ့ အစီအစဉ်များကို စတုတ္ထပုံမှန် အစည်းအဝေး ပဉ္စမနေ့မှာ ဆက်လက်ဆောင်ရွက်သွားမှာဖြစ်ကြောင်း အသိပေးကြေညာပါတယ်။</speech>
</motion>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး စတုတ္ထနေ့ ရပ်နားကြောင်းနှင့် ပဉ္စမနေ့ကျင်းပမည့် နေ့ရက်နှင့် ကြေညာခြင်း</title>
<speech type="speaker">အစီအစဉ်(၁၁) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ စတုတ္ထပုံမှန် အစည်းအဝေး စတုတ္ထနေ့ အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေးရဲ့ ပဉ္စမနေ့ကို ၂၀၁ရ ခုနှစ်၊ ဖေဖော်ဝါရီလ ၈ ရက်(ဗုဒ္ဓဟူးနေ့) နံနက် ၁၀ နာရီ ကျင်းပပြုလုပ်မည်ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေး စတုတ္ထနေ့ အစည်းအဝေးကို မွန်းလွဲ ၁၅:၄၀ နာရီ ရပ်နားပါသည်။</speech>
</postface>
</transcript>
</doc>
