<doc>
<docinfo>
<docno>02-13-02.xml</docno>
<pdf>02-13-02.pdf</pdf>
<term value="02">ဒုတိယအကြိမ်</term>
<session value="13" />
<sittingday value="02" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် (၁၃)ကြိမ်မြောက်ပုံမှန်အစည်းအဝေးဒုတိယနေ့မှတ်တမ်း</title>
<date>၁၃၈၁ ခုနှစ်၊ ဝါဆိုလပြည့်ကျော် ၁ ရက် (၂၀၁၉ ခုနှစ်၊ ဇူလိုင် ၁ရ ရက်)(ဗုဒ္ဓဟူးနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် (၁၃)ကြိမ်မြောက်ပုံမှန်အစည်းအဝေး ဒုတိယနေ့ကို နံနက် ၁၀:ဝဝ နာရီင်ကျင်းပ ပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် ပြည်သူ့လွှတ်တော် ဥက္ကဋ္ဌ ဦးတီခွန်မြတ်က ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် (၁၃)ကြိမ်မြောက် ပုံမှန်အစည်းအဝေးရဲ့ ဒုတိယနေ့အစီအစဉ် စတင်ပါတော့မယ်။ ယနေ့အစည်းအဝေးကို ဒေါ်နန်းမိုးမိုးထွေး ကရင်ပြည်နယ် မဲဆန္ဒနယ်အမှတ်(၄)၏ ဧည့်သည် ၄၅ ဦး အပါအဝင် ဧည့်သည် ၁၆၂ ဦး လာရောက်လေ့လာလျက်ရှိကြောင်း တင်ပြအပ်ပါတယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါခင်ဗျား။</speech>
<speech type="mc">အားလုံး ထိုင်နိုင်ကြပါပြီခင်ဗျား။ ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း ၊</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် (၁၃)ကြိမ်မြောက် ပုံမှန်အစည်းအဝေး ဒုတိယနေ့မှာ ပြည်ထောင်စု လွှတ်တော်ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်ထောင်စုလွှတ်တော် ကိုယ်စားလှယ်ဦးရေ စုစုပေါင်း ၆၅ရ ဦး ရှိပြီး ဒီကနေ့ အစည်းအဝေးကို ၆၂၂ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၉၄.၆ရ ရာခိုင်နှုန်းရှိပြီး သုံးပုံတစ်ပုံထက်ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် (၁၃)ကြိမ်မြောက်ပုံမှန်အစည်းအဝေး ဒုတိယနေ့ ကြေညာခြင်း</title>
<speech type="speaker">အစီအစဉ်(၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယ အကြိမ် ပြည်ထောင်စုလွှတ်တော် (၁၃) ကြိမ်မြောက် ပုံမှန်အစည်းအဝေး ဒုတိယနေ့ အစီအစဉ်ကို လွှတ်တော် ကိုယ်စားလှယ်များထံ ဖြန့်ဝေထားတဲ့အတိုင်း ဆက်လက်ဆောင်ရွက်သွားပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များအတွက် ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1368">ဒေါ်နန်းထွေးသူ(အဖွဲ့ဝင်၊ ကိုယ်စားလှယ်များစိစစ်ရေးကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယကကြီးရှင်။ ယနေ့ ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် (၁၃)ကြိမ်မြောက် ပုံမှန်အစည်းအဝေး ဒုတိယနေ့ ၁၇-၇-၂၀၁၉ ရက်နေ့မှာ အစည်းအဝေးသို့ တက်ရောက် နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား ကယားပြည်နယ် ဖားဆောင်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီ အဖွဲ့ဝင် ဖြစ်သူ ကျွန်မ ဒေါ်နန်းထွေးသူက ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက် နိုင်ခြင်းမရှိတဲ့ ပြည်ထောင်စုလွှတ်တော်ကိုယ်စားလှယ်များမှာ - - ဦးဝင်းနိုင် မိုးကောင်း၊ - ဦးအာမိုးဆီ ခေါင်လန်ဖူး၊ - ဦးသက်နောင် - ဒေါက်တာအောင်ထွန်းနိုင်(ခ)ဦးချိန်ဝင်း ရေး။ - ဦးစိုးသူရထွန်း ကွမ်းခြံကုန်း၊ - ဦးတင်အေး မက်မန်း၊ - ဦးစိုင်းအောင်ကျော် ကျေးသီး၊ - ဦးစိုင်းထွန်းအောင် ကျောက်မဲ၊ - ဦးစိုင်းဥက္ကာ လဲချား၊ - ဦးခွန်သန်းထူး ဆီဆိုင်၊ - ဦးစိုင်းဝင်းအေး(ခ) ဦးစိုင်းထွန်းအေး - ဦးနိုင်ကိုကို ကချင်-၁၂၊ - ဒေါ်နန်းနီနီအေး မိုင်းရှူး၊ - ဦးတင်မောင်ဝင်း စစ်ကိုင်း-၁၀၊ - ဦးစိုင်းထွန်းအောင် ရှမ်း-၂ - ဦးစိုင်းဝမ်းလှိုင်းခမ်း ရှမ်း-၃၊ - ဦးကျော်နီနိုင် ရှမ်း-၁၁၊ - ဦးညီစိန် ရှမ်း-၅ နှင့် - ဦးကြည်ဝင်း ဧရာဝတီ-၁၂ တို့ဖြစ်ကြပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၁၆ ဦးရှိပြီး၊ ယနေ့ ခွင့်ပန်ကြားသူ ၁၉ ဦး ဖြစ်တဲ့အတွက် စုစုပေါင်းခွင့်ပန်ကြားသူ ၃၅ ဦးဖြစ်ပါတယ်။ ခွင့်မဲ့ပျက်ကွက်သူ မရှိပါ ကြောင်းနဲ့ ယနေ့ ခွင့်ပန်ကြားတဲ့ ပြည်ထောင်စုလွှတ်တော်ကိုယ်စားလှယ် ၁၉ ဦးအား ခွင့်အဖြစ် သတ်မှတ် ခွင့်ပြုပေးနိုင်ပါရန် လေးစားစွာဖြင့် တင်ပြအပ်ပါတယ်ရှင်။</speech>
<speech type="speaker">ခွင့်ပန်ကြားသူ အားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် (၁၃)ကြိမ်မြောက် ပုံမှန်အစည်းအဝေး ဒုတိယနေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅ရ ဦး၊ ယခင်က ခွင့်ပြုထားသူ ၁၆ ဦး ယနေ့ခွင့်ပန်ကြား၍ ခွင့်ပြုထားသူ ၁၉ ဦးဖြစ်တဲ့အတွက် ခွင့်ပြုထားသူ စုစုပေါင်း ၃၅ ဦး ဖြစ်ပြီး ခွင့်မဲ့ပျက်ကွက်သူ မရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေ အနေတင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
<title>နိုင်ငံတော်သမ္မတထံမှ ပေးပို့ထားသော မန္တလေးတိုင်းဒေသကြီးအစိုးရအဖွဲ့နှင့် မွန်ပြည်နယ်အစိုးရအဖွဲ့ တို့တွင် ဝန်ကြီးများ ခန့်အပ်တာဝန်ပေးခြင်းကို တင်ပြခြင်းနှင့် လွှတ်တော်က မှတ်တမ်းတင်ခြင်း</title>
</preface>
<discussion>
<section value="Order">
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မန္တလေး တိုင်းဒေသကြီးအစိုးရအဖွဲ့ လူဝင်မှုကြီးကြပ်ရေးနှင့်လူ့စွမ်းအား အရင်းအမြစ်ဝန်ကြီးဌာနတွင် ဝန်ကြီးအဖြစ် ဦးအောင်ကြည် အားလည်းကောင်း၊ မွန်ပြည်နယ်အစိုးရအဖွဲ့ လူဝင်မှုကြီးကြပ်ရေးနှင့် လူ့စွမ်းအား အရင်းအမြစ် ဝန်ကြီးဌာနတွင် ဝန်ကြီးအဖြစ် ဦးထွန်းမင်းအောင် အားလည်းကောင်း ခန့်အပ်တာဝန်ပေးခြင်းနဲ့ စပ်လျဉ်းပြီး နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၁၅-၇-၂၀၁၉ ရက်စွဲပါစာအမှတ်၊ ၁၀၇(၁)/၈/သမ္မတရုံးနဲ့ စာအမှတ်၊ ၁၀၇(၂)/၈/သမ္မတရုံးတို့ဖြင့် ပေးပို့ထားပါတယ်။ အဆိုပါ မန္တလေးတိုင်းဒေသကြီးအစိုးရအဖွဲ့နှင့် မွန်ပြည်နယ်အစိုးရအဖွဲ့တို့တွင် ဝန်ကြီးများ ခန့်အပ် တာဝန်ပေးခြင်းကို ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၁ ပုဒ်မခွဲ(ခ)အရ လွှတ်တော်က မှတ်တမ်း တင်ကြောင်းကြေညာပါတယ်။</speech>
</section>
<section value="Report">
<report>
<title>မြန်မာနိုင်ငံအမျိုးသားလူ့အခွင့်အရေးကော်မရှင်၏ ၂၀၁၈ ခုနှစ်၊ နှစ်ပတ်လည် အစီရင်ခံစာနှင့်စပ်လျဉ်း၍ မြန်မာနိုင်ငံအမျိုးသားလူ့အခွင့်အရေးကော်မရှင်က လွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မြန်မာ နိုင်ငံအမျိုးသားလူ့အခွင့်အရေးကော်မရှင်၏ ၂၀၁၈ ခုနှစ်၊ နှစ်ပတ်လည်အစီရင်ခံစာကို မြန်မာနိုင်ငံ အမျိုးသား လူ့အခွင့်အရေးကော်မရှင်ဥပဒေ ပုဒ်မ ၂၂ ပုဒ်မခွဲ(ဌ)အရ မြန်မာနိုင်ငံအမျိုးသားလူ့အခွင့်အရေးကော်မရှင် ရုံးရဲ့ ၁၃-၆-၂၀၁၉ ရက်စွဲပါ စာအမှတ်၊ ၁/၁၀၃(၃)/အစီရင်ခံစာ/မလက ဖြင့် ပေးပို့ထားပါတယ်။ ယင်းကိစ္စနဲ့ စပ်လျဉ်းပြီး မြန်မာနိုင်ငံအမျိုးသားလူ့အခွင့်အရေးကော်မရှင်က လွှတ်တော်သို့ ရှင်းလင်းတင်ပြဖို့ ဖြစ်ပါတယ်။</speech>
<speech><agency id="38">ဦးဝင်းမြ(ဥက္ကဋ္ဌ၊ မြန်မာနိုင်ငံအမျိုးသားလူ့အခွင့်အရေးကော်မရှင်)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကိုယ်စားလှယ်များအားလုံး ကိုယ်စိတ်နှစ်ဖြာ ကျန်းမာချမ်းသာကြပါစေကြောင်း ဆုတောင်းမေတ္တာ ပို့သအပ်ပါတယ်။ လေးစားအပ်ပါသော နာယကကြီးခင်ဗျာ။ မြန်မာနိုင်ငံအမျိုးသားလူ့အခွင့်အရေးကော်မရှင်ရဲ့ ၂၀၁၈ ခုနှစ် အစီရင်ခံစာအကျဉ်းချုပ်ကို မြန်မာနိုင်ငံအမျိုးသားလူ့အခွင့်အရေးကော်မရှင် ဥက္ကဋ္ဌ ကျွန်တော် ဦးဝင်းမြမှ တင်ပြသွားမှာ ဖြစ်ပါတယ်။ ကျွန်တော်တို့ကော်မရှင်ဟာ အဖွဲ့ဝင် ၁၀ ဦးနဲ့ ကော်မရှင်ရဲ့ လုပ်ငန်းတာဝန်များကို ဆောင်ရွက် လျက်ရှိပြီး ကော်မရှင်ရုံးမှာ ဌာနကြီး ၅ ခု ဖွဲ့စည်းကာ ကော်မရှင်လုပ်ငန်းတာဝန်များကို ထမ်းဆောင် လျက်ရှိပါတယ်။ ပထမဦးစွာ လူ့အခွင့်အရေးမြှင့်တင်ရေးနှင့် ပညာပေးရေးဆိုင်ရာ ဆောင်ရွက်ချက် များကို တင်ပြသွားပါမယ်။ ၂၀၁၈ ခုနှစ်အတွင်းမှာ လူ့အခွင့်အရေးဆိုင်ရာ အလုပ်ရုံသင်တန်းတွေကို ရန်ကုန်တိုင်း ဒေသကြီး ရန်ကုန်မြောက်ပိုင်းခရိုင်၊ ပဲခူးတိုင်းဒေသကြီး တောင်ငူခရိုင်၊ မန္တလေးတိုင်းဒေသကြီး မိတ္ထီလာ ခရိုင်၊ မန္တလေးတိုင်းဒေသကြီး ပြင်ဦးလွင်ခရိုင်၊ တနင်္သာရီတိုင်းဒေသကြီး ကော့သောင်းခရိုင်၊ မကွေးတိုင်း ဒေသကြီး ပခုက္ကူခရိုင်တို့မှာ ခရိုင်အဆင့်အရာထမ်းများ၊ ခရိုင်အဆင့် ကလေးသူငယ်အခွင့်အရေးဆိုင်ရာ ကော်မတီဝင်များနဲ့ အရပ်ဘက်လူမှုအဖွဲ့ အစည်းဝင်များအတွက် (၆)ကြိမ်စီ ကျင်းပပြုလုပ်ခဲ့ပါတယ်။ ကျေးလက်ဒေသများကိုဆင်းပြီး လူ့အခွင့်အရေးဆိုင်ရာ အသိပညာများပေးနိုင်ဖို့အတွက် ကော်မရှင်ရုံး ဝန်ထမ်းများကို လေ့ကျင့်သင်ကြားပေးပြီး မြို့နယ် ၉ မြို့နယ်က ရပ်ကွက်နဲ့ ကျေးရွာအုပ်စု ၂ရ ခုကို သွားရောက်ဟောပြော ပို့ချခဲ့ပါတယ်။ ကော်မရှင်ဟာ နိုင်ငံတော်ကာကွယ်ရေးတက္ကသိုလ်၊ စစ်ဦးစီးတက္ကသိုလ် တို့သာမက တပ်မတော်(ကြည်း)တိုက်ခိုက်ရေးကျောင်း(ဗထူး)၊ တပ်မတော်(ကြည်း)တိုက်ခိုက်ရေးကျောင်း (ဘုရင့်နောင်)တို့မှာဖွင့်လှစ်တဲ့ ခြေလျင်တပ်ရင်းမှူးသင်တန်း၊ ခြေလျင်တပ်ခွဲမှူးသင်တန်းများကိုလည်း သွားရောက်ပို့ချခဲ့ပါတယ်။ ဒါ့အပြင် ရဲအရာရှိအတတ်သင်ကျောင်းနဲ့ အကျဉ်းဦးစီးဌာနသင်တန်းကျောင်းများကိုလည်း သွားရောက် ပို့ချခဲ့ပါတယ်။ အထွေထွေအုပ်ချုပ်ရေးဦးစီးဌာနသင်တန်းကျောင်းမှာ ဖွင့်လှစ်တဲ့ သင်တန်းများ၊ ဗဟိုဝန်ထမ်း တက္ကသိုလ်(အောက်မြန်မာပြည်)နဲ့ (အထက်မြန်မာပြည်)တို့မှာပြုလုပ်တဲ့ ဝန်ထမ်းအဆင့်ဆင့်တို့အတွက် ဖွင့်လှစ်တဲ့ သင်တန်းများကိုသွားပြီး လူ့အခွင့်အရေးဆိုင်ရာ ဘာသာရပ်များ (၂၁)ကြိမ် သွားရောက်ပို့ချခဲ့ ပါတယ်။ ကလေးသူငယ်အခွင့်အရေးနှင့်ပတ်သက်ပြီး လူမှုဝန်ထမ်းဦးစီးဌာန၊ NCRWG တို့နဲ့ ပူးပေါင်းပြီး အမျိုးသားအဆင့် ကလေးသူငယ်များတွေ့ဆုံပွဲကို ၂၀၁၈ ခုနှစ်၊ မေလအတွင်းက ကျင်းပခဲ့ပြီး သက်ဆိုင်ရာ ဝန်ကြီးဌာနနှင့် အဖွဲ့အစည်းအသီးသီးသို့ အကြံပြုတိုက်တွန်းချက်များ ပေးပို့ခဲ့ပါသည်။ အပြည်ပြည်ဆိုင်ရာ ကလေးသူငယ်များနေ့ အခမ်းအနားကို နိုဝင်ဘာလအတွင်းက ရန်ကုန်မြို့ အပြည်ပြည်ဆိုင်ရာစီးပွားရေး ဗဟိုဌာနမှာ ကျင်းပခဲ့ပြီး ကလေးသူငယ်များနေ့ အထိမ်းအမှတ် ကဗျာ၊ ပန်းချီနဲ့ ဇာတ်လမ်းတိုပြိုင်ပွဲ wowowowwwsons:..... ကမ္ဘာ့လူ့အခွင့်အရေးကြေညာစာတမ်း UDHR ကို ကချင်၊ အရှေ့ပိုး၊ အနောက်ပိုး၊ စကောစတဲ့ ကရင်ဘာသာ ၄ မျိုး၊ မွန်၊ ရှမ်းဘာသာများနဲ့ ယခင်နှစ်များက ပြန်ဆိုပုံနှိပ်ထုတ်ဝေခဲ့ပြီး ၂၀၁၈ ခုနှစ် အတွင်းမှာ ကယားဘာသာ၊ ချင်းဘာသာ (၅)မျိုးဖြစ်တဲ့ ခူမီး၊ ဖလမ်း၊ အရှို၊ ချို၊ ဇိုမီးဘာသာများနဲ့ ပြန်ဆို ထားတဲ့ စာအုပ်များကို ဖြန့်ချိခဲ့ပါတယ်။ ကျန်ရှိနေတဲ့ တိုင်းရင်းသားဘာသာတွေနဲ့လည်း ပြန်ဆိုထုတ်ဝေဖို့ စီစဉ်လျက်ရှိပါတယ်။ UDHR နှစ်(၇၀)ပြည့် အထိမ်းအမှတ်စကားဝိုင်းကို MRTV-4 ရုပ်သံလိုင်းမှ ထုတ်လွှင့်ခဲ့ပါတယ်။ ထို့အပြင် UDHR နှစ်(၇၀)ပြည့် အထိမ်းအမှတ်အခမ်းအနားကို ကျင်းပရာမှာ စာစီစာကုံးပြိုင်ပွဲ (အလယ်တန်း အဆင့်၊ အထက်တန်းအဆင့်)၊ ပန်းချီပြိုင်ပွဲ(အလယ်တန်းအဆင့်၊ အထက်တန်းအဆင့်)တို့ကို ဖိတ်ခေါ် ယှဉ်ပြိုင်စေခဲ့ပြီး ဆုများချီးမြှင့်ပေးခဲ့ပါတယ်။ ပြည်ထောင်စုလွှတ်တော် နာယကကြီးခင်ဗျား။ လူ့အခွင့်အရေး ကာကွယ်စောင့်ရှောက်ရေးဆိုင်ရာ ဆောင်ရွက်ချက်များကို ဆက်လက်တင်ပြသွားမှာ ဖြစ်ပါတယ်။ ၂၀၁၈ ခုနှစ်အတွင်းမှာ တိုင်ကြားချက် ၃၂၈၁ စောင် လက်ခံရရှိခဲ့ပြီး သက်ဆိုင်ရာဌာနများသို့ အကြောင်းကြားတာ ၆၆၈ မှု၊ တိုင်တန်းသူများသို့ အကြောင်းကြားတာ ၃၂ရ မှု၊ ကွင်းဆင်းစုံစမ်းစစ်ဆေးတာ ၁၄ မှု၊ မှတ်တမ်းတင်တာ ၃၂ မှု၊ ကာယကံရှင် အမှုပိတ်သွားတာ ၁ မှု၊ စုစုပေါင်း ၁၀၄၂ မှုကို ဆောင်ရွက်ခဲ့ပါတယ်။ တိုင်ကြားစာတွေထဲမှာ မြေယာနဲ့သက်ဆိုင်တဲ့ တိုင်ကြားစာ ၂၂၃၅ စောင်ရှိပြီး စုစုပေါင်းအမှုရဲ့ ၄၂.၇၃ ရာခိုင်နှုန်း ရှိတဲ့အတွက် အများဆုံးဖြစ်ပါတယ်။ တရားရေးနဲ့ဆိုင်တဲ့အမှု ၅၅၃ စောင်ရှိပြီး ၁၀.၅၇ ရာခိုင်နှုန်း ရှိတဲ့အတွက် ဒုတိယအများဆုံး ဖြစ်ပါတယ်။ ရဲတပ်ဖွဲ့နှင့်သက်ဆိုင်တဲ့ တိုင်ကြားစာ ၄၁၁ စောင် ရှိပြီး တိုင်ကြားမှုစုစုပေါင်းရဲ့ ၇.၈၃ ရာခိုင်နှုန်း ရှိတဲ့အတွက် တတိယအများဆုံးဖြစ်တာ တွေ့ရှိရပါတယ်။ တိုင်ကြားစာ အများဆုံးဒေသက ရန်ကုန်တိုင်းဒေသကြီးဖြစ်ပြီး တိုင်ကြားစာစုစုပေါင်းရဲ့ ၃၀.၇၈ ရာခိုင်နှုန်း၊ ဒုတိယအများဆုံးက မန္တလေးတိုင်းဒေသကြီးဖြစ်ပြီး တိုင်ကြားစာစုစုပေါင်းရဲ့ ၁၆.၇၆ ရာခိုင်နှုန်း ရှိပါတယ်။ တိုင်ကြားမှုအနည်းဆုံးက ချင်းပြည်နယ်နဲ့ ကယားပြည်နယ်တို့ဖြစ်တာ တွေ့ရှိရပါတယ်။ ၂၀၁၈ ခုနှစ်အတွင်း ဝန်ကြီးဌာနများမှ ပြန်ကြားစာ ၅၉၆ စောင် လက်ခံရရှိခဲ့တဲ့အနက် ၄၉၆ စောင်က ၂၀၁၈ ခုနှစ်အတွင်း ပေးပို့ခဲ့တဲ့စာတွေကို ဒီနှစ်အတွင်း ပြန်ကြားလာတာ ဖြစ်ပါတယ်။ ကျန် ၁၀၀ စောင် ကတော့ ယခင်နှစ်တွေက ပေးပို့ခဲ့တဲ့ စာတွေအပေါ် ပြန်ကြားချက်တွေ ဖြစ်ပါတယ်။ ၂၀၁၈ ခုနှစ်အတွင်း သက်ဆိုင်ရာဌာနများသို့ စာ ၇၂၆ စောင် ညှိနှိုင်းမေးမြန်းခဲ့ရာမှာ ၄၉၆ စောင်သာ ပြန်ကြားချက် ရရှိ သေးတဲ့အတွက် ၂၃၀ စောင် ပြန်ကြားရန် လိုအပ်နေသေးကြောင်း တွေ့ရှိရပါတယ်။ တင်ပြပါကာလအတွင်း တိုင်တန်းချက်အရ အပြင်လူမှုကွန်ရက်နဲ့ မီဒီယာသတင်းများအရ လူ့အခွင့်အရေး ဖောက်ဖျက်မှုဖြစ်စဉ် ၁၄ ခုအတွက် ကွင်းဆင်းစုံစမ်းစစ်ဆေးခဲ့ပြီး သက်ဆိုင်ရာဌာနများသို့ အကြံပြုချက် များ ပေးပို့ခဲ့ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ ကော်မရှင် ကြည့်ရှုစစ်ဆေးရေး အဖွဲ့ဟာ ၂၀၁၈ ခုနှစ်အတွင်း အကျဉ်းထောင် ၂၅ ခု၊ အလုပ်စခန်း ၂၅ ခု၊ ရဲစခန်းအချုပ်ခန်း ၃၅ ခု၊ တရားရုံးအချုပ်ခန်း ၂၀ ခုနှင့် ဆေးရုံအချုပ်ခန်း ၁၆ ခုတို့ကို ကြည့်ရှုစစ်ဆေးခဲ့ပါတယ်။ ဒါ့အပြင် ငှက်အော်စမ်း လူငယ်သင်တန်းကျောင်း၊ သန်လျင်လူငယ်သင်တန်းကျောင်း၊ အမျိုးသမီးသက်မွေးပညာ သင်ကျောင်းများကို သွားရောက်ခဲ့ပြီး အမှုရင်ဆိုင်နေရတဲ့ ကလေးသူငယ်များကို ကလေးသူငယ်အခွင့်အရေး နဲ့အညီ ထိန်းသိမ်းထားရှိခြင်း၊ ချုပ်နှောင်ဖမ်းဆီးခြင်း၊ ခုခံချေပခွင့်ရရှိခြင်း၊ အမှုရင်ဆိုင်ကာလ ကြန့်ကြာ ရခြင်း စတဲ့အခြေအနေတွေကို စစ်ဆေးမေးမြန်းခဲ့ပါတယ်။ အဲဒီသင်တန်းကျောင်း ၃ ကျောင်းက ကလေး သူငယ် ၁၀၅ ဦးကို တွေ့ဆုံမေးမြန်းချက်အရ အမှုရင်ဆိုင်နေစဉ်အတွင်း ရှေ့နေငှားရမ်းခွင့်ရသူ ၄၁ ဦး၊ အစိုးရ ရှေ့နေမှ လိုက်ပါဆောင်ရွက်ပေးတယ်လို့ ဖြေဆိုသူ ၂ ဦးသာ ရှိပါတယ်။ ရှေ့နေငှားရမ်းနိုင်ခြင်း မရှိသူ တွေဟာ ငွေကြေးချို့တဲ့မှု၊ အသိပညာအားနည်းမှုတို့ကြောင့်ဖြစ်ပြီး ခုခံထုချေခွင့် ဆုံးရှုံးနေတာ တွေ့ရှိ ရပါတယ်။ တာမွေခုံးကျော်တံတားအနီး၊ Ocean Centre ရှေ့မှာ ဖြစ်ပွားခဲ့တဲ့ ဖြစ်စဉ်နဲ့ပတ်သက်လို့ တိုင်တန်း သူတွေ၊ သက်ဆိုင်ရာ ရဲတပ်ဖွဲ့ဝင်တွေ၊ တန်ပြန်ဆန္ဒပြသူတွေအပါအဝင် အမှုနဲ့ ပတ်သက်ဆက်စပ်သူ ၁၃ ဦးကို ကော်မရှင်ရုံးသို့ ခေါ်ယူစစ်ဆေးခဲ့ပြီး အကြံပြုချက်တွေကို သက်ဆိုင်ရာ ဝန်ကြီးဌာနနဲ့ တိုင်းဒေသကြီး အစိုးရအဖွဲ့သို့ ပေးပို့ခဲ့ပါတယ်။ တရားမဝင်ဆန္ဒပြသူ ၁ရ ဦးအပြင် တန်ပြန်ဆန္ဒပြသူ ၈ ဦး တို့ကို တရားစွဲဆို အရေးယထားကြောင်း ရန်ကန်တိင်းဒေသကြီးအစိုးရအဖွဲ့ ပြည်ထဲရေးဝန်ကြီးဌာနတိက ပြန်ကြားခဲ့ပါတယ်။ ပြည်ထောင်စုလွှတ်တော် နာယကကြီးနဲ့ လွှတ်တော်ကိုယ်စားလှယ်များခင်ဗျား။ နိုင်ငံတကာ ဆက်ဆံရေးဆိုင်ရာ ဆောင်ရွက်ချက်များကို တင်ပြသွားမှာဖြစ်ပါတယ်။ ထိုင်းနိုင်ငံ၊ ဘန်ကောက်မြို့မှာ ၂၀၁၈ ခုနှစ်၊ ဖေဖော်ဝါရီလက ကျင်းပခဲ့တဲ့ အရှေ့တောင်အာရှအမျိုးသားလူ့အခွင့်အရေးအဖွဲ့အစည်းများ ဖိုရမ် SEANF ရဲ့ ပထမအကြိမ် လုပ်ငန်းအဖွဲ့ အစည်းအဝေး၊ ဇူလိုင်လမှာ ကျင်းပခဲ့တဲ့ ဒုတိယအကြိမ် လုပ်ငန်းအဖွဲ့ အစည်းအဝေးများနဲ့ စက်တင်ဘာလမှာ ကျင်းပခဲ့တဲ့ SEANF ရဲ့ ကမ္ဘာ့လူ့အခွင့်အရေး ကြေညာစာတမ်း နှစ်(၇၀)ပြည့် အထိမ်းအမှတ်အခမ်းအနား ဖိုရမ်ရဲ့ (၁၅)ကြိမ်မြောက် နှစ်ပတ်လည် အစည်း အဝေးကို ကော်မရှင်က တက်ရောက်ခဲ့ပါတယ်။ အဆိုပါအစည်းအဝေးမှာ SEANF အမြဲတမ်း အတွင်းရေး မှူးချုပ်ရုံး တည်ထောင်ရေးကိစ္စရပ်များ၊ ဖိုရမ်ရဲ့ ၂၀၁၇-၂၀၂၀ ခုနှစ်အတွင်း ဆက်လက်ဆောင်ရွက်မယ့် လုပ်ငန်းစဉ်အကောင်အထည်ဖော်ရန် လုပ်ငန်းစီမံချက်များ အရှေ့တောင်အာရှနိုင်ငံများရှိ သက်ကြီးရွယ်အို များ အခွင့်အရေးနှင့်စပ်လျဉ်းသော အချက်အလက်များပါရှိတဲ့ စာတမ်းထုတ်ဝေရေး၊ ဖိုရမ်အဖွဲ့ဝင်နိုင်ငံ များအကြား နယ်စပ်ဖြတ်ကျော် လူ့အခွင့်အရေးဖောက်ဖျက်မှုများ ကိုင်တွယ်ဖြေရှင်းရေးတို့အတွက် ပူးပေါင်း ဆောင်ရွက်ရေးကိစ္စများကို ဆွေးနွေးခဲ့ကြပါတယ်။ ဟောင်ကောင်မှာ ၂၀၁၈ ခုနှစ်၊ စက်တင်ဘာလအတွင်းက ကျင်းပ ခဲ့တဲ့ ASIA Pacific Forum APF ရဲ့ (၂၃)ကြိမ်မြောက် နှစ်ပတ်လည်အစည်းအဝေးသို့ ကော်မရှင်ကိုယ်စားလှယ်အဖွဲ့ တက်ရောက် ခဲ့ပါတယ်။ ယင်းအဖွဲ့ အစည်းအဝေးမှာ ကော်မရှင် ဥက္ကဋ္ဌက မြန်မာနိုင်ငံရှိ အကျဉ်းထောင်၊ အကျဉ်းစခန်း၊ အလုပ်စခန်းများသို့ ကော်မရှင်မှ သွားရောက်စစ်ဆေးခဲ့တဲ့ အခြေအနေများကို ဆွေးနွေးတင်ပြခဲ့ပါတယ်။ ဆွစ်ဇာလန်နိုင်ငံ၊ ဂျီနီဗာမြို့မှာ ဖေဖော်ဝါရီလအတွင်းက ကျင်းပခဲ့တဲ့ GANHRI ရဲ့ နှစ်ပတ်လည် အစည်းအဝေးသို့ တက်ရောက်ခဲ့ပြီး သက်ကြီးရွယ်အိုများ အခွင့်အရေးနဲ့ မသန်စွမ်းသူများ အခွင့်အရေး ကိစ္စများကို ဆွေးနွေးရာတွင် ပါဝင်တက်ရောက်ခဲ့ပါတယ်။ မော်ရိုကိုနိုင်ငံမှာ အောက်တိုဘာလအတွင်းက ကျင်းပခဲ့တဲ့ GANHR ရဲ့ (၁၃)ကြိမ်မြောက် နိုင်ငံတကာ ညီလာခံနဲ့ ယူဂန်ဒါနိုင်ငံမှာ မေလအတွင်းက ကျင်းပခဲ့တဲ့ အစုလိုက် အပြုံလိုက် ရက်စက်ကြမ်းကြုတ်စွာ ပြုကျင့်သည့် ရာဇဝတ်မှုများဆန့်ကျင်ရေး ကမ္ဘာလုံးဆိုင်ရာအရေးယူဆောင်ရွက်မှု တတိယအကြိမ် ကမ္ဘာ့ အစည်းအဝေးကိုလည်း တက်ရောက်ခဲ့ပါတယ်။ “စီးပွားရေးလုပ်ငန်းနှင့် လူ့အခွင့်အရေးဆိုင်ရာဆွေးနွေးပွဲ” များကို ၂၀၁၈ ခုနှစ်၊ စက်တင်ဘာလ အတွင်း နေပြည်တော်မှာ UNDP နဲ့ ပူးပေါင်းပြီး ကျင်းပခဲ့ပါတယ်။ ဆွေးနွေးပွဲအပြီး သတင်းထုတ်ပြန် ရာမှာ စီးပွားရေးလုပ်ငန်းများအနေဖြင့် တာဝန်ခံမှု၊ တာဝန်ယူမှုရှိသော စီးပွားရေးလုပ်ငန်းဖြစ်စေရေး အတွက် ကုလသမဂ္ဂလမ်းညွှန်အခြေခံမူများကို ကျယ်ကျယ်ပြန့်ပြန့်သိရှိအောင် ဆောင်ရွက်သင့်ကြောင်း ထည့်သွင်းဖော်ပြခဲ့ပါတယ်။ ပြည်သူ့ရေးရာနှင့် နိုင်ငံရေးအခွင့်အရေးများဆိုင်ရာ အပြည်ပြည်ဆိုင်ရာသဘောတူစာချုပ် (ICCPR) စွမ်းဆောင်ရည်မြှင့်တင်ခြင်းနှင့်စပ်လျဉ်း၍ ကော်မရှင်အား Democracy Reporting International (DRI) မှ နည်းပညာပံ့ပိုးပေးရေးတို့အပါအဝင် လူ့အခွင့်အရေးနှင့်စပ်လျဉ်း၍ အဖွဲ့အစည်းနှစ်ရပ်အကြား ပူးပေါင်း ဆောင်ရွက်ရေးကိစ္စရပ်များပါဝင်တဲ့ နားလည်မှုစာချွန်လွှာကို ၂၀၁၈ ခုနှစ်၊ ဖေဖော်ဝါရီလအတွင်း DRI နှင့် လက်မှတ်ရေးထိုးခဲ့ပါတယ်။ ပြည်ထောင်စုလွှတ်တော် နာယကကြီးနဲ့တကွ လွှတ်တော်ကိုယ်စားလှယ်များခင်ဗျား။ စီမံရေးရာနှင့် ဘဏ္ဍာရေးဆိုင်ရာ ဆောင်ရွက်ချက်များအနေနဲ့တော့ ကော်မရှင်ရဲ့ လုပ်ငန်းတာဝန်များ တိုးတက်များပြား လာတဲ့အတွက် ယခင်က ဝန်ထမ်း ၁၆ရ ဦးပါ ဖွဲ့စည်းပုံအစား အရာထမ်း ၈၀ ဦး၊ အမှုထမ်း ၂၂၅ ဦး၊ စုစုပေါင်း ၃၀၅ ဦးပါ ဖွဲ့စည်းပုံသစ်ကို ၂၈-၁၁-၂၀၁၈ ရက်နေ့က ကျင်းပပြုလုပ်တဲ့ ပြည်ထောင်စုအစိုးရ အဖွဲ့ အစည်းအဝေးမှ သဘောတူခဲ့ပါတယ်။ ၂၀၁၈ ခုနှစ်အတွင်းမှာ ရုံးချုပ်မှာ ၇၃ ဦး၊ နေပြည်တော်မှာ ၄ ဦးနဲ့ မန္တလေးမှာ ၃ ဦး၊ စုစုပေါင်းဝန်ထမ်း ၈၀ ဦးဖြင့် တာဝန်ထမ်းဆောင်ခဲ့ပြီး ၂၀၁၉ ခုနှစ်အတွင်း စစ်တွေ ရုံးခွဲအတွက် ဝန်ထမ်း ၃ ဦးခန့်အပ်ထားရေးကို ဆောင်ရွက်ခဲ့ပါတယ်။ ကော်မရှင်ရုံးခွဲ(နေပြည်တော်) ရုံး ၂ ထပ် အဆောက်အဦကို ၂၀၁၈-၂၀၁၉ ဘဏ္ဍာရေးနှစ်အတွင်း အပြီးဆောက်လုပ်လျက်ရှိပြီး ကော်မရှင်ရုံးခွဲ(မန္တလေး) ကိုလည်း စတင်ဆောက်လုပ်နေပြီဖြစ်ပါတယ်။ ကော်မရှင်ရုံးဝန်ထမ်းများ ဘဝနောင်ရေးအာမခံချက် အတွက် အငြိမ်းစားပင်စင်စီမံချက်ကို ဝန်ထမ်းများလစာရဲ့ ၃ ရာခိုင်နှုန်းနဲ့ ကော်မရှင်ထောက်ပံ့ရန်ပုံငွေမှ ၃ ရာခိုင်နှုန်းဖြင့် လစဉ်စုဆောင်းပြီး အကောင်အထည်ဖော်ခြင်းကို နိုင်ငံတော်သမ္မတရုံး၏ ခွင့်ပြုချက်နဲ့ စီမံကိန်းနှင့် ဘဏ္ဍာရေးဝန်ကြီးဌာနရဲ့ သဘောတူညီချက်အရ ၂၀၁၆-၂၀၁ရ ဘဏ္ဍာရေးနှစ်မှ စတင် ဆောင်ရွက်ခဲ့ပါတယ်။ ၃-၁၁-၂၀၁၈ ရက်နေ့က ကျင်းပပြုလုပ်ခဲ့တဲ့ ကြားဖြတ်ရွေးကောက်ပွဲမှာ မဲဆန္ဒနယ် ၁၃ နေရာ ရှိတဲ့အနက် မန္တလေး၊ မကွေး၊ မြစ်ကြီးနား၊ တာမွေမြို့နယ်၊ ဆိပ်ကမ်းမြို့နယ်၊ အုတ်တွင်းမြို့နယ်တို့ကို သွားရောက်လေ့လာခဲ့ပြီး အစီရင်ခံစာကို နိုင်ငံတော်သမ္မတရုံးနှင့် ပြည်ထောင်စုရွေးကောက်ပွဲကော်မရှင် တို့ကို ပေးပို့တင်ပြခဲ့ပါတယ်။ ကော်မရှင်ဟာ ၂၀၁၈ ခုနှစ်၊ မေလတွင် တစ်ကြိမ်၊ ဒီဇင်ဘာလတွင် တစ်ကြိမ် ပြည်သူ့လွှတ်တော် နိုင်ငံသားများ၏ မူလအခွင့်အရေးဆိုင်ရာကော်မတီ၊ အမျိုးသားလွှတ်တော် နိုင်ငံသား များ၏ မူလအခွင့်အရေး၊ ဒီမိုကရေစီအရေးနှင့် လူ့အခွင့်အရေးဆိုင်ရာကော်မတီတို့နဲ့ တွေ့ဆုံဆွေးနွေးခဲ့ ပါတယ်။ ကော်မရှင်အနေနဲ့ အဆိုပါလွှတ်တော် လူ့အခွင့်အရေးဆိုင်ရာ ကော်မတီနှစ်ရပ်က တောင်းဆို လာတဲ့ လူ့အခွင့်အရေးဆိုင်ရာ ကိစ္စရပ် ၃ ခုကို ကွင်းဆင်း စစ်ဆေးခြင်းအပါအဝင် လိုအပ်သလို ဆောင်ရွက်ပြီး ပြန်လည်တင်ပြခြင်းဖြင့် ပူးပေါင်းဆောင်ရွက်ခဲ့ကြောင်းကိုလည်း တင်ပြအပ်ပါတယ်။ ပြည်ထောင်စုလွှတ်တော် နာယကကြီးနဲ့ လွှတ်တော်ကိုယ်စားလှယ်များခင်ဗျာ။ သုံးသပ်ချက် များကို ဆက်လက်တင်ပြသွားပါမယ်။ ကော်မရှင်ကြည့်ရှုစစ်ဆေးရေးအဖွဲ့ဟာ ၂၀၁၈ ခုနှစ်အတွင်း အကျဉ်း ထောင် ၂၅ ခု၊ အကျဉ်းစခန်း ၂၅ ခုတို့ကို ကြည့်ရှုစစ်ဆေးခဲ့ပါတယ်။ ၂၀၁၅ ခုနှစ်မှ ၂၀၁၈ ခုနှစ်အတွင်း အကျဉ်းထောင် ၄၄ ခုကို (၆၈)ကြိမ်၊ အကျဉ်းစခန်း ၅၀ ထဲက ၄၁ ခုကို (၅၅)ကြိမ် ကြည့်ရှုစစ်ဆေးခဲ့ပြီး ဖြစ်ပါတယ်။ စစ်ဆေးခဲ့တဲ့ ထောင်တွေထဲမှာ ဝင်ဆံ့အင်အားထက် ပိုမိုများပြားနေတဲ့ အကျဉ်းထောင်များကို တင်ပြပါအတိုင်း တွေ့ရှိရမှာ ဖြစ်ပါတယ်။ ကော်မရှင်ပေးပို့ခဲ့တဲ့ စာများအပေါ် ပြန်ကြားမှုများကိုကြည့်ရင် ကာကွယ်ရေး ၅ရ ရာခိုင်နှုန်း၊ ပြည်ထဲရေး ၈၂ ရာခိုင်နှုန်း၊ အလုပ်သမား၊ လူဝင်မှုကြီးကြပ်ရေးနှင့် ပြည်သူ့အင်အား ၈၂ ရာခိုင်နှုန်း၊ လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေး၊ ပို့ဆောင်ရေးနှင့် ဆက်သွယ်ရေး၊ သယံဇာတနှင့် သဘာဝပတ်ဝန်းကျင်ထိန်းသိမ်းရေး၊ ဆောက်လုပ်ရေး၊ လျှပ်စစ်နှင့် စွမ်းအင်နဲ့ စီမံကိန်းနှင့် ဘဏ္ဍာရေး ဝန်ကြီးဌာန၊ နိုင်ငံတော်သမ္မတရုံး၊ ပြည်ထောင်စုရှေ့နေချုပ်ရုံး၊ ပြန်ကြားရေးနဲ့ နယ်စပ်ရေးရာဝန်ကြီးဌာန ၁၀၀ ရာခိုင်နှုန်း ရှိတဲ့အတွက် ပြည်ထောင်စုဝန်ကြီးဌာနများရဲ့ ပူးပေါင်းဆောင်ရွက်မှုဟာ တိုးတက်မှု ရှိတယ်လို့ သုံးသပ်ရပါတယ်။ ၂၀၁၈ ခုနှစ်အတွင်း နေပြည်တော်ကောင်စီအပါအဝင် တိုင်းဒေသကြီးနှင့် ပြည်နယ်အစိုးရအဖွဲ့ ၁၅ ဖွဲ့အနက် ကယားပြည်နယ်မှအပ ကျန် ၁၄ ဖွဲ့ထံသို့ ၂၆၄ စောင် ပေးပို့ခဲ့ရာ ပြန်ကြားမှု ၅၁.၅၂ ရာခိုင်နှုန်း ရှိပါတယ်။ ၎င်းတို့အနက် ချင်းပြည်နယ်က ၁၀၀ ရာခိုင်နှုန်း၊ မွန်ပြည်နယ်က ၉၁ ရာခိုင်နှုန်း၊ မကွေးတိုင်း ဒေသကြီး၊ ကချင်ပြည်နယ်နဲ့ နေပြည်တော်ကောင်စီတို့က ၈၀ ရာခိုင်နှုန်းအထက်၊ တနင်္သာရီ၊ ရန်ကုန်၊ မန္တလေး၊ ရခိုင်နဲ့ ရှမ်းပြည်နယ်တို့က ၅၀ ရာခိုင်နှုန်းအထက်၊ ပဲခူးနဲ့ ဧရာဝတီတိုင်းဒေသကြီးတို့က ၄၀ ရာခိုင် နှုန်းအထက် ပြန်ကြားမှုများရှိတဲ့အတွက် တိုင်းဒေသကြီးနဲ့ ပြည်နယ်အစိုးရအဖွဲ့များရဲ့ ပူးပေါင်းဆောင်ရွက်မှု မှာလည်း တိုးတက်ကောင်းမွန်လာတယ်လို့ သုံးသပ်နိုင်ပါတယ်။ ပြည်ထောင်စုလွှတ်တော် နာယကကြီးနဲ့တကွ လွှတ်တော်ကိုယ်စားလှယ်များခင်ဗျာ။ အစီရင်ခံစာမှာ ပါရှိတဲ့ အကြံပြုချက်အချို့ကို ကောက်နုတ်တင်ပြအပ်ပါတယ်။ သတ်မှတ်ထားတဲ့ အကျဉ်းသား အရေ အတွက်ထက် ၅၀ ရာခိုင်နှုန်းကျော်လွန်နေတဲ့ အကျဉ်းထောင်များကို အကျဉ်းသားဦးရေ လျှော့ချနိုင်ရေး နည်းလမ်းရှာဖွေ ဆောင်ရွက်သင့်ကြောင်း၊ အကျဉ်းထောင်အတွင်း အကျဉ်းသားဦးရေ ကျပ်တည်းမှုကို ဖြေရှင်းနိုင်ရေးအတွက် အချုပ်သားဦးရေ လျှော့ချနိုင်ရေးကိုလည်း နည်းလမ်းရှာဖွေဆောင်ရွက်သင့်ကြောင်း၊ မူးယစ်ဆေးဝါးသုံးစွဲနေသူများကို ဖမ်းဆီးအကျဉ်းချခြင်းထက် အသိပညာပေးဟောပြောခြင်း၊ လူမှုရေးနည်းဖြင့် ပြစ်ဒဏ်ပေးခြင်း၊ ကျန်းမာရေးစောင့်ရှောက်မှုပေးခြင်းများ ပြုလုပ်ပြီး မူးယစ်ဆေးဝါး ဖြန့်ဝေရောင်းချသူ ကိုသာ ဖမ်းဆီးနိုင်ရေး အဓိကထား ဆောင်ရွက်သင့်ကြောင်း၊ ကျောက်ထုတ်လုပ်သည့် ကုန်ထုတ်စခန်း တွေမှာ လေးလံတဲ့ဝန်တွေကို ထမ်းပိုးထုရိုက်ရတဲ့အလုပ်ကို နေ့စဉ်နှစ်ရှည် လုပ်ကိုင်နေရမယ်ဆိုရင် အမျိုးသမီးများအတွက် သားအိမ်ဆိုင်ရာ ထိခိုက်မှုများ ဖြစ်လာနိုင်တာကြောင့် အမျိုးသမီးကုန်ထုတ်စခန်း များကို ပိတ်ပင်ဖို့စဉ်းစားသင့်ကြောင်း၊ အကျဉ်းသားဦးရေအလိုက် သောက်ရေလိုအပ်ချက်နဲ့ ကိုက်ညီတဲ့ ရေသန့်စက်တွေကို နိုင်ငံတော်ဘဏ္ဍာရန်ပုံငွေမှ နှစ်စဉ် စီမံချက်ချမှတ် တပ်ဆင်သင့်ကြောင်း၊ အကျဉ်းသား များရဲ့ ကျန်းမာရေးအတွက် လိုအပ်တဲ့ ကျန်းမာရေးဝန်ထမ်းများ ဖြည့်စွက်ခန့်အပ်ပေးသင့်ကြောင်း၊ အသက် မွေးဝမ်းကျောင်းပညာသင်ကြားခြင်းကို အင်းစိန်နှင့် မန္တလေး ဗဟိုအကျဉ်းထောင်တို့တွင် ပီပြင်စွာ ဆောင်ရွက် နေသည်ကို တွေ့ရှိရသလို ကျန်အကျဉ်းထောင်များမှာလည်း အသက်မွေးဝမ်းကျောင်းပညာ သင်တန်းကျောင်း များကို သက်ဆိုင်ရာဝန်ကြီးဌာနနဲ့ လည်းကောင်း၊ ပုဂ္ဂလိက အသက်မွေးသင်တန်းကျောင်းများနှင့် လည်းကောင်း ဆက်သွယ်ပြီး ဖွင့်လှစ်ပေးသင့်ကြောင်း၊ လူငယ်အကျဉ်းသားများရဲ့ ပညာသင်ကြားမှု အဆက်မပြတ်စေရေးကိုလည်း အင်းစိန်နဲ့ မန္တလေး(အိုးဘို) ဗဟိုအကျဉ်းထောင်တို့မှာ ကြိုးပမ်း ဆောင်ရွက်မှုများ တွေ့ရှိရသလို အခြားအကျဉ်းထောင်များမှာလည်း ဆောင်ရွက်ပေးသင့်ကြောင်း၊ ဂုဏ်ထူး တွေနဲ့ အောင်မြင်တဲ့ အကျဉ်းသားလူငယ်တွေကို လွတ်ငြိမ်းချမ်းသာခွင့် သို့မဟုတ် လျှော့ပေါ့သက်သာ ခွင့်များပေးသလို သင်ကြားပေးတဲ့ အကျဉ်းသားကျောင်းဆရာများကိုလည်း အလားတူ သက်သာခွင့် ပေးသင့်ပါကြောင်း။ ပြည်ထောင်စုလွှတ်တော် နာယကကြီးနဲ့ လွှတ်တော်ကိုယ်စားလှယ်များခင်ဗျာ။ နိဂုံးချုပ်အနေနဲ့ ကျွန်တော်တို့ကော်မရှင်ဟာ လူ့အခွင့်အရေး အသိပညာပေးခြင်း၊ လူ့အခွင့်အရေး ကာကွယ်ရေးလုပ်ငန်းများ ဆောင်ရွက်ခြင်း၊ နိုင်ငံတော်အစိုးရသို့ ဥပဒေရေးရာ အကြံပြုချက်များပေးပို့ခြင်း၊ ကုလသမဂ္ဂအပါအဝင် အပြည်ပြည်ဆိုင်ရာ လူ့အခွင့်အရေးအဖွဲ့အစည်းများ၊ ဒေသဆိုင်ရာအဖွဲ့အစည်းများနဲ့ ဆက်သွယ်ဆောင်ရွက်ခြင်း စတဲ့လုပ်ငန်းတာဝန်များကို ဆောင်ရွက်တဲ့နေရာမှာ နိုင်ငံတော်အစိုးရ၏ အားပေးကူညီထောက်ပံ့မှု၊ ပြည်ထောင်စုဝန်ကြီးဌာနများ၊ ပြည်နယ်နှင့် တိုင်းဒေသကြီးအစိုးရအဖွဲ့များရဲ့ ပူးပေါင်းဆောင်ရွက်မှုဟာ အထူးလိုအပ်ပါတယ်။ လက်ရှိအခြေအနေမှာလည်း ယခင်နှစ်များကထက် ပိုမိုတိုးတက်ပူးပေါင်းဆောင်ရွက်မှု များ ရရှိလာတာကို တွေ့မြင်ရတဲ့အတွက် လူ့အခွင့်အရေးအခြေအနေများ တိုးတက်လာမယ်လို့ ယုံကြည် ပါကြောင်း သုံးသပ်တင်ပြရင်း နိဂုံးချုပ်အပ်ပါတယ်။</speech>
<title>အထက်ပါကိစ္စနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ် ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မြန်မာ နိုင်ငံအမျိုးသားလူ့အခွင့်အရေးကော်မရှင်၏ ၂၀၁၈ ခုနှစ်၊ နှစ်ပတ်လည်အစီရင်ခံစာ စာအုပ်ကို လွှတ်တော် ကိုယ်စားလှယ်များထံ ဖြန့်ဝေထားပြီး ဖြစ်ပါတယ်။ အထက်ပါကိစ္စနဲ့စပ်လျဉ်းပြီး ဆွေးနွေးလိုတဲ့ လွှတ်တော်ကိုယ်စားလှယ်များရှိပါက ၂၂-၇-၂၀၁၉ ရက် (တနင်္လာနေ့) ညနေ ၄ နာရီ နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်း ကြေညာပါတယ်။</speech>
</report>
</section>
<section value="Motion">
<motion>
<title>၂၀၁၉-၂၀၂၀ ဘဏ္ဍာနှစ် အမျိုးသားစီမံကိန်းဥပဒေကြမ်းပါ စီမံကိန်း လုပ်ငန်းများနှင့် ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းပါ ရငွေသုံးငွေများနှင့်စပ်လျဉ်း၍ ဗဟိုအဖွဲ့အစည်းများနှင့် သက်ဆိုင်ရာ ပြည်ထောင်စုအဆင့်အဖွဲ့ အစည်းများက လွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၉၂၀၂၀ ဘဏ္ဍာနှစ် အမျိုးသားစီမံကိန်းဥပဒေကြမ်းနဲ့ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်း တို့မှာပါဝင်တဲ့ စီမံကိန်းလုပ်ငန်းများ၊ ရငွေသုံးငွေများနဲ့စပ်လျဉ်းပြီး ဌာန၊ အဖွဲ့အစည်းအလိုက် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက လွှတ်တော်သို့ ရှင်းလင်းတင်ပြခြင်း အစီအစဉ်များကို စတင် ဆောင်ရွက်မှာဖြစ်ပါတယ်။ အခုလို သက်ဆိုင်ရာ ဌာန၊ အဖွဲ့အစည်းအသီးအသီးအလိုက် ပြည်ထောင်စုအဆင့် အဖွဲ့ အစည်း ဝင်များကိုယ်တိုင် လွှတ်တော်မှာ ရှင်းလင်းတင်ပြခြင်းအားဖြင့် စိစစ်ရေးပူးပေါင်းအဖွဲ့ များရဲ့ စိစစ်မှု အပါအဝင် လွှတ်တော်ကိုယ်စားလှယ်တစ်ဦးချင်း လေ့လာမှုနဲ့ လွှတ်တော်အတွင်း ဆွေးနွေးပြီး အဆုံး အဖြတ်ရယူတဲ့ လုပ်ငန်းစဉ်များမှာ အထောက်အကူဖြစ်စေဖို့ ရည်ရွယ်ဆောင်ရွက်တာဖြစ်ပါတယ်။ ဦးစွာ နိုင်ငံတော်သမ္မတရုံးနဲ့ ပြည်ထောင်စုအစိုးရအဖွဲ့ရုံးကိုယ်စား စီမံကိန်းနှင့် ဘဏ္ဍာရေးဝန်ကြီး ဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီး၊ အမျိုးသားလွှတ်တော် ဥက္ကဋ္ဌကြီးနှင့် လွှတ်တော်ကိုယ်စားလှယ် များ၊ ပြည်ထောင်စုအဆင့် အဖွဲ့အစည်းဝင်များ၊ ဖိတ်ကြားထားသော ဧည့်သည်တော်များအားလုံး မင်္ဂလာ အပေါင်းနှင့် ပြည့်စုံပါစေရန် ရှေးဦးစွာ ဆုတောင်းမေတ္တာပို့သအပ်ပါတယ်။ ကျွန်တော်ကတော့ စီမံကိန်းနှင့် ဘဏ္ဍာရေးဝန်ကြီးဌာန ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ပြည်ထောင်စုလွှတ်တော်ကို တင်ပြထားတဲ့ ၂၀၁၉-၂၀၂၀ ဘဏ္ဍာနှစ် အမျိုးသားစီမံကိန်းဥပဒေကြမ်းပါ စီမံကိန်းလုပ်ငန်းများနှင့် ၂၀၁၉-၂၀၂၀ ခု ဘဏ္ဍာရေးနှစ် ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းမှာပါဝင်တဲ့ ဘဏ္ဍာငွေအရအသုံးဆိုင်ရာများ နှင့်စပ်လျဉ်းပြီး နိုင်ငံတော်သမ္မတရုံးနှင့် သက်ဆိုင်သည်များကို နိုင်ငံတော် သမ္မတရုံးကိုယ်စား ရှင်းလင်းတင်ပြခွင့်ပြုပါရန် တင်ပြအပ်ပါတယ်။ ၂၀၁၉-၂၀၂၀ ခု ဘဏ္ဍာရေးနှစ် နိုင်ငံတော်သမ္မတရုံးအတွက် အသုံးစရိတ်ကို ရသုံးမှန်းခြေငွေစာရင်း ဦးစီးဌာနက သတ်မှတ်ပေးထားတဲ့ အသုံးစရိတ်ဘောင်အတွင်း ရေးဆွဲတင်ပြထားပါတယ်။ သာမန်အသုံး စရိတ် ၉,၁၉၈.၇၂၆ သန်းနှင့် ငွေလုံးငွေရင်း အသုံးစရိတ် ၈,၆၁၉.၉၃၅ သန်း ဖြစ်ပါတယ်။ ငွေလုံးငွေရင်း အသုံးစရိတ် ခေါင်းစဉ်အောက်တွင် နိုင်ငံတော်သမ္မတရုံးဝန်ကြီးဌာနရုံး တည်ဆောက်ခြင်းအတွက် ကျပ် ၈,၆၀၆.၂၄၉ သန်းနှင့် ရုံးသုံးစက်ကိရိယာ ပစ္စည်းများနှင့် ရုံးသုံးပရိဘောဂများဝယ်ယူရန် ကျပ် ၁၃.၆၈၆ သန်းတို့ ပါဝင်ပါတယ်။ သာမန်အသုံး စရိတ်နဲ့ ငွေလုံးငွေရင်းအသုံးစရိတ် စုစုပေါင်း ကျပ် ၁၇,၈၁၈.၆၆၁ သန်း ဖြစ်ပါတယ်။ လေးစားအပ်ပါသော နာယကကြီးနှင့် လွှတ်တော်ကိုယ်စားလှယ်များခင်ဗျာ။ ၂၀၁၉-၂၀၂၀ ခု ဘဏ္ဍာရေးနှစ် ပြည်ထောင်စုရဲ့ ဘဏ္ဍာငွေအရအသုံးဆိုင်ရာ ဥပဒေကြမ်းတွင်ပါဝင်သည့် နိုင်ငံတော်သမ္မတ ရုံး၏ ဘဏ္ဍာငွေအရအသုံး လျာထားချက်များကို ပြည်ထောင်စုလွှတ်တော်က အတည်ပြုပေးနိုင်ပါရန် လေးစားစွာ တင်ပြအပ်ပါတယ်။ ဆက်လက်ပြီး ပြည်ထောင်စုအစိုးရအဖွဲ့ရုံးရဲ့ ကိုယ်စား ရှင်းလင်းတင်ပြခွင့်ပြုပါရန် တင်ပြအပ် ပါတယ်။ ပြည်ထောင်စုအစိုးရအဖွဲ့ရုံးအတွက် ၂၀၁၉-၂၀၂၀ ခု ဘဏ္ဍာရေးနှစ် သာမန်အသုံးစရိတ်မူဘောင် အဖြစ်နဲ့ ကျပ်သန်း ၁,၉၀၀,၀၀၀ ကို သတ်မှတ်ပေးခဲ့ပါတယ်။ ငွေလုံးငွေရင်းအသုံးစရိတ်မူဘောင်အဖြစ် ကျပ်သန်း ၅၅.၀၉၄ ကို သတ်မှတ်ပေးပါတယ်။ စုစုပေါင်းအသုံးစရိတ်မူဘောင် ကျပ်သန်း ၁,၉၅၅.၀၉၄ ဖြစ်ပါတယ်။ အဆိုပါမူဘောင်သတ်မှတ်ချက်အတွင်းမှ ပြည်ထောင်စုအစိုးရအဖွဲ့ရုံးအနေဖြင့် သာမန် အသုံးစရိတ် ကျပ်သန်း ၁,၈၀၆.၃၄၃၊ ငွေလုံးငွေရင်းအသုံးစရိတ် ကျပ်သန်း ၅၄.၆၀၅၊ စုစုပေါင်း အသုံးစရိတ် ကျပ်သန်း ၁,၈၆၀.၉၄၈ ကို ကျွန်တော်တို့ အဆိုပြု တင်ပြ တောင်းခံထားပါတယ်။ သို့ဖြစ်ရာ သာမန် အသုံးစရိတ်မှာ ကျပ်သန်း ၉၃.၆၅ရ နဲ့ ငွေလုံးငွေရင်းအသုံးစရိတ်မှာ ကျပ်သန်း ၀.၄၈၉၊ စုစုပေါင်းအသုံး စရိတ် ကျပ်သန်း ၉၄.၁၄၆ ကို သတ်မှတ်မူဘောင်ထက် လျော့နည်းပြီးတော့ တင်ပြတောင်းခံထားခြင်း ဖြစ်ပါသဖြင့် ပြည်ထောင်စုအစိုးရအဖွဲ့ရုံးရဲ့ အရအသုံးလျာထားချက်များကို ပြည်ထောင်စုလွှတ်တော်က အတည်ပြုပေးနိုင်ပါရန် လေးစားစွာတင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး ပြည်ထောင်စုလွှတ်တော်ရုံးက ရှင်းလင်းတင်ပြဖို့ ဖြစ်ပါတယ်။</speech>
<speech><mp id="1434">ဦးခင်မောင်သန်း(ပြည်ထောင်စုလွှတ်တော်ရုံး)</mp>လေးစားအပ်ပါတဲ့ ပြည်ထောင်စုလွှတ်တော် နာယကနှင့်တကွ ပြည်ထောင်စုလွှတ်တော်ကိုယ်စားလှယ်များ တက်ရောက်လာကြတဲ့ ပြည်ထောင်စု အဆင့် အဖွဲ့အစည်းဝင်များနှင့် ဧည့်သည်တော်များအားလုံး မင်္ဂလာပါခင်ဗျာ။ ကျွန်တော်ကတော့ ပဲခူးတိုင်းဒေသကြီး တောင်ငူမဲဆန္ဒနယ်၊ ပြည်သူ့လွှတ်တော်ကိုယ်စားလှယ် ပြည်ထောင်စုလွှတ်တော် ပြည်သူ့ငွေစာရင်းပူးပေါင်း ကော်မတီ အတွင်းရေးမှူး ဦးခင်မောင်သန်း ဖြစ်ပါတယ်။ ကျွန်တော့အနေနဲ့ ပြည်ထောင်စုလွှတ်တော်ရုံးရဲ့ ၂၀၁၉-၂၀၂၀ ခု၊ ဘဏ္ဍာရေးနှစ်အတွက် အမျိုးသားစီမံကိန်းဥပဒေကြမ်းပါ စီမံကိန်းလုပ်ငန်းများနှင့် ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေကြမ်းပါ ရငွေသုံးငွေများနှင့်စပ်လျဉ်းပြီး ရှင်းလင်းတင်ပြသွားမှာ ဖြစ်ပါတယ်။ ပုံပြစာရင်းဇယားများနှင့် ရှင်းလင်းတင်ပြခွင့်ပြုပါရန် တောင်းခံအပ်ပါတယ်။ နာယကကြီးနှင့် ပြည်ထောင်စုလွှတ်တော် ကိုယ်စားလှယ်များခင်ဗျား။ ပထမဦးစွာ ရငွေလျာထားချက် များကို တင်ပြလိုပါတယ်။ ရငွေများအနေနဲ့ သာမန်ရငွေအဖြစ် အစည်းအဝေးမှတ်တမ်းစာအုပ်များ၊ ဥပဒေ ပေါင်းချုပ်စာအုပ်များ ရောင်းချရငွေနှင့် ဆိုင်ခန်းငှားရမ်းခ ရငွေများအဖြစ် ကျပ် ၁၀,၃၀၀ သန်း လျာထား ပါတယ်။ ငွေလုံးငွေရင်းရငွေအဖြစ် ပစ္စည်းဟောင်းများ ထုခွဲရောင်းချခြင်းအတွက် ကျပ် ၀.၃၀၀ သန်းနှင့် ပြည်သူ့ဘဏ္ဍာစီမံခန့်ခွဲမှုခေတ်မီ ဖွံ့ဖြိုးတိုးတက်ရေးစီမံကိန်း PFM Project အတွက် ကမ္ဘာ့ဘဏ်မှ ချေးငွေနှင့် အကူအညီရငွေများအနက်ကနေပြီးတော့ ချေးငွေရယူငွေ ကျပ် ၁၂၆.၂၇၀ သန်း၊ အကူအညီ ရယူငွေ ကျပ် ၈၄.၁၈၀ သန်း၊ စုစုပေါင်းကျပ် ၂၁၀.၄၅၀ သန်း လျာထားပါကြောင်း တင်ပြလိုပါတယ်။ သို့ဖြစ်ပါ၍ သာမန်နှင့်ငွေလုံးငွေရင်းရငွေ စုစုပေါင်း ကျပ် ၂၂၁.၀၅ သန်း လျာထားပါကြောင်း တင်ပြလိုပါတယ်။ သာမန်အသုံးစရိတ်များနှင့်စပ်လျဉ်းပြီးတော့ ဝန်ထမ်းများအတွက် လစာစရိတ် ကျပ် ၉၀၁.၉၂၉ သန်း အပါအဝင်၊ လွှတ်တော်အစည်းအဝေး ကျင်းပနိုင်ရေးဆိုင်ရာနှင့် ရုံးလုပ်ငန်းဆိုင်ရာ အုပ်ချုပ်မှုအသုံးစရိတ် များအတွက် စုစုပေါင်း ကျပ် ၁,၂၉၀.၃၃၁ သန်း၊ အတိုးပေးငွေအနေနဲ့ ကျပ် ၁၈.၂၃၉ သန်းနှင့် အရေးပေါ် ရန်ပုံငွေအတွက် ခွင့်ပြုထားငွေ ကျပ်သန်း ၄၀၊ စုစုပေါင်း ကျပ် ၁,၃၄၈.၅၇၀ သန်း လျာထားကြောင်း တင်ပြ အပ်ပါတယ်။ ပြည်ထောင်စုလွှတ်တော်ရုံးအနေဖြင့် မဖြစ်မနေသုံးစွဲဖို့ လိုအပ်တဲ့ ဝန်ထမ်းများလစာ အတွက်သာ အများဆုံးလျာထားတောင်းခံခဲ့ပြီးတော့ ကျန်အသုံးစရိတ်များအတွက် အနည်းဆုံးဖြစ်အောင် တွက်ချက်တောင်းခံလျက်ရှိပါကြောင်းကို ပုံပြဇယားအဖြစ် Graph နဲ့ တင်ပြအပ်ပါတယ်။ ပြည်ထောင်စုလွှတ်တော်ရုံးရဲ့ သာမန်အသုံးစရိတ်များကို ၂၀၁၅-၂၀၁၆ ခု၊ ဘဏ္ဍာရေးနှစ်ကနေ ပြီးတော့ ၂၀၁၈ ခု၊ (၆)လအသုံးစရိတ်ကတော့ အမှန်တကယ်သုံးစွဲငွေများ ဖြစ်ပါတယ်။ ၂၀၁၇-၂၀၁၈ မှာတော့ ခွင့်ပြုရန်ပုံငွေနဲ့ ၂၀၁၉-၂၀၂၀ လျာထားမှုများကို နှိုင်းယှဉ်ပြီးတော့ ကျွန်တော်တို့ တင်ပြခြင်း ဖြစ်ပါတယ်။ ငွေလုံးငွေရင်းအသုံးစရိတ်များအနေနဲ့ ပြည်ထောင်စုလွှတ်တော်ရုံးအနေနဲ့ အမှန်တကယ် သုံးစွဲဖို့လိုအပ်တဲ့ ကိစ္စရပ်များအတွက် ကျပ် ၂၆.၁၂၅ သန်းကိုသာ သတ်မှတ်မူဘောင်အတွင်းမှ လျာထား တင်ပြထားကြောင်း တင်ပြလိုပါတယ်။ ပြည်သူ့ဘဏ္ဍာစီမံခန့်ခွဲမှု ခေတ်မီဖွံ့ ဖြိုးတိုးတက်ရေးစီမံကိန်း PFM Project အရ အသုံးပြုဖို့ ကျန်ရှိနေတဲ့ ချေးငွေကို အကူအညီရရှိဖို့အတွက် စီမံကိန်းသက်တမ်းတိုးမြှင့်ဖို့ ဆောင်ရွက်နေကြောင်းကိုလည်း သိရှိရပါတယ်။ ဒါကြောင့်မို့လို့ ဆောင်ရွက်ဆဲလုပ်ငန်းများအတွက် ချုပ်ဆိုခဲ့တဲ့စာချုပ်တွေအရ ပြင်ဆင် ထိန်းသိမ်းခြင်း ဝန်ဆောင်ခများကို ပေးချေရမှာဖြစ်တဲ့အတွက် ၎င်းတို့ကို ပေးချေနိုင်ရန်နှင့် ပြည်ထောင်စု အဆင့် လွှတ်တော်သုံးရပ်၊ တိုင်းဒေသကြီးနှင့် ပြည်နယ်လွှတ်တော်ရုံးများအတွက် ICT Infrastructure လုပ်ငန်းများ ဆောင်ရွက်နိုင်ရန် အမေရိကန်ဒေါ်လာ ၁၃၈,၀၀၀ နှင့်ညီမျှတဲ့ ကျပ် ၂၁၀.၄၅၀ သန်းကို ငွေလုံး ငွေရင်းအသုံးစရိတ်မှာသာလျှင် ချေးငွေနှင့် အကူအညီရငွေခေါင်းစဉ် နှစ်ဖက်လုံးမှာ ထည့်သွင်းလျာထား ခြင်းဖြစ်ကြောင်း တင်ပြလိုပါတယ်။ သို့ဖြစ်ပါ၍ အသုံးစရိတ်တင်ပြချက်များအပေါ် ဘဏ္ဍာရေးကော်မရှင် ကလည်း ခွင့်ပြုခဲ့ပြီးဖြစ်ပါတယ်။ အဲဒီတော့ ပြည်ထောင်စုလွှတ်တော်ရဲ့ ငွေလုံးငွေရင်းအသုံးစရိတ်များကို ၂၀၁၅-၂၀၁၆ ကနေပြီးတော့ ကျွန်တော်တို့ ယနေ့ ၂၀၁၉-၂၀၂၀ လျာထားချက်များကို နှိုင်းယှဉ်တင်ပြထားခြင်း ဖြစ်ပါတယ်။ သို့ဖြစ်ပါ၍ ပြည်ထောင်စုလွှတ်တော်ရုံးက တင်ပြထားတဲ့ သာမန်အသုံးစရိတ် ကျပ် ၁,၃၄၈.၅၇၀ သန်း၊ ငွေလုံးငွေရင်း အသုံးစရိတ် ကျပ် ၂၃၆.၅၇၅ သန်း၊ စုစုပေါင်း ကျပ် ၁,၅၈၅.၁၄၅ သန်းကို ပြည်ထောင်စုလွှတ်တော်မှ အတည်ပြုပေးနိုင်ပါရန် ရှင်းလင်းတင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ပြည်သူ့လွှတ်တော်ရုံးက ရှင်းလင်းတင်ပြဖို့ ဖြစ်ပါတယ်။</speech>
<speech><mp id="1585">ဦးထွန်းထွန်းဟိန်(ပြည်သူ့လွှတ်တော်ရုံး)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များ၊ တက်ရောက်လာကြသော ပြည်ထောင်စု အဆင့် အဖွဲ့အစည်းဝင်များနဲ့ ဧည့်သည်တော်များအားလုံး မင်္ဂလာအပေါင်းနှင့် ပြည့်စုံပါစေကြောင်း ဦးစွာ ဆုတောင်းမေတ္တာ ပို့သအပ်ပါတယ်။ ကျွန်တော်ကတော့ ရှမ်းပြည်နယ်မြောက်ပိုင်း နောင်ချိုမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးထွန်းထွန်းဟိန် ဖြစ်ပါတယ်။ ကျွန်တော့်အနေနဲ့ ပြည်သူ့လွှတ်တော်ဥက္ကဋ္ဌ၏ တာဝန်ပေးအပ်ချက်အရ ပြည်သူ့လွှတ်တော်ရုံးရဲ့ ၂၀၁၉- ၂၀၂၀ ခု၊ ဘဏ္ဍာရေးနှစ်အတွက် အမျိုးသားစီမံကိန်းဥပဒေကြမ်းနှင့် ဘဏ္ဍာငွေအရအသုံးဆိုင်ရာ ဥပဒေကြမ်းပါးရငွေသုံးငွေများနှင့်စပ်လျဉ်း၍ ရှင်းလင်းတင်ပြသွားမှာ ဖြစ်ပါတယ်။ နာယကကြီးခင်ဗျာ။ Power Point အသုံးပြုခွင့်ပေးပါခင်ဗျား။ ကျွန်တော်တို့ ပြည်သူ့လွှတ်တော်ရုံးရဲ့ မူဝါဒ(၂)ရပ်ကတော့(က) နိုင်ငံတော်အချုပ်အခြာ အာဏာသုံးရပ်၏ မူလပိုင်ရှင်ဖြစ်သော ပြည်သူများကိုဗဟိုပြု၍ခေတ်စနစ်နှင့်ကိုက်ညီသော ဥပဒေများပြဋ္ဌာန်းရေး၊ (ခ) ဥပဒေပြုရေးတာဝန်ကို ထမ်းဆောင်ရာတွင် လူမျိုးစွဲ၊ ဒေသစွဲ၊ ဝါဒစွဲမထားဘဲ ဖွဲ့စည်းပုံ အခြေခံဥပဒေနဲ့ အညီ ဆောင်ရွက်ရေးဟူ၍ မူဝါဒများ ချမှတ်ထားပါတယ်။ ယင်းမူဝါဒများကို ဖော်ဆောင်နိုင်ရေးအတွက် ပြည်သူ့လွှတ်တော်သည် ရည်မှန်းချက် (၆)ရပ်နှင့် အညီ အကောင်အထည်ဖော်ဆောင်ရွက်လျက်ရှိပါတယ်။ ယင်းရည်မှန်းချက်များကတော့ (က) နိုင်ငံတော်ဖွံ့ဖြိုးတိုးတက်ရေးကို ရှေးရှုဆောင်ရွက်ရန်၊ (ခ) တရားဥပဒေစိုးမိုးရေးနှင့် တည်ငြိမ်အေးချမ်းရေး ရရှိအောင် ဆောင်ရွက်ရန်၊ (ဂ) တိုင်းရင်းသားစည်းလုံးညီညွတ်ရေးနှင့် ပြည်တွင်းငြိမ်းချမ်းရေးကို ဖော်ဆောင်ရန်၊ (ဃ) လွတ်လပ်ခြင်း၊ ညီမျှခြင်းနှင့် တရားမျှတခြင်းတို့ကို ဖော်ဆောင်ရန်၊ (c) လွှတ်တော်ကိုယ်စားလှယ်များနှင့် လွှတ်တော်ရုံးဝန်ထမ်းများ၏ အရည်အသွေး မြင့်မားရေး တို့ကို ဆောင်ရွက်ရန်၊ (စ) ပြည်ထောင်စုအဆင့် အဖွဲ့အစည်းအချင်းချင်း ပေါင်းစပ်ညှိနှိုင်း ဆောင်ရွက်ရန်တို့ဖြစ်ပါတယ်။ ဆက်လက်ပြီး ပြည်သူ့လွှတ်တော်ရုံး၏ ၂၀၁၉-၂၀၂၀ ခု၊ ဘဏ္ဍာနှစ်အတွက် သာမန်နှင့် ငွေလုံး ငွေရင်းရငွေနှင့် အသုံးစရိတ်စာရင်းများကို ရှင်းလင်းတင်ပြသွားမှာ ဖြစ်ပါတယ်။ ပြည်သူ့လွှတ်တော်ရုံး၏ ၂၀၁၉-၂၀၂၀ ခု၊ ဘဏ္ဍာရေးနှစ်အတွက် သာမန်နှင့် ငွေလုံးငွေရင်း အသုံးစရိတ် မူဘောင်သတ်မှတ်ချက်နှင့် စပ်လျဉ်း၍ စီမံကိန်းနှင့် ဘဏ္ဍာရေးဝန်ကြီးဌာနမှ ပြည်သူ့ လွှတ်တော်ရုံးရဲ့ ၂၀၁၉-၂၀၂၀ ဘဏ္ဍာရေးနှစ်အတွက် သာမန်နှင့် ငွေလုံးငွေရင်းအသုံးစရိတ်များ တောင်းခံရာတွင် သာမန် အသုံးစရိတ်ကို ကျပ် ၉,၀၄၀ (ကိုးထောင် လေးဆယ်) သန်းအတွင်း တောင်းခံရန်နှင့် ငွေလုံးငွေရင်း အသုံးစရိတ်ကို ကျပ် ၄၆.၅၉၂(လေးဆယ့်ခြောက် ဒသမ ငါးကိုးနှစ်)သန်းအတွင်း တောင်းခံရန်သတ်မှတ် ထားကြောင်း တင်ပြအပ်ပါတယ်။ ၂၀၁၉-၂၀၂၀ ဘဏ္ဍာရေးနှစ်အတွင်း ပြည်သူ့လွှတ်တော်ရုံးမှ သာမန်ရငွေကို ကျပ် ၁.၉၃၂ သန်း လျာထားပါတယ်။ ၎င်းရငွေမှာ သတင်းစာဟောင်းများရောင်းရငွေ၊ မှတ်တမ်းစာအုပ်များရောင်းရငွေနှင့် ဆိုင်ခန်းငှားရမ်းခရငွေများ ဖြစ်ပါတယ်။ ပြည်သူ့လွှတ်တော်ရုံးအနေနှင့် ငွေလုံးငွေရင်းရငွေနှင့် ကြွေးမြီ ရငွေများ လျာထားခြင်းမရှိပါ။ ပြည်ထောင်စုလွှတ်တော် နာယကကြီးခင်ဗျာ။ ၂၀၁၉-၂၀၂၀ ခု၊ ဘဏ္ဍာနှစ်အတွက် ပြည်သူ့ လွှတ်တော်ရုံး၏ သာမန်အသုံးစရိတ်များမှာ ပြည်သူ့လွှတ်တော်ကိုယ်စားလှယ်များ၏ ချီးမြှင့်ငွေ၊ စရိတ် များနှင့် ဝန်ထမ်းများ၏ လစာများ၊ လွှတ်တော်ပုံမှန်အစည်းအဝေးများ၊ ကော်မတီအစည်းအဝေးများ ကျင်းပရာတွင် လိုအပ်သော ရုံးအသုံးအဆောင်များအတွက် အသုံးစရိတ်များ၊ အုပ်ချုပ်ထောက်ပံ့မှုကိစ္စများ အတွက် အသုံးစရိတ်များကိုသာ အဓိကထည့်သွင်း လျာထားခြင်းဖြစ်ပါတယ်။ လစာ၊ စရိတ်၊ ချီးမြှင့်ငွေ ခေါင်းစဉ်၌ လက်ရှိခန့်အပ်ပြီးသော ဝန်ထမ်းအင်အား ၆၂၈ ဦးနှင့် ၂၀၁၉-၂၀၂၀ ဘဏ္ဍာနှစ်တွင် ထပ်မံတိုးချဲ့ ခန့်အပ်မည့် ဝန်ထမ်းများအတွက် လစာစရိတ်များနှင့် ရွေးကောက်ခံလွှတ်တော်ကိုယ်စားလှယ်များအတွက် အသုံးစရိတ်ချီးမြှင့်ငွေစုစုပေါင်း ၅,၈၀၆.၈၈၄ (ငါးထောင်ရှစ်ရာ ခြောက်ဒသမရှစ်ရှစ်လေး)သန်း တောင်းခံ ထားရာ ဘဏ္ဍာရေးကော်မရှင်မှ ခွင့်ပြုပေးခဲ့ပါတယ်။ ခရီးသွားလာစရိတ် ခေါင်းစဉ်၌ ပြည်တွင်းခရီး သွားလာစရိတ်နှင့် နိုင်ငံခြားသားကိုယ်စားလှယ်ခရီးစရိတ်များအတွက် ကျပ် ၃၄၆.၃၀၄ သန်း တောင်းခံ ထားရာ ဘဏ္ဍာရေးကော်မရှင်မှ ခွင့်ပြုပေးခဲ့ပါတယ်။ ပစ္စည်းများဝယ်ယူခြင်း၊ ဆောင်ရွက်ပေးခြင်းတို့အတွက် ကုန်ကျစရိတ်နှင့် လုပ်အားခခေါင်းစဉ်၌ ကျပ် ၁,၄၇၁.၇၉ရ သန်း တောင်းခံထားရာ ဘဏ္ဍာရေးကော်မရှင်မှ ကျပ် ၁,၄၆၂.၉၅ရ သန်း ခွင့်ပြုပေးခဲ့ပါတယ်။ ပြင်ဆင်ထိန်းသိမ်းစရိတ်ခေါင်းစဉ်၌ ကျပ် ၇၄.၉၀၀ သန်း တောင်းခံထားရာ ဘဏ္ဍာရေးကော်မရှင်မှ ခွင့်ပြုပေးခဲ့ပါတယ်။ ပညာရေးနှင့် လူမှုရေးအသုံးစရိတ် ခေါင်းစဉ်၌ ကျပ် ၁၀၄,၃၀၀ သန်း တောင်းခံထားရာ ဘဏ္ဍာရေးကော်မရှင်မှ ခွင့်ပြုပေးခဲ့ပါတယ်။ ဧည့်ခံကျွေးမွေးစရိတ်ခေါင်းစဉ်၌ ကျပ် ၁,၁၉၅.၈၁၅ သန်း တောင်းခံထားရာ ဘဏ္ဍာရေးကော်မရှင်မှ ခွင့်ပြုပေးခဲ့ပါတယ်။ အရေးပေါ်ရန်ပုံငွေ ခေါင်းစဉ်၌ ကျပ် ၄၀.၀၀၀ သန်းကို ဘဏ္ဍာရေးကော်မရှင်မှ ခွင့်ပြုပေးခဲ့ပါတယ်။ ပြည်သူ့လွှတ်တော်ရုံးရဲ့ ၂၀၁၉-၂၀၂၀ ဘဏ္ဍာ နှစ်အတွက် သာမန်အသုံးစရိတ် ကျပ် ၉,၀၄၀,၀၀၀ (ကိုးထောင်လေးဆယ်)သန်း တောင်းခံခဲ့ရာ ဘဏ္ဍာရေး ကော်မရှင်မှ ကျပ် ၉,၀၃၁.၁၆၀ (ကိုးထောင်သုံးဆယ့်တစ် ဒဿမတစ်ခြောက်)သန်း ခွင့်ပြုပေးခဲ့ပါတယ်။ ၂၀၁၉-၂၀၂၀ ဘဏ္ဍာနှစ်အတွက် ပြည်သူ့လွှတ်တော်ရုံးရဲ့ ငွေလုံးငွေရင်းအသုံးစရိတ် လျာထား တောင်းခံမှုကို ဆက်လက်တင်ပြသွားမှာ ဖြစ်ပါတယ်။ ပြည်သူ့လွှတ်တော်ရုံးအတွက် ငွေလုံးငွေရင်းအသုံး စရိတ်၌ ရုံးသုံးစက်ကိရိယာများ ဝယ်ယူရန် ကျပ် ၂၅,၃၇၂ သန်း တောင်းခံခဲ့ရာ ဘဏ္ဍာရေးကော်မရှင်မှ ကျပ် ၂၃.၇၆၉ သန်း ခွင့်ပြုပေးခဲ့ပါတယ်။ အခြားရုံးသုံးပစ္စည်းများဝယ်ယူရန် ကျပ် ၁၂.၇၁၈ သန်း တောင်းခံ ခဲ့ရာ ဘဏ္ဍာရေးကော်မရှင်မှ ခွင့်ပြုပေးခဲ့ပါတယ်။ ငွေလုံးငွေရင်းအခြားအသုံးစရိတ်များအတွက် ကျပ် ၈.၅၀၀ သန်း တောင်းခံခဲ့ရာ ဘဏ္ဍာရေးကော်မရှင်မှ ခွင့်ပြုပေးခဲ့ပါတယ်။ ပြည်သူ့လွှတ်တော်ရုံးရဲ့ ၂၀၁၉၂၀၂၀ ဘဏ္ဍာနှစ်အတွက် ငွေလုံးငွေရင်းအသုံးစရိတ်ကျပ် ၄၆.၅၉၀ သန်း တောင်းခံခဲ့ရာ ဘဏ္ဍာရေးကော်မရှင်မှ ကျပ် ၄၄.၉၈ရ သန်း ခွင့်ပြုပေးခဲ့ပါတယ်။ သို့ဖြစ်ပါ၍ ပြည်သူ့လွှတ်တော်ရုံး၏ ၂၀၁၉-၂၀၂၀ ဘဏ္ဍာနှစ်အတွက် အမျိုးသားစီမံကိန်းနှင့် ဘဏ္ဍာငွေအရအသုံးဆိုင်ရာ ခန့်မှန်းတင်ပြချက်များကို သိရှိနိုင်ပါရန် လေးစားစွာ တင်ပြအပ်ပါတယ်ခင်ဗျာ။</speech>
<speech type="speaker">အမျိုးသားလွှတ်တော်ရုံးက ရှင်းလင်းတင်ပြဖို့ ဖြစ်ပါတယ်။</speech>
<speech><mp id="1221">ဦးစောသန်းထွဋ်(အမျိုးသားလွှတ်တော်ရုံး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များ၊ တက်ရောက်လာကြသော ပြည်ထောင်စု အဆင့် အဖွဲ့အစည်းဝင်များနှင့် ဧည့်သည်တော်များအားလုံး မင်္ဂလာပါ။ ကျွန်တော်ကတော့ ကရင်ပြည်နယ် မဲဆန္ဒနယ်အမှတ်(၂) အမျိုးသားလွှတ်တော် ကိုယ်စားလှယ်၊ အမျိုးသားလွှတ်တော် ပြည်သူ့ငွေစာရင်းကော်မတီ ဥက္ကဋ္ဌ စောသန်းထွဋ် ဖြစ်ပါတယ်။ နာယကကြီးခင်ဗျာ။ Power Point သုံးစွဲခွင့်ပြုဖို့ လေးစားစွာ တောင်းခံအပ်ပါတယ်။ အမျိုးသားလွှတ်တော်ရုံးအနေဖြင့် ၂၀၁၉-၂၀၂၀ ဘဏ္ဍာနှစ်အတွက် သာမန်ရငွေကျပ် ၀.၄ သန်း လျာထားပါတယ်။ ၎င်းသာမန်ရငွေမှာ သတင်းစာဟောင်းရောင်းရငွေနှင့် မှတ်တမ်းစာအုပ်များ ရောင်းရငွေ ဖြစ်ပါတယ်။ ငွေလုံးငွေရင်းရငွေနဲ့ ကြွေးမြီရငွေများ လျာထားခြင်းမရှိပါကြောင်း တင်ပြအပ်ပါတယ်။ အမျိုးသားလွှတ်တော်ရုံးရဲ့ ၂၀၁၉-၂၀၂၀ ဘဏ္ဍာနှစ်အတွက် အသုံးစရိတ်များကို တောင်းခံရာတွင် သာမန် အသုံးစရိတ် ကျပ်သန်း ၆,၀၀၀ အတွင်း တောင်းခံရန်နှင့် ငွေလုံးငွေရင်းအသုံးစရိတ် ကျပ် ၁၃၄.၇၁၅ သန်းအတွင်း တောင်းခံရန် စီမံကိန်းနှင့် ဘဏ္ဍာရေးဝန်ကြီးဌာနက သတ်မှတ်ထားပါတယ်။ အမျိုးသားလွှတ်တော်ရုံးအနေဖြင့် ၂၀၁၉-၂၀၂၀ ဘဏ္ဍာနှစ်အတွက် သာမန်အသုံးစရိတ် ကျပ် ၆,၀၄၀.၀၆၄ သန်းနှင့် ငွေလုံးငွေရင်းအသုံးစရိတ် ကျပ် ၁၃၂.၂၁၁ သန်း၊ စုစုပေါင်း ကျပ် ၆,၁၇၂.၂၇၅ သန်း လျာထားတောင်းခံခဲ့ပြီး ဘဏ္ဍာရေးကော်မရှင်မှ သဘောတူခွင့်ပြုခဲ့သည့် အသုံးစရိတ်မှာ သာမန်အသုံးစရိတ် ကျပ် ၆,၀၄၀.၀၆၄ သန်းနှင့် ငွေလုံးငွေရင်းအသုံးစရိတ် ကျပ် ၁၂၈.၂၅ သန်း၊ စုစုပေါင်း ကျပ် ၆,၁၆၈.၃၁၄ သန်း ဖြစ်ပါတယ်။ သာမန်အသုံးစရိတ် ကျပ် ၆,၀၄၀.၀၆၄ သန်းမှာ ဖော်ပြပါအတိုင်းဖြစ်ပါတယ်(က) လစာ၊ စရိတ် ချီးမြှင့်ငွေကျပ် ၃,၄၅၁,၁၁ သန်း (ဝန်ထမ်းလစာနှင့် ကိုယ်စားလှယ်စရိတ် ချီးမြှင့်ငွေများ)၊ (ခ) ခရီးသွားလာစရိတ် (ဥက္ကဋ္ဌ၊ ဒု-ဥက္ကဋ္ဌ၊ ကိုယ်စားလှယ်များနှင့် ဝန်ထမ်းများ ပြည်တွင်း၊ ပြည်ပ ခရီးစရိတ်)ကျပ် ၃၆၄.၃ သန်း၊ (ဂ) ပစ္စည်းများဝယ်ယူခြင်း၊ ဆောင်ရွက်ပေးခြင်းတို့အတွက် ကုန်ကျစရိတ်နှင့် လုပ်အားခ ကျပ် ၈၀၆.၇၈၁ သန်း၊ (ဃ) ဓာတ်ဆီ၊ စက်ဆီ၊ ချောဆီ ကျပ် ၃၄၃.၇၇၈ သန်း၊ (င) ပြင်ဆင်ထိန်းသိမ်းစရိတ် (စက်ကိရိယာနှင့် အခြား) ကျပ် ၈.၅ သန်း၊ (စ) မော်တော်ယာဉ်များ (ပြင်ဆင်စရိတ်) ကျပ် ၄၃.၆ သန်း၊ (ဆ) ပညာရေးနှင့် လူမှုရေး အသုံးစရိတ် ကျပ် ၁၀၁ သန်း၊ (ဇ) ဧည့်ခံကျွေးမွေးစရိတ် ကျပ် ၈၈၀.၉၉၅ သန်း၊ (ဈ) အရေးပေါ်ရန်ပုံငွေ ကျပ် ၄၀ သန်း၊ စုစုပေါင်းကျပ် ၆,၀၄၀.၀၆၄ သန်း ဖြစ်ပါတယ်။ ငွေလုံးငွေရင်းအသုံးစရိတ် ကျပ် ၁၂၈.၂၅ သန်းမှာ ဖော်ပြပါအတိုင်း ဖြစ်ပါတယ် - (က) e-government အတွက် လိုအပ်သောပစ္စည်းကိရိယာများ ဝယ်ယူခြင်း ကျပ် ၁၂.၆ သန်း၊ (ခ) စက်ကိရိယာများဝယ်ယူခြင်း ကျပ် ၂၀ သန်း၊ (ဂ) ပရိဘောဂများဝယ်ယူခြင်း ကျပ် ၁၄ သန်း၊ (ဃ) မော်တော်ယာဉ် အကြီးစားပြင်ဆင်ခြင်း ကျပ် ၄၅ သန်း၊ (င) အခြားရုံးသုံးပစ္စည်းများဝယ်ယူခြင်း ကျပ် ၅.၃ သန်း၊ (စ) ငွေလုံးငွေရင်း အခြားအသုံးစရိတ် ကျပ် ၃၁.၃၅ သန်း၊ စုစုပေါင်း ကျပ် ၁၂၈.၂၅ သန်း ဖြစ်ပါတယ်။ အမျိုးသားလွှတ်တော်ရုံးအနေဖြင့် ၂၀၁၉-၂၀၂၀ ခု၊ ဘဏ္ဍာရေးနှစ်အတွက် သာမန်အသုံးစရိတ်နှင့် ငွေလုံးငွေရင်းအသုံးစရိတ်များကို အမှန်အသုံးစရိတ်နှင့် အနီးစပ်ဆုံး ခန့်မှန်းတွက်ချက် တောင်းခံထားခြင်း ဖြစ်ပါသဖြင့် အတည်ပြုပေးနိုင်ပါရန် တင်ပြအပ်ပါတယ်ခင်ဗျား။ ကျေးဇူးတင်ပါတယ်ခင်ဗျာ။</speech>
<speech type="speaker">ပြည်ထောင်စုတရားလွှတ်တော်ချုပ်ရုံးက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="5">ဦးမြင့်အောင်(တရားသူကြီး၊ ပြည်ထောင်စုတရားလွှတ်တော်ချုပ်)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကိုယ်စားလှယ်ကြီးများ ပြည်ထောင်စုအဖွဲ့ အစည်းဝင်များ၊ ဧည့်သည်တော်များအားလုံး မင်္ဂလာအပေါင်းနှင့် ပြည့်စုံပါစေလို့ ဆုမွန်ကောင်းတောင်း အပ်ပါတယ်။ ကျွန်တော်ကတော့ ပြည်ထောင်စုတရားလွှတ်တော်ချုပ် တရားသူကြီး ဦးမြင့်အောင် ဖြစ်ပါတယ်။ ကျွန်တော့အနေနဲ့ ပြည်ထောင်စုတရားလွှတ်တော်ချုပ်ကိုယ်စား ရှင်းလင်းတင်ပြသွားမှာ ဖြစ်ပါတယ်။ ပြည်ထောင်စုတရားလွှတ်တော်ချုပ်အနေနဲ့ ၂၀၁၆ ခုနှစ် ဥပဒေဆိုင်ရာအထောက်အကူပြုရေးအဖွဲ့ ဥပဒေပုဒ်မ ၃၃ အရ ပြည်ထောင်စုဥပဒေဆိုင်ရာ အထောက်အကူပေးရေးအဖွဲ့ ဟာ ဥပဒေဆိုင်ရာ အထောက်အကူပေးရေးအဖွဲ့ အဆင့်ဆင့်အတွက်လိုအပ်တဲ့ ဘဏ္ဍာငွေ အရအသုံးစာရင်းတွေကို ပြည်ထောင်စုရဲ့ နှစ်စဉ်ဘဏ္ဍာငွေ အရအသုံးဆိုင်ရာဥပဒေကြမ်းမှာ ထည့်သွင်းတင်ပြနိုင်ဖို့အတွက် ပြည်ထောင်စုတရားလွှတ်တော်ချုပ်သို့ တင်ပြရမယ်လို့ ဖော်ပြပါရှိတဲ့အတွက် ပြည်ထောင်စုတရား လွှတ်တော်ချုပ်ရဲ့ ၂၀၁၉-၂၀၂၀ ဘဏ္ဍာရေးနှစ် ဘဏ္ဍာငွေအရအသုံးစာရင်းများ တင်ပြတောင်းခံတဲ့နေရာမှာ ပြည်ထောင်စုတရားလွှတ်တော်ချုပ်ရဲ့ ဘဏ္ဍာငွေ အရအသုံးစာရင်းများအပြင် ပြည်ထောင်စုဥပဒေဆိုင်ရာ အထောက်အကူပေးရေးအဖွဲ့ရဲ့ ဘဏ္ဍာငွေအရအသုံးစာရင်းတို့ကိုပါ ထည့်သွင်းရေးဆွဲတင်ပြထားကြောင်း တင်ပြအပ်ပါတယ်။ ၂၀၁၉-၂၀၂၀ ဘဏ္ဍာရေးနှစ် ရသုံးမှန်းခြေငွေစာရင်းနဲ့ ပတ်သက်ပြီး သာမန်ရငွေမှ ပြည်ထောင်စု တရားလွှတ်တော်ချုပ်အတွက် ကျပ် ၃၀၆ သန်း၊ သာမန်အသုံးစရိတ်မှ ပြည်ထောင်စုတရားလွှတ်တော်ချုပ် အတွက် ကျပ် ၁၇,၆၉၆.၀၃၄ သန်း၊ ပြည်ထောင်စုဥပဒေဆိုင်ရာ အထောက်အကူပေးရေးအဖွဲ့အတွက် ကျပ် ၅,၇၇၂.၄၇၈ သန်း၊ စုစုပေါင်းကျပ် ၂၃,၄၆၈.၅၁၂ သန်း ဖြစ်ပါတယ်။ ငွေလုံးငွေရင်း အသုံးစရိတ်မှာ ပြည်ထောင်စုတရားလွှတ်တော်ချုပ်အတွက် ကျပ် ၉,၉၁၉.၃၆ရ သန်း၊ ပြည်ထောင်စုဥပဒေဆိုင်ရာ အထောက်အကူပေးရေးအဖွဲ့အတွက် ကျပ် ၁,၄၅၆၆၀၀ သန်းဖြစ်တဲ့အတွက် စုစုပေါင်း ကျပ် ၁၁,၃၇၅.၉၆ရ သန်းကို အဆိုပြုတင်ပြခဲ့ပါတယ်။ အဆိုပြုငွေများနဲ့ပတ်သက်ပြီး အဆင့်ဆင့် စိစစ်ပြီးတဲ့နောက် ဘဏ္ဍာရေး ကော်မရှင်က သာမန်အသုံးစရိတ်မှ ပြည်ထောင်စုတရားလွှတ်တော်ချုပ်အတွက် ကျပ် ၁၇.၅၁၇.၆၆၆ သန်း၊ ပြည်ထောင်စုဥပဒေဆိုင်ရာ အထောက်အကူပေးရေးအဖွဲ့အတွက် ကျပ်သန်းပေါင်း ၅,၄၃၇.၈၁၁ ခွင့်ပြုခဲ့ပါ တယ်။ ငွေလုံးငွေရင်းအသုံးစရိတ်အတွက် ပြည်ထောင်စုတရားလွှတ်တော်ချုပ်အတွက် ကျပ် ၉,၉၁၆.၄၁၄ သန်း၊ ပြည်ထောင်စုဥပဒေဆိုင်ရာ အထောက်အကူပေးရေးအဖွဲ့အတွက် ကျပ် ၁,၂၃၁.၀၅၃ သန်း၊ သာမန် ရငွေ ကျပ် ၃၀၆.၀၀၀ သန်းမှာ ပစ္စည်း ရောင်းချငွေနဲ့ ဆောင်ရွက်ပေးမှုအတွက် ရငွေများမှာ ကျပ် ၁၃.၀၇၂ သန်း အခြားရငွေနဲ့ ဒဏ်ငွေများအပြင် ဘဏ္ဍာငွေအဖြစ် သိမ်းယူခြင်းများခေါင်းစဉ်အောက်က ကျပ် ၂၉၂.၉၂၈ သန်းတို့ ပါဝင်ပါတယ်။ အဲဒီငွေတွေကို ပြည်ထောင်စုနယ်မြေအတွင်းရှိ တရားရုံးအသီးသီးက ရငွေများဖြစ်ပါတယ်။ ပြည်ထောင်စုတရားလွှတ်တော်ချုပ်အတွက် ငွေလုံးငွေရင်းအသုံးစရိတ်မှာ ဆောက်လုပ်ရေးလုပ်ငန်း အတွက် ကျပ်သန်း ၉.၂၄၉.၁၉၉ ပါဝင်ပါတယ်။ ၂၀၁၉-၂၀၂၀ ဘဏ္ဍာနှစ်မှာ ပြည်ထောင်စုတရားလွှတ်တော် ချုပ်ရဲ့ မူဝါဒ၊ ရည်မှန်းချက်နဲ့အညီ ဆောင်ရွက်မယ့် ဆောက်လုပ်ရေးလုပ်ငန်း ၁၃ ခုကို စိစစ် အတည်ပြု ခဲ့ပြီးဖြစ်ပါတယ်။ ဆောက်လုပ်ဆဲလုပ်ငန်း ၉ ခုကတော့ မန္တလေးတိုင်းဒေသကြီး တရားလွှတ်တော်၊ မွန်ပြည်နယ်တရားလွှတ်တော်၊ ချင်းပြည်နယ်တရားလွှတ်တော်၊ ဇေယျာသီရိမြို့နယ်တရားရုံး၊ တံတားဦး မြို့နယ်တရားရုံး၊ ဒေါပုံမြို့နယ်တရားရုံး၊ သင်္ဃန်းကျွန်းမြို့နယ်တရားရုံး၊ ဒဂုံမြို့သစ်(တောင်ပိုင်း)မြို့နယ် တရားရုံး၊ အင်းစိန်(ဘိုကုန်း)ဝန်ထမ်းအိမ်ရာတို့ ဖြစ်ပါတယ်။ ဆောင်ရွက်ဆဲလုပ်ငန်းတွေအတွက် တံတားဦး မြို့နယ်တရားရုံး၊ ဒေါပုံမြို့နယ်တရားရုံး၊ သင်္ဃန်းကျွန်းမြို့နယ်တရားရုံးနှင့် အင်းစိန်(ဘိုကုန်း) ဝန်ထမ်း အိမ်ရာတို့ကို ၂၀၁၉-၂၀၂၀ ဘဏ္ဍာနှစ်မှာ အပြီးဆောက်လုပ်မှာ ဖြစ်ပါတယ်။ အဆိုပါဆောင်ရွက်ဆဲ လုပ်ငန်း ၉ ခုမှာ မပြီးပြတ်သေးတဲ့အတွက် ဆက်လက်ဆောင်ရွက်ဖို့ လိုအပ်နေတဲ့ရန်ပုံငွေများကို တင်ပြတောင်းခံရခြင်း ဖြစ်ကြောင်း ရှင်းလင်းတင်ပြအပ်ပါတယ်။ လုပ်ငန်းသစ် ၄ ခုနဲ့ ပတ်သက်လို့ ပြည်ထောင်စုတရားလွှတ်တော်ချုပ် Judicial College တည်ဆောက်ဖို့ နောင်မွန်းမြို့နယ်တရားရုံး၊ မိုးညှင်းခရိုင်တရား ရုံးနှင့် မြို့နယ်တရားရုံး အချုပ်ခန်း၊ ပန်းတောင်းမြို့နယ်တရားရုံးတို့ကို ဆောက်လုပ်ဖို့ဖြစ်ပြီး နောင်မွန်းမြို့နယ်တရားရုံး၊ မိုးညှင်း ခရိုင်နှင့် မြို့နယ်တရားရုံးအချုပ်ခန်းတွေကို ၂၀၁၉-၂၀၂၀ ခု၊ ဘဏ္ဍာနှစ်မှာ အပြီး ဆောက်လုပ်မယ် ဖြစ်ပါတယ်။ ပြည်ထောင်စုတရားလွှတ်တော်ချုပ်ရဲ့ Judicial College ကို နိုင်ငံတကာအဆင့်မီ ဆောက်လုပ်ရန်နှင့် ပန်းတောင်းမြို့နယ်တရားရုံးအား တရားရုံးအင်္ဂါရပ်နှင့်အညီ ဆောက်လုပ်ရန် လိုအပ်တဲ့ အတွက် စုစုပေါင်းလုပ်ငန်းသင့်တန်ဖိုးငွေမှာ ကျပ်သန်းပေါင်း ၁,၅၅၇.၄၄၈ သန်း ဖြစ်တဲ့အကြောင်း ရှင်းလင်း တင်ပြအပ်ပါတယ်။ ပြည်ထောင်စုတရားလွှတ်တော်ချုပ်အတွက် ငွေလုံးငွေရင်းအသုံးစရိတ်မှာ စက်ပစ္စည်း၊ ပရိဘောဂ အတွက် ငွေကျပ်သန်း ၄၂၅.၀၁၆ ပါဝင်ကြောင်း တင်ပြအပ်ပါတယ်။ တရားစီရင်ရေးမဟာဗျူဟာစီမံကိန်း ၂၀၁၈-၂၀၂၂ ကို ချမှတ်အကောင်အထည်ဖော်လျက်ရှိပါတယ်။ ယင်းစီမံကိန်းရဲ့ လုပ်ငန်းနယ်ပယ် ၅ ခုမှာ ထိရောက်တဲ့မှုခင်းစီမံခန့်ခွဲမှုနှင့် တရားရုံးကဆောင်ရွက်တဲ့ မှုခင်းကိစ္စတွေကို တိုးမြှင့်ဆောင်ရွက်ဖို့ သတ်မှတ်ထားပြီးဖြစ်တဲ့အတွက် မှုခင်းစီမံခန့်ခွဲမှုအစီအစဉ် Case Management Program ကို တရားရုံး များအားလုံးမှာ အကောင်အထည်ဖော်ဆောင်ရွက်နိုင်ရန် လိုအပ်တဲ့ စက်ပစ္စည်းများအတွက် ရန်ပုံငွေ ထည့်သွင်းတောင်းခံထားခြင်းဖြစ်ကြောင်း ရှင်းလင်းတင်ပြအပ်ပါတယ်။ ငွေလုံးငွေရင်းအသုံးစရိတ်မှာ အခြား ခေါင်းစဉ်ဖြင့် ငွေကျပ်သန်းပေါင်း ၂၄၂.၁၉၉ ကိုလည်း တင်ပြတောင်းခံထားပါတယ်။ တရားစီရင်ထုံး Content Search Engine အား ဆက်လက်ရေးဆွဲခြင်းနှင့် Upgrade ပြုလုပ်ခြင်း Case Management System (CMS) 3ə): Upgrade Globe: Deep Security Enterprise System တပ်ဆင်ခြင်း၊ အရာထမ်း၊ အမှုထမ်းများ Finger Print ဖြင့် ရုံးတက်ရုံးဆင်း မှတ်ပုံတင်စနစ် ဆောင်ရွက် ခြင်း၊ Guest Registration System တပ်ဆင်ခြင်း၊ Transformer 200 kva တပ်ဆင်နိုင်ရန်အတွက်မြန်မာ လျှပ်စစ်ဓာတ်အားကော်ပိုရေးရှင်သို့ ပေးသွင်းရမယ့်ငွေနဲ့ စက်တပ်ဆင်စရိတ်၊ ဒက္ခိဏသီရိမြို့နယ်တရားရုံး အတွက် မြေကွက်ဖိုး၊ မြေငှားစာချုပ်ဖိုးနဲ့ Judicial Collegeအတွက် မြေကွက်တန်ဖိုးတို့ကို ထည့်သွင်း တောင်းခံထားခြင်းဖြစ်ကြောင်း ရှင်းလင်းတင်ပြအပ်ပါတယ်။ ပြည်ထောင်စုဥပဒေဆိုင်ရာအထောက်အကူ ပြုရေးအဖွဲ့အတွက် ရုံးအဆောက်အဦဆောက်လုပ်ရန် ငွေကျပ်သန်းပေါင်း ၉၈၁.၆သန်းနှင့် စက်ပစ္စည်းများ၊ ပရိဘောဂများအတွက် ငွေကျပ်သန်း ၂၉၄.၄၅၃ တို့ကိုလည်း ထည့်သွင်းတောင်းခံထားခြင်းဖြစ်ကြောင်း တင်ပြအပ်ပါတယ်။ သို့ဖြစ်တဲ့အတွက် အဆင့်ဆင့်စိစစ်ပြီး ဘဏ္ဍာရေးကော်မရှင်က အတည်ပြုပေးခဲ့တဲ့ အတိုင်း ပြည်ထောင်စုလွှတ်တော်က ဆက်လက်အတည်ပြုပေးနိုင်ပါရန် လေးစားစွာ တင်ပြအပ်ပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ အစည်းအဝေးကို ၃၀ မိနစ်ခန့် ခေတ္တရပ်နားမှာ ဖြစ်ပါတယ်။</speech>
<speech type="mc">ပြည်ထောင်စုလွှတ်တော်နာယက ပြန်လည်ထွက်ခွာပါပြီခင်ဗျာ။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနဲ့ ဧည့်သည်တော်များခင်ဗျား။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျာ။ အစီအစဉ်(၈)ကို ဆက်လက်ဆောင်ရွက် သွားမှာဖြစ်ပါတယ်။ နိုင်ငံတော်ဖွဲ့စည်းပုံအခြေခံဥပဒေဆိုင်ရာခုံရုံးက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="6">ဦးမြင့်ဝင်း (အဖွဲ့ဝင်၊ နိုင်ငံတော်ဖွဲ့စည်းပုံအခြေခံဥပဒေဆိုင်ရာခုံရုံး)</agency>လေးစားအပ်ပါသော ပြည်ထောင်စုလွှတ်တော် နာယကနဲ့ လွှတ်တော်ကိုယ်စားလှယ်များ၊ ဧည့်သည်တော်များအားလုံး မင်္ဂလာ ပါခင်ဗျာ။ နိုင်ငံတော်ဖွဲ့စည်းပုံအခြေခံဥပဒေဆိုင်ရာခုံရုံးက အဖွဲ့ဝင် ဦးမြင့်ဝင်း ဖြစ်ပါတယ်။ နိုင်ငံတော် ဖွဲ့စည်းပုံအခြေခံဥပဒေဆိုင်ရာခုံရုံးရဲ့ ၂၀၁၉-၂၀၂၀ ခု ဘဏ္ဍာရေးနှစ်ရဲ့ ခန့်မှန်းခြေငွေစာရင်း လျာထား အဆိုပြုချက်များကို တင်ပြသွားမှာ ဖြစ်ပါတယ်။ သာမန်ရငွေအနေနဲ့ ၂၀၁၉-၂၀၂၀ ဘဏ္ဍာရေးနှစ်မှာ ကျပ်သန်း ၀.၀၅၀ လျာထားပါတယ်။ သတင်းစာ ဟောင်းရောင်းရငွေနှင့် ပစ္စည်းဟောင်းရောင်းရငွေ ဖြစ်ပါတယ်။ သာမန်အသုံးစရိတ် လျာထားတဲ့ငွေကတော့ ဒီရုံးရဲ့ ၂၀၁၉-၂၀၂၀ ဘဏ္ဍာရေးနှစ် သာမန်အသုံးစရိတ် ကျပ်သန်းပေါင်း ၈၆၆.၈၁၆ သန်း လျာထား ပါတယ်။ တစ်ခါ ၂၀၁၉-၂၀၂၀ ခုနှစ် ဘဏ္ဍာနှစ် အရေးပေါ်ရန်ပုံငွေကို ဒီရုံးအတွက် ကျပ်သန်း ၄၀ ခွင့်ပြု ပါတယ်။ ဒါကြောင့်မို့လို့ သာမန်အသုံးစရိတ် ကျပ် စုစုပေါင်း ၉၀၆.၈၁၆ သန်းကို စီမံကိန်းနဲ့ ဘဏ္ဍာရေးဝန်ကြီး ဌာနနဲ့ညှိနှိုင်းပြီး လျာထားတောင်းခံ တင်ပြရခြင်းဖြစ်ပါတယ်။ သာမန်အသုံးစရိတ်တွေကို တင်ပြရမယ် ဆိုလို့ရှိရင်တော့ ကျွန်တော်တို့ ခုံရုံးဥက္ကဋ္ဌ၊ အဖွဲ့ဝင်အပါအဝင် အရာထမ်း၊ အမှုထမ်း ၁၁၅ ဦးအတွက် လစာ ကျပ် ၅၉၁.၄၄၂ သန်း၊ နောက် ACC အဖွဲ့ဝင်အဖြစ် ညီလာခံတွေ၊ ဆွေးနွေးပွဲတွေ တက်ရောက်ဖို့ရန်နဲ့ အရာထမ်း၊ အမှုထမ်းများရဲ့ သင်တန်းစေလွှတ်ဖို့ရာအတွက်စရိတ်တွေ၊ နောက်ရုံးအသုံးအဆောင် ဖြည့်တင်း တာတွေ နောက်အရေးပေါ်ရန်ပုံငွေ လျာထားချက်တွေအပါအဝင် စုစုပေါင်းအသုံးစရိတ် ကျပ် ၉၀၆.၈၁၆ သန်း ဖြစ်ပါကြောင်း ရှင်းလင်းတင်ပြအပ်ပါတယ်။ ငွေလုံးငွေရင်းအသုံးစရိတ်အနေနဲ့ ၂၀၁၉-၂၀၂၀ ဘဏ္ဍာရေးနှစ်စာရင်းမှာ ကျပ်သန်းပေါင်း ၃၄.၆၁၁ လျာထားတင်ပြပါတယ်။ ငွေလုံးငွေရင်းအသုံးစရိတ် မူဘောင်သတ်မှတ်ချက်က ကျပ် ၃၆.၀၂ရ သန်း ဖြစ်တဲ့ အတွက်ကြောင့်မို့လို့ မူဘောင်အတွင်းကနေ ကျော်လွန်တောင်းခံခြင်း ဖြစ်ပါတယ်။ လုပ်ရတဲ့ ငွေလုံးငွေရင်း အသုံးစရိတ်လုပ်ငန်းကတော့ e-government လုပ်ငန်းစဉ်တွေ ဆက်လက်ဆောင်ရွက်ဖို့ရာနဲ့ e-code အဆင့်မြှင့်တင်ခြင်းလုပ်ငန်းတွေ ဆောင်ရွက်ဖို့ရာအတွက် ဖြစ်ပါတယ်။ ဒါ့ကြောင့်မို့ ကျွန်တော်တို့ နိုင်ငံတော် ဖွဲ့စည်းပုံအခြေခံဥပဒေဆိုင်ရာခုံရုံးကနေ ၂၀၁၉-၂၀၂၀ ခုနှစ် ဘဏ္ဍာရေးနှစ်အတွက် သာမန်အသုံးစရိတ်နဲ့ ငွေလုံးငွေရင်းအသုံးစရိတ် စုစုပေါင်းကျပ်သန်း ၉၄၁.၄၂ရ ကို ခွင့်ပြုပေးနိုင်ပါရန် ရှင်းလင်းတင်ပြအပ် ပါတယ်ခင်ဗျာ။ ကျေးဇူးတင်ပါတယ်။</speech>
<speech type="speaker">နိုင်ငံခြားရေးဝန်ကြီးဌာနကိုယ်စား စီမံကိန်းနှင့် ဘဏ္ဍာရေးဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယက၊ အမျိုးသားလွှတ်တော် ဥက္ကဋ္ဌနှင့် လွှတ်တော်ကိုယ်စားလှယ်များ၊ ပြည်ထောင်စုအဆင့် အဖွဲ့အစည်းဝင်များ၊ ဧည့်သည်တော်များ ကိုယ်စိတ်နှစ်ဖြာ ကျန်းမာကြပါစေရန် ရှေးဦးစွာ ဆုတောင်းမေတ္တာပို့သအပ်ပါတယ်။ ကျွန်တော်ကတော့ စီမံကိန်းနှင့် ဘဏ္ဍာရေးဝန်ကြီးဌာန၊ ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ကျွန်တော့အနေနဲ့ နိုင်ငံခြားရေးဝန်ကြီးဌာနရဲ့ ကိုယ်စား ရှင်းလင်းတင်ပြမှာ ဖြစ်ပါတယ်။ ပထမဦးစွာ နိုင်ငံခြားရေးဝန်ကြီးဌာနရဲ့ မူဝါဒများကို တင်ပြလိုပါတယ်။ ဒီမူဝါဒများကတော့ (က) နိုင်ငံတော်နဲ့ ပြည်သူများရဲ့ အကျိုးစီးပွား ကာကွယ်မြှင့်တင်ရေး မျှော်မှန်းချက်ကို ဦးထိပ် ထား၍ ငြိမ်းချမ်းစွာ အတူယှဉ်တွဲနေထိုင်ရေး မူကြီး(၅)ရပ်အပေါ်အခြေခံပြီး “လွတ်လပ်၍ တက်ကြွပြီး ဘက်မလိုက်သော နိုင်ငံခြားရေးမူဝါဒ” ကို အကောင်အထည်ဖော်ရေး၊ (ခ) အစဉ်အလာအရ ချစ်ကြည်ရင်းနှီးသည့် အိမ်နီးချင်းနိုင်ငံများနှင့် ဆက်ဆံရေးကို ပိုမိုခိုင်မာ လာစေရေးအတွက်သာမက အနီးအဝေးတွင်ရှိသည့် ကမ္ဘာ့နိုင်ငံများအားလုံးနှင့်လည်း ချစ်ကြည် ရင်းနှီးမှုမြှင့်တင်ရေး၊ (ဂ) အာဆီယံနှင့် ဒေသဆိုင်ရာအဖွဲ့ အစည်းများတွင် တက်ကြွစွာပါဝင်ပြီး နိုင်ငံတော်၏ အကျိုး စီးပွားသာမကဒေသအကျိုးစီးပွားအတွက်လည်း ပံ့ပိုးဖော်ဆောင်ပေးနိုင်ရေး၊ (ဃ) မိမိတို့နိုင်ငံ၏အခြေအနေနှင့် ဦးစားပေးလိုအပ်ချက်များနှင့်အညီ ကုလသမဂ္ဂနှင့် နိုင်ငံတကာ အဖွဲ့ အစည်းများအားလုံးနှင့် ပူးပေါင်းဆောင်ရွက်သွားနိုင်ရေးတို့ ဖြစ်ပါတယ်။ အဆိုပါ ရည်မှန်းချက်များ ပြည့်ဝစေရန် ကမ္ဘာ့နိုင်ငံများနှင့် သံတမန်ဆက်သွယ်ရေး တိုးချဲ့ခြင်းနဲ့ ချစ်ကြည်ရင်းနှီးတဲ့ နိုင်ငံတွေနဲ့ နိုင်ငံခြားရေးဝန်ကြီးဌာနအကြား ဆွေးနွေးမှုယန္တရားတွေ တိုးချဲ့မှုပြုလုပ်ခဲ့ ပါတယ်။ နိုင်ငံ နှစ်နိုင်ငံချင်း မိတ်ဖက်ဆွေးနွေးမှုများမှတစ်ဆင့် ကမ္ဘာ့နိုင်ငံများနှင့် နားလည်မှု၊ ယုံကြည်မှု နှင့် ချစ်ကြည်ရင်းနှီးမှုရှိတဲ့ ဆက်ဆံရေးတိုးမြှင့်တည်ဆောက်နိုင်ရန်အတွက် နိုင်ငံခြားရေးနဲ့ ဖွံ့ဖြိုးတိုးတက်ရေး ဆိုင်ရာ ဆွေးနွေးမှုယန္တရားများကို တိုးချဲ့တည်ထောင်၍ ပုံမှန်ကျင်းပလျက်ရှိပါတယ်။ တရုတ်၊ အိန္ဒိယ အပါအဝင် အိမ်နီးချင်းနိုင်ငံများ၊ အာဆီယံနိုင်ငံများ၊ ဘင်းမ်စတက်အဖွဲ့ဝင်နိုင်ငံများ၊ ဒေသတွင်းနိုင်ငံ များနှင့် ချစ်ကြည်ရင်းနှီးမှုကို ပိုမိုခိုင်မာရန် တည်ဆောက်နိုင်ခဲ့ပါတယ်။ အလယ်ပိုင်းနဲ့ အရှေ့ပိုင်းဥရောပ နိုင်ငံများနှင့် ထိတွေ့ဆက်သွယ်မှုများ တိုးမြှင့်နိုင်ရေးအတွက် ချက်သမ္မတနိုင်ငံ၊ ပရာ့ဂ်မြို့တွင်လည်းကောင်း လက်တင်အမေရိကနှင့် ကာရေဗီယံဒေသတွင်းနိုင်ငံများနဲ့ ထိတွေ့ဆက်သွယ်မှု တိုးမြှင့်ရေးအတွက် ကျူးဘား နိုင်ငံ၊ ဟာဗားနားမြို့တွင်လည်းကောင်း၊ သံရုံးသစ်(၂)ရုံးကို မကြာသေးမီက ထပ်မံဖွင့်လှစ်နိုင်ခဲ့ပါတယ်။ ကျွမ်းကျင်တဲ့ သံတမန်များ လိုအပ်ရာ သံတမန်ဝန်ထမ်းများကို အင်အားတိုးချဲ့ခန့်အပ်ခြင်း၊ သံတမန် များ၏ စွမ်းဆောင်ရည်ကိုမြှင့်တင်ပေးခြင်း၊ ပြည်တွင်းပြည်ပ ပညာပေးသင်တန်းများ ဆောင်ရွက်ပေး လျက်ရှိပါတယ်။ နာယကကြီးခင်ဗျာ။ မြန်မာသံတမန်ဝန်ထမ်းများ လုပ်ငန်းတာဝန်တွေကို အပြည့်အဝ အလေးထား အာရုံစိုက်ဆောင်ရွက်လာကြစေရန်နဲ့ လုပ်ငန်းခွင် အဆင်ပြေချောမွေ့စေရန် ပြည်ပမှာရှိတဲ့ မြန်မာသံရုံး၊ မြန်မာအမြဲတမ်းကိုယ်စားလှယ်အဖွဲ့ရုံးနဲ့ မြန်မာကောင်စစ်ဝန်ချုပ်ရုံးတွေမှာ သံရုံးဝန်ထမ်းများနှင့် မိသားစု ဝင်တွေရဲ့ ကျန်းမာရေး၊ ပညာရေးနဲ့ပတ်သက်၍လည်း အဆင်ပြေအောင် ကူညီပံ့ပိုး ဆောင်ရွက်ပေးလျက် ရှိပါတယ်။ ပြည်ပမှာရှိတဲ့ မြန်မာသံရုံးများကို သံတမန်ဂုဏ်သိက္ခာအဆင့်နဲ့အညီ တင့်တယ်လှပစေရန်နဲ့ သက္ကရာဇ် ၂၀၂၀ ပြည့်နှစ်မှာ ပြည်ပရှိ နိုင်ငံတော်ပိုင် မြန်မာသံရုံးများအားလုံးကို အမြင်တင့်တယ်လှပစေရန် ရည်မှန်းချက်ထားရှိ၍ သက်တမ်းကြာမြင့်နေပြီဖြစ်တဲ့ နိုင်ငံတော်ပိုင် သံရုံး၊ အဖွဲ့ရုံး၊ အဆောက်အဦများကို မွမ်းမံထိန်းသိမ်းခြင်း၊ အသစ်ပြန်လည်တည်ဆောက်ခြင်းများ ပြုလုပ်လျက်ရှိပါတယ်။ နိုင်ငံခြားရေးဝန်ကြီးဌာနအနေဖြင့် ၂၀၁၉-၂၀၂၀ခု၊ ဘဏ္ဍာရေးနှစ်အတွက် ရငွေလျာထားမှု အဓိက ရငွေမှာ သံရုံးများမှ ဆောင်ရွက်ပေးမှုအတွက် ရရှိသည့် ရငွေသာဖြစ်ပြီးတော့ ပစ္စည်းဟောင်းရောင်းချ ရငွေ၊ နိုကီထပ်ဆင့်ထောက်ခံချက်များမှရငွေ၊ ဘဏ်တိုးနဲ့ နှစ်လွန်ရငွေ စသည်တို့အတွက် ရငွေလျာထားချက် ကျပ်သန်း ၁,၉၆၈.၆၀၀ အပြင် ယခုနှစ်အတွက် ပြည်ပအကူအညီရငွေအဖြစ် မဲခေါင်-လန်ချန်း အထူးရန်ပုံ ငွေမှရရှိငွေ ကျပ်သန်း ၂၇၀.၇၁၈၊ စုစုပေါင်းရငွေလျာထားချက် ကျပ်သန်းပေါင်း ၂,၂၃၉,၃၁၈ သန်း ဖြစ်ပါတယ်။ မြန်မာသံရုံးများမှ ကောက်ခံရရှိသည့် နိုင်ငံကူးလက်မှတ်ခ၊ ဗီဇာခများမှာ ၎င်းတို့နှင့်သက်ဆိုင်တဲ့ ဝန်ကြီး ဌာနများရဲ့ ရငွေများအဖြစ်သို့ လွှဲပြောင်းပေးပို့ရတဲ့အတွက် နိုင်ငံခြားရေးဝန်ကြီးဌာနရဲ့ ရငွေမှာ ပါဝင်ခြင်း မရှိပါဘူး။ သုံးငွေအပိုင်းမှာ နိုင်ငံခြားရေးဝန်ကြီးဌာနရဲ့ သာမန်အသုံးစရိတ်အတွက် ကျပ်သန်းပေါင်း ၆၃,၃၃၀.၆၅၉ သန်း အဆိုပြုလျာထားခဲ့ပါတယ်။ ၂၀၁၉-၂၀၂၀ ခု၊ ဘဏ္ဍာရေးနှစ်အတွက် စီမံကိန်းနှင့် ဘဏ္ဍာရေးဝန်ကြီးဌာန၏ ဘောင်သတ်မှတ်ချက်အရ နိုင်ငံခြားရေးဝန်ကြီးဌာနအတွက် ငွေလုံးငွေရင်း အသုံးစရိတ်မှာ ကျပ်သန်းပေါင်း ၁၀,၀၅၉.၄၇၃ အဆိုပြုခဲ့ရာမှာ ကော်မတီ (၃)ရပ် ဆောက်လုပ်ရေး၊ စီမံကိန်း ရေးဆွဲရေးဦးစီးဌာနနဲ့ ဗဟိုစက်ပစ္စည်းစာရင်းအင်းနဲ့ စစ်ဆေးရေးဦးစီးဌာနတို့က စိစစ်ပြီးနောက် စီမံကိန်းနှင့် ဘဏ္ဍာရေးဝန်ကြီးဌာန၏ ထပ်မံစိစစ်ချက်အရ စုစုပေါင်း ၈,၈၂၀.၆၄၀ သန်း စိစစ်ခွင့်ပြုခဲ့ပါတယ်။ နာယကကြီးခင်ဗျာ။ နိုင်ငံခြားရေးရာဦးစီးဌာန၊ ငွေလုံးငွေရင်းအသုံးစရိတ်ရဲ့ ဆောက်လုပ်ရေးကဏ္ဍမှာ နိုင်ငံခြားရေးဝန်ကြီးဌာန (ရန်ကုန်မြို့)မှာ RC (၃)ထပ် သင်တန်းကျောင်း (Diplomatic Academy) ဆောက်လုပ်ခြင်း၊ နိုင်ငံခြားရေးဝန်ကြီးဌာနပိုင် ဝဏ္ဏသိဒ္ဓိရပ်ကွက်ရှိ မြေကွက်ကို သစ်ပင်၊ ခြုံနွယ်များ ရှင်းလင်းခြင်း၊ မြေညှိခြင်းနှင့် ခြံစည်းရိုးခတ်ခြင်း၊ ရုံးရှေ့ရှိ မြက်ခင်းပြင်နဲ့ ယာဉ်ရပ်နားကွင်းတွေမှာ မီးတိုင်များစိုက်ထူခြင်း၊ မော်တော်ယာဉ် (၂၄)စီးဆုံ Car Stand တည်ဆောက်ခြင်း၊ ရန်ကုန်မြို့ရှိ ပင်မရုံး အဆောက်အအုံရဲ့ မျက်နှာကြက်ပျဉ်များ အစားထိုးလဲလှယ်ခြင်း၊ ဆေးသုတ်ခြင်းများအပါအဝင် အဆောက် အဦအကြီးစား ပြင်ဆင်ခြင်းလုပ်ငန်းများကို တင်ပြထားပါတယ်။ မြန်မာသံတမန် ကောင်စစ်ဝန်အဖွဲ့ရုံး များရဲ့ ဆောက်လုပ်ရေးကဏ္ဍမှာ သံရုံး(၁၂)ရုံးမှာရှိတဲ့ နိုင်ငံတော်ပိုင်အဆောက်အဦများ အကြီးစားပြုပြင် မွမ်းမံထိန်းသိမ်းခြင်း လုပ်ငန်းများအတွက် ထည့်သွင်းလျာထားပါတယ်။ စက်ပစ္စည်းကဏ္ဍမှာတော့ နိုင်ငံခြားရေးဝန်ကြီးဌာနမှာ လိုအပ်လျက်ရှိတဲ့ ရုံးသုံးစက်ကိရိယာပစ္စည်းများနဲ့ မြန်မာသံတမန် ကောင်စစ်ဝန် အဖွဲ့ရုံးများအတွက် လိုအပ်တဲ့ ရုံးသုံးစက်ကိရိယာများ၊ မော်တော်ယာဉ်များနဲ့ ပရိဘောဂများ ဝယ်ယူရန် အဆိုပြုလျာထားခြင်းဖြစ်ပါတယ်။ အခြားကဏ္ဍမှာ နိုင်ငံခြားရေးဝန်ကြီးဌာနရဲ့ သံတမန်သင်တန်းကျောင်း (Diplomatic Academy) ဆောက်လုပ်ရေးအတွက် ဒီဇိုင်းဆွဲခ၊ မြန်မာ-ထိုင်း၊ မြန်မာ-တရုတ်၊ မြန်မာအိန္ဒိယ နယ်နိမိတ်ထပ်တိုးမှတ်တိုင် စိုက်ထူခြင်းများအတွက် ပါဝင်ပါတယ်။ လေးစားအပ်ပါသော နာယကကြီးနဲ့ လွှတ်တော်ကော်မတီများ၊ စိစစ်ရေးပူးပေါင်းအဖွဲ့များ၊ လွှတ်တော် ကိုယ်စားလှယ်များခင်ဗျာ။ ၂၀၁၉-၂၀၂၀ ခု၊ ဘဏ္ဍာရေးနှစ် နိုင်ငံခြားရေးဝန်ကြီးဌာနရဲ့ ရည်မှန်းချက်များ အကောင်အထည်ဖော်ဆောင်ရွက်နိုင်ရန် ၂၀၁၉-၂၀၂၀ ဘဏ္ဍာရေးနှစ် နိုင်ငံခြားရေးဝန်ကြီးဌာန၏ သာမန် အသုံးစရိတ်နဲ့ ငွေလုံးငွေရင်းအသုံးစရိတ် စုစုပေါင်း ကျပ်သန်းပေါင်း ၇၂,၁၅၁.၂၉၉ လျာထားမှုများကို ပြည်ထောင်စုလွှတ်တော်က စိစစ်ခွင့်ပြုပေးနိုင်ပါရန် လေးစားစွာဖြင့် တင်ပြအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<speech type="speaker">နယ်စပ်ရေးရာဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="12">ဗိုလ်ချုပ်သန်းထွဋ်(ဒုတိယဝန်ကြီး၊ နယ်စပ်ရေးရာဝန်ကြီးဌာန)</agency>လေးစားအပ်ပါတဲ့ ပြည်ထောင်စုလွှတ်တော် နာယကကြီးနဲ့တကွ လွှတ်တော်ကိုယ်စားလှယ်များအားလုံး မင်္ဂလာပါလို့ နှုတ်ခွန်း ဆက်သအပ်ပါတယ်။ တကယ် နယ်စပ်ရေးရာဝတီ၏ ၂- ၂၀ ၂၀ ဘတ်စ် အသား စီမံကိန်းအနေဖြင့် အကောင်အထည်ဖော်ဆောင်ရွက်မည့် စီမံကိန်းလုပ်ငန်းလျာထားချက်များ၊ ဘဏ္ဍာငွေ အရအသုံးဆိုင်ရာကိစ္စရပ်များကို ကျွန်တော် နယ်စပ်ရေးရာဝန်ကြီးဌာန ဒုတိယဝန်ကြီး ဗိုလ်ချုပ်သန်းထွဋ်မှ ရှင်းလင်းတင်ပြသွားမှာဖြစ်ပါတယ်။ ကျွန်တော် နယ်စပ်ရေးရာဝန်ကြီးဌာနအနေဖြင့် အဓိကလုပ်ငန်းတာဝန်ဖြစ်တဲ့ နယ်စပ်ဒေသရဲ့ အခြေခံအဆောက်အအုံများ ဖွံ့ဖြိုးတိုးတက်ရေးနဲ့ နယ်စပ်ဒေသတိုင်းရင်းသားများရဲ့ လူ့စွမ်းအားအရင်း အမြစ်ဖွံ့ ဖြိုးတိုးတက်ရေးအတွက် ကျွန်တော်တို့ ဦးစီးဌာနနှစ်ခုနဲ့ အကောင်အထည်ဖော်ဆောင်ရွက်လျက် ရှိပါတယ်။ ၂၀၁၉-၂၀၂၀ ခု ဘဏ္ဍာရေးနှစ် အရအသုံးခန့်မှန်းခြေငွေစာရင်းအရ နယ်စပ်ရေးရာဝန်ကြီးဌာန အနေဖြင့် ရငွေလျာထားချက် ကျပ် ၄,၈၅၅.၈၀ သန်း ဖြစ်ပါတယ်။ အဆိုပါရငွေတွေကတော့ ကျွန်တော်တို့ ဝန်ကြီးဌာနပိုင် အဆောက်အဦငှားရမ်းခ ရငွေကျပ် ၂၁၅.၈၀၃ သန်းနဲ့ နယ်စပ်ဒေသ တိုင်းရင်းသားလူမျိုး များဖွံ့ဖြိုးတိုးတက်ရေးဦးစီးဌာနမှာ ကျွန်တော်တို့ ချင်းပြည်နယ်၊ နာဂကိုယ်ပိုင်အုပ်ချုပ်ခွင့်ရဒေသများမှာ ဒေသဖွံ့ ဖြိုးရေးလုပ်ငန်းများ ဆောင်ရွက်နိုင်ရန်အတွက် ကျွန်တော်တို့ အိန္ဒိယနိုင်ငံက ထောက်ပံ့ငွေ အမေ ရိကန်ဒေါ်လာ ၃ သန်းနဲ့ညီမျှတဲ့ ပြည်ပအကူအညီရရှိငွေ ကျပ် ၄,၅၇၅ သန်းနဲ့ အထွေထွေရငွေကျပ် ၂၀ သန်း ပညာရေးနှင့် လေ့ကျင့်ရေးဦးစီးဌာနမှ ပစ္စည်းများရောင်းချရငွေနှင့် အထွေထွေရငွေ ပိုပေးမိသည့်ငွေမှ ရငွေများနှင့် အခြားရငွေ ငွေကျပ် ၄၅ သန်းတို့ ဖြစ်ပါတယ်။ ၂၀၁၉-၂၀၂၀ ဘဏ္ဍာရေးနှစ် အသုံးစရိတ်လျာထားချက်မှာ သာမန်အသုံးစရိတ်ငွေ ကျပ် ၃၄,၄၇၂၂၃၁ သန်း ငွေလုံးငွေရင်းအသုံးစရိတ် ငွေကျပ် ၉၄,၇၃၆.၈၉၉ သန်း၊ စုစုပေါင်းငွေကျပ် ၁၂၉.၂၀၉.၁၃၀ သန်း လျာထားတင်ပြထားပါတယ်။ သာမန်အသုံးစရိတ်ကျပ် ၃၄,၄၇၂.၂၃၁ သန်းမှာ လစာနဲ့ အုပ်ချုပ်မှုသုံးအတွက် အသုံးစရိတ်ကျပ် ၂၁,၂၉၇.၂၃၁ သန်း၊ ထောက်ပံ့အသုံးစရိတ်ကျပ် ၁၁,၁၇၅ သန်း၊ ကြိုတင်မမျှော်မှန်း နိုင်တဲ့ သဘာဝဘေးအန္တရာယ်များကြောင့် ဖြစ်ပေါ်လာမယ့် ကျွန်တော်တို့ ကိစ္စရပ်များနှင့် ဘဏ္ဍာရေးနှစ်အတွင်း မသုံးစွဲလျှင်မဖြစ်သည့် အရေးပေါ်ကိစ္စရပ်များအတွက် အရေးပေါ်ရန်ပုံငွေ ကျပ်သန်း ၁,၀၀၀ တို့ကို တင်ပြ ခြင်းဖြစ်ပါတယ်။ သာမန်အသုံးစရိတ်ကျပ် ၂၂,၂၉၇. ၂၃၁ သန်းမှာ ဝန်ကြီးရုံးနဲ့ ဦးစီးဌာန ၂ ခုမှာရှိတဲ့ ကျွန်တော်တို့ ဝန်ထမ်း စုစုပေါင်း ၃၇၅၉ ဦးအတွက် လစာနှင့် အုပ်ချုပ်မှုအသုံးစရိတ်များ လျာထားခြင်း ဖြစ်ပါတယ်။ ထောက်ပံ့အသုံးစရိတ်ကျပ် ၁၁,၁၇၅ သန်းမှာ တိုင်းရင်းသားအဖွဲ့အစည်းများ၊ ငြိမ်းချမ်းရေးအဖွဲ့ အစည်း များနဲ့ နယ်စပ်ဒေသမှာရှိတဲ့ ကျောင်းများသို့ လှူဒါန်းထောက်ပံ့ခြင်း၊ ချင်းပြည်နယ်နဲ့ နာဂကိုယ်ပိုင် အုပ်ချုပ်ခွင့်ရဒေသများတွင် ဒေသဖွံ့ဖြိုးရေးလုပ်ငန်းများ ဆောင်ရွက်ရန်အတွက် အိန္ဒိယနိုင်ငံမှ ထောက်ပံ့တဲ့ အမေရိကန်ဒေါ်လာ ၃ သန်းနဲ့ညီမျှတဲ့ မြန်မာငွေနှင့် ဖွံ့ဖြိုးရေးတက္ကသိုလ်၊ ဒီဂရီကောလိပ်၊ ဗဟိုလေ့ကျင့် ရေးကျောင်း၊ လူငယ်သင်တန်းကျောင်း၊ အိမ်တွင်းမှုကျောင်းများရှိ သင်တန်းသူ သင်တန်းသားများအတွက် ထောက်ပံ့ရန် လျာထားတောင်းခံခြင်း ဖြစ်ပါတယ်။ အရေးပေါ်ရန်ပုံငွေ ကျပ်သန်း ၁,၀၀၀ မှာ ဝန်ကြီးရုံးနဲ့ သာမန်အသုံးစရိတ်မှာ ကြိုတင်မမျှော်မှန်း နိုင်တဲ့ သဘာဝဘေးအန္တရာယ်များကြောင့် ဖြစ်ပေါ်လာမယ့် ကိစ္စရပ်များနှင့် ဘဏ္ဍာရေးနှစ်အတွင်း မသုံး စွဲလျှင်မဖြစ်သည့် အရေးပေါ်ကိစ္စရပ်များအတွက် အရေးပေါ်ရန်ပုံငွေ တောင်းခံထားခြင်းဖြစ်ပါတယ်။ ၂၀၁၉-၂၀၂၀ ဘဏ္ဍာရေးနှစ် နိုင်ငံပိုင်အခန်းရင်းနှီးမြှုပ်နှံမှု ငွေလုံးငွေရင်းအသုံးစရိတ် လျာထားချက် ငွေကျပ် ၉၄,၇၃၆.၈၉၉ သန်းမှာ ဆောက်လုပ်ရေးအသုံးစရိတ် ကျပ် ၉၁,၇၁၀.၉၄၉ သန်း၊ စက်ပစ္စည်း အသုံးစရိတ် ကျပ် ၂,၈၄၇.၁၀၃ သန်းနှင့် အခြားအသုံးစရိတ် ကျပ် ၁၇၈.၈၄ရ သန်းတို့ကို တောင်းခံခြင်း ဖြစ်ပါတယ်။ ဆောက်လုပ်ရေးအသုံးစရိတ်ငွေကျပ် ၉၁,၇၁၀.၉၄၉ သန်းမှာ စီမံကိန်းလုပ်ငန်းများအနေဖြင့် ဝန်ကြီးဌာနမှ ငွေလုံးငွေရင်းအသုံးစရိတ် တောင်းခံငွေကျပ် ၁၀၁.၂၉၀ သန်းမှာ တည်ဆောက်ရေး လုပ်ငန်း များနှင့် E-government လုပ်ငန်းများအတွက် ဆက်စပ်လုပ်ငန်းများ ဆောင်ရွက်ခြင်းတို့အတွက် ငွေကျပ် ၁၀၀.၄၇၂ သန်း၊ နောက် နယ်စပ်ဒေသနဲ့ တိုင်းရင်းသားလူမျိုးများဖွံ့ဖြိုးတိုးတက်ရေးဦးစီးဌာနမှ နယ်စပ် ဒေသဖွံ့ဖြိုးရေးလုပ်ငန်းများဖြစ်တဲ့ လမ်းတံတားလုပ်ငန်း၊ အိမ်ရာဆောက်လုပ်ရေးလုပ်ငန်း၊ ရေ/မီးရရှိရေး လုပ်ငန်း၊ သာသနာရေးလုပ်ငန်း၊ ပညာရေး၊ ကျန်းမာရေး၊ ငြိမ်းချမ်းရေးနှင့် တည်ဆောက်မှုလုပ်ငန်း၊ မူးယစ်အစားထိုးဖွံ့ဖြိုးရေးလုပ်ငန်းများနှင့် ဦးစီးဌာနတည်ဆောက်ရေးလုပ်ငန်းတို့အတွက် ဆောက်လုပ်ရေး အသုံးစရိတ် ကျပ် ၇၈,၉၀၁ သန်းကို တင်ပြထားပါတယ်။ ပညာရေးနှင့် လေ့ကျင့်ရေးဦးစီးဌာနမှ ဆောက်လုပ်ရေးအသုံးစရိတ်ငွေကျပ် ၁၂,၇၀၉.၄ရရ သန်းကို လျာထားတောင်းခံထားပါတယ်။ စက်ပစ္စည်းအသုံးစရိတ် လျာထားငွေကျပ် ၂,၈၄၇.၁၀၃ သန်းမှာ ဝန်ကြီးရုံးမှ ရန်ပုံငွေကျပ် ၈၃.၄၀ရ သန်း၊ နယ်စပ်ဒေသနှင့် တိုင်းရင်းသားလူမျိုးများ ဖွံ့ဖြိုးတိုးတက်ရေးဦးစီးဌာနမှ ရန်ပုံငွေကျပ် ၉၁၄.၃၉၀ သန်း၊ ပညာရေးနှင့် လေ့ကျင့်ရေးဦးစီးဌာနမှ ရန်ပုံငွေကျပ် ၁,၈၄၉,၃၀၆ သန်း လျာထား တင်ပြတောင်းခံပါတယ်။ အခြားအသုံးစရိတ် လျာထားငွေမှာ ကျပ် ၁၇၈.၈၄ရ သန်း Project Management Application Software 607:30 Geal Sever Room ondąp:05820GÈ:1 90 6032000 osobo:ęp: Soil Test စမ်းသပ်ရာတွင် မြေစမ်းသပ်ခ၊ ဓာတ်ခွဲခန်းစမ်းသပ်ခနှင့် ပစ္စည်းသယ်ယူစရိတ်တို့အတွက် လျာထား တင်ပြတောင်းခံခြင်း ဖြစ်ပါတယ်။ နယ်စပ်ရေးရာဝန်ကြီးဌာနအနေဖြင့် နိုင်ငံတော်ရဲ့ အမျိုးသားစီမံကိန်းနှင့်အညီ ဘဏ္ဍာငွေ အခြေ အနေပေါ် ချင့်ချိန်လျက် နယ်စပ်ဒေသများရဲ့ ဖွံ့ဖြိုးတိုးတက်ရေးကို အမှန်တကယ် ဆောင်ရွက်ရန် လိုအပ် သကဲ့သို့ ဝန်ကြီးဌာနရဲ့ နှစ်အလိုက် စီမံကိန်းလုပ်ငန်းများနှင့် အကြီးအကဲခရီးစဉ်များ၊ လွှတ်တော်ကတိ ကဝတ်များ၊ တိုင်းဒေသကြီး/ပြည်နယ်နှင့် ကိုယ်ပိုင်အုပ်ချုပ်ခွင့်ရဒေသများမှ တင်ပြချက်များ၊ တိုင်းရင်းသား အဖွဲ့အစည်းများရဲ့ တင်ပြချက်၊ ငြိမ်းချမ်းရေးနှင့် IDP ပြည်တွင်းရွှေ့ပြောင်းနေထိုင်သူများရဲ့ စားဝတ်နေရေး ကိစ္စရပ်များနှင့်စပ်လျဉ်းတဲ့ နယ်စပ်ဒေသဖွံ့ဖြိုးရေးလုပ်ငန်းများကိုသာ ရန်ပုံငွေအနည်းဆုံးဖြင့် ထိထိရောက်ရောက် အကောင်အထည်ဖော်ဆောင်ရွက်နိုင်ရေး လျာထားတောင်းခံခြင်း ဖြစ်ပါတယ်။ ဒါကြောင့်မို့လို့ နယ်စပ်ရေးရာဝန်ကြီးဌာနရဲ့ ၂၀၁၉-၂၀၂၀ ခုဘဏ္ဍာရေးနှစ် အမျိုးသားစီမံကိန်း ဥပဒေကြမ်း၊ အရအသုံးခန့်မှန်းခြေငွေစာရင်းနဲ့စပ်လျဉ်းပြီး တင်ပြလျာထားချက်များအပေါ် အကြံပြုပေးနိုင် ပါရန်နှင့် အတည်ပြုပေးနိုင်ပါရန် နာယကကြီးနှင့် လွှတ်တော်ကိုယ်စားလှယ်များအား လေးစားစွာ တင်ပြ အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">နိုင်ငံတော်အတိုင်ပင်ခံရုံးဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="32">ဦးခင်မောင်တင်(ဒုတိယဝန်ကြီး၊ နိုင်ငံတော်အတိုင်ပင်ခံရုံးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကိုယ်စားလှယ်များ၊ ဧည့်သည်တော်များ ကိုယ်၏ ကျန်းမာခြင်း၊ စိတ်၏ချမ်းသာခြင်းများနှင့် ပြည့်စုံပါစေကြောင်း ဆုမွန်ကောင်းတောင်းရင်း ဂါရဝပြုနှုတ်ခွန်း ဆက်သအပ်ပါတယ်ခင်ဗျာ။ ကျွန်တော်ကတော့ နိုင်ငံတော်အတိုင်ပင်ခံရုံးဝန်ကြီးဌာနမှ ဒုတိယဝန်ကြီး ဦးခင်မောင်တင်ဖြစ်ပါတယ်။ ပြည်ထောင်စုလွှတ်တော်သို့ တင်ပြထားတဲ့ ၂၀၁၉-၂၀၂၀ ခု၊ ဘဏ္ဍာရေးနှစ် ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေကြမ်းတွင်ပါဝင်သော နိုင်ငံတော်အတိုင်ပင်ခံရုံးဝန်ကြီးဌာန၏ အရအသုံး ခန့်မှန်းခြေစာရင်းရှိ ရငွေသုံးငွေများနှင့်စပ်လျဉ်း၍ ရှင်းလင်းတင်ပြမှာဖြစ်ပြီး Power Point သုံးစွဲခွင့်ပြု နိုင်ပါရန် လေးစားစွာ တင်ပြအပ်ပါတယ်ခင်ဗျာ။ နိုင်ငံတော်အတိုင်ပင်ခံရုံးဝန်ကြီးဌာန၏ အရအသုံးခန့်မှန်းခြေစာရင်းကို ပြည်ထောင်စုဝန်ကြီးရုံး၊ မူဝါဒရေးရာဦးစီးဌာနနှင့် ပြည်ထောင်စုငြိမ်းချမ်းရေးဖော်ဆောင်ရေးဦးစီးဌာနတို့အတွက် သာမန်အသုံးစရိတ် ကျပ် ၂,၀၃၄,၂၆၁ သန်းနှင့် ငွေလုံးငွေရင်းအသုံးစရိတ်ကျပ် ၇၉,၁၅၉ သန်း၊ စုစုပေါင်းကျပ် ၂,၁၁၃.၄၂၀ သန်း လျာထားတင်ပြအပ်ပါတယ်။ ပထမဦးစွာ ပြည်ထောင်စုဝန်ကြီးရုံး၏ သာမန်ရငွေသုံးငွေနှင့်စပ်လျဉ်း၍ ရှင်းလင်းတင်ပြမှာ ဖြစ်ပါတယ်။ သာမန်ရငွေအား လျာထားခြင်းမရှိပါ။ သာမန်အသုံးစရိတ်အနေဖြင့် ပြည်ထောင်စုဝန်ကြီး၊ အထောက်အကူပြုအဖွဲ့များ၏ စရိတ်ချီးမြှင့်ငွေများ၊ ပြည်ထောင်စုဝန်ကြီးရုံးရှိ အရာထမ်း၊ အမှုထမ်းတို့၏ လစာငွေများ၊ ပြည်တွင်းပြည်ပခရီးစဉ်အသုံးစရိတ်များ၊ အုပ်ချုပ်မှုသုံးမော်တော်ယာဉ်များအတွက် စက်သုံးဆီ ကျသင့်ငွေများ၊ မော်တော်ယာဉ်ပြင်ဆင်ထိန်းသိမ်းစရိတ်များ၊ အရေးပေါ်ရန်ပုံငွေအပါအဝင် သာမန်အသုံး စရိတ်ကျပ် ၈၇၇.၆၈၆ သန်းကို လျာထားတင်ပြအပ်ပါတယ်။ ဆက်လက်ပြီး ပြည်ထောင်စုဝန်ကြီးရုံး၏ ငွေလုံးငွေရင်းရငွေသုံးငွေနှင့်စပ်လျဉ်း၍ ရှင်းလင်းတင်ပြ မှာဖြစ်ပါတယ်။ ငွေလုံးငွေရင်းရငွေအား လျာထားခြင်းမရှိပါ။ ငွေလုံးငွေရင်းအသုံးစရိတ်အနေဖြင့် ပြည်ထောင်စု ဝန်ကြီးရုံး၏ မော်တော်ယာဉ် ၅ စီး အကြီးစားပြုပြင်ခြင်းအတွက် ကျပ် ၇.၅ သန်းကို လျာထားတင်ပြအပ် closofii Next 11 ဒုတိယအနေဖြင့် မူဝါဒရေးရာဦးစီးဌာန၏ သာမန်ရငွေသုံးငွေနှင့်စပ်လျဉ်း၍ ရှင်းလင်းတင်ပြမှာ ဖြစ်ပါတယ်။ သာမန်ရငွေအား လျာထားခြင်းမရှိပါ။ သာမန်အသုံးစရိတ်အနေဖြင့် ညွှန်ကြားရေးမှူးချုပ်နှင့် အရာထမ်း၊ အမှုထမ်းများ၏ လစာငွေများ၊ ပြည်တွင်းပြည်ပ ခရီးစဉ်အသုံးစရိတ်များ၊ နေ့စားဝန်ထမ်း များ၏ လုပ်အားခများ၊ အဆောက်အဦငှားရမ်းခများ၊ ရခိုင်ပြည်နယ်အတွင်း လူသားချင်းစာနာမှုအကူအညီ အထောက်အပံ့ပေးရေး ပြန်လည်နေရာချထားရေးဖွံ့ဖြိုးရေးစီမံကိန်း(UEHRD)ကော်မတီ၏ အုပ်ချုပ်မှုကိစ္စ အသုံးစရိတ်များအတွက် ကျခံပေးချေရမည့်အသုံးစရိတ်များ၊ မူဝါဒရေးရာဦးစီးဌာန၏ အုပ်ချုပ်မှုသုံး မော်တော်ယာဉ်များအတွက် စက်သုံးဆီကျသင့်ငွေများ၊ မော်တော်ယာဉ်ပြင်ဆင်ထိန်းသိမ်းစရိတ်များ အပါအဝင် သာမန်အသုံးစရိတ်ကျပ် ၄၅၅.၂၈၈ သန်းကို လျာထားတင်ပြအပ်ပါတယ်။ ဆက်လက်ပြီး မူဝါဒရေးရာဦးစီးဌာန၏ ငွေလုံးငွေရင်းရငွေသုံးငွေနှင့်စပ်လျဉ်း၍ ရှင်းလင်းတင်ပြမှာ ဖြစ်ပါတယ်။ ငွေလုံးငွေရင်းရင်းရငွေအား လျာထားခြင်းမရှိပါ။ ငွေလုံးငွေရင်းရင်းအသုံးစရိတ်အနေဖြင့် မူဝါဒရေးရာဦးစီးဌာန၏ မော်တော်ယာဉ် ၈ စီး အကြီးစားပြုပြင်ခြင်းအသုံးစရိတ်ကျပ် ၁၀.၈ သန်း၊ ဝန်ကြီး ဌာန၏ e-government လုပ်ငန်းများဆောင်ရွက်မည့် အသုံးစရိတ်ကျပ် ၂၃.၆၇၆ သန်း၊ ရုံးသုံးစက်ကိရိယာ များ ဝယ်ယူခြင်းအတွက် ကျပ် ၁၁.၄၇၉သန်း၊ ရုံးသုံးပရိဘောဂများ ဝယ်ယူခြင်းအတွက် ကျပ် ၄.၈၆၄ သန်း အပါအဝင် ငွေလုံးငွေရင်းအသုံးစရိတ် စုစုပေါင်းကျပ် ၅၀.၈၁၉ သန်းကို လျာထားတင်ပြအပ်ပါတယ်။ တတိယအနေဖြင့် ပြည်ထောင်စုငြိမ်းချမ်းရေးဖော်ဆောင်ရေးဦးစီးဌာန၏ သာမန်ရငွေသုံးငွေနှင့် စပ်လျဉ်း၍ ရှင်းလင်းတင်ပြမှာ ဖြစ်ပါတယ်။ သာမန်ရငွေအား လျာထားခြင်းမရှိပါ။ သာမန်အသုံးစရိတ် အနေဖြင့် ညွှန်ကြားရေးမှူးချုပ်နှင့် အရာထမ်း၊ အမှုထမ်းများ၏ လစာငွေများ၊ နေ့စားဝန်ထမ်းတို့၏ လုပ်အားခနှင့် ထောက်ပံ့ငွေ၊ ငြိမ်းချမ်းရေးဆိုင်ရာအစည်းအဝေးပွဲများနှင့် ဆက်စပ်အစည်းအဝေးပွဲများ၊ ပြည်ထောင်စုငြိမ်းချမ်းရေးညီလာခံ- ၂၁ ရာစုပင်လုံအစည်းအဝေးကျင်းပရန် အသုံးစရိတ်ကျပ်သန်း ၃၀၀၊ ပြည်ထောင်စုငြိမ်းချမ်းရေးဖော်ဆောင်ရေးဦးစီးဌာန၏ အုပ်ချုပ်မှုသုံးမော်တော်ယာဉ်များ၊ အမျိုးသား ပြန်လည်သင့်မြတ်ရေးနှင့် ငြိမ်းချမ်းရေးဗဟိုဌာနတွင် အသုံးပြုနေသော မီးစက်အတွက် စက်သုံးဆီကျသင့် ငွေများ အပါအဝင် သာမန်အသုံးစရိတ်စုစုပေါင်း ကျပ် ၇၀၁.၂၈ရ သန်းကို လျာထားတင်ပြအပ်ပါတယ်။ ဆက်လက်ပြီး ပြည်ထောင်စုငြိမ်းချမ်းရေးဖော်ဆောင်ရေးဦးစီးဌာန၏ ငွေလုံးငွေရင်း ရငွေသုံးငွေ နှင့်စပ်လျဉ်း၍ ရှင်းလင်းတင်ပြမှာ ဖြစ်ပါတယ်။ ငွေလုံးငွေရင်းရငွေအား လျာထားခြင်းမရှိပါ။ ငွေလုံး ငွေရင်းအသုံးစရိတ်အနေဖြင့် ပြည်ထောင်စုငြိမ်းချမ်းရေးဖော်ဆောင်ရေးဦးစီးဌာန၏ မော်တော်ယာဉ် ၄ စီး အကြီးစားပြင်ဆင်ခြင်းအသုံးစရိတ်ကျပ် ၅ သန်း၊ ရုံးသုံးစက်ကိရိယာခေါင်းစဉ်အောက်တွင် ရုံးလုပ်ငန်း များနှင့် အစည်းအဝေးခန်းများတွင် အသုံးပြုရန် ရုံးသုံးစက်ရိယာများ ဝယ်ယူခြင်းအတွက် ကျပ် ၁၃.၈၆၀ သန်း၊ အရာထမ်းများအသုံးပြုရန်နှင့် အမျိုးသားပြန်လည်သင့်မြတ်ရေးနှင့် ငြိမ်းချမ်းရေးဗဟိုဌာနတွင် အသုံး ပြုရန် ပရိဘောဂများဝယ်ယူခြင်းအတွက် ကျပ် ၁.၉၈၀ သန်းအပါအဝင် ငွေလုံးငွေရင်းအသုံးစရိတ် စုစုပေါင်း ကျပ် ၂၀.၈၄၀ သန်းကို လျာထားတင်ပြအပ်ပါတယ်။ သို့ဖြစ်ပါ၍ ယခုတင်ပြသော ၂၀၁၉-၂၀၂၀ ခု၊ ဘဏ္ဍာရေးနှစ် အရအသုံးခန့်မှန်းခြေစာရင်းတွင် သာမန်အသုံးစရိတ်အနေဖြင့် ပြည်ထောင်စုဝန်ကြီးရုံးမှ ကျပ် ၈၇၇.၆၈၆ သန်း၊ မူဝါဒရေးရာဦးစီးဌာနမှ ကျပ် ၄၅၅.၂၈၈ သန်း၊ ပြည်ထောင်စုငြိမ်းချမ်းရေးဖော်ဆောင်ရေးဦးစီးဌာနမှ ကျပ် ၇၀၁.၂၈ရ သန်း၊ စုစုပေါင်းကျပ် ၂,၀၃၄.၂၆၁ သန်းနှင့် ငွေလုံးငွေရင်းအသုံးစရိတ်အနေဖြင့် ပြည်ထောင်စုဝန်ကြီးရုံးမှ ကျပ် ၇.၅ သန်း၊ မူဝါဒရေးရာဦးစီးဌာနမှ ကျပ် ၅၀.၈၁၉ သန်း၊ ပြည်ထောင်စုငြိမ်းချမ်းရေးဖော်ဆောင်ရေး ဦးစီးဌာနမှ ကျပ် ၂၀.၈၄၀ သန်း၊ စုစုပေါင်းကျပ် ၇၉.၁၅၉ သန်း လျာထားတင်ပြခြင်းကို ပြည်ထောင်စု လွှတ်တော်မှ ခွင့်ပြုလျက် အတည်ပြုပေးနိုင်ပါရန် နာယကကြီးအား လေးစားစွာ တင်ပြအပ်ပါတယ် ခင်ဗျာ။ ကျေးဇူးတင်ပါတယ်။</speech>
<speech type="speaker">ပြန်ကြားရေးဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="24">ဦးအောင်လှထွန်း(ဒုတိယဝန်ကြီး၊ ပြန်ကြားရေးဝန်ကြီးဌာန)</agency>လေးစားအပ်ပါသော ပြည်ထောင်စု လွှတ်တော် နာယကကြီးနှင့် လွှတ်တော်ကိုယ်စားလှယ်တော်များ၊ ပြည်ထောင်စုအဆင့်ပုဂ္ဂိုလ်များ၊ ဧည့်သည် တော်များအားလုံး မင်္ဂလာပါခင်ဗျာ။ ကျွန်တော်ကတော့ ပြန်ကြားရေးဝန်ကြီးဌာန ဒုတိယဝန်ကြီး ဦးအောင်လှထွန်း ဖြစ်ပါတယ်။ ပြန်ကြားရေးဝန်ကြီးဌာနရဲ့ ၂၀၁၉-၂၀၂၀ ဘဏ္ဍာနှစ်တွင် ဆောင်ရွက်မယ့် စီမံကိန်းလုပ်ငန်းများနဲ့ ရသုံးငွေများကိုမတင်ပြမီ ဝန်ကြီးဌာနရဲ့ မူဝါဒ၊ ရည်မှန်းချက်နဲ့ လုပ်ငန်းစဉ်များကို မြန်မာနိုင်ငံ၏ ရေရှည် တည်တံ့ခိုင်မြဲပြီး ဟန်ချက်ညီသော ဖွံ့ဖြိုးတိုးတက်မှုစီမံကိန်း (Myanmar Sustainable Development Plan)၏ ပန်းတိုင်၊ မဟာဗျူဟာ၊ လုပ်ငန်းအစီအစဉ်များနဲ့အညီ ရေးဆွဲထားပါကြောင်း ဦးစွာ တင်ပြလို ပါတယ်ခင်ဗျာ။ ကျွန်တော့ကို Power Point အသုံးပြုခွင့်ပြုပါ။ ပြန်ကြားရေးဝန်ကြီးဌာန၏ လုပ်ငန်းတာဝန်များ မှာ ပြန်ကြားပေးရန်၊ အသိပညာပေးရန်နှင့် ဖျော်ဖြေပေးရန်တို့ဖြစ်ပြီး အဆိုပါလုပ်ငန်းများကို အကောင် အထည်ဖော်ရာတွင် ပုံနှိပ်မီဒီယာ(Print Media)၊ ရုပ်မြင်သံကြားနှင့် အသံလွှင့်မီဒီယာ(Broadcast Media) စတဲ့ သမားရိုးကျမီဒီယာ (Traditional Media)များအပါအဝင် အင်တာနက်ကဲ့သို့သော မီဒီယာပုံစံအသစ် (New Media) နှင့် ပြည်သူ့ဆက်ဆံရေး (Public Relation) နည်းလမ်းများဖြင့် ဆောင်ရွက်သွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျာ။ အဲဒီလို ဆောင်ရွက်နိုင်ဖို့အတွက် မူဝါဒ (၅)ချက် ချမှတ် ထားပါတယ်။ အဲဒါတွေကတော့ (၁) ဥပဒေပြုရေးမဏ္ဍိုင်၊ အုပ်ချုပ်ရေးမဏ္ဍိုင်နှင့် တရားစီရင်ရေးမဏ္ဍိုင် တို့၏ လုပ်ငန်းဆောင်ရွက်ချက်များကို ဆီလျော်ညီညွတ်စွာ ပြန်ကြားပေးရေး။ (၂) တိုင်းဒေသကြီးနှင့် ပြည်နယ် အသီးသီး၏ အကျိုးစီးပွားနှင့်သက်ဆိုင်သည့် အကြောင်းအရာများနှင့် အရေးကြီးသည့် အသိပေးကြေညာချက် များကို ပြန်ကြားပေးရေးနှင့် အသိပညာပေးရေး။ (၃) အများပြည်သူအား ဝန်ဆောင်မှု၊ ဖျော်ဖြေမှု၊ အသိ ဉာဏ်ပညာနှင့် သတင်းအချက်အလက်ပေးမည့် အစီအစဉ်များကို ပြည့်စုံစွာဖော်ပြရေး၊ ပုဂ္ဂလိကမီဒီယာ များမှ ဖော်ပြနိုင်စွမ်းမရှိသည့် အစီအစဉ်များကို အများပြည်သူအကျိုးငှာ ဖြည့်စွက်ပေးရေး၊ ပြည်သူ လူထု၏ လိုအပ်ချက်နှင့် အကျိုးစီးပွားများအား ဖြည့်ဆည်းပေးရေး။ (၄) လူတစ်ဦးချင်းအတွက်ဖြစ်စေ၊ အစုအဖွဲ့အတွက်ဖြစ်စေ အားလပ်ချိန်နှင့် အပန်းဖြေမှုအပါအဝင် ပုဂ္ဂိုလ်ရေးဆိုင်ရာဖွံ့ဖြိုးတိုးတက်မှုအတွက် ပညာပေးရေးနှင့် သတင်းအချက်အလက်ဆိုင်ရာ လိုအပ်ချက်များကို လူထုအခြေပြုဗဟိုဌာန (Community Center)şç yoqsac@gloomagogos (Community Library)ęp: 00600N Gaga28:60:67 (၅) အသက်အရွယ်မရွေး၊ လူမျိုးဘာသာမရွေး၊ ကျား/မ မရွေး၊ ဘာသာစကား သို့မဟုတ် လူမှုအဆင့် အတန်းမရွေး တူညီသောအခြေခံဖြင့် ပြည်သူ့စာကြည့်တိုက် ဝန်ဆောင်မှုလုပ်ငန်းများကို ကျေးလက်နှင့် မြို့ပြဒေသများရှိ လူထု၏ ကွဲပြားခြားနားသော အချက်များနှင့် လိုက်လျောညီထွေ ဆောင်ရွက်ပေးရေးတို့ ဖြစ်ပါတယ်။ လေးစားအပ်ပါသော နာယကကြီးခင်ဗျာ။ ပြန်ကြားရေးဝန်ကြီးဌာနအနေဖြင့် ရည်မှန်းချက် တာဝန် (၃၀)ရပ် ချမှတ်ထားပြီး ချမှတ်ထားတဲ့ မူဝါဒနဲ့ ရည်မှန်းချက်များကို အကောင်အထည်ဖော် ဆောင်ရွက် နိုင်ဖို့အတွက် စီမံကိန်းလုပ်ငန်းများ ရေးဆွဲထားရှိပါတယ်။ ယင်းတို့အနက် အဓိကကျတဲ့ လုပ်ငန်းစဉ်အချို့ကို ဆက်လက်တင်ပြခွင့်ပြုပါ။ (၁) ပြန်ကြားရေးဝန်ကြီးဌာနအနေဖြင့် ပြည်သူ့ဝန်ဆောင်မှုလုပ်ငန်းများ ဖွံ့ဖြိုး တိုးတက်စေရန်အတွက် အခြေခံအဆောက်အအုံများ ဆောက်လုပ်ပေးခြင်း၊ စက်ပစ္စည်းများ ဝယ်ယူဖြည့်ဆည်း ပေးခြင်း၊ ပြုပြင်ထိန်းသိမ်းခြင်းနှင့် အဆင့်မြှင့်တင်ခြင်း၊ (၂) ပြည်ပမိတ်ဖက်အဖွဲ့အစည်းများရဲ့ အကူအညီဖြင့် ရုပ်မြင်သံကြားနှင့် ရေဒီယိုအစီအစဉ်များထုတ်လုပ်ရေးနှင့် သက်ဆိုင်သည့် နည်းပညာနှင့် စတူဒီယိုပစ္စည်း များ အဆင့်မြှင့်တင်ခြင်း၊ (၃) တိုင်းဒေသကြီးများနှင့် ပြည်နယ်များတွင် ဆွေးနွေးပွဲများ၊ အသိပညာပေး ဟောပြောပွဲများ ဆောင်ရွက်နိုင်ရန်အတွက် လူထုအခြေပြုဗဟိုဌာန (Community Center)များ ဆောက်လုပ် ခြင်း၊ (၄) စာကြည့်တိုက်လုပ်ငန်းစနစ်များအား သမားရိုးကျနည်းမှ ဒီဂျစ်တယ်အသုံးပြုနည်းလမ်းသို့ ကူးပြောင်းရေး၊ စာကြည့်တိုက်ဥပဓိရုပ်နှင့် စာကြည့်တိုက်ခင်းကျင်းပုံများ ခေတ်နဲ့အညီ ပြောင်းလဲရေး၊ စာကြည့်တိုက်ဝန်ဆောင်မှုလုပ်ငန်းများ မြှင့်တင်ရေးတို့ကိုဆောင်ရွက်ခြင်း။ (၅) မြန်မာစာပေ ဖွံ့ဖြိုးတိုးတက် စေရန်နှင့် စာဖတ်ချိန်မြင့်မားစေရန်အတွက် ကလေးစာပေပွဲတော်များ ကျင်းပပေးခြင်း၊ သုတ၊ ရသ စာအုပ်များ ဝယ်ယူဖြည့်တင်းပေးခြင်း၊ ကလေးစာဖတ်ခန်းများအတွက် အသုံးအဆောင်များနှင့် စာအုပ် စာစောင်များ ဖြည့်တင်းပေးခြင်း၊ စာဖတ်ဝိုင်းများ ကျင်းပခြင်း၊ လူငယ်ဘက်စုံဖွံ့ဖြိုးရေးပွဲတော် ကျင်းပ ခြင်းနှင့် ပြည်သူ့စကားဝိုင်းများကျင်းပခြင်း၊ (၆) ဝန်ထမ်းများ စာပေဖတ်ရှု လေ့လာနိုင်ရန်အတွက် ဝန်ကြီး ဌာနများတွင် စာအုပ်စင်များထားရှိခြင်းနှင့် ရွေ့ လျားစာကြည့်တိုက် မော်တော်ယာဉ်ဖြင့် လှည့်လည်၍ စာအုပ်များငှားရမ်းပေးခြင်း၊ (၇) မီဒီယာများနှင့်ပတ်သက်သော ဥပဒေများ ပြင်ဆင်ရေးဆွဲပြဋ္ဌာန်းနိုင်ရေး အတွက် ဆောင်ရွက်ခြင်း၊ (၈) စာပေဗိမာန်ပြည်သူ့စာကြည့်တိုက်(ရန်ကုန်၊ မန္တလေး)တို့ကို အဆင့်မြှင့်တင်ခြင်း၊ စာအုပ်၊ စာစောင်များကို ဘာသာပြန်ဆိုခြင်း၊ ပုံနှိပ်ထုတ်ဝေခြင်း၊ မြန်မာ့စွယ်စုံကျမ်း ပြန်လည်ထုတ်ဝေ ခြင်း၊ အမျိုးသားစာပေဆုနှင့် စာပေဗိမာန်စာမူဆုတို့ကို ချီးမြှင့်ခြင်း၊ စာပေစကားဝိုင်းများ ကျင်းပခြင်းနှင့် စာအုပ်ဈေးရောင်းပွဲတော်ကျင်းပခြင်း၊ (၉) အခြေခံပညာကျောင်းသုံးစာအုပ်များ ရိုက်နှိပ်ထုတ်ဝေခြင်း။ (၁၀) နိုင်ငံပိုင် နေ့စဉ်ထုတ်သတင်းစာ နှစ်စောင်အား ကျေးလက်ဒေသအထိ ရောက်ရှိနိုင်ရေးဆောင်ရွက်ခြင်း တို့ဖြစ်ပါတယ်။ ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်တော်များခင်ဗျာ။ ဆက်လက် ပြီးတော့ ၂၀၁၉-၂၀၂၀ ခု၊ ဘဏ္ဍာရေးနှစ် ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေကြမ်းပါ ပြန်ကြားရေးဝန်ကြီးဌာနရဲ့ ရငွေသုံးငွေစာရင်းကို တင်ပြသွားမှာဖြစ်ပါတယ်။ (၁) ဘဏ္ဍာရေးကော်မရှင်က ၂၀၁၉-၂၀၂၀ ခု၊ ဘဏ္ဍာရေးနှစ် ပြန်ကြားရေးဝန်ကြီးဌာနရဲ့ ရသုံးငွေစာရင်းအရ သာမန်ရငွေ ကျပ် ၆၄,၃၄၅.၆၂၄ သန်းနှင့် ငွေလုံးငွေရင်းရငွေ ပြည်ပအကူအညီကျပ် ၂,၆၆၆.၁၀၈ သန်း၊ စုစုပေါင်းရငွေ ကျပ် ၆၇,၀၁၁.၇၃၂ သန်း အတည်ပြုပေးခဲ့ပါတယ်။ (၂) ၂၀၁၉-၂၀၂၀ ခု၊ ဘဏ္ဍာရေးနှစ်တွင် ပြန်ကြားရေးဝန်ကြီး ဌာနအနေနဲ့ သာမန်အသုံးစရိတ်ကျပ် ၈၄,၅၈၅.၃၈၆ သန်း၊ ငွေလုံးငွေရင်း အသုံးစရိတ်ကျပ် ၉,၇၄၅.၃၇၀ သန်း နှင့် ကြွေးမြီအသုံးစရိတ် ကျပ် ၃၂၅.၉၃၁ သန်း၊ စုစုပေါင်းကျပ် ၉၄,၆၅၆.၆၈ရ သန်း အဆိုပြုပေးခဲ့ပါတယ်။ (၃) အဲဒီအဆိုပြုချက်အပေါ် ဘဏ္ဍာရေးကော်မရှင်ရဲ့ စိစစ်ချက်များအရ ကျပ် ၆၀၃.၅၅ရ သန်း လျှော့ချ ခဲ့ပြီး သာမန်အသုံးစရိတ်မှာ ကျပ် ၈၄,၁၁၄.၃၀၄ သန်း၊ ငွေလုံးငွေရင်းအသုံးစရိတ်မှာ ကျပ် ၉,၆၁၂.၈၉၅ သန်း၊ ကြွေးမြီအသုံးစရိတ် ကျပ် ၃၂၅.၉၃၁ သန်း၊ စုစုပေါင်းကျပ်သန်း ၉၄,၀၅၃.၁၃ သန်း သတ်မှတ်ပေးခဲ့ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးနဲ့ လွှတ်တော် ကိုယ်စားလှယ်တော်များ ခင်ဗျာ။ ပြန်ကြားရေးဝန်ကြီးဌာနအနေနဲ့ ၂၀၁၉-၂၀၂၀ ခု၊ ဘဏ္ဍာရေးနှစ် ပြည်ထောင်စုရဲ့ ဘဏ္ဍာငွေအရ အသုံးဆိုင်ရာ ဥပဒေကြမ်းပါ ပြန်ကြားရေးဝန်ကြီးဌာနရဲ့ ရငွေသုံးငွေစာရင်းကို စနစ်တကျ အဆင့်ဆင့်စိစစ် ထားပြီးဖြစ်ပါသဖြင့် အတည်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျာ။ ကျေးဇူးတင်ပါတယ်။</speech>
<speech type="speaker">ပြည်ထောင်စုအစိုးရအဖွဲ့ရုံးဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="33">ဦးတင်မြင့်(ဒုတိယဝန်ကြီး၊ ပြည်ထောင်စုအစိုးရအဖွဲ့ရုံးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များ၊ ဖိတ်ကြား ထားသော ဧည့်သည်တော်များအားလုံး ကိုယ်စိတ်နှစ်ဖြာ ကျန်းမာချမ်းသာကြပါစေကြောင်း ဦးစွာပထမ နှုတ်ခွန်းဆက်သအပ်ပါတယ်ခင်ဗျာ။ ကျွန်တော်ကတော့ ပြည်ထောင်စုအစိုးရအဖွဲ့ရုံးဝန်ကြီးဌာနက ဒုတိယဝန်ကြီး ဦးတင်မြင့် ဖြစ်ပါတယ်။ ပြည်ထောင်စုလွှတ်တော်ကိုတင်ပြတဲ့ ၂၀၁၉-၂၀၂၀ ဘဏ္ဍာရေးနှစ် နိုင်ငံတော်ရဲ့ အမျိုးသားစီမံကိန်းဥပဒေကြမ်းနဲ့ ပြည်ထောင်စုရဲ့ ဘဏ္ဍာငွေအရအသုံးဆိုင်ရာ ဥပဒေကြမ်းပါ ပြည်ထောင်စုအစိုးရအဖွဲ့ရုံးဝန်ကြီးဌာနရဲ့ ဘဏ္ဍာငွေအရအသုံးစာရင်းတို့နဲ့စပ်လျဉ်းပြီး ပြည်ထောင်စုဝန်ကြီး ကိုယ်စား ကျွန်တော် ဒုတိယဝန်ကြီးက ရှင်းလင်းတင်ပြခွင့်ပြုပါခင်ဗျာ။ လေးစားအပ်ပါသော နာယကကြီးခင်ဗျာ။ နိုင်ငံတော်ရဲ့ စီးပွားရေးမူဝါဒများ၊ မြန်မာနိုင်ငံရဲ့ ရေရှည် တည်တံ့ခိုင်မြဲပြီး ဟန်ချက်ညီသော ဖွံ့ဖြိုးတိုးတက်မှုစီမံကိန်း (MSDP)ပါ ပန်းတိုင်များ၊ မဟာဗျူဟာများ၊ လုပ်ငန်းစဉ်များနဲ့အညီ အကောင်အထည်ဖော် ဆောင်ရွက်နိုင်ရေးအတွက် ပြည်ထောင်စုအစိုးရအဖွဲ့ရုံး ဝန်ကြီးဌာနရဲ့ ၂၀၁၉-၂၀၂၀ ဘဏ္ဍာရေးနှစ် အမျိုးသားစီမံကိန်းအတွက် အဆိုပြုရည်မှန်းချက်များကို ရေးဆွဲ ထားပြီး အဆိုပါရည်မှန်းချက်များကို အကောင်အထည်ဖော်နိုင်ရန်အတွက် လုပ်ငန်းစဉ် (၇)ရပ်ကိုလည်းကောင်း၊ လုပ်ငန်းစဉ် (၇)ရပ်ကို အကောင်အထည်ဖော်ဆောင်ရွက်မယ့် အစီအမံများကိုလည်းကောင်း ချမှတ်ထား ရှိပြီးဖြစ်ပါကြောင်း လေးစားစွာဖြင့် တင်ပြအပ်ပါတယ်။ ၂၀၁၉-၂၀၂၀ ဘဏ္ဍာရေးနှစ်မှာ ရငွေအနေနဲ့ ကျပ် ၃,၉၂၂.ရရ သန်း လျာထားပြီးတော့ သာမန်အသုံးစရိတ်အနေနဲ့ ဝန်ထမ်းများ လစာနှင့် စရိတ်များ အပါအဝင် ကျပ် ၈,၀၈၆.၁၁ သန်း၊ ငွေလုံးငွေရင်းအသုံးစရိတ်အနေနဲ့ ဆောက်လုပ်ရေးမှာ ကျပ် ၅၄၁.၅၉ သန်း၊ စက်ပစ္စည်းမှာ ၈၈၁.၀၀၉ သန်း၊ စုစုပေါင်း ကျပ် ၁,၄၂၂.၅၉၉ သန်း တင်ပြတောင်းခံထားပါကြောင်းနဲ့ အဆိုပါ အသုံးစရိတ်များကို ခွင့်ပြုပေးနိုင်ရန် တင်ပြအပ်ပါတယ်။ လေးစားအပ်ပါသော နာယကကြီးနဲ့တကွ လွှတ်တော်ကိုယ်စားလှယ်ကြီးများခင်ဗျာ။ ပြည်ထောင်စု အစိုးရအဖွဲ့ရုံးဝန်ကြီးဌာနအနေနဲ့ မူဝါဒများနဲ့အညီ ရည်မှန်းချက်တာဝန်များကို ဖော်ဆောင်နိုင်ရေးအတွက် ၂၀၁၉-၂၀၂၀ ဘဏ္ဍာရေးနှစ်မှာ ငွေလုံးငွေရင်းအသုံးစရိတ် ကျပ် ၁,၄၂၂.၅၉၉ သန်းနဲ့ လုပ်ငန်းများအကောင် အထည်ဖော်ဆောင်ရွက်နိုင်ရန် မျှော်မှန်းထားပြီး ဥပဒေ၊ စည်းမျဉ်းစည်းကမ်း၊ လုပ်ထုံးလုပ်နည်းများနဲ့ အညီ နိုင်ငံတော်ရဲ့ မူဝါဒနဲ့ လုပ်ငန်းစဉ်များကို လိုက်နာပြီးတော့မှ အများပြည်သူအတွက် ပြည်သူ့ ဝန်ဆောင်မှုလုပ်ငန်းများကို ပိုမိုထိရောက်ကောင်းမွန်အောင် ဆောင်ရွက်သွားမှာဖြစ်ပါ၍ ပြည်ထောင်စု လွှတ်တော်မှ စိစစ်ခွင့်ပြုပေးနိုင်ပါရန် လေးစားစွာဖြင့် တင်ပြအပ်ပါတယ်ခင်ဗျာ။ အားလုံးကို ကျေးဇူး တင်ရှိပါတယ်ခင်ဗျာ။</speech>
<speech type="speaker">သာသနာရေးနှင့် ယဉ်ကျေးမှုဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="29">ဦးကြည်မင်း(ဒုတိယဝန်ကြီး၊ သာသနာရေးနှင့် ယဉ်ကျေးမှုဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့် ပြည်ထောင်စုလွှတ်တော် ကိုယ်စားလှယ်များအားလုံး ကိုယ်စိတ် နှစ်ဖြာကျန်းမာချမ်းသာကြပါစေကြောင်း ဦးစွာနှုတ်ခွန်းဆက်သ ဂါရဝပြုအပ်ပါတယ်ခင်ဗျာ။ တော့ သာသနာရေးနှင့် ယဉ်ကျေးမှုဝန်ကြီးဌာနက ဒုတိယဝန်ကြီး ဦးကြည်မင်း ဖြစ်ပါတယ်။ ပြည်ထောင်စု လွှတ်တော်သို့ တင်ပြထားတဲ့၂၀၁၉-၂၀၂၀ ဘဏ္ဍာနှစ်၊ အမျိုးသားစီမံကိန်းဥပဒေကြမ်းနှင့် ပြည်ထောင်စု ဘဏ္ဍာငွေအရအသုံးဆိုင်ရာဥပဒေကြမ်းတို့တွင် ပါဝင်ရေးဆွဲတဲ့ စီမံကိန်းလုပ်ငန်းများ၊ ရသုံးငွေများအတွက် ရှင်းလင်းတင်ပြ သွားမှာ ဖြစ်ပါတယ်။ ၂၀၁၉-၂၀၂၀ ဘဏ္ဍာနှစ် အမျိုးသားစီမံကိန်းဥပဒေကြမ်းတွင် သာသနာရေးနှင့် ယဉ်ကျေးမှုဝန်ကြီး ဌာနအနေနှင့် မူဝါဒ(၈)ချက်၊ ရည်မှန်းချက် (၁၃)ချက်နှင့် လုပ်ငန်းစဉ် (၃၂)ခုတို့ဖြင့် ပါဝင်ရေးဆွဲထားရှိ ခဲ့ပါတယ်။ သာသနာရေးနှင့် ယဉ်ကျေးမှုဝန်ကြီးဌာနရဲ့ ရငွေတင်ပြချက်များတွင် သာမန်ရငွေ ကျပ် ၉,၄၇၃.၈၃၆ သန်း လျာထားရှိပါတယ်။ သာမန်ရငွေများတွင် သတင်းစာဟောင်းရောင်းချရငွေများ၊ ဆိုင်ခန်းငှားရမ်းခ ရငွေ၊ အိမ်လခရငွေ၊ ယဉ်ကျေးမှုအမွေအနှစ်ဒေသများသို့ လာရောက်လေ့လာသူများထံမှ ကောက်ခံရရှိတဲ့ ဇုန်ကြေးငွေများ၊ ယဉ်ကျေးမှုပြတိုက်များသို့ လာရောက်သည့် ပြည်တွင်း/ပြည်ပ လေ့လာသူများထံမှ ကောက်ခံ ရရှိငွေများနှင့် အမျိုးသားဇာတ်ရုံ(မန္တလေး) ငှားရမ်းရငွေတို့ကို ပါဝင်ရေးဆွဲထားရှိ ခဲ့ပါတယ်။ ငွေလုံးငွေရင်း ရငွေအနေနဲ့ကတော့ ကျပ် ၃၉,၄၅၇.၈၅၀ သန်း ဖြစ်ပါတယ်။ ဒီငွေလုံးငွေရင်းရငွေ ကတော့ ပြည်ပအကူအညီ ရငွေအဖြစ် တရုတ်ပြည်သူ့သမ္မတနိုင်ငံ၏ နည်းပညာနှင့် ပစ္စည်းအကူအညီဖြင့် ဆောင်ရွက်မည့် အမျိုးသား ဇာတ်ရုံ(ရန်ကုန်) မွမ်းမံပြင်ဆင်ခြင်း စီမံကိန်းအား လျာထားရေးဆွဲထားခြင်းပဲ ဖြစ်ပါတယ်။ သာမန်အသုံးစရိတ်များကို ဆက်လက်တင်ပြမှာ ဖြစ်ပါတယ်။ သာမန်အသုံးစရိတ်ကတော့ ကျပ် ၂၉.၂၇၈.၇၈၄ သန်းဖြစ်ပါတယ်။ သာမန်အသုံးစရိတ်များမှာတော့ လစာစရိတ်များ၊ ခရီးသွားလာစရိတ်များ၊ ပစ္စည်းများဝယ်ယူခြင်းများ၊ ကုန်ကျစရိတ်များ၊ လုပ်အားခများ၊ ပြင်ဆင်ထိန်းသိမ်းစရိတ်များ၊ ပညာရေးနှင့် လူမှုရေးအသုံးစရိတ်များနှင့် ဧည့်ခံကျွေးမွေးစရိတ်များ ပါဝင်ရေးဆွဲထားရှိပါတယ်။ ငွေလုံးငွေရင်းအသုံးစရိတ်များကို တင်ပြရမယ်ဆိုလို့ရှိရင်တော့ ဆောက်လုပ်ရေးကဏ္ဍမှာ ကမ္ဘာအေးကုန်းမြေမှာ အရာထမ်း (၄)ခန်းတွဲအိမ်ရာနှင့် အမှုထမ်း (၄)ခန်းတွဲအိမ်ရာ တည်ဆောက်ခြင်း၊ စစ်ကိုင်းတိုင်းဒေသကြီးတွင် သာသနာရေးမှူးရုံး (၃)ခန်းတွဲ RC(၂)ထပ် တည်ဆောက်ခြင်း၊ ရွှေဘိုခရိုင်၊ ပခုက္ကူခရိုင်၊ မြောင်းမြမြို့နယ်နှင့် တိုက်ကြီးမြို့နယ်တို့တွင် သာသနာရေးမှူးရုံးများ ဆောက်လုပ်ခြင်း၊ အမျိုးသားယဉ်ကျေးမှုနှင့် အနုပညာတက္ကသိုလ်(ရန်ကုန်)ဝင်းအတွင်း (၃)ထပ်စာသင်ဆောင်နှင့် (၆)ခန်းတွဲ (၄)ထပ် ဝန်ထမ်းအိမ်ရာတည်ဆောက်ခြင်း၊ အမျိုးသားယဉ်ကျေးမှုနှင့် အနုပညာတက္ကသိုလ်(မန္တလေး) ဝင်းအတွင်း (၃)ထပ်စာသင်ဆောင်နှင့် (၄)ခန်းတွဲ ဝန်ထမ်းအိမ်ရာ တည်ဆောက်ခြင်းနှင့် ကျောင်းသား (၁၀၀)ဆံ့ (၂)ထပ်အိပ်ဆောင် တည်ဆောက်ခြင်း၊ ပုဂံရှေးဟောင်းသုတေသနပြတိုက် အထွေထွေမွမ်းမံခြင်း၊ အမျိုးသားပြတိုက်(ရန်ကုန်၊ နေပြည်တော်) အထွေထွေပြုပြင်မွမ်းမံခြင်း၊ အနုပညာအထက်တန်းကျောင်း (ရန်ကုန်)အထွေထွေမွမ်းမံခြင်း၊ အမျိုးသားစာကြည့်တိုက်(ရန်ကုန်) နေပြည်တော်) အထွေထွေမွမ်းမံခြင်း၊ စစ်ကိုင်းဒေသရှိ လောကမှန်ကင်းလိုဏ်ဂူတော်၊ မိပေါက်ကြီးဘုရားနှင့် အခြားအထွေထွေမွမ်းမံခြင်း လုပ်ငန်းများဖြစ်တဲ့အတွက်ကြောင့်မို့လို့ ဆောက်လုပ်ရေးကဏ္ဍမှာတော့ ကျပ် ၇,၁၅၀.၂၅ သန်း ဖြစ်ပါတယ်။ စက်ပစ္စည်းကဏ္ဍမှာတော့ ကျပ် ၂,၂၆၄.၁၁ သန်း၊ အခြားကဏ္ဍမှာ ကျပ် ၄,၁၁၂၅.၂ သန်း ဖြစ်ပါ၍ ငွေလုံး ငွေရင်းအသုံးစရိတ် စုစုပေါင်း ကျပ် ၅၀,၅၃၉.၄၇၃ သန်း လျာထားရေးဆွဲထားရှိပါတယ်။ သို့ဖြစ်၍ သာမန် အသုံးစရိတ် ကျပ် ၂၉,၂၇၈.၇၈၄ သန်းနဲ့ ငွေလုံးငွေရင်းအသုံးစရိတ် ကျပ် ၅၀,၅၃၉.၄၇၃ သန်း၊ စုစုပေါင်း ကျပ် ၇၉,၈၁၈.၂၅ သန်း ဖြစ်ပါ၍ ပြည်ထောင်စုလွှတ်တော်ကြီးမှ အတည်ပြုပေးနိုင်ပါရန် တင်ပြအပ် ပါတယ်။ အားလုံး ကျေးဇူးတင်ပါတယ်ခင်ဗျာ။</speech>
<speech type="speaker">စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="11">ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော် နာယကကြီးနှင့် ပြည်ထောင်စုလွှတ်တော် ကိုယ်စားလှယ်များခင်ဗျား။ ၂၀၁၉ - ၂၀၂၀ ဘဏ္ဍာနှစ် နိုင်ငံတော်ရဲ့ အမျိုးသားစီမံကိန်း ဥပဒေကြမ်းနှင့် ပြည်ထောင်စုရဲ့ ဘဏ္ဍာငွေ အရအသုံးဆိုင်ရာ ဥပဒေကြမ်းတို့ပါ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနမှ အကောင် အထည်ဖော်ဆောင်ရွက်သွားမယ့် စီမံကိန်းလုပ်ငန်းများအတွက် ရငွေ၊ သုံးငွေ စာရင်းများနှင့် ဘဏ္ဍာငွေ လိုအပ်ချက်များနှင့်စပ်လျဉ်းပြီး ရှင်းလင်းတင်ပြသွားမှာ ဖြစ်ပါတယ်။ Power Point အသုံးပြုခွင့်ပြုနိုင်ပါရန် တင်ပြအပ်ပါတယ်။ နာယကကြီးခင်ဗျား။ ၂၀၁၉-၂၀၂၀ ဘဏ္ဍာရေးနှစ်အတွက် နိုင်ငံတော်ရဲ့ စုစုပေါင်း ပြည်တွင်း အသားတင် ထုတ်လုပ်မှုနှင့် ဝန်ဆောင်မှုတန်ဖိုး GDP မှာ လယ်ယာကဏ္ဍအနေနှင့် ၁၃.၂၉၁ ထရီလီယံ ရည်မှန်းထားပြီး ၂.၃ ရာခိုင်နှုန်း တိုးတက်ဖို့နဲ့ သားငါးကဏ္ဍအနေနှင့် ကျပ် ၇.၁၄၃ ထရီလီယံ ရည်မှန်း ထားပြီး ၂.၉ ရာခိုင်နှုန်း တိုးတက်ဖို့ ရည်မှန်းချက်ရှိကြောင်း တင်ပြအပ်ပါတယ်။ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနရဲ့ ဘဏ္ဍာငွေအရအသုံးဆိုင်ရာ ဥပဒေကြမ်းပါ ၂၀၁၉-၂၀၂၀ ဘဏ္ဍာရေးနှစ်၊ ရည်မှန်းချက်အနေနဲ့ ရငွေအပိုင်းမှာ ပြည်ပအကူအညီအပါအဝင် ကျပ် ၆၀၁.၄၁၉ ဘီလီယံ ဖြစ်ပါတယ်။ သာမန်ရငွေမှာ ကျပ် ၁၁၀.၇၄၄ ဘီလီယံ၊ ငွေလုံးငွေရင်းရငွေမှာ ကျပ် ၄၅.၆၄၁ ဘီလီယံနှင့် ကြွေးမြီရငွေ ကျပ် ၄၄၅.၀၃၄ ဘီလီယံ ဖြစ်ပါကြောင်း တင်ပြအပ်ပါတယ်။ ဝန်ကြီး ဌာနအနေနဲ့ မြန်မာနိုင်ငံရဲ့ ရေရှည်တည်တံ့ခိုင်မြဲပြီး ဟန်ချက်ညီတဲ့ ဖွံ့ဖြိုးတိုးတက်မှုစီမံကိန်း (MSDP) ရဲ့ မူဘောင်၊ စီးပွားရေးမူဝါဒ၊ မဟာဗျူဟာနှင့် လုပ်ငန်းစဉ်များနှင့်အညီ လုပ်ငန်းစီမံကိန်းများကို ရေးဆွဲ ဆောင်ရွက်တဲ့အခါမှာ လယ်ယာကဏ္ဍမူဝါဒ၊ ရည်မှန်းချက်နဲ့ လုပ်ငန်းစဉ်တွေ၊ စိုက်ပျိုးရေးဖွံ့ဖြိုးတိုးတက်မှု မဟာဗျူဟာနဲ့ ရင်းနှီးမြှုပ်နှံမှု အစီအစဉ်တွေနဲ့ လွှတ်တော်မှာ ကတိကဝတ် ဖြစ်ပေါ်ခဲ့တဲ့ လုပ်ငန်းစဉ်များ အပေါ်မှာ အခြေခံပြီး ဦးစားပေး ရေးဆွဲတင်ပြထားပါကြောင်း တင်ပြအပ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနအနေနဲ့ ၂၀၁၉-၂၀၂၀ ဘဏ္ဍာနှစ်အတွက် အမျိုးသားစီမံကိန်းဥပဒေကြမ်းပါ စီမံကိန်း လုပ်ငန်းတွေ အကောင်အထည်ဖော်ဆောင်ရွက်ဖို့အတွက် စုစုပေါင်းအသုံးစရိတ် ကျပ် ၁,၀၈၉.၆၇၆ ဘီလီယံ လျာထားမှုရှိပါတယ်။ အဆိုပါ စုစုပေါင်းအသုံးစရိတ် ကျပ် ၁,၀၈၉.၆၇၆ ဘီလီယံမှာ သာမန်အသုံးစရိတ် အနေနဲ့ ကျပ် ၄၀၃.၆၉၁ ဘီလီယံနှင့် ငွေလုံးငွေရင်းအသုံးစရိတ် ကျပ် ၅၇၉.၀၄၈ ဘီလီယံနှင့် ကြွေးမြီ အသုံးစရိတ်အနေနဲ့ ကျပ် ၁၀၆.၉၃ရ ဘီလီယံ ပါဝင်ပါကြောင်း တင်ပြအပ်ပါတယ်။ စုစုပေါင်းငွေလုံးငွေရင်း အသုံးစရိတ်မှာ ပြည်ထောင်စုဝန်ကြီးရုံး အပါအဝင် ဌာန ၁၂ ခုနှင့် တက္ကသိုလ် ၂ ခု တို့မှ ပြည်တွင်းသုံးငွေ အဖြစ် ကျပ် ၁၈၆.၀၀၃ ဘီလီယံ၊ (ရာခိုင်နှုန်းအားဖြင့် ၃၂.၁၂ ရာခိုင်နှုန်း)၊ အထောက်အပံ့အဖြစ် ကျပ် ၄၅.၆၄၂ ဘီလီယံ (ရခိုင်နှုန်းအားဖြင့် ၇.၈၈ ရာခိုင်နှုန်း)နှင့် ချေးငွေ ကျပ် ၃၄၇.၄၀၃ ဘီလီယံ၊ (ရာခိုင်နှုန်း အားဖြင့် ၆၀.၀၀ ရာခိုင်နှုန်း) အသီးသီးပါဝင်ကြောင်း တင်ပြအပ်ပါတယ်။ မိမိဝန်ကြီးဌာနအနေနဲ့ ၂၀၁၉-၂၀၂၀ ဘဏ္ဍာနှစ်အတွင်း စီမံကိန်းနှင့်ဘဏ္ဍာရေးဝန်ကြီးဌာနရဲ့ ရငွေ သုံးငွေ ဘောင်သတ်မှတ်ချက်များနှင့် တွက်ချက်ရေးဆွဲတဲ့အခါမှာ တည်ဆောက်ရေးလုပ်ငန်းအတွက် စီမံကိန်း ၅၅ ခုနဲ့ လုပ်ငန်း ၂၈၁ ခုတို့ကို ဆောင်ရွက်သွားရန် လျာထားပါတယ်။ စီမံကိန်း ၅၅ ခုမှာ မဟာဗျူဟာ မြောက်စီမံကိန်းလုပ်ငန်း ၉ ခု၊ ဆောင်ရွက်ဆဲလုပ်ငန်း ၂၆ ခုနှင့် လုပ်ငန်းစီမံကိန်းအသစ် ၂၀ ပါဝင်ပါတယ်။ မဟာဗျူဟာမြောက် စီမံကိန်းလုပ်ငန်းတွေမှာ စိုက်ပျိုးရေ ရရှိရေးအတွက် ရေလှောင်တမံများ တည်ဆောက် ပြုပြင်ခြင်း ၃ ခု၊ ပြည်နယ်တိုင်းများအတွင်း ရေငန်တား တာတမံများ ပြုပြင်တည်ဆောက်ပေးခြင်း လုပ်ငန်း ၂ ခု၊ ပင်မရေပိုလွှဲ အကြီးစားပြုပြင်ခြင်းနှင့် အကူရေပို လွှဲလုပ်ငန်းများ တိုးချဲ့တည်ဆောက်ခြင်း လုပ်ငန်း ၂ ခုနှင့် မြို့ရေပေးရေးလုပ်ငန်း ၁ ခု၊ လျှပ်စစ်ဓာတ်အား ရရှိရေးလုပ်ငန်း ၁ ခု တို့ကို ဆောင်ရွက်သွားမှာ ဖြစ်ပါတယ်။ ဆောင်ရွက်ဆဲ တည်ဆောက်ရေးလုပ်ငန်းစီမံကိန်း ၂၆ ခုမှာ နိုင်ငံတော်ရဲ့ ဘဏ္ဍာငွေနဲ့ စီမံကိန်း ၁၂ ခု၊ ချေးငွေဖြင့် လုပ်ငန်းစီမံကိန်း ၁၂ ခုနှင့် အထောက်အပံ့နဲ့ လုပ်ငန်းစီမံကိန်း ၂ ခုတို့ကို ဆောင်ရွက် သွားမှာဖြစ်ပါကြောင်း တင်ပြအပ်ပါတယ်။ နိုင်ငံတော်ဘဏ္ဍာငွေနဲ့ ဆောင်ရွက်မယ့် တည်ဆောက်ရေး လုပ်ငန်းများမှာ မြို့ပြလုပ်ငန်းများ ဆောင်ရွက်ခြင်းလုပ်ငန်းအနေနဲ့ ၂ ခု၊ ရေလှောင်တမံ တည်ဆောက် ရေးနှင့် အကူရေပိုလွှဲများပြုပြင်ခြင်းလုပ်ငန်း ၃ ခု၊ ရေဘေးကြိုတင် ကာကွယ်ရေးလုပ်ငန်း ၂ ခု၊ တာတမံများ ပြန်လည်ပြုပြင်ခြင်းနှင့် စိမ်းလန်းစိုပြည်ရေး လုပ်ငန်း ၃ ခု၊ စူးစမ်းလေ့လာတိုင်းတာခြင်းနှင့် သင်တန်း များဆိုင်ရာ လုပ်ငန်း ၂ ခုတို့ကို အကောင်အထည်ဖော် ဆောင်ရွက်သွားမှာ ဖြစ်ပါတယ်။ လယ်ယာကဏ္ဍဖွံ့ဖြိုးတိုးတက်ရေးအတွက် နိုင်ငံတကာ ငွေကြေးအဖွဲ့ အစည်းများဖြစ်တဲ့ IFAD ၊ World Bank ၊ JICA ၊ ADB နှင့် AFD စတဲ့အဖွဲ့များရဲ့ ချေးငွေများနဲ့ အကောင်အထည်ဖော် ဆောင်ရွက် လျက်ရှိတဲ့ ဆောင်ရွက်ဆဲ ချေးငွေစီမံကိန်းဟာ ၈ ခုရှိပါတယ်။ အဆိုပါချေးငွေစီမံကိန်းများမှာ ဆည်ရေသောက် စနစ်နဲ့ ရေပေးရေး အဆောက်အဦလုပ်ငန်းများ၊ စိုက်ပျိုးထုတ်လုပ်မှု တိုးတက်စေဖို့အတွက် နည်းပညာအကူ အညီပေးခြင်း လုပ်ငန်းများ၊ စိုက်ပျိုးရေး ထွက်ကုန်များရဲ့ တန်ဖိုးကွင်းဆက် တိုးတက်စေခြင်းအားဖြင့် တောင်သူတွေရဲ့ ဝင်ငွေတိုးတက်စေရေး လုပ်ငန်းများနဲ့ ရာသီဥတုနဲ့ လိုက်လျောညီထွေ ဖြစ်စေမယ့် စိုက်ပျိုးရေးနည်းပညာ ဖွံ့ဖြိုးတိုးတက်ရေး လုပ်ငန်းများ ပါဝင်ပါတယ်။ ဆောင်ရွက်မယ့် လုပ်ငန်း ၂၈၁ ခု အတွင်းမှာတော့ သုတေသနနှင့် တည်ဆောက်ရေးဆိုင်ရာလုပ်ငန်းများ ပါဝင်ပါကြောင်း တင်ပြအပ်ပါတယ်။ နာယကကြီးခင်ဗျား။ စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာနမှ အကောင်အထည်ဖော် ဆောင်ရွက်မယ့် လုပ်ငန်းများဟာ ကြီးမားကျယ်ပြန့်ပြီးတော့မှ နိုင်ငံအနှံ့တည်ရှိနေတဲ့အလျောက် ယခု ၂၀၁၉-၂၀၂၀ ဘဏ္ဍာနှစ် အမျိုးသားစီမံကိန်းဥပဒေကြမ်းနှင့် ဘဏ္ဍာငွေအရအသုံးဆိုင်ရာ ဥပဒေကြမ်းပါ စီမံကိန်းလုပ်ငန်းများနဲ့ စပ်လျဉ်းပြီး ဝန်ကြီးဌာနရဲ့ ဌာနအလိုက် အကောင်အထည်ဖော် ဆောင်ရွက်မှု အခြေအနေများကို ခြုံငုံသုံးသပ် တင်ပြခွင့်ပြုပါရန် တင်ပြအပ်ပါတယ်။ ဦးစွာ ဝန်ကြီးဌာနမှ ကြီးကြပ် ကွပ်ကဲ အကောင်အထည်ဖော်လျက်ရှိတဲ့ မြန်မာ့ စိုက်ပျိုးရေးကဏ္ဍ ရှင်သန်နိုးကြားမြှင့်တင်မှုစီမံကိန်းမှာ တောင်သူပညာပေးစင်တာ (Knowledge Center) လုပ်ငန်းများအပေါ် အကောင်အထည်ဖော် ဆောင်ရွက်မှု အပါအဝင် တည်ဆောက်ပြုပြင်ခြင်း လုပ်ငန်းများအတွက် ၅.၀၂၅ ဘီလီယံ သုံးစွဲဆောင်ရွက်သွားမှာ ဖြစ်ကြောင်း တင်ပြအပ်ပါတယ်။ ဆည်မြောင်းနှင့် ရေအသုံးချမှုစီမံခန့်ခွဲရေးဦးစီးဌာနအနေနဲ့ စိုက်ပျိုးရေ တိုးတက်ပေးနိုင်ဖို့ စီမံကိန်းများ၊ ရေဘေးကာကွယ်ရေးအတွက် တာတမံများ တောင့်တင်းခိုင်မာအောင် ပြုပြင်ခြင်း လုပ်ငန်းများ၊ ရေငန်တားတမံများ အခိုင်အမာ မွမ်းမံခြင်းနှင့် ဆည်မြောင်းနည်းပညာရပ်များဆိုင်ရာ ဖွံ့ဖြိုးတိုးတက်ရေး လုပ်ငန်းများ၊ စူးစမ်းလေ့လာတိုင်းတာခြင်းလုပ်ငန်းများ၊ အကောင်အထည်ဖော် ဆောင်ရွက်သွားဖို့ လျာထား ပါတယ်။ ထို့အတူ မဟာဗျူဟာမြောက် လုပ်ငန်းစီမံကိန်းများဖြစ်ကြတဲ့ ဖြူးချောင်း၊ မဒန်း၊ ကျိုင်းခမ်း၊ ရွေးမြစ်နှင့် ပြာမလော့မြစ်၊ ကြီးအုံကြီးဝ၊ မုန်းချောင်းနဲ့ ဧရာဝတီ၊ ရန်ကုန်၊ တနင်္သာင်္သာရီ၊ မွန်၊ ရခိုင် ပြည်နယ် အတွင်းမှာရှိတဲ့ ရေငန်တား တာတမံများ၊ လုပ်ငန်းများ အကောင်အထည်ဖော် ဆောင်ရွက်သွားဖို့ ရှိပါတယ်။ အိန္ဒိယချေးငွေ၊ ADB နှင့် AFD ၊ ကမ္ဘာ့ဘဏ်၊ ဂျပန် ODA ၊ IFAD ချေးငွေတို့ဖြင့် ဆောင်ရွက်လျက်ရှိတဲ့ စီမံကိန်း လုပ်ငန်းများအပါအဝင် သဘာဝဘေးဒဏ်ခံ ရေလှောင်တမံတို့ရဲ့ ရေပိုလွှဲ အကြီးစားပြုပြင်ခြင်းနဲ့ အကူရေပိုလွှဲတည်ဆောက်ခြင်းလုပ်ငန်းများ၊ ရန်ကုန်မြို့တော် မိုင် ၃၀ စိမ်းလန်း စိုပြည်ရေး၊ အင်းလေးကန် ရေရှည်ထိန်းသိမ်းစောင့်ရှောက်ရေးနဲ့ သာယာလှပရေးလုပ်ငန်းများ၊ မိတ္ထီလာလွင်ပြင်၊ မဏိပူရ၊ အရာတော်(၂) မြစ်ရေတင်လုပ်ငန်းများ၊ ရဲနွယ်၊ ပေါင်းလောင်းနှင့် ချောင်းမငယ် ရေလှောင် တမံ တည်ဆောက်ခြင်းလုပ်ငန်း များအတွက် လယ်ယာမြေ လျော်ကြေးငွေပေးအပ်ခြင်းလုပ်ငန်း၊ AFD ချေးငွေဖြင့် မြင်ကွန်းနှင့် ကမ်းနီ မြစ်ရေတင်လုပ်ငန်း အဆင့်မြှင့်တင်ခြင်းအပါအဝင် LIFT အထောက်အပံ့နှင့် ပျော့ရွာ လျှပ်စစ်မြစ်ရေတင် လုပ်ငန်း အဆင့်မြှင့်တင်ခြင်း လုပ်ငန်းတို့အတွက် ကျပ် ၁၉၅.၈၆၁ ဘီလီယံ သုံးစွဲရန်လျာထားပါကြောင်း တင်ပြအပ်ပါတယ်။ လယ်ယာမြေစီမံခန့်ခွဲရေးနှင့် စာရင်းအင်းဦးစီးဌာနအနေနဲ့ မြေစာရင်းသင်တန်းကျောင်းအတွက် ရုံးများဆောက်လုပ်ခြင်းနှင့် ပြုပြင်မွန်းမံခြင်းလုပ်ငန်းများအပါအဝင် ကမ္ဘာ့ဘဏ်ချေးငွေနှင့် အကောင်အထည် ဖော်လျက်ရှိတဲ့ Digital Map လုပ်ငန်းစီမံကိန်းများ အကောင်အထည်ဖော် ဆောင်ရွက်ခြင်းတို့ အတွက် ကျပ် ၇.၈၆၅ ဘီလီယံ သုံးစွဲရန်လျာထားပါကြောင်း တင်ပြအပ်ပါတယ်။ စက်မှုလယ်ယာဦးစီးဌာန အနေနဲ့ AFD နှင့် ADB ချေးငွေ၊ ကမ္ဘာ့ဘဏ် ချေးငွေ၊ ဂျပန် ODA ချေးငွေတို့နဲ့ စနစ်တကျ လယ်ယာမြေ ဖော်ထုတ်ခြင်းလုပ်ငန်းများ အပါအဝင် ပြည်နယ်/တိုင်းဒေသကြီး အတွင်းများမှာရှိတဲ့ ကုန်းမြင့် လယ်ယာမြေ ဖော်ထုတ်ခြင်းလုပ်ငန်းများအတွက် စုစုပေါင်းတန်ဖိုး ကျပ် ၂၈.၀၂၅ ဘီလီယံ လျာထားကြောင်း တင်ပြ အပ်ပါတယ်။ စီမံကိန်းဦးစီးဌာနအနေနဲ့ ကဏ္ဍဆိုင်ရာမူဝါဒ လုပ်ငန်းစဉ်များနှင့်အညီ ပြည်တွင်းပြည်ပစီမံကိန်းများ ညှိနှိုင်းရေးဆွဲဆောင်ရွက်သွားတဲ့ လုပ်ငန်းစဉ်များရှိတဲ့အလျောက် ယင်းတို့လုပ်ငန်းစဉ်များအတွက် လိုအပ်မယ့် ဘဏ္ဍာရန်ပုံငွေ ကျပ် ၀.၂၅၄ ဘီလီယံ သုံးစွဲရန် လျာထားပါကြောင်း တင်ပြအပ်ပါတယ်။ ရေဆင်း စိုက်ပျိုးရေးတက္ကသိုလ်အနေနဲ့ လူသားအရင်းအမြစ်အဖြစ် စိုက်ပျိုးရေးပညာရှင်များ မွေးထုတ်ပေးလျက် ရှိရာမှာ တက္ကသိုလ်နယ်မြေများ လိုအပ်ချက်အရ စိမ်းလန်းစိုပြေရေးများအပါအဝင် စာသင်ဆောင်များနှင့် ကျောင်းသူ၊ ကျောင်းသားအဆောင်များ အကြီးစားမွန်းမံခြင်းလုပ်ငန်းများ၊ မဲခေါင်-လန်ချန်း အထောက် အပံ့နှင့် စာကြည့်တိုက်ကွန်ရက် စီမံကိန်းလုပ်ငန်းများ စသည့်လုပ်ငန်းများ အတွက် ကျပ် ၂.၂၀၄ ဘီလီယံ လျာထားပါကြောင်း တင်ပြအပ်ပါတယ်။ စိုက်ပျိုးရေးသုတေသနဦးစီးဌာနအနေနဲ့ ADB ၊ AFD ချေးငွေ၊ ကမ္ဘာ့ဘဏ် ချေးငွေတို့နှင့် စီမံကိန်း တွေကို အကောင်အထည်ဖော် ဆောင်ရွက်တဲ့အခါမှာ မျိုးစေ့ဆိုင်ရာ သုတေသနနှင့် ထုတ်လုပ်ရေးလုပ်ငန်း များအပါအဝင် သုတေသနလုပ်ငန်း အဆောက်အဦများတည်ဆောက်ခြင်း၊ ရေရရှိရေး၊ လျှပ်စစ်မီးရရှိရေး လုပ်ငန်းများ စသည့်တည်ဆောက်ရေးလုပ်ငန်းများအတွက် စုစုပေါင်း ကျပ် ၄.၀၂၅ ဘီလီယံ လျာထား ပါကြောင်း တင်ပြအပ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ စိုက်ပျိုးရေးဦးစီးဌာနအနေနဲ့ ADB နှင့် AFD ချေးငွေ၊ ဂျပန် ODA ချေးငွေ၊ ကမ္ဘာ့ဘဏ်ချေးငွေတို့နှင့် စီမံကိန်းတွေကို အကောင်အထည်ဖော် ဆောင်ရွက်တဲ့အခါမှာ စမ်းသပ်ကွက်များ၊ စံပြကွက်များ ဆောင်ရွက်ခြင်း လုပ်ငန်းများ၊ မျိုးစေ့များ ဝယ်ယူ ဖြန့်ဖြူးခြင်း၊ အပင်နှင့် မြေဆီအာဟာရ စီမံခန့်ခွဲရေးလုပ်ငန်းများအပါအဝင် စိုက်ပျိုးရေး သိပ္ပံကျောင်းများရဲ့ ဓာတ်ခွဲခန်းအဆောက်အဦများ၊ ပိုးချည်သုတေသနှင့် ဖွံ့ဖြိုးရေးဗဟိုဌာန၊ ရာဘာစိုက်ပျိုးမှုနှင့် တိုးတက် မြှင့်တင်ရေးစီမံကိန်း၊ ဘက်စုံမျိုးစေ့ကဏ္ဍ ဖွံ့ဖြိုးတိုးတက်မှုစီမံကိန်းအပါအဝင် ကျေးလက်နေ ပြည်သူများ ဖွံ့ဖြိုးတိုးတက်ရေးစီမံကိန်းများအတွက် စုစုပေါင်း ကျပ် ၄၉.၁၅၅၆ ဘီလီယံ သုံးစွဲရန် လျာထားပါကြောင်း တင်ပြအပ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ ဆက်လက်ပြီး မွေး/ရေ/ ကျေးလက်ကဏ္ဍ ဖွံ့ဖြိုးတိုးတက်ရေးအတွက် စီမံကိန်းလုပ်ငန်းများ အကောင်အထည်ဖော် ဆောင်ရွက်မယ့် အခြေအနေကို တင်ပြပါ့မယ်။ ငါးလုပ်ငန်းဦးစီးဌာနအနေနဲ့ စီမံကိန်းရုံးများ တိုးချဲ့တည်ဆောက်မှု၊ ရေငန် ပုစွန်မွေးမြူရေးလုပ်ငန်း ဖွံ့ဖြိုးတိုးတက်ရေး၊ ပုစွန်သားဖောက်ရုံနဲ့ သက်ရှိအစာမွေးမြူရေး အဆောက် အအုံ၊ မျိုးစုံမွေးမြူ ပြုစုထားရှိတဲ့ အဆောက်အအုံဆောက်လုပ်ခြင်း တည်ဆောက်ရေးလုပ်ငန်းများ အပါအဝင် ငါးဖမ်းရေယာဉ်များ စောင့်ကြည့်ထိန်းချုပ် လေ့လာရေးစနစ်အတွက် ကိရိယာတပ်ဆင်ခြင်း လုပ်ငန်းများ၊ လိုအပ်တဲ့ တည်ဆောက်ရေးလုပ်ငန်းများအတွက် ကျပ် ၃.၇၃၅ ဘီလီယံ လျာထားပါကြောင်း တင်ပြအပ် ပါတယ်။ မွေးမြူရေးနှင့် ကုသရေးဦးစီးဌာနအနေနဲ့ ခွာနာလျှာနာရောဂါ ထိန်းချုပ်ရေးလုပ်ငန်းများ အဆင့် မြှင့်တင်နိုင်ဖို့အတွက် ဓာတ်ခွဲခန်းအသစ်များ တည်ဆောက်ခြင်းနဲ့ အဟောင်းများ ပြန်လည်ပြုပြင်ရေး၊ တိရိစ္ဆာန်ကျန်းမာရေးနှင့် မွေးမြူရေးလုပ်ငန်း ဖွံ့ဖြိုးတိုးတက်ရေး နည်းဥပဒေရေးဆွဲရေးဆိုင်ရာ လုပ်ငန်း တကယ်ဆေးကတ်လပ်ရေး စက်ခံအသစ် တည်ဆောက်ခြင်း၊ အတွက် အဆောက်အအုံနဲ့ ရေရရှိရေးလုပ်ငန်းဆောင်ရွက်ခြင်း၊ နွားစာ၊ စားကျက်စိုက်ပျိုးခြင်းနဲ့ သိုလှောင်ရုံ အဆောက်အအုံများ ဆောက်လုပ်ခြင်း စသည်တို့အတွက် ကျပ် ၁၃.၃၅၈ ဘီလီယံ သုံးစွဲရန်လျာထား ပါကြောင်း တင်ပြအပ်ပါတယ်။ မွေးမြူရေးဆိုင်ရာ ဆေးတက္ကသိုလ်အနေနဲ့ ရောဂါရှာဖွေရေးနဲ့ သင်ကြားမှု အထောက်အကူပြု သင်ကြားရေးဌာနများ၊ အကြီးစားမွမ်းမံပြင်ဆင်ခြင်းနဲ့ ကျောင်းသားကျောင်းသူ အိပ်ဆောင် အကြီးစားမွမ်းမံခြင်းများ အပါအဝင် စာသင်ခန်းများမှာ Network Point များတပ်ဆင်ခြင်းနဲ့ Website အဆင့်မြှင့်တင်ခြင်း စသည်တို့အတွက် ကျပ် ၁.၀၃၆ ဘီလီယံ သုံးစွဲသွားရန် လျာထားပါကြောင်း တင်ပြအပ်ပါတယ်။ ကျေးလက်ဒေသ ဖွံ့ဖြိုးတိုးတက်ရေးဦးစီးဌာနအနေနဲ့ ကျေးလက်ဖွံ့ဖြိုးရေးစီမံကိန်းများကို ကမ္ဘာ့ဘဏ်၊ ဂျပန် ODA၊ အီတလီနဲ့ IFAD ချေးငွေတို့နဲ့ ဆောင်ရွက်လျက်ရှိတဲ့ မြို့ရေပေးရေးလုပ်ငန်းများ၊ လျှပ်စစ် ဓာတ်အားရရှိရေးလုပ်ငန်းနှင့် အရှေ့ပိုင်းပြည်နယ်များနှင့် အနောက်ပိုင်းဒေသများ စိုက်ပျိုးဖွံ့ဖြိုးတိုးတက်ရေး စီမံကိန်းလုပ်ငန်းများ၊ ကျေးလက်ရေပေးရေး၊ မီးလင်းရေးနဲ့ ကျေးလက်ကုန်ထုတ်လမ်းသွယ်များနဲ့ ကျေးလက် အိမ်ရာတည်ဆောက်ခြင်း လုပ်ငန်းများအပါအဝင် လူထုဗဟိုပြုစီမံကိန်းများ အကောင်အထည်ဖော် ဆောင်ရွက်ဖို့အတွက် ကျပ်ဘီလီယံ ၂၆၃.၀၄၁ လျာထားပါကြောင်း တင်ပြအပ်ပါတယ်။ နာယကကြီးခင်ဗျား။ သမဝါယမကဏ္ဍမှာ အကောင်အထည်ဖော်မယ့် စီမံကိန်းလုပ်ငန်းများနဲ့ စပ်လျဉ်းပြီး သင်ကြားအထောက်အကူပြု ဆိုင်ရာ ဘက်စုံသုံးခန်းမတည်ဆောက်ခြင်းလုပ်ငန်း အပါအဝင် စာကြည့်တိုက် လုပ်ငန်းများအတွက် ကျပ် ၄.၄၇၁ ဘီလီယံ သုံးစွဲရန်လျာထားပါကြောင်း တင်ပြအပ်ပါတယ်။ ထို့အတူ အသေးစားစက်မှုလုပ်ငန်းဦးစီးဌာနအနေနဲ့ ရုံးအဆောက်အအုံများ ဆောက်လုပ်ခြင်းနဲ့ ဆောင်ဒါး ရက်ကန်းနဲ့ သက်မွေးပညာ သိပ္ပံဝင်းအတွင်း ဝင်ထွက်လမ်း၊ သစ်ပေါင်းဖို၊ ထို့အတူ မဲခေါင်လန်ချန်း အထောက်အပံ့နဲ့ တန်ဖိုးမြင့်ဈေးကွက် စားသောက်ကုန်ထုတ်လုပ်မှု နည်းပညာသင်တန်း စသည်တို့ အတွက် ကျပ် ၀.၉၉၂ ဘီလီယံ သုံးစွဲရန်လျာထားပါကြောင်း တင်ပြအပ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနအနေနဲ့ နိုင်ငံတော်ရဲ့ အခြေခံစိုက်ပျိုးမွေးမြူရေး ကဏ္ဍများအပေါ်မှာ အဓိက အခြေပြုထားတဲ့ ကျေးလက်ပြည်သူတွေရဲ့ လူမှုစီးပွားဘဝ ဖွံ့ဖြိုးတိုးတက်ဖို့ အကောင်အထည်ဖော်မယ့် စီမံကိန်းလုပ်ငန်းတွေကို ဆောင်ရွက်သွားတဲ့အခါမှာ ခွဲဝေရရှိမယ့် ဘဏ္ဍာငွေကြေးတွေကို အကျိုးရှိ ထိရောက်စွာ သုံးစွဲသွားဖို့အတွက် စီမံဆောင်ရွက်သွားမှာ ဖြစ်ပါတယ်။ ရငွေလျာထားချက်အပေါ်မှာ တာဝန်ရှိတဲ့ ဌာန၊ အဖွဲ့အစည်းများအနေနဲ့ လျာထားတဲ့အတိုင်းရရှိအောင် ကြိုးပမ်းဆောင်ရွက်သွားမှာဖြစ်ပါတယ်။ ပြည်ပအကူအညီရငွေ၊ ပြည်ပချေးငွေ ရငွေများအပေါ်မှာ ဘဏ္ဍာနှစ်အတွင်း အမှန်တကယ် ရရှိနိုင်မယ့် ပမာဏကိုသာ ခန့်မှန်းရေးဆွဲထားခြင်း ဖြစ်တဲ့အတွက်ကြောင့် ပြည်ပအကူအညီ အထောက် အပံ့များ၊ ချေးငွေများကို ညီ ထုတ်ယူသုံးစွဲသွားနိုင်အောင် ဆောင်ရွက်သွားမှာ ဖြစ်ပါတယ်။ အထူးသဖြင့် ပြည်ပချေးငွေများဟာ ပြန်လည်ပေးဆပ်ရမှာ ဖြစ်တဲ့အလျောက် အလေအလွင့်မရှိစေဘဲ အကျိုးရှိထိရောက်အောင် ဘဏ္ဍာရေးလုပ်ထုံးလုပ်နည်းနဲ့ သက်ဆိုင်ရာ ပြည်ပအဖွဲ့အစည်းများရဲ့ သတ်မှတ် ချက်၊ လုပ်ထုံးလုပ်နည်းများနဲ့အညီ စီမံကြီးကြပ် ဆောင်ရွက်သွားမည်ဖြစ်ပါကြောင်းနဲ့ ပြည်ထောင်စု လွှတ်တော်မှ စိစစ်သုံးသပ်အတည်ပြုပေးနိုင်ပါရန် တင်ပြရင်း နိဂုံးချုပ်အပ်ပါတယ်။ အားလုံးကို ကျေးဇူး တင်ပါတယ်။</speech>
<speech type="speaker">ဟိုတယ်နှင့် ခရီးသွားလာရေးဝန်ကြီးဌာနကိုယ်စား စီမံကိန်းနှင့် ဘဏ္ဍာရေး ဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယကကြီး၊ အမျိုးသားလွှတ်တော် ဥက္ကဋ္ဌကြီး၊ လွှတ်တော်ကိုယ်စားလှယ် တော်များ၊ ဖိတ်ကြားထားသော ပြည်ထောင်စုအဆင့်အဖွဲ့ အစည်းဝင်များ၊ ဧည့်သည်တော်များအားလုံးပဲ မင်္ဂလာပါ။ ၂၀၁၉-၂၀၂၀ ဘဏ္ဍာရေးနှစ် ပြည်ထောင်စုရဲ့ အမျိုးသားစီမံကိန်းဥပဒေကြမ်းပါ စီမံကိန်း လုပ်ငန်းများနဲ့ ၂၀၁၉-၂၀၂၀ ဘဏ္ဍာရေးနှစ် ပြည်ထောင်စုရဲ့ ဘဏ္ဍာငွေအရအသုံးဆိုင်ရာဥပဒေကြမ်းပါ ရငွေသုံးငွေ လျာထားချက်များနဲ့ စပ်လျဉ်းပြီး ဟိုတယ်နှင့်ခရီးသွားလာရေးဝန်ကြီးဌာနရဲ့ ရငွေသုံးငွေ လျာထားချက်များအပေါ်မှာ ဟိုတယ်နှင့် ခရီးသွားလာရေးဝန်ကြီးဌာနကိုယ်စား ကျွန်တော် စီမံကိန်းနှင့် ဘဏ္ဍာရေးဝန်ကြီးဌာန ဒုတိယဝန်ကြီး ဦးမောင်မောင်ဝင်းက ရှင်းလင်းတင်ပြခွင့်ပြုပါရန် တင်ပြအပ် ပါတယ်။ ပထမဦးစွာ ရငွေလျာထားချက်များကို တင်ပြပါမယ်။ ဟိုတယ်နှင့် ခရီးသွားလာရေး ဝန်ကြီးဌာနဟာ ၂၀၁၉-၂၀၂၀ ခု၊ ဘဏ္ဍာရေးနှစ်အတွက် သာမန်ရငွေ ကျပ် ၂၉,၈၅၀.၅၉ရ သန်းနဲ့ ငွေလုံးငွေရင်းရငွေ ကျပ် ၉၁.၅ သန်းစုစုပေါင်း ရငွေလျာထားချက် ကျပ် ၂၉,၉၄၂.၀၉ရ သန်းလျာထားပါတယ်။ ဒီရငွေလျာထားချက် ထဲမှာ ပြည်ပအကူအညီရငွေ ကျပ် ၆၆၉၀.၅၁၉ သန်း အပါအဝင်ဖြစ်ကြောင်း တင်ပြအပ်ပါတယ်။ ဟိုတယ်နှင့် ခရီးသွားလာရေးဝန်ကြီးဌာနရဲ့ သာမန်ရငွေများသည် အခွန်အကောက်ရငွေနဲ့ အခြားရငွေများ ဖြစ်ပါတယ်။ အခွန်အကောက်ရငွေထဲကတော့ ဝန်ကြီးဌာနကခွင့်ပြုတဲ့ လိုင်စင် ၄ မျိုးအတွက် လိုင်စင်ကြေးရငွေများ ဖြစ်ပါတယ်။ အခြားရငွေများအနေဖြင့် နိုင်ငံခြားရင်းနှီးမြှုပ်နှံမှု၊ ဟိုတယ်များအတွက် မြေငှားရမ်းခရငွေ၊ ဌာနပိုင် ဟိုတယ်များ၊ အဆောက်အဦများ၊ အခန်းများအတွက် ငှားရမ်းခရငွေနှင့် အခြားရငွေများ ပါဝင် ပါတယ်။ သာမန်ရငွေမှာ (ADB) အာရှဖွံ့ဖြိုးရေးဘဏ်မှ ပြည်ပအကူအညီရငွေ ကျပ် ၂၇၇.၅၅၀ သန်းနှင့် Lux Dev မှ ပြည်ပအကူအညီရငွေ ကျပ် ၆,၃၂၁.၄၆၉ သန်း၊ စုစုပေါင်း ကျပ် ၆,၅၉၉.၀၁၉ သန်း ပါဝင်ပါတယ်။ ငွေလုံး ငွေရင်းရငွေတွင် အာရှဖွံ့ဖြိုးရေးဘဏ်(ADB) ၏ ဆောက်လုပ်ရေးလုပ်ငန်းအတွက် ပြည်ပအကူအညီရငွေ ကျပ် ၉၁,၅၀၀ သန်း ပါဝင်ပါတယ်။ သာမန်အသုံးစရိတ် လျာထားချက်များနှင့် ပတ်သက်၍ ဟိုတယ်နှင့်ခရီးသွားလာရေးဝန်ကြီး ဌာနရဲ့ ၂၀၁၉-၂၀၂၀ ခု၊ ဘဏ္ဍာရေးနှစ်မှာ သာမန်သုံးငွေ ကျပ် ၅,၉၃၉.၃၁၃ သန်းနဲ့ ပြည်ပအကူအညီ ရငွေ ကျပ် ၆,၅၉၉.၀၁၉ သန်း၊ သာမန်သုံးငွေစုစုပေါင်း ကျပ် ၁၂,၅၃၈.၃၃၂ သန်း ဖြစ်ကြောင်း တင်ပြအပ် ပါတယ်။ သာမန်သုံးငွေမှာ ခရီးသွားလုပ်ငန်းမြှင့်တင်ရေးနှင့် ဖွံ့ဖြိုးတိုးတက်ရေးဆိုင်ရာအသုံးစရိတ်များ အတွက်ကို ၃၄၉.၂ သန်းနဲ့ အရေးပေါ်ရန်ပုံငွေအတွက် ကျပ်သန်း ၁၀၀ တို့ကိုလည်း ထည့်သွင်းလျာထား ပါကြောင်း တင်ပြအပ်ပါတယ်။ ငွေလုံးငွေရင်း အသုံးစရိတ်များနှင့် ပတ်သက်၍ ၂၀၁၉-၂၀၂၀ ခု ဘဏ္ဍာရေးနှစ်အတွက် ငွေလုံး ငွေရင်းအသုံးစရိတ် လျာထားချက်မှာ ပြည်ပအကူအညီရငွေများမပါ ကျပ် ၂၁၃.၇၈၆ သန်း ဖြစ်ပါတယ်။ ဒီအသုံးစရိတ်တွေထဲမှာ ရှမ်းပြည်နယ် အရှေ့ပိုင်းတာချီလိတ် ရုံးခွဲအဆောက်အဦ (၃၀' x ၇၀' x ၁၂') (၁)ထပ် RC အဆောက်အဦ၊ ရေ/မီး အပါအဝင် ဆောက်လုပ်ရန်အတွက် ၈၁.၈၇၄ သန်း၊ မြဝတီရုံးခွဲတွင် ၄ လက်မ အကောင်းကင်အကက် ကပ် ၁၀၀၀ သ စစ်ကင်ပဝါမိ၊ မတင် ခံစည်းရိုးကာရံခြင်း အတွက် ၈.၄၂၅ သန်း စုစုပေါင်း ဆောက်လုပ်ရေးလုပ်ငန်းအတွက် ကျပ် ၉၃.၅၉၉ သန်း တောင်းခံထားခြင်း ဖြစ်ပါတယ်။ ရုံးသုံးစက်ကိရိယာနှင့် မော်တော်ယာဉ်(၁၂)စီး အကြီးစား ပြင်ဆင်ရန် အတွက် ကျပ် ၈၁,၃၈၈ သန်းနဲ့ ပရိဘောဂများ ဝယ်ယူနိုင်ရန် ၃၈.၈ သန်း လျာထားပါတယ်။ အာရှဖွံ့ဖြိုးရေးဘဏ် (ADB) ရဲ့ ပြည်ပအကူအညီရငွေနဲ့ မော်လမြိုင်မြို့မှာ လက်မှုပစ္စည်း ဈေးဆောက်လုပ်ရန်နဲ့ စားသောက်ကုန်ထုတ်လုပ်ရေးစင်တာ ဆောက်လုပ်ရန်အတွက် အမေရိကန်ဒေါ်လာ ၆၀,၀၀၀ နဲ့ညီမျှတဲ့ ကျပ် ၉၁.၅ သန်းကို လျာထားပါတယ်။ စုစုပေါင်း အဆိုပါပြည်ပအကူအညီအပါအဝင် ငွေလုံးငွေရင်းအသုံးစရိတ်ကျပ် ၃၀၅.၂၈၆ သန်း လျာထားပါကြောင်း တင်ပြအပ်ပါတယ်။ ရငွေလျာထားချက်နဲ့ သုံးငွေလျာထားချက်များမှာ နိုင်ငံခြားရငွေနဲ့ သုံးငွေများကို တစ်ဒေါ်လာလျှင် ကျပ် ၁,၅၂၅ နှုန်းနဲ့ ထည့်သွင်း တွက်ချက်ထားပါတယ်။ နိုင်ငံခြားရငွေ အမေရိကန်ဒေါ်လာ ၁၀.၇၀၆ သန်း လျာထားပြီးတော့ နိုင်ငံခြား သုံးငွေ အမေရိကန်ဒေါ်လာ ၀.၃၈ရ သန်း လျာထားသဖြင့် ငွေသားပိုရငွေမှာ အမေရိကန်ဒေါ်လာ ၁၀.၃၁၉ သန်း ဖြစ်ကြောင်း တင်ပြအပ်ပါတယ်။ လေးစားအပ်ပါသော နာယကကြီးနဲ့ လွှတ်တော်ကိုယ်စားလှယ်ကြီးများခင်ဗျာ။ ဟိုတယ်နှင့် ခရီး သွားလာရေးဝန်ကြီးဌာန၏ ၂၀၁၉-၂၀၂၀ ခု၊ ဘဏ္ဍာရေးနှစ်အတွက် စုစုပေါင်းရငွေလျာထားချက် ၂၉,၉၄၂.၀၉ရ သန်းနှင့် စုစုပေါင်း သုံးငွေ လျာထားချက် ကျပ် ၁၂,၈၄၃.၆၁၈ သန်း သုံးငွေထက် ပိုသောရငွေမှာ ကျပ် ၁၇,၀၉၈.၄၇၉ သန်းတို့ကို အတည်ပြုပေးနိုင်ပါရန် လေးစားစွာတင်ပြအပ်ပါတယ်။ ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ကျန်ရှိတဲ့ ပြည်ထောင်စုအဆင့်ဌာန၊ အဖွဲ့အစည်းများရဲ့ ရှင်းလင်းတင်ပြခြင်း အစီအစဉ်ကို ၂၂-၇-၂၀၁၉ ရက်(တနင်္င်္လာနေ့)မှာ ဆက်လက် ဆောင်ရွက်သွားမှာဖြစ်ကြောင်း အသိပေးကြေညာပါတယ်။</speech>
</motion>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး ဒုတိယနေ့ ရပ်နားကြောင်းနှင့် တတိယနေ့ ကျင်းပမည့် နေ့ရက်နှင့် ကြေညာခြင်း</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ (၁၃)ကြိမ် မြောက် ပုံမှန်အစည်းအဝေး ဒုတိယနေ့ကို ရပ်နားပါမယ်။ အစည်းအဝေး တတိယနေ့ကို ၂၀၁၉ ခုနှစ်၊ ဇူလိုင်လ ၂၂ ရက်(တနင်္လာနေ့) နံနက် ၁၀ နာရီ ကျင်းပပြုလုပ်မည်ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">ပြည်ထောင်စုလွှတ်တော် ကိုယ်စားလှယ်များအားလုံး ထွက်ခွာနိုင် ကြပါပြီ ခင်ဗျား။ ဒုတိယအကြိမ် ပြည်ထောင်စုလွှတ်တော် (၁၃)ကြိမ်မြောက် ပုံမှန်အစည်းအဝေး ဒုတိယနေ့ အစည်းအဝေးကို မွန်းလွဲ ၁၂:၃၀ နာရီတွင် ရပ်နားပါသည်။</speech>
</postface>
</transcript>
</doc>
