<doc>
<docinfo>
<docno>02-07-15.xml</docno>
<pdf>02-07-15.pdf</pdf>
<term value="02">ဒုတိယအကြိမ်</term>
<session value="07" />
<sittingday value="15" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး (၁၅)ရက်မြောက်နေ့မှတ်တမ်း</title>
<date>၁၃၇၉ ခုနှစ်၊ တပေါင်းလပြည့်ကျော် ၁၄ ရက် (၂၀၁၈ ခုနှစ်၊ မတ်လ ၁၅ ရက်)(ကြာသပတေးနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် သတ္တမပုံမှန်အစည်းအဝေး (၁၅)ရက်မြောက်နေ့ကို နံနက် ၁၀:ဝဝ နာရီင်ကျင်းပ ပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေးရဲ့ (၁၅)ရက်မြောက်နေ့ အစီအစဉ် စတင်ပါတော့မယ်။ ယနေ့အစည်းအဝေးကို မဲဆန္ဒရှင်ပြည်သူ ၉၃ ဦး လာရောက်လေ့လာလျက်ရှိကြောင်း တင်ပြအပ်ပါတယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါ။</speech>
<speech type="mc">အားလုံး ထိုင်နိုင်ကြပါပြီခင်ဗျား။ ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း ၊</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး (၁၅)ရက်မြောက်နေ့မှာ ပြည်ထောင်စု လွှတ်တော်ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စုလွှတ်တော် ကိုယ်စားလှယ်ဦးရေ စုစုပေါင်း ၆၅၆ ဦးရှိပြီး ဒီကနေ့ အစည်းအဝေးကို ၅၇၃ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၈၇,၃၅ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)တိအရ အစည်းအဝေးအထမြောက်ကြောင်း စတင်တင်းပတောင်း ကသာပါတယ်။</speech>
<title>ပြည်ထောင်စုလွှတ်တော် (၁၅)ရက်မြောက်နေ့ အစီအစဉ် ကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး (၁၅)ရက်မြောက်နေ့ အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေ ထားတဲ့အတိုင်း ဆက်လက်ဆောင်ရွက်ပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များ ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="935">ဒေါ်မြတ်သီတာထွန်း(အဖွဲ့ဝင်၊ ကိုယ်စားလှယ်များစိစစ်ရေးကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယကကြီးရှင်။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး (၁၅)ရက်မြောက်နေ့ ၁၅-၃-၂၀၁၈ ရက်နေ့မှာ အစည်းအဝေးသို့ တက်ရောက် နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ကိုယ်စား မွန်ပြည်နယ် မဲဆန္ဒနယ်အမှတ်(၅)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီဝင် ဖြစ်သူ ကျွန်မ ဒေါ်မြတ်သီတာထွန်းက ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက် နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များကတော့- ဦးလာမာလေး ဆော့လော်၊ - ဦးပါထန်း မတူပီ၊ - ဦးနေလင်းအောင် - ဦးမောင်မောင် ထီးချိုင့်၊ - ဦးမောင်မြင့် မင်းကင်း၊ - ဒေါ်ခင်စန်းလှိုင် - ဦးအောင်သန်း သဲကုန်း၊ - ဒေါက်တာခင်စိုးစိုးကြည် - ဦးအေးမင်းအောင်(ခ) ဦးမင်းမင်း - ဒေါက်တာလှမိုး အောင်မြေသာစံ၊ - ဦးကျော်မင်းလှိုင် ဥတ္တရသီရိ၊ - ဦးဖြိုးဇေယျာသော်(ခ) ဇေယျာသော် ဇမ္ဗူသီရိ၊ - ဦးမျိုးဇော်ဦး လယ်ဝေး၊ - ဦးစစ်နိုင် - ဒေါ်ဇင်မာအောင် - ဦးအောင်ကျော်ကျော်ဦး - ဦးစိုးသူရထွန်း - ဒေါ်စုစုလွင် - ဦးဝင်းမြင့်ဦး(ခ) ဦးနေမျိုး - ဦးစိုင်းအောင်ကျော် - ဦးလူတယ်ဟုန်(ခ) ဦးအောင်ရွှေ - ဦးခွန်မောင်သောင်း - ဦးလင်းဇော်ထွန်း - ဦးရန်လင်း - ဦးအေးဝင်း ဦးဝင်းဇော် - ဦးသိန်းလွင် - ဦးမင်းဆွေနိုင် - ဦးစိုးသိန်း - ဦးဘော်ရယ်စိုးဝေ - ဦးစိုင်းပန်ဖ - ဒေါ်ကျိန်ငိုက်မန် - ဦးမျိုးထပ်(ခ) ဆလိုင်းမျိုးထိုက် ဦးပူဂင်ကမ်းလျန် - ဦးမာန်လောမောင်း - ဦးမောင်မောင်လတ် - ဦးကိုကိုနိုင် - ဦးညီညီထွေး(ခ) ဦးကိုကိုလေး - ဒေါ်ရွှေရွှေစိန်လတ် - ဦးထွန်းထွန်းဦး - ဦးခင်မောင်လတ် - ဒေါ်ထုမေ ကွမ်းခြံကုန်း၊ သုံးခွ၊ ညောင်ရွှေ၊ ကျေးသီး၊ လောက်ကိုင်၊ ပင်လောင်း၊ မိုင်းဖြတ်၊ ကျိုက်လတ်၊ အင်္ဂပူ၊ ကချင်-၇၊ ကချင်-၁၀၊ ကချင်-၆၊ ကယား-၉၊ ကယား-၃။ ကယား-၁၂၊ ချင်း-၇၊ ချင်း-၁၂၊ ချင်း -၅၊ ချင်း-၈၊ စစ်ကိုင်း-၉၊ စစ်ကိုင်း-၈၊ စစ်ကိုင်း-၁၁၊ ပဲခူး-၃။ ရခိုင်-၃၊ ရခိုင်-၁၁၊ - ဦးကျော်ကျော် ရခိုင်-၁၂၊ - ဒေါက်တာမြတ်ဉာဏစိုး ရန်ကုန်-၃၊ - ဦးဇော်မင်းလတ်(ခ) ဦးကိုလတ် ရှမ်း-၁၊ - ဦးကျော်နီနိုင် ရှမ်း-၁၁၊ - ဦးစိုင်းဝမ်းလှိုင်းခမ်း - ဦးမိုင်းအုဏ်းခိုင် ရှမ်း-၁၀၊ - ဦးမန်းတိုးရွှေ ဧရာဝတီ-၉၊ - ဗိုလ်ချုပ်ဝင်းသိန်း တပ်မတော်၊ - ဗိုလ်မှူးချုပ်တင့်ဆွေ တပ်မတော် တို့ဖြစ်ပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၃၂ ဦးရှိပြီး ယနေ့ခွင့်ပန် ကြားသူ ၅၁ ဦး ဖြစ်တဲ့အတွက် စုစုပေါင်းခွင့်ပန်ကြားသူ ၈၃ ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါ ကြောင်းနှင့် ယနေ့ခွင့်ပန်ကြားတဲ့ ပြည်ထောင်စုလွှတ်တော်ကိုယ်စားလှယ် ၅၁ ဦးအား ခွင့်အဖြစ် သတ်မှတ် ခွင့်ပြုပေးနိုင်ပါရန် လေးစားစွာ တင်ပြအပ်ပါတယ်ရှင် ။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး (၁၅)ရက်မြောက်နေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅၆ ဦး၊ ယခင်က ခွင့်ပြုထားသူ ၃၂ ဦး၊ ယနေ့ခွင့်ပန်ကြား၍ ခွင့်ပြုထားသူ ၅၁ ဦး ဖြစ်တဲ့အတွက် ခွင့်ပြုထားသူ စုစုပေါင်း ၈၃ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Order">
<title>ပြည်ထောင်စုလွှတ်တော်ကိုယ်စားလှယ်များ၏ ဗီယက်နမ်နိုင်ငံသို့ လေ့လာရေး သွားရောက်ခဲ့သည့် ခရီးစဉ်ကို တင်ပြခြင်းနှင့် လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု လွှတ်တော် ဒုတိယနာယက၊ အမျိုးသားလွှတ်တော် ဒုတိယဥက္ကဋ္ဌ ဦးအေးသာအောင် ခေါင်းဆောင်ပြီး အဖွဲ့ဝင် များအဖြစ် ပြည်သူ့လွှတ်တော်ကိုယ်စားလှယ် ဦးသောင်းအေး ပျော်ဘွယ်မဲဆန္ဒနယ်နဲ့ ဒေါက်တာသက်သက်ခိုင် ဒဂုံမဲဆန္ဒနယ်တို့ပါဝင်တဲ့ မြန်မာ့လွှတ်တော်ကိုယ်စားလှယ်အဖွဲ့ဟာ ကမ္ဘာ့ဘဏ်နဲ့ အပြည်ပြည်ဆိုင်ရာငွေကြေး nöccsagos. :culę:80sle: Parliamentary Network on the World Bank International Monetary Fund (PN)ရဲ့ ဖိတ်ကြားချက်အရ ဗီယက်နမ်နိုင်ငံသို့ ၄-၃-၂၀၁၈ ရက်မှ ၉-၃-၂၀၁၈ ရက်ထိ လေ့လာရေးခရီး သွားရောက်ခဲ့ပါတယ်။ အဆိုပါပြည်ပခရီးစဉ်ကို လွှတ်တော်က မှတ်တမ်းတင်ကြောင်း</speech>
</section>
<section value="Motion">
<motion>
<title>နိုင်ငံတော်သမ္မတထံမှပေးပို့သော ဖော်ပြပါလုပ်ငန်းစီမံကိန်းများဆောင်ရွက်ရန်အတွက် ဂျပန်နိုင်ငံ အပြည်ပြည်ဆိုင်ရာပူးပေါင်းဆောင်ရွက်ရေးအေဂျင်စီထံမှ ဂျပန်ယန်း ၈၇.၀၉၁ ဘီလီယံချေးယူရန် ကိစ္စနှင့်စပ်လျဉ်း၍ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက လွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ဆောက်လုပ်ရေးဝန်ကြီးဌာနနဲ့ ပို့ဆောင်ရေးနှင့် ဆက်သွယ်ရေး ဝန်ကြီးဌာနတို့ရဲ့ လုပ်ငန်းစီမံကိန်းများအတွက် ဂျပန်နိုင်ငံ အပြည်ပြည်ဆိုင်ရာပူးပေါင်းဆောင်ရွက်ရေး အေဂျင်စီထံမှ ဂျပန်ယန်း ၈၇.၀၉၁ ဘီလီယံ ချေးယူရန်ကိစ္စနဲ့စပ်လျဉ်းပြီး ပြည်ထောင်စုလွှတ်တော်ရဲ့ အတည် ပြုချက်ရယူနိုင်ရန် နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၁၃-၃-၂၀၁၈ ရက်စွဲပါစာအမှတ်၊ ၃(၁)/၁/သမ္မတရုံးဖြင့် ပေးပို့ထားပါတယ်။ အဆိုပါ ပြည်ပချေးငွေများရယူရေးနဲ့စပ်လျဉ်းပြီး ဦးစွာ စိုက်ပျိုးရေး၊ မွေးမြူရေးနှင့် ဆည်မြောင်း ဝန်ကြီးဌာန ရှင်းလင်းတင်ပြဖို့ ဖြစ်ပါတယ်။</speech>
<speech><agency id="11">ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှပေးပို့တဲ့ ဂျပန်နိုင်ငံ အပြည်ပြည်ဆိုင်ရာ ပူးပေါင်းဆောင်ရွက်ရေးအေဂျင်စီထံမှ ဂျပန်ယန်း ၃၀.၄၆၉ ဘီလီယံ ချေးငွေရယူရန်ကိစ္စနှင့်စပ်လျဉ်းပြီး စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီး ဌာန၊ ဒုတိယဝန်ကြီး ကျွန်တော် ဦးလှကျော်မှ ရှင်းလင်းတင်ပြမှာ ဖြစ်ပါတယ်။ နာယကကြီးခင်ဗျား။ ဂျပန်နိုင်ငံ၏တရားဝင်ဖွံ့ဖြိုးမှုအကူအညီ (Official Development Assistance Loan-ODA)ą:66g, odm:08€:63018:0z posqip:69:oĉocop:0708697:Bonde: (Agriculture Income Improvement Project)ကို အကောင်အထည်ဖော် ဆောင်ရွက်သွားနိုင်ဖို့အတွက် ၂၀၁၆ ခုနှစ်၊ စက်တင်ဘာလမှစတင်ပြီး စီမံကိန်းဖြစ်မြောက်နိုင်စွမ်း အခြေအနေကို ဂျပန်နိုင်ငံဘက်နှင့်ပူးပေါင်းပြီး လိုအပ်တဲ့ အကြိုစိစစ်မှုလုပ်ငန်းများကို စီစဉ်ဆောင်ရွက်ခဲ့ပါတယ်။ အဆိုပါစီမံကိန်းဟာ စစ်ကိုင်းတိုင်းဒေသကြီးအတွင်း သဖန်းဆိပ်ဆည်ရေသောက်စနစ် ဧရိယာ ဧက(၅)သိန်းခန့်အပေါ်မှာ အမှီသဟဲပြုပြီး၊ လယ်ယာလုပ်ငန်းနဲ့ အသက်မွေးဝမ်းကျောင်းပြု လုပ်ကိုင်နေကြ သော မိသားစု၊ အိမ်ထောင်စု ရ သောင်းခန့်၊ လူဦးရေစုစုပေါင်း ၃ သိန်း ခန့်တို့ရဲ့ လူမှုစီးပွားရေးဘဝ မြင့်မားတိုးတက်ရေးကို ဆောင်ကြဉ်းပေးနိုင်ဖို့ ရည်ရွယ်ထားတဲ့ စီမံကိန်းဖြစ်ပါတယ်။ စီမံကိန်းစတင်တဲ့ ကာလကနေပြီးတော့ ၆ နှစ်အတွင်း အကောင်အထည်ဖော်ဆောင်ရွက်သွားရန်ဖြစ်ကြောင်း တင်ပြအပ် ပါတယ်။ စီမံကိန်းအကောင်အထည်ဖော် ဆောင်ရွက်နိုင်ရေးအတွက် သက်ဆိုင်ရာ စစ်ကိုင်းတိုင်းဒေသကြီး အစိုးရအဖွဲ့နှင့် တွေ့ဆုံဆွေးနွေးညှိနှိုင်းမှုများ ပြုလုပ်ခဲ့ပြီးဖြစ်သည့်အလျောက် တိုင်းဒေသကြီးအစိုးရအဖွဲ့ မှလည်းပဲ သဘောတူညီမှုရရှိပြီး ဖြစ်ပါတယ်။ နာယကကြီးခင်ဗျား။ ဂျပန်နိုင်ငံရဲ့ တရားဝင်ဖွံ့ဖြိုးမှုအကူအညီ (ODA)နဲ့ ဆောင်ရွက်မယ့် တင်ပြပါ စီမံကိန်းရဲ့ ချေးငွေပမာဏဟာ ဂျပန်ယန်း ၃၀.၄၆၉ ဘီလီယံ (အမေရိကန်ဒေါ်လာအားဖြင့် သန်း ၂၇၀ ခန့်) ထက်မပိုတဲ့ ချေးငွေဖြစ်ပါတယ်။ အတိုးနှုန်းအနေနှင့် သက်သာတဲ့အတိုးနှုန်းဖြစ်တဲ့အလျောက် တစ်နှစ်လျှင် ၀.၀၁ ရာခိုင်နှုန်းဖြစ်ပါတယ်။ ပြန်လည်ပေးဆပ်ရမယ့်ကာလဟာ ဆိုင်းငံ့ကာလ ၁၀ နှစ် အပါအဝင် စုစုပေါင်း နှစ်ပေါင်း ၄၀ ဖြစ်ပါတယ်။ ချေးငွေများကို တစ်နှစ်လျှင် (၂)ကြိမ် (ဇွန်လနှင့် ဒီဇင်ဘာလ)များမှာ အရစ်ကျ ပေးဆပ်ရမှာဖြစ်ပြီး စုစုပေါင်း အကြိမ်(၈၀) ပြန်လည်ပေးဆပ်ရမှာဖြစ်ပါတယ်။ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနအနေနဲ့ နိုင်ငံတော်ရဲ့ ဘတ်ဂျက်ဖြင့် အရစ်ကျတောင်းခံ ပေးချေသွားရမှာ ဖြစ်ပါတယ်။ အဆိုပါစီမံကိန်းဟာ အဓိကအားဖြင့် ဘက်စုံဆည်ရေစီမံခန့်ခွဲမှုမြှင့်တင်ခြင်း၊ ဆည်ရေသောက်စနစ် ပြန်လည်ပြုပြင်ခြင်းလုပ်ငန်းအတွက် အဆင့်မြင့်ပစ္စည်းနဲ့ ကိရိယာများပံ့ပိုးပေးခြင်း၊ အဆင့်မြင့်လယ်ယာမြေ ဖော်ထုတ်ခြင်း၊ ဒေသအတွင်း ကျေးလက်လမ်းတံတားများ အကောင်အထည်ဖော်ခြင်း၊ စက်မှုလယ်ယာ စခန်းများမှာ ပြင်ဆင်ရေးအလုပ်ရုံများ တည်ဆောက်ခြင်းနှင့် စက်မှုလယ်ယာကူးပြောင်းရေးလုပ်ငန်းစဉ် အတွက် လယ်ယာသုံးစက်ကိရိယာများ စမ်းသပ်စစ်ဆေးရေးဌာန တည်ထောင်ခြင်းလုပ်ငန်းများနဲ့အတူ စိုက်ပျိုးရေးဖွံ့ဖြိုးတိုးတက်မှုနှင့် တိုးချဲ့ပညာပေးရေးလုပ်ငန်းအတွက် စွမ်းဆောင်ရည်မြှင့်တင်ခြင်း လုပ်ငန်းစဉ် တွေကို အကောင်အထည်ဖော် ဆောင်ရွက်သွားမှာ ဖြစ်ပါတယ်။ ချေးငွေရယူရေးအတွက် ဂျပန်ဘက်ကို တရားဝင်အဆိုပြုစာ Official Loan Request ပေးပို့မှုကို ပြည်ထောင်စုအစိုးရအဖွဲ့ စီးပွားရေးရာကော်မတီရဲ့ (၁၁/၂၀၁၇)ကြိမ်မြောက် အစည်းအဝေးသို့ တင်ပြမှုအရ မူအားဖြင့် သဘောတူခွင့်ပြုချက်ရရှိမှုနဲ့အညီ ဖွံ့ဖြိုးမှုအကူအညီများ ညှိနှိုင်းရေးအဖွဲ့ (DACU)သို့ ဆက်လက် တင်ပြခွင့်ပြုချက် ရရှိခဲ့ပြီးဖြစ်ပါတယ်။ နာယကကြီးခင်ဗျား။ ဂျပန်နိုင်ငံ အပြည်ပြည်ဆိုင်ရာပူးပေါင်းဆောင်ရွက်ရေးအေဂျင်စီ (JICA)နဲ့ စီမံကိန်းကျွမ်းကျင်မှု အတိုင်ပင်ခံအဖွဲ့အစည်းဖြစ်တဲ့ ဂျပန်နိုင်ငံ(Sanyu Consultant Agency)တို့နဲ့ မိမိတို့ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနတို့မှ ပညာရှင်တွေပူးပေါင်းပြီး EIA, SIA အပါအဝင် စီမံကိန်းဖြစ်မြောက်နိုင်စွမ်း ရှိ မရှိကိုလည်း စီမံဆောင်ရွက်ခဲ့မှုရှိပြီး ဖြစ်ပါတယ်။ သဖန်းဆိပ်ဆည်ရေသောက် စနစ်ပြုပြင်မွမ်းမံခြင်းနဲ့ အဆင့်မြှင့်တင်ခြင်းအားဖြင့် ငွေကြေးပြန်လည်ရရှိမှုနှုန်း (အရင်းအနှီးရဲ့ အကျိုးအမြတ် ပြန်ပေါ်နှုန်း၊ Internal Rate of Return-IRR)အနေနဲ့ ၂၄.၉ ရာခိုင်နှုန်းရရှိမှာ ဖြစ်ပါတယ်။ အဆင့်မြင့် လယ်ယာမြေဧက ၁၀,၀၀၀ ဖော်ဆောင်မှာဖြစ်တဲ့အတွက် စီမံကိန်းဒေသမှာရှိတဲ့ တောင်သူတွေ တစ်နှစ်ကို သုံးသီးစားစိုက်ပျိုးနိုင်မှာဖြစ်ပြီး ငွေကြေးပြန်လည်ရရှိမှုနှုန်း(IRR)ဟာ ၁၂.၃ ရာခိုင်နှုန်း ဖြစ်ပါတယ်။ ကျေးလက် လမ်းတံတားများ အဆင့်မြှင့်တင်ဆောင်ရွက်ခြင်းနဲ့ စိုက်ပျိုးရေးထွက်ကုန်တွေကို လွယ်ကူလျင်မြန်စွာ ဖြန့်ချိနိုင်မှုအရ ငွေကြေးပြန်လည်ရရှိမှုနှုန်းဟာ ၁၈.၄ ရာခိုင်နှုန်းအထိ ရရှိမည်ဖြစ်ပါတယ်။ စီမံကိန်းတစ်ခုလုံးရဲ့ ငွေကြေးပြန်လည်ရရှိမှုနှုန်း (IRR)ဟာ ၁၈.၆ ရာခိုင်နှုန်းအထိ ရရှိလာနိုင်ရေး စိစစ်မျှော်မှန်းထားပါကြောင်း တင်ပြအပ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ တင်ပြပါ စီမံကိန်းကို JICA မှ ချေးငွေရယူအကောင်အထည်ဖော် ဆောင်ရွက်သွားနိုင်ရေးအတွက် ၂၀၁၈ ခုနှစ်၊ ဖေဖော်ဝါရီလ ၈ ရက်နေ့မှာ ကျင်းပပြုလုပ်သော ပြည်ထောင်စုအစိုးရအဖွဲ့ အစည်းအဝေးမှ သဘောတူခွင့်ပြုချက်ရရှိခဲ့ပြီး ဖြစ်ပါတယ်။ သို့ဖြစ်ပါ၍ ဂျပန်နိုင်ငံ၏ တရားဝင်ဖွံ့ဖြိုးမှုအကူအညီ(ODA)ချေးငွေ ဂျပန်ယန်း ၃၀.၄၆၉ ဘီလီယံ ရယူပြီး စစ်ကိုင်းတိုင်းဒေသကြီးအတွင်းမှာရှိတဲ့ သဖန်းဆိပ်ရေလှောင်တမံ ဆည်ရေသောက်စနစ် ဧရိယာ အတွင်း စိုက်ပျိုးရေးဝင်ငွေ တိုးတက်ရေးစီမံကိန်းကို အကောင်အထည်ဖော် ဆောင်ရွက်နိုင်ရေးအတွက် ချေးငွေရယူနိုင်ရေးအပေါ် ပြည်ထောင်စုလွှတ်တော်မှ အတည်ပြုခွင့်ပြုပေးနိုင်ပါရန် နာယကကြီးမှတစ်ဆင့် လေးစားစွာ တင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး ဆောက်လုပ်ရေးဝန်ကြီးဌာန ရှင်းလင်းတင်ပြဖို့ ဖြစ်ပါတယ်။</speech>
<speech><agency id="14">ဦးကျော်လင်း (ဒုတိယဝန်ကြီး၊ ဆောက်လုပ်ရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်သူ့လွှတ်တော်ဥက္ကဋ္ဌကြီးနှင့်တကွ ပြည်ထောင်စုလွှတ်တော် ကိုယ်စားလှယ်များ၊ ဖိတ်ကြားထားသောဧည့်သည်တော်များအားလုံး မင်္ဂလာအပေါင်းနှင့် ပြည့်စုံကြပါစေလို့ ဆုမွန်ကောင်းတောင်းရင်း နှုတ်ခွန်းဆက်သအပ်ပါတယ်။ ကျွန်တော်ကတော့ ဆောက်လုပ်ရေးဝန်ကြီးဌာန၊ ဒုတိယဝန်ကြီး ဦးကျော်လင်း ဖြစ်ပါတယ်။ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ဆောက်လုပ်ရေးဝန်ကြီးဌာန၊ ပို့ဆောင်ရေး နှင့်ဆက်သွယ်ရေးဝန်ကြီးဌာနတို့အတွက် ဂျပန်နိုင်ငံ အပြည်ပြည်ဆိုင်ရာပူးပေါင်းဆောင်ရွက်ရေးအေဂျင်စီ (Japan International Coorporation Agency - JICA)OQ ODA Loan Baloo qo$ws: 07.063 ဘီလီယံ ချေးယူရန်ကိစ္စနှင့်ပတ်သက်၍ ဆောက်လုပ်ရေးဝန်ကြီးဌာနမှ ပါဝင်ဆောင်ရွက်မည့် “ စိုက်ပျိုးရေး Yc:qp: oĉocor:n69: Bonde: (goš) (Agriculture Income Improvement Project-Shwe Bo) လုပ်ငန်းစီမံကိန်း”နဲ့ စပ်လျဉ်း၍ ရှင်းလင်းတင်ပြသွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ Power Point ဖြင့် ရှင်းလင်းခွင့်ပြုပါရန် တင်ပြအပ် ပါတယ်။ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနမှ Focal Ministry အဖြစ် ဆောင်ရွက်ပြီး စိုက်ပျိုးရေးလုပ်ငန်းများ ဝင်ငွေတိုးရရှိရေးစီမံကိန်းကို ဂျပန်နိုင်ငံ ODA Loan ချေးငွေဖြင့် ဆောင်ရွက် သွားမှာဖြစ်ပါတယ်။ အဆိုပါစိုက်ပျိုးရေးထွက်ကုန်များနှင့် ဆက်စပ်နေသော ကျေးလက်လမ်းများကို ယခု ချေးယူမည့်ငွေဖြင့် အဆင့်မြှင့်တင် ဆောင်ရွက်သွားမှာဖြစ်ပါတယ်။ ဆောင်ရွက်မည့်လမ်းများကတော့ ကတ္တရာလမ်းစုစုပေါင်း ၅၁.၉၈ ကီလိုမီတာ၊ ကျောက်လမ်းစုစုပေါင်း ၆၀၇.၃၂ ကီလိုမီတာတို့ဖြစ်ပြီး အဆိုပါ လမ်းများပေါ်ရှိ တံတားစုစုပေါင်း ၄၂ စင်းကိုလည်း တည်ဆောက်သွားမှာ ဖြစ်ပါတယ်။ စီမံကိန်းအကောင် အထည်ဖော်ဆောင်ရွက်သွားမယ့်ကာလကတော့ ၂၀၁၈-၂၀၁၉ ဘဏ္ဍာရေးနှစ်မှ ၂၀၂၂-၂၀၂၃ ဘဏ္ဍာရေးနှစ် အထိ စုစုပေါင်း ၅ နှစ်ဖြစ်ပြီးတော့ JICA ODA Loan ဂျပန်ယန်း ၈၇.၀၉၁ သန်းအနက်မှ ဂျပန်ယန်း ၄.၈၃၄ ဘီလီယံဖြင့် လမ်း၊ တံတား အဆင့်မြှင့်တင်ခြင်းလုပ်ငန်းများ ဆောင်ရွက်သွားမှာ ဖြစ်ပါတယ်။ ချေးငွေ ချေးယူရတဲ့ ရည်ရွယ်ချက်ကတော့ ကျေးလက်ဒေသများတွင် စိုက်ပျိုးရေးလုပ်ငန်းများ၊ ဆည်မြောင်းလုပ်ငန်း များ တိုးမြှင့်လုပ်ကိုင်၍ အဆိုပါစီမံကိန်းများမှ ဖြစ်ပေါ်လာမည့် လယ်ယာမြေများမှတစ်ဆင့် ဈေးကွက်သို့ သွားလာဆက်သွယ်နိုင်သည့်လမ်းများ ဖွံ့ဖြိုးတိုးတက်စေရေးနှင့် ဆိပ်ခံတံတားများ ဖွံ့ဖြိုးတိုးတက်စေရေးမှ တစ်ဆင့် ကျေးလက်နေပြည်သူများ၏ ဆင်းရဲနွမ်းပါးမှုလျှော့ချရေးနှင့် လူနေမှုဘဝ အဆင့်မြင့်မားလာစေရေး တို့ကိုရည်ရွယ်ပြီး ဒီစီမံကိန်းကို ဆောင်ရွက်ရခြင်းဖြစ်ပါတယ်။ လေးစားအပ်ပါသော နာယကကြီးခင်ဗျား။ ဆောက်လုပ်ရေးဝန်ကြီးဌာနမှ ပါဝင်ဆောင်ရွက်သွားမည့် ဆောင်ရွက်မည့် စီမံကိန်းလုပ်ငန်းများအတွင်းရှိ လမ်း/တံတားပိုင်းဆိုင်ရာ Portion များကို ပါဝင်ဆောင်ရွက် သွားမှာဖြစ်ပါတယ်။ စီမံကိန်းအတွင်း ဆောင်ရွက်သွားမည့် ကတ္တရာလမ်းအဆင့်၊ ကျောက်လမ်းအဆင့် ဖြတ်ပိုင်းပုံများ နှင့် လမ်းစာရင်းများ တံတားဖြတ်ပိုင်းပုံနှင့် တံတားစာရင်းများကို Power Point ဖြင့် တင်ပြထားပြီးဖြစ်ပါတယ်။ ချေးငွေဖြင့်စီမံကိန်းများ လက်တွေ့အကောင်အထည်ဖော်ရာတွင် International Consultant များနှင့် တိုင်ပင်ညှိနှိုင်း၍ Open Tender စနစ်ဖြင့် ပုဂ္ဂလိကကုမ္ပဏီများမှ ဆက်လက် အကောင်အထည်ဖော်သွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျာ။ ကျေးလက်နေပြည်သူများ၏ လူနေမှုဘဝတိုးတက် ရေးအတွက် ကျေးလက်လမ်း တံတားများအားအဆင့်မြှင့်တင် ဆောင်ရွက်ရာတွင် အထောက်အကူ ဖြစ်စေမည့် ဆောက်လုပ်ရေးဝန်ကြီးဌာနမှ သုံးစွဲလိုသော ဂျပန်နိုင်ငံ JICA ODA Loan ဂျပန်ယန်း ၄.၈၃၄ ဘီလီယံအပါအဝင် စီမံကိန်းအတွက် ဆက်စပ်ဆောင်ရွက်သွားမည့် ဝန်ကြီးဌာန ၃ ခုမှ စုပေါင်းချေးယူ လိုသော ဂျပန်ယန်း ၈၇.၀၉၁ ဘီလီယံ ချေးငွေရယူရေးကိစ္စအား ပြည်ထောင်စုလွှတ်တော်မှ ခွင့်ပြုပေးနိုင်ပါရန် လေးစားစွာ ရှင်းလင်းတင်ပြအပ်ပါတယ်။ ကျေးဇူးတင်ပါတယ်။</speech>
<speech type="speaker">ပို့ဆောင်ရေးနှင့် ဆက်သွယ်ရေးဝန်ကြီးဌာန ရှင်းလင်းတင်ပြဖို့ ဖြစ်ပါတယ်။</speech>
<speech><agency id="31">ဦးသာဦး(ဒုတိယဝန်ကြီး၊ ပို့ဆောင်ရေးနှင့် ဆက်သွယ်ရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကိုယ်စားလှယ်များခင်ဗျာ။ နိုင်ငံတော်သမ္မတထံမှ ပေးပို့သော ပို့ဆောင်ရေးနှင့် ဆက်သွယ်ရေးဝန်ကြီးဌာန ရန်ကုန်-မန္တလေးရထားလမ်း အဆင့်မြှင့်တင်ရေး စီမံကိန်း(အဆင့်-၂) အပိုင်း(၁)အတွက် ဂျပန်နိုင်ငံ အပြည်ပြည်ဆိုင်ရာပူးပေါင်းဆောင်ရွက်ရေးအေဂျင်စီ (Japan International Coorporation Agency -JICA)ထံမှ ဂျပန်ယန်း ၅၆.၆၂၂ ဘီလီယံ ချေးယူရန် ကိစ္စနှင့်စပ်လျဉ်း၍ ပို့ဆောင်ရေးနှင့် ဆက်သွယ်ရေးဝန်ကြီးဌာန ဒုတိယဝန်ကြီး ကျွန်တော် ဦးသာဦးက ရှင်းလင်းတင်ပြမှာ ဖြစ်ပါတယ်။ ရန်ကုန်-မန္တလေးရထားလမ်း အဆင့်မြှင့်တင်ရေးစီမံကိန်းကို စီမံကိန်း(အဆင့်-၁) အဖြစ် ရန်ကုန်- တောင်ငူ လမ်းပိုင်း ၁၁၆ မိုင်ကိုလည်းကောင်း၊ စီမံကိန်း(အဆင့်-၂) အဖြစ် တောင်ငူ-မန္တလေးလမ်းပိုင်း ၂၂၀ မိုင်ကို လည်းကောင်း လျာထားသတ်မှတ်၍ ဆောင်ရွက်လျက်ရှိပါတယ်။ စီမံကိန်းရည်မှန်းချက်အနေနဲ့ကတော့ လက်ရှိယိုယွင်းလျက်ရှိတဲ့ ရထားလမ်းအခြေခံအဆောက်အအုံနဲ့ ဆက်စပ်ပစ္စည်းများကို ပြုပြင်မွမ်းမံခြင်း၊ ရထားခုတ်မောင်းမိုင်နှုန်း တစ်နာရီ ၆၄ ကီလိုမီတာ (မိုင် ၄၀) မှ ၁၀၀ ကီလိုမီတာ (၆၂ မိုင်)သို့ တိုးမြှင့်ခြင်း၊ ရထားလုံခြုံစိတ်ချစွာ သွားလာနိုင်ခြင်းနဲ့ ကန်ရေး တိုးတက်လာစေရန် ဆောင်ရွက်ခြင်းတို့ ဖြစ်ပါတယ်။ ယခုအကောင်အထည်ဖော် ဆောင်ရွက်မယ့် စီမံကိန်း(အဆင့် -၂) အပိုင်း(၁)ကို ပဲခူးတိုင်းဒေသကြီး၊ နေပြည်တော် ပြည်ထောင်စုနယ်မြေနဲ့ မန္တလေးတိုင်းဒေသကြီးတို့ရှိ တောင်ငူ-မန္တလေးရထားလမ်းပိုင်း တစ်လျှောက်တွင် အကောင်အထည်ဖော် ဆောင်ရွက်သွားမှာ ဖြစ်ပါတယ်။ စီမံကိန်းရဲ့ အချက်အလက် လေ့လာရေးအဖွဲ့ JICA Study Team အနေနဲ့ ဖြစ်မြောက်နိုင်စွမ်းလေ့လာမှုကို ၂၀၁ရ ခုနှစ်၊ မတ်လ ၁၃ ရက် နေ့ကစပြီးတော့ ၂၀၁၈ ခုနှစ်၊ ဖေဖော်ဝါရီလ ၁၅ ရက်နေ့အထိ ဆောင်ရွက်ခဲ့ပါတယ်။ အဲဒီနောက်မှာ စီမံကိန်းအသေးစိတ်ဒီဇိုင်းအတွက် Memorandum of Understanding -MoU ကို မြန်မာ့မီးရထားနဲ့ JICA တို့အကြား လက်မှတ်ရေးထိုးနိုင်ရေးကို အသေးစိတ်ညှိနှိုင်း ဆောင်ရွက်လျက်ရှိပါတယ်။ စီမံကိန်း၏ ပတ်ဝန်းကျင်နဲ့ လူမှုရေးအကျိုးသက်ရောက်မှု ဆန်းစစ်ချက်များ EIA, SIA ကို ၂၀၁၄ ခုနှစ်အတွင်း ရန်ကုန်-မန္တလေးရထားလမ်းတစ်လျှောက် ၃၈၆ မိုင်ခန့်ရှိ မြို့နယ် ၂၆ မြို့နယ်မှာ ဆောင်ရွက်ခဲ့ပြီးဖြစ်ပါတယ်။ ယခုစီမံကိန်း(အဆင့်-၂) တောင်ငူ-မန္တလေးလမ်းပိုင်းအတွက် ထပ်မံ၍ ပတ်ဝန်းကျင် နှင့် လူမှုရေးအကျိုးသက်ရောက်မှု ဆန်းစစ်ချက်များ EIA, SIA ကို ယခင်ပတ်ဝန်းကျင်ထိန်းသိမ်းရေးနဲ့ သစ်တောရေးရာဝန်ကြီးဌာန၊ ယခုသယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီးဌာနမှ ၂၉-၁၂-၂၀၁၅ ရက်နေ့တွင် ထုတ်ပြန်ထားရှိသော ပတ်ဝန်းကျင်ထိခိုက်မှု ဆန်းစစ်ခြင်းဆိုင်ရာ လုပ်ထုံးလုပ်နည်းများနှင့် အညီ JICA Study Team မှ ဆက်လက်ဆောင်ရွက်လျက်ရှိပါတယ်။ ယခုစီမံကိန်းအကောင်အထည်ဖော် ဆောင်ရွက်ပြီးပါက ရထားလမ်းကြောင်းတစ်လျှောက်ရှိ ပဲခူးတိုင်း ဒေသကြီး၊ နေပြည်တော် ပြည်ထောင်စုနယ်မြေနဲ့ မန္တလေးတိုင်းဒေသကြီးအတွင်း နေထိုင်သည့် ခရီးသွား ပြည်သူများနှင့် ကုန်စည်ပို့ဆောင်သူများအနေဖြင့် ပိုမိုအဆင်ပြေလာမည်ဖြစ်သည့်အပြင် မြန်မာ့မီးရထား အနေဖြင့်လည်း ဝင်ငွေနဲ့ စွမ်းဆောင်ရည် ပိုမိုတိုးတက်ရရှိလာမှာ ဖြစ်ပါတယ်။ ခေတ်မီရထားလုပ်ငန်း စနစ်များဖြင့် ရန်ကုန်-မန္တလေး အဓိကရထားလမ်းမကြီးနှင့် အချက်ပြစနစ်များကို အဆင့်မြှင့်တင်ခြင်းဖြစ်၍ စီမံကိန်းပြီးစီးပါက ခေတ်မီ DEMU-Diesel Electric Multiple Unit တွဲဆိုင်းသစ်များဖြင့် တစ်နာရီ ကီလိုမီတာ ၁၀၀ အထိ ပြေးဆွဲနိုင်မည်ဖြစ်၍ ပြေးဆွဲချိန် ရှစ်နာရီထက်မပိုစေဘဲ ပြေးဆွဲနိုင်မည် ဖြစ်တဲ့ အတွက် ရထားဖြင့်ခရီးသည်နဲ့ ကုန်စည်ပို့ဆောင်မှုကို ဘေးအန္တရာယ်ကင်းရှင်းစွာဖြင့် တိုးမြှင့်အကောင် အထည်ဖော်နိုင်မည်ဖြစ်ခြင်း စသည့်အကျိုးကျေးဇူးများရှိမှာ ဖြစ်ပါတယ်။ ရန်ကုန်-မန္တလေးရထားလမ်း အဆင့်မြှင့်တင်ရေးစီမံကိန်းအတွက် ချေးငွေရရှိမှုအနေနဲ့ စီမံကိန်း (အဆင့်-၁) အတွက် ချေးငွေအပိုင်း(၁) ဂျပန်ယန်း ၂၀ ဘီလီယံနဲ့ ချေးငွေအပိုင်း(၂) ဂျပန်ယန်း ၂၅ ဘီလီယံ တို့အတွက် ပြည်ထောင်စုလွှတ်တော်ရဲ့ ခွင့်ပြုချက်ဖြင့် ချေးငွေစာချုပ် ချုပ်ဆိုခဲ့ပြီး စီမံကိန်းအကောင် အထည်ဖော် ဆောင်ရွက်လျက်ရှိပါတယ်။ ယခုစီမံကိန်း(အဆင့်-၂)၏ စုစုပေါင်းကုန်ကျစရိတ် ဂျပန်ယန်း ၁၇၁.၅၅၆ ဘီလီယံ လျာထားသည့်အနက်မှ ၂၀၁၈ ခုနှစ်မှ ၂၀၂၀ ခုနှစ်အထိ ၃ နှစ်အတွင်း ဆောင်ရွက်မယ့် စီမံကိန်း(အဆင့်-၂) ရဲ့ အပိုင်း(၁)၏ လုပ်ငန်းကုန်ကျစရိတ် ဂျပန်ယန်း ၅၆.၆၂၂ ဘီလီယံကို ပထမအကြိမ် ချေးငွေအဖြစ် ရယူလိုခြင်းဖြစ်ပါတယ်။ အဆိုပါချေးငွေအား မြို့ပြအင်ဂျင်နီယာလုပ်ငန်းနဲ့ အချက်ပြ ဆက်သွယ်ရေးလုပ်ငန်း၊ စက်ခေါင်းနဲ့တွဲများ ဝယ်ယူခြင်းလုပ်ငန်း၊ ရထားသွားလာမှုထိန်းချုပ်ရေးစနစ် တပ်ဆင်ခြင်းလုပ်ငန်း၊ ကွန်ကရစ်ဇလီဖားနှင့် ဆက်စပ်ပစ္စည်းများ ဝယ်ယူတပ်ဆင်ခြင်းလုပ်ငန်း စသည် တို့အတွက် အသုံးပြုရန် လျာထားခြင်းဖြစ်ပါတယ်။ သို့ဖြစ်ပါ၍ ပို့ဆောင်ရေးနှင့် ဆက်သွယ်ရေးဝန်ကြီးဌာန ရန်ကုန်-မန္တလေးရထားလမ်း အဆင့် မြှင့်တင်ရေးစီမံကိန်း(အဆင့် -၂) အပိုင်း(၁)အတွက် ဂျပန်နိုင်ငံ အပြည်ပြည်ဆိုင်ရာ ပူးပေါင်းဆောင်ရွက်ရေး အေဂျင်စီထံမှ ဂျပန်ယန်း ၅၆.၆၂၂ ဘီလီယံ ချေးယူရန်အတွက် ပြည်ထောင်စုလွှတ်တော်မှ အတည်ပြု ပေးနိုင်ပါရန် လေးစားစွာ တင်ပြအပ်ပါတယ်ခင်ဗျာ။</speech>
<speech type="speaker">စီမံကိန်းနှင့် ဘဏ္ဍာရေးဝန်ကြီးဌာန ရှင်းလင်းတင်ပြဖို့ ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယက၊ ပြည်သူ့လွှတ်တော်ဥက္ကဋ္ဌနှင့် ဖိတ်ကြားထားသော ပြည်ထောင်စု အဆင့်ပုဂ္ဂိုလ်များ၊ လွှတ်တော်ကိုယ်စားလှယ်ကြီးများ၊ ဧည့်သည်တော်များအားလုံး မင်္ဂလာပါ။ ကျွန်တော် ကတော့ စီမံကိန်းနှင့် ဘဏ္ဍာရေးဝန်ကြီးဌာနမှ ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ကျွန်တော့ အနေနဲ့ မြန်မာနိုင်ငံ၏ ဖွံ့ဖြိုးရေးစီမံကိန်းများအတွက် တရားဝင်ဖွံ့ဖြိုးမှုအကူအညီချေးငွေ (ODA Loan)နဲ့ JICA ထံမှရယူမည့် ဂျပန်ယန်း ၈၇.၀၉၁ ဘီလီယံနှင့်စပ်လျဉ်းပြီး ရှင်းလင်းတင်ပြမှာ ဖြစ်ပါတယ်။ နာယကကြီးခင်ဗျာ။ အဆိုပါချေးငွေဖြင့် အကောင်အထည်ဖော် ဆောင်ရွက်မည့် စီမံကိန်းများဟာ စိုက်ပျိုးရေးဝင်ငွေကဏ္ဍ ဖွံ့ဖြိုးတိုးတက်ရေးစီမံကိန်း ဂျပန်ယန်း ၃၀.၄၆၉ ဘီလီယံဖြင့် စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနနဲ့ ဆောက်လုပ်ရေးဝန်ကြီးဌာနတို့က ဆောင်ရွက်မှာဖြစ်ပြီး ရန်ကုန်မန္တလေးရထားလမ်း အဆင့်မြှင့်တင်ရေးစီမံကိန်း(အဆင့်-၂) အပိုင်း(၁)အတွက် ချေးငွေဂျပန်ယန်း ၅၆.၆၂၂ ထင်လင် ဆက်လက် တင်ခက်မယ် စီမံကိန်း JICA ထံမှ ချေးငွေရယူမည့် သဘောတူညီချက်မှာ ယခင် JICA ODA ချေးငွေများအတိုင်း ဆိုင်းငံ့ကာလ ၁၀ နှစ်၊ ပြန်ဆပ်ကာလ ၃၀ နှစ်ဖြင့် စုစုပေါင်းချေးငွေသက်တမ်း ၄၀ နှစ်ဖြစ်ပြီး အတိုးနှုန်း မှာ တစ်နှစ်လျှင် ၀.၀၁ ရာခိုင်နှုန်းဖြစ်ပါတယ်။ အတိုးကို တစ်နှစ်လျှင် (၂)ကြိမ် ပေးဆပ်ရမှာဖြစ်ပြီးတော့ အရင်းပေးဆပ်မှုကို ဆိုင်းငံ့ကာလ ကုန်ဆုံးချိန်မှစပြီးတော့ တစ်နှစ်ကို (၂)ကြိမ် ပေးဆပ်သွားရမှာ ဖြစ်ပါတယ်။ နာယကကြီးခင်ဗျာ။ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနနဲ့ ဆောက်လုပ်ရေးဝန်ကြီး ဌာနတို့က စိုက်ပျိုးရေးဝင်ငွေကဏ္ဍ ဖွံ့ဖြိုးတိုးတက်ရေးစီမံကိန်းကို အကောင်အထည်ဖော် ဆောင်ရွက်တဲ့ နေရာမှာ စစ်ကိုင်းတိုင်းဒေသကြီး ရွှေဘို၊ စစ်ကိုင်းဒေသအတွင်းရှိ သဖန်းဆိပ်ရေသောက်ဧရိယာ၊ ဆည်မြောင်း ရေပေးဝေရေးဆိုင်ရာ အခြေခံအဆောက်အအုံကဏ္ဍမွမ်းမံခြင်း၊ စိုက်ပျိုးရေးကဏ္ဍတိုးချဲ့ခြင်းကို ပိုမိုအားကောင်း ခိုင်မာစေခြင်းနှင့် စိုက်ပျိုးရေးမှာ စက်ကိရိယာပစ္စည်းများ အသုံးပြုခြင်းကို ပိုမိုအားကောင်း ခိုင်မာစေခြင်း တို့ဖြင့် ရွှေဘိုဒေသရဲ့ စိုက်ပျိုးရေးဝင်ငွေကဏ္ဍ ဖွံ့ဖြိုးတိုးတက်စေမည်ဖြစ်ပြီးတော့ ထိုမှတစ်ဆင့် ကျေးလက် စီးပွားရေးကဏ္ဍကို တိုးတက်စေရန်ဖြစ်ပါတယ်။ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနက အဓိကအားဖြင့် ဘက်စုံဆည်ရေ စီမံခန့်ခွဲမှုမြှင့်တင်ရေးလုပ်ငန်း၊ ဆည်ရေသောက်စနစ် ပြန်လည်ပြုပြင် မွမ်းမံခြင်းလုပ်ငန်းအတွက် အဆင့်မြင့်ပစ္စည်းနဲ့ ကိရိယာများပံ့ပိုးပေးခြင်း၊ အဆင့်မြင့်လယ်ယာမြေဖော်ထုတ် ခြင်းလုပ်ငန်း၊ စက်မှုလယ်ယာစခန်းများတွင် ပြင်ဆင်ရေးအလုပ်ရုံများ တည်ဆောက်ခြင်းလုပ်ငန်း၊ လယ်ယာသုံး စက်ကိရိယာ စမ်းသပ်စစ်ဆေးရေးဌာန တည်ထောင်ခြင်းလုပ်ငန်း၊ စိုက်ပျိုးရေးဖွံ့ဖြိုးတိုးတက်ရေးနှင့် တိုးချဲ့ ပညာပေးရေးလုပ်ငန်းများ စွမ်းဆောင်ရည်မြှင့်တင်ခြင်းတို့ကို ဆောင်ရွက်မှာဖြစ်ပြီးတော့ ဆောက်လုပ်ရေး ဝန်ကြီးဌာနက ကျေးလက်လမ်းများနှင့် တံတားများ အဆင့်မြှင့်တင်ခြင်းတို့ကို ဆောင်ရွက်မှာဖြစ်ပါတယ်။ ပို့ဆောင်ရေးနှင့် ဆက်သွယ်ရေးဝန်ကြီးဌာနက ရန်ကုန်-မန္တလေးရထားလမ်း အဆင့်မြှင့်တင်ရေး စီမံကိန်း(အဆင့်-၂) အပိုင်း (၁) အတွက် အကောင်အထည်ဖော် ဆောင်ရွက်တဲ့နေရာမှာ တောင်ငူ-မန္တလေး ရထားလမ်းပိုင်းမှာရှိတဲ့ မူလရှိပြီးသားဖြစ်တဲ့ ရထားလမ်းပိုင်းများနှင့် ဆက်စပ်လုပ်ငန်းများကို ခေတ်နဲ့ အညီမွမ်းမံခြင်းဖြင့် ရထားပို့ဆောင်ရေးကဏ္ဍကို အဆင့်မြှင့်တင်ခြင်းမှတစ်ဆင့် မြန်မာနိုင်ငံရဲ့ စီးပွားရေး ဖွံ့ဖြိုးတိုးတက်မှုကို အထောက်အကူပြုစေမယ့်၊ ပိုမိုလုံခြုံစိတ်ချရပြီး ပိုမိုမြန်ဆန်မယ့် ရထားပို့ဆောင်ရေးကို ဖန်တီးပေးနိုင်မှာ ဖြစ်ပါတယ်။ နာယကကြီးခင်ဗျား။ JICA ထံက ရန်ကုန်-မန္တလေးရထားလမ်း အဆင့်မြှင့်တင်ရေးစီမံကိန်း (အဆင့်-၁) အပိုင်း(၁)အတွက်ကို ချေးငွေဂျပန်ယန်း ၂၀ ဘီလီယံကို ၅-၉-၂၀၁၄ ရက်နေ့မှာလည်းကောင်း၊ ရန်ကုန်-မန္တလေးရထားလမ်း အဆင့်မြှင့်တင်ရေးစီမံကိန်း (အဆင့်-၁) အပိုင်း(၂) အတွက် ဂျပန်ယန်း ၂၅ ဘီလီယံကို ၁-၃-၂၀၁ရ ရက်နေ့တွင်လည်းကောင်း စာချုပ်များ လက်မှတ်ရေးထိုးခဲ့ပြီးတော့ ရန်ကုန်မှ တောင်ငူလမ်းပိုင်းအထိ စီမံကိန်းဆောင်ရွက်နေကြောင်း သိရှိရပါတယ်။ ယခုချေးငွေကတော့ တောင်ငူမှ မန္တလေးအထိ လမ်းပိုင်းအတွက် ဆက်လက်အကောင်အထည်ဖော်ဆောင်ရွက်မယ့် စီမံကိန်းဖြစ်ပါတယ်။ နာယကကြီးခင်ဗျား။ သက်သာတဲ့ချေးငွေ (Concessional Loan)နဲ့ သက်သာမှုမရှိသောချေးငွေ (Non-Concessional Loan) ဖြစ် မဖြစ် သိရှိနိုင်ရန် Grant Element ကို တွက်ချက်တဲ့အခါမှာ ချေးငွေ တစ်ခုရဲ့အတိုးနှုန်း၊ ချေးငွေရဲ့သက်တမ်း၊ ဆိုင်းငံ့ကာလအခြေအနေ၊ ချေးငွေရဲ့ပမာဏ၊ ချေးငွေရဲ့ငွေကြေး အမျိုးအစားတို့အပေါ်မှာ မူတည်ပြီးတော့တွက်ချက်ရပါတယ်။ ကမ္ဘာ့ဘဏ်ရဲ့ သတ်မှတ်ချက်အရ Grant Element ၃၅ ရာခိုင်နှုန်းအထက်ရရှိပါက သက်သာတဲ့ချေးငွေဖြစ်ပြီးတော့ ၃၅ ရာခိုင်နှုန်းအောက်ရရှိပါက သက်သာမှုမရှိတဲ့ ချေးငွေလို့သတ်မှတ်နိုင်ပါတယ်။ ယခုစီမံကိန်းရဲ့ ချေးငွေများကို Grant Element တွက်ချက်ရာမှာ ၆၈.၄၄ ရာခိုင်နှုန်း ရရှိသည့်အတွက် သက်သာမှုရှိသောချေးငွေ (Concessional Loan) ဖြစ်ပါကြောင်း တင်ပြအပ်ပါတယ်။ ၃၁-၁၂-၂၀၁ရ ရက်နေ့မှာရှိတဲ့ နိုင်ငံတော်ရဲ့ ပြည်ပကြွေးမြီနဲ့ GDP အချိုးဟာ ၁၄.၆၄ ရာခိုင်နှုန်း ဖြစ်ပါတယ်။ ချေးငွေများကို ပြန်လည်ပေးဆပ်ရာမှာ သက်ဆိုင်ရာဝန်ကြီး ဌာနများ၏ ရငွေများဖြင့် ောက်မှုအလိုက်ကို ဘတ်ဂျက်မှာ ထည့်သွင်းပြီးတော့ ပေးဆပ်သွား ရမှာဖြစ်ပါတယ်။ နာယကကြီးခင်ဗျား။ ၂၀၁ရ ခုနှစ်၊ ပြည်ထောင်စုရဲ့ ဘဏ္ဍာငွေအရအသုံးဆိုင်ရာ ဥပဒေပုဒ်မ ၉ နဲ့ ပြည်သူ့ကြွေးမြီစီမံခန့်ခွဲမှု ဥပဒေပုဒ်မ ၃၊ ၂၀၁ရ ခုနှစ်၊ ဇွန်လ ၂၈ ရက်နေ့မှာ ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး နဝမနေ့မှာ အတည်ပြုခဲ့သည့် “ကာလလတ်ကြွေးမြီစီမံ ခန့်ခွဲမှုမဟာဗျူဟာ”အပိုဒ် ၁၉(က) တို့နဲ့လည်း ကိုက်ညီမှုရှိပါကြောင်း၊ နိုင်ငံတော်ကချမှတ်ထားသော ဖွံ့ဖြိုးမှုအကူအညီဆိုင်ရာမူဝါဒ(Development Assistant Policy)နှင့်လည်း ကိုက်ညီမှုရှိပါကြောင်း တင်ပြ အပ်ပါတယ်။ သို့ပါ၍ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ဆောက်လုပ်ရေးဝန်ကြီးဌာနနှင့် ပို့ဆောင်ရေးနှင့် ဆက်သွယ်ရေးဝန်ကြီးဌာနတို့က အကောင်အထည်ဖော်ဆောင်ရွက်မည့် ဖွံ့ဖြိုးရေးစီမံကိန်း များအတွက် ဂျပန်ယန်း ၈၇.၀၉၁ ဘီလီယံ၊ JICA က ရယူနိုင်ရေးကိစ္စကို ပြည်ထောင်စုလွှတ်တော်က ဆွေးနွေးသုံးသပ်၍ အတည်ပြု ပေးနိုင်ပါရန် တင်ပြအပ်ပါတယ်ခင်ဗျား။ အားလုံးကျေးဇူးတင်ပါတယ်ခင်ဗျား။</speech>
<title>အထက်ပါချေးငွေများနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ ပေးပို့စာမိတ္တူကို လွှတ်တော်ကိုယ်စားလှယ်များထံ ကြိုတင်ဖြန့်ဝေထားပါတယ်။ ပေးပို့စာမိတ္တူကို နောက်ဆက်တွဲဖြင့် ဖော်ပြထားပါသည်။ အထက်ပါချေးငွေများနဲ့စပ်လျဉ်းပြီး ၁၉-၃-၂၀၁၈ ရက်(တနင်္လာနေ့)မှာ ဆွေးနွေးဖို့ လျာထားပါတယ်။ ဒါကြောင့် ဆွေးနွေးလိုတဲ့ လွှတ်တော်ကိုယ်စားလှယ်ရှိပါက ၁၆-၃-၂၀၁၈ ရက် (သောကြာနေ့) ညနေ ၄ နာရီ (၁၆၀၀ နာရီ) နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်း တင်သွင်းနိုင်ကြောင်း ကြေညာပါတယ်။</speech>
</motion>
<motion>
<title>နိုင်ငံတော်သမ္မတထံမှပေးပို့ထားသော ကျန်းမာရေးနှင့် အားကစားဝန်ကြီးဌာန အမျိုးသားကျန်းမာရေး ဓာတ်ခွဲမှုဆိုင်ရာဌာန၊ အထွေထွေမွမ်းမံပြင်ဆင်ရန်နှင့် စွမ်းရည်မြှင့်တင်ရေးလုပ်ငန်းများဆောင်ရွက်ရန် အတွက် ပြင်သစ်ဖွံ့ဖြိုး တိုးတက်ရေးအေဂျင်စီထံမှ ချေးငွေယူရို ၂၂ သန်းနှင့်ထောက်ပံ့ငွေယူရို ၅ သန်း ရယူလိုခြင်းကိစ္စနှင့်စပ်လျဉ်း၍ သက်ဆိုင်ရာပြည်ထောင်စုအဆင့်အဖွဲ့အစည်းဝင်များက လွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျာ။ ကျန်းမာရေး နှင့် အားကစားဝန်ကြီးဌာန၊ အမျိုးသားကျန်းမာရေးဓာတ်ခွဲမှုဆိုင်ရာဌာန၊ အထွေထွေမွမ်းမံပြင်ဆင်ရန်နဲ့ စွမ်းရည်မြှင့်တင်ရေးလုပ်ငန်းများ ဆောင်ရွက်ရန်အတွက် ပြင်သစ်ဖွံ့ဖြိုးတိုးတက်ရေးအေဂျင်စီထံမှ ချေးယူငွေ ယူရို ၂၂ သန်းနဲ့ ထောက်ပံ့ငွေ ယူရို ၅ သန်း ရယူလိုခြင်းကိစ္စနဲ့စပ်လျဉ်းပြီး ပြည်ထောင်စုလွှတ်တော်ရဲ့ အတည်ပြုချက်ရယူနိုင်ရန် နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ နိုင်ငံတော် သမ္မတရုံးရဲ့ ၁၃-၃-၂၀၁၈ ရက်စွဲပါစာအမှတ်၊ ၃(၂)/၁/သမ္မတရုံးဖြင့် ပေးပို့ထားပါတယ်။ အဆိုပါ ပြည်ပချေးငွေရယူရေးနဲ့စပ်လျဉ်းပြီး ဦးစွာ ကျန်းမာရေးနှင့် အားကစားဝန်ကြီးဌာနကိုယ်စား ပညာရေးဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="16">ဦးဝင်းမော်ထွန်း ဒုတိယဝန်ကြီး၊ ပညာရေးဝန်ကြီးဌာန(ကျန်းမာရေးနှင့် အားကစားဝန်ကြီး ဌာနကိုယ်စား)</agency>ရိုသေလေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်ကြီးများခင်ဗျာ။ ကျန်းမာရေးနဲ့ အားကစားဝန်ကြီးဌာန ပြည်ထောင်စု ဝန်ကြီးကိုယ်စား ပညာရေးဝန်ကြီးဌာန ဒုတိယဝန်ကြီး ကျွန်တော် ဦးဝင်းမော်ထွန်းက ပြင်သစ်ဖွံ့ဖြိုး 08:00.69: sağ sao JS:(AFD- French Development Agency)ą Gaj:6699268:$0Scze:18: ပြည်ထောင်စုလွှတ်တော်မှ ဆွေးနွေးအတည်ပြုပေးပါရန် တင်ပြလိုပါတယ်ခင်ဗျာ။ ကျန်းမာရေးနှင့် အားကစား ဝန်ကြီးဌာနလက်အောက်ရှိ အမျိုးသားကျန်းမာရေး ဓာတ်ခွဲမှုဆိုင်ရာဌာန ရန်ကုန်မြို့ကို အထွေထွေ ပြန်လည် မွမ်းမံခြင်းနဲ့ စွမ်းရည်မြှင့်တင်ခြင်း လုပ်ငန်းများအတွက် ပြင်သစ်နိုင်ငံ၊ ပြင်သစ်ဖွံ့ဖြိုးတိုးတက်ရေး အဖွဲ့အစည်း (AFD- French Development Agency)ą puodas cous sa03:48:apysg JJ be: Gal:0289 ပြုပါရန် ၃၀-၁-၂၀၁၈ ရက်နေ့တွင် ကျင်းပသော ပြည်ထောင်စုအစိုးရအဖွဲ့ အစည်းအဝေးအမှတ်စဉ် (၂/၂၀၁၈)မှာ တင်ပြခဲ့ရာ သဘောတူခွင့်ပြုခဲ့ပြီး ဖြစ်ပါတယ်။ ပြင်သစ်ဖွံ့ဖြိုးတိုးတက်ရေးအဖွဲ့ အစည်း(AFD-French Development Agency)သည် ပြည်သူ့ဘဏ္ဍာရေးဆိုင်ရာ အဖွဲ့အစည်းတစ်ခုဖြစ်ပြီး၊ ပြင်သစ်ပင်လယ် ရပ်ခြားနယ်မြေများနဲ့ ဖွံ့ဖြိုးဆဲနိုင်ငံများ၏ ဖွံ့ဖြိုးတိုးတက်မှုများအား ရေရှည်ထိန်းသိမ်း မြှင့်တင်ပေးနိုင်ရန် နှင့် ဆင်းရဲနွမ်းပါးမှုလျှော့ချပေးနိုင်ရန် ကိစ္စရပ်များကို လွန်ခဲ့သောနှစ်ပေါင်း ၇၀ ကတည်းက ကူညီဆောင်ရွက် ပေးနေသည့် အဖွဲ့အစည်းဖြစ်ပါကြောင်း တင်ပြအပ်ပါတယ်။ အဆိုပါ AFD ၏ ၂၀၁၂ ခုနှစ်မှ စတင်အကောင်အထည်ဖော်ခဲ့သည့် မြန်မာနိုင်ငံအား အဓိက ကူညီပေးရေးကဏ္ဍကြီး ၃ ခုတွင် ကျန်းမာရေးကဏ္ဍ ပါဝင်ပါတယ်။ AFD အနေဖြင့် Economic Development Ecosystem Modification and Imagine Efficient Decide with Risk Evolation Ecomole ဟူသောဒေသဆိုင်ရာစီမံကိန်းအား ၂၀၁၃ ခုနှစ်၊ မတ်လမှစ၍ စတင်ထောက်ပံ့မှုများ ဆောင်ရွက်ပေးနေ ပါကြောင်း တင်ပြအပ်ပါတယ်။ AFD ၏ မြန်မာနိုင်ငံအတွင်း ဖော်ဆောင်မည့်လုပ်ငန်းများအနက် ကျန်းမာရေး ကဏ္ဍသည် အဓိကကျသည့်လုပ်ငန်းကြီးအဖြစ် နိုင်ငံတော်၏အတိုင်ပင်ခံပုဂ္ဂိုလ်မှလည်း ပြင်သစ်နိုင်ငံခြားရေး နှင့် နိုင်ငံတကာဖွံ့ဖြိုးတိုးတက်ရေးဝန်ကြီး Jean-Marc Ayrualt လာရောက်လည်ပတ်ခဲ့သည့် ၂၀၁၆ ခုနှစ်၊ ဇွန်လခရီးစဉ်တွင်လည်း ပြောကြားဆွေးနွေးခဲ့ပါတယ်။ ကျန်းမာရေးကဏ္ဍဆိုင်ရာစီမံကိန်းတွင် ရန်ကုန်မြို့ရှိ 33:003:07:6967: esos ya @opg$ (National Health Laboratory-NHL)boas qrosacaosos အဦအား ရှေးမူမပျက် အထွေထွေပြန်လည်ပြင်ဆင်မွမ်းမံခြင်း၊ အဆောက်အဦ၏ ၄ ထပ်အဆောက်အဦ အသစ်ဆောက်လုပ်ခြင်း၊ ပင်မဓာတ်ခွဲစမ်းသပ်ခန်းများအား အဆင့်မြှင့်တင်ဆောက်လုပ်ခြင်းတို့ ပါဝင်မည် ဖြစ်ပါကြောင်း တင်ပြအပ်ပါတယ်။ အဆိုပါစီမံကိန်းအတွက် အတိုးနှုန်းသက်သာသည့် ချေးငွေအဖြစ် ယူရိုငွေ ၂၂ သန်း ချေးယူရန် စီစဉ်ထားပြီး ၅ နှစ်တာကြာမြင့်မည့် အဆိုပါစီမံကိန်းကာလအတွင်း စွမ်းဆောင်ရည်မြှင့်တင်ခြင်း အစီ အစဉ်များဆောင်ရွက်ရန် ယူရိုငွေ ၅ သန်းအား ထောက်ပံ့ငွေအဖြစ် ပေးအပ်မည်ဖြစ်ကြောင်း တင်ပြအပ် ပါတယ်။ ချေးငွေအတွက် အတိုးနှုန်းမှာ ၀.၅၅ ရာခိုင်နှုန်းဖြစ်ပြီး ဆိုင်းငံ့ကာလမှာ ၅ နှစ်ဖြစ်ကာ ပြန်လည် ပေးဆပ်မည့်ကာလမှာ ၂၀ နှစ် ဖြစ်ပါကြောင်းတင်ပြအပ်ပါတယ်။ ဒီစီမံကိန်းကြီး၏ ယေဘုယျရည်ရွယ်ချက် များမှာ မြန်မာနိုင်ငံ၏ အမျိုးသားပြည်သူ့ကျန်းမာရေးကဏ္ဍ တိုးတက်မြှင့်တင်ရေး၊ ရောဂါရှာဖွေရာတွင် ပိုမိုကောင်းမွန်လာစေရေး၊ ကူးစက်ရောဂါနှင့် ကပ်ရောဂါများအား စောင့်ကြည့်လေ့လာရေးနှင့် ဓာတ်ခွဲ စမ်းသပ်စစ်ဆေးခြင်း လုပ်ငန်းများကို နိုင်ငံတကာအဆင့်မီ၊ အရည်အသွေးမီ စစ်ဆေးပေးနိုင်မည်ဖြစ်ပြီး ပြည်သူတစ်ရပ်လုံးအတွက် ကျန်းမာရေးအကျိုးကျေးဇူး ခံစားခွင့်ရရှိမည်ဖြစ်ပါကြောင်း တင်ပြအပ်ပါတယ်။ သို့ဖြစ်ပါ၍ အဆိုပါချေးငွေရယူလိုခြင်းကိစ္စအား ပြည်ထောင်စုလွှတ်တော်ကြီးမှ ခွင့်ပြုပေးနိုင်ပါရန် တင်ပြ အပ်ပါတယ်။ ကျေးဇူးတင်ပါတယ်။</speech>
<speech type="speaker">ဆက်လက်ပြီးစီမံကိန်းနှင့် ဘဏ္ဍာရေးဝန်ကြီးဌာန ရှင်းလင်းတင်ပြဖို့ ဖြစ်ပါတယ်။</speech>
<speech><agency id="27">ဦးမောင်မောင်ဝင်း (ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ်ပါ သော ပြည်ထောင်စုလွှတ်တော် နာယက၊ ပြည်သူ့လွှတ်တော် ဥက္ကဋ္ဌနှင့် ဖိတ်ကြားထားသော ပြည်ထောင်စုအဆင့် ပုဂ္ဂိုလ်များ၊ လွှတ်တော်ကိုယ်စားလှယ်ကြီးများနှင့် ဧည့်သည်တော်များ အားလုံးမင်္ဂလာပါ။ ကျွန်တော်ကတော့ စီမံကိန်းနှင့် ဘဏ္ဍာရေးဝန်ကြီးဌာနမှ ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ကျွန်တော့အနေနဲ့ ကျန်းမာရေးနဲ့ အားကစားဝန်ကြီးဌာနက ပြင်သစ်ဖွံ့ဖြိုးတိုးတက်ရေးအေဂျင်စီ (AFD)ထံမှ ရန်ကုန်မြို့ရှိ အမျိုးသားကျန်းမာရေးဓာတ်ခွဲမှုဆိုင်ရာဌာန အထွေထွေမွမ်းမံပြင်ဆင်ရန်နှင့် စွမ်းရည်မြှင့်တင်ရေးလုပ်ငန်းများ ဆောင်ရွက်ရန်အတွက် AFD ထံမှ ချေးငွေယူရို ၂၂ သန်းရယူရေးနှင့် စပ်လျဉ်းပြီး စီမံကိန်းနှင့် ဘဏ္ဍာရေးဝန်ကြီးဌာနကိုယ်စား ရှင်းလင်းတင်ပြမှာ ဖြစ်ပါတယ်။ နာယကကြီးခင်ဗျာ။ ပြင်သစ်ဖွံ့ဖြိုးတိုးတက်ရေးအေဂျင်စီရဲ့ ချေးငွေဆိုင်ရာစည်းကမ်းသတ်မှတ်ချက် များကတော့ ဆိုင်းငံ့ကာလ ၅ နှစ်ဖြစ်ပြီးတော့ ပြန်ဆပ်ရမယ့်ကာလက ၁၅ နှစ်၊ စုစုပေါင်းချေးငွေသက်တမ်း ဟာ ၂၀ နှစ် ဖြစ်ပါတယ်။ အတိုးနှုန်းကိုတော့ EURIBOR 6 months - 40 basic points ဆိုပြီးတော့ wodporoos:Olosofii EURIBOR posso cosEuro Interbank Offered Rate (OS 8:com a ဧရိယာအတွင်းမှာ ဘဏ်အချင်းချင်း ၆ လ ချေးငွေအပေါ်မှာ ယူဖို့သတ်မှတ်ထားတဲ့ အတိုးနှုန်းကို ဆိုလိုခြင်း ဖြစ်ပါတယ်။ AFD နဲ့ ညှိနှိုင်းတွက်ချက်မှုအရကတော့ ၂၁-၂-၂၀၁၈ ရက်နေ့မှာ ကျွန်တော်တို့ တွက်ချက်တဲ့ အတိုးနှုန်းကတော့ ၀.၉၆ ရာခိုင်နှုန်းခန့်ရှိနေကြောင်း တွေ့ရှိရပါတယ်။ ဒီအတိုးနှုန်းကလည်း မှာ မူတည်ပြီးတော့ အပြောင်းအလဲကတော့ ရှိနိုင်ပါတယ်။ သို့ရာတွင် သက်သာတဲ့အတိုနှုန်းသာဖြစ်ကြောင်း တွေ့ရပါတယ်။ ယခု စီမံကိန်းချေးငွေရဲ့ Grant Element ကို ကျွန်တော်တို့ တွက်ချက်ကြည့်တဲ့အခါမှာတော့ ၃၇.ရ ရာခိုင်နှုန်း ရရှိတဲ့အတွက်ကြောင့် သက်သာမှုရှိတဲ့ချေးငွေ Concessional Loan ထဲမှာ အကျုံးဝင်တဲ့ ချေးငွေဖြစ်ကြောင်းလည်း တွေ့ရပါတယ်။ ၃၁-၁၂-၂၀၁ရ ရက်နေ့မှာရှိတဲ့ ပြည်ပကြွေးမြီနဲ့ ဂျီဒီပီအချိုးဟာ ၁၄.၆၄ ရာခိုင်နှုန်းဖြစ်ကြောင်း တင်ပြအပ်ပါတယ်။ လေးစားအပ်ပါသော နာယကကြီးခင်ဗျာ။ အဆိုပါချေးငွေဖြင့် စီမံကိန်းအကောင်အထည်ဖော် ဆောင်ရွက်မယ့် ဝန်ကြီးဌာနကတော့ ကျန်းမာရေးနှင့် အားကစားဝန်ကြီးဌာနဖြစ်ပြီးတော့ ယခုဆောင်ရွက်မယ့် စီမံကိန်းဟာ ပြည်သူလူထုအား ကောင်းမွန်တဲ့ ကျန်းမာရေးဝန်ဆောင်မှုပေးနိုင်ရန်အတွက် ဆောင်ရွက်တဲ့ စီမံကိန်းဖြစ်ပါတယ်။ ပြန်လည်ပေးဆပ်ရန် ောက်မှုအလိုက်ကို ကျန်းမာရေးနှင့် အားကစား ဝန်ကြီးဌာနက ဘတ်ဂျက်တောင်းခံပြီးတော့ ပြန်လည်ပေးဆပ်သွားရမှာဖြစ်ပါတယ်။ ရန်ကုန်မြို့ရှိ အမျိုးသား my$:69697:esosggageopg?$(National Health Laboratory-NHL) qcosacasozaina 679 မပျက် အထွေထွေပြန်လည်မွမ်းမံခြင်းနဲ့ ၄ ထပ် အဆောက်အဦ အသစ်ဆောက်လုပ်ခြင်း၊ ပင်မဓာတ်ခွဲ စမ်းသပ်ခန်းများ ဆောက်လုပ်ခြင်းတို့ ပါဝင်မှာဖြစ်ပါတယ်။ အမျိုးသားကျန်းမာရေးဓာတ်ခွဲမှုဆိုင်ရာဌာနကို အထွေထွေမွမ်းမံပြင်ဆင်ခြင်းနဲ့ စွမ်းရည်မြှင့်တင်ရေးလုပ်ငန်းများကို ဆောင်ရွက်ပေးခြင်းအားဖြင့် မြန်မာ နိုင်ငံ၏ ကျန်းမာရေးကဏ္ဍ ဖွံ့ဖြိုးတိုးတက်မကို အထောက်အကပြမှာဖြစ်ပြီးတာ၊ ရောဂါရှာဖွေရေး စွမ်းဆောင်ရည်များလည်း ပိုမိုတိုးတက်လာမှာဖြစ်ပါတယ်။ ကူးစက်ရောဂါနှင့် ကပ်ရောဂါများကို စောင့်ကြည့် လေ့လာခြင်းနှင့် ဓာတ်ခွဲစမ်းသပ်စစ်ဆေးခြင်းတို့ကို နိုင်ငံတကာအဆင့်မီ၊ အရည်အသွေးမီ စမ်းသပ် စစ်ဆေးခြင်းတို့ကိုလည်း ဆောင်ရွက်နိုင်မှာဖြစ်ပါတယ်။ သို့ဖြစ်တဲ့အတွက်ကြောင့် ပြည်သူလူထုတစ်ရပ်လုံး အတွက် အကျိုးရှိစေနိုင်မယ့် စီမံကိန်းဖြစ်ပါတယ်။ နာယကကြီး ခင်ဗျာ။ ၂၀၁ရ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေပုဒ်မ ၉ နဲ့ ပြည်သူ့ကြွေးမြီစီမံခန့်ခွဲမှု ဥပဒေပုဒ်မ ၃၊ ၂၀၁ရ ခုနှစ်၊ ဇွန်လ ၂၈ ရက် နေ့မှာ ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေးက အတည်ပြုခဲ့တဲ့ “ကာလလတ်ကြွေးမြီစီမံခန့်ခွဲမှုမဟာ ဗျူဟာ” အပိုဒ် ၁၉(က)တို့နဲ့လည်း ကိုက်ညီမှုရှိပါကြောင်း တင်ပြအပ်ပါတယ်။ ထို့အပြင် နိုင်ငံတော်က ချမှတ်ထားတဲ့ ဖွံ့ဖြိုးမှုအပြည်ပြည်ဆိုင်ရာမူဝါဒနဲ့လည်း ကိုက်ညီပါကြောင်း တင်ပြအပ်ပါတယ်။ နာယကကြီးခင်ဗျာ။ သို့ပါဖြစ်၍ အမျိုးသားကျန်းမာရေး ဓာတ်ခွဲမှုဆိုင်ရာဌာန အထွေထွေမွမ်းမံ ပြင်ဆင်ရန်နဲ့ စွမ်းရည်မြှင့်တင်ရေးလုပ်ငန်းများ ဆောင်ရွက်ရန်အတွက် ပြင်သစ်ဖွံ့ဖြိုးတိုးတက်ရေးအေဂျင်စီ (AFD)ထံမှ ချေးငွေယူရို ၂၂ သန်း ရယူနိုင်ရေးကိစ္စကို ပြည်ထောင်စုလွှတ်တော်က ဆွေးနွေးသုံးသပ်၍ အတည်ပြုပေးနိုင်ပါရန် နာယကကြီးမှတစ်ဆင့် လေးစားစွာ တင်ပြအပ်ပါတယ်။ အားလုံး ကျေးဇူးတင်ပါတယ်။</speech>
<title>အထက်ပါချေးငွေနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ ပေးပို့စာမိတ္တူကို လွှတ်တော်ကိုယ်စားလှယ်များထံ ကြို တင်ဖြန့်ဝေထားပါတယ်။ ပေးပို့စာမိတ္တူကို နောက်ဆက်တွဲဖြင့် ဖော်ပြထားပါသည်။ (အထက်ပါချေးငွေနဲ့စပ်လျဉ်းပြီး ၁၉-၃-၂၀၁၈ ရက်(တနင်္လာနေ့)မှာ ဆွေးနွေးဖို့ လျာထားပါတယ်။ ဒါကြောင့် ဆွေးနွေးလိုတဲ့ လွှတ်တော်ကိုယ်စားလှယ်ရှိပါက ၁၆-၃-၂၀၁၈ ရက်(သောကြာနေ့) ညနေ ၄ နာရီ (၁၆၀၀နာရီ) နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်း တင်သွင်းနိုင်ကြောင်း ကြေညာပါတယ်။</speech>
</motion>
</section>
<section value="Report">
<report>
<title>ပြည်ထောင်စုစာရင်းစစ်ချုပ်ရုံးမှ ပေးပို့သော ၂၀၁၆ -၂၀၁ရ ဘဏ္ဍာရေးနှစ် ပြည်ထောင်စုလွှတ်တော် | ဆိုင်ရာ ဖွံ့ဖြိုးရေးရန်ပုံငွေနှင့်စပ်လျဉ်းသည့် စစ်ဆေးတွေ့ရှိချက် အစီရင်ခံစာကို ပြည်ထောင်စုစာရင်းစစ်ချုပ်က လွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၁၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၆ -၂၀၁ရ ဘဏ္ဍာရေးနှစ် ပြည်ထောင်စုလွှတ်တော်ဆိုင်ရာဖွံ့ဖြိုးရေး ရန်ပုံငွေနှင့်စပ်လျဉ်းသည့် စစ်ဆေးတွေ့ရှိချက် အစီရင်ခံစာကို ပြည်ထောင်စုစာရင်းစစ်ချုပ်ရုံး၏ ၂၃-၂-၂၀၁၈ ရက်စွဲပါစာအမှတ်၊ စဆ-၂/ဖွံ့ဖြိုးရေး (၄၄/ ၂၀၁၈)ဖြင့် ပြည်ထောင်စုလွှတ်တော် နာယကထံသို့ ပေးပို့ထားပါတယ်။ အထက်ပါကိစ္စနဲ့ စပ်လျဉ်းပြီး သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က လွှတ်တော်သို့ ရှင်းလင်းတင်ပြဖို့ ဖြစ်ပါတယ်။</speech>
<speech><agency id="9">ဦးမော်သန်း(ပြည်ထောင်စုစာရင်းစစ်ချုပ်)</agency>လေးစားအပ်ပါသော ပြည်ထောင်စုလွှတ်တော် နာယက၊ လက်တော်ကိုယ်စားလယ်များ၊ ပြည်ထောင်စုအဆင့် အဖွဲ့ဝင်များနှင့် ဇယ်သည်တော်များ အားလုံးမင်္ဂလာပါခင်ဗျား။ ကျွန်တော်ကတော့ ၂၀၁၆-၂၀၁ရ ခုနှစ် ဘဏ္ဍာရေးနှစ်၊ ပြည်ထောင်စုလွှတ်တော် ဆိုင်ရာ ဖွံ့ဖြိုးရေးရန်ပုံငွေနဲ့ ဒေသဖွံ့ဖြိုးရေးလုပ်ငန်းများ ဆောင်ရွက်မှုနဲ့စပ်လျဉ်းတဲ့ စစ်ဆေးတွေ့ရှိချက် အစီရင်ခံစာကို တင်ပြမှာဖြစ်ပါတယ်။ ကျွန်တော်ကတော့ ပြည်ထောင်စုစာရင်းစစ်ချုပ် ဦးမော်သန်း ဖြစ်ပါတယ်။ Power Point နှင့် အထောက်အကူပြုခွင့်ပေးပါရန် ပန်ကြားအပ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေဖြင့် ၂၀၁၆-၂၀၁ရ ခု ဘဏ္ဍာရေးနှစ်မှာ ဒေသဖွံ့ဖြိုးရေးလုပ်ငန်းများ ဆောင်ရွက်မှုအခြေ အနေ စစ်ဆေးချက်အစီအရင်ခံစာကို ရှင်းလင်းတင်ပြမှာဖြစ်ပါတယ်။ ဒေသဖွံ့ဖြိုးရေးလုပ်ငန်းဆောင်ရွက်ရန် ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေဖြင့် တိုင်းဒေသကြီး၊ ပြည်နယ် ၁၄ ခုရှိ တစ်မြို့နယ်လျှင် ကျပ်သန်း ၁၀၀ ဖြင့် မြို့နယ် ၃၂၂ ခုအတွက် ကျပ်သန်း ၃၂,၂၀၀ နှင့် ပြည်ထောင်စုနယ်မြေရှိ မြို့နယ် ၈ ခု အတွက် ကျပ်သန်း ၈၀၀ ထောက်ပံ့ခဲ့ပါတယ်။ ယင်းထောက်ပံ့ငွေဖြင့် သက်ဆိုင်ရာ မဲဆန္ဒနယ်မြေအတွင်း ဒေသဖွံ့ဖြိုးရေးလုပ်ငန်းများ၊ ပြည်သူတို့၏လိုအပ်ချက်များကို ဖြည့်ဆည်းဆောင်ရွက်ပေးခဲ့ပါတယ်။ ဒေသဖွံ့ဖြိုးရေးလုပ်ငန်းများဆောင်ရွက်ရန် ၂၀၁၃-၂၀၁၄ ဘဏ္ဍာနှစ်မှာ ပြည်ထောင်စုလွှတ်တော်ရုံးရဲ့ ရန်ပုံငွေမှ လျာထားဆောင်ရွက်ခဲ့ပြီး ပြည်ထောင်စုဖွံ့ဖြိုးရေး လုပ်ငန်းဆောင်ရွက်မှုများနှင့် ငွေကြေးသုံးစွဲမှု များကို ပြည်ထောင်စုလွှတ်တော်ရုံးမှ ကြီးကြပ်ခဲ့ပါတယ်။ ၂၀၁၄-၂၀၁၅ ဘဏ္ဍာရေးနှစ်မှစပြီးတော့ ပြည်ထောင်စု လွှတ်တော်ဆိုင်ရာ ဖွံ့ဖြိုးရေးရန်ပုံငွေ ဥပဒေပုဒ်မ ၅ နှင့်အညီ ငွေတိုက်ဦးစီးဌာနရှိ နိုင်ငံတော်စာရင်းမှာ ပြည်ထောင်စုထောက်ပံ့ငွေအပိုင်း လျာထားဆောင်ရွက်ခဲ့ပါတယ်။ ငွေတိုက်ဦးစီးဌာနအနေနဲ့ ရန်ပုံငွေ လျာထားရန်နှင့် တိုင်းဒေသကြီး၊ ပြည်နယ်များသို့ လွှဲပို့ခြင်းကိစ္စရပ်များကိုသာ ဆောင်ရွက်ပါတယ်။ တိုင်းဒေသကြီး၊ ပြည်နယ်များမှာ ဆောင်ရွက်သောလုပ်ငန်းများအတွက် ပြည်ထောင်စုလွှတ်တော် နာယက က ဥက္ကဋ္ဌ အဖြစ်ပါဝင်တဲ့ ဖွံ့ဖြိုးရေးလုပ်ငန်းဗဟိုကော်မတီမှ ခွင့်ပြုခြင်း၊ လုပ်ငန်းများကြီးကြပ်ခြင်းတို့ကို ဆောင်ရွက် ပါတယ်။ နာယကကြီးခင်ဗျား။ လူဦးရေနည်းပါးပြီး သေးငယ်တဲ့မြို့နယ်များ၊ လူဦးရေများပြားပြီး ကြီးမား ကျယ်ပြန့်သည့်မြို့နယ်များ၊ ဖွံ့ဖြိုးရေးလုပ်ငန်းပိုမိုဆောင်ရွက်ပေးရန် လိုအပ်သည့်မြို့နယ်များ စသဖြင့် ကွဲပြားမှု ရှိသော်လည်း ရန်ပုံငွေခွဲဝေချထားရာမှာ တစ်မြို့နယ်လျှင် ကျပ်သန်း ၁၀၀ နှုန်းဖြင့်သာ တစ်ပြေးညီ ချထား ပေးကြောင်း တွေ့ရှိရပါတယ်။ မြို့နယ်အရွယ်အစားနှင့် ဖွံ့ဖြိုးမှုအလိုက် စိစစ်ခွင့်ပြုခြင်းကို ဆောင်ရွက်နိုင်မှု မရှိကြောင်း တွေ့ရပါတယ်။ နာယကကြီးခင်ဗျား။ ရန်ကုန်တိုင်းဒေသကြီး၊ တွံတေးမြို့နယ် အဒွန်းကျေးရွာ၏ စာသင်ကျောင်းရှိ ကမ်းပြို နေရာတွင် ကမ်းပါးထိန်းနံရံပြုလုပ်ခြင်းအား တွံတေးမြို့နယ်ဖွံ့ဖြိုးရေးလုပ်ငန်း အကောင်အထည် ဖော်ရေးအဖွဲ့မှ ပြည်ထောင်စုလွှတ်တော် ဖွံ့ဖြိုးရေးလုပ်ငန်းဗဟိုကော်မတီ ဥက္ကဋ္ဌထံ လုပ်ငန်းပြီးစီးကြောင်း ၂၇-၄-၂၀၁ရ နေ့တွင် တင်ပြထားပြီး တွံတေးမြို့နယ်စာရင်းစစ်ရုံးမှ ၁၉-၆-၂၀၁ရ နေ့တွင် မျက်မြင်စစ်ဆေးရာ အဆိုပါလုပ်ငန်းမှာ မပြီးပြတ်သေးကြောင်း၊ ကျေးရွာအုပ်ချုပ်ရေးမှူးမှ ၂၀၁၈ ခုနှစ်၊ ဖေဖော်ဝါရီလတွင် ပြီးစီး အောင်ဆောင်ရွက်မည်ဟု ပြန်ကြားထားကြောင်း သိရပါတယ်။ အထက်ပါလုပ်ငန်းအား အမြန်ဆုံးပြီးပြတ်အောင် ဆောင်ရွက်မည်ဖြစ်ကြောင်း တွံတေးမြို့နယ်မှ ၂၂-၂-၂၀၁၈ ရက်စွဲပါစာဖြင့်တင်ပြထားကြောင်းနှင့် ပြီးစီးအောင်ဆောင်ရွက်နိုင်ခြင်းမရှိပါက ငွေများ ပြန်လည်ပေးသွင်းရန် သက်ဆိုင်ရာမြို့နယ်သို့ အကြောင်းကြားမည်ဖြစ်ကြောင်း ပြည်ထောင်စုလွှတ်တော်ရုံးမှ မြို့နယ်နဲ့၊ ဆိပ်ကြီးခနောင်တိုမြို့နယ်တွင် ခွင့်ပြုရန်ပုံငွေများဖြင့် ဝယ်ယူထားသောပစ္စည်းများ လက်ကျန် ကျန်ရှိနေကြောင်းတွေ့ရှိရပါသဖြင့် အဆိုပါပစ္စည်းများအတွက် စာရင်းမှတ်တမ်းများ ရေးသွင်းထိန်းသိမ်း ထားသင့်ပြီး ၂၀၁၇-၂၀၁၈ ဘဏ္ဍာနှစ်မှာ ထည့်သွင်းအသုံးပြုသင့်ပါတယ်။ စစ်ဆေးတွေ့ရှိချက်အရ နိုင်ငံတော်သို့ ပြန်လည်ပေးသွင်းမှု၊ ပြည်ထောင်စုလွှတ်တော် ဖွံ့ဖြိုးရေး ရန်ပုံငွေမှ ၂၀၁၆-၂၀၁ရ ဘဏ္ဍာရေးနှစ်မှာ ကျပ်သန်း ၅.၄၅၁ အား အောက်ပါအတိုင်း ပြန်လည်ပေးသွင်း စေခဲ့ရာ ပေးသွင်းရမည့်ငွေများ အားလုံးပေးသွင်းပြီးဖြစ်ပါတယ်။ ကယားပြည်နယ်၊ ဘောလခဲမှ သန်း ၀.၀၃၃ ပေးသွင်းပြီးဖြစ်ပါတယ်။ ချင်းပြည်နယ်၊ ထန်တလန်မှ ၀.၀၆၀ ပေးသွင်းပြီးဖြစ်ပါတယ်။ ရန်ကုန်မှ ၅.၃၅၈ ပေးသွင်းပြီးဖြစ်ပါတယ်။ နာယကကြီးခင်ဗျား။ လုပ်ငန်းဆောင်ရွက်နိုင်မှုမရှိသဖြင့် ခွင့်ပြုရန်ပုံငွေအား နိုင်ငံတော်သို့ ပြန်လည် ပေးသွင်းရန်လိုအပ်ခြင်း၊ ကချင်ပြည်နယ်၊ ဆွမ်ပရာဘွမ်မြို့နယ်၊ ကဝါပန်းကျေးရွာအုပ်စု၊ ဒရူးခကျေးရွာ မူကြိုကျောင်း တိုးချဲ့လုပ်ငန်းအပါအဝင် လုပ်ငန်း ၆ ခုအတွက် ဆွမ်ပရာဘွမ်မြို့နယ်၊ အမျိုးသားဒီမိုကရေစီအဖွဲ့ချုပ် ဒုတိယဥက္ကဋ္ဌမှ တိုင်ကြားချက်အရ ပြည်ထောင်စုစာရင်းစစ်ချုပ်ရုံးမှ ကချင်ပြည်နယ်၊ စာရင်းစစ်ချုပ်ရုံးသို့ တာဝန်ပေးစစ်ဆေးစေခဲ့ရာ ခွင့်ပြုငွေကျပ်သန်း ၄.၉၀၀ ဖြင့် ဒရူးခကျေးရွာ မူကြိုကျောင်းဆောက်လုပ်ခြင်း အတွက် ခန့်မှန်းခြေစာရင်းသာ တင်ပြခဲ့ပြီး အသုံးစရိတ်ပြေစာများ တင်ပြနိုင်မှုမရှိခြင်း၊ မျက်မြင်စစ်ဆေးချက် အရ မူလကျောင်းဆောင်ဟောင်း၏ အောက်ခြေနံရံကိုသာ ဝါးနံရံအစားထိုးပြုပြင်ခြင်း၊ ကြမ်းခင်း Topping လောင်းခြင်း တန်ဖိုးကျပ်သန်း ၁.၁၁ရ သာ ဆောင်ရွက်ထားကြောင်း တွေ့ရှိရပါတယ်။ နာယကကြီးခင်ဗျာ။ ကျောင်းဆောင်သစ်ဆောက်လုပ်ခြင်းမရှိဘဲ ကျောင်းဆောင်ဟောင်း၏ အောက်ခြေ ကိုသာ ပြုပြင်ထားခြင်းမှာ မူလလုပ်ငန်းနှင့် မကိုက်ညီသောကြောင့် လက်ခံ၍မရနိုင်သဖြင့် တာဝန်ရှိသူမှ ထုတ်ယူငွေကျပ်သန်း ၄.၉၀၀ ကို ရန်ပုံငွေစာရင်းသို့ ပြန်လည်ပေးသွင်းသင့်ကြောင်း ဖော်ပြထားပါတယ်။ နာယကကြီးခင်ဗျာ။ ဆွမ်ပရာဘွမ်မြို့နယ် ဒေသဖွံ့ဖြိုးရေးလုပ်ငန်းများနှင့် စပ်လျဉ်းသည့် လုပ်ငန်း ညှိနှိုင်းအစည်းအဝေးတွင် အဆိုပါလုပ်ငန်းမှာ ဆောင်ရွက်ထားမှုမရှိခြင်းကြောင့် ပြည်နယ်လွှတ်တော် ကိုယ်စားလှယ်သို့ အဖွဲ့မှပေးချေသည့် ကျပ်သန်း ၄.၉၀၀ အား လုပ်ထုံးလုပ်နည်းနှင့်အညီ ပြန်လည်အပ်နှံ စေရေးအတွက် အကြောင်းကြားရန် ဆုံးဖြတ်ချက်အရ မြို့နယ်ဖွံ့ဖြိုးရေးလုပ်ငန်း အကောင်အထည်ဖော်ရေး အဖွဲ့မှ အဆိုပါလုပ်ငန်းအတွက် တာဝန်ရှိသူအား ယင်းရန်ပုံငွေကို ငွေတိုက်ဦးစီးဌာနသို့ လုပ်ထုံးလုပ်နည်း နှင့်အညီ ပြန်လည်အပ်နှံရန် ၂၆-၇-၂၀၁ရ နေ့တွင် စာဖြင့်အကြောင်းကြားခဲ့သော်လည်းပဲ ၂၀-၂-၂၀၁၈ နေ့ထိ ပြန်လည်ပေးသွင်းမှုမရှိသေးကြောင်း သိရှိရပါတယ်။ အဆိုပါငွေအား အမြန်ဆုံး ပြန်လည်ပေးသွင်း နိုင်ရေးအတွက် သက်ဆိုင်ရာမြို့နယ်သို့ အကြောင်းကြားမည်ဖြစ်ကြောင်း ပြည်ထောင်စုလွှတ်တော်ရုံးမှ ပြန်ကြားထားပြီး ဖြစ်ပါတယ်။ နာယကကြီးခင်ဗျာ။ ဆောင်ရွက်ပြီးစီးလုပ်ငန်းများမှ ပျက်စီးသွားသည့်လုပ်ငန်းများနဲ့ ဆက်လက် ဆောင်ရွက်ရမည့် လုပ်ငန်းများ၊ ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေဖြင့် ဆောင်ရွက်သည့် လုပ်ငန်းများ ပြီးစီးခဲ့သော်လည်း သဘာဝဘေးဒဏ်ကြောင့် ပျက်စီးသွားသည့်လုပ်ငန်းများ၊ ဆက်လက် ဆောင်ရွက်ရမည့်လုပ်ငန်းများကိုလည်း တွေ့ရှိရပါတယ်။ ပြင်ဆင်ရန်လိုအပ်သည့် လုပ်ငန်းအချို့ကို ပြင်ဆင်ပြီး ကြောင်းနှင့်ဆက်လက်ဆောင်ရွက်ရန် လိုအပ်သည့်လုပ်ငန်းများအား ဆောင်ရွက်လျက်ရှိပါကြောင်း ပြည်ထောင်စု လွှတ်တော်ရုံးမှ ပြန်လည်ရှင်းလင်းတင်ပြထားပြီး ဖြစ်ပါတယ်။ ဖွံ့ဖြိုးရေးရန်ပုံငွေဖြင့် ဆောင်ရွက်သည့် လုပ်ငန်းများမှာ ရာသီဥတုဒဏ်၊ သဘာဝဘေးဒဏ်ကြောင့် ပျက်စီးမှုဖြစ်ပေါ်နေပြီး ပြန်လည်ပြင်ဆင်မှု မရှိသဖြင့် လုပ်ငန်းများဆောင်ရွက်ပြီးသော်လည်းပဲ အကျိုးထိရောက်မှုနည်းပါးကြောင်း တွေ့ရှိရပါတယ်။ သို့ပါ၍ ဆောင်ရွက်ပြီးလုပ်ငန်း ပျက်စီးမှုမရှိစေရေးနဲ့ ရေရှည်တည်တံ့မှုရှိစေရေးအတွက် ပြင်ဆင်ထိန်းသိမ်းရေး လုပ်ငန်းများ ဆောင်ရွက်ရန်လိုအပ်ပါသဖြင့် လုပ်ငန်းအလိုက် သက်ဆိုင်ရာဌာန၊ အဖွဲ့အစည်းများသို့ လွှဲပြောင်း အပ်နှံသည့် အစီအမံဖြင့် ဆောင်ရွက်သင့်ပါတယ်။ နာယကကြီးခင်ဗျာ။ အကြံပြုချက်များကို တင်ပြပါမယ်။ ပြည်ထောင်စုလွှတ်တော်ဆိုင်ရာ ဖွံ့ဖြိုးရေး ရန်ပုံငွေဖြင့် ဆောင်ရွက်သည့် လုပ်ငန်းများနှင့်စပ်လျဉ်းပြီး အောက်ပါအချက်များကို အကြံပြုတင်ပြအပ်ပါတယ်။ (က) ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေဖြင့် လုပ်ငန်းများဆောင်ရွက်ရာတွင် လိုက်နာရမည့် ဘဏ္ဍာရေးလုပ်ထုံးလုပ်နည်းကို ပြုပြင်ပြောင်းလဲမှုရှိမှသာ ပြင်ဆင်ထုတ်ပြန်ရန် ဖြစ်ပါတယ်။ (ခ) ပြည်ထောင်စု လွှတ်တော်ဆိုင်ရာ ဖွံ့ဖြိုးရေးလုပ်ငန်းများ အသုံးအနှုန်းအစား လွှတ်တော်ဆိုင်ရာ ဖွံ့ဖြိုးရေးလုပ်ငန်းများဟု ပြောင်းလဲ၍ ပြည်ထောင်စုနယ်မြေရှိ မြို့နယ်များအတွက် ပြည်ထောင်စုလွှတ်တော်ရုံး၏ ဘတ်ဂျက်မှ လည်းကောင်း၊ တိုင်းဒေသကြီး၊ ပြည်နယ်များရှိ မြို့နယ်များအတွက် သက်ဆိုင်ရာ တိုင်းဒေသကြီး/ ပြည်နယ် လွှတ်တော်များ၏ဘတ်ဂျက်မှလည်းကောင်း ထောက်ပံ့ငွေအသုံးစရိတ်အဖြစ် လျာထားဆောင်ရွက် သင့် မသင့် စဉ်းစားသုံးသပ်သင့်ပါတယ်။ (ဂ) ဖွံ့ဖြိုးရေးလုပ်ငန်းများ ဆောင်ရွက်ရာတွင် စံချိန်စံညွှန်းပြည့်မီရေး၊ လုပ်ငန်းအရည်အသွေး ပိုမိုကောင်းမွန်ရေးနှင့် ကုန်ကျသလောက် တန်ရာတန်ကြေး ပြန်လည်ရရှိနိုင်ရေး အတွက် ကျွမ်းကျင်မှုရှိသည့် ဆက်စပ်သည့်ဌာနများ၏ အကူအညီများ ရယူဆောင်ရွက်သင့်ပါတယ်။ (ဃ) လမ်းပန်းဆက်သွယ်ရေးခက်ခဲသည့် တိုင်းဒေသကြီး၊ ပြည်နယ်များတွင် ဖွံ့ဖြိုးရေးရန်ပုံငွေဖြင့် ကျေးလက် လမ်းများ၊ တံတားများ ပြုပြင်ခြင်း၊ တည်ဆောက်ခြင်းလုပ်ငန်းများ ပိုမိုဆောင်ရွက်ပေးသင့်ပါတယ်။ (င) ဖွံ့ဖြိုးရေးရန်ပုံငွေဖြင့် ခွင့်ပြုရာတွင် ဖွံ့ဖြိုးမှုနောက်ကျသည့် မြို့နယ်များကို လက်ရှိခွင့်ပြုငွေထက် ပိုမိုတောင်းခံခွင့်ပြုရန် သို့မဟုတ် ဖွံ့ဖြိုးတိုးတက်ပြီး ဘတ်ဂျက်များစွာသုံးစွဲနိုင်သည့် အချို့မြို့နယ်များကို အနည်းငယ်လျှော့ပြီး မဖွံ့ဖြိုးသည့်မြို့နယ်များကို ပိုမိုခွဲဝေပေးရန် အကြံပြုပါတယ်။ (စ) ပြောင်းလဲဆောင်ရွက် သည့် လုပ်ငန်းများအတွက် လုပ်ငန်းပြောင်းလဲဆောင်ရွက်ခွင့်ကို မြို့နယ်လုပ်ငန်း အကောင်အထည်ဖော်ရေး အဖွဲ့မှ ဗဟိုကော်မတီသို့ ဆောလျင်စွာတင်ပြရန်နဲ့ မပြီးစီးသည့်လုပ်ငန်းများအတွက် ပြီးစီးကြောင်း အစီရင် ခံစာများ ် တစ်ပြေးညီတင်ပြရန်၊ (ဆ) ပြည်ထောင်စုလွှတ်တော်ရုံးသို့ လုပ်ငန်းအားလုံးပြီးစီးကြောင်း အစီရင်ခံစာများ တင်ပြထားသော်လည်း မြေပြင်တွင် အမှန်ပြီးစီးမှုမရှိသည့်လုပ်ငန်းများ ဖြစ်ပေါ်နေခြင်း ခနောင်တိုမြို့နယ်တို့တွင် ဆောင်ရွက်သောလုပ်ငန်းများမှ ကျန်ရှိသောပစ္စည်းများအား ပစ္စည်းစာရင်းမှတ်တမ်း ရေးသွင်းထိန်းသိမ်းပြီး ၂၀၁၇-၂၀၁၈ ဘဏ္ဍာရေးနှစ် လုပ်ငန်းများဆောင်ရွက်ရာတွင် စနစ်တကျ အသုံး ပြုရန်၊ (ဈ) ကချင်ပြည်နယ်၊ ဆွမ်ပရာဘွမ်မြို့နယ်၊ ကဝါပန်းကျေးရွာအုပ်စု ဒရူးခကျေးရွာ မူကြိုကျောင်း တိုးချဲ့ရေးလုပ်ငန်းကို ဆောင်ရွက်မှုမရှိသည့်အတွက် တာဝန်ရှိသူထံမှ ခွင့်ပြုရန်ပုံငွေ ကျပ်သန်း ၄.၉၀၀ အား ငွေတိုက်ဦးစီးဌာနသို့ ပြန်လည်ပေးသွင်းရေးအတွက် အထက်အဖွဲ့အစည်းအဆင့်ဆင့်မှ တွန်းအားပေး ဆောင်ရွက်ရန်၊ (ည) ဆောင်ရွက်ပြီးစီးလုပ်ငန်းများ ပျက်စီးမှုမရှိစေရေး၊ ရေရှည်တည်တံ့မှုရှိစေရေး အတွက် ပြင်ဆင်ထိန်းသိမ်းရေးလုပ်ငန်းများ ဆောင်ရွက်နိုင်ရန် လုပ်ငန်းအလိုက် သက်ဆိုင်ရာ ဌာန၊ အဖွဲ့ အစည်းများသို့ လွှဲပြောင်းအပ်နှံသည့် အစီအစဉ်များ ထားရှိဆောင်ရွက်ရန် ဖြစ်ပါတယ်။စာရင်းစစ်ချုပ်ရုံးရဲ့ သုံးသပ်ချက်ကို တင်ပြပါ့မယ်။ နာယကကြီးခင်ဗျာ။ မြို့နယ်ပေါင်း ၃၂၅ မြို့နယ်၌ လုပ်ငန်းပေါင်း ၁၂,၀၅ရ ခု ဆောင်ရွက်နိုင်ခဲ့ပြီး မဲဆန္ဒနယ်မြေရှိ ပြည်သူများ၏လိုအပ်ချက်များ ဖြည့်ဆည်း ပေးနိုင်ကြောင်း သုံးသပ်ရပါတယ်။ စစ်ဆေးတွေ့ရှိချက်အရ အချို့မြို့နယ်များနှင့် လုပ်ငန်းများမှာ ချို့ယွင်း အားနည်းချက်များရှိသော်လည်း ဆောင်ရွက်ပြီးစီးသည့်လုပ်ငန်းများကို အထောက်အကူပြု၍ ပြည်သူတို့၏ လိုအပ်ချက် ဖြည့်ဆည်းပေးနိုင်ခဲ့ကြောင်းလည်း သုံးသပ်တင်ပြအပ်ပါတယ်။ နာယကကြီးခင်ဗျာ။ ဖွံ့ဖြိုးရေးရန်ပုံငွေဖြင့် ဒေသများတွင် ဆောင်ရွက်ထားမှုအပေါ် စစ်ဆေးတွေ့ရှိချက် အစီရင်ခံစာများအရ ဖွံ့ဖြိုးရေးလုပ်ငန်းများ အကောင်အထည်ဖော်ဆောင်ရွက်ရာတွင် ပြည်ထောင်စုလွှတ်တော် ဆိုင်ရာ ဖွံ့ဖြိုးရေးရန်ပုံငွေဥပဒေ၊ ယင်းဥပဒေကို ပြင်ဆင်သည့်ဥပဒေပါ ရည်ရွယ်ချက်များဖြစ်သည့် မြို့နယ် အားလုံးနှင့် ကျေးလက်ဒေသမကျန် နှစ်စဉ်ဖွံ့ဖြိုးတိုးတက်လာစေရန်၊ မဲဆန္ဒနယ်မြေရှိ ပြည်သူများ၏ လိုအပ်ချက်ကို ဖြည့်ဆည်းပေးနိုင်ရန်၊ ကျေးလက်ဒေသများ လျင်မြန်စွာ ဖွံ့ဖြိုးတိုးတက်လာစေရေးအတွက် အထောက်အကူဖြစ်စေရန်၊ ဆောင်ရွက်ပြီးစီးသည့် လုပ်ငန်းများအား ရေရှည်တည်တံ့စေရန် စဉ်ဆက်မပြတ် ပြင်ဆင်ထိန်းသိမ်းမှုများဆောင်ရွက်ရန် လိုအပ်သည့်အပြင် လုပ်ငန်းတစ်ခုဆောင်ရွက်ရန် ခွင့်ပြုသည့် တန်ဖိုးကိုလည်း ပုံသေကျပ်သန်း ၅.၀၀ သတ်မှတ်ပေးမည့်အစား ဆောင်ရွက်မည့် လုပ်ငန်းပမာဏနှင့် လျော်ညီသည့်တန်ဖိုးများ ခွင့်ပြုပေးရန် သင့် မသင့် ချင့်ချိန်သုံးသပ်နိုင်ရန် အကြံပြုတင်ပြအပ်ပါတယ်။ ကျေးဇူးတင်ပါတယ်ခင်ဗျာ။</speech>
<title>အထက်ပါကိစ္စနှင့်စပ်လျဉ်း၍ ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ(၅/၂၀၁၈)ကို ဖတ်ကြားတင်ပြခြင်းနှင့် လွှတ်တော်က ဆွေးနွေးစဉ်းစားရန် အဆိုတင်သွင်းခြင်း၊</title>
<speech type="speaker">အစီအစဉ်(၁၁) ဖြစ်ပါတယ်။ အထက်ပါ ၂၀၁၆ -၂၀၁ရ ဘဏ္ဍာရေးနှစ် ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေနှင့်စပ်လျဉ်းသည့် စစ်ဆေးတွေ့ရှိချက် အစီရင်ခံစာအပေါ် ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာ(၅/၂၀၁၈)ကို ဖတ်ကြားတင်ပြပြီး လွှတ်တော်က ဆွေးနွေးစဉ်းစားရန် အဆိုတင်သွင်းဖို့ ဖိတ်ခေါ်ပါတယ်။</speech>
<speech><mp id="258">ဦးဘိုကြီး (အဖွဲ့ဝင်၊ ပြည်သူ့ငွေစာရင်းပူးပေါင်းကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်သူ့လွှတ်တော်ဒုတိယဥက္ကဋ္ဌ ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စုအဆင့် အဖွဲ့အစည်းဝင်များ၊ ဧည့်သည်တော်များအားလုံး ကိုယ်စိတ် နှစ်ဖြာကျန်းမာချမ်းသာစွာရှိပြီး နိုင်ငံ့အကျိုး ဆတက်ထမ်းပိုးသယ်ပိုးနိုင်ပါစေလို့ ဆုမွန်ကောင်းတောင်း အပ်ပါတယ်။ ကျွန်တော်ကတော့ ပဲခူးတိုင်းဒေသကြီး၊ ချောက်မဲဆန္ဒနယ်မှ ပြည်သူ့လွှတ်တော် ကိုယ်စားလှယ်၊ ပြည်ထောင်စုလွှတ်တော်၊ ပြည်သူ့ငွေစာရင်းပူးပေါင်းကော်မတီအဖွဲ့ဝင် ဦးဘိုကြီး ဖြစ်ပါတယ်။ ငွေစာရင်းပူးပေါင်းကော်မတီဥက္ကဋ္ဌမှ တာဝန်ပေးချက်အရ ပြည်ထောင်စုစာရင်းစစ်ချုပ်၏ ၂၀၁၆-၂၀၁ရ ခု၊ ဘဏ္ဍာရေးနှစ်၊ ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေစာရင်းများ စစ်ဆေးခြင်းအစီရင်ခံစာနှင့် စပ်လျဉ်း၍ ပြည်ထောင်စုလွှတ်တော် ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထား မှတ်ချက်အစီရင်ခံစာအမှတ်စဉ် (၅/၂၀၁၈)ကို ဖတ်ကြားတင်သွင်းသွားမှာ ဖြစ်ပါတယ်။ ပြည်ထောင်စုစာရင်းစစ်ချုပ်၏ ၂၀၁၆-၂၀၁ရ ဘဏ္ဍာနှစ် ပြည်ထောင်စုလွှတ်တော်ဆိုင်ရာ ဖွံ့ဖြိုးရေး ရန်ပုံငွေစာရင်းများနှင့်စပ်လျဉ်း၍ ၈-၃-၂၀၁၈ ရက်နေ့တွင် ကော်မတီဝင်များနှင့်လည်းကောင်း၊ ၁၂-၃-၂၀၁၈ ရက်နေ့တွင် ပြည်ထောင်စုလွှတ်တော်ရုံး၊ ပြည်ထောင်စုစာရင်းစစ်ချုပ်ရုံးနှင့် လည်းကောင်း၊ ၁၃-၃-၂၀၁၈ ရက်နေ့တွင် ကော်မတီဝင်များနှင့်လည်းကောင်း အစည်းအဝေးများပြု လုပ်ခဲ့ပြီး၊ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာအမှတ်စဉ်(၅/၂၀၁၈) ကိုပြုစု၍ ပြည်ထောင်စုလွှတ်တော်ဆိုင်ရာ နည်းဥပဒေ ၁၀၄(က)၊ (ခ)၊ (ဂ)ပါ ပြဋ္ဌာန်းချက်များနှင့်အညီ ပြည်ထောင်စုလွှတ်တော် နာယကမှတစ်ဆင့် ပြည်ထောင်စုလွှတ်တော်သို့ တင်ပြအပ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ အစီရင်ခံစာကို လွှတ်တော် ကိုယ်စားလှယ်များထံ ဖြန့်ဝေ ထားပြီးဖြစ်ပါသဖြင့် အသေးစိတ်ဖတ်ကြားခြင်း မပြုတော့ဘဲ အကျဉ်းချုပ်၍ ကောက်နုတ်တင်ပြပါမယ်။ Power Point အသုံးပြုခွင့်ကို ခွင့်ပြုပေးနိုင်ပါရန် တောင်းခံအပ်ပါတယ် ခင်ဗျာ။ ဖွံ့ဖြိုးရေးရန်ပုံငွေ လျာထားဆောင်ရွက်မှုအခြေအနေ၊ ၂၀၁၃-၂၀၁၄ ဘဏ္ဍာနှစ်တွင် ဆောင်ရွက်ပုံစနစ်၊ ၂၀၁၄-၂၀၁၅ ဘဏ္ဍာရေးနှစ်မှစ၍ ၂၀၁၆-၂၀၁ရ ဘဏ္ဍာရေးနှစ်အထိ ဆောင်ရွက်ပုံစနစ်၊ ပြည်ထောင်စု လွှတ်တော်ဆိုင်ရာ ဖွံ့ဖြိုးရေးလုပ်ငန်းများ အသုံးအနှုန်းအစား လွှတ်တော်ဆိုင်ရာ ဖွံ့ဖြိုးရေး လုပ်ငန်းများဟု ပြောင်းလဲ၍ ဆောင်ရွက်ပုံစနစ် ပြောင်းလဲသင့်ကြောင်းဖော်ပြချက်။ ရန်ပုံငွေခွင့်ပြုငွေ။ တိုင်းဒေသကြီး၊ ပြည်နယ်များသို့ လွှဲပို့ငွေနှင့် ပြန်လည်အပ်နှံမှုများ၊ ရန်ပုံငွေသုံးစွဲခွင့်ပြုသည့်အတိုင်း ငွေလွှဲပို့မှုစနစ်၊ ရန်ပုံငွေ ခွင့်ပြုချက်ရရှိပြီးဖြစ်သော်လည်း သက်ဆိုင်ရာမြို့နယ်ဖွံ့ဖြိုးရေး လုပ်ငန်းအကောင်အထည်ဖော်ရေးအဖွဲ့က တင်ပြ တောင်းခံမှုမရှိသဖြင့် မလွှဲပို့ခဲ့သည့် ရန်ပုံငွေများကို ပိုလျှံငွေအဖြစ် ပြန်လည်အပ်နှံငွေမှာ ကျပ်သန်း ၅၄၈.၅၂၂ ဖြစ်ပါတယ်။ မြို့နယ်များမှ မသုံးစွဲနိုင်သဖြင့် ပိုလျှံငွေကျပ်သန်း ၁၉.၈၉၅ ဖြစ်ပါတယ်။ လုပ်ငန်းဆောင်ရွက်မှုများ။ မြို့နယ် ၃၂၅ ခုတွင် ဆောင်ရွက်ခဲ့တဲ့ အထောက်အကူပြု လုပ်ငန်း များအား လုပ်ငန်းအမျိုးအစား၊ အရေအတွက်၊ လုပ်ငန်းတန်ဖိုးများကို ယခင်ဘဏ္ဍာရေးနှစ် ၂၀၁၆-၂၀၁ရ ဘဏ္ဍာရေးနှစ်တို့ နှိုင်းယှဉ်ဖော်ပြထားပါတယ်။ ရန်ပုံငွေစိစစ်ခွင့်ပြုမှု။ ၂၀၁၅-၂၀၁၆ ဘဏ္ဍာရေးနှစ် ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေစာရင်းများ စစ်ဆေးတွေ့ရှိတဲ့ အစီရင်ခံစာနှင့်စပ်လျဉ်း၍ လွှတ်တော်အစည်းအဝေးတွင် ပြည်သူ့လွှတ်တော်ကိုယ်စားလှယ်တစ်ဦးက အကြံပြု ဆွေးနွေးခဲ့သော်လည်း ၂၀၁၆-၂၀၁ရ ခုနှစ်၊ ဘဏ္ဍာနှစ်တွင်ရန်ပုံငွေများကို တစ်ပြေးညီခွဲဝေချထားပေးခဲ့ကြောင်း တွေ့ရှိရပါတယ်။ စစ်ဆေးတွေ့ရှိချက်များ။ (က) မူလသတ်မှတ်တဲ့လုပ်ငန်းနှင့် အမှန်ဆောင်ရွက်တဲ့လုပ်ငန်း ကွဲလွဲခြင်း၊ ဗဟိုကော်မတီမှခွင့်ပြုခဲ့သည့်လုပ်ငန်း ၈၈၁ ခု၊ လုပ်ငန်းပြောင်းလဲဆောင်ရွက်ခွင့် တင်ပြမှုမရှိသည့် လုပ်ငန်း ၁၄၄ ခု၊ စုစုပေါင်း ၁,၀၂၅ ခု၊ (ခ) လုပ်ငန်းပြီးစီးကြောင်း အစီရင်ခံစာတင်ပြထားသော်လည်း မြေပြင်တွင် ဆောင်ရွက်ပြီးစီးမှုမရှိသေးခြင်း၊ ရန်ကုန်တိုင်းဒေသကြီး မြို့နယ် ၁ ခုတွင် မျက်မြင်စစ်ဆေးချက်အရ လုပ်ငန်းပြီးစီးမှုမရှိသေးသည်ကိုတွေ့ရှိရာ ၂၀၁၈ ခုနှစ်၊ ဖေဖော်ဝါရီလတွင် ပြီးစီးအောင်ဆောင်ရွက်မည် ဖြစ်ကြောင်းနှင့် လုပ်ငန်းအား ပြီးစီးဆောင်ရွက်ခြင်းမရှိပါက တန်ဖိုးငွေများအား ပြန်လည်ပေးသွင်းရန် ပြည်ထောင်စုလွှတ်တော်ရုံးမှ အကြောင်းကြားစာထုတ်ပြန်ထားပြီးဖြစ်ပါတယ်။ (ဂ)လုပ်ငန်းပြီးစီးကြောင်း အစီရင်ခံစာတင်ပြမှုမရှိခြင်း၊ ဒေသစာရင်းစစ်ချုပ်ရုံးများမှ စုစည်းပေးပို့တဲ့ အစီရင်ခံစာများအရ ပြည်ထောင်စု လွှတ်တော်ရုံး၊ ဖွံ့ဖြိုးရေးလုပ်ငန်းကော်မတီသို့ လုပ်ငန်းပြီးစီးကြောင်း အစီရင်ခံစာတင်ပြထားခြင်းမရှိသည့် မြို့နယ်စုစုပေါင်း ၁၅ မြို့နယ်ဖြစ်ကြောင်း၊ သို့ရာတွင် ပြည်ထောင်စုလွှတ်တော်ရုံး ဖွံ့ဖြိုးရေးလုပ်ငန်းကော်မတီ၌ ဒေသဖွံ့ဖြိုးရေးလုပ်ငန်းရန်ပုံငွေဖြင့် ဆောင်ရွက်သည့်လုပ်ငန်းစုစုပေါင်း ၁၂,၀၅ရ ခု အနက် ကချင်ပြည်နယ် မြို့နယ် ၁ ခုကလွဲ၍ ၁၂,၀၅၆ ခုအတွက် လုပ်ငန်းပြီးစီးကြောင်းတင်ပြသည့် အစီရင်ခံစာ ပုံစံ(၃)အား ပြည့်စုံစွာ ရှိကြောင်း တွေ့ရှိရပါတယ်။ (ဃ)မျက်မြင်စစ်ဆေးရာတွင် ပစ္စည်းလက်ကျန်များ ကျန်ရှိခြင်း၊ ပြည်ထောင်စု လွှတ်တော်ရုံး၏ ပြန်ကြားစာအရ ရန်ကုန်တိုင်းဒေသကြီး မြို့နယ်တစ်ခုတွင် ကျန်ရှိတဲ့ပစ္စည်းများအား အသုံးပြုထားပြီးဖြစ်ကြောင်းနှင့် အခြားမြို့နယ်တစ်ခုတွင် လာမည့်ဘဏ္ဍာရေးနှစ်တွင် လက်ကျန်ပစ္စည်း များကို အသုံးပြုသွားမည်ဖြစ်ကြောင်း သိရှိရပါတယ်။ (င) စစ်ဆေးတွေ့ရှိချက်အရ နိုင်ငံတော်သို့ပြန်လည် ပေးသွင်းခြင်း၊ နိုင်ငံတော်သို့ ပြန်လည်ပေးသွင်းရသည့် ငွေပေါင်းမှာ ကျပ်သန်း ၅.၄၅၁ ရှိပြီး မြို့နယ် ၉ ခု အတွက် အသေးစိတ်ဖော်ပြထားပါတယ်။ (စ) လုပ်ငန်းဆောင်ရွက်မှုမရှိသဖြင့် ခွင့်ပြုရန်ပုံငွေအား နိုင်ငံတော်သို့ ပြန်လည်ပေးသွင်းရန်လိုအပ်ခြင်း။ ကချင်ပြည်နယ် မြို့နယ်တစ်ခုတွင် ရန်ပုံငွေကျပ်သန်း ၄.၉၀၀ အား ငွေတိုက်ဦးစီးဌာနသို့ လုပ်ထုံးလုပ်နည်းနှင့်အညီ ပြန်လည်အပ်နှံရန် ပြည်ထောင်စုလွှတ်တော်ရုံးက အကြောင်းကြားစာ ထုတ်ပြန်ထားပြီးဖြစ်ကြောင်းကို အသေးစိတ် ဖော်ပြထားပြီးဖြစ်ပါတယ်။ ဆောင်ရွက်ပြီးလုပ်ငန်းများမှ ပျက်စီးသွားတဲ့ လုပ်ငန်းများနှင့် ဆက်လက်ဆောင်ရွက်ရမည့် လုပ်ငန်းများ၊ လုပ်ငန်းများပြီးစီးခဲ့သော်လည်း သဘာဝဘေးဒဏ်ကြောင့် ပျက်စီးသွားသည့် လုပ်ငန်းများ၊ ဆက်လက်ဆောင်ရွက်ရမည့် လုပ်ငန်းများအား ပြန်လည်ပြုပြင် ဆောင်ရွက်ထားပြီးဖြစ်ကြောင်း ပြည်ထောင်စု လွှတ်တော်ရုံးမှ ပြန်ကြားထားပါတယ်။ (က) ဆောင်ရွက်ပြီး လုပ်ငန်းများမှ ပျက်စီးသွားတဲ့လုပ်ငန်းများ။ So CC C OS ..SS. SO S9. CC OS ( ၁ ခုစီ၊ (ခ) ဆောင်ရွက်ပြီးစီးလုပ်ငန်းများမှ ဆက်လက်ဆောင်ရွက်ရမည့် လုပ်ငန်းများ။ ကချင်ပြည်နယ်တွင် မြို့နယ်တစ်ခုမှ လုပ်ငန်း ၂ ခု၊ ရန်ကုန်တိုင်းဒေသကြီး မြို့နယ်တစ်ခုမှ လုပ်ငန်း ၂ ခုနှင့် အခြားမြို့နယ်မှ လုပ်ငန်း ၁ ခု၊ ပြည်ထောင်စုနယ်မြေ၊ နေပြည်တော်၊ ဒက္ခိဏမြို့နယ်မှ လုပ်ငန်း ၁ ခု၊ ပြည်ထောင်စုစာရင်းစစ်ချုပ်၏ စစ်ဆေးတွေ့ရှိချက်အရ လိုက်နာဆောင်ရွက်ရမည့်အချက်များနှင့် သုံးသပ်ချက်၊ အကြံပြုချက်များကို (က)မှ (ည)အထိ ၁၀ ချက် ဖော်ပြထားပါတယ်။ သုံးသပ်အကြံပြုချက် ၃ ချက် ဖော်ပြထားပါတယ်။ ပြည်သူ့ငွေစာရင်းပူးပေါင်းကော်မတီ၏ သုံးသပ်ချက်နှင့် သဘောထားမှတ်ချက် နံပါတ်(၁)၊ ပြည်ထောင်စုလွှတ်တော်ဆိုင်ရာ ဖွံ့ဖြိုးရေးလုပ်ငန်းများအသုံးအနှုန်းအစား လွှတ်တော်ဆိုင်ရာ ဖွံ့ဖြိုးရေး လုပ်ငန်းများဟု ပြောင်းလဲရေး၊ ပြည်ထောင်စုနယ်မြေရှိ မြို့နယ်များအတွက် ပြည်ထောင်စုလွှတ်တော်၏ ဘတ်ဂျက်မှလည်းကောင်း၊ တိုင်းဒေသကြီး ပြည်နယ်များရှိ မြို့နယ်များအတွက် သက်ဆိုင်ရာတိုင်းဒေသကြီး၊ ပြည်နယ်လွှတ်တော်ရုံးများ၏ ဘတ်ဂျက်မှလည်းကောင်း၊ ထောက်ပံ့ငွေအသုံးစရိတ်အဖြစ် လျာထား ဆောင်ရွက်သင့် မသင့် သုံးသပ်ရန်နှင့် ဖွံ့ဖြိုးရေးရန်ပုံငွေခွင့်ပြုရာတွင် ဖွံ့ဖြိုးမှုနောက်ကျသည့် မြို့နယ် များကို လက်ရှိခွင့်ပြုငွေထက် ပိုမိုတောင်းခံခွင့်ပြုရန် သို့မဟုတ် ဖွံ့ဖြိုးတိုးတက်ပြီး ဘတ်ဂျက်များစွာ သုံးစွဲ နိုင်သည့် အချို့မြို့နယ်များကို အနည်းငယ်လျှော့ပြီး မဖွံ့ဖြိုးသေးသည့် မြို့နယ်များကို ပိုမိုခွဲဝေပေးရန်နှင့် ပတ်သက်၍ ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေဥပဒေ၊ လုပ်ထုံးလုပ်နည်းများ၊ လုပ်နည်း စနစ်များအတိုင်းသာ ဆက်လက်ဆောင်ရွက်သင့်ကြောင်း သဘောထားမှတ်ချက်ပြု အပ်ပါတယ်။ ပြည်သူ့ငွေစာရင်းပူးပေါင်းကော်မတီ၏ သုံးသပ်ချက်၊ သဘောထားမှတ်ချက်နှင့် ဒေသဖွံ့ဖြိုးရေး လုပ်ငန်းများနှင့်စပ်လျဉ်း၍ စာရွက်စာတမ်းအထောက်အထားများကို သက်ဆိုင်ရာ မြို့နယ်များတွင် သေချာစွာစုစည်း၍ မှတ်တမ်းထားရှိရန်လိုအပ်ကြောင်း သဘောထားမှတ်ချက် ပြုအပ်ပါတယ်။ ပြည်သူ့ ငွေစာရင်းပူးပေါင်းကော်မတီ၏ သုံးသပ်ချက်နှင့် သဘောထားမှတ်ချက် ၃။ ဤအစီရင်ခံစာပါ လိုက်နာ ဆောင်ရွက်ရမည့် လိုအပ်သည့်အချက်များအနက် စာပိုဒ်ခွဲ(ခ)၊ (ဃ)နှင့် (င)မှလွဲ၍ ကျန်အချက်များအပေါ် အလေးထားဆောင်ရွက်ရန် လိုအပ်ကြောင်း သဘောထားမှတ်ချက် ပြုအပ်ပါတယ်။ ပြည်သူ့ငွေစာရင်း ပူးပေါင်းကော်မတီ၏ သုံးသပ်ချက်နှင့် သဘောထားမှတ်ချက် ၄။ ပြည်ထောင်စုလွှတ်တော်ဆိုင်ရာ ဖွံ့ဖြိုးရေး ရန်ပုံငွေဥပဒေပါ ပြဋ္ဌာန်းချက်များ၊ ဘဏ္ဍာရေးစည်းမျဉ်းများနှင့်အညီ လိုက်နာဆောင်ရွက်ရန်လိုအပ်ကြောင်း သဘောထားမှတ်ချက်ပြုအပ်ပါတယ်။ ပြည်ထောင်စုငွေစာရင်းပူးပေါင်းကော်မတီ၏ သုံးသပ်ချက်နှင့် သဘောထားမှတ်ချက် ၅။ အမှန်တကယ်လိုအပ်သည့် ပြည်သူ့အကျိုးပြုလုပ်ငန်းများ ဖြစ်စေရန်အတွက် ပြည်ထောင်စုလွှတ်တော် ကိုယ်စားလှယ်များအနေဖြင့် ကြီးကြပ်ဆောင်ရွက်ရန် လိုအပ်ပါကြောင်း သဘောထား မှတ်ချက်ပြု အပ်ပါတယ်။ ပြည်ထောင်စုစာရင်းစစ်ချုပ်၏ ၂၀၁၆-၂၀၁ရ ဘဏ္ဍာရေးနှစ်၊ ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေစာရင်းများနှင့်စပ်လျဉ်း၍ ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက် နှင့် သဘောထားမှတ်ချက် အစီရင်ခံစာ(၅/၂၀၁၈) အား ပြည်ထောင်စုလွှတ်တော်ဆိုင်ရာ နည်းဥပဒေ ၁၀၄(က)၊ (ခ)၊ (ဂ)ပါပြဋ္ဌာန်းချက်များနှင့်အညီ ပြည်ထောင်စုလွှတ်တော်သို့ အစီရင်ခံစာတင်ပြရင်း အစီရင်ခံစာကို လွှတ်တော်က ဆွေးနွေးစဉ်းစားပေးပါရန် အဆိုတင်သွင်းအပ်ပါတယ်။ အားလုံးကို ကျေးဇူး တင်ပါတယ်။</speech>
<title>အဆိုပါအစီရင်ခံစာနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ် ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၁၂) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်သူ့ ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ(၅/၂၀၁၈)မိ ကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ အစီရင်ခံစာအပြည့်အစုံကို နောက်ဆက်တွဲဖြင့် ဖော်ပြထားပါသည်။ အထက်ပါအစီရင်ခံစာနဲ့စပ်လျဉ်းပြီး ပြည်ထောင်စုလွှတ်တော်ဆိုင်ရာ နည်းဥပဒေ ၁၀၄ နည်းဥပဒေခွဲ(ဃ)၊ (င)တို့နဲ့အညီ ဆွေးနွေးလိုတဲ့ကိုယ်စားလှယ်ရှိပါက ၁၆-၃-၂၀၁၈ ရက်(သောကြာနေ့) ညနေ ၄ နာရီ (၁၆၀၀ နာရီ) နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်း တင်သွင်းနိုင်ကြောင်း ကြေညာပါတယ်။ (၁၃၇)ကြိမ်မြောက် နိုင်ငံတကာပါလီမန်များညီလာခံ (137th IPU Assembly)သို့ တက်ရောက်ခဲ့သည့် မြန်မာလွှတ်တော်ကိုယ်စားလှယ်အဖွဲ့၏ အစီရင်ခံစာကို လွှတ်တော်ကိုယ်စားလှယ်များက ဆွေးနွေးခြင်း၊</speech>
<speech type="speaker">အစီအစဉ်(၁၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁ရ ခုနှစ်၊ အောက်တိုဘာလ ၁၄ ရက်မှ ၁၈ ရက်ထိ ရုရှားဖက်ဒရေးရှင်းနိုင်ငံ၊ စိန့်ပီတာစဘတ်မြို့မှာ ကျင်းပ ပြုလုပ်ခဲ့တဲ့ (၁၃၇)ကြိမ်မြောက် နိုင်ငံတကာပါလီမန်များညီလာခံမှာ အရေးပေါ်ကိစ္စရပ်အဖြစ် တင်သွင်း ဆွေးနွေးခဲ့တဲ့ ရခိုင်ပြည်နယ်ဆိုင်ရာ ဆုံးဖြတ်ချက်အကြောင်းအရာနဲ့စပ်လျဉ်းပြီး မြန်မာ့လွှတ်တော် ကိုယ်စားလှယ်အဖွဲ့ရဲ့ အစီရင်ခံစာကို ၁၂-၃-၂၀၁၈ ရက်က ကျင်းပပြုလုပ်တဲ့ ပြည်ထောင်စုလွှတ်တော် အစည်းအဝေးမှာ တင်သွင်းခဲ့ပြီး ဖြစ်ပါတယ်။ အထက်ပါအစီရင်ခံစာနဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော်ကိုယ်စားလှယ် ၂ရ ဦးရှိပါတယ်။ ဆွေးနွေးကြမယ့် လွှတ်တော်ကိုယ်စားလှယ်များအနေနဲ့ လွှတ်တော်ဆိုင်ရာဥပဒေ၊ နည်းဥပဒေ များမှာပါရှိတဲ့ အခွင့်အရေးများကို ရယူအသုံးပြုနိုင်သလို လိုက်နာရမယ့် ကျင့်ဝတ်၊ စည်းကမ်းများနဲ့ ညီညွတ်အောင်လည်း ဆွေးနွေးကြစေလိုပါတယ်။ အထူးသဖြင့် ပြည်ထောင်စုမပြိုကွဲရေး၊ တိုင်းရင်းသား စည်းလုံးညီညွတ်မှုမပြိုကွဲရေး၊ အချုပ်အခြာအာဏာတည်တံ့ခိုင်မြဲရေးတို့ကို အလေးထားလိုက်နာ စောင့်ထိန်းပြီး လွှတ်တော်နဲ့ လွှတ်တော်ကိုယ်စားလှယ်များရဲ့ ဂုဏ်သိက္ခာနဲ့လျော်ညီစွာ ပြောဆိုဆွေးနွေးကြဖို့ မှာကြား လိုပါတယ်။ တစ်ဦးချင်းအနေနဲ့ ၆ မိနစ်အတွင်း ဆွေးနွေးဖို့ဖြစ်ပါတယ်။ ဦးစွာ ဒေါက်တာသန်းဝင်း မန္တလေးတိုင်းဒေသကြီး မဲဆန္ဒနယ်အမှတ်(၁) ဆွေးနွေးဖို့ဖြစ်ပါတယ်။</speech>
<speech><mp id="916">ဒေါက်တာသန်းဝင်း (မဲဆန္ဒနယ်အမှတ်-၁၊ မန္တလေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်ထောင်စုဝန်ကြီးများနှင့် လွှတ်တော်ကိုယ်စားလှယ်များခင်ဗျား။ ကျွန်တော်ကတော့ မန္တလေးတိုင်းဒေသကြီး မဲဆန္ဒနယ်အမှတ်(၁)မှ အမျိုးသားလွှတ်တော်ကိုယ်စားလှယ် ဒေါက်တာသန်းဝင်း ဖြစ်ပါတယ်။ ၂၀၁ရ ခုနှစ်၊ အောက်တိုဘာလက ရုရှားဖက်ဒရေးရှင်းနိုင်ငံမှာ ကျင်းပ ခဲ့တဲ့ နိုင်ငံတကာပါလီမန်အဖွဲ့ (၁၃၇)ကြိမ်မြောက် ညီလာခံတက်ရောက်ခဲ့တဲ့ မြန်မာလွှတ်တော်အဖွဲ့ရဲ့ အစီရင်ခံစာကို ဆွေးနွေးမှာဖြစ်ပါတယ်။ (Inter Parliamentary Union-IPU) နိုင်ငံတကာပါလီမန်များ တကယ်က S8 က အင်တာ တစ်နှစ်လျှင် (၂)ကြိမ် ညီလာခံကျင်းပပါတယ်။ ညီလာခံစည်းမျဉ်းများအရ အရေးပေါ်အကြောင်းအရာ (Emergency Item)တစ်ခု အစီအစဉ်မှာထည့်သွင်းခွင့်ရှိရာ ယခု (၁၃၈)ကြိမ်မြောက်ညီလာခံမှာ အကြောင်း အရာ ၁၈ ခုကို တင်သွင်းခဲ့ပြီး ရခိုင်ပြည်နယ်အရေးနဲ့ပတ်သက်တဲ့ အကြောင်းအရာ ၈ ခုပါဝင်ခဲ့လို့ မြန်မာ အဖွဲ့က တုံ့ပြန်အဆိုနဲ့ ရှင်းလင်းချက်ကို အရေးပေါ်အကြောင်းအရာအဖြစ် တင်သွင်းခဲ့ပါတယ်။ သို့သော် မဲခွဲဆုံးဖြတ်ရာမှာ မော်ရိုကို၊ အင်ဒိုနီးရှား၊ ယူအေအီး၊ ဘင်္ဂလားဒေ့ရှ်၊ ကူဝိတ်၊ အီရန်၊ ဆူဒန်နဲ့ တူရကီ ၈ နိုင်ငံ ပူးပေါင်းတင်သွင်းတဲ့ အရေးပေါ်အကြောင်းအရာ၊ နိုင်ငံတကာ ငြိမ်းချမ်းရေးနှင့် လုံခြုံရေးကို ထိပါးခြိမ်းခြောက်မှုတစ်ခုဖြစ်သည့် ရိုဟင်ဂျာများအပေါ်တွင် ပြင်းထန်စွာတိုက်ခိုက်မှုများနှင့် နှိပ်စက် ညှင်းပန်းမှုများ၊ စိုးရိမ်ဖွယ်လူသားပဋိပက္ခများကို အဆုံးသတ်၍ ၎င်းတို့အနေဖြင့် ဘေးကင်းလုံခြုံစွာ မြန်မာနိုင်ငံအတွင်းရှိ မူလနေရပ်ပြန်နိုင်ရေးကို အဖွဲ့ဝင်များရဲ့ ၃ ပုံ ၂ ပုံ ထောက်ခံမဲရရှိလို့ ဆွေးနွေးခွင့် ပေးခဲ့ပါတယ်။ အထက်ပါအဆိုကို အများသဘောတူဆုံးဖြတ်ချက် (Consensus Resolution) အဖြစ် ညီလာခံက အတည်ပြုဆုံးဖြတ်ခဲ့ပေမယ့် မြန်မာ့လွှတ်တော်ကိုယ်စားလှယ်အဖွဲ့က လက်မခံဘဲပယ်ချကာ Dissociate ပြုလုပ်ခဲ့ပါတယ်။ အဆိုပါဆုံးဖြတ်ချက် အရေးအသားအသုံးအနှုန်းများမှာ ပြင်းထန်သော ကိရိယာ 860000 $1 $70863000$ saop:3898:op: Profoundly Disturbed, Particularly Shock, Grave Concern, Strongly Stressed, Recommended Strongly owoc 33qp:32165:20:gm ý:a ထားတာ တွေ့ရပါတယ်။ ၂၀၁ရ ခုနှစ်၊ သြဂုတ်လ ၂၅ ရက်က မိမိတို့ရဲစခန်း ၃၀ ကို ကြိုတင်စီစဉ်ကာ တစ်ပြိုင်နက်တိုက်ခိုက်ခံရလို့ ပြန်လည်တိုက်ခိုက်ရှင်းလင်းမှုကို (Ethic Cleansing) လူမျိုးနွယ်စု သုတ်သင် ရှင်းလင်းခြင်းလို့ စွပ်စွဲထားပါတယ်။ လုံခြုံရေးတပ်ဖွဲ့ဝင်များက တိုက်ခိုက်မှုများရပ်ဆိုင်းထားပြီး ဖြစ်သော်လည်း အကြမ်းဖက်ခြင်းများ ရပ်တန့်ရန် တောင်းဆိုထားပါတယ်။ ကုလသမဂ္ဂနဲ့ နိုင်ငံတကာအဖွဲ့အစည်းများကို ဆိုင်းငံ့ခြင်းမရှိဘဲ အရေးပေါ်စွက်ဖက်ဖြေရှင်းဖို့ ဆိုထားပါတယ်။ နိုင်ငံတိုင်းမှာ မိမိနိုင်ငံအတွင်းလုံခြုံရေးကို ထိပါးနှောင့်ယှက်ခံရပါက မိမိလုံခြုံရေးတပ်ဖွဲ့ဝင်များအနေနဲ့ တုံ့ပြန်တိုက်ခိုက် ကာကွယ်ခွင့်ရှိပါတယ်။ တပ်ဖွဲ့ဝင်များအနေနဲ့ သက်ဆိုင်ရာ လုပ်ထုံးလုပ်နည်းများအတိုင်း စနစ်တကျဆောင်ရွက်ရန်သာ လိုအပ်ပါတယ်။ ကျူးလွန်ဆောင်ရွက်သူများကိုလည်း သက်ဆိုင်ရာက စုံစမ်းအရေးယူမှုများ ပြုလုပ်နေပြီဖြစ်ပါတယ်။ ဆုံးဖြတ်ချက်မှာ ပြဿနာရဲ့အခြေခံအကြောင်းအဖြစ် ၁၉၈၂ နိုင်ငံသားဥပဒေအရ ရိုဟင်ဂျာများကို နိုင်ငံသား အဖြစ်မှ ငြင်းပယ်ခြင်းကို အထူးထောက်ပြပါတယ်။ ဒါကြောင့်၎င်းတို့ဟာ နိုင်ငံမဲ့ဖြစ်ရတယ်လို့ ဆိုထားပါတယ်။ ၎င်းတို့ကို နိုင်ငံသားဖြစ်ခွင့်ပေးဖို့၊ လွတ်လပ်စွာသွားလာခွင့်ပေးဖို့ တင်းမာစွာ ပြောဆိုထား ပါတယ်။ ၁၉၈၂ နိုင်ငံသားဥပဒေမှာ နိုင်ငံသားဖြစ်ခွင့်ကို စနစ်တကျပြဋ္ဌာန်းထားတာဖြစ်ပြီး လျှောက်ထား လာတဲ့သူများကိုလည်း စိစစ်ဆောင်ရွက် ပေးလျက်ရှိကြောင်း သိရှိရပါတယ်။ နယ်မြေဒေသ နိုင်ငံတစ်ခု အတွင်း မွေးဖွားနေထိုင်ကာမျှနှင့် တိုင်းရင်းသား စာရင်းတွင်လည်းမပါဝင်ဘဲ အလိုအလျောက် နိုင်ငံသား မဖြစ်ခြင်းမှာ ဥပဒေအတိုင်းသာဖြစ်ပါတယ်။ ဆုံးဖြတ်ချက်မှာ အကြမ်းဖက်မှုနှင့် လူမျိုးနွယ်စုသုတ်သင်ခြင်းကို ချက်ချင်း ခြွင်းချက်မရှိ အမြဲတမ်းရပ်ဆိုင်းဖို့ တောင်းဆိုထားပါတယ်။ အင်အားသုံးကာ ရွှေ့ပြောင်းခံရသူများကို တွင်း ပြန်လာနိုင်ရန်အာမခံဖို့၊ ကိုဖီအာနန်ကော်မရှင် အကြံပြုချက်များ အကောင်အထည်ဖော်ဖို့ တောင်းဆိုထားတာတွေ့ရ ပါတယ်။ လုံခြုံရေးတပ်ဖွဲ့များရဲ့ တိုက်ခိုက်မှုများကို ရပ်ဆိုင်းထားပြီးဖြစ်ကာ တိမ်းရှောင်သွားလာသူများကို ပြန်လည်လက်ခံရန် ဆောင်ရွက်နေမှုများကိုလည်း အများသိပြီး ဖြစ်ပါတယ်။ ကိုဖီအာနန် ကော်မရှင် အကြံပြုချက်များကိုလည်း အဖွဲ့အသီးသီးဖွဲ့စည်းပြီး အကောင်အထည်ဖော် နေတာ အားလုံးသိပြီးဖြစ်ပါတယ်။ ဆုံးဖြတ်ချက်မှာ ကုလသမဂ္ဂကြီးကြပ်မှုအောက်တွင် မြန်မာနိုင်ငံ အတွင်းမှာ လူမျိုးဘာသာမခွဲခြားတဲ့ (Safe Zone) လုံခြုံစိတ်ချရတဲ့နယ်မြေများ ဖန်တီးပေးဖို့ အလေးအနက် အကြံပြုထားတာတွေ့ပါတယ်။ အချုပ်အခြာအာဏာပိုင် နိုင်ငံတစ်နိုင်ငံအတွင်းမှာ ပြင်ပအဖွဲ့အစည်းတစ်ခုမှ ကြီးကြပ်တဲ့ လုံခြုံစိတ်ချနယ်မြေ တည်ထောင်ရန်ဆုံးဖြတ်ခြင်းမှာ နိုင်ငံရဲ့ အချုပ်အခြာအာဏာကို ထိခိုက် ကျူးကျော်ခြင်းပဲ ဖြစ်ပါတယ်။ ဆုံးဖြတ်ချက်မှာ ရခိုင်ပြည်နယ် အခြေအနေဟာ နိုင်ငံတကာငြိမ်းချမ်းရေးနဲ့ လုံခြုံရေးကို ခြိမ်းခြောက်နေလို့ ပါလီမန်များအားလုံးက သက်ဆိုင်ရာအစိုးရများကို မြန်မာပြည်အပေါ် သံတမန်ရေး ပိုမိုဖိအားပေးဖို့ တိုက်တွန်းထားတာတွေ့ရပါတယ်။ ပြဿနာတစ်ရပ်ကို ကူညီဖြေရှင်းပေးဖို့ထက် ပုံကြီးချဲ့ကာ ကြီးထွားလာအောင်လှုံ့ဆော်ထားကြောင်း သုံးသပ်တွေ့ရှိရပါတယ်။ မြန်မာလွှတ်တော်ကိုယ်စားလှယ် အဖွဲ့က အဆိုပါဆုံးဖြတ်ချက်ကို IPU ညီလာခံမှာ ကန့်ကွက်ခဲ့ပါတယ်။ အလားတူ နိုင်ငံတကာအစည်း အဝေးများမှာ မြန်မာကိုယ်စားလှယ်အဖွဲ့များ ပုံမှန်တက်ရောက်ကာ မြန်မာနိုင်ငံအပေါ် စွပ်စွဲမှုများ၊ ဖိအား ပေးမှုများကို ဆွေးနွေးရင်ဆိုင်သင့်ကြောင်း အကြံပြုအပ်ပါတယ်။ အထက်ပါအချက်များကြောင့် အပြည်ပြည် ဆိုင်ရာပါလီမန်များအဖွဲ့ (၁၃၇)ကြိမ်မြောက်ညီလာခံက မြန်မာနိုင်ငံနှင့်ပတ်သက်သော ဆုံးဖြတ်ချက်ကို ကန့်ကွက်ပါကြောင်း တင်ပြအပ်ပါတယ်။</speech>
<speech type="speaker">ဆက်လက်ပြီး ဒေါက်တာဒေါ်ရွှေပုံ ပဲခူးမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="202">ဒေါက်တာဒေါ်ရွှေပုံ(ပဲခူးမဲဆန္ဒနယ်၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါလို့ နှုတ်ခွန်းဆက်သပါတယ်။ ကျွန်မကတော့ ပဲခူးမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါက်တာဒေါ်ရွှေပုံ ဖြစ်ပါတယ်။ နာယကကြီးရှင်။ ကျွန်မတို့နိုင်ငံဟာ ၂၀၁၂ ခုနှစ်ကတည်းက IPU အဖွဲ့ဝင်အဖြစ် ပြန်လည် ဝင်ရောက်ခဲ့ပြီး ပူးပေါင်းဆောင်ရွက်ခဲ့တာ ဖြစ်ပါတယ်။ ဒါကလည်း IPU ရဲ့ ရည်ရွယ်ချက်နဲ့ လုပ်ငန်းစဉ်မှာ ပါရှိတဲ့ ဒီမိုကရေစီစနစ် ခိုင်မာစွာဖြစ်ထွန်းရေး၊ ငြိမ်းချမ်းရေးနှင့် ပူးပေါင်းဆောင်ရွက်မှုတိုးတက်ရေး အတွက် ကမ္ဘာ့ပါလီမန်များအကြားတွင် ဆွေးနွေးဆောင်ရွက်ကြရန် ဆိုတဲ့အချက်ကို အလေးထားခဲ့ခြင်း ဖြစ်တယ်လို့ နားလည်ပါတယ်။ ဒါပေမယ့် အစီရင်ခံစာပါတင်ပြချက်များအရ မြန်မာနိုင်ငံရဲ့ ရခိုင်ပြည်နယ် မြောက်ပိုင်းအခြေအနေကို Emergency Item အဖြစ် အဆုံးအဖြတ်ပြုရာမှာတော့ တကယ့်မြေပြင်အခြေ အနေနဲ့ကင်းကွာနေပြီး ခိုင်လုံတဲ့အထောက်အထား အချက်အလက်များမပါရှိဘဲ သတင်းမီဒီယာကို အသုံးချကာ စိတ်ဝင်စားမှုရအောင် ဖန်တီးခြင်းနဲ့ ဘာသာရေး၊ လူမျိုးရေး အင်အားစုတစ်စုအနေနဲ့ မြန်မာနိုင်ငံမှာ မရှိခဲ့တဲ့ လူမျိုးနွယ်စုတစ်စုကို နိုင်ငံသားဖြစ်စေရေးနဲ့ နယ်မြေသိမ်းပိုက်ရေးအတွက် ဆောင်ရွက်လာတဲ့ အသွင်သဏ္ဌာန်ဖြစ်လာနေတာကို တွေ့ရှိရပါတယ်။ အဖွဲ့ဝင်နိုင်ငံတစ်ခုရဲ့ အချုပ်အခြာအာဏာကို လေးစား လိုက်နာမှုအပေါ်မှာလည်း မေးခွန်းထုတ်စရာဖြစ်လာတယ်လို့ သုံးသပ်တင်ပြဖူးပါတယ်။ ပထမအချက်အနေနဲ့ သမိုင်းကြောင်းအရ ရခိုင်လူမျိုးအမည်စာရင်းမှာ မပါဝင်တဲ့ ရိုဟင်ဂျာ အမည်သစ်ကို ၁၉၅၁ ခုနှစ်၊ သြဂုတ်လမှာ ဘင်္ဂါလီလူမျိုး ဘူးသီးတောင်ပါလီမန်အမတ် အပ်တူဂါဖား ဆိုသူက Guardian နေ့စဉ်သတင်းစာမှာ စတင်သုံးစွဲခဲ့တာဖြစ်ပြီး ဒီဆောင်းပါးပါ မမှန်မကန်တဲ့ တင်ပြချက် များကို ရန်ကုန်တက္ကသိုလ် ကျောင်းသား ကိုကော်ဇံက Guardian သတင်းစာမှာပဲ ပြန်လည်တုံ့ပြန် ပယ်ချ အဲဒီး ဒီအမည်သစ်ကို နည်းမျိုးစုံနဲ့တရားဝင်အောင် ဖန်တီးလှုံ့ဆော်နေခဲ့ကြောင်း လေ့လာသိရှိခဲ့ရပါတယ်။ ဒုတိယအချက်အနေနဲ့ကတော့ နယ်မြေသိမ်းပိုက်ရေးကိစ္စ ဖြစ်ပါတယ်။ ၁၉၃၆ ခုနှစ်မှာ ရခိုင်ပြည်နယ် မြောက်ပိုင်းမှာရှိတဲ့ စစ်တကောင်းဘင်္ဂါလီများထဲက အချို့သော အယူသီးအစ္စလာမ်မစ် ခွဲထွက်ရေးသမား များဟာ အိန္ဒိယသို့သွားရောက်ပြီး မွတ်စလင်လိခေါင်းဆောင်များနှင့် တွေ့ဆုံပြီးတော့ မောင်တောနဲ့ ဘူးသီးတောင်နယ်မြေများကို မြန်မာပြည်နှင့်မတွဲဘဲ ဗြိတိသျှ၊ အိန္ဒိယနဲ့တွဲထားရေး၊ ၁၉၄၆ ခုနှစ်မှာ ဗြိတိသျှက အိန္ဒိယကို အိန္ဒိယနှင့်ပါကစ္စတန်ဟူ၍ ဒိုမီနီယမ် နှစ်နိုင်ငံအဖြစ် ဗြိတိသျှဓနသဟာရအသင်းမှာ ဆက်ထားရန် ကြံစည်နေစဉ် ရခိုင်မြောက်ပိုင်းမှ ဂျူနီယာတူအိုလာမိုင်း ဘာသာရေးအသင်းမှ ခေါင်းဆောင် အချို့ဟာ ကရာချိသို့သွားပြီး ဘူးသီးတောင်၊ မောင်တော၊ ရသေ့တောင်နယ်များကို အရှေ့ပါကစ္စတန်နိုင်ငံအတွင်း ပေါင်းထည့်ရေး၊ ၁၉၄၈ ခုနှစ်မှာ ကုလားတန်မြစ် အနောက်ဘက်ကမ်းနှင့် နတ်မြစ်အရှေ့ဘက် ကမ်းခြေဒေသ များကို မွတ်စလင်တို့၏ National Homeland အဖြစ် သတ်မှတ်ပေးရေး စတဲ့တောင်းဆိုမှုများ ရှိခဲ့ပါတယ်။ ယခုအခါ ရိုဟင်ဂျာများကို နိုင်ငံသားဖြစ်မှုနှင့် ရပိုင်ခွင့်များပေးရေး၊ ယာယီလုံခြုံ ရေးဇုန် ဖန်တီးပေးရေး စတဲ့အချက်တွေကို ဆက်စပ်စဉ်းစားကြည့်ရင် အလွန်စိုးရိမ်စရာဖြစ်တာ ထင်ရှားလာပါတယ်။ တတိယအချက်အနေနဲ့ကတော့ နိုင်ငံတော်အစိုးရအနေနဲ့ ရခိုင်ပြည်နယ်မြောက်ပိုင်းအရေးအပေါ် အလေးအနက်ထားဆောင်ရွက်နေမှုကို အသိအမှတ်ပြုရန်လိုအပ်ကြောင်း တင်ပြလိုပါတယ်။ အစိုးရအနေနဲ့ ကမ္ဘာ့ကုလသမဂ္ဂအဖွဲ့ အထွေထွေအတွင်းရေးမှူးချုပ်ဟောင်း မစ္စတာကိုဖီအာနန် ခေါင်းဆောင်တဲ့ ရခိုင် ပြည်နယ်ဆိုင်ရာ အကြံပေးကော်မရှင်ရဲ့ အကြံပြုချက်များကိုလက်ခံပြီး လက်တွေ့အခြေအနေများနဲ့အညီ အကောင်အထည်ဖော်ဆောင်ရွက်နေရုံမက အိမ်နီးချင်း ဘင်္ဂလာဒေ့ရှ်နိုင်ငံဖြင့်လည်း ပေါင်းစပ်ညှိနှိုင်း ဆောင်ရွက်လျက်ရှိနေတာကိုလည်း အသိအမှတ်ပြုရန်လိုအပ်ပါတယ်။ အဆိုပါဆောင်ရွက်ချက်များကို နေ့စဉ်သတင်းစာများကနေပြီး ပြည်သူများသိရှိနိုင်ရန် အခါအားလျော်စွာ ထုတ်ပြန်ပေးနေတာလည်း အများ သိပြီးဖြစ်ပါတယ်။ ဖြစ်ပွားခဲ့တဲ့ မတည်ငြိမ်မှုများနဲ့ ရွှေ့ပြောင်းထွက်ခွာနေမှုများအား ၂၀၁ရ ခုနှစ်၊ သြဂုတ်လ ၂၅ ရက် ARSA အကြမ်းဖက်အဖွဲ့က ရဲစခန်း ၃၀ ကို စနစ်တကျ စီစဉ်အကြမ်းဖက်တိုက်ခိုက်မှုက စတင် ပေါ်ပေါက်ခဲ့တာကိုလည်း မျက်ကွယ်မပြုသင့်ကြောင်း ထပ်လောင်းတင်ပြလိုပါတယ်။ ဒါ့အပြင် ညီလာခံရဲ့ ကြေညာချက်ဖြစ်တဲ့ ညှိနှိုင်းဆွေးနွေးခြင်းဖြင့် ကိုးကွယ်ရာဘာသာပေါင်းစုံနှင့် လူမျိုးပေါင်းစုံ၊ ယဉ်ကျေးမှုပေါင်းစုံ ယှဉ်တွဲနေထိုင်မှုနှင့် ငြိမ်းချမ်းမှုတို့ကို မြှင့်တင်ရန်ဆိုတဲ့ စိန့်ပီတာစဘတ် ကြေညာချက်နဲ့လည်း ရခိုင်ပြည်နယ်အပေါ်ဆုံးဖြတ်ချက်ဟာ ရှေ့နောက်ဆီလျော်မှုမရှိတာကို တွေ့ရှိရ ပါတယ်။ ကျွန်မတို့နိုင်ငံအနေနဲ့ ကြေညာချက်မှာပါတဲ့ အနှစ်သာရတွေနဲ့အညီ မြန်မာနိုင်ငံ ဘာသာပေါင်းစုံ ဆွေးနွေးမှုအဖွဲ့နဲ့ မြန်မာနိုင်ငံလုံးဆိုင်ရာ အစ္စလာမ်မစ်ဘာသာရေးအဖွဲ့တို့က ဘာသာပေါင်းစုံနဲ့ လူမျိုးပေါင်းစုံ ဆွေးနွေးပွဲများကို တက်ကြွစွာ ပူးပေါင်းဆောင်ရွက်မှုများရှိတာကိုလည်း ထပ်လောင်းအသိအမှတ်ပြုပါတယ်။ နိဂုံးချုပ်အနေနဲ့ နိုင်ငံတော်၏ အတိုင်ပင်ခံပုဂ္ဂိုလ်က ၂၀၁ရ ခုနှစ်၊ စက်တင်ဘာလနဲ့ အောက်တိုဘာ လတို့မှာ ပြောကြားခဲ့တဲ့ နိုင်ငံတော်အခြေပြမိန့်ခွန်းကို ထောက်ချင့်၍လည်းကောင်း၊ ရခိုင်ပြည်နယ်ရဲ့ လက်ရှိအခြေအနေဟာ အကြမ်းဖက်ဝါဒကြောင့်သာ ဖြစ်ပွားရခြင်းဖြစ်ပြီး ဘာသာရေး၊ လူမျိုးရေး ပဋိပက္ခ ကြောင့်မဟုတ်ဘဲ ဒီအခြေအနေကို လူတစ်စုက နယ်မြေသိမ်းပိုက်ရေးဟူသော နိုင်ငံရေးရည်မှန်းချက်ဖြင့် ဖန်တီးနေတာသာဖြစ်တဲ့အတွက်ကြောင့်လည်းကောင်း၊ ပြဿနာကိုဖြေရှင်းရာမှာ ပကတိမြေပြင်အခြေအနေ အမှန်တရားအပေါ်တွင် သက်ဆိုင်ပါဝင်သူများအနေဖြင့် ညှိနှိုင်းဆွေးနွေးခြင်းဖြင့်သာ ယဉ်ကျေးမှုပေါင်းစုံ ယှဉ်တွဲနေထိုင်မှုနှင့် ငြိမ်းချမ်းမှုကိုတိုးမြှင့်နိုင်မည်ဟူသော စိန့်ပီတာစဘတ်ကြေညာချက်ကို အလေးပြု၍ လည်းကောင်း၊ IPU ညီလာခံကို တက်ရောက်ခဲ့တဲ့ မြန်မာကိုယ်စားလှယ်အဖွဲ့အား မြန်မာနိုင်ငံရဲ့ ရခိုင် ပြည်နယ်အခြေအနေနဲ့ ပကတိအနေအထားကို နိုင်ငံတကာကသိရှိလာအောင် ရခိုင်ပြည်နယ်အခြေအနေ နှင့် လူသားချင်းစာနာထောက်ထားမှု ခေါင်းစဉ်ဖြင့် Emergency Items တင်သွင်းခဲ့ခြင်းနှင့် OIC အဖွဲ့ဝင် နိုင်ငံများက တင်သွင်းခဲ့သည့် Emergency Items ဆုံးဖြတ်ချက်အပေါ် မြန်မာကိုယ်စားလှယ်အဖွဲ့က ပြတ်သားစွာ ကန့်ကွက်ဆွေးနွေးခဲ့မှုကို ပြည်ထောင်စုလွှတ်တော်က သဘောတူအတည်ပြုပေးပါရန် ထောက်ခံ ဆွေးနွေးအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဒေါ်ခင်စောဝေ ရသေ့တောင်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="334">ဒေါ်ခင်စောဝေ (ရသေ့တောင်မဲဆန္ဒနယ်၊ ရခိုင်ပြည်နယ်)</mp>အားလုံးမင်္ဂလာပါရှင်။ ကျွန်မက ရသေ့တောင်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်ခင်စောဝေ ဖြစ်ပါတယ်။ ကျွန်မအနေနဲ့ ဒီအစီအရင်ခံစာကို ထောက်ခံဆွေးနွေးသွားမှာ ဖြစ်ပါတယ်။ လေးစားအပ်ပါတဲ့ ပြည်ထောင်စုလွှတ်တော် နာယကကြီးရှင်။ (၁၃၇)ကြိမ်မြောက် နိုင်ငံတကာ ပါလီမန်များညီလာခံကို တက်ရောက်ခဲ့ကြတဲ့ ပြည်သူ့လွှတ်တော် ဒုတိယဥက္ကဋ္ဌ ဦးတီခွန်မြတ် ခေါင်းဆောင်တဲ့ မြန်မာ့လွှတ်တော်ကိုယ်စားလှယ်အဖွဲ့များက ကျရာကဏ္ဍက မိမိတို့ရဲ့မူဝါဒ၊ မိန့်ခွန်းများ၊ အဆိုပြုချက်များနှင့် တုံ့ပြန်ချေပချက်များကို ပွင့်လင်းစွာဖော်ထုတ်တင်ပြခဲ့ကြတာကို တွေ့ရှိရပါတယ်။ ဒါသည် မြန်မာနိုင်ငံရဲ့ ဂုဏ်သိက္ခာနဲ့ ရပ်တည်ချက်ကို ရဲဝံ့ပြတ်သားစွာဖြင့် ပီပီပြင်ပြင် ဖော်ထုတ်ခဲ့တာ၊ တင်ပြခဲ့တာဖြစ်လို့ ဂုဏ်ယူ ဝမ်းမြောက်မိပါကြောင်း ပထမဦးစွာ ပြောကြားလိုပါတယ်ရှင်။ ကျွန်မတို့ရဲ့ ရခိုင်ပဋိပက္ခဟာ ဘာသာရေး၊ လူမျိုးရေးကြောင့်မဟုတ်ဘဲ အကြမ်းဖက်ဝါဒကြောင့်သာဖြစ်ကြောင်းနှင့် ဤအခြေအနေကို လူတစ်စုက နယ်မြေသိမ်းပိုက်ရေးဟူသော သိသာထင်ရှားတဲ့ နိုင်ငံရေးရည်မှန်းချက်ဖြင့် ဖန်တီးနေခြင်းဖြစ်ကြောင်း မြန်မာနိုင်ငံတစ်ဝန်းလုံးမှာ မည်သည့်အကြမ်းဖက်မှုကိုမှ မည်သည့်အကြောင်းပြချက်နှင့်မှ လက်ခံနိုင်လိမ့်မည် မဟုတ်ကြောင်း စသည်ဖြင့် အဖွဲ့၏တင်ပြချက်မှာ မြေပြင်အခြေအနေပေါ်တွင် ဖြစ်ပေါ်နေတဲ့ပြဿနာများကို အရှိကိုအရှိတိုင်း သုံးသပ်တင်ပြခြင်းဖြစ်တဲ့အတွက် ရခိုင်တစ်မျိုးသားလုံးကိုယ်စား အလေးအနက် ထောက်ခံ ပါကြောင်း ပြောကြားလိုပါတယ်ရှင်။ လေးစားအပ်ပါတဲ့ နာယကကြီးရှင်။ IPU ညီလာခံတွင် ဆွေးနွေးကြရာမှာ တကယ့်မြေပြင် အခြေ အနေနဲ့ကင်းကွာပြီး အမှား၊ အဂတိ၊ တရားမကင်းတဲ့အချို့သော UNHCR နဲ့ AI,HRW,MSF တို့ အဖွဲ့ အစည်းတွေနဲ့ မရိုးမသားလုပ်ကြံထားကြတဲ့ သတင်းများကိုအခြေခံပြီးတော့ မြန်မာနိုင်ငံကို ပြစ်တင်စွပ်စွဲ ထားတာကို တွေ့ကြရမှာဖြစ်ပါတယ်။ ဒီနေရာမှာ မြန်မာနိုင်ငံပါလီမန်ကိုယ်စားလှယ်အဖွဲ့ဟာ ကမ္ဘာ့ဒီမိုကရေစီ ကြေညာစာတမ်းဆိုင်ရာ ဆုံးဖြတ်ချက်နဲ့ စိန့်ပီတာစဘတ် ကြေညာချက်တို့ကို သဘောတူခဲ့ပြီး ဘင်္ဂါလီအရေး ဆိုင်ရာဆုံးဖြတ်ချက်ကို ကန့်ကွက်ခဲ့တာတွေ့ရပါတယ်။ ဒါဟာ အလွန်သင့်တော်မှန်ကန်တဲ့ ထောက်ခံချက်နဲ့ ကန့်ကွက်ချက် အတွေးအစဖြစ်တယ်လို့ ကျွန်မအနေနဲ့ ယုံကြည်မိပါတယ်။ ဘာကြောင့်လဲဆိုတော့ IPU နဲ့ ဘင်္ဂါလီအရေးတို့နဲ့ပတ်သက်တဲ့ ဆုံးဖြတ်ချက်ဟာ ဒီမိုကရေစီ ကြေညာစာတမ်းနဲ့ စိန့်ပီတာစဘတ် ကြေညာချက်တို့ တစ်ဖြောင့်တည်း ဆန့်ကျင်နေတာဖြစ်ပါတယ်။ အထူးသဖြင့် အကြမ်းဖက်ဘင်္ဂါလီ ARSA တွေအတွက် ဘက်လိုက်ဆုံးဖြတ်ထားတဲ့ ဆုံးဖြတ်ချက်သာ ဖြစ်ပါတယ်။ ဒါဟာအကြမ်းဖက်ခံရတဲ့ လုံခြုံရေးဝန်ထမ်းတွေ၊ ရခိုင်တိုင်းရင်းသားနဲ့ ရခိုင်မျိုးနွယ်အပေါ် မြို၊ သက်၊ ဒိုင်းနက်၊ ခမီးနဲ့ ဟိန္ဒူဘာသာဝင်တွေအတွက် စာနာမှုမရှိယုံသာမက ယခုလောင်း ရှာမတွေ့သေးတဲ့ ရခိုင်၊ ဟိန္ဒူ၊ ခမီး၊ ဒိုင်းနက် စတဲ့လူနည်းစုတွေအတွက် ထည့်သွင်းစဉ်းစားမှုမရှိတဲ့ ဆုံးဖြတ်ချက်တစ်ခုသာ ဖြစ်ပါတယ်ရှင်။ လေးစားအပ်ပါတဲ့ နာယကကြီးရှင်။ ညီလာခံဆုံးဖြတ်ချက် ၂၃ ချက်ကို လေ့လာကြည့်မယ်ဆိုရင် အကြမ်းဖက်မှုအန္တရာယ်နဲ့ ရင်ဆိုင်နေရချိန်မှာ ဘယ်လိုမှလက်မခံနိုင်တဲ့ ဆုံးဖြတ်ချက်တွေဖြစ်နေတာ တွေ့ရ ပါတယ်။ ခြုံပြီးပြောရမယ်ဆိုရင် အကြမ်းဖက်သမားတွေဟာ ဉာဏ်နီဉာဏ်နက်အမျိုးမျိုးသုံးပြီး ကြံစည် ထားတာတွေကို နိုင်ငံတကာသံတမန်မျက်နှာစာအောက်မှာ ထောင်ချောက်မိသွားအောင် အတွင်းရော၊ အပြင်ရော ညှပ်ပူးညှပ်ပိတ် ပြင်ဆင်နေတာဖြစ်တယ်ဆိုတာ ထင်ရှားနေပါတယ်။ အကြမ်းဖက်ဘင်္ဂါလီတွေ နေရပ်စွန့်ခွာပြီးတော့ တစ်ဖက်နိုင်ငံကို ထွက်သွားကြတာဟာ မြန်မာနိုင်ငံအစိုးရမှ အတင်းအကြပ် နေရပ် စွန့်ခွာအောင် ဆောင်ရွက်လို့သွားကြတာမဟုတ်ဘဲ နိုင်ငံရေးရည်ရွယ်ချက်ရှိရှိဖြင့် နေရပ်ထွက်ခွာ စွန့်ခွာ နေကြခြင်းဖြစ်တယ်ဆိုတာ သိသာလှပါတယ်။ တချို့သော UN အေဂျင်စီတွေနဲ့ လူ့အခွင့်အရေးမျက်နှာဖုံးစွပ်ထားတဲ့ နိုင်ငံတကာအဖွဲ့အစည်း တွေဆိုတာ အတွင်းအပြင် လက်ဝါးရိုက်စီစဉ်ပြီးတော့ ဒီပြဿနာကို နိုင်ငံတကာပြဿနာဖြစ်လာအောင် ကြံစည်နေတာ နှစ်ပေါင်းများစွာ ကြာခဲ့ပါပြီရှင်။ တကယ်တော့ ဒေသခံတိုင်းရင်းသားတွေ မိမိတို့နေထိုင်တဲ့ ဒေသက လူမသိသူမသိ နေရပ်စွန့်ခွာနေကြတာကို ဘယ် UN၊ ဘယ်အေဂျင်စီတွင် ဘယ်လူ့အခွင့်အရေး တွေကမှ အရေးတယူမရှိခဲ့ပါဘူးရှင်။ မိမိနိုင်ငံတကာဖြစ်လာအောင် နည်းအမျိုးမျိုးနဲ့ ခွဲထုတ်ခဲ့တာ ဒီကနေ့ ကျွန်မတို့ လွှတ်တော်ကိုယ်စားလှယ်ကြီးများ တွေ့မြင်နေရတဲ့အတိုင်း ကျွန်မတို့နိုင်ငံရဲ့ ဂုဏ်သိက္ခာဟာ နိုင်ငံတကာမျက်နှာစာမှာ ကျဆင်းနေရခြင်းဖြစ်ပါတယ်။ ဒီနေ့ လူ့အခွင့်အရေးတစ်ဖက် အစွန်းအမြင်ကြောင့် အမျိုးသားနိုင်ငံတွေရဲ့ လုံခြုံမှုအပေါ်မှာ စိုးရိမ်မှုတွေ မြင့်မားလာနေပါတယ်။ ကမ္ဘာကြီးမှာ ဒီလို အလွန်အကျွံ အသုံးချမှုတွေများလာရင် UN ရဲ့ ဂုဏ်သိက္ခာကိုပါ ထိခိုက်လာမှာ မလွဲနိုင်ဘူးလို့ ပြောချင်ပါတယ်။ ဒီကနေ့ ကျွန်မတို့နိုင်ငံကြုံတွေ့နေရတဲ့ ပြဿနာတွေဟာ ဘာသာရေး၊ လူမျိုးရေးပြဿနာ မဟုတ်ပါဘူးရှင်။ တရားမဝင် လူဦးရေ အလွန်အကျွံ မဖောင်းပွလာအောင်ကြံစည်ပြီး ရည်ရွယ်ချက်ရှိရှိ ပူးပေါင်းကြံစည်မိတာကြောင့် ဖြစ်လာတဲ့ နယ်မြေလုယူမှု အကျပ်အတည်းသာ ဖြစ်ပါတယ်ရှင်။ လေးစားအပ်ပါတဲ့ နာယကကြီးရှင်။ OIC အဖွဲ့ဝင် ဆက်စပ်နိုင်ငံတို့က ရိုဟင်ဂျာဆိုသော ဝေါဟာရကို တွင်တွင်သုံးကာ မြန်မာနိုင်ငံနဲ့ပတ်သက်ပြီး ဝေဖန်ထားတာကိုလည်း တွေ့ရှိရပါတယ်။ ကျွန်မတို့နိုင်ငံမှာ ရိုဟင်ဂျာလူမျိုးမရှိကြောင်း အစိုးရလွှတ်တော်များက တရားဝင်ကမ္ဘာသိအောင် ပြောထားပါလျက်နဲ့ UN ရဲ့ တချို့နိုင်ငံတကာအဖွဲ့အစည်းတွေဟာ ဘင်္ဂါလီကို ရိုဟင်ဂျာလို့ သုံးနှုန်းနေတာကို ကျွန်မအနေနဲ့ ပြင်းပြင်း ထန်ထန် ကန့်ကွက်ရပါတယ်ရှင်။ ကျွန်မတို့ လွှတ်တော်အပါအဝင် မည်သည့်မီဒီယာ၊ မည်သည့်အဖွဲ့အစည်း မဆို ဒီနာမည်ကို သံယောင်လိုက်ပြီးမသုံးစွဲဖို့ ပြည်ထောင်စုလွှတ်တော်ကတစ်ဆင့် အထူးမေတ္တာရပ်ခံ သုံးပြီးတော့ လူ့အခွင့်အရေးခေါင်းစဉ်အောက်မှာ နိုင်ငံရေးအရအသုံးချဖို့ အစီအစဉ်ရှိရှိ သုံးစွဲနေကြတာ ဖြစ်ပါတယ်ရှင်။ လူမျိုးနာမည် အသစ်တစ်ခုကိုဖန်တီးပြီးတော့ နိုင်ငံသားရယူကာ ထိုမှတစ်ဆင့်နယ်မြေကို အပိုင်စီးရန်အကြံအစည်ဖြင့် လုပ်ဆောင်နေခြင်းသာဖြစ်ပြီးတော့ နိုင်ငံတော်အနေနဲ့လည်း ဘယ်လိုမှလက်ခံလို့ မရနိုင်တဲ့အမြင်တစ်ခုအကြောင်း တင်ပြလိုပါတယ်။ ဒီပြဿနာဟာ ရခိုင်ဒေသတစ်ခုတည်းကို ခြိမ်းခြောက် နေခြင်း မဟုတ်ဘဲနဲ့ မြန်မာတစ်နိုင်ငံလုံးမှာ ခြိမ်းခြောက်နေခြင်းဖြစ်တဲ့အတွက် အမျိုးသားရေးအမြင်ဖြင့် လွှတ်တော်၊ အစိုးရ၊ တပ်မတော်အပါအဝင် တိုင်းရင်းသားအားလုံးကဝိုင်းဝန်းကာ အမျိုးသားရေးအမြင်ဖြင့် အသိရှိရှိ၊ သတ္တိရှိရှိဖြင့် တာဝန် သို့မဟုတ် ဝတ္တရားတစ်ခုအဖြစ် သတ်မှတ်ပြီးတော့ ပူးပေါင်းဆောင်ရွက်သင့် ပါကြောင်း အကြံပြုတင်ပြအပ်ပါတယ်။ အဲဒီအတွက်ကြောင့် ကျွန်မအနေနဲ့ ဒီအဆိုကို။ ဆွေးနွေးရန် သတ်မှတ်ချိန်ပြည့်သဖြင့် မိုက်ပိတ်သွားပါသည်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ အစည်းအဝေးကို တစ်နာရီခန့် ခေတ္တ ရပ်နားပါမယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။ အစည်းအဝေးကို မွန်းလွဲ ၁၂:၃၀မှာ ပြန်လည်စတင်ပါ့မယ်။ အားလုံး ထွက်ခွာနိုင်ကြပါပြီခင်ဗျား။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များခင်ဗျာ။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယက အတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<speech type="speaker">ဦးဖေချစ် ရန်ကုန်တိုင်းဒေသကြီး မဲဆန္ဒနယ်အမှတ်(၉) ဆက်လက် ဆွေးနွေးဖို့ဖြစ်ပါတယ်။</speech>
<speech><mp id="998">ဦးဖေချစ်(မဲဆန္ဒနယ်အမှတ်-၉၊ ရန်ကုန်တိုင်းဒေသကြီး)</mp>လေးစားရပါသော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါလို့ နှုတ်ခွန်းဆက်သပါတယ်။ ကျွန်တော် ကတော့ ရန်ကုန်တိုင်းဒေသကြီး မဲဆန္ဒနယ်အမှတ်(၉)မှ အရွေးချယ်ခံအမျိုးသားလွှတ်တော် ကိုယ်စားလှယ် ဦးဖေချစ်ဖြစ်ပါတယ်။ ကျွန်တော့ရဲ့ ဆွေးနွေးချက်များကို အထောက်အကူဖြစ်စေဖို့ Power Point အသုံးပြုခွင့် ပေးပါရန်နှင့် မိနစ်ဝက်ခန့်ပေးပါရန် ကြိုတင်တောင်းခံအပ်ပါတယ်။ ၂၀၁ရ ခုနှစ်၊ အောက်တိုဘာလ ၁၄ ရက်နေ့မှ ၁၈ ရက်နေ့အထိ ရုရှားဖက်ဒရေးရှင်းနိုင်ငံ၊ စိန့်ပီတာစဘတ် မြို့မှာကျင်းပတဲ့ (၁၃၇)ကြိမ်မြောက် နိုင်ငံတကာပါလီမန်များညီလာခံသို့ ပြည်သူ့လွှတ်တော် ဒုတိယဥက္ကဋ္ဌ ဦးတီခွန်မြတ်ခေါင်းဆောင်တဲ့ မြန်မာကိုယ်စားလှယ်အဖွဲ့ ၆ ဦးတက်ရောက်ခဲ့ပါတယ်။ ၁၈၉၀ ခုနှစ်ကစပြီး ဖွဲ့စည်းခဲ့တဲ့ နိုင်ငံတကာပါလီမန်များညီလာခံဟာ ၂ နှစ် (၁)ကြိမ် ကျင်းပရတာဖြစ်ပြီး အဖွဲ့ဝင်နိုင်ငံပေါင်း ၁၆၁ နိုင်ငံရှိပါတယ်။ နိုင်ငံရေးတည်ငြိမ်ပြီး စီးပွားရေးဖွံ့ဖြိုးတိုးတက်တဲ့ နိုင်ငံကြီးတွေက အလှည့်ကျ တာဝန်ယူကျင်းပလေ့ရှိပါတယ်။ ပြည်ထောင်စုလွှတ်တော် နာယကကြီးခင်ဗျာ။ မြန်မာနိုင်ငံရဲ့ အနောက်ဘက်တံခါးပေါက် ယခင် အရှေ့ပါကစ္စတန်၊ ယခု ဘင်္ဂလားဒေ့ရှ်နိုင်ငံနှင့် နယ်နိမိတ်ချင်းစပ်လျက် ကျွန်တော်တို့ ရခိုင်ဒေသဟာ ယခု ၂၁ ရာစုကျမှ ကျူးကျော်စော်ကားလာတာမဟုတ်ပါဘူး။ ၁၉ ရာစုနောက်ပိုင်းကတည်းက အလုပ်အကိုင်မဲ့တဲ့ ဘင်္ဂါလီများဟာ လယ်ကူလီများအဖြစ် ရောက်ရှိလာရာမှစပြီး လူဦးရေမျိုးပွားနှုန်းမြင့်မားစွာနဲ့ မိမိတို့ နယ်မြေမှာ အခြေချလာခဲ့ကြပါတယ်။ မြန်မာ့ပိုင်နက်ထဲကို နတ်မြစ်ဘက်ကမ်းတစ်ဖက်ကမ်းမှ ကူးလာ တာကိုအစွဲပြုပြီး “ကူးလာ ကူးလာ”လို့ခေါ်ရာမှ ကုလားဆိုတဲ့အမည်နဲ့ ဝေါဟာရဖြစ်လာတယ်လို့ ဆိုပါတယ်။ ဝင်လာကတည်းက နေစရာ၊ စားစရာနတ္ထိဖြစ်လို့ ရာသီဥတုကောင်းမွန်ပြီးတော့ ရေလည်းပေါ၊ မြေဆီသြဇာ လည်းပြည့်ဝတဲ့ ရခိုင်ပြည်နယ်မြောက်ပိုင်းကို သဘောမွေ့၊ မနောတွေ့ခဲ့ကြပါတယ်။ အဲဒီလယ်ကူလီတွေကို စိုက်ပျိုးရေးအတွက် အရင်းအနှီးထုတ်ချေးပေးတဲ့ ဘင်ဂေါပြည်နယ်က ငွေရှင်ချစ်တီးတွေ ရောက်လာတော့ လူအင်အား၊ စီးပွားရေးအင်အားပါ တစစကြီးထွားမြင့်မားလာခဲ့ကြောင်း တွေ့ရပါတယ်။ ၁၉၈၆ ခုနှစ်မှ ၁၉၈၉ ခုနှစ်အတွင်း ဘူးသီးတောင်၊ မောင်တောဗျူဟာမှာ ကျွန်တော်တာဝန်ထမ်းဆောင်စဉ်ကတည်းက ဘင်္ဂလားဒေ့ရှ်လူမျိုးအိမ်ထောင်စုများ တစ်နှစ်ကို အိမ်ထောင်စု ၁၆၀ ကျော် အဆိုပါဒေသသို့ ရောက်ရှိ အခြေချနေထိုင်သောကြောင့် ပြည်နယ်ပြည်သူ့ကောင်စီနဲ့ စစ်ဒေသမှူးတို့မှ လူဝင်မှုကြီးကြပ်ရေး စစ်ဆင်ရေး အမြင် တစ်မျိုးတည်းဖြင့် သတ်မှတ်ဟန့်တားခဲ့ဖူးပါတယ်။ ဘင်္ဂလားဒေ့ရှ်နိုင်ငံမှလည်းကောင်း၊ စစ်တကောင်း ခရိုင်မှလည်းကောင်း၊ ပြောင်းရွှေ့လာသူများဖြစ်၍ “ဘင်္ဂလားကုလား၊ စစ်တကောင်းကုလား” ဟုသာ သတ်မှတ်ခေါ်ဝေါ်ခဲ့ကြပါတယ်။ ရိုဟင်ဂျာဆိုတဲ့လူမျိုးဟာ လုံးဝမရှိပါဘူး။ နာယကကြီးခင်ဗျာ။ အဆိုပါခိုးဝင်ဘင်္ဂါလီများကို မိမိတို့နိုင်ငံသားအဖြစ် လက်ခံခဲ့ခြင်းလည်း မရှိပါဘူး။ ၁၉၉၃ ခုနှစ်နောက်ပိုင်းကျမှသာ ဧည့်နိုင်ငံသားလို့ အသိအမှတ်ပြုလိုက်ရာမှစပြီး ဘင်္ဂါလီ မွတ်စလင်တွေ ဝင်ရောက်လာတဲ့အပြင် အစွန်းရောက်ဝါဒရှိတဲ့ မွတ်စလင်တွေပါ ပါဝင်လာခဲ့ပါတယ်။ အဲဒီကစပြီး ဒေသခံရခိုင်တိုင်းရင်းသားတွေဖြစ်တဲ့ မြို၊ သက်၊ ဒိုင်းနက်၊ မရမာကြီးလူမျိုးစုတွေဟာ ဒုက္ခ ခံစားရပါတော့တယ်။ ဘင်္ဂါလီမွတ်စလင်တွေဟာ မဟာဗျူဟာစီမံကိန်းချပြီး အခြေကုတ် မြေတွေရအောင်ယူ၊ ဘင်္ဂါလီရွာကြီးတွေ သက်သက်တည်ဆောက်ကြ၊ ဆက်လက်ပြီးတော့ လူသားမျိုးနွယ်စုတွေကို ဝါးမျိုးကြပါတယ်။ ရေနံ၊ သဘာဝဓာတ်ငွေ့ အလျှံအပယ်ပိုင်ဆိုင်ပြီး ကမ္ဘာကိုရောင်းချခြင်းဖြင့် အတိုင်းထက်အလွန်ချမ်းသာ en mensen Socommemorasinumns mannsins အပြင် လူအင်အားပါ ဖြည့်ဆည်းပေးကြပါတယ်။ နိုင်ငံတကာသတင်းဌာနတွေမှာ ကြားသိနေရပါတယ်။ ရခိုင်ပြည်နယ်မြောက်ပိုင်းတစ်ခုလုံး အခြေချပြီးဖြစ်တဲ့ ဘင်္ဂါလီတွေဟာ သူတို့ဇာတိချက်ကြွေ ဘင်္ဂလားဒေ့ရှ်မှာ တိုးပွားလာတဲ့လူဦးရေကြောင့် ကိုယ်ပိုင်မြေမရှိ၊ လယ်မရှိ၊ ယာမရှိ ဘဝကနေ ရခိုင်ပြည်နယ်ထဲရောက်သည် မှစပြီး မြေပိုင်၊ လယ်ပိုင်တွေဖြစ်လာခဲ့ပါတယ်။ နောက်ဆုံးမှာ ရခိုင်ပြည်နယ်မြောက်ပိုင်း ၅ မြို့နယ်ကို မွတ်စလင်ပြည်နယ်အဖြစ် တောင်းဆိုသတ်မှတ်ရအောင် အစဉ်တစိုက် ကြိုးပမ်းခဲ့ကြပါတယ်။ နယ်စပ်ဒေသ တွေမှာ တရားဥပဒေစိုးမိုးရေး ရာနှုန်းပြည့်မဆောင်ရွက်နိုင်တဲ့ အခြေအနေ၊ ည်းရောက်ရော၊ အကြမ်းဖက် ARSA တပ်ဖွဲ့ဆိုပြီးတော့ လုံခြုံရေးစခန်းတွေကို တစ်ပြိုင်နက်တိုက်ခိုက်၊ အစ္စလာမ်ဘာသာကို မကိုးကွယ်တဲ့ ဟိန္ဒူ၊ ဗုဒ္ဓဘာသာ၊ ခရစ်ယာန်၊ နတ်ကိုးကွယ်တဲ့ရွာတွေကို ဖျက်ဆီး၊ လူတွေကိုသတ်ပစ်တာ မျိုးတွေ ကျူးလွန်ခဲ့ကြပါတယ်။ နာယကကြီးနှင့် ပြည်ထောင်စုလွှတ်တော် ကိုယ်စားလှယ်ကြီးများခင်ဗျာ။ ရခိုင်ပြည်နယ်မြောက်ဖျား မှာဖြစ်နေတဲ့ ပြဿနာတွေဟာ ကိုးကွယ်တဲ့ဘာသာမတူတဲ့ လူမျိုးစုတွေရဲ့ ပဋိပက္ခလုံးဝ မဟုတ်ပါဘူး။ သူတို့ကိုယ်သူတို့ ရိုဟင်ဂျာလို့ ဇွတ်သတ်မှတ်ပြီး ရခိုင်ပြည်နယ်မြောက်ပိုင်းကို သီးခြားလွတ်လပ်တဲ့ Islamic နိုင်ငံထူထောင်ရေးအတွက် နယ်မြေသိမ်းပိုက်ရေး မဟာဗျူဟာ၊ နည်းဗျူဟာ အခင်းအကျင်းတစ်ခုသာ ဖြစ်ပါတယ်။ သူတို့ရဲ့ မဟာဗျူဟာ အောင်မြင်သွားတာက သတင်းမီဒီယာကို အကျိုးရှိရှိအသုံးချသွား တာပဲဖြစ်ပါတယ်။ ချမ်းသာတဲ့နိုင်ငံတွေမှာ၊ Islamic နိုင်ငံတွေမှာ အခြေစိုက်တဲ့ အယ်လ်ဂျာဇီးယားကဲ့သို့ အသံလွှင့်ဌာနတွေရဲ့ မီးလောင်ရာလေပင့်၊ တစ်ဖက်သတ်စွပ်စွဲချက်တွေကို အနောက်ဥရောပနဲ့ အမေရိကန် နိုင်ငံတွေအထိ ပေါက်ရောက်ယုံကြည်သွားကြတာကို အံ့သြဖွယ်ရာတွေ့ရှိရမှာဖြစ်ပါတယ်။ ကမ္ဘာ့ကုလသမဂ္ဂ လုံခြုံရေးကောင်စီ အစည်းအဝေးခေါ်ရတဲ့အထိဖြစ်သွားပြီး မြန်မာနိုင်ငံကို ဖိအားပေးမှုတွေ ဖြစ်လာခဲ့ ပါတယ်။ ဥရောပသမဂ္ဂ EU က ဦးစီးပြုလုပ်တဲ့ Genocide Conference ကို မြန်မာနိုင်ငံက ပါဝင်ဆွေးနွေးဖို့ ဖွဲ့စည်းထားတဲ့ ပါမောက္ခဒေါက်တာအောင်ထွန်းသက်တို့၊ လူ့အခွင့်အရေးကော်မရှင်တို့ကို တက်ရောက်ခွင့် ပယ်ချတဲ့အဆင့်ထိအောင် ပြင်းထန်လာပါတယ်။ ကျွန်တော်တို့ မြန်မာနိုင်ငံရဲ့ စ်ပြေးညီ ကမ္ဘာကို အသိပေးရန် Information Service ကို အပြစ်တင်နေတာမဟုတ်ပါဘူး။ Power Point မှာ ကျွန်တော်တင်ပြ ထားတဲ့ပုံတွေက နိုင်ငံတကာကို ထုတ်လွှင့်ပြသနေတဲ့ အင်တာနက်လိုင်းပေါ်က မဟားဒယားကြော်ငြာချက် တွေဖြစ်ပါတယ်။ ကျွန်တော်တို့ တိုင်းရင်းသားရွာတွေ လူဦးရေဆယ်ဂဏန်းကျော် ရွာပေါင်းများစွာ ဖျက်ဆီး ခံရ၊ အသတ်ခံရနေရတာတွေကျ သူတို့မှတ်တမ်းမှာမတင်ပါဘူး။ နိဂုံးချုပ်အနေနဲ့ ကျွန်တော် ဆွေးနွေးတင်ပြချင်တာကတော့ အစီရင်စာအပိုဒ် ၃၆ မှာပါတဲ့ ကမ္ဘာ့ ဒီမိုကရေစီကြေညာချက်စာတမ်းထုတ်ပြန်ခြင်း အကြိမ် (၂၀)မြောက် နှစ်ပတ်လည်နေ့ အခမ်းအနား အစည်း အဝေးဆုံးဖြတ်ချက်မှာပါဝင်တဲ့ အောက်ပါဆုံးဖြတ်ချက် ၆ ချက်ကို ကန့်ကွက်ခြင်းဖြစ်ပါတယ်။ (၁) စာပိုဒ် ၃၆ ခြေဆင်းမှာပါတဲ့ ရိုဟင်ဂျာများကို ရခိုင်ပြည်နယ်အတွင်း မူလနေထိုင်ရာရွာများသို့ ဘေးကင်းလုံခြုံစွာ ရောက်ရှိရေးနှင့် မီးရှို့ဖျက်ဆီးသောရွာများကို အသစ်ပြန်တည်ဆောက်ပေးရေး၊ (၂) ကုလသမဂ္ဂ၏ ကြီးကြပ် မှုဖြင့် သီးခြားလွတ်လပ်သောဇုန် တည်ဆောက်ပေးရန်။ ဆွေးနွေးရန်သတ်မှတ်ချိန်ပြည့်သဖြင့် မိုက်ပိတ်သွားပါသည်။</speech>
<speech><mp id="998">ဦးဖေချစ်(မဲဆန္ဒနယ်အမှတ်-၉၊ ရန်ကုန်တိုင်းဒေသကြီး)</mp>ကျေးဇူးတင်ပါတယ်။</speech>
<speech type="speaker">ဒေါ်နီနီမေမြင့် တောင်ကုတ်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="324">ဒေါ်နီနီမေမြင့် (တောင်ကုတ်မဲဆန္ဒနယ်၊ ရခိုင်ပြည်နယ်)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ အားလုံးပဲမင်္ဂလာပါရှင်။ ကျွန်မကတော့ ရခိုင်ပြည်နယ် တောင်ကုတ် မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်နီနီမေမြင့် ဖြစ်ပါတယ်ရှင်။ ကျွန်မအနေနဲ့ ၂၀၁ရ ခုနှစ်၊ အောက်တိုဘာလ ၁၄ ရက်နေ့မှ ၁၈ ရက်နေ့အထိ ရုရှားဖက်ဒရေးရှင်းနိုင်ငံ စိန့်ပီတာစဘတ်မြို့မှာ ကျင်းပ ပြုလုပ်ခဲ့သော (၁၃၇)ကြိမ်မြောက် နိုင်ငံတကာပါလီမန်များညီလာခံတွင် အရေးပေါ်ကိစ္စရပ်အဖြစ် တင်သွင်း ခဲ့တဲ့ ရခိုင်ပြည်နယ် အကြောင်းအရာနဲ့စပ်လျဉ်းပြီး မြန်မာလွှတ်တော်ကိုယ်စားလှယ်အဖွဲ့ရဲ့ အစီရင်ခံစာ အပေါ်မှာ ထောက်ခံဆွေးနွေးသွားမှာ ဖြစ်ပါတယ်ရှင်။ နာယကကြီးရှင်။ မြန်မာလွှတ်တော်အနေဖြင့် ၂၀၁၂ ခုနှစ်မှာ IPU သို့ အဖွဲ့ဝင်အဖြစ်ပြန်လည် ပူးပေါင်းပါဝင် ဆောင်ရွက်လျက်ရှိပြီး ယခု ဒုတိယအကြိမ် လွှတ်တော်သက်တမ်းမှာ ပထမဦးဆုံးတင်သွင်း ခဲ့တဲ့ အစီရင်ခံစာလည်း ဖြစ်ပါတယ်ရှင်။ ဒီညီလာခံကြီးမတိုင်မီ အဖွဲ့ဝင်နိုင်ငံများမှ Emergency Items များကို IPU သို့ ကြိုတင်ပေးပို့ခဲ့ရကြောင်းနဲ့ OIC အဖွဲ့ဝင်နိုင်ငံများမှ တင်သွင်းထားသော အကြောင်းရာ များနဲ့ပတ်သက်ပြီး မြန်မာကိုယ်စားလှယ်များမှ ချေပရှင်းလင်းနိုင်ရန်အတွက် Emergency Items တစ်ခု ပြန်လည်တင်သွင်းနိုင်ရန် ဆောင်ရွက်ခဲ့ရကြောင်း သိရှိရပါတယ်။ ယခုကျွန်မအနေနဲ့ မြန်မာနိုင်ငံမှ တင်သွင်း ခဲ့သော ရခိုင်ပြည်နယ်အခြေအနေနဲ့ လူသားချင်းစာနာထောက်ထားမှုခေါင်းစဉ်ဖြင့် တင်သွင်းခဲ့သော Emergency Items ကို ထောက်ခံဆွေးနွေးသွားမှာ ဖြစ်ပါတယ်ရှင်။ နာယကကြီးရှင်။ မြန်မာကိုယ်စားလှယ်အဖွဲ့ တင်သွင်းခဲ့တဲ့ Emergency Items မှာပါဝင်သော ရခိုင်ပြည်နယ်အခြေအနေသည် အလွန်ရှုပ်ထွေးပြီး စိန်ခေါ်မှုများရှိနေပါသဖြင့် အလျင်စလိုဖြေရှင်း၍ မရနိုင်ပါကြောင်း ဆိုတဲ့အပိုဒ်ကို ထောက်ခံဆွေးနွေးလိုပါတယ်။ ဘာကြောင့်လဲဆိုတော့ ကျွန်မတို့ ရခိုင် ပြည်နယ်မှာ လက်ရှိဖြစ်ပေါ်နေတဲ့ အခြေအနေတွေဟာ ယခုမှစတင်ဖြစ်ပေါ်ခဲ့တာမဟုတ်ဘဲ လွန်ခဲ့သော နှစ်ပေါင်းများစွာကတည်းက သန္ဓေတည်ခဲ့တာဖြစ်ပါတယ်။ မတူညီတဲ့ အဖွဲ့အစည်းနှစ်ခုအကြား သံသယ များပဲ ယုံကြည်မပက်သန်းခဲ့ရပြီး ယခင်အစိုးရအဆက်ဆက်မလည်း မရှင်းနိုင်ခဲ့တဲ့ ပြဿနာတစ်ရပ် အသွင်ဆောင်နေခဲ့ပါတယ်။ ဒီလိုအခြေအနေမျိုးက ပိုဆိုးသွားစေတဲ့အချက်ကတော့ ၂၀၁ရ ခုနှစ်၊ သြဂုတ်လ ၂၅ ရက်နေ့မှာ လုံခြုံရေးတပ်ဖွဲ့ဝင်များရဲ့ ကင်းစခန်း ၃၀ ကို အကြမ်းဖက်သမားများက တစ်ပြိုင်နက်တည်း အင်အားသုံးကာ တိုက်ခိုက်ခဲ့တဲ့အဖြစ်ဟာ ရခိုင်ပြည်နယ်တိုးတက်မှုကို အဟန့်အတားဖြစ်စေတဲ့အထိ ကြီးမားသွားခဲ့ပါတယ်။ ဒီအခြေအနေတွေဟာ အကြမ်းဖက်ဝါဒကြောင့် ဖြစ်ပွားရခြင်းဖြစ်ပြီး ဘာသာရေး လူမျိုးရေးကြောင့်မဟုတ်ဘဲ နယ်မြေသိမ်းပိုက်ရေးအတွက် ရည်ရွယ်ချက်ရှိရှိ လုပ်ဆောင်နေတာတွေပဲ ဖြစ်ပါတယ်။ ဒါကို နိုင်ငံတကာစာမျက်နှာမှာရော၊ လူမှုကွန်ရက်စာမျက်နှာများမှာပါ မမှန်မကန် သတင်းဖြန့်ချိမှု မျိုးစုံ ကိုလည်း ဖြေရှင်းနေရဆဲဖြစ်ပြီး တစ်ဖက်ကလည်း ရခိုင်ပြည်နယ်ဖွံ့ဖြိုးတိုးတက်ရေးကို တစ်ချိန်တည်း လုပ်ဆောင်နေရတာ ဖြစ်ပါတယ်။ ဒီလိုအကျပ်အတည်းကြားထဲက မစ္စတာကိုဖီအာနန် ဦးဆောင်သော အကြံပေးကော်မရှင်ရဲ့ အကြံပြုချက်များကိုလည်း ဥပဒေနဲ့အညီ ဖြည့်ဆည်းဆောင်ရွက်နေပါတယ်။ နာယကကြီးရှင်။ ယခုတင်သွင်းခဲ့တဲ့ ဆုံးဖြတ်ချက်(မူကြမ်း)ဟာ မြေပြင်မှာဖြစ်ပေါ်နေတဲ့ ပကတိ အခြေအနေနဲ့ တစ်ထပ်တည်းဖြစ်နေတာကို ရခိုင်ပြည်နယ်မှာရှိတဲ့ ရခိုင်၊ မြို့၊ တိုင်းရင်းသားများနဲ့ ဟိန္ဒူဘာသာဝင် များဟာ ရက်ရက်စက်စက် အကြမ်းဖက်သမားများရဲ့ အသတ်ခံခဲ့ရမှုအပေါ် ပြည်တွင်းမီဒီယာများမှတစ်ဆင့် သိရှိနိုင်ပါတယ်။ ထို့အပြင် နိုင်ငံတော်အစိုးရရဲ့ တာဝန်ရှိဌာနများမှလည်း တရားဝင်သတင်းထုတ်ပြန်ခဲ့ ပါတယ်။ သို့သော် နိုင်ငံတကာမှ ကျွန်မတို့ တိုင်းရင်းသားတွေရဲ့နစ်နာမှုကို လျစ်လျူရှုခဲ့တာကို မြန်မာ ကိုယ်စားလှယ်အဖွဲ့က IPU မှာ ဒုက္ခသည်များဟုဆိုရာတွင် မွတ်စလင်များသာမကဘဲ အခြားသော ဘာသာ ကိုးကွယ်ယုံကြည်ကြသည့် တိုင်းရင်းသားများ၊ မျိုးနွယ်စုများလည်းပါဝင်တယ်လို့ တင်ပြခဲ့တဲ့ အတွက် ကျွန်မတို့ ရခိုင်တိုင်းရင်းသားများကိုယ်စား ကျွန်မက ကျေးဇူးအထူးတင်ရှိပါတယ်။ နောက်တစ်ချက်က OIC အဖွဲ့ဝင်နိုင်ငံများမှ တင်သွင်းခဲ့တဲ့ ဆုံးဖြတ်ချက်မူကြမ်းပါ စာပိုဒ်များမှာ ပါဝင်သော မျိုးနွယ်စုအလိုက် သုတ်သင်ရှင်းလင်းခြင်းအပေါ် မြန်မာကိုယ်စားလှယ်အဖွဲ့က ကန့်ကွက်ခဲ့ ခြင်းအပေါ်မှာလည်း ကျွန်မအနေနဲ့ ထောက်ခံပါကြောင်း ပြောကြားလိုပါတယ်။ အမှန်တကယ် အသတ်ခံ ရတာက ကျွန်မတို့ ဌာနေတိုင်းရင်းသားမျိုးနွယ်စုတွေပဲ ဖြစ်ပါတယ်။ ဘာကြောင့်လဲဆိုတော့ ARSA အကြမ်းဖက်အဖွဲ့ရဲ့ သတ်ဖြတ်ခြင်းခံရတဲ့အထဲမှာ တိုင်းရင်းမျိုးနွယ်စုအစုံ ပါဝင်တဲ့အတွက်ကြောင့်ပဲ ဖြစ်ပါတယ်။ နာယကကြီးရှင်။ နိဂုံးချုပ်အနေဖြင့် ကျွန်မတို့ ပြည်ထောင်စုလွှတ်တော်ကြီးမှာ ရခိုင်ပြည်နယ်နဲ့ ပတ်သက်၍ လူသားချင်းစာနာထောက်ထားမှု အကူအညီများပေးရန် ဘတ်ဂျက်များခွင့်ပြုခဲ့ခြင်း၊ ဖွံ့ဖြိုးရေး လုပ်ငန်းများအတွက် ဆွေးနွေးချက် အတည်ပြုခဲ့ခြင်းများကို ဆောင်ရွက်ခဲ့ကြပါတယ်။ OIC အဖွဲ့ဝင် နိုင်ငံများကတင်သွင်းတဲ့ ဆုံးဖြတ်ချက်(မူကြမ်း)မှာပါဝင်တဲ့ အပိုဒ် ၁၀ ပါအချက်များဟာ မြန်မာလွှတ်တော် အပေါ် အထင်သေးသည့်အချက် ဖြစ်နေသည့်အတွက် မြန်မာကိုယ်စားလှယ်အဖွဲ့၏ ပြတ်သားစွာ ကန့်ကွက်ခဲ့မှုအပေါ် ပြည်ထောင်စုလွှတ်တော်က သဘောတူအတည်ပြုပေးပါရန် ဆွေးနွေးလိုက်ရပါတယ်ရှင်။ အားလုံးကို ကျေးဇူးတင်ပါတယ်။</speech>
<speech type="speaker">ဦးမြင့်လွင် တွံတေးမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="451">ဦးမြင့်လွင်(တွံတေးမဲဆန္ဒနယ်၊ ရန်ကုန်တိုင်းဒေသကြီး)</mp>အားလုံးပဲ မင်္ဂလာပါ။ ကျွန်တော် ကတော့ တွံတေးမဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးမြင့်လွင်ဖြစ်ပါတယ်။ လေးစားအပ်ပါတဲ့ ပြည်ထောင်စုလွှတ်တော် နာယကကြီးခင်ဗျာ။ ရုရှားနိုင်ငံ၊ စိန့်ပီတာစဘတ်မြို့မှာ ကျင်းပပြုလုပ်ခဲ့တဲ့ (၁၃၇)ကြိမ်မြောက် နိုင်ငံတကာပါလီမန်များညီလာခံမှာ ကျွန်တော်တိုရဲ့ လွှတ်တော် ကိုယ်စားလှယ်များအဖွဲ့က တင်သွင်းခဲ့တဲ့ အရေးပေါ်အဆိုထဲက ကျွန်တော်က အပိုဒ်တစ်ပိုဒ်ကို အထူး အလေးထားပြီးတော့ ထောက်ခံတင်ပြသွားမှာဖြစ်ပါတယ်။ အဲဒီအပိုဒ်ကတော့ ကျွန်ုပ်တို့၏ ဆန်းစစ် သုံးသပ်ချက်အရ ရခိုင်ပြည်နယ်၏ လက်ရှိအခြေအနေသည် အကြမ်းဖက်ဝါဒကြောင့် ဖြစ်ပွားရခြင်းဖြစ်ပြီး ဘာသာရေး သို့မဟုတ် လူမျိုးရေးပဋိပက္ခကြောင့် ဖြစ်ပွားခဲ့ခြင်းမဟုတ်ပါကြောင်း၊ ဤအခြေအနေကို လူတစ်စုက နယ်မြေသိမ်းပိုက်ရေးဟူသော သိသာထင်ရှားသည့် နိုင်ငံရေးရည်မှန်းချက်ဖြင့် ဖန်တီးနေခြင်းသာ ဖြစ်ပါကြောင်း အဲဒီအပိုဒ်ကို ကျွန်တော်က အထူးအလေးအနက်ထား ထောက်ခံပြီး ဆွေးနွေးသွားမှာ ဖြစ်ပါတယ်။ အရှေ့အလယ်ပိုင်းက ရေနံသူဌေးနိုင်ငံတစ်ခုမှာ အုပ်ချုပ်ရေးပိုင်းက ပုဂ္ဂိုလ်တွေနဲ့ ဘာသာရေးပိုင်းက ပုဂ္ဂိုလ်တွေ အာဏာချိန်ခွင်လျှာ ညှိကြရာကနေပေါ်ထွက်လာတဲ့ ဝါဟာဘီ ခေါ်တဲ့ အစ္စလာမ်ဘာသာခွဲ တစ်ခုကနေ ပေါက်ဖွားလာတဲ့ အစ္စလာမ်အစွန်းရောက်အကြမ်းဖက်ဝါဒဟာ ဒီကနေ့ကမ္ဘာမှာ ကင်ဆာရောဂါလို ပျံ့နှံနေပါတယ်။ အယ်လ်ကိုင်ဒါ၊ တာလီဘန်၊ အယ်လ်ရှာဘတ်၊ ဘိုကိုဟာရမ်း၊ မော်ရိုအစ္စလာမ်မစ် စတဲ့နာမည် အမျိုးမျိုးနဲ့ ကမ္ဘာကြီးမှာ အကြမ်းဖက်ပြီးတော့ သူတို့ရဲ့ဝါဒကို ထူထောင်ဖို့ကြိုးစားနေတာပါ။ ဒါကို ကျွန်တော်တို့ အားလုံးသိဖို့လိုပါတယ်။ ကျွန်တော်တို့နိုင်ငံ ဒီကနေ့ ဖြစ်နေတဲ့ကိစ္စတွေကိုလည်း သမိုင်းနဲ့ဆက်စပ်ပြီးတော့ သုံးသပ်ကြရမှာဖြစ်ပါတယ်။ ကျွန်တော်တို့ ၁၉၄၂ ခုနှစ်က ရခိုင်ပြည်နယ်မှာ ဘာတွေဖြစ်ခဲ့သလဲ။ ဒီကိစ္စတွေ အကုန်လုံး ကျွန်တော်တို့က ထည့်မစဉ်းစားဘဲနဲ့ သုံးသပ်လို့မရပါဘူး။ အဲဒီတော့ ဒီအကြမ်းဖက်အစွန်းရောက် ဝါဒဟာ ကျွန်တော်တို့ဆီမှာရှိနေတဲ့ ပြဿနာနဲ့လာပြီးတော့ တိုက်ဆိုင်နေတယ်ဆိုတာကိုလည်း သတိပြုရ ဆိုလိုတာကတော့ ရခိုင်ပြည်နယ်မှာ အစ္စလာမ်ဘာသာဝင်တွေနဲ့ ဗုဒ္ဓဘာသာဝင်တွေဟာ အတူ ယှဉ်တွဲပြီး နေထိုင်ခဲ့ကြတာ နှစ်ပေါင်းများစွာကတည်းကပါ။ ဒီလိုပြဿနာတွေ ရှိခဲ့ပေမယ့် ကြီးကျယ်တဲ့ ပဋိပက္ခတွေမရှိခဲ့ပါဘူး။ ဒါပေမဲ့ မကြာသေးခင်က ၂၀၁၆ နဲ့ ၂၀၁ရ ခုနှစ်ထဲမှာတော့ ပြင်းထန်တဲ့ အကြမ်းဖက် မှုတွေ ပေါ်ပေါက်လာခဲ့ပါတယ်။ ဒါဟာ အရှေ့အလယ်ပိုင်းဒေသက အီရတ်နဲ့ ဆီးရီးယားမှာ IS လို့ခေါ်တဲ့ အစ္စလာမ်မစ်နိုင်ငံတော်အုပ်စု အကြီးအကျယ်အရေးနိမ့်နေတဲ့တိုက်ဆိုင်နေတဲ့အချက်ကို သတိပြု ကြရမှာပါ။ ဟိုဘက်မှာ နိုင်ငံတကာညွန့်ပေါင်းအဖွဲ့က ပြင်းထန်တဲ့ တိုက်ခိုက်မှုတွေလုပ်တဲ့အခါ နိမ့်ပါးလာတဲ့ နယ်မြေတွေ တစ်ခုပြီးတစ်ခု စွန့်လွှတ် လာရတဲ့ကျွန်တော်တို့နိုင်ငံမှာ ၂၀၁ရ ခုနှစ်၊ ၂၀၁၆ ခုနှစ်က အကြမ်းဖက်မှုတွေ တစ်ခါတည်း တစ်ရှိန်ထိုးဖြစ်လာတာပါ။ တကယ်တော့ အစ္စလာမ်မစ်အကြမ်းဖက် အစွန်းရောက်ဝါဒက ကမ္ဘာပေါ်မှာ ဗုံးခွဲတိုက်ခိုက်မှုတွေ၊ သတ်ဖြတ်မှုတွေ လုပ်နေခဲ့တာကြာပါပြီ။ သို့သော် ကျွန်တော်တို့နိုင်ငံမှာ ဖြစ်လာတယ်ဆိုတာက မကြာသေးခင်ကာလကပဲ ဖြစ်ပါတယ်။ ဒီနေရာမှာ ကျွန်တော်တို့ ထည့်စဉ်းစားရမယ့်အချက်က ကျွန်တော်တို့ရဲ့ လုံခြုံရေးစခန်း ၃၀ လောက်ကို တစ်နေ့တည်း၊ တစ်ပြိုင်တည်း၊ တစ်ချိန်တည်း၊ တစ်နာရီတည်းမှာ တိုက်ဖို့ဆိုတာ ကမ္ဘာပေါ်မှာတောင်မှ မဖြစ်ဖူးတဲ့အဖြစ်ပါ။ ဒါဟာအင်မတန် Well Organize Qine ပါ ။ သေသေချာချာ စနစ်တကျ အကွက်ချ ပြီးတော့ လုပ်တဲ့ကိစ္စပါ။ ဒါကို ကျွန်တော်တို့ ရှေ့ဘက်က ဟိုးကမ္ဘာကြီးရဲ့ အခြားနေရာကလာတဲ့ အကြမ်းဖက် အစွန်းရောက်ကိစ္စတွေနဲ့ ဆက်စပ်ပြီးတော့ မကြည့်လို့မဖြစ်ပါဘူး။ ဒါကြောင့်မို့လို့ ဒါတွေကို သိရဲ့ သားနဲ့ ကမ္ဘာက၊ အချို့သောနိုင်ငံတွေက ကျွန်တော်တို့အပေါ်မှာ ဖိအားပေးပြီးတော့ အတင်းအကျပ် ဒါကျွန်တော် တို့က Genocide Ethnic Cleansing လုပ်နေတယ်။ ကျွန်တော်တို့က မျိုးပြုန်းသုတ်သင်ရေးလုပ်နေတယ် ဆိုတဲ့ဟာတွေက အင်မတန် အံ့သြဖို့ကောင်းပါတယ်။ တကယ်တော့ နိုင်ငံတကာအသိုင်းအဝိုင်းတွေ၊ နိုင်ငံတကာ မီဒီယာတွေက ကျွန်တော်တို့အပေါ်မှာ ထားရမယ်သဘောထားက မနေ့က ကျွန်တော်တို့ နေပြည်တော်မှာ သတင်းစာရှင်းလင်းပွဲ လုပ်ပါတယ်။ သတင်းစာရှင်းလင်းပွဲမှာ သတင်းထောက်တစ်ယောက်က ကျွန်တော်တို့ရဲ့ ပြန်ကြားရေးဌာနက ဒုတိယ ဝန်ကြီးကိုမေးပါတယ်။ ဒီသတင်းစာရှင်းလင်းပွဲက နိုင်ငံတကာအသိုင်းအဝိုင်းကို ဘာ Message ပေးချင်သလဲ။ ကျွန်တော်တို့ရဲ့ ပြန်ကြားရေးဒုတိယဝန်ကြီး ဦးအောင်လှထွန်းက ကျွန်တော်တို့ပေးချင်တဲ့ Message ကတော့ နိုင်ငံတကာအသိုင်းအဝိုင်းတွေ၊ နိုင်ငံတကာမီဒီယာတွေရဲ့ အကူအညီနဲ့ ကျွန်တော်တို့ အခုဆိုရင် ဒီမိုကရေစီ လမ်းကြောင်းပေါ် ရောက်ရှိလာခဲ့ပါတယ်။ အဲဒီတော့ အဲဒီနိုင်ငံတကာအသိုင်းအဝိုင်း၊ နိုင်ငံတကာမီဒီယာ တွေရဲ့ အကူအညီနဲ့ ကျွန်တော်တို့ ဒီမိုကရေစီလမ်းကြောင်းမှာ မတိမ်းမစောင်းဆက်ပြီးတော့ လျှောက်လှမ်း သွားချင်ပါတယ်။ ဒီ Message ကိုပေးချင်ပါတယ်လို့ ပြောခဲ့ပါတယ်။ ဒါဟာ ကျွန်တော်တို့ မြန်မာပြည်သူ ပြည်သားတွေအားလုံး၊ ရခိုင်ပြည်သူ ပြည်သားတွေအားလုံး၊ ကျွန်တော်တို့ တိုင်းရင်းသားပြည်သူတွေအားလုံးက ပေးချင်တဲ့ Message ပါပဲ။ ဒါကြောင့် ဒီ Message ကို ပေါ်လွင်အောင် ကျွန်တော် စိန့်ပီတာစဘတ်မြို့က (၁၃၇)ကြိမ်မြောက် နိုင်ငံတကာပါလီမန်များညီလာခံမှာ ရဲရဲတင်းတင်း ပြတ်ပြတ်သားသားနဲ့ သံတမန် စစ်မျက်နှာကနေပြီးတော့ ပြတ်သားတဲ့ အရေးပေါ်အဆိုတစ်ခုကို တင်သွင်းခဲ့တဲ့ ကျွန်တော်တို့ရဲ့ လွှတ်တော်ကိုယ်စားလှယ်အဖွဲ့ကို ကျွန်တော် လေးစားပါတယ်။ ကျွန်တော် အလေးပြုပါတယ်။ အဲဒါကြောင့် ဒီအဆိုကို၊ ကျွန်တော်တို့ ဒီအစီရင်ခံစာကိုလည်း ပြည်ထောင်စုလွှတ်တော်ကြီး ကနေပြီးတော့ အတည်ပြုပေးဖို့အတွက် ကျွန်တော် ပန်ကြားရင်းနဲ့ ကျွန်တော့ရဲ့ ဆွေးနွေးချက်ကို နိဂုံးချုပ် ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးကြည်ဝင်း ဧရာဝတီတိုင်းဒေသကြီး မဲဆန္ဒနယ်အမှတ်(၁၂) ဆွေးနွေးဖို့ဖြစ်ပါတယ်။</speech>
<speech><mp id="835">ဦးကြည်ဝင်း(မဲဆန္ဒနယ်အမှတ်-၁၂၊ ဧရာဝတီတိုင်းဒေသကြီး)</mp>ပြည်ထောင်စုလွှတ်တော် နာယကကြီးနှင့်တကွ ပြည်သူ့လွှတ်တော် ဥက္ကဋ္ဌ၊ ပြည်ထောင်စုလွှတ်တော် ဒုတိယနာယကနှင့် ပြည်သူ့ လွှတ်တော် ဒုတိယဥက္ကဋ္ဌ၊ ပြည်ထောင်စုလွှတ်တော် ကိုယ်စားလှယ်များအားလုံး၊ ပြည်ထောင်စုအဆင့် အဖွဲ့ဝင်များအားလုံး၊ ဧည့်သည်တော်များအားလုံး မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်က ဧရာဝတီတိုင်းဒေသကြီး မဲဆန္ဒနယ်(၁၂)က ဦးကြည်ဝင်း ဖြစ်ပါတယ်။ (၁၃၇)ကြိမ်မြောက် နိုင်ငံတကာ ပါလီမန်များညီလာခံကို ပြည်သူ့လွှတ်တော် ဒုတိယဥက္ကဋ္ဌ ဦးတီခွန်မြတ် ခေါင်းဆောင်တဲ့အဖွဲ့ ဦးဆောင် ပြီးတော့ အရေးပေါ်ကိစ္စ Emergency Item အဖြစ်နဲ့ ရခိုင်ပြည်နယ်ကိစ္စ ဆုံးဖြတ်ချက်အပေါ်မှာ မြန်မာ့ ကိုယ်စားလှယ်အဖွဲ့က ပြတ်သားစွာ ကန့်ကွက်ဆွေးနွေးခဲ့တာကို ၁၄-၁၀-၂၀၁ရ နေ့ကနေပြီးတော့ ၁၈-၁၀-၂၀၁ရ နေ့အထိ ညီလာခံနေ့တွေမှာ လေ့လာသိရှိရပါတယ်။ နာယကကြီးခင်ဗျာ။ မြန်မာ့လွှတ်တော်ကိုယ်စားပြု ပြည်သူ့လွှတ်တော်အဖွဲ့ရဲ့ အကျိုးအကြောင်း ခိုင်လုံစွာတင်ပြတဲ့ ပြတ်သားစွာ ကန့်ကွက်ဆွေးနွေးမှုကို ကျွန်တော့အနေနဲ့ လေ့လာသိရှိချက် အဖြစ်မှန်ကို ဆွေးနွေးတင်ပြပါ့မယ်။ မြန်မာနိုင်ငံကိုယ်စားလှယ်အဖွဲ့ဟာ ညီလာခံ ဒုတိယနေ့ဖြစ်တဲ့ Emergency Items ၃ ခုကို မဲခွဲဆုံးဖြတ်တဲ့နေရာမှာ နိုင်ငံပေါင်း ၆၀ ပါတဲ့ OIC အဖွဲ့ဝင်များက တင်သွင်းတာကို တက်ရောက် လာတဲ့ အဖွဲ့ဝင် ၃ ပုံ ၂ ပုံနဲ့ ထောက်ခံပြီးတော့ ဆုံးဖြတ်ချက်ရတဲ့ ဆွေးနွေးချက် အဲဒီဆုံးဖြတ်ချက်ချတာ တွေကို တတိယနေ့မှာပဲ ရခိုင်အရေးကိစ္စမှာ အကြမ်းဖက်မှုအဖြစ် ပြင်းထန်စွာ စွပ်စွဲတာကို ၁ရ ရက်နေ့မှာပဲ Emergency Items oị Resoultion salyo sasaGlo:Gosposos u8ll 31o; Osobowsos:qus အဖွဲ့အနေနဲ့ လုံးဝလက်မခံသင့်ကြောင်း၊ ပယ်ချကြောင်း၊ Dissociated ခွဲခြားရှုမြင်မှုများကို တုံ့ပြန် ကန့်ကွက်တာကို ကျွန်တော့အနေနဲ့ ထောက်ခံပါတယ်။ နာယကကြီးခင်ဗျာ။ ညီလာခံဆုံးဖြတ်ချက်မူကြမ်းဟာ မျိုးနွယ်စုအလိုက် သုတ်သင်ရှင်းလင်းခြင်း၊ saqlodsecund First Fighting Mission Safety Zone açon cosyandums and coz.co. ကွာခြားမှုရှိပါတယ်။ မီးလောင်ရာလေပင့်သဘောနဲ့ ကိုယ့်အတွက်မျှော်ကိုးပြီးတော့ ဆောင်ရွက်တဲ့ပုံစံဟာ ကူညီရာမရောက်တဲ့အပြင် မြေပြင်နဲ့ပတ်သက်လို့ပြောမယ်ဆိုရင် ဒီကိစ္စမှာ ယခင်တုန်းက၊ စဖြစ်တုန်းက လူဦးရေ ၄ သိန်း၊ ၅ သိန်း အဲဒီကနေ ၆ သိန်း ရ သိန်း။ အခုတော့ ဒီအစီရင်ခံစာမှာ စွပ်စွဲချက်က ၁ သန်း (၁၀ သိန်း)အထိဖြစ်လာတာ တွေ့ရပါတယ်။ တကယ်တမ်းမြေပြင်မှာရှိတာတော့ ကျန်ခဲ့တဲ့ လယ်ဧက က ၈ သောင်းပဲ ကျန်ခဲ့တာ။ ဒီ ၈ သောင်းကျန်ခဲ့ရင် လယ်သမား ၇၀ ရာခိုင်နှုန်းပဲရှိတယ်။ ၁၀ ဧကနဲ့ တွက်မယ်ဆိုလို့ရှိရင်တော့ အိမ်ထောင်စုဟာ ၈ ထောင်လောက်ပဲရှိမယ်။ အားလုံးတွက်ရင် လူဦးရေက ၄ သောင်း လောက်ပဲရှိတယ်။ ဒါကြောင့်မို့လို့ နာယကကြီးခင်ဗျာ။ ဒီလူသားချင်းစာနာ ထောက်ထားမှုအခြေအနေနဲ့ စပ်ပြီးတော့ ဖြေရှင်းမယ်ဆိုရင် ါလိမ့်မယ်။ ဒါကြောင့်မို့လို့ မြန်မာ့ကိုယ်စားလှယ်အဖွဲ့ဟာ ညီလာခံဆုံးဖြတ်ချက်တွေကို သဘောမတူတာဟာ မှန်ကန်မှုရှိပါတယ်။ တရားနည်းလမ်းလည်း ကျပါတယ်။ လူ့အသက်များ၊ ပစ္စည်းဥစ္စာများဆုံးရှုံးမှု၊ တိုက်ခိုက်တဲ့ အကြမ်းဖက်ဝါဒကို မည်သည့်ဘာသာမှ ခွင့်ပြုခြင်း မရှိပါဘူး။ နာယကကြီးခင်ဗျာ။ ကျွန်တော်တို့နိုင်ငံဟာ ဒီမိုကရေစီဆိုင်ရာ ပြုပြင်ပြောင်းလဲမှုတွေမှာ ကျွန်တော်တို့ ပြည်ထောင်စုလွှတ်တော်၊ အစိုးရနဲ့ အရပ်ဘက်အဖွဲ့အစည်းများအားလုံးဟာ စိန်ခေါ်မှုမျိုးစုံနဲ့ ရင်ဆိုင် နေရပါတယ်။ ဒါပေမယ့် ကျွန်တော်တို့ဟာ စစ်မှန်တဲ့ ဒီမိုကရေစီနိုင်ငံတော်အဖြစ်ကို ကူးပြောင်းနိုင်ဖို့ ကြိုးပမ်းဆောင်ရွက်နေပါတယ်။ ကျွန်တော်တို့လွှတ်တော်နဲ့ လွှတ်တော်က ရွေးချယ်တင်မြှောက်လိုက်တဲ့ အစိုးရအဖွဲ့အစည်းများရဲ့ မူဝါဒဟာ ဒီမိုကရေစီရေးနဲ့ လူ့အခွင့်အရေးကို ဒီကိစ္စတွေကိုပဲ ဦးစားပေးပြီး ဆောင်ရွက်နေခြင်း ဖြစ်ပါတယ်။ ဒီနေရာမှာပြောလိုတာက ကျွန်တော်တို့နိုင်ငံဟာ ကမ္ဘာပေါ်မှာ လူမျိုး နွယ်စုကွဲပြားမှု အများဆုံးနိုင်ငံများအနက်က တစ်ခုဖြစ်ပါတယ်။ လူမျိုးနွယ်စု ၁၃၅ စုရှိပြီးတော့ အချင်းချင်း သင့်မြတ်စွာနေထိုင်လာတာဟာလည်း ဘာသာရေးပြဿနာ၊ လူမျိုးရေးပဋိပက္ခမရှိခဲ့ပါဘူး။ ယခု ရခိုင်ပြည်နယ် မြောက်ပိုင်းမှာဖြစ်တဲ့ ပြဿနာဟာလည်း ဘာသာရေးပြဿနာ မဟုတ်ပါဘူး။ လူမျိုးရေးပြဿနာလည်း မဟုတ်ပါဘူး။ နယ်မြေသိမ်းပိုက်ရေးဖြစ်တဲ့ နိုင်ငံရေးရည်မှန်းချက်နဲ့ ဖန်တီးနေခြင်းသာ ဖြစ်ပါတယ်။ နာယကကြီးခင်ဗျာ။ ၂၀၁ရ ခုနှစ်၊ သြဂုတ်လ ၂၃ ရက်နေ့မှာ အကြမ်းဖက်မှု ဒါအစွန်းရောက် ဘင်္ဂါလီအကြမ်းဖက်သမားတွေက ရခိုင်ပြည်မြောက်ပိုင်းဒေသမှာ ရဲစခန်း ၃၀ ကို တစ်ပြိုင်တည်း တိုက်ခိုက် တာမှာ အကြမ်းဖက်သမား ၅ ထောင်က စီးနင်းပြီးတိုက်တာပါ။ အဲဒီမတိုင်ခင်ကတည်းက ၂၀၁၆ ကတည်းက အောက်တိုဘာ ၉ ရက်နေ့မှာကတည်းက နယ်ခြားစောင့်တပ်ဖွဲ့တွေကို တိုက်ခိုက်ခဲ့တာထုံးစံပါ။ ဒါကြောင့် မို့လို့ ၂၀၁ရ ခုနှစ်၊ သြဂုတ်လ ၂၅ ရက်နေ့မှာပဲ ARSA အဖွဲ့ကို ပြည်ထောင်စုအစိုးရအဖွဲ့က အကြမ်းဖက် အုပ်စုအဖြစ်နဲ့ ကြေညာခဲ့တာပါ။ အဲဒီတော့ အဲဒီထဲမှာ အဖွဲ့ခေါင်းဆောင်ဟာ အက်တာအူလာ သူက ပါကစ္စတန် ကရာချိမှာမွေးတယ်။ ဆော်ဒီနိုင်ငံမှာကြီးပြင်းတယ်။ ရခိုင်ပြည်ရဲ့ ဒေသမှာ စစ်ဆင်ရေးသင်တန်းတွေပေး တယ်။ စနစ်တကျ တိုက်ခိုက်လာတာ ထင်ရှားပါတယ်။ ပုံစံက ဖိလစ်ပိုင်နိုင်ငံတောင်ပိုင်း မွတ်စလင်များ နေတဲ့ဒေသ မာရာဝီပုံစံမျိုး၊ ထိုင်းနိုင်ငံက Pattani, Yala, Narathiwat မှပုံစံမျိုး၊ ဒါမျိုးတွေ လုပ်လာ တာကို တွေ့ရပါတယ်။ ရခိုင်ပြည်နယ်ဆိုင်ရာ အကြံပေးကော်မရှင် ကိုဖီအာနန် ရဲ့ အပြီးသတ် အကြံပေးချက် တင်သွင်းပြီး၊ နောက်တစ်နေ့မှာ အကြမ်းဖက်အဖွဲ့ကို လုပ်ဆောင်ခြင်းနဲ့ အတွင်းသဘောသိနိုင်ဖို့အတွက်ကို ပြောတဲ့အတွက်ဖြစ်ပြီးတော့ ကျွန်တော်တို့ ဒီမှာ ပြောတာက။ နာယကကြီးခင်ဗျာ။ ကျွန်တော့အနေနဲ့က အာရပ်နိုင်ငံ OIC အဖွဲ့ဆိုတာ နိုင်ငံပေါင်း ၆၀ လောက် ရှိတယ်။ ကုလသမဂ္ဂအဖွဲ့ရန်ပုံငွေတွေ အများကြီး ကြောင့် ဒါဟာတရားမျှတမှုမရှိပါဘူး။ နိုင်ငံတော်ဥပဒေနဲ့လည်း မညီညွတ်ပါဘူး။ ပြည်တွင်းကိစ္စဖြစ်ပါတယ်။ ဒါကြောင့် မြန်မာလွှတ်တော်ကိုယ်စားပြု မြန်မာကိုယ်စားလှယ်အဖွဲ့ ပြတ်သားစွာ ကန့်ကွက်ဆွေးနွေးတာကို ပြည်ထောင်စုလွှတ်တော်က သဘော တူပါကြောင်း ပြောကြားရင်း နိဂုံးချုပ်ပါတယ်။</speech>
<speech type="speaker">ဒေါ်မာမာခိုင် သထုံမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="319">ဒေါ်မာမာခိုင်(သထုံမဲဆန္ဒနယ်၊ မွန်ပြည်နယ်)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ၊ အားလုံးမင်္ဂလာအပေါင်းနဲ့ ပြည့်စုံကြပါစေလို့ ဂါရဝပြု နှုတ်ခွန်းဆက်သ အပ်ပါတယ်ရှင်။ ကျွန်မကတော့ (၁၃၇)ကြိမ်မြောက် IPU ညီလာခံတက်ရောက်ခဲ့တဲ့ မြန်မာကိုယ်စားလှယ် အဖွဲ့ရဲ့ ပြည်ထောင်စုလွှတ်တော်သို့ တင်ပြအစီရင်ခံစာအပေါ်မှာ ထောက်ခံဆွေးနွေးမယ့် သထုံမဲဆန္ဒနယ်က ပြည်သူ့လွှတ်တော်ကိုယ်စားလှယ် ဒေါ်မာမာခိုင် ဖြစ်ပါတယ်။ နာယကကြီးရှင်။ IPU နဲ့ပတ်သက်တဲ့ အချက်တွေကတော့ ရှေ့ကကိုယ်စားလှယ်တွေ ပြောပြီး သားဖြစ်တဲ့အတွက်ကြောင့်မို့လို့ ကျွန်မအနေနဲ့ ပြောပြလိုခြင်းမရှိတော့ပါဘူး။ ညီလာခံရဲ့ စတုတ္ထနေ့မှာ sos:cpussagcala:caos 3:082Gosim 9 Emergency Item aloe sêzê:ooo Humanitarian Situation in Rakhine State နဲ့စပ်လျဉ်းပြီး ညီလာခံသို့ ရှင်းလင်းတင်ပြ ပြောကြားခဲ့တဲ့မိန့်ခွန်းက လက်ရှိ ကျွန်မတို့နိုင်ငံရဲ့ စိန်ခေါ်မှုတစ်ရပ်ဖြစ်တဲ့ ရခိုင်အရေးနဲ့ပတ်သက်ပြီး မြန်မာနိုင်ငံရဲ့ လက်ရှိရင်ဆိုင် နေရတဲ့ အခက်အခဲ၊ မြန်မာအစိုးရရဲ့ ပြတ်ပြတ်သားသား ရပ်တည်ဖြေရှင်းနေမှုနဲ့ ရှေ့ဆက်လုပ်ဆောင်မယ့် အစီအစဉ်တွေကို ရဲဝံ့ပြတ်သားစွာ တင်ပြခဲ့တာကို လှိုက်လှဲစွာ ထောက်ခံပါတယ်။ ကမ္ဘာ့နိုင်ငံတော်တော်များဟာ ရခိုင်ပြည်နယ်မှာ ဖြစ်ပွားနေတဲ့အခြေအနေကို စိတ်ဝင်စားနေကြတာ တွေ့ရပါတယ်။ IPU ညီလာခံမှာ Emergency Item ၃ ခုအနက် မော်ရိုကို၊ အင်ဒိုနီးရှား၊ အာရပ် စော်ဘွားများပြည်ထောင်စု စတဲ့ OIC နိုင်ငံတွေကတင်သွင်းတဲ့ ရိုဟင်ဂျာတွေအပေါ်မှာ မြန်မာနိုင်ငံက လူ့အခွင့်အရေးချိုးဖောက်ပြီး နှိပ်စက်မှုတွေ၊ ခြိမ်းခြောက်မှုတွေနဲ့ပတ်သက်တဲ့ Item ကို ဆွေးနွေးဖို့ မဲခွဲ ဆုံးဖြတ်ခဲ့ကြတယ်လို့ သိရှိရပါတယ်။ ဒီနေရာမှာ ဒီ Item တင်သွင်းတဲ့လူတွေ သတိမထားမိတာက ကျွန်မတို့နိုင်ငံရဲ့ ပကတိအခြေအနေမှာ ဒုက္ခသည်ဆိုတဲ့နေရာအပေါ်မှာ သူတို့ရည်ညွှန်းတဲ့ လူတွေတောင် မကဘဲ ဗုဒ္ဓဘာသာဝင်များ၊ ဟိန္ဒူဘာသာဝင်များ၊ အခြားဘာသာဝင်များ စတဲ့ ကျွန်မတို့ တိုင်းရင်းသား၊ နိုင်ငံသားအားလုံး ပါဝင်နေတယ်ဆိုတာပါကိုပဲ။ နာယကကြီးရှင့်။ မြန်မာကိုယ်စားလှယ်အဖွဲ့ခေါင်းဆောင် ပြည်သူ့လွှတ်တော် ဒုတိယဥက္ကဋ္ဌ ဦးတီခွန်မြတ်က ညီလာခံမှာ ပြောကြားခဲ့သလိုပါပဲ။ ရခိုင်ပြည်နယ်ရဲ့ လက်ရှိအခြေအနေဟာ အကြမ်းဖက် ဝါဒကြောင့် ဖြစ်ပွားရတာဖြစ်ပြီး ဘာသာရေး၊ ဒါမှမဟုတ် လူမျိုးရေးပဋိပက္ခကြောင့် ဖြစ်ပွားခြင်းမဟုတ်ဘဲ လူတစ်စုက နယ်မြေသိမ်းပိုက်ရေးဆိုတဲ့ သိသာထင်ရှားတဲ့ နိုင်ငံရေးရည်မှန်းချက်နဲ့ ဖန်တီးနေခြင်းသာ ဖြစ်လို့ ကျွန်မတို့အားလုံး ညီညွတ်စွာနဲ့ ီး မဟာဗျူဟာမြောက်စွာ ဖြေရှင်းကြရမှာဖြစ်ပါတယ်။ ဒီပြဿနာဟာ နိုင်ငံတကာကစိတ်ဝင်စားပြီး ရှုပ်ထွေးတဲ့အခြေအနေတစ်ရပ် ဖြစ်လာနိုင်တာကြောင့် နိုင်ငံတော်အစိုးရက အမြော်အမြင်ကြီးစွာ မစ္စတာကိုဖီအာနန် ဦးဆောင်တဲ့ ရခိုင်ပြည်နယ်ဆိုင်ရာ အကြံပေး ကော်မရှင်ကို ဖွဲ့စည်းစုံစမ်း ဆောင်ရွက်စေခဲ့တာ လူတိုင်းသိနိုင်ပါတယ်။ ကြိုတင်တွက်ဆထားသလိုပါပဲ။ အခုဒါကို ပုံကြီးချဲ့ပြီးတော့ နိုင်ငံတကာက ထင်ယောင်ထင်မှားဖြစ်အောင် အကြမ်းဖက်အဖွဲ့တွေက ဆောင်ရွက် နေကြပါတယ်ရှင်။ နာယကကြီးရှင်။ ကျွန်မအနေနဲ့ လှိုက်လှိုက်လှဲလှဲ ထောက်ခံချင်တဲ့အချက်ကတော့ ဒီ Emergency Item နဲ့ စပ်လျဉ်းပြီးတော့ (၁၃၇)ကြိမ်မြောက် IPU က အတည်ပြုဆုံးဖြတ်ခဲ့တဲ့ ဆုံးဖြတ်ချက်(မူကြမ်း) တစ်ခုလုံးကို မြန်မာကိုယ်စားလှယ်အဖွဲ့ကပယ်ချခဲ့ပြီး မျိုးနွယ်အလိုက် သုတ်သင်ရှင်းလင်းခြင်းဆိုတဲ့ စွပ်စွဲချက်အပေါ် မြန်မာနိုင်ငံရဲ့ ဆောင်ရွက်ထားမှုအခြေအနေအမှန်ကို ညီလာခံတက်ရောက်လာတဲ့ ကိုယ်စားလှယ်များသိရှိရန် ချက်ချင်းတုံ့ပြန် ရှင်းလင်းခဲ့တာပါပဲ။ လက်ရှိ ကျွန်မတို့နိုင်ငံ ရင်ဆိုင်နေရတာက လူဦးရေပေါက်ကွဲမှုဖြစ်နေတဲ့ အိမ်နီးချင်းနိုင်ငံတွေရဲ့ အန္တရာယ်၊ အစွန်းရောက်နေတဲ့ အကြမ်းဖက်ဝါဒီသမားတွေရဲ့ အန္တရာယ်တွေပါပဲ။ ဒါတွေကို အစိုးရအနေနဲ့ ဖြေရှင်းဆောင်ရွက်တဲ့အခါမှာ ထိုက်သင့်သလောက်တော့ ထိခိုက်မှုရှိမှာပါ။ ဒါကိုအကြမ်းဖက်သမားတွေဘက်ကနေပြီးတော့ မျိုးသုဉ်း သတ်ဖြတ်တာလို့ဆိုရင် ဒီဖြစ်စဉ်မှာထိခိုက်ခဲ့ရတဲ့ ကျွန်မတို့ တိုင်းရင်းသားတွေ၊ နိုင်ငံသားတွေ၊ နိုင်ငံ့ ဝန်ထမ်းတွေ၊ ရဲတပ်ဖွဲ့နဲ့ တပ်မတော်သား စတဲ့ ကျွန်မတို့ မြတ်နိုးတန်ဖိုးထားရတဲ့ လူသားတွေဆုံးရှုံးမှု အပေါ်ကိုရော ထည့်သွင်းစဉ်းစားပေးကြပါရဲ့လားလို့ မေးစရာဖြစ်လာပါတယ်။ နိုင်ငံတကာကစွပ်စွဲနေတဲ့လူတွေ သတိချပ်ရမှာက အစိုးရက စနစ်တကျလုံခြုံရေး တိုးမြှင့်ဆောင်ရွက် တဲ့အခါမှာ ဘယ်ချောင်ကြားက ထွက်လာမှန်းမသိတဲ့ နိုင်ငံခြား CSO, NGO အဖွဲ့တွေ၊ မီဒီယာတွေ အလျှိုအလျှို ထွက်ပြေးကြတာ ဘာကြောင့်လဲဆိုတာကို သုံးသပ်သင့်ပြီး ဘယ်သူတွေက ကြိုးကိုင်နေတယ် ဆိုတာကိုလည်း ဆင်ခြင်ကြည့်ဖို့ပါပဲ။ နိုင်ငံတော်အနေနဲ့ မိမိရဲ့ နိုင်ငံသားတွေကိုတော့ လူမျိုးမရွေး၊ ဘာသာမရွေး၊ ဆင်းရဲချမ်းသာမရွေး၊ ကျားမမရွေး မခွဲခြားဘဲ ဖွဲ့စည်းပုံအခြေခံဥပဒေပါ အခွင့်အရေး အပြည့် အဝရအောင် ကာကွယ်စောင့်ရှောက်ရမှာဖြစ်ပြီး နိုင်ငံသားမဟုတ်သူတွေကိုတော့ စဉ်းစားမှာမဟုတ်ပါဘူးရှင်။ ကျွန်မတို့က နိုင်ငံရေးသမားတွေပါ။ မျက်မမြင်ပုဏ္ဏားတွေ မဟုတ်တဲ့အတွက် ရခိုင်အရေးကို စဉ်းစားတဲ့အခါမှာ တစ်နေရာတည်းကိုသာ ကွက်စမ်းသပ်ပြီး ထင်ရာမြင်ရာပြောနေမယ့်အစား ဒါကြီးက ဆင်တစ်ကောင်ပါလားဆိုတာ မှန်ကန်စွာရှုမြင်သုံးသပ်ပြီးတော့ ကိုယ့်တိုင်းပြည်အရေးကို နိုင်ငံသားတွေ ညီညွတ်စွာ တွေးတတ်၊ လုပ်ကိုင်တတ်ဖို့လိုပါတယ်။ လွတ်လပ်ရေးကြိုးပမ်းမှုကာလမှာလည်း လူမျိုး၊ ဘာသာ ခွဲခြားမှုမရှိဘဲ နိုင်ငံသားအားလုံး ညီညွတ်ခဲ့လို့ လွတ်လပ်ရေးရခဲ့တာမို့၊ ဒီညီညွတ်မှုကို ဆက်လက် ဆုပ်ကိုင်ထားပြီး နိုင်ငံတကာရဲ့စွပ်စွဲချက်တွေကို ပြတ်ပြတ်သားသား တုံ့ပြန်ကြရပါမယ်။ နာယကကြီးရှင်။ မြန်မာကိုယ်စားလှယ်အဖွဲ့က တင်သွင်းခဲ့တဲ့ အစီရင်ခံစာမှာ အသေးစိတ် ဖော်ပြ ထားပြီးဖြစ်လို့ အကျယ်တဝင့် မပြောလိုတော့ပါဘူး။ ကျွန်မတို့ မြန်မာကိုယ်စားလှယ်အဖွဲ့ IPU မှာ ရပ်တည် ပြောဆိုခဲ့တာတွေဟာ ကျွန်မတို့နိုင်ငံရဲ့ ဂုဏ်သိက္ခာကိုဖော်ဆောင်ပြီး နိုင်ငံသားတွေဘက်က ရပ်တည် ခဲ့တာဖြစ်လို့ လွှတ်တော်အနေနဲ့လည်း အပြည့်အဝထောက်ခံကြမယ်လို့ ယုံကြည်ပါတယ်။ နိဂုံးချုပ်အနေနဲ့ ပြောချင်တာကတော့ ဖွဲ့စည်းအခြေခံဥပဒေပုဒ်မ ၃၈၅ မှာပါတဲ့အတိုင်း နိုင်ငံတော်ရဲ့ လွတ်လပ်ရေး၊ အချုပ်အခြာအာဏာနဲ့ နယ်မြေတည်တံ့ခိုင်မြဲရေးကို ကာကွယ်စောင့်ရှောက်ဖို့ နိုင်ငံသားတိုင်းရဲ့ တာဝန် ဖြစ်ပါတယ်။ ဒီတာဝန်ကိုကျေပွန်ဖို့အတွက် ကျွန်မတို့ ပြည်ထောင်စုလွှတ်တော် ကိုယ်စားလှယ်အားလုံး နိုင်ငံတော်ရဲ့ အချုပ်အခြာအာဏာနဲ့ တည်ငြိမ်အေးချမ်းရေးကို ထိခိုက်လာသူ မည်သူကိုမဆို သွေးတစ်စက်နဲ့ တစ်စက္ကန့်ကျန်တဲ့ဝံ့စွာတုံ့ပြန်သွားကြမှာ ဖြစ်တယ်ဆိုတဲ့အကြောင်း ပြောကြားရင်းနဲ့ နိဂုံးချုပ် အပ်ပါတယ်ရှင်။ အားလုံးကို ကျေးဇူးတင်ပါတယ်။</speech>
<speech type="speaker">ဦးဦးလှစော မြောက်ဦးမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="330">ဦးဦးလှစော (မြောက်ဦးမဲဆန္ဒနယ်၊ ရခိုင်ပြည်နယ်)</mp>နာယကကြီးနှင့် အားလုံးကို လေးစား ဦးတီခွန်မြတ် ဦးဆောင်တဲ့အဖွဲ့က IPU ရဲ့ ဆုံးဖြတ်ချက်အပေါ်မှာ တုံ့ပြန်ချေပခဲ့တာကို ကျွန်တော်တို့ အနေနဲ့ ပြတ်ပြတ်သားသား ထောက်ခံပါတယ်။ အဲဒီအဖွဲ့ရဲ့ ရပ်တည်ချက်ဟာ ကျွန်တော်တို့နိုင်ငံရဲ့ ဂုဏ်သိက္ခာကို သစ္စာရှိရှိ ကာကွယ်ခဲ့တယ်လို့ ပြောချင်ပါတယ်။ ဒီအဖွဲ့ရဲ့ အစီရင်ခံစာအပေါ်မှာလည်း ကျွန်တော်တို့ အငြင်းပွားဖွယ်ရာမရှိ ထောက်ခံပါတယ်။ နာယကကြီးခင်ဗျာ။ တတိယနေ့မှာ Emergency Item အနေနဲ့ ၁၈ ခုတက်လာတဲ့အထဲမှာ ၁၀ ခုဟာ ရခိုင်နဲ့ပတ်သက်နေပါတယ်။ ကျွန်တော်တို့ ပြည်ထောင်စုမြန်မာနိုင်ငံတော်ကတင်တာ ၁ ခုရယ်၊ OIC နိုင်ငံက ၈ ခုရယ်၊ OIC နိုင်ငံ ၈ ခုပေါင်းတဲ့ထဲက ၁ ခုရယ်ပါ။ အဲဒီတော့ ၁၈ ခုမှာ ၁၀ ခုက ရခိုင်နဲ့ ပက်သတ်ပါတယ်။ မြန်မာပြည်နဲ့ ပတ်သက်ပါတယ်။ အဲဒီထဲမှာ ကိုရီးယားနဲ့ပတ်သက်တာ ၁ ခုပါပါတယ်။ အဲဒီတော့ အဲဒီထဲ ကမှ ကျွန်တော်တို့ ၃ ခုကိုရွေးပြီးတော့ နောက်ဆုံး ၁ ခုဟာ ကျွန်တော်တို့နိုင်ငံကိုပဲ မြားဦးလှည့်လာပါတယ်။ အဲဒီတော့ ဒါဟာလဲ ကျွန်တော်တို့ သိပ်ပြီးတော့မဆန်းပါဘူး။ ကျွန်တော်တို့ OIC ရယ်၊ EU ရယ်၊ UN ရယ်၊ အမေရိကန်ရယ် သူတို့ရဲ့ သီချင်းဟောင်း၊ တီးလုံးဟောင်းကို စင်အသစ်ပေါ်မှာ တီးတာပဲဖြစ်ပါတယ်။ အဲဒီတော့ ကျွန်တော်တို့ အဲဒီလို အင်မတန်ကြမ်းတမ်းတဲ့ စိန်ခေါ်မှုပြင်းထန်တဲ့ကြားထဲမှာ ကျွန်တော်တို့ရဲ့ လွှတ်တော်ကိုယ်စားလှယ်များဖြစ်တဲ့ ဦးတီခွန်မြတ်နဲ့ ဦးအောင်ကြည်ညွန့်တို့ တည်တည်ငြိမ်ငြိမ်နဲ့တိုင်းပြည် အတွက် ရင်ဆိုင်ပေးခဲ့တာကိုလည်း ကျွန်တော့အနေနဲ့ လေးစားပါတယ်။ ဂုဏ်ယူကြောင်းလည်း လွှတ်တော်က တစ်ဆင့် ပြောကြားလိုပါတယ်။ အဲဒီတော့ ဒီ (၁၃၇) ပြီးလို့ရှိရင် (၁၃၈) လာပါလိမ့်မယ်။ ကျွန်တော်တို့အနေနဲ့ ဒီဂရီလျော့လာမယ့် အကြောင်းရယ်လို့ မမြင်မိပါဘူး။ ရှေ့ဆက်ရမယ့်ခရီးအတွက် အချက် ၂ ချက်ကို အကြံပေးတင်ပြလိုပါတယ်။ နံပါတ်(၁)က IPU ရဲ့ ဆုံးဖြတ်ချက် ၂၃ ချက်ဟာ IPU ရဲ့ ရည်ရွယ်ချက်တွေကို ချိုးဖောက်ရာကျမနေ ဘူးလား။ IPU ရဲ့ ဆုံးဖြတ်ချက်တွေဟာ ကျွန်တော်နိုင်ငံရဲ့ အချုပ်အခြာအာဏာကို စွက်ဖက်ရာကျမနေ ဘူးလား။ အထူးသဖြင့် ပုဒ်မ ၄ အဲဒီပါဝင်တဲ့ အချက် ၄၊ ၁၁၊ ၁၄၊ ၁၅၊ ၂၀ ဟာ နိုင်ငံတကာသံတမန် ဘောင်ကို ကျော်မနေဘူးလား။ အထူးသဖြင့် ၁၅ မှာ Safe Zone ဆိုတာကို တင်ပြလာပါတယ်။ အဲဒီတော့ အဲဒီ Safe Zone ဆိုတာဟာ တရားမဝင်တဲ့အဝေးရောက် အဲဒီ ဘင်္ဂါလီအဖွဲ့အစည်းတွေ ၁၃ ခုက တောင်းဆို နေတဲ့အချက်နဲ့ တစ်ထပ်တည်းကျနေပါတယ်။ ဒါဟာတိုက်ဆိုင်မှုမဟုတ်ပါဘူး။ အဲဒီတော့ အဲဒီအချက်တွေကို လွှတ်တော်ကော်မတီအနေနဲ့၊ နိုင်ငံခြားရေးဝန်ကြီးဌာနအနေနဲ့၊ နိုင်ငံတော်အတိုင်ပင်ခံရုံးအနေနဲ့၊ ကျွန်တော်တို့ ပြန်ကြားရေးဝန်ကြီးဌာနအနေနဲ့ လူထုကို ပွင့်လင်းစွာသုံးသပ်ပြီးတော့၊ ပွင့်လင်းစွာချပြသင့်တယ်လို့ ထင်ပါတယ်။ ဒုတိယအချက်က ကျွန်တော်တို့ နိုင်ငံမှာ လွတ်လပ်ရေးရပြီးကတည်းက ဒီလိုကြီးမားတဲ့၊ ပြင်းထန်တဲ့စိန်ခေါ်မှုဟာ တစ်ခါမှ မရှိခဲ့ပါဘူး။ ကျွန်တော်တို့ရဲ့ Democratic Icon ဖြစ်တဲ့ ကျွန်တော်တို့ နိုင်ငံတော်အတိုင်ပင်ခံကို ဂုဏ်ထူးဆောင်ဘွဲ့ တံဆိပ်တွေကို ဆွဲချဖြုတ်ချ၊ တပ်မတော်ခေါင်းဆောင်တွေကို ABCD ဘာမှန်းမသိတဲ့ နိုင်ငံတကာအဖွဲ့တွေက ဟိုပြောဒီပြော လျှောက်ပြော နေတာတွေဟာ ယဉ်ကျေးမှု ကင်းမဲ့ပါတယ်။ ဆင်ခြင်တုံတရား ကင်းမဲ့ပါတယ်။ အဲဒီတော့ ဒီနောက်မှာ Super Power ကြီးတွေ ရပ်တည် နေပါတယ်။ ဒီမိုကရေစီမိတ်ဆွေတွေဟာလည်း ပူးပေါင်းပါဝင်နေကြပါတယ်။ အဲဒီလို လှိုင်းထန်၊ လေထန်ကာလမှာ ကျွန်တော်တို့အစိုးရရယ်၊ တပ်မတော်ရယ်၊ လွှတ်တော်ရယ်ဟာ တစ်စိတ်တည်း၊ တစ်သွေးတည်းမဟုတ်ဘဲနဲ့ ဒါကိုကျော်လွှားနိုင်ပါ့မလား။ အမျိုးသားသင့်မြတ်ရေး စိတ်ဓာတ်ကို ကျွန်တော်တို့ ရင်ဝယ်သိမ်းဆည်းထားဖို့လိုပါတယ်။ အဲဒါကြောင့် ကျွန်တော့အနေနဲ့ ရှင်းရှင်းလေး စဉ်းစားဖို့ လိုတယ်လို့ထင်တာက ကာလုံအစည်းအဝေးခေါ်ဖို့ မလိုအပ်ဘူးလား။ အဲဒီတော့ ခေါင်းလောင်းထိုးနေ ရခိုင်ပြည်မြောက်ပိုင်းဟာ နှင်းဖုန်းမီးတောင်ပါ။ ဘယ်ချိန်ပေါက်မလဲ ဘယ်သူမှမသိနိုင်ဘူး။ ဒုတိယ ကိုဆိုဗို ဖြစ်မလားမပြောနိုင်ဘူး။ အဲဒီတော့ ကျွန်တော်တို့ ရခိုင်ပြည်သူတွေကတော့ အစတေးခံရမယ် ဆိုရင်လည်း ကျွန်တော်တို့မှာ ရွေးချယ်စရာလမ်းမရှိပါဘူးခင်ဗျား။ အဲဒီတော့ နောက်ဆုံးအနေနဲ့ အကြံတစ်ခု ပေးချင်တာက ကျွန်တော်တို့ လွှတ်တော်နဲ့ တိုက်ရိုက်ပတ်သက်ပါတယ်။ လွှတ်တော်ထဲမှာရှိတဲ့ တပ်မတော်သား ကိုယ်စားလှယ်တွေ၊ ကျွန်တော်တို့ ပါတီပေါင်းစုံကကိုယ်စားလှယ်တွေ၊ တိုင်းရင်းသားကိုယ်စားလှယ်တွေဟာ တစ်စုတည်း၊ တစ်ဝေးတည်း အဲဒီရခိုင်ပြည်မြောင်ပိုင်းကို ခရီးစဉ်တစ်ခုနဲ့သွားပြီးတော့ အဲဒီဒေသက ပြည်သူ တွေရဲ့ လူမှုစီးပွားဘဝကို နားလည်ခံစားအောင် ထိတွေ့ဖို့အစီအစဉ်တစ်ခုကို လွှတ်တော်က ချပေးနိုင်မယ် ဆိုရင် ကျွန်တော်တို့ရဲ့ ဒီဖြစ်စဉ်ကို လွှတ်တော်ကပိုပြီးတော့ နားလည်လာပါလိမ့်မယ်။ ရခိုင်တွေကလည်း နွေးနွေးထွေးထွေး ကြိုဆိုပါမယ်။ ရခိုင်ပြည်နယ်လွှတ်တော်အနေနဲ့လည်း ဒီဟာကြီးကို လှိုက်လှိုက်လှဲလှဲ ကြိုဆိုလိမ့်မယ်လို့ထင်ပါတယ်။ ဒီဖြစ်စဉ်လေးကိုတော့ လုပ်မယ်ဆိုလို့ရှိရင်တော့ ကျွန်တော်တို့အနေနဲ့ အရမ်းကြီးဝမ်းသာပါလိမ့်မယ် ရခိုင်တွေအနေနဲ့။ နောက်ဆုံးအနေနဲ့ကတော့ ဒီလိုပြင်းထန်တဲ့ စိန်ခေါ်မှုတွေ ရှိနေတဲ့ကာလမှာ ကျွန်တော်အနေနဲ့ တစ်ခွန်းပဲပြောချင်တာကတော့ “အရေးကြီးပြီး သွေးစည်းကြပါစို့” အားလုံးကို ကျေးဇူးတင်ပါတယ်။</speech>
<speech type="speaker">ဒေါ်ခင်နှင်းသစ် ပန်းတောင်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="198">ဒေါ်ခင်နှင်းသစ် (ပန်းတောင်းမဲဆန္ဒနယ်၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါရှင်။ ကျွန်မကတော့ ပန်းတောင်းမဲဆန္ဒနယ်မှ ဖြစ်ပြီး ပြည်ထောင်စုလွှတ်တော် IPU ကော်မတီရဲ့ အဖွဲ့ဝင်တစ်ဦးလည်း ဖြစ်ပါတယ်။ ၆-၃-၂၀၁၈ ရက် နေ့က ပြည်ထောင်စုလွှတ်တော်သို့ တင်ပြခဲ့သော (၁၃၇)ကြိမ်မြောက် နိုင်ငံတကာပါလီမန်များညီလာခံ တက်ရောက်ခဲ့တဲ့ မြန်မာ့လွှတ်တော်ကိုယ်စားလှယ်အဖွဲ့ရဲ့ အစီရင်ခံစာအပေါ် ထောက်ခံဆွေးနွေးပြီး အကြံ ပြုချက်များ တင်ပြသွားမှာဖြစ်ပါတယ်။ ကျွန်မရဲ့ ဆွေးနွေးချက်မှာ အပိုင်း (၂)ပိုင်းပါဝင်ပြီး အပိုင်း(၁)မှာ IPU နဲ့ မြန်မာ့လွှတ်တော်မှ ပါဝင်ဆောင်ရွက်နေမှုတို့ ဖြစ်ပါတယ်။ အပိုင်း(၂)မှာတော့ အဆိုပါအစီရင်ခံစာ အပေါ် ထောက်ခံခြင်းနဲ့ အကြံပြုခြင်းတို့ ပါဝင်ပါတယ်။ နာယကကြီးရှင့်။ အပိုင်း(၁)ကို Power Point ဖြင့်တင်ပြလို၍ အသုံးပြုခွင့်ပေးပါရှင်။ နိုင်ငံတကာ ပါလီမန်များအဖွဲ့နှင့် ဆွစ်ဇာလန်နိုင်ငံ Geneva မြို့တွင် တည်ရှိသည့် IPU ဌာနချုပ်ဖြစ်ပါတယ်။ IPU အဖွဲ့ဝင် ပါလီမန်မှာ နိုင်ငံပေါင်း ၁၇၈ နိုင်ငံရှိပြီး မိတ်ဖက်အဖွဲ့ဝင် ၁၂ နိုင်ငံရှိပါတယ်။ လွှတ်တော်ကိုယ်စားလှယ် ပေါင်း ၄၅,၀၀၀ ကျော်ပါဝင်ပြီး လူဦးရေ ၆.၅ ဘီလီယံကို ကိုယ်စားပြုထားတာ ဖြစ်ပါတယ်။ ဖွဲ့စည်းပုံ ၄ ခု ရှိပြီး ညီလာခံအစည်းအဝေး၊ အုပ်ချုပ်မှုကောင်စီ၊ အမှုဆောင်ကော်မတီ၊ အထွေထွေအတွင်းရေးမှူးချုပ်ရုံး တို့ဖြစ်ပါတယ်။ IPU ဖွဲ့စည်းခြင်းရဲ့ ရည်ရွယ်ချက် ၆ ခု ဖြစ်ပါတယ်။ IPU ရဲ့ ဆောင်ပုဒ်ကတော့ ပါလီမန် လုပ်ငန်းများအားကောင်းလေ ဒီမိုကရေစီထွန်းကားလေဖြစ်ပြီး မူဝါဒလုပ်ငန်းစဉ် ၄ ရပ်ကို ဖော်ပြထားခြင်း ဖြစ်ပါတယ်။ IPU ညီလာခံကျင်းပပြုလုပ်တဲ့ ကွန်ဗင်းရှင်းစင်တာ ဖြစ်ပါတယ်။ မြန်မာနိုင်ငံဟာ ၁၉၅ရ ခုမှ ၁၉၆၃ ခုအထိ IPU အဖွဲ့ဝင်နိုင်ငံ ဖြစ်ခဲ့ပါတယ်။ ပြည်ထောင်စုလွှတ်တော်သည် ၁၆-၃-၂၀၁၂ ရက်နေ့တွင် အဖွဲ့ဝင်အဖြစ်ဝင်ရောက်ရန် အတည်ပြုဆုံးဖြတ်ခဲ့ပြီး ၅-၄-၂၀၁၂ နေ့တွင် အုပ်ချုပ်မှုကောင်စီ အစည်းအဝေးက လက်ခံကြောင်း ဆုံးဖြတ်ခဲ့တာဖြစ်ပါတယ်။ ညီလာခံကျင်းပနေပုံနဲ့ Emergency Item တစ်ခု တင်သွင်းရန် စဉ်းစားခြင်းနှင့် ဆောင်ရွက်ခြင်းအဆင့်ဆင့်တို့ကို ဖော်ပြထားတာဖြစ်ပါတယ်။ မြန်မာ့လွှတ်တော်ဟာ ၂၀၁၂ ခုနှစ်တွင် အဖွဲ့ဝင်ဖြစ်ပြီး (၁၂၆)ကြိမ်မှ (၁၃၇)ကြိမ်မြောက်အထိ ညီလာခံ (၁၂)ကြိမ်အတွင်း (၉)ကြိမ် တက်ရောက်ခဲ့ပါတယ်။ တက်ရောက်သည့် အဖွဲ့ဝင်ကိုယ်စားလှယ်မှာ ၂ ဦးမှ ၉ ဦးအထိ ပါဝင်တာတွေ့ရပြီး (၁၃၇)ကြိမ်မြောက် ညီလာခံမှာတော့ ၆ ဦးပါဝင်ကြောင်း အစီရင်ခံစာမှာ ဖော်ပြထားပါတယ်။ နာယကကြီးရှင့်။ ဒုတိယအပိုင်းဖြစ်တဲ့ အစီရင်ခံစာအပေါ်အကြံပြုခြင်းနဲ့ ထောက်ခံခြင်းတို့ကို ဆက်လက်တင်ပြလိုပါတယ်။ အကြံပြုခြင်းမှာလည်း အပြုသဘောဆောင်ပြီး မိမိလွှတ်တော်ရဲ့ ဆောင်ရွက်မှု များဟာ မိမိနိုင်ငံအကျိုးအတွက် အကောင်းဆုံးဖြစ်စေဖို့နဲ့ အနာဂတ်နိုင်ငံအတွက် သမိုင်းမှတ်တိုင်တစ်ခု အဖြစ် ကောင်းမွေတွေထားနိုင်ခဲ့ဖို့ ရည်ရွယ်ပါတယ်။ ယခု ပြည်ထောင်စုလွှတ်တော်တွင် AIPA, IPU ပူးပေါင်းကော်မတီများ ရှိလျက်ဖြစ်ပါလျက် (၁၃၇)ကြိမ်မြောက် IPU ညီလာခံတက်ရောက်သူများထဲတွင် PU အဖွဲ့ဝင်တစ်ဦးမှ မပါဝင်ပါ။ IPU ကော်မတီအဖွဲ့ဝင်များနှင့် တိုင်ပင်ညှိနှိုင်းခြင်း၊ ပူးပေါင်းအဖြေရှာခြင်း၊ လက်တွဲခေါ်ယူခြင်းဖြင့် အကောင်းဆုံးဆောင်ရွက်ချက်များရှိကြောင်းကို အစီရင်ခံစာမှာ ပါဝင်သင့်ပါတယ်။ နာယကကြီးရှင့်။ IPU ညီလာခံသည် တစ်နှစ်လျှင် (၂)ကြိမ် ကျင်းပပြီး တက်ရောက်ရမည့် ကိုယ်စားလှယ်အရေအတွက်သည် လူဦးရေ သန်း ၁၀၀ အောက်ဆိုရင် အများဆုံး ၈ ဦး၊ သန်း ၁၀၀ နှင့် အထက် ဆိုရင် အများဆုံး ၁၀ ဦး ဟုသတ်မှတ်ထားပြီး ကျား/မ အရေအတွက် တူညီအောင်ကြိုးပမ်းနေသည်ဟု သိရှိထားသော်လည်း ယခုအစီရင်ခံစာပါ တက်ရောက်သူ ကိုယ်စားလှယ်အားလုံးသည် အမျိုးသားများ ဖြစ်နေပြီး မဲပေးပုံစနစ်အရလည်း မိမိနိုင်ငံအတွက် နစ်နာမှုရှိကြောင်းကိုလည်း အကြံပြုလိုပါတယ်။ ဒါ့အပြင် အစီရင်ခံစာပါ ညီလာခံတက်ရောက်ခဲ့သည့်ရက်မှာ ၁၄-၁၀-၂၀၁ရ မှ ၁၈-၁၀-၂၀၁ရ နေ့အထိဖြစ်ပြီး ပြည်ထောင်စုလွှတ်တော်သို့ အစီရင်ခံစာတင်သွင်းသည့်ရက်မှာ ၆-၃-၂၀၁၈ ရက်နေ့ ဖြစ်ပါတယ်။ မြန်မာ နိုင်ငံရဲ့ ကိစ္စဟာ (၁၃၇)ကြိမ်မြောက် IPU ညီလာခံမှာ အရေးကြီးကိစ္စအဖြစ် ပါဝင်နေပါလျက် ယခုလို ၅ လ ခန့်ကြာမှ အစီရင်ခံခြင်းမှာ နောက်ကျနေတယ်လို့လည်း အကြံပြုလိုပါတယ်။ ဘာကြောင့်လဲဆိုတော့ ယခုအခါ ရခိုင်ပြည်နယ်တွင် လူသားချင်းစာနာထောက်ထားမှု အကူအညီအထောက်အပံ့ပေးရေး၊ ပြန်လည် နေရာချထားရေး၊ ဖွံ့ဖြိုးရေးဆိုင်ရာကိစ္စများကို နိုင်ငံတော်ကဦးဆောင်လျက် ပြည်ထောင်စုစီမံကိန်းအဖြစ် ဖော်ဆောင်လျက်ရှိနေခြင်းအား ပြည်ထောင်စုလွှတ်တော် ကိုယ်စားလှယ်များမှ ညီလာခံတွင် တုံ့ပြန်ချက် များနဲ့အညီ တာဝန်အရလိုအပ်လျှင် ထောက်ပြအကြံပြုနိုင်ဖို့ ဖြစ်ပါတယ်။ နာယကကြီးရှင့်။ လွှတ်တော်ရဲ့ ပြည်ပခရီးစဉ်တွင် လေ့လာရေး၊ သင်ယူရေးတို့အတွက် မဟုတ်ဘဲ လွှတ်တော်အတွက် ကိုယ်စားပြုမှုဖြစ်ပြီး ယခုလို ညီလာခံကိုယ်စားလှယ်အဖြစ် တက်ရောက်ရမယ်ဆိုရင်တော့ အရည်အချင်းပြည့် ဆောင်ရွက်ပေးမှုများ၊ ကြိုတင်ပြင်ဆင်မှုများနှင့် ပူးပေါင်းဆောင်ရွက်မှုများကို ထပ်မံ ပြုလုပ်ဖို့လည်း အကြံပြုလိုပါတယ်။ ဒါမှသာ နိုင်ငံတကာမျက်နှာစာမှာ အားကောင်းမောင်းသန်ဖြင့် ရှင်းလင်းနိုင်ခြင်း၊ ဖြေရှင်းနိုင်ခြင်း၊ လိုအပ်လျှင် တုံ့ပြန်နိုင်ခြင်းတို့ကို စ်ပြေးညီ ဆောင်ရွက်နိုင်မှာ ဖြစ်ပါတယ်။ ဒါ့ကြောင့် မိမိလွှတ်တော်၊ မိမိတိုင်းပြည်ရဲ့ ဂုဏ်သိက္ခာရှိခြင်း၊ အဖွဲ့ဝင်နိုင်ငံများနဲ့ ယုံကြည်မှု တည်ဆောက်နိုင်ခြင်း၊ ပူးပေါင်းဆောင်ရွက်နိုင်ခြင်းတို့ဖြင့် IPU အဖွဲ့ဝင်အဖြစ် ရရှိထားမှုအပေါ် အခွင့် အလမ်းကောင်းတွေ ဖန်တီးနိုင်တဲ့အစီရင်ခံစာ ဖြစ်နိုင်ပါကြောင်း အကြံပြု အပ်ပါတယ်။ နာယကကြီးရှင့်။ ညီလာခံမှာ ယခုလိုမျိုး တစ်ဖက်သတ်ဖိအားပေး ဆုံးဖြတ်ချက်များအပေါ် မြန်မာ ကိုယ်စားလှယ်အဖွဲ့ရဲ့ အဆိုမူကြမ်းနဲ့ ရှင်းလင်းချက်တင်သွင်းနိုင်မှုတွေကိုတော့ ဝမ်းမြောက်ဂုဏ်ယူပါကြောင်းနဲ့ လေးလေးနက်နက် ထောက်ခံအပ်ပါကြောင်း တင်ပြအပ်ပါတယ်။ ကျေးဇူးတင်ပါတယ်။</speech>
<speech type="speaker">ဒုတိယဗိုလ်မှူးကြီးကျော်မိုးအောင် တပ်မတော်သား ပြည်သူ့လွှတ်တော် ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဒုတိယဗိုလ်မှူးကြီး ကျော်မိုးအောင် (တပ်မတော်သား ပြည်သူ့လွှတ်တော်ကိုယ်စားလှယ်)</mp>အားလုံးပဲ မင်္ဂလာပါခင်ဗျာ။ ကျွန်တော်ကတော့ ဒုတိယဗိုလ်မှူးကြီး ကျော်မိုးအောင် ဖြစ်ပါတယ်။ (၁၃၇)ကြိမ်မြောက် နိုင်ငံတကာပါလီမန်များညီလာခံက အတည်ပြုခဲ့တဲ့ ဆုံးဖြတ်ချက်အမှတ်(၂)အပါအဝင် အခြားသော နိုင်ငံ တကာအဖွဲ့အစည်းများ၊ နိုင်ငံများ၊ မီဒီယာများက ရခိုင်ပြည်နယ်အရေးနဲ့ပတ်သက်ပြီး မဟုတ်မမှန် တစ်ဖက်သတ် ပြောဆို၊ ဆုံးဖြတ်၊ ထုတ်လွှင့်နေမှုများဟာ မြေပြင်ပကတိ အခြေအနေ အမှန်တရားများနဲ့ ကွဲလွဲဆန့်ကျင်နေကြောင်း ဆွေးနွေးတင်ပြသွားမှာ ဖြစ်ပါတယ်။ Power Point ဖြင့် ဆွေးနွေးခွင့်ပြုပါရန် တင်ပြအပ်ပါတယ်။ နာယကကြီးခင်ဗျာ။ ယနေ့ နိုင်ငံတကာမျက်နှာစာမှာ ပြင်းထန်တဲ့အသုံးအနှုန်းများနဲ့ စွပ်စွဲပြောဆို နေကြတဲ့ ရခိုင်အရေးကိစ္စဟာ အမှန်တော့ ရခိုင်ပြည်နယ်အတွင်း ခေတ်အဆက်ဆက် တရားမဝင် ဝင်ရောက် နေထိုင်လျက်ရှိတဲ့ ဘင်္ဂါလီများရဲ့ ဥပဒေချိုးဖောက်တဲ့လုပ်ရပ်၊ အကြမ်းဖက်လုပ်ရပ်တွေကြောင့် စတင်ဖြစ်ပွား ခဲ့ရတယ်ဆိုတာကို ကျွန်တော်တို့ အားလုံးအသိပဲဖြစ်ပါတယ်။ ဒေသခံတိုင်းရင်းသားများ၊ တပ်မတော် အပါအဝင် လုံခြုံရေးအဖွဲ့အစည်းများက အစပျိုးဖန်တီးခဲ့တဲ့ အရေးကိစ္စမဟုတ်ပါဘူး။ ၂၀၁၂ ခုနှစ် ပဋိပက္ခဖြစ်စဉ်မှာ ရခိုင်တိုင်းရင်းသူတစ်ဦးကို ဘင်္ဂါလီများက အဓမ္မပြုကျင့်ရာကအစပျိုးခဲ့ပြီး ၂၀၁၆ ခုနှစ်နဲ့ ၂၀၁ရ ခုနှစ်၊ ပဋိပက္ခတွေဟာလည်း ဘင်္ဂလီလက်နက်ကိုင် အကြမ်းဖက်အဖွဲ့က နယ်ခြားစောင့်ရဲတပ်ဖွဲ့ ဌာနချုပ်နဲ့ ရဲကင်းစခန်းတွေကို တစ်ချိန်တည်း၊ တစ်ပြိုင်တည်း အင်အားသုံးဝင်ရောက်တိုက်ခိုက်ခြင်းက အစ ပျိုးခဲ့တာဖြစ်ပါတယ်။ ဖြစ်စဉ်များအတွင်း လုံခြုံရေးတပ်ဖွဲ့ဝင်များ၊ နိုင်ငံ့ဝန်ထမ်းများ အပါအဝင် အပြစ်မဲ့ ပြည်သူများ ထိခိုက်ဆုံးရှုံးမှုမှာ တင်ပြပါအတိုင်းဖြစ်ပါတယ်။ ဒီလိုအခြေအနေတွေကြောင့် တပ်မတော်အပါအဝင် လုံခြုံရေးအဖွဲ့ အစည်းတွေဟာ တရားဥပဒေ စိုးမိုးမှု ပြန်လည်ရရှိရေး ဆောင်ရွက်ခဲ့ရခြင်းဖြစ်ပါတယ်။ ဖွဲ့စည်းပုံအခြေခံဥပဒေပါ ပြဋ္ဌာန်းချက်များအတိုင်း ပဋိပက္ခဖြစ်ပွားတဲ့ဒေသမှာရှိတဲ့ အုပ်ချုပ်ရေး၊ တရားဥပဒေစိုးမိုးရေးယန္တရားများနဲ့ ပြည်သူလူထုအားလုံးကို အကြမ်းဖက်သောင်းကျန်းသူများရဲ့ ဘေးရန်ကကာကွယ်ခဲ့ရပါတယ်။ ဒီလိုဆောင်ရွက်ရာမှာ လုံခြုံရေးတပ်ဖွဲ့ဝင်တွေအနေနဲ့ ထိတွေ့တိုက်ခိုက်မှုစည်းမျဉ်း (Rules of Engagement)နဲ့အညီ လိုက်နာဆောင်ရွက်ပြီး ဥပဒေနဲ့အညီ စည်းကမ်းရှိစွာ တာဝန်ထမ်းဆောင်ခဲ့ကြ ..S... OSS SOOS Semesss.so လုပ်ဆောင်ခြင်း၊ ဥပဒေနဲ့ငြိစွန်းတဲ့ အမိန့်တွေပေးပြီး ဆောင်ရွက်စေခြင်းမရှိဘဲ ဒေသခံလူထုနဲ့ တိုင်းရင်းသား များအပေါ်ကာကွယ်ရင်း စိတ်ဆန္ဒစောပြီး ဆောင်ရွက်ခဲ့တဲ့ လုပ်နည်းလုပ်ဟန်အမှားတွေ ရှိပါကလည်း တရားဥပဒေနဲ့အညီ ဖော်ထုတ်အရေးယူလျက်ရှိပါတယ်။ တပ်မတော်ရဲ့ မူဝါဒမဟုတ်တဲ့ တစ်ဦးချင်းစီရဲ့ လုပ်ကိုင်ဆောင်ရွက်မှု အမှားတွေသာဖြစ်ပြီး ဒီချိုးဖောက်မှုတွေကို တပ်မတော်တစ်ရပ်လုံးက ကျူးလွန်နေသယောင် ရက်စက်ကြမ်းကြုတ်မှု၊ လူမျိုးစု သုတ်သင်ရှင်းလင်းမှု၊ လူမျိုးသုဉ်းသတ်ဖြတ်မှု၊ နိုင်ငံတကာရာဇဝတ်မှုခုံရုံး စတဲ့ပြင်းထန်တဲ့ အသုံးအနှုန်း၊ စွပ်စွဲချက်တွေနဲ့ ထိုးနှက်လျက်ရှိတာကိုသာတွေ့ရှိရပြီး အကြမ်းဖက်ဘင်္ဂါလီများရဲ့ လုပ်ရပ်များကိုတော့ မသိကျိုးကျွံပြုနေတာကို တွေ့ရှိရပါတယ်။ ဒါ့အပြင် မြန်မာပြည်သူလူထုအားလုံးက လက်မခံတဲ့ ရိုဟင်ဂျာ ဆိုတဲ့ အသုံးအနှုန်းကို အစဉ်တစိုက် သုံးနှုန်းနေကြဆဲဖြစ်တာကိုလည်း တွေ့ရှိရပါတယ်။ နာယကကြီးခင်ဗျား။ ပဋိပက္ခကာလအတွင်း တစ်ဖက်နိုင်ငံသို့တိမ်းရှောင်သွားတဲ့ ဘင်္ဂါလီမွတ်စလင် အများစုမှာ ထိတွေ့တိုက်ပွဲများ ဖြစ်ပွားမှုမရှိတော့တဲ့ ၂၀၁ရ ခုနှစ်၊ စက်တင်ဘာလ ၅ ရက်နေ့ နောက်ပိုင်း မှသာ ထွက်ခွာသွားခြင်းဖြစ်ပါတယ်။ ပဋိပက္ခဖြစ်ပွားရာဒေသရှိ ဘင်္ဂါလီရွာသူရွာသားများရဲ့ သက်သေ SoSome Asso. So funnsfo79.annusma Sofa Cos စီမံကာ တစ်ချိန်တည်း၊ တစ်ပြိုင်တည်းတိုက်ခိုက်ရန် အမိန့်ပေးခဲ့ပြီး ARSA အစွန်းရောက် ဘင်္ဂါလီအကြမ်းဖက် သမား အမာခံများနဲ့ ရွာသူရွာသား၊ ကလေးများအပါအဝင် အများအပြားပါဝင်တိုက်ခိုက်ခဲ့သော်လည်း အောင်မြင်မှုမရှိတဲ့ARSA အကြမ်းဖက်သမားများက နေအိမ်တွေကိုမီးရှို့ပြီး ဘင်္ဂလားဒေ့ရှ်နိုင်ငံသို့ ဦးစွာထွက်ပြေးကြောင်း၊ ကျန်ရွာသားတွေကိုလည်း ထိုကဲ့သို့ထွက်ပြေးရန် နည်းလမ်းပေါင်းစုံသုံးပြီး ပြုလုပ် ခဲ့တာကြောင့် အများအပြားထွက်ပြေးခဲ့ရကြောင်း၊ အများစုမှာ ARSA အကြမ်းဖက်အဖွဲ့နဲ့ ဆက်စပ်မှု ရှိနေသူတွေဖြစ်လို့ တရားဥပဒေနဲ့အညီ စုံစမ်းစစ်ဆေးအရေးယူခြင်းခံရမှာကို စိုးရိမ်ခြင်း၊ အကြမ်းဖက် သမားများရဲ့ ထွက်ပြေးရန်ဖိအားပေးလှုံ့ဆော်ခြင်း၊ တတိယနိုင်ငံသို့ သွားရောက်ခွင့်ရရှိမယ်ဆိုတဲ့ မက်လုံး ပေးမှုတွေကြောင့် ထွက်ပြေးကြသူတွေသာဖြစ်ကြောင်း သိရှိရပါတယ်။ ဒါ့အပြင် ဘင်္ဂါလီမိသားစုတစ်စုမှာ မိသားစုဝင် ၂၀ မှ ၃၀ ထိ ပျမ်းမျှရှိကြတဲ့အတွက် အကြမ်းဖက် တိုက်ခိုက်သူ၊ ပြစ်မှုကျူးလွန်သူ ၁၀,၀၀၀ ရှိလျှင်ပင် မိသားစုဝင် ၂ သိန်းမှ ၃ သိန်းခန့်နှင့် ဆွေမျိုး အသိုင်းအဝိုင်းများပါ ပတ်သက်ဆက်စပ်ပြီး ထွက်ပြေးကြသူများ ဖြစ်နိုင်ပါတယ်။ ၎င်းတို့ကို ဥပဒေနဲ့အညီ ပြန်လည်လက်ခံရန် နိုင်ငံတော်အစိုးရက လုပ်ငန်းစဉ်တွေ ချမှတ်ဆောင်ရွက်လျက်ရှိရာ ညှိနှိုင်းသတ်မှတ် ရက်ဖြစ်တဲ့ ၂၀၁၈ ခုနှစ်၊ ဇန်နဝါရီလ ၂၃ ရက်နေ့မှာ မိမိတို့ဘက်မှ ပြန်လည်လက်ခံရေး အဆင်သင့် ပြင်ဆင်စောင့်ဆိုင်းနေသော်လည်း ယနေ့င်္ဂါလီတစ်ဦးတစ်ယောက်မျှ ပြန်လာခြင်းမရှိသေးဘဲ နိုင်ငံသားဖြစ်ခွင့်ရရေး၊ Safe Zone သတ်မှတ်ပေးရေး စတဲ့တောင်းဆိုချက်၊ အကြောင်းပြချက် အမျိုးမျိုး ပြကာ တတိယနိုင်ငံတစ်ခုခုသို့ သွားရောက်နိုင်ရေး မျှော်လင့်ချက်နဲ့ ပြန်လည်ဝင်ရောက်ရန် ငြင်းဆန်နေ ကြပြီး နိုင်ငံတကာက ကူညီပေးကြရန်သာ တောင်းခံနေတာကို တွေ့ရပါတယ်။ နိုင်ငံတော်အနေနဲ့ ပဋိပက္ခ ပြေလည်စေရေးအတွက် မည်သို့ပင်အပြုသဘောဆောင် ပူးပေါင်းဆောင်ရွက်စေကာမူ ဘင်္ဂလားဒေ့ရှ်နိုင်ငံ အနေနဲ့ နိုင်ငံတကာအကူအညီ အကျိုးအမြတ်များကိုမျှော်ကိုးပြီး တိမ်းရှောင်ဘင်္ဂါလီများကို ပြန်လည် စေလွှတ်လိုတဲ့ဆန္ဒ အမှန်တကယ်မရှိကြောင်း သုံးသပ်ရပါတယ်။ တိမ်းရှောင်ဘင်္ဂါလီများအနေနဲ့ တည်ဆဲ ၁၉၈၂ ခုနှစ်၊ မြန်မာနိုင်ငံသားဥပဒေ၊ နည်းဥပဒေ၊ လုပ်ထုံးလုပ်နည်းများနဲ့အညီ နိုင်ငံသားစိစစ်ခြင်း လုပ်ငန်းစဉ်များအတိုင်း စိစစ်မှုခံယူပြီး၊ ညီညွတ်မှုရှိမှသာ နိုင်ငံသားဖြစ်ခွင့်ရရှိမှာဖြစ်ပါတယ်။ ဒီလို တည်ဆဲဥပဒေအတိုင်း စိစစ်မှုကို လက်မခံဘဲနဲ့တော့ ဘယ်လိုနည်းနဲ့မှ နိုင်ငံသားအခွင့်အရေး ပေးနိုင်မှာ မဟုတ်ပါဘူး။ နာယကကြီးခင်ဗျာ။ လူတိုင်းသည် နိုင်ငံတစ်နိုင်ငံ၏ နိုင်ငံသားအဖြစ် ခံယူခွင့်ရှိတယ်ဆိုတဲ့ ကမ္ဘာ့ လူ့အခွင့်အရေးကြေညာစာတမ်း အပိုဒ် ၁၅(၁)ပါ ဖော်ပြချက်အပေါ် အလေးထားရေးဆွဲခဲ့တဲ့ မြန်မာနိုင်ငံသား ဥပဒေဟာ ၂၀၀၈ ခုနှစ် ဖွဲ့စည်းပုံအခြေခံဥပဒေပါပြဋ္ဌာန်းချက်များ၊ အပြည်ပြည်ဆိုင်ရာကွန်ဗင်းရှင်းများက သတ်မှတ်ထားတဲ့ တင်ပြပါမူများနဲ့လည်း အကျုံးဝင်လျက်ရှိကြောင်း တွေ့ရှိရပါတယ်။ လူ့အခွင့်အရေးကြေညာ စာတမ်းပါအချက်များ၊ အပြည်ပြည်ဆိုင်ရာကွန်ဗင်းရှင်းပါအချက်များ အားလုံးကို လိုက်နာဖို့ဆိုတာမှာ ကမ္ဘာ့ထိပ်တန်း နိုင်ငံကြီးများသည်ပင် ၎င်းတို့ရဲ့ အမျိုးသားအကျိုးစီးပွားအတွက်ဖြစ်ပါက လိုက်နာဆောင်ရွက်ခြင်း မရှိကြကြောင်းကို တွေ့ရှိရလျက်ရှိရာ လူဦးရေသန်းထောင်ကျော်တဲ့ နိုင်ငံနဲ့ လူဦးရေပေါက်ကွဲမှုဖြစ်နေတဲ့ နိုင်ငံတို့အကြား ရပ်တည်နေရတဲ့ ကျွန်တော်တို့လိုနိုင်ငံအတွက် မလျော့ရဲလွန်းတဲ့၊ သင့်လျော်တဲ့ နိုင်ငံသား ဖြစ်မှုဥပဒေ၊ လူဝင်မှုကြီးကြပ်ရေးဥပဒေတွေကို နိုင်ငံသားများရဲ့ဆန္ဒနဲ့အညီ ပြဋ္ဌာန်းကျင့်သုံးရမည်သာ ဖြစ်ပါတယ်။ လေးစားအပ်ပါသော နာယကကြီးခင်ဗျာ။ နိဂုံးချုပ်အနေနဲ့ (၁၃၇)ကြိမ်မြောက် နိုင်ငံတကာ ပါလီမန်များညီလာခံက အတည်ပြုခဲ့တဲ့ ဆုံးဖြတ်ချက်အမှတ်(၂)ဟာ ပကတိအမှန်တရားနဲ့ ကင်းကွာတဲ့ စွပ်စွဲမှုတွေ၊ တစ်ဖက်သတ်ကျတဲ့ ဖိအားပေးမှုတွေ၊ ထိပါးစွက်ဖက်ရာရောက်တဲ့ တောင်းဆိုမှုတွေဖြစ်တဲ့ အတွက် ပြည်ထောင်စုလွှတ်တော်က တညီတညွတ်တည်း ကန့်ကွက်သင့်ပါကြောင်းနဲ့ ရခိုင်ပြည်နယ်အရေးနဲ့ ပတ်သက်တဲ့ အခြားအလားတူ မမှန်ကန်တဲ့၊ တစ်ဖက်သတ်ကျတဲ့၊ ထိပါးစွက်ဖက်ရာရောက်တဲ့ မည်သည့် နိုင်ငံ၊ အဖွဲ့အစည်းတို့ရဲ့ ကြေညာချက်၊ ဆုံးဖြတ်ချက်တို့ကိုမဆို ပြည်ထောင်စုလွှတ်တော်ကြီးက နိုင်ငံသား များရဲ့ ဆန္ဒနဲ့အညီ အစဉ်တစိုက် ကန့်ကွက်သင့်ပါကြောင်း ဆွေးနွေးတင်ပြရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဒေါ်နွယ်နွယ်အောင် မွန်ပြည်နယ်မဲဆန္ဒနယ်အမှတ်(၂)ဆွေးနွေးဖို့ဖြစ်ပါတယ်။</speech>
<speech><mp id="932">ဒေါ်နွယ်နွယ်အောင်(မဲဆန္ဒနယ်အမှတ်-၂၊ မွန်ပြည်နယ်)</mp>လေးစားအပ်ပါသော ပြည်ထောင်စုလွှတ်တော် နာယက၊ ပြည်သူ့လွှတ်တော် ဒုတိယဥက္ကဋ္ဌ၊ ပြည်ထောင်စုအဆင့်ဝန်ကြီးနှင့် လွှတ်တော်ကိုယ်စားလှယ်များအားလုံး မင်္ဂလာပါ။ ကျွန်မက (၁၃၇)ကြိမ်မြောက် နိုင်ငံတကာပါလီမန်များ ညီလာခံတက်ရောက်ခဲ့တဲ့ မြန်မာ့လွှတ်တော်ကိုယ်စားလှယ်အဖွဲ့ရဲ့ ပြည်ထောင်စုလွှတ်တော်ကို တင်ပြ ခဲ့သည့် အစီရင်ခံစာမှာပါရှိသော ဘင်္ဂါလီအရေးနဲ့ပတ်သက်တဲ့ IPU ရဲ့ Resolution 2 ကို ပြည်ထောင်စု လွှတ်တော်က ကန့်ကွက်ကြောင်းဆုံးဖြတ်နိုင်ဖို့အတွက် ဆွေးနွေးသွားမှာဖြစ်ပါတယ်။ နာယကကြီးရှင်။ (၁၃၇)ကြိမ်မြောက် IPU ညီလာခံကို နိုင်ငံပေါင်း ၁၆၁ နိုင်ငံက ကိုယ်စားလှယ် ပေါင်း ၂,၄၀၀ တက်ရောက်ခဲ့ပြီး အရေးပေါ်အကြောင်းအရာ (Emergency Item) ၁၈ ခုကို နိုင်ငံပေါင်း ၁၈ နိုင်ငံက ကနဦးတင်သွင်းထားရာမှာ မြန်မာနိုင်ငံ ရခိုင်ပြည်နယ်မြောက်ပိုင်း နေရပ်စွန့်ခွာ ဘင်္ဂါလီများ ကိစ္စကို OIC အာရပ်အဖွဲ့ဝင်နိုင်ငံတွေက တင်သွင်းထားခဲ့တဲ့ အရေးပေါ်အကြောင်းအရာ (Emergency Item) ၈ ခု ပါဝင်နေတဲ့အတွက် မြန်မာနိုင်ငံ IPU အဖွဲ့ခေါင်းဆောင် ပြည်သူ့လွှတ်တော် ဒုတိယဥက္ကဋ္ဌ ဦးတီခွန်မြတ် ဦးဆောင်တဲ့အဖွဲ့က အဆိုမူကြမ်းတစ်ခုနဲ့ ရှင်းလင်းချက်တို့ကို ညီလာခံကိုတင်သွင်းခဲ့ပြီး OIC အဖွဲ့ဝင်နိုင်ငံများရဲ့ မဟုတ်မမှန် စွပ်စွဲချက်တွေကို ရှေင်းနိုင်ရန် ကြိုးပမ်းအားထုတ် ခဲ့မှုတွေကို ပြည်ထောင်စုလွှတ်တော်က ဂုဏ်ယူစွာ အသိအမှတ်ပြုရမှာ ဖြစ်ပါတယ်။ မြန်မာနိုင်ငံမှ တင်သွင်း ခဲ့တဲ့အဆိုမူကြမ်းက ရခိုင်ပြည်နယ်မြောက်ပိုင်းမှာ ဖြစ်ပေါ်နေတဲ့ လက်ရှိအခြေအနေမှန်များကို တင်ပြထား ခြင်းဖြစ်ပြီး ရခိုင်ပြည်နယ်မြောက်ပိုင်းပြဿနာဟာ သူတို့စွပ်စွဲသလို မြန်မာအစိုးရက မတရားပြုမူ ဆက်ဆံခြင်း၊ ရက်စက်စွာပြုမူဆက်ဆံခြင်း၊ အကြမ်းဖက်ခြင်းများမရှိခဲ့ဘဲ ARSA အမည်ခံ အကြမ်းဖက် အဖွဲ့ကသာ ၂၀၁ရ ခုနှစ်၊ သြဂုတ်လ ၂၅ ရက်နေ့တွင် ရဲတပ်ဖွဲ့များ၊ နယ်စပ်လုံခြုံရေးတပ်ဖွဲ့ဝင်များရှိတဲ့ ကင်းစခန်း ၃၀ ကို တစ်ပြိုင်နက်တည်း ဝင်ရောက်တိုက်ခိုက်ခြင်း၊ သူတို့ရဲ့ အကြမ်းဖက်လုပ်ရပ်တွေကြောင့် မွတ်စလင် ဘာသာဝင်တွေသာမက ဟိန္ဒူဘာသာဝင်များ၊ မြို၊ ခမီ၊ ဒိုင်းနက် အစရှိတဲ့ တိုင်းရင်းသား လူနည်းစုတွေပါ အတိဒုက္ခရောက်ပြီး နေရပ်စွန့်ခွာထွက်ပြေးခဲ့ကြရပါတယ်။ အကြမ်းဖက်တိုက်ခိုက်ခံရတဲ့ ဒီဒေသမှာ နေထိုင်ကြသူအားလုံးအတွက် မြန်မာအစိုးရက လူသားချင်းစာနာထောက်ထားမှုဆိုင်ရာ အကူအညီ အထောက်အပံ့များကို လျင်မြန်စွာဆောင်ရွက်ပေးခဲ့တဲ့ အထောက်အထားများလည်း များစွာရှိခဲ့ပါတယ်။ နာယကကြီးရှင်။ ရခိုင်ပြည်နယ်မြောက်ပိုင်းမှာရှိတဲ့ ဒုက္ခသည်အားလုံးအတွက် နိုင်ငံတော် အတိုင်ပင်ခံပုဂ္ဂိုလ် ဒေါ်အောင်ဆန်းစုကြည်မှ ဥက္ကဋ္ဌအဖြစ် ပါဝင်ဆောင်ရွက်သော ရခိုင်ပြည်နယ်အတွင်း လူသားချင်းစာနာမှု အကူအညီ အထောက်အပံ့ပေးရေး၊ ပြန်လည်နေရာချထားရေး၊ ဖွံ့ဖြိုးရေးစီမံကိန်း ကော်မတီ(UEHRD)ကို နိုင်ငံတော်သမ္မတက ၁၇-၁၀-၂၀၁ရ ရက်နေ့မှာ ဖွဲ့စည်းပေးခဲ့ပါတယ်။ ကော်မတီရဲ့ လုပ်ငန်းတာဝန်တွေကတော့ (က) လူသားချင်းစာနာထောက်ထားမှုဆိုင်ရာ အကူအညီများ ထိထိရောက်ရောက် ပေးအပ်ရေးဆောင်ရွက်ရန်၊ (ခ) ပြန်လည်နေရာချထားရေးနဲ့ ပြန်လည်ထူထောင်ရေး ကိစ္စများအတွက် ပူးပေါင်းညှိနှိုင်း ဆောင်ရွက်ရန်၊ (ဂ) ဒေသဖွံ့ဖြိုးရေးနဲ့ ရေရှည်ပဋိပက္ခကင်းဝေးရေး ဆောင်ရွက်ရန်၊ (ဃ) ဖွံ့ဖြိုးရေးလုပ်ငန်းများ ဆောင်ရွက်ရာတွင် နိုင်ငံတော်၏ ပံ့ပိုးမှုအပြင် ပြည်တွင်း၊ ပြည်ပအလှူရှင်များ၏ ကူညီထောက်ပံ့ငွေများဖြင့် ဆောင်ရွက်ရန်ဆိုပြီးတော့ ပါရှိပါတယ်။ အဲဒီဆောင်ရွက်ချက်တွေဟာ နိုင်ငံတော် အစိုးရက ရခိုင်ပြည်နယ်မြောက်ပိုင်းကိစ္စရပ်များ စုံစမ်းစစ်ဆေးရန် တာဝန်ပေးအပ်ခဲ့တဲ့ ကမ္ဘာ့ကုလသမဂ္ဂ အဖွဲ့ အထွေထွေအတွင်းရေးမှူးချုပ်ဟာ မစ္စတာကိုဖီအာနန်ခေါင်းဆောင်တဲ့ ရခိုင်ပြည်နယ်ဆိုင်ရာ အကြံပေး ကော်မရှင်ရဲ့ အကြံပြုချက်များနဲ့အညီ လက်တွေ့အခြေအနေများအပေါ် မူတည်ပြီး လုပ်ဆောင်ချက်များ ဖြစ်ပါတယ်ရှင်။ ကိုဖီအာနန်ရဲ့ အကြံပြုချက်များ အကောင်အထည်ဖော်ဆောင်ရွက်ရေးကော်မတီ H.E professor ဆူရာကီရတ် ဆာကူရာထိုက် ဦးဆောင်တဲ့အဖွဲ့ကလည်း ရခိုင်ပြည်နယ်မြောက်ပိုင်းအထိ သွားရောက်လေ့လာ ကြည့်ရှုခဲ့ကြတဲ့နေရာမှာ နိုင်ငံတကာကစွပ်စွဲနေသလို မဟုတ်ကြောင်း မျက်မြင်တွေ့ရှိ ထားခဲ့ကြပြီးဖြစ်ပါတယ်။ နိုင်ငံတော်အစိုးရက ပြန်လည်လက်ခံရေးစခန်းတွေကို တောင်ပြိုလက်ဝဲနဲ့ ငခူရပ်စခန်းတို့မှာ ဖွင့်လှစ်ထားမည်ဖြစ်သော်လည်းပဲ နေရပ်စွန့်ခွာတဲ့သူတွေဟာ အခုချိန်အထိ ပြန်လည် ဝင်ရောက်လာမှုမရှိခြင်းက သူတို့ဟာ မြန်မာနိုင်ငံရဲ့ ညှင်းပန်းနှိပ်စက်မှုကြောင့်မဟုတ်ဘဲ သူတို့ကို တတိယကမ္ဘာကလက်ခံရေးကို မျှော်တွေးပြီးပြန်မလာကြခြင်းသာ ဖြစ်တယ်ဆိုတာကို သုံးသပ်တွေ့ရှိရမှာ ဖြစ်ပါတယ်။ နာယကကြီးရှင်။ (၁၃၇)ကြိမ်မြောက် နိုင်ငံတကာပါလီမန်များညီလာခံက အတည်ပြုခဲ့တဲ့ ဆုံးဖြတ်ချက် ၂ ရပ်နဲ့ ကြေညာချက် ၁ ရပ်တို့အနက် ဆုံးဖြတ်ချက်အမှတ်(၂)ဟာ ကျွန်မတို့ မြန်မာနိုင်ငံကို မမှန်မကန် စွပ်စွဲထားတဲ့ ဆုံးဖြတ်ချက်ဖြစ်တဲ့အတွက် လက်မခံသင့်ပါကြောင်းနှင့် ပြည်ထောင်စုလွှတ်တော်ကလည်း ယင်း ဆုံးဖြတ်ချက်အပေါ်မှာ ကန့်ကွက်ကြောင်း တစ်ညီတစ်ညွတ်တည်း ကျွန်မတို့ အတည်ပြု ပေးရန် လိုအပ်ပါတယ်။ နာယကကြီးရှင်။ နိဂုံးချုပ်အနေနဲ့ IPU ညီလာခံကိုသွားရောက်ခဲ့တဲ့ လွှတ်တော်ကိုယ်စားလှယ် အဖွဲ့ဟာ အမျိုးသားနှင့် အမျိုးသမီးအရေအတွက် အချိုးကျနှင့် တူညီစွာပါဝင်နိုင်ဖို့ လိုအပ်ပါတယ်။ အထွေထွေညီလာခံကို အမျိုးသားများသာ သို့မဟုတ် အမျိုးသမီးများသာ ပါဝင်သောအဖွဲ့ကို စေလွှတ် ခဲ့မယ်ဆိုရင် တူညီစွာမဲပေးခွင့် အခွင့်အရေးဆုံးရှုံးမှာဖြစ်ပါတယ်။ (၃)ကြိမ်ဆက်တိုက် အဲဒီလိုသွားခဲ့မယ် ဆိုရင် သတ်မှတ်ထားတဲ့ ကိုယ်စားလှယ်အရေအတွက်မှာလည်းပဲ တစ်ဦးလျှော့ချခံရမှာ ဖြစ်ပါတယ်။ ဒါကြောင့်မို့လို့ နောင်မှာသွားရောက်မယ့် လွှတ်တော်ကိုယ်စားလှယ်အဖွဲ့မှ အမျိုးသား၊ အမျိုးသမီး အချိုး ညီစွာဖြင့် ဖွဲ့စည်းစေလွှတ်သင့်ပါကြောင်း အကြံပြုရင်း (၁၃၇)ကြိမ်မြောက် နိုင်ငံတကာပါလီမန်များ ညီလာခံမှ ဆုံးဖြတ်ခဲ့သည့် ဘင်္ဂါလီအရေးနဲ့ပတ်သက်ပြီး IPU ၏ ဆုံးဖြတ်ချက်အမှတ်(၂)ကို ပြင်းပြင်းထန်ထန် ကန့်ကွက်ပါကြောင်း တင်ပြရင်းနိဂုံးချုပ်ပါတယ်။ ကျေးဇူးတင်ပါတယ်။</speech>
<speech type="speaker">ဦးဇော်သိန်း ဝါးခယ်မမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="183">ဦးဇော်သိန်း (ဝါးခယ်မမဲဆန္ဒနယ်၊ ဧရာဝတီတိုင်းဒေသကြီး)</mp>လေးစားအပ်တဲ့ ပြည်ထောင်စု လွှတ်တော် နာယကကြီးနဲ့ ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စုဝန်ကြီးနှင့် အားလုံး မင်္ဂလာပါ။ ဝါးခယ်မမြို့နယ် ပြည်သူ့လွှတ်တော်ကိုယ်စားလှယ် ကျွန်တော် ဦးဇော်သိန်းက (၁၃၇)ကြိမ် မြောက် နိုင်ငံတကာပါလီမန်များညီလာခံသို့ တက်ရောက်ခဲ့တဲ့ မြန်မာလွှတ်တော်ကိုယ်စားလှယ်အဖွဲ့ရဲ့ အစီရင်ခံစာကို ထောက်ခံဆွေးနွေးသွားမှာ ဖြစ်ပါတယ်။ လေးစားအပ်တဲ့ နာယကကြီးခင်ဗျာ။ မြန်မာနိုင်ငံဟာ နိုင်ငံတကာပါလီမန်များအဖွဲ့ကို ၁၉၅ရ ခု ကတည်းက အဖွဲ့ဝင်အဖြစ် ပါဝင်ခဲ့တာဖြစ်ပါတယ်။ ၁၉၆၂ ခုနှစ်မှာ မြန်မာနိုင်ငံရှိ လွှတ်တော်တွေ ဖျက်သိမ်း ခံရပြီး ၁၉၆၃ မှာ နိုင်ငံတကာပါလီမန်များအဖွဲ့က နုတ်ထွက်ခဲ့ပါတယ်။ ဒါပေမယ့် ၂၀၁၂ ခုနှစ် မတ်လ ၁၆ ရက်နေ့ ပထမအကြိမ် ပြည်သူ့လွှတ်တော်ရဲ့ တတိယပုံမှန်အစည်းအဝေး (၂၁)ရက်မြောက်နေ့မှ ဆုံးဖြတ်ချက် ချပြီး IPU ကို ပြန်လည်ဝင်ရောက်ခဲ့ပါတယ်။ ဝင်ရောက်စဉ်က ပြည်ထောင်စုလွှတ်တော်ကြီးက IPU အဖွဲ့ဝင် ဖြစ်လာတဲ့အတွက် မြန်မာနိုင်ငံက နိုင်ငံတကာနဲ့ဆက်ဆံရေးမှာ ပိုမိုကျယ်ပြန့်လာပြီး အမြင်ချင်း၊ တွေးပုံချင်း ဖလှယ်နိုင်မှာဖြစ်တယ်။ လွှတ်တော်ကိုယ်စားလှယ်များရဲ့ အရည်အသွေးလည်း ပိုပြီးတောက်ပြောင်လာ မယ်လို့ သဘောထားခဲ့ပါတယ်။ ၁၈၉၉ ခုနှစ် ပြင်သစ်နိုင်ငံသားတစ်ဦးနဲ့ အင်္ဂလန်နိုင်ငံသားတစ်ဦးတို့ စတင်တည်ထောင်ခဲ့တဲ့ ဒီအဖွဲ့အစည်းရဲ့ မူလရည်ရွယ်ချက်က ပဋိပက္ခများဖြေရှင်းရေး ဖြစ်ပါတယ်။ တစ်ဖြည်းဖြည်းနဲ့ ဒီမိုကရေစီ ပြန့်ပွားရေးနဲ့ လွှတ်တော်ပေါင်းစုံ ပူးတွဲဆက်ဆံရေး ရည်မှန်းချက်ကို ပြောင်းလဲလာပါတယ်။ ပြည်ထောင်စု လွှတ်တော်ရဲ့ သဘောထားကို တခြားနိုင်ငံကကိုယ်စားလှယ်များနှင့် ပူးတွဲဆောင်ရွက်ခြင်းအားဖြင့် မိမိ လွှတ်တော်တွေလည်း နိုင်ငံတကာနဲ့ရင်းနှီးကျွမ်းဝင်ပြီး ကမ္ဘာ့အရေးအခင်းတွေမှာ ရှေ့တန်းကပါဝင်လာ နိုင်ခဲ့ပါတယ်။ မြန်မာနိုင်ငံ IPU ကို ပြန်လည်ဝင်ရောက်ဖို့ IPU အထွေထွေ အတွင်းရေးမှူးချုပ် အန်ဘန်ဂျွန်ဆင် ပါဝင်တဲ့အဖွဲ့က လာရောက်ပြီးဖိတ်ကြားတာ ဖြစ်ပါတယ်။ နာယကကြီးခင်ဗျာ။ ကမ္ဘာပေါ်မှာနိုင်ငံပေါင်း ၁၉၅ ရှိပြီး ၁၉၃ နိုင်ငံက ကုလသမဂ္ဂအဖွဲ့ဝင်တွေ ဖြစ်ပါတယ်။ မြန်မာနိုင်ငံက နိုင်ငံတကာမိတ်ဆွေတွေ များနိုင်သမျှများအောင် အားထုတ်ပြီး နိုင်ငံတကာ ဆက်ဆံရေးမှာ ရှေ့တန်းကပါဝင်ရမှာ ဖြစ်ပါတယ်။ ဒီလိုဖြစ်ဖို့ အကောင်းဆုံးနည်းလမ်းတစ်ခုက နိုင်ငံတကာ ပါလီမန်များအဖွဲ့ IPU နဲ့ ဒေသတွင်းအဖွဲ့ဖြစ်တဲ့ အာဆီယံပါလီမန်များအဖွဲ့ကို အစည်းအဝေးတွေမှာ တက်တက်ကြွကြွ ပါဝင်တာပဲဖြစ်ပါတယ်။ ပြည်ထောင်စုလွှတ်တော်ဟာ (၁၃၇)ကြိမ်မြောက် နိုင်ငံတကာ ပါလီမန်များအဖွဲ့ ညီလာခံကိုတက်ရောက်ပြီး မြန်မာအရေးကို ဆွေးနွေးခဲ့သလို ယခု (၃၈)ကြိမ်မြောက် အာဆီယံပါလီမန်ညီလာခံမှာလည်း မိတ်ဖက်အာဆီယံနိုင်ငံက ပါလီမန်အဖွဲ့ဝင်တွေကို မြန်မာ့ကိစ္စ တင်ပြခဲ့တယ်လို့ ကျွန်တော်တို့ မှတ်သားရပါတယ်။ ဒီကိစ္စနဲ့ပတ်သက်ပြီး ပြည်သူ့လွှတ်တော် ဒုတိယဥက္ကဋ္ဌကြီးက ယခုသတ္တမပုံမှန်အစည်းအဝေး စတင်ကျင်းပစဉ်က IPU ပူးပေါင်းကော်မတီနဲ့ AIPA ပူးပေါင်းကော်မတီ ၂ ခုစလုံးကို အစည်းအဝေးခေါ်ယူပြီး လမ်းညွှန်ဆွေးနွေးခဲ့ပါတယ်။ ၂၅ ရက် သြဂုတ်လ အကြမ်းဖက် လမ်းညွှန်ဖို့ အစည်းအဝေးခေါ်တာဖြစ်တယ်လို့ သိရပါတယ်။ (၁၃၇)ကြိမ်မြောက် IPU အစည်းအဝေး တက်ရောက်ရတဲ့ ဖြစ်စဉ်အကုန်လုံးကိုလည်း ရှင်းလင်းဆွေးနွေးခဲ့ပါတယ်။ နိုင်ငံတော်အတိုင်ပင်ခံပုဂ္ဂိုလ်ရဲ့ ကိစ္စတွေကို လျစ်လျူမရှုနဲ့ ရဲရဲဝံ့ဝံ့ရင်ဆိုင်ဆိုတဲ့ လမ်းညွှန်ချက်နှင့်အညီ မြန်မာ့အရေးကို စိန့်ပီတာစဘတ်မှာ နိုင်ငံတကာလွှတ်တော်ကိုယ်စားလှယ်တွေကို ရှင်းပြဖို့ အရေးပေါ်သွားရတာလည်း သိခဲ့ရပါတယ်။ လေးစားအပ်တဲ့ နာယကကြီးခင်ဗျာ။ ရခိုင်ပြည်နယ်အရေးနဲ့ပတ်သက်ပြီး တိုးတက်မှုတွေ ရှိလင့် ကစား လုပ်စရာတွေအများကြီးကျန်တာအမှန်ပါပဲ။ မြန်မာနိုင်ငံကိုယ်စားလှယ်အဖွဲ့တင်သွင်းတဲ့ Humanitarian Situation $. Rakhine State séqcäosas coas sodsacu:69:203: Goslycos:olosuši ပြည်တွင်းကစစ်ဘေးရှောင်တွေ ပြည်တွင်းမှာခိုလုံစရာမရှိလို့ ပြည်တွင်းရေးပြဿနာဖြစ်ပေမယ့် တစ်ဘက် နိုင်ငံဖြတ်ကျော်သွားတဲ့အခါ လူဦးရေပမာဏကလည်း သောင်းဂဏန်း၊ သိန်းဂဏန်းဖြစ်တဲ့အခါမှာ နိုင်ငံ တကာအခြေအနေတစ်ခု ဖြစ်လာပါတယ်။ ဒီအခါမှာ နိုင်ငံ့ခေါင်းဆောင်တွေအနေနဲ့ ပွင့်လင်းမြင်သာစွာ တာဝန်ခံမှု၊ တာဝန်ယူမှုစိတ်ဓာတ်နှင့် ဒီအခြေအနေကို ဖြေရှင်းနေတယ်လို့ပြသဖို့ ကမ္ဘာကအသိအမှတ်ပြုတဲ့ ပုဂ္ဂိုလ်တွေကို ဖိတ်ခေါ်အကြံယူရတာဖြစ်ပါတယ်။ ဒါကြောင့်မို့လို့ ဒေါက်တာကိုဖီအာနန် ခေါင်းဆောင်တဲ့ အကြံပေးကော်မရှင် ဖြစ်ပေါ်လာတာဖြစ်ပါတယ်။ (၇)ကြိမ်မြောက် ဒုတိယကုလသမဂ္ဂအထွေထွေ အတွင်းရေးမှူးချုပ်ဖြစ်တဲ့ ကိုဖီအာနန်ဟာ နယ်လ်ဆင် မင်ဒဲလား စတင်ဖွဲ့စည်းတဲ့ The Unders ကမ္ဘာ့လူကြီးမိဘအဖွဲ့ရဲ့ နာယကလည်းဖြစ်ပါတယ်။ ကိုဖီအာနန်ရဲ့ အစီရင်ခံစာဟာ ရခိုင်ပြဿနာဖြေရှင်းရာမှာ စံတစ်ခုဖြစ်လာပြီး ဒါကြောင့်မို့လို့ မြန်မာ့ကိုယ်စားလှယ် အဖွဲ့က တင်သွင်းခဲ့တဲ့ Draft Resolution အပိုဒ် ၉ မှာ အကြံပေးကော်မရှင်ရဲ့ အကြံပြုချက်တွေကို အကောင်အထည်ဖော်မယ်လို့ နိုင်ငံတကာပါလီမန် ကိုယ်စားလှယ်တွေကို တင်ပြခဲ့တာဖြစ်ပါတယ်။ (၁၃၇)ကြိမ်မြောက် IPU ညီလာခံကိုတက်ရောက်ခဲ့တဲ့ ကိုယ်စားလှယ်အဖွဲ့ကို ကျွန်တော်တို့အားလုံးရဲ့ လှိုက်လှဲစွာ ထောက်ခံအားပေးမှုနဲ့ ကြိုဆိုရမှာဖြစ်ပါတယ်။ နာယကကြီးခင်ဗျာ။ မကြာမီမှာ (၁၃၈)ကြိမ်မြောက် IPU ညီလာခံကို ဂျီနီဗာမှာ ကျင်းပမှာ ဖြစ်ပါတယ်။ မတ်လ ၂၄၊ ၂၈ ရက်အတွင်းမှာ ဖြစ်ပါတယ်။ အဆိုပြုထားတဲ့ အစီအစဉ်တွေကလည်း နိုင်ငံတကာ အခြေအနေနဲ့ ကိုက်ညီနေတာကို တွေ့ရပါတယ်။ ရွှေ့ပြောင်းအခြေချသူတွေရဲ့ အရေးမှာ လွှတ်တော်တွေရဲ့ အခန်းကဏ္ဍကိုမြှင့်တင်ဖို့ စဉ်ဆက်မပြတ်တိုးတက်မှုအတွက် ငြိမ်းချမ်းရေးအဓွန့်ရှည်ဖို့ နိုင်ငံရေးမှာ အမျိုး သမီးများ ပိုမိုပါဝင်လာဖို့နဲ့ Renuable Energy မှာ ပုဂ္ဂလိကလုပ်ငန်းတွေ ပိုမိုပါဝင်လာဖို့၊ ကြံ့ခိုင်တဲ့၊ သန်စွမ်းတဲ့ လူ့အဖွဲ့အစည်းထူထောင်ဖို့ကိစ္စတွေမှာ ဆွေးနွေးတိုင်ပင်ကြမှာ ဖြစ်ပါတယ်။ ဒီ(၁၃၈)ကြိမ်မြောက် IPU ညီလာခံမှာလည်း မြန်မာလွှတ်တော်ကိုယ်စားလှယ်အဖွဲ့ဟာ တက်တက်ကြွကြွ ရှေ့တန်းက ပါဝင် ဆွေးနွေးနိုင်ပါစေ။ အောင်မြင်နိုင်ပါစေလို့ ဆုတောင်းရင်းနဲ့ အစီရင်ခံစာကို ထောက်ခံဆွေးနွေး လိုက်ရ ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးမြင့်ဝေ ဂွမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="322">ဦးမြင့်ဝေ(ဂွမဲဆန္ဒနယ်၊ ရခိုင်ပြည်နယ်)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စုအဆင့် အဖွဲ့အစည်းဝင် ပုဂ္ဂိုလ်များ၊ ဧည့်သည်တော်များအားလုံးကို မင်္ဂလာပါလို့ နှုတ်ခွန်းဆက်ဂါရဝပြုပါတယ်။ ကျွန်တော်ကတော့ ရခိုင်ပြည်နယ် ဂွမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးမြင့်ဝေ ဖြစ်ပါတယ်။ (၁၃၇)ကြိမ်မြောက် နိုင်ငံတကာပါလီမန်များညီလာခံသို့ တက်ရောက်ခဲ့သည့် မြန်မာလွှတ်တော်ကိုယ်စားလှယ်အဖွဲ့၏ ပြည်ထောင်စု လွှတ်တော်သို့တင်ပြလာသည့် အစီရင်ခံစာပါ နိုင်ငံတကာပါလီမန်များညီလာခံက အတည်ပြုခဲ့သည့် ဆုံးဖြတ်ချက် ၂၃ ချက်ကို ကန့်ကွက်ဆွေးနွေးသွားမှာ ဖြစ်ပါတယ်။ ပြည်ထောင်စုလွှတ်တော် နာယကကြီးနှင့်တကွ လွှတ်တော်ကိုယ်စားလှယ်တော်ကြီးများခင်ဗျား။ IPU ကို ဖွဲ့စည်းရခြင်း ရည်ရွယ်ချက်ကတော့ ဒီမိုကရေစီစနစ် ခိုင်မာစွာဖြစ်ထွန်းရေး၊ ငြိမ်းချမ်းရေးနှင့် ပူးပေါင်းဆောင်ရွက်မှု တိုးတက်ရေးအတွက် ပါလီမန်များအကြား ဆွေးနွေးဆောင်ရွက်ကြရန် ကောင်းမွန်သော ရည်ရွယ်ချက်များဖြင့် ဖွဲ့စည်းခဲ့တယ်လို့သိရပါတယ်။ နိုင်ငံတကာပါလီမန်များအဖွဲ့ဥက္ကဋ္ဌ ရုရှားသမ္မတ H.E Vladimir Putin က နိုင်ငံများ၏ပါလီမန်များသည် သက်ဆိုင်ရာနိုင်ငံများမှ ပြည်သူလူထုအား ကိုယ်စားပြု သူများဖြစ်ကာ နိုင်ငံများ၏ဖွံ့ဖြိုးတိုးတက်မှုနှင့် ကမ္ဘာလုံးဆိုင်ရာစိန်ခေါ်မှုများအား ဖြေရှင်း နေသူများဖြစ်ကြောင်း၊ အပြည်ပြည်ဆိုင်ရာဥပဒေနှင့် နိုင်ငံအချင်းချင်း ဆက်ဆံရေးပုံစံများ၊ ခြိမ်းခြောက် ခံရပြီး ပျက်စီးလာသည့်အခါ ပါလီမန်အမတ်များ၏ အခန်းကဏ္ဍသည် ပိုမိုအရေးပါလာကြောင်း၎င်း၏ မိန်းခွန်းတွင် ထည့်သွင်းပြောကြားခဲ့တာကို တွေ့ရပါတယ်။ ညီလာခံသဘာပတိ ရုရှားဖက်ဒရေးရှင်းကောင်စီဥက္ကဋ္ဌ Ms.Valentina Matviyenko က အနှစ်သာရ အားဖြင့် IPU သည် ကမ္ဘာ့နိုင်ငံများ၏ တန်းတူညီမျှမှု၊ နယ်မြေတည်တံ့မှုနဲ့ အမျိုးသားအကျိုးစီးပွားတို့ အပေါ် အပြန်အလှန် လေးစားမှုဆိုင်ရာ အခြေခံမူများအတိုင်း ဆောင်ရွက်နေခြင်းဖြစ်ကြောင်း၊ ကမ္ဘာ တစ်ဝန်းလုံးတွင် ဒီမိုကရေစီစနစ် အခြေခံအုတ်မြစ် ခိုင်မြဲစွာတည်တံ့စေရေးအတွက် ဤညီလာခံသို့ တက်ရောက်လာသည့် လွှတ်တော်အမတ်များ၏ စုပေါင်းအသိပညာဖြင့် လွှမ်းခြုံမိစေလိုပါကြောင်း ထည့်သွင်း ပြောကြားခဲ့တာ သိရှိရသည့်အတွက် ပါလီမန်အမတ်များရဲ့ အရေးပါပုံ IPU ၏အနှစ်သာရများကိုပါ သိခွင့်ရသည့်အတွက် IPU ဥက္ကဋ္ဌနှင့် သဘာပတိတို့ရဲ့ ကမ္ဘာလုံးဆိုင်ရာ အမြင်ကျယ်မှုကို လေးစားမိပါတယ်။ မြန်မာကိုယ်စားလှယ်အဖွဲ့ခေါင်းဆောင် ပြည်သူ့လွှတ်တော် ဒုတိယဥက္ကဋ္ဌ ဦးတီခွန်မြတ်ရဲ့ Emergency Item နဲ့စပ်လျဉ်း၍ ညီလာခံသို့ ရှင်းလင်းတင်ပြခဲ့သည့် မိန့်ခွန်းကိုလည်း အလေးအနက် ထောက်ခံပါတယ်။ IPU ညီလာခံက အတည်ပြုခဲ့သည့် အချက် ၂၃ ချက်ကိုတော့ IPU ရဲ့ မူလရည်ရွယ်ချက်၊ ဥက္ကဋ္ဌနဲ့ သဘာပတိတို့ရဲ့ လမ်းညွှန်မိန့်ခွန်း၊ မြန်မာကိုယ်စားလှယ်အဖွဲ့ခေါင်းဆောင်ရဲ့ ရှင်းလင်းတင်ပြနိုင်ခဲ့တဲ့ မြေပြင် အခြေအနေနဲ့ပါ ကိုက်ညီမှုမရှိတဲ့ ဆုံးဖြတ်ချက်များဖြစ်သည့်အတွက် ဆုံးဖြတ်ချက် ၁ မှ ၂၃ ထိ ကန့်ကွက် ကြောင်း ပြောကြားလိုပါတယ်။ ဆုံးဖြတ်ချက် ၂၃ ချက် ရှိသည့်အနက် င်းအခြားအရ ၃ ချက် ခန့်သာ ထုတ်နုတ်ဖော်ပြဆွေးနွေးသွားမှာ ဖြစ်ပါတယ်။ ပထမ ဖော်ပြဆွေးနွေးလိုတာကတော့ အစီရင်ခံစာ နံပါတ်(၃)ပါနိုင်ငံတကာဥပဒေများ အကြီးအကျယ် ပြောင်ပြောင်တင်းတင်း ချိုးဖောက်မှုများကို ဖြစ်ပေါ်စေခဲ့သည့် ရိုဟင်ဂျာလူနည်းစုအပေါ် လုံခြုံရေးတပ်ဖွဲ့ များနဲ့ အစွန်းရောက်အရပ်သားများ အားပေးကူညီသူများက မကြာသေးမီက ကျူးလွန်ခဲ့သည့် ရက်စက် မှုများနှင့်စပ်လျဉ်း၍ အလေးအနက်စိုးရိမ်မှုကို ဖော်ပြအပ်ပါသည်လို့ ဖော်ပြပါရှိပါတယ်။ ဒီနေရာမှာ ရိုဟင်ဂျာဆိုတဲ့အသုံးအနှုန်းက မြန်မာအစိုးရ၊ လွှတ်တော်နဲ့ ပြည်သူတစ်ရပ်လုံးက အသိအမှတ်လည်းမပြု၊ မြန်မာပြည်မှာလည်းမရှိတဲ့ အသုံးအနှုန်းဖြစ်ပေမယ့် သိသိနဲ့ပဲ ပြောင်ပြောင်တင်းတင်း သုံးနှုန်းထားခြင်းပဲ ဖြစ်ပါတယ်။ နိုင်ငံအချင်းချင်း အပြန်အလှန်လေးစားမှု မရှိကြောင်းကို ဖော်ပြနေသလို ဖြစ်နေပါတယ်။ လုံခြုံရေးတပ်ဖွဲ့များနဲ့ အစွန်းရောက်အရပ်သားများက မကြာသေးမီက ကျူးလွန်ခဲ့သည့် ရက်စက်မှုများနဲ့ စပ်လျဉ်း၍လည်း ဖော်ပြထားပြန်ပါတယ်။ အစွန်းရောက်အရပ်သားဆိုတဲ့ အသုံးအနှုန်းကတော့ အသည်း နာစရာကောင်းလှပါတယ်။ ဒေသခံရခိုင်လူမျိုးတွေကို သတ်တာက ဘင်္ဂါလီတွေပါ။ လက်နက်ကိုင် အကြမ်းဖက်အစွန်းရောက်တာက ဘင်္ဂါလီတွေပါ။ ပြီးတော့မှ အစွန်းရောက်အရပ်သားပါလို့ ရခိုင်တိုင်းရင်း သားများကို သုံးနှုန်းပြောဆိုလာတာကတော့ မြေပြင်ပကတိအခြေအနေနဲ့ ကွဲလွဲနေတဲ့အပြင် ပြောင်းပြန်ကြီး ဖြစ်နေပါတယ်။ ဒုတိယအချက်အဖြစ် ဖော်ပြလိုတာကတော့ ဒီအစီရင်ခံစာ နံပါတ်(၆)ပဲ ဖြစ်ပါတယ်။ ဒုက္ခများ ကြုံတွေ့နေရသည့် ရိုဟင်ဂျာ ၁ သန်းနီးပါးကို နေရာထိုင်ခင်း၊ အစားအစာ၊ သန့်ရှင်းရေး၊ ရေနှင့် ဆေးဝါး အကူအညီများပေးခဲ့သည့် ဘင်္ဂလားဒေ့ရှ်အစိုးရ၏ ကြိုးပမ်းမှုများအား အသိအမှတ်ပြုပါသည်တဲ့ ရိုဟင်ဂျာ ၁ သန်းနီးပါးလို့ ဖော်ပြထားပြန်ပါတယ်။ ဖြစ်စက ၅ သိန်းခန့်၊ နောက် ၆ သိန်းခန့်၊ နောက် ရ သိန်းခန့်၊ အခုတော့ ၁ သန်းနီးပါးဆိုတော့ ယုံကြည်ရခက်သွားပါပြီ။ နောက်ဆိုရင် ဒီထက်များ ပိုများလာမလား စဉ်းစားစရာ ဖြစ်နေပါတယ်။ တတိယအချက်အဖြစ် ဖော်ပြဆွေးနွေးလိုတာကတော့ အစီရင်ခံစာ နံပါတ်(၉) ဖြစ်ပါတယ်။ အစီရင်ခံစာနံပါတ်(၉)မှာ ရိုဟင်ဂျာများသည် ရခိုင်ပြည်နယ်ရှိ မူလနေရပ်သို့ စဉ်ဆက်မပြတ် ပြန်လာနိုင် စေရန်ဆိုတဲ့ စကားရပ်ပဲ ဖြစ်ပါတယ်။ စဉ်ဆက်မပြတ် ပြန်လာဦးမယ်။ ကိန်းဂဏန်းတွေကလည်း ဖောင်းပွနေတယ်။ ပြန်လာလို့လည်း ဘယ်တော့မှမကုန်နိုင်ဘူးဆိုရင်တော့ မြန်မာနိုင်ငံနဲ့လူမျိုး ပျောက်သွား နိုင်ပါတယ်။ နာယကကြီးနှင့်တကွ လွှတ်တော်ကိုယ်စားလှယ်တော်ကြီးများခင်ဗျား။ IPU ညီလာခံရဲ့ ဆုံးဖြတ်ချက် များကို ကြည့်ခြင်းအားဖြင့် နှစ်ဦးနှစ်ဖက် သဘောတူညီမှုရနိုင်မည့် ဆုံးဖြတ်ချက်များမဟုတ်ဘဲ ကမ္ဘာ့ နိုင်ငံများ၏ တန်းတူညီမျှမှု၊ နယ်မြေတည်တံ့မှုနဲ့ အမျိုးသားအကျိုးစီးပွားတို့အပေါ် အပြန်အလှန် လေးစားမှု ဆိုင်ရာ အခြေခံမူများနဲ့ လွဲချော်နေပြီး ဘောလုံးကစားရာမှာ တစ်ဖက်အသင်းကပဲအနိုင်ရအောင် ဝိုင်းဝန်း အားပေးနေသလို ဖြစ်နေပါတယ်။ IPU ညီလာခံအမတ်များရဲ့ အဆုံးအဖြတ်မှားရင် လက်နက်ကိုင် အစွန်းရောက်များထက်ပင် ကြောက်စရာကောင်းလှပါတယ်။ ဒါကြောင့်မို့လို့ မြန်မာကိုယ်စားလှယ်အဖွဲ့ ခေါင်းဆောင် ပြည်သူ့လွှတ်တော် ဒုတိယဥက္ကဋ္ဌ ဦးတီခွန်မြတ်ရဲ့ Emergency Item နဲ့စပ်လျဉ်း၍ ရှင်းလင်း တင်ပြခဲ့ခြင်းကို ထောက်ခံပါကြောင်းနှင့် IPU ညီလာခံရဲ့ ရခိုင်ပြည်နယ်ဆိုင်ရာ ဆုံးဖြတ်ချက်များကို ကန့်ကွက်ပါကြောင်း ဆွေးနွေးလိုက်ရပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးမြင့်နိုင် ရခိုင်ပြည်နယ်မဲဆန္ဒနယ်အမှတ်(၅) ဆွေးနွေးဖို့ဖြစ်ပါတယ်။</speech>
<speech><mp id="947">ဦးမြင့်နိုင်(မဲဆန္ဒနယ်အမှတ်-၅၊ ရခိုင်ပြည်နယ်)</mp>လေးစားအပ်ပါတဲ့ ပြည်ထောင်စု လွှတ်တော်နာယကကြီး၊ ပြည်ထောင်စုဝန်ကြီး၊ ပြည်ထောင်စုလွှတ်တော် ကိုယ်စားလှယ်များအားလုံးကို သာလီစွပါလို့ ဦးစွာပမာဏ နှုတ်ခွန်းဆက်သ ဂါရဝပြု အပ်ပါတယ်။ ကျွန်တော်ကတော့ ရခိုင်ပြည်နယ် မဲဆန္ဒနယ်အမှတ်(၅)မှ အမျိုးသားလွှတ်တော်ကိုယ်စားလှယ် ဦးမြင့်နိုင် ဖြစ်ပါတယ်။ ကျွန်တော် ဒီနေ့ ပြည်ထောင်စုလွှတ်တော်မှာ (၁၃၇)ကြိမ်မြောက် နိုင်ငံတကာပါလီမန်များ IPU ညီလာခံသို့ တက်ရောက်ခဲ့သည့် မြန်မာ့ကိုယ်စားလှယ်အဖွဲ့၏ အစီအရင်ခံစာအပေါ်မှာ ထောက်ခံအကြံပြု ဆွေးနွေးသွားမှာ ဖြစ်ပါတယ်။ လေးစားအပ်ပါတဲ့ ပြည်ထောင်စုလွှတ်တော် နာယကကြီးခင်ဗျား။ (၁၃၇)ကြိမ်မြောက် နိုင်ငံတကာ ပါလီမန်များညီလာခံကို တက်ရောက်ခဲ့တဲ့ လွှတ်တော်ကိုယ်စားလှယ်အဖွဲ့ကို ဦးစွာပထမ ကျေးဇူးတင် ဂုဏ်ပြုလိုကြောင်း ပြောကြားလိုပါတယ်။ IPU ညီလာခံတွင် ဆွေးနွေးခဲ့သည့် အကြောင်းအရာများမှာ ကျွန်တော်တို့နိုင်ငံ အထူးသဖြင့် ကျွန်တော်တို့ ရခိုင်ပြည်နယ်ရဲ့ အကြောင်းအရာတွေပဲ ဆွေးနွေးခဲ့တာ၊ ဆုံးဖြတ်ခဲ့တာတွေကို တွေ့ရပါတယ်။ ဆုံးဖြတ်ခဲ့တဲ့ အကြောင်းအရာတွေအထဲမှာ ရခိုင်အရေးနဲ့ ပတ်သက်တဲ့ အကြောင်းအရာအချို့ကို ကန့်ကွက်နိုင်ခဲ့ကြပါတယ်။ တက်ရောက်ခဲ့တဲ့ ကိုယ်စားလှယ်အဖွဲ့ကိုလည်း စာနာ နားလည်မိပါတယ်။ ကျွန်တော်က ရခိုင်ပြည်နယ်မှ ကိုယ်စားလှယ်တစ်ဦးဖြစ်တဲ့အတွက် ရခိုင်ပြည်နယ်အကြောင်းအရာကို အနည်းငယ် ဆွေးနွေးပါမယ်။ ရခိုင်ပြည်နယ်အတွင်း ဖြစ်ပွားနေတဲ့ပြဿနာဟာ ရခိုင်ပြည်နယ်တွင် နေထိုင်ကြတဲ့ တိုင်းရင်းသားများနဲ့ ဘင်္ဂါလီတို့ရဲ့ လုပ်ဆောင်မှုကြောင့် အဓိကဖြစ်ပွားခဲ့တဲ့ ပြဿနာ တစ်ခုမဟုတ်ဘူးလို့ ကျွန်တော် ဆွေးနွေးလိုပါတယ်။ ကျွန်တော့အမြင်ပြောရရင် နိုင်ငံတကာမှ သွေးထိုး လှုံ့ဆော်မှုကြောင့် အဓိကဖြစ်ရတဲ့ပြဿနာလို့ပဲ မြင်မိပါတယ်။ နိုင်ငံတကာရဲ့ အကွက်ကျကျစီစဉ်မှု၊ လုပ်ဆောင်မှုတွေ၊ ထောက်ပံ့မှုတွေကြောင့်ပဲ ပြဿနာဟာ ကြီးသည်ထက်ကြီးလာတာပဲ ဖြစ်ပါတယ်။ ကျွန်တော်တို့ ရခိုင်ဒေသမှ ကိုယ်စားလှယ်များဟာ ကိုယ့်ရခိုင်ဒေသအကြောင်းကို ပိုမိုပြီးသိကြပါတယ်။ အဲဒါကြောင့် ပြည်သူ့လွှတ်တော်တွင် အဆိုတင်လိုက် တိုက်တွန်းလိုက်နဲ့ အမျိုးသားလွှတ်တော်တွင် အဆိုတင်လိုက်၊ တိုက်တွန်းလိုက်တွေ လုပ်ဆောင်ခဲ့ကြပါတယ်။ ကျွန်တော်တို့ ရခိုင်ကိုယ်စားလှယ်များဟာ ဒီပြဿနာကို ကြိုတင်ပြီးမြင်ခဲ့ကြပါတယ်။ ရခိုင်တွင် ဖြစ်ပွားခဲ့တဲ့ ပြဿနာ ၁၉၄၂၊ ၁၉၈၈၊ ၂၀၁၂၊ ၂၀၁၆၊ ၂၀၁ရ နှစ်များတွေမှာ ဖြစ်ပွားခဲ့တဲ့ ပြဿနာတိုင်းကို ကြည့်လိုက်ရင် သူတို့ဘာကိုလိုချင်နေတယ်၊ ဘယ်လိုရည်ရွယ်ချက်တွေရှိနေတယ်၊ ဘယ်သူတွေက သွေးထိုး လှုံ့ဆော်နေတယ်ဆိုတာတွေဟာ သိသာနေပါတယ်။ ဒီလိုလုပ်ဆောင်မှုကြောင့် အပြစ်မဲ့ပြည်သူတွေ၊ အပြစ်မဲ့ တိုင်းရင်းသားတွေ အများကြီးသေဆုံးခဲ့ရပြီးပါပြီ။ နေရပ်စွန့်ခွာမှုတွေ၊ ကျေးရွာလုံးကျွတ် ပြောင်းရွှေ့ နေထိုင်မှုတွေ အများကြီးဖြစ်ပွားခဲ့ရပြီးပါပြီ။ ပြဿနာကို ဘယ်သူမှမဖြစ်လိုကြပါ။ ၂၀၁ရ ခုနှစ်၊ သြဂုတ်လ ၂၅ ရက်နေ့တွင်ဖြစ်ပွားခဲ့တဲ့ ပြဿနာဆိုရင် လုံခြုံရေးတပ်ဖွဲ့များ၊ လုံခြုံရေးစခန်းများ ၃၀ တိတိကို စနစ် တကျ တစ်ပြိုင်တည်း အကြမ်းဖက်မှုဟာ နိုင်ငံတော်အစိုးရရဲ့ အုပ်ချုပ်မှုယန္တရားကြီးကိုတောင် ရပ်တန့်ဖို့ ကြိုးစားမှုပဲ ဖြစ်ပါတယ်။ ကျွန်တော်တို့ အမျိုးသားလွှတ်တော်တွင် ရခိုင်ပြည်နယ် မဲဆန္ဒနယ်အမှတ်(၃)မှ အမျိုးသားလွှတ်တော် ကိုယ်စားလှယ် ဦးခင်မောင်လတ် တင်သွင်းသည့် အကြမ်းဖက်မှုများကိုဖော်ထုတ်ပြီး အကြမ်းဖက်တိုက်ဖျက်ရေး ဥပဒေနှင့်အညီ အရှိန်အဟုန်မြှင့် ဆောင်ရွက်ရန်တိုက်တွန်းကြောင်းအဆိုကို ကိုယ်စားလှယ်များ ဆွေးနွေးပြီး အတည်ပြုနိုင်ခဲ့ပါတယ်။ ဒီလိုပြည်သူမှ ရွေးချယ်တင်မြှောက်သည့်ကိုယ်စားလှယ်မှ အဆိုတင်သည့် ဆွေးနွေး အတည်ပြုမှုကိုတောင် IPU ရဲ့ ဆုံးဖြတ်ချက် ၁၀ မှာ ဝမ်းနည်းမိပါတယ်လို့ ပါရှိခြင်းဟာ IPU ရဲ့ ရည်ရွယ်ချက်၊ သက်ဆိုင်ရာနိုင်ငံမှ ပြည်သူလူထုအား ကိုယ်စားပြုသူများ၏ အဆုံးအဖြတ်အတည်ပြုချက်များကို မလေးစားရာ ရောက်စေပါတယ်။ ယခုလက်ရှိ IPU ရဲ့ ဆုံးဖြတ်ချက်များဟာလည်း နိုင်ငံတကာမှပူးပေါင်းပြီး ကျွန်တော်တို့ နိုင်ငံ၊ ကျွန်တော်တို့ လွှတ်တော်ကို အကြပ်ရိုက်အောင် ပူးပေါင်းဆောင်ရွက် ဆုံးဖြတ်မှုပဲဟု ကျွန်တော် ဆွေးနွေးလိုပါတယ်။ နိဂုံးချုပ်အနေဖြင့် အကြံပြုဆွေးနွေးလိုတာက IPU ရဲ့ ဆုံးဖြတ်ချက် ၂၃ ချက်မှာပါရှိတဲ့ အကြောင်း အရာတွေဟာ ကျွန်တော်တို့နိုင်ငံ၊ ကျွန်တော်တို့လွှတ်တော်မှ ပြင်းထန်စွာ ကန့်ကွက်သင့်ကြောင်း IPU ကိုယ်စားလှယ်အဖွဲ့မှလည်း ကန့်ကွက်ခဲ့ခြင်းကို ထောက်ခံပါတယ်။ ကျွန်တော်တို့ လွှတ်တော်အနေနဲ့လည်း IPU ညီလာခံတက်ရောက်နိုင်ရေးတို့တွင် ပြည်သူ့ကိုယ်စားလှယ်များ အပြည့်အဝတက်ရောက်နိုင်ရန် လိုအပ် ပါတယ်။ ကျွန်တော်တို့လွှတ်တော်မှလည်း ပြဿနာဖြစ်သည့်နေရာများကို သက်ဆိုင်ရာဒေသ လွှတ်တော် ကိုယ်စားလှယ်များပါဝင်တဲ့ စုံစမ်းရေးကော်မရှင်ဖွဲ့စည်းပြီး ပြဿနာရဲ့ အကြောင်းအရာများကို ဂဃနဏသိရှိနိုင်ရေး ကွင်းဆင်းစစ်ဆေးမှုများ ပြုလုပ်သင့်ပါကြောင်း၊ အဲဒါမှသာ ပြဿနာကို ဖြေရှင်းနိုင် မည်ဟု အကြံပြုလိပါတယ်။ (၁)ကြိမ်မြောက် နိုင်ငံတကာပါလီမန်များညီလာခံ IPU ၏ အစီရင် ခံစာဖြစ်သည့် ပြည်ထောင်စုလွှတ်တော်သို့ တင်သွင်းသည့် အစီရင်ခံစာကို ထောက်ခံဆွေးနွေးအပ်ပါတယ်။ အားလုံးကျေးဇူးတင်ပါတယ်။</speech>
<speech type="speaker">ဦးရဲလွင် အလုံမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="484">ဦးရဲလွင်(အလုံမဲဆန္ဒနယ်၊ ရန်ကုန်တိုင်းဒေသကြီး)</mp>လေးစားအပ်တဲ့ ပြည်ထောင်စု လွှတ်တော် နာယကကြီးနှင့်တကွ အားလုံးမင်္ဂလာပါ။ ကျွန်တော်ကတော့ ရန်ကုန်တိုင်းဒေသကြီး၊ အလုံ မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးရဲလွင် ဖြစ်ပါတယ်။ (၁၃၇)ကြိမ်မြောက် နိုင်ငံတကာ ပါလီမန်များညီလာခံ IPU သို့ တက်ရောက်ခဲ့တဲ့ မြန်မာ့လွှတ်တော်ကိုယ်စားလှယ်အဖွဲ့ရဲ့ ပြည်ထောင်စု လွှတ်တော်သို့ တင်ပြခဲ့တဲ့ အစီရင်ခံစာအား ထောက်ခံဆွေနွေးသွားမှာပဲ ဖြစ်ပါတယ်။ IPU ဆိုတာ အချုပ်အခြာအာဏာပိုင်နိုင်ငံများရဲ့ ပြည်ထောင်စုအဆင့် ပါလီမန်များဖြင့် ဖွဲ့စည်း ထားတဲ့ နိုင်ငံတကာပါလီမန်ဆိုင်ရာ အဖွဲ့အစည်းတစ်ခုဖြစ်ပါတယ်။ ၁၈၈၉ ခုနှစ်မှာ စတင်ဖွဲ့စည်းခဲ့ပြီး လက်ရှိအဖွဲ့ဝင်နိုင်ငံပေါင်း ၁၇၈ နိုင်ငံနဲ့ မိတ်ဖက်အဖွဲ့ဝင်နိုင်ငံပေါင်း ၁၂ နိုင်ငံတို့ဖြင့် ဖွဲ့စည်းထားပါတယ်။ IPU ရဲ့ အဓိကရည်ရွယ်ချက်ကတော့ ဒီမိုကရေစီစနစ် ခိုင်မာစွာဖြစ်ထွန်းရေး၊ ငြိမ်းချမ်းရေးနဲ့ ပူးပေါင်း ဆောင်ရွက်မှုတိုးမြှင့်ရေးတို့အတွက် ကမ္ဘာ့ပါလီမန်များအကြား ဆွေးနွေးဆောင်ရွက်ကြရန်ပဲ ဖြစ်ပါတယ်။ မြန်မာနိုင်ငံအနေနဲ့ ၁၉၅ရ ခုနှစ်မှ ၁၉၆၃ ခုနှစ်အတွင်း IPU အဖွဲ့ဝင်ဖြစ်ခဲ့ပါတယ်။ (၁၂၆) ကြိမ် မြောက် နိုင်ငံတကာပါလီမန်များညီလာခံသို့ ပထမအကြိမ် ပြည်ထောင်စုလွှတ်တော် ဒုတိယနာယက ဦးဆောင်သော မြန်မာကိုယ်စားလှယ်အဖွဲ့က လေ့လာသူအဖြစ် တက်ရောက်ခဲ့ပြီးတော့ ၂၀၁၂ ခုနှစ်၊ ဧပြီလ ၅ ရက်နေ့တွင် ကျင်းပသော အုပ်ချုပ်ရေးကောင်စီအစည်းအဝေးမှာ အဖွဲ့ဝင်နိုင်ငံများအားလုံးရဲ့ သဘောတူညီချက်ဖြင့် ဒုတိယအကြိမ်မြောက် နိုင်ငံတကာပါလီမန်များ အဖွဲ့ဝင်နိုင်ငံ ဖြစ်လာခဲ့ပါတယ်။ (၁၂၆)ကြိမ်မြောက်မှစ၍ ယခု (၁၃၇)ကြိမ်မြောက်အထိ မြန်မာနိုင်ငံလွှတ်တော်အနေနဲ့ အစည်းအဝေး (၉)ကြိမ်တိတိကို တက်ရောက်ခဲ့ပြီးလည်း ဖြစ်ပါတယ်။ (၁၃၇)ကြိမ်မြောက် နိုင်ငံတကာပါလီမန်များ ညီလာခံအစည်းအဝေး အစီအစဉ်(၂)မှာပါဝင်တဲ့ အရေးပေါ်အကြောင်းအရာ Emergency Item ဆွေးနွေးခြင်းမှာ နိုင်ငံတကာငြိမ်းချမ်းရေးနှင့် လုံခြုံရေးကို ထိပါးခြိမ်းခြောက်မှုတစ်ခုဖြစ်သည့် ရိုဟင်ဂျာများအပေါ် တွင် ပြင်းထန်စွာတိုက်ခိုက်မှုများနှင့် နှိပ်စက်ညှင်းပန်းမှုများ စိုးရိမ်ဖွယ်လူသားပဋိပက္ခကို အဆုံးသတ်၍ ၎င်းတို့အနေနဲ့ ဘေးကင်းလုံခြုံစွာ မြန်မာနိုင်ငံအတွင်းရှိ မူလနေရပ်ပြန်နိုင်ရေးခေါင်းစဉ်ဖြင့် ဆွေးနွေးခဲ့ရာ ၎င်းကိစ္စရပ်အပေါ် နိုင်ငံတကာပါလီမန်များညီလာခံက အချက် ၂၃ ချက်ပါဝင်သော ဆုံးဖြတ်ချက်တစ်ရပ်အား အတည်ပြုချမှတ်ခဲ့ပါတယ်။ ၎င်းဆုံးဖြတ်ချက်ကို မိမိတို့အနေနဲ့ ကန့်ကွက်တဲ့အပြင် ရိုဟင်ဂျာ ဆိုတဲ့အသုံး အနှုန်းကိုလည်း ကန့်ကွက်ပါတယ်။ နာယကကြီးခင်ဗျား။ နိုင်ငံတော်ရဲ့ အတိုင်ပင်ခံပုဂ္ဂိုလ်အနေနဲ့ နိုင်ငံတော်ရဲ့ တာဝန် စတင်ထမ်း ဆောင်ချိန်မှစပြီး ရခိုင်ပြည်နယ်အရေးကိစ္စအား ဖြေရှင်းနိုင်ရေးအတွက် ကိုဖီအာနန် အကြံပေးကော်မရှင် တည်ထောင်ခြင်းအပါအဝင် လုပ်ငန်းအစီအစဉ်များ ချက်ချင်းချမှတ်ဆောင်ရွက်ခဲ့ပြီး နိုင်ငံတကာအဖွဲ့ အစည်းများမှ ပုဂ္ဂိုလ်များနှင့်တွေ့ဆုံရာမှာလည်း ရခိုင်အရေးကိစ္စအခြေအနေများကို အသိပေးပြောကြား ခဲ့ကြတဲ့အပြင် နိုင်ငံတကာမှ အမှန်အတိုင်းသိရှိနားလည်စေရန် သံတမန်များ၊ နိုင်ငံတကာ အဖွဲ့အစည်း များနဲ့ ပြည်တွင်းပြည်ပသတင်းမီဒီယာများကို ပြန်လည်လက်ခံရေးစခန်း ၁ ခုနဲ့ ကြားစခန်းတို့ကို သွားရောက် လေ့လာစေခဲ့ပါတယ်။ အစိုးရ၏ကြိုးပမ်းဆောင်ရွက်ချက်များဟာ အရှိန်အဟုန်ရရှိလာပြီး နိုင်ငံတကာအသိုက်အဝန်းမှ အပြုသဘောတုံ့ပြန်မှုများရရှိနေချိန်တွင် ၂၀၁၆ ခုနှစ်၊ အောက်တိုဘာလဆန်း၌ ရဲကင်းစခန်းများကို တိုက်ခိုက်မှုများ ဖြစ်ပေါ်လာမှုကြောင့် ရခိုင်ပြည်နယ်အခြေအနေမှာ လုံးလုံးလျားလျား ပြောင်းလဲသွား ခဲ့ရပါတယ်။ ၂၀၁ရ ခုနှစ်၊ သြဂုတ်လ ၂၅ ရက်နေ့တွင် ကိုဖီအာနန် အကြံပေးကော်မရှင်ရဲ့ နောက်ဆုံး အစီရင် ခံစာထုတ်ဖော်ပြီးနောက် ARSA အကြမ်းဖက်အဖွဲ့မှ တိုက်ခိုက်မှုများပြုလုပ်ခဲ့တဲ့အတွက် လုံခြုံရေး တပ်ဖွဲ့များအနေနဲ့ အကြမ်းဖက်မှုများကိုနှိမ်နင်းရန် တရားဥပဒေစိုးမိုးရေးနဲ့ အပြစ်မဲ့ပြည်သူများအား ကာကွယ် ရန်အတွက် ဆောင်ရွက်ခဲ့ရပါတယ်၊ ICT ရဲ့ အစီရင်ခံစာတွင် ဖော်ပြသကဲ့သို့ ARSA တိုက်ခိုက်မှုများဟာ လုံခြုံရေးတပ်ဖွဲ့ဝင်များမှ တုံ့ပြန်လာစေရန် တမင်ရည်ရွယ်၍ ရန်စတိုက်ခိုက်ခြင်းဖြစ်ကြောင်း၊ ယင်း အကြမ်းဖက်တိုက်ခိုက်မှုများကြောင့် လက်ရှိကြုံတွေ့နေရတဲ့ လူသားချင်းစာနာ ထောက်ထားမှုဆိုင်ရာ အခက်အခဲများ ဖြစ်ပေါ်လာရခြင်းဖြစ်ပါတယ်။ လူ့အခွင့်အရေးချိုးဖောက်မှုများနဲ့ စပ်လျဉ်း၍ ခိုင်လုံသည့်အထောက်အထားရှိပါက အစိုးရအနေနဲ့ ကျူးလွန်သူမည်သူ့ကိုမဆို ဥပဒေနဲ့အညီ စစ်ဆေးအရေးယူလျက်ရှိပါတယ်။ ရခိုင်ပြည်နယ်အရေးကိစ္စနဲ့ ပတ်သက်၍ လူမျိုးသုဉ်းသတ်ဖြတ်မှု သို့မဟုတ် လူအစုလိုက်၊ အပြုံလိုက်သတ်ဖြတ်ခြင်း စသည့် စကားလုံးများ သုံးစွဲနေမှုကို မိမိတို့ အနေနဲ့ ပြင်းထန်စွာကန့်ကွက်ပါတယ်။ နေရပ်မှစွန့်ခွာသူများကို ပြန်လည် လက်ခံရေးအပေါ် ဦးစားပေးဆောင်ရွက်လျက်ရှိရာ သိသာထင်ရှားတဲ့တိုးတက်မှုများ ရရှိနေပြီး လူသားချင်း စာနာထောက်ထားမှုဆိုင်ရာ အကူအညီများကို ကြက်ခြေနီလှုပ်ရှားမှု၊ အာဆီယံလူသားချင်း စာနာထောက် ထားမှုဆိုင်ရာ ဗဟိုဌာနတို့မှတစ်ဆင့် ပံ့ပိုးပေးလျက်ရှိပြီး FAO နဲ့ WFP အဖွဲ့တို့နှင့်လည်း ပူးပေါင်း ဆောင်ရွက်လျက်ရှိပါတယ်။ ဒါ့အပြင် မြန်မာ-ဘင်္ဂလားဒေ့ရှ် ၂ နိုင်ငံအစိုးရချင်း အမြဲညှိနှိုင်း ပူးပေါင်းဖြေရှင်း မှသာလျှင် ကောင်းမွန်သည့်အကျိုးရလဒ်များ ထွက်ပေါ်လာနိုင်မည်ဖြစ်၍ အဆိုပါလုပ်ငန်းစဉ်များ အကောင် အထည်ဖော် ဆောင်ရွက်ရေးအတွက် တာဝန်ပေးထားသည့် ဝန်ကြီးအဆင့်ကော်မတီမှလည်း မကြာသေးမီက ပထမအကြိမ် တိုးတက်မှုအစီရင်ခံစာကို ပြည်သူလူထုသို့ ထုတ်ပြန်ကြေညာခဲ့ပြီး ဖြစ်ပါတယ်။ နာယကကြီးခင်ဗျား။ ရခိုင်ပြည်နယ်အရေးကိစ္စရဲ့ ရှုပ်ထွေးသိမ်မွေ့နက်နဲမှုများအပေါ် နားလည်မှု ရှိပြီး ရေရှည်တည်တံ့သည့် အဖြေတစ်ရပ်ထွက်ပေါ်လာရေးအတွက် ကြိုးပမ်းရာမှာ IPU အနေနဲ့ အပြု သဘောတူညီမှုများ ပေးနိုင်ပါတယ်။ အပြုသဘောဆောင်သည့် အရေးယူဆောင်ရွက်မှုများဟာ ဆန့်ကျင်ဘက် သက်ရောက်မှုများကို ဖြစ်ပေါ်စေနိုင်ပြီး ပြန်လည်ရင်ကြားစေ့ရေး ရေရှည်ကြိုးပမ်းမှုများကို ထိခိုက်စေ နိုင်တဲ့အတွက် မြန်မာနိုင်ငံရဲ့ အသွင်ကူးပြောင်းရေးကာလ လက်ရှိန်ခေါ်မှုများရင်ဆိုင်နေရ သော်လည်း ဒီမိုကရေစီအသွင်ကူးပြောင်းမှု အောင်မြင်လာတာနဲ့အမျှ စိန်ခေါ်မှုများကိုလည်း ကျော်လွှား နိုင်လိမ့်မယ်လို့ ယုံကြည်ပါတယ်။ IPU အနေနဲ့ ၎င်း၏မူဝါဒလုပ်ငန်းစဉ်များနဲ့အညီ ပူးပေါင်းသုံးသပ် ဆွေးနွေး၍ အကောင်အထည်ဖော် ဆောင်ရွက်သင့်ပါကြောင်းနှင့် ပြည်သူ့လွှတ်တော် ဒုတိယဥက္ကဋ္ဌ တင်သွင်း သည့် အစီရင်ခံစာပါ မြန်မာကိုယ်စားလှယ်အဖွဲ့ရဲ့ ရခိုင်အရေးနဲ့ပတ်သက်သည့် ဆုံးဖြတ်ချက်များအား ပြည်ထောင်စုလွှတ်တော်က ကန့်ကွက်ဆုံးဖြတ်နိုင်ရန် အစီရင်ခံစာအား လေးလေးနက်နက် ထောက်ခံ ဆွေးနွေးတင်ပြအပ်ပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ အစည်းအဝေးကို မိနစ် ၃၀ ခန့် ခေတ္တ ရပ်နားပါမယ်။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျာ။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<speech type="speaker">ဦးလှမြင့်(ခေါ်) ဦးလှမြင့်သန်း မွန်ပြည်နယ်မဲဆန္ဒနယ် အမှတ်(၁၁) ဆက်လက်ဆွေးနွေးဖို့ဖြစ်ပါတယ်။</speech>
<speech><mp id="930">ဦးလှမြင့်(ခေါ်) ဦးလှမြင့်သန်း(မဲဆန္ဒနယ်အမှတ်-၁၁၊ မွန်ပြည်နယ်)</mp>လေးစားအပ်ပါသော ပြည်ထောင်စုလွှတ်တော် နာယကကြီးနဲ့တကွ လွှတ်တော်တစ်ရပ်လုံး မင်္ဂလာပါလို့ နှုတ်ခွန်းဆက်သအပ် ပါတယ်။ ကျွန်တော်ကတော့ မွန်ပြည်နယ်မဲဆန္ဒနယ်အမှတ်(၁၁) က အမျိုးသားလွှတ်တော်ကိုယ်စားလှယ် ဦးလှမြင့်(ခေါ်) ဦးလှမြင့်သန်း ဖြစ်ပါတယ်။ (၁၃၇)ကြိမ်မြောက် နိုင်ငံတကာပါလီမန်များညီလာခံ တက်ရောက် ခဲ့တဲ့ မြန်မာ့လွှတ်တော်ကိုယ်စားလှယ်အဖွဲ့ရဲ့ ပြည်ထောင်စုလွှတ်တော်သို့ တင်ပြခဲ့တဲ့ အစီရင်ခံစာကို Goosodácəg:cg:33:6) Geolosušill 3909:30Consensus qqdộos Draft Resolution og တုံ့ပြန်ပြောကြားခဲ့တဲ့ မြန်မာ့ကိုယ်စားလှယ်အဖွဲ့ခေါင်းဆောင်ရဲ့ တုံ့ပြန်မိန့်ခွန်းကို အထူးထောက်ခံ ဆွေးနွေးသွားပါမယ်။ Oscasos:cquesagcala:caosm malecossos sa bags Ethnic Cleansing, FactFinding Mission, Safety Zone aporoms:qdqp:moe om:q8qp:$. Draft Resolution o အချို့စာပိုဒ်များထဲက ပြင်းထန်တဲ့တောင်းဆိုချက်များဟာ မြေပြင်ပကတိအခြေအနေများနဲ့ အလှမ်း ဝေးကွာလွန်းလှကြောင်း၊ ခွန်အားများစွာ လိုအပ်တဲ့လုပ်ငန်းကို ဖြေရှင်းဖို့ ကူညီဆောင်ရွက်ရာ မရောက်တဲ့ အပြင် ပြောင်းပြန်အချိုးသက်ရောက်ပြီးတော့ Humanitarian Situation ကို ပိုမိုဆိုးရွားစေမှာဖြစ်ကြောင်း၊ ရခိုင်ပြည်နယ်ကအခြေအနေကို ကျော်လွှားနိုင်ဖို့ နိုင်ငံတကာက စာနာတဲ့နားလည်မှုနဲ့ အထောက်အပံ့များ လိုအပ်ပြီးတော့ ိုလိုအပ်ပါကြောင်း၊ ဒါကြောင့် Draft Resolution ရဲ့ စာသားများရော၊ Draft Resolution ရဲ့ Spirit (ဝိညာဉ်)ကိုပါ လက်မခံနိုင်ကြောင်း တုံ့ပြန်ပြောဆိုမှုကို လေးနက်စွာ ထောက်ခံ sadulosuši Draft Resolution ulosasid. Spirit oss Esspo Advisory Commission ol Commission ရဲ့ Report ပါအချို့အချက်တွေကို အသိအမှတ်မပြုရာ ရောက်ပါတယ်။ ရခိုင်ပြည်နယ်အရေးနဲ့ ပတ်သက်ပြီးတော့ ကိုဖီအာနန်ရဲ့ အစီရင်ခံစာမှာ ရခိုင်ပြည်နယ်အခြေအနေဟာ အလွန်ရှုပ်ထွေးပြီး စိန်ခေါ်တဲ့ အခြေအနေဖြစ်တာကြောင့် ရခိုင်ပြည်နယ်အရေးကို နေ့ချင်းညချင်းဖြေရှင်းနိုင်တဲ့ အဖြေမရှိသေးကြောင်း၊ ရခိုင်နဲ့ မွတ်စလင်များကြားမှာ ဆယ်စုနှစ်ပေါင်းများစွာရှည်ကြာတဲ့ စိုးရိမ်ကြောက်ရွံ့မှုတွေ၊ မယုံကြည်မှု တွေရှိနေကြောင်း ဖော်ပြထားခဲ့ပါတယ်။ ဒီအချက်ကို Draft Resolution က အသိအမှတ်မပြုဘဲနဲ့ လက်ငင်းချက်ချင်း ဖြေရှင်းခိုင်းသလိုဖြစ်နေတာကြောင့် ကန့်ကွက်တာမှန်ပါတယ်။ ကျွန်တော်တို့ ပြန်သုံးသပ်ရရင် ဒီမြန်မာနိုင်ငံကိုလိုနီဘဝမှာ ဒီလူမျိုးတွေ အင်္ဂလိပ်ခေါ်သွင်းလို့ ရောက်လာတာ၊ ရောက်လာတဲ့သမိုင်းကြောင်းနဲ့ အချို့ဟာ ဆိုးရွားတဲ့ရာသီဥတုနဲ့ ဆင်းရဲကျပ်တည်းမှု အခြေ အနေတွေကြောင့် နယ်စပ်ကိုဖြတ်ကျော်ဝင်ရောက်ခဲ့တဲ့ အဖြစ်မှန်ကို မသိကျိုးကျွံပြုပြီး လတ်တလော ဖြစ်နေတဲ့ အခြေအနေပေါ်မှာသာ ကွက်ကွက်ကလေး ရှုမြင်သုံးသပ်ဆုံးဖြတ်မယ်ဆိုရင် တရားမျှတမှာမဟုတ်ပါ။ အတိတ်က ၁၉၄၃ ခုနှစ်က အသိုင်းအဝန်းနှစ်ခုကြားမှာဖြစ်ခဲ့တဲ့ ပဋိပက္ခမှုကြီးဟာ နှစ်ရာစုနဲ့ချီပြီး စိုးရိမ် သောကတွေ၊ စိုးရိမ်ကြောင့်ရွံ့မှုတွေ၊ မယုံကြည်မှုတွေဖြစ်ခဲ့တဲ့ အခြေခံအကြောင်းတရားများ ဖြစ်တာကို IPU နဲ့ နိုင်ငံတကာအသိုက်အဝန်းက ထည့်သွင်းစဉ်းစားခြင်း မပြုတာကတော့ ဝမ်းနည်းဖွယ်ဖြစ်ပါတယ်။ @googagcəlê:caosm malecossosagem A Memorandum on the situation in Rakhine State with progress highlights and Challenges of os@goos:empê:1 olmaĉm salme: oddwuos:oed တိုက်ခိုက်မှုကြောင့် ထိခိုက်နစ်နာခဲ့သူ ဒေသခံအားလုံးကို လူသားချင်းစာနာထောက်ထားတဲ့ အထောက်အပံ့ တွေနဲ့ ချက်ချင်းအစိုးရက တုံ့ပြန်ဆောင်ရွက်ပေးထားချက်တွေကို ပူးတွဲတင်ပြထားကြောင်း၊ ဒုက္ခသည် တွေထဲမှာ မွတ်စလင်တွေသာမက ဗုဒ္ဓဘာသာဝင်များ၊ ဟိန္ဒူဘာသာဝင်များနဲ့ ကိုးကွယ်ယုံကြည်မှု အမျိုးမျိုးရှိတဲ့ တိုင်းရင်းသားမျိုးနွယ်စုတွေ ပါဝင်ကြောင်းနဲ့ တကယ့်မြေပြင်မှာဖြစ်ပေါ်နေတဲ့ အခြေအနေမှန် တွေကို အစိုးရက အဲဒီအပေါ်မှာ ဆောင်ရွက်နေတာဖြစ်ကြောင်း တင်ပြခဲ့ပေမယ့် ဒါတွေကို မျက်ကွယ်ပြု (8:60s? Opdão) IPU Q. Consensus Draft Resolution mcos? nascossos. cunda coop မရှိပါဘူး။ ကျွန်တော်တို့အစိုးရက လူသားချင်းစာနာထောက်ထားတဲ့ အထောက်အပံ့များကို ဒေါ်လာ ၁.၉ သန်း ကျော် အကုန်ခံပြီးတော့ ဆောင်ရွက်ခဲ့တာကို တင်ပြခဲ့တာကိုလည်းပဲ အသိအမှတ်မပြုပါဘူး။ အဲဒီတော့ ရခိုင်ပြည်နယ်အရေးမှာ ရခိုင်ပြည်နယ်အကြံပေးကော်မရှင်ရဲ့ အပြီးသတ်အစီရင်ခံစာ ထုတ်ပြန်ချိန်နဲ့ တိုက်ဆိုင်ပြီးတော့ ရက်စက်ကြမ်းကြုတ်လှတဲ့ တိုက်ခိုက်မှုတွေကို ကုလသမဂ္ဂနဲ့ ကမ္ဘာ့နိုင်ငံများက သူတို့ကို အာရုံစိုက်လာစေဖို့ နိုင်ငံရေးရည်ရွယ်ချက်ရှိရှိနဲ့ ဖန်တီးဆောင်ရွက်ခဲ့တာ ထင်ရှားမြင်သာ ဖြစ်ပါလျက် ဒီအချက်ကို ထည့်သွင်းသုံးသပ် စဉ်းစားခြင်းမပြုတာဟာဖြင့် ဘက်လိုက်ရာကျပါတယ်။ ထိလွယ်၊ ရှလွယ်တဲ့ ဒီမိုကရေစီနိုင်ငံတော်သစ်ဆီကို ချီတက်ရာလမ်းမှာ စိန်ခေါ်မှုပေါင်းများစွာရှိနေကြောင်း၊ Draft ထဲမှာ Myanmar Delegation က ဖော်ပြထားတာကိုလည်း IPU က အဖွဲ့ဝင်များက စာနာထောက်ထားမှု လုံးဝမရှိဘဲ ထည့်သွင်း စဉ်းစားခြင်းမပြုခဲ့ပါဘူး။ ယခုကိစ္စမှာ ပါဝင်ပတ်သက်သူ Stakeholder များအနေနဲ့ ခွဲခြားမှုမပြုဘဲ ဒုက္ခသည် အားလုံးကို လိုအပ်တဲ့အကူအညီ အထောက်အပံ့များပေးဖို့ မြန်မာကိုယ်စားလှယ်အဖွဲ့က တောင်းဆိုကြောင်း၊ မြန်မာအစိုးရရဲ့ အနာဂတ်ကြိုးပမ်း အားထုတ်မှုတွေနဲ့ မြန်မာကိုယ်စားလှယ်အဖွဲ့ကတင်ပြထားတဲ့ Draft Resolution ပါအချက်များကို အပြည့်အဝ ထောက်ပံ့ပေးဖို့ အလေးအနက်တောင်းဆိုကြောင်း၊ မြန်မာ ကိုယ်စားလှယ်အဖွဲ့ရဲ့ တုံ့ပြန်တင်ပြချက်များကို အလေးအနက် ထောက်ခံပါကြောင်းပြောကြားရင်း နိဂုံး ချုပ်ပါတယ်။ အားလုံးကို ကျေးဇူးတင်ပါတယ်။ ဒေါက်တာခွန်ဝင်းသောင်း ကချင်ပြည်နယ် မဲဆန္ဒနယ်အမှတ်(၁၁) ဆွေးနွေးဖို့ဖြစ်ပါတယ်။</speech>
<speech><mp id="870">ဒေါက်တာခွန်ဝင်းသောင်း (မဲဆန္ဒနယ်အမှတ်-၁၁၊ ကချင်ပြည်နယ်)</mp>လေးစားအပ်ပါသော ပြည်ထောင်စုလွှတ်တော် နာယကကြီးနဲ့ အားလုံးမင်္ဂလာပါ။ Power Point အသုံးပြုခွင့် တောင်းခံအပ် ပါတယ်။ ပြီးခဲ့တဲ့ နိုင်ငံတကာပါလီမန်များညီလာခံမှ ရခိုင်ပြည်နယ်ကိစ္စ ဆုံးဖြတ်ချက်အပေါ် မြန်မာ ကိုယ်စားလှယ်အဖွဲ့အနေနဲ့ ပြတ်သားစွာ ကန့်ကွက်ဆွေးနွေးခဲ့မှုတို့ကို ထောက်ခံတဲ့အပြင် နောင်လာမယ့် IPU အစည်းအဝေးမှာ အစိုးရနဲ့ လွှတ်တော်တို့ရဲ့ အရေးယူဆောင်ရွက်မှုတွေကို အစီရင်ခံဖို့အတွက် ခြုံငုံပြီးဆွေးနွေးပါ့မယ်။ ရခိုင်အရေးမဖြစ်ခင်ကတည်းက အစိုးရသစ်ရဲ့ နိုင်ငံတော်အတိုင်ပင်ခံအနေနဲ့ ကြိုတင်ပြီး ရခိုင်ပြည်နယ် တည်ငြိမ်အေးချမ်းရေးနဲ့ ဖွံ့ဖြိုးတိုးတက်ရေးကော်မတီကိုဖွဲ့စည်းကာ ကိုယ်တိုင် ဦးဆောင်ခဲ့ပါတယ်။ ရခိုင်ဒေသဖွံ့ဖြိုးဖို့ ပြည်နယ်ဘတ်ဂျက်သာမက သမ္မတရဲ့ ရန်ပုံငွေ၊ နိုင်ငံတကာ ရန်ပုံငွေ၊ နယ်စပ်စည်ပင်ရန်ပုံငွေတို့ကို အသုံးပြုခဲ့ပါတယ်။ ကိုဖီအာနန်ကို ရခိုင်ပြည်နယ်အရေး တာဝန် ပေးခဲ့ခြင်းကိုကြည့်ရင် နိုင်ငံတကာရဲ့ ပါဝင်ပတ်သက်မှုကို ကြိုမြင်ထားလို့ဖြစ်ပါတယ်။ ရက် ၁၀၀ စီမံချက်နဲ့ နိုင်ငံသားဖြစ်သင့်ဖြစ်ထိုက်သူမျိုးကို NVC အသိအမှတ်ပြုခြင်းကတ် ထုတ်ပေးခြင်းတို့ကို စတင်စေခဲ့ ပါတယ်။ လူ့အခွင့်အရေးချိုးဖောက်ပါတယ်ဟု စွပ်စွဲပြီး၊ မြန်မာပြည်ဝင်ရောက်စုံစမ်းမယ့် International Fact-Finding Commission တစ်ရပ်ကို ကိုယ့်ကိစ္စကိုယ်ရှင်းမယ်ဆိုပြီး ငြင်းပယ်ခဲ့ပါတယ်။ ဒါပေမယ့် ကိုဖီအာနန် အကြံပေးကော်မရှင် လုပ်ငန်းစမယ့်ဲ အကြမ်းဖက်များဖြင့် တိုက်ခိုက်တာခံရရုံမက ကိုယ့်ဘက်ကိုယ်ပဲ သိက္ခာပြန်အချခံခဲ့ရတာမို့ ဒီဖြစ်ရပ်တွေအရ လူ ၆ သိန်းထွက်ပြေးတယ်။ ထောင်ချီ အသတ်ခံရဆိုတဲ့ စွပ်စွဲချက်တွေကို ကမ္ဘာ့မီဒီယာကြား စ်ပြေးညီ မဖြေရှင်းမထုတ်ပြန်နိုင်တဲ့ ပြောရေးဆိုခွင့်ရှိသူ အနေအထားနဲ့ သတင်းလည်းမဦးရဲ့ ပြန်ကြားမှုအားနည်းချက်တွေကို ထောက်ပြ ချင်ပါတယ်။ နိုင်ငံတကာရဲ့ တစ်ဖက်သတ်စွပ်စွဲချက်တွေ တန်ပြန်ထိုးဖောက်နိုင်အောင် ကမ္ဘာကယုံကြည်နိုင် လောက်တဲ့ပုဂ္ဂိုလ်မျိုး အရေးပါလှပါတယ်။ အရင်အစိုးရတုန်းက ပြည်ထောင်စုဝန်ကြီးအဆင့်ကို ခန့်ထား ခဲ့လို့ အခုလည်း Elected ထဲက ဝန်ကြီးအဆင့် ဖြစ်သင့်ပါတယ်။ သတင်းတစ်ပုဒ်ဟာ ၄၊ ၅ မိနစ်အတွင်း ကမ္ဘာပတ်သွားဖို့အရေးကြီးတာကို ARSA တို့ရဲ့ လိုဏ်ခေါင်းတွေ မောင်တောခူအနားမှာ ဖော်ထုတ်တွေ့ရှိခဲ့ ပေမယ့် ကိုယ့်ဘက်က ပေါ့ဆစွာ သတင်းတင်နောက်ကျခဲ့လို့ နောက်နေ့ ဘင်္ဂါလီတွေဘက်က စွပ်စွဲပုတ်ခတ်တဲ့ သတင်းကို မကျော်လွှားနိုင်ခဲ့တာဖြစ်ခဲ့ပါတယ်။ နယ်မြေအခြေအနေသိဖို့ ကွင်းဆင်းကြရာမှာ ပြန်ကြားရေး အပြင် စာနယ်ဇင်းကောင်စီနဲ့ လုံခြုံရေးအဖွဲ့တို့ ချိတ်ဆက်ပူးပေါင်းသင့်သလို၊ ရရှိသတင်းချက်ချင်းတင်ဖို့ အင်တာနက်ရှိရာအရပ်တွေမှာ ကြိုတင်စီစဉ်မှသာ ကိုယ့်သတင်းအရင်ဦးပြီး၊ စွပ်စွဲမှုတွေကို တန်ပြန်ချေပ နိုင်မှာမို့ ပြီးခဲ့တာတွေကို သင်ခန်းစာယူစေချင်ပါတယ်။ နိုင်ငံတကာဆက်ဆံရေးနယ်ပယ် ပေါက်မြောက် ကျော်လွှားဖို့ သံခင်းတမန်ခင်းဆိုတာ နိုင်ငံရဲ့ တိုက်စစ်ရှေ့တန်းမှူးကြီးများဖြစ်လို့ နိုင်ငံရေး ပါးနပ်ဖို့ လိုပါမယ်။ လက်ရှိသံအမတ်ကြီးများရဲ့ ၃၆.၈ ရာခိုင်နှုန်းဟာ အရပ်သားသံအမတ်များ ဖြစ်ပါတယ်။ ဒီမိုကရေစီနဲ့ ဖက်ဒရယ်စနစ်ကိုအခြေခံတဲ့ ပြည်ထောင်စုတည်ဆောက်ဖို့ ဦးဆောင်နေတဲ့ အစိုးရမျိုးမှာ နိုင်ငံရေးအရခန့်အပ်တဲ့ သံအမတ်များလည်းလိုပါမယ်။ နိုင်ငံရေးအမြင်ကို ပိုမိုကျယ်ပြန့်စွာ တွေးခေါ်ပြီး၊ ဆိုင်ရာနိုင်ငံများမှာ အခြေအနေမှန်ကို အခွင့်အရေးရရင်ရသလို ရှင်းပြပေးသင့်ပါတယ်။ လွှတ်တော် နှစ်ရပ်မှာရှိတဲ့ နိုင်ငံတကာဆက်ဆံရေးကော်မတီများဦးစီးပြီး ရခိုင်ဒေသဖြစ်ရပ်မှန်များနဲ့ ကိုယ့်ဘက်က လုပ်ဆောင်ထားချက်များကို အခြားပါလီမန်များနဲ့ တွေ့ဆုံရာမှာဖြစ်စေ၊ ပြည်ပခရီးတွေမှာဖြစ်စေ လိုအပ်ရင် တင်ပြနိုင်အောင် လွှတ်တော်ရဲ့ ကွင်းဆင်းဆောင်ရွက်ချက်တို့ကို ပီပြင်စွာ အတည်ပြုထားသင့်ပါတယ်။ တစ်ချိန်တုန်းက မြန်မာပြည်ရဲ့ ဒီမိုကရေစီအရေးအားပေးခဲ့ကြတဲ့ အမေရိကန်နဲ့ ဥရောပက လူ့အခွင့်အရေးအဖွဲ့အစည်းတွေဟာ ဘက်ပြောင်းသွားကြပြီး၊ ရန်ပုံငွေကလည်း အလွန်တောင့်တင်းတာမို့ ရှေ့လျှောက်ပိုမိုပြင်းထန်တဲ့ဖိအားတွေ ပေးလာနိုင်ပါတယ်။ မြန်မာပြည်နဲ့ အလားတူပြဿနာကို ရင်ဆိုင် နေရတဲ့ ထိုင်းနိုင်ငံရဲ့ ဖြေရှင်းပုံကို လေ့လာသင့်ပါတယ်။ နောက်ပြီးတော့ ကုလသမဂ္ဂမှာ တတိယ အမြင့်ဆုံးရာထူးဖြစ်တဲ့ အငယ်တန်းအတွင်းရေးမှူးချုပ် Under Secretary General ကို မြန်မာနိုင်ငံ ဆိုင်ရာ အထူးသံတမန်အဖြစ်ခန့်အပ်ဖို့ လုံခြုံရေးကောင်စီဥက္ကဋ္ဌရဲ့ အကြံပြုချက်အပြင် အဖွဲ့ဝင် ၆ ဦးပါတဲ့ ရုံးအဖွဲ့ အတွက် တစ်နှစ်စာအသုံးစရိတ် USD ၁,၅၄၁,၀၀၀ ထိ သတ်မှတ်ထားပြီးဖြစ်လို့ ဒါကို မြန်မာက ကန့်ကွက်ထားပေမယ့် ကုလသမဂ္ဂအဖွဲ့ဝင် မြန်မာအစိုးရအနေနဲ့ ကြိုတင်စဉ်းစားထားသင့်ပါတယ်။ အထူးသံတမန်ကိုလက်မခံရင် ပြည်ပမှာအရှက်ရပြီး၊ လက်ခံပြန်ရင်လည်း ပြည်တွင်းမှာ အခက် တွေ့မှာ ဖြစ်ပါတယ်။ နိုင်ငံတကာဖိအားပေးမှုတွေ ဘယ်လောက်များနေပါစေ၊ ကိုယ့်ပြည်တွင်းမှာ အစိုးရနဲ့ တပ်မတော်၊ နိုင်ငံရေးပါတီများနဲ့ ပြည်သူတွေ ညီညွတ်ကြမယ်။ စိန်ခေါ်မှုတွေကို အစိုးရရဲ့ ဦးဆောင်မှု အောက်မှာ ပူးတွဲရင်ဆိုင်ပြီး အမှန်ကန်ဆုံးမျှတအောင် ဖြေရှင်းနိုင်ကြမယ်ဆိုရင် အရာရာကို ကျော်ဖြတ် အောင်မြင်နိုင်ဖွယ်ရှိပါတယ်။ အပြောလွယ်ပေမယ့် အလုပ်ကတော့ခက်ပါလိမ့်မယ်။ အစိုးရသြဇာ နေရာ တကာ မလွှမ်းခြုံနိုင်သေးတာရယ်၊ ပြည်တွင်းမှာ ခြွင်းချက်မရှိထောက်ခံမှု လိုအပ်နေသေးတာတွေအပြင် နိုင်ငံခြားမီဒီယာများရဲ့ ခြောက်လုံးလှန့်လုံးတွေကလည်း အစိုးရနဲ့တပ်မတော်၊ ပြည်သူတို့အပေါ် စည်းရုံးမှု ဝေဝါးစေရုံမက “မြွေပူရာကင်းမှောင့်”၊ လက်နက်ကိုင်ထားကြသူများအနေနဲ့ မာနတွေထိပ်ရောက်ပြီး နေရာအတော်များများ စစ်ဘေးဒုက္ခတွေ တိုးပွားလာနေတာဟာ နိုင်ငံအတွက် ရေရှည်မကောင်းတဲ့ အလား အလာတွေပဲဆိုတာ သတိပြုကြစေလိုပါတယ်။ လေးစားအပ်ပါသော နာယကကြီးခင်ဗျာ။ မဖြစ်မနေလုပ်ဆောင်သင့်တဲ့ အချက်အနေနဲ့ “နွားကွဲရင် ကျားဆွဲပြီး၊ သွေးကွဲရင်ခွေးဆွဲတာ” မခံရအောင်လို့ ပြည်သူတွေကိုယ်တိုင် ကိုဖီအာနန်ကော်မရှင်ရဲ့ အကြံပြုချက်များကို ထဲထဲဝင်ဝင်လေ့လာပြီး၊ ဘာသာလူမျိုးမခွဲခြားဘဲ ငြိမ်းချမ်းစွာ အတူနေထိုင်မှု သက်သေ ပြနိုင်ဖို့၊ နိုင်ငံသားဖြစ်ထိုက်သူများကို ဥပဒေနဲ့အညီ စိစစ်လက်ခံပြီး၊ ခိုးဝင်လာသူကိုလည်း ပြတ်သားစွာ အရေးယူမယ်ဆိုတာရယ်၊ ရိုဟင်ဂျာမရှိဘူးဆိုတာရယ်၊ သူတို့အတွက်နိုင်ငံသားဖြစ်ခွင့်ကိုသာ မျှော်လင့် နိုင်ပြီး၊ တိုင်းရင်းသားလူမျိုးစုဖြစ်ခွင့် လုံးဝမရှိကြောင်း၊ မူဝါဒသဘောထားတို့ကို အတိအကျ ရှင်းရှင်း လင်းလင်း ထုတ်ပြန်ထားသင့်ပါတယ်။ နောင်လာလတ္တံ့သော နိုင်ငံတကာရဲ့ အကျပ်အတည်း၊ ဖိအား အမျိုးမျိုးကို ရင်ဆိုင်နိုင်ဖို့ အခုကတည်းက တိုင်းရင်းသားအချင်းချင်း စည်းလုံးညီညွတ်ကြ၊ ခွင့်လွှတ် သည်းခံကြ၊ အာဃာတတွေဖြေလျှော့ကြရုံမကဘဲ လက်နက်ကိုင်တွေကြားမှာလည်း “ချစ်အတွေးတွေ မပေါ့ဆပါဘဲ၊ စစ်အရေးတွေလျှော့ချလို့” ငြိမ်းချမ်းစွာ လက်တွဲနေထိုင် ဖြေရှင်းခြင်းကသာ နိုင်ငံတကာရဲ့ ဖိအားများကို အကောင်းဆုံးတုံ့ပြန်ခြင်းဖြစ်ပါကြောင်း စေတနာကောင်းနဲ့ ထောက်ခံတင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဒေါ်မြတ်သီတာထွန်း မွန်ပြည်နယ် မဲဆန္ဒနယ်အမှတ်(၅) ဆွေးနွေးဖို့ဖြစ်ပါတယ်။</speech>
<speech><mp id="935">' ဒေါ်မြတ်သီတာထွန်း(မဲဆန္ဒနယ်အမှတ်-၅၊ မွန်ပြည်နယ်)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့် အားလုံးမင်္ဂလာပါရှင်။ ကျွန်မက မွန်ပြည်နယ် မဲဆန္ဒနယ် အမှတ်(၅) က ဒေါ်မြတ်သီတာထွန်း ဖြစ်ပါတယ်။ (၁၃၇)ကြိမ်မြောက် နိုင်ငံတကာပါလီမန်များညီလာခံကို တက်ရောက်ခဲ့တဲ့ မြန်မာလွှတ်တော်ကိုယ်စားလှယ်အဖွဲ့က ပြည်ထောင်စုလွှတ်တော်သို့ တင်သွင်းခဲ့တဲ့ အစီရင်ခံစာနဲ့စပ်လျဉ်းပြီးတော့ ဆွေးနွေးသွားမှာဖြစ်ပါတယ်ရှင်။ လိုအပ်တဲ့နေရာမှာ Power Point သုံးစွဲပြီး တင်ပြခွင့်ပြုပါရှင်။ ညီလာခံမှာ အင်အားကြီးနိုင်ငံ များရဲ့ အုပ်စုဖွဲ့ ဗိုလ်ကျ လွှမ်းမိုးခြယ်လှယ်မှုကို လုံးဝလက်မခံဘဲ ဂုဏ်သက္ခာရှိရှိနဲ့ ခိုင်ခိုင်မာမာ တုံ့ပြန် နိုင်ခဲ့ပြီး ပူးပေါင်းပါဝင်သင့်တဲ့ အရေးကိစ္စတွေမှာတော့ အပြုသဘောနဲ့ တက်တက်ကြွကြွ ပါဝင်ခဲ့မှု စွမ်းရည် တွေကို ပြသခဲ့တဲ့ မြန်မာလွှတ်တော်ကိုယ်စားလှယ်အဖွဲ့ကို ဂုဏ်ပြုလိုပါတယ်။ ကျွန်မတို့ ပြည်တွင်းမှာ ပါတီအဖွဲ့အစည်းအုပ်စုတွေ ဘယ်လိုပဲမတူကွဲပြားနေပါစေ။ ပြင်ပကမ္ဘာကို ထွက်လိုက်တာနဲ့ နိုင်ငံတကာ အလယ်ကို ရောက်သွားတာနဲ့ နိုင်ငံရေး၊ စီးပွားရေး၊ လူမှုရေးဖိအားတွေကို ခံစားရတာချင်းတော့ အတူတူပဲဖြစ်ပါတယ်။ ကိုယ့်နိုင်ငံ ကိုယ့်လူမျိုးကို သူများကအနိုင်ကျင့် အထင်သေးမခံနိုင်တာ ကိုယ့်နိုင်ငံ ကိုယ့်လူမျိုးကို သူတပါးတွေအလယ်မှာ ဂုဏ်သိက္ခာရှိရှိ ရပ်တည်စေချင်တာ စတဲ့စိတ်ဓာတ်တွေကတော့ အခြေခံအားဖြင့် အတူတူပဲလို့ ယုံကြည်ထားပါတယ်။ လေးစားအပ်ပါသော နာယကကြီးရှင် အစီရင်ခံစာကို လေ့လာသုံးသပ်တဲ့အခါမှာ ညီလာခံ တက်ရောက်လာကြတဲ့ အဖွဲ့ဝင်နိုင်ငံအများစုဟာ ရခိုင်ပြည်နယ်အရေးကိစ္စကနေတစ်ဆင့် မြန်မာနိုင်ငံ အပေါ် ဖိအားအမျိုးမျိုးပေးဖို့အတွက် အစီအစဉ်တကျ စည်းဝါးကိုက်အုပ်စုဖွဲ့ ပြင်ဆင်လာတာကို တွေ့ရ ပါတယ်။ ရခိုင်ပြည်နယ်မှာဖြစ်ပွားနေတဲ့ ပဋိပက္ခများရဲ့ အခြေခံအကြောင်းတရား နောက်ခံသမိုင်းကြောင်း များကို နက်နက်ရှိုင်းရှိုင်းမသိဘဲ ဒါမှမဟုတ်လည်း သိလျက်သားနဲ့ပဲ အစွန်းရောက် အကြမ်းဖက်ဝါဒ လွှမ်းမိုးလိုမှု၊ နယ်မြေချဲ့ထွင်သိမ်းပိုက်လိုမှု၊ စီးပွားရေး၊ နိုင်ငံရေးဆိုင်ရာ လက်ဝါးကြီးအုပ် အမြတ်ထုတ် လိုမှု စတဲ့ရည်ရွယ်ချက်အမျိုးမျိုးနဲ့ ရခိုင်ပြည်နယ်အရေးကိစ္စအပေါ်မှာ ထဲထဲဝင်ဝင် ပါဝင်ပတ်သက် လာကြပြီးတော့ အကွက်ကျကျ ပုံဖော်လာကြတဲ့ အဆင့်ကို ရောက်ရှိလာခဲ့တာဖြစ်ပါတယ်။ ညီလာခံမှာ အရေးပေါ်အကြောင်းအရာ (Emergency Item) ၁၈ ခု တင်သွင်းခဲ့တဲ့အထဲမှာ ၈ ခုဟာ ရခိုင်ပြည်နယ် အရေးနဲ့ တိုက်ရိုက်ပတ်သက်တဲ့ Item တွေ ဖြစ်နေတာကိုက သက်သေတွေပဲဖြစ်ပါတယ်။ ဒီလိုအခြေနေ မျိုးမှာ မြန်မာကိုယ်စားလှယ်အဖွဲ့က တင်သွင်းခဲ့တဲ့ ရခိုင်ပြည်နယ်ဆိုင်ရာ လူသားချင်းစာနာထောက်ထားရေး အခြေအနေခေါင်းစဉ်ကို ဆွေးနွေးဖို့အဆိုကို မဲခွဲဆုံးဖြတ်ရာမှာ ရှုံးနိမ့်ခဲ့ပြီးတော့ ၎င်းတို့တင်သွင်းတဲ့ နိုင်ငံ တကာငြိမ်းချမ်းရေးနှင့် လုံခြုံရေးကို ထိပါးခြိမ်းချောက်မှုတစ်ခုဖြစ်သည့် ရိုဟင်ဂျာများအပေါ် ပြင်းထန်စွာ တိုက်ခိုက်မှုနှင့် ညှင်းပမ်းနှိပ်စက်မှုများ စိုးရိမ်ဖွယ်ရာ လူသားပဋိပက္ခများကို အဆုံးသတ်၍ ၎င်းတို့အနေဖြင့် ဘေးကင်းလုံခြုံစွာ မြန်မာနိုင်ငံအတွင်းရှိ မူလနေရပ်ပြန်နိုင်ရေးဆိုတဲ့အဆိုဟာ ညီလာခံတက်ရောက်လာ သူများရဲ့ သုံးပုံနှစ်ပုံက ထောက်ခံပြီးတော့ ဆွေးနွေးမယ့်အကြောင်းအရာ ဖြစ်လာတာကတော့ အထူး အဆန်းမဟုတ်ပါဘူး။ ၎င်းတို့ရဲ့ အဆိုမူကြမ်းကို ညီလာခံမှာ အားလုံးသဘောတူတဲ့ ဆုံးဖြတ်ချက် Consensus Resolution အဖြစ် အတည်ပြုခဲ့မှုအပေါ် မြန်မာလွှတ်တော်အဖွဲ့က လက်မခံဘဲ ပယ်ချခဲ့ပြီးတော့ မပါဝင် မပတ်သက်ဘူးဆိုတဲ့ Dissociate ပြုလုပ်ခဲ့မှု၊ ဘာကြောင့်သဘောမတူလဲဆိုတဲ့ အခြေခံတုံ့ပြန် ရှင်းလင်းချက် တွေအပေါ်မှာ ကျွန်မအနေနဲ့ လေးလေးနက်နက် ထောက်ခံပါတယ်။ အဆိုမူကြမ်းကို ဆွေးနွေးရာကနေတစ်ဆင့် ထွက်ပေါ်လာတဲ့ ဆုံးဖြတ်ချက် ၂၃ ချက်ကို မြန်မာ လွှတ်တော်ကိုယ်စားလှယ်အဖွဲ့နည်းတူ ကျွန်မအနေနဲ့လည်း ပြင်းပြင်းထန်ထန် ကန့်ကွက်ပါတယ်။ ဆုံးဖြတ်ချက်ပါ အကြောင်းအရာ အသုံးအနှုန်းတွေဟာ မြန်မာနိုင်ငံရဲ့ အနာဂတ်ကို ဘယ်လောက်အထိ ဆိုးရွားထိခိုက်သွားစေသလဲ၊ ၎င်းတို့ရဲ့ရည်ရွယ်ချက်ဟာ ဘာလဲဆိုတာသိသာလွန်းပါတယ်။ မြန်မာလွှတ်တော် ကိုယ်စားလှယ်အဖွဲ့ဟာ ရခိုင်ပြည်နယ်ရဲ့ လူသားချင်းစာနာထောက်ထားမှု အခြေအနေများကို ဆွေးနွေးမှု ခေါင်းစဉ်အဖြစ် အဆိုတင်သွင်းတဲ့အခါမှာ မအောင်မြင်ခဲ့ပေမယ့် ကိုးကွယ်ရာဘာသာပေါင်းစုံတို့အကြား ညှိနှိုင်းဆွေးနွေးခြင်းဖြင့် ယဉ်ကျေးမှုဓလေ့ဆိုင်ရာ အများယှဉ်တွဲနေထိုင်ရေးဝါဒနှင့် ငြိမ်းချမ်းမှုတို့ကို မြှင့်တင်တည်ဆောက်ရေး ဆိုတဲ့ခေါင်းစဉ်နဲ့ General Debate မှာ မူဝါဒမိန့်ခွန်းပြောကြားရာမှာတော့ ရခိုင်ပြည်နယ်မှာဖြစ်ပွားနေတဲ့ အခြေအနေမှန်တွေနဲ့ပတ်သက်ပြီး ထိထိမိမိ တင်ပြနိုင်ခဲ့တယ်။ ရလာတဲ့ အခွင့်အရေးကို အကျိုးရှိရှိ အသုံးချနိုင်ခဲ့တယ်လို့ သုံးသပ်မိပါတယ်။ ရခိုင်ပြည်နယ်ရဲ့ လက်ရှိအခြေအနေတွေဟာ အကြမ်းဖက်ဝါဒကြောင့် ဖြစ်ပွားရခြင်းဖြစ်ပြီး ဘာသာရေး၊ လူမျိုးရေး ပဋိပက္ခမဟုတ်ကြောင်း၊ လူတစ်စုက နယ်မြေသိမ်းပိုက်ရေးဟူသော သိသာ ထင်ရှားတဲ့ နိုင်ငံရေးရည်မှန်းချက်ဖြင့် ဖန်တီးနေခြင်းသာဖြစ်ကြောင်း၊ ရခိုင်ပြည်နယ်မှာ မွတ်စလင်များ သာမက ရခိုင်၊ ဒိုင်းနက်၊ မြို၊ သက်၊ မရမာကြီး၊ ဟိန္ဒူတို့ဟာလည်း အကြမ်းဖက်ဝါဒရဲ့ သားကောင်ဘဝကို ကြုံတွေ့နေရကြောင်းစတဲ့အချက်တွေကို မီးမောင်းထိုးပြနိုင်ခဲ့တယ်လို့ လေ့လာတွေ့ရှိရပါတယ်။ လေးစားရပါသော နာယကကြီးရှင်။ ကျွန်မတို့ လွှတ်တော်ကိုယ်စားလှယ်များသည်လည်း ပြည်ပ ခရီးစဉ်များကို လွှတ်တော်ရဲ့ တာဝန်ပေးအပ်ချက်အရ သွားကြရပြီဆိုရင် လိုအပ်လာရင် တုံ့ပြန်ဖြေရှင်း နိုင်ဖို့အတွက် ရခိုင်ပြည်နယ် အရေးကိစ္စဟာ မဖြစ်မနေ လေ့လာပြင်ဆင်သွားရမယ့် အကြောင်းအရာ တစ်ရပ်ဖြစ်ပါတယ်။ အထူးသဖြင့် လူ့အခွင့်အရေးခေါင်းစဉ်အောက်က ဆွေးနွေးပွဲတွေမှာ ရခိုင်ပြည်နယ် အရေးကို ရှေ့တန်းတင်ဆွေးနွေးလာကြတာ အခုမှဟုတ်ပါဘူး။ Power Point Slide ပြပေးပါ။ ကျွန်မတို့ အင်ဒိုနီးရှားနိုင်ငံမှာ ကျင်းပတဲ့ ASEAN Parliamentarians for Human Rights Forum (APHR) Forum ကို ကျွန်မတို့ တက်ရောက်ခဲ့စဉ်က ဒီ Forum မှာလည်း ရခိုင်ပြည်နယ် အရေး ကိစ္စကိုပဲ သူတို့ဆွေးနွေးခဲ့ကြတာ ဖြစ်ပါတယ်။ ကျွန်မတို့ တိုင်းရင်းသား ၁၃၅ မျိုးထဲမှာ မပါဝင်တဲ့သူတွေရဲ့ အခွင့်အရေးအတွက် မြန်မာအစိုးရနဲ့ အာဆီယံအဖွဲ့ကို တောင်းဆိုဖိအားပေးခဲ့တဲ့အချက်တွေ အစီရင်ခံစာထဲမှာ ပါပြီးတော့ သူတို့ APHR ရဲ့ ၂၀၁၅ အစီရင်ခံစာဖြင့် Chanal အမျိုးမျိုးကနေပြီးတော့ ကမ္ဘာကို ဖြန့်ဝေပါတယ်။ ဒါကြောင့်မို့လို့ ကျွန်မအနေနဲ့ မြန်မာလွှတ်တော်ကိုယ်စားလှယ်အဖွဲ့ရဲ့ နိုင်ငံတကာပါလီမန်များ ညီလာခံမှာ ဆောင်ရွက်ခဲ့မှုများဟာ ညီညွတ်မှုအား၊ ဉာဏ်ပညာစွမ်းအားတွေနဲ့ သံတမန်နည်းအရ ပြည်ပရန်ကို ကာကွယ်ခဲ့ခြင်းပဲဖြစ်တဲ့ အတွက်ကြောင့် ထောက်ခံပါကြောင်းနဲ့ ရိုဟင်ဂျာအရေးနဲ့ပတ်သက်တဲ့ ဆုံးဖြတ်ချက် ၂၃ ရပ်ကို ကန့်ကွက်ပါကြောင်း ထပ်မံတင်ပြရင်း နိဂုံးချုပ်ပါတယ်။ ကျေးဇူးတင်ပါတယ်ရှင်။</speech>
<speech type="speaker">ဦးကျော်ရွှေ ရမ်းဗြဲမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="333">ဦးကျော်ရွှေ(ရမ်းဗြဲမဲဆန္ဒနယ်၊ ရခိုင်ပြည်နယ်)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များအားလုံး မင်္ဂလာပါခင်ဗျာ။ ကျွန်တော်ကတော့ ရခိုင်ပြည်နယ် ရမ်းဗြဲမဲဆန္ဒနယ်က ပြည်သူ့လွှတ်တော် ကိုယ်စားလှယ် ဦးကျော်ရွှေ ဖြစ်ပါတယ်။ ကျွန်တော့အနေနဲ့ (၁၃၇)ကြိမ်မြောက် နိုင်ငံတကာပါလီမန်များညီလာခံသို့ တက်ရောက်ခဲ့သည့် မြန်မာလွှတ်တော်ကိုယ်စားလှယ်အဖွဲ့၏ အစီရင်ခံစာကို ထောက်ခံတင်ပြ ဆွေးနွေးသွားမှာ ဖြစ်ပါတယ်။ လေးစားအပ်ပါသော လွှတ်တော်နာယကကြီးနှင့် လွှတ်တော်ကိုယ်စားလှယ်များခင်ဗျာ။ နိုင်ငံတကာ ပါလီမန်များအဖွဲ့ (Inter-Parliamentary Union-IPU) ဆိုသည်မှာ အချုပ်အခြာ အာဏာပိုင်နိုင်ငံများ၏ ပြည်ထောင်စုအဆင့်ပါလီမန်များဖြင့် ဖွဲ့စည်းထားသော နိုင်ငံတကာအဖွဲ့အစည်းဖြစ်ပြီး အဖွဲ့ဝင်နိုင်ငံပေါင်း ၁၇၈ နိုင်ငံနှင့် မိတ်ဖက်အဖွဲ့ဝင်နိုင်ငံပေါင်း ၁၂ နိုင်ငံပါဝင်ဖွဲ့စည်းထားတဲ့ အဖွဲ့ အစည်းတစ်ခုဖြစ်ကြောင်း လေ့လာတွေ့ရှိရပါတယ်။ IPU ကို ဒီမိုကရေစီစနစ် ခိုင်မာစွာဖြစ်ထွန်းရေး၊ ငြိမ်းချမ်းရေးနှင့် ပူးပေါင်း ဆောင်ရွက်မှုတိုးတက်ရေးအတွက် ကမ္ဘာ့ပါလီမန်များအကြားတွင် ဆွေးနွေးဆောင်ရွက်ကြရန် ရည်ရွယ် ဖွဲ့စည်းထားတာဖြစ်လို့ ရည်ရွယ်ချက်ကောင်းကောင်းဖြင့် ဖွဲ့စည်းထားသော အဖွဲ့အစည်းတစ်ခု ဖြစ်လိမ့် မယ်လို့ ထင်မြင်ရမှာဖြစ်ပါတယ်။ ညီလာခံကို တစ်နှစ်လျှင် (၂)ကြိမ် ကျင်းပလေ့ရှိပြီး PU အဖွဲ့ဝင် လွှတ်တော် များက တာဝန်ပေးစေလွှတ်သော လွှတ်တော်ကိုယ်စားလှယ်များဖြင့် ဖွဲ့စည်းထားကြောင်း သိရှိရပါတယ်။ ညီလာခံအစည်းအဝေးကျင်းပချိန်တွင် ကော်မတီအစည်းအဝေးများ၊ ပါလီမန်ဆိုင်ရာအဖွဲ့အစည်း များ၊ ပထဝီဝင်နိုင်ငံရေးအုပ်စုများက သတ်မှတ်ခေါင်းစဉ်အလိုက် ဆွေးနွေးလေ့ရှိပြီး Assembly သို့ အစီရင်ခံတင်ပြဆောင်ရွက်ကြရပါတယ်။ ၂၀၁ရ ခုနှစ်၊ အောက်တိုဘာ ၁၄ ရက်မှ ၁၈ ရက်အထိ ရုရှား ဖက်ဒရေးရှင်းနိုင်ငံ၊ စိန့်ပီတာစဘတ်မြို့၌ ကျင်းပခဲ့သော (၁၃၇)ကြိမ်မြောက် နိုင်ငံတကာပါလီမန်များ ညီလာခံနှင့် ဆက်စပ်အစည်းအဝေးများသို့ တက်ရောက်ရန် မြန်မာလွှတ်တော် ကိုယ်စားလှယ်အဖွဲ့ကို ပြည်သူ့လွှတ်တော် ဒုတိယဥက္ကဋ္ဌ ဦးတီခွန်မြတ်ခေါင်းဆောင်ပြီး အဖွဲ့ဝင် ၅ ဦး တက်ရောက်ခဲ့ကြောင်း သိရှိခဲ့ရပါတယ်။ ညီလာခံတွင် နိုင်ငံတော်၏ ဖွံ့ဖြိုးတိုးတက်မှုနှင့် ကမ္ဘာလုံးဆိုင်ရာ စိန်ခေါ်မှုများ၊ ကမ္ဘာ့ နိုင်ငံများ၏ တန်းတူညီမျှမှု၊ နယ်မြေတည်တံ့မှုနှင့် အမျိုးသားအကျိုးစီးပွားတို့အပေါ် အပြန်အလှန် လေးစားမှုဆိုင်ရာ အခြေခံမူများအတိုင်း ဆောင်ရွက်နေခြင်းဖြစ်ကြောင်း IPU ဥက္ကဋ္ဌက အဖွင့်အမှာစကား ပြောကြားခဲ့ကြောင်း လေ့လာသိရှိရပါတယ်။ ညီလာခံတွင် Emergency Item ၁၈ ခုကို အဖွဲ့ဝင်နိုင်ငံ ၁၈ နိုင်ငံက ကနဦးတင်သွင်းထားကြောင်း သိရှိရပါတယ်။ Emergency Item ၁၈ ခုကို လေ့လာကြည့်တဲ့အခါမှာ မော်ရိုကိုနိုင်ငံ၊ အင်ဒိုနီးရှားနိုင်ငံ၊ အာရပ်စော်ဘွားများပြည်ထောင်စု၊ ဘင်္ဂလားဒေ့ရှ်၊ ကူဝိတ်၊ ဆူဒန်နိုင်ငံ များက ရိုဟင်ဂျာလူမျိုးအရေးကို ဇောင်းပေးပြီးတင်ပြထားကြောင်း လေ့လာတွေ့ရှိရပါတယ်။ အဆိုပါနိုင်ငံများဟာ OIC အဖွဲ့ဝင်နိုင်ငံများဖြစ်ပြီး မြန်မာလူထုနှင့် မြန်မာအစိုးရက လက်မခံသော အသုံးအနှုန်းဖြစ်သည့် ရိုဟင်ဂျာဟူသော ဝေါဟာရကို တွင်တွင်သုံးစွဲပြီး ရိုဟင်ဂျာလူမျိုးများ ဖိနှိပ်ခံရမှု၊ လှမျိုးသဉ်းသတ်ဖြတ်ခံရမှု လအခင်အရေးချိုးဖောက်ခံရမှုတိကို အလေးပေးဖော်ပြပြီး မြန်မာအစိုးရ အနေဖြင့် လူနည်းစုရိုဟင်ဂျာလူမျိုးများကို လူ့အခွင့်အရေးအရ ကာကွယ်စောင့်ရှောက်ဖို့ နေရပ်စွန့်ခွာ ရိုဟင်ဂျာများကို ၎င်းတို့၏မူလဒေသသို့ ပြန်လည်နေရာချထားရေးအတွက် တင်ပြတောင်းဆိုထားခြင်း များဖြစ်ကြောင်း လေ့လာသိရှိရပါတယ်။ ရခိုင်ပြည်နယ်အရေးနဲ့ ပတ်သက်သော Emergency Item ၈ ခုကို မော်ရိုကို၊ အင်ဒိုနီးရှား၊ အာရပ်စော်ဘွားများပြည်ထောင်စု၊ ဘင်္ဂလားဒေ့ရှ်၊ အီရန်၊ ဆူဒန်နှင့် တူရကီနိုင်ငံ တို့မှ သီးခြားစီ တင်သွင်းခဲ့ကြပါတယ်။ ယင်း Emergency Item ၈ ခုကို တုံ့ပြန်ရှင်းလင်းရန်အတွက် ဦးတီခွန်မြတ်ဦးဆောင်သော မြန်မာကိုယ်စားလှယ်အဖွဲ့သည် အစည်းအဝေးတစ်ရပ်ကျင်းပခဲ့ပြီး ရခိုင် ပြည်နယ်တွင် ဖြစ်ပေါ်လေ့ရှိသော အခြေအနေများကို ရှင်းလင်းဖော်ပြနိုင်မည့် အဆိုမူကြမ်းတစ်ခုနှင့် ရှင်းလင်းချက် Memorandum တို့ကို မြန်မာကိုယ်စားလှယ်အဖွဲ့က ညီလာခံသို့တင်သွင်းခဲ့ရကြောင်း သိရှိရပါတယ်။ ညီလာခံတွင် OIC အဖွဲ့ဝင်နိုင်ငံများကပူးပေါင်း၍ ပြင်ဆင်တင်သွင်းသော “Ending the grave human crisis, persecution and violent attacks on the Rohingya as a threat to international peace and security and ensuring their unconditional and safe return to their homeland in Myanmar” ခေါင်းစဉ်ဖြင့် တင်သွင်းခဲ့သည့် စာတမ်းမှာ တစ်ဖက်သတ်အမြင်ဖြင့် ရှုမြင် သုံးသပ်ထားသော စာတမ်းဖြစ်သဖြင့် မြန်မာကိုယ်စားလှယ်အဖွဲ့က မြန်မာနိုင်ငံတွင် ဖြစ်ပျက်ခဲ့သော ပကတိ အခြေအနေမှန်နှင့် ယခုလက်ရှိတွင် မြန်မာအစိုးရက ဆောင်ရွက်နေမှုများကို ပြန်လည်ရှင်းလင်းခဲ့ရ ကြောင်း သိရှိရပါတယ်။ မြန်မာနိုင်ငံတွင် ၂၀၁ရ ခုနှစ်၊ သြဂုတ်လ ၂၅ ရက်နေ့က ရဲတပ်ဖွဲ့ကင်းစခန်း ၃၀ ခုကို ARSA အကြမ်းဖက်သမားများက အင်အားသုံးတိုက်ခိုက်ခဲ့မှုများကို မသိကျိုးကျွံပြုထားပြီး မြန်မာအစိုးရက တစ်ဖက်သတ်ဖိနှိပ်မှု ပြုလုပ်ခဲ့သောကြောင့် တုံ့ပြန်ထားခြင်းသာဖြစ်ပြီး မြန်မာနိုင်ငံအစိုးရအနေဖြင့် ကိုလိုနီစနစ်ဆိုး၏ဆိုးမွေဖြစ်သော နိုင်ငံခြားမှ တရားမဝင်ဝင်ရောက်လာသောသူများကို တည်ဆဲဥပဒေ အရစိစစ်ပြီး နိုင်ငံသားအဖြစ် လက်ခံဆောင်ရွက်သင့်သူများကို ဥပဒေနှင့်အညီ လက်ခံဆောင်ရွက်နေမှု များကို မသိကျိုးကျွံပြုပြီး ပါလီမန်တွင်အင်အားသုံးမဲခွဲကာ ရိုဟင်ဂျာပြဿနာကို တစ်ဖက်သတ် အမြင်ဖြင့် ဆောင်ရွက်လာသဖြင့် မြန်မာကိုယ်စားလှယ်အဖွဲ့ ခေါင်းဆောင်က အဆိုပါမူကြမ်းတစ်ခုလုံးကို လက်မခံပယ်ချ Dissociate ပြုလုပ်ခဲ့ရကြောင်း သိရှိခဲ့ရပါတယ်။ တရုတ်နိုင်ငံကိုယ်စားလှယ်အဖွဲ့မှ အဆိုပါမူကြမ်းနှင့်ပတ်သက်၍ ရခိုင်ပြည်နယ်၌ လက်ရှိဖြစ်ပေါ်လျက်ရှိသော အခြေအနေများသည် ရှုပ်ထွေးမှု ရှိပြီး တရုတ်နိုင်ငံအနေဖြင့် စိုးရိမ်မိပါကြောင်း၊ အဆိုပါပြဿနာကိုဖြေရှင်းရာတွင် နိုင်ငံတကာ အသိုင်းအဝိုင်း၏ အရေးပါမှုနှင့် စိုးရိမ်ပူပန်မှုများကို နားလည်ပါကြောင်း၊ ထို့အပြင် မြန်မာနိုင်ငံနှင့် ဘင်္ဂလားဒေ့ရှ်နိုင်ငံ တို့အကြား လက်ရှိဆွေးနွေး ညှိနှိုင်းလျက်ရှိသည့်အတိုင်း ဆက်လက်ပူးပေါင်းဆောင်ရွက်ရန် အရေးကြီး ပါကြောင်း၊ အဆိုပါမူကြမ်းတွင်ပါဝင်သည့် အကြောင်းအရာများအပေါ် တရုတ်နိုင်ငံအနေဖြင့် သံသယဖြစ်မိ ပါကြောင်း ပြန်လည်ဆွေးနွေးခဲ့သဖြင့် လက်ရှိအနေအထားတွင် မြန်မာနိုင်ငံအနေဖြင့် မိမိနိုင်ငံ၏ အကျပ် အတည်းကို ကူညီစောင့်ရှောက်ပေးမည့်သူ မိတ်ဆွေကောင်းများရှာထားပြီး မိမိနိုင်ငံ၏ လုံခြုံရေး၊ အမျိုးသားရေး အကျိုးစီးပွားအတွက် ပြည်သူလူထုနှင့် လက်တွဲညီညီ ဆောင်ရွက်သွားခြင်းအားဖြင့် မည်သည့်ဖိအား ကိုမျှ ကြောက်လန့်စရာမလိုကြောင်း တင်ပြဆွေးနွေးလိုပါတယ်။ မြန်မာကိုယ်စားလှယ်အဖွဲ့အနေဖြင့် (၁၃၇)ကြိမ်မြောက် နိုင်ငံတကာပါလီမန်များညီလာခံက အတည် ပြုခဲ့သည့် ဆုံးဖြတ်ချက်မူကြမ်းတစ်ခုလုံးကို ပယ်ချခဲ့မှုအပေါ် မြန်မာနိုင်ငံသား၊ ရခိုင်အမျိုးသားတစ်ဦး အနေဖြင့်သော်လည်းကောင်း၊ ပြည်သူ့အကျိုးကို ဆောင်ရွက်နေသူ ပြည်သူ့ကိုယ်စားလှယ်တစ်ဦး အနေဖြင့် သော်လည်းကောင်း ထောက်ခံပါကြောင်းနှင့် (၁၃၇)ကြိမ်မြောက်။ ဆွေးနွေးရန် သတ်မှတ်ချိန်ပြည့်သဖြင့် မိုက်ပိတ်သွားပါသည်။</speech>
<speech type="speaker">ဦးကျော်သောင်း စစ်ကိုင်းတိုင်းဒေသကြီး မဲဆန္ဒနယ်အမှတ်(၁) ဆွေးနွေးဖို့ဖြစ်ပါတယ်။</speech>
<speech><mp id="952">ဦးကျော်သောင်း (မဲဆန္ဒနယ်အမှတ်-၁၊ စစ်ကိုင်းတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုဝန်ကြီးများ ပြည်ထောင်စုလွှတ်တော် ကိုယ်စားလှယ်ကြီးများ အားလုံးမင်္ဂလာပါလို့ နှုတ်ခွန်းဆက်သ ဂါရဝပြုအပ်ပါတယ်။ ကျွန်တော်ကတော့ စစ်ကိုင်းတိုင်းဒေသကြီး မဲဆန္ဒနယ်အမှတ်(၁)က အမျိုးသားလွှတ်တော်ကိုယ်စားလှယ် ဦးကျော်သောင်း ဖြစ်ပါတယ်။ ကျွန်တော့အနေနဲ့ (၁၃၇)ကြိမ်မြောက် နိုင်ငံတကာပါလီမန်များညီလာခံသို့ တက်ရောက်ခဲ့သည့် မြန်မာလွှတ်တော်ကိုယ်စားလှယ်အဖွဲ့၏ အစီရင်ခံစာနှင့်ပတ်သက်ပြီး ဆွေးနွေးသွားမှာ ဖြစ်ပါတယ်။ (၁၃၇)ကြိမ်မြောက် နိုင်ငံတကာပါလီမန်များညီလာခံကို ရုရှားဖက်ဒေရေးရှင်းနိုင်ငံ စိန့်ပီတာစဘတ် မြို့မှာ ၂၀၁ရ ခုနှစ်၊ အောက်တိုဘာလ ၁၄ ရက်နေ့မှ ၁၈ ရက်နေ့အထိ ကျင်းပခဲ့ပါတယ်။ ညီလာခံ စတုတ္ထနေ့ ၁၇-၁၀-၂၀၁ရ ရက်နေ့က မြန်မာကိုယ်စားလှယ်အဖွဲ့ခေါင်းဆောင် ပြည်သူ့လွှတ်တော် ဒုတိယဥက္ကဋ္ဌ ဦးတီခွန်မြတ်က Emergency Item နှင့်စပ်လျဉ်း၍ ညီလာခံသို့ ရှင်းလင်းတင်ပြခဲ့သည့် မိန့်ခွန်းကို လည်းကောင်း၊ General Debate ၌ အဖွဲ့ခေါင်းဆောင် ပြည်သူ့လွှတ်တော် ဒုတိယဥက္ကဋ္ဌ ဦးတီခွန်မြတ် ပြောကြားခဲ့သည့် မူဝါဒမိန့်ခွန်းကိုလည်းကောင်း လေးလေးနက်နက် ထောက်ခံအပ်ပါကြောင်း ဦးစွာ ပထမပြောကြားလိုပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်ကြီးများခင်ဗျာ။ မြန်မာကိုယ်စားလှယ်အဖွဲ့အနေနဲ့ ရခိုင်ပြည်နယ်တွင် ဖြစ်ပွားခဲ့သည့် အခြေအနေများနှင့်ပတ်သက်၍ ပြည့်ပြည့်စုံစုံ တင်ပြထားသည်ကို တွေ့ရှိရပါကြောင်း၊ သို့သော် အကြမ်းဖက် ကိစ္စနှင့်ပတ်သက်၍ ပြောကြားရာတွင် ၂၀၁ရ ခုနှစ်၊ သြဂုတ်လ ၂၅ ရက်တွင် ရခိုင်ဒေသအတွင်း စတင် ပေါ်ပေါက်ခဲ့သည့်ရဲတပ်ဖွဲ့များ၊ လုံခြုံရေးတပ်ဖွဲ့ဝင်များရဲ့ ကင်းစခန်း ၃၀ ကို အကြမ်းဖက်သမားများရဲ့ အင်အားသုံးတိုက်ခိုက်မှုများက အခြေအနေကို ပိုမိုဆိုးဝါးစေခဲ့ကြောင်းဟု ဖော်ပြထားပါတယ်။ ARSA အကြမ်းဖက်သမားများရဲ့ တိုက်ခိုက်မှုများ ဖော်ပြရာတွင် ယခုတင်ပြမှုထက် ပိုမိုပြည့်စုံစွာ ဖော်ပြသင့်ပါကြောင်း၊ ရခိုင်ပြည်နယ်တွင်ဖြစ်ပေါ်ခဲ့သော အရေးကိစ္စရဲ့ အဓိကကျသူများမှာ ARSA အကြမ်းဖက်သမားများပင် ဖြစ်ပါကြောင်း၊ အိမ်ရှင်ကိုဧည့်သည်က စော်ကားသည်များကို ပိုမိုပီပြင်စွာ တင်ပြသင့်ပါကြောင်း၊ ကျွန်တော်တို့နိုင်ငံဟာ ကမ္ဘာပေါ်တွင် လူမျိုးနွယ်စု ကွဲပြားမှုအများဆုံးနိုင်ငံများ အနက်မှ တစ်ခုဖြစ်ပါကြောင်း၊ တိုင်းရင်းသားလူမျိုးများရဲ့ ကိုယ်ပိုင်ထူးခြားသော ယဉ်ကျေးမှု၊ ဓလေ့ထုံးတမ်း စဉ်လာများရှိပါကြောင်း၊ ဘာသာစကား၊ စာပေနဲ့ ဝတ်စားဆင်ယင်မှုကအစ မတူကွဲပြားကြပါကြောင်း၊ သို့သော် တစ်ဦးနဲ့တစ်ဦး တစ်ယောက်နဲ့တစ်ယောက် မျိုးနွယ်စုတစ်ခုနှင့်တစ်ခု ချစ်ကြည်ရင်းနှီးစွာ အတူတကွလက်တွဲ အေးအတူပူအမျှ ယှဉ်တွဲနေထိုင်ခဲ့ကြသည့် သမိုင်းအစဉ်အလာကောင်းများရှိပါကြောင်း၊ ကိုးကွယ်သည့်ဘာသာနှင့်ပတ်သက်၍ ဗုဒ္ဓဘာသာ၊ အစ္စလာမ်ဘာသာ၊ ခရစ်ယာန်ဘာသာ၊ ဟိန္ဒူဘာသာ အပါအဝင် ကိုးကွယ်ရာဘာသာအမျိုးမျိုးရှိကြသော်လည်း မည်သည့်ဘာသာကိုမျှ ဖိနှိပ်ချုပ်ချယ်ခြင်း၊ နှိပ်ကွပ်ခြင်းမရှိပါကြောင်း၊ လွတ်လပ်စွာ ယုံကြည်ခွင့်၊ လွတ်လပ်စွာကိုးကွယ်ခွင့်များကို ဥပဒေနဲ့အညီ ခွင့်ပြုထားပြီးဖြစ်ပါကြောင်း။ ဒါကြောင့် ပြောကြားလိုသည်မှာ ရခိုင်ပြည်နယ်တွင် ဖြစ်ပွားခဲ့တဲ့ အခြေအနေအရပ်ရပ်ဟာ လူမျိုးရေး ပပက၊ ဘာသာရေးပပကမင်းအောင် စစ်သားမင်းမဆက်ဘဲ ARSA အကြမ်းဖက်သမားများ စနစ်တကျ အစီအစဉ်ရှိရှိ ကြိုတင်စီမံ ဆောင်ရွက်ခဲ့ခြင်းများဖြစ်ကြောင်း၊ ရခိုင်ပြည်နယ်အရေးကိစ္စနှင့် ပတ်သက်၍ နိုင်ငံတော်အတိုင်ပင်ခံပုဂ္ဂိုလ် ဒေါ်အောင်ဆန်းစုကြည်က အဓိကကျပြီး အလျင်အမြန် ဆောင်ရွက် ရမည့် လုပ်ငန်းတာဝန် ၃ ရပ်ကို သတ်မှတ်ပေးခဲ့ပါကြောင်း၊ ယင်းတို့မှာ (က) မိမိနေရပ်သို့ ပြန်လာသူများအား လူသားချင်း စာနာထောက်ထားမှုဆိုင်ရာ အကူအညီများ ထောက်ပံ့ပေးရန်နှင့် နေရပ်ပြန်ပို့ခြင်းများကို ဆောင်ရွက်ရန်၊ (ခ) နေရပ်စွန့်ခွာ တိမ်းရှောင်နေရသူများအားလုံးကို ပြန်လည်နေရာချထားရေးနှင့် ပြန်လည် ထူထောင်ရေးလုပ်ငန်းများ ဆောင်ရွက်ရန်၊ (ဂ) ရခိုင်ပြည်နယ်တွင် စဉ်ဆက်မပြတ် ငြိမ်းချမ်းရေး၊ တည်ငြိမ်ရေးနှင့် ဖွံ့ဖြိုးတိုးတက်မှုတည်ဆောက်ရန် ဖြစ်ပါကြောင်း။ သို့အတွက် ဒီနေရာမှာအကြံပြုလိုတာက နေရာချထားခြင်းခံရသူများကို နေရာချရာတွင် ရခိုင်၊ ဘင်္ဂါလီ၊ မွတ်စလင်၊ ဒိုင်းနက်၊ မြို၊ သက်၊ မရမာကြီး၊ ဟိန္ဒူ စတဲ့လူမျိုးနွယ်စုများ အတူနေထိုင်ရန် ယှဉ်တွဲနေရာချထားပေးခြင်းဖြင့် အပြန်အလှန်လေးစားမှု၊ အပြန်အလှန်ချစ်ကြည်ရင်းနှီးမှု၊ အပြန်အလှန် ခင်မင်မှုတို့ကိုရရှိကာ ငြိမ်းချမ်းသာယာသော လူ့ဘောင်အဖွဲ့အစည်းကို တည်ဆောက်နိုင်မည်ဟု ယုံကြည် ပါကြောင်း၊ ညီလာခံပဉ္စမနေ့ ၁၈-၁၀-၂၀၁ရ ရက်နေ့က ကျင်းပပြုလုပ်သည့် (၁၃၇)ကြိမ်မြောက် နိုင်ငံတကာ ပါလီမန်များညီလာခံက အတည်ပြုခဲ့သည့် ဆုံးဖြတ်ချက် ၂ ရပ်နှင့် ကြေညာချက်တစ်ရပ်တို့ ထွက်ရှိခဲ့ ပါကြောင်း၊ ဆုံးဖြတ်ချက်(၂)တွင် နိုင်ငံတကာငြိမ်းချမ်းရေးနှင့် လုံခြုံရေးကို ထိပါးခြိမ်းခြောက်မှုတစ်ခု ဖြစ်သည့် ရိုဟင်ဂျာများအပေါ်တွင် ပြင်းထန်စွာတိုက်ခိုက်မှုနှင့် နှိပ်စက်ညှဉ်းပန်းမှုများ စိုးရိမ်ဖွယ်လူသား ပဋိပက္ခကိုအဆုံးသတ်၍ ၎င်းတို့အနေဖြင့် ဘေးကင်းလုံခြုံစွာ မြန်မာနိုင်ငံအတွင်းရှိ မူလနေရပ်ပြန်နိုင်ရေး ဟူ၍ဖြစ်ပါကြောင်း၊ ဘေးကင်းလုံခြုံစွာ မြန်မာနိုင်ငံအတွင်းရှိ မူလနေရပ်ပြန်နိုင်ရေးဆိုတဲ့ စကားရပ်နဲ့ ပတ်သက်လို့ မပြောလိုပေမယ့် နိုင်ငံတကာငြိမ်းချမ်းရေးနဲ့ လုံခြုံရေးကို ထိပါးခြိမ်းခြောက်မှုတစ်ခုဖြစ်တဲ့ ရိုဟင်ဂျာများအပေါ်တွင် ပြင်းထန်စွာ တိုက်ခိုက်မှုများနှင့် နှိပ်စက်ညှဉ်းပန်းမှုများ စိုးရိမ်ဖွယ်လူသား ပဋိပက္ခအဆုံးသတ်၍ဆိုတဲ့ ဆုံးဖြတ်ချက်စကားရပ်ကို လုံးဝ(လုံးဝ) ကန့်ကွက်ပါကြောင်း၊ ကျွန်တော်တို့ နိုင်ငံဟာ မည်သည့်နိုင်ငံကိုမျှ ငြိမ်းချမ်းရေး၊ လုံခြုံရေးတို့ကို ထိပါးခြိမ်းခြောက်မှု မပြုလုပ်ခဲ့ပါကြောင်း၊ ကျွန်တော်တို့ မြန်မာနိုင်ငံကိုသာလျှင် ARSA အကြမ်းဖက်သမားများရဲ့ တိုက်ခိုက်မှုနဲ့ ခြိမ်းခြောက်မှုကို ခံခဲ့ရပါကြောင်း၊ နိုင်ငံတကာအသိုင်းအဝိုင်းတွင်လည်း ဘက်လိုက်မှုကင်းရှင်းပြီး လွတ်လပ်ခြင်း၊ ညီမျှခြင်း၊ တရားမျှတခြင်းတို့ လက်ကိုင်ထားပြီး ဆုံးဖြတ်ဆောင်ရွက်ဖို့ လိုအပ်ပါကြောင်း။ ဆွေးနွေးရန် သတ်မှတ်ချိန်ပြည့်သဖြင့် မိုက်ပိတ်သွားပါသည်။</speech>
<speech type="speaker">ဒုတိယဗိုလ်မှူးကြီးသန့်ဇင် တပ်မတော်သားပြည်သူ့လွှတ်တော် ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဒုတိယဗိုလ်မှူးကြီးသန့်ဇင်(တပ်မတော်သားပြည်သူ့လွှတ်တော်ကိုယ်စားလှယ်)</mp>မင်္ဂလာပါ ခင်ဗျား။ ကျွန်တော်ကတော့ ဒုတိယဗိုလ်မှူးကြီးသန့်ဇင် ဖြစ်ပါတယ်။ (၁၃၇)ကြိမ်မြောက် နိုင်ငံတကာ ပါလီမန်များ ညီလာခံတက်ရောက်ခဲ့တဲ့ မြန်မာလွှတ်တော်ကိုယ်စားလှယ်အဖွဲ့ရဲ့ ပြည်ထောင်စုလွှတ်တော်သို့ တင်ပြသည့် အစီရင်ခံစာပါ """"မြန်မာကိုယ်စားလှယ်အဖွဲ့က ကန့်ကွက်ခဲ့သော ရိုဟင်ဂျာအရေးနှင့် သက်ဆိုင်သည့် ဆုံးဖြတ်ချက်ကို ပြည်ထောင်စုလွှတ်တော်ကလည်း ကန့်ကွက်ကြောင်းဆုံးဖြတ်နိုင်ရန်"""" ဆွေးနွေးသွားမှာ ဖြစ်ပါတယ်။ Power Point သုံးစွဲခွင့်ပြုပါခင်ဗျာ။ နာယကကြီးခင်ဗျား။ နိုင်ငံတကာပါလီမန်များအဖွဲ့ (IPU) ဆိုသည်မှာ အချုပ်အခြာအာဏာပိုင် နိုင်ငံများရဲ့ ပြည်ထောင်စုအဆင့်ပါလီမန်များနဲ့ ဖွဲ့စည်းထားတဲ့ နိုင်ငံတကာအဖွဲ့အစည်းဖြစ်ပြီး လက်ရှိ အဖွဲ့ဝင်နိုင်ငံပေါင်း ၁၇၈ နိုင်ငံနှင့် မိတ်ဖက်အဖွဲ့ဝင်နိုင်ငံပေါင်း ၁၂ နိုင်ငံ ပါဝင်ဖွဲ့စည်းထားပါတယ်။ ၁၈၈၉ ခုနှစ်မှာ စတင်ဖွဲ့စည်းခဲ့ပြီး ဌာနချုပ်ဟာ ဆွစ်ဇာလန်နိုင်ငံ၊ ဂျီနီဗာမြို့မှာ တည်ရှိပါတယ်။ IPU ကို ဒီမိုကရေစီစနစ် ခိုင်မာစွာဖြစ်ထွန်းရေး၊ ငြိမ်းချမ်းရေးနှင့် ပူးပေါင်းဆောင်ရွက်မှု တိုးတက်ရေးအတွက် ကမ္ဘာ့ပါလီမန်များအကြားတွင် ဆွေးနွေးဆောင်ရွက်ကြရန်ရည်ရွယ်၍ ဖွဲ့စည်းခဲ့ခြင်းဖြစ်ပါတယ်။ IPU ၏ ရည်ရွယ်ချက်များ အကောင်အထည်ဖော်နိုင်ရေးအတွက် ပါလီမန်များကြားမှာ ထိတွေ့ညှိနှိုင်း၍ အတွေ့ အကြုံ ချင်းဖလှယ်ကြရန်၊ လူ့အခွင့်အရေးကိုကာကွယ်ရန်နှင့် တိုးတက်ဖော်ဆောင်ရန်၊ ကမ္ဘာ့နိုင်ငံများနှင့် ပတ်သက်သော ကိစ္စရပ်များနှင့်စပ်လျဉ်း၍ သင့်တော်သည့် အဖြေရရှိနိုင်ရေး နိုင်ငံအသီးသီး၏ အမြင်ကို ဖော်ပြနိုင်ရန်နှင့် လွှတ်တော်များ၏ အခန်းကဏ္ဍကိုမြှင့်တင်ရန် စသည့်မူဝါဒလုပ်ငန်းစဉ်များ ချမှတ် ဆောင်ရွက်လျက်ရှိပါတယ်။ (၁၃၇)ကြိမ်မြောက် နိုင်ငံတကာပါလီမန်များညီလာခံနှင့် ဆက်စပ်အစည်းအဝေးများကို ရုရှားနိုင်ငံ၊ စိန့်ပီတာစဘတ်မြို့၌ ၂၀၁ရ ခုနှစ်၊ အောက်တိုဘာလ ၁၄ ရက် မှ ၁၈ ရက်အထိ ကျင်းပခဲ့ပါတယ်။ မြန်မာ့ လွှတ်တော်ကိုယ်စားလှယ်အဖွဲ့ကို ပြည်သူ့လွှတ်တော် ဒုတိယဥက္ကဋ္ဌ ဦးတီခွန်မြတ် ခေါင်းဆောင်တက်ရောက် ခဲ့ပြီး ညီလာခံက ဆုံးဖြတ်ချက် ၂ ခုနှင့် ကြေညာချက် ၁ ခုကို အတည်ပြုခဲ့ပါတယ်။ ဆုံးဖြတ်ချက်အမှတ်(၂) ဖြစ်တဲ့ """"နိုင်ငံတကာငြိမ်းချမ်းရေးနှင့် လုံခြုံရေးကို ထိပါးခြိမ်းခြောက်မှုတစ်ခုဖြစ်သည့် ရိုဟင်ဂျာများအပေါ် o coccoresso occ ၎င်းတို့အနေဖြင့် ဘေးကင်းလုံခြုံစွာ မြန်မာနိုင်ငံအတွင်းရှိ မူလနေရာပြန်နိုင်ရေး"""" ဆုံးဖြတ်ချက်ဖြစ်ပြီး ကျွန်တော်တို့နိုင်ငံနှင့် သက်ဆိုင်တဲ့ ဆုံးဖြတ်ချက်ဖြစ်ပါတယ်။ ၎င်းဆုံးဖြတ်ချက်မှာ အချက်ပေါင်း ၂၃ ချက် ပါရှိတာ တွေ့ရှိရပါတယ်။ ဆုံးဖြတ်ချက်ပါအချက်များတွင်ပါရှိသည့် မျိုးနွယ်စုလိုက် သုတ်သင်ရှင်းလင်းခြင်း၊ လုံခြုံရေးတပ်ဖွဲ့များက လူ့အခွင့်အရေးချိုးဖောက်ခြင်း၊ လူ့အခွင့်အရေးချိုးဖောက်မှု၊ နိုင်ငံတကာဥပဒေ၊ နိုင်ငံတကာသဘောတူစာချုပ်များကို ချိုးဖောက်ခြင်း၊ အကြမ်းဖက်မှုကိုရပ်တန့်ရေးနှင့် ကြေကွဲဖွယ် အခြေအနေများ အဆုံးသတ်ရေးအတွက် မြန်မာလွှတ်တော်အနေဖြင့် ဆောင်ရွက်ရန်လိုအပ်နေခြင်း၊ ကမ္ဘာ့ ကုလသမဂ္ဂ အချက်အလက်ရှာဖွေရေး Mission အဖွဲ့ကို လာရောက်ခွင့်ပေးရေး၊ ယာယီလုံခြုံရေးဇုန် ဖန်တီး ပေးရေး စတဲ့ပြင်းထန်တဲ့ဖော်ပြချက်များဟာ လက်တွေ့မြေပြင်အခြေအနေနဲ့ လုံးဝကွာခြားလျက်ရှိတာကို တွေ့ရှိရပါတယ်။ နာယကကြီးခင်ဗျား။ ဆုံးဖြတ်ချက်ပါ အချက်အလက်များသည် မိမိတို့နိုင်ငံတော်အစိုးရ၊ လွှတ်တော်၊ တပ်မတော်နှင့် အရပ်ဖက်အဖွဲ့အစည်းများရဲ့ ပူးပေါင်းဆောင်ရွက်မှုဖြင့် ရခိုင်ပြည်နယ်ရဲ့ စဉ်ဆက်မပြတ် ငြိမ်းချမ်းရေး၊ တည်ငြိမ်ရေးနှင့် ဖွံ့ဖြိုးတိုးတက်ရေး ဆောင်ရွက်နေမှု၊ မိမိနေရပ်သို့ ပြန်လာသူများအား လူသားချင်းစာနာ ထောက်ထားမှုဆိုင်ရာအကူအညီများ ထောက်ပံ့ပေးနေမှု၊ နေရပ်စွန့်ခွာတိမ်းရှောင်နေ သူများ အားလုံးပြန်လည်နေရာချထားရေးနှင့် ပြန်လည်ထူထောင်ရေးလုပ်ငန်းများ လုပ်ဆောင်နေမှုကို လျစ်လျူရှုကာ ၎င်းတို့၏ တစ်ဖက်သက်အမြင်နှင့် စွပ်စွဲချက်များသာဖြစ်ပါတယ်။ လက်ရှိမြေပြင်တွင် နိုင်ငံတော်အစိုးရ၏လုပ်ဆောင်နေမှုများနှင့် ဆုံးဖြတ်ချက်ပါအချက်များဟာ လုံးဝကွဲလွဲလျက်ရှိပါတယ်။ ထို့ပြင် အစည်းအဝေးတက်ရောက်ခဲ့တဲ့ အာဆီယံနိုင်ငံအချို့ အနေဖြင့် ယင်းအချက်များအပြင် မြန်မာနိုင်ငံ အပေါ် စွပ်စွဲပြစ်တင် တောင်းဆိုနေခြင်းသည်လည်း အခြားနိုင်ငံများရဲ့ ပြည်တွင်းရေးကို ဝင်ရောက် စွက်ဖက်ခြင်းမပြုရေးဆိုတဲ့ အာဆီယံအခြေခံမူများနှင့် ကိုက်ညီခြင်းမရှိကြောင်း တွေ့ရှိရပါတယ်။ ၂၀၁၃ ခုနှစ်၊ အောက်တိုဘာလ ဂျီနီဗာတွင် ကျင်းပတဲ့ 129th IPU Assembly ပြီးနောက် IPU က Memorandum on Myanmar Citizenship Law o posloçõulupoill wê: Memorandum oza ဖော်ပြထားချက်များဟာ မြန်မာနိုင်ငံသားဥပဒေ ၁၉၈၂ ခုနှစ်ကို ပြင်ဆင်ရန် ဖိအားပေးတိုက်တွန်းချက် များဖြစ်ပါတယ်။ အဆိုပါဥပဒေကိုရေးဆွဲရာမှာ ဥပဒေပညာရှင်များပါဝင်ခဲ့ပြီး နိုင်ငံတကာဥပဒေသတ်မှတ် ချက်များ၊ လူ့အခွင့်အရေး သတ်မှတ်ချက်များနှင့်အညီ းဆွဲထားခြင်း ဖြစ်ပါတယ်။ မြန်မာ့ရေမြေ၊ သမိုင်းနောက်ခံ နိုင်ငံရေးအခြေအနေများနဲ့ ကိုက်ညီအောင် ရေးဆွဲထားခြင်းဖြစ်ရာ လတ်တလောအားဖြင့် ပြင်ဆင်ရေးဆွဲရန် မလိုအပ်ပါ။ ဤသို့မြန်မာနိုင်ငံ၏ ပြည်တွင်းရေးကိစ္စရပ်များကိုလည်း ဝင်ရောက် စွက်ဖက်ရန်မသင့်ပါ။ သို့ဖြစ်ပါ၍ IPU statutes, Article-7အရ ကိုယ်စားလှယ်အဖွဲ့ခေါင်းဆောင်က တင်သွင်းလာသည့် အစီရင်ခံစာပါ မြန်မာကိုယ်စားလှယ်အဖွဲ့က ကန့်ကွက်ခဲ့သော ရိုဟင်ဂျာအရေးနှင့် ပတ်သက်သည့် ဆုံးဖြတ်ချက်ကို ပြည်ထောင်စုလွှတ်တော်ကလည်း ကန့်ကွက်ကြောင်းဆုံးဖြတ်နိုင်ရန် ထောက်ခံသင့်ပါကြောင်း အကြံပြုတင်ပြအပ်ပါတယ်။ ညီလာခံတွင် မြန်မာကိုယ်စားလှယ်အဖွဲ့ခေါင်းဆောင်နှင့် အဖွဲ့ဝင်များရဲ့ ကိုယ်စွမ်းရှိသရွေ့၊ ဉာဏ်စွမ်း တစ်ဖက်သတ်ချမှတ်ခဲ့တဲ့ ဆုံးဖြတ်ချက်ကို ကန့်ကွက်နိုင်ခဲ့မှု စတဲ့နိုင်ငံတော်နှင့် ပြည်ထောင်စုလွှတ်တော် ကိုယ်စား ကြိုးပမ်းဆောင်ရွက်မှုများအား လွှတ်တော်ကြီးက မှတ်တမ်းတင်ဂုဏ်ပြုသင့်ပါကြောင်းနှင့် နောင်တွင် မြန်မာ့လွှတ်တော်ကိုယ်စားလှယ်အဖွဲ့ နိုင်ငံတကာပါလီမန်များညီလာခံ အစည်းအဝေးများသို့ တက်ရောက် ပြီးသည်နှင့် ယခုကဲ့သို့ အစီရင်ခံစာအား ပိုမိုဆောလျင်စွာ လွှတ်တော်သို့ တင်ပြသင့်ပါကြောင်း ဆွေးနွေးရင်း နိဂုံးချုပ်ပါတယ်။</speech>
<speech type="speaker">ဒေါက်တာမြင့်သိန်း ညောင်လေးပင်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="193">ဒေါက်တာမြင့်သိန်း (ညောင်လေးပင်ဆန္ဒနယ်၊ ပဲခူးတိုင်းဒေသကြီး)</mp>လေးစားအပ်ပါသော နာယကကြီး၊ ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စုဝန်ကြီးများနှင့် ဧည့်သည်တော် များအားလုံးမင်္ဂလာပါခင်ဗျာ။ ကျွန်တော်ကတော့ ညောင်လေးပင်မဲဆန္ဒနယ်က ပြည်သူ့လွှတ်တော် ကိုယ်စားလှယ် ဒေါက်တာမြင့်သိန်း ဖြစ်ပါတယ်။ (၁၃၇)ကြိမ်မြောက် နိုင်ငံတကာအာဆီယံပါလီမန်ညီလာခံကို တက်ရောက်ခဲ့တဲ့ မြန်မာ့လွှတ်တော်ကိုယ်စားလှယ်အဖွဲ့ရဲ့ အစီရင်ခံစာကို ဆွေးနွေးမှာဖြစ်ပါတယ်။ ကျွန်တော့ အနေနဲ့ ညီလာခံရဲ့ ဆုံးဖြတ်ချက်အမှတ်(၂)နဲ့ ပတ်သက်ပြီး အလေးထား ဆွေးနွေးလိုပါတယ်။ လေးစားအပ်ပါသော နာယကကြီးခင်ဗျာ။ ဒီဆုံးဖြတ်ချက်ကို ပူးပေါင်းတင်သွင်းတဲ့ နိုင်ငံများကတော့ မော်ရိုကို၊ အင်ဒိုနီးရှား အာရပ်စော်ဘွားများပြည်ထောင်စု၊ ကူဝိတ်၊ ဘင်္ဂလားဒေ့ရှ်၊ အီရန်၊ ဆူဒန်နဲ့ တူရကီ နိုင်ငံများဖြစ်ကြပြီး အားလုံးဟာ OIC အဖွဲ့ဝင်နိုင်ငံများဖြစ်တာကို တွေ့ရှိရပါတယ်။ ဒီဆုံးဖြတ်ချက်မှာ အချက်ပေါင်း ၂၃ ချက်ပါရှိရာမှာ ရိုဟင်ဂျာများကို နိုင်ငံသားဖြစ်မှုနဲ့ ရပိုင်ခွင့်ပေးရေး၊ နေရပ်ရွှေ့ပြောင်းခံ ရိုဟင်ဂျာများ မြန်မာနိုင်ငံသို့ပြန်လာရေး၊ ကိုဖီအာနန်အစီရင်ခံစာကို လိုက်နာ အကောင်အထည်ဖော်ရေး၊ ကုလသမဂ္ဂအချက်အလက်ရှာဖွေရေး Mission အဖွဲ့လာရောက်ခွင့်ပေးရေး၊ ယာယီလုံခြုံရေးဇုန် ဖန်တီးရေး၊ ရိုဟင်ဂျာများအပေါ် မုန်းတီးရေးလှုပ်ရှားမှုများအား အရေးယူဆောင်ရွက်ပေးရေးဆိုတဲ့ မြန်မာအစိုးရကို တောင်းဆိုတဲ့ တောင်းဆိုချက် ၁၁ ချက်၊ အကြမ်းဖက်မှုရပ်တန့်ရေးနဲ့ ရခိုင် ပြည်နယ်မှာရှိတဲ့ ရိုဟင်ဂျာများရဲ့ ကြေကွဲဖွယ်အခြေအနေ အဆုံးသတ်ရေးကို မြန်မာ့လွှတ်တော်က ဆောင်ရွက်ရန်လိုအပ်မှုကြောင့် ဝမ်းနည်း ကြောင်းဖော်ပြတဲ့ အချက်တစ်ချက်နဲ့ ရိုဟင်ဂျာလူနည်းစုများအပေါ် စိုးရိမ်မှုဖော်ပြချက်နဲ့ သူတို့ရဲ့ အခြေခံ အခွင့်အရေးများရရှိရေး၊ ရခိုင်ပြည်နယ်တည်ငြိမ်မှုနဲ့ လုံခြုံမှု ပြန်လည်တည်ဆောက်ရေးအတွက် မြန်မာ နိုင်ငံအပေါ် သံတမန်နည်းနဲ့ ဖိအားပေးရေး စတဲ့ပါလီမန်ကို တိုက်တွန်းကြောင်းစသဖြင့် ဖြစ်ပါတယ်။ လေးစားအပ်ပါတဲ့ နာယကကြီးခင်ဗျာ။ ဒီရိုဟင်ဂျာဆိုတဲ့ အမည်နဲ့ပတ်သက်ပြီး ကျွန်တော့ရဲ့ ရှေ့က ကိုယ်စားလှယ်များကလည်းပဲ အများကြီး ဖော်ပြသွားပြီးဖြစ်ပါတယ်။ ၎င်းတို့ဟာဆိုလို့ရှိရင် ဒီငြင်းပယ်လို့ မရတဲ့ သမိုင်းအထောက်အထားများအရဆိုရင် တိုင်းရင်းသားများမဟုတ်သလိုပဲ ပြည်ထောင်စုဖွား တိုင်းရင်းသား ၁၃၅ မျိုးစာရင်းမှာရှိတဲ့ ရခိုင်မျိုးနွယ်စုမှာလည်း ၎င်းတို့မပါရှိတဲ့အတွက်ကြောင့် ဒီဆုံးဖြတ်ချက်မှာပါတဲ့ Homeland in Myanmar (ဇာတိဒေသမြန်မာ) ဆိုတာ လွန်စွာမှ မှားယွင်းပါတယ်ခင်ဗျာ။ လေးစားအပ်ပါသော နာယကကြီးခင်ဗျာ။ ၂၀၁ရ ခုနှစ်၊ အောက်တိုဘာလ ၁ရ ရက်နေ့မှာ နိုင်ငံတော် သမ္မတရုံး အမိန့်ကြော်ငြာစာအမှတ်(၈၆/၂၀၁၇)နဲ့ ရခိုင်ပြည်အတွင်း လူသားချင်းစာနာမှု ကူညီထောက်ပံ့ ပေးရေး၊ ပြန်လည်နေရာချထားရေး၊ ဖွံ့ဖြိုးရေးစီမံကိန်း UEHRD ကိုနိုင်ငံတော်ရဲ့ အတိုင်ပင်ခံပုဂ္ဂိုလ် ဒေါ်အောင်ဆန်းစုကြည် ဥက္ကဋ္ဌအဖြစ်နဲ့ ဖွဲ့စည်းခဲ့ပါတယ်။ ဒီကော်မတီရဲ့ လုပ်ငန်းတာဝန်များကတော့ လူသားချင်းစာနာထောက်ထားမှုဆိုင်ရာ အကူအညီများ ထိထိရောက်ရောက် ပေးရေးဆောင်ရွက်ရန်၊ ပြန်လည်နေရာချထားမှုကိစ္စများအတွက် ပူးပေါင်းညှိနှိုင်းဆောင်ရွက်ရန်၊ ဒေသဖွံ့ဖြိုးရေးနဲ့ ရေရှည် ပဋိပက္ခကင်းဝေးရေး ဆောင်ရွက်ရန်တို့ ဖြစ်ပြီးတော့ ဒီလုပ်ငန်းများကိုလည်းပဲ ထိရောက်စွာ လုပ်ဆောင် နေပြီပဲဖြစ်ပါတယ်။ ဒါ့အပြင် ရခိုင်ပြည်နယ်ဆိုင်ရာ အကြံပြုချက်များအပေါ် အကောင်အထည်ဖော် ဆောင်ရွက်ရေးကော်မတီကလည်း ကိုဖီအာနန်ကော်မရှင်ရဲ့ အကြံပြုချက်များကို အကောင်အထည်ဖော် ဆောင်ရွက်နေကြောင်းကိုလည်း ကြားသိရပါတယ်။ အလားတူစွာပဲ ရခိုင်ပြည်နယ်နေရပ်စွန့်ခွာသူများ ပြန်လည်လက်ခံရေးအတွက် မြန်မာ-ဘင်္ဂလားဒေ့ရှ် နိုင်ငံအကြား သဘောတူညီမှုများရရှိပြီး မြန်မာနိုင်ငံ ဘက်မှ ဇန်နဝါရီ ၂၃ ရက်ကစပြီး အဆင်သင့်ဆောင်ရွက်ထားပြီးလည်း ဖြစ်ပါတယ်။ လေးစားအပ်ပါသော နာယကကြီးခင်ဗျာ။ မြန်မာကိုယ်စားလှယ်အဖွဲ့ရဲ့ ခေါင်းဆောင်က ဆုံးဖြတ်ချက်မူကြမ်းရဲ့ စာပိုဒ်များမှာ ပြင်းထန်စွာဖော်ပြထားတဲ့ မျိုးနွယ်စုအလိုက် သုတ်သင်ရှင်းလင်းခြင်း အချက်အလက်ရှာဖွေရေး အဖွဲ့နဲ့ဘေးကင်းဇုန်ဆိုတဲ့ ဖော်ပြမှုတွေဟာလက်တွေ့မြေပြင်နဲ့ ကွာခြားပါကြောင်းကို ကန့်ကွက်ပြောကြားခဲ့ပါတယ်။ ထို့အတူပါပဲ မတ်လ ၈ ရက်နေ့ ဂျီနီဗာမြို့ ကုလသမဂ္ဂအဆောင်မှာ ပြုလုပ်တဲ့ ရှင်းလင်းပွဲမှာ ပြည်ထောင်စုအစိုးရအဖွဲ့ရုံးဝန်ကြီး ဦးသောင်းထွန်း ကနေပြီးတော့ ရက်စက်ကြမ်းကြုတ်မှု လူမျိုးစုသုတ်သင်မှုနဲ့ လူမျိုးသုဉ်းသတ်ဖြတ်မှု စသည့်စွပ်စွဲချက်များအပေါ် အစိုးရအနေနဲ့ နှုတ်ဆိတ် နေသည်ဆိုတဲ့ စွပ်စွဲချက်များရှိကြောင်း၊ လွတ်လပ်မှုနဲ့ ဒီမိုကရေစီအတွက် ကာလရှည်ကြာ ကြိုးပမ်း ဆောင်ရွက်လာတဲ့ မြန်မာခေါင်းဆောင်များအနေနဲ့ ယင်းသို့သော အပြုအမူများကို မည်သည့်အခါမှ ထောက်ခံအားပေးမည်မဟုတ်ကြောင်း၊ အစိုးရအနေနဲ့ ယင်းသို့မဖြစ်စေရန် အစွမ်းကုန်ကာကွယ်သွားမည် ဖြစ်ပါကြောင်း၊ လူ့အခွင့်အရေးချိုးဖောက်မှုများဆိုင်ရာ စွပ်စွဲမှုများကို အလေးအနက်ထားနားထောင်ပြီး ခိုင်မာသည့် သက်သေအထောက်အထားရှိပါက ကျူးလွန်သည့်မည်သူကိုမဆို အရေးယူသွားမည်ဖြစ်ပါ ကြောင်း စသည်ဖြင့် နိုင်ငံတော်အစိုးရရဲ့ သဘောထားကိုလည်း အတိအလင်း ထုတ်ဖော်ကြေညာခဲ့ပြီး ဖြစ်ပါတယ်။ လေးစားအပ်ပါသော နာယကကြီးခင်ဗျာ။ ယခုလို မြန်မာနိုင်ငံတော်အစိုးရရဲ့ ရခိုင်ပြည်နယ်အတွက် ဆောင်ရွက်နေမှုများ အကြမ်းဖက်မှု၊ လူ့အခွင့်အရေးချိုးဖောက်မှုစတဲ့အပေါ်ထားရှိတဲ့ သဘောထားများကို မသိကျိုးကျွံ မျက်ကွယ်ပြုပြီးတော့ ယခုဆုံးဖြတ်ချက်ကိုအဆိုပြုခဲ့တဲ့ နိုင်ငံများရဲ့ ရည်ရွယ်ချက်၊ စေတနာ ဟာဆိုရင် မိမိတို့ရဲ့ ကိုယ်ကျိုးစီးပွားအတွက် အခြေအနေကို ပိုဆိုးလာအောင် မီးလောင်ရာလေပင့် ပြုလုပ် နေခြင်းပဲ ဖြစ်ပါတယ်။ သစ္စာဝါဒီက ခရီးထွက်ဖို့ ဖိနပ်စီးနေချိန်မှာပဲ မုသာဝါဒီက ကမ္ဘာတစ်ပတ် ပတ်ပြီးပြီဆိုတဲ့ စကားလိုပဲ ဖြစ်ရပ်မှန်မဟုတ်တဲ့အကြောင်းများ၊ တကယ့်မြေပြင်အခြေအနေမှန်များကို ဖုံးကွယ်ဖျောက်ဖျက်ပြီးတော့ မဟုတ်မမှန်လုပ်ဇာတ်တွေ၊ ပုံပြင်တွေနဲ့ကမ္ဘာကိုလှည့်စားပြီး ဓနအင်အားနဲ့ လုပ်ပိုင်ခွင့်ရှိသူ၊ တာဝန်ရှိသူများကိုဝယ်ယူပြီး ခေတ်သစ်နယ်မြေလုယူရေး၊ နယ်မြေသိမ်းပိုက်ရေးမဟာ ဗျူဟာရဲ့ နည်းဗျူဟာအဖြစ်နဲ့ ဒီတင်သွင်းထားတဲ့ ဒီဆုံးဖြတ်ချက်ကို သဘောမတူကန့်ကွက်ခဲ့တဲ့ မြန်မာ လွှတ်တော်ကိုယ်စားလှယ်အဖွဲ့ရဲ့ ဆောင်ရွက်ချက်များကိုလည်း လေးစားစွာ ထောက်ခံအပ်ပါတယ်ခင်ဗျာ။ ဒါ့အပြင် ကိုယ်စားလှယ်အဖွဲ့ခေါင်းဆောင် ပြည်သူ့လွှတ်တော် ဒုတိယဥက္ကဋ္ဌ ဦးတီခွန်မြတ်မှ တင်သွင်းခဲ့တဲ့ ရခိုင် ပြည်နယ်မှာဖြစ်ပွားနေတဲ့ လူသားချင်းစာနာထောက်ထားမှု အခြေအနေခေါင်းစဉ်နဲ့ အရေးပေါ်အကြောင်းအရာ ဆုံးဖြတ်ချက်မူကြမ်းနဲ့ ရှင်းလင်းချက်၊ မွတ်စလင်နိုင်ငံ ၈ နိုင်ငံကပူးပေါင်း တင်သွင်းလာတဲ့ ရိုဟင်ဂျာဆိုင်ရာ အဆိုမူကြမ်းကို လက်မခံဘဲပယ်ချကြောင်း Dissociate လုပ်ကြောင်းကို ရှင်းလင်းချေပချက်၊ General Debate မှာ စိန့်ပီတာစဘတ် ကြေညာချက်နဲ့စပ်လျဉ်းပြီးတော့ ပြောကြား ခဲ့တဲ့ မူဝါဒမိန့်ခွန်းနဲ့ အစီရင်ခံစာမှာဖော်ပြပါရှိတဲ့ ကိုယ်စားလှယ်အဖွဲ့ဝင်များရဲ့ ဆောင်ရွက်ချက်များ ကိုလည်း လေးစားစွာနဲ့ ထောက်ခံအပ်ပါကြောင်း တင်ပြအပ်ပါတယ်ခင်ဗျာ။ ကျေးဇူးတင်ပါတယ်ခင်ဗျာ။</speech>
<speech type="speaker">ဒေါ်နော်ခရစ္စထွန်း(ခေါ်) ဒေါက်တာအားကာမိုး ကရင်ပြည်နယ် မဲဆန္ဒနယ် အမတ်(၁) ဆေး ဖြစ်ပါတယ်။</speech>
<speech><mp id="901">ဒေါ်နော်ခရစ္စထွန်း(ခေါ်) ဒေါက်တာအာကာမိုး(မဲဆန္ဒနယ်အမှတ်-၇၊ ကရင်ပြည်နယ်)</mp>လေးစားအပ်တဲ့ ပြည်ထောင်စုလွှတ်တော် နာယကကြီးနဲ့ ပြည်ထောင်စုဝန်ကြီး၊ ပြည်ထောင်စုလွှတ်တော် ကိုယ်စားလှယ်များ အားလုံးမင်္ဂလာပါ။ ကျွန်မကတော့ ကရင်ပြည်နယ် မဲဆန္ဒနယ်အမှတ်(၇)က နော်ခရစ္ဆထွန်း (ခေါ်) ဒေါက်တာအာကာမိုးဖြစ်ပါတယ်။ လေးစားအပ်တဲ့ နာယကကြီးရှင့်။ အစီရင်ခံစာအရ ဒီကနေ့နိုင်ငံပေါင်း ၁၉၄ နိုင်ငံရှိတဲ့ ကမ္ဘာကြီးထဲမှာ မိတ်ဖက် ၁၂ နိုင်ငံနဲ့ ပေါင်းရင် IPU အဖွဲ့ဝင်နိုင်ငံ ၁၉၀ က ကျွန်မတို့နိုင်ငံကို လက်ညှိုးထိုးနေတဲ့ အဖြစ်ကို ကြုံနေရပါတယ်။ OIC အဖွဲ့ဝင် ၅ရ နိုင်ငံက ထိပ်ဆုံးပဲဖြစ်ပါတယ်။ ကမ္ဘာကြီးထဲက ကျွန်မတို့နိုင်ငံကို ဖယ်ထုတ်လို့မရသလို မြန်မာနိုင်ငံကြီးထဲက ရခိုင်ကိုဖယ်ထုတ်လို့မရပါဘူး။ ရခိုင်ကိုကယ်တင်ရမှာဖြစ်သလို ကမ္ဘာကြီးမှာ ကျွန်မတို့ အထီးကျန်လို့မဖြစ်ပါဘူး။ ကိုယ့်လှေကိုယ်ထိုးနေလို့ မပြီးသလို ထိုးနေတဲ့ကမ္ဘာကြီးရဲ့ လက်ညှိုးတွေ ငုပ်လျှိုးသွားအောင် ကြိုးစားရမှာဖြစ်ပါတယ်။ ကမ္ဘာကြီးမှာ ပထမကမ္ဘာစစ်၊ ဒုတိယကမ္ဘာစစ် Gozos (8:005:Closušni World Crime, Genocide, Ethnic Cleansing Gozor om:oquloq:ll နာဇီတွေက ဂျူးတွေကိုအစုလိုက် အပြုံလိုက်သာသတ်သွားတယ်၊ နာဇီဘယ်နှယောက်က စစ်ရာဇဝတ် ပြစ်ဒဏ်ရခဲ့ပါသလဲ။ အခုလူဦးရေနည်းနည်းပဲရှိတဲ့လူမျိုးက လူဦးရေအများကြီးရှိတဲ့ လူမျိုးကို Ethnic Cleansing လုပ်ပါတယ်ဆိုတာ မဖြစ်နိုင်ပါဘူး။ Ethnic Cleansing လုပ်ခံရတဲ့ ကျန်တဲ့ ဦးရေက စွပ်စွဲခံရတဲ့ဦးရေထက် များနေပါတယ်။ ဒါတွေကို ကျွန်မတို့က ကမ္ဘာကြီးသိအောင် မရှင်းပြနိုင်ခဲ့ပါဘူး။ တိုင်းရင်းသား ၁၃၅ မျိုး ပြည်တွင်းစစ်ဖြစ်နေတာ နှစ်ပေါင်း ၆၀။ ဒါပေမယ့် တစ်မျိုးမှ မပျောက်သေး ပါဘူး။ အိမ်ကြက်ချင်း ခွပ်ကောင်းနေတုန်းမှာ ၁၃၅ မျိုးမပါတဲ့၊ တိုင်းရင်းသားမဟုတ်တဲ့ ဧည့်သည်က အိမ်ရှင်ကို Ethnic Cleansing တို့၊ Genocide တို့ စွပ်စွဲနေသလိုဖြစ်ပါတယ်။ ဒါတွေကို ကမ္ဘာကြီး ကြားအောင် မပြောပြနိုင်ခဲ့တာ ကျွန်မတို့ရဲ့ အားနည်းချက်ပါ။ ၂၀၁ရ ခုနှစ်၊ အောက်တိုဘာ ၁၄ ရက် ကနေပြီးတော့ ၁၈ ရက်နေ့အထိ ရုရှားနိုင်ငံ၊ စိန့်ပီတာစဘတ် မြို့မှာ ကျင်းပခဲ့တဲ့ (၁၃၇)ကြိမ်မြောက် နိုင်ငံတကာပါလီမန်များမှာ တက်ရောက်ခဲ့တဲ့ မြန်မာလွှတ်တော် IPU အဖွဲ့ရဲ့ Emergency Item ဆိုင်ရာ အစီရင်ခံစာကို လှိုက်လှိုက်လှဲလှဲ ထောက်ခံပါတယ်။ မြန်မာ နိုင်ငံကိုချမှတ်ထားတဲ့ ပြစ်ဒဏ် ၂၃ ချက် ကိုလည်း ကန့်ကွက်ပါတယ်။ တကယ်တော့ (၁၃၇)ကြိမ်မြောက် IPU ပါလီမန်များညီလာခံမှာ ရခိုင်အရေးနဲ့ပတ်သက်တဲ့ Emergency Item ကို တင်သွင်းခဲ့တာဟာ ကြိုတင်ကြံစည် ချောက်ချထားသလိုပါပဲ။ ဒီအခက်အခဲကို ကြိုးစားကျော်ဖြတ်ခဲ့တဲ့ မြန်မာကိုယ်စားလှယ် အဖွဲ့ရဲ့ ဆောင်ရွက်ချက်ကိုလည်း ချီးကျူးပါတယ်။ အခြေအနေတွေကို ရှင်းလင်းချေပနိုင်တဲ့ Construer Note အဆိုမူကြမ်းတစ်ခုနဲ့ ရှင်းလင်းချက် Memorandum ကို ညီလာခံမှာ တင်သွင်းနိုင်ခဲ့တဲ့အပြင် ပြတ်ပြတ်သားသား ငြင်းဆိုချေပနိုင်ခဲ့တဲ့အတွက် တစ်ဘက်က စွပ်စွဲမှုတွေကို မှန်ကန်စွာ တုံ့ပြန်နိုင်ဖို့၊ အခြေအနေမှန်တွေကို သိရှိစေဖို့၊ ပြောဆိုခွင့် ိုရရှိအောင် ဆောင်ရွက်နိုင်ခဲ့လို့ ကျေးဇူးတင်ပါတယ်။ ဒါပေမယ့်လည်း IPU Statutes Article-7 မှာ ပါတဲ့အတိုင်းပဲ ညီလာခံဆုံးဖြတ်ချက်တွေကို မိမိလွှတ်တော်မှာ သင့်လျော်တဲ့ပုံစံနဲ့တင်ပြဖို့၊ သက်ဆိုင်ရာအစိုးရက အကောင်အထည်ဖော် ဆောင်ရွက်နိုင်ရေးအတွက် ဆက်လက် အကြောင်းကြားဖို့၊ ဆုံးဖြတ်ချက်များနဲ့စပ်လျဉ်းတဲ့ ဆောင်ရွက်မှုအခြေအနေတွေကို IPU အတွင်းရေးမှူးချုပ် ရုံးကို တင်ပြရမှာဖြစ်ပါတယ်။ ၂၀၁၈ ခုနှစ်၊ မတ်လ ဂျီနီဗာမှာ ပြုလုပ်မယ့် (၁၃၈)ကြိမ်မြောက် နိုင်ငံတကာပါလီမန်ညီလာခံမှာ မြန်မာလွှတ်တော်အနေနဲ့ ရခိုင်ပြည်နယ်အခြေအနေကို ပြန်လည်တင်ပြ အစီရင်ခံရမှာဖြစ်ပါတယ်။ မြန်မာ လွှတ်တော်အနေနဲ့ ရခိုင်အခြေအနေကို ငြိမ်းချမ်းရင်းနှီးစွာ ဖြေရှင်းနိုင်ရေးကြိုးပမ်းရာမှာ နက်နက်ရှိုင်းရှိုင်း ဆက်စပ်ပါဝင်နေပါတယ်။ ပြီးခဲ့တဲ့ ၂ လအတွင်းမှာ လွှတ်တော်နှစ်ရပ်မှာ ပြဿနာဖြစ်ပွားခဲ့တဲ့ဒေသမှ စွန့်ခွာသွားသူတွေကို ပုံမှန်အခြေအနေ အတိုင်းအတာတစ်ခုအထိ ပြန်လည်ရောက်ရှိအောင် အကြမ်းဖက်မှု တိုက်ဖျက်ရေး ဥပဒေနဲ့အညီ အရှိန်အဟုန်မြှင့် ဆောင်ရွက်ဖို့ ပြည်ထောင်စုအစိုးရအား တိုက်တွန်းကြောင်း အဆိုကို ဆွေးနွေးခဲ့ပြီး လွှတ်တော်က ပြည်သူကိုကိုယ်စားပြုပြီး အစိုးရကိုတာဝန်ခံမှုရှိစေဖို့ အပြန်အလှန် ထိန်းကျောင်းနေပါတယ်။ နာယကကြီးရှင့်။ Power Point အသုံးပြုခွင့်ပေးဖို့ မေတ္တာရပ်ခံပါတယ်။ ရခိုင်အရေးမှာ အစိုးရ ဘက်ကလည်း နိုင်ငံတော်အတိုင်ပင်ခံအနေနဲ့ ကနဦးပြဿနာမှာကတည်းက ဆောလျင်စွာ အရေးယူနိုင်ဖို့၊ အကြမ်းဖက်မှုများ ထပ်မံမပေါ်ပေါက်လာဖို့၊ အေးချမ်းတဲ့ အနာဂတ်တစ်ခုတည်ဆောက်ဖို့၊ ၂၀၁၆ ခုနှစ်၊ စက်တင်ဘာ ၅ ရက်မှာ ငြိမ်းချမ်းရေးနိုဘယ်ဆုရှင် ကိုဖီအာနန်အပါအဝင် နိုင်ငံခြားသား ၃ ဦး၊ နိုင်ငံသား ၆ ဦး၊ စုစုပေါင်း ၉ ဦးပါဝင်တဲ့ အကြံပေးကော်မရှင်အဖွဲ့ကို ဖွဲ့စည်းခဲ့ပြီး အဲဒီကော်မရှင်ရဲ့ အစီရင်ခံစာကို UN မှာ တင်ပြပြီးပြီလို့ သိရပါတယ်။ အဲဒီတုန်းက ကိုဖီအာနန်ကော်မရှင်ကို ကျွန်မတို့ နိုင်ငံသားအချို့ကလည်း အသိအမြင်နည်းပါးပြီး ဝေဖန်ခဲ့ပါတယ်။ အဲဒီတုန်းကသာ ကိုဖီအာနန်ကော်မရှင်ကတစ်ဆင့် နွေးထွေး ပွင့်လင်းပြီး ကမ္ဘာကြီးကိုအမှန်အတိုင်း အဆောတလျင်တင်ပြနိုင်ခဲ့မယ်ဆိုရင် ကိုဖီအာနန်ကော်မရှင်ရဲ့ အစီရင်ခံစာ အခုထက်ကောင်းမွန်ပြီး ဒီလိုအခြေအနေမျိုးအထိ ဖြစ်မလာဘူးလို့ ယူဆမိပါတယ်။ ဒါပေမယ့်လည်း ၂၀၁ရ ခုနှစ်၊ သြဂုတ်လ ၂၅ ရက်မှာ ရခိုင်ဒေသက မြန်မာ့ရဲကင်းစခန်း ၃၀ ကို ARSA အကြမ်းဖက်တွေရဲ့ တိုက်ခိုက်မှုနောက်ပိုင်းမှာ အခြေအနေတွေဟာ ပိုမိုရှုပ်ထွေး ဆိုးရွားလာပါတယ်။ ရခိုင်ဒေသဟာ နိုင်ငံရပ်ခြားတွေရဲ့ အကျိုးစီးပွားအတွက် ဓားစာခံဖြစ်နေရပါတယ်။ အောက်တိုဘာ ၂၄ ရက် နေ့မှာ ဘင်္ဂလားဒေ့ရှ်မှ တာဝန်ရှိသူတွေဟာ မြန်မာနိုင်ငံကိုလာရောက်ပြီး နားလည်မှုစာချွန်လွှာတွေရေးထိုးပြီး၊ ဒုက္ခသည်အရေးဆွေးနွေးပြီး အစိုးရကလည်းဒေသအတွင်း ပြန်လည်ထူထောင်ရေးလုပ်ငန်းတွေ ဆောင်ရွက် ဒါပေမယ့်လည်း အခြားတစ်ဘက်မှာ ကျွန်မတို့နိုင်ငံကို အမေရိကန်ကဦးဆောင်ပြီး R2P (Responsibility To Protect) ဆိုတဲ့ခေါင်းစဉ်တပ်ပြီး ဒဏ်ခတ်အရေးယူနိုင်ဖို့ ကြိုးပမ်းနေတယ်လို့ တကယ်တော့ ကျွန်မတို့ လွှတ်တော်၊ အစိုးရ၊ တပ်မတော်နဲ့ တိုင်းရင်းသားပြည်သူအားလုံး ဖြစ်ပေါ်လာမယ့်အရေးကို စည်းလုံးညီညွတ်စွာ ရင်ဆိုင်ရမယ့်နေပါပြီ။ ဘာသာအမျိုးမျိုး၊ မျိုးနွယ်စု အမျိုးမျိုး ဘယ်လိုပဲကွဲပြားနေပါစေ၊ ပဝေသဏီက အတူယှဉ်တွဲနေထိုင်ခဲ့တဲ့ တိုင်းရင်းသားအားလုံး စည်းလုံး ညီညွတ်စွာနဲ့ နိုင်ငံကိုကောင်းအောင် တည်ဆောက်ဖို့လိုနေပါပြီ။ အပြန်အလှန်တိုက်ခိုက် ရန်စောင်နေမယ့် အစား ငြိမ်းချမ်းရေးမှတ်ကျောက်တင်ပြီး ကမ္ဘာကြီးကို ရင်ဆိုင်ပြဖို့လိုနေပါပြီ။ ပညာရေး၊ ကျန်းမာရေး နိမ့်ကျခြင်း၊ တရားဥပဒေမဲ့ခြင်း၊ ဆင်းရဲမွဲတေခြင်း၊ အလုပ်အကိုင်အခွင့်အလမ်း နည်းပါးခြင်း စတဲ့ နိမ့်ကျခြင်းများစွာထဲက နိုင်ငံအရေးကိုအတူလက်တွဲပြီး စည်းလုံးခြင်းအားနဲ့ကျော်ဖြတ်ရမှာ ဖြစ်ပါတယ်။ စည်းလုံးခြင်း၊ ငြိမ်းချမ်းခြင်းပြယုဂ်ကို ဒုတိယပင်လုံရဲ့ တတိယအစည်းအဝေး အမြန်ဆုံးကျင်းပနိုင်ဖို့ လိုအပ်နေပါပြီ။ သင်္ဘောပျက်ထဲမှာ အစာလုနေမယ့်အစား ဘယ်လိုရုန်းထွက်ကြမလဲ တိုင်ပင်ဆုံးဖြတ်ရမှာပါ ။ မြန်မာလွှတ်တော်အနေနဲ့လည်း (၁၃၈)ကြိမ်မြောက် IPU အစည်းအဝေးမှာ ကျွန်မတို့နိုင်ငံရဲ့ ငြိမ်းချမ်း စည်းလုံးတဲ့ လက်နက်ကိုင်စွဲပြီး တိုက်ပွဲဝင်နိုင်ပါစေကြောင်း ဆန္ဒပြု ရင်းနိဂုံးချုပ်ပါတယ်။ ကျေးဇူးတင် ပါတယ်။</speech>
<speech type="speaker">ဦးသောင်းအေး ပျော်ဘွယ်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="293">ဦးသောင်းအေး (ပျော်ဘွယ်မဲဆန္ဒနယ်၊ မန္တလေးတိုင်းဒေသကြီး)</mp>လေးစားအပ်ပါသော နာယကကြီးနှင့်တကွ အားလုံးနှစ်လုံးစိတ်ဝမ်း အေးချမ်းကြပါစေ။ ကျွန်တော်ကတော့ ပျော်ဘွယ်မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးသောင်းအေး ဖြစ်ပါတယ်။ ကျွန်တော့အနေနဲ့ (၁၃၇)ကြိမ်မြောက် နိုင်ငံတကာပါလီမန်များညီလာခံက ရခိုင်ပြည်နယ်အရေးကိစ္စအပေါ်မှာ ချမှတ်လိုက်တဲ့ ဆုံးဖြတ်ချက်များကို ကန့်ကွက်ပြီး အကြံပြု ဆွေးနွေးသွားမှာ ဖြစ်ပါတယ်။ မြန်မာလွှတ်တော်ကိုယ်စားလှယ်အဖွဲ့ရဲ့ အစီရင်ခံစာမှာ ပါတဲ့ (၁၃၇)ကြိမ်မြောက်ပါလီမန်များညီလာခံ IPU က အတည်ပြုခဲ့တဲ့ အချက် ၃ ချက်ဟာ ကျွန်တော်တို့နိုင်ငံရဲ့ အချုပ်အခြာအာဏာကို လေးစားမှုမရှိတဲ့ တဖက်သတ်ဖိအားပေးမှုတစ်ခုလို့ ရှုမြင်ပါတယ်။ ညီလာခံရဲ့ ဆုံးဖြတ်ချက်များကို ကြည့်မယ်ဆိုရင် မြန်မာနိုင်ငံ တိုင်းရင်းသားမျိုးနွယ်စုထဲမှာမပါတဲ့ ရိုဟင်ဂျာဆိုတဲ့ အမည်ကို တွင်တွင်သုံးစွဲလျက် ဒီလူတွေကို လူမျိုးတုံးသတ်ဖြတ်နေတယ်၊ ဒီလူတွေဟာ လူ့အခွင့်အရေး ချိုးဖောက်ခံနေရတယ်၊ လူသားချင်းစာနာမှုတွေမရှိဘဲ ကြေကွဲဖွယ်ရာတွေနဲ့ ကြုံနေရတယ်စတဲ့ မမှန် သတင်းတွေဖော်ပြပြီး ဆုံးဖြတ်ချက်ချမှတ်ထားတာ တွေ့ရပါတယ်။ ညီလာခံက အတည်ပြုချက် ဆုံးဖြတ်ချက် ၂၃ ချက်မှာ UN နှင့် နိုင်ငံအချို့ရဲ့ ဆောင်ရွက်ချက်ကို အသိအမှတ်ပြုထားတာ ၄ ချက်၊ အကြံပြုချက် ၂ ချက်၊ နိုင်ငံတကာကို တိုက်တွန်းထားတာ ၂ ချက်၊ မြန်မာနိုင်ငံတော်အစိုးရကို တိုက်တွန်းတာ ၈ ချက်နှင့် မြန်မာလွှတ်တော်နှင့် IPU ကို တိုက်တွန်းထားတာ ၅ ချက်ပါပြီး အထွေထွေ ၂ ချက် ပါဝင်ကြောင်း စိစစ်တွေ့ရှိရပါတယ်။ Power Point နှင့် တင်ပြခွင့်ပြုပါ။ အစီရင်ခံစာ စာပိုဒ် ၃ရ စာပိုဒ်ခွဲ ၁၊ ၄၊ ၁၁၊ ၁၂၊ ၁၃၊ ၁၄၊ ၁၆၊ ၁၉ တို့ဟာ ကျွန်တော်တို့ နိုင်ငံတော် အစိုးရကိုတိုက်တွန်းတဲ့ အချက် ၈ ချက် ဖြစ်ပါတယ်။ UN နှင့်နိုင်ငံတကာအဖွဲ့အစည်းတွေကို တိုက်တွန်းတာက စာပိုဒ်ခွဲ ၅ နှင့် ၂၀ ပါ ။ မြန်မာလွှတ်တော်နှင့် IPU ကို တိုက်တွန်းထားတာ စာပိုဒ်ခွဲ ၉၊ ၁၀၊ ၂၁၊ ၂၂၊ ၂၃ တို့ဖြစ်ပြီး အကြံပြုချက်တွေကိုတော့ စာပိုဒ်ခွဲ ၁၅ နှင့် ၁၈ မှာ ဖော်ပြထားပါတယ်။ တင်ပြပါ IPU ရဲ့ ဆုံးဖြတ်ချက်များရဲ့ အဓိကဦးတည်ချက်ကတော့ ရိုဟင်ဂျာဆိုတဲ့လူတွေကို နိုင်ငံသားဖြစ်ရေး၊ မြန်မာ့မြေမှာ နေရာတစ်ခုရရှိစေရေးကို ဦးတည်ထားတာတွေ့ရပါတယ်။ IPU အနေနဲ့ တိုက်တွန်းခြင်း၊ အကြံပြုခြင်းလို့ သုံးနှုန်းထားသော်လည်းပဲ မြန်မာနိုင်ငံတော်အစိုးရနှင့် မြန်မာ့လွှတ်တော်ကို အမိန့်ပေးစေခိုင်း နေပြီးတော့ မိမိတို့ရဲ့ အချုပ်အခြာအာဏာကို ထိပါးစော်ကားနေကြောင်း တွေ့ရှိရပါတယ်။ ဒီထဲမှာ အရေးကြီးတဲ့အချက် ၁ ချက်ကို တင်ပြလိုပါတယ်။ စာပိုဒ်ခွဲ ၁ရ ပါ ။ လက်ခံထားသော နိုင်ငံများရှိ ရိုဟင်ဂျာ ဒုက္ခသည်စခန်းများအတွက် အားလုံးအကျုံးဝင်သော ပေါင်းစပ်ညှိနှိုင်းမှုအစီအစဉ်များ တောင်းဆိုပါတယ်လို့ ဖော်ပြပါတယ်။ ဒီအချက်ဟာ ကိုဖီအာနန်ကော်မရှင်ကို စတင်ဖွဲ့စည်းခဲ့တဲ့ နိုင်ငံတော်အတိုင်ပင်ခံရုံးရဲ့ ၂၄-၈-၂၀၁၆ ထုတ်ပြန်ချက် စာပိုဒ် ၃ မှာ ပါတဲ့ စာသားနှင့် ဒီစာပိုဒ် ၃ မှာ ကော်မရှင်အနေနဲ့ ပြည်ပနိုင်ငံများမှာ ဒုက္ခသည်များအဖြစ် ခံယူထားသူများရဲ့ ပင်ရင်းနိုင်ငံနှင့် နောက်ခံအကြောင်းအရာ အပါအဝင် နိုင်ငံတကာဆက်သွယ်မှုကို သုံးသပ်မယ်လို့ပါရှိပါတယ်။ ဒီအချက်ဟာ အလွန်အရေးကြီးတယ်လို့ ကျွန်တော်ဆွေးနွေး တင်ပြခဲ့ဖူးပါတယ်။ ဒီကိစ္စနဲ့ပတ်သက်ပြီး ကနဦးက ကိုဖီအာနန်ရဲ့ ကြားဖြတ်အစီရင်ခံစာမှာရော အပြီးသတ်အစီရင်ခံစာမှာရော ဒီအချက်ပါမလာ တဲ့အတွက်ကြောင့် စိတ်သက်သာရာရခဲ့ပါတယ်။ သို့သော်လည်းပဲ ဒီနေ့ IPU ဆုံးဖြတ်ချက်မှာ ဒီအချက်ကို ထည့်သွင်းလာတာကို တွေရတဲ့အတွက် လွန်စွာစိုးရိမ်မိပါတယ်။ နိုင်ငံတော်အတိုင်ပင်ခံရုံးရဲ့ ထုတ်ပြန်ချက်နဲ့ IPU ရဲ့ ဆုံးဖြတ်ချက်ဟာ ဘယ်လို ပတ်သက်ဆက်နွယ်နေသလဲ။ တိုက်ဆိုင်မှုလား၊ မဟာဗျူဟာလား၊ နည်းဗျူဟာလား မေးခွန်းထုတ်စရာ ဖြစ်ပါတယ်။ ဒီအခြေအနေတွေကြောင့် ရိုဟင်ဂျာလူမျိုးတစ်မျိုးနဲ့ နယ်မြေတစ်ခု မြန်မာ့မြေပေါ်မှာ ပေါ်ပေါက် မလာအောင် ဝိုင်းဝန်းကာကွယ်ကြရန် လိုအပ်နေပြီလို့ တင်ပြလိုပါတယ်။ နာယကကြီးခင်ဗျာ။ ကျွန်တော်တို့ဟာ တပ်မတော်အစိုးရကနေ ဒီမိုကရေစီအစိုးရဖြစ်ဖို့ ညင်သာစွာ ကူးပြောင်းပေးနိုင်ခဲ့ပေမယ့်လည်း သမိုင်းကြွေးမကျေနပ်မှုတွေ၊ ပါတီစွဲ၊ ပုဂ္ဂိုလ်စွဲ၊ အတ္တစွဲတွေနဲ့ ပြည်သူ များကို ဒုက္ခပင်လယ်ထဲက ဆွဲမထွက်နိုင်တာ စိတ်မကောင်းစရာဖြစ်ပါတယ်။ ဒီအကြောင်းရင်းတွေနဲ့ သက်ဆိုင်တဲ့သူတွေအားလုံးတွေ့ဆုံပြီး ညှိနှိုင်းအဖြေရှာဖို့လိုနေပါပြီ။ နိုင်ငံတော်နဲ့ နိုင်ငံသူ၊ နိုင်ငံသားတွေ အတွက် ပြည်ထောင်စုအကျိုး၊ အမျိုးသား အကျိုးစီးပွားကို မျှော်မှန်းချက်၊ ဘုံမျှော်မှန်းချက်ထားပြီး အတူတကွ လက်တွဲဆောင်ရွက်ကြရန် ါပြီ။ ညီလာခံမှာ မြန်မာကိုယ်စားလှယ်အဖွဲ့ရဲ့ တုံ့ပြန်ချက်၊ ကန့်ကွက်ချက်တွေကို လေးစားပါတယ်။ ထောက်ခံပါတယ်။ သို့သော်လည်း OIC ရဲ့ ထိုးနှက်ချက်ဟာ မိုးကြိုးပစ်သလိုပါပဲ။ ထန်းလက်နဲ့ကာလို့ မရပါဘူး။ ကျွန်တော်တို့လွှတ်တော်က ကန့်ကွက်ရှုတ်ချရုံလောက်နဲ့ မလုံလောက်ဘူးလို့ ဆိုလိုတာပါ။ နိုင်ငံတော်အစိုးရနဲ့ နိုင်ငံတော်အတိုင်ပင်ခံ တာဝန်ယူထားသူတို့က အမျိုးသားရေးကို ဦးစားပေးစဉ်းစားပြီး ထိရောက်တဲ့ နည်းလမ်းတွေနဲ့ တုံ့ပြန်ချေဖျက်သွားရန်လိုအပ်ကြောင်း အကြံပြုတင်ပြအပ်ပါတယ်။ တကယ်တော့ ၂၀၁၆ ခုနှစ်၊ အောက်တိုဘာလဖြစ်စဉ်ရော ၂၀၁ရ ခုနှစ်၊ သြဂုတ်လဖြစ်စဉ်ပါ နိုင်ငံတော်ရဲ့ တရားဥပဒေစိုးမိုးရေးနဲ့ အချုပ်အခြာအာဏာတည်တံ့ခိုင်မြဲရေးကို ဒီဘင်္ဂါလီအစွန်းရောက် အကြမ်းဖက်သမားတွေ၊ သူတို့ပြောတဲ့ရိုဟင်ဂျာတွေက စတင်အကြမ်းဖက် ဖျက်ဆီးတိုက်ခိုက်ခဲ့တာပါ။ သေကြေတာ၊ ဒဏ်ရာရတာ၊ ဆုံးရှုံးတာက ရဲတပ်ဖွဲ့ဝင်တွေ၊ နိုင်ငံ့ဝန်ထမ်းတွေ၊ တပ်မတော်သားတွေနဲ့ ဒေသခံပြည်သူတွေပဲဖြစ်ပါတယ်။ လူမျိုးသုဉ်းအသတ်ခံရတာလည်း တိုင်းရင်းသားမျိုးနွယ်စုတွေပါ။ ဒီလို အကြမ်းဖက်တိုက်ခိုက်မှုတွေကို မှတ်တမ်းအထောက်အထားတွေရှိပါလျက်နဲ့ သူခိုးကလူလိုပြန်ဟစ်တာကို ခံနေရတာကတော့ အမှန်တရားနဲ့ဆန့်ကျင်လွန်းပါတယ်။ ဒီအတွက်အစိုးရရဲ့ တုံ့ပြန်ဆောင်ရွက်ချက် အားနည်းတယ်လို့ပဲ ကျွန်တော်ထောက်ပြလိုပါတယ်။ ၂၀၁ရ ခုနှစ်၊ သြဂုတ်လ ၂၅ ရက်ဖြစ်စဉ်ဟာ စခန်းပေါင်း ၃၁ ခုကို အင်အားသုံးအကြမ်းဖက် တိုက်ခိုက်ခဲ့တာဖြစ်လို ပြည်သူတွေရဲ့ အသက်အိုးအိမ်စည်းစိမ်တွေကို ဥပဒေဘောင်ထဲက ထိရောက်စွာ ကာကွယ်ပေးဖို့လိုအပ်ပါတယ်။ အဲဒီရည်ရွယ်ချက်နဲ့ အဲဒီနေ့မနက်မှာ ပြည်ထောင်စုလွှတ်တော်ကို အရေးပေါ် အခြေအနေကြေညာပေးဖို့ ကျွန်တော် အရေးကြီးအဆိုတစ်ရပ် တင်ခဲ့ပါတယ်။ ဒါပေမယ့် ခွင့်မပြုတဲ့အတွက် စိတ်မကောင်းဖြစ်ခဲ့ရပါတယ်။ အခုတော့ နိုင်ငံတကာအဖွဲ့အစည်းတွေနဲ့ OIC နိုင်ငံတွေ အနောက်အုပ်စု တွေနဲ့ အခုလို IPU ရဲ့ အကွက်ချပုံဖော်စွပ်စွဲ၊ ဖိအားပေးမှုအမျိုးမျိုးကို ကျွန်တော်တို့ခံနေရပါပြီ။ ဒါဟာ သင်ခန်းစာယူစရာပဲ ဖြစ်ပါတယ်။ နာယကကြီးခင်ဗျား။ ဒီအခြေအနေတွေကြောင့် နိုင်ငံတော်အစိုးရ၊ လွှတ်တော်၊ တပ်မတော်နဲ့ ပြည်သူ လူထုတစ်ရပ်လုံးက ဒီဖြစ်စဉ်ဖြစ်ရပ်မှန်တွေကို ထောင့်စုံနေရာစုံကနေ နည်းမျိုးစုံနဲ့ တုံ့ပြန်ဖို့ လိုအပ်နေပါပြီ။ (၁၃၈)ကြိမ်မြောက် IPU အထိစောင့်မနေဘဲနဲ့ ဖြစ်နိုင်တဲ့နည်းလမ်းနဲ့ ဒီဆုံးဖြတ်ချက်တွေကို ဖျက်နိုင်အောင် ကြိုးစားဆောင်ရွက်ပေးဖို့ အကြံပြုတိုက်တွန်းလိုပါတယ်။ ယခု မြန်မာ့လွှတ်တော်ကိုယ်စားလှယ်အဖွဲ့ စေလွှတ်ရာမှာလည်း လူဦးရေ သန်း ၁၀၀ အောက်တိုင်းပြည်ဟာ အဖွဲ့ဝင် ၈ ဦးထိ တက်နိုင်ပေမယ့် ၆ ဦးထဲ သွားတာတွေ့ရပါတယ်။ တက်ရောက်တဲ့သူတွေဟာ ဒီအခြေအနေကိုမျှော်မှန်းပြီး ပြင်ဆင်သွားနိုင်ဖို့ အခွင့်အလမ်း နည်းခဲ့ကြောင်းလည်း သိခဲ့ရပါတယ်။ ဒါကြောင့်မိုလို့ နိုင်ငံတကာနဲ့တွေ့ကြုံရမယ့် ဒီလို အမျိုးသားရေးကိစ္စမျိုးမှာ ပြည်ထောင်စုလွှတ်တော်ရဲ့ အကြံဉာဏ်ကိုရယူပြီး ဖြစ်ပေါ်လာနိုင်တဲ့အခြေအနေ အရပ်ရပ်အတွက် ကြိုတင်ပြင်ဆင်ကာ ပိုမိုထိရောက်စွာ တုံ့ပြန်နိုင်တဲ့သူတွေနဲ့ ဖွဲ့စည်းဆောင်ရွက်သွားဖို့ အကြံပြုလိုပါတယ်။ နိဂုံးချုပ်အားဖြင့် (၁၃၇)ကြိမ်မြောက် IPU ရဲ့ ဆုံးဖြတ်ချက်များကို ကန့်ကွက်ခဲ့တဲ့ မြန်မာလွှတ်တော် ကိုယ်စားလှယ်အဖွဲ့ရဲ့ တုံ့ပြန်ချက်ကို အလေးအနက် ထောက်ခံပါတယ်။ ဖြစ်စဉ်ဖြစ်ရပ်အမှန်ပေါ်မှာ အခြေမခံတဲ့ အဆိုပါ IPU ရဲ့ ဆုံးဖြတ်ချက်များကို ပြင်းထန်စွာ ကန့်ကွက်ပါကြောင်းနဲ့ လွှတ်တော်၊ ပြည်ထောင်စုအစိုးရ၊ တပ်မတော်နဲ့ ပြည်သူတစ်ရပ်လုံးက ဝိုင်းဝန်းရှုတ်ချကန့်ကွက်ပြီး မြန်မာ့အချုပ်အခြာ အာဏာကို ကာကွယ်ပေးကြပါရန် တိုက်တွန်းလျက် နိဂုံးချုပ်အပ်ပါတယ်ခင်ဗျာ။ အားလုံးကို ကျေးဇူးတင် ပါတယ်။</speech>
<speech type="speaker">ဦးတင်အောင်ထွန်း မကွေးတိုင်းဒေသကြီး မဲဆန္ဒနယ်အမှတ်(၅) ဆွေးနွေးဖို့ဖြစ်ပါတယ်။</speech>
<speech><mp id="911">ဦးတင်အောင်ထွန်း(မဲဆန္ဒနယ်အမှတ်-၅၊ မကွေးတိုင်းဒေသကြီး)</mp>လေးစားအပ်တဲ့ ပြည်ထောင်စုလွှတ်တော် နာယက၊ ပြည်ထောင်စုလွှတ်တော် ကိုယ်စားလှယ်များနဲ့ ဧည့်သည်များအားလုံး မင်္ဂလာပါခင်ဗျာ။ ကျွန်တော်က မကွေးတိုင်းဒေသကြီး မဲဆန္ဒနယ်အမှတ်(၅)မှ အမျိုးသားလွှတ်တော် ကိုယ်စားလှယ် ဦးတင်အောင်ထွန်း ဖြစ်ပါတယ်။ ကျွန်တော့အနေနဲ့ အချုပ်အခြာအာဏာပိုင်နိုင်ငံများရဲ့ ပြည်ထောင်စုအဆင့် ပါလီမန်များနှင့် လွန်ခဲ့တဲ့နှစ်ပေါင်း ၁၂၈ နှစ်ကျော် ၁၈၈၉ ခုနှစ်မှာ စတင်ဖွဲ့စည်းပြီး အခုချိန်မှာ အဖွဲ့ဝင်နိုင်ငံပေါင်း ၁၇၈ နိုင်ငံ၊ မိတ်ဖက်အဖွဲ့ဝင်နိုင်ငံပေါင်း ၁၂ နိုင်ငံ ပါဝင်ဖွဲ့စည်းထားတဲ့ နိုင်ငံတကာအဖွဲ့အစည်း ဆွတ်ဇာလန်နိုင်ငံ၊ ဂျီနီဗာမြို့မှာ ဌာနချုပ်တွေရှိတဲ့ နိုင်ငံတကာပါလီမန်များအဖွဲ့က ၂၀၁ရ ခုနှစ်၊ အောက်တိုဘာလ ၁၄ ရက်နေ့မှ ၁၈ ရက်နေ့အထိ ရုရှားဖက်ဒရေးရှင်းနိုင်ငံ၊ စိန့်ပီတာစဘတ် မြို့မှာ (၁၃၇)ကြိမ်မြောက်ကျင်းပတဲ့ နိုင်ငံတကာပါလီမန်များညီလာခံကို တက်ရောက်ခဲ့တဲ့ မြန်မာ့လွှတ်တော် ကိုယ်စားလှယ်အဖွဲ့ရဲ့ ပြည်ထောင်စုလွှတ်တော်သို့ တင်ပြတဲ့အစီရင်ခံစာနဲ့ ပတ်သက်ပြီး ဆွေးနွေးမှာ ဖြစ်ပါတယ်။ ပြည်ထောင်စုလွှတ်တော် နာယကနဲ့ ပြည်ထောင်စုလွှတ်တော် ကိုယ်စားလှယ်များခင်ဗျာ။ နိုင်ငံတကာ ပါလီမန်များအဖွဲ့ကို ဒီမိုကရေစီစနစ် ခိုင်မာစွာဖြစ်ထွန်းရေး၊ ငြိမ်းချမ်းရေးနှင့် ပူးပေါင်းဆောင်ရွက်မှု တိုးတက်ရေးအတွက် ကမ္ဘာ့ပါလီမန်များအကြားတွင် ဆွေးနွေးဆောင်ရွက်ကြရန် ရည်ရွယ်ဖွဲ့စည်းပြီး ဒီမိုကရေစီထွန်းကားရေး၊ လူ့အခွင့်အရေးနှင့် လူသားချင်းစာနာမှုဆိုင်ရာဥပဒေများ တိုးတက်ခိုင်မာရေး၊ နိုင်ငံတကာငြိမ်းချမ်းရေးနဲ့ လုံခြုံရေး၊ နိုင်ငံရေးတွင် အမျိုးသမီးများပါဝင်လာရေး၊ စဉ်ဆက်မပြတ် ဖွံ့ဖြိုး တိုးတက်ရေး၊ ပညာရေး၊ သိပ္ပံနှင့် ယဉ်ကျေးမှုနယ်ပယ်ဆိုင်ရာကဏ္ဍများ ဖွံ့ဖြိုးတိုးတက်ရေးများကို အဓိက ဦးစားပေးဆောင်ရွက်တဲ့ လုပ်ငန်းစဉ်များဟာ အင်မတန်ကောင်းမွန်တဲ့ ရည်ရွယ်ချက်နဲ့ လုပ်ငန်းစဉ်များ ဖြစ်ပါတယ်။ တစ်နှစ် နှစ်ကြိမ်ကျင်းပတဲ့ နိုင်ငံတကာပါလီမန်များညီလာခံကို ညီလာခံအစည်းအဝေး ကျင်းပ စဉ်မှာ သတ်မှတ်ခေါင်းစဉ်အလိုက် ဆွေးနွေးကြတဲ့ အမြဲတမ်းကော်မတီများ၊ ပါလီမန်ဆိုင်ရာ ယာယီအဖွဲ့ အစည်းများ၊ ပထဝီနိုင်ငံရေးအုပ်စုများက အစီရင်ခံတင်ပြ ဆောင်ရွက်ကြရတယ်လို့ သိရပါတယ်။ အုပ်ချုပ်မှု ကောင်စီ၊ အမှုဆောင်ကော်မတီနဲ့ နိုင်ငံတကာပါလီမန်များအဖွဲ့ အတွက် အဓိကဖြစ်တဲ့ နိုင်ငံတကာ ပါလီမန်များအဖွဲ့ အတွင်းရေးမှူးချုပ်ရုံးတို့ရှိပြီး ကမ္ဘာတစ်လွှားမှာ ဒီမိုကရေစီခိုင်မာရေးနဲ့ မြှင့်တင်ရေး အတွက် နိုင်ငံတကာပါလီမန်များအဖွဲ့ဆိုင်ရာ လုပ်ငန်းတာဝန်များကို ဆောင်ရွက်ကြတာ ဖြစ်ပါတယ်။ (၁၃၇)ကြိမ်မြောက် နိုင်ငံတကာပါလီမန်များညီလာခံနှင့် ဆက်စပ်အစည်းအဝေးများသို့ မြန်မာလွှတ်တော် ကိုယ်စားလှယ်အဖွဲ့ တက်ရောက်ဖို့ ရုရှားဖက်ဒရေးရှင်းနိုင်ငံ အထက်လွှတ်တော် ဥက္ကဋ္ဌ၊ အောက်လွှတ်တော် ဥက္ကဋ္ဌနှင့် နိုင်ငံတကာပါလီမန်များအဖွဲ့ ဥက္ကဋ္ဌတို့က ဖိတ်ကြားစာများပေးပို့ခဲ့လို့ မြန်မာလွှတ်တော် ကိုယ်စားလှယ် အဖွဲ့ဝင် ၆ ဦးအပါအဝင် နိုင်ငံပေါင်း ၁၆၁ နိုင်ငံက ကိုယ်စားလှယ်ဦးရေ ၂,၄၀၀ တက်ရောက် ခဲ့တယ်လို့ သိရပါတယ်။ ပြည်ထောင်စုလွှတ်တော် နာယကနဲ့ ပြည်ထောင်စုလွှတ်တော် ကိုယ်စားလှယ်များခင်ဗျာ။ နိုင်ငံတကာ ပါလီမန်များညီလာခံ တတိယနေ့ဖြစ်တဲ့ ၁၆-၁၀-၂၀၁ရ ရက်နေ့မှာ အရေးပေါ်အကြောင်းအရာ ၁၈ ခုကို အဖွဲ့ဝင် ၁၈ နိုင်ငံက ကနဦး တင်သွင်းခဲ့တဲ့အထဲမှာ မြန်မာနိုင်ငံ ရခိုင်ပြည်နယ်အရေးနဲ့ပတ်သက်တဲ့ အရေးပေါ်အကြောင်းအရာ ၈ ခု ပါဝင်ခဲ့ပြီး မော်ရိုကို၊ အင်ဒိုနီရှား၊ အာရပ်စော်ဘွားများပြည်ထောင်စု၊ ဘင်္ဂလားဒေ့ရှ်၊ အီရန်၊ ဆူဒန်၊ တူရကီနိုင်ငံတို့မှ သီးခြားစီတင်သွင်းခဲ့တယ်လို့ သိရပါတယ်။ ဒီအရေးပေါ် အကြောင်းအရာ ၈ ခုကို တုံ့ပြန်ရှင်းလင်းဖို့အတွက် ရခိုင်ပြည်နယ်တွင် ဖြစ်ပေါ်လျက်ရှိသော အခြေ အနေများကို ရှင်းလင်းဖော်ပြနိုင်မည့် အဆိုမူကြမ်းနဲ့ ရှင်းလင်းချက် ညီလာခံကို ချက်ချင်းတင်သွင်းခဲ့တဲ့ မြန်မာကိုယ်စားလှယ်အဖွဲ့ရဲ့ ဆောင်ရွက်ချက်က လေးနက်တဲ့ ရှင်းလင်းချက်များဖြစ်တာကို တွေ့ရှိ ရပါတယ်။ လက်ခံခြင်း၊ လက်မခံခြင်းက အဖွဲ့ဝင်တစ်နိုင်ချင်းရဲ့ ခံယူချက်သာ ဖြစ်ပါတယ်။ နိုင်ငံတကာ ငြိမ်းချမ်းရေးနဲ့ လုံခြုံရေးကို ထိပါးခြိမ်းခြောက်မှုတစ်ခုဖြစ်သည့် ရိုဟင်ဂျာများအပေါ်တွင် ပြင်းထန်စွာ တိုက်ခိုက်မှုများနှင့် နှိပ်စက်ညှဉ်းပန်းမှုများ၊ စိုးရိမ်ဖွယ်လူသားပဋိပက္ခကို အဆုံးသတ်၍ ၎င်းတို့အနေဖြင့် ဘေးကင်းလုံခြုံစွာ မြန်မာနိုင်ငံအတွင်းရှိ မူလနေရပ်ပြန်နိုင်ရေး ဆုံးဖြတ်ချက်များအပါအဝင် ဆုံးဖြတ်ချက် ၂ ချက်၊ ကြေညာချက် ၁ ချက် ညီလာခံက အတည်ပြုခဲ့တာကို သိရပါတယ်။ ရိုဟင်ဂျာနဲ့ပတ်သက်တဲ့ ဆုံးဖြတ်ချက်အမှတ် ၂ မှာ အပိုဒ် ၂၃ ပိုဒ် ပါရှိပြီး ဘယ်လိုမှလက်မခံနိုင်တဲ့ အလွန်ဆိုးရွားတဲ့ အလေ့အထ ဖြစ်သော မျိုးနွယ်စုအလိုက် သုတ်သင်ရှင်းလင်းခြင်း၊ အစွန်းရောက်အရပ်သား အားပေးကူညီသူများ၊ နိုင်ငံတကာသဘောတူစာချုပ်များကို ဖောက်ဖျက်သည့်အလေ့အထ၊ ရိုဟင်ဂျာလူနည်းစု၏ ကြေကွဲဖွယ်ရာ အခြေအနေ၊ နေရပ်မှအတင်းအကြပ် စွန့်ခွာစေခြင်းခံရသောရိုဟင်ဂျာများ စတဲ့အသုံးအနှုန်းများပါတဲ့ စာပိုဒ်များပါရှိတာကို တွေ့ရပြီးတော့ အပိုဒ် ၁၀ ပါ အကြမ်းဖက်မှုကို ရပ်တန့်ရေးနှင့် ရခိုင်ပြည်နယ်ရှိ ရိုဟင်ဂျာများ၏ ကြေကွဲဖွယ်ရာအခြေအနေ အဆုံးသတ်ရေးတို့အတွက် မြန်မာ့လွှတ်တော်အနေဖြင့် ဆောင်ရွက်ရန် လိုအပ်နေသည့် အနေအထားအပေါ် ဝမ်းနည်းမိပါသည် ဆိုတဲ့အချက်ကို အဓိက ကန့်ကွက်လိုပါတယ်။ ဒါ့အပြင် ရိုဟင်ဂျာမွတ်စလင်များအား နိုင်ငံမဲ့ဖြစ်စေခြင်း၊ ယင်းတို့၏ အခွင့်အရေးများကို ငြင်းပယ် ခံရခြင်း၊ ပစ္စည်းဥစ္စာပြိုင်ဆိုင်ခွင့်မရှိခြင်း၊ ခွဲခြားဆက်ဆံခံရခြင်းတို့ကို ဖြစ်ပေါ်စေတဲ့ ၁၉၈၂ ခုနှစ် နိုင်ငံသားဥပဒေ ရိုဟင်ဂျာများအား နိုင်ငံသားဖြစ်မှုအခွင့်အရေးကို ပေးအပ်ရန်လို့ ဖော်ပြရေးသားမှုတွေ၊ အပိုဒ် ၁၃ မြန်မာအစိုးရအား တောင်းဆိုချက်များအပါ မျိုးနွယ်စုအား သုတ်သင်ရှင်းလင်းမှု အလေ့အထ များကို နောင်တွင်ပြန်မဖြစ်စေရေး၊ ဘင်္ဂလားဒေ့ရှ်နိုင်ငံတွင် ခိုလှုံနေရသော နေရပ်အတင်းအကျပ် ပြောင်းရွှေ့ ခံရသည့် ရိုဟင်ဂျာများ အချက် ၈၈ ချက်ပါတဲ့ ကိုဖီအာနန်ကော်မရှင် အစီရင်ခံစာပါ ထောက်ခံ အကြံပြု ချက်များကို ကန့်သတ်ချက်မထားဘဲ အပြည့်အဝချက်ချင်း အကောင်အထည်ဖော်ရန် ဆိုတဲ့အချက်တို့ကို လက်မခံနိုင်ပါကြောင်း ပြည်ထောင်စုလွှတ်တော်ကို ဆွေးနွေးတင်ပြလိုက်ရပါတယ်။ အားလုံးကို ကျေးဇူး တင်ပါတယ်ခင်ဗျ။</speech>
<speech type="speaker">ဦးမျိုးအောင် ကောလင်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="343">ဦးမျိုးဇော်အောင် (ကောလင်းမဲဆန္ဒနယ်၊ စစ်ကိုင်းတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါ။ ကျွန်တော်ကတော့ ကောလင်း မဲဆန္ဒနယ်က ပြည်သူ့လွှတ်တော်လွှတ်တော်ကိုယ်စားလှယ်၊ ပြည်သူ့လွှတ်တော် နိုင်ငံတကာဆက်ဆံရေး ကော်မတီအဖွဲ့ဝင်၊ နိုင်ငံတကာပါလီမန်များညီလာခံဆိုင်ရာ ပူးပေါင်းကော်မတီအဖွဲ့ဝင် ဦးမျိုးဇော်အောင် ဖြစ်ပါတယ်။ ကျွန်တော့အနေနဲ့ မြန်မာကိုယ်စားလှယ်အဖွဲ့ရဲ့ အစီရင်ခံစာအပေါ်မှာ ခြုံငုံသုံးသပ် အကြံပြု ထောက်ခံ ဆွေးနွေးသွားမှာ ဖြစ်ပါတယ်။ ပထမဦးဆုံးအနေနဲ့ ပြည်သူ့လွှတ်တော် ဒုတိယဥက္ကဋ္ဌကြီး ဦးဆောင်တဲ့ မြန်မာလွှတ်တော်ကိုယ်စားလှယ် အဖွဲ့ဟာ ရရှိတဲ့ေးအတွင်းထဲမှာ မြန်မာနိုင်ငံရဲ့ ဂုဏ်သိက္ခာအတွက် လက်ရှိပကတိမြေပြင် အခြေအနေတွေကို ထင်ဟပ်စေတဲ့ အချက်အလက်တွေပါဝင်တဲ့ Resolution(မူကြမ်း)တစ်ခုကို တင်နိုင်အောင် ကြိုးစားခဲ့တာ မြေပြင်အခြေအနေကို မထင်ဟပ်တဲ့ Resolution တစ်ခုကို ဆုံးဖြတ်ချက်ချတဲ့အခါမှာလည်းပဲ ချက်ချင်းပယ်ချ Dissociate ပြုလုပ်ခဲ့တာတွေအတွက်ကို လေးစားဂုဏ်ယူပါကြောင်း ပြောကြားလိုပါတယ်။ နာယကကြီးခင်ဗျား။ နိုင်ငံတကာပါလီမန်အဖွဲ့ (IPU)နှင့် နိုင်ငံတကာအဖွဲ့အစည်းတွေ အလုပ် လုပ်ပုံကို အကျဉ်းချုပ် ပြောပြလိုပါတယ်။ ပုံမှန်သမားရိုးကျ လုပ်ရိုးလုပ်စဉ်တွေကတော့ ရှင်းလင်း ပါတယ်။ ဆုံးဖြတ်ချက်မူကြမ်းတွေ တင်သွင်းတယ်။ ရှင်းလင်းချက်တွေ တင်သွင်းတယ်။ ပြီးတဲ့အခါ ကျတော့ ၃ ပုံ ၂ ပုံ နဲ့ ကျွန်တော်တို့ မဲခွဲဆုံးဖြတ်ပါတယ်။ ဒါပေမယ့် တကယ့်လက်တွေ့ နိုင်ငံရေးကတော့ အဲဒီလောက်မရိုးရှင်းပါဘူး။ တကယ်ဒီလို ဆုံးဖြတ်ချက်မူကြမ်းတွေ ထွက်လာတဲ့အထိဖြစ်လာဖို့ဆိုလို့ရှိရင် တကယ်တန်းကျတော့ နိုင်ငံတကာလော်ဘီသမားတွေရဲ့ လွှမ်းမိုးမှုက အများကြီးပဲသက်ရောက်စေတာ ဖြစ်ပါတယ်။ တချို့ကိစ္စတွေဟာ မြေပြင်မှာဘယ်လိုအခြေအနေပဲဖြစ်နေဖြစ်နေ မီဒီယာတွေနဲ့ လော်ဘီသမား တွေရဲ့ ပြောကြားချက်တွေကသာလျှင် လွှမ်းမိုးပြီးတော့မှ ဆုံးဖြတ်ချက်တွေ ကျလာတာလည်းပဲ ပကတိ လက်တွေ့ အမှန်တရားဖြစ်ပါတယ်။ နာယကကြီးခင်ဗျား။ လက်ရှိမြန်မာအစိုးရခေါင်းဆောင်တွေနဲ့ မြန်မာလွှတ်တော် ခေါင်းဆောင် တွေဟာ ဒီမိုကရေစီနှင့် လူ့အခွင့်အရေးကို တန်ဖိုးထား လေးစားသူတွေ ဖြစ်ပါတယ်။ အကြမ်းမဖက်လမ်းစဉ် ကို အရင်ကတည်းနှင့် အခုာင် ကိုင်စွဲပြီးတော့မှ နိုင်ငံတကာလူ့အခွင့်အရေး စံချိန်စံညွှန်းတွေကို လေးစားလိုက်နာသူတွေ ဖြစ်ပါတယ်။ မြန်မာနိုင်ငံအနေနဲ့ လက်ရှိီမိုကရေစီပြောင်းလဲရေး ဖြစ်စဉ် ချောမွေ့ပြီးတော့မှ နောက်ကြောင်းပြန်မှုဖြစ်ချင်သူတွေရဲ့ လူမျိုးရေး၊ ဘာသာရေး မှိုင်းတိုက်မှု တွေကို ကာကွယ်နေရတဲ့ပါတယ်။ ငြိမ်းချမ်းရေးရပြီးတော့မှ ငြိမ်းချမ်းလုံခြုံတဲ့ လူ့ဘောင်တစ်ခု ပေါ်လာအောင် ဆောင်ရွက်နေတဲ့ပါတယ်။ လူ့အခွင့်အရေးအခြေအနေ တိုးတက်အောင်ဆောင်ရွက် နေလို့ တချို့နားမလည်သူတွေက အစွန်းရောက် လူ့အခွင့်အရေးသမားတွေလို့ စွပ်စွဲခံနေရတဲ့ပါတယ်။ နိုင်ငံတော်အတိုင်ပင်ခံပုဂ္ဂိုလ်ကိုယ်တိုင် နိုင်ငံတကာနှင့် ပူးပေါင်းဆောင်ရွက်ပြီးတော့မှ ကိုဖီအာနန်ရဲ့ အစီရင်ခံစာပါ အချက်အလက်တွေကို အားကိုးပြီးတော့မှ ဒါအကောင်အထည်ဖော် ဆောင်ရွက်နေတယ်ဆိုတာ အတိအလင်း ကြေညာထားပြီးလည်းဖြစ်ပါတယ်။ ဒါပေမယ့် IPU Resolution ဟာကတော့ တစ်ဖက်သတ် ဆန်ပြီးတော့မှ အပြစ်မဲ့ပြည်သူတွေကို ကာကွယ်ပေးနေတဲ့ မြန်မာအစိုးရကို အသိအမှတ်မပြုဘဲ ပြစ်မှု ကျူးလွန်သူတွေကို မှန်မှန်ကန်ကန် အရေးယူဆောင်ရွက်တာတွေကို အသိအမှတ်မပြုဘဲ လက်နက်ကိုင် အကြမ်းဖက်ပြီး ထွက်ပြေးသွားတဲ့သူတွေ၊ ၎င်းတို့ ခြိမ်းခြောက်ခေါ်ဆောင်သွားလို့ လိုက်ပါသွားသူတွေကို အားပေးအားမြှောက်ပြုနေတဲ့ နိုင်ငံတွေကိုကျတော့ appreciate လုပ်ပြီးတော့မှ ဆုံးဖြတ်ထားတာ တွေ့ရ ပါတယ်။ မြန်မာအစိုးရကပဲ အကြမ်းဖက်မှုတွေကို ဆောင်ရွက်နေသယောင်ယောင်၊ ကျူးလွန်နေသယောင်ယောင် ဆုံးဖြတ်ထားတာကိုဝမ်းနည်းစွာ တွေ့ရတာဖြစ်ပါတယ်။ ဘာသာရေးအစွန်းရောက်မှုစိတ်ဓာတ် လုံးဝမရှိတဲ့ မြန်မာခေါင်းဆောင်တွေ၊ မြန်မာအစိုးရတွေကို ဘာသာရေးအစွန်းရောက်မှုပဲ ရှိသယောင်ယောင် ပုံဖော်ထား တာကိုလည်း တွေ့ရပါတယ်။ ကျွန်တော်တို့ မြန်မာနိုင်ငံက မွတ်စလင်အမျိုးသမီးတွေ၊ မွတ်စလင်ကလေးငယ် တွေရရှိနေတဲ့ တန်းတူအခွင့်အရေးဟာ၊ လွတ်လပ်မှုဟာ ဘယ်မွတ်စလင်နိုင်ငံတွေမှာမှ ရမှာမဟုတ်ပါဘူး။ မွတ်စလင်သွေးစည်းညီညွတ်မှု၊ muslim brotherhood အရ မွတ်စလင်နိုင်ငံ ၈ နိုင်ငံက လက်ဝါးချင်း ရိုက်ပြီး တင်သွင်းထားတဲ့ စကားလုံးလှလှတွေသုံးပြီးတော့မှ အကာအကွယ်ယူထားတဲ့ ဘာသာရေးမှိုင်း အပြည့်အဝဖြစ်နေတဲ့ Resolution တစ်ခုကို IPU Resolution တစ်ခုအဖြစ်နဲ့ မြင်တွေ့ရတာဟာ အင်မတန် ရှက်စရာကောင်းလှပါတယ်။ ဒါကြောင့်မို့လို့ ကျွန်တော့အနေနဲ့ နောက်ဆုံးအနေနဲ့ အကြံပြုချက်နှစ်ချက်ကို တင်သွင်းလိုပါတယ်။ အကြံပြုလိုပါတယ်။ နံပါတ်(၁)ကတော့ ကျွန်တော်တို့ နိုင်ငံအနေနဲ့ Public Relations (PR) ကောင်းကောင်း လုပ်ဖို့ လိုအပ်တယ်နေပြီးဆိုတာဖြစ်ပါတယ်။ မြန်မာအစိုးရအနေနဲ့ မြန်မာကိုယ်စားလှယ်အဖွဲ့ တွေလည်း များစွာစေလွှတ်ပြီးတော့မှ နိုင်ငံတကာမှာ ပကတိမြေပြင် အခြေအနေအကြောင်းကို တွင်တွင် ကျယ်ကျယ် ကျွန်တော်တို့ ပြောပြဖို့လိုအပ်ပါတယ်။ မြန်မာလွှတ်တော်အနေနဲ့လည်းပဲ လွှတ်တော်ကိုယ်စားလှယ်အဖွဲ့တွေကို စေလွှတ်ပြီးတော့မှ မှန်မှန်ကန်ကန် အဖြစ်မှန်တွေကို ကျွန်တော်တို့ ပြောပြဖို့လိုပါတယ်။ နိုင်ငံတကာမှာ ဆုံးဖြတ်ချက်တွေ ချမယ်ဆိုတော့မှ ကျွန်တော်တို့က အပြေးအလွှားသွားလို့ မဟုတ်ပါဘူး။ ဆုံးဖြတ်ချက်မူကြမ်းတွေ မထွက်လာခင်ကတည်းနဲ့ နိုင်ငံတကာမှာ ကျွန်တော်တို့ရဲ့ အမှန်တရားတွေ ပျံ့နှံ့နေဖို့လိုပါတယ်။ ခရီးစရိတ်ဒေါ်လာ ၅,၀၀၀ လောက် ချွေတာလိုက်ခြင်းဟာ ဒေါ်လာ ၅ သန်း၊ သန်း ၅၀ လောက် နိုင်ငံတကာပူးပေါင်းဆောင်ရွက်မှုတွေ၊ နိုင်ငံတကာရင်းနှီးမြှုပ်နှံမှုတွေကို ထိခိုက်သွားစေ နိုင်တယ်ဆိုတာကို သတိပြုဖို့ လိုအပ်ပါတယ်။ ဒုတိယအချက်အနေနဲ့ကတော့ EU အဖွဲ့တွေ၊ အမေရိကန်နိုင်ငံ IPU အဖွဲ့၊ UN စတဲ့ နိုင်ငံတကာ အဖွဲ့အစည်းတွေ၊ နိုင်ငံတကာ Player တွေဟာ ကျွန်တော်တို့နိုင်ငံနဲ့ပတ်သက်ပြီး Resolution တွေ ချမှတ် ပြီးတော့မှ ဒါဖိအားတွေပေးနေပါတယ်။ ဒီလိုနိုင်ငံတွေ ဖိအားပေးနေတာကို ရခိုင်ဒေသတိုးတက်ဖို့ ဖွံ့ဖြိုးဖို့ရန် အတွက်၊ တည်ငြိမ်ဖို့ရန်အတွက် ကျွန်တော်တို့ လွှတ်တော်ကလည်းပဲ သူတို့ကိုပူးပေါင်းဆောင်ရွက်မှု ဖိတ်ခေါ်ဖို့ Resolution တစ်ခု ချသင့်တယ်လို့ ကျွန်တော့အနေနဲ့ အကြံပြုလိုပါတယ်။ ဒီလို Resolution ထဲမှာဆိုလို့ ရှိရင်၊ ဒီလိုဆုံးဖြတ်ချက်ထဲမှာဆိုလို့ရှိရင် ကျွန်တော်တို့အစိုးရကိုလည်းပဲ Commitment လုပ်ထားတဲ့၊ ပြောထား တဲ့အတိုင်းပဲ ကျွန်တော်တို့က မှန်မှန်ကန်ကန် ရဲရဲတင်းတင်း ဆက်လက်ဆောင်ရွက်ဖို့ အပြည့်အစုံပါဝင်တဲ့ Resolution တစ်ခု ချသင့်ပါတယ်လို့ပြောရင်းနဲ့ နိဂုံးချုပ်ပါတယ်။ ကျေးဇူးတင်ပါတယ်။</speech>
</report>
<report>
<title>ရခိုင်ပြည်နယ်ဆိုင်ရာ အကြံပြုချက်များအပေါ် အကောင်အထည်ဖော် ဆောင်ရွက်ရေး ကော်မတီက ရခိုင်ပြည်နယ်ဒေသအတွင်း ဆောင်ရွက်ထားမှု အခြေအနေနှင့် စပ်လျဉ်း၍ လွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၁၄) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ခံစာပါ အကြောင်းအကန်စပ်လမ်းပြီး လက်တော်ကိယ်စားလယ်များ ဆေးခတ်အချို့ အပေါ် ဆက်စပ် ရှင်းလင်းမှုအပါအဝင် ရခိုင်ပြည်နယ် ပြန်လည်ထူထောင်ရေး ဆောင်ရွက်မှုအခြေအနေများကို လွှတ်တော်မှာ ရှင်းလင်းတင်ပြနိုင်ဖို့အတွက် ဖိတ်ကြားထားတာ ရှိပါတယ်။ ပြည်ထောင်စုအစိုးရအဖွဲ့ကိုယ်စား သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က လွှတ်တော်သို့ ရှင်းလင်းတင်ပြဖို့ ဖြစ်ပါတယ်။</speech>
<speech><mp id="30">ဒေါက်တာဝင်းမြတ်အေး(ဥက္ကဋ္ဌ၊ ရခိုင်ပြည်နယ်ဆိုင်ရာ အကြံပြုချက်များအပေါ် အကောင် အထည်ဖော်ဆောင်ရွက်ရေးကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်သူ့လွှတ်တော် ဥက္ကဋ္ဌနှင့်၊ လွှတ်တော်ကိုယ်စားလှယ်တော်ကြီးများ၊ ဖိတ်ကြားထားသော ဧည့်သည်တော်များ အားလုံးပဲမင်္ဂလာပါလို့ နှုတ်ခွန်းဆက်ပါတယ်။ လူမှုဝန်ထမ်းကယ်ဆယ်ရေးနှင့် ပြန်လည် နေရာချထားရေးဝန်ကြီးဌာန၊ ပြည်ထောင်စုဝန်ကြီးအနေနဲ့ ရခိုင်ပြည်နယ်ဆိုင်ရာ အကြံပြုချက်များအပေါ် အကောင်အထည်ဖော်ဆောင်ရွက်ရေးကော်မတီရဲ့ ဥက္ကဋ္ဌအဖြစ် တာဝန်ယူဆောင်ရွက်လျက်ရှိတာကြောင့် ကော်မတီရဲ့ ရခိုင်ပြည်နယ်အတွင်း ဆောင်ရွက်ထားရှိမှုအခြေအနေများကို အကျဉ်းချုပ် ရှင်းလင်းတင်ပြ သွားမှာဖြစ်ပါတယ်။ ပထမ ၄ လပတ် ဆောင်ရွက်ချက်များကို ကော်မတီရဲ့ ပြည်သူသို့ အစီရင်ခံစာမှာလည်း အပြည့်အစုံ ထည့်သွင်းဖော်ပြထားပြီး ဖြစ်ပါတယ်။ ရခိုင်ပြည်နယ်ဆိုင်ရာ အကြံပေးကော်မရှင်ဟာ ကြားဖြတ်အစီရင် ခံစာကို ၂၀၁ရ ခုနှစ်၊ မတ်လမှာ ထုတ်ပြန်ခဲ့ပါတယ်။ ကြားဖြတ် အစီရင်ခံစာပါ အကြံပြုချက်များကို ၂၀၁ရ ခုနှစ်၊ ဧပြီလ ၁ ရက်နေ့မှ စတင်ပြီးတော့ သက်ဆိုင်ရာ ဝန်ကြီးဌာနများအလိုက် အကောင်အထည်ဖော် ဆောင်ရွက်လျက်ရှိပါတယ်။ ၂၀၁ရ ခုနှစ်၊ သြဂုတ်လမှာ အပြီးသတ်အစီရင်ခံစာ ထုတ်ပြန်ခဲ့ပြီးနောက် အကြံပြုချက် များကို အရှိန်အဟုန် မြှင့်တင်ဆောင်ရွက်နိုင်ရန် ရခိုင်ပြည်နယ်ဆိုင်ရာ အကြံပြုချက်များအပေါ် အကောင် အထည်ဖော်ဆောင်ရွက်ရေးကော်မတီကို ၂၀၁ရ ခုနှစ်၊ အောက်တိုဘာလ ၉ ရက်နေ့မှာ ဖွဲ့စည်းပေးခဲ့ပါတယ်။ နာယကကြီးခင်ဗျား။ ရခိုင်ပြည်နယ်မှာ လက်ရှိဖြစ်ပေါ်နေတဲ့ အရေးကိစ္စများဟာ ရခိုင်ပြည်နယ် တစ်ခုတည်းရဲ့ အရေးကိစ္စမဟုတ်ဘဲ ပြည်ထောင်စုတစ်ခုလုံးရဲ့ အရေးကိစ္စဖြစ်ပါတယ်။ ရခိုင်ပြည်နယ် တည်ငြိမ်အေးချမ်းရေးနဲ့ ဖွံ့ဖြိုးတိုးတက်ရေးဟာ ပြည်ထောင်စုတစ်ခုလုံး တည်ငြိမ်အေးချမ်းရေးနဲ့ ဖွံ့ဖြိုးတိုးတက်ရေးအတွက် အဓိကအရေးပါတယ်ဆိုတာ အားလုံးအသိပဲဖြစ်ပါတယ်။ ရခိုင်ပြည်နယ် အပါအဝင် နိုင်ငံတစ်ဝန်းလုံးမှာ ဖွံ့ဖြိုးရေး၊ တရားဥပဒေစိုးမိုးရေးတို့အတွက် လုပ်ဆောင်ရန် များစွာရှိနေပြီး အစိုးရအနေနဲ့လည်း အလေးထား ကြိုးပမ်းဆောင်ရွက်လျက်ရှိပါတယ်။ ဒီလိုဆောင်ရွက်တဲ့နေရာမှာ နိုင်ငံတော်ဖွံ့ဖြိုးတိုးတက်မှုစီမံကိန်းများ၊ ရခိုင်ပြည်နယ်ဖွံ့ဖြိုးတိုးတက်မှု စီမံကိန်းများနဲ့ ဆောင်ရွက်နေ တာဖြစ်ပါတယ်။ ဒီဆောင်ရွက်မှုများဟာ ရခိုင်ပြည်နယ်ဆိုင်ရာ အကြံပေးကော်မရှင်ရဲ့ အကြံပြုချက် များကို အကောင်အထည်ဖော် ဆောင်ရွက်နေခြင်းနဲ့လည်း ဆက်စပ်ကိုက်ညီလျက်ရှိပါတယ်။ ရခိုင်ပြည်နယ်ရဲ့ ဖွံ့ဖြိုးတိုးတက်ရေးအတွက် အကောင်အထည်ဖော်တဲ့နေရာမှာ ပြည်တွင်း/ပြည်ပ ရင်းနှီးမြှပ်နှံမှုလုပ်ငန်း(၄၈)ခု လုပ်ဆောင်ခွင့်ပြုခဲ့ခြင်း၊ စီမံကိန်းနှင့် အစိုးရအဆောက်အဦများ ဆောက်လုပ် ရန်အတွက် လယ်ယာမြေဆုံးရှုံးသွားတဲ့သူ ၁,၀၀၁ ဦးအား လယ်ယာမြေသီးနှံလျော်ကြေးများ ပေးအပ်နိုင်ခြင်း၊ ကျောက်ဖြူအထူးစီးပွားရေးဇုန်ကို အောင်မြင်စွာ တည်ထောင်နိုင်ရန် မဟာဗျူဟာမြောက် ပတ်ဝန်းကျင် ဆိုင်ရာလေ့လာဆန်းစစ်မှု ပြုလုပ်လျက်ရှိခြင်း၊ ရခိုင်ပြည်နယ်အတွင်းမှာရှိတဲ့ အထူးစီးပွားရေးဇုန်စီမံကိန်း များနဲ့ စက်မှုလုပ်ငန်းများ ဖွံ့ဖြိုးရေးဆိုင်ရာ စီမံကိန်းများအတွက် ကျွမ်းကျင်လုပ်သားလိုအပ်ချက်များ ဖြည့်ဆည်းနိုင်ရန်အတွက် အလုပ်သမားဈေးကွက်နဲ့ သက်ဆိုင်တဲ့ လေ့လာဆန်းစစ်မှုများ ပြုလုပ်ရန်စီစဉ် ထားရှိခြင်း၊ ဒေသဖွံ့ဖြိုးရေးအတွက် မရှိမဖြစ်လိုအပ်သော လမ်းပန်းဆက်သွယ်ရေး ကောင်းမွန်စေရန် အနည်းငယ်သာ မီးပေးနိုင်သောနေရာများကို ်လျှပ်စစ်မီးပေးနိုင်ရန် ဆောင်ရွက်လျက်ရှိခြင်း၊ သောက်သုံးရေရရှိရေးအတွက် ရေတွင်း၊ ရေကန်အသစ်တူးဖော်ခြင်းနဲ့ အဟောင်းများ ပြန်လည်ဆယ်ယူ ပြုပြင်ခြင်း၊ အရည်အသွေးပြည့်မီသော မျိုးကောင်း၊ မျိုးသန့်၊ မျိုးစေ့များ ဖြန့်ဖြူးခြင်း၊ ရာသီဥတု ပြောင်းလဲမှုဒဏ်ကိုခံနိုင်သော စိုက်ပျိုးရေးဆိုင်ရာ မျိုးစေ့များထုတ်လုပ်ခြင်းနဲ့ ဖြန့်ဖြူးပေးခြင်း၊ ကောက်ပဲ သီးနှံများကို အမျိုးမျိုးပြောင်းလဲစိုက်ပျိုးနိုင်ရန် စီစဉ်ထားရှိခြင်း၊ လိုအပ်သော ခေတ်မီစိုက်ပျိုးရေးစနစ် များကို တောင်သူများအသုံးချနိုင်စေရန် သင်တန်းများပေးခြင်း၊ စီးပွားရေးလုပ်ငန်းများ ဖွံ့ဖြိုးတိုးတက် စေရေးအတွက် ကုမ္ပဏီမှတ်ပုံတင်ခြင်း လုပ်ငန်းများကိုအဆင့်များဖြေလျှော့ပေးခြင်း၊ ရာသီဥတုပြောင်းလဲ ခြင်းကြောင့်ရရှိလာနိုင်တဲ့ ဆိုးကျိုးသက်ရောက်မှုများ လျော့ပါးသက်သာစေရန်အတွက် ရေသွင်းရေထုတ် ဆည်မြောင်းလုပ်ငန်းများကို ဆောင်ရွက်ပေးခြင်းများ အကောင်အထည်ဖော်ခဲ့ပါတယ်။ နာယကကြီးခင်ဗျား။ (၁၃၇) ကြိမ်မြောက် နိုင်ငံတကာပါလီမန်များ ညီလာခံက အတည်ပြုခဲ့တဲ့ သုံးသပ်ချက်များမှာ အပါအဝင်ဖြစ်တဲ့ လူ့အခွင့်အရေးနဲ့ အခြေခံလွတ်လပ်ခွင့်များ အပြည့်အဝပေးရန်နဲ့ နိုင်ငံသားဖြစ်မှုဆိုင်ရာတိုက်တွန်းချက်များဟာ ရခိုင်ပြည်နယ်ဆိုင်ရာအကြံပြုချက်များ အကောင်အထည် ဖော်မှုမှာပါဝင်တဲ့ လူ့အခွင့်အရေးဆိုင်ရာ အကျပ်အတည်းများကို ဖြေရှင်းတဲ့ နိုင်ငံသားစိစစ်ရေး လုပ်ငန်းစဉ် (National Verification Process)ကို အရှိန်မြှင့် ကြိုးပမ်းဆောင်ရွက်ခြင်းနဲ့ အကောင်အထည်ဖော် ထားရှိပြီးဖြစ်ကြောင်း တင်ပြလိုပါတယ်။ ဒီလုပ်ငန်းစဉ်ဟာ တည်ဆဲဥပဒေများနဲ့ ညီညွတ်သူများအတွက် နိုင်ငံသားဖြစ်ခွင့်ရရှိမှာဖြစ်ရာ အထောက်အထား လက်ဝယ်မရှိသူများအနေနဲ့ NVC ကတ် (National Verification Card) ကိုင်ဆောင်ရန် လိုအပ်ပြီး နိုင်ငံသားဖြစ်ခွင့် လျှောက်ထားနိုင်မှာ ဖြစ်ပါတယ်။ အဆိုပါကတ်ကိုင်ဆောင်ခြင်းအားဖြင့် ရရှိမယ့် အခြားအကျိုးကျေးဇူးများကို ရှင်းလင်းစွာသိရှိရန် နည်းလမ်း မျိုးစုံနဲ့ အသိပညာပေးခြင်းများ ကြိုးပမ်းဆောင်ရွက်လျက်ရှိပါတယ်။ ဒီအရှိန်မြှင့် နိုင်ငံသားစိစစ်ရေး လုပ်ငန်းစဉ်ကို မြေပုံမြို့၊ တောင်ပေါ် IDP စခန်း၊ စစ်တွေ၊ သက်ကယ်ပြင် IDP စခန်းများမှာ ကနဦး အရှိန်မြှင့် ဆောင်ရွက်နေတာ ဖြစ်ပါတယ်။ ရခိုင်ပြည်နယ်အတွင်း ဥပဒေနဲ့အညီ လွတ်လပ်စွာ သွားလာနိုင်ရေးအတွက် လက်ရှိကန့်သတ်ချက် များကို လေ့လာခြင်းနဲ့ ဒီကန့်သတ်ချက်တွေကို တစ်ဆင့်ချင်း ဖြေလျှော့သွားရန် နည်းလမ်းများ ရှာဖွေ နိုင်ရေးနဲ့အတူ၊ နယ်မြေလုံခြုံရေးအတွက် ပြည်ထောင်စုအဆင့် ညှိနှိုင်းဆွေးနွေးမှုများကိုလည်း ဆောင်ရွက် ထားပြီးဖြစ်ပါတယ်။ ပြည်နယ်၊ ခရိုင်၊ မြို့နယ်အဆင့် ခရီးသွားလာခွင့် ကြီးကြပ်ခြင်းများကို ဖြေလျှော့ ပေးရန် စီစဉ်ထားရှိပြီး ပထမအဆင့်အနေနဲ့ မောင်တောဒေသမှာ စတင်အကောင်အထည်ဖော်လျက်ရှိ ပါတယ်။ ဒီလိုဆောင်ရွက်ခြင်းအားဖြင့် လွတ်လပ်စွာသွားလာခွင့် ရရှိပြီး ပညာရေး၊ ကျန်းမာရေးနှင့် လူမှုရေး ဝန်ဆောင်မှုများကို လက်လှမ်းမီစေမှာဖြစ်ပါတယ်။ ရခိုင်ပြည်နယ်အတွင်း နေထိုင်သူ လူမျိုး/ ဘာသာမရွေး ဆေးကုသမှုခံယူနိုင်ရန် အတွက် စီစဉ်ထားရှိရာမှာလည်း လိုအပ်တဲ့ကုသမှုများ အပြည့်အဝ လုပ်ဆောင် ပေးခြင်းများကို ဆောင်ရွက်ခဲ့တဲ့နေရာမှာ ဆေးရုံများမှာ လာရောက်ကုသမှုခံယူသူ တိုင်းရင်းသားနှင့် မွတ်စလင် ၈၄,၀၂ရ ဦး၊ ရွေ့လျားအဖွဲ့များမှာ ကုသမှုခံယူသူ တိုင်းရင်းသားနှင့် မွတ်စလင် ၁၁၁,၄၇၂ ဦးအား ကုသပေးနိုင်ခဲ့တဲ့အပြင် ပညာရေးနဲ့ပတ်သက်ပြီးတော့ အဆင့်မြင့်ပညာသင်ကြားနိုင်ရန် စီစဉ်ထားရှိ ပေးပြီး ၂၀၁၇-၂၀၁၈ ပညာသင်နှစ်အတွင်းမှာ တက္ကသိုလ်အဆင့် စာမေးပွဲမှာ မွတ်စလင်ကျောင်းသား/သူ (၆၁)ဦး ဖြေကြားနိုင်အောင် စီစဉ်ပေးခဲ့ခြင်း၊ ဒေသနေ မွတ်စလင်အသိုင်းအဝိုင်းရှိ ကလေးငယ်များအား မြန်မာစာတတ်မြောက်စေရန် ကျေးရွာ (၅)ရွာမှာ ကနဦးစတင် သင်ကြားပေးလျက်ရှိခြင်း၊ ပညာသင် စရိတ်များ ထောက်ပံ့ပေးခြင်းစသည်တို့ဟာ ရခိုင်ပြည်နယ်ဆိုင်ရာ အကြံပြုချက်များ အကောင်အထည် ဖော်ရေးကော်မတီရဲ့ ပထမ (၄)လအတွင်း အကောင်အထည်ဖော် ဆောင်ရွက်ပြီးစီးမှုများဖြစ်ပြီးတော့ နိုင်ငံ တကာပါလီမန်များညီလာခံရဲ့ တိုက်တွန်းခဲ့တဲ့အချက်များကို အကောင်အထည်ဖော်ပြီးသကဲ့သို့ ဖြစ်ပါတယ်။ ဒါ့အပြင် IDP စခန်းများ ပိတ်သိမ်းခြင်းနှင့် ပတ်သက်၍ စစ်တွေမြို့ သက်ကယ်ပြင် IDP စခန်းနဲ့ မြေပုံမြို့ တောင်ပေါ် IDP စခန်းတို့ကို နိုင်ငံတကာ စံချိန်များနှင့်အညီ ပိတ်သိမ်းပြီး ပြန်လည်နေရာချထားရေး အတွက် လိုအပ်တဲ့စီမံမှုများ ပြုလုပ်ပြီးဖြစ်တဲ့အပြင် အခြား IDP စခန်းများကိုလည်း ဆက်လက်ပိတ်သိမ်းရန် စီစဉ်လျက်ရှိတဲ့နေရာမှာ လူ့အခွင့်အရေးနဲ့ အခြေခံလွတ်လပ်ခွင့်များ ပိုမိုရရှိစေမှာဖြစ်ပါတယ်။ နိုင်ငံတကာ ပါလီမန်များညီလာခံက တိုက်တွန်းထားတဲ့ သတင်းလွတ်လပ်ခွင့်အတွက် နိုင်ငံတကာနှင့် ပြည်တွင်းသတင်း မီဒီယာများကိုလည်း တစ်လလျှင် (၂)ကြိမ် သတင်းသွားရောက် ရယူနိုင်ရေးအတွက်ဆောင်ရွက် ထားရှိပြီးဖြစ်ပါတယ်။ လူသားချင်းစာနာထောက်ထားမှု အကူအညီများကို ထိန်းချုပ်ထားခြင်းမပြုရန်လည်း အကြံပြုထားရာ ဘေးဒဏ်ခံရသူများကို လူသားချင်းစာနာထောက်ထားမှု အကူအညီများပေးရန် ပြည်ထောင်စုအစိုးရ၊ ပြည်နယ် အစိုးရ၊ ကြက်ခြေနီလှုပ်ရှားမှု၊ UEHRD လူငယ်လုပ်အားပေး အစီအစဉ်၊ မိတ်ဖက်နိုင်ငံများ၊ အာဆီယံ နိုင်ငံများ၊ မိတ်ဖက်အဖွဲ့အစည်းများကပူးပေါင်း၍ ထိရောက်စွာ ဆောင်ရွက်လျက်ရှိပြီး ဖြစ်ပါတယ်။ နာယကကြီးခင်ဗျာ။ နိုင်ငံတကာပါလီမန်များညီလာခံက စိုးရိမ်မှုရှိတဲ့ နိုင်ငံတကာဥပဒေများအား ချိုးဖောက်မှုရှိသည်ဆိုတဲ့ အချက်နဲ့ပတ်သက်ပြီးတော့ မြန်မာနိုင်ငံလူ့အခွင့်အရေးကော်မရှင်ကလည်း ရခိုင် ပြည်နယ်ကို သွားရောက်စိစစ်ဆောင်ရွက်ပြီးဖြစ်တဲ့အပြင် လုံခြုံရေးတပ်ဖွဲ့ဝင်များ၊ စည်းကမ်းချိုးဖောက်သော ရဲတပ်ဖွဲ့ဝင်များကိုလည်း အရေးယူအပြစ်ပေးခြင်းများ ဆောင်ရွက်ခဲ့ပြီးဖြစ်ပါတယ်။ ရဲတပ်ဖွဲ့ဝင်များကို Community Policing သင်တန်း၊ လူစုလူဝေးစနစ်တကျ ထိန်းသိမ်းခြင်းသင်တန်း၊ ကျား/မအခြေပြု အကြမ်းဖက်မှုသင်တန်းများပေးထားပြီး ရဲဌာနများမှာ CCTV ကင်မရာများ တပ်ဆင်ထားပြီးဖြစ်ပါတယ်။ ရဲတပ်ဖွဲ့ဝင်များဟာ တာဝန်ထမ်းဆောင်နေစဉ် ်းမှာ အမည်၊ ရင်ထိုးတံဆိပ်များ တပ်ဆင်ထားရှိပြီး ဖြစ်ပါတယ်။ ဒါ့အပြင် တရားမျှတမှုရရှိရေးနဲ့ပတ်သက်တဲ့ ဆောင်ရွက်မှုများအနေနဲ့ ရခိုင်ပြည်နယ် တရားရေးဝန်ထမ်းများကို တရားမျှတသော တရားခွင်ဆိုင်ရာအခွင့်အရေးနှင့် ပတ်သက်သည့်သင်တန်းများ၊ အလုပ်ရုံဆွေးနွေးပွဲများ ပြုလုပ်ပေးလျက်ရှိပါတယ်။ နယ်စပ်ဆိုင်ရာကိစ္စရပ်များ၊ ဘင်္ဂလားဒေ့ရှ်နိုင်ငံနှင့် ဆက်ဆံရေးဆိုင်ရာ ကိစ္စရပ်များအနေနဲ့ နှစ်နိုင်ငံ anda.69: 03:69caosgodicqasão os op “MoU on Establishment of Border Liaison Office-BLOs” “MoU on Security Dialogue and Cooperation” oộco composeq:0ộ: ဆောင်ရွက်ခဲ့ပြီးတော့ နိုင်ငံတကာပါလီမန်များညီလာခံက တိုက်တွန်းထားတဲ့ ဘင်္ဂလားဒေ့ရှ်နိုင်ငံသို့ ထွက်ခွာ သွားသူများအား ပြန်လည်လက်ခံရေးအတွက် မြန်မာ-ဘင်္ဂလားဒေ့ရှ် နှစ်နိုင်ငံသဘောတူညီချက်ကို နှစ်နိုင်ငံသဘောတူ လက်မှတ်ရေးထိုးကာ ်းမှုမရှိဘဲ စဉ်ဆက်မပြတ် ပြန်လာနိုင်ရေးအတွက် ၂၀၁၈ ခုနှစ်၊ ဇန်နဝါရီလ ၂၃ ရက်နေ့ကတည်းက စတင်လက်ခံနိုင်ရန် မြန်မာနိုင်ငံအနေနဲ့ အသင့်ပြင်ဆင် ဆောင်ရွက်ထားပြီး ဖြစ်ပါတယ်။ ယခုနှောင့်နှေး ကြန့်ကြာနေမှုများနှင့်ပတ်သက်၍ သဘောတူစာချုပ် များနှင့်အညီ လက်ခံနိုင်ရေးအစီအစဉ်မှာ သက်ဆိုင်ရာနိုင်ငံနှင့် ကာယကံရှင်များရဲ့ ထိရောက်သော ပူးပေါင်းပါဝင်မှုရှိမှသာ ပြန်လည်လက်ခံရေးလုပ်ငန်းများ အဆင်ပြေချောမွေ့မှာ ဖြစ်ပါတယ်။ ရခိုင်ပြည်နယ်အတွင်း လူ့အဖွဲ့အစည်းအချင်းချင်း ရေရှည်ပဋိပက္ခကင်းဝေးစေရေးနဲ့ နှစ်ဖက် အဖွဲ့ အစည်းများအကြား မုန်းတီးမှုများ မဖြစ်ပေါ်စေရန် လူမှုသဟဇာတဖြစ်ရေးအတွက် တွေ့ဆုံ ဆွေးနွေးမှု အစီအစဉ်များဖော်ဆောင်လျက်ရှိရာမှာ ရခိုင်ပြည်နယ်ဆိုင်ရာ အကြံပြုချက်များအပေါ် အကောင်အထည်ဖော် ဆောင်ရွက်ရေးကော်မတီအနေနဲ့ ရခိုင်ပြည်နယ်အတွင်းရှိ လူမှုအဖွဲ့အစည်း ၁၅ ဖွဲ့မှ ပြည်သူများ၊ လွှတ်တော် ကိုယ်စားလှယ်များ၊ လူငယ်ကိုယ်စားလှယ်များနှင့် တွေ့ဆုံဆွေးနွေးခဲ့တဲ့အပြင် ရခိုင်ပြည်နယ်အတွင်းရှိ လူမျိုးပေါင်းစုံ၊ ဘာသာပေါင်းစုံ၊ အဖွဲ့အစည်းပေါင်းစုံမှ ကိုယ်စားလှယ်များအား နေပြည်တော်သို့ဖိတ်ခေါ်၍ Diversity Management in The Age of Globalization Forum o mesums mopęc·sə8:38:0 ပညာရှင်များက အတွေ့အကြုံများ ရှင်းလင်းပြောကြား ဆွေးနွေးခဲ့ပြီး နိုင်ငံတကာပါလီမန်များညီလာခံက တောင်းဆိုထားသော ငြိမ်းချမ်းရေးတည်ဆောက်မှု စီမံကိန်းနှင့်ပတ်သက်၍ ရခိုင်ပြည်နယ် တည်ငြိမ် အေးချမ်းမှုနှင့် ဖွံ့ဖြိုးမှုတိုးတက်ရေး အကောင်အထည်ဖော်ရေး ဗဟိုကော်မတီကို ၂၀၁၆ ခုနှစ်ကတည်းက ဖွဲ့စည်းခဲ့ပြီး ရေရှည်တည်ငြိမ်အေးချမ်းရေးအတွက် ပြည်နယ်၊ ခရိုင်၊ မြို့နယ်နဲ့ ပြည်သူလူထုအထိ အဆင့်ဆင့်ပါဝင်တဲ့ စီမံချက်များ ချမှတ်ဆောင်ရွက်လျက်ရှိပြီးဖြစ်ကြောင်း ရှင်းလင်းတင်ပြလိုပါတယ်။ နာယကကြီးခင်ဗျာ။ ရခိုင်ပြည်နယ်ဆိုင်ရာ အကြံပြုချက်များအပေါ် အကောင်အထည်ဖော်ရေး ကော်မတီဟာ သက်ဆိုင်ရာဝန်ကြီးဌာနများ၊ ရခိုင်ပြည်နယ်အစိုးရနှင့် ရခိုင်ပြည်နယ်ရှိ ပြည်သူလူထုများ ပါဝင်၍ ရိုးသားစွာ အကောင်အထည်ဖော် ဆောင်ရွက်လျက်ရှိရာ အကြံပြုချက်များကို ထိရောက်စွာ အကောင်အထည်ဖော်နိုင်ရန် ပြည်သူအကျိုးရှိစေပြီး လက်ရှိအခြေအနေနှင့် ကိုက်ညီမည့် ဦးစားပေးကဏ္ဍ များကို ရွေးချယ်ပြီး မဟာဗျူဟာများ ချမှတ်ဆောင်ရွက်နေတာဖြစ်ပါတယ်။ ဒီလိုဆောင်ရွက်တဲ့နေရာမှာ အခြေခံအကျဆုံးဖြစ်တဲ့ ရခိုင်ပြည်နယ်တစ်ခုလုံးအတွက် ဒေသဖွံ့ဖြိုးတိုးတက်ရေး၊ လူ့အဖွဲ့အစည်းအတွင်း အခြေခံရပိုင်ခွင့်များရရှိမှု ဖော်ဆောင်ရေး၊ လူ့အဖွဲ့အစည်းအတွင်း အကြောက်တရား ကင်းရှင်းပြီး ယုံကြည်မှု အပြည့်ဖြင့် ရပ်တည်နေထိုင်ရေး၊ ရေရှည်ပဋိပက္ခကင်းဝေးရေးစတဲ့ ဆောင်ရွက်မှုများ ပြုလုပ်လျက်ရှိပါတယ်။ ဒီဆောင်ရွက်ချက်များဟာ နိုင်ငံတကာပါလီမန်များက ညီလာခံမှာ အတည်ပြုခဲ့တဲ့ သုံးသပ်ချက်အများစုမှာ ပါဝင်တဲ့ တိုက်တွန်းချက်များကို အကောင်အထည်ဖော်ပြီးသကဲ့သို့ဖြစ်ပါတယ်။ သို့ပါ၍ (၁၃၇) ကြိမ်မြောက် နိုင်ငံတကာပါလီမန်များညီလာခံမှာ မြန်မာကိုယ်စားလှယ်အဖွဲ့ တင်သွင်း ခဲ့တဲ့ အစီရင်ခံစာကို ထောက်ခံပါကြောင်း၊ ညီလာခံက အတည်ပြု ဆုံးဖြတ်ချက် ၂၃ ချက်နှင့် ပတ်သက်၍ မြန်မာကိုယ်စားလှယ်အဖွဲ့က ကန့်ကွက်ခဲ့မှုကို ထောက်ခံပါကြောင်းနှင့် လွှတ်တော်ကိုယ်စားလှယ် အသီးသီးရဲ့ ယနေ့ဆွေးနွေးချက်များကို အလေးထားဂုဏ်ယူပါကြောင်း အလေးအနက်ပြောကြားရင်း ရခိုင်ပြည်နယ် ဆိုင်ရာ အကြံပြုချက်များအပေါ် အကောင်အထည်ဖော် ဆောင်ရွက်ရေးကော်မတီရဲ့ ဆောင်ရွက်ချက်များ ရှင်းလင်းတင်ပြခြင်းကို နိဂုံးချုပ်အပ်ပါတယ်။ ကျေးဇူးတင်ပါတယ်ခင်ဗျာ။</speech>
<speech type="speaker">အစီရင်ခံစာတင်သွင်းခဲ့တဲ့ မြန်မာ့လွှတ်တော်ကိုယ်စားလှယ်အဖွဲ့ခေါင်းဆောင်က ပြန်လည်ရှင်းလင်းဆွေးနွေးဖို့ရှိက ရှင်းလင်းဖို့ ဖြစ်ပါတယ်။</speech>
<speech><mp id="377">ဦးတီခွန်မြတ်(ဒုတိယဥက္ကဋ္ဌ၊ ပြည်သူ့လွှတ်တော်)</mp>လေးစားအပ်ပါသော ပြည်ထောင်စု လွှတ်တော်နာယကကြီးနှင့်တကွ ပြည်ထောင်စုဝန်ကြီးနဲ့ ပြည်ထောင်စုလွှတ်တော်ကိုယ်စားလှယ်များ အားလုံး မင်္ဂလာပါလို့ နှုတ်ခွန်းဆက်သအပ်ပါတယ်။ (၁၃၇)ကြိမ်မြောက် နိုင်ငံတကာပါလီမန်များညီလာခံမှာ မိမိတို့ မြန်မာလွှတ်တော်ကိုယ်စားလှယ်အဖွဲ့ရဲ့ ဆောင်ရွက်ချက်နဲ့ ပတ်သက်ပြီးမှ တင်သွင်းခဲ့တဲ့ အစီရင်ခံစာ အပေါ် အားလုံးက ဝိုင်းဝန်းဆွေးနွေးခဲ့ကြတဲ့အတွက် ဒီလိုဆွေးနွေးပေးကြတဲ့ လွှတ်တော်ကိုယ်စားလှယ် အားလုံး ၂ရ ဦးကို ကျေးဇူးတင်ရှိကြောင်း ဦးစွာပြောကြားလိုပါတယ်။ အပြုသဘောအားဖြင့် အကြံပြု ဆွေးနွေးမှုများကိုလည်း မှတ်သားထားရှိပြီးမှ မိမိတို့လွှတ်တော်ရဲ့ အားနည်းချက်များကိုလည်း ပြုပြင် ဖြည့်ဆည်း ဆောင်ရွက်သွားမှာဖြစ်ကြောင်း ပထမဦးစွာအနေနဲ့ တင်ပြလိုပါတယ်။ ပြည်ထောင်စုလွှတ်တော် နာယကကြီးနဲ့ လွှတ်တော်ကိုယ်စားလှယ်များခင်ဗျာ။ ယနေ့ လွှတ်တော်မှာ ချမှတ်မယ့် ဆုံးဖြတ်ချက်ကို ဆွစ်ဇာလန်နိုင်ငံ၊ ဂျီနီဗာမြို့မှာ ကျင်းပမယ့် (၁၃၈)ကြိမ်မြောက် ညီလာခံ မတိုင်မီမှာ IPU အထွေထွေအတွင်းရေးမှူးချုပ်ရုံးသို့ ဒီဆုံးဖြတ်ချက်များကို ပေးပို့သွားမှာ ဖြစ်ပါတယ်။ ဒီလိုပေးပို့ခြင်းအားဖြင့် မိမိတို့နိုင်ငံမှာ အစိုးရ၊ လွှတ်တော်၊ တပ်မတော်နဲ့ ပြည်သူများအားလုံးဟာ တစ်သဘောတည်းရှိကြောင်း၊ တစ်ထပ်တည်းရှိကြောင်း နိုင်ငံတကာကို ပြသသွားမည်ဖြစ်ပါကြောင်း ပြောကြားရင်း ကျွန်တော့စကားကို ဒီတင်ပဲ အဆုံးသတ်ပါတယ်။ အားလုံးကို ကျေးဇူးတင်ပါတယ်ခင်ဗျာ။</speech>
</report>
<report>
<title>(၁၃၇)ကြိမ်မြောက် နိုင်ငံတကာပါလီမန်များညီလာခံ (137f IPU Assembly) သို့ တက်ရောက်ခဲ့သည့် မြန်မာလွှတ်တော်ကိုယ်စားလှယ်အဖွဲ့၏ အစီရင်ခံစာနှင့် စပ်လျဉ်း၍ လွှတ်တော်က အဆုံးအဖြတ်ရယူခြင်းနှင့် အတည်ပြုမှတ်တမ်းတင်ခြင်း၊</title>
<speech type="speaker">အစီအစဉ်(၁၅)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ (၁၃၇) ကြိမ်မြောက် နိုင်ငံတကာပါလီမန်များညီလာခံသို့ တက်ရောက်ခဲ့တဲ့ မြန်မာလွှတ်တော်ကိုယ်စားလှယ်အဖွဲ့ရဲ့ အစီရင်ခံစာပါ အဆိုပြုချက်နဲ့ စပ်လျဉ်းပြီး လွှတ်တော်ရဲ့ သဘောထားရယူပါမယ်။ အထက်ပါ ညီလာခံသို့တက်ရောက်ခဲ့တဲ့ မြန်မာလွှတ်တော်ကိုယ်စားလှယ်အဖွဲ့ ခေါင်းဆောင် ပြည်သူ့ လွှတ်တော် ဒုတိယဥက္ကဋ္ဌရဲ့ (၁၃၇)ကြိမ်မြောက် နိုင်ငံတကာပါလီမန်များညီလာခံ၌ အရေးပေါ်ကိစ္စရပ် အဖြစ် တင်သွင်းဆွေးနွေးဆုံးဖြတ်ခဲ့သည့် ရခိုင်ပြည်နယ်ကိစ္စဆုံးဖြတ်ချက်အပေါ် မြန်မာလွှတ်တော်ကိုယ်စားပြု လွှတ်တော်ကိုယ်စားလှယ်အဖွဲ့က ပြတ်သားစွာ ကန့်ကွက်ဆွေးနွေးမှုကို ပြည်ထောင်စုလွှတ်တော်က သဘောတူ အတည်ပြုပေးရန် အဆိုပြုချက်အပါအဝင် အစီရင်ခံစာကိုအတည်ပြုရန် လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် (၁၃၇) ကြိမ်မြောက် နိုင်ငံတကာပါလီမန်များ pocos(137th IPU Assembly of inter-Parliamentary Union) a csodopošộos Cergoscoss ကိုယ်စားလှယ်အဖွဲ့ခေါင်းဆောင်၏ အဆိုပြုချက်နှင့် ကိုယ်စားလှယ်များရဲ့ အစီရင်ခံစာကို လွှတ်တော်က သဘောတူအတည်ပြုကြောင်းနဲ့ ရခိုင်ပြည်နယ်ဆိုင်ရာ အကြံပြုချက်များအပေါ် အကောင်အထည်ဖော် ဆောင်ရွက်ရေးကော်မတီရဲ့ ရှင်းလင်းတင်ပြချက်ကို လွှတ်တော်က မှတ်တမ်းတင်ကြောင်း ကြေညာပါတယ်။</speech>
</report>
</section>
</discussion>
<postface><title>ပြည်ထောင်စုလွှတ်တော် နာယက က (၁၅)ရက်မြောက်နေ့ အစည်းအဝေး ရပ်နားကြောင်းနှင့် (၁၆)ရက်မြောက်နေ့ ကျင်းပမည့် နေ့ရက်နှင့်ကြေညာခြင်း</title>
<speech type="speaker">အစီအစဉ်(၁၆)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ သတ္တမ ပုံမှန် အစည်းအဝေး(၁၅)ရက်မြောက်နေ့ အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် သတ္တမပုံမှန် အစည်းအဝေးရဲ့ (၁၆)ရက်မြောက်နေ့ကို ၂၀၁၈ ခုနှစ်၊ မတ်လ ၁၉ ရက်(တနင်္လာနေ့)နံနက် ၁၀ နာရီကျင်းပပြုလုပ်မည် ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">ပြည်ထောင်စုလွှတ်တော်ကိုယ်စားလှယ်များ အားလုံး ထွက်ခွာနိုင် ပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး(၁၅)ရက်မြောက်နေ့ကို မွန်းလွဲ ၁၅:၄၀ နာရီတွင် ရပ်နားပါသည်။</speech>
</postface>
</transcript>
</doc>
