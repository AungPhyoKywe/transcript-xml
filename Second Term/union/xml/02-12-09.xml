<doc>
<docinfo>
<docno>02-12-09.xml</docno>
<pdf>02-12-09.pdf</pdf>
<term value="02">ဒုတိယအကြိမ်</term>
<session value="12" />
<sittingday value="09" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် (၁၂)ကြိမ်မြောက်ပုံမှန်အစည်းအဝေး နဝမနေ့မှတ်တမ်း</title>
<date>၁၃၈၁ ခုနှစ်၊ ကဆုန်လပြည့်ကျော် ၂ ရက် (၂၀၁၉ ခုနှစ်၊ မေလ ၂၀ ရက်)(တနင်္လာနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် (၁၂)ကြိမ်မြောက်ပုံမှန်အစည်းအဝေး နဝမနေ့ကို နံနက် ၁၀:ဝဝ နာရီင်ကျင်းပ ပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် ပြည်သူ့လွှတ်တော် ဥက္ကဋ္ဌ ဦးတီခွန်မြတ်က ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် (၁၂)ကြိမ်မြောက်ပုံမှန်အစည်းအဝေးရဲ့ နဝမနေ့အစီအစဉ် စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါခင်ဗျား။</speech>
<speech type="mc">အားလုံး ထိုင်နိုင်ကြပါပြီခင်ဗျား။ ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း ၊</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ ဒုတိယအကြိမ် ပြည်ထောင်စုလွှတ်တော် (၁၂)ကြိမ်မြောက်ပုံမှန်အစည်းအဝေး နဝမနေ့မှာ ပြည်ထောင်စု လွှတ်တော်ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်ထောင်စုလွှတ်တော် ကိုယ်စားလှယ်ဦးရေ စုစုပေါင်း ၆၅ရ ဦး ရှိပြီး ဒီကနေ့ အစည်းအဝေးကို ၅၉၆ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၉၀.၇၂ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ) တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် (၁၂)ကြိမ်မြောက်ပုံမှန်အစည်းအဝေး နဝမနေ့ အစီအစဉ် ကြေညာခြင်း</title>
<speech type="speaker">အစီအစဉ်(၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယ အကြိမ် ပြည်ထောင်စုလွှတ်တော် (၁၂) ကြိမ်မြောက်ပုံမှန်အစည်းအဝေး နဝမနေ့အစီအစဉ်ကို လွှတ်တော် ကိုယ်စားလှယ်များထံ ဖြန့်ဝေထားတဲ့အစီအစဉ်အတိုင်း ဆက်လက်ဆောင်ရွက်သွားပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များအတွက် ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များ စိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="963">ဦးမောင်မောင်လတ်(အတွင်းရေးမှူး၊ ကိုယ်စားလှယ်များစိစစ်ရေးကော်မတီ)</mp>လေးစားအပ် ပါသော ပြည်ထောင်စုလွှတ်တော် နာယကကြီးခင်ဗျာ။ ယနေ့ ကျင်းပပြုလုပ်တဲ့ ဒုတိယအကြိမ် ပြည်ထောင်စု လွှတ်တော် (၁၂)ကြိမ်မြောက်ပုံမှန်အစည်းအဝေး နဝမနေ့ ၂၀-၅-၂၀၁၉ ရက်နေ့မှာ အစည်းအဝေးသို့ တက်ရောက်နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား စစ်ကိုင်းတိုင်းဒေသကြီး၊ မဲဆန္ဒနယ်အမှတ်(၉)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော်ကိုယ်စားလှယ်များ စိစစ်ရေးကော်မတီ အတွင်းရေးမှူးဖြစ်သူ ကျွန်တော် ဦးမောင်မောင်လတ်က ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များမှာ- ဦးဇာနည်မင်း ရွှေကူ၊ - ဦးအောင်သိန်း ဗန်းမော်၊ - ဦးအေးမောင် ဘောလခဲ၊ - ဦးညွန့်ဝင်း ကန်ပက်လက်၊ - ဦးကျင့်ရှင်းထန် တီးတိန်၊ - ဦးမျိုး ချောင်းဦး၊ - ဦးသက်နိုင်ဦး - ဦးအောင်စိုး သရက်ချောင်း၊ - ဦးဉာဏ်ထွန်း ဇီးကုန်း၊ - ဦးကျော်မျိုးမင်း - ဦးလှဌေးဝင်း ဇေယျာသီရိ၊ - ဦးသောင်းအေး ပျော်ဘွယ်၊ - ဒေါက်တာတင်အောင် ကျောက်ဆည်၊ - ဒေါ်မာမာခိုင် သထုံ၊ - ဦးဘရှိန် ပုဏ္ဏားကျွန်း၊ မြေပုံ၊ မြောက်ဦး၊ မင်းပြား၊ ဒေါပုံ၊ ရန်ကင်း၊ ဗိုလ်တထောင်၊ ဒဂုံမြို့သစ်(မြောက်ပိုင်း)၊ - ဦးဦးထွန်းမောင် - ဦးဖေသန်း - ဦးဦးလှစော - ဦးစစ်နိုင် - ဦးဌေးဝင်းအောင်(ခ) ဦးပြုံးချို - ဒေါ်ဇင်မာအောင် - ဒေါ်မြင့်မြင့်စိုး(ခ) မေစိုး - ဒေါက်တာခင်မောင်မောင် - ဒေါ်စုစုလွင် - သူရဦးသက်ဆွေ - ဦးမြင့်လွင် - ဦးတင်အေး - ဦးဌေးဝင်း - ဦးစိုးမြင့် - ဦးစိုင်းကျော်မိုး - ဦးလီကျိန်းဖူ(ခ) ဦးမြင့်ဆွေ - ဒေါ်နန်းခင်စော - ဦးခွန်သန်းထူး - ဦးခွန်အောင်ကျော် - ဒေါက်တာအေးကြူ - ဗိုလ်မှူးချုပ်ထွန်းမြတ်ရွှေ - ဦးဂျေယော - ဦးဝင်းဇော် - ဦးစိုးသိန်း - ဒေါ်နော်မြစေး - နန်းမိုးမိုးထွေး - ဦးစိုင်းသန်းနိုင် - ဒေါ်ကျိန်ငိုက်မန် - ဦးဇုန်လှယ်ထန်း ကိုကိုးကျွန်း၊ ပုဇွန်တောင်၊ မက်မန်း၊ တာချီလိတ်၊ ပင်းတယ၊ မိုင်းပန်၊ ကုန်းကြမ်း၊ ကွန်ဟိန်း၊ ဆီဆိုင်၊ ဟိုပုန်း၊ လပွတ္တာ၊ တပ်မတော်၊ ကချင်-၁၊ ကချင်-၇၊ ကယား-၉၊ ကယား-၁၁၊ ကရင်-၄၊ ကရင်-၅၊ ချင်း-၇၊ ချင်း-၄၊ - ဦးအောင်ဝင်း တနင်္သာရီ-၁။ - ဒေါက်တာခင်မောင်ဝင်း တနင်္သာရီ-၁၁၊ - ဦးမင်းဦး ပဲခူး-၆၊ - ဦးအောင်ကြည်ညွန့် မကွေး-၄၊ - ဦးမြင့်နိုင် ရခိုင်-၅၊ - ဦးတက်ထွန်းအောင် ရခိုင်-၂ - ဦးကျော်သန်း ရခိုင်-၁၀၊ - ဒေါက်တာဌေးကြွယ် ရန်ကုန်-၁၊ - ဒေါ်မမလေး ရှမ်း-၈၊ - ဦးစိုင်းလုံစံခတ် ရှမ်း-၇၊ - ဗိုလ်မှူးကြီးစိုးရွှေ တပ်မတော် နှင့် - ဗိုလ်မှူးတင်အောင်ဟိန်း တပ်မတော် တို့ဖြစ်ကြပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၅ ဦးရှိပြီး၊ ယနေ့ ခွင့်ပန် ကြားသူ ၅၆ ဦး ဖြစ်တဲ့အတွက် စုစုပေါင်း ခွင့်ပန်ကြားသူ ၆၁ ဦးဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ ခွင့်ပန်ကြားသူ ပြည်ထောင်စုလွှတ်တော်ကိုယ်စားလှယ် ၅၆ ဦးအား ခွင့်အဖြစ်သတ်မှတ်ပေးပါရန် လေးစားစွာ တင်ပြအပ်ပါတယ်ခင်ဗျာ။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် (၁၂)ကြိမ်မြောက် ပုံမှန်အစည်းအဝေး နဝမနေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅ရ ဦး၊ ယခင်က ခွင့်ပြုထားသူ ၅ ဦး၊ ယနေ့ခွင့်ပန်ကြား၍ ခွင့်ပြုထားသူ ၅၆ ဦး ဖြစ်တဲ့အတွက် ခွင့်ပြုထားသူစုစုပေါင်း ၆၁ ဦးဖြစ်ပြီး ခွင့်မဲ့ပျက်ကွက်သူ မရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေ တင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Motion">
<motion>
<title>နိုင်ငံတော်သမ္မတထံမှ ပေးပို့ထားသော အာဆီယံဝန်ဆောင်မှုကုန်သွယ်ရေး သဘောတူစာချုပ်တွင် မြန်မာနိုင်ငံမှ ပါဝင်လက်မှတ်ရေးထိုးနိုင်ရန်ကိစ္စနှင့်စပ်လျဉ်း၍ စီးပွားရေးနှင့် ကူးသန်းရောင်းဝယ်ရေးဝန်ကြီးဌာနက လွှတ်တော်သို့ ရှင်းလင်းတင်ပြခြင်း ။</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အာဆီယံ ဝန်ဆောင်မှုကုန်သွယ်ရေး သဘောတူစာချုပ်တွင် မြန်မာနိုင်ငံမှ ပါဝင်လက်မှတ်ရေးထိုးနိုင်ရန်ကိစ္စနဲ့စပ်လျဉ်းပြီး နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၈-၅-၂၀၁၉ ရက်စွဲပါ စာအမှတ်၊ ၃(၁)/ ၁/သမ္မတရုံးဖြင့် ပေးပို့ထားပါတယ်။ (ယင်းကိစ္စနဲ့စပ်လျဉ်းပြီး စီးပွားရေးနှင့် ကူးသန်းရောင်းဝယ်ရေးဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="13">ဦးအောင်ထူး(ဒုတိယဝန်ကြီး၊ စီးပွားရေးနှင့် ကူးသန်းရောင်းဝယ်ရေးဝန်ကြီးဌာန)</agency>လေးစား အပ်ပါတဲ့ ပြည်ထောင်စုလွှတ်တော် နာယကကြီး၊ အမျိုးသားလွှတ်တော် ဥက္ကဋ္ဌကြီးနှင့် ပြည်ထောင်စု လွှတ်တော်ကိုယ်စားလှယ်များ၊ ပြည်ထောင်စုအဆင့် အဖွဲ့ အစည်းဝင်များ၊ ဧည့်သည်တော်များအားလုံး မင်္ဂလာအပေါင်းနှင့် ပြည့်စုံပါစေကြောင်း နှုတ်ခွန်းဆက်သအပ်ပါတယ်။ ကျွန်တော်ကတော့ စီးပွားရေးနှင့် ကူးသန်းရောင်းဝယ်ရေးဝန်ကြီးဌာန ဒုတိယဝန်ကြီး ဦးအောင်ထူး ဖြစ်ပါတယ်။ ကျွန်တော့်အနေနဲ့ အာဆီယံ ဝန်ဆောင်မှု ကုန်သွယ်ရေးသဘောတူစာချုပ် ASEAN Trade in Services Agreement (ATISA) တွင် မြန်မာ နိုင်ငံမှ ပါဝင်လက်မှတ်ရေးထိုးနိုင်ရေးတွင် ပြည်ထောင်စုလွှတ်တော်က အတည်ပြုပေးနိုင်ပါရန် ရှင်းလင်း တင်ပြသွားမှာ ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ ၁၉၉၅ ခုနှစ်၊ ဒီဇင်ဘာလ ၁၅ ရက်နေ့မှာ ဘန်ကောက်မြို့မှာ ချမှတ်ခဲ့တဲ့ အာဆီယံဝန်ဆောင်မှု ကုန်သွယ်ရေးသဘောတူစာချုပ် (ASEAN Trade in Services Agreement-ATISA)နှင့် ၂၀၀၃ ခုနှစ် နောက်ဆက်တွဲစာချုပ်တို့ကို မြန်မာ နိုင်ငံအနေဖြင့် ၂၀၁၉ ခုနှစ်၊ နိုဝင်ဘာလတွင် ကျင်းပပြုလုပ်မည့် (၃၅)ကြိမ်မြောက် အာဆီယံထိပ်သီး အစည်းအဝေး၌ အခြားအာဆီယံနိုင်ငံများနည်းတူ ပါဝင်လက်မှတ်ရေးထိုးနိုင်ရန် စီစဉ်ဆောင်ရွက်လျက် ရှိပါတယ်။ အဆိုပါဝန်ဆောင်မှုကုန်သွယ်ရေး သဘောတူစာချုပ်တွင် အာဆီယံအဖွဲ့ဝင် ရ နိုင်ငံက လက်မှတ် ရေးထိုးခဲ့ပြီး ဖြစ်ပါတယ်။ မြန်မာနိုင်ငံ၊ ဖိလစ်ပိုင်နိုင်ငံနဲ့ ဗီယက်နမ်နိုင်ငံတို့က လက်မှတ်ရေးထိုးရန် ကျန်ရှိ နေပါတယ်။ အာဆီယံဝန်ဆောင်မှု ကုန်သွယ်ရေးသဘောတူစာချုပ်၏ ရည်ရွယ်ချက်မှာ နိုင်ငံ၏ စီးပွားရေး ဖွံ့ဖြိုးတိုးတက်မှုအတွက် စီးပွားရေးချိတ်ဆက် ဆောင်ရွက်မှုများကို ပိုမိုအားကောင်းလာစေရေး ကုန်သွယ်မှုနှင့် ရင်းနှီးမြှုပ်နှံမှုတို့ကို တိုးမြှင့်ရေး၊ ကုန်သွယ်မှုနှင့် ရင်းနှီးမြှုပ်နှံမှုအပေါ် အတားအဆီးများကို လျှော့ချရေး၊ စီးပွားရေးလုပ်ငန်းလုပ်ကိုင်ဆောင်ရွက်မှု ဝန်းကျင်ကောင်းများကိုဖန်တီးရေး၊ လူသားအရင်းအမြစ် ဖွံ့ဖြိုး တိုးတက်ရေးတွင် ပူးပေါင်းဆောင်ရွက်မှုများကို မြှင့်တင်ဆောင်ရွက်နိုင်စေရေး၊ ကုန်သွယ်မှုနှင့် ရင်းနှီး မြှုပ်နှံမှုလုပ်ငန်းများတွင် အသေးစား၊ အငယ်စားနှင့် အလတ်စား စီးပွားရေးလုပ်ငန်းများ ပါဝင်လာခြင်းကို တိုးမြှင့်စေခြင်းဖြင့် အဖွဲ့ဝင်နိုင်ငံများအကြား စီးပွားရေးဆက်နွယ်မှုကို ပိုမိုခိုင်မာလာစေရေးနှင့် ဖွံ့ဖြိုး တိုးတက်မှုကွာဟချက်များကို ကျဉ်းမြောင်းစေရေး စသည်တို့ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ အာဆီယံဝန်ဆောင်မှု ကုန်သွယ်ရေး သဘောတူစာချုပ်တွင် ပါဝင်လက်မှတ်ရေးထိုးခြင်းဖြင့် မြန်မာနိုင်ငံရဲ့ ဝန်ဆောင်မှု ကုန်သွယ်ရေးဆိုင်ရာ ဈေးကွက်ကို ပိုမိုဖွင့်လှစ်ပေးနိုင်တဲ့အတွက် ဝန်ဆောင်မှုကဏ္ဍများတွင် အာဆီယံနိုင်ငံများမှ ရင်းနှီးမြှုပ်နှံ မှုများ ပိုမိုဝင်ရောက်လာပြီး ပြည်တွင်းအလုပ်အကိုင်နှင့် ဈေးကွက်အခွင့်အလမ်းများ ပွင့်လင်းလာမှာ ဖြစ်တဲ့အပြင် ဝန်ဆောင်မှုလုပ်ငန်းများ ဖွံ့ဖြိုးတိုးတက်လာသည်နှင့်အမျှ ဝန်ဆောင်မှု ကုန်သွယ်ရေးမှရရှိတဲ့ နိုင်ငံခြားဝင်ငွေကိုလည်း တိုးမြင့်စေနိုင်မှာဖြစ်ပါတယ်။ ထို့အပြင် အာဆီယံဝန်ဆောင်မှု ကုန်သွယ်ရေး သဘောတရာယ်ကို အကောင်ထည်ဖော်ဆောင်ရွက်တင် အဖွဲ့ဝင်များသည် ကက်သစ်၌ သတ်မှတ်လိုသည့် ဝန်ဆောင်မှုကဏ္ဍ၊ ကဏ္ဍခွဲများရှိပါက ပြည်တွင်းဥပဒေ၊ စည်းမျဉ်းစည်းကမ်းများကို ထုတ်ပြန်ထားရှိနိုင်မှာဖြစ်တဲ့အတွက် လိုအပ်တဲ့အကာအကွယ်ပေးမှုနဲ့ ပြည်တွင်းမှ ဥပဒေပိုင်းဆိုင်ရာ ပြင်ဆင် ဆောင်ရွက်မှုများတွင် အထောက်ကူပြုနိုင်မယ့် အကျိုးကျေးဇူးများကို ရရှိနိုင်မှာဖြစ်ပါတယ်။ အာဆီယံဝန်ဆောင်မှု ကုန်သွယ်ရေးသဘောတူစာချုပ်သည် ပါဝင်လက်မှတ်ရေးထိုးပြီး ရက်ပေါင်း ၁၈၀ ပြည့်ပြီးနောက် အာဏာသက်ဝင်မည်ဖြစ်ရာ အဖွဲ့ဝင်နိုင်ငံများသည် ဤသဘောတူစာချုပ် အာဏာ သက်ဝင်ရန်အတွက် ၎င်းတို့ရဲ့ ပြည်တွင်းလုပ်ထုံးလုပ်နည်းများကို ယင်းကာလအတွင်း အပြီးသတ် ဆောင်ရွက်ပေးရမှာဖြစ်ပါတယ်။ ဤသဘောတူစာချုပ် အာဏာသက်ဝင်မှုရှိစေရန်အတွက် အာဆီယံ အဖွဲ့ဝင်နိုင်ငံတိုင်းသည် ၎င်းတို့၏ ပြည်တွင်းလုပ်ထုံးလုပ်နည်းများ၏ ဆောင်ရွက်ပြီးစီးမှုကို အာဆီယံ အတွင်းရေးမှူးချုပ်ရုံးသို့ စာဖြင့်အသိပေး အကြောင်းကြားရမှာ ဖြစ်ပါတယ်။ လက်မှတ်ရေးထိုးပြီးနောက် ရက်ပေါင်း ၁၈၀ အတွင်း ၎င်းတို့၏ ပြည်တွင်းလုပ်ထုံးလုပ်နည်းများ ဆောင်ရွက်ပြီးစီးမှုကို အသိပေး အကြောင်းကြားနိုင်ခြင်းမရှိလျှင် ယင်းသဘောတူစာချုပ်ပါ အဖွဲ့ဝင်နိုင်ငံများ၏ အခွင့်အရေးများကို ရရှိ နိုင်မည်မဟုတ်သလို စာချုပ်အရ တာဝန်ရှိမှုသည်လည်း သက်ရောက်မှုရှိမည်မဟုတ်ဘဲ အသိပေးအကြောင်း ကြားသည့်ရက်မှသာ စတင်အာဏာသက်ရောက်မှု ရှိမည်ဖြစ်ပါတယ်။ သို့ဖြစ်ပါ၍ အာဆီယံဝန်ဆောင်မှု ကုန်သွယ်ရေးသဘောတူစာချုပ် (ASEAN Trade in Services Agreement-ATISA)ကို ပါဝင်လက်မှတ်ရေးထိုးခြင်းဖြင့် ပြည်ပရင်းနှီးမြှုပ်နှံမှုများ ပိုမိုရရှိနိုင်ခြင်း၊ အလုပ် အကိုင်များ ပိုမိုဖန်တီးနိုင်ခြင်းနှင့် နိုင်ငံခြားငွေများ ပိုမိုတိုးတက်ရရှိနိုင်တဲ့အတွက် ၂၀၁၉ ခုနှစ်၊ နိုဝင်ဘာလ တွင် ကျင်းပပြုလုပ်မည့် (၃၅)ကြိမ်မြောက် အာဆီယံထိပ်သီးအစည်းအဝေး၌ အခြားအာဆီယံနိုင်ငံများ နည်းတူ ပြည်ထောင်စုသမ္မတမြန်မာနိုင်ငံတော်မှ ပါဝင်လက်မှတ်ရေးထိုးနိုင်ရေးအတွက် ဤပြည်ထောင်စု လွှတ်တော်ကြီးက အတည်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျာ။ အားလုံးကို ကျေးဇူး တင်ပါတယ်။</speech>
<title>အထက်ပါကိစ္စနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ ပေးပို့စာမိတ္တူကို လွှတ်တော်ကိုယ်စားလှယ်များထံ ကြိုတင်ဖြန့်ဝေထားပါတယ်။ ပေးပို့စာမိတ္တူကို နောက်ဆက်တွဲဖြင့် ဖော်ပြထားပါသည်။ အထက်ပါကိစ္စနဲ့စပ်လျဉ်းပြီး ဆွေးနွေးလိုတဲ့ လွှတ်တော်ကိုယ်စားလှယ်များ ရှိပါက ၂၂-၅-၂၀၁၉ ရက် (ဗုဒ္ဓဟူးနေ့) မွန်းလွဲတစ်နာရီ နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်း အသိပေးကြေညာပါတယ်။</speech>
</motion>
</section>
<section value="Bill">
<bill>
<title>နိုင်ငံတော်သမ္မတထံမှ သဘောထားမှတ်ချက်ဖြင့် ပြန်လည်ပေးပို့ထားသော စာပေနှင့် အနုပညာမူပိုင်ခွင့် ဥပဒေကြမ်းနှင့်စပ်လျဉ်း၍ တစ်ပိုဒ်ချင်းစီအလိုက် အတည်ပြုရန် အဆိုတင်သွင်းဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း၊</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ သဘောထားမှတ်ချက်ဖြင့် ပြန်လည်ပေးပို့ထားတဲ့ စာပေနှင့် အနုပညာမူပိုင်ခွင့် ဥပဒေကြမ်းနဲ့ စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို ၂၉-၄-၂၀၁၉ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ ဖတ်ကြားတင်ပြခဲ့ပြီး ဖြစ်ပါတယ်။ ဒီနေ့ လွှတ်တော်ရဲ့ အဆုံးအဖြတ်ရယူရာမှာ ဥပဒေကြမ်းပူးပေါင်းကော်မတီရဲ့ သဘောထားမှတ်ချက် အပေါ် ပြင်ဆင်ချက် တစ်စုံတစ်ရာမရှိတဲ့အတွက် လွှတ်တော်ရဲ့ သဘောထားမေးမြန်း အတည်ပြုသွားမှာ ဖြစ်ပါတယ်။ ပြည်ထောင်စုလွှတ်တော်ရဲ့ အတည်ပြုချက်၊ နိုင်ငံတော်သမ္မတရဲ့ သဘောထားမှတ်ချက်နဲ့ ဥပဒေကြမ်း ပူးပေါင်းကော်မတီရဲ့ သဘောထားမှတ်ချက်တို့ပါဝင်တဲ့ ပြင်ဆင်ချက်ဇယားကိုလည်း ကိုယ်စားလှယ်များထံ ဖြန့်ဝေထားပါတယ်။ ပြင်ဆင်ချက်ဇယားကို နောက်ဆက်တွဲဖြင့် ဖော်ပြထားပါသည်။ ဥပဒေကြမ်းပူးပေါင်းကော်မတီက ဥပဒေကြမ်းရဲ့ ပြင်ဆင်ချက်ဇယား အမှတ်စဉ်(၁)မှစပြီး အဆိုပြု တင်ပြဖို့ ဖြစ်ပါတယ်။</speech>
<speech><mp id="992">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>လေးစား အပ်ပါသော ပြည်ထောင်စုလွှတ်တော် နာယကကြီး၊ အမျိုးသာလွှတ်တော် ဥက္ကဋ္ဌကြီးနဲ့တကွ ပြည်ထောင်စု လွှတ်တော် ကိုယ်စားလှယ်များအားလုံး ယနေ့အစည်းအဝေးကို ကြွရောက်လာပါတဲ့ ပြည်ထောင်စုအဆင့် အဖွဲ့အစည်းဝင်များ၊ လေ့လာသူများအားလုံးကို မင်္ဂလာပါလို့ ဦးစွာ နှုတ်ခွန်းဆက်သအပ်ပါတယ်။ ဥပဒေကြမ်း ပူးပေါင်းကော်မတီရဲ့ ကိုယ်စား ဥပဒေကြမ်းပူးပေါင်းကော်မတီ တွဲဖက်အတွင်းရေးမှူးဖြစ်တဲ့ ဒေါက်တာ မြတ်ဉာဏစိုး ကနေပြီးတော့ အဆိုပြုတင်ပြသွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ နိုင်ငံတော်သမ္မတကြီးရဲ့ သဘောထားမှတ်ချက်နဲ့ ပြန်လည်ပြီးတော့ ပြည်ထောင်စုလွှတ်တော်ကိုပေးပို့လာတဲ့ စာပေနဲ့ အနုပညာမူပိုင်ခွင့်ဥပဒေကြမ်းနဲ့ စပ်လျဉ်းပြီးတော့ ဂီတအနုပညာရှင်ကိုယ်စားလှယ်များကနေပြီးတော့ နာယကထံကို ပန်ကြားစာပေးပို့ ပြီးတော့ တင်ပြခဲ့တာရှိပါတယ်။ နာယကကြီး လမ်းညွှန်ခဲ့တဲ့အတိုင်းပါပဲ။ ပန်ကြားလွှာပေးပို့တင်ပြခဲ့တဲ့ ဂီတအနုပညာရှင်များအပါအဝင် မြန်မာနိုင်ငံ ဂီတအစည်းအရုံး၊ မြန်မာနိုင်ငံမူပိုင်ခွင့်အသင်းတို့အပါအဝင် ပြည်ထောင်စုတရားလွှတ်တော်ချုပ်၊ ပြည်ထောင်စုရှေ့နေချုပ်ရုံး၊ ပြန်ကြားရေးဝန်ကြီးဌာန၊ စီးပွားရေးနဲ့ ကူးသန်းရောင်းဝယ်ရေးဝန်ကြီးဌာန၊ ပညာရေးဝန်ကြီးဌာနတို့က တာဝန်ရှိပုဂ္ဂိုလ်တွေနဲ့ ကျွန်တော်တို့ ဥပဒေကြမ်းပူးပေါင်းကော်မတီဟာ အကျေအလည် ဆွေးနွေးညှိနှိုင်းခဲ့ပြီး ဖြစ်ပါတယ်။ အဲဒီတော့ နာယကကြီး ထံကို ပန်ကြားလွှာပေးပို့တင်ပြလာခဲ့တဲ့ အနုပညာရှင်များ၊ ဂီတအနုပညာရှင်များအနေနဲ့လည်း ဒီအပေါ်မှာ နားလည်သဘောပေါက်ပြီးတဲ့အခါမှာ ဒီဥပဒေဟာ အလျင်အမြန် ပြဋ္ဌာန်းသင့်တဲ့ဥပဒေ ဖြစ်ပါတယ်။ ဒါမှ သာလျှင် မိမိတို့ရဲ့ မူပိုင်ခွင့်များကို ထိခိုက်နစ်နာမှု မရှိစေရန် ကာကွယ်စောင့်ရှောက်ပေးနိုင်တယ်ဆိုတာ ကို သဘောတူလက်ခံပြီးဖြစ်ပါကြောင်း လေးစားစွာ လွှတ်တော်သို့ ပန်ကြားတင်ပြအပ်ပါတယ်ခင်ဗျား။ နာယကကြီးခင်ဗျား။ ပထမဦးဆုံးကတော့ ပြင်ဆင်ချက် ကန့်လန့်ဖြတ်ဇယားရဲ့ အမှတ်စဉ်(၁) ဖြစ်ပါတယ်။ ဥပဒေကြမ်းရဲ့ အပိုဒ် ၂ အပိုဒ်ခွဲ(ဋ)၊ အပိုဒ်ခွဲ(လ) အပိုဒ်ခွဲငယ်(၄)၊ အပိုဒ်ခွဲ(သ) အပိုဒ်ခွဲငယ် (၃)၊ အပိုဒ်ခွဲ(အ)နှင့် အပိုဒ် ၁၂ ရဲ့ ခြေဆင်းတို့ကိုတော့ နိုင်ငံတော်သမ္မတရဲ့ သဘောထားမှတ်ချက်အတိုင်း လွှတ်တော်က အတည်ပြုပေးနိုင်ပါရန် တင်ပြအပ်ပါတယ်ခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၂ အပိုဒ်ခွဲ(ဋ)၊ အပိုဒ်ခွဲ(လ) အပိုဒ်ခွဲငယ်(၄)၊ အပိုဒ်ခွဲ(သ) အပိုဒ်ခွဲငယ်(၃)၊ အပိုဒ်ခွဲ(အ)နှင့် အပိုဒ် ၁၂ ခြေဆင်း တို့သည် နိုင်ငံတော်သမ္မတ၏ သဘောထားမှတ်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="992">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ ဆက်လက်ပြီးတော့ ဥပဒေကြမ်းရဲ့ အပိုဒ် ၃၄ အပိုဒ်ခွဲ(က)၊ (ခ)၊ (ဂ)၊ (ဃ)တို့ကိုတော့ နိုင်ငံတော် သမ္မတရဲ့ သဘောထားမှတ်ချက်နဲ့အညီ ဥပဒေကြမ်းပူးပေါင်းကော်မတီက ပြင်ဆင်ထားပါတယ်။ ဒါကြောင့် မို့လို့ ဥပဒေကြမ်းပူးပေါင်းကော်မတီရဲ့ ပြင်ဆင်ချက်များကို လွှတ်တော်က အတည်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၃၄ အပိုဒ်ခွဲ(က)မှ (ဃ)ထိသည် ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်းဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="992">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ ဆက်လက်ပြီးတော့ ပြင်ဆင်ချက်ဇယား အမှတ်စဉ်(၃)ကို အဆိုပြုတင်ပြသွားမှာ ဖြစ်ပါတယ်။ ဥပဒေကြမ်းရဲ့ အပိုဒ် ၃၅ ခြေဆင်းကိုတော့ နိုင်ငံတော်သမ္မတရဲ့ သဘောထားမှတ်ချက်အတိုင်း လွှတ်တော်က အတည်ပြုပေးနိုင်ပါရန် တင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၃၅ ခြေဆင်းသည် နိုင်ငံတော်သမ္မတ၏ သဘောထားမှတ်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="992">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ ဆက်လက်ပြီးတင်ပြမှာကတော့ ပြင်ဆင်ချက်ဇယား အမှတ်စဉ်(၄) ဖြစ်ပါတယ်။ ဥပဒေကြမ်းရဲ့ အပိုဒ် ၃၅ အပိုဒ်ခွဲ(က)နှင့် (ခ)တို့ကိုတော့ ပြည်ထောင်စုလွှတ်တော်ရဲ့ အတည်ပြုချက်အတိုင်း လွှတ်တော်က ဆက်လက်အတည်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၃၅ အပိုဒ်ခွဲ(က)နှင့် (ခ)တို့သည် ပြည်ထောင်စုလွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="992">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ ဆက်လက်ပြီးတော့ ပြင်ဆင်ချက်ဇယား အမှတ်စဉ်(၅)ကို အဆိုပြုတင်ပြမှာ ဖြစ်ပါတယ်။ ဥပဒေကြမ်းရဲ့ အပိုဒ် ၃ရ အပိုဒ်ခွဲ(က) အပိုဒ်ခွဲငယ်(၁)၊ ဥပဒေကြမ်းရဲ့ အပိုဒ် ၄၃ အပိုဒ်ခွဲ(က) အပိုဒ်ခွဲငယ်(၁)၊ ဥပဒေကြမ်းရဲ့ အပိုဒ် ၅၆ ရဲ့ ခြေဆင်းနဲ့ ဥပဒေကြမ်းရဲ့ အပိုဒ် ၅၈ အပိုဒ်ခွဲ(က)နဲ့ (ခ)တို့ကိုတော့ နိုင်ငံတော် သမ္မတရဲ့ သဘောထားမှတ်ချက်အတိုင်း လွှတ်တော်က အတည်ပြုပေးနိုင်ပါရန် အဆိုပြုတင်ပြအပ်ပါတယ် ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၃ရ အပိုဒ်ခွဲ(က) အပိုဒ်ခွဲငယ်(၁)၊ အပိုဒ် ၄၃ အပိုဒ်ခွဲ(က) အပိုဒ်ခွဲငယ်(၁)၊ အပိုဒ် ၅၆ ခြေဆင်းနှင့် အပိုဒ် ၅၈ အပိုဒ်ခွဲ(က)၊ (ခ)တို့သည် နိုင်ငံတော်သမ္မတ၏ သဘောထားမှတ်ချက်အတိုင်း ဤဥပဒေကြမ်း၏ အစိတ် အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="992">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ ဆက်လက်ပြီးတော့ ပြင်ဆင်ချက်ဇယား အမှတ်စဉ်(၆)ကို ဆက်လက်အဆိုပြု တင်ပြသွားမှာ ဖြစ်ပါတယ်။ ဥပဒေကြမ်းရဲ့ အပိုဒ် ၆၂ အပိုဒ်ခွဲ(စ)ကိုတော့ နိုင်ငံတော်သမ္မတရဲ့ သဘောထားမှတ်ချက်နဲ့ အညီ ကျွန်တော်တို့ ဥပဒေကြမ်းပူးပေါင်းကော်မတီကနေပြီးတော့ ပြင်ဆင်ထားပါတယ်။ ဒီအတွက်ကြောင့် မို့လို့ ဥပဒေကြမ်းပူးပေါင်းကော်မတီရဲ့ ပြင်ဆင်ချက်အတိုင်း လွှတ်တော်က အတည်ပြုပေးနိုင်ပါရန် တင်ပြ အပ်ပါတယ်ခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၆၂ အပိုဒ်ခွဲ(စ)သည် ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="992">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ ဆက်လက်ပြီးတော့ ပြင်ဆင်ချက်ဇယား အမှတ်စဉ်(၇)ကို အဆိုပြုတင်ပြမှာ ဖြစ်ပါတယ်။ ဥပဒေကြမ်းရဲ့ အပိုဒ် ၆၆ အပိုဒ်ခွဲ(က)နှင့် ဥပဒေကြမ်းရဲ့ အပိုဒ် ၆၈ တို့ကိုတော့ နိုင်ငံတော်သမ္မတရဲ့ သဘောထားမှတ်ချက် အတိုင်း လွှတ်တော်က အတည်ပြုပေးနိုင်ပါရန် တင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၆၆ အပိုဒ်ခွဲ(က)နှင့် အပိုဒ် ၆၈ တို့သည် နိုင်ငံတော်သမ္မတ၏ သဘောထားမှတ်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="992">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ ပြင်ဆင်ချက်ဇယား အမှတ်စဉ်(၈)ကို ဆက်လက်တင်ပြမှာ ဖြစ်ပါတယ်။ ဥပဒေကြမ်းရဲ့ အပိုဒ် ၆၉ ကိုတော့ ပြည်ထောင်စုလွှတ်တော်ရဲ့ အတည်ပြုချက်အတိုင်း လွှတ်တော်က ဆက်လက်အတည်ပြုပေးနိုင် ပါရန် လေးစားစွာ တင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျာ။ အဆိုမှာ ဥပဒေကြမ်း၏ အပိုဒ် ၆၉ သည် ပြည်ထောင်စုလွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="992">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ နောက်ဆုံးပြင်ဆင်ချက်ဖြစ်တဲ့ ပြင်ဆင်ချက်ဇယား အမှတ်စဉ်(၉)ကို အဆိုပြုတင်ပြသွားမှာ ဥပဒေကြမ်းရဲ့ အပိုဒ် ၇၆ အပိုဒ်ခွဲ(က) အပိုဒ်ခွဲငယ်(၃)၊ ဥပဒေကြမ်းရဲ့ အပိုဒ် ၈၂ အပိုဒ်ခွဲ(က) အပိုဒ်ခွဲငယ်(၁)၊ ဥပဒေကြမ်းရဲ့ အပိုဒ် ၉၁ နဲ့ အပိုဒ် ၉၉ တို့ကိုတော့ နိုင်ငံတော်သမ္မတရဲ့ သဘောထား မှတ်ချက်အတိုင်း လွှတ်တော်က အတည်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၇၆ အပိုဒ်ခွဲ(က) အပိုဒ်ခွဲငယ်(၃)၊ အပိုဒ် ၈၂ အပိုဒ်ခွဲ(က) အပိုဒ်ခွဲငယ်(၁)၊ အပိုဒ် ၉၁ နှင့် အပိုဒ် ၉၉ တို့သည် နိုင်ငံတော်သမ္မတ၏ သဘောထားမှတ်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကိုအတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ စာပေနှင့် အနုပညာမူပိုင်ခွင့်ဥပဒေကြမ်းနဲ့ စပ်လျဉ်းတဲ့ နိုင်ငံတော်သမ္မတရဲ့ သဘောထားမှတ်ချက်များကို လွှတ်တော်က ဆုံးဖြတ်ထားတဲ့အတိုင်း ပြင်ဆင်ပြီး ပြည်ထောင်စုလွှတ်တော်ဆိုင်ရာ နည်းဥပဒေ ၁၀၉ နှင့်အညီ နိုင်ငံတော်သမ္မတထံသို့ ပြန်လည် ပေးပို့သွားမည်ဖြစ်ကြောင်း အသိပေးကြေညာပါတယ်။</speech>
</bill>
</section>
<section value="Report">
<report>
<title>အဂတိလိုက်စားမှုတိုက်ဖျက်ရေးကော်မရှင်၏ နှစ်ပတ်လည်လုပ်ငန်းဆောင်ရွက်မှု အစီရင်ခံစာနှင့်စပ်လျဉ်း၍ လွှတ်တော်ကိုယ်စားလှယ်များ၏ ဆွေးနွေးချက်များအပေါ် အဂတိလိုက်စားမှုတိုက်ဖျက်ရေး ကော်မရှင်က ပြန်လည်ရှင်းလင်း ဆွေးနွေးခြင်းနှင့် လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အဂတိ လိုက်စားမှုတိုက်ဖျက်ရေးကော်မရှင်၏ နှစ်ပတ်လည်လုပ်ငန်းဆောင်ရွက်မှု အစီရင်ခံစာနဲ့စပ်လျဉ်းပြီး လွှတ်တော်ကိုယ်စားလှယ်များရဲ့ ဆွေးနွေးခြင်းအစီအစဉ်ကို ၉-၅-၂၀၁၉ ရက်နဲ့ ၁၃-၅-၂၀၁၉ ရက်တို့တွင် ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးများမှာ ဆောင်ရွက်ခဲ့ပြီးဖြစ်ပါတယ်။ ယခု လွှတ်တော်ကိုယ်စားလှယ်များရဲ့ ဆွေးနွေးချက်များနဲ့စပ်လျဉ်းပြီး အဂတိလိုက်စားမှုတိုက်ဖျက်ရေး ကော်မရှင်က ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="37">ဦးအောင်ကြည်(ဥက္ကဋ္ဌ၊ အဂတိလိုက်စားမှုတိုက်ဖျက်ရေးကော်မရှင်)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကိုယ်စားလှယ်များခင်ဗျာ။ မင်္ဂလာအပေါင်းနဲ့ ပြည့်စုံကြပါစေလို့ ဆုတောင်းမေတ္တာ ပို့သအပ်ပါတယ်။ ကျွန်တော်ကတော့ အဂတိလိုက်စားမှုတိုက်ဖျက်ရေး၊ ကော်မရှင်ဥက္ကဋ္ဌ ဦးအောင်ကြည် ဖြစ်ပါတယ်။ ကော်မရှင်က လွှတ်တော်ကိုတင်ပြခဲ့တဲ့ ကော်မရှင်နှစ်ပတ်လည် လုပ်ငန်းဆောင်ရွက်မှုအစီရင်ခံစာ အပေါ် ပြည်ထောင်စုလွှတ်တော်ကိုယ်စားလှယ် ၃၃ ဦးက စိတ်စေတနာပြည့်ဝစွာဖြင့် ပါဝင်ဆွေးနွေးပေး ခဲ့ကြတဲ့အတွက် ပြည်ထောင်စုလွှတ်တော်ကို အထူးပင်ကျေးဇူးတင်ရှိပါတယ်။ ကိုယ်စားလှယ်တော်များရဲ့ ဆွေးနွေးတင်ပြချက်များဟာ ကော်မရှင်အတွက် လေ့လာပြုပြင်စရာ၊ လိုက်နာကျင့်သုံးစရာ အချက်များစွာ ပါဝင်နေသလို အချို့အကြံပြုချက်များအပေါ်မှာတော့ ကော်မရှင်အနေနဲ့ ပြန်လည်ဆွေးနွေးတင်ပြရန် လိုအပ် ကြောင်း တွေ့ရှိရပါတယ်။ လွှတ်တော်ကိုယ်စားလှယ်အများစု အကြံပြုတာကတော့ အဂတိလိုက်စားမှုတိုက်ဖျက်ရေးလုပ်ငန်း များကို လာမယ့်နှစ်များမှာ ပိုမိုတိုးတက်ကောင်းမွန်အောင် ဆောင်ရွက်သွားဖို့ပဲ ဖြစ်ပါတယ်။ ကော်မရှင်က လေးစားစွာ လိုက်နာဆောင်ရွက်သွားမှာ ဖြစ်ပါတယ်။ ဒီနေရာမှာတော့ ကျွန်တော့အနေနဲ့ ဖြည့်စွက်ရှင်းလင်း တင်ပြလိုတာကတော့ အဂတိလိုက်စားမှု တိုက်ဖျက်ရေးလုပ်ငန်းမှာ လွှတ်တော် ကိုယ်စားလှယ်ကြီးများ ကျယ်ပြန့်စွာ ဆွေးနွေးခဲ့ကြတဲ့အတိုင်းပါပဲ။ စုံစမ်းစစ်ဆေးတရားစွဲဆိုရေးလုပ်ငန်း သာမက တားဆီးကာကွယ်ရေးနဲ့ ပညာပေးရေးလုပ်ငန်း အပိုင်းများကိုလည်းပဲ တစ်ပြိုင်နက်တည်း တိုးချဲ့ ဆောင်ရွက်သွားမှာဖြစ်ပါတယ်။ ဘာဖြစ်လို့လဲဆိုတော့ မြန်မာနိုင်ငံမှာ အဂတိလိုက်စားမှု တိုက်ဖျက်ရေး လုပ်တယ်ဆိုတာဟာ တစ်နိုင်ငံလုံးအတိုင်းအတာနဲ့ လူအများအပြားမှာ ဓလေ့စရိုက်သဖွယ် စွဲကပ်နေတဲ့ အကျင့်ဖောက်ပြန်မှုကို အကျင့်ကောင်းလာရအောင် ပြုပြင်ပေးရတာဖြစ်တဲ့အတွက် အပြစ်ရှိတဲ့လူတွေကို တရားစွဲအရေးယူဆောင်ရွက်ရုံမျှနဲ့ ဒီရည်မှန်းချက်ဟာ မအောင်မြင်နိုင်ပါဘူး။ လွှတ်တော်ကိုယ်စားလှယ် တချို့က တစ်ပါတီအုပ်ချုပ်ရေးစနစ် နိုင်ငံတချို့မှာလုပ်နေတဲ့ အဂတိလိုက်စားမှုတိုက်ဖျက်ရေး လုပ်နည်း လုပ်ဟန်တချို့ကို နမူနာပေးပြီး ပိုမိုပြတ်သားစွာ လုပ်ဆောင်သွားဖို့ တိုက်တွန်းခဲ့တာရှိပါတယ်။ ကောင်းနဲ့ တိုက်တွန်းတာဖြစ်ပေမဲ့ ဥပဒေပြုရေး၊ အုပ်ချုပ်ရေး၊ တရားစီရင်ရေးစနစ်တွေ မတူညီတဲ့အပြင် တရားစွဲဆိုရတဲ့ လုပ်ထုံးလုပ်နည်းတွေပါ မတူညီတာကြောင့် အသွင်ကူးပြောင်းဆဲ ဒီမိုကရေစီနိုင်ငံဖြစ်တဲ့ ကျွန်တော်တို့နိုင်ငံမှာ ပုံတူယူကျင့်သုံးဖို့ မသင့်တော်ဘူးလို့ ထင်ပါတယ်။ ဖွံ့ဖြိုးဆဲဒီမိုကရေစီနိုင်ငံများမှာ အဂတိလိုက်စားမှု တိုက်ဖျက်ရေးလုပ်ဆောင်ချက်တွေနဲ့ နှိုင်းယှဉ်သုံးသပ်မှုသာလျှင် ကျွန်တော်တို့အတွက် ပိုမိုပြီးတော့ လက်တွေ့ကျပြီး အသုံးဝင်နိုင်မှာဖြစ်ပါကြောင်း တင်ပြလိုပါတယ်။ နာယကကြီးခင်ဗျား။ တစ်နိုင်ငံလုံးမှာ ဓလေ့စရိုက်သဖွယ် ပျံ့နှံ့နေတဲ့ အဂတိလိုက်စားမှုစနစ်ဆိုး (systemic corruption)ကို တိုက်ဖျက်ရာမှာ ကျွန်တော်တို့ကော်မရှင်က ချဉ်းကပ်နည်း (၃)နည်းကို အသုံး ပြုလျက်ရှိပါတယ်။ ပထမချဉ်းကပ်နည်းက အဇ္ဈတ္တစေ့ဆော်မှု (intrinsic motivation)၊ ဒုတိယ ချဉ်းကပ် $as:m 009:069ca08@(family motivation)osoSwm cudzcocaodą (extrinsic motivation) တို့ပဲ ဖြစ်ပါတယ်။ ပထမချဉ်းကပ်နည်းက ကာယကံရှင်ကိုယ်တိုင်ရဲ့ စဉ်းစားတွေးခေါ်မှု၊ တန်ဖိုးထားမှု၊ ယုံကြည်မှု ကနေပြီးတော့မှ ဆိတ်ကွယ်ရာမှာပင်လျှင် ဒီလိုအကျင့်ဆိုးကို လုံးဝလက်မခံတော့ဘူး၊ မလုပ်တော့ဘူး ဆိုတဲ့ ကောင်းမွန်တဲ့ စိတ်နေစိတ်ထားနဲ့ အမူအကျင့်များ ဖြစ်ပေါ်လာစေခြင်းပါ။ ဥပဒေနဲ့အညီ မူလတန်း ပညာရေးကစပြီးတော့ လုပ်ဆောင်နေတဲ့ “ပညာပေးရေးအစီအစဉ်” များအပါအဝင်လည်းပဲ ဖြစ်ပါတယ်။ အကျိုးသက်ရောက်မှုက ဆယ်စုနှစ်တစ်ခုမက ကြာမြင့်ပြီးမှ ရလဒ်ပေါ်ပေါက်နိုင်တာ မှန်သော်လည်းပဲ တစ်နိုင်ငံလုံးကို ပျံ့နှံ့အောင်လုပ်နိုင်ပါတယ်။ တာရှည်ခံပါတယ်။ အဂတိလိုက်စားတဲ့ ယဉ်ကျေးမှုကို တစ်ချိန်မှာ အပြီးတိုင် ချုပ်ငြိမ်းသွားစေနိုင်ပါတယ်။ ဒုတိယချဉ်းကပ်နည်းဖြစ်တဲ့ မိသားစုစေ့ဆော်မှုကတော့ အဂတိလိုက်စားမှုမဖြစ်မီ ကြိုတင်တားဆီး ကာကွယ်ခြင်းပါပဲ။ လောလောလတ်လတ်မှာ အဂတိလိုက်စားမှုဖြစ်နိုင်တဲ့ အန္တရာယ်ဇုန်အတွင်းထဲမှာ ရောက်ရှိ နေကြတဲ့ နိုင်ငံ့ဝန်ထမ်းများကို CPU အဖွဲ့များဖွဲ့စေခြင်း၊ (Code of Conduct) ကျင့်ဝတ်များ လိုက်နာစေခြင်း ဖြင့်လည်းကောင်း၊ စီးပွားရေးလုပ်ငန်းရှင်များကို ကိုယ်တိုင်ရေးဆွဲပြီး လိုက်နာစေတဲ့ Code of Conduct ကျင့်ဝတ်များဖြင့်လည်းကောင်း၊ ဖြောင့်မတ်တည်ကြည်မှု ပိုမိုရရှိလာရအောင် တတ်နိုင်သမျှ မိသားစု စိတ်ဓာတ်နဲ့ ပြုပြင်ထိန်းကျောင်းပေးတဲ့ ချဉ်းကပ်နည်းပါပဲ။ တတိယချဉ်းကပ်နည်းကတော့ ဗဟိဒ္ဓစေ့ဆော်မှုဖြင့် ဆုပေးဒဏ်ပေးခြင်းပါပဲ။ ကော်မရှင်က စုံစမ်း စစ်ဆေးတရားစွဲဆိုခြင်းဖြင့် ဒဏ်ပေးတာကိုပဲ တတ်နိုင်ပါတယ်။ ဘယ်လိုချဉ်းကပ်နည်းကြောင့်ပဲဖြစ်ဖြစ် အဂတိလိုက်စားမှုတွေ လျော့ကျလာတဲ့အခါမှာ ပြည်သူ့ဘဏ္ဍာရန်ပုံငွေ အလေအလွင့် ဆုံးရှုံးမှုတွေလည်း လျော့ကျလာမှာဖြစ်တဲ့အတွက် နိုင်ငံတော်အစိုးရက လုပ်ခလစာနဲ့ စရိတ်များတိုးပေးခြင်း၊ အလုပ်အကိုင် အခွင့်အလမ်း ပိုမိုပေါ်ပေါက်စေခြင်း၊ ရာထူးနေရာများ တိုးမြှင့်ပေးခြင်း၊ နေစရာအိမ်ရာများရရှိအောင် စီစဉ် ပေးခြင်း စတဲ့ဆုချီးမြှင့်မှုတွေ ဖြစ်လာနိုင်တယ်လို့ ကော်မရှင်က ယုံကြည်ပါတယ်။ လွှတ်တော်ကိုယ်စားလှယ်တော်ကြီးတစ်ဦး ဆွေးနွေးတဲ့အထဲမှာ CPU များဟာ မုန်လာခင်းစောင့်တဲ့ ယုန်တွေများ ဖြစ်လာလေမလားဆိုတဲ့ စိုးရိမ်ချက်ကို သတိထားမိပါတယ်။ CPU ဟာ ဌာနတွင်းက လူတွေပဲဖြစ်တဲ့အတွက် စိတ်မချရဘူး၊ သူ့အထက်ကလူက အကျင့်ပျက်စေနိုင်တဲ့ အခြေအနေကို ဖန်တီး ပေးထားရင် သူတို့လည်း ဆက်လက်အကျင့်ပျက်နေဦးမှာပဲလို့ တွက်ဆနိုင်ပါတယ်။ သီအိုရီတစ်ခုမှာ လည်းပဲ CPU မှာ လွတ်လပ်တဲ့ လူမှုအဖွဲ့အစည်းနဲ့ ပြင်ပကျွမ်းကျင်သူတွေ ပါဝင်မှသာလျှင် ထိရောက် နိုင်တယ်ဆိုတဲ့ အဆိုလည်းရှိပါတယ်။ သို့သော် ကော်မရှင်အနေနဲ့ကတော့ ဒီအချက်ကို လောလောဆယ် မကျင့်သုံးနိုင်သေးပါဘူး။ ဘာကြောင့်လဲဆိုတော့ ကျွန်တော်တို့ရဲ့ လက်ရှိဝန်ထမ်းများရဲ့ အုပ်ချုပ်ရေး ယန္တရားဟာ အပေါ်ယံအားဖြင့်သာ ခေတ်သစ်အယူအဆတချို့ ဖုံးလွှမ်းမှုရှိနေသော်လည်းပဲ အခြေခံအထိုင် ကတော့ ၂၀ ရာစုအလယ်ပိုင်းလောက်က အားကောင်းခဲ့တဲ့ ဗျူရိုကရက်တစ်ယန္တရားအထိုင်ကနေ မရွေ့နိုင် သေးလို့ပဲဖြစ်ပါတယ်။ နိုင်ငံ့ဝန်ထမ်းစနစ်ကို ဒီမိုကရေစီပြုပြင်ပြောင်းလဲရေးနဲ့ လိုက်လျောညီထွေမှုရှိမယ့် ပြည်သူကို ဗဟိုပြုသော နိုင်ငံ့ဝန်ထမ်းစနစ်ဖြစ်လာစေရန် ပြောင်းလဲရေး အသားမကျသေးခင်မှာ CPU မှာ တတိယ အဖွဲ့အစည်းတွေ ပါဝင်လာလို့ရှိရင် ပြုပြင်ပြောင်းလဲရေးမှာ ခုခံမှုတွေ ပိုမိုပြင်းထန်လာနိုင်တဲ့အတွက် ကော်မရှင်ကမျှော်မှန်းထားတဲ့ family motivation ကို ထိခိုက်လာနိုင်ခြေများတာကြောင့် ဖြစ်ပါတယ်။ အဂတိလိုက်စားမှုတားဆီးကာကွယ်ရေးနဲ့ ပတ်သက်ပြီးတော့ အစိုးရဌာနများမှာ CPU များကို ထိရောက်အောင်မြင်စွာ အကောင်အထည်ဖော် ဆောင်ရွက်ရေး၊ CPU များကို တာဝန်ရှိသူများက စနစ်တကျ စောင့်ကြပ်ထိန်းကျောင်းရေး၊ ထုတ်ဖော်သတင်းပေးသူများ အကာအကွယ်ပေးရေးဥပဒေ အမြန်ရေးဆွဲရေး၊ e-Government oşô 326m2€3200 JSOUS con soojalge tag:ca:opnoz:33:00goscoss ကိုယ်စားလှယ်တော်ကြီးများအားလုံးကို အထူးပင်ကျေးဇူးတင်ရှိပါတယ်။ လွှတ်တော်ကိုယ်စားလှယ်များ နောက်ထပ်အများဆုံး ဆွေးနွေးခဲ့တာကတော့ စစ်တမ်းနှင့် သက်ဆိုင် ပါတယ်။ ဒီစစ်တမ်းဟာ ကော်မရှင်က လုပ်ငန်းအပ်နှံမှုအရ တတိယအဖွဲ့အစည်းတစ်ခုက တိုင်းဒေသကြီး၊ ပြည်နယ်များရှိ အစိုးရဌာနများအပေါ်မှာ ပြည်သူများရဲ့ ထင်မြင်ယူဆချက်များကို အဓိကထား ကောက်ယူ ခဲ့တဲ့ စစ်တမ်းပဲဖြစ်ပါတယ်။ ဒါကြောင့် ဒီစစ်တမ်းရဲ့ တွေ့ရှိချက်ဟာ အောက်ခြေက ပြည်သူများ နိစ္စဓူဝ တွေ့ကြုံနေရတဲ့ အသေးစားအဂတိလိုက်စားမှုများနဲ့ပဲ ပိုပြီးတော့ သက်ဆိုင်ပါတယ်။ မြန်မာနိုင်ငံမှာ အသေးစားအဂတိလိုက်စားမှုများ မကျဆင်းရခြင်းရဲ့ အဓိကအကြောင်းရင်းတစ်ခုက ရုံးဌာနများမှာ အရိုးစွဲနေတဲ့ ဌာနတွင်း အဂတိလိုက်စားမှု(Internal Corruption)များကြောင့် ဖြစ်ရတယ်ဆိုတာ သိသာ တင်ထားပါတယ်။ ကော်မရင် စစ်ဆေးကက်ဆည်းပဲ လက်ကလေးက အထက်ထိ ပါပြီး ပေးမှုများတွေ တွေ့ရှိနေရသလို အောက်ခြေက အကျင့်ဖောက်ပြန်မှုကို ကျူးလွန်တဲ့အခါမှာ အထက်က လာစစ်ဆေးတဲ့ အရာရှိကြီးများကိုယ်တိုင်က ဖြစ်ရပ်မှန်ကို ဖော်ထုတ်စစ်ဆေး အရေးယူရမယ့်အစား ကျူးလွန်သောအပြစ်များကို ဖုံးဖိပြုပြင်ပေးခဲ့ပြီးတော့မှ ပေါ့လျော့အောင် ပြုလုပ်ပေးမှုများကိုလည်းပဲ ကော်မရှင်အနေနဲ့ တွေ့ရှိအရေးယူဖို့ လုပ်နေတာတွေရှိပါတယ်။ ဒါကြောင့် လွှတ်တော်ကိုယ်စားလှယ် ကြီးများအနေနဲ့ ကော်မရှင်က သက်ဆိုင်ရာဌာနများသို့ လွှဲပြောင်းပေးသော တိုင်ကြားစာများအပေါ် ယုံကြည်မှုနည်းစေတဲ့ တကယ့်အကြောင်းရင်းက ဌာနတွင်းအဂတိလိုက်စားမှုများကြောင့် ဖြစ်တယ်လို့ ပြောလိုပါတယ်။ ဒါတွေဟာ အစိုးရဌာနဘက်ကလည်း တာဝန်ယူ၊ တာဝန်ခံမှုရှိစွာနဲ့ ကိုင်တွယ်ဖြေရှင်း ပေးသင့်တဲ့အချက်လို့ မြင်ပါတယ်။ ကော်မရှင်ကတော့ မိသားစုစေ့ဆော်မှုပုံစံ (Family motivation) ဖြင့် CPU များဖွဲ့ ကြပါ။ Code of Conduct များရေးကြပါ။ လိုက်နာကြပါလို့ပဲ အကြံပေးနိုင်ပါတယ်။ နောက် ပြီးတော့ CPU ရဲ့ ရည်မှန်းချက်တာဝန်အဖြစ်နဲ့ (၁) ဌာနတွင်း အဂတိလိုက်စားမှု ပြဿနာ များကို ဖော်ထုတ်ပေးကြပါ။ (၂) သေးငယ်သော လာဘ်ပေးလာဘ်ယူမှု ပြဿနာများကို နိုင်ငံ့ဝန်ထမ်း ဥပဒေနဲ့ စည်းမျဉ်း စည်းကမ်းများအရ အရေးယူဆောင်ရွက်ပေးကြပါ။ ကြီးမားတဲ့ပြဿနာများကို ကော်မရှင်ကို လွှဲပြောင်းပေးကြပါ။ (၃) သက်ဆိုင်ရာဌာနများက ကိုင်တွယ်ကျင့်သုံးနေတဲ့ ဥပဒေ၊ နည်းဥပဒေ၊ စည်းမျဉ်း စည်းကမ်း၊ အမိန့်ညွန်ကြားချက်၊ လုပ်ထုံးလုပ်နည်းတွေမှာ အဂတိလိုက်စားမှု ဖြစ်နိုင်ခြေအန္တရာယ်ရှိတဲ့ အချက်တွေ ပါဝင်နေလို့ရှိရင် ဆောလျင်စွာ ပြင်ဆင်ပေးကြပါရန်ဆိုတဲ့ ရည်မှန်းချက်တာဝန် (၃)ရပ်ကို ကော်မရှင်က စမ်းသပ် CPU များ ဖွဲ့စည်းပြီးခဲ့တဲ့ ဌာနများက ဌာနအကြီးအမှူးများနဲ့ ညှိနှိုင်းဆွေးနွေးပြီး ချမှတ်ပေး ထားခဲ့တာဖြစ်ပါတယ်။ ဥပဒေအရ အစိုးရဌာနများမှာ အဂတိလိုက်စားမှု တားဆီးကာကွယ်ရေး အတွက် ကော်မရှင်မှာ ဒီထက်ပိုပြီးတော့ လုပ်ပိုင်ခွင့်မရှိတော့ပါဘူး။ အောက်ခြေက ပြည်သူအများစုအပေါ် တိုက်ရိုက် ထိခိုက်နစ်နာစေတဲ့ အသေးအဖွဲအဂတိလိုက်စားမှုများ ကျဆင်းရေးဆိုတာကလည်း ဌာနတွင်း အဂတိ လိုက်စားမှုများ သိသိသာသာ ကျဆင်းသွားအောင် လုပ်နိုင်မှပဲ ဖြစ်နိုင်ပါလိမ့်မယ်။ ဒါကြောင့် မြန်မာ နိုင်ငံ တစ်ဝန်းလုံးမှာ ထိထိရောက်ရောက်လုပ်သင့်တဲ့ ဌာနတွင်းအဂတိလိုက်စားမှု ကာကွယ်ရေးလုပ်ငန်းဟာ လက်ရှိတာဝန်ထမ်းဆောင်နေကြတဲ့ ဦးစီးဌာနအကြီးအမှူးများနဲ့ လုပ်ငန်းဌာနအကြီးအမှူးများ စုစုပေါင်း ၂၀၀ ခန့်ရဲ့ အားထုတ်မှုအပေါ်မှာပဲ တည်နေပါတော့တယ်။ ကော်မရှင်ကတော့ ဘယ် CPU ဘယ်လောက် အလုပ်လုပ်သလဲဆိုတာကို လွှတ်တော်ကိုယ်စားလှယ်များ ဝေဖန်ထောက်ပြ ဆွေးနွေးနိုင်ဖို့အတွက် လာမည့်နှစ်အစီရင်ခံစာမှာ ထည့်သွင်းဖော်ပြသွားနိုင်ဖို့ ကြိုးပမ်းအားထုတ်လျက်ရှိပါကြောင်းကိုလည်း တင်ပြအပ်ပါတယ်။ နာယကကြီးခင်ဗျား။ ကိုယ်စားလှယ်တော်ကြီးများ ဆက်လက်ဝေဖန်ထောက်ပြတဲ့အချက်ကတော့ တိုင်ကြားစာ ၁၀,၅၄၃ စောင်မှာ ၄၆ မှုကိုသာ ကော်မရှင်က စုံစမ်းစစ်ဆေး တရားစွဲဆိုနိုင်ခဲ့ခြင်း၊ ပြည်ထောင်စု ဝန်ကြီးဌာနများနှင့် တိုင်းဒေသကြီး သို့မဟုတ် ပြည်နယ်အစိုးရအဖွဲ့များသို့ လွှဲပြောင်းပေးတဲ့ တိုင်ကြားစာ ၁,၇၉၅ စောင်သည် အမှုမှန်မပေါ်ပေါက်ဘဲ ထိုက်တန်စွာ အရေးယူခံရမှုမရှိဘဲ ဖြစ်နိုင်သည်ကို စိုးရိမ်ခြင်း နှင့် အရေးယူဆောင်ရွက်ပေး၍မရသော တိုင်ကြားစာ ၂,၈၂၄ စောင်ဟာ ဘာတွေလဲဆိုတာကို သိလိုကြ ခြင်းပဲဖြစ်ပါတယ်။ ကော်မရှင်က တစ်နှစ်လုံးမှာ ၄၆ မှုပဲ အရေးယူ ဆောင်ရွက်နိုင်တယ်ဆိုတာ နိုင်ငံ တစ်နိုင်ငံမှာ ဖြစ်သင့်တာထက် အများကြီးနည်းတယ်ဆိုတာ မှန်ပါတယ်။ ကော်မရှင်မှာ လူသားအရင်း အမြစ်၊ နည်းပညာ၊ ကျွမ်းကျင်မှု၊ အတွေ့အကြုံအားနည်းချက်များကလည်း အကြောင်းရင်းတစ်ရပ် ဖြစ်ပါတယ်။ အမှုတစ်ခုကို စစ်ဆေးလို့ရှိရင် အမှုအသေးအကြီးပေါ်မှာ မူတည်ပြီးတော့မှ ကော်မရှင်အဖွဲ့ဝင် ဒေသတွေမှာ လနဲ့ချီပြီးကြာအောင် စစ်ဆေးရတာတွေရှိပါတယ်။ ကော်မရှင်ရဲ့ မူလဖွဲ့စည်းပုံအရ တစ်ပြိုင် တည်းမှာ စုံစမ်းစစ်ဆေးရေးအဖွဲ့ ၅ ဖွဲ့ထက် ပိုပြီးမစေလွှတ်နိုင်ပါဘူး။ တိုင်ကြားတဲ့ အမှုတွေက ကြာခဲ့ပြီ ဆိုလို့ရှိရင်တော့ ခိုင်လုံတဲ့ သက်သေများနဲ့ သက်သေခံ အထောက်အထားများကို ခဲယဉ်းစွာရှာဖွေရပါတယ်။ ဒါကြောင့် တစ်နှစ်မှာ ၄၆ မှုသာ အရေးယူနိုင်ခဲ့တယ်ဆိုတာ ကော်မရှင်မှာရှိတဲ့ စွမ်းဆောင်ရည်ကို အမြင့်ဆုံး အသုံးပြုထားတယ်ဆိုတာ ကိုယ်စားလှယ်တော်ကြီးများ တွက်ချက်ကြည့်ရင် တွေ့မြင်နိုင်ကြလိမ့်မယ်လို့ ထင်ပါတယ်။ နောက်ပြီးတော့ ဥပဒေအရ အဂတိလိုက်စားတဲ့ ပြစ်မှုမြောက်ဖို့ဆိုတာ ရာထူးတာဝန် အလွဲသုံးစား ပြုခြင်းနဲ့ အပေးအယူလုပ်ခြင်းဆိုတဲ့ အကြောင်းအချက်နှစ်ချက်စလုံး ထင်ရှားဖို့လိုပါတယ်။ အလားတူပါပဲ ဥပဒေ၊ စည်းမျဉ်းစည်းကမ်း၊ လုပ်ထုံးလုပ်နည်းဖောက်ဖျက်ခြင်းနဲ့ ပြည်သူ့ဘဏ္ဍာရန်ပုံငွေ ဆုံးရှုံးခြင်းဆိုတဲ့ အကြောင်း အချက် နှစ်ချက်စလုံးကလည်း ထင်ရှားရပါတယ်။ ရာထူးတာဝန် အလွဲသုံးစားပြုလုပ်ခြင်းနဲ့ ဥပဒေ၊ စည်းမျဉ်းစည်းကမ်း ဖောက်ဖျက်ခြင်းတို့ကို ဖော်ထုတ်ဖို့အခက်အခဲမရှိပေမဲ့ အပေးအယူလုပ်ခြင်း ကတော့ ကျိတ်လုပ်ကြတာဖြစ်တဲ့အပြင် အခုခေတ်ငွေလွှဲပြောင်းမှု စနစ်သစ်တွေကြောင့် ခြေရာခံဖို့ တော်တော်လေး ခက်ခဲပါတယ်။ ပြည်သူ့ဘဏ္ဍာရန်ပုံငွေ ဆုံးရှုံးခြင်းနဲ့ပတ်သက်လို့လည်းပဲ ဘဏ်စာရင်း၊ ငွေစာရင်း၊ ပစ္စည်းစာရင်းအများအပြားကို ြင့်စွာ စစ်ဆေးဖော်ထုတ်ရတာ ဖြစ်ပါတယ်။ လူတချို့က တစ်နေရာရာမှာ အမှားအယွင်း တစ်စုံတစ်ရာဖြစ်ပြီလို့ထင်တာနဲ့ပဲ ကော်မရှင်က အားလုံးကိုအရေးယူနိုင်တယ်လို့ယူဆပြီး တိုင်ကြားတတ်ကြပါတယ်။ တကယ်တော့ ကော်မရှင်ဟာ အဂတိ လိုက်စားမှုတိုက်ဖျက်ရေးဥပဒေ တစ်ခုတည်းကိုသာ ကိုင်စွဲထားရတာဖြစ်တဲ့အတွက် ဒီဥပဒေနဲ့မငြိရင် ဘာဥပဒေနဲ့မှ စွဲဆိုလို့မရပါဘူး။ ဒါကြောင့် ပြည်ထောင်စုဝန်ကြီးဌာန သို့မဟုတ် တိုင်းဒေသကြီး၊ ပြည်နယ် အစိုးရအဖွဲ့များကို လွှဲပြောင်းပေးရတဲ့အမှုတချို့ဟာ သက်ဆိုင်ရာဥပဒေအရ ဆက်လက်တရားစွဲဆိုနိုင်ဖို့ အတွက် လွှဲပြောင်းပေးရတဲ့ ကိစ္စများအပါအဝင် ဖြစ်ပါတယ်။ အုပ်ချုပ်ရေးအပိုင်းမှာဖြစ်စေ၊ စီးပွားရေး လုပ်ငန်းအပိုင်းမှာဖြစ်စေ၊ မိမိတို့ရဲ့ လုပ်ဆောင်ချက်၊ ဆုံးဖြတ်ချက်များအတွက် တာဝန်ယူမှုမရှိကြခြင်း၊ ပူးပေါင်းဆောင်ရွက်လိုသော ဆန္ဒမရှိခြင်း၊ ပွင့်လင်းမြင်သာမှုမရှိခြင်းနဲ့ ရုံးလုပ်ငန်းစနစ်၊ မှတ်တမ်းထိန်းသိမ်းရေး စနစ်တွေအပေါ်မှာ တာဝန်ခံမှုစံနှုန်း နိမ့်ကျနေခြင်းတို့ဟာလည်းပဲ ကော်မရှင်ရဲ့ စုံစမ်းစစ်ဆေးရေးလုပ်ငန်း များမှာ ကြီးမားတဲ့ အဟန့်အတားများဖြစ်နေကြပါတယ်။ ကျွန်တော်က လုပ်ငန်းခွင်အခက်အခဲတချို့ ကို အခုလို ရှင်းပြနေတာ ကော်မရှင်ရဲ့ တာဝန်ရှိမှုကို ရှောင်လွှဲလိုတဲ့အတွက် မဟုတ်ပါဘူး၊ ကိုယ်စားလှယ်တော်ကြီး များအနေနဲ့ ကျွန်တော်တို့ရဲ့ လုပ်ငန်းပမာဏကို မှန်ကန်စွာ ချိန်ဆနိုင်ပေးဖို့အတွက်သာလျှင် ဖြစ်ပါတယ်။ ကျွန်တော်တို့ကတော့ ငုတ်မိသဲတိုင် တက်နိုင်ဖျားရောက်ဆိုသလို ဒီတာဝန်ကို ယူထားပြီးပြီဆိုမှတော့ ဘယ်လောက်အခက်အခဲရှိရှိ ဖြစ်နိုင်တဲ့နည်းလမ်းတွေ အားလုံးကိုအသုံးပြုပြီးတော့မှ အဂတိလိုက်စားမှု တိုက်ဖျက်ရေးကို စိတ်ဆန္ဒပြင်းပြစွာနဲ့ ဆက်လက်အရှိန်အဟုန် မြှင့်တင်ဆောင်ရွက်သွားမှာပဲ ဖြစ်ပါကြောင်း တင်ပြလိုပါတယ်။ပြည်ထောင်စုဝန်ကြီးဌာနများနဲ့ တိုင်းဒေသကြီး၊ ပြည်နယ်အစိုးရအဖွဲ့များကို လွှဲပြောင်းပေးခြင်း ဟာ ဥပဒေပုဒ်မ ၁၆(ဒု)နဲ့ ပုဒ်မ ၃၀(ခ)တို့နဲ့အညီ ဆောင်ရွက်ခြင်းဖြစ်ပြီး နိုင်ငံ့ဝန်ထမ်းဥပဒေအရ အရေးယူ သင့်တဲ့ကိစ္စများ၊ အဂတိလိုက်စားမှုနဲ့ မသက်ဆိုင်သော်လည်းပဲ ပြည်သူလူထုမှာ နစ်နာမှုရှိနေတယ်ဟု ယူဆရတဲ့ ကျေးရွာအုပ်ချုပ်ရေးမှူးရဲ့ စီမံခန့်ခွဲမှုအလွဲအမှားလိုကိစ္စများ၊ မြေယာသိမ်းဆည်းတဲ့ကိစ္စများ၊ မြေနုကျွန်းကိစ္စများ၊ ကျေးလက်မီးလင်းရေးကိစ္စများ၊ တရားရုံးဆုံးဖြတ်ချက်များအပေါ် တိုင်ကြားတဲ့ ကိစ္စများ၊ လုပ်ငန်းခွင်ဆက်ဆံရေးကိစ္စများ အစရှိတဲ့ တိုင်ကြားစာများဟာ ကော်မရှင်ထက် သက်ဆိုင်တဲ့ သကဲ့သို့ ဌာနတွင်း အဂတိလိုက်စားမှုများရှိနေတဲ့အခါ ဌာနများရဲ့ တုံ့ပြန်မှုဟာ အစီရင်ခံစာမှာ ဖော်ပြထား သလိုပါပဲ။ အားရစရာမကောင်းတာရှိပါတယ်။ ဒါကို ကျွန်တော်တို့အားလုံးက ဝိုင်းဝန်းပူးပေါင်း လုပ်ဆောင် ပေးရမှာဖြစ်ပါတယ်။ ဒါကြောင့် အဂတိလိုက်စားမှုတိုက်ဖျက်ရေးဆိုတာ ကော်မရှင်တစ်ခုတည်းကသာ လုပ်လို့ရတာမဟုတ်ဘဲနဲ့ မဏ္ဍိုင်ကြီးသုံးရပ်စလုံးက အကြီးအကဲတွေ၊ အကြီးအမှူးတွေ အပါအဝင် အဖွဲ့အစည်း အသီးသီးနဲ့ ပြည်သူလူထုကြီးတစ်ရပ်လုံးကပါ တက်ညီလက်ညီ ပူးပေါင်းပါဝင်ဆောင်ရွက်မှ အောင်မြင်နိုင်မှာ ဖြစ်ပါတယ်။ အရေးယူဆောင်ရွက်ပေး၍မရသော တိုင်ကြားစာဆိုတာ non-pursuable complaint ကို ဆိုလိုခြင်း ဖြစ်ပါတယ်။ အမှန်တော့ အဆိုပါတိုင်ကြားစာအများစုဟာ ဥပဒေနဲ့အကျုံးမဝင်သော တိုင်ကြားစာများ ဖြစ်ကြပါတယ်။ နိုင်ငံတိုင်းမှာ ဒီလိုတိုင်ကြားစာမျိုးတွေ ရှိပါတယ်။ အဂတိကင်းမှု စံနှုန်းမြင့်ပြီးတော့မှ သက်တမ်း ၄၅ နှစ်ကျော် ရှိနေပြီဖြစ်တဲ့ ဟောင်ကောင် ICAC မှာပင်လျှင် တိုင်ကြားစာအားလုံးရဲ့ ၂၅ ရာခိုင် နှုန်းဟာ အရေးယူဆောင်ရွက်ပေး၍မရသော တိုင်ကြားစာများဖြစ်ကြောင်း တွေ့ရပါတယ်။ အဂတိလိုက်စားမှု တိုက်ဖျက်ရေးလုပ်ငန်းနုနယ်သေးတဲ့ အာရှ၊ အာဖရိကနိုင်ငံတချို့မှာဆိုရင် ပျှမ်းမျှခြင်းအားဖြင့် ၆၀ ရာခိုင် နှုန်းခန့် ရှိနေကြောင်းကိုလည်း ကျွမ်းကျင်သူများရဲ့ အဆိုအရ သိရပါတယ်။ ကျွန်တော်တို့ဆီက အရေးယူ ဆောင်ရွက်ပေး၍မရသော တိုင်ကြားစာ ၂,၈၂၄ စောင်ဆိုတာဟာ အဂတိလိုက်စားမှုတိုက်ဖျက်ရေးဥပဒေ မပြဋ္ဌာန်းခင်ကကိစ္စ ၂၂၃ စောင်၊ တရားရုံးတွေမှာ စစ်ဆေးစီရင်နေဆဲဖြစ်တဲ့ကိစ္စ ၂၈၈ စောင်၊ အရေးကြီး သော သက်သေခံချက်မပါတဲ့ တိုင်စာ ၆၄၈ စောင်၊ တိုင်ကြားသူကို ဆက်သွယ်ရှာဖွေ၍မရတဲ့ တိုင်ကြားစာ ၃၀၆ စောင်၊ ကော်မရှင်ကို သိရှိဖို့သာမိတ္တူပေးပြီး အခြားဌာနကြီးများကို လိပ်မူထားတဲ့ တိုင်ကြားစာ ၁,၃၅၉ စောင်တို့ဖြစ်ကြပါတယ်။ ကော်မရှင်ကို မိတ္တူပေးတဲ့ တိုင်ကြားစာများအတွက် သက်ဆိုင်ရာ လိပ်မူ ဌာနကြီးများက ပြန်လည်လွှဲပြောင်းပေးမှသာ ကော်မရှင်က ဆက်လက်ဆောင်ရွက်ပါကြောင်းကိုလည်းပဲ တင်ပြလိုပါတယ်။ လွှတ်တော်ကိုယ်စားလှယ်များအနေနဲ့ ကျော်စောသတင်းနဲ့ပတ်သက်ပြီး အရေးယူဆောင်ရွက်မှု နည်းတာကိုလည်း ထောက်ပြထားတာ တွေ့ရပါတယ်။ အမှန်တော့ ကျော်စောသတင်းဆိုတာ အဂတိ လိုက်စားမှုတိုက်ဖျက်ရေးဥပဒေ ပုဒ်မ ၃(ဂ)အရ အများပြည်သူအကြားမှာ ကျယ်ပြန့်စွာပျံ့နှံ့နေပြီး အဂတိ လိုက်စားမှုဥပဒေအရ ပြစ်မှုကျူးလွန်မှုရှိကြောင်း သင်္ကာမကင်းဖွယ်ဖြစ်ရတဲ့အပြင် အဲဒီအတွက် ခိုင်လုံသော အထောက်အထားရှိမှသာ ကော်မရှင်ကပဲ သတ်မှတ်ပေးနိုင်တာဖြစ်ပါတယ်။ ကော်မရှင်ဟာ အများပြည်သူ အကြားမှာ ကျယ်ပြန့်စွာပျံ့နှံ့နေတဲ့ သတင်းတစ်ရပ်ဖြစ်လာပြီဆိုရင် အဆိုပါသတင်းကို မျက်ခြည်ပြတ်မခံဘဲ စူးစမ်းလေ့လာမှု အမြဲပြုလုပ်လျက်ရှိနေပါတယ်။ အဂတိလိုက်စားမှု သဘောသဘာဝမပါတဲ့ (non-corruption nature) ဖြစ်နေရင် ကျွန်တော်တို့က ဘာမျှမထုတ်ပြန်တော့ပါဘူး။ အဂတိလိုက်စားမှု မြောက်တယ်ဆိုရင်တော့ ကော်မရှင်အစည်းအဝေးခေါ်ပြီး သတင်းပေးချက်အဖြစ် အများသဘောတူညီချက်နဲ့ ဆုံးဖြတ်ချက်ချမှတ် ဆောင်ရွက်ပါတယ်။ ကော်မရှင်အနေနဲ့ ဒီလိုကိစ္စမျိုးကို အလျင်စလို ဘယ်တော့မှလုပ်မှာလည်း မဟုတ် ပါဘူး။ ဘာကြောင့်လဲဆိုတော့ မဏ္ဍိုင်ကြီးသုံးရပ်ရဲ့ အဆင့်ဆင့်သော ထိန်းကျောင်းမှုနဲ့ အပြန်အလှန် ထိန်းကျောင်းမှုလုပ်ငန်းစဉ်တွေ အလုပ်လုပ်နေတာတွေကို မထိခိုက်စေဖို့အတွက်ပဲ ဖြစ်ပါတယ်။ ပျံ့နှံ့နေတဲ့ သတင်းတစ်ရပ်ဟာ အဂတိလိုက်စားမှုမမြောက်ရင် တဖြည်းဖြည်း ပျောက်ကွယ်သွားလေ့ရှိပြီး အဂတိ လိုက်စားမှုမြောက်ခဲ့လျှင်လည်း ဥပဒေအရ ဘယ်တော့မှပျက်ပြယ်မှာ မဟုတ်တဲ့အပြင် ခိုင်လုံတဲ့အထောက် အထားတွေ ပိုမိုထွက်ပေါ်လာလေ့ရှိတာမို့ စိုးရိမ်စရာမရှိပါကြောင်းကိုလည်းပဲ တင်ပြလိုပါတယ်။ နာယကကြီးခင်ဗျား။ လွှတ်တော်ကိုယ်စားလှယ်များရဲ့ ဆွေးနွေးချက်များမှ လိုက်နာဆောင်ရွက် နိုင်သော အချက်များအား အစီရင်ခံစာ အခန်း(၅) ၂၀၁၉ ခုနှစ်အတွက် ရှေ့လုပ်ငန်းစဉ်မှာ ထည့်သွင်း အကောင်အထည်ဖော် ဆောင်ရွက်သွားမှာဖြစ်ပါကြောင်းနဲ့ အဂတိလိုက်စားမှုတိုက်ဖျက်ရေးကော်မရှင်ရဲ့ ၂၀၁၈ ခုနှစ်၊ နှစ်ပတ်လည်လုပ်ငန်း အစီရင်ခံစာအား ပြည်ထောင်စုလွှတ်တော်၌ မှတ်တမ်းတင်ပေးပါရန် လေးစားစွာ တင်ပြအပ်ပါတယ်ခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျာ။ အဂတိလိုက်စားမှုတိုက်ဖျက်ရေး ကော်မရှင်၏ နှစ်ပတ်လည်လုပ်ငန်းဆောင်ရွက်မှု အစီရင်ခံစာအပါအဝင် လွှတ်တော်ကိုယ်စားလှယ်များရဲ့ ဆွေးနွေးချက်များနဲ့ အဂတိလိုက်စားမှုတိုက်ဖျက်ရေးကော်မရှင်ရဲ့ ပြန်လည်ရှင်းလင်း တင်ပြချက်ကို လွှတ်တော်က မှတ်တမ်းတင်ကြောင်း ကြေညာပါတယ်။</speech>
</report>
<report>
<title>နိုင်ငံတော်သမ္မတထံမှ ပေးပို့ထားသော မြို့ပြဖွံ့ဖြိုးရေးစီမံကိန်းများဆောင်ရွက်ရန် ဂျပန်နိုင်ငံ၊ အပြည်ပြည်ဆိုင်ရာ ပူးပေါင်းဆောင်ရွက်ရေးအေဂျင်စီထံမှ ဂျပန်ယန်း ၈၂.၂၇၃ ဘီလီယံ ချေးငွေရယူရေးနှင့်စပ်လျဉ်း၍ ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာဖတ်ကြားတင်ပြခြင်း ။</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှပေးပို့ထားတဲ့ ရန်ကုန်တိုင်းဒေသကြီးနဲ့ မန္တလေးတိုင်းဒေသကြီးအတွင်း လျှပ်စစ်နှင့် စွမ်းအင် ဝန်ကြီးဌာနနဲ့ ရန်ကုန်မြို့တော် စည်ပင်သာယာရေးကော်မတီတို့က တာဝန်ယူဆောင်ရွက်ရမယ့် မြို့ပြ ဖွံ့ဖြိုးရေးစီမံကိန်းလုပ်ငန်းများအတွက် ဂျပန်နိုင်ငံ၊ အပြည်ပြည်ဆိုင်ရာပူးပေါင်းဆောင်ရွက်ရေး အေဂျင်စီ ထံမှ ဂျပန်ယန်း ၈၂.၂၇၃ ဘီလီယံ ချေးငွေရယူရေးနဲ့စပ်လျဉ်းပြီး ၃၀-၄-၂၀၁၉ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော်အစည်းအဝေးမှာ လွှတ်တော်ကိုယ်စားလှယ်များရဲ့ ဆွေးနွေးခြင်းအစီအစဉ်ကို ဆောင်ရွက်ခဲ့ပြီး ဖြစ်ပါတယ်။ အထက်ပါချေးငွေရယူရေးနဲ့စပ်လျဉ်းပြီး ဒီနေ့မှာ ပြည်သူ့ငွေစာရင်းပူးပေါင်းကော်မတီက အစီရင် ခံစာဖတ်ကြားတင်ပြခြင်း၊ သက်ဆိုင်ရာပြည်ထောင်စုအဆင့် အဖွဲ့အစည်းဝင်များက ရှင်းလင်းဆွေးနွေးခြင်းနဲ့ လွှတ်တော်ရဲ့ အဆုံးအဖြတ်ရယူခြင်းတို့ကို ဆက်လက်ဆောင်ရွက်သွားမှာ ဖြစ်ပါတယ်။ (ယခုပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင် ခံစာကို ဖတ်ကြားတင်ပြဖို့ ဖိတ်ခေါ်ပါတယ်။</speech>
<speech><mp id="194">ဦးအောင်မင်း(ဒုတိယဥက္ကဋ္ဌ-၁၊ ပြည်သူ့ငွေစာရင်းပူးပေါင်းကော်မတီ)</mp>ပြည်ထောင်စုလွှတ်တော် နာယက၊ အမျိုးသားလွှတ်တော် ဥက္ကဋ္ဌနှင့် ပြည်ထောင်စုလွှတ်တော် ကိုယ်စားလှယ်များ၊ ဖိတ်ကြားထားတဲ့ ပြည်ထောင်စုအဆင့်အဖွဲ့အစည်းဝင်များ၊ လေ့လာသူများအားလုံးကို လေးစားစွာဂါရဝပြုပါတယ်။ ကျွန်တော် ကတော့ ဇလွန်မြို့နယ်၊ ပြည်သူ့လွှတ်တော်ကိုယ်စားလှယ် ဦးအောင်မင်းဖြစ်ပြီး ပြည်သူ့ငွေစာရင်းပူးပေါင်း ကော်မတီရဲ့ တာဝန်ပေးအပ်ချက်အရ အစီရင်ခံစာကို ဖတ်ကြားတင်သွင်းမှာဖြစ်ပါတယ်။ လေးစားအပ်ပါသော နာယကကြီးခင်ဗျား။ အစီရင်ခံစာကို ကြိုတင်ဖြန့်ဝေပြီးဖြစ်တဲ့အတွက် အရေးကြီးသော အချက်များကို ကောက်နုတ်တင်ပြခွင့်ပြုပါရန်နှင့် Power Point အသုံးပြုခွင့်ပြုပါရန် တင်ပြအပ်ပါတယ်။ ဂျပန်နိုင်ငံ၊ အပြည်ပြည်ဆိုင်ရာပူးပေါင်းဆောင်ရွက်ရေးအေဂျင်စီထံမှ ချေးငွေရယူပြီးတော့ အကောင် အထည်ဖော်ဆောင်ရွက်ရန်လျာထားတဲ့ ဖွံ့ ဖြိုးရေးစီမံကိန်း ၃ ရပ် ဖြစ်ပါတယ်။ ရန်ကုန်မြို့တော် စည်ပင် သာယာရေးကော်မတီက တာဝန်ယူ အကောင်အထည်ဖော်ဆောင်ရွက်မယ့် ရန်ကုန်မြို့ မိလ္လာပြွန်စနစ် ဖွံ့ဖြိုးမှုစီမံကိန်းအတွက် ဂျပန်ယန်း ၄၅.၉ ဘီလီယံ၊ ရန်ကုန်မြို့ပြဖွံ့ဖြိုးမှုစီမံကိန်းအတွက် ဂျပန်ယန်း ၂၄.၀၈၅ ဘီလီယံနှင့် လျှပ်စစ်နှင့်စွမ်းအင်ဝန်ကြီးဌာနက တာဝန်ယူအကောင်အထည်ဖော်ဆောင်ရွက်မယ့် မြို့ပြ ဧရိယာ ဓာတ်အားဖြန့်ဖြူးမှု တိုးတက်ကောင်းမွန်ရေးစီမံကိန်းအတွက် ဂျပန်ယန်း ၁၂.၂၈၈ ဘီလီယံ၊ စုစုပေါင်း ၈၂.၂၇၃ ဘီလီယံ ချေးယူဖို့ လျာထားခြင်းပဲ ဖြစ်ပါတယ်။ ဖွံ့ဖြိုးမှုစီမံကိန်း ၃ ရပ် အတွက် ချေးငွေရယူရေးကိစ္စနှင့် စပ်လျဉ်းပြီးတော့ ပြည်ထောင်စု လွှတ်တော် ကိုယ်စားလှယ် ၁၁ ဦးက ဆွေးနွေးတင်ပြတဲ့နေရာမှာ ရန်ကုန်မြို့တော် စည်ပင်သာယာရေးကော်မတီက တာဝန်ယူဆောင်ရွက်မယ့် ရန်ကုန်မြို့ မိလ္လာပြွန်စနစ်ဖွံ့ဖြိုးမှုစီမံကိန်းနဲ့ ရန်ကုန်မြို့ပြဖွံ့ဖြိုးမှုစီမံကိန်း ၂ ရပ်နဲ့ စပ်လျဉ်းပြီး အများဆုံးအကြံပြု ဆွေးနွေးကြတာဖြစ်တဲ့အတွက် ကျွန်တော့အနေနဲ့ အရေးကြီးအချက်တွေကို ကောက်နုတ်တင်ပြတဲ့နေရာမှာ ဒီစီမံကိန်း ၂ ရပ် အတွက်ကိုပဲ အဓိကထား တင်ပြသွားမှာဖြစ်ပါတယ်။ ပထမ ဦးဆုံး ရန်ကုန်မြို့ မိလ္လာပြွန်စနစ် ဖွံ့ဖြိုးမှုစီမံကိန်းဆိုင်ရာ အချက်အလက်များကို ရှင်းလင်းတင်ပြမှာ ဖြစ်ပါတယ်။ ဒီစီမံကိန်းဟာ JICA အဖွဲ့က တာဝန်ယူ ကွင်းဆင်းလေ့လာပြီးတော့ ရေးဆွဲတင်ပြထားတဲ့ မဟာ ရန်ကုန်မြို့ပြဖွံ့ဖြိုးမှုစီမံကိန်းရဲ့ ဦးစားပေးလုပ်ငန်းရပ်တစ်ခု ဖြစ်ပါတယ်။ အစီရင်ခံစာအရ မြန်မာနိုင်ငံရဲ့ စီးပွားရေးမြို့တော်ဖြစ်တဲ့ ရန်ကုန်မြို့ရဲ့ အနာဂတ်ကာလမှာ မိလ္လာစနစ်တည်ဆောက်ရန် လျာထားမှုအခြေပြ မြေပုံပဲ ဖြစ်ပါတယ်။ စုစုပေါင်း ဇုန်နယ် ၁၃ ခု ခွဲခြားပြီးတော့ သတ်မှတ်ထားတာ ဖြစ်ပါတယ်။ ဇုန်နယ် ၁၃ ခုအနက် ဦးစားပေးဆောင်ရွက်ရန် လျာထားတဲ့ ဇုန်နယ် ရ ခုကို ဖော်ပြထားခြင်း ဖြစ်ပါတယ်။ ယခုချေးငွေရယူမယ့် စီမံကိန်းနဲ့ အကောင်အထည်ဖော်မယ့် ဧရိယာတွေကတော့ ဇုန်နယ် C1 မှာပါဝင်တဲ့ ပန်းဘဲတန်း၊ ကျောက်တံတား၊ ဗိုလ်တထောင်နဲ့ ပုဇွန်တောင်မြို့နယ်များ၊ ဇုန်နယ် W1 မှာ ပါတဲ့ ၈ မြို့နယ်အနက် လမ်းမတော်၊ လသာနဲ့ ဒဂုံမြို့နယ် စုစုပေါင်း ရ မြို့နယ်မှာ ဆောင်ရွက်မှာ ဖြစ်ပါတယ်။ ဒီမြို့နယ် ရ ခုအနက် ဒဂုံမြို့နယ်မှအပ ကျန် ၆ မြို့နယ်သည် ရန်ကုန်မြို့ရဲ့ အဖွံ့ဖြိုးဆုံးနဲ့ လူနေအထူထပ်ဆုံး Gl$08ąp:/G$8:60V? Central Business District a wosposooo:od spolgeclosusi CBD ဧရိယာမှာ အင်္ဂလိပ်ကိုလိုနီဘဝ ၁၈၈၈ ခုနှစ်က တည်ဆောက်ထားတဲ့ မိလ္လာပြွန်စနစ်ကို လက်ရှိအသုံးပြု နေတာ ဖြစ်ပါတယ်။ CBD ဧရိယာဖြစ်တဲ့ မြို့နယ် ၆ မြို့နယ်မှာ လက်ရှိသုံးစွဲနေတဲ့ မိလ္လာပြွန်စနစ် ဖြစ်ပါတယ်။ ဒီစနစ်မှာ အဓိကအားဖြင့် လုပ်ငန်းရပ် ၆ ခုပါဝင်ပါတယ်။ နံပါတ်(၁)ကတော့ အိမ်နောက်ဖေးလမ်းကြားနဲ့ လမ်းသွယ် များတွေမှာ စုစည်းသိမ်းဆည်းတဲ့ Back Drainage Space (BDS) နေရာ ၁၈၂ နေရာ ရှိပါတယ်။ နောက်တစ်ခုကတော့ လေဖိအားသုံး မိလ္လာတွန်းစက် Ejector Station တွေ မူလတည်ဆောက်ချိန် က ၄၀ ခု ဖြစ်ပေမယ့်လည်း လက်ရှိ ၃၅ ခု ရှိပါတယ်။ ဒီ ၃၅ ခုမှာ Damage ဖြစ်နေတာ ၅ ခုဆိုတာကို ပုံမှာတွေ့မြင်နိုင်မှာဖြစ်ပါတယ်။ နောက်လေမှုတ်စက်ရုံ ၂ ရုံနဲ့ လေပိုက်လိုင်းကွန်ရက်များ၊ နောက် ပင်မ မိလ္လာပြွန်ကြီး ၂ ခုရှိပါတယ်။ စုစုပေါင်းအလျား ၁၀.၈၅ ကီလိုမီတာရှိပြီးတော့ အနော်ရထာလမ်းမကြီး တစ်လျှောက်မှာတည်ရှိတဲ့ ပိုက်လိုင်းက ၅.၅၅ ကီလိုမီတာရှည်လျားပြီး ပိုက်ရဲ့ အချင်းဟာ ၃၀၀ mm ကနေ ၁၂၀၀ mm ရှိပါတယ်။ ဒုတိယပိုက်လိုင်းက ကုန်သည်လမ်းမှာ တည်ရှိပြီးတော့ ၅.၀၃ ကီလိုမီတာရှည်လျားပြီး ပိုက် အချင်းဟာ ၃၀၀ ကနေ ၆၀၀ mm ရှိပါတယ်။ ဒီပိုက်လိုင်းနှစ်ခုကို မြေပြင်ရဲ့အနက် ၁.၅ မီတာနဲ့ ၃ မီတာ အကြားမှာ တည်ဆောက်ထားခြင်းပဲ ဖြစ်ပါတယ်။ နံပါတ် ၅ ကတော့ ရေဆိုးသန့်စင်စက်ရုံပဲ ဖြစ်ပါတယ်။ ဗိုလ်တထောင်မြို့နယ်၊ သံလျက်စွန်းမှာရှိပြီးတော့ ၂၀၀၅ ခုနှစ်က တည်ဆောက်ပြီး လည်ပတ်သုံးစွဲခဲ့တာ ဖြစ်ပါတယ်။ စက်ရုံရဲ့ စွမ်းအားအရ တစ်ရက်ကို စွန့်ပစ်မိလ္လာရေဆိုး ၁၄၇၇၅ ကုဗမီတာ သန့်စင်မှာ ဖြစ်ပါတယ်။ Cenventional Activated Sludge process(CAS) နည်းကို အသုံးပြုထားပြီးတော့ သန့်စင်ပြီးတဲ့ ရေကိုတော့ ရန်ကုန်မြစ်ထဲကို စွန့်ပစ်တာဖြစ်ပါတယ်။ လက်ရှိ မိလ္လာပြွန်စနစ်နဲ့ မိလ္လာပြွန်စနစ်သစ် နှိုင်းယှဉ်ချက်ဇယား ဖြစ်ပါတယ်။ လက်ရှိ မိလ္လာပြွန် စနစ်ဟာ ရန်ကုန်မြို့ရဲ့ CBD ၆ မြို့နယ်မှာရှိတဲ့ လူဦးရေ ၄၀,၀၀၀ အတွက်လျာထားပြီးတော့ တည်ဆောက် ခဲ့ခြင်းဖြစ်ပါတယ်။ ယခု အသစ် တည်ဆောက်မယ့် မိလ္လာပြွန်စနစ်ကတော့ ရန်ကုန်မြို့တွင်း ၆ မြို့နယ်ရဲ့ သက္ကရာဇ် ၂၀၄၀ မှာရှိနိုင်မယ့် လူဦးရေကို ၂၇၄,၀၀၀ ခန့်ဟု ခန့်မှန်းထားပြီးတော့ တည်ဆောက်ဖို့ လျာထား ခြင်းပဲ ဖြစ်ပါတယ်။ နံပါတ်(၂) BDS ဆိုတဲ့ နောက်ဖေးလမ်းကြားမှာရှိတဲ့ မိလ္လာစုစည်းတဲ့နေရာ ဖြစ်ပါတယ်။ အသုံးပြုမယ့် စနစ်ကတော့ Gravity Flow ဖြစ်ပြီးတော့ အဲဒီမှာ ဆက်သွယ်ထားတဲ့ ပိုက်တွေကတော့ ၁၀၀ ကနေ ၁၅၀ mm အချင်း ရှိပါတယ်။ စနစ်အသစ်မှာလည်း Gravity Flow ကိုပဲ ကျင့်သုံးမှာဖြစ်ပြီးတော့ ပိုက်တွေရဲ့ အချင်း ကတော့ ၁၅၀ ကနေ ၂၀၀ mm အကျယ်အဝန်းရှိမှာ ဖြစ်ပါတယ်။ စုစုပေါင်း BDS ၁၈၂ နေရာရှိပါတယ်။ မိလ္လာစနစ်ဟောင်းမှာ လေဖိအားသုံး Ejector Station လက်ရှိ ၃၅ စက်ရုံ ရှိပေမယ့်လည်း စနစ်သစ် မှာတော့ လေဖိအားသုံး ES မလိုအပ်ပါ။ Gravity Flow ကို သုံးစွဲမှာဖြစ်တဲ့အတွက် ဒီမိလ္လာတွန်းစက်တွေ မလိုအပ်ခြင်းပဲ ဖြစ်ပါတယ်။ အလားတူပဲ လေမှုတ်စက်ရုံ လက်ရှိစနစ်အရ ၂ လုံး ရှိပေမယ့်လည်း စနစ်သစ်မှာ လိုအပ်မှာမဟုတ်ပါဘူး။ ပင်မမိလ္လာပြွန်ကြီးကလည်း စနစ်ဟောင်းဟာ လေဖိအား တစ်စိတ်တစ်ဒေသသုံးတဲ့ စနစ်ဖြစ်ပြီးတော့ စနစ်သစ်မှာတော့ Gravity Flow ကိုပဲ ကျင့်သုံးမှာဖြစ်ပါတယ်။ စုစုပေါင်းပိုက်အရှည်မှာ လက်ရှိမိလ္လာပြွန်စနစ် သည် ၁၀.၈၅ ကီလိုမီတာ ရှည်လျားပြီးတော့ ပိုက်အချင်းဟာ ၃၀၀ ကနေ ၆၀၀ တစ်လိုင်းနဲ့ ၃၀၀ ကနေ ပြီးတော့မှ ၁,၂၀၀ mm တစ်လိုင်း ဖြစ်ပါတယ်။ စနစ်သစ်မှာတော့ စုစုပေါင်းပိုက်အလျားဟာ ၅၂.၆၃၉ ကီလိုမီတာ ရှည်လျားပြီးတော့ ပိုက်အချင်းဟာ ၂၀၀ mm ကနေပြီး ၁၅၀၀ mm အထိရှိပါတယ်။ Earth Cover မြေကြီးအတွင်းမှာ လက်ရှိစနစ်ဟောင်း အရ ၁.၅ မီတာနဲ့ ၃ မီတာ အနက်မှာရှိပေမယ့်လည်း စနစ်သစ်မှာတော့ ၃ မီတာကနေ ၁၄ မီတာအနက်ထိ ထားရှိဆောင်ရွက်မှာဖြစ်ပါတယ်။ Manholes အနေနဲ့ စနစ်ဟောင်းမှာ ၂,၁၂၄ ခု တည်ဆောက်သုံးစွဲခဲ့ပေမယ့် စနစ်သစ်မှာတော့ ၂၁၀ ခုကိုပဲ သုံးစွဲမှာဖြစ်ပါတယ်။ အသုံးပြုမယ့် ပိုက်အမျိုးအစားက စနစ်ဟောင်းမှာ သံကြွပ်ပိုက်ကိုသုံးပြီးတော့ စနစ်သစ်မှာတော့ Reinforce Concrete ကိုသုံးစွဲဖို့ လျာထားပါတယ်။ ရေဆိုး သန့်စင်မှုစနစ်က စနစ်ဟောင်းမှာ Cenventional Activated Sludge Process ဖြစ်ပြီးတော့ စနစ်သစ် ကတော့ Membrane Bioreactor Process ဖြစ်ပါတယ်။ သန့်စင်မယ့်ရေဆိုးအနေနဲ့ စနစ်ဟောင်းမှာ မိလ္လာရေဆိုးတစ်ခုတည်းကိုပဲ သန့်စင်မှာဖြစ်ပြီး စနစ်သစ်မှာတော့ မိလ္လာရေဆိုးရော၊ အိမ်က အထွေထွေ စွန့်ပစ်ရေအပါအဝင် စွန့်ပစ်ရေအားလုံးကို သန့်စင်သွားမှာဖြစ်ပါတယ်။ ဒါကြောင့် သန့်စင်တဲ့စက်စွမ်းအားအနေနဲ့ လက်ရှိစနစ်မှာ တစ်ရက်ကို ရေဆိုး ၁၄,၇၇၅ ကုဗမီတာ ကနေပြီးမှ စနစ်သစ်မှာတော့ ရေဆိုး ၁၁၂,၀၀၀ ကုဗမီတာထိ သန့်စင်ရမှာဖြစ်ပါတယ်။ သန့်စင်ပြီး gondogod Sludge Treatment Facility 326$$. wodgoşogo Sun-drying oşómar:(G:60s? စနစ်သစ်မှာ Mechanical Drying ကိုသုံးစွဲမှာဖြစ်ပါတယ်။ ဘာကြောင့် ဒီနေရာမှာ Mechanical စနစ်ကို သုံးစွဲရသလဲဆိုလို့ရှိရင် လက်ရှိစနစ်အရ တစ်နှစ်မှာ ကျွန်တော်တို့ရဲ့ စွန့်ပစ်နိုင်တဲ့ Sludge ဟာ တန် ၁၉၀ ပဲရှိပါတယ်။ ပျမ်းမျှခြင်းတစ်ရက်ကို ဒသမငါးတန်ပဲရှိပါတယ်။ စနစ်သစ်ကိုတည်ဆောက်သွားပြီဆိုလို့ရှိရင် ၂၀၂၅ ခုနှစ်မှာ စွန့်ပစ်မယ့် Sludge တန်ချိန်က ၄,၈၀၀ ရှိပါတယ်။ ၂၀၃၀ ခုနှစ်မှာ ၇,၉၀၀ တန် ရှိပြီးတော့ ၂၀၃၅ ဆိုလို့ရှိရင် တန်ချိန် ၁၂,၀၀၀ ထိ မျှော်မှန်းထားတာဖြစ်ပါတယ်။ စနစ်သစ်အရ စွန့်ပစ်ရမယ့် Sludge ရဲ့ ပမာဏဟာ တစ်ရက်ကို အနည်းဆုံး ၁၃ တန်ကနေ အများဆုံး ၃၃ တန် ဖြစ်ပါတယ်။ အဲဒီဟာကို Sun-drying စနစ် သုံးမယ်လို့ဆိုလို့ရှိရင် လိုအပ်မယ့် မြေမျက်နှာပြင်ပမာဏ လက်ရှိ ၀.၅၂ တန် တစ်နေ့ထုတ်လုပ်မှု အတွက် Sun-drying ဧရိယာ ပေ ၅၀ ပတ်လည်ပဲရှိပါတယ်။ တကယ်လို့ ၁၃ တန်ကနေ ၃၃ တန်ထိ ထုတ်ရ မယ်ဆိုလို့ရှိရင် လိုအပ်မယ့်မြေဧရိယာကို ခန့်မှန်းနိုင်ဖို့ တင်ပြခြင်းပဲဖြစ်ပါတယ်။ ဒါခု ဖွံ့ဖြိုးမှုစီမံကိန်းအရ မိလ္လာစနစ်၊ မိလ္လာပြွန်ကို တည်ဆောက်တဲ့အခါမှာ စနစ်ဟောင်းကို ပြုပြင် မွမ်းမံတိုးချဲ့ပြီးမလုပ်ဘဲနဲ့ စနစ်သစ်တည်ဆောက်ခြင်းရဲ့ အခြေခံအကြောင်းအချက်တွေပဲ ဖြစ်ပါတယ်။ နံပါတ်(၁)ကတော့ လက်ရှိစနစ်ဟာ ကျွန်တော်တို့ မိလ္လာရေဆိုးတစ်မျိုးတည်းကိုပဲ သန့်စင်တဲ့စနစ် ဖြစ်ပါတယ်။ စနစ်သစ်မှာတော့ မိလ္လာရေဆိုးဖြစ်တဲ့ Black Water အပြင် အိမ်ကနေပြီးမှသုံးစွဲပြီးစွန့်ပစ်လိုက်တဲ့ အထွေထွေ ရေဆိုး Grey Water ၂ မျိုးလုံးကိုပါ သိမ်းဆည်းဖို့ လျာထားခြင်းပဲဖြစ်ပါတယ်။ နံပါတ်(၂) အချက်ကတော့ လက်ရှိမိလ္လာပြွန်စနစ်ရဲ့ သက်တမ်းဟာ နှစ်ပေါင်း ၁၃၀ ကျော်ရှိနေပြီး ဒါကြောင့်လည်း သက်တမ်းအရ ကြာမြင့်လို့ ပျက်စီးယိုယွင်းမှု ဒီကာလတစ်လျှောက်လုံးမှာ စနစ်တကျနဲ့ ပုံမှန်ပြုပြင်ထိန်းသိမ်းမှုတွေကို အကြောင်းအမျိုးမျိုးကြောင့် ပြုလုပ်နိုင်မှုမရှိခြင်းနဲ့ စည်းကမ်းမလိုက်နာမှု များကြောင့် ပိတ်ဆို့မှုတွေရှိနေတာ၊ နောက်တစ်ခါ မိလ္လာတွန်းစက်နဲ့ ပင်မမိလ္လာပြွန်တစ်လျှောက်မှာ လိုအပ်တဲ့ လေဖိအားကို ်မရ တာတို့၊ လေဖိအားမပြည့်ဝတာတို့ကြောင့် ပင်မပိုက်လိုင်းတစ်လျှောက်မှာ အနည်အနှစ်တွေ ပိတ်ဆို့မှု ဖြစ်ပေါ်နေခြင်း Next ။ မူလတည်ဆောက်စဉ်က လက်ရှိမိလ္လာပိုက်လိုင်းနှင့် လေပိုက်လိုင်းကွန်ရက်တစ်ခုလုံးကို စစ်ဆေး ဆောင်ရွက်ဖို့အတွက်ဆိုပြီး Manhole ၂၁၁၄ ခု တပ်ဆင်ထားခဲ့ပါတယ်။ လက်ရှိမှာတော့ အကြောင်း အမျိုးမျိုးကြောင့် အထူးသဖြင့် မြို့ပြတည်ဆောက်မှုတွေကြောင့် Manhole အများစုဟာ ဖုံးကွယ်ပိတ်ဆို့ သွားပြီဖြစ်ပါတယ်။ ဒါကြောင့်လည်း အင်္ဂလန်နိုင်ငံ DFID အဖွဲ့က ရန်ကုန်မြို့ရဲ့ လက်ရှိမိလ္လာစနစ်ကို လေ့လာစိစစ် စစ်ဆေးတဲ့အခါမှာ ဒီပင်မမိလ္လာပိုက်လိုင်းနှင့် လေပိုက်လိုင်းကွန်ရက်ကို အပြည့်အဝ စစ်ဆေး ဆောင်ရွက်မှု မပြုနိုင်ခဲ့ပါဘူး။ ဒါကြောင့် ၎င်းတို့ရဲ့ ပကတိအခြေအနေကို သိရှိနိုင်မှုမရှိတော့ပါ။ နောက်လက်ရှိ တည်ဆောက်မယ့်စနစ်ဟာ Gravity Flow အပြည့်အဝသုံးစွဲတဲ့စနစ် ဖြစ်ပါတယ်။ ဒါကြောင့် လေမှုတ်စက်ရုံတွေ၊ Ejector Station တွေ၊ လေပိုက်လိုင်းကွန်ရက်တွေ မလိုအပ်တဲ့အတွက် လျှပ်စစ်မီးလည်း သုံးစရာမလိုဘဲနဲ့ Operating Cost သက်သာမှုရှိတဲ့ စနစ်တစ်ခုဖြစ်ပါတယ်။ (၃) ရေဆိုး သန့်စင်တဲ့ လက်ရှိစနစ်ဟာ CAS စနစ်ဖြစ်ပြီးတော့ ပြုပြင်ထိန်းသိမ်းစရိတ် သက်သာသော်လည်း မူလကပင် Black Water တစ်မျိုးတည်းအတွက် ရည်ရွယ်တည်ဆောက်ထားခြင်းဖြစ်တဲ့အတွက် သူ့ရဲ့စွမ်းအားဟာ တစ်ရက်ကို ၁၄၇၇၅ ကုဗမီတာဖြစ်ပါတယ်။ အခုကျွန်တော်တို့ သန့်စင်ရမှာက တစ်ရက်ကို ၁၁၂၀၀၀ ကုဗမီတာ ဖြစ်တဲ့အတွက် ဒီစနစ်ကို ဆက်သုံးမယ်ဆိုလို့ရှိရင် ဒီစနစ်အတွက်တိုးချဲ့ရမယ့် မြေနေရာလုံလောက်မှု မရှိ ကြောင်းတွေ့ရှိရပါတယ်။ (၄) မိလ္လာရေဆိုးသန့်စင်တဲ့နေရာမှာ Membrane Bioreactor Process ကို ရွေးချယ်ပြောင်းလဲ ရတဲ့အချက်များကို တင်ပြထားခြင်းဖြစ်ပါတယ်။ CAS စနစ်ကို သုံးမယ်ဆိုရင် သန့်စင်နိုင်စွမ်းအားတိုးမြှင့်ဖို့ အတွက် မြေနေရာလုံလောက်မှုမရှိခြင်း၊ MBR စနစ်ကို သုံးမယ်ဆိုလို့ရှိရင် မြေနေရာထပ်မံလိုအပ်မှု မရှိဘဲနဲ့ ဒီနေရာမှာပဲရှိတဲ့ မြေလွတ်မှာ တည်ဆောက်နိုင်တယ်၊ စက်ရုံသစ်တည်ဆောက်နေတဲ့ ကာလ အတွင်းမှာ လက်ရှိရေဆိုးသန့်စင်စက်ရုံရဲ့ လုပ်ငန်းတွေကိုလည်း ပုံမှန်ဆက်လက်ဆောင်ရွက်သွားနိုင်ပြီးတော့ စက်ရုံသစ်တည်ဆောက်ပြီးလို့ Operate ဖြစ်တဲ့ော့ လက်ရှိစက်ရုံဟောင်းမြေနေရာကို ကျွန်တော် တို့က အနာဂတ်လုပ်ငန်းအတွက် အသုံးချနိုင်မှာဖြစ်ပါတယ်။ အနည်အနှစ်များ သိပ်သည်းစေခြင်း (Sludge Treatment)နဲ့ပတ်သက်လာလို့ရှိရင် Mechanical Drying Process ကိုသုံးမှာဖြစ်တဲ့အတွက် မြေဧရိယာ လိုအပ်ချက်ကို လျှော့ချနိုင်ခြင်းပဲဖြစ်ပါတယ်။ အထူးအရေးကြီးတဲ့အချက်ကတော့ MBR စနစ်ဖြင့် သန့်စင် ခြင်းဖြင့် ရေဆိုးမှာပါဝင်တဲ့ နိုက်ထရိုဂျင်၊ ဖော့စ်ဖောရပ်ဓာတ်တွေကို ဖယ်ရှားပြီးဖြစ်တဲ့အပြင် ဘက်တီးရီးယား ပိုးမွှားတွေဟာ ဒီ Membrane ကို ကျော်ဖြတ်နိုင်စွမ်းမရှိတဲ့အတွက် ထွက်လာတဲ့ သန့်စင်ပြီးရေရဲ့ အရည် အသွေးဟာ ပိုမိုမြင့်မားပါတယ်။ လက်ရှိ CAS စနစ်မှာတော့ ထွက်လာတဲ့သန့်စင်ပြီးရေကို ရောဂါပိုး သန့်စင်ခြင်းဆိုတဲ့ဟာ သပ်သပ်စနစ်တစ်ခုကို တပ်ဆင်ပြီးဆောင်ရွက်ရခြင်းပဲ ဖြစ်ပါတယ်။ ဒါကတော့ ဆက်လက်ပြီးတော့ စွန့်ပစ်ရေဆိုးနဲ့ ပတ်သက်ပြီး လက်ရှိစနစ်နဲ့ပတ်သက်ပြီးတော့ ပကတိအခြေအနေကို ဖော်ပြထားတဲ့ မှတ်တမ်းဓာတ်ပုံတွေကို တင်ပြသွားမှာဖြစ်ပါတယ်။ ဒီပုံကတော့ DFID ရဲ့ လေ့လာမှုအရ ပျက်စီးနေတဲ့ Damage ဖြစ်နေတဲ့ Ejector Station ၃၂ တည်ရှိတဲ့နေရာမှာ ဖြစ်ပေါ် နေတဲ့ ပကတိအခြေအနေတွေပဲ ဖြစ်ပါတယ်။ ဒါလက်ရှိမိလ္လာစနစ်ရဲ့ အစိတ်အပိုင်းတွေပဲ ဖြစ်ပါတယ်။ လေမှုတ်စက်ရုံ၊ ရေဆိုးသန့်စင်စက်ရုံ နောက်တစ်ခါ Ejector Station အတွင်းမှာဝင်ရောက်ပြီး အလုပ်လုပ်နေပုံနဲ့ ကျွန်တော်တို့က မိလ္လာရေဆိုး တွေကို ရန်ကုန်မြစ်အတွင်းကို စွန့်ပစ်နေတဲ့နေရာတွေပဲ ဖြစ်ပါတယ်။ လက်ရှိစနစ်အရ ရန်ကုန်မြို့ရဲ့ မိလ္လာပြွန်စနစ်အတွင်းမှာရှိတဲ့ ဆောင်ရွက်ပုံအဆင့်ဆင့်ကို တင်ပြထားခြင်းပဲဖြစ်ပါတယ်။ လေဖိအားသုံးမိလ္လာစွန့်ပစ်စနစ်ရဲ့ ဒီစနစ်အရ လေပိုက်လိုင်း ကွန်ရက်ကိုဖော်ပြထားခြင်းပဲဖြစ်ပါတယ်။ ညာဘက်ထောင့်မှာရှိနေတဲ့ မှတ်ချက်တွေကတော့ ဒီလေပိုက်လိုင်း ကွန်ရက်မှာ ဖြစ်ပေါ်နေတဲ့ ချို့ယွင်းချက်တွေကို ဖော်ပြထားခြင်းပဲ ဖြစ်ပါတယ်။ ဒါကတော့ ပင်မမိလ္လာပိုက်လိုင်းကြီး ဖြစ်ပါတယ်။ ပင်မပိုက်လိုင်း ၂ လိုင်းရှိပြီးတော့ ညာဘက် ထောင့်မှာလည်း ချို့ယွင်းချက်တွေကို ဖော်ပြထားခြင်းပဲဖြစ်ပါတယ်။ ဒါကတော့ Ejector Station အတွင်းဆင်းပြီးတော့ ဝင်ရောက်ပြီး အလုပ်လုပ်ကိုင်နေပုံပဲ ဖြစ်ပါတယ်။ အဲဒီတော့ ကျွန်တော်တို့ မြို့နယ် ၆ မြို့နယ်အတွင်းမှာရှိတဲ့ မိလ္လာတွန်းစက် ၃၅ လုံးအနက် ၂၁ လုံးကို ကျွန်တော်တို့က မူလက Mechanical စနစ်တပ်ဆင်ပြီး အလိုအလျောက်ဆောင်ရွက်တဲ့ စနစ်ကနေပြီးမှ လျှပ်စစ်စနစ်ကို ပြောင်းလဲဆောင်ရွက် ထားတဲ့နေရာပဲ ဖြစ်ပါတယ်။ အစိမ်းရောင်နဲ့ပြထားတာက Level Control ဖြစ်ပြီး မြေပြင်ကနေပြီးမှ Control လုပ်နိုင်ဖို့အတွက် ပြောင်းလဲတပ်ဆင်ခြင်းဖြစ်ပြီးတော့ အနီရောင်ကျတော့ အဲဒီ Level Control အပြင် လေဖိအားမလုံ လောက်လို့ သပ်သပ် Compressor အိုးတွေ၊ System တွေတပ်ဆင်ပြီးတော့ လုပ်ကိုင်ဆောင်ရွက်တဲ့ နေရာကို ဖော်ပြထားခြင်းပဲဖြစ်ပါတယ်။ ဒါကတော့ Ejector Station တွေကို Level Control ဖြစ်တဲ့ လျှပ်စစ်စနစ်ကို ပြောင်းလဲကျင့်သုံးဖို့ အတွက် ပြုပြင်တပ်ဆင်ရတဲ့ အစိတ်အပိုင်းတွေကို ဖော်ပြထားခြင်းပဲဖြစ်ပါတယ်။ လက်ရှိအခြေအနေပါ။ DFID က ကွင်းဆင်းလေ့လာတဲ့အခါမှာ Ejector Station တစ်ခုကို ဆင်းပြီး လေ့လာမယ်ဆိုရင် မဆင်းခင်မှာ ဒီ Ejector Station အတွင်းမှာရှိတဲ့ ရေဆိုးတွေနဲ့ အနည်အနှစ်တွေကို ဆယ်ပြီးတော့မှ ဆင်းရတာကို ဖော်ပြထားခြင်းဖြစ်ပါတယ်။ ဒါကတော့ အဓိကမိလ္လာပြွန်ကြီး ဖြစ်ပါတယ်။ ဒါကုန်သည်လမ်းမှာရှိပြီးတော့ ၂၀၁၄-၂၀၁၅ ခုနှစ်က မိလ္လာယိုစိမ့်မှုဖြစ်တဲ့အတွက် တူးဖော်ပြီးတော့ ပြုပြင်ရတဲ့အစိတ်အပိုင်း ဖြစ်ပါတယ်။ သံကြွပ်ဖြစ်တဲ့အတွက် နောက်တစ်ခုက Methane ဓာတ်ငွေ့တွေလည်းရှိနေတယ်။ မြေအောက် မှာလည်းဖြစ်တဲ့အတွက် ကျွန်တော်တို့က ဂဟေဆော်လို့မရပါဘူး။ ဒီပုံစံအတိုင်းပဲ ပြုပြင်ရခြင်းပဲ ဖြစ်ပါတယ်။ ဒါကတော့ ပြုပြင်ထားတဲ့ အပိုင်းပါ။ ဒါကတော့ ၂၀၁၁ မှာ YCDC အနေနဲ့ မိလ္လာပြွန်စနစ်ကို လေ့လာတွေ့တဲ့အခါမှာ ပင်မပိုက်အတွင်းမှာ ရှိနေတဲ့ သံချေးစားပြီးတော့ ဖောင်းကြွပျက်စီးနေမှုတွေ၊ နောက်တစ်ခါ Inspection Chamber မှာတွေ ဆိုလို့ရှိရင် ဒါခက်ခက်ခဲခဲ ဖွင့်လှစ်ပြီးတော့ ဆောင်ရွက်နေရတဲ့ အခြေအနေတွေကို ဖော်ပြထားတဲ့ ဓာတ်ပုံ မှတ်တမ်းပဲဖြစ်ပါတယ်။ ဒါကလည်း ခုနက ၂၀၁၁ YCDC ရဲ့ စစ်ဆေးချက်မှာပါရှိတဲ့ မှတ်တမ်းတင်ဓာတ်ပုံတွေပဲ ဖြစ်ပါတယ်။ ဘယ်ဘက်ထောင့်ဆုံးပုံမှာ ကြည့်မယ်ဆိုလို့ရှိရင် မိလ္လာပိုက်အတွင်းမှာ အနယ်အနှစ်တွေ ဆို့နေတာကို တွေ့ရှိ ရမှာဖြစ်ပါတယ်။ ဒါကတော့ ဗိုလ်တစ်ထောင်မြို့နယ်မှာရှိတဲ့ ရေဆိုးသန့်စင်စက်ရုံပဲ ဖြစ်ပါတယ်။ သန့်စင်မှုစနစ်ရဲ့ Layout Plan Goulosofli Next || ဒါက ကျွန်တော်တို့ Google Map ကနေပြီးမှ ဗိုလ်တစ်ထောင်၊ သန်လျက်စွန်းမှာရှိတဲ့ မြေဧရိယာကို ဖော်ပြခြင်းပဲဖြစ်ပါတယ်။ ဒီဟာကို လက်ရှိအနီရောင်ပြထားတဲ့ ဧရိယာများ ၄ ဧက ရှိပြီးတော့ ဒီမြေကို ထောင့်လေးမှာပဲရှိတဲ့ Existing WWTB ဆိုတဲ့ နေရာလေးမှာပဲ ဒါ ကျွန်တော်တို့ ဆောင်ရွက်နေရတဲ့ ဟာကို ဖော်ပြထားခြင်းပဲ ဖြစ်ပါတယ်။ ဒါကတော့ လက်ရှိ CAS စနစ်အရ Process လုပ်ပုံအဆင့်ဆင့်ကို ရှင်းပြထားခြင်းပဲ ဖြစ်ပါတယ်။ ညာဖက်ထောင့် အောက်ဆုံးမှာဆိုလို့ရှိရင် သန့်စင်ပြီးရေတွေကို ရန်ကုန်မြစ်အတွင်းကို မစွန့်ပစ်မီမှာ ထောင့်လေးမှာ ကျွန်တော်တို့က Clorimination ဆိုပြီးတော့မှ ပိုးမွှားသန့်စင်မှုကို ဆောင်ရွက်ရတာကို ရှင်းပြထားခြင်းပဲ ဖြစ်ပါတယ်။ ဒါခုနက ရှင်းပြတဲ့ပုံတွေထဲမှာမပါတဲ့ sludge တွေကို Sun-drying စနစ်နဲ့ အခြောက်ခံပြီးတော့မှ စွန့်ပစ်တဲ့စနစ် ဖြစ်ပါတယ်။ လက်ရှိစနစ်အရ ဒီကန်မျိုးတစ်ခုပဲရှိပြီးတော့ ပေ ၅၀ ပတ်လည် ကျယ်ဝန်း closofii Next 11 ဒါကတော့ စွန့်ပစ်ပြီးရေတွေကို Clorine နဲ့ ရောဂါပိုးသန့်စင်ပြီးတဲ့နောက်မှာ ရန်ကုန်မြစ်အတွင်းကို စွန့်ပစ်တဲ့နေရာကို ပြထားခြင်းပဲဖြစ်ပါတယ်။ အဲဒီတော့ လက်ရှိသန်လျက်စွန်းမှာရှိတဲ့ ရေဆိုးသန့်စင်စက်ရုံဟာ လက်ရှိပင်မမိလ္လာပိုက်လိုင်းက လာတဲ့ ရေဆိုးတွေအပြင် ရန်ကုန်တစ်မြို့လုံးက ရေပုပ်စုပ်ယာဉ်နဲ့ သယ်ဆောင်လာတဲ့ မိလ္လာတွေကိုပါ လက်ခံသန့်စင်ပေးနေတာ ဖြစ်ပါတယ်။ ဒါကတော့ ဒီလက်ရှိစနစ်ရဲ့ နှစ်ပေါင်းများစွာ ကြာမြင့်မှုအခြေအနေ၊ ပြုပြင်ရမှုအခြေအနေတွေရယ် နောက် လက်ရှိစနစ်မှာ လျှပ်စစ်မီးအားပြတ်တောက်လို့ သို့မဟုတ် လေဖိအားမလုံလောက်လို့ မိလ္လာတွေကို ကျွန်တော်တို့က မတွန်းနိုင်တဲ့းမှာဆိုရင်တော့ ရန်ကုန်မြစ်အတွင်းကို အလိုအလျောက် စွန့်ပစ်တဲ့ စနစ်ကို ဒါမူလတည်ဆောက်စဉ်ကတည်းက ထည့်သွင်းတပ်ဆင်ထားတာ ဖြစ်ပါတယ်။ ဒါကြောင့် ဒီနေ့ ဒီရန်ကုန်မြို့ ရေဆိုးသန့်စင်စက်ရုံမှာ တစ်ရက်ကို ၁၄,၇၇၅ ကုဗမီတာ သန့်စင်နိုင်ပေမယ့်လည်း လက်ရှိမှာ ကုဗမီတာ ၆၀၀ ကိုပဲ ပျမ်းမျှပေါ့ လက်ခံသန့်စင်နေပါတယ်။ ကျန်တဲ့ မိလ္လာများဟာ အကြောင်း အမျိုးမျိုးကြောင့် မိလ္လာပိုက်တွေ ပိတ်ဆို့နေတာ၊ Ejector System တွေ(စွမ်းအားပြည့် အလုပ်မလုပ်နိုင်တာ)၊ နောက်တစ်ခါ အလိုအလျောက်စနစ်ကြောင့် ရန်ကုန်မြစ်အတွင်းကို ရောက်ရှိနေတယ်လို့ ခန့်မှန်းရတဲ့ အနေအထား ရှိပါတယ်။ ဒါကတော့ အခုတည်ဆောက်မယ့် စနစ်သစ်ပါ။ ဒီမှာ အစိတ်အပိုင်း ၃ ခု ရှိပါတယ်။ နံပါတ်(၁) အစိတ်အပိုင်းကတော့ ပင်မမိလ္လာပြွန်ကြီးပဲ ဖြစ်ပါတယ်။ စုစုပေါင်း ၅၂.၆၃၉ ကီလိုမီတာ ရှည်လျားပါတယ်။ တည်ဆောက်တဲ့နေရာမှာ Open Cut စနစ်နဲ့ ၂၆. ၃၂ ကီလိုမီတာတည်ဆောက်ပြီးတော့ Pipe Jacking Method နဲ့ ၂၆.၃၁၉ ကီလိုမီတာ တည်ဆောက်မှာဖြစ်ပါတယ်။ အဲဒီမှာ Manhole ၂၁၀ တပ်ဆင်ထားပြီး တော့ Manhole တွေရဲ့အနက်ဟာ ၄ မီတာကနေပြီးတော့ ၁၄ မီတာရှိပါတယ်။ လက်ရှိစနစ်အရ မိလ္လာပြွန် တွေဟာ လမ်း ၅ လမ်းအတွက် မိလ္လာပြွန်သီးခြား Separate လုပ်ထားတဲ့ System ဖြစ်ပါတယ်။ ဒါ အသစ် တည်ဆောက်မယ့်စနစ်ပါ။ လက်ရှိစနစ်မှာတော့ ကျွန်တော်တို့က မိလ္လာပြွန် ၂ လိုင်းပဲရှိပြီးတော့ ဒါကို ပေါင်းစပ် ပြီးတော့ သယ်ဆောင်ခြင်းပဲ ဖြစ်ပါတယ်။ ဒါကတော့ စနစ်သစ်အရ မိလ္လာပြွန်ကို တည်ဆောက်မယ့်အခါမှာ Pipe Jacking Method နဲ့ တည်ဆောက်တဲ့အခါမှာ ကျင့်သုံးမယ့် လုပ်ငန်းစဉ်နမူနာကို ဖော်ပြထားခြင်းပဲ ဖြစ်ပါတယ်။ ဒါကတော့ Pipe Jacking Method နဲ့ ကျွန်တော်တို့က ပိုက်တွေကို ဘယ်လိုဆက်သွယ်မလဲ ဆိုတာကို ဖော်ပြထားခြင်းပဲ ဖြစ်ပါတယ်။ ဒါကတော့ ရေဆိုးသန့်စင်စက်ရုံမှာသုံးမယ့် Membrane Bioreactor စနစ်ကို ဖော်ပြထားခြင်းပဲ ဖြစ်ပါတယ်။ လက်ရှိရေဆိုးသန့်စင်စနစ်ရဲ့ မြေလွတ်မှာပဲတည်ဆောက်ပြီးတော့ လက်ရှိလုပ်ငန်းကိုလည်း မပျက်အောင် တည်ဆောက်နိုင်တဲ့ အနေအထားရှိပါတယ်။ ဒါကတော့ Membrane ရဲ့ လုပ်ဆောင်ချက်ကို ဖော်ပြထားတဲ့ပုံဖြစ်ပါတယ်။ ဒါကတော့ CAS စနစ်နဲ့ Membrane Bioreactor စနစ်ရဲ့ အားသာချက်၊ အားနည်းချက်တွေကို နှိုင်းယှဉ်ထားတဲ့ တင်ပြချက်ပဲ ဖြစ်ပါတယ်။ Back Drainage Space(BDS)ပါ။ မြို့တွင်း ၆ မြို့နယ်မှာ စုစုပေါင်း ၁၈၂ ခု ရှိတဲ့အနေနဲ့ ဒီစီမံကိန်းမှာ ၆ လိုင်းကိုပဲ Pilot Work အဖြစ်ဆောင်ရွက်ပြီး ကျန်တဲ့ ၁၇၆ ခုကို ဂျပန်နည်းပညာအတိုင်း YCDC ကနေ တာဝန်ယူဆောင်ရွက်ရမှာဖြစ်ပါတယ်။ အဲဒီတော့ ဒီပုံမှာကြည့်မယ်ဆိုလို့ရှိရင် ညာဘက်ကပုံက စနစ်ဟောင်းပါ။ ရွာသွန်းလိုက်တဲ့မိုးရေ Strong Water တွေနဲ့ Grey Water တွေဟာ လက်ရှိရေနုတ်မြောင်းစနစ်ထဲကို သွားပြီးတော့ ရေနုတ်မြောင်းစနစ်ကနေတစ်ဆင့် ရန်ကုန်မြစ်ထဲကို စွန့်ပစ်တာပါ။ မိလ္လာစနစ်ကတော့ Black Water လို့ခေါ်တဲ့ အနီရောင်လိုင်းတစ်ခုတည်းပဲ ဆင်းနေတာဖြစ်ပါတယ်။ စနစ်သစ်မှာတော့ ကျွန်တော် တို့ဟာ Strong Water ဖြစ်တဲ့ မိုးရေသည်သာလျင် ပင်မရေမြောင်းတွေကနေတစ်ဆင့် ရန်ကုန်မြစ်ထဲကို စီးဝင်သွားမှာဖြစ်ပြီးတော့ Gray Water နဲ့ Black Water ကိုတော့ ဒီမိလ္လာပြွန်စနစ်မှာ စုပေါင်းသယ်ဆောင် ပြီးတော့ Treatment လုပ်ပြီးမှသာလျှင် ရန်ကုန်မြစ်ထဲကို စွန့်ပစ်မှာဖြစ်ပါတယ်။ ဒါဆက်လက်ပြီးတော့ ရန်ကုန်မြို့ပြဖွံ့ဖြိုးမှုစီမံကိန်းဆိုင်ရာ အချက်အလက်တွေကို ကောက်နုတ် တင်ပြသွားမှာဖြစ်ပါတယ်။ ဒီစီမံကိန်းမှာ လုပ်ငန်းရပ် ၃ ခု ပါပါတယ်။ ပထမလုပ်ငန်းကတော့ ရန်ကုန်မြို့ ရေကြီးရေလျှံမှုတွေကို လျော့နည်းကျဆင်းစေရေးအတွက် ချောင်း၊ မြောင်းတွေကို အဆင့်မြှင့်တင်တဲ့ လုပ်ငန်းရပ်ပဲ ဖြစ်ပါတယ်။ ဒီအပေါ်မှာ စီမံကိန်းမှာ အကောင်အထည်ဖော်ဆောင်ရွက်မယ့် ချောင်း၊ မြောင်း ၅ ခုကို ဖော်ပြထားခြင်းပဲ ဖြစ်ပါတယ်။ ပုံအရ ရန်ကုန်မြို့မှာ ဒီလိုရေကြီးရေလျှံတာတွေအတွက် လျှော့ချ နိုင်ဖို့အတွက် ချောင်း၊ မြောင်းများ အများအပြားရှိပါတယ်။ ဒါပေမယ့် လက်ရှိချေးငွေခွဲဝေမှုအရ ချောင်း ၅ ချောင်းကိုပဲ တည်ဆောက်ဖို့ လျာထားခြင်းဖြစ်ပါတယ်။ ဒီချောင်း ၅ ချောင်းကို ဆောင်ရွက်မယ်ဆိုလို့ရှိရင် မြို့နယ် ၁၁ မြို့နယ် အကျုံးဝင်မှာဖြစ်ပါတယ်။ ချောင်း၊ မြောင်းများ အဆင့်မြှင့်တင်ခြင်းဆိုတဲ့ စီမံကိန်းမှာပါဝင်တဲ့ လုပ်ဆောင်မယ့် အပိုင်းတွေပါ။ šolos(5) cape: @@:6079Retainning Wall 603 osa.cadouril osal. Retainning Wall တွေဟာ ဘိုးပိုင်စနစ်ဖြစ်မယ်။ တချို့ကတော့ ဘိုးပိုင် မပါဘဲနဲ့ Retainning Wall သတ်သတ်ပဲ ဖြစ်ပါတယ်။ စုစုပေါင်းပေအရှည် ၃၄,၀၀၀ ခန့် ဆောင်ရွက်ရမှာ ဖြစ်ပါတယ်။ နောက်တစ်ခါ ဒီချောင်း၊ မြောင်းတွေအတွက် ဖြတ်ကူးဖို့ တံတားနဲ့ Culvert တွေ တိုးချဲ့ တည်ဆောက်ခြင်း၊ ပြုပြင်ခြင်း အားလုံး ၁၅ စင်း လျာထားပါတယ်။ နောက်တစ်ခါ ဒီ ချောင်း၊ မြောင်း ၅ ခ မှာပဲ ရေထိန်းတံခါး ၁၈ ခု တပ်ဆင်ဖို့၊ နောက်တစ်ခါ ချောင်း၊ မြောင်း ၅ ခုအတွက် Pump Station နဲ့ ဓာတ်အားခွဲရုံတွေ တည်ဆောက်ဖို့ ဒါဒီလုပ်ငန်းတွေ ဆောင်ရွက်ရမှာဖြစ်ပါတယ်။ ရန်ကုန်မြို့ပြ ဖွံ့ဖြိုးမှုစီမံကိန်းရဲ့ ဒုတိယ Component ဖြစ်ပါတယ်။ ဒီ Component မှာ အစိတ် အပိုင်း ၂ ခုပါပါတယ်။ တစ်ခုကတော့ ကားလမ်းဆုံလမ်းခွ(Intersection)တွေ အဆင့်မြှင့်တင်ခြင်းနှင့် နောက်တစ်ခုကတော့ မြို့ပတ်ရထားနဲ့ ကားလမ်းဆုံမှာရှိတဲ့ Level Crossing နေရာတွေကို အဆင့်မြှင့်တင်ခြင်း တို့ဖြစ်ပါတယ်။ အခုတင်ပြတဲ့ Slide ကတော့ ကားလမ်းဆုံလမ်းခွတွေ Intersection ၄၃ နေရာမှာ လုပ်ဆောင်မယ့်လုပ်ငန်းတွေပဲ ဖြစ်ပါတယ်။ အဲဒီတော့ လမ်းဆုံလမ်းခွတွေ အဆင့်မြှင့်တင်မယ်။ လူသွား စင်္ကြံတွေ အဆင့်မြှင့်တင်မယ်။ Geometric Design ယာဉ်သွားတဲ့ လမ်းကြောင်းတွေ ပြန်လည်သတ်မှတ်မယ်။ လမ်းဆေးအမှတ်အသားတွေ ရေးဆွဲမယ်။ ဘတ်စ်ကားရပ်ဖို့ နေရာတွေ၊ လမ်းလယ်ကျွန်းတွေ ဆောင်ရွက် ပေးမယ်။ နောက်တစ်ခုက Traffic Control ယာဉ်သွားလာမှုကို စီမံခန့်ခွဲပေးမယ်။ နောက်လမ်းအသုံးပြုသူတွေ လိုက်နာရမယ့် စည်းကမ်းသတ်မှတ်ချက်တွေ၊ ဥပဒေတွေ ဒါ ဖြန့်ဝေမယ်။ အသိပညာပေးမယ်။ နောက်တစ်ခါ စည်းကမ်းထိန်းသိမ်းမှု Law Enforcement ကို ဆောင်ရွက်မှာဖြစ်ပါတယ်။ ဒါက Level Crossing ၄၃ နေရာကိုလုပ်မယ့် အဓိကရန်ကုန်မြို့ရဲ့ လမ်းမကြီး ၆ လမ်းကိုပဲ ဖော်ပြထားခြင်းဖြစ်ပါတယ်။ အထက် ပုဇွန်တောင်လမ်း၊ ဝေဇယန္တာလမ်း၊ ကမ္ဘာအေးဘုရားလမ်း၊ ပြည်လမ်း၊ ရန်ကုန်-ပုသိမ်လမ်း နောက်ပြီးတော့ ကမ်းနား၊ ဘုရင့်နောင်လမ်းနဲ့ အောက်ကြည့်မြင်တိုင်လမ်းမှာရှိတဲ့ Intersection အားလုံးမဟုတ်ပါဘူး။ အဲဒီထဲက ၄၃ ခုကိုပဲ ကောက်နုတ်ပြီးတော့ အဆင့်မြှင့်တင်ခြင်းဖြစ်ပါတယ်။ အဲဒါကတော့ Intersection တွေမှာ ပြင်ဆင်မယ့် အဓိကလမ်းမကြီး ၅ ခုကို အနာဂတ် ရန်ကုန်မြို့ပြ ဖွံ့ဖြိုးမှုစီမံကိန်းအရ လျာထားတဲ့ Inner cluster နဲ့ Outer Cluster နဲ့ Far Outer Cluster ဆိုပြီးမှ ဘယ် အပိုင်းမှာ ပါဝင်သလဲဆိုတာ ရှင်းပြထားတဲ့ပုံ ဖြစ်ပါတယ်။ ဒါကတော့ ကျွန်တော်တို့ လမ်းမကြီး ၆ လမ်းမှာရှိတဲ့ အဓိကအခက်အခဲဖြစ်နေတဲ့ Intersection အားလုံး ၆၆ ခုရှိပါတယ်။ ဒီအနက် ၄၃ ခုမှာ အကောင်အထည်ဖော် ဆောင်ရွက်သွားမှာပဲ ဖြစ်ပါတယ်။ နောက်တစ်ခုကတော့ မြို့ပတ်ရထားနဲ့ ကားလမ်းဆုံ အဲဒီတော့ ရန်ကုန်မြို့ရဲ့ ယာဉ်ကြောပိတ်ဆို့မှု လျှော့ချရေးစီမံချက်မှာ အစိတ်အပိုင်း ၂ ခုပါပါတယ်။ ၁ ခုက ခုနက ကျွန်တော်တင်ပြခဲ့တဲ့ Intersection ကားလမ်းဆုံလမ်းခွတွေရဲ့ နေရာပါ။ ဒုတိယကတော့ မြို့ပတ်ရထားလမ်းနဲ့ ကားလမ်းနဲ့ ဆုံတဲ့နေရာများအနက် Level Crossing ၉ ခုကို အဆင့်မြှင့်ဖို့ပါ။ စုစုပေါင်း ရန်ကုန်မြို့ရဲ့ မြို့ပတ်မီးရထားလမ်းနဲ့ ကားလမ်းဆုံတဲ့ နေရာမှာ ပြင်ဆင်ဖို့အရေးကြီးလိုအပ်တဲ့ လုပ်ငန်းနေရာ ၂၅ နေရာ ရှိတဲ့အနက် ဒီစီမံကိန်းအရ ၉ နေရာ ကိုပဲ ဆောင်ရွက်ဖို့လျာထားခြင်းပဲ ဖြစ်ပါတယ်။ အဲဒီတော့ လုပ်မယ့်လုပ်ငန်း အများစုဟာ ခုနက Intersection မှာ လုပ်မယ့်လုပ်ငန်းတွေနဲ့ အတူတူပဲဖြစ်ပါတယ်။ ထူးခြားတာကတော့ အမှတ်စဉ်(၁)လုပ်ငန်းဖြစ်တဲ့ ရထားလမ်းကူးနေရာများနဲ့ ဆက်စပ်လမ်းဆုံမှာ ရှိတဲ့ ကားလမ်း၊ ရထားလမ်း အချက်ပြမီးပွိုင့်စနစ်တွေကို Synchronize ဖြစ်အောင် ဆောင်ရွက်ခြင်း လုပ်ငန်းပဲဖြစ်ပါတယ်။ အဲဒီတော့ ဘာဖြစ်လို့ အဲဒီလို Synchronize ဖြစ်အောင်လုပ်ဖို့ လိုအပ်သလဲ ဆိုတာ လေးကို ကျွန်တော် အနည်းငယ်ရှင်းလင်း တင်ပြလိုပါတယ်။ ရန်ကုန်မြို့ပတ် ရထားလမ်းကိုလည်း JICA အကူအညီနဲ့ အဆင့်မြှင့်တင်ဆောင်ရွက်နေပါတယ်။ အဲဒီလို အဆင့်မြှင့်တင်ဆောင်ရွက်တဲ့နေရာမှာ လက်ရှိ မြို့ပတ်ရထားစီးသူဦးရေ တစ်ရက်ပျမ်းမျှ ၇၃၀၀၀ ရှိပြီးတော့ ရထားတစ်စင်းနဲ့ တစ်စင်းရဲ့ Operation Interval ဟာ ၁၅ မိနစ် ကနေ ၄၅ မိနစ် ကြာပါတယ်။ မြို့ပတ်ရထားလမ်းကို အဆင့်မြှင့်တင်ပြီးတဲ့နောက် ၂၀၂၂ နှစ်မှာရှိလာမယ့် ရထားစီးနင်းသူ ဦးရေဟာ ၂၆၃၀၀၀ ရှိမယ်လို့ မျှော်မှန်းထားပြီးတော့ Operation Interval ဟာ ၁၀ မိနစ် ကနေ ၁၂ မိနစ်ပဲ ကြာမှာဖြစ်ပါတယ်။ အဲဒီတော့ ရထားလမ်းနဲ့ ကားလမ်းဆုံတဲ့ နေရာမှာ ကားလမ်းအချက်ပြစနစ်နဲ့ပတ်သက်ပြီး လက်ရှိ ရန်ကုန်တိုင်းဒေသကြီးအစိုးရအဖွဲ့က Yangon Traffic Control System ဆိုပြီး တပ်ဆင်တည်ဆောက်ပြီးတော့ အခုဆိုစမ်းသပ်တဲ့အဆင့် ရောက်နေပါပြီ။ မြို့ပတ်ရထားလမ်းတွေနဲ့ ပတ်သက်လို့ကတော့ JICA ရဲ့ အဆင့်မြှင့် အစီအစဉ်မှာ ခုနက စင်းရေများ လာမယ်။ နောက်တစ်ခါ Interval လျော့နည်းလာမယ်။ ၁၀ မိနစ်ကနေ ၁၂ မိနစ်အတွင်းမှာ တစ်စီး ဖြတ်သန်းလာဖို့အတွက် ဆိုလို့ရှိရင်လည်း သူ့ရဲ့ စီမံကိန်းမှာဘာတွေပါသလဲဆိုလို့ရှိရင် ထရိန်းကားအစီး ၃၀ အဲဒါ ရန်ကုန်မြို့ပတ်ရထားလမ်းမှာ သုံးစွဲဖို့ ရထားတွဲဆိုင်း ၃၀ ၀ယ်ဖို့ ပါပါတယ်။ နောက်တစ်ခုက အချက်ပြစနစ်နဲ့ ပတ်သက်ပြီးတော့ မြို့ပတ်ရထားလမ်းတစ်လျှောက်မှာရှိတဲ့ ကြည်မြင့်တိုင်၊ အင်းစိန်၊ မင်္ဂလာဒုံ၊ မလွှကုန်းနဲ့ ပုရွက်ဆိတ်ကုန်းတွေမှာ ဆက်သွယ်ရေးစခန်းတွေ ထားရှိပြီးတော့ မြို့ပတ်ရထားသွားလာမှုကို အဲဒါအချက်ပြစနစ်နဲ့ ထိန်းသိမ်းမှာဖြစ်ပါတယ်။ အဲဒီတော့ အဲဒီစနစ် ၂ ခုကို Synchronize လုပ်ဖို့ လိုအပ်ခြင်းပဲဖြစ်ပါတယ်။ အဲဒါကြောင့် ရန်ကုန်မြို့ရဲ့ ယာဉ်ကြော ကြပ်တည်းမှု၊ ပိတ်ဆို့မှုကို လျော့ကျအောင်ဆောင်ရွက်တဲ့နေရာမှာ မြို့ပတ်ရထားနဲ့ ကားလမ်းဆုံတဲ့ Level Crossing တွေ အရေးကြီးဆောင်ရွက်ရမယ့် နေရာ ၂၅ နေရာ ရှိပေမယ့်လည်း ချေးငွေခွဲတမ်းအရ ၉ နေရာကိုပဲ ဆောင်ရွက်ဖို့ တင်ပြရခြင်းပဲဖြစ်ပါတယ်။ ဒါသည် Level Crossing နဲ့ပတ်သက်ပြီးတော့ ဆောင်ရွက်မယ့် ၉ နေရာပါ။ စီမံကိန်းအရ ၉ နေရာပါ။ အဲဒီ ၉ နေရာအနက် ၄ နေရာမှာရှိတဲ့ နေ့စဉ်ယာဉ်ကြောဖြတ်သန်းမှု Survey လုပ်ထားတဲ့ အချက်အလက် ကိုတင်ပြတာဖြစ်ပါတယ်။ သစ္စာလမ်း၊ ဒညင်းကုန်းလမ်း၊ ဘုရင့်နောင်လမ်းဆုံ၊ ပါရမီလမ်းဆုံနဲ့ ရွာမ ကျောင်းလမ်းတို့ပဲ ဖြစ်ပါတယ်။ အဲဒီနေရာမှာ ယာဉ်သွားလာမှုဟာ တစ်နေ့ဖြတ်သန်းတဲ့ယာဉ်ဟာ ၁၅၀၀၀၊ ၁၆၀၀၀ ကနေပြီးမှ သစ္စာလမ်းမှာဆိုရင် အမြင့်ဆုံး ၄၀၀၀၀ အထိရှိတာကို တွေ့ရှိရမှာဖြစ်ပါတယ်။ ဒါကတော့ ကျွန်တော်တို့က ရန်ကုန်မြို့တော်ရဲ့ ယာဉ်ကြောပိတ်ဆို့မှုကို ဖြေရှင်းဆောင်ရွက်တဲ့ နေရာမှာ JICA အဖွဲ့ကထားရှိတဲ့ Consect ပါ။ အဓိက Consect က 3E လို့ သူတို့ခေါ်ပါတယ်။ နံပါတ်(၁) M60s? Engineering, Engineering Meos? Road Facility Gozo Improvement Souồn Upgrading Program တွေ သူတို့အကောင်အထည်ဖော်ဆောင်ရွက်မယ်။ အဲဒီမှာ စင်္ကြံတွေပါမယ်။ လမ်းလယ်ကျွန်း အချက်ပြစနစ်တွေပါမယ်။ လမ်းသားတွေ၊ ရထားလမ်းအကူးအဆက်တွေမှာ လမ်းပြေပြစ် ညီညွတ်အောင် ညီညာချောမွေ့အောင် လုပ်ဆောင်တဲ့ စနစ်တွေပါမယ်။ နောက်တစ်ခုက Education ပါ။ cusssaar:G1272p:3ər:co: 023960:@£al csordos dmcov? Enforcement olu sàs consect page ရန်ကုန်မြို့ရဲ့ ယာဉ်ကြောပိတ်ဆို့မှုကိုဖြေရှင်းဖို့ JICA အဖွဲ့ကနေပြီးမှ အခြေခံယူဆချက်အဖြစ် ထားတာပါ။ အင်မတန် ရိုးရှင်းပါတယ်။ အင်မတန်လည်း လိုအပ်တဲ့လုပ်ငန်းစဉ် ဖြစ်တယ်လို့ ကျွန်တော်တို့ သုံးသပ် ရရှိပါတယ်။ အဲဒါကတော့ ကျွန်တော်တို့ ရန်ကုန်မြို့ရဲ့ ယာဉ်ကြောပိတ်ဆို့မှုနဲ့ ပတ်သက်ပြီးတော့ JICA အဖွဲ့ရယ်။ YCDC ရယ် ပေါင်စပ်ပြီးတော့ လေ့လာမှုလုပ်တဲ့ Feasibility Study လုပ်တဲ့ Pilot Project အဖြစ် ဆောင်ရွက်တဲ့နေရာလေးတွေကို ကောက်နုတ်ဖော်ပြခြင်းဖြစ်ပါတယ်။ အဲဒါက တော်ဝင်စင်တာပါ။ စင်တာနဲ့ စိန်ဂေဟာမှာ ရှိတဲ့ Pilot Project မလုပ်ခင်မှာရှိတဲ့ လမ်းပိတ်ဆို့တဲ့အနေအထားပါ။ အဲဒီမှာ နံပါတ်(၁)ကတော့ Taxi ကားတွေ၊ ကိုယ်ပိုင်ကားတွေဟာ တော်ဝင်စင်တာကိုဝင်တဲ့အခါမှာ စည်းမရှိ ကမ်းမရှိရပ်တန့်ပြီး လူအတင်အချလုပ်တယ်။ နောက်တစ်ခုက လမ်းလယ်မှာ ဂငယ်ကွေ့ကွေ့တယ်။ နောက် တစ်ခုက ဘတ်စ်ကားတွေကလည်း ခုနကပြောသလိုပေါ့။ လူအတင်အချလုပ်တဲ့အခါမှာ Disorder သတ်မှတ်တဲ့ မှတ်တိုင်မှာ မလုပ်ဘူး။ ကြုံရာကျဘမ်းမှာလုပ်တယ်။ နောက်တစ်ခုက လမ်းဖြတ်ကူးတဲ့သူတွေ မျဉ်းကြားက မကူးဘူး။ နီးစပ်ရာကနေကူးဆက်တယ်။ နောက်တစ်ခုကတော့ အဲဒီတော်ဝင်စင်တာရယ် စိန်ဂေဟာရဲ့ဘေးမှာ ရှိနေတဲ့ အ.လ.က ကျောင်းကြီးရဲ့ ကျောင်းဆင်းချိန်မှာဖြစ်တဲ့ ကျောင်းကြိုပို့ကားတွေ Congestion ဖြစ်တဲ့ အနေအထားကို တင်ပြခြင်းပဲဖြစ်ပါတယ်။ အဲဒါကတော့ Pilot Project မှာဆောင်ရွက်တဲ့ လုပ်ငန်းပါ။ ဆောင်ရွက်မယ့် Consect ကတော့ ခုနက ကျွန်တော်ပြောသလို နံပါတ်(၁)က ကျွန်တော်တို့က အတက်အဆင်းတွေ၊ Taxi တွေ၊ ကိုယ်ပိုင် ကားတွေ လူအတင်အချလုပ်တဲ့နေရာမှာ နေရာသတ်မှတ်ပေးမယ်။ ဂငယ်ကွေ့ ကွေ့တာကို နေရာသတ်မှတ် ပေးပြီးတော့ ကြိုက်တဲ့နေရာကွေ့လို့မရအောင်၊ ထင်သလိုကွေ့လို့မရအောင် တားမြစ်တယ်။ နောက်တစ်ခုက ဘတ်စ်ကားတွေကိုလည်း သူ့ရဲ့ Orderly သူ့ရဲ့ မှတ်တိုင်မှာပဲ တင်ချဖို့ကျွန်တော်တို့ ကြီးကြပ်ဆောင်ရွက်တယ်။ အရေးကြီးဆုံးကတော့ လမ်းဘေးလျှောက်တဲ့ လမ်းအသုံးပြုတဲ့သူတွေလျှောက်ဖို့ လမ်းလယ်အမှတ်အသား တွေ၊ နောက်တစ်ခါ မျဉ်းကြားတွေ ကျွန်တော်တို့ ဆေးအမှတ်အသားတွေ သတ်မှတ်ပေးခြင်းပဲ ဖြစ်ပါတယ်။ နောက်တစ်ခါ ကျောင်းကားတွေကို စနစ်တကျဆောင်ရွက်ဖို့ဆိုပြီးမှ အဲဒီအချက် ၅ ချက်ကို သူတို့ပြုပြင်ခြင်းပဲ ဖြစ်ပါတယ်။ အဲဒီလိုပြုပြင်ပြီးတဲ့ နောက်မှာ တော်ဝင်စင်တာနဲ့ စိန်ဂေဟာကြားမှာရှိတဲ့ ကားလမ်းရဲ့ စနစ်တကျ ဖြစ်သွားတဲ့အနေအထားကို ဖော်ပြထားခြင်းဖြစ်ပါတယ်။ ဒါကတော့ YCDC အစီအစဉ်အရ နောက်တစ်ခါ ပြင်ပပညာရှင်များနဲ့ ပေါင်းစပ်ပြီးတော့ ပြည်လမ်း၊ အင်းလျားလမ်းနဲ့ ၆ မိုင်ခွဲအကြားမှာရှိတဲ့ဟာကို ပြုပြင်မှုကို ဖော်ပြလိုခြင်းပဲဖြစ်ပါတယ်။ ဒါဟာ မလုပ်ခင်မှာ ယခင်ရှိနေတဲ့ ယာဉ်သွားလာမှုအနေအထားပါ။ လမ်းရဲ့ Geometric Design တွေကို ပြန်လည်ပြင်ဆင်ပြီးတဲ့နောက်မှာ ဖြစ်ပေါ်လာတဲ့ ယာဉ်သွား လာမှု အခြေအနေပါ။ အဲဒီတော့ Geometric Design အရ ကွေ့ရမယ့်ကြော၊ သွားရမယ့်ကြော သေချာလမ်းဆေး အမှတ်အသားတွေ ထင်ထင်ရှားရှား ပြုလုပ်ပြီးတဲ့နောက်မှာ ဖြစ်ပေါ်လာတဲ့ အနေအထားတွေပဲ ဖြစ်ပါတယ်။ အဲဒါကတော့ လမ်းလယ်ကျွန်းတွေ၊ Taxi ရပ်ဖို့ နေရာတွေ၊ ဂငယ်ကွေ့ ကွေ့မယ့်နေရာတွေကို သေသေချာချာ သတ်မှတ်ပေးခြင်းအားဖြင့် ယာဉ်ကြောပိတ်ဆို့မှုတွေကို လျော့ချအောင် ဆောင်ရွက်သွားခြင်းပဲ ဖြစ်ပါတယ်။ ဒါက ကျွန်တော်တို့ ခုနက ရထားလမ်းနဲ့ ကားလမ်းဆုံတဲ့ Level Crossing မှာဖြစ်နေတဲ့ လက်ရှိအနေအထားပါ။ ဒါက ရွာမကျောင်းလမ်းပါ။ ညာဘက်ထောင့်အပေါ်က ရထားဂိတ်တံခါးဖွင့်ထားတဲ့ အခြေအနေမှာရှိတဲ့ အနေအထားပါ။ အောက်ကအနေအထားကတော့ ရထားလာလို့ ဂိတ်တံခါးပိတ်ထားတဲ့ အခြေအနေမှာရှိတဲ့ အနေအထားပါ။ အဲဒီဘယ်ဘက်မှာ အနီရောင်နဲ့ဖော်ပြထားတာက လက်ရှိအခက်အခဲနဲ့ ပြဿနာတွေပါ။ ဒါကြောင့် ဆင့်ပွားဖြစ်တဲ့ နောက်ဆုံးမှာဆိုလို့ရှိရင် အဆင့်ဆင့်ဖြစ်လာတယ်။ Traffic Comflict တွေ ဖြစ်လာတယ်။ Deadlocked Traffic Flow တွေ ဖြစ်လာတယ်။ နောက်တစ်ခါ အန္တရာယ် ကြီးတဲ့ လမ်းလုပြီးမောင်းတဲ့ Behavior ဖြစ်လာပြီ။ နောက်တစ်ခုက Traffic Operation နဲ့ပတ်သက်ပြီး နိုင်နင်းမှုမရှိဘူး။ နောက်ဆုံးမှာ အခုကျွန်တော်တို့ပြောတဲ့ Traffic Congestion ဆိုပြီးမှ လမ်းပိတ်ဆို့မှု ဖြစ်သွားတာပါပဲ။ ဒီဟာကို ကျွန်တော်တို့က ပြန်လည်ပြင်ဆင်မယ်။ Project မှာ စီမံကိန်းအရ ပြင်ဆင်မယ့် စနစ်ပဲ ဖြစ်ပါတယ်။ ဒါလိုအပ်တဲ့ Level Crossing မှာ လမ်းကိုညီညွတ်အောင် ကျွန်တော်တို့လုပ်မယ်။ လိုအပ်တဲ့ Side Walk တွေ၊ လမ်းအမှတ်အသားတွေ၊ Geromatric Design တွေကို ပြန်လည်ပြင်ဆင်မယ်။ အဲဒီလိုလုပ်လိုက်တဲ့လမ်းသွားလာမှုဟာ Congestion မဖြစ်ဘဲနဲ့ နောက်တစ်ခါ မီးပွိုင့်တွေ တပ်ဆင်မယ်။ နောက်ခုနက ပြောသလို ရထားလမ်းအချက်ပြနဲ့ ကားလမ်းအချက်ပြတွေကို Synchronize လုပ်တဲ့ဖြစ်ပေါ်လာမယ့် စနစ်တကျပိတ်ဆို့မှုကို လျော့နည်းအောင်ဆောင်ရွက်မယ့် အခြေအနေ ကိုပဲ တင်ပြခြင်းပဲဖြစ်ပါတယ်။ ဒါကျွန်တော်တို့ရဲ့ အဓိကကျတဲ့ ရန်ကုန်မြို့တော် စည်ပင်သာယာရေးကော်မတီက တာဝန်ယူ ဆောင်ရွက်မယ့် ရန်ကုန်မြို့ မိလ္လာပြွန်စနစ်ဖွံ့ဖြိုးမှုစီမံကိန်းနဲ့ ရန်ကုန်မြို့ပြဖွံ့ဖြိုးမှုစီမံကိန်းပါ အချက်တွေကို အကျဉ်းချုပ် အရေးကြီးတဲ့အချက်တွေကို ရှင်းပြခြင်းပဲ၊ ကောက်နုတ်တင်ပြခြင်းပဲ ဖြစ်ပါတယ်။ ဒီအချက်တွေ အခြေခံပြီးတော့ ဒီစီမံကိန်းဖွံ့ဖြိုးမှုစီမံကိန်း ၃ ရပ်နဲ့ ပတ်သက်ပြီးတော့ ချေးငွေရယူခြင်းသင့် မသင့် ကျွန်တော်တို့ ပြည်သူ့ငွေစာရင်းပူးပေါင်းကော်မတီရဲ့ သုံးသပ်ချက်တွေကို ဆက်လက်တင်ပြမှာ ဖြစ်ပါတယ်။ နံပါတ်(၁) ရန်ကုန်မြို့ မိလ္လာပြွန်စနစ်ဖွံ့ဖြိုးရေးစီမံကိန်းနှင့် ရန်ကုန်မြို့ပြဖွံ့ဖြိုးမှု စီမံကိန်းနှစ်ရပ်သည် အောက်ဖော်ပြပါအချက်များအရ ဆောင်ရွက်သင့်သော စီမံကိန်းများဖြစ်ကြောင်း သုံးသပ်ရရှိပါတယ်။ (က) ရန်ကုန်မြို့တော်ဖွံ့ဖြိုးမှုပင်မစီမံကိန်းပါ ဦးစားပေးလုပ်ငန်းရပ်ဖြစ်ခြင်း၊ (ခ) ပြည်သူတွေကို တိုက်ရိုက် အကျိုးဖြစ်ထွန်းစေတဲ့ ပြည်သူ့ဝန်ဆောင်မှု လုပ်ငန်းတွေဖြစ်တယ်။ (ဂ) ပတ်ဝန်းကျင်ဂေဟစနစ်ကို ပိုမို သန့်ရှင်းစေပြီးတော့ လုံခြုံစိတ်ချမှုကိုရရှိစေတယ်။ (ဃ) ပြည်သူတို့ရဲ့ ကျန်းမာရေးအသုံးစရိတ်နဲ့ လုပ်အား ဆုံးရှုံးမှုကို လျော့နည်းသက်သာစေခြင်း၊ (င) သွားလာဆက်သွယ်မှု ပိုမိုမြန်ဆန်လာခြင်းကြောင့် ခရီးကြန့်ကြာမှု လုပ်အားဆုံးရှုံးမှုတွေကို လျော့နည်းသက်သာစေခြင်းနဲ့ (စ) လမ်းအသုံးပြုသူတွေ စည်းကမ်းတကျ နောက်တစ်ခါ မိလ္လာအသုံးပြုတဲ့သူတွေ၊ ရန်ကုန်မြို့နေထိုင်သူတွေ စည်းကမ်းတကျ လိုက်နာဆောင်ရွက်တဲ့ အလေ့အထကို တိုးပွားစေခြင်းဆိုတဲ့ အကျိုးကျေးဇူးတွေဖြစ်တဲ့အတွက် ဒီစီမံကိန်းတွေဟာ ဆောင်ရွက် သင့်တဲ့လုပ်ငန်းတွေ ဖြစ်ပါတယ်။ သုံးသပ်ချက်(၂) ဖြစ်ပါတယ်။ ရန်ကုန်မြို့ မိလ္လာပြွန်စနစ်ဖွံ့ဖြိုးရေးစီမံကိန်းဟာ အရင်းအနှီးကြီးမားတယ်။ နည်းပညာမြင့်မားခြင်းနဲ့ နိုင်ငံတကာအတွေ့အကြုံကြွယ်ဝသူ ပညာရှင်များရဲ့ ကျွမ်းကျင်မှု အကူအညီတွေ ရရှိရန်လိုအပ်တယ်။ နောက်တစ်ခါ ကျွန်တော် အထက်ကရှင်းလင်းတင်ပြတဲ့ အချက်တွေအရ အကောင် အထည်ဖော်ဆောင်ရွက်တဲ့နေရာမှာ ဂျပန်နိုင်ငံရဲ့ အပြည်ပြည်ဆိုင်ရာပူးပေါင်းဆောင်ရွက်ရေးအေဂျင်စီရဲ့ ချေးငွေကို ရယူဆောင်ရွက်သင့်ကြောင်း ကျွန်တော်တို့ သုံးသပ်တွေ့ရှိရပါတယ်။ နံပါတ်(၃) ရန်ကုန်မြို့ပြဖွံ့ဖြိုးမှုစီမံကိန်းနဲ့ စပ်လျဉ်းပြီးတော့ မူလ Component အရ လုပ်ငန်း ၃ ရပ် ပါပါတယ်။ နံပါတ်(၁)က ချောင်း၊ မြောင်းတွေ အဆင့်မြှင့်တင်တဲ့လုပ်ငန်း၊ နံပါတ်(၂) က ရန်ကုန်မြို့တော် ယာဉ်ကြောပိတ်ဆို့မှုကို လျော့ကျအောင်ဆောင်ရွက်တဲ့လုပ်ငန်းနဲ့ နံပါတ်(၃)က ရန်ကုန်မြို့လယ်မှာရှိတဲ့ မြို့တွင်းလမ်းတွေနဲ့ Heritage Area မှာ Streetscape Improvement ဆိုတဲ့ လုပ်ငန်း ၃ ရပ်ဖြစ်ပါတယ်။ အဲဒီတော့ အဲဒီလုပ်ငန်း ၃ ရပ်အနက် နံပါတ်(၁)က ရန်ကုန်မြို့ ရေကြီးရေလျှံမှု လျော့နည်းကျဆင်းရေး အတွက် ချောင်း၊ မြောင်းများ အဆင့်မြှင့်တင်ခြင်းလုပ်ငန်းနဲ့ ယဉ်ကြောပိတ်ဆို့မှု လျော့ကျရေးဆိုတဲ့ လုပ်ငန်း အစိတ်အပိုင်းမှာပါတဲ့ မြို့ပတ်မီးရထားနှင့် ကားလမ်းဆုံ Level Crossing တွေ အဆင့်မြှင့်တင်ခြင်း လုပ်ငန်း နှစ်ရပ်ကိုပဲ မူလချေးငွေပမာဏအတွင်းမှာ တိုးချဲ့ဆောင်ရွက်သွားဖို့ ဒီလုပ်ငန်းနှစ်ရပ်ကို အကောင်အထည် ဖော်ဖို့အတွက် ချေးငွေရယူဆောင်ရွက်သွားသင့်ပါကြောင်း ကျွန်တော်တို့ သုံးသပ်ရရှိပါတယ်။ အဲဒီတော့ ကျန်ခဲ့တဲ့ ကားလမ်းဆုံလမ်းခွ Level Crossing တွေ အဆင့်မြှင့်တင်တဲ့ကိစ္စနဲ့ ရန်ကုန်မြို့တွင်းလမ်းနဲ့ Heritage Area gɔ Streetscape Improvement Component opcov? Gaducal:689026: albe ရန်ကုန်မြို့တော် စည်ပင်သာယာရေးကော်မတီရဲ့ ဘဏ္ဍာရန်ပုံငွေဖြင့်သာ အကောင်အထည်ဖော် ဆောင်ရွက် သင်ကောင်း သုံးသပ်ပါတယ်။ နံပါတ်(၅) ကျွန်တော်တို့ လျှပ်စစ်နဲ့ စွမ်းအင်ဝန်ကြီးဌာနက တာဝန်ယူ အကောင်အထည်ဖော် ဆောင်ရွက်မယ့် မြို့ပြအင်ဂျင်နီယာ ဓာတ်အားဖြန့်ဖြူးမှု တိုးတက်ကောင်းမွန်ရေးစီမံကိန်းနဲ့ ပတ်သက်လို့လည်း ဒါဂျပန်နိုင်ငံ အပြည်ပြည်ဆိုင်ရာ ဖွံ့ဖြိုးတိုးတက်ရေးအေဂျင်စီမှ ချေးငွေရယူသင့်ပါကြောင်း ကျွန်တော်တို့ သုံးသပ်ရရှိပါတယ်။ ပြည်သူ့ငွေစာရင်းပူးပေါင်းကော်မတီရဲ့ သဘောထားမှတ်ချက်(၁)။ မြန်မာနိုင်ငံရဲ့ ဖွံ့ဖြိုးရေး စီမံကိန်း များအတွက် ဂျပန်နိုင်ငံ အပြည်ပြည်ဆိုင်ရာပူးပေါင်းဆောင်ရွက်ရေးအေဂျင်စီထံမှ ဂျပန်ယန်း ၈၂.၂၇၃ ဘီလီယံချေးယူခြင်းနှင့်စပ်လျဉ်းပြီး အောက်ပါအတိုင်းဆောင်ရွက်ရန် သဘောထားမှတ်ချက်ပြုအပ်ပါသည်(က) ရန်ကုန်မြို့တော်စည်ပင်သာယာရေးကော်မတီမှ တာဝန်ယူဆောင်ရွက်မည့် ရန်ကုန်မြို့ မိလ္လာပြွန်စနစ် ဖွံ့ဖြိုးမှုစီမံကိန်းအတွက် ဂျပန်ယန်း ၄၅,၉၀၀ ဘီလီယံ ချေးယူခြင်းကို သဘောတူ အတည်ပြုရန်၊ (ခ) ရန်ကုန်မြို့တော်စည်ပင်သာယာရေးကော်မတီမှ တာဝန်ယူဆောင်ရွက်မည့် ရန်ကုန်မြို့ပြ ဖွံ့ဖြိုးမှုစီမံကိန်းနှင့် စပ်လျဉ်း၍ အောက်ဖော်ပြပါလုပ်ငန်းရပ်(၂)ရပ်ကို အကောင်အထည်ဖော် ဆောင်ရွက်နိုင်ရန်၊ ဂျပန်ယန်း ၂၄.၀၈၅ ဘီလီယံ ချေးယူခြင်းကို သဘောတူအတည်ပြုရန်၊ (၁) ရန်ကုန်တိုင်းဒေသကြီးရှိ မြို့နယ်များတွင် ရေကြီးရေလျှံဖြစ်ပေါ်မှု လျော့နည်းကျဆင်းရေး အတွက် ဆောင်ရွက်မည့် ချောင်း၊ မြောင်းများ အဆင့်မြှင့်တင်ခြင်းကို ပိုမိုတိုးမြှင့် ဆောင်ရွက်သွားရန်၊ (1) Bottleneck Removal Component ol Gluose:2003:pệ m:cd:ao LevelCrossing များ အဆင့်မြှင့်တင်ခြင်းလုပ်ငန်းကို ပိုမိုတိုးမြှင့်ဆောင်ရွက်သွားရန်။ ဘာကြောင့် ဒီလိုကျွန်တော်တို့က ချေးငွေပမာဏကို မလျှော့ရသလဲဆိုလို့ရှိရင် ကျွန်တော့်ရဲ့ အထက်က ရှင်းလင်းတင်ပြချက်မှာ ရန်ကုန်မြို့ရဲ့ မြို့နယ်များမှာ ရေကြီးရေလျှံမှု လျော့နည်းကျဆင်းရေးအတွက် ဆောင်ရွက်တဲ့နေရာမှာ ဒီချေးငွေစီမံကိန်းအရ ချောင်း ၅ ချောင်းပဲ အကျုံးဝင်ပါတယ်။ ရန်ကုန်မှာ အဲဒီလိုပဲ အဆင့်မြှင့်တင်ရမယ့် ချောင်း၊ မြောင်းများ အမြောက်အမြား ကျန်ရှိနေပါသေးတယ်။ ဒါကြောင့် မူလ ညှိနှိုင်းထားတဲ့ ချေးငွေပမာဏအတွင်းမှာ ဒီချောင်း၊ မြောင်းတွေကိုလည်း မူလစီမံကိန်းမှာပါတဲ့ ချောင်း၊ မြောင်း ၅ ခုအပြင် နောက်ထပ်ချောင်း၊ မြောင်းတွေ တိုးမြှင့်ဆောင်ရွက်နိုင်ဖို့ နောက်တစ်ခုဟာ မြို့ပတ် ရထားနဲ့ ကားလမ်းဆုံ Level Crossing တွေဆိုလို့ရှိရင်လည်း ဒါကျွန်တော် အထက်က ရှင်းလင်းတင်ပြပြီး ဖြစ်ပါတယ်။ အရေးတကြီးလုပ်ဖို့ လိုအပ်တဲ့နေရာ ၂၅ နေရာရှိပါတယ်။ သို့သော် အဲဒီထဲကနေပြီးမှ ချေးငွေ ခွဲဝေမှုအရ ၉ ခုကိုပဲ လျာထားခြင်းဖြစ်ပါတယ်။ ဒါကြောင့် ထပ်မံလိုအပ်တဲ့ လုပ်ငန်းတွေကို တိုးမြှင့်ဆောင်ရွက် နိုင်ဖို့အတွက် လုပ်ငန်းရပ်အားဖြင့် ဒီ ၂ ရပ်ကိုပဲ ချေးငွေနဲ့ သုံးစွဲဆောင်ရွက်ခွင့်ပြုဖို့ ထောက်ခံတင်ပြခဲ့ ပေမယ့်လည်း ချေးငွေပမာဏကိုတော့ ဒီလုပ်ငန်းတွေပိုမိုတိုးချဲ့ ဆောင်ရွက်နိုင်ဖို့အတွက် မလျှော့ချဘဲနဲ့ မူလအတိုင်းထားရှိဖို့ ထောက်ခံတင်ပြရခြင်းပဲ ဖြစ်ပါတယ်။ (ဂ) လျှပ်စစ်နှင့်စွမ်းအင်ဝန်ကြီးဌာနက တာဝန်ယူဆောင်ရွက်မယ့် မြို့ပြဧရိယာ ဓာတ်အားဖြန့်ဖြူးမှု တိုးတက်ကောင်းမွန်ရေးစီမံကိန်းအတွက် ဂျပန်ယန်း ၁၂.၂၈၈ ဘီလီယံ ချေးယူခြင်းကို သဘောတူ အတည်ပြုရန် ဖြစ်ပါတယ်။ ကျေးဇူးတင်ပါတယ်။ အစီရင်ခံစာအပြည့်အစုံကို နောက်ဆက်တွဲဖြင့် ဖော်ပြထားပါသည်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ အစည်းအဝေးကို (၃၀)မိနစ်ခန့် ခေတ္တ ရပ်နားပါမယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျာ။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနဲ့ ဧည့်သည်တော်များခင်ဗျာ။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျာ။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<title>အထက်ပါကိစ္စနှင့်စပ်လျဉ်းပြီး သက်ဆိုင်ရာပြည်ထောင်စုအဆင့် အဖွဲ့အစည်းဝင်များက ပြန်လည်ရှင်းလင်း ဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ အစီအစဉ်(၁၀)ကို ဆက်လက် ဆောင်ရွက် သွားမှာဖြစ်ပါတယ်။ ဒါကြောင့် ဖော်ပြပါ JICA ချေးငွေရယူရေးကိစ္စနဲ့စပ်လျဉ်းပြီး လျှပ်စစ်နှင့် စွမ်းအင် ဝန်ကြီးဌဌာန ပြန်လည်ရှင်းလင်း ဆွေးနွေးမှာဖြစ်ပါတယ်။</speech>
<speech><agency id="17">ဒေါက်တာထွန်းနိုင်(ဒုတိယဝန်ကြီး၊ လျှပ်စစ်နှင့် စွမ်းအင်ဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော်နာယကကြီး၊ ပြည်ထောင်စုလွှတ်တော် ကိုယ်စားလှယ်များ၊ ဖိတ်ကြားထားသော ဧည့်သည်တော်များအားလုံး မင်္ဂလာအပေါင်းနဲ့ ပြည့်စုံပါစေလို့ ဦးစွာ နှုတ်ခွန်းဆက်သအပ်ပါတယ်။ ၃၀-၄-၂၀၁၉ နေ့က ကျင်းပခဲ့တဲ့ ဒုတိယအကြိမ် ပြည်ထောင်စုလွှတ်တော် (၁၂)ကြိမ်မြောက် ပုံမှန် အစည်းအဝေး ဒုတိယနေ့မှာ ဂျပန်နိုင်ငံ အပြည်ပြည်ဆိုင်ရာပူးပေါင်းဆောင်ရွက်ရေးအေဂျင်စီထံမှ ချေးငွေ ဂျပန်ယန်း ၁၂.၂၈၈ ဘီလီယံရယူ၍ အကောင်အထည်ဖော်ဆောင်ရွက်မည့် မြို့ပြဧရိယာ ဓာတ်အား ဖြန့်ဖြူးမှု တိုးတက်ကောင်းမွန်ရေး စီမံကိန်းနဲ့ပတ်သက်၍ ပြည်ထောင်စုလွှတ်တော် ကိုယ်စားလှယ်များ၏ ဆွေးနွေးအကြံပြုချက်များနှင့်ပတ်သက်၍ ပြန်လည်ရှင်းလင်း တင်ပြသွားမှာဖြစ်ပါတယ်။ Power Point အသုံး ပြုခွင့်ပြုပါရန် ခွင့်တောင်းခံအပ်ပါတယ်။ စီမံကိန်းဆောင်ရွက်ဖို့ကိစ္စနဲ့ပတ်သက်ပြီး ဖြစ်မြောက်နိုင်စွမ်း ကွင်းဆင်းလေ့လာမှုလုပ်ငန်းများကို ဂျပန်နိုင်ငံက JERA Co., Inc. နဲ့ Chubu Electric Power Co., Inc. တို့နဲ့ပူးပေါင်းကာ ၂၀၁၈ ခုနှစ်၊ ဖေဖော်ဝါရီလ မှစ၍ ၈ လကြာ ကွင်းဆင်းလေ့လာမှုလုပ်ငန်းများ ဆောင်ရွက်ခဲ့ပြီး အစီရင်ခံစာကို ပြုစုတင်ပြခဲ့ပါတယ်။ အကောင်အထည်ဖော်ဆောင်ရွက်သွားမယ့် သက်ဆိုင်ရာ မြို့နယ်အသီးသီးမှာရှိတဲ့ အထွေထွေအုပ်ချုပ်ရေး ဦးစီးဌာန၊ စည်ပင်သာယာရေးကော်မတီ၊ ရပ်ကွက်အုပ်ချုပ်ရေးမှူးများကိုလည်း ဖိတ်ခေါ်ပြီး ရန်ကုန်နှင့် မန္တလေးမြို့များမှာ Stakeholder Meeting (၁)ကြိမ်စီ ပြုလုပ်ခဲ့ကာ လုပ်ငန်းအစီအစဉ်များနှင့် ပတ်သက်ပြီး ရှင်းလင်းမှု၊ ဆွေးနွေးမှု၊ အကြံပြုချက်များ ရယူမှုများကို ဆောင်ရွက်ခဲ့ပါတယ်။ ရန်ကုန်တိုင်းဒေသကြီးနှင့် မန္တလေးတိုင်းဒေသကြီးအတွင်းမှာ လျှပ်စစ်ဓာတ်အား တိုးတက်သုံးစွဲမှု နှုန်းဟာ နှစ်စဉ် ၁၀ ရာခိုင်နှုန်းမှ ၁၅ ရာခိုင်နှုန်းကျော်အတွင်း တိုးတက်နေတဲ့အတွက်ကြောင့် အနာဂတ် ကာလမှာ ဖြစ်ပေါ်လာမယ့် လျှပ်စစ်တိုးတက်သုံးစွဲမှုကို နိုင်နင်းအောင် ဖြန့်ဖြူးနိုင်ဖို့အလို့ငှာ ဝန်အား တိုးချဲ့ဖို့လိုအပ်တဲ့ ထရန်စဖော်မာများကို စိစစ်ခဲ့ကြတာဖြစ်ပါတယ်။ ထို့အတွက် တိုးချဲ့ဆောင်ရွက်ရန် လိုအပ်တဲ့ ဓာတ်အားခွဲရုံများနှင့် ဆက်စပ်ဓာတ်အားလိုင်းများကို ဦးစားပေးရွေးချယ် လျာထားခဲ့ခြင်း ဖြစ်ပါတယ်။ ရန်ကုန်တိုင်းဒေသကြီးအတွင်းမှာ လက်ရှိ ၃၃ ကေဗွီ ဓာတ်အားစနစ်ကို ပိုမိုပြီးတော့ လျှပ်စစ် ဓာတ်အား သယ်ဆောင်ပို့လွှတ် ဖြန့်ဖြူးနိုင်တဲ့ ၆၆ ကေဗွီ စနစ်ကို အဆင့်တိုးမြှင့်နိုင်ဖို့ရာ လက်ရှိအသုံးပြုနေတဲ့ မြေနေရာရဲ့ အကျယ်အဝန်း အကန့်အသတ်ပေါ်မှာ မူတည် ပြီးတော့ နည်းပညာလည်း ပိုမိုမြင့်မားကာ ဓာတ်အားဖြန့်ဖြူးရာမှာ ပိုပြီးတော့ Reliability ပိုကောင်းသော GIS ခွဲရုံများအဖြစ် အဆင့်မြှင့်တင်ခြင်းနဲ့ ၃၃ ကေဗွီ ဓာတ်အားခွဲရုံ တစ်ရုံကို တိုးချဲ့ခြင်းများကို စီမံချက် ရေးဆွဲခဲ့ခြင်း ဖြစ်ပါတယ်။ လုပ်ငန်းများကို ဆောင်ရွက်ရာမှာလည်း မြန်ဆန်ထိရောက်နိုင်ရေးနဲ့ ဓာတ်အား ပြတ်တောက်မှု လျော့နည်းစေရေးတို့အတွက် ဆက်စပ်ယာဉ်ယန္တရားနဲ့ ရွေ့လျားဓာတ်အားခွဲရုံကိုလည်း ဝယ်ယူရန် စီစဉ်ထားခဲ့ခြင်းဖြစ်ပါတယ်။ မန္တလေးတိုင်းဒေသကြီးအတွင်းမှာတော့ မန္တလေးခရိုင်ဟာ လျှပ်စစ်သုံးစွဲမှု အများဆုံးဖြစ်ပါတယ်။ ဒီအတွက် မန္တလေးခရိုင်မှာလည်းပဲ အနာဂတ်ကာလမှာ တိုးမြှင့်လာမယ့် လျှပ်စစ်သုံးစွဲမှုဝန်အားတွေကို နိုင်နင်းအောင် ပေးနိုင်ဖို့ရာ လက်ရှိ ၃၃ ကေဗွီ ဓာတ်အားခွဲရုံမြေနေရာ ဝန်းကျင်အတွင်းမှာပဲ အင်အားတိုးချဲ့ တည်ဆောက်နိုင်ဖို့အတွက် GIS ခွဲရုံများကို တည်ဆောက်နိုင်ဖို့ စီမံချက်များ ရေးဆွဲခဲ့တာဖြစ်ပါတယ်။ စီမံကိန်းလုပ်ငန်းထဲမှာပါဝင်တဲ့ ဝယ်ယူရေးလုပ်ငန်းများနဲ့ ပတ်သက်ပြီးတော့ တင်ဒါယှဉ်ပြိုင်စနစ်နဲ့ ဆောင်ရွက်သွားမှာ ဖြစ်ပြီးတော့ JICA က သတ်မှတ်ထားတဲ့ Procurement Guideline တွေ၊ ပြည်ထောင်စု သမ္မတမြန်မာနိုင်ငံတော်၊ နိုင်ငံတော်သမ္မတရုံးရဲ့ ညွှန်ကြားချက်အမှတ်(၁/၂၀၁၇)တို့နဲ့အညီ လိုက်နာ ဆောင်ရွက်သွားမှာဖြစ်ပါတယ်။ စီမံကိန်းကို ဆောင်ရွက်မယ့်အခါမှာ လုပ်ငန်းအဆင့်ဆင့်များကို အသေးစိတ်စီစဉ်ခဲ့တာဖြစ်ပြီးတော့ ဆောင်ရွက်မယ့် အစီအစဉ်များရဲ့ အလိုက် လျာထားတဲ့ များကို တင်ပြထားခြင်း ဖြစ်ပါတယ်။ Next၊ ရန်ကုန်တိုင်းဒေသကြီးအတွင်း မြို့နယ် ၆ မြို့နယ်မှာ ၆၆ ကေဗွီခွဲရုံ ၁၀ ရုံနှင့် ၃၃ ကေဗွီ ခွဲရုံ တစ်ရုံ၊ စုစုပေါင်းခွဲရုံ ၁၁ ရုံကို 600 MVA အင်အားရှိအောင် တည်ဆောက်ဆောင်ရွက်မှာဖြစ်ပြီး ၎င်းတို့နဲ့ ဆက်စပ်နေတဲ့ ၆၆ ကေဗွီဓာတ်အားလိုင်း၊ ၁၁ ကေဗွီဓာတ်အားလိုင်း၊ ၄၀၀ ဗို့ဓာတ်အားလိုင်း များနဲ့ ၁၁ ကေဗွီ ထရန်စဖော်မာအလုံး ၁၅၀ တည်ဆောက်သွားမှာ ပါရှိပါတယ်။ မန္တလေးတိုင်းဒေသကြီး အတွင်း မှာတော့ မြို့နယ် ၅ မြို့နယ်အတွင်းမှာ ၃၃ ကေဗွီ ဓာတ်အားခွဲရုံ ၁၁ ရုံမှာ 400 MVA တပ်ဆင်အင်အား ရှိအောင် တိုးချဲ့တည်ဆောက်မှာဖြစ်ပြီး ၎င်းတို့နဲ့ဆက်စပ်တဲ့ ၃၃ ကေဗွီဓာတ်အားလိုင်း၊ ၁၁ ကေဗွီ ဓာတ်အားလိုင်း၊ ၄၀၀ ဗို့ဓာတ်အားလိုင်းများနဲ့ ၁၁ ကေဗွီ ထရန်ဖော်မာ အလုံး ၁၀၀ ကို တိုးချဲ့တည်ဆောက် သွားမှာ ဖြစ်တဲ့အတွက်ကြောင့် လုပ်ငန်းပမာဏဟာ ကြီးမားများပြားတာ ဖြစ်ပါတယ်။ ထိုကဲ့သို့ လုပ်ငန်း ပမာဏကို ကြီးမားတဲ့အတွက်ကြောင့် တည်ဆောက်ရေးလုပ်ငန်းများကို ဆောင်ရွက်ရာမှာ တစ်ခုပြီးမှ တစ်ခုကို ဆောင်ရွက်ခြင်းမျိုးမပြုလုပ်ဘဲနဲ့ ်အမျှ အပြိုင်ဆောင်ရွက်လို့ရတဲ့ လုပ်ငန်းများကို တစ်ပြိုင်နက် စီစဉ်ဆောင်ရွက်သွားမှာ ဖြစ်တဲ့အတွက်ကြောင့် တည်ဆောက်ရေးလုပ်ငန်း ကာလ ၃၅ လအတွင်းမှာ လုပ်ငန်းအားလုံး တစ်ခုပြီးတစ်ခု စဉ်ဆက်မပြတ် ပြီးစီးသွားအောင် စီစဉ်လျာထားပြီး လုပ်ငန်းပြီးစီးသွား တာနဲ့အမျှ မီးသုံးစွဲရတဲ့ ပြည်သူတွေအတွက်လည်း အကျိုးခံစားခွင့်တွေရရှိအောင် စီစဉ်လျာထားခဲ့တာ ဖြစ်ပါတယ်။ ချေးငွေတွေ ထုတ်ယူသုံးစွဲတဲ့အခါမှာ လုပ်ငန်းပြီးစီးမှုအလိုက်၊ ပြီးစီးသွားတဲ့ လုပ်ငန်းပမာဏ အလိုက် ချေးငွေကိုထုတ်ယူကာ ငွေပေးချေသွားမှာဖြစ်ပါတယ်။ ဒါကြောင့် ချေးငွေအတည်ပြုချက်ရရှိပြီး နောက်ပိုင်း ချေးငွေစာချုပ် ချုပ်ဆိုသည့်တိုင်အောင် ချေးငွေများကို တစ်လုံးတစ်ခဲတည်း ထုတ်ယူထား ခြင်းမဟုတ်ဘဲ လုပ်ငန်းပြီးစီးမှုအလိုက် ချေးငွေတွေကို ထုတ်ယူပေးချေသွားမှာ ဖြစ်ပါတယ်။ ဆိုင်းငံ့ ကာလအတွင်းမှာတော့ ကျွန်တော်တို့ အမှန်တကယ် ထုတ်ယူသုံးစွဲခဲ့တဲ့ ချေးငွေပမာဏအပေါ်မှာသာ အတိုးတွေ ပေးဆပ်သွားကြရမှာဖြစ်ပါတယ်။ အနာဂတ်ကာလမှာ ပိုမိုတိုးမြှင့်ပြီး လျှပ်စစ်ဓာတ်အား ဖြန့်ဖြူးပေးရမယ့် လျှပ်စစ်ပမာဏကို ကောင်းမွန်နိုင်နင်းစွာ ဖြည့်ဆည်းဆောင်ရွက်ပေးနိုင်ရန် ရည်ရွယ်ပြီး ယခုကဲ့သို့ ကြိုတင်စီစဉ်တဲ့အနေနဲ့ ဂျပန်နိုင်ငံ အပြည်ပြည်ဆိုင်ရာပူးပေါင်းဆောင်ရွက်ရေးအေဂျင်စီထံမှ ချေးငွေဂျပန်ယန်း ၁၂.၂၈၈ ဘီလီယံ ရယူကာ အကောင်အထည်ဖော် ဆောင်ရွက်သွားမယ့် မြို့ပြဧရိယာ ဓာတ်အားဖြန့်ဖြူးမှု တိုးတက်ကောင်းမွန်ရေးစီမံကိန်းအား ပြည်ထောင်စုလွှတ်တော်က အတည်ပြု ပေးနိုင်ပါရန် နာယကကြီးမှတစ်ဆင့် လေးစားစွာ ရှင်းလင်းတင်ပြအပ်ပါတယ်ခင်ဗျာ။ အားလုံးကို ကျေးဇူး တင်ပါတယ်။</speech>
<speech type="speaker">ဆက်လက်ပြီး စီမံကိန်းနှင့် ဘဏ္ဍာရေးဝန်ကြီးဌာနက ပြန်လည်ရှင်းလင်း</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့်ဘဏ္ဍာရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယကကြီးနဲ့ လွှတ်တော်ကိုယ်စားလှယ်များ ပြည်ထောင်စုအဆင့် အဖွဲ့အစည်းဝင်များ၊ ဧည့်သည်တော်များအားလုံးပဲ မင်္ဂလာပါ။ ကျွန်တော်ကတော့ စီမံကိန်းနှင့်ဘဏ္ဍာရေး ဝန်ကြီးဌာန၊ ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ကျွန်တော့်အနေနဲ့ ရန်ကုန်မြို့ မိလ္လာပြွန်စနစ်ဖွံ့ဖြိုးမှုစီမံကိန်း၊ ရန်ကုန်မြို့ပြဖွံ့ဖြိုးမှုစီမံကိန်းနှင့် မြို့ပြဧရိယာဓာတ်အားဖြန့်ဖြူးမှု တိုးတက်ကောင်းမွန်ရေးစီမံကိန်းများ အကောင်အထည်ဖော် ဆောင်ရွက်ရန် အတွက် ဂျပန်နိုင်ငံအစိုးရကိုယ်စား ဂျပန်နိုင်ငံ၊ အပြည်ပြည်ဆိုင်ရာပူးပေါင်းဆောင်ရွက်ရေးအေဂျင်စီ(JICA) ထံမှ တရားဝင်ဖွံ့ဖြိုးမှုအကူအညီချေးငွေအဖြစ် ဂျပန်ယန်း ၈၂.၂၇၃ ဘီလီယံ ရယူနိုင်ရေးကိစ္စနှင့်စပ်လျဉ်းပြီး ရန်ကုန်တိုင်းဒေသကြီးအစိုးရအဖွဲ့နှင့် ရန်ကုန်မြို့တော် စည်ပင်သာယာရေးကော်မတီ၊ ပြည်ထောင်စုစီမံကိန်းနှင့် ဘဏ္ဍာရေးဝန်ကြီးဌာနတို့ကိုယ်စား ၁၂-၄-၂၀၁၉ ရက်နေ့က ရှင်းလင်းတင်ပြခဲ့ပါတယ်။ ယင်းသို့ တင်ပြခဲ့မှုအပေါ်မှာ လွှတ်တော်ကိုယ်စားလှယ် ၁၁ ဦးတို့က သိရှိလိုသည့်အချက်များ၊ သတိပြုစရာအချက်များ၊ စီမံကိန်းဆောင်ရွက်မည့်အပေါ် ကုန်ကျစရိတ်နှင့်ညီမျှသော အကျိုးသက်ရောက်မှု ရှိစေလိုခြင်း၊ စီမံကိန်းအား စနစ်တကျနှင့် အလေအလွင့်မရှိအောင် အကောင်အထည်ဖော်စေလိုခြင်းတို့ အပါအဝင် အကြံပြုထောက်ခံဆွေးနွေးခြင်းနှင့် သုံးသပ်ဆွေးနွေးခြင်းတို့ကို ပြုလုပ်ခဲ့ကြပါတယ်။ ဆွေးနွေး ပေးခဲ့ကြတဲ့ လွှတ်တော်ကိုယ်စားလှယ်ကြီးများအားလုံးကို ကျေးဇူးတင်ရှိပါကြောင်း ပြောကြားလိုပါတယ်။ ထို့အပြင် အဆိုပါကိစ္စနှင့်စပ်လျဉ်းပြီး ပြည်ထောင်စုလွှတ်တော်၊ ပြည်သူ့ငွေစာရင်းပူးပေါင်း ကော်မတီက ရန်ကုန်မြို့တော်စည်ပင်သာယာရေးကော်မတီနဲ့ လျှပ်စစ်နှင့်စွမ်းအင်ဝန်ကြီးဌာနတို့မှ တာဝန် ရှိသူများကို ဖိတ်ကြားပြီး ၇-၅-၂၀၁၉ ရက်နေ့နဲ့ ၁၄-၅-၂၀၁၉ ရက်နေ့တို့မှာ အသေးစိတ် တွေ့ဆုံဆွေးနွေး မှုများ ပြုလုပ်ခဲ့ပြီးတော့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ အမှတ်စဉ်(၇/၂၀၁၉) ကို ပြည်ထောင်စုလွှတ်တော်ကို ယနေ့တင်သွင်း အစီရင်ခံခဲ့ပြီးဖြစ်ပါတယ်။ ကျွန်တော့အနေဖြင့် ရန်ကုန် မြို့တော်စည်ပင်သာယာရေးကော်မတီကိုယ်စား လွှတ်တော်ကိုယ်စားလှယ်ကြီးများရဲ့ ဆွေးနွေးချက်များနဲ့ ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာတို့အပေါ်မှာ ပြန်လည်ရှင်းလင်း ဆွေးနွေးမှာဖြစ်ပါတယ်။ ပထမဦးစွာ လွှတ်တော်ကိုယ်စားလှယ်ကြီးများရဲ့ ဆွေးနွေးချက်များကို ရှင်းလင်းဆွေးနွေးမှာ ဖြစ်ပါတယ်။ Power Point အသုံးပြုခွင့်ပြုပါရန် တင်ပြအပ်ပါတယ်။ နာယကကြီးခင်ဗျာ။ ရန်ကုန်တိုင်းဒေသကြီး မဲဆန္ဒနယ်အမှတ်(၄)မှ ဦးသန်းစိုး (ခေါ်) သန်းစိုး (ဘောဂဗေဒ)ရဲ့ ဆွေးနွေးချက်မှာ ၂၀၁၇-၁၈ ကြွေးမြီအစီရင်ခံစာအရ ရန်ကုန်မြို့တော် စည်ပင်သာယာ ရေးကော်မတီသည် ချေးငွေစုစုပေါင်း အမေရိကန်ဒေါ်လာ ၅၆၄.၆ သန်းအနက် အမေရိကန်ဒေါ်လာ ၂၁ သန်းသာ ထုတ်ယူသုံးစွဲထားခြင်းနှင့် ပတ်သက်ပြီးတော့ ပြန်လည်ရှင်းလင်း ဆွေးနွေးလိုပါတယ်။ လက်ရှိ အခြေအနေမှာ ရန်ကုန်မြို့တော် စည်ပင်သာယာရေးကော်မတီက ပြည်ပချေးငွေနဲ့ ဆောင်ရွက်နေတဲ့ စီမံကိန်း ၃ ခုရှိပါတယ်။ ရန်ကုန်မြို့ ရေပေးဝေရေးဖွံ့ဖြိုးမှုစီမံကိန်း အဆင့်(၁)နဲ့ အဆင့်(၂)တို့ကို JICA ချေးငွေ ဂျပန်ယန်း ၄၈.၆၈၃ (ဘီလီယံ အမေရိကန်ဒေါ်လာ ၄၆၁.၅၃၈ သန်းခန့်)၊ အရှေ့တောင်အာရှ သဘာဝဘေးအန္တရာယ်စီမံခန့်ခွဲမှုစီမံကိန်း ကမ္ဘာ့ဘဏ် IDA ချေးငွေ STR ၇၀.၇၅၀ သန်း (အမေရိကန် ဒေါ်လာ ၁၀၃.၁၂၃ သန်းခန့်)၊ စုစုပေါင်းအမေရိကန်ဒေါ်လာ ၅၆၄.၆၆၁ သန်းကို စာချုပ်ချုပ်ဆိုထားပြီး ဖြစ်ပါတယ်။ ၂၀၁၇-၂၀၁၈ ကြွေးမြီအစီရင်ခံစာ ထုတ်ပြန်စဉ်-၂၀၁၈ ရက်နေ့က အဆိုပါစီမံကိန်း ၃ ခုအတွက် ထုတ်ယူသုံးစွဲငွေမှာ အမေရိကန်ဒေါ်လာ ၂၁ သန်းသာ ဖြစ်သော်လည်း ၁-၄-၂၀၁၈ ရက်နေ့ နောက်ပိုင်း ၃၁-၃-၂၀၁၉ ရက်နေ့အထိ ကြားထဲမှာ ထပ်မံထုတ်ယူ သုံးစွဲထားတဲ့ပမာဏကတော့ အမေရိကန်ဒေါ်လာ ၄၃.၀၀၄ သန်း ဖြစ်ပါတယ်။ စုစုပေါင်းအမေရိကန်ဒေါ်လာ ၆၄.၅၉၃ သန်း ထုတ်ယူ ထားပြီးဖြစ်ကြောင်း တင်ပြအပ်ပါတယ်။ အထက်ဖော်ပြပါ စီမံကိန်း ၃ ခုမှာ JICA ချေးငွေဖြင့် ဆောင်ရွက်တဲ့ ရန်ကုန်မြို့ရေပေးဝေမှုဖွံ့ဖြိုးရေးစီမံကိန်း အဆင့်(၁) တစ်ခုသာ ၂၀၁၅ ခုနှစ်က စတင်အကောင်အထည် ဖော်ခြင်းဖြစ်ပြီးတော့ ကျန်တဲ့စီမံကိန်း ၂ ခုကတော့ ၂၀၁ရ ခုနှစ်မှာမှ ချေးငွေစာချုပ် လက်မှတ်ရေးထိုးခဲ့ ပြီးတော့ အကြံပေးရွေးချယ်ခြင်း၊ Detail Design ရွေးဆွဲခြင်း၊ တင်ဒါခေါ်ယူခြင်း စသည်တို့ကို ဆောင်ရွက်တဲ့ စီမံကိန်းအတွက် ပြင်ဆင်နေချိန်ကာလဖြစ်တဲ့အတွက်ကြောင့် ငွေများစွာထုတ်ယူသုံးစွဲမှု မရှိသေးခြင်း ဖြစ်ကြောင်း တင်ပြအပ်ပါတယ်။ ဂန့်ဂေါမဲဆန္ဒနယ်မှာ ဒေါ်ယဉ်မင်းလှိုင်က ကမ္ဘာ့ဘဏ်ချေးငွေမှလည်း ရေကြီးရေလျှံကိစ္စရပ်တွေ ပါဝင်တာတွေ့ရလို့ ယခုစီမံကိန်းနဲ့ ချိတ်ဆက်ပြီးတော့ ရှင်းပြပါလို့ ဆွေးနွေးထားပါတယ်။ ကမ္ဘာ့ဘဏ် ချေးငွေဖြင့် ဆောင်ရွက်တဲ့ ရေကြီးရေလျှံလျှော့ချရေးစီမံချက်ကို ရန်ကုန်မြို့တွင်း ၆ မြို့နယ်ဖြစ်တဲ့ ကျောက်တံတား၊ ပန်းပဲတန်း၊ လသာ၊ လမ်းမတော်၊ ပုစွန်တောင်နဲ့ ဗိုလ်တထောင်မြို့နယ်တို့မှာ အကောင်အထည်ဖော်ဆောင်ရွက်သွားမှာ ဖြစ်ပြီးတော့ ယခု JICA ချေးငွေနဲ့ကတော့ ကျွန်တော်တို့ ရန်ကုန်မြို့ Downtown ပြင်ပမှာရှိတဲ့ မြို့နယ် ၈ မြို့နယ်ဖြစ်တဲ့ အင်းစိန်၊ မရမ်းကုန်း၊ လှိုင်၊ ရန်ကင်း၊ တာမွေ၊ သင်္ဃန်းကျွန်း၊ တောင်ဥက္ကလာ၊ မြောက်ဥက္ကလာ မြို့နယ်များမှာ အကောင်ထည်ဖော်ဆောင်ရွက်မှာ ဖြစ်ပါတယ်။ ဆက်လက်ပြီး လက်ရှိ ရန်ကုန်မြို့တော်စည်ပင်သာယာရေးကော်မတီရဲ့ ရငွေ၊ သုံးငွေစုစုပေါင်းနဲ့ အဆိုပါကဏ္ဍတွေအတွက် မည်သို့သုံးစွဲနေသည်ဆိုသည့် မေးမြန်းချက်နဲ့စပ်လျဉ်းပြီးတော့ ရှင်းလင်း တင်ပြမှာဖြစ်ပါတယ်။ ရန်ကုန်မြို့တော် စည်ပင်သာယာရေးကော်မတီရဲ့ ၂၀၁၇-၂၀၁၈ ဘဏ္ဍာနှစ်မှာ ရငွေ စုစုပေါင်း ကျပ် ၁၉၀ ဘီလီယံဖြစ်ပြီးတော့ သုံးငွေစုစုပေါင်းဟာ ၂၁၈ ဘီလီယံ ဖြစ်ပါတယ်။ ၂၀၁၈-၂၀၁၉ ဘဏ္ဍာနှစ်မှာ ရငွေစုစုပေါင်း ၃၁ရ ဘီလီယံဖြစ်ပြီးတော့ သုံးငွေစုစုပေါင်း ၃၉၆ ဘီလီယံ ဖြစ်ပါတယ်။ လမ်းတံတားကဏ္ဍနှင့် မိလ္လာကဏ္ဍတို့အတွက် သုံးငွေကတော့ ၂၀၁၇-၂၀၁၈ ဘဏ္ဍာရေးနှစ်မှာ ကျပ် ၆၉.၆၈ ဘီလီယံသုံးစွဲခဲ့ပြီးတော့ ၂၀၁၈-၁၉ ဘဏ္ဍာရေးနှစ်မှာ ကျပ် ၈၂,၃၀ ဘီလီယံ သုံးစွဲခဲ့ပါကြောင်း တင်ပြအပ် ပါတယ်။ နာယကကြီးခင်ဗျာ။ မွန်ပြည်နယ်၊ မဲဆန္ဒနယ်အမှတ်(၈)မှ ဦးမျိုးဝင်းက လက်ရှိအသုံးပြုနေတဲ့ အသုံးပြုနေဆဲ မိလ္လာစနစ်ကို ပြုပြင်အသုံးပြု၍ မရတော့မှသာ ချေးငွေဖြင့် ဆောင်ရွက်သင့်ပါကြောင်း ဆွေးနွေးခဲ့ပါတယ်။ အဆိုပါဆွေးနွေးချက်နှင့် စပ်လျဉ်းပြီးတော့ ရန်ကုန်မြို့ရဲ့ လက်ရှိမိလ္လာစနစ်ဟာ နှစ်ပေါင်း ၁၃၁ နှစ်ကျော် ကြာမြင့်ပြီဖြစ်သဖြင့် အဓိကကျတဲ့ မိလ္လာပိုက်လိုင်းများ အက်ကွဲမှု၊ ယိုစိမ့်မှု၊ ပိတ်ဆို့မှုများကြောင့် ရေဆိုးသယ်ဆောင်ရာမှာ စွမ်းအားကျဆင်းလျက်ရှိပါတယ်။ လေဖိအားနဲ့ မောင်းနှင်တဲ့ စနစ်ဖြစ်တဲ့အတွက်ကြောင့် အဓိကလေထုတ်ပေးတဲ့ လေထုတ်နိုင်စွမ်းအား ကျဆင်းနေပြီးတော့ လေပိုက် များယိုစိမ့်ခြင်း၊ ပေါက်ပြဲခြင်းများလည်း ရှိနေပါတယ်။ ဒါကြောင့်မို့လို့ စက်များမောင်းနှင်နိုင်ရန်နဲ့ မိလ္လာပိုက်ကြီးအလုပ်လုပ်နိုင်ရန် လိုအပ်တဲ့လေ မရရှိတော့ ဘဲနဲ့ မိလ္လာများလက်ခံပြီး တွန်းတင်ပေးတဲ့အလုပ် ဆောင်ရွက်ရတဲ့ မိလ္လာတွန်းစက် Ejecter များလည်း အလုပ်လုပ်နိုင်တဲ့ စွမ်းရည်များကျဆင်းလျက်ရှိပါတယ်။ သို့ဖြစ်တဲ့အတွက်ကြောင့် လက်ရှိစနစ်မှာ မနိုင်ဝန် ထမ်းနေရပြီးတော့ အစိတ်အပိုင်းအလိုက် ပြုပြင်ခြင်း၊ အခြားနည်းလမ်းဖြင့် ဆောင်ရွက်ခြင်း၊ Update ပြုလုပ်ခြင်းတို့ဖြင့် မရနိုင်တော့သည့်အတွက် စနစ်တစ်ခုလုံးကို အလုံးစုံပြုပြင်ရန် လိုအပ်ရခြင်းဖြစ်ပါကြောင်း ရှင်းလင်းတင်ပြအပ်ပါတယ်။ ဒါနဲ့ပတ်သက်ပြီးတော့ ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာ ထဲမှာလည်း အသေးစိတ် ရှင်းလင်းတင်ပြ ထားတာကို ကျွန်တော်တို့ တွေ့ရမှာဖြစ်ပါတယ်။ နာယကကြီးခင်ဗျာ။ လွှတ်တော်ကိုယ်စားလှယ်ကြီးများ ဖြစ်ကြတဲ့ ဦးမြစိန်၊ ဦးအေးနိုင်၊ ဒေါက်တာ စောနိုင်၊ ဦးဝင်းမင်း၊ ဒေါက်တာအေးမင်း၊ ဦးဉာဏ်လင်းတို့ရဲ့ အကြံပြုချက်များအတိုင်း ချေးငွေစီမံကိန်း အကောင်အထည်ဖော်မယ့် မြို့နယ်များမှာ ယခုစီမံကိန်းပါ လုပ်ငန်းများအပြင်ကို အခြားလိုအပ်တဲ့ လုပ်ငန်း များကိုလည်းပဲ ရန်ကုန်မြို့တော် စည်ပင်သာယာရေးကော်မတီရဲ့ ရန်ပုံငွေနဲ့ တိုင်းဒေသကြီးလွှတ်တော် ကိုယ်စားလှယ်များနဲ့ ညှိနှိုင်းပြီးတော့ ဘဏ္ဍာနှစ်အလိုက် ရန်ပုံငွေခွဲဝေရရှိမှုအပေါ်မှာ မူတည်ပြီးတော့ ဆောင်ရွက်ပေးသွားမှာ ဖြစ်ပါတယ်။ စစ်ကိုင်းတိုင်းဒေသကြီး၊ မော်လိုက်မဲဆန္ဒနယ်မှ ဒေါ်ချိုချိုဝင်းရဲ့ မေးမြန်းဆွေးနွေးချက်ဖြစ်တဲ့ စီမံကိန်းအကောင်အထည်ဖော်ဆောင်ရွက်မည့် ကာလများနဲ့ပတ်သက်ပြီးတော့ ရန်ကုန်မြို့ မိလ္လာပြွန်စနစ် ဖွံ့ဖြိုးမှုစီမံကိန်းကာလဟာ ၉ နှစ်မှာ ပထမ ၂ နှစ်ကတော့ ကျွန်တော်တို့ အကြံပေးရွေးချယ်ခြင်း၊ Detail design ရွေးဆွဲခြင်း၊ တင်ဒါခေါ်ယူခြင်း စသည်တို့ဆောင်ရွက်မယ့် ပြင်ဆင်ချိန်ကာလ ဖြစ်ပါတယ်။ ၆ နှစ်ကတော့ ကျွန်တော်တို့ တည်ဆောက်တပ်ဆင်ခြင်း ဆောင်ရွက်မယ့်ကာလ ဖြစ်ပါတယ်။ တတိယ တစ်နှစ်ကို ကျွန်တော်တို့ စောင့်ကြည့်ကာလအဖြစ် သတ်မှတ်ထားပါတယ်။ ရန်ကုန်မြို့ပြဖွံ့ဖြိုးမှု စီမံကိန်းကာလ ၅ နှစ်မှာတော့ ပထမတစ်နှစ်မှာ အကြံပေးရွေးချယ်ခြင်း၊ Detail design ရွေးဆွဲခြင်း၊ တင်ဒါခေါ်ယူခြင်းတို့ ဆောင်ရွက်မယ့် ပြင်ဆင်ချိန်ကာလဖြစ်ပြီးတော့ ဒုတိယ ၃ နှစ်ကတော့ တည်ဆောက်ရေးကာလ ဖြစ်ပါတယ်။ တတိယ တစ်နှစ်ကို စောင့်ကြည့်ကာလ သတ်မှတ် နာယကကြီးခင်ဗျား။ ဧရာဝတီတိုင်းဒေသကြီး၊ ဖျာပုံမဲဆန္ဒနယ်မှ လွှတ်တော်ကိုယ်စားလှယ် ဦးဝင်းထွဋ် မေးမြန်းဆွေးနွေးချက်ဖြစ်တဲ့ ချေးငွေပြန်လည်ပေးဆပ်မည့် အစီအစဉ်ကို ပြည်ထောင်စု လွှတ်တော်သို့ တင်ပြသင့်သည်ဆိုတဲ့ ဆွေးနွေးချက်နဲ့စပ်လျဉ်းပြီး ရန်ကုန်မြို့တော် စည်ပင်သာယာရေး ကော်မတီသည် ရန်ကုန်မြို့ မိလ္လာပြွန်စနစ် ဖွံ့ဖြိုးမှုစီမံကိန်းအတွက် ချေးငွေပြန်လည်ပေးဆပ်ရာတွင် မိမိ၏ အခွန်အခကောက်ခံရရှိငွေများဖြင့် ပြန်လည်ပေးဆပ်သွားမှာ ဖြစ်ပါတယ်။ ရေဆိုးစွန့်ပစ်ခ ကောက်ခံရန် ကိစ္စနှင့်စပ်လျဉ်းပြီး ထိုင်း၊ ဖိလစ်ပိုင်၊ ကမ္ဘောဒီးယား၊ ဗီယက်နမ် စသည့် အာဆီယံနိုင်ငံများနှင့် ဂျပန် နိုင်ငံတို့နှင့် နှိုင်းယှဉ်တွက်ချက်ပြီးတော့ စီမံကိန်းဧရိယာဖြစ်တဲ့ ရ မြို့နယ်အပေါ်မှာ နှုန်းထားသတ်မှတ် ကောက်ခံဖို့ကိစ္စနဲ့ ကျန်တဲ့ မြို့တော်စည်ပင်ဧရိယာ ၃၃ မြို့နယ်စလုံးအပေါ်မှာ နှုန်းထားသတ်မှတ် ကောက်ခံရန် ကိစ္စတို့ကို ဆက်လက်သုံးသပ် ဆွေးနွေးပြီးတော့ ဆောင်ရွက်သွားမှာဖြစ်ပါတယ်။ ပြည်သူများ၏ ရပိုင်ခွင့် များနှင့် ချေးငွေပေးဆပ်ရန်တာဝန်များကို မျှတအောင်ဆောင်ရွက်ပြီးတော့ ချေးငွေပြန်လည်ပေးဆပ်မှုကို တာဝန်ယူဆောင်ရွက်သွားမှာ ဖြစ်ပါတယ်။ ရန်ကုန်မြို့ပြဖွံ့ဖြိုးမှုစီမံကိန်းအတွက်ကတော့ ရန်ကုန်မြို့၏ ရေကြီးရေလျှံမှုကို လျှော့ချဖို့နှင့် ယာဉ်ကြောကြပ်တည်းမှုကိုဖြေရှင်းတဲ့ စီမံကိန်းဖြစ်သဖြင့် ရန်ကုန်မြို့တော် စည်ပင်သာယာရေးကော်မတီရဲ့ ရန်ပုံငွေကပဲ ပြန်လည်ပေးဆပ်သွားမှာဖြစ်ကြောင်း တင်ပြအပ်ပါတယ်။ နာယကကြီးခင်ဗျား။ ဆက်လက်ပြီး ပြည်သူ့ငွေစာရင်းပူးပေါင်းကော်မတီ၏ အစီရင်ခံစာအပေါ် ခင်လင်ဆေးလိပါတယ်။ ဒီဇယ ကိစင်စပ်လျဉ်းသော လယ်သတင်းပေါင်း ကော်မတီက ၎င်းရဲ့ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ အမှတ်စဉ်(၇/၂၀၁၉)နဲ့ ပြည်ထောင်စုလွှတ်တော်သို့ ရှင်းလင်းတင်ပြခဲ့ပြီး ဖြစ်ပါတယ်။ ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာ စာမျက်နှာ(၁၇) အပိုဒ်(၁၉) (က)၊ (ခ)၊ (ဂ)တို့မှာ ဖော်ပြထားတဲ့ အကြံပြုချက်များကို ရန်ကုန်မြို့တော် စည်ပင်သာယာရေးကော်မတီအနေဖြင့် သဘောတူလက်ခံနိုင်ပါကြောင်းနှင့် စီမံကိန်းကို Feasibility Study လုပ်ထားတဲ့ JICA အဖွဲ့အစည်းနှင့် ပြန်လည်ညှိနှိုင်းပြီးတော့ ချေးငွေစီမံကိန်းရဲ့ မူလ Component များကို ထိခိုက်မှုမရှိစေဘဲ ချေးငွေခွဲဝေသုံးစွဲမှုများကို လျှော့ချဆောင်ရွက်ရမယ့် အစိတ် အပိုင်းမှာ လျှော့ချခြင်း၊ တိုးမြှင့်ဆောင်ရွက်ရမယ့် အစိတ်အပိုင်းများမှာ တိုးမြှင့်ခြင်းများ ပြုလုပ်နိုင်ရန် အတွက် ဆောင်ရွက်သွားမှာဖြစ်ပါတယ်။ စီမံကိန်းနှင့်ဘဏ္ဍာရေးဝန်ကြီးဌာနအနေဖြင့် ပြည်ထောင်စုလွှတ်တော်ရဲ့ အတည်ပြုချက်ရရှိပြီးတဲ့ အခါမှာ JICA အဖွဲ့အစည်း၊ ရန်ကုန်မြို့တော်စည်ပင်သာယာရေးကော်မတီ၊ လျှပ်စစ်နှင့် စွမ်းအင်ဝန်ကြီး ဌာနတို့နှင့် ညှိနှိုင်းပြီးတော့ ပြည်တွင်းလုပ်ထုံးလုပ်နည်းများနှင့်အညီ ဆက်လက်ဆောင်ရွက်သွားမည်ဖြစ်ကြောင်း တင်ပြအပ်ပါတယ်။ လေးစားအပ်ပါသော နာယကကြီးနှင့် လွှတ်တော်ကိုယ်စားလှယ်ကြီးများခင်ဗျာ။ သို့ဖြစ်ပါ၍ ရန်ကုန်မြို့ မိလ္လာပြွန်စနစ်ဖွံ့ဖြိုးမှုစီမံကိန်း၊ ရန်ကုန်မြို့ပြဖွံ့ဖြိုးမှုစီမံကိန်းနှင့် မြို့ပြဧရိယာဓာတ်အားဖြန့်ဖြူးမှု တိုးတက် ကောင်းမွန်ရေးစီမံကိန်းတို့အတွက် JICA ထံမှ ODA ချေးငွေ ဂျပန်ယန်း ၈၂.၂၇၃ ဘီလီယံ ရယူရေးကိစ္စ အပေါ် ပြည်ထောင်စုလွှတ်တော်၏ အတည်ပြုချက်ရယူပေးနိုင်ပါရန် နာယကကြီးမှတစ်ဆင့် လေးစားစွာ တင်ပြအပ်ပါတယ်ခင်ဗျား။ အားလုံးကျေးဇူးတင်ပါတယ်ခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ တင်ပြပါ ပြည်ပချေးငွေအတွက် ပြည်ထောင်စုလွှတ်တော်ရဲ့ အဆုံးအဖြတ်ရယူခြင်းကို စက်ခလုတ်အသုံးပြု၍ ဆန္ဒပြုတဲ့နည်းလမ်းနဲ့ ဆောင်ရွက်သွားပါ့မယ်။ ထောက်ခံဆန္ဒမဲများရင် ချေးငွေရယူရန်ကိစ္စကို သဘောတူအတည်ပြုပြီး ကန့်ကွက် ဆန္ဒမဲများရင် သဘောမတူကြောင်း ကြေညာမှာဖြစ်ပါတယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type="speaker">ထောက်ခံမဲ (၅၂၁)မဲ၊ ကန့်ကွက်မဲ(၁၅)မဲ၊ ကြားနေမဲ (၇)မဲ ဖြစ်ပါတယ်။</speech>
<speech type="speaker">ထောက်ခံဆန္ဒမဲများတဲ့အတွက် မြို့ပြဖွံ့ဖြိုးရေးစီမံကိန်း လုပ်ငန်းများအတွက် ဂျပန်နိုင်ငံ၊ အပြည်ပြည်ဆိုင်ရာပူးပေါင်းဆောင်ရွက်ရေး အေဂျင်စီထံမှ ဂျပန်ယန်း ၈၂.၂၇၃ ဘီလီယံ ချေးငွေ ရယူရေးကိစ္စကို လွှတ်တော်က သဘောတူအတည်ပြုကြောင်းနဲ ဒီချေးငွေကို ရယူအသုံးပြုမယ့် ဌာန၊ အဖွဲ့အစည်းများအနေနဲ့ စီမံကိန်းလုပ်ငန်းများ အကောင်ထည်ဖော်ဆောင်ရွက်ရာမှာ ပြည်သူ့ငွေစာရင်း ပူးပေါင်းကော်မတီရဲ့ အစီရင်ခံစာအပါအဝင် လွှတ်တော်ကိုယ်စားလှယ်များရဲ့ အကြံပြုဆွေးနွေးချက် များကိုပါ အလေးထား ဆောင်ရွက်သွားရန်ဖြစ်ကြောင်း ကြေညာပါတယ်။</speech>
</report>
</section>
<section value="Bill">
<bill>
<title>လွှတ်တော်နှစ်ရပ်သဘောကွဲလွဲသော တရားလွှတ်တော်ရှေ့နေများကောင်စီအက်ဥပဒေကိုပြင်ဆင်သည့် ဥပဒေကြမ်းနှင့်စပ်လျဉ်း၍ တစ်ပိုဒ်ချင်းစီအလိုက် အတည်ပြုရန် အဆိုတင်သွင်းဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၁၁) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ လွှတ်တော် နှစ်ရပ်သဘောကွဲလွဲတဲ့ တရားလွှတ်တော်ရှေ့နေများကောင်စီအက်ဥပဒေကို ပြင်ဆင်သည့် ဥပဒေကြမ်းနဲ့ စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာ ကို ၁၄-၅-၂၀၁၉ ရက်က ကျင်းပပြုလုပ်တဲ့ ပြည်ထောင်စုလွှတ်တော်အစည်းအဝေးမှာ ဖတ်ကြား တင်ပြခဲ့ပြီး ဖြစ်ပါတယ်။ ဒီနေ့မှာ လွှတ်တော်နှစ်ရပ်သဘောကွဲလွဲတဲ့ အပိုဒ်များနဲ့စပ်လျဉ်းပြီး အဆိုတင်သွင်းဆွေးနွေးခြင်းနဲ့ လွှတ်တော်ရဲ့ အဆုံးအဖြတ်ရယူခြင်းတို့ကို တစ်ဆက်တည်း ဆောင်ရွက်သွားမှာ ဖြစ်ပါတယ်။ လွှတ်တော်ရဲ့ အဆုံးအဖြတ်ရယူရာမှာ စက်ခလုတ်အသုံးပြုဆောင်ရွက်မှာဖြစ်ပြီး ထောက်ခံဆန္ဒမဲ များပါက ဥပဒေကြမ်းပူးပေါင်းကော်မတီရဲ့ သဘောထားမှတ်ချက်အတိုင်းလည်းကောင်း၊ ကန့်ကွက်ဆန္ဒမဲ များပါက ပြင်ဆင်ချက်အတိုင်း လည်းကောင်း အတည်ပြုမှာ ဖြစ်ပါတယ်။ လွှတ်တော်နှစ်ရပ်ရဲ့ အတည်ပြုချက်၊ ဥပဒေကြမ်းပူးပေါင်းကော်မတီရဲ့ သဘောထားမှတ်ချက်နဲ့ ဆွေးနွေးလိုတဲ့ လွှတ်တော်ကိုယ်စားလှယ်များရဲ့ သဘောထားမှတ်ချက်များပါဝင်တဲ့ ဇယားကိုလည်း ဖြန့်ဝေ ပေးထားပါတယ်။ ပြင်ဆင်ချက်ဇယားကို နောက်ဆက်တွဲဖြင့် ဖော်ပြထားပါသည်။ ယခု ဥပဒေကြမ်းပူးပေါင်းကော်မတီက အပိုဒ် ၂ မှ အပိုဒ် ၁၃ ထိကို အဆိုပြုတင်ပြဖို့ ဖြစ်ပါတယ်။</speech>
<speech><mp id="992">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>လေးစား အပ်ပါသော နာယကကြီးခင်ဗျာ။ ဥပဒေကြမ်းရဲ့ အပိုဒ် ၂ ကနေ အပိုဒ် ၁၃ အထိကို အမျိုးသားလွှတ်တော်ရဲ့ အတည်ပြုချက်အတိုင်း ပြည်ထောင်စုလွှတ်တော်က အတည်ပြုပေးနိုင်ပါရန် အဆိုပြုတင်ပြအပ်ပါတယ် ခင်ဗျာ။</speech>
<speech type="speaker">ဒုတိယဗိုလ်မှူးကြီးမျိုးထွန်းအောင် တပ်မတော်သားအမျိုးသားလွှတ်တော် ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဒုတိယဗိုလ်မှူးကြီးမျိုးထွန်းအောင်(တပ်မတော်သားအမျိုးသားလွှတ်တော်ကိုယ်စားလှယ်)</mp>အားလုံးပဲမင်္ဂလာပါခင်ဗျာ။ ကျွန်တော်ကတော့ တပ်မတော်သားအမျိုးသားလွှတ်တော်ကိုယ်စားလှယ် ဒုတိယ ဗိုလ်မှူးကြီးမျိုးထွန်းအောင် ဖြစ်ပါတယ်။ လွှတ်တော်နှစ်ရပ်သဘောကွဲလွဲသော တရားလွှတ်တော် ရှေ့နေများ ကောင်စီ အက်ဥပဒေကို ပြင်ဆင်သည့် ဥပဒေကြမ်းကို ဆွေးနွေးသွားမှာဖြစ်ပါတယ်။ Power Point ဖြင့်တင်ပြ ခွင့်ပြုနိုင်ပါရန် တင်ပြအပ်ပါတယ်။ လွှတ်တော်နှစ်ရပ်သဘောကွဲလွဲတဲ့ တရားလွှတ်တော်ရှေ့နေများကောင်စီ အက်ဥပဒေကို ပြင်ဆင် သည့် ဥပဒေကြမ်းကို ဥပဒေကြမ်းပူးပေါင်းကော်မတီရဲ့ သဘောထားမှတ်ချက်ဖြစ်တဲ့ အမျိုးသားလွှတ်တော်၏ အတည်ပြုချက်အတိုင်း အတည်ပြုပေးနိုင်ပါရန် ကျိုးကြောင်းဖော်ပြချက်များ၊ အကြံပြုချက်များဖြင့် ဆွေးနွေး သွားမှာဖြစ်ပါတယ်။ ကျိုးကြောင်းဖော်ပြချက် အပိုဒ် ၁ ဥပဒေဘာသာပြန်ကော်မရှင်ဥပဒေဟာ တည်ဆဲဥပဒေဖြစ်ခြင်း၊ အပိုဒ် ၂ ဥပဒေဘာသာပြန်ကော်မရှင်ဥပဒေပုဒ်မ ၁၂ အရ ဘာသာပြန်ကော်မရှင်က ဘာသာပြန်ဆို၍ အမိန့် ထုတ်ပြန်ကြေညာခဲ့တဲ့ ဥပဒေ ၉ ခုမှာ တရားလွှတ်တော်ရှေ့နေများကောင်စီ အက်ဥပဒေဟာ တစ်ခုအပါအဝင် ဖြစ်ခြင်း၊ ခေတ်စနစ်နဲ့ ညီညွတ်စေရန်လည်း အမျိုးသားလွှတ်တော်က ပြင်ဆင်ဖြည့်စွက်ပြီးဖြစ်ခြင်းနဲ့ လွှတ်တော်နှစ်ရပ် အဓိကကွဲလွဲတဲ့ မြန်မာစာမူနှင့် အင်္ဂလိပ်စာမူ နှစ်ခုဖြစ်နေတဲ့အခါမှာ ဖွဲ့စည်းပုံအခြေခံ ဥပဒေ ပုဒ်မ ၄၅၀ အရ မြန်မာစာဟာ ရုံးသုံးစာဖြစ်တဲ့အတွက် ဥပဒေကြမ်းပူးပေါင်းကော်မတီရဲ့ သဘောထား မှတ်ချက်နှင့်အညီ အမျိုးသားလွှတ်တော်ရဲ့ အတည်ပြုချက်အတိုင်း အတည်ပြုပေးဖို့ တင်ပြအပ်ပါတယ်။ အကြံပြုချက်အနေနဲ့ကတော့ ဥပဒေပြုလွှတ်တော်ဖြစ်တဲ့ ပြည်ထောင်စုလွှတ်တော်ကသာလျှင် ဥပဒေများ အတည်ပြုပြဋ္ဌာန်းနိုင်ရေးအတွက် ဥပဒေဘာသာပြန်ကော်မရှင်က အမိန့်ထုတ်ပြန်ကြေညာခွင့် ရှိနေတဲ့ ဥပဒေဘာသာပြန်ကော်မရှင် ဥပဒေပုဒ်မ ၁၂ နဲ့ အခြားဆက်စပ်ပုဒ်မတွေကို ပြင်ဆင်သင့်ကြောင်း အကြံပြုအပ်ပါတယ်။ အပိုဒ် ၂၊ ထိုသို့ပြင်ဆင်ရာမှာ ဘာသာပြန်ကော်မရှင်က ဘာသာပြန်ဆိုလျက်ရှိတဲ့ တည်ဆဲအင်္ဂလိပ်စာမူဥပဒေ ၈၁ ခုကို ဘာသာပြန်ဆိုပြီးတဲ့ မြန်မာစာမူများကို ခေတ်စနစ်နဲ့ ညီညွတ်စေရန် လိုအပ်သည်များ ပြင်ဆင်ဖြည့်စွက်နိုင်ရေးအတွက် ဥပဒေကြမ်းအဖြစ် ပြည်ထောင်စုလွှတ်တော်သို့ တင်ပြ အတည်ပြုချက်ရယူနိုင်ရန် ပြင်ဆင်သင့်ကြောင်း အကြံပြုအပ်ပါတယ်။ အကြံပြုချက်အပိုဒ် ၃ ဘာသာပြန်ဆိုပြီးတဲ့ အင်္ဂလိပ်စာမူဥပဒေတွေကို မြန်မာစာမူအဖြစ် ဆီလျော်အောင် ပြင်ဆင်အတည်ပြုပြီးတဲ့အခါမှာ ပြည်ထောင်စုလွှတ်တော်က ဥပဒေပြဋ္ဌာန်း ရုပ်သိမ်းခြင်းတို့ကို ဆောလျင်စွာ ဆောင်ရွက်သင့်ပါကြောင်း အကြံပြုဆွေးနွေးရင်း နိဂုံးချုပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးအောင်စိန် ထားဝယ်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="425">ဦးအောင်စိန်(ထားဝယ်မဲဆန္ဒနယ်၊ တနင်္သာရီတိုင်းဒေသကြီး)</mp>လေးစားအပ်တဲ့ နာယကကြီးနှင့်တကွ လွှတ်တော်ကိုယ်စားလှယ်များအားလုံး မင်္ဂလာပါလို့ နှုတ်ခွန်းဆက်သပါတယ်။ ကျွန်တော်ကတော့ တနင်္သာရီတိုင်းဒေသကြီး ထားဝယ်မဲဆန္ဒနယ်မှ ပြည်ထောင်စုလွှတ်တော် ကိုယ်စားလှယ် ဦးအောင်စိန်ဖြစ်ပါတယ်။ နာယကကြီးခင်ဗျာ။ ကျွန်တော့အား Power Point ဖြင့် ရှင်းလင်းခွင့်ပြုပါရန် မေတ္တာရပ်ခံပါတယ်။ Next ဒီကျွန်တော်အခုပြုတဲ့ Power Point ကတော့ ကျွန်တော်တို့နိုင်ငံမှာ ဖွဲ့စည်းပုံအခြေခံဥပဒေ ၃ ခု ရှိတဲ့အခါမှာ ၁၉၄ရ ခုနှစ်၊ ဖွဲ့စည်းပုံအခြေခံဥပဒေပုဒ်မ ၉၀ မှာ ဥပဒေပြုတဲ့အာဏာဟာ ပါလီမန်မှာသာ ရှိတယ်လို့ ပြဋ္ဌာန်းထားတဲ့ ပုဒ်မပဲဖြစ်ပါတယ်။ ၁၉၇၄ ခုနှစ်၊ ဖွဲ့စည်းပုံအခြေခံဥပဒေပုဒ်မ ၄၄ မှာကျတော့ နိုင်ငံတော်၏ ဥပဒေပြုမှုအာဏာသည် ပြည်သူ့လွှတ်တော်၌သာ တည်သည်ဟု ပြဋ္ဌာန်းထားပါတယ်။ ၂၀၀၈ ခုနှစ်၊ ဖွဲ့စည်းပုံအခြေခံဥပဒေပုဒ်မ ၉၆ မှာကျတော့ ပြည်ထောင်စုလွှတ်တော်သည် ဇယား(၁) တွင် ဖော်ပြထားသော ပြည်ထောင်စုဥပဒေပြုစာရင်းပါ ကိစ္စများနှင့်စပ်လျဉ်း၍ နိုင်ငံတစ်ဝန်းလုံးအတွက် ဥပဒေပြုနိုင်ရန်အတွက် ပြည်ထောင်စု၏ တစ်စိတ်တစ်ဒေသအတွက်လည်းကောင်း၊ အာဏာသက်ရောက် စေရန် ဥပဒေပြုခွင့်ရှိတယ်လို့ ဖော်ပြထားပါတယ်။ အဲဒီလိုပဲ အခြေခံဥပဒေပုဒ်မ ၄၄၆ မှာ တည်ဆဲဥပဒေများသည် ပြည်ထောင်စုလွှတ်တော်က ပယ်ဖျက်ခြင်း၊ ပြင်ဆင်ခြင်း မပြုသေးမီ ဖွဲ့စည်းပုံအခြေခံဥပဒေနှင့် မဆန့်ကျင်သရွေ့ အတည်ဖြစ်သည်ဟု ပြဋ္ဌာန်းထားပါတယ်။ ဒါကြောင့်မို့လို့ အခုကျွန်တော်တို့ အငြင်းပွားနေတဲ့ ဥပဒေဟာ ဘာကောင်စီ အက် ၁၉၂၆ ခု ဥပဒေဖြစ်ပါတယ်။ ဒီဥပဒေကို ၁၉၈၉ ခုနှစ်မှာ တစ်ခါပြင်ဆင်ပြီးဖြစ်ပါတယ်။ အဲဒီလို ပြင်ဆင်တဲ့ အခါမှာ ကျွန်တော်တို့ အင်္ဂလိပ်လိုပဲ ပြင်ဆင်ထားတာကိုလည်း တွေ့ရမှာဖြစ်ပါတယ်။ အဲဒီတော့ ဘာသာပြန်ဥပဒေမှာ ဘာဆိုထားလဲဆိုတော့ ကျွန်တော်တို့ ဘာသာပြန်ဥပဒေကော်မရှင်ရဲ့ ဥပဒေပုဒ်မ ၃(က)မှာ ပြည်ထောင်စုသမ္မတမြန်မာနိုင်ငံတော်တွင် အင်္ဂလိပ်ဘာသာဖြင့် ပြဋ္ဌာန်းထားသော တည်ဆဲဥပဒေအားလုံးကို မြန်မာဘာသာပြန်ဆိုရန်၊ (ခ) အချို့သောဥပဒေဝေါဟာရများအတွက် အဓိပ္ပာယ် တူညီသော ဝေါဟာရများ မြန်မာဝေါဟာရများပြန်ဆိုထားရန် ဥပဒေရည်ရွယ်ချက်က ဘာသာပြန်ဥပဒေ ရည်ရွယ်ချက်က ၂ ခုပဲ တွေ့ရပါတယ်။ အဲဒီတော့ ထို့အတူပဲ ကျွန်တော်တို့ ပြည်ထောင်စုရှေ့နေချုပ်ဥပဒေမှာ ပုဒ်မ ၁၂ မှာ ဘာပြောထားလဲ ဆိုတော့ ပြည်ထောင်စုရှေ့နေချုပ်၏ တာဝန်၊ လုပ်ပိုင်ခွင့်မှာ ၁၂ (ည) ဥပဒေများတွင် ဘာသာပြန်ဆိုခြင်း ဆိုတာ ရှိပါတယ်။ ထို့အတူ နည်းဥပဒေမှာ ၂၃(ဂ) မှာ အင်္ဂလိပ်လိုကနေပြီးတော့ ဘာသာပြန်မယ်ဆိုရင် အဲဒီလုပ်ထုံး လုပ်နည်းကို ၂၃(ဂ)မှာ အတိအလင်းပြဋ္ဌာန်းထားတာကို တွေ့ရပါတယ်။ ဒါကြောင့် ကျွန်တော်တို့ ဘားကောင်စီ ဥပဒေကို ပြန်ဆိုထားတဲ့ အိန္ဒိယဥပဒေအမှတ်(၃၈/၁၉၂၆)ကို ယနေ့အထိ ပယ်ဖျက်ခြင်းမရှိသေးပါဘူး။ ဘယ်လို ပယ်ဖျက်ထားတယ်ဆိုတာလည်း တစ်ဖက်မှ တင်ပြထားခြင်းလည်း မရှိသေးပါဘူး။ ဒါကြောင့် ဥပဒေကို ဘာသာပြန်ကော်မရှင်က အတည်ပြုထားတဲ့ မြန်မာပြန်ရေးသားထားတဲ့ ဥပဒေပြဋ္ဌာန်းချက်များကို တရားရုံး အသီးသီးမှာ တင်ပြတဲ့အခါဖြစ်စေ၊ တခြားလုပ်ငန်းတွေမှာဖြစ်စေ မှီငြမ်းကိုးကားခွင့်က ရှိပါတယ်။ ယခင်က ကျွန်တော်တို့ တရားရုံးတွေမှာ လျှောက်လဲချက်တွေပေးတဲ့အခါကျတော့ မူရင်းအင်္ဂလိပ်လိုပဲ ကျွန်တော်တို့ ပေးကြတာများပါတယ်။ နောက်ပိုင်းမှာ ကျွန်တော်တို့ ဥပဒေစာရေးဆရာတွေ ပေါ်လာတဲ့အခါကျတော့ အဲဒီစာအုပ်ရဲ့ စာမျက်နှာဥပဒေတွေကို ကျွန်တော်တို့ ကိုးကားတာတွေ့ရပါတယ်။ အဲဒီလို ကိုးကားတဲ့ အတွက်ကြောင့် တရားရုံးတွေက လက်မခံပါဘူး။ နောက်ပိုင်းမှာ ကျွန်တော်တို့ စာအုပ်တွေမှာ ဘာရေးထားလဲ ဆိုတော့ ကျွန်တော်တို့ခုနက Next တရားရုံးတွင် ဗဟုသုတအတွက်သာ ထုတ်ဝေခြင်းဖြစ်တယ်။ တရားရုံးတွေမှာ သုံးစွဲခွင့်မရှိပါလို့ အတိအလင်းကို ရေးထားတာကို တွေ့ရပါတယ်။ အခုဘာသာပြန်ဥပဒေဟာ ဘာသာပြန်အောင်၊ နားလည်အောင်ပဲ အင်္ဂလိပ် လိုကနေ မြန်မာလို ပြန်လိုက်တဲ့အခါကျတော့ ကျွန်တော်တို့ သုံးစွဲတာလွယ်အောင်ပဲ ဘာသာပြန်ခြင်း ဖြစ်တယ်။ အဲဒီဥပဒေကို အခုဆိုရင် ကျွန်တော်တို့ တရားရုံးမှာ ကိုးကားလို့ရပါတယ်။ အပြင်မှာလည်း သုံးစွဲလို့ရပါတယ်။ ဒါပေမဲ့ ဒီဥပဒေတွေကို ကျွန်တော်တို့ ပြင်မယ်ဆိုရင် ဘယ်လိုပြင်မလဲ။ ဒီဘာသာပြန် ဥပဒေမှာ မရှိပါဘူး။ အခုနက တစ်ဖက်က ကျွန်တော်တို့ တပ်မတော်သားကိုယ်စားလှယ်ကြီး ထောက်ပြ ထားတဲ့ အချက်တွေ လိုပါတယ်။ လက်ရှိမှာ ဘာသာပြန်ကော်မရှင်မှာ ဘာသာပြန်ထားတဲ့ဥပဒေ ၁၅ ခု ရှိပါတယ်။ အမှန်က ဥပဒေပေါင်း ၁၇၁ ခုအနက်မှ ၅၆ ခုကိုတော့ ဘာသာပြန်ဖို့မလိုဘူး။ ဒါကြောင့်မို့လို့ ကျွန်တော်တို့က အခုလက်ရှိမှာ ၆၆ ခုတောင် ဘာသာပြန်ဖို့ ရှိပါသေးတယ်။ အဲဒီလို ဘာသာပြန်မယ့် ဥပဒေ တွေကို နောက်ပိုင်းမှာ ပြင်ဆင်မယ်ဆို ဘယ်လိုလုပ်မလဲ။ ဘာသာပြန်ဥပဒေမှာလည်း ပြဋ္ဌာန်းလို့မရဘူး။ အဲဒီတော့ ကျွန်တော်တို့ ဖွဲ့စည်းပုံအခြေခံဥပဒေမှာ ဥပဒေပြုခွင့်အာဏာသည် ပြည်ထောင်စုလွှတ်တော်မှာ သာလျှင်ရှိတယ်။ ဘာသာပြန်ဥပဒေမှာမရှိဘူး။ ဘာသာပြန်ဥပဒေမှာ ရေးထားတဲ့ အာဏာတည်ရမယ်တဲ့။ ဆွေးနွေးရန် သတ်မှတ်ချိန်ပြည့်သဖြင့် မိုက်ပိတ်သွားပါသည်။</speech>
<speech type="speaker">ပြည်ထောင်စုတရားလွှတ်တော်ချုပ်ရုံး သဘောထားပြောပါ။</speech>
<speech><agency id="5">ဦးမြဟန်(တရားသူကြီး၊ ပြည်ထောင်စုတရားလွှတ်တော်ချုပ်)</agency>နာယကကြီးနဲ့ လွှတ်တော် ကိုယ်စားလှယ်များ အားလုံးမင်္ဂလာပါလို့ ဦးစွာနှုတ်ခွန်းဆက်ပါတယ်။ ကျွန်တော်ကတော့ ပြည်ထောင်စု တရားလွှတ်တော်ချုပ်က တရားသူကြီး ဦးမြဟန်ပဲ ဖြစ်ပါတယ်။ ယခုတင်သွင်းထားတဲ့ တရားလွှတ်တော် ရှေ့နေများကောင်စီ အက်ဥပဒေကို ပြင်ဆင်တဲ့ ဥပဒေကြမ်းနဲ့ စပ်လျဉ်းပြီးတော့ တွေ့ရှိရတာက အများနားလည်နိုင်တဲ့ အနေအထားတွေ့တယ်။ ဘာသာပြန်ဆိုမှု မှားယွင်းမှု မရှိကြောင်း တွေ့ရတယ်။ ယခင် အင်္ဂလိပ်လို ပြဋ္ဌာန်းထားတဲ့ ဥပဒေနဲ့ အနှစ်သာရ မပျက်ယွင်းကြောင်း တွေ့ရပါတယ်။ ဒါကြောင့် တရားလွှတ်တော်ရှေ့နေများကောင်စီ အက်ဥပဒေကို ပြင်ဆင်တဲ့ ဥပဒေကြမ်း နဲ့ပတ်သက်လို့ မြန်မာဘာသာဖြင့် ပြင်ဆင်တင်သွင်းခြင်းဟာ ဆီလျော်သင့်မြတ်ကြောင်း အကြံပြု တင်ပြ အပ်ပါတယ်။</speech>
<speech type="speaker">ပြည်ထောင်စု ရှေ့နေချုပ်ရုံးသဘောထားပြောပါ။</speech>
<speech><agency id="8">ဦးဝင်းမြင့် (ဒုတိယရှေ့နေချုပ်၊ ပြည်ထောင်စုရှေ့နေချုပ်ရုံး)</agency>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ ကိုယ်စားလှယ်များခင်ဗျား။ ကျွန်တော်ကတော့ ဒုတိယရှေ့နေချုပ် ဦးဝင်းမြင့် ဖြစ်ပါတယ်။ ကျွန်တော် ဒီတရားလွှတ်တော်ရှေ့နေများ ကောင်စီဥပဒေကို ပြင်ဆင်တဲ့နေရာမှာ မြန်မာဘာသာ ဖြင့်သာ ပြန်ဆိုသင့်ကြောင်းအဓိကထားပြီးတော့ အဓိကအချက်ကို တင်ပြပါ့မယ်။ ကျွန်တော်တို့ ဒီဥပဒေတွေ ဘာသာပြန်ဆိုတဲ့နေရာမှာ ဒီနေ့အငြင်းပွားနေတဲ့ မြန်မာလိုပြင်မလား။ အင်္ဂလိပ်လိုပြင်မလား ဆိုတာမှာ လက်ရှိအခြေအနေကိုသာ ကျွန်တော် အဓိကထားပြီးတော့ တင်ပြမှာဖြစ်ပါတယ်။ မလိုအပ်တဲ့ အခြား မသက်ဆိုင်သော အချက်များကို အကျယ်တဝင့် တင်ပြခြင်း မပြုပါကြောင်း လေးစားစွာ တင်ပြလိုပါတယ်။ ကျွန်တော်တို့ အဓိကကတော့ ဥပဒေဘာသာပြန်ကော်မရှင် ပြဋ္ဌာန်းခြင်းရဲ့ အဓိက ရည်ရွယ်ချက်က နောက်နောင်မှာ ဒီကနေ့ အင်္ဂလိပ်လိုရှိနေသော ဥပဒေများကို မြန်မာစာပြန်မယ်။ အဲဒီပြန်ဆိုတဲ့ မြန်မာ ပြန်ဆိုချက်ကို တရားဝင်အတည်ပြုပြီးတော့ ပြင်ချင်ရင်လည်း နောက်နောင်မှာ မြန်မာလို ပြင်နိုင်အောင် ဆိုတဲ့ ရည်ရွယ်ချက်နဲ့ ပြဋ္ဌာန်းခဲ့ခြင်းဖြစ်ပါတယ်။ ဒါနဲ့ပတ်သက်လို့ အဲဒီလို ရည်ရွယ်ချက်နဲ့ ပြင်ဆင်ခြင်း ဖြစ်ကြောင်းကိုလည်းပဲ ပြီးခဲ့တဲ့ကျွန်တော်တို့ ပထမအကြိမ် ပြည်သူ့လွှတ်တော် (၁၁)ကြိမ်မြောက် အစည်းအဝေးမှာ ယင်းမပင်မြို့နယ်က ပြည်သူ့လွှတ်တော် ကိုယ်စားလှယ် ဦးသောင်းဟန်ရဲ့ မေးခွန်းအပေါ်မှာ ဒုတိယ ရှေ့နေချုပ်က ဖြေကြားပြီး ဖြစ်ပါတယ်။ နောက်တစ်ခါ ကျွန်တော်တို့ လက်ရှိဘာသာပြန်ကော်မရှင်က ဘာသာပြန်ပြီးသော ဥပဒေ မဟုတ်လို့ ရှိရင်တော့ အင်္ဂလိပ်လိုပြန်ပါ။ ဘာသာပြန် ကော်မရှင်ကနေပြီးတော့ အမိန့်ကြော်ညာစာ ထုတ်ပြီးသော ပြဋ္ဌာန်းပြီးတဲ့ ဥပဒေကို ပြင်ဆင်မယ်ဆိုရင်တော့ မြန်မာလိုပြန်ရမယ် ဆိုတဲ့အကြောင်းလည်းပဲ ကျွန်တော်တို့ ဒုတိယအကြိမ် ပြည်သူ့လွှတ်တော် ပဉ္စမပုံမှန်အစည်းအဝေးမှာ ရသေ့တောင်မဲဆန္ဒနယ်က လွှတ်တော် ကိုယ်စားလှယ် ဒေါ်ခင်စောဝေရဲ့ မေးခွန်းအပေါ်မှာ ဖြေကြားပြီးဖြစ်ပါတယ်။ အဓိက ဆိုလိုခြင်းကတော့ ဒီနေ့ ဥပဒေဘာသာပြန်ကော်မရှင်ရဲ့ ဥပဒေပြဋ္ဌာန်းရခြင်း ရည်ရွယ်ချက်သည် အင်္ဂလိပ်ဘာသာဖြင့် ရှိနေသော ဥပဒေများကို တရားဝင်ပြဋ္ဌာန်းပြီးတော့ တင်သွင်းဖို့ပါ။ အဲဒီ ပြဋ္ဌာန်းတဲ့ နေရာမှာ အဓိက အချက်က ပုဒ်မ ၁၂ပါ။ ပုဒ်မ ၁၂ရဲ့ အချက်မှာ ဘာပါလဲ ဆိုလို့ရှိရင် အဓိက အချက် ၂ ချက် ပါပါတယ်။ အင်္ဂလိပ်ဘာသာဖြင့် ကျန်ရှိနေသော ဥပဒေကို မြန်မာဘာသာ ပြန်ဆိုပြီး ယင်းမြန်မာဘာသာ ပြန်ဆိုသည့် ဥပဒေသည် မူလဆောင်ပုဒ်နဲ့ အလားတူ အာဏာတည်ရမည်လို့ ဖော်ပြပြဋ္ဌာန်းထားပါတယ်။ ထို့ပြင် အမိန့်ကြော်ငြာစာ၊ အမိန့်ထုတ်ပြီးတော့ ထုတ်ပြန်ရမယ်လို့ ပါပါတယ်။ ဆိုတော့ ဒီ ဥပဒေ ပြဋ္ဌာန်းချက်သည် သာမန်ဘာသာပြန်ဆိုတဲ့သဘော မဟုတ်ပါဘူး။ ဒီကနေ့ အင်္ဂလိပ်ဘာသာဖြင့် ပြန်ရှိနေတဲ့ ဥပဒေများကို မြန်မာဘာသာဖြင့် ပြန်ဆိုမယ်။ ပြန်ဆိုတဲ့ ဥပဒေကို တရားဝင်အသုံးပြုမယ်။ ပြင်ချင်ရင် တောင်မှ နောက်နောင်မှမြန်မာလိုပဲ ပြင်မယ်ဆိုတဲ့ ရည်ရွယ်ချက်နဲ့ ကျွန်တော်တို့ ၂၀၁၅ ခုကနေ ဥပဒေ ဘာသာပြန် ကော်မရှင်ဥပဒေကို ပြည်ထောင်စုလွှတ်တော်က ပြဋ္ဌာန်းပြီး ဖြစ်ပါတယ်။ ဒါကလည်း ကျွန်တော်တို့ ပြည်ထောင်စုလွှတ်တော်က ဥပဒေအသစ်တစ်ရပ် ပြဋ္ဌာန်းခြင်း မဟုတ်ပါဘူး။ ဥပဒေ အသစ်တစ်ရပ် ပြဋ္ဌာန်းမယ်ဆိုရင် ဒီနေ့ ၁၉၂၆ ဘားကောင်စီအက်ဥပဒေကို ရုပ်သိမ်းမှာ ဖြစ်ပါတယ်။ ဒီကနေ့ အခြေအနေက ၁၉၂၆ ဘားကောင်စီ အက်ဥပဒေကို ဘာသာပြန်တဲ့အခါမှာ မူလရက်စွဲအတိုင်း မူလဥပဒေ အမှတ်အတိုင်း ၁၉၂၆ ခုနှစ် တရားလွှတ်တော်ရှေ့နေများ ကောင်စီဥပဒေပုဒ်မ ဥပဒေအမှတ် (၃၈) လို့ပဲ ပြန်ပါတယ်။ ဆိုလိုတာကတော့ ဥပဒေအသစ်ပြဋ္ဌာန်းမယ်ဆိုရင်တော့ ပြည်ထောင်စုလွှတ်တော်က (ဒီပန့်) ဖြစ်ပါတယ်။ လက်ရှိဥပဒေက ကျွန်တော်တို့ ဘာသာပြန်ဆိုချက်သည် ဥပဒေတစ်ရပ် ပြဋ္ဌာန်းပြီးတော့ ဥပဒေဘာသာ ပြန်ကော်မရှင်ကို တရားဝင်အပ်နှင်းပြီးတော့ ကျင့်သုံးနိုင်အောင် ပြဋ္ဌာန်းသင့်ကြောင်း ဒီဥပဒေရဲ့ ရည်ရွယ်ချက်ကို အဓိကထားပြီး တင်ပြလိုခြင်းဖြစ်ပါတယ်။ ဒီဥပဒေပြဋ္ဌာန်းချက်သည် အင်မတန်လေးနက်တဲ့ ရည်ရွယ်ချက်ဖြင့် ပြဋ္ဌာန်းခြင်းဖြစ်ပါတယ်။ အင်္ဂလိပ်ဘာသာဖြင့် ဥပဒေပြဋ္ဌာန်းတဲ့ ဥပဒေများကိုက ပြင်တဲ့အခါမှာ အခက်အခဲပေါင်း မြောက်မြားစွာ ကြုံတွေ့ရတာကြောင့် ဒီအခက်အခဲကို ကျော်လွှားနိုင်ဖို့အတွက် ကျွန်တော်တို့ ပြဋ္ဌာန်းခဲ့ခြင်းဖြစ်ပါတယ်။ ဒါကျွန်တော်တို့ ဒီဥပဒေကို ဒါကို ပြီးခဲ့တဲ့ ပြည်သူ့လွှတ်တော်မှာလည်းပဲ ဒါနဲ့ပတ်သက်လို့ ကျွန်တော် အကျယ်တဝင့် ဆွေးနွေးမှာဖြစ်ပါတယ်။ အဓိက ပြောရလို့ရှိရင်တော့ ဒီနေ့ ဥပဒေဘာသာပြန် ကော်မရှင် ပုဒ်မ ၁၂ အရ မူလစာမူဖြင့် အလားတူ အာဏာတည်ရမည်ဖြစ်ကြောင်း အမိန့်ကြော်ငြာစာထုတ်ပေးတဲ့ ပြဋ္ဌာန်းချက်ဥပဒေမှာ ဘားကောင်စီအက်လည်း အပါအဝင်ဖြစ်တာကြောင့် ပြင်တဲ့အခါမှာတော့ဖြင့် မြန်မာဘာသာဖြင့်သာ ပြင်ဆင်သင့်ပါကြောင်း လေးစားစွာ တင်ပြအပ်ပါတယ်။</speech>
<speech type="speaker">ဥပဒေကြမ်းပူးပေါင်းကော်မတီရဲ့ သဘောထားပြောပါ။</speech>
<speech><mp id="992">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ ကျွန်တော်တို့ ဥပဒေကြမ်းပူးပေါင်းကော်မတီက ပထမအကြိမ် အစီရင်ခံတုန်းကလည်း တင်ပြ ခဲ့ပြီးဖြစ်ပါတယ်။ ဒီဘားကောင်စီ အက်က မြန်မာဘာသာနဲ့ ပြန်ဆိုပြီးသား ဥပဒေ ၁၅ ခုထဲမှာ တစ်ခု အပါအဝင်ဖြစ်နေလို့ ဖြစ်ပါတယ်။ အင်္ဂလိပ်ဘာသာနဲ့ တည်ရှိနေတယ်ဆိုရင်တော့ ကျွန်တော်တို့က အင်္ဂလိပ် ဘာသာနဲ့ပဲ ပြင်ဆင်ရမှာဖြစ်ပါတယ်။ အဲဒီတော့ ဒီဥပဒေဘာသာပြန် ကော်မရှင်အနေနဲ့က အမိန့် ၂ ရပ်ပဲ ထုတ်ပြန်ဖူးပါတယ်။ ပထမအမိန့်တစ်ရပ်ကတော့ (၁/၂၀၁၈)အနေနဲ့ ၂၇-၆-၂၀၁၈ မှာ ဥပဒေ ၉ ခုကို ထုတ်ပြန် 003:0losofli sə3160703605? • Sao:m The Bar Council Act (solosušini The Limitation Act, The Sale of Goods Act, The Defile Traffic Act, The Christian Marriage Act, The Special Marriage Act, The Registration of Kettima Adoptions Act, The Majority Act, The Partition Act တို့ ဖြစ်ပါတယ်။ နောက်ပြီးခဲ့တဲ့ ရက်ပိုင်းဖြစ်တဲ့ ၂-၅-၂၀၁၉ မှာ အမိန့်ကြော်ငြာစာအမှတ်(၉/၂၀၁၉)နဲ့ 2063 Ganoodopostgco:closušill The Myanmar Official Secrets Act, The Myanmar Carriage by air Act, The Power of Attorney Act, The Official Trustees Act, The process fees Act $ The Transfer of Property Act ဖြစ်ပါတယ်။ အဲဒီတော့ ဒီဥပဒေ ၁၆ ခု အပေါ်မှာ ဆိုရင်တော့ မြန်မာပြန်ဆိုချက်များဟာ မူရင်းဥပဒေကဲ့သို့ အာဏာတည်မှု သက်ရောက်ပြီးဖြစ်ပါတယ်။ ဒါကြောင့်မို့လို့ အများနားလည်နိုင်မယ့် ပြည်သူအများ လိုက်နာနိုင်မယ့် တရားလွှတ်တော်ရှေ့နေများအနေနဲ့လည်း ပိုမိုပြီးတော့သုံးစွဲရတာ လွယ်ကူပြီးတဲ့အပြင် ဖွဲ့စည်းပုံအခြေခံဥပဒေမှာလည်း မြန်မာစာသည် ရုံးသုံးစာဟု အတိအလင်း ပြဋ္ဌာန်း ထားတဲ့အတွက်ကြောင့်မို့လို့ ဒီပြင်ဆင်တဲ့ဥပဒေကိုလည်း မြန်မာဘာသာနဲ့ ပြင်ဆင်ထားတဲ့ အမျိုးသား လွှတ်တော်ရဲ့ အတည်ပြုချက်အတိုင်းပဲ ပြည်ထောင်စုလွှတ်တော်က ဆက်လက် အတည်ပြုသင့်ပါကြောင်း လေးစားစွာ တင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်းရဲ့ အပိုဒ် ၂ မှ အပိုဒ် ၁၃ ထိသည် အမျိုးသားလွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို သဘောတူ မတူ လွှတ်တော်ရဲ့ ဆန္ဒရယူပါ့မယ်။ ဆန္ဒမဲပေးကြဖို့အသင့်ရှိစေလို ပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type="speaker">အဆိုထောက်ခံမဲ (၅၂၇) မဲ၊ ကန့်ကွက်မဲ (၁၀)မဲ၊ ကြားနေမဲ (၁)မဲ ဖြစ်ပါတယ်။</speech>
<speech type="speaker">ထောက်ခံဆန္ဒမဲများတဲ့အတွက် အမျိုးသားလွှတ်တော်၏ အတည်ပြုချက် အတိုင်း အတည်ဖြစ်ကြောင်း ကြေညာပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အထက်ပါဥပဒေကြမ်းနဲ့စပ်လျဉ်းပြီး ပြည်သူ့လွှတ်တော်နဲ့ အမျိုးသားလွှတ်တော်တို့က အတည်ပြုခဲ့တဲ့ အပိုဒ်၊ အပိုဒ်ခွဲများကို လွှတ်တော် နှစ်ရပ် အတည်ပြုချက်အတိုင်းလည်းကောင်း၊ လွှတ်တော်နှစ်ရပ် သဘောကွဲလွဲတဲ့ အပိုဒ်၊ အပိုဒ်ခွဲများကို ပြည်ထောင်စုလွှတ်တော်၏ အတည်ပြုချက်များအတိုင်းလည်းကောင်း ပြန်လည်ပြင်ဆင်၍ ပြည်ထောင်စု လွှတ်တော်ဆိုင်ရာ ဥပဒေ၊ နည်းဥပဒေများနဲ့အညီ ဆက်လက်ဆောင်ရွက်မှာဖြစ်ကြောင်း ကြေညာပါတယ်။</speech>
</bill>
</section>
<section value="Motion">
<motion>
<title>နိုင်ငံတော်သမ္မတထံမှ ပေးပို့ထားသော အာဆီယံဘက်စုံရင်းနှီးမြှုပ်နှံမှု သဘောတူစာချုပ်ကိုပြင်ဆင်သည့် စတုတ္ထအခြေပြစာချုပ်တွင် မြန်မာနိုင်ငံမှ လက်မှတ်ရေးထိုးနိုင်ရန်နှင့် အတည်ပြုနိုင်ရန်ကိစ္စနှင့် စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၁၂) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ ပေးပို့ထားတဲ့ အာဆီယံဘက်စုံရင်းနှီးမြှုပ်နှံမှု သဘောတူစာချုပ်ကိုပြင်ဆင်သည့် စတုတ္ထ အခြေပြစာချုပ်တွင် မြန်မာနိုင်ငံမှ လက်မှတ်ရေးထိုးနိုင်ရန်နှင့် အတည်ပြုနိုင်ရန်ကိစ္စနဲ့စပ်လျဉ်းပြီး ၁၃-၅-၂၀၁၉ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ သက်ဆိုင်ရာ ပြည်ထောင်စုအဆင့်အဖွဲ့ အစည်းဝင်က လွှတ်တော်သို့ ရှင်းလင်းတင်ပြခဲ့ပြီး ဖြစ်ပါတယ်။ အထက်ပါကိစ္စနဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော်ကိုယ်စားလှယ် ၂ ဦး ရှိပါတယ်။ တစ်ဦးချင်းအနေနဲ့ ၆ မိနစ်အတွင်း ဆွေးနွေးဖို့ဖြစ်ပါတယ်။</speech>
<speech type="speaker">ဦးခင်ချို လှိုင်းဘွဲမဲဆန္ဒနယ်က စတင်ဆွေးနွေးဖို့ဖြစ်ပါတယ်။</speech>
<speech><mp id="255">ဦးခင်ချို(လှိုင်းဘွဲမဲဆန္ဒနယ်၊ ကရင်ပြည်နယ်)</mp>အားလုံးမင်္ဂလာပါ။ ကျွန်တော်ကတော့ ကရင် ပြည်နယ်၊ လှိုင်းဘွဲ့မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးခင်ချို ဖြစ်ပါတယ်။ ကျွန်တော် ဆွေးနွေးတင်ပြမှာက အာဆီယံဘက်စုံရင်းနှီးမြှုပ်နှံမှု သဘောတူစာချုပ်ကိုပြင်ဆင်တဲ့ စတုတ္ထအခြေပြ စာချုပ် လက်မှတ်ရေးထိုးခြင်းကိစ္စနဲ့ပတ်သက်ပြီးတော့ ဆွေးနွေးတင်ပြသွားမှာ ဖြစ်ပါတယ်။ အာဆီယံဘက်စုံ ရင်းနှီးမြှုပ်နှံမှု သဘောတူစာချုပ်ကို ၂၉-၃-၂၀၁၂ ရက်နေ့မှာ အာဆီယံဒေသတွင်း စီးပွားရေးအသိုက်အဝန်း တစ်ခုအဖြစ် ပေါ်ပေါက်လာရေးကို ရည်ရွယ်ပြီးတော့ စုပေါင်းရင်းနှီးမြှုပ်နှံမှုစနစ် ဖြစ်ထွန်းလာရေးအတွက် သဘောတူချုပ်ဆိုခဲ့ကြောင်းသိရပါတယ်။ အာဆီယံဘက်စုံရင်းနှီးမြှုပ်နှံမှု သဘောတူစာချုပ်ကို ပြင်ဆင်တဲ့ အခြေပြစာချုပ်ကို ၂၆-၈-၂၀၁၄ ရက်နေ့မှာ နေပြည်တော်မှာ ပထမအကြိမ်၊ ၈-၉-၂၀၁၆ ရက်နေ့မှာ ဗီယန်ကျင်းမြို့မှာ ဒုတိယအကြိမ်၊ ၁၀-၁၁-၂၀၁ရ ကနေ ၁၄-၁၁-၂၀၁ရ အထိ ဖိလစ်ပိုင်မှာ တတိယအကြိမ်နဲ့ ယခုစတုတ္ထအကြိမ်ကိုတော့ ၂၆-၂-၂၀၁၉ ရက်နေ့ ထိုင်းနိုင်ငံမှာ ဆောင်ရွက်ခဲ့ကြောင်း သိရပါတယ်။ ရည်ရွယ်ချက်က စာချုပ် အပိုဒ် ရ ပါ ဆောင်ရွက်မှုဆိုင်ရာလိုအပ်ချက်များအပေါ် တားမြစ်ခြင်းကို ပြင်ဆင်ဖြည့်စွက်ဖို့နဲ့ အဖွဲ့ဝင်နိုင်ငံများက ခွင့်မပြုတဲ့ ရင်းနှီးမြှုပ်နှံမှုစာရင်းကို လိုအပ်ချက်တွေအပေါ် တားမြစ်ခြင်းကို ဖြည့်စွက်ထည့်သွင်းဖို့ ဖြစ်ကြောင်းကို သိရပါတယ်။ ဒီစာချုပ်ကို လက်မှတ်ရေးထိုးခြင်းအားဖြင့် အခြားအာဆီယံနိုင်ငံတွေနဲ့ အတူ ကိုယ့်နိုင်ငံမှာ ရင်းနှီးမြှုပ်နှံလိုသူတွေကို ဆွဲဆောင်နိုင်တဲ့အကောင်းဆုံး ဒေသအဖြစ် ဖော်ဆောင်နိုင်တဲ့ အကျိုးရလဒ်တွေ ရလာနိုင်မှာဖြစ်တယ်လို့ သိရပါတယ်။ စာချုပ်အပိုဒ် ရ ကို အစားထိုးပြင်ဆင်ချက်တွေ အနေနဲ့ သတ်မှတ်ချက်၊ အတည်ပြုချက်တွေနဲ့ စည်းမျဉ်းကန့်သတ်ချက်တွေကို အိမ်ရှင်နိုင်ငံအနေနဲ့ မပြုလုပ်ဖို့ အစားထိုးရေးသွင်းထားကြောင်း သိရပါတယ်။ အဖွဲ့ဝင်နိုင်ငံများအနေနဲ့ တည်ဆဲဆောင်ရွက်ရန် လိုအပ်ချက်တွေကို စိစစ်မှု၊ ပြန်လည်သုံးသပ်မှု တွေ ပြုလုပ်ပြီးတော့ လိုအပ်မယ်ဆိုရင် လိုအပ်တဲ့ကတိကဝတ်တွေကို ထည့်သွင်းစဉ်းစားအကြံပြုရမှာ ဖြစ်ကြောင်း သိရပါတယ်။ ရင်းနှီးမြှုပ်နှံမှုလုပ်ငန်းများအနေနဲ့ သဘောတူစာချုပ်အပိုဒ် ၃ အရ ထုတ်လုပ်ရေး၊ စိုက်ပျိုးရေး၊ ငါးလုပ်ငန်း၊ သစ်တော၊ သတ္တုတွင်းလုပ်ငန်းတွေနဲ့သက်ဆိုင်တဲ့ ဝန်ဆောင်မှုလုပ်ငန်းတွေမှာ ရင်းနှီးမြှုပ်နှံခြင်းလုပ်ငန်းများ တည်ထောင်ခြင်း၊ လုပ်ငန်းချဲ့ထွင်ခြင်း၊ စီမံခန့်ခွဲခြင်း လုပ်ငန်းလည်ပတ် ရောင်းချခြင်းများ ဆောင်ရွက်ကြတာကို ဆိုလိုကြောင်းသိရပါတယ်။ အဖွဲ့ဝင်နိုင်ငံတွေရဲ့ ခွင့်မပြုနိုင်တဲ့ ရင်းနှီးမြှုပ်နှံမှုစာရင်းများအပေါ်မှာ ပြင်ဆင်ချက်တွေဟာ အဖွဲ့ဝင်နိုင်ငံအားလုံး သဘောတူတဲ့နေ့က စပြီးတော့ အကျိုးသက်ရောက်မှာ ဖြစ်ပါတယ်။ လိုအပ်တဲ့ ပြည်တွင်းလုပ်ထုံးလုပ်နည်းတွေ ပြီးစီးကြောင်း အကြောင်း ကြားစာကို အာဆီယံအထွေထွေအတွင်းရေးမှူးချုပ်က လက်ခံရရှိတဲ့နေ့က စပြီးတော့ အာဏာ သက်ဝင်မှာ ဖြစ်တယ်ဆိုတာ သိရပါတယ်။ နိုင်ငံခြားရင်းနှီးမြှုပ်နှံမှုတွေအနေနဲ့ မြန်မာနိုင်ငံမှာ ၁၉၈၈ နောက်ပိုင်းမှာ ဈေးကွက်စီးပွားရေး စနစ်ကို စပြီးကျင့်သုံးခဲ့ရာမှာ ၂၀၁၈ ခုနှစ်၊ နိုဝင်ဘာလအထိကို USD ၇၇.၅၈၈ ဘီလီယံအထိ ရင်းနှီး မြှုပ်နှံမှုကို နိုင်ငံပေါင်း ၄၉ နိုင်ငံ လာရောက်ရင်းနှီးမြှုပ်နှံခဲ့ကြောင်း သိရပါတယ်။ နိုင်ငံခြားရင်းနှီးမြှုပ်နှံမှု များနဲ့ပတ်သက်လို့ ၂၀၀၈ ဖွဲ့စည်းပုံအခြေခံဥပဒေပုဒ်မ ၂၆ (ဃ)အရ ပြည်သူပိုင်သိမ်းယူမှုမှ မပြုလုပ်ခြင်း၊ နိုင်ငံခြားရင်းနှီးမြှုပ်နှံမှုဥပဒေနဲ့အညီ ဆောင်ရွက်သရွေ့ လုပ်ငန်းများ ပိတ်သိမ်းရပ်ဆိုင်းမှု မပြုရဟု အာမခံခြင်း၊ လိုအပ်၍ပိတ်သိမ်းရပါက ဥပဒေနဲ့အညီ နစ်နာမှုများအားပေးလျော်မည်ဖြစ်ခြင်း၊ ရင်းနှီးမြှုပ်နှံမှု များအား အကာအကွယ်ပေးခြင်း၊ နိုင်ငံပိုင်မြေငှားရမ်းခြင်းများအား နှစ် ၅၀ နဲ့ နောက်ထပ် ၁၀ နှစ် (၂)ကြိမ် သက်တမ်းတိုး ဆောင်ရွက်ပေးနိုင်ခြင်း၊ အခွန်ကင်းလွတ်ခွင့်အား ၃ နှစ်၊ ၅ နှစ်၊ ရ နှစ်ဆိုပြီး ကင်းလွတ်ခွင့် ပြုထားတာတွေ ရှိပါတယ်။ နိုင်ငံအနေနဲ့ စီးပွားရေးမူဝါဒ ၁၂ ချက်နဲ့အတူ ရင်းနှီးမြှုပ်နှံမှု မူ ရ ချက် ချမှတ်ထားပြီးဖြစ်ကြောင်း လည်း သိရပါတယ်။ ပြီးတော့ နိုင်ငံခြားရင်းနှီးမြှုပ်နှံသူတွေ ဆောင်ရွက်ခွင့်မရှိတဲ့ လုပ်ငန်း ၁၀ မျိုးအနေနဲ့ မြန်မာတိုင်းရင်းသားဘာသာများနဲ့ စာနယ်ဇင်းထုတ်ဝေမှု၊ ရေချိုငါးဖမ်းခြင်းနဲ့အတူ ဆက်နွယ်တဲ့ ဝန်ဆောင်မှု လုပ်ငန်းများ၊ တိရစ္ဆာန်များတင်ပို့မှု၊ တင်သွင်းဖို့ ထိန်းသိမ်းရေး စစ်ဆေးရေးစခန်းများ တည်ထောင်မှု၊ အိမ်မွေးတိရစ္ဆာန်များ ထိန်းသိမ်းဝန်ဆောင်မှု၊ သစ်တောထွက်ပစ္စည်းများ ထုတ်လုပ်မှု၊ ဥပဒေနဲ့အညီ ဓာတ်သတ္တု အသေးစားနဲ့ အလတ်စားထုတ်လုပ်မှု၊ ဓာတ်သတ္တုအသေးစား၊ အလတ်စားကျိုချက်မှု၊ ရေနံ တွင်းတိမ်ထုတ်လုပ်မှု၊ ဗီဇာနဲ့ပြည်တွင်းနေထိုင်မှု၊ ပုံနှိပ်ထုတ်ဝေမှု၊ အသေးစားကျောက်စိမ်းကျောက်မျက် ရတနာ ရှာဖွေစမ်းသပ်ထုတ်လုပ်မှု၊ ဧည့်လမ်းညွှန်နဲ့ Mini Market လုပ်ငန်းတွေဖြစ်ကြောင်း သိရပါတယ်။ ဦးစားပေးမြှင့်တင်မယ့်လုပ်ငန်းများအနေနဲ့ ရင်းနှီးမြှုပ်နှံဖို့အတွက်ကို လယ်ယာကဏ္ဍနဲ့ တန်ဖိုးမြှင့်ထုတ်ကုန် လုပ်ငန်း၊ မွေးမြူရေးနဲ့ရေထွက်လုပ်ငန်း၊ ပို့ကုန်ထုတ်လုပ်မှု သွင်းကုန်အစားထိုးလုပ်ငန်း လျှပ်စစ်ဓာတ်အား ပေးရေးကဏ္ဍ၊ ထောက်ပံ့ပို့ဆောင်ရေး၊ ပညာရေးဝန်ဆောင်မှု၊ ကျန်းမာရေးဝန်ဆောင်မှု၊ တန်ဖိုးနည်း အိမ်ရာနဲ့ စက်မှုမြို့တော်တည်ထောင်ရေးလုပ်ငန်းတွေကို သတ်မှတ်ပေးထားကြောင်း သိရပါတယ်။ ယခုရေးထိုးရမယ့် ပြင်ဆင်ချက်အခြေပြစာချုပ်မှ အာဆီယံနိုင်ငံများရဲ့ ရင်းနှီးမြှုပ်နှံရမယ့် လုပ်ငန်း ၅ မျိုးမှာ မိမိနိုင်ငံအနေနဲ့ ခွင့်မပြုနိုင်တဲ့ ရင်းနှီးမြှုပ်နှံမှုစာရင်းများရှိမယ်ဆိုရင် ပြန်လည်ပြင်ဆင် နိုင်တဲ့အခွင့်အရေးတွေ ရလာနိုင်မှာဖြစ်တဲ့အတွက်ကြောင့် ယခင်ကမှားယွင်းခဲ့ဖူးတဲ့ မြစ်ဆုံလိုကိစ္စမျိုး ဖားကန့်ကျောက်စိမ်းထုတ်လုပ်မှုမျိုး၊ ပြဿနာမျိုးစုံဖြစ်ခဲ့တဲ့ လက်ပံတောင်းတောင်ကိစ္စမျိုး၊ နိုင်ငံရဲ့ သဘာဝ သယံဇာတတွေ ပြုန်းတီးကုန်ပြီးတော့ ရာသီဥတုဖောက်ပြန်မှု ဂေဟစနစ်တွေ ပျက်ယွင်းမှုတွေ ကြုံတွေ့ရတဲ့ အဖြစ်မျိုး၊ ရေသယံဇာတတွေ ရှားပါးကုန်ပြီးတော့ ထွက်ရှိမှုလျော့နည်းကျဆင်းလာတဲ့ အဖြစ်မျိုးတွေ ထပ်မကြုံရဖို့အတွက်ကို ပြင်ဆင်သင့်တာတွေ ရေးဆွဲသင့်တာတွေ၊ ထည့်သွင်းရေးဆွဲ ပြင်ဆင်နိုင်ဖို့ အတွက်နဲ့ အလုပ်လက်မဲ့ပြဿနာတွေကို ဖြေရှင်းကူညီနိုင်မယ့် ရင်းနှီးမြှုပ်နှံမှုလုပ်ငန်းတွေ နိမ့်ကျနေတဲ့ လယ်ယာ ကဏ္ဍ၊ မွေးမြူရေးကဏ္ဍနဲ့ အဆင့်မြင့်ထုတ်လုပ်တဲ့ ထုတ်ကုန်တွေလုပ်နိုင်တဲ့ ရင်းနှီးမြှုပ်နှံမှုတွေ ပိုပြီးတော့ ဝင်ရောက်နိုင်မယ့် ပြင်ဆင်သတ်မှတ်ချက်တွေလည်း ထည့်သွင်းစဉ်းစားသင့်ကြောင်းနဲ့ ကမ္ဘာ့ဘဏ်ရဲ့ ၂၀၁၈ ခုနှစ်၊ စီးပွားရေးလုပ်ငန်း လုပ်ရလွယ်ကူမှုအဆင့်အတန်းအရ နိုင်ငံ ၁၉၀ မှာ အဆင့် ၁၇၁ မှာပဲ ရှိနေတာ ဖြစ်လို့ ၂၀၁၆-၂၀၁ရ ကစပြီး ၂၀၁၅-၂၀၃၆ အထိ နှစ် ၂၀ စီမံကိန်း ရည်မှန်းချက်အရ နိုင်ငံခြားရင်းနှီးမြှုပ်နှံမှု USD ဘီလီယံ ၂၂၀ ပြည့်မီနိုင်ရေးအတွက်ကို ဖြေလျှော့နိုင်တာတွေ ဖြေလျှော့ပေးနိုင်ရေးနဲ့ အကြံပြုတင်ပြရင်း မိမိနိုင်ငံအတွက်သာမက အာဆီယံအဖွဲ့ဝင်နိုင်ငံများအတွက်ပါ အကျိုးဖြစ်ထွန်းစေမယ့် ဒီပြင်ဆင်ချက် စာချုပ်မှာ လက်မှတ်ရေးထိုးအတည်ပြုနိုင်ရေး ထောက်ခံတင်ပြရင်း နိဂုံးချုပ်အပ်ပါတယ်။ အားလုံးကျေးဇူး တင်ပါတယ်။</speech>
<speech type="speaker">ဆက်လက်ပြီး ဦးသန်းစိုး(ခေါ်)သန်းစိုး (ဘောဂဗေဒ)ရန်ကုန်တိုင်းဒေသကြီး မဲဆန္ဒနယ်အမှတ်(၄) ဆွေးနွေးဖို့ဖြစ်ပါတယ်။</speech>
<speech><mp id="993">ဦးသန်းစိုး(ခေါ်)သန်းစိုး(ဘောဂဗေဒ) (မဲဆန္ဒနယ်အမှတ်-၄၊ ရန်ကုန်တိုင်းဒေသကြီး)</mp>ပြည်ထောင်စုလွှတ်တော် နာယကကြီးနဲ့တကွ အားလုံးမင်္ဂလာပါ။ ကျွန်တော် ဒီအဆိုနဲ့ပတ်သက်ပြီးတော့မှ အာဆီယံစာချုပ်တွေ၊ ဥပမာ AEC တို့ AFTA တို့ စာချုပ်တွေနဲ့ ပတ်သက်ပြီးတော့မှ တစ်ဖက်က ကျွန်တော်တို့ ကောင်းတဲ့မျိုးနဲ့ ရလဒ်တွေကို မျှော်လင့်ထားပေမယ့် တစ်ဖက်ကလည်း ဘယ်လို Challenge တွေ ရှိတယ် ဆိုတာကို ကျွန်တော့အနေနဲ့ ဒါ ADB ရဲ့ Report တစ်ခုရယ်၊ UNCTAD ရဲ့ Report တစ်ခုရယ်ကို ကျွန်တော် ကိုးကားပြီးတော့ ဆွေးနွေးသွားပါမယ်။ ဒီ ၂၀၁၂ မှစတင်မယ့် ဒီစာချုပ်ရဲ့ အဓိကရည်ရွယ်ချက်ကတော့ ရင်းနှီးမြှုပ်နှံမှု ဖြေလျှော့ရေး၊ ရင်းနှီး မြှုပ်နှံမှုဆိုင်ရာအကာအကွယ်ပေးရေး၊ ရင်းနှီးမြှုပ်နှံမှုဆိုင်ရာ တိုးမြှင့်ပေးရေးနဲ့ ရင်းနှီးမြှုပ်နှံမှုဆိုင်ရာ ညှိနှိုင်း အဖြေရှာရေးဆိုတဲ့ အချက် (၄) ချက်အပေါ်မှာ မူတည်ပါတယ်။ အဲဒီတော့ FDI နဲ့ပတ်သက်ပြီးတော့ ကျွန်တော်တို့ နိုင်ငံရဲ့ တစ်နိုင်ငံချင်းစီမှာ ပေးထားတဲ့ ဖြေလျှော့တဲ့ပုံသဏ္ဌာန်မတူတဲ့ အခြေအနေကြောင့် အခုလို နိုင်ငံခြား ရင်းနှီးမြှုပ်နှံမှု စာချုပ်တွေမှာ လက်မှတ်ထိုးတဲ့နေရာမှာ ဘယ်လို ဖြစ်လာမယ့် Impact တွေကိုလည်း ကြိုတင် ဖြေရှင်းဖို့ လိုပါတယ်။ ဥပမာကျွန်တော်တို့ ကမ္ဘောဒီးယား၊ လာအို၊ မြန်မာနိုင်ငံမှာ လယ်ယာကဏ္ဍ၊ သတ္တု ကဏ္ဍတွေပေါ်မှာ ဖြေလျှော့မှု Liberalize အများဆုံး ပေးထားပါတယ်။ လာအို၊ ကမ္ဘောဒီးယားဆိုရင် အဓိကက Manufacturing Sector မှာ ပိုပြီးတော့ ဖြေလျှော့မှု အများဆုံးပေးထားတာပါ။ အဲဒီလိုပဲ ဘရူနိုင်း၊ အင်ဒိုနီးရှား၊ မလေးရှား၊ ဖိလစ်ပိုင်၊ ထိုင်းနိုင်ငံတွေမှာဆိုရင် စက်မှုကဏ္ဍမှာ နိုင်ငံခြား ရင်းနှီးမြှုပ်နှံမယ် ဆိုရင် တံခါးကို အကျယ်ဆုံးအနေအထားမှာ ဖွင့်ထားပါတယ်။ ဒါကြောင့်မို့လည်း အဲဒီနိုင်ငံတွေရဲ့ စက်မှုကဏ္ဍဟာ အလျင်အမြန်တိုးတက်နေပြီးတော့မှ Global Supply Change ထဲကို သူတို့ရဲ့ ထုတ်ကုန်တွေ ရောက်ရှိနေတာ ဖြစ်ပါတယ်။ အဲဒီတော့ စက်မှုကဏ္ဍ တွေမှာ ရှေ့ရောက်နေတဲ့ နိုင်ငံဖြစ်ပြီး ဈေးကွက်ရှိပြီးသားဖြစ်တဲ့ အာဆီယံနိုင်ငံ အချို့မှာ သူတို့ရဲ့ စက်မှု ထုတ်ကုန်များကို ပြည်ပနိုင်ငံကို ရောင်းချတဲ့နေရာမှာ ဈေးကွက်လည်း အပြည့်အဝ ရရှိပြီးသားဖြစ်ပါတယ်။ ဒါကြောင့်မို့ ကျွန်တော်တို့နိုင်ငံဟာ စက်မှုကဏ္ဍက အခုမှ Zero အခြေအနေပဲ ရှိပါသေးတယ်။ ဒီလို Zero Level မှာရှိတဲ့ရင်းနှီးမြှုပ်နှံမှုဆိုင်ရာ သဘောတူညီချက်တွေ၊ ဒေသတွင်း လွတ်လပ်စွာ ကုန်သွယ် မှုတွေ၊ လွတ်လပ်စွာရင်းနှီးစီးဆင်းမှုရဲ့ စာချုပ်တွေကြောင့်မို့ ကျွန်တော်တို့လို စက်မှုကဏ္ဍ အဆင့်နိမ့်သေးတဲ့ နိုင်ငံ၊ တန်းမတူသေးတဲ့ နိုင်ငံတွေက အဖြည့်ခံမဖြစ်ဖို့လည်းပဲ အမြင်ကျယ်ကျယ်နဲ့ ကြည့်တတ်ဖို့ လိုအပ် ပါတယ်။ ကျွန်တော်တို့ Manufacturing Sector မှာဆိုရင် ကျွန်တော်တို့နိုင်ငံမှာ မြေယာကဏ္ဍ၊ လျှပ်စစ်မီး၊ လမ်းပန်းဆက်သွယ်ရေး၊ ဥပဒေစည်းမျဉ်းစည်းကမ်း၊ အုပ်ချုပ်ရေးဆိုင်ရာ လုပ်ထုံးလုပ်နည်း Logistic အဲဒါတွေနဲ့ ကျွန်တော်တို့က နပန်းလုံးနေရတာ ဖြစ်ပါတယ်။ အထူးခြားဆုံးပြောရရင် ကျွန်တော်တို့နိုင်ငံမှာ (Industrial Zone Law) စက်မှုဇုန်ဥပဒေ ခုချိန်ထိ မထွက်သေးပါဘူး။ ဒီလို နပန်းလုံးနေရတဲ့စက်မှုကဏ္ဍ ဖွံ့ဖြိုးပြီး ထုတ်ကုန်တွေ အသင့်ဖြစ်နေတဲ့ ပတ်ဝန်းကျင်နိုင်ငံတွေနဲ့ နင်လားငါလား ရင်ပေါင်တန်းပြီးတော့ ဒီအာဆီယံစာချုပ်ကို ချုပ်ရပြီဆိုရင် ကျွန်တော်တို့နိုင်ငံရဲ့ စက်မှုကဏ္ဍအပေါ်မှာ စိန်ခေါ်မှု ရှိပါတယ်။ Private Sector တွေ ပုဂ္ဂလိကကဏ္ဍအပေါ်မှာလည်း ကျွန်တော်တို့ စိန်ခေါ်မှုတွေ ရှိနိုင်ပါတယ်။ ဒါတွေကိုလည်း ကျွန်တော်တို့ တစ်ဖက်ကနေ ပြန်ပြီးတော့၊ စဉ်းစားပြီးတော့ တွက်ချက် ထားဖို့လိုပါတယ်။ ဒီလိုကုန်သွယ်မှု အခွင့်မသာတာတွေကိုလည်း ကျွန်တော်တို့ Case by Case လုပ်ဖို့လည်း သက်ဆိုင်ရာဝန်ကြီးဌာနကို ကျွန်တော် တိုက်တွန်းလိုပါတယ်။ ဒီလိုရင်းနှီးမြှုပ်နှံမှု ကုန်သွယ်မှု စာချုပ်တွေ ချုပ်လိုက်တဲ့အခါမှာ တိုင်းပြည်ဟာပေးဆပ်ရမယ့် အရာတွေဟာ အများကြီး ရှိနိုင်ပါတယ်။ ဒီအချက်က ကျွန်တော်တို့ ကုန်သွယ်ရေးရှင်းတမ်းကို ကြည့်လိုက်ရင် ရပါတယ်။ ကျွန်တော့ကို Power Point ရှင်းပြခွင့်ပြုပါ။ အဲဒီတော့ ဒါဟာ အာဆီယံနိုင်ငံမှာ Manufacturing Sector နဲ့ပတ်သက်ပြီးတော့မှ FDI နဲ့ ပတ်သက် ပြီးတော့ ဘယ်လောက်ထိ Restrict ဘယ်လောက်ထိ တင်းကျပ်တယ်ဆိုတဲ့ ဇယားကို ပြတဲ့ကျွန်တော်တို့နိုင်ငံဟာ ကျွန်တော်တို့အောက်မှာ အင်ဒိုနီးရှား တစ်ခုပဲရှိပါတယ်။ အဲဒီတော့ စီးပွားရေးအချိုး မညီတဲ့ဒီလိုစာချုပ်တွေ ချုပ်ခြင်းအားဖြင့် ကျွန်တော်တို့နိုင်ငံအတွက် ဈေးကွက်ကျဉ်းမြောင်း တာတွေ၊ ဈေးကွက်မရှိတာတွေကို ဖြစ်မှာကို ကျွန်တော်စိုးရိမ်ပါတယ်။ ဒါဘာကြောင့်လဲဆိုတော့ ကျွန်တော်တို့ ပြည်တွင်းကို၊ ဈေးကွက်ကို ဒီစာချုပ်တွေကြောင့် ကုန်စည်တွေ ဒလဟော စီးဆင်းလာပြီးတော့ ကျွန်တော်တို့ ဈေးကွက်တွေ တစ်ဖြည်းဖြည်းကျဉ်းမြောင်းလာမှာပါ။ ခုဆိုရင် ရန်ကုန်တစ်မြို့လုံး၊ မန္တလေးတစ်မြို့လုံးမှာ တစ်နိုင်ငံလုံးမှာရှိတဲ့ Shopping Mall တွေ၊ အရောင်းစင်တာတွေကို ကြည့်လိုက်လို့ရှိရင် ပြည်တွင်းက ထွက်တဲ့ကုန်စည်ဟာ ၁၀ ရာခိုင်နှုန်းလောက်ပဲ ရှိပါတယ်။ ဒါကြောင့်မို့ နိုင်ငံခြားရင်းနှီးမြှုပ်နှံမှုတွေနဲ့ ပတ်သက်ပြီးတော့ တစ်ဖက်စောင်းနင်းဖြစ်တဲ့ ဒီလို စာချုပ်တွေနဲ့ ချည်နှောင်ထားတဲ့နေရာမှာ အခုကျွန်တော်တို့ အပိုဒ် ၁ ရဲ့ အပိုဒ် ၇၊ အပိုဒ် ၂ ရဲ့ အပိုဒ် ၉၊ အပိုဒ် ၃ နဲ့ အပိုဒ် ၄ ရဲ့အချက်တွေကို စာချုပ်လက်မှတ်ထိုးတဲ့နေရာမှာ ဘယ်လိုပြီးတော့ ပြန်ဖြေရှင်း ရမယ်ဆိုတဲ့ enforcement လေးကို ကျွန်တော်တို့ ပြန်ပြီးတော့ စဉ်စားပေးပါလို့ ဆွေးနွေးလိုပါတယ်။ အဲဒီတော့ ကျွန်တော်တို့နိုင်ငံမှာ အာဆီယံနိုင်ငံတွေမှာဆို အထူးသဖြင့် ICC လို့ခေါ်ပါတယ်။ ကျွန်တော်တို့ International Competitive Coefficient နဲ့တွက်လို့ရှိရင် အင်ဒိုနီးရှား၊ မလေးရှား၊ ဖိလစ်ပိုင်၊ ထိုင်းနိုင်ငံ တွေက ချည်ထည်တွေ၊ အဝတ်လုပ်ငန်းတွေ၊ Device လျှပ်စစ်တွေ အကုန်လုံးက အသာစီးရပါတယ်။ အဲဒီလိုပဲ Global Value Change ဘက်က ကြည့်မယ်ဆိုရင် ထိုင်းမှာ Electrinate, Phillipine မှာ Semi လျှပ်စစ်၊ မလေးရှားနဲ့ အင်ဒိုနီးရှားမှာ အိမ်သုံးပစ္စည်း၊ စင်ကာပူမှာဆိုရင် သုတေသန နည်းပညာ အခြေပြု အရင်းအနှီးဈေးကွက် ဒီဇိုင်းလုပ်ငန်းတွေဟာ Global Value Change ထဲကို ကျွန်တော်တို့ ရောက်နေပါပြီ။ ဒီအခြေအနေကြောင့်မို့လို့ ကိုယ့်နိုင်ငံရဲ့ အကျိုးစီးပွားအပေါ်မှာ အခြေခံပြီးတော့ နိုင်ငံခြားရင်းနှီး မြှုပ်နှံမှုနဲ့ ပတ်သက်ပြီးတော့ ဒေသတွင်းပူးပေါင်းဆောင်ရွက်မှုကို ပုံဖော်ကြတာဖြစ်ပါတယ်။ ဒါကြောင့်မို့ ကိုယ့်နိုင်ငံဟာ ဘယ်လို စီးပွားရေးပုံသဏ္ဌာန်နဲ့ မဟာဗျူဟာကျကျ ရေရှည်စီးပွားရေး Policy ဆောင်ရွက် မလဲဆိုတာကိုလည်း ပြန်ပြီးတော့ စဉ်းစားဖို့လိုပါတယ်။ အဲဒီတော့ Global Supply Change မပြောနဲ့ ကျွန်တော်တို့နိုင်ငံမှာ Regional Supply Change ထဲကို ကျွန်တော်တို့ ကုန်စည်တွေဟာ မရောက်လာ သေးပါဘူး။ အဲဒီတော့ မိမိနိုင်ငံရဲ့ ကိုယ်ကျိုးစီးပွား ကာကွယ်တဲ့ အယူအဆဟာ အမေရိကန်မှာ ဒေါ်နယ်ထရန့် တက်လာပြီးတော့ ဒီအယူအဆလည်း တက်လာပါတယ်။ ဒါလေးကြောင့်မို့လို့ စီးပွားရေးနဲ့ vodors :cov? Investment Policy Gozi Investment Environment 6ozmě şeove yoo ဆိုတာ ကျွန်တော်တို့နိုင်ငံရဲ့ Internal Affair ဖြစ်ပါတယ်။ အဲဒီ Internal Affair မှာ ၄ ခုရှိပါတယ်။ Institution quoscunson gasolu EOI d. gausoolil oşuos Trade Dipute vosaurs 8:60? ဘယ်လိုဖြေရှင်းမလဲဆိုတဲ့ Framework ဖြစ်ပါတယ်။ Bilateral Trading အနေနဲ့ ပတ်သက်ပြီးတော့ ကျွန်တော်တို့ Case by Case ပြန်လုပ်ရမယ့် ပြဿနာတွေကို သက်ဆိုင်ရာဝန်ကြီးဌာနက ရှင်းပြီးတော့။</speech>
<title>အထက်ပါကိစ္စနှင့်စပ်လျဉ်း၍ ရင်းနှီးမြှုပ်နှံမှုနှင့် နိုင်ငံခြားစီးပွားဆက်သွယ်ရေးဝန်ကြီးဌာနက ပြန်လည်ရှင်းလင်း ဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၁၃) ဖြစ်ပါတယ်။ လွှတ်တော်ကိုယ်စားလှယ်များရဲ့ ဆွေးနွေးချက် များနဲ့စပ်လျဉ်းပြီး ရင်းနှီးမြှုပ်နှံမှုနှင့် နိုင်ငံခြားစီးပွားဆက်သွယ်ရေးဝန်ကြီးဌာနက ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="35">ဦးသောင်းထွန်း(ပြည်ထောင်စုဝန်ကြီး၊ ရင်းနှီးမြှုပ်နှံမှုနှင့် နိုင်ငံခြားစီးပွားဆက်သွယ်ရေးဝန်ကြီး ဌာန)</agency>လေးစားအပ်ပါသော ပြည်ထောင်စုလွှတ်တော် နာယက၊ ပြည်ထောင်စုလွှတ်တော် ကိုယ်စားလှယ်များနှင့် ဖိတ်ကြားထားသော ပြည်ထောင်စုအဆင့် အဖွဲ့ အစည်းဝင် ပုဂ္ဂိုလ်များအားလုံးကို မင်္ဂလာပါလို့ ဦးစွာနှုတ်ခွန်းဆက်သအပ်ပါတယ်။ ကျွန်တော်ကတော့ ရင်းနှီးမြှုပ်နှံမှုနဲ့ နိုင်ငံခြားစီးပွား ဆက်သွယ်ရေးဝန်ကြီးဌာန ပြည်ထောင်စုဝန်ကြီး ဦးသောင်းထွန်း ဖြစ်ပါတယ်။ ကျွန်တော့အနေနဲ့ ဘက်စုံရင်းနှီးမြှုပ်နှံမှု သ ဘောတူစာချုပ် ASEAN Complehensive Investment Agreement အား ပြင်ဆင်သည့် စတုတ္ထအခြေပြစာချုပ် Fourth Protocol မြန်မာနိုင်ငံမှ လက်မှတ်ရေးထိုး အတည်ပြုရေးကိစ္စနှင့် စပ်လျဉ်း၍ ၁၃-၅-၂၀၁၉ ရက်နေ့တွင် ပြည်ထောင်စုလွှတ်တော်သို့ ရှင်းလင်းတင်ပြ ခဲ့ပါတယ်။ ယင်းကိစ္စကို လွှတ်တော်ကိုယ်စားလှယ်ဖြစ်ကြတဲ့ ဦးခင်ချို လှိုင်းဘွဲမဲဆန္ဒနယ်နှင့် ဦးသန်းစိုး (ခေါ်)သန်းစိုး(ဘောဂဗေဒ) ရန်ကုန်တိုင်းဒေသကြီး မဲဆန္ဒနယ်အမှတ်(၄) တို့ကလည်း ယနေ့အစည်းအဝေး မှာ ထောက်ခံဆွေးနွေးကြတာကို တွေ့ရှိရပါတယ်။ နာယကကြီးခင်ဗျာ။ စောစောက ဆွေးနွေးသွားတဲ့ အချက်ထဲမှာဆိုလို့ရှိရင်တော့ ကျွန်တော်တို့ အနေနဲ့ ကုန်သွယ်မှုစာချုပ် ချုပ်တဲ့အခါမှာ မိမိတို့နိုင်ငံ၏အကျိုး မထိပါးစေအောင် အထူးဂရုတစိုက် ဆောင်ရွက်လျက်ရှိပါကြောင်းနဲ့ Case by Case ကိုလည်း ကျွန်တော်တို့ ဆက်လက်ကြည့်ပြီးတော့ ဆောင်ရွက် သွားမှာ ဖြစ်ကြောင်း တင်ပြအပ်ပါတယ်။ အခု ကျွန်တော်တို့တင်ပြတဲ့ စတုတ္ထအခြေပြစာချုပ်ပါကိစ္စသည် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၆၁(က) ဇယား(၁)ပါ အပိုဒ် ၈ ပါ အပြည်ပြည်ဆိုင်ရာကွန်ဗန်းရှင်း များနဲ့ သဘောတူညီချက်များ၊ ဒေသဆိုင်ရာ စာချုပ်များနဲ့ သဘောတူညီချက်များဆိုင်ရာကိစ္စတွင် အကျုံးဝင် သဖြင့် ပြည်ထောင်စုလွှတ်တော်၏ အတည်ပြုချက်ရယူရန် လိုအပ်ခြင်းဖြစ်ပါတယ်။ ယခုအခါ ဒီစာချုပ်ကို အာဆီယံအဖွဲ့ဝင်နိုင်ငံများအနက် ဘရူနိုင်း၊ ကမ္ဘောဒီးယား၊ အင်ဒိုနီးရှား၊ လာအို၊ မလေးရှား၊ စင်ကာပူနဲ့ထိုင်းနိုင်ငံတို့က လက်မှတ်ရေးထိုးပြီး ဖြစ်ပါတယ်။ ယင်းစာချုပ်ကို အာဆီယံ အဖွဲ့ဝင်နိုင်ငံအားလုံး ၂၀၁၉ ခုနှစ်အတွင်း အတည်ပြုနိုင်ရန် ဆောင်ရွက်လျက်ရှိပါတယ်။ အာဆီယံစီးပွားရေး အသိုက်အဝန်း (ASEAN Economic Community-AEC)၂၀၂၅ ကို အကောင်အထည်ဖော် ဆောင်ရွက်ရာတွင် ရင်းနှီးမြှုပ်နှံမှု ပိုမိုဆွဲဆောင်နိုင်ရေးအတွက် ပွင့်လင်းမြင်သာသော ရင်းနှီးမြှုပ်နှံမှု ဝန်းကျင်တစ်ရပ် တည်ဆောက် ရန်လည်းပါဝင်ပါတယ်။ ဒါကြောင့် ပြောင်းလဲဖြစ်ပေါ်နေတဲ့ ခေတ်စနစ်နဲ့အညီ အာဆီယံဘက်စုံရင်းနှီးမြှုပ်နှံမှု သဘောတူစာချုပ်ကို ပြင်ဆင်ဆောင်ရွက်လျက်ရှိရာ ယခုဆိုရင် စတုတ္ထအကြိမ်မြောက် ရှိခဲ့ပြီဖြစ်ပါတယ်။ နာယကကြီးခင်ဗျာ။ အာဆီယံဒေသတွင်း လူမှုစီးပွားဖွံ့ဖြိုးတိုးတက်စေရန် ရည်ရွယ်ချက်ဖြင့် အဆီယံ ဘက်စုံရင်းနှီးမြှုပ်နှံမှု သဘောတူစာချုပ်အား ပြင်ဆင်သည့် စတုတ္ထအခြေပြစာချုပ်ကို မြန်မာနိုင်ငံက လက်မှတ်ရေးထိုး အတည်ပြုခြင်းဖြင့် မိမိအနေဖြင့် အခြားအာဆီယံအဖွဲ့ဝင်နိုင်ငံများနည်းတူ ရင်းနှီးမြှုပ်နှံမှု ကဏ္ဍကို ဖွံ့ဖြိုးတိုးတက်စေမှာ ဖြစ်ပါတယ်။ သို့ဖြစ်ပါ၍ အာဆီယံဘက်စုံရင်းနှီးမြှုပ်နှံမှု သဘောတူစာချုပ်အား ပြင်ဆင်သည့် စတုတ္ထအခြေပြ စာချုပ်ကို မြန်မာနိုင်ငံ လက်မှတ်ရေးထိုးနိုင်ရန် ပြည်ထောင်စုလွှတ်တော်က အတည်ပြုပေးရေးအတွက် နာယကကြီးမှတစ်ဆင့် လေးစားစွာ တင်ပြအပ်ပါတယ်။ ကျေးဇူးတင်ရှိပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ယခု လွှတ်တော်ရဲ့ အဆုံးအဖြတ် ရယူပါ့မယ်။ အထက်ပါကိစ္စနဲ့စပ်လျဉ်းပြီး လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အာဆီယံဘက်စုံရင်းနှီးမြှုပ်နှံမှု သဘောတူ စာချုပ်ကို ပြင်ဆင်သည့် စတုတ္ထအခြေပြစာချုပ်တွင် မြန်မာနိုင်ငံမှ လက်မှတ်ရေးထိုးနိုင်ရန်နှင့် အတည်ပြု နိုင်ရန်ကိစ္စကို လွှတ်တော်က အတည်ပြုကြောင်း ကြေညာပါတယ်။</speech>
</motion>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး နဝမနေ့ ရပ်နားကြောင်းနှင့် ဒသမနေ့ ကျင်းပမည့် နေ့ရက်နှင့် ကြေညာခြင်း</title>
<speech type="speaker">အစီအစဉ်(၁၄) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ (၁၂)ကြိမ် မြောက် ပုံမှန်အစည်းအဝေး နဝမနေ့ အစီအစဉ်ကို ရပ်နားပါမယ်။ အစည်းအဝေး ဒသမနေ့ကို ၂၀၁၉ ခုနှစ်၊ မေလ ၂၃ ရက် (ကြာသပတေးနေ့) နံနက် ၁၀ နာရီ ကျင်းပပြုလုပ်မည်ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">ပြည်ထောင်စုလွှတ်တော် ကိုယ်စားလှယ်များအားလုံး ထွက်ခွာနိုင် ကြပါပြီ ခင်ဗျား။ ဒုတိယအကြိမ် ပြည်ထောင်စုလွှတ်တော် (၁၂) ကြိမ်မြောက် ပုံမှန်အစည်းအဝေး နဝမနေ့ အစည်းအဝေးကို မွန်းလွဲ ၁၃:ဝ၅ နာရီတွင် ရပ်နားပါသည်။</speech>
</postface>
</transcript>
</doc>
