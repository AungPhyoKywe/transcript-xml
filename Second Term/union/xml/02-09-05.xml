<doc>
<docinfo>
<docno>02-09-05.xml</docno>
<pdf>02-09-05.pdf</pdf>
<term value="02">ဒုတိယအကြိမ်</term>
<session value="09" />
<sittingday value="05" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေး ပဉ္စမနေ့မှတ်တမ်း</title>
<date>၁၃၈၀ ပြည့်နှစ်၊ ဒုတိယဝါဆိုလပြည့်ကျော် ၅ ရက် (၂၀၁၈ ခုနှစ်၊ သြဂုတ်လ ၁ ရက်)(ဗုဒ္ဓဟူးနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် နဝမပုံမှန်အစည်းအဝေး ပဉ္စမနေ့ကို နံနက် ၁၀:ဝဝ နာရီင်ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းနှင့် ပြည်သူ့လွှတ်တော် ဥက္ကဋ္ဌ ဦးတီခွန်မြတ်က ဆောင်ရွက်ပြီး အခမ်းအနားမှူး အဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များ နှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေးရဲ့ ပဉ္စမနေ့အစီအစဉ် စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါ။</speech>
<speech type="mc">အားလုံး ထိုင်နိုင်ကြပါပြီခင်ဗျား။ ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း ၊</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေး ပဉ္စမနေ့မှာ ပြည်ထောင်စုလွှတ်တော် ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စု လွှတ်တော် ကိုယ်စားလှယ်ဦးရေ စုစုပေါင်း ၆၅၃ ဦးရှိပြီး ဒီကနေ့ အစည်းအဝေးကို ၆၁၃ ဦး တက်ရောက် ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၉၃.၈ရ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ) တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် နဝမပုံမှန်အစည်းအဝေး ပဉ္စမနေ့ အစီအစဉ် ကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေး ပဉ္စမနေ့အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေထားတဲ့အတိုင်း ဆက်လက်ဆောင်ရွက်ပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များအတွက် ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များ စိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="963">ဦးမောင်မောင်လတ်(အတွင်းရေးမှူး၊ ကိုယ်စားလှယ်များစိစစ်ရေးကော်မတီ)</mp>လေးစားအပ် ပါသော ပြည်ထောင်စုလွှတ်တော် နာယကကြီးခင်ဗျာ။ ယနေ့ ကျင်းပပြုလုပ်တဲ့ ဒုတိယအကြိမ် ပြည်ထောင်စု လွှတ်တော် နဝမပုံမှန်အစည်းအဝေး ပဉ္စမနေ့ ၁-၈-၂၀၁၈ ရက်နေ့မှာ အစည်းအဝေးသို့ တက်ရောက်နိုင်ခြင်း မရှိသော ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား စစ်ကိုင်းတိုင်းဒေသကြီး၊ မဲဆန္ဒနယ် အမှတ်(၉)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီ အတွင်းရေးမှူးဖြစ်သူ ကျွန်တော် ဦးမောင်မောင်လတ်က ခွင့်ပန်ကြားသွားမှာ ဖြစ်ပါတယ်။ ယနေ့အစည်းအဝေးသို့ တက်ရောက်နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များမှာ - - ဦးလမာနော်အောင် အင်ဂျန်းယန်၊ - ဒေါက်တာဝင်းအောင် ခင်ဦး၊ - ဦးစောသလေးစော ရွှေကျင်၊ - ဦးသောင်းဌေးလင်း ပုသိမ်ကြီး၊ - ဦးခင်မောင်စိုး ဝမ်းတွင်း၊ - ဦးထွန်းထွန်းဝင်း ရမည်းသင်း၊ - ဒေါ်စုစုလွင် သုံးခွ၊ ဦးဌေးလွင်(ခ) ဦးဒီလုံး နမ့်စန်၊ - ဦးတင်မောင်ဝင်း စစ်ကိုင်း-၁၀။ - ဒေါက်တာမိုးမြင့်အောင် - ဒေါက်တာမြသောင်း ပဲခူး-ရ နှင့် - ဦးကြည်ဝင်း ဧရာဝတီ-၁၂ တို့ဖြစ်ကြပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၂၈ ဦးရှိပြီး ယနေ့ခွင့်ပန် ကြားသူ ၁၂ ဦး ဖြစ်တဲ့အတွက် စုစုပေါင်းခွင့်ပန်ကြားသူ ၄၀ ဦးဖြစ်ပါတယ်။ ခွင့်မဲ့ပျက်ကွက်သူ မရှိပါ ကြောင်းနဲ့ ယနေ့ခွင့်ပန်ကြားသူ ပြည်ထောင်စုလွှတ်တော်ကိုယ်စားလှယ် ၁၂ ဦးအား ခွင့်အဖြစ်သတ်မှတ် ခွင့်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျာ။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေး ပဉ္စမနေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅၃ ဦး၊ ယခင်က ခွင့်ပြုထားသူ ၂၈ ဦး၊ ယနေ့ခွင့်ပန်ကြား၍ ခွင့်ပြုထားသူ ၁၂ ဦး ဖြစ်တဲ့အတွက် ခွင့်ပြုထားသူစုစုပေါင်း ၄၀ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Order">
<title>ပြည်ထောင်စုလွှတ်တော် နာယက မန်းဝင်းခိုင်သန်းက နာယက တာဝန်ထမ်းဆောင်ခဲ့သည့် ကာလအတွင်းဆောင်ရွက်ခဲ့မှုများနှင့်စပ်လျဉ်း၍ လွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၅) ဖြစ်ပါတယ်။ ပြည်ထောင်စုလွှတ်တော်ကိုယ်စားလှယ်များနဲ့ ဧည့်သည်တော်များခင်ဗျား။ ဒီနေ့ဟာ ဒုတိယအကြိမ် လွှတ်တော်အသီးသီးရဲ့ သက်တမ်းတစ်ဝက်ဖြစ်တဲ့ လပေါင်း ၃၀ တိတိပြည့်မြောက်ခဲ့ပြီး ကျန်တဲ့ တစ်ဝက်လပေါင်း ၃၀ ကာလရဲ့ ပထမဦးဆုံးနေ့ရက် ဖြစ်ပါတယ်။ ဖွဲ့စည်းပုံအခြေခံဥပဒေပုဒ်မ ၇၆ ပုဒ်မခွဲ(က)အရ လွှတ်တော် သက်တမ်းတစ်ခု စတင်တဲ့နေ့ရက်မှ လပေါင်း ၃၀ ပြည့်မြောက်တဲ့နေ့ရက်အထိ အမျိုးသားလွှတ်တော် ဥက္ကဋ္ဌနဲ့ ဒုတိယဥက္ကဋ္ဌတို့က ပြည်ထောင်စုလွှတ်တော် နာယကနဲ့ ဒုတိယနာယကတာဝန်တို့ကို ထမ်းဆောင်ခဲ့ကြပြီး ဖြစ်ပါတယ်။ ကျန်သက်တမ်းကာလ လပေါင်း ၃၀ အတွက် ဒီနေ့ကစပြီး ပြည်သူ့လွှတ်တော် ဥက္ကဋ္ဌနဲ့ ဒုတိယဥက္ကဋ္ဌတို့က ပြည်ထောင်စုလွှတ်တော် နာယကနဲ့ ဒုတိယနာယက တာဝန်များကိုပါ စတင်ထမ်းဆောင်ကြရမှာ ဖြစ်ပါတယ်။ ဒါကြောင့် ဒီနေ့ ပြည်ထောင်စုလွှတ်တော် အစည်းအဝေးမှာ ပြည်ထောင်စုလွှတ်တော် နာယကနဲ့ ဒုတိယ နာယက တာဝန်လွှဲပြောင်း/လက်ခံခြင်းကို ဦးစားပေးအစီအစဉ်အဖြစ် ထည့်သွင်းထားပြီး အစည်းအဝေးသို့ တက်ရောက်ချီးမြှင့်ပေးနိုင်ဖို့ နိုင်ငံတော်သမ္မတ၊ နိုင်ငံတော်၏ အတိုင်ပင်ခံပုဂ္ဂိုလ်နဲ့ ဒုတိယသမ္မတများ အပါအဝင် ပြည်ထောင်စုအဆင့် အဖွဲ့အစည်းအသီးသီးနဲ့ တိုင်းဒေသကြီး/ ပြည်နယ်လွှတ်တော်များသို့ ဖိတ်ကြား ထားပါတယ်။ ယခုပြည်ထောင်စုအဆင့်အဖွဲ့အစည်းဝင် ပုဂ္ဂိုလ်အများစုနဲ့ တိုင်းဒေသကြီး ပြည်နယ် လွှတ်တော် ဥက္ကဋ္ဌများ အစည်းအဝေးခန်းမအပေါ်ထပ်ရှိ ဧည့်သည်တော်များနေရာမှာ ရောက်ရှိနေကြပြီး ဖြစ်သလို မကြာမီ်းမှာလည်း နိုင်ငံတော်သမ္မတနဲ့ နိုင်ငံတော်၏ အတိုင်ပင်ခံပုဂ္ဂိုလ်တို့ အစည်း အဝေးခန်းမထဲ ရောက်ရှိလာတာကို LED Board မှ တစ်ဆင့်ကြည့်ရှုပြီး အစည်းအဝေးခန်းမအတွင်းရှိ ပုဂ္ဂိုလ်အားလုံးက မတ်တပ်ရပ်၍ လက်ခုပ်သြဘာဖြင့် ဂါရဝပြုကြိုဆိုကြဖို့နဲ့ နာယက တာဝန်လွှဲပြောင်း/ လက်ခံခြင်း အစီအစဉ်ပြီးဆုံးလို့ ပြန်လည်ထွက်ခွာချိန်မှာလည်း မတ်တပ်ရပ်၍ လက်ခုပ်ဩဘာဖြင့် နှုတ်ဆက်ကြဖို့ ဖြစ်ပါတယ်။ နိုင်ငံတော်သမ္မတ၊ နိုင်ငံတော်၏ အတိုင်ပင်ခံပုဂ္ဂိုလ်နဲ့ ဒုတိယသမ္မတများအား ပြည်ထောင်စု လွှတ်တော် အစည်းအဝေးခန်းမအပေါ်ထပ် သတ်မှတ်နေရာသို့ ကြွရောက်နေရာယူနိုင်ပါရန် ဖိတ်ကြားအပ် ပါတယ်ခင်ဗျား။</speech>
<speech type="mc">နိုင်ငံတော်သမ္မတ၊ နိုင်ငံတော်၏ အတိုင်ပင်ခံပုဂ္ဂိုလ်နဲ့အဖွဲ့များ ရောက်ရှိ လာပါပြီခင်ဗျား။ နိုင်ငံတော်သမ္မတ၊ နိုင်ငံတော်၏ အတိုင်ပင်ခံပုဂ္ဂိုလ်နှင့် ဒုတိယသမ္မတများ အစည်းအဝေးခန်းမ အတွင်း သတ်မှတ်နေရာသို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<speech type="speaker">ယနေ့ကျင်းပပြုလုပ်တဲ့ ပြည်ထောင်စုလွှတ်တော် အစည်းအဝေးသို့ ကြွရောက် ချီးမြှင့်ပေးပါသော နိုင်ငံတော်သမ္မတ၊ နိုင်ငံတော်၏ အတိုင်ပင်ခံပုဂ္ဂိုလ်နဲ့ ဒုတိယသမ္မတများ၊ ပြည်ထောင်စု အဆင့် အဖွဲ့အစည်းဝင်ပုဂ္ဂိုလ်များ၊ တိုင်းဒေသကြီး/ပြည်နယ်လွှတ်တော် ဥက္ကဋ္ဌများ၊ ပြည်ထောင်စုလွှတ်တော် ကိုယ်စားလှယ်များနဲ့ ဧည့်သည်တော်များအားလုံး ကိုယ်စိတ်နှစ်ဖြာ ကျန်းမာချမ်းသာကြပါစေကြောင်း ဆုမွန်ကောင်းတောင်းရင်း ဦးစွာနှုတ်ခွန်းဆက်သအပ်ပါတယ်။ ဒုတိယအကြိမ် ပြည်သူ့လွှတ်တော်ရဲ့ ပထမပုံမှန်အစည်းအဝေး ပထမနေ့ကို ၂၀၁၆ ခုနှစ်၊ ဖေဖော်ဝါရီလ ၁ ရက် (တနင်္လာနေ့) ၁၀၀၀ နာရီစတင်ခေါ်ယူ ကျင်းပခဲ့ပါတယ်။ ဖွဲ့စည်းပုံအခြေခံဥပဒေပုဒ်မ ၇၆ ပုဒ်မခွဲ(က)အရ ပြည်သူ့လွှတ်တော် သက်တမ်းတစ်ခု စတင်တဲ့နေ့ရက်မှ လပေါင်း ၃၀ ပြည့်မြောက်တဲ့ နေ့အထိ ပြည်ထောင်စုလွှတ်တော် နာယကနှင့် ဒုတိယနာယက တာဝန်ကို အမျိုးသားလွှတ်တော် ဥက္ကဋ္ဌနဲ့ ဒုတိယဥက္ကဋ္ဌတို့က ထမ်းဆောင်ခဲ့ကြပြီးဖြစ်ပါတယ်။ ကျန်သက်တမ်းကာလအတွက် ပြည်သူ့လွှတ်တော် ဥက္ကဋ္ဌနဲ့ ဒုတိယဥက္ကဋ္ဌတို့က ပြည်ထောင်စုလွှတ်တော် နာယကနှင့် ဒုတိယနာယက တာဝန်ကိုပါ ထမ်းဆောင် ရမှာဖြစ်တဲ့အတွက် ယခုအစည်းအဝေးမှာပဲ တာဝန်လွှဲပြောင်းလက်ခံခြင်း အစီအစဉ်ကို ဆောင်ရွက်သွားမှာ ဖြစ်ပါတယ်။ ကျွန်တော့အနေနဲ့ ပြည်ထောင်စုလွှတ်တော် နာယက တာဝန်ထမ်းဆောင်စဉ် ကာလအတွင်းမှာ နိုင်ငံတော်က ကျင့်သုံးလျှောက်လှမ်းနေတဲ့ ပါတီစုံဒီမိုကရေစီစနစ်နဲ့ အခွင့်အလမ်းများ ပိုမိုခိုင်မာလာ စေရေး၊ နိုင်ငံသူနိုင်ငံသားတိုင်း တန်းတူညီမျှမှု၊ လွတ်လပ်မှု၊ တရားမျှတမှု စတဲ့အခြေခံလူ့အခွင့်အရေး များ တိုးတက်ရရှိလာစေရေးတို့ကို အဂတိတရားကင်းကင်းရှင်းရှင်းနဲ့ ကိုယ်စွမ်းဉာဏ်စွမ်းရှိသမျှ ကြိုးပမ်း အားထုတ်ဆောင်ရွက်ခဲ့ပါတယ်။ နိုင်ငံတော်ရဲ့ ငြိမ်းချမ်းရေး၊ အမျိုးသားစည်းလုံးညီညွတ်မှု ပြန်လည် တည်ဆောက်ရေးနဲ့ ဖွံ့ဖြိုးတိုးတက်ရေးတို့အတွက် ပြည်ထောင်စုအစိုးရ အုပ်ချုပ်ရေးမဏ္ဍိုင်၊ တရားစီရင်ရေး မဏ္ဍိုင်များနဲ့လည်း အပြန်အလှန် ထိန်းကျောင်းဆောင်ရွက်ခဲ့ပါတယ်။ ဒုတိယနာယကအနေဖြင့်လည်း ပြည်ထောင်စုလွှတ်တော်မှာဖွဲ့စည်းထားတဲ့ ဥပဒေကြမ်းပူးပေါင်း ကော်မတီ ဥက္ကဋ္ဌ၊ ပြည်သူ့ငွေစာရင်းပူးပေါင်းကော်မတီ ဥက္ကဋ္ဌ၊ လွှတ်တော်များ၏ အုပ်ချုပ်မှုဆိုင်ရာ ပူးပေါင်း ကော်မတီ ဥက္ကဋ္ဌနဲ့ မြန်မာနိုင်ငံလွှတ်တော်အဖွဲ့ အတွင်းရေးမှူးအဖြစ် သက်ဆိုင်ရာကဏ္ဍအလိုက် လုပ်ငန်း တာဝန်များကို ဦးစီးဦးဆောင်ပြုပြီး ပိုမိုကောင်းမွန်တဲ့ အခြေခံကောင်းများရရှိအောင် ဆောင်ရွက်ပေးခဲ့တဲ့ အတွက် အသိအမှတ်ပြု ကျေးဇူးတင်ပါတယ်။ ဒုတိယအကြိမ် ပြည်ထောင်စုလွှတ်တော်ရဲ့ လပေါင်း ၃၀ သက်တမ်း ကာလအတွင်းမှာ ပုံမှန် ကျင်းပလျက်ရှိပါတယ်။ ဒီကာလအတွင်း ဥပဒေပြုခြင်းအပိုင်းမှာ ၂၀၁၆ ခုနှစ်မှာ ၄၄ ခု၊ ၂၀၁ရ ခုနှစ်မှာ ၂၉ ခုနဲ့ ၂၀၁၈ ခုနှစ်မှာ ဒီနေ့အထိ ၂၂ ခု၊ စုစုပေါင်းဥပဒေ ၉၅ ခုကို ဆွေးနွေးအတည်ပြု ပြဋ္ဌာန်းပေးနိုင်ခဲ့ ပါတယ်။ သက်ဆိုင်ရာဌာန၊ အဖွဲ့အစည်းများရဲ့ ကဏ္ဍအလိုက် ဖွံ့ဖြိုးတိုးတက်ရေးလုပ်ငန်းများ ဆောင်ရွက် နိုင်ဖို့အတွက် ပြည်တွင်းပြည်ပမှ ချေးငွေရယူရေးကိစ္စရပ် ၄၀ ခုနဲ့ နိုင်ငံတကာအဖွဲ့အစည်းများမှာ ပူးပေါင်း ပါဝင်ဆောင်ရွက်ဖို့အတွက် သဘောတူစာချုပ် လက်မှတ်ရေးထိုးရေးကိစ္စရပ် ၂၆ ခု အပါအဝင် လိုအပ်တဲ့ ပြည်ထောင်စုလွှတ်တော်ဆိုင်ရာ လုပ်ငန်းများကို ဦးစားပေးအလိုက် ဆွေးနွေးဆောင်ရွက်ပေးနိုင်ခဲ့ပါတယ်။ ဒါ့အပြင် ပြည်ထောင်စုလွှတ်တော် သက်တမ်းတစ်ဝက် ကာလအတွင်းမှာ ထူးခြားတဲ့ ဒေသတွင်း ဆက်ဆံရေးကဏ္ဍမှာ ဆောင်ရွက်ချက်တစ်ခုအနေနဲ့ (၃၇)ကြိမ်မြောက် အာဆီယံပါလီမန်များညီလာခံကို အိမ်ရှင်နိုင်ငံအဖြစ် အောင်မြင်စွာ လက်ခံကျင်းပပေးနိုင်ခဲ့ပါတယ်။ နိုင်ငံတကာဆက်ဆံရေးကဏ္ဍမှာ နိုင်ငံ တကာလွှတ်တော်များ၊ နိုင်ငံတကာအဖွဲ့အစည်းများနဲ့ပူးပေါင်းပြီး လွှတ်တော်ဆိုင်ရာ ဖွံ့ဖြိုးတိုးတက်ရေး လုပ်ငန်းများ ဆောင်ရွက်နိုင်ဖို့အတွက် အာဆီယံပါလီမန်များဆိုင်ရာ ပူးပေါင်းကော်မတီနဲ့ နိုင်ငံတကာ ပါလီမန်များအဖွဲ့ဆိုင်ရာ ပူးပေါင်းကော်မတီတို့ကိုလည်း ဖွဲ့စည်းဆောင်ရွက်နိုင်ခဲ့ပါတယ်။ အာဆီယံပါလီမန် များညီလာခံ(AIPA)နှင့် ဆက်စပ်အစည်းအဝေးများသို့ (၂၁)ကြိမ်နဲ့ နိုင်ငံတကာပါလီမန်များညီလာခံ (IPU)နှင့် ဆက်စပ်အစည်းအဝေးများသို့ (၂)ကြိမ် စေလွှတ်တက်ရောက်နိုင်ခဲ့ပါတယ်။ ဒါ့အပြင် ပြည်ထောင်စုအဆင့်လွှတ်တော်များနဲ့ တိုင်းဒေသကြီး/ပြည်နယ်လွှတ်တော်များ အကြားမှာ လည်းကောင်း၊ တိုင်းဒေသကြီး/ပြည်နယ်လွှတ်တော်များ အချင်းချင်းကြားမှာလည်းကောင်း လွှတ်တော် ဆိုင်ရာလုပ်ငန်းများ ညှိနှိုင်းဆွေးနွေး ဆောင်ရွက်နိုင်ဖို့ရည်ရွယ်ပြီး မြန်မာနိုင်ငံ လွှတ်တော်အဖွဲ့ကို ဖွဲ့စည်း ခြင်းနဲ့ တည်ဆဲဥပဒေများအား လေ့လာဆန်းစစ်သုံးသပ်ပြီး ပြင်ဆင်ရေး၊ ပယ်ဖျက်ရေး၊ အသစ်ပြဋ္ဌာန်း နိုင်ရေး၊ အထူးကိစ္စရပ်များပေါ်ပေါက်လာပါက ၄င်းကိစ္စရပ်များအား ဥပဒေအမြင်နဲ့ယှဉ်၍ လေ့လာ ဆန်းစစ် သုံးသပ်နိုင်ရေးနဲ့ အရေးကြီးတဲ့ လွှတ်တော်ဆိုင်ရာလုပ်ငန်းစဉ်များမှာ အထောက်အကူပြုပြီး ညီညွတ်မျှတတဲ့ ကျွမ်းကျင်မှု၊ အကြံဉာဏ်များရရှိရေးအတွက် ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင်ကိုလည်း ဖွဲ့စည်းဆောင်ရွက်နိုင်ခဲ့ပါတယ်။ ပြည်ထောင်စုလွှတ်တော် ကိုယ်စားလှယ်များနဲ့ ဧည့်သည်တော်များခင်ဗျား။ ပြည်ထောင်စုတစ်ဝန်း ဒေသအနှံ့အပြားက ပြည်သူ့ကိုယ်စားလှယ်များနဲ့ ပါဝင်ဖွဲ့စည်းထားတဲ့ ပြည်ထောင်စုလွှတ်တော်ဟာ နိုင်ငံတော်နဲ့ နိုင်ငံတော်အတွင်း မှီတင်းနေထိုင်ကြတဲ့ ပြည်သူတစ်ရပ်လုံးကိုကိုယ်စားပြုပြီး နိုင်ငံတော်နဲ့ နိုင်ငံသားများရဲ့ အကျိုးစီးပွားအတွက် ဥပဒေပြုရေးအပါအဝင် လွှတ်တော်ဆိုင်ရာလုပ်ငန်းတာဝန်များကို ဆောင်ရွက်နေကြရတာ ဖြစ်ပါတယ်။ ယခုရှေည်တည်တံ့ခိုင်မြဲတဲ့ ပြည်တွင်းငြိမ်းချမ်းမှုရရှိရေးအတွက် တိုင်းရင်းသားစည်းလုံး ညီညွတ်ရေးနဲ့ အမျိုးသားပြန်လည်ပေါင်းစည်းရေး လုပ်ငန်းစဉ်များကို အထူးအလေးထား ဆောင်ရွက် နေရတဲ့ ကာလဖြစ်ပါတယ်။ လွှတ်တော် ကိုယ်စားလှယ်များအနေနဲ့ ပြည်ထောင်စုငြိမ်းချမ်းရေး လုပ်ငန်း စဉ်မှာသာမက မိမိတို့ရဲ့ အခြေခံမဲဆန္ဒနယ်မြေ တစ်ခုချင်းကစပြီး နိုင်ငံတော်တစ်ဝန်းလုံး တည်ငြိမ် အေးချမ်းရေးနဲ့ တရားဥပဒေစိုးမိုးရေးအတွက် ဆက်လက်ပြီး ပူးပေါင်းပါဝင်ဆောင်ရွက်ကြဖို့ မှာကြား လိုပါတယ်။ ပြည်ထောင်စုလွှတ်တော် ကိုယ်စားလှယ်များအနေနဲ့ ကျန်ရှိတဲ့ လပေါင်း ၃၀ ကာလမှာလည်း မိမိတို့ရရှိပြီးတဲ့ အတွေ့အကြုံ အသိပညာများကို အကျိုးရှိရှိ မှန်မှန်ကန်ကန်အသုံးချပြီး ပြည်သူများရဲ့ တာဝန်ကျေကြပါလို့ ဆန္ဒပြု တိုက်တွန်းလိုပါတယ်။ ကျွန်တော်နဲ့အတူ လပေါင်း ၃၀ ကာလ အတူလက်တွဲပြီး ပူးပေါင်းကူညီလုပ်ဆောင်ပေးခဲ့မှုများအတွက် ပြည်ထောင်စုလွှတ်တော် ကိုယ်စားလှယ်များနဲ့ သက်ဆိုင်ရာ ကဏ္ဍအလိုက် တာဝန်ရှိပုဂ္ဂိုလ်များ၊ ဌာန၊ အဖွဲ့အစည်းများအားလုံးကို ကျေးဇူးတင်ပါကြောင်း ပြောကြားရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<title>ပြည်ထောင်စုလွှတ်တော် နာယက တာဝန်များကို အမျိုးသားလွှတ်တော်ဥက္ကဋ္ဌ မန်းဝင်းခိုင်သန်းက ပြည်သူ့လွှတ်တော်ဥက္ကဋ္ဌ ဦးတီခွန်မြတ်ထံသို့ လွှဲပြောင်းပေးအပ်ခြင်း</title>
<speech type="speaker">အစီအစဉ်(၆) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များနဲ့ ဧည့်သည်တော်များခင်ဗျား။ ယခု ပြည်ထောင်စုလွှတ်တော် နာယက တာဝန်လွှဲပြောင်းလက်ခံခြင်း အစီအစဉ် ဆောင်ရွက်မှာဖြစ်ပါတယ်။ ပြည်ထောင်စုလွှတ်တော် နာယက တာဝန်ကို လက်ခံပေးနိုင်ရေးအတွက် ပြည်သူ့လွှတ်တော် ဥက္ကဋ္ဌ ဦးတီခွန်မြတ်အား စင်မြင့်ပေါ်သို့ ကြွရောက်ပါရန် လေးစားစွာ ဖိတ်ကြားအပ်ပါတယ်။ နာယက တာဝန်လွှဲပြောင်းပေးချိန်မှာ ဒုတိယနာယကများလည်း တာဝန်လွှဲပြောင်းပေးဖို့ ဖြစ်ပါတယ်။</speech>
<speech type="speaker">ခန်းမအတွင်းရှိ ပုဂ္ဂိုလ်များအားလုံး မတ်တပ်ရပ်၍ အသိအမှတ်ပြုလက်ခုပ်သြဘာ ချီးမြှင့်ပေးကြပါရန် မေတ္တာရပ်ခံ ပန်ကြားအပ်ပါတယ်။ အမျိုးသားလွှတ်တော်ဥက္ကဋ္ဌ မန်းဝင်းခိုင်သန်းထံမှ ပြည်သူ့လွှတ်တော်ဥက္ကဋ္ဌ ဦးတီခွန်မြတ်က နာယက တာဝန်လွှဲပြောင်းလက်ခံရယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<title>ပြည်ထောင်စုလွှတ်တော် နာယက ဦးတီခွန်မြတ်က လွှတ်တော်သို့ နှုတ်ခွန်းဆက်စကား ပြောကြားခြင်း</title>
<speech type="speaker">အစီအစဉ်(၇) ဖြစ်ပါတယ်။ ယနေ့ကျင်းပပြုလုပ်တဲ့ ပြည်ထောင်စုလွှတ်တော် manfamong anfannsorganoa OSifon OSiSS mous: Si ဒုတိယသမ္မတများ၊ ပြည်ထောင်စုအဆင့် အဖွဲ့အစည်းဝင်ပုဂ္ဂိုလ်များ၊ တိုင်းဒေသကြီးနဲ့ ပြည်နယ်လွှတ်တော် ဥက္ကဋ္ဌများ၊ ပြည်ထောင်စုလွှတ်တော် ကိုယ်စားလှယ်များနဲ့ ဧည့်သည်တော်များခင်ဗျား။ မင်္ဂလာအပေါင်းနဲ့ ပြည့်စုံပြီး ကိုယ်စိတ်နှစ်ဖြာ ကျန်းမာချမ်းသာကြပါစေကြောင်း ဆုတောင်းမေတ္တာပို့ရင်း နှုတ်ခွန်းဆက်သ အပ်ပါတယ်။ ဒုတိယအကြိမ် ပြည်ထောင်စုလွှတ်တော် သက်တမ်းစတင်ခဲ့တဲ့ ီး လပေါင်း ၃၀ ပြည့် မြောက်တဲ့ကာလအထိ ပြည်ထောင်စုလွှတ်တော် နာယကနဲ့ ဒုတိယနာယက တာဝန်ကို ကျေပွန်စွာ တာဝန်ယူ ဆောင်ရွက်ခဲ့တဲ့ အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းနဲ့ ဒုတိယဥက္ကဋ္ဌ ဦးအေးသာအောင် တို့အတွက် ဂုဏ်ယူဝမ်းမြောက်ပါကြောင်းနဲ့ ကျေးဇူးတင်ပါကြောင်း ဦးစွာပြောကြားလိုပါတယ်။ အမျိုးသားလွှတ်တော် ဥက္ကဋ္ဌနဲ့ ဒုတိယဥက္ကဋ္ဌတို့ဟာ ဖွဲ့စည်းပုံအခြေခံဥပဒေနဲ့ လွှတ်တော်ဆိုင်ရာ ဥပဒေ၊ နည်းဥပဒေများနဲ့အညီ နိုင်ငံတော်ကချမှတ်ထားတဲ့ မူဝါဒ၊ လုပ်ငန်းစဉ်များကို အခြေပြုပြီး ဒီမိုကရေစီဖက်ဒရယ်ပြည်ထောင်စုကြီး ဖြစ်ထွန်းပေါ်ပေါက်လာရေးအတွက် ပြည်ထောင်စုလွှတ်တော် ကိုယ်စားလှယ်များနဲ့အတူ ကိုယ်စွမ်းဉာဏ်စွမ်းရှိသရွေ့ အားသွန်ခွန်စိုက် ကြိုးပမ်းဆောင်ရွက်ခဲ့တာကို အားလုံးအသိပဲဖြစ်ပါတယ်။ ဒီလိုခက်ခဲကြီးမားလှတဲ့ လုပ်ငန်းတာဝန်တွေကို ကျရာအခန်းကဏ္ဍကနေ လပေါင်း ၃၀ ကြာ တာဝန်ကျေပွန် ပြီးမြောက်အောင် ထမ်းဆောင်နိုင်ခဲ့တာကို ကျွန်တော်တို့ရဲ့ ဤပြည်ထောင်စု လွှတ်တော် အစည်းအဝေးကြီးက မှတ်တမ်းတင်ဂုဏ်ပြုရမှာ ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များနဲ့ ကြွရောက်ချီးမြှင့်ပေးကြတဲ့ ဧည့်သည်တော်များ ခင်ဗျား။ နိုင်ငံတာကာမှာ လွှတ်တော်များဟာ ဒီမိုကရေစီစနစ်ရဲ့ အခြေခံအုတ်မြစ်ဖြစ်သလို နိုင်ငံ တစ်နိုင်ငံ၏ အသက်ဝိညာဉ်၊ အသက်သွေးကြောများဖြစ်တယ်လို့ ပြောစမှတ်ပြုကြပါတယ်။ ဥပဒေပြုအာဏာ ကျင့်သုံးကြရတဲ့ လွှတ်တော်များဟာ ပြည်သူများကိုကိုယ်စားပြုပြီး ပြည်သူ့အသံ၊ ပြည်သူ့ဆန္ဒ၊ ပြည်သူ့ သဘောထားနဲ့ ပြည်သူများရဲ့ လိုအပ်ချက်များကို သိရှိခံစားပြီး ဖြည့်ဆည်းဆောင်ရွက်ပေးနိုင်အောင် ကြိုးစား ကြရမှာဖြစ်ပါတယ်။ ဒီလိုဆောင်ရွက်ရာမှာ ပြည်သူများရဲ့ လူမှုစီးပွားဘဝ ဖွံ့ဖြိုးတိုးတက်ရေးအတွက် လက်တွေ့အခြေ အနေနဲ့ ညီညွတ်မျှတမှုရှိတဲ့ ဥပဒေများ ပေါ်ပေါက်လာရေး၊ နိုင်ငံတော်ဖွံ့ဖြိုးတိုးတက်ရေးနဲ့ ပြည်သူများရဲ့ လူမှုစီးပွားဘဝများ အခြေခံကျကျ အဆင်ပြေကောင်းမွန်စေရေးတို့ကို နိုင်ငံတော်ရဲ့ အုပ်ချုပ်ရေး၊ တရား စီရင်ရေးအာဏာကို ကိုင်တွယ်ကျင့်သုံးကြတဲ့ ပုဂ္ဂိုလ်များ၊ အဖွဲ့အစည်းများနဲ့အတူ ကဏ္ဍအလိုက် အကောင် အထည်ဖော်ပြီး အပြန်အလှန်ထိန်းကျောင်းခြင်း၊ ညှိနှိုင်းဆွေးနွေး ပူးပေါင်းဆောင်ရွက်ခြင်းတို့ဖြင့် ကြိုးပမ်း ဆောင်ရွက်ကြဖို့ လိုအပ်မှာဖြစ်ပါတယ်။ ဒီမိုကရေစီဖက်ဒရယ်ပြည်ထောင်စုကြီး ပေါ်ပေါက်ဖြစ်ထွန်းလာဖို့ ရည်မှန်းချက်ထားရှိပြီး ပြည်ထောင်စုငြိမ်းချမ်းရေးညီလာခံ(၂၁-ရာစုပင်လုံ) တတိယအစည်းအဝေးကို ကျွန်တော်တို့အားလုံး ပူးပေါင်း ဆောင်ရွက်နေကြတာ ထင်ရှားတဲ့သာဓကဖြစ်ပါတယ်။ လွှတ်တော်ကိုယ်စားလှယ်အစုအဖွဲ့အနေနဲ့ အားကောင်း မောင်းသန် အပြုသဘောဆောင်တဲ့ ဆွေးနွေးမှုများကို ထိထိရောက်ရောက် ပါဝင်ဆွေးနွေးနိုင်ရန်အတွက် ယင်းအစုအဖွဲ့တွင် ပါတီပေါင်းစုံမှ တိုင်းရင်းသားကိုယ်စားလှယ်ပေါင်းစုံ ပါဝင်နိုင်ရန် ကြိုတင်ပြင်ဆင်စုဖွဲ့ပြီး တာဝန်ပေးအပ် စေလွှတ်ခဲ့ခြင်းပဲဖြစ်ပါတယ်။ ဥပဒေပြု လွှတ်တော်များဟာ နိုင်ငံတော်နဲ့ နိုင်ငံသားများရဲ့ အကျိုးစီးပွားကို ဖြစ်ထွန်းစေတဲ့ အကာအကွယ်ပေးနိုင်တဲ့ဥပဒေများ ပြဋ္ဌာန်းပေးရမှာဖြစ်သလို အုပ်ချုပ်ရေး၊ တရားစီရင်ရေးနှင့် သက်ဆိုင်ရာ အဖွဲ့အစည်းများကလည်း ပြဋ္ဌာန်းထားတဲ့ တည်ဆဲဥပဒေ၊ နည်းဥပဒေ၊ စည်းမျဉ်းစည်းကမ်းများနဲ့အညီ အကောင်အထည်ဖော်ပြီး နိုင်ငံတော်နဲ့ နိုင်ငံသားများရဲ့ အကျိုးစီးပွား ဖြစ်ထွန်းစေရေးအတွက် ညီညွတ်စွာ ပူးပေါင်းပါဝင် ဆောင်ရွက်ကြရမှာဖြစ်ပါတယ်။ လွှတ်တော်ကိုယ်စားလှယ်များ အပါအဝင် နိုင်ငံသား အားလုံးကလည်း တည်ဆဲဥပဒေများကို လေးစားလိုက်နာပြီး တာဝန်ကျေပွန်မှု၊ တာဝန်ခံမှု၊ တာဝန်ယူမှု၊ စည်းကမ်းရှိမှုများနဲ့ ပူးပေါင်းလုပ်ဆောင်ကြဖို့ လိုအပ်မှာဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များနဲ့ ဧည့်သည်တော်များခင်ဗျား။ ဖွဲ့စည်းပုံအခြေခံ ဥပဒေအရ နိုင်ငံတော်အချုပ်အခြာအာဏာရဲ့ ခက်မသုံးဖြာဖြစ်တဲ့ ဥပဒေပြုရေးအာဏာ၊ အုပ်ချုပ်ရေး အာဏာနဲ့ တရားစီရင်ရေးအာဏာတို့ကို အတတ်နိုင်ဆုံး ပိုင်းခြားသုံးစွဲခြင်းနဲ့ အချင်းချင်း အပြန်အလှန် ထိန်းကျောင်းခြင်းတို့ကို မှန်ကန်မျှတစွာ ဆောင်ရွက်သွားကြရမှာဖြစ်သလို နိုင်ငံတော်ဖွံ့ဖြိုးတိုးတက်ရေး အတွက် ဆွေးနွေးညှိနှိုင်းအဖြေရှာပြီး ပူးပေါင်းဆောင်ရွက်မှုများကိုလည်း မဖြစ်မနေ ဆက်လက်ဆောင်ရွက် သွားကြရမှာ ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များနဲ့ ဧည့်သည်တော်များခင်ဗျား။ ဒီမိုကရေစီပြုပြင် ပြောင်းလဲရေးမှာ ပြည်သူလူထုက ချက်ချင်းအကောင်အထည်ပေါ်လာမှုကို မြင်တွေ့လိုကြသော်လည်း ဒီမိုကရေစီ၏ ပင်ကိုယ်အခြေခံသဘောတရားအရ တစ်ခါ တစ်ရံမှာ လက်ငင်းအဖြေထွက်ဖို့ထက် တခုယူရန် လိုအပ်တာကိုလည်း အထူးသတိပြုကြရမှာ ဖြစ်ပါတယ်။ မည်သို့ပင်ဆိုစေကာမူ ၂၁ ရာစု၏ စိန်ခေါ်မှုများကို ရင်ဆိုင်ဖြေရှင်းနိုင်ရန် စစ်မှန်သော ဒီမိုကရေစီစနစ်မှတစ်ပါး အခြားစနစ်မရှိတော့ပါကြောင်း ပြောကြားလိုပါတယ်။ ကျွန်တော်တို့ရဲ့ ဒီမိုကရေစီပြုပြင်ပြောင်းလဲရေးခရီးစဉ်ကို ကြိုးပမ်းဖော်ထုတ်ကြရာမှာ ပြည်ထောင်စု လွှတ်တော်ကိုယ်စားလှယ်များအနေနဲ့ နိုင်ငံတော်နဲ့ ပြည်သူများအပေါ် မှန်ကန်တဲ့ စိတ်ရင်းစေတနာနဲ့ အမြော်အမြင်ရှိရှိ နည်းလမ်းမှန်မှန်ဖြင့် မိမိတို့ရဲ့ ကိုယ်စီတာဝန်ကျေပွန်မှုများကို ဖော်ထုတ်ပြသနိုင်ကြ လိမ့်မယ်လို့ယုံကြည်ပါတယ်။ အစည်းအဝေးကျင်းပမှု တစ်ကြိမ်ထက်တစ်ကြိမ် ပိုပြီးအတွေ့အကြုံ ရင့်ကျက် immenssmens Osc@cerinas Sanna Son Sans ကြရတဲ့ လွှတ်တော်ကိုယ်စားလှယ်များဟာ ဖွဲ့စည်းပုံအခြေခံဥပဒေနဲ့ လွှတ်တော်ဆိုင်ရာဥပဒေ၊ နည်းဥပဒေ များအပြင် တည်ဆဲဥပဒေ၊ စည်းမျဉ်းစည်းကမ်းများကို လိုက်နာစောင့်ထိန်းပြီး ဒီမိုကရေစီစနစ် ပိုမိုခိုင်မာ လာအောင် အရှိန်အဟုန်မြှင့်တင်ပြီး ဆက်လက်လုပ်ဆောင်သွားကြရမှာဖြစ်ပါတယ်။ ဒုတိယအကြိမ် ပြည်ထောင်စုလွှတ်တော်ရဲ့ ကျန်ရှိတဲ့ သက်တမ်းတစ်ဝက် ကာလအတွင်းမှာ လွှတ်တော်ကိုယ်စားလှယ်များအနေနဲ့လည်း နိုင်ငံတော်နှင့် နိုင်ငံသားများ၏ အကျိုးစီးပွားဖြစ်ထွန်းမှုကို ရည်ရွယ်ပြီး ပါတီစွဲ၊ လူမျိုးစွဲ၊ ဒေသစွဲ၊ ဘာသာအယူဝါဒစွဲများ မထားရှိကြဘဲ နိုင်ငံတော်နဲ့ ပြည်သူလူထု အကျိုးစီးပွားအတွက် ကျွန်တော်နဲ့အတူ ပူးပေါင်းကူညီဆောင်ရွက်ပေးကြဖို့ မေတ္တာရပ်ခံလိုပါတယ်။ မိမိတို့ တာဝန်ယူ၊ တာဝန်ခံ ဆောင်ရွက်ရမယ့်လုပ်ငန်းတာဝန်များကို စိတ်ကောင်းစေတနာ မှန်ကန်စွာနဲ့ ကျေပွန်အောင် ဆက်လက်ဆောင်ရွက်ခြင်းဖြင့် ဒီမိုကရေစီဖက်ဒရယ် ပြည်ထောင်စုတစ်ရပ် ပေါ်ထွန်းလာရေးလုပ်ငန်းစဉ်များ ပိုမိုတိုးတက်လာမည်ဟု ယုံကြည်မျှော်လင့်ပါကြောင်း နှုတ်ခွန်းဆက်စကားပြောရင်း နိဂုံးချုပ်လိုက်ပါတယ်။ ဖွဲ့စည်းပုံအခြေခံဥပဒေပုဒ်မ ၇၆ ပုဒ်မခွဲ(က)နှင့်အညီ ပြည်ထောင်စုလွှတ်တော် နာယက၊ ဒုတိယနာယက တာဝန်များကို အောင်မြင်စွာ ထမ်းဆောင်ခဲ့သည့် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းနှင့် ဒုတိယဥက္ကဋ္ဌ ဦးအေးသာအောင်တို့အား ပြည်ထောင်စုလွှတ်တော်က ဂုဏ်ပြုမှတ်တမ်းတင်ကြောင်း</speech>
<speech type="speaker">အစီအစဉ်(၈) ဖြစ်ပါတယ်။ ပြည်ထောင်စုလွှတ်တော်ကိုယ်စားလှယ်များ ခင်ဗျာ။ ပြည်ထောင်စုလွှတ်တော်ကိုယ်စားလှယ်များနှင့် ကြွရောက်ချီးမြှင့်ပေးကြတဲ့ ဧည့်သည်တော်များ ခင်ဗျား။ ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေပုဒ်မ ၇၆ ပုဒ်မခွဲ(က)ပါ ပြဋ္ဌာန်းချက်နဲ့ အညီ ဒုတိယအကြိမ် ပြည်သူ့လွှတ်တော် သက်တမ်းစတင်တဲ့ ၂၀၁၆ ခုနှစ်၊ ဖေဖော်ဝါရီလ ၁ ရက်နေ့မှ လပေါင်း ၃၀ ပြည့်မြောက်တဲ့ နေ့ရက်အထိ ပြည်ထောင်စုလွှတ်တော်နာယကနှင့် ဒုတိယနာယက တာဝန် များကို ကိုယ်စွမ်းဉာဏ်စွမ်းရှိသရွေ့ ကျေပွန်အောင် ထမ်းဆောင်ခဲ့ကြတဲ့ အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းနှင့် ဒုတိယဥက္ကဋ္ဌ ဦးအေးသာအောင် တို့အား ပြည်ထောင်စုလွှတ်တော်က ဂုဏ်ပြုမှတ်တမ်း တင်ကြောင်း ကြေညာအပ်ပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ အစည်းအဝေးကို ၃၀ မိနစ်ခန့် ခေတ္တ ရပ်နားပါမယ်။</speech>
<speech type="mc">ပြည်ထောင်စုလွှတ်တော် နာယက၊ နိုင်ငံတော်သမ္မတနဲ့ နိုင်ငံတော်၏ အတိုင်ပင်ခံပုဂ္ဂိုလ်တို့အဖွဲ့ ပြန်လည်ထွက်ခွာပါပြီခင်ဗျား။ ပြည်ထောင်စုလွှတ်တော်နာယက၊ နိုင်ငံတော်သမ္မတ၊ နိုင်ငံတော်၏ အတိုင်ပင်ခံပုဂ္ဂိုလ်နှင့် ဒုတိယသမ္မတများ အစည်းအဝေးခန်းမအတွင်းမှ ပြန်လည်ထွက်ခွာပါသည်။</speech>
<speech type="mc">အားလုံး ထွက်ခွာနိုင်ကြပါပြီခင်ဗျာ။</speech>
<speech type="mc">အစည်းအဝေးပြန်လည်စတင်ခြင်း ၊ လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များခင်ဗျား။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<title>မြန်မာနိုင်ငံတော်ဗဟိုဘဏ် ဥက္ကဋ္ဌအဖြစ် ခန့်အပ်တာဝန်ပေးပြီးဖြစ်သော ပုဂ္ဂိုလ်က ပြည်ထောင်စုလွှတ်တော် နာယက၏ ရှေ့မှောက်၌ ကတိသစ္စာပြုခြင်း</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု လွှတ်တော်က သဘောတူညီပြီးဖြစ်တဲ့ ဦးကျော်ကျော်မောင်အား နိုင်ငံတော်သမ္မတရုံးရဲ့ ၃၁-၇-၂၀၁၈ ရက်စွဲပါအမိန့်ကြော်ငြာစာအမှတ်၊ ၃၂/၂၀၁၈ အကြောင်းကြားစာအရ မြန်မာနိုင်ငံတော်ဗဟိုဘဏ် ဥက္ကဋ္ဌအဖြစ် ခန့်အပ်ပေးထားပြီးဖြစ်ပါတယ်။ ယခု ဦးကျော်ကျော်မောင် အား နာယက၏ရှေ့မှောက်၌ ကတိသစ္စာပြုဖို့ စင်မြင့်ရှေ့သတ်မှတ်နေရာသို့ ဖိတ်ခေါ်ပါတယ်။ ကတိသစ္စာကို ကျွန်တော်က တိုင်ပေးတဲ့အခါ ဦးကျော်ကျော်မောင်က လိုက်ဆိုဖို့ ဖြစ်ပါတယ်။ ကျွန်ုပ်သည်လို့ စတိုင်ပေးတဲ့မိမိရဲ့ အမည်နဲ့ တွဲပြီးဆိုဖို့ ဖြစ်ပါတယ်။ အစည်းအဝေးခန်းမအတွင်းရှိ ပုဂ္ဂိုလ်များအားလုံး မတ်တတ်ရပ်ပေးလိုပါတယ်။ ကတိသစ္စာပြုခြင်းကို စတင်ပါမယ်။ """"ကျွန်ုပ်--------သည် ပြည်ထောင်စုသမ္မတ မြန်မာ နိုင်ငံတော်နှင့် နိုင်ငံသားများအပေါ် သစ္စာစောင့်သိရိုသေပြီး ပြည်ထောင်စု မပြိုကွဲရေး၊ တိုင်းရင်းသားစည်းလုံးညီညွတ်မှု မပြိုကွဲရေး၊ အချုပ်အခြာအာဏာ တည်တံ့ခိုင်မြဲရေးတို့ကို ထာဝစဉ် ဦးထိပ်ပန်ဆင် ဆောင်ရွက်ပါမည်။ ကျွန်ုပ်သည် ဖွဲ့စည်းပုံအခြေခံဥပဒေနှင့် အညီ နိုင်ငံတော်၏တရားဥပဒေများကို ထိန်းသိမ်းစောင့်ရှောက်ပါမည်။ ကျွန်ုပ်ထမ်းဆောင်ရမည့် တာဝန်ဝတ္တရား များကို ဖြောင့်မတ်မှန်ကန်စွာဖြင့် ကိုယ်စွမ်းရှိသရွေ့၊ ဉာဏ်စွမ်းရှိသရွေ့ အစွမ်းကုန်ထမ်းဆောင်ပါမည်ဟု လေးနက်တည်ကြည်စွာ ကြေညာ၍ ကတိသစ္စာပြုပါသည်။ အားလုံးထိုင်နိုင်ကြပါပြီ။</speech>
<speech type="speaker">ကတိသစ္စာပြုပြီးတဲ့ မြန်မာနိုင်ငံတော်ဗဟိုဘဏ် ဥက္ကဋ္ဌ ပြန်လည်ထွက်ခွာ နိုင်ပါပြီ။</speech>
</section>
<section value="Motion">
<motion>
<title>နိုင်ငံတော်သမ္မတထံမှ ပေးပို့ထားသောစိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာန၏ စီမံကိန်းလုပ်ငန်းများ ဆောင်ရွက်ရန်အတွက် အီတလီနိုင်ငံမှ အတိုးမဲ့ ချေးငွေယူရို သန်း ၃၀ ရယူရန်ကိစ္စနှင့်စပ်လျဉ်း၍ သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက လွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၁၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနရဲ့ မဟာဓာတ်အားလိုင်းပြင်ပ အမျိုးသားလျှပ်စစ်ဓာတ်အားရရှိရေး စီမံကိန်း(NEP-IT) အကောင်အထည်ဖော်ဆောင်ရွက်ရန်အတွက် အီတလီနိုင်ငံမှ အတိုးမဲ့ချေးငွေယူရို ၃၀ သန်း ရယူရန်ကိစ္စနဲ့စပ်လျဉ်းပြီး ပြည်ထောင်စုလွှတ်တော်ရဲ့ အတည်ပြုချက်ရယူနိုင်ရန် နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၂၁-၆-၂၀၁၈ ရက်စွဲပါစာအမှတ်၊ ၃(၁)/၁/ သမ္မတရုံးဖြင့် ပေးပို့ထားပါတယ်။ အဆိုပါ ပြည်ပချေးငွေရယူရေးနဲ့စပ်လျဉ်းပြီး စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန ရှင်းလင်းတင်ပြဖို့ ဖြစ်ပါတယ်။</speech>
<speech><agency id="11">ဒေါက်တာအောင်သူ(ပြည်ထောင်စုဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်ကြီးများအားလုံး ကိုယ်စိတ်နှစ်ဖြာ ကျန်းမာချမ်းသာပါစေကြောင်း ဦးစွာပထမ ဆုမွန်ကောင်းတောင်းအပ်ပါတယ်။ ကျွန်တော် ကတော့ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန ပြည်ထောင်စုဝန်ကြီး ဒေါက်တာအောင်သူ ဖြစ်ပါတယ်။ ကျွန်တော့အနေနဲ့ ဝန်ကြီးဌာနမှဆောင်ရွက်လျက်ရှိသည့် အမျိုးသားလျှပ်စစ်ဓာတ်အား ရရှိရေးစီမံကိန်း မဟာ ဓာတ်အားလိုင်းပြင်ပ ကျေးလက်မီးလင်းရေးလုပ်ငန်းများတွင် Co-Financing အဖြစ် အီတလီနိုင်ငံအစိုးရမှ ပေးအပ်လာသည့် ချေးငွေ (Soft Loan) ယူရို သန်း ၃၀ ချေးယူရရှိနိုင်ရေး နှင့်ပတ်သက်ပြီး ပြည်ထောင်စုလွှတ်တော်မှာရှိတဲ့ လွှတ်တော်ကိုယ်စားလှယ်တော်ကြီးများအား ရှင်းလင်း တင်ပြသွားမှာပဲ ဖြစ်ပါတယ်။ နာယကကြီးနှင့် လွှတ်တော်ကိုယ်စားလှယ်တော်ကြီးများခင်ဗျာ။ မြန်မာနိုင်ငံမှာ ကျေးရွာပေါင်း ၆၃,၈၉၉ ရွာရှိသည့်အနက် မီးလင်းပြီးတဲ့ ကျေးရွာပေါင်းဟာ ၂၄.၂၉၀ ရွာခန့်သာရှိပြီး ကျန်ရှိသောကျေးရွာ ၃၉,၆၀၉ ရွာခန့်မှာ လျှပ်စစ်မီးမရရှိသေးကြောင်း သိရှိရပါတယ်။ မြန်မာနိုင်ငံအတွင်းမှာ မီးလင်းရန် ကျန်ရှိနေတဲ့ ကျေးရွာများမှာ မဟာဓာတ်အားလိုင်းပြင်ပ ကျေးလက်မီးလင်းရေး ဆောင်ရွက်ပေးရန်အတွက် အမျိုးသားလျှပ်စစ်ဓာတ်အားရရှိရေးစီမံကိန်းမှာ အီတလီနိုင်ငံမှ ချေးငွေယူရို ၃၀ သန်းကို Co-Financing အဖြစ်နဲ့ ထည့်ဝင်နိုင်ဆောင်ရွက်နိုင်ရေးအတွက် အီတလီအစိုးရမှ ကမ်းလှမ်းဆွေးနွေးလာခဲ့ပါတယ်။ နာယကကြီးနှင့် လွှတ်တော်ကိုယ်စားလှယ်ကြီးများခင်ဗျာ။ မြန်မာနိုင်ငံအစိုးရအနေနဲ့ ၂၀၃၀ ခုနှစ်မှာ တစ်နိုင်ငံလုံး လျှပ်စစ်မီးရရှိစေရေးအတွက် ကမ္ဘာ့ဘဏ်၏ IDA ချေးငွေ အမေရိကန်ဒေါ်လာ သန်း ၄၀၀ ဖြင့် saqil:300:9 Sodesossa: 9867:8önde: (National Electrification Project-NEP)oŘ 3360se အထည်ဖော် ဆောင်ရွက်လျက်ရှိတဲ့နေရာမှာ မဟာဓာတ်အားလိုင်းတိုးချဲ့သွယ်တန်းခြင်း (On-grid) လုပ်ငန်း များကို အမေရိကန်ဒေါ်လာ ၃၁၀ သန်းနဲ့ လျှပ်စစ်နှင့် စွမ်းအင်ဝန်ကြီးဌာနမှ ဆောင်ရွက်လျက်ရှိပြီး မဟာဓာတ်အားလိုင်းပြင်ပ ကျေးလက်မီးလင်းရေးစနစ်(Off-grid) လုပ်ငန်းကိုတော့ အမေရိကန်ဒေါ်လာ သန်း ၉၀ နဲ့ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနမှ အသီးသီးတာဝန်ယူ ဆောင်ရွက်လျက် ရှိပါတယ်။ မိမိတို့ဝန်ကြီးဌာနရဲ့ ကာလတိုမျှော်မှန်းချက်များအနေနဲ့ ၂၀၂၀-၂၀၂၁ ခုနှစ်မှာ ကျေးရွာပေါင်း ၉,၇၆ရ ရွာကို မီးလင်းပေးနိုင်ရန် မျှော်မှန်းထားရှိပြီး ၂၀၁၆-၂၀၁ရ ဘဏ္ဍာရေးနှစ်မှာ ဆောင်ရွက်နိုင်ခဲ့ တာကတော့ တစ်အိမ်သုံးဆိုလာစနစ်ဖြင့် ကျေးရွာ ၂,၇၀၈ ရွာ၊ အသေးစားဓာတ်အားစနစ်နဲ့ ကျေးရွာ ၁၀ ရွာ၊ စုစုပေါင်းကျေးရွာ ၂,၇၁၈ ရွာကို ဆောင်ရွက်နိုင်ခဲ့ပါတယ်။ ၂၀၁၇-၂၀၁၈ ဘဏ္ဍာရေးနှစ်မှာတော့ တစ်အိမ်သုံးဆိုလာစနစ်နဲ့ ကျေးရွာ ၁,၃၆၆ ရွာ၊ အသေးစားဓာတ်အားစနစ်နဲ့ ကျေးရွာ ၁၆ ရွာ၊ စုစုပေါင်း ကျေးရွာ ၁,၃၈၂ ရွာမှာ ဆောင်ရွက်နိုင်ခဲ့ပါတယ်။ မီးလင်းရေးလုပ်ငန်းတွေကို ဆောင်ရွက်ပေးနိုင်ခဲ့တဲ့ အတက် အသက် ၂၀ အတင်းလက် အတွက် နိုင်ငံတော်အစိုးရ၊ ကမ္ဘာ့ဘဏ်၊ ပြည်သူထည့်ဝင်ငွေ စုစုပေါင်းအမေရိကန်ဒေါ်လာ ၈၇.၆ သန်းကို သုံးစွဲခဲ့ပြီးဖြစ်ပါတယ်။ စီမံကိန်းရည်မှန်းချက်များ ပြည့်မီစေရေးအတွက် နှစ်အလိုက် ဆက်လက်ဆောင်ရွက် သွားဖို့လည်း လိုအပ်လျက်ရှိပါတယ်။ အီတလီနိုင်ငံအစိုးရမှပေးအပ်တဲ့ ချေးငွေယူရို ၃၀ သန်းဟာ အတိုးမဲ့ချေးငွေဖြစ်ပြီး ဆိုင်းငံ့ကာလမှာ ၁၈ နှစ်ဖြစ်ပြီး ပြန်လည်ပေးဆပ်ရမည့် ကာလမှာလည်း ၁၀ နှစ် ဖြစ်ပါတယ်။ ယင်းစီမံကိန်းချေးငွေနဲ့ လျှပ်စစ်မီးလက်လှမ်းမီမှုနည်းပါးတဲ့ လမ်းပန်းဆက်သွယ်ရေးခက်ခဲသော ချင်းပြည်နယ်နှင့် ၎င်းအနီးတဝိုက် မှာရှိတဲ့ ပြည်နယ်၊ တိုင်းဒေသကြီးများမှာ ဆောင်ရွက်သွားမှာဖြစ်ပါတယ်။ Co-Financing အဖြစ်နဲ့ ထည့်ဝင်တဲ့ ယင်းချေးငွေများနဲ့ တစ်အိမ်သုံးဆိုလာစနစ်၊ အသေးစားဓာတ်အားလိုင်းစနစ်များနဲ့ ခန့်မှန်း ကျေးရွာပေါင်း ၁,၀၁၉ ရွာမှာ မီးလင်းရေးလုပ်ငန်းများ ဆောင်ရွက်သွားမှာဖြစ်ပြီး အိမ်ခြေပေါင်း ၉၆,၅၀၀ ခန့်ကို အကျိုးပြုစေနိုင်ရန် မျှော်မှန်းထားရှိပါတယ်။ အီတလီအစိုးရအနေနဲ့လည်း မြန်မာနိုင်ငံ၏ တစ်နိုင်ငံလုံးလျှပ်စစ်မီးရရှိရေး ဆောင်ရွက်ချက်များကို ကူညီပံ့ပိုးပေးရန် မဟာဓာတ်အားလိုင်းနှင့်ဝေးကွာတဲ့ ကျေးရွာများမှာ အကြိုလျှပ်စစ်မီးရရှိရေးစနစ်နဲ့ ဆောင်ရွက်နိုင်ရန်၊ အစိုးရ၊ ပြည်သူလူထုနဲ့ ပုဂ္ဂလိကအခန်းကဏ္ဍတို့ ပူးပေါင်းဆောင်ရွက်မှုမြှင့်တင်ရန်၊ ပြည်သူအချိုးကျ ထည့်ဝင်သည့်စနစ်ဖြင့် ပိုမိုကောင်းမွန်သည့် လျှပ်စစ်မီးလင်းရေးဆောင်ရွက်ရန်နဲ့ ကျေးလက်နေပြည်သူများရဲ့ လူမှုစီးပွားဘဝဖွံ့ဖြိုးတိုးတက်လာစေရန်ရည်ရွယ်ပြီး ချေးငွေကိုပေးအပ်ခြင်း ဖြစ်ကြောင်း သိရှိရပါတယ်။ နာယကကြီးခင်ဗျား။ တစ်အိမ်သုံးဆိုလာစနစ်အတွက် စီမံကိန်းဧရိယာ ရွေးချယ်တဲ့နေရာမှာ နောင် ၁၀ နှစ်၊ ၁၅ နှစ်အတွင်းမှာ မဟာဓာတ်အားလိုင်း မရောက်ရှိနိုင်တဲ့ ကျေးရွာများ၊ မဟာဓာတ်အား လိုင်းနှင့် ၁၀ မိုင်အထက်ဝေးကွာသော ဒေသများ၊ ဝေးလံခေါင်ဖျားသောဒေသများမှာရှိတဲ့ ကျေးရွာများရဲ့ အိမ်ခြေနှင့် လူနေထူထပ်မှု၊ ပြည်သူမှ ၁၀ ရာခိုင်နှုန်း ထည့်ဝင်နိုင်တဲ့ကျေးရွာများ စသည့်ရွေးချယ်ရေး မူများအပေါ်အခြေခံပြီးတော့ ကျေးရွာများကို ရွေးချယ်ဆောင်ရွက်သွားမှာလည်း ဖြစ်ပါတယ်။ အသေးစား ဓာတ်အားပေးစနစ်(Mini-Grid)အတွက် စီမံကိန်းဧရိယာ ရွေးချယ်တဲ့နေရာမှာ မြေမျက်နှာသွင်ပြင်အနေ အထားအရ နောင် ၁၀ နှစ်၊ ၁၅ နှစ်အတွင်းမှာ မဟာဓာတ်အားလိုင်းမှ လျှပ်စစ်မီးမရရှိနိုင်တဲ့ ကျေးရွာတွေ ပြည်သူထည့်ဝင်ငွေ ၂၀ ရာခိုင်နှုန်း ထည့်ဝင်နိုင်တဲ့ ကျေးရွာများ၊ ဓာတ်အားခပေးဆောင်ရန် ဆန္ဒရှိတဲ့ ကျေးရွာများ၊ လျှပ်စစ်မီးလင်းရေးအတွက်သာမက အသေးစားကုန်ထုတ်လုပ်မှုလုပ်ငန်းများပါ ဆောင်ရွက် လိုတဲ့ကျေးရွာများ၊ အိမ်ခြေ ၅၀ ခန့် အနည်းဆုံးရှိပြီး နေအိမ်များ တစ်စုတစ်ဝေးတည်းတည်ရှိတဲ့ ကျေးရွာ များ၊ အသင်းအဖွဲ့နှင့် ပူးပေါင်းဆောင်ရွက်လိုတဲ့ ကျေးရွာများ၊ ပြန်လည်ပြည့်ဖြိုးမြဲစွမ်းအင်ရင်းမြစ် ရရှိ နိုင်တဲ့ ကျေးရွာများ စတဲ့အချက်များပေါ်မှာ အခြေခံပြီးတော့ တစ်အိမ်သုံးဆိုလာစနစ်နဲ့ အသေးစား ဓာတ်အားပေးစနစ်တို့ကို ရွေးချယ်ဆောင်ရွက်သွားမှာပဲ ဖြစ်ပါတယ်။ တစ်အိမ်သုံးဆိုလာစနစ်အနေနဲ့ စီမံကိန်းလုပ်ငန်းအကောင်အထည်ဖော် ဆောင်ရွက်တဲ့နေရာမှာ Börse:caosgrino Goy:Posqe:embodiaz@8:1 International Competitive Bidding (ICB)စနစ်နဲ့ တင်ဒါခေါ်ယူခြင်း၊ Quality and Cost Based System(QCBS) နည်းစနစ်နဲ့ နိုင်ငံတကာ ကျွမ်းကျင်ပညာရှင်များနဲ့ ဌာနမှဝန်ထမ်းများပါဝင်တဲ့အဖွဲ့မှ စိစစ်အကဲဖြတ်ခြင်း၊ စာချုပ်ချုပ်ဆိုခြင်း၊ ရှေ့ပြေးစီမံကိန်းလုပ်ငန်းများ ဆောင်ရွက်ခြင်းနှင့် အရည်အသွေးအကဲဖြတ်စိစစ်ခြင်း၊ တပ်ဆင်သည့် MIS စနစ်ဖြင့် စောင့်ကြည့်စစ်ဆေးခြင်း၊ တပ်ဆင်ပြီးစီးချိန်မှာလည်းပဲ Third Party အဖွဲ့မှ အရည်အသွေးနှင့် တပ်ဆင်ပြီးစီးမှု အခြေအနေများအားလုံးကို ထပ်မံစစ်ဆေးခြင်း စတဲ့လုပ်ငန်းအဆင့်ဆင့်ကို ဆောင်ရွက် သွားမှာ ဖြစ်ပါတယ်။ လုပ်ငန်းများ ရေရှည်တည်တံ့ခိုင်မြဲစေရေးအတွက် တစ်အိမ်သုံးဆိုလာစနစ်နဲ့ ဆောင်ရွက်မယ့်စီမံကိန်း ကျေးရွာများမှာ အဖွဲ့ဝင်အနည်းဆုံး ရ ဦးမှ ၉ ဦးပါဝင်တဲ့ ကျေးရွာမီးလင်းရေးကော်မတီကို ဖွဲ့စည်းဆောင်ရွက် သွားမှာလည်းဖြစ်ပါတယ်။ ယင်းကော်မတီမှာ အနည်းဆုံးအမျိုးသမီး ၃ ဦး ပါဝင်စေပြီး သက်လတ်ပိုင်း အရွယ် ၅၀ ရာခိုင်နှုန်းနှင့် ရပ်ရွာအကျိုးသယ်ပိုးထမ်းရွက်လိုသူများဖြင့် ဖွဲ့စည်းဆောင်ရွက်သွားမှာ ဖြစ်ပါတယ်။ တစ်အိမ်သုံးဆိုလာစနစ်အတွက် ပြည်သူလူထုအနေဖြင့် ဆိုလာအသေးစားစနစ် ၃၀ ၀ပ် နှင့် ၆၀ ၀ပ်၊ ဆိုလာအကြီးစားစနစ် ၁၀၀ ၀ပ်တို့အတွက် ၁၀ ရာခိုင်နှုန်း ထည့်ဝင်ရမှာ ဖြစ်ပါတယ်။ သို့ရာတွင် အများသုံး အဆောက်အအုံများဖြစ်ကြတဲ့ စာသင်ကျောင်း၊ ကျန်းမာရေးဆေးပေးခန်း၊ လမ်းမီးနှင့် ဘာသာရေး အဆောက်အဦများကို စီမံကိန်းမှ အခမဲ့တပ်ဆင်ပေးသွားမှာ ဖြစ်ပါတယ်။ မည်သည့်စနစ်အတွက်မဆို စီမံကိန်းရန်ပုံငွေကို တစ်ပြေးညီ သတ်မှတ်ထည့်ဝင်ခြင်းဖြစ်တဲ့အတွက် စနစ်အကြီး၊ အသေးကိုလိုက်၍ ပြည်သူထည့်ဝင်ငွေပမာဏ ကွာခြားခြင်းသာရှိမှာ ဖြစ်ပါတယ်။ တစ်အိမ်သုံးဆိုလာစနစ်မှာ တင်ဒါရွေးချယ်ဆောင်ရွက်တဲ့နေရာမှာ Country of Origin ကို wodoodoos:@ê:0gInternational Electro-technical Commission for Electrical EquipmentIECEE 9 opošl003:O) A Valid PGVAP (Global Approval Program for Photovoltaic) Quality Mark နဲ့ကိုက်ညီခြင်း၊ Global Lighting ထုတ်ကုန်များနှင့် နောက်ဆုံးဆန်ကာတင်အဆင့်ထိ ရောက်ရှိ ခဲ့တဲ့ ထုတ်ကုန်များဖြစ်ခြင်း၊ ကမ္ဘာ့ဘဏ်၏ နေရာမရွေးအသုံးပြုနိုင်ကြောင်း ထောက်ခံချက်ရှိခြင်း စတဲ့ နိုင်ငံတကာစံများ၊ အထက်ပါစံများအနက်က အနည်းဆုံး ၁ ခုနဲ့အထက် ကိုက်ညီတဲ့ပစ္စည်းများသာ ရွေးချယ် ဆောင်ရွက်သွားမှာ ဖြစ်ပါတယ်။ တစ်အိမ်သုံးဆိုလာစနစ်နဲ့ ဆောင်ရွက်တဲ့လုပ်ငန်းများမှာ ၁ နှစ်အတွင်း ပျက်စီးပါက ပစ္စည်းဖိုးနှင့် လက်ခ ၂ ရပ်လုံးကို ကုမ္ပဏီမှ ကျခံပြုပြင်ပေးရမှာဖြစ်ပါတယ်။ စနစ်တစ်ခုလုံးရဲ့ အာမခံကာလ ကျော်လွန် သော်လည်းပဲ စာချုပ်အရ ပါဝင်ပစ္စည်းတစ်ခုချင်းစီ၏ အာမခံကာလအတွင်း၌ ဖြစ်ပေါ်သည့် ချို့ယွင်း ပျက်စီးမှုများအတွက် ကုမ္ပဏီမှတာဝန်ယူ ဆောင်ရွက်ပေးရမှာဖြစ်ပြီး အသုံးပြုသူ၏ မှားယွင်းမှုကြောင့် ဖြစ်ပေါ်လျှင် အသုံးပြုသူမှ တာဝန်ယူဆောင်ရွက်မှာလည်း ဖြစ်ပါတယ်။ အာမခံကာလနောက်ပိုင်းမှာ ဖြစ်ပေါ်တဲ့ ချို့ယွင်းပျက်စီးမှုများအတွက် သုံးစွဲသူများအနေနဲ့ ဒေသဆိုင်ရာ Service Center များနှင့် ချိတ်ဆက်ဆောင်ရွက်သွားနိုင်ရေးကို ကျေးလက်ဦးစီးဌာနအနေနဲ့ စီစဉ်ဆောင်ရွက်ပေးသွားမှာ ဖြစ်ပါတယ်။ ချို့ယွင်းပျက်စီးမှုများ ဖြစ်ပေါ်ပါကလည်း သုံးစွဲသူများအနေနှင့် သက်ဆိုင်ရာကုမ္ပဏီ သို့မဟုတ် သက်ဆိုင်ရာ မြို့နယ်ကျေးလက်ဦးစီးရုံးများကို းဆက်သွယ် အကြောင်းကြားနိုင်ပါကြောင်း လေးစားစွာ တင်ပြ အပ်ပါတယ်။ အသေးစားဓာတ်အားစနစ် (mini-grid) နှင့် စီမံကိန်းလုပ်ငန်းဆောင်ရွက်တဲ့နေရာမှာ ဆောင်ရွက်ပုံ နည်းလမ်းကတော့ စီမံကိန်းအဆိုပြုလွှာများကိုခေါ်ယူခြင်း၊ ဂျာမန်ဖွံ့ဖြိုးမှု ပူးပေါင်းဆောင်ရွက်ရေးအဖွဲ့ (GIZ)၊ ကမ္ဘာ့ဘဏ်နှင့် ဌာနမှ နည်းပညာကျွမ်းကျင်ပညာရှင်များ ပါဝင်သောအဖွဲ့မှ အကြို စိစစ် အကဲဖြတ် ခြင်း၊ အကြိုဖြစ်နိုင်ခြေ ဆန်းစစ်လေ့လာမှုများ အစီရင်ခံစာ (Pre-Feasibility Study Report)ကို အကဲဖြတ် စစ်ဆေးခြင်း၊ အကြိုအဆင့်မှာ အောင်မြင်သူများမှတင်ပြလာသည့် ဖြစ်နိုင်ခြေဆန်းစစ်လေ့လာမှု နောက်ဆုံး အစီရင်ခံစာ(FS)ကို ထပ်မံစိစစ်အကဲဖြတ်ခြင်း၊ အောင်မြင်သော လုပ်ငန်းရှင်များနှင့် စာချုပ်ချုပ်ဆိုခြင်း၊ လုပ်ငန်းအကောင်အထည်ဖော်ဆောင်ရွက်ခြင်း စတဲ့လုပ်ငန်းအဆင့်ဆင့်ကို ဆောင်ရွက်သွားမှာပဲ ဖြစ်ပါတယ်။ အသေးစားဓာတ်အားပေးစနစ်ဆောင်ရွက်တဲ့နေရာမှာ စီမံကိန်းရန်ပုံငွေမှ ၆၀ ရာခိုင်နှုန်း၊ ရင်းနှီး မြှုပ်နှံသူ (Developers) များမှ ၂၀ ရာခိုင်နှုန်း ၊ ပြည်သူလူထုမှ ၂၀ ရာခိုင်နှုန်းဖြင့် အသီးသီးထည့်ဝင် ဆောင်ရွက်သွားမှာ ဖြစ်ပါတယ်။ ရင်းနှီးမြှုပ်နှံသူ (Developers) များမှ ၆ နှစ်မှ ၁၅ နှစ်အတွင်း စီးပွားရေး တွက်ခြေကိုက်မှုအပေါ်မှာ မူတည်ပြီးတော့ တစ်ယူနစ်လျှင် ခန့်မှန်း ၃၅၀ ကျပ်မှ ၅၀၀ ကျပ်အတွင်း ကောက်ခံသွားမည် ဖြစ်ပါတယ်။ နည်းပညာနှင့် ရင်းနှီးမြှုပ်နှံမှုအပေါ်မှာ မူတည်ပြီး ၁ ယူနစ်ဈေးနှုန်းမှာ ယင်းထက်လျော့နည်းနိုင်ပါတယ်။ သတ်မှတ်ကာလကျော်လွန်ပါက မီးလင်းရေးစနစ်တစ်ခုလုံးကို ကျေးရွာ ပြည်သူလူထုများထံ စနစ်တကျလွှဲပြောင်း ပေးအပ်သွားမှာဖြစ်ပါတယ်။ ကျေးလက်ဦးစီးဌာနမှ ကြီးကြပ် ဆောင်ရွက်ခြင်း၊ စောင့်ကြည့်စစ်ဆေးခြင်းနှင့် ပေါင်းစပ်ညှိနှိုင်းခြင်းများကို ဆောင်ရွက်ပေးသွားမှာ ဖြစ်ပါတယ်။ (အသေးစားဓာတ်အားပေးစနစ် လည်ပတ်ရန်နှင့် ပြင်ဆင်ထိန်းသိမ်းရန်အတွက် ရင်းနှီးမြှုပ်နှံသူ ကျေးရွာ ၁ ရွာမှာ ဝန်ထမ်း ၁ ဦးကို ခန့်အပ်မှာဖြစ်ပြီး Pre-paid စနစ်နဲ့ ကြိုတင်ငွေကောက်ခံခြင်း၊ လုပ်ငန်းလည်ပတ်ခြင်းကို ဆောင်ရွက်သွားမှာ ဖြစ်ပါတယ်။ တစ်ပြိုင်နက်တည်းမှာပဲ ကျေးရွာအတွင်းမှာ စိတ်ဝင်စားတဲ့ ပြည်သူများကို သင်တန်းများဖွင့်လှစ်ပို့ချပေးမှာဖြစ်ပြီး ယင်းပုဂ္ဂိုလ်များကို လစာဖြင့်ငှားရမ်းပြီး ပြင်ဆင်ထိန်းသိမ်းရေးလုပ်ငန်းများကို ဆောင်ရွက်သွားမှာ ဖြစ်ပါတယ်။ သဘာဝဘေးအန္တရာယ်ကြောင့် စီမံကိန်းလုပ်ငန်းတစ်ခုခု ပျက်စီးမှုဖြစ်ပေါ်ခဲ့လျှင်လည်းပဲ ပစ္စည်းဖိုးနှင့် လက်ခ ၂ မျိုးစလုံးကို ရင်းနှီးမြှုပ်နှံ သူမှ တာဝန်ယူဆောင်ရွက်ပေးရမှာဖြစ်ပြီး အသုံးပြုသူ၏ မှားယွင်းသုံးစွဲမှုကြောင့်သာ ပျက်စီးဆုံးရှုံးမှုများ ဖြစ်ပေါ်ခဲ့လျှင် အသုံးပြုသူမှသာ ပြန်လည်ပြုပြင် သုံးစွဲရမှာဖြစ်ပါတယ်။ စီမံကိန်းအကောင်အထည်ဖော် ဆောင်ရွက်တဲ့နေရာမှာ သဘာဝပတ်ဝန်းကျင်နှင့် လူမှုထိခိုက်မှု မဖြစ်ပေါ်စေရေးအတွက် အလေးထားဆောင်ရွက်သွားမှာဖြစ်ပြီး လက်ရှိအသုံးပြုနေသော သဘာဝပတ်ဝန်းကျင် se copsamszampur consē Environmental and Social Management Framework-ESMF)ą ဆင်းရဲနွမ်းပါးမှုနှင့် လူမှုထိခိုက်မှုပမာဏ လေ့လာသုံးသပ်ချက် (Poverty and Social Impact AssessmentPSIA)တို့ကို ပိုမိုပြည့်စုံအောင် ဆောင်ရွက်သွားမှာလည်း ဖြစ်ပါတယ်။ နည်းပညာ အကူအညီပေးရေးအတွက် အီတလီအစိုးရမှ ကမ္ဘာ့ဘဏ်သို့ သီးခြားရန်ပုံငွေ အမေရိကန် ဒေါ်လာ ၁.၀၅ သန်းကိုလည်း ထောက်ပံ့ပေးသွားမှာဖြစ်ပါတယ်။ မီးလင်းရေးနှင့် ပြန်လည်ပြည့်ဖြိုးမြဲ စွမ်းအင်ဆိုင်ရာမူဝါဒ၊ စည်းမျဉ်းစည်းကမ်းများနှင့် မူဘောင်များရေးဆွဲခြင်း၊ မီးလင်းရေးစီမံချက်များ ရေးဆွဲခြင်း၊ အကျိုးရလဒ်များ စောင့်ကြည့်စစ်ဆေးခြင်း၊ နည်းပညာ၊ ဒီဇိုင်း၊ စီးပွားရေးနှင့် ဘဏ္ဍာရေး ဆိုင်ရာ အခြေအနေများ အကဲဖြတ်စိစစ်ခြင်း၊ ဝယ်ယူရေးနှင့် ဘဏ္ဍာရေးဆိုင်ရာကိစ္စရပ်များ၊ သဘာဝ ပတ်ဝန်းကျင်နှင့် လူမှုထိခိုက်မှုဆိုင်ရာ စီမံခန့်ခွဲခြင်းတို့အတွက် နည်းပညာဆိုင်ရာ အကြံဉာဏ်များပေးခြင်း တို့ကိုလည်း ဆောင်ရွက်ပေးသွားမှာ ဖြစ်ပါတယ်။ ရန်ပုံငွေများ စနစ်တကျသုံးစွဲနိုင်ရန်အတွက် ပြည်ထောင်စုစာရင်းစစ်ချုပ်ရုံးမှ စာရင်းစစ်ဆေးခြင်း အပြင် နိုင်ငံတကာအတွေ့အကြုံရှိတဲ့ ပြင်ပစာရင်းစစ်အဖွဲ့များကိုလည်း ငှားရမ်းစစ်ဆေး ဆောင်ရွက်သွားမှာ ဖြစ်ပါတယ်။ ယင်းအဖွဲ့များမှ ဘဏ်စာရင်းများကို စစ်ဆေးခြင်း၊ လုပ်ငန်းပြီးစီးမှုအခြေအနေနှင့် ငွေသုံးစွဲမှု အခြေအနေများအား စစ်ဆေးခြင်း၊ ဝယ်ယူရေးဆိုင်ရာကိစ္စရပ်များ ညီညွတ်မှုရှိ မရှိ စစ်ဆေးခြင်း၊ အခက်အင်အား တင်လင်ကလင်တန်တယ် ။ အဆိုပါအတိုးမဲ့ချေးငွေ ယူရို ၃၀ သန်းကို ပြန်လည်ပေးဆပ်ရမည့် ၁၉ နှစ်မြောက် ကာလဖြစ်တဲ့ ၂၀၃၆-၂၀၃ရ ဘဏ္ဍာရေးနှစ်မှစပြီး ၁ နှစ်လျှင် ယူရို ၃ သန်းနှုန်းဖြင့် ပြန်လည်ပေးဆပ်ရမှာ ဖြစ်ပါတယ်။ ပြန်လည်ပေးဆပ်ရမည့် ငွေပမာဏကို မိမိရဲ့ ဝန်ကြီးဌာန၊ ကျေးလက်ဒေသဖွံ့ဖြိုးတိုးတက်ရေးဦးစီးဌာနရဲ့ ရသုံးမှန်းခြေငွေစာရင်းမှာ နှစ်အလိုက် ထည့်သွင်းရေးဆွဲပြီး ပြည်ထောင်စုအစိုးရအဖွဲ့နှင့် လွှတ်တော်တို့ရဲ့ အတည်ပြုခွင့်ပြုချက်ဖြင့် ပြန်လည်ပေးဆပ်သွားမှာပဲ ဖြစ်ပါတယ်။ နာယကကြီးခင်ဗျား။ စီမံကိန်းကို အကောင်အထည်ဖော်ဆောင်ရွက်ခြင်းဖြင့် ၂၀၃၀ ပြည့်နှစ်မှာ တစ်နိုင်ငံလုံး လျှပ်စစ်ဓာတ်အားရရှိရေး ရည်မှန်းချက်ပြည့်မီစေရန် တစ်ဖက်တစ်လမ်းမှ ကူညီဖြည့်ဆည်း ပေးနိုင်ခြင်း၊ ကျေးရွာနေပြည်သူများအနေဖြင့် စီးပွားရေး၊ ပညာရေး၊ ကျန်းမာရေး၊ လမ်းပန်းဆက်သွယ်ရေး စနစ်များ ကောင်းမွန်လာခြင်းတို့ကြောင့် နည်းပညာသတင်းအချက်အလက်များ ်တစ်ပြေးညီရရှိခြင်း၊ ဖျော်ဖြေရေးကဏ္ဍများသာမက အသိပညာများ တိုးပွားလာနိုင်စေခြင်း၊ အသေးစားကုန်ထုတ်လုပ်ငန်းများ ဆောင်ရွက်လာနိုင်သည့်အတွက် ဝင်ငွေရရှိမှုအခွင့်အလမ်းများ တိုးပွားလာနိုင်ခြင်းတို့ကြောင့် ကျေးရွာနေ ပြည်သူများရဲ့ လူမှုစီးပွားဘဝဖွံ့ဖြိုးလာခြင်းနှင့်အတူ လူနေမှုအဆင့်အတန်းမြင့်မားလာစေနိုင်ခြင်း၊ စီမံကိန်း ဝန်ထမ်းများသာမက စီမံကိန်းမှာ ပါဝင်ဆောင်ရွက်ခွင့်ရရှိတဲ့ မိတ်ဖက် ကုမ္ပဏီများမှ ဝန်ထမ်းများ၊ ကျေးရွာနေ ပြည်သူများကိုပါ စွမ်းဆောင်ရည်မြှင့်တင်ပေးနိုင်ခြင်း စတဲ့အကျိုးကျေးဇူးများကို ရရှိလာမှာ ဖြစ်ပါတယ်။ သို့ဖြစ်တဲ့အတွက် ကုလသမဂ္ဂ စဉ်ဆက်မပြတ်ဖွံ့ဖြိုးမှုပန်းတိုင်ပါ ရည်မှန်းချက်များနှင့် မြန်မာနိုင်ငံ စဉ်ဆက်မပြတ်ဖွံ့ဖြိုးမှုပန်းတိုင်ကို ရောက်ရှိဖို့ ရည်မှန်းချက်များနှင့်အညီ ၂၀၃၀ ပြည့်နှစ်မှာ တစ်နိုင်ငံလုံး လျှပ်စစ်ဓာတ်အားရရှိစေရေးအတွက် ရည်မှန်းဆောင်ရွက်လျက်ရှိတဲ့ အမျိုးသားလျှပ်စစ်ဓာတ်အားရရှိရေး စီမံချက်၊ မဟာဓာတ်အားလိုင်းပြင်ပ ကျေးလက်မီးလင်းရေးလုပ်ငန်းမှာ Co-Financing အဖြစ် အီတလီ နိုင်ငံအစိုးရမှပေးအပ်တဲ့ အတိုးမဲ့ချေးငွေ ယူရို ၃၀ သန်းကို ချေးယူခွင့်ပြုနိုင်ပါရန် လေးစားစွာဖြင့် တင်ပြ အပ်ပါတယ်။ အားလုံးကို အထူးပင်ကျေးဇူးတင်ရှိပါတယ်။</speech>
<speech type="speaker">စီမံကိန်းနှင့် ဘဏ္ဍာရေးဝန်ကြီးဌာန ရှင်းလင်းတင်ပြဖို့ ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယက၊ အမျိုးသားလွှတ်တော် ဥက္ကဋ္ဌနှင့် လွှတ်တော်ကိုယ်စားလှယ်များ၊ ပြည်ထောင်စုဝန်ကြီးနှင့် ဧည့်သည်တော်များအားလုံး မင်္ဂလာပါ။ ကျွန်တော်ကတော့ စီမံကိန်းနှင့် ဘဏ္ဍာရေး ဝန်ကြီးဌာန၊ ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ကျွန်တော့အနေနဲ့ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ကျေးလက်ဒေသဖွံ့ဖြိုးတိုးတက်ရေးဦးစီးဌာန မဟာဓာတ်အားလိုင်းပြင်ပ အမျိုးသား လျှပ်စစ်ဓာတ်အားရရှိရေးစီမံကိန်း (NEP-IT) ဆောင်ရွက်ရန်အတွက် အီတလီနိုင်ငံမှ အတိုးမဲ့ချေးငွေ (Soft Loan) ယူရို ၃၀ သန်း ရယူရေးနှင့်စပ်လျဉ်းပြီး စီမံကိန်းနှင့် ဘဏ္ဍာရေးဝန်ကြီးဌာနကိုယ်စား ရှင်းလင်း တင်ပြမှာ ဖြစ်ပါတယ်။ နာယကကြီးခင်ဗျား။ အီတလီနိုင်ငံ(Soft Loan)ချေးငွေရဲ့ ချေးငွေဆိုင်ရာ စည်းကမ်းချက်များမှာ ဆိုင်းငံ့ကာလ ၁၈ နှစ်၊ ပြန်ဆပ်ကာလ ၁၀ နှစ်၊ စုစုပေါင်းချေးငွေသက်တမ်း ၂၈ နှစ် ဖြစ်ပါတယ်။ အတိုး ပေးရန်မလိုဘဲ အရင်းငွေကို တစ်နှစ်လျှင် (၂)ကြိမ်နှုန်းဖြင့် စုစုပေါင်း (၂၀)ကြိမ် ပေးဆပ်ရမှာဖြစ်ပါတယ်။ အဆိုပါချေးငွေရဲ့ Grant Element ကို တွက်ချက်ရာမှာ ၇၆.၀ ရာခိုင်နှုန်း ရရှိသည့်အတွက် သက်သာမှု ရှိသောချေးငွေ(Concessional Loan)ဖြစ်ပါကြောင်း တင်ပြအပ်ပါတယ်။ နာယကကြီးခင်ဗျား။ စီမံကိန်းဖြစ်နိုင်ခြေ လေ့လာဆန်းစစ်ချက်များအရ မဟာဓာတ်အားလိုင်း ပြင်ပ အမျိုးသားလျှပ်စစ်ဓာတ်အားရရှိရေး စီမံကိန်းဆောင်ရွက်ခြင်းဖြင့် ကျေးလက်ဒေသ အိမ်ထောင်စု များအတွက် တစ်အိမ်သုံးဆိုလာစနစ်ဖြင့် ဆောင်ရွက်ပေးနိုင်ခြင်း၊ အသေးစားဓာတ်အားလိုင်းများ သွယ်တန်း ပေးနိုင်ခြင်း၊ ကျန်းမာရေးဆေးပေးခန်းများ၊ ကျောင်းများနှင့် အခြားလူထုအဆောက်အဦများအတွက် လျှပ်စစ် မီးများသွယ်တန်းပေးနိုင်ခြင်း၊ လမ်းမီးများ သွယ်တန်းပေးနိုင်ခြင်းတို့ဖြင့် နောင် ၁၀ နှစ်နှင့် ၁၀ နှစ်ရဲ့ အထက်မှာ မဟာဓါတ်အားလိုင်းမရောက်ရှိနိုင်တဲ့ ချင်းပြည်နယ်နှင့် အနီးတစ်ဝိုက်ရှိ ဝေးလံခေါင်ပါးဒေသ များတွင် နေထိုင်ကြသော ပြည်သူလူထုများကို အကျိုးပြုစေမှာဖြစ်ပါတယ်။ အဆိုပါချေးငွေဖြင့် စီမံကိန်းအကောင်အထည်ဖော်ဆောင်ရွက်မည့် ဝန်ကြီးဌာနမှာ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ကျေးလက်ဒေသဖွံ့ဖြိုးတိုးတက်ရေးဦးစီးဌာနဖြစ်ပြီး ဆောင်ရွက်မည့် လုပ်ငန်းများမှာ ကျေးလက်မီးလင်းရေးကိစ္စများဖြစ်သဖြင့် ဝင်ငွေရရှိရေးကို ပဓာနမထားဘဲ ရောက်သည့်နှစ်အလိုက် ပြန်လည်ပေးဆပ်မှုများကို နိုင်ငံတော်ဘတ်ဂျက်မှ ခွဲဝေသုံးစွဲပြီးတော့ ပြန်လည် ပေးဆပ်နိုင်မှာလည်း ဖြစ်ပါတယ်။ ဆိုင်းငံ့ကာလကျော်လွန်ပါက တစ်နှစ်လျှင် ယူရို ၃ သန်း (ကျပ်အားဖြင့် ၄.၉၉၆.၂ သန်းခန့်)ကို ပုံမှန်ပြန်လည် ပေးဆပ်ရမှာဖြစ်ပါတယ်။ ကျေးလက်ဒေသဖွံ့ဖြိုးတိုးတက်ရေးတွင် လျှပ်စစ်မီးရရှိရေးကိစ္စသည် အဓိကကျသော အခန်းကဏ္ဍမှ ပါဝင်လျက်ရှိပါတယ်။ ပြည်ထောင်စုဘတ်ဂျက်မှ နှစ်စဉ်ခွဲဝေကျခံသုံးစွဲပေးလျက်ရှိသော်လည်း လုံလောက်မှုမရှိသဖြင့် ယခုကဲ့သို့ သက်သာမှုရှိတဲ့ နှစ်ရှည် ချေးငွေဖြင့် စီမံကိန်းအကောင်အထည်ဖော် ဆောင်ရွက်မည့်ကိစ္စသည် လျော်ကန်သင့်မြတ်မှုရှိပါကြောင်း တင်ပြအပ်ပါတယ်။ နိုင်ငံတော်၏ ပြည်ပကြွေးမြီ လက်ကျန်အခြေအနေအရ ၃၁-၃-၂၀၁၈ ရက်နေ့ရှိ ပြည်ပကြွေးမြီနှင့် ဂျီဒီပီအချိုးမှာ ၁၅.၄၅ ရာခိုင်နှုန်းခန့် ဖြစ်သဖြင့် ကြွေးမြီခံနိုင်ရည်ရှိမှု အတိုင်းအတာ အတွင်းရှိပါကြောင်း တင်ပြအပ်ပါတယ်။ နာယကကြီးခင်ဗျား။ ၂၀၁၈ ခုနှစ်၊ ပြည်ထောင်စု၏ဘဏ္ဍာငွေအရအသုံးဆိုင်ရာ ဥပဒေပုဒ်မ ၉၊ ပြည်သူ့ကြွေးမြီစီမံခန့်ခွဲမှုဥပဒေပုဒ်မ ၃ နှင့် ၂၀၁ရ ခုနှစ်၊ ဇွန်လ ၂၈ ရက်နေ့တွင် ကျင်းပပြုလုပ်သော ဒုတိယ အကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး နဝမနေ့မှာ အတည်ပြုခဲ့တဲ့ ၂၀၁ရ ခုနှစ်၊ ကာလလတ် ကြွေးမြီစီမံခန့်ခွဲမှု မဟာဗျူဟာပါအပိုဒ် ၁၉(က)တို့နဲ့လည်း ညီညွတ်မှုရှိပါကြောင်း တင်ပြအပ်ပါတယ်။ နိုင်ငံတော်ကချမှတ်ထားသော ဖွံ့ဖြိုးမှုအကူအညီဆိုင်ရာမူဝါဒနဲ့လည်း ကိုက်ညီမှုရှိပါတယ်။ ချေးငွေရယူရေး ကိစ္စကို ၁၀-၅-၂၀၁၈ ရက်နေ့မှာကျင်းပတဲ့ ပြည်ထောင်စုအစိုးရအဖွဲ့ အစည်းအဝေးအမှတ်စဉ်(၈/၂၀၁၈)က သဘောတူခွင့်ပြုထားပြီး ဖြစ်ပါတယ်။ လေးစားအပ်ပါသော နာယကကြီးနှင့် လွှတ်တော်ကိုယ်စားလှယ်များခင်ဗျား။ သို့ဖြစ်ပါ၍ မဟာ ဓာတ်အားလိုင်းပြင်ပ အမျိုးသားလျှပ်စစ်ဓာတ်အားရရှိရေး စီမံကိန်းဆောင်ရွက်ရန်အတွက် စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ကျေးလက်ဒေသဖွံ့ဖြိုးတိုးတက်ရေးဦးစီးဌာနက အီတလီနိုင်ငံမှ အတိုးမဲ့ချေးငွေ (Soft Loan) ယူရို ၃၀ သန်း ရယူနိုင်ရေးကိစ္စကို ပြည်ထောင်စုလွှတ်တော်၏ အတည် ပြုချက်ရယူပေးနိုင်ပါရန် နာယကကြီးမှတစ်ဆင့် လေးစားစွာ တင်ပြအပ်ပါတယ်ခင်ဗျား။ အားလုံးကို ကျေးဇူးတင်ပါတယ်ခင်ဗျား။</speech>
<title>အထက်ပါချေးငွေနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ် ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၁၁) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတမှ ပေးပို့စာမိတ္တူကို လွှတ်တော်ကိုယ်စားလှယ်များထံ ကြိုတင်ဖြန့်ဝေထားပါတယ်။ ပေးပို့စာမိတ္တူကို နောက်ဆက်တွဲဖြင့် ဖော်ပြထားပါသည်။ အထက်ပါချေးငွေနဲ့စပ်လျဉ်းပြီး လာမယ့်အပတ်မှာ ဆွေးနွေးဖို့ လျာထားပါတယ်။ ဒါကြောင့် ဆွေးနွေးလိုတဲ့ လွှတ်တော်ကိုယ်စားလှယ်ရှိပါက ၃-၈-၂၀၁၈ ရက် (သောကြာနေ့) ညနေ ၄ နာရီ(၁၆၀၀ နာရီ) နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်း ကြေညာပါတယ်။</speech>
</motion>
<motion>
<title>နိုင်ငံတော်သမ္မတထံမှ ပေးပို့ထားသော စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၏ စီမံကိန်း လုပ်ငန်းများဆောင်ရွက်ရန်အတွက် အာရှဖွံ့ဖြိုးရေးဘဏ် (ADB) ထံမှ အမေရိကန်ဒေါ်လာ ၄၀.၅ သန်း ချေးငွေရယူရန်ကိစ္စနှင့် စပ်လျဉ်း၍ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက လွှတ်တော်သို့ ရှင်းလင်းတင်ပြခြင်း ။</title>
<speech type="speaker">အစီအစဉ်(၁၂) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနရဲ့ မြန်မာနိုင်ငံအလယ်ပိုင်းအပူပိုင်းဇုန် မန္တလေးတိုင်းဒေသကြီး၊ မကွေးတိုင်းဒေသကြီးနဲ့ စစ်ကိုင်းတိုင်းဒေသကြီးတို့တွင် ရာသီဥတုနှင့် လိုက်လျောညီထွေမှုရှိတဲ့ စိုက်ပျိုး စီးပွားရေးလုပ်ငန်းဆိုင်ရာ တန်ဖိုးကွင်းဆက်စီမံကိန်းအတွက် အာရှဖွံ့ဖြိုးရေးဘဏ်(ADB)ထံမှ အမေရိကန် ဒေါ်လာ ၄၀.၅ သန်း ချေးယူရန်ကိစ္စနဲ့စပ်လျဉ်းပြီး ပြည်ထောင်စုလွှတ်တော်ရဲ့ အတည်ပြုချက်ရယူနိုင်ရန် နိုင်ငံတော်သမ္မတမှ ပြည်ထောင်စုလွှတ်တော် နာယက ထံသို့ နိုင်ငံတော်သမ္မတရုံးရဲ့ ၂၁-၆-၂၀၁၈ ရက်စွဲပါ စာအမှတ်၊ ၃(၂)/၁/သမ္မတရုံးဖြင့် ပေးပို့ထားပါတယ်။ အဆိုပါ ပြည်ပချေးငွေရယူရေးနဲ့စပ်လျဉ်းပြီး စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="40">ဒေါက်တာအောင်သူ (ပြည်ထောင်စုဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီး ဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်များ ခင်ဗျား။ အာရှဖွံ့ဖြိုးရေးဘဏ်မှ အမေရိကန်ဒေါ်လာ ၄၀.၅ သန်း ချေးငွေရယူပြီးတော့ ရာသီဥတုနဲ့ လိုက်လျော ညီထွေဖြစ်စေမည့် စိုက်ပျိုးစီးပွားရေးလုပ်ငန်းဆိုင်ရာ တန်ဖိုးကွင်းဆက်စီမံကိန်းကို အကောင်အထည်ဖော် ဆောင်ရွက်ရန်ကိစ္စနဲ့ပတ်သက်ပြီးတော့ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန ပြည်ထောင်စု ဝန်ကြီးဖြစ်တဲ့ ကျွန်တော် ဒေါက်တာအောင်သူ မှနေပြီးတော့ ရှင်းလင်းတင်ပြပေးသွားမှာ ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ အာရှဖွံ့ဖြိုးရေးဘဏ် (Asian Development Bank-ADB) ချေးငွေဖြင့် မြန်မာနိုင်ငံအလယ်ပိုင်းအပူပိုင်းဇုံဒေသများဖြစ်ကြတဲ့ မကွေးတိုင်း စစ်ကိုင်းတိုင်းဒေသကြီးအောက်ပိုင်းမှာရှိတဲ့ မြို့နယ်(၅)မြို့နယ်၊ စုစုပေါင်းမြို့နယ် (၁၄)မြို့နယ်တို့မှာ ရာသီ ဥတုနဲ့ လိုက်လျောညီထွေဖြစ်စေမည့် စိုက်ပျိုးစီးပွားရေးလုပ်ငန်းဆိုင်ရာ တန်ဖိုးကွင်းဆက် စီမံကိန်းဖြစ်တဲ့ (Climate Friendly Agribusiness Value Chains Sector Project)ox 36mssaco ascos ဆောင်ရွက်ရန်အတွက် အာရှဖွံ့ဖြိုးရေးဘဏ်မှ ကျွမ်းကျင်ပညာရှင်များဟာ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနမှ ဝန်ထမ်းများနှင့်ပူးပေါင်းပြီးတော့ စီမံကိန်းရဲ့ဖြစ်မြောက်နိုင်စွမ်း လေ့လာဆန်းစစ်မှု ကို ၂၀၁၆ ခုနှစ်ကတည်းက စတင်ဆောင်ရွက်ခဲ့တာဖြစ်ပြီးတော့ ၂၀၁၈ ခုနှစ်၊ ဖေဖော်ဝါရီလမှာ အပြီးသတ် ဆောင်ရွက်ပေးနိုင်ခဲ့ပါတယ်။ အဆိုပါစီမံကိန်းဟာ (က) မြန်မာနိုင်ငံအလယ်ပိုင်း အပူပိုင်းဇုန်မှာရှိတဲ့ ရာသီဥတုဒဏ်ကို ကြံ့ကြံ့ခံ နိုင်တဲ့ စိုက်ပျိုးစီးပွားရေးဆိုင်ရာ တန်ဖိုးကွင်းဆက်များတစ်လျှောက် အရေးကြီးတဲ့ အခြေခံအဆောက်အအုံ များကို ပိုမိုကောင်းမွန်တိုးတက်လာစေရန်၊ (ခ) စိုက်ပျိုးရေးထွက်ကုန်များရဲ့ အရည်အသွေးနှင့် ဘေးအန္တရာယ် ကင်းရှင်းမှု စွမ်းဆောင်ရည်တိုးမြင့်စေရန်၊ (ဂ) ရာသီဥတုပြောင်းလဲမှုနှင့် လိုက်လျောညီထွေဖြစ်စေမယ့် စိုက်ပျိုးထုတ်လုပ်မှု အလေ့အကျင့်များ၊ နည်းပညာများနှင့်စပ်လျဉ်းပြီး တောင်သူများ၊ ဌာနဆိုင်ရာဝန်ထမ်း များနှင့် ပုဂ္ဂလိကကဏ္ဍတို့ရဲ့ စွမ်းဆောင်ရည်များ ပိုမိုတိုးတက်လာစေရန်နှင့် (ဃ) ရာသီဥတုနှင့် လိုက်လျော ညီထွေဖြစ်စေမည့် စိုက်ပျိုးစီးပွားရေးလုပ်ငန်းများအတွက် မူဝါဒဆိုင်ရာ ပတ်ဝန်းကျင်အခြေအနေကောင်းများ ပေါ်ထွန်းလာရေးတို့ကို တိုးမြှင့်ရန်ဆိုတဲ့ ရည်ရွယ်ချက်များနဲ့ ဆောင်ရွက်သွားမှာပဲဖြစ်ပါတယ်။ စီမံကိန်း အကောင်အထည်ဖော်မည့် ကာလကတော့ ၂၀၁၈ ခုနှစ်၊ အောက်တိုဘာလမှ ၂၀၂၅ ခုနှစ်၊ စက်တင်ဘာလ အထိ (၇)နှစ် ကာလအတွင်းမှာ အကောင်အထည်ဖော်ဆောင်ရွက်သွားရန် ရည်မှန်းပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ စီမံကိန်းအတွက် အာရှဖွံ့ဖြိုးရေး ဘဏ်မှ ချေးငွေ အမေရိကန်ဒေါ်လာ ၄၀.၅ သန်း ရယူတဲ့နေရာမှာ ပြန်ဆပ်ရမည့်ကာလမှာ ဆိုင်းငံ့ကာလ ၈ နှစ် အပါအဝင် စုစုပေါင်း ၃၂ နှစ် ဖြစ်ပါတယ်။ အတိုးနှုန်းကတော့ ဆိုင်းငံ့ကာလအတွင်းမှာ ၁ ရာခိုင်နှုန်းနှင့် ကျန်ကာလများမှာ ၁.၅ ရာခိုင်နှုန်း ဖြစ်ပါတယ်။ ချေးငွေများကို ဆိုင်းငံ့ကာလပြီးနောက် တစ်နှစ်လျှင် နှစ်ကြိမ် (မတ်လနှင့် စက်တင်ဘာလ)တို့မှာ ၂၄ နှစ်ဖြင့် စုစုပေါင်း (၄၈)ကြိမ် ပြန်လည်ပေးဆပ်ရမှာ ဖြစ်ပါတယ်။ အဆိုပါချေးယူထားတဲ့ချေးငွေကို နိုင်ငံတော်ရန်ပုံငွေမှ နှစ်အလိုက်ပေးဆပ်ရမည့် ငွေပမာဏကို တင်ပြတောင်းခံပြီးတော့ ပြန်လည်ပေးဆပ်သွားရန် ရည်မှန်းပါတယ်။ အဆိုပါစီမံကိန်းမှာ ဆောင်ရွက်မည့်လုပ်ငန်းများကတော့ မျိုးသန့်မျိုးစေ့များ ထုတ်လုပ်ပေးတဲ့ မျိုးစေ့ခြံ ၁၀ ခြံကို အဆင့်မြှင့်တင်ဆောင်ရွက်ပေးခြင်း၊ အနည်းဆုံးကီလိုမီတာ ၁၃၀ ရှိတဲ့ လက်တံခွဲ တူးမြောင်းများနှင့် ရပ်ရွာပိုင်ရေတွင်းရေကန် ရေလှောင်တမံများကို ပြန်လည်ပြုပြင်ပေးခြင်း၊ အနည်းဆုံး ကီလိုမီတာ ၃၀၀ ရှိတဲ့ ကုန်ထုတ်လမ်းများကို ပြန်လည်ပြုပြင်ခြင်း၊ ပိုးသတ်ဆေးဓာတ်ခွဲခန်း၊ စားသောက်ကုန် ဘေးအန္တရာယ်ကင်းရှင်းမှု စစ်ဆေးသည့် ဓာတ်ခွဲခန်းနှင့် ကုန်ပစ္စည်းစမ်းသပ်စစ်ဆေးရေး ဓာတ်ခွဲခန်း တို့အား အရည်အသွေးမြှင့်တင်ပေးခြင်း၊ စပါး၊ ပဲမျိုးစုံနှင့် ဆီထွက်သီးနှံ မျိုးစေ့ထုတ်လုပ်သူများ၊ လယ်သမား အစုအဖွဲ့များ၊ လယ်ယာထွက်ကုန် ရောင်းဝယ်သူများနှင့် ပြည်နယ်နှင့် တိုင်းဒေသကြီးတို့မှာရှိတဲ့ သက်ဆိုင်ရာ ဝန်ထမ်းများကို စွမ်းဆောင်ရည်မြှင့်တင်ပေးခြင်း၊ သွင်းရေအသုံးပြုသူများ အဖွဲ့များဖွဲ့စည်းပေး၍ ရေစီမံ ခန့်ခွဲမှုနည်းပညာသင်တန်းများ ပို့ချပေးခြင်း၊ စိုက်ပျိုးစီးပွားရေးလုပ်ငန်းဆိုင်ရာ မူဝါဒရေးဆွဲရေးယူနစ် တည်ထောင်ပြီး မူဝါဒနှင့် စံချိန်စံညွှန်းများ ရေးဆွဲပေးခြင်း၊ သုတေသနနှင့် စိစစ်လေ့လာသုံးသပ်ခြင်းများ ဆောင်ရွက်ပေးခြင်း၊ ဈေးကွက်၊ ချေးငွေတို့နှင့်စပ်လျဉ်းသည့် သတင်းအချက်အလက်ကွန်ရက်များကို တိုးမြှင့်ဆောင်ရွက်ပေးခြင်း စတဲ့လုပ်ငန်းများကို ဆောင်ရွက်ပေးသွားမှာပဲ ဖြစ်ပါတယ်။ အဆိုပါလုပ်ငန်းများကို အကောင်အထည်ဖော်ခြင်းအားဖြင့် ရရှိလာမယ့် ရလဒ်များကတော့ (က) ရာသီဥတုဒဏ်ကို ကြံ့ကြံ့ခံနိုင်တဲ့ စိုက်ပျိုးစီးပွားရေးဆိုင်ရာ တန်ဖိုးကွင်းဆက်များရှိ အရေးကြီးတဲ့ အခြေခံအဆောက်အအုံများကို ပိုမိုကောင်းမွန်တိုးတက်စေခြင်း၊ (ခ) ရာသီဥတုနှင့် လိုက်လျောညီထွေရှိတဲ့ စိုက်ပျိုးစီးပွားရေးလုပ်ငန်းများ တိုးတက်ဖြစ်ထွန်းလာခြင်း၊ (ဂ) ရာသီဥတုနှင့် လိုက်လျောညီထွေရှိတဲ့ စိုက်ပျိုး စီးပွားရေးလုပ်ငန်းများ တိုးမြင့်လာစေရေးအတွက် ပတ်ဝန်းကျင်ကောင်းများ ဖန်တီးပေးနိုင်ခြင်းတို့ပဲ ဖြစ်ပါတယ်။ အဆိုပါလုပ်ငန်းများကို မိမိဝန်ကြီးဌာနတစ်ခုတည်းသာမက စီးပွားရေးနှင့် ကူးသန်းရောင်း ဝယ်ရေးဝန်ကြီးဌာနနှင့်ပါ ပူးပေါင်းဆောင်ရွက်သွားမှာလည်း ဖြစ်ပါတယ်။ စီမံကိန်းအကောင်အထည်ဖော် ဆောင်ရွက်နိုင်ရေးအတွက် သက်ဆိုင်ရာ မကွေးတိုင်းဒေသကြီး၊ မန္တလေးတိုင်းဒေသကြီးနှင့် စစ်ကိုင်းတိုင်း ဒေသကြီး အစိုးရအဖွဲ့များ၏ သဘောတူညီမှုများကိုလည်း ရရှိခဲ့ပြီးဖြစ်ပါတယ်။ ဒါ့အပြင် အဆိုပါစီမံကိန်းကို အကောင်အထည်ဖော် ဆောင်ရွက်ခွင့်ပြုပါရန်အတွက် ၉-၄-၂၀၁၈ ရက်နေ့မှာ ပြုလုပ်ခဲ့သော ဖွံ့ဖြိုးမှုအကူအညီများ ညှိနှိုင်းရေးအဖွဲ့ (DACU)ရဲ့ ထောက်ခံချက်ရရှိပြီးတဲ့ နောက်မှာ ၁၁-၄-၂၀၁၈ ရက်နေ့မှာ ကျင်းပပြုလုပ်ခဲ့တဲ့ ပြည်ထောင်စုအစိုးရအဖွဲ့ စီးပွားရေးရာကော်မတီရဲ့ (၆/၂၀၁၈)ကြိမ်မြောက် အစည်းအဝေးနဲ့ ၁၀-၅-၂၀၁၈ ရက်နေ့မှာ ကျင်းပခဲ့တဲ့ ပြည်ထောင်စုအစိုးရအဖွဲ့၏ (၈/၂၀၁၈)ကြိမ်မြောက် အစည်းအဝေးတို့မှ ခွင့်ပြုချက်ရရှိခဲ့ပြီးလည်း ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်ကြီးများ ခင်ဗျား။ ဤစီမံကိန်းကို ဆောင်ရွက်ခြင်းဖြင့် စီမံကိန်းဧရိယာများမှာ ထုတ်လုပ်မှု စွမ်းအားတိုးမြင့်လာခြင်း၊ ရာသီဥတုဒဏ်ကြံ့ကြံ့ခံနိုင်ခြင်း၊ စိုက်ပျိုးရေးထွက်ကုန်များ အရည်အသွေးကောင်းမွန်ပြီး အစားအစာ ဘေးအန္တရာယ်ကင်းရှင်းစေခြင်းနှင့် တန်ဖိုးမြှင့်ထုတ်လုပ်နိုင်ခြင်းတို့ကြောင့် စိုက်ပျိုးရေးထွက်ကုန်ဈေးကွက် ယှဉ်ပြိုင်ဝင်ရောက်နိုင်မှု တိုးတက်လာစေပြီး ကျေးလက်နေအိမ်ထောင်စုများရဲ့ ဝင်ငွေပိုမိုရရှိစေမှာလည်း ဖြစ်ပါတယ်။ တစ်ဆက်တည်းမှာပင် စီမံကိန်းဧရိယာမှာရှိတဲ့ ကျေးလက်နေပြည်သူများ၏ ဆင်းရဲမှု၊ စားနပ် ရိက္ခာမဖူလုံမှုနှင့် အာဟာရချို့တဲ့မှုများကို လျော့နည်းကျဆင်းလာစေမှာ ဖြစ်ပါတယ်။ သို့ဖြစ်တဲ့အတွက် အာရှဖွံ့ဖြိုးရေးဘဏ်၏ ချေးငွေအမေရိကန်ဒေါ်လာ ၄၀.၅ သန်း ရယူ၍ မကွေးတိုင်း ဒေသကြီး၊ မန္တလေးတိုင်းဒေသကြီးနှင့် စစ်ကိုင်းတိုင်းဒေသကြီးတို့မှာ ရာသီဥတုနှင့် လိုက်လျောညီထွေ ဖြစ်စေမည့် စိုက်ပျိုးစီးပွားရေးလုပ်ငန်းဆိုင်ရာ တန်ဖိုးကွင်းဆက်စီမံကိန်းကို အကောင်အထည်ဖော် ဆောင်ရွက်နိုင်ရေးအတွက် ပြည်ထောင်စုလွှတ်တော်မှ အတည်ပြုပေးနိုင်ပါရန် လေးစားစွာဖြင့် တင်ပြအပ် ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">စီမံကိန်းနှင့် ဘဏ္ဍာရေးဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့်ဘဏ္ဍာရေးဝန်ကြီးဌာန)</agency>လေးစားအပ်ပါသော နာယကကြီးနဲ့ လွှတ်တော်ကိုယ်စားလှယ်များခင်ဗျား။ ကျွန်တော့အနေနဲ့ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနက မြန်မာနိုင်ငံအလယ်ပိုင်း အပူပိုင်းဇုန်ရှိ မန္တလေးတိုင်းဒေသကြီး၊ မကွေးတိုင်း ဒေသကြီးနှင့် စစ်ကိုင်းတိုင်းဒေသကြီးတို့တွင် ရာသီဥတုနှင့် လိုက်လျောညီထွေရှိသည့် စိုက်ပျိုးစီးပွားရေး qocesomeop ongezopè:aoneissa: (Climate Friendly Agribusiness Value Chains Sector Project)အတွက် အာရှဖွံ့ဖြိုးရေးဘဏ် (ADB)ထံမှ ချေးငွေအမေရိကန်ဒေါ်လာ ၄၀.၅ သန်း ရယူရေးနှင့် စပ်လျဉ်းပြီး စီမံကိန်းနှင့် ဘဏ္ဍာရေးဝန်ကြီးဌာနကိုယ်စား ရှင်းလင်းတင်ပြမှာ ဖြစ်ပါတယ်။ နာယကကြီးခင်ဗျား။ အာရှဖွံ့ဖြိုးရေးဘဏ်(ADB)ရဲ့ ချေးငွေဆိုင်ရာ စည်းကမ်းသတ်မှတ်ချက်များ အရ ဆိုင်းငံ့ကာလ ၈ နှစ်နဲ့ ပြန်ဆပ်ကာလ ၂၄ နှစ်၊ စုစုပေါင်းချေးငွေ သက်တမ်း ၃၂ နှစ် ဖြစ်ပါတယ်။ အတိုးနှုန်းက ဆိုင်းငံ့ကာလ ၈ နှစ်အတွင်းမှာ တစ်နှစ်လျှင် ၁ ရာခိုင်နှုန်းဖြစ်ပြီး ပြန်ဆပ်ကာလ ၂၄ နှစ် အတွင်းမှာ တစ်နှစ်လျှင် ၁.၅ ရာခိုင်နှုန်း ဖြစ်ပါတယ်။ အဆိုပါချေးငွေရဲ့ Grant Element တွက်ချက် ရာမှာ ၄၈.၂ ရာခိုင်နှုန်း ရရှိတဲ့အတွက် သက်သာမှုရှိတဲ့ချေးငွေ (Concessional Loan) အမျိုးအစား ဖြစ်ပါ ကြောင်း တင်ပြအပ်ပါတယ်။ နာယကကြီးခင်ဗျား။ စီမံကိန်းဖြစ်နိုင်ခြေ လေ့လာဆန်းစစ်မှု အစီရင်ခံစာများအရ ရာသီဥတုနှင့် လိုက်လျောညီထွေဖြစ်စေမယ့် စိုက်ပျိုးစီးပွားလုပ်ငန်းဆိုင်ရာ တန်ဖိုးကွင်းဆက်စီမံကိန်း ဆောင်ရွက်ခြင်း အားဖြင့် စီမံကိန်းဧရိယာများတွင် ထုတ်လုပ်နိုင်စွမ်းရှိပြီး အရင်းအမြစ်များကို ထိရောက်စွာအသုံးပြုနိုင်တဲ့ စိုက်ပျိုးစီးပွားရေးလုပ်ငန်းဆိုင်ရာ တန်ဖိုးကွင်းဆက်များ ဖြစ်ပေါ်လာစေနိုင်မှာ ဖြစ်ပါတယ်။ စိုက်ပျိုး စီးပွားရေးတန်ဖိုးကွင်းဆက်ဆိုင်ရာ အခြေခံအဆောက်အအုံများ ခေတ်မီတိုးတက်လာခြင်းနှင့် ရာသီဥတုနှင့် လိုက်လျောညီထွေရှိမည့် စိုက်ပျိုးရေးလုပ်ငန်းများ တိုးတက်ဖြစ်ထွန်းလာခြင်း၊ စိုက်ပျိုးစီးပွားရေးဆိုင်ရာ မူဝါဒများနှင့် စံချိန်စံညွှန်းတို့အတွက် အထောက်အကူဖြစ်စေခြင်း စတဲ့အကျိုးကျေးဇူးများ ရရှိနိုင်မည် ဖြစ်ကြောင်း သိရပါတယ်။ ချေးငွေဖြင့် စီမံကိန်းအကောင်အထည်ဖော်ဆောင်ရွက်မည့် ဝန်ကြီးဌာနဟာ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန ဖြစ်ပါတယ်။ စီမံကိန်းလုပ်ငန်းများ အကောင်အထည်ဖော် ဆောင်ရွက်ခြင်းအားဖြင့် အရည်အသွေးကောင်းမွန်ပြီး ISO17025 စံသတ်မှတ်ချက်နှင့် ကိုက်ညီမှုရှိတဲ့ စိုက်ပျိုးရေးထွက်ကုန်ပစ္စည်းများ ထုတ်လုပ်နိုင်မှုမှတစ်ဆင့် ပြည်ပဈေးကွက်များရရှိလာပြီး ဝင်ငွေတိုးတက် ရရှိနိုင်မှာဖြစ်ပါတယ်။ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနအနေဖြင့် ောက်တဲ့ နှစ်အလိုက် အတိုး၊ အရင်း ပြန်လည်ပေးဆပ်မှုများကို ဌာန၏ရငွေများဖြင့် ပြန်လည်ပေးဆပ်နိုင်ရန် စီစဉ်၍ ဘတ်ဂျက်သို့ ရငွေများပြန်လည်ပေးသွင်းခြင်းနှင့် ချေးငွေပေးဆပ်ရန် အသုံးစရိတ်များ တောင်းခံခြင်းတို့ကို ဘဏ္ဍာရေးနှစ်အလိုက် ဆောင်ရွက်သွားရမှာဖြစ်ပါတယ်။ နိုင်ငံတော်ရဲ့ ပြည်ပကြွေးမြီလက်ကျန် အခြေအနေ အရ ၃၁-၃-၂၀၁၈ ရက်နေ့ရှိ ပြည်ပကြွေးမြီနှင့် GDP အချိုးဟာ ၁၅.၄၅ ရာခိုင်နှုန်းခန့် ဖြစ်ပါသဖြင့် ကြွေးမြီ ခံနိုင်ရည်ရှိမှု အတိုင်းအတာအတွင်းရှိပါကြောင်း တင်ပြအပ်ပါတယ်။ နာယကကြီးခင်ဗျား။ ၂၀၁၈ ခုနှစ်၊ ပြည်ထောင်စုရဲ့ ဘဏ္ဍာငွေအရအသုံးဆိုင်ရာ ဥပဒေပုဒ်မ ၉၊ ပြည်သူ့ကြွေးမြီစီမံခန့်ခွဲမှုဥပဒေပုဒ်မ ၃ နှင့် ၂၀၁ရ ခုနှစ်၊ ဇွန် ၂၈ ရက်နေ့မှာ ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေးက အတည်ပြုခဲ့တဲ့ ၂၀၁ရ ခုနှစ်၊ ကာလလတ်ကြွေးမြီ စီမံခန့်ခွဲမှုမဟာဗျူဟာရဲ့ အပိုဒ် ၁၉(က)တို့နှင့်လည်း ညီညွတ်မှုရှိပါတယ်။ နိုင်ငံတော်ကချမှတ်ထားတဲ့ ဖွံ့ဖြိုးမှုအကူအညီဆိုင်ရာ မူဝါဒများနှင့်လည်း ကိုက်ညီမှုရှိပါကြောင်း တင်ပြအပ်ပါတယ်။ ချေးငွေရယူရေး ကိစ္စကို ၁၀-၅-၂၀၁၈ ရက်နေ့မှာ ကျင်းပတဲ့ ပြည်ထောင်စုအစိုးရအဖွဲ့ အစည်းအဝေးအမှတ်စဉ်(၈/၂၀၁၈) က သဘောတူခွင့်ပြုထားပြီး ဖြစ်ပါတယ်။ လေးစားအပ်ပါသော နာယကကြီးနှင့် လွှတ်တော်ကိုယ်စားလှယ်များခင်ဗျား။ သို့ဖြစ်ပါ၍ ရာသီဥတုနှင့် လိုက်လျောညီထွေဖြစ်စေမယ့် စိုက်ပျိုးစီးပွားရေးလုပ်ငန်းဆိုင်ရာ တန်ဖိုးကွင်းဆက်စီမံကိန်း ဆောင်ရွက်ရန် အတွက် စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနက အာရှဖွံ့ဖြိုးရေးဘဏ်(ADB)ထံမှ ချေးငွေ အမေရိကန်ဒေါ်လာ ၄၀.၅ သန်း ရယူနိုင်ရေးကိစ္စကို ပြည်ထောင်စုလွှတ်တော်၏ အတည်ပြုချက် ရယူ ပေးနိုင်ပါရန် နာယကကြီးမှတစ်ဆင့် လေးစားစွာ တင်ပြအပ်ပါတယ်။ အားလုံးကို ကျေးဇူးတင်ပါတယ် ခင်ဗျား။</speech>
<title>အထက်ပါချေးငွေများနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ် ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၁၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ ပေးပို့စာမိတ္တူကို လွှတ်တော်ကိုယ်စားလှယ်များထံ ကြိုတင်ဖြန့်ဝေထားပါတယ်။ ပေးပို့စာမိတ္တူကို နောက်ဆက်တွဲဖြင့် ဖော်ပြထားပါသည်။ အထက်ပါချေးငွေများနဲ့စပ်လျဉ်းပြီး လာမယ့်အပတ်မှာ ဆွေးနွေးဖို့ လျာထားပါတယ်။ ဒါကြောင့် ဆွေးနွေးလိုတဲ့ လွှတ်တော်ကိုယ်စားလှယ်များရှိပါက ၃-၈-၂၀၁၈ ရက်(သောကြာနေ့) ညနေ ၄ နာရီ (၁၆၀၀ နာရီ) နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်း နိုင်ကြောင်း ကြေညာပါတယ်။</speech>
</motion>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး ပဉ္စမနေ့ရပ်နားကြောင်းနှင့် ဆဋ္ဌမနေ့ ကျင်းပမည့် နေ့ရက်နှင့် ကြေညာခြင်း</title>
<speech type="speaker">အစီအစဉ်(၁၄) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နဝမပုံမှန် အစည်းအဝေး ပဉ္စမနေ့အစီအစဉ်များကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေးရဲ့ ဆဋ္ဌမနေ့ကို ၂၀၁၈ ခုနှစ်၊ သြဂုတ်လ ရ ရက် (အင်္ဂါနေ့) နံနက် ၁၀ နာရီ ကျင်းပပြုလုပ်မည် ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျာ။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေး ပဉ္စမနေ့ အစည်းအဝေးကို နံနက် ၁၁း၄၀ နာရီတွင် ရပ်နားပါသည်။</speech>
</postface>
</transcript>
</doc>
