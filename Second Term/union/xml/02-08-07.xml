<doc>
<docinfo>
<docno>02-08-07.xml</docno>
<pdf>02-08-07.pdf</pdf>
<term value="02">ဒုတိယအကြိမ်</term>
<session value="08" />
<sittingday value="07" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် အဋ္ဌမပုံမှန်အစည်းအဝေး သတ္တမနေ့မှတ်တမ်း</title>
<date value='05-06-2018'>၁၃၈၀ ပြည့်နှစ်၊ နယုန်လပြည့်ကျော် ရ ရက် (၂၀၁၈ ခုနှစ်၊ ဇွန်လ ၅ ရက်)(အင်္ဂါနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် အဋ္ဌမပုံမှန်အစည်းအဝေး သတ္တမနေ့ကို နံနက် ၁၀:ဝဝ နာရီင်ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် အဋ္ဌမပုံမှန်အစည်းအဝေးရဲ့ သတ္တမနေ့ အစီအစဉ် စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါ။</speech>
<speech type="mc">အားလုံး ထိုင်နိုင်ကြပါပြီခင်ဗျား။ ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း ၊</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ ဒုတိယအကြိမ် ပြည်ထောင်စုလွှတ်တော် အဋ္ဌမပုံမှန်အစည်းအဝေး သတ္တမနေ့မှာ ပြည်ထောင်စုလွှတ်တော် ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စု လွှတ်တော် ကိုယ်စားလှယ်ဦးရေ စုစုပေါင်း ၆၅၄ ဦး ရှိပြီး ဒီကနေ့အစည်းအဝေးကို ၅၇၀ ဦး တက်ရောက် ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၈၇.၁၆ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် အဋ္ဌမပုံမှန်အစည်းအဝေး သတ္တမနေ့ အစီအစဉ် ကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။</speech>
<title>ဒုတိယအကြိမ် ပြည်ထောင်စုလွှတ်တော် အဋ္ဌမပုံမှန်အစည်းအဝေး သတ္တမနေ့အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေထားတဲ့အတိုင်း ဆက်လက်ဆောင်ရွက်ပါမယ်။ ။အစည်းအဝေးမတက်ရောက်နိုင်သော ပြည်ထောင်စုလွှတ်တော်ကိုယ်စားလှယ်များအတွက် ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1229">စောမှာဖောင်ကွာ(အဖွဲ့ဝင်၊ ကိုယ်စားလှယ်များစိစစ်ရေးကော်မတီ)</mp>လေးစားအပ်ပါတဲ့ ပြည်ထောင်စုလွှတ်တော် နာယကကြီးခင်ဗျာ။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် အဋ္ဌမပုံမှန်အစည်းအဝေး သတ္တမနေ့ ၅-၆-၂၀၁၈ ရက်နေ့မှာ အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား ကရင်ပြည်နယ်မဲဆန္ဒနယ်အမှတ်(၁၂)မှ အမျိုးသား လွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီ အဖွဲ့ဝင်ဖြစ်သူ ကျွန်တော် စောမွှာဖောင်ကွာ ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက် နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များမှာ- ဒေါ်စန်းစန်းအိ မိုးညှင်း၊ - ဦးလဂန်ဇယ် ဝိုင်းမော်၊ - ဦးလမာနော်အောင် အင်ဂျန်းယန်၊ - ဦးအေးမောင် ဘောလခဲ၊ - ဦးသန်းလင်းလင်း - ဒေါက်တာခင်စည်သူ လွိုင်ကော်၊ - ဦးမြင့်ကြည် ကသာ၊ - ဦးမျိုးဇော်အောင် ကောလင်း၊ - ဦးနိုင်နိုင်ဝင်း တမူး၊ - ဦးမောင်မောင် ထီးချိုင့်၊ - ဦးစိုးပိုင်ဌေး မြိတ်၊ - ဦးအောင်သန်း သဲကုန်း၊ - ဦးဇော်မင်း အုတ်ဖို၊ - ဦးစောသလေးစော ရွှေကျင်၊ - ဦးမြင့်ငွေ ကျောက်ကြီး၊ - မရှိ ပေါက်၊ ပျော်ဘွယ်၊ ပုဗ္ဗသီရိ၊ သထုံ၊ ပေါင်၊ ကျိုက်ထို၊ မာန်အောင်၊ - ဦးကျော်မျိုးမင်း - ဦးရဲထွန်းဝင်း - ဦးသောင်းအေး - ဦးရည်မွန် - ဒေါ်မာမာခိုင် - ဒေါ်မိကွန်ချမ်း - ဦးစောထွန်း - ဒေါက်တာခင်ဆောင် - ဦးတင်နု(ခ) တင်နုအောင် - ဦးမြင့်ဝေ - ဦးမင်းကြည် - ဒေါက်တာသန်းဝင်း - ဒေါက်တာစိန်မြအေး - ဒေါ်ဖြူဖြူသင်း - ဦးမြင့်လွင် - ဦးစိုးသူရထွန်း - ဦးအေးနိုင် - ဦးမြင့်လွင် - ဒေါက်တာသက်သက်ခိုင် - ဒေါ်စုစုလွင် - ဦးအောင်ဝင်း - ဦးထွန်းမြင့် - ဒေါက်တာစိုင်းမောက်ခမ်း - ဒေါ်နန်းခမ်းအေး - ဦးစိုင်းဝင်းအေး(ခ) စိုင်းထွန်းအေး - ဦးခွန်သန်းထူး - ဦးစိုင်းဆိုင်မိုင်း - ဦးစိုင်းသီဟကျော် မြောက်ဥက္ကလာပ၊ ဒလ၊ မင်္ဂလာတောင်ညွန့်၊ တွံတေး၊ ကွမ်းခြံကုန်း၊ ဒဂုံမြို့သစ်(တောင်ပိုင်း)၊ ပုဇွန်တောင်၊ ဒဂုံ၊ သုံးခွ၊ မှော်ဘီ၊ ဗဟန်း၊ လားရှိုး၊ နမ္မတူ၊ မိုင်းရှူး၊ ဆီဆိုင်၊ မိုင်းကိုင်၊ မိုင်းရယ်၊ - ဦးတိုးသောင် - ဒေါ်ပြုံးကေသီနိုင် - ဦးစိုင်းသန့်ဇင် - ဦးမန်းညွန့်သိန်း - ဗိုလ်မှူးကျော်ကျော် - ဗိုလ်မှူးမင်းဇာနည်ထွေး - ဦးယောနာ - ဒေါ်လွီဇာ - ဦးကျော်သန်း - ဦးစိုင်းပန်ဖ - ဦးရှေးရယ်ရှုမောင် - ဦးလားလ်မင်းထန် - ဦးကျော်သောင်း - ဦးရဲထွဋ် - ဦးခင်မောင်ဝင်း - ဦးမောင်မောင်လတ် - ဦးတင်မောင်ဝင်း - ဒေါက်တာခင်မောင်ဝင်း - ဦးအောင်သိန်း - ဦးခင်ဝင်း - ဦးချစ်ထွေး - ဦးကျော်သီဟ - ဦးဖေတင် - ဒေါက်တာဇော်လင်းထွဋ် ဦးမျိုးဝင်း - ဦးလင်းတင်ဌေး - ဦးစိုးသီဟ(ခ) မောင်တူး - ဦးဝေစိန်အောင် မိုးမိတ်၊ ကလော၊ သီပေါ၊ ပန်းတနော်၊ တပ်မတော်၊ တပ်မတော်၊ ကချင်-၅၊ ကယား -၆၊ ကယား-၈၊ ကယား-၁၂၊ ကယား-၂။ ချင်း-၁၀၊ စစ်ကိုင်း-၁ စစ်ကိုင်း-၅၊ စစ်ကိုင်း-၇၊ စစ်ကိုင်း-၉၊ စစ်ကိုင်း-၁၀၊ တနင်္သာရီ-၁၁၊ ပဲခူး-၁၂၊ မကွေး-၂။ မန္တလေး-၁၂၊ မွန်-၆၊ မွန်-၉၊ မွန်-၈၊ မွန်-၄၊ မွန်-၁၀၊ ရခိုင်-၁။ - ဦးစိုင်းထွန်းအောင် - ဦးစိုင်းဝမ်းလှိုင်းခမ်း ရှမ်း-၃၊ - ဦးခွန်သိန်းဖေ ရှမ်း-၉၊ - ဦးဇော်မင်းလတ်(ခ) ဦးကိုလတ် ရှမ်း-၁၊ ရှမ်း -၅၊ - ဦးစခင်ဇော်လင်း ဧရာဝတီ-၂ နှင့် - ဦးကြည်ဝင်း ဧရာဝတီ-၁၂ တို့ဖြစ်ကြပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၅ ဦးရှိပြီး ယနေ့ခွင့်ပန်ကြားသူ ၇၉ ဦး ဖြစ်တဲ့အတွက် ခွင့်ပန်ကြားသူ ၈၄ ဦးဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနဲ့ ယနေ့ခွင့်ပန်ကြားသူ ပြည်ထောင်စုလွှတ်တော်ကိုယ်စားလှယ် ၇၉ ဦးအား ခွင့်အဖြစ် သတ်မှတ်ခွင့်ပြုပေးနိုင်ပါရန် လေးစားစွာ ပန်ကြားတင်ပြအပ်ပါတယ်ခင်ဗျာ။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် အဋ္ဌမပုံမှန်အစည်းအဝေး သတ္တမနေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅၄ ဦး၊ ယခင်က ခွင့်ပြုထားသူ ၅ ဦး၊ ယနေ့ခွင့်ပန်ကြား၍ ခွင့်ပြုထားသူ ၇၉ ဦး ဖြစ်တဲ့အတွက် ခွင့်ပြုထားသူစုစုပေါင်း ၈၄ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေ တင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Order">
<title>စီမံကိန်းနှင့် ဘဏ္ဍာရေးဝန်ကြီးဌာန၊ ပြည်ထောင်စုဝန်ကြီးအဖြစ် ခန့်အပ်တာဝန်ပေးခြင်းခံရသော ပုဂ္ဂိုလ်က ပြည်ထောင်စုလွှတ်တော် နာယက၏ရှေ့မှောက်၌ ကတိသစ္စာပြုခြင်း</title>
<speech type="speaker">အစီအစဉ်(၅) ဖြစ်ပါတယ်။ စီမံကိန်းနှင့် ဘဏ္ဍာရေးဝန်ကြီးဌာန ပြည်ထောင်စု ဝန်ကြီးအဖြစ် ခန့်အပ်တာဝန်ပေးရန် ပြည်ထောင်စုလွှတ်တော်က သဘောတူညီပြီးဖြစ်တဲ့ ဦးစိုးဝင်းအား နိုင်ငံတော်သမ္မတရုံးရဲ့ ၃၁-၅-၂၀၁၈ ရက်စွဲပါအမိန့်အမှတ်(၂၉/၂၀၁၈)ဖြင့် ခန့်အပ်တာဝန်ပေးပြီး ဖြစ်ပါတယ်။ ယခု ဦးစိုးဝင်းအား ပြည်ထောင်စုလွှတ်တော်ဆိုင်ရာနည်းဥပဒေ ၃၈ နဲ့အညီ နာယက၏ ရှေ့မှောက်၌ ကတိသစ္စာပြုဖို့အတွက် စင်မြင့်ရှေ့ သတ်မှတ်နေရာသို့ ဖိတ်ခေါ်ပါတယ်။ ကတိသစ္စာကို ကျွန်တော်က တိုင်ပေးတဲ့အခါ ဦးစိုးဝင်းက လိုက်ဆိုဖို့ ဖြစ်ပါတယ်။ ကျွန်ုပ်သည်လို့ စတိုင်ပေးတဲ့မိမိရဲ့ အမည်နဲ့ တွဲပြီးဆိုဖို့ ဖြစ်ပါတယ်။ အစည်းအဝေးခန်းမအတွင်းမှာရှိတဲ့ ပုဂ္ဂိုလ်များ အားလုံး မတ်တပ်ရပ်ပေးဖို့ ဖြစ်ပါတယ်။ ဥပဒေကြမ်းကြမ်းကို ပြည်အစဉ်(၆) ဖြစ်ပါတယ်။ ခန်းမအတွင်းရှိ ပုဂ္ဂိုလ်များ မတ်တပ်ရပ်ပေးကြပါသည်။</speech>
<speech type="speaker">ကတိသစ္စာပြုခြင်းကို စတင်ပါမယ်။ """"ကျွန်ုပ်ဦးစိုးဝင်းသည် ပြည်ထောင်စုသမ္မတ မြန်မာနိုင်ငံတော်နှင့် နိုင်ငံသားများအပေါ် သစ္စာစောင့်သိ ရိုသေပြီး ပြည်ထောင်စု မပြိုကွဲရေး၊ တိုင်းရင်းသားစည်းလုံးညီညွတ်မှု မပြိုကွဲရေး၊ အချုပ်အခြာအာဏာ တည်တံ့ခိုင်မြဲရေးတို့ကို ထာဝစဉ် ဦးထိပ်ပန်ဆင် ဆောင်ရွက်ပါမည်။ ကျွန်ုပ်သည် ဖွဲ့စည်းပုံအခြေခံဥပဒေနှင့် နိုင်ငံတော်၏ တရားဥပဒေများကို ထိန်းသိမ်းစောင့်ရှောက်ပါမည်။ ကျွန်ုပ်ထမ်းဆောင်ရမည့် တာဝန် ဝတ္တရားများကို ဖြောင့်မတ်မှန်ကန်စွာဖြင့် ကိုယ်စွမ်းရှိသရွေ့၊ ဉာဏ်စွမ်းရှိသရွေ့ အစွfမ်းကုန် ထမ်းဆောင် ပါမည်ဟု လေးနက်တည်ကြည်စွာ ကြေညာ၍ ကတိသစ္စာပြုပါသည်။</speech>
<speech type="speaker">အားလုံးထိုင်နိုင်ကြပါပြီ။ ဦးစိုးဝင်း သတ်မှတ်နေရာသို့ ပြန်နိုင်ပါပြီ။</speech>
<title>ပြည်ထောင်စုလွှတ်တော်က အတည်ပြုသည်ဟုမှတ်ယူရမည့် မြန်မာသမိုင်းအဖွဲ့ဥပဒေကြမ်းကို လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မြန်မာ သမိုင်းအဖွဲ့ဥပဒေကြမ်းကို ပြည်သူ့လွှတ်တော်မှာ စတင်ဆွေးနွေးပြီး လွှတ်တော်နှစ်ရပ် သဘောတူညီတဲ့ ဥပဒေကြမ်းအဖြစ် ၁-၆-၂၀၁၈ ရက်မှာ ပြည်ထောင်စုလွှတ်တော်သို့ ပေးပို့ထားပါတယ်။ မြန်မာသမိုင်းအဖွဲ့ဥပဒေကြမ်းကို နိုင်ငံတော်သမ္မတ လက်မှတ်ရေးထိုး ထုတ်ပြန်နိုင်ဖို့အတွက် ၁-၆-၂၀၁၈ ရက်တွင် ပေးပို့ထားပါကြောင်းနဲ့ ပြည်ထောင်စုလွှတ်တော်ဆိုင်ရာ နည်းဥပဒေ ၈၁ အရ ပြည်ထောင်စုလွှတ်တော်က အတည်ပြုသည်ဟုမှတ်ယူ၍ မှတ်တမ်းတင်ကြောင်း ကြေညာပါတယ်။</speech>
</section>
<section value="Bill">
<bill>
<title>ပြည်ထောင်စုအစိုးရအဖွဲ့မှ ပေးပို့သော အခွန်အယူခံခုံအဖွဲ့ဥပဒေကြမ်း နှင့်စပ်လျဉ်း၍ ဥပဒေကြမ်း ပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာကို ဖတ်ကြားတင်ပြခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု အစိုးရအဖွဲ့မှပေးပို့တဲ့ အခွန်အယူခံခုံအဖွဲ့ဥပဒေကြမ်းနဲ့စပ်လျဉ်းပြီး သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က ၁၇-၈-၂၀၁ရ ရက်တွင် ကျင်းပပြုလုပ်တဲ့ ပြည်ထောင်စုလွှတ်တော် အစည်းအဝေးမှာ လွှတ်တော်သို့ တင်သွင်းခဲ့ပြီး ဖြစ်ပါတယ်။ အထက်ပါ ဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နဲ့ သဘောထားမှတ်ချက်အစီရင်ခံစာကို လွှတ်တော်သို့ ဖတ်ကြားတင်ပြဖို့ ဖိတ်ခေါ်ပါတယ်။</speech>
<speech><mp id="136">ဒေါက်တာမြတ်ဉာဏစိုး(အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>လေးစားအပ် ပါတဲ့ ပြည်ထောင်စုလွှတ်တော် နာယကကြီးနဲ့ ပြည်သူ့လွှတ်တော် ဥက္ကဋ္ဌကြီး အမှူးပြုတဲ့ ပြည်ထောင်စု လွှတ်တော်ကိုယ်စားလှယ်ကြီးများ၊ ဒီနေ့အစည်းအဝေးကို ကြွရောက်လာကြတဲ့ ပြည်ထောင်စုအဆင့် အဖွဲ့ အစည်းဝင်များနဲ့ ဧည့်သည်တော်များအားလုံးကို မင်္ဂလာပါလို့ ဦးစွာ နှုတ်ခွန်းဆက်သအပ်ပါတယ်။ ပြည်ထောင်စုအစိုးရအဖွဲ့ကနေပြီးတော့ ပြည်ထောင်စုလွှတ်တော်ကို ပေးပို့လာတဲ့ အခွန်အယူခံခုံအဖွဲ့ ဥပဒေကြမ်းနဲ့စပ်လျဉ်းပြီးတော့ ဥပဒေကြမ်းပူးပေါင်းကော်မတီရဲ့ အစီရင်ခံစာကို ဥပဒေကြမ်းပူးပေါင်း ကော်မတီ အတွင်းရေးမှူးဖြစ်တဲ့ ကျွန်တော် ဒေါက်တာမြတ်ဉာဏစိုးကနေပြီးတော့ ရှင်းလင်းတင်ပြသွားမှာ ဖြစ်ပါတယ်။ နာယကကြီးခင်ဗျား။ Power Point အသုံးပြုခွင့်ပြုပါရန် လေးစားစွာ ပန်ကြားအပ်ပါတယ်။ ကျွန်တော်တို့ ဒီ အခွန်အယူခံခုံအဖွဲ့ဥပဒေကြမ်းကို ဥပဒေကြမ်းပူးပေါင်းကော်မတီကနေစိစစ်ဖို့ နာယက ကနေပြီးတော့ လမ်းညွှန်ခဲ့တာဟာဆိုရင် ၁၄-၈-၂၀၁ရ ပြီးခဲ့တဲ့နှစ် သြဂုတ်လကတည်းက ဖြစ်ပါတယ်။ ဒီဥပဒေကြမ်းပေါ်မှာ ဥပဒေကြမ်းပူးပေါင်းကော်မတီအနေနဲ့ အဆင့်ဆင့်သော စိစစ်မှုတွေ ပြုလုပ်ခဲ့ရ ပါတယ်။ ဘာဖြစ်လို့လဲဆိုတော့ ဒီဥပဒေကြမ်းဟာ ထူးခြားတဲ့ ဥပဒေကြမ်းတစ်ရပ် ဖြစ်နေလို့ပါပဲ။ ကျွန်တော်တို့ ဒီအခွန်အယူခံခုံအဖွဲ့ဥပဒေကြမ်းနဲ့ စပ်လျဉ်းပြီးတော့ ကျင်းပခဲ့တဲ့ အစည်းအဝေးတွေမှာ တက်ရောက် ခဲ့တဲ့ ဝန်ကြီးဌာ၊ အဖွဲ့အစည်းများကို တင်ပြပါ့မယ်။ တင်ပြပါအတိုင်း ဖြစ်ပါတယ်။ ကျွန်တော်တို့ ပြည်သူ့ ငွေစာရင်းပူးပေါင်းကော်မတီ ပါပါတယ်။ ဥပဒေရေးရာနှင့် အထူးကိစ္စရပ်များလေ့လာဆန်းစစ်သုံးသပ်ရေး ကော်မရှင် ပါပါတယ်။ ပြည်ထောင်စု တရား လွှတ်တော်ချုပ်ရုံး ပါပါတယ်။ ပြည်ထောင်စုရှေ့နေချုပ်ရုံး ပါပါတယ်။ နောက် ဝန်ကြီးဌာနတွေ အနေနဲ့ကတော့ လက်ရှိ Focal Ministry ဖြစ်တဲ့ စီမံကိန်းနဲ့ ဘဏ္ဍာရေးဝန်ကြီးဌာနအပါအဝင် စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ပို့ဆောင်ရေးနှင့် ဆက်သွယ်ရေးဝန်ကြီးဌာန၊ သယံဇာတနှင့် သဘာဝပတ်ဝန်းကျင် ထိန်းသိမ်းရေးဝန်ကြီးဌာန၊ လျှပ်စစ်နှင့် စွမ်းအင်ဝန်ကြီးဌာန၊ စီးပွားရေးနှင့် ကူးသန်းရောင်းဝယ်ရေး ဝန်ကြီး ဌာန၊ နေပြည်တော်ကောင်စီ၊ နောက်တစ်ခါ ကျွန်တော်တို့ အဖွဲ့အစည်းများဖြစ်တဲ့ မြန်မာနိုင်ငံ ကုန်သည်များနှင့် စက်မှုလက်မှုလုပ်ငန်းရှင်များ အသင်းချုပ်၊ မြန်မာနိုင်ငံလက်မှတ်ရ ပြည်သူ့စာရင်းကိုင်များအသင်းတို့နှင့် အစည်းအဝေးတွေကို အကြိမ်ကြိမ် ကျယ်ကျယ်ပြန့်ပြန့် ကျင်းပပြုလုပ်ခဲ့တာဖြစ်ပါတယ်။ နောက်ထပ် Power Point Slide မှာ ကျွန်တော်တို့ တင်ပြထားတဲ့အတိုင်းပါပဲ။ ဖော်ပြပါ နေ့ရက် များမှာ အဖွဲ့အစည်းစုံ၊ ဝန်ကြီးဌာနအစုံအလင်က တာဝန်ရှိ ပုဂ္ဂိုလ်များနဲ့ ကျွန်တော်တို့ အကြေအလည် ညှိနှိုင်းဆွေးနွေးခဲ့ကြတာ ဖြစ်ပါတယ်။ ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်တွေကို ဆက်လက်ပြီး တင်ပြပါ့မယ်။ အခွန် အယူခံခုံအဖွဲ့ရုံးရဲ့ လက်ရှိဆောင်ရွက်နေတဲ့ အခြေအနေမှာတော့ စီမံကိန်းနှင့် ဘဏ္ဍာရေးဝန်ကြီးဌာန မိခင်ဝန်ကြီးဌာနတစ်ခုတည်း လက်အောက်ခံဖြစ်တဲ့ ပြည်တွင်းအခွန်များဦးစီးဌာနနဲ့ အကောက်ခွန် ဦးစီးဌာနတို့ကနေပြီးတော့ အခွန်စည်းကြပ်ကောက်ခံမှုများ၊ ဒဏ်ငွေတပ်ရိုက်ခြင်းများ၊ ပြည်သူ့ဘဏ္ဍာ အဖြစ် သိမ်းဆည်းမှုများအပေါ်မှာ ကျေနပ်မှုမရှိတဲ့ အခွန်ထမ်းတွေကနေ တင်သွင်းလာတဲ့ အယူခံမှု၊ ပြင်ဆင်မှု၊ ပြန်လည်သုံးသပ်မှုနဲ့ လွှဲအပ်မှုတွေကို စစ်ဆေးကြားနာ ဆုံးဖြတ်နေတဲ့ အနေအထားဖြစ်ပါတယ်။ ဒီအခွန်အယူခံခုံအဖွဲ့ရုံးကို ဖွဲ့စည်းခဲ့တာဟာဆိုရင် ၂၈-၇-၁၉၈၉ ရက်စွဲပါ အမိန့်ကြော်ငြာစာအမှတ်(၆/၈၉)နဲ့ စတင်ပြီးတော့ဖွဲ့စည်းခဲ့ပါတယ်။ ပြည်ထောင်စုအစိုးရအဖွဲ့သစ် လက်ထက်မှာတော့ ၃၁-၅-၂၀၁ရ ရက်မှာ လည်း အမိန့်ကြော်ငြာစာအမှတ်(၅၄/၂၀၁၇)နဲ့ ပြင်ဆင်ဖွဲ့စည်း ဆောင်ရွက်နေတာသာလျှင် ဖြစ်ပါတယ်။ ဥပဒေတစ်ရပ်ပြဋ္ဌာန်းပြီးတော့ ဆောင်ရွက်နိုင်တဲ့ အခြေအနေမျိုးတော့မဟုတ်ပါဘူး။ အဲဒီတော့ ဥပဒေကြမ်း ပူးပေါင်းကော်မတီအနေနဲ့ တင်ပြလိုတာကတော့ ပြည်ထောင်စုအစိုးရအဖွဲ့ဟာ အခုအခွန်စနစ် ပြုပြင်ပြောင်းလဲရေးလုပ်ငန်းစဉ်(Tax Reform Process)တွေကို အသေအချာ ကျွန်တော်တို့ ကျကျနန အဲဒီတော့ Tax Revenue တွေကို အပြည့်အဝ ကောက်ခံဖြည့်ဆည်းနိုင်ဖို့ ဆောင်ရွက်နေသလိုပဲ အခွန်ထမ်းပြည်သူတွေရဲ့ မူလအခြေခံအခွင့်အရေးဖြစ်တဲ့ အခွန်အယူခံပိုင်ခွင့်တွေကိုလည်း စနစ်တကျ ဆောင်ရွက်ဖို့ လုပ်ငန်းစဉ်တွေ ဖန်တီးပေးဖို့လိုပါတယ်။ ဥပဒေတစ်ရပ် ခိုင်ခိုင်မာမာ ပြဋ္ဌာန်းဖို့ လိုအပ်ပါတယ်။ ပြည်ထောင်စုအစိုးရအဖွဲ့ကနေပြီးတော့ ပြည်ထောင်စုလွှတ်တော်ကို ဖွဲ့စည်းပုံအခြေခံ ဥပဒေပုဒ်မ ၁၀၀(ခ) အရ နှစ်စဉ်တင်သွင်းရတဲ့ Annual Taxation Law မှာဆိုရင် ပြည်ထောင်စုရဲ့ အခွန်အကောက်ဥပဒေ နောက်ဆက်တွဲဇယားမှာ ပြည်ထောင်စုဝန်ကြီးဌာန ၈ ခုနဲ့ နေပြည်တော်ကောင်စီ တို့က ကောက်ခံနေတဲ့ အခွန်အခတွေ ပါပါတယ်။ ဒီအခွန်အခတွေအားလုံးအတွက် အဆုံးအဖြတ်ပြုနိုင်တဲ့ အယူခံအခွင့်အရေး ရရှိစေဖို့ လိုပါတယ်။ ဥပဒေတွေမှာ တည်ဆဲဥပဒေများမှ ပြဋ္ဌာန်းသတ်မှတ်ချက်တွေအရတော့ ကျွန်တော်တို့က အချို့ အချို့သော ဥပဒေတွေမှာ အပြီးသတ်ဆုံးဖြတ်ချက်ကို ပြည်ထောင်စုဝန်ကြီးကို ပေးပါတယ်။ အချို့ အချို့သော ဥပဒေများမှာကတော့ ညွှန်ကြားရေးမှူးချုပ် သို့မဟုတ် ဦးဆောင်ညွှန်ကြားရေးမှူးကိုပဲ ပေးအပ် ထားတာဖြစ်ပါတယ်။ အဲဒီတော့ နောက်ဆုံး Final ပေါ့နော်။ ကျွန်တော်တို့ အယူခံပိုင်ခွင့်ကို နိုင်ငံတကာမှာ ကျင့်သုံးဆောင်ရွက်လျက်ရှိတဲ့အတိုင်း သီးခြားလွတ်လပ်တဲ့ အဖွဲ့ အစည်း အဖြစ် Independent Body အဖြစ် ပြန်လည်ထူထောင်ဖွဲ့စည်းဖို့ လိုအပ်လာတာကို တင်ပြလိုပါတယ်။ သက်ဆိုင်ရာဝန်ကြီးဌာနများနဲ့ နေပြည်တော်ကောင်စီက ကောက်ခံလျက်ရှိတဲ့အခွန်အခတွေကို တင်ပြပါ့မယ်။ ပြည်ထဲရေးဝန်ကြီးဌာနအနေနဲ့ ယစ်မျိုးခွန်၊ မြေယာအပေါ်မှာကောက်ခံတဲ့အခွန်၊ ဓာတ်သတ္တု ပစ္စည်းများ ထုတ်ယူသည့်အတွက် ကောက်ခံသည့်အခွန်၊ တာတမံခွန်တို့ကို ကောက်ခံလျက်ရှိပါတယ်။ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနအနေနဲ့ အင်းအိုင်ခွန်နဲ့ ငါးလုပ်ငန်းဆိုင်ရာအခွန်အခါ တွေကို ကောက်ခံလျက်ရှိပါတယ်။ ပို့ဆောင်ရေးနဲ့ ဆက်သွယ်ရေးဝန်ကြီးဌာနအနေနဲ့ ဆက်သွယ်ရေး ဝန်ဆောင်မှုလုပ်ငန်း လုပ်ကိုင်ခြင်းကြောင့် ကောက်ခံသည့်အခွန်၊ သယ်ယူပို့ဆောင်ရေးအခွန်၊ မော်တော်ယာဉ် ယာဉ်မောင်းလိုင်စင်၊ လုပ်ငန်းလိုင်စင်ဆိုင်ရာ အခငွေတွေကို ကောက်ခံလျက်ရှိပါတယ်။ သယံဇာတနှင့် သဘာဝပတ်ဝန်းကျင် ထိန်းသိမ်းရေးဝန်ကြီးဌာနအနေနဲ့တော့ သစ်တောများမှ ပစ္စည်းများထုတ်ယူသည့် အတွက် ကောက်ခံတဲ့ သစ်တောခွန်ရှိပါတယ်။ မုတ်ကောင်ဝတ်ဆံသွင်းခွန် ရှိပါတယ်။ ဓာတ်သတ္တုခွန် ရှိပါတယ်။ ရတနာခွန်ရှိပါတယ်။ လျှပ်စစ်နဲ့ စွမ်းအင်ဝန်ကြီးဌာနမှာဆိုရင် လျှပ်စစ်ဓာတ်အားထုတ်ယူ သည့်အတွက် ကောက်ခံသည့်အခွန် ရှိပါတယ်။ ရေနံနဲ့ သဘာဝဓာတ်ငွေ့ ထုတ်ယူသည့်အတွက် ကောက်ခံ သည့် အခွန်ရှိပါတယ်။ စီးပွားရေးနဲ့ ကူးသန်းရောင်းဝယ်ရေးဝန်ကြီးဌာနအနေနဲ့လည်း သွင်းကုန်အတွက် လိုင်စင်ကြေး၊ ပါမစ်ကြေးများ ကောက်ခံလျက်ရှိပါတယ်။ စီမံကိန်းနဲ့ ဘဏ္ဍာရေးဝန်ကြီးဌာနအနေနဲ့ ဝင်ငွေခွန်၊ အကောက်ခွန်၊ ကုန်သွယ်လုပ်ငန်းခွန်၊ အထူး ကုန်စည်ခွန်၊ ရုံးခွန်၊ တံဆိပ်ခေါင်းခွန်၊ အောင်ဘာလေထီဆု အခွန်ရငွေ ဒါတွေကို စီမံခန့်ခွဲနေတာ ဖြစ်ပါတယ်။ ဟိုတယ်နဲ့ ခရီးသွားလာရေး ဝန်ကြီးဌာနအနေနဲ့ ခရီးလှည့်လည်ရေးလိုင်စင်၊ ဟိုတယ်နဲ့ တည်းခိုရိပ်သာ လိုင်စင်၊ ခရီးသွားလာသူများ ပို့ဆောင်ရေးလိုင်စင်၊ ဧည့်လမ်းညွှန်လုပ်ငန်းလိုင်စင်တွေအတွက် လိုင်စင်ကြေး တွေကောက်ခံလျက်ရှိပါတယ်။ နေပြည်တော်ကောင်စီအနေနဲ့ကတော့ ကျွန်တော်တို့ ရေခွန်အနေနဲ့ ကောက်ခံ နေတာဖြစ်ပါတယ်။ ဒီအတွက်ကြောင့်မို့လို့ ဥပဒေကြမ်းပူးပေါင်းကော်မတီအနေနဲ့ ပြင်ဆင်ဖြည့်စွက်ချက် တွေ ဆောင်ရွက်ထားပါတယ်။ ပထမဦးဆုံးအနေနဲ့ကတော့ ဥပဒေကြမ်းရဲ့ အဓိပ္ပာယ်ဖွင့်ဆိုချက်မှာ အခွန်အကောက်အဓိပ္ပာယ် ဖွင့်ဆိုချက်ဖြစ်ပါတယ်။ Power Point မှာတင်ပြထားတဲ့အတိုင်းပါပဲ။ ယင်းစကားရပ်တွင် ပြည်ထောင်စု၏ အခွန်အကောက်ဥပဒေ နောက်ဆက်တွဲဇယားပါ အခွန်အကောက်အားလုံးနှင့် သီးခြားဖြစ်တဲ့ အကောက်ခွန် တို့ပါဝင်သည်လို့ ဒီလိုပြင်ဆင်ထားတာ ဖြစ်ပါတယ်။ နောက်ခုနက ကျွန်တော်တို့ ဥပဒေကြမ်းပူးပေါင်း ကော်မတီကနေ တင်ပြသွားသလိုပါပဲ။ အခွန်အခတွေ အရပ်ရပ်နဲ့ အကျုံးဝင်နိုင်ဖို့ သက်ဆိုင်ခြင်းရှိနိုင်ဖို့ အထွေထွေအခန်းမှာလည်း အပိုဒ် ၄၀ အဖြစ် တင်ပြပါအတိုင်း ဥပဒေကြမ်းပူးပေါင်းကော်မတီအနေနဲ့ ဖြည့်စွက်ထားတာရှိပါတယ်။ နောက်အရေးပါတဲ့ ဖြည့်စွက်ချက်တွေ ကတော့ သီးခြားလွတ်လပ်တဲ့ အဖွဲ့အစည်းအဖြစ် တည်ထောင်ဆောင်ရွက်နိုင်ဖို့အတွက် ဆောင်ရွက်ထားတာ ဖြစ်ပါတယ်။ ဥပဒေကြမ်းရဲ့ အပိုဒ် ၃ အပိုဒ်ခွဲ(က)ကတော့ ဥပဒေကြမ်းရဲ့ ရည်ရွယ်ချက်ဖြစ်ပါတယ်။ ရည်ရွယ်ချက် မှာကို ခုံအဖွဲ့ကို ဥပဒေနှင့်အညီ သီးခြားလွတ်လပ်သော အဖွဲ့အစည်းအဖြစ်ဖွဲ့စည်း၍ အစိုးရဌာန၊ အစိုးရ အဖွဲ့အစည်းအသီးသီးက စည်းကြပ်ကောက်ခံလျက်ရှိသည့် အခွန်အကောက်အမျိုးမျိုးနဲ့ စပ်လျဉ်းအမှု များကို လွှမ်းခြုံကြားနာစစ်ဆေး ဆောင်ရွက်စေရန်ဆိုပြီးတော့ ပြင်ဆင်ဖြည့်စွက်ထားတာ ဖြစ်ပါတယ်။ အပိုဒ် ၃၁၊ ၃၂၊ ၃၃၊ ၃၄ နဲ့ ၃၈ မှာ ဖော်ပြချက်တွေကတော့ အခွန်အယူခံခုံအဖွဲ့ရဲ့ ကွပ်ကဲမှုအောက်မှာ ညွှန်ကြားရေးမှူးချုပ်တစ်ဦး ဦးဆောင်တဲ့ အခွန်အယူခံခုံအဖွဲ့ရုံး ရှိပါမယ်။ ဒီဟာကို ဖွဲ့စည်းထူထောင် နိုင်ဖို့လည်း ဆောင်ရွက်ထားတာဖြစ်ပါတယ်။ နောက်ပြီးတော့ ဥပဒေကြမ်းပူးပေါင်းကော်မတီရဲ့ ပြင်ဆင် ဖြည့်စွက်ချက်တွေကို ဆက်လက်တင်ပြရမယ်ဆိုရင် အခွန်အယူခံခုံအဖွဲ့ရဲ့ လုပ်ငန်းဆောင်ရွက်မှုတွေဟာ တရားစီရင်ရေး သဘောဆောင်တဲ့ ဆောင်ရွက်မှုမျိုး Quasi-Judicial Process တွေဖြစ်ပါတယ်။ ဒါကြောင့်မို့လို့ ဝန်ကြီးဌာန၊ အဖွဲ့အစည်းတွေကနေပြီးတော့ အဆုံးအဖြတ်ပြုခဲ့တဲ့ ကိစ္စတွေအပေါ်မှာ ပြန်လည်သုံးသပ်နိုင်ဖို့ကို ဥပဒေပညာရှင်တွေပါဝင်ဖို့ လိုပါတယ်။ ဥပဒေပညာရှင်ဆိုတဲ့နေရာမှာလည်း ကျွန်တော်တို့ တရားလွှတ်တော်ရှေ့နေတွေ၊ တရားသူကြီးတွေ စသဖြင့် ပုဂ္ဂိုလ်တွေပါဖို့လိုပါတယ်။ အခွန် အကောက်နယ်ပယ်စာရင်းကိုင် စာရင်းစစ်နယ်ပယ်က ၁၀ နှစ်ထက်မနည်း တာဝန်ယူဆောင်ရွက်တဲ့ ပုဂ္ဂိုလ်တွေ ပါဝင်ဖို့လိုပါတယ်။ ထူးခြားချက်တစ်ခုအနေနဲ့ကတော့ ဥက္ကဋ္ဌသည် ဒုတိယဝန်ကြီးအဆင့် ပုဂ္ဂိုလ်ဖြစ်သည်ဟု မှတ်ယူရမည်လို့ ကျွန်တော်တို့ ဒီလိုဖြည့်စွက်ထားတာ ရှိပါတယ်။ ဒါဟာ ကျွန်တော်တို့ အောင်အောင်မင်၊ တက်တက်တက် မက်ကင် ဆိုလိုတဲ့သဘောကတော့ ဒုတိယဝန်ကြီးတစ်ဦးဟာ အခွန်အယူခံခုံအဖွဲ့ရဲ့ ဥက္ကဋ္ဌအဖြစ် တာဝန်ယူ ဆောင်ရွက်ရမှာ မဟုတ်ပါဘူး။ အခွန်အယူခံခုံအဖွဲ့ ဥက္ကဋ္ဌအဖြစ်ဆောင်ရွက်တဲ့ ပညာရှင်ကို ဒုတိယဝန်ကြီး အဆင့်အဖြစ် ဥပဒေအရ ပြဋ္ဌာန်းသတ်မှတ်ပေးနိုင်ဖို့ ဖြစ်ပါတယ်။ ဒီလို ပြင်ဆင်ဖြည့်စွက်ချက်များအပါအဝင် ဥပဒေကြမ်းပူးပေါင်းကော်မတီအနေနဲ့ သက်ဆိုင်ရာ ဌာန၊ အဖွဲ့အစည်းများနဲ့ညှိနှိုင်းပြီးတော့ အကြိမ်ကြိမ်ပြင်ဆင်ပြီးတော့ ပြင်ဆင်ဖြည့်စွက်ထားတဲ့ ဖြည့်စွက် ချက်တွေရှိပါတယ်။ ပြင်ဆင်ချက်အပြည့်အစုံကိုတော့ ပြည်ထောင်စုလွှတ်တော် ကိုယ်စားလှယ်ကြီးများ ထံကို ကန့်လန့်ဖြတ်ဇယားနဲ့တကွ ဖြန့်ဝေပြီးတော့ တင်ပြထားပြီးလည်း ဖြစ်ပါတယ်။ ဥပဒေကြမ်းပူးပေါင်း ကော်မတီရဲ့ သဘောထားမှတ်ချက်ကိုတင်ပြပါမယ်။ အခွန်အယူခံခုံအဖွဲ့ဥပဒေကြမ်းကို လွှတ်တော်က အတည်ပြုဆောင်ရွက်ပေးနိုင်ပါရန် ပြည်ထောင်စုလွှတ်တော်ဆိုင်ရာ နည်းဥပဒေ ၉၉ နဲ့အညီ လွှတ်တော်ကို လေးစားစွာ အစီရင်ခံတင်ပြအပ်ပါတယ်။ အားလုံးကို အထူးပဲ ကျေးဇူးတင်ရှိပါတယ်ခင်ဗျာ။ အစီရင်ခံစာအပြည့်အစုံကို နောက်ဆက်တွဲဖြင့် ဖော်ပြထားပါသည်။</speech>
<title>အထက်ပါဥပဒေကြမ်းနှင့်စပ်လျဉ်း၍ ဆွေးနွေးလိုသည့် လွှတ်တော် ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ ဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ ဥပဒေကြမ်းနဲ့စပ်လျဉ်းပြီး လွှတ်တော်ကိုယ်စားလှယ်များ ဆွေးနွေးခြင်းအစီအစဉ်ကို ၁၂-၆-၂၀၁၈ ရက်(အင်္ဂါနေ့)မှာ ကျင်းပပြုလုပ်မယ့် ပြည်ထောင်စုလွှတ်တော်အစည်းအဝေးမှာ ဆောင်ရွက်ဖို့လျာထား ပါတယ်။ ပြည်ထောင်စုလွှတ်တော်ဆိုင်ရာ ဥပဒေ၊ နည်းဥပဒေများနဲ့အညီ အဆိုတင်သွင်း ဆွေးနွေးလိုတဲ့ လွှတ်တော်ကိုယ်စားလှယ်များရှိပါက ဆွေးနွေးလိုတဲ့ အပိုဒ်၊ အပိုဒ်ခွဲနဲ့ အကြောင်းအရာကို ဖော်ပြလက်မှတ် ရေးထိုးပြီး ၈-၆-၂၀၁၈ ရက် (သောကြာနေ့) မွန်းလွဲ တစ်နာရီ(၁၃၀၀ နာရီ) နောက်ဆုံးထားပြီး ပြည်ထောင်စု လွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်း ကြေညာပါတယ်။</speech>
</bill>
<bill>
<title>နိုင်ငံတော်သမ္မတထံမှ သဘောထားမှတ်ချက်ဖြင့် ပြန်လည်ပေးပို့ထားသော နိုင်ငံ့ဝန်ထမ်းဥပဒေကို ဒုတိယအကြိမ်ပြင်ဆင်သည့် ဥပဒေကြမ်းနှင့်စပ်လျဉ်း၍ ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာကို ဖတ်ကြားတင်ပြခြင်း</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတ လက်မှတ်ရေးထိုးထုတ်ပြန်နိုင်ဖို့အတွက် ပေးပို့ထားတဲ့ နိုင်ငံ့ဝန်ထမ်းဥပဒေကို ဒုတိယအကြိမ် ပြင်ဆင်သည့် ဥပဒေကြမ်းနဲ့စပ်လျဉ်းပြီး နိုင်ငံတော်သမ္မတရဲ့ သဘောထားမှတ်ချက်ကို နိုင်ငံတော်သမ္မတ ရုံးရဲ့ ၂၈- ၅-၂၀၁၈ ရက်စွဲပါစာအမှတ်၊ ၅(၁)/၁/သမ္မတရုံးဖြင့် ပြည်ထောင်စုလွှတ်တော် နာယက ထံသို့ ပြန်လည်ပေးပို့ထားပါတယ်။ နိုင်ငံတော်သမ္မတရဲ့ သဘောထားမှတ်ချက်များအပေါ် ဥပဒေကြမ်းပူးပေါင်းကော်မတီရဲ့ လေ့လာ တွေ့ရှိချက်နဲ့ သဘောထားမှတ်ချက်အစီရင်ခံစာကို လွှတ်တော်သို့ ဖတ်ကြားတင်သွင်းဖို့ ဖိတ်ခေါ်ပါတယ်။</speech>
<speech><mp id="1298">ဒေါ်နွယ်နွယ်အောင် (အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယက၊ ပြည်သူ့လွှတ်တော် ဥက္ကဋ္ဌ၊ ပြည်ထောင်စုဝန်ကြီးများနဲ့ လွှတ်တော် ကိုယ်စားလှယ်များ အားလုံးမင်္ဂလာပါ။ ကျွန်မက ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ အဖွဲ့ဝင် မွန်ပြည်နယ်မဲဆန္ဒနယ်အမှတ်(၂)က အမျိုးသားလွှတ်တော်ကိုယ်စားလှယ် ဖြစ်ပါတယ်။ ပြည်ထောင်စု လွှတ်တော် ဥပဒေကြမ်းပူးပေါင်းကော်မတီရဲ့ တာဝန်ပေးအပ်ချက်အရ နိုင်ငံတော်သမ္မတက သဘောထား မှတ်ချက်ဖြင့် ပြန်လည်ပေးပို့လာသော နိုင်ငံ့ဝန်ထမ်းဥပဒေကို ဒုတိယအကြိမ် ပြင်ဆင်သည့်ဥပဒေကြမ်း နှင့်စပ်လျဉ်းပြီးတော့ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နဲ့ သဘောထားမှတ်ချက် အစီရင် ခံစာကို တင်သွင်းသွားမှာ ဖြစ်ပါတယ်။ နိုင်ငံ့ဝန်ထမ်းဥပဒေကို ဒုတိယအကြိမ်ပြင်ဆင်သည့်ဥပဒေကြမ်းကို ပြည်ထောင်စုလွှတ်တော်က ၁၆-၅-၂၀၁၈ ရက်နေ့တွင် အတည်ပြုခဲ့ပြီး နိုင်ငံတော်သမ္မတထံသို့ လက်မှတ်ရေးထိုး ထုတ်ပြန်နိုင်ရန် ပေးပို့ ခဲ့တဲ့အခါ နိုင်ငံတော်သမ္မတက သဘောထားမှတ်ချက်နှစ်ချက်နဲ့ ၂၈-၅-၂၀၁၈ ရက်မှာ ပြန်လည်ပေးပို့လာ ခဲ့ပါတယ်။ ယင်းဥပဒေကြမ်းနှင့်စပ်လျဉ်းပြီးတော့ နိုင်ငံတော်သမ္မတရဲ့ သဘောထားမှတ်ချက်အပေါ်မှာ ပြည်ထောင်စုလွှတ်တော်မှာ ဆွေးနွေးဆုံးဖြတ်နိုင်ရေး ဥပဒေကြမ်းပူးပေါင်းကော်မတီရဲ့ သဘောထား မှတ်ချက် အစီရင်ခံစာတင်ပြဖို့အတွက် ပြည်ထောင်စုလွှတ်တော် နာယက က ၂၉-၅-၂၀၁၈ ရက်နေ့မှာ တာဝန်ပေးအပ်ခဲ့ပါတယ်။ ဒါကြောင့်မို့လို့ ဥပဒေကြမ်းပူးပေါင်းကော်မတီဟာ ၁-၆-၂၀၁၈ ရက်နေ့မှာ ပြည်ထောင်စုရာထူးဝန် အဖွဲ့ရုံး၊ ပြည်ထောင်စုရှေ့နေချုပ်ရုံးတို့က တာဝန်ရှိပုဂ္ဂိုလ်များ၊ ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များလေ့လာဆန်းစစ်သုံးသပ်ရေးကော်မရှင် အဖွဲ့ဝင်များနှင့် အစည်းအဝေးကျင်းပခဲ့ပြီးတော့ နိုင်ငံတော်သမ္မတရဲ့ သဘောထားမှတ်ချက်များကို လေ့လာစိစစ်ခဲ့ကြပါတယ်။ အဲဒီအစည်းအဝေးမှာ ဆွေးနွေးချက်တွေအရ နိုင်ငံတော်သမ္မတက သဘောထားမှတ်ချက်ဖြင့် ပြန်လည်ပေးပို့လာတဲ့ ဥပဒေကြမ်း နှင့်စပ်လျဉ်းပြီးတော့ ဥပဒေကြမ်းရဲ့ အပိုဒ် ၂ အပိုဒ်ခွဲ(က)နှင့် အပိုဒ် ၄ တို့ကို နိုင်ငံတော်သမ္မတရဲ့ သဘောထား မှတ်ချက်နှင့်အညီ ပြဋ္ဌာန်းပြင်ဆင်သင့်ကြောင်း လေ့လာတွေ့ရှိရပါတယ်။ လွှတ်တော်ကိုယ်စားလှယ်များ သိရှိ နိုင်ရန်အတွက် ဥပဒေကြမ်းပူးပေါင်းကော်မတီက ညှိနှိုင်းသဘောတူညီခဲ့ကြတဲ့ အပိုဒ်၊ အပိုဒ်ခွဲတွေကို နောက်ဆက်တွဲကန့်လန့်ဖြတ်ဇယားဖြင့် ပြုစုတင်ပြထားပါတယ်။ ဒါကြောင့်မို့လို့ နိုင်ငံတော်သမ္မတက သဘောထားမှတ်ချက်နဲ့ ပြန်လည်ပေးပို့လာတဲ့ နိုင်ငံ့ဝန်ထမ်း ဥပဒေကို ဒုတိယအကြိမ်ပြင်ဆင်သည့် ဥပဒေကြမ်းနှင့်စပ်လျဉ်းပြီးတော့ ပြည်ထောင်စုလွှတ်တော်ဆိုင်ရာ နည်းဥပဒေ ၉၉ နှင့်အညီ လွှတ်တော်သို့ အစီရင်ခံတင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<title>အထက်ပါဥပဒေကြမ်းနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၁၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ ဥပဒေကြမ်းနဲ့စပ်လျဉ်းပြီး နိုင်ငံတော်သမ္မတရဲ့ သဘောထားမှတ်ချက်အပါအဝင် ဥပဒေကြမ်းပူးပေါင်း ကော်မတီရဲ့ အစီရင်ခံစာမိတ္တူကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ အစီရင်ခံစာအပြည့်အစုံကို နောက်ဆက်တွဲဖြင့် ဖော်ပြထားပါသည်။ ပြည်ထောင်စုလွှတ်တော်ဆိုင်ရာ နည်းဥပဒေ ၁၀၈ နဲ့အညီ အဆိုတင်သွင်းဆွေးနွေးလိုတဲ့ လွှတ်တော် ကိုယ်စားလှယ်ရှိပါက အပိုဒ်၊ အပိုဒ်ခွဲအလိုက် ပြည့်စုံစွာဖော်ပြ၍ ၇- ၆ -၂၀၁၈ ရက် (ကြာသပတေးနေ့) ညနေ ၄ နာရီ (၁၆၀၀နာရီ) နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းပေးပို့နိုင်ကြောင်း ကြေညာပါတယ်။</speech>
</bill>
<bill>
<title>နိုင်ငံတော်သမ္မတထံမှ သဘောထားမှတ်ချက်ဖြင့် ပြန်လည်ပေးပို့ထားသော လုပ်ငန်းခွင်သုံးပေါက်ကွဲစေတတ်သော ဝတ္ထုပစ္စည်းများဆိုင်ရာဥပဒေကြမ်းနှင့်စပ်လျဉ်း၍ ဥပဒေကြမ်းပူးပေါင်းကော်မတီ၏ လေ့လာတွေ့ရှိချက် နှင့် သဘောထားမှတ်ချက် အစီရင်ခံစာကို ဖတ်ကြားတင်ပြခြင်း ။</title>
<speech type="speaker">အစီအစဉ်(၁၁) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတလက်မှတ်ရေးထိုး ထုတ်ပြန်နိုင်ဖို့အတွက် ပေးပို့ထားတဲ့ လုပ်ငန်းခွင်သုံးပေါက်ကွဲစေတတ်သော ဝတ္ထုပစ္စည်းများဆိုင်ရာ ဥပဒေကြမ်းနဲ့စပ်လျဉ်းပြီး နိုင်ငံတော်သမ္မတရဲ့ သဘောထားမှတ်ချက်ကို နိုင်ငံတော် သမ္မတရုံးရဲ့ ၂၈-၅-၂၀၁၈ ရက်စွဲပါစာအမှတ်၊ ၅(၂)/၁/သမ္မတရုံးဖြင့် ပြည်ထောင်စုလွှတ်တော် နာယက ထံသို့ ပြန်လည်ပေးပို့ထားပါတယ်။ နိုင်ငံတော်သမ္မတရဲ့ သဘောထားမှတ်ချက်များအပေါ် ဥပဒေကြမ်းပူးပေါင်းကော်မတီရဲ့ လေ့လာ တွေ့ရှိချက်နဲ့ သဘောထားမှတ်ချက် အစီရင်ခံစာကို လွှတ်တော်သို့ ဖတ်ကြားတင်သွင်းဖို့ ဖိတ်ခေါ်ပါတယ်။</speech>
<speech><mp id="1235">ဒေါ်ကျိန်ငိုက်မန် (အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>လေးစားရပါသော ပြည်ထောင်စု လွှတ်တော် နာယကကြီး၊ ပြည်ထောင်စုလွှတ်တော် ကိုယ်စားလှယ်တော်ကြီးများ၊ ပြည်ထောင်စုအဖွဲ့ အစည်းဝင်ပုဂ္ဂိုလ်များ၊ ဧည့်သည်တော်များအားလုံး မင်္ဂလာအပေါင်းနှင့် ပြည့်ပါစေလို့ ကျွန်မ ဦးစွာနှုတ်ခွန်း ဆက်သလိုက်ပါတယ်ရှင်။ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီရဲ့ တာဝန်ပေးအပ်မှု အရ နိုင်ငံတော်သမ္မတက သဘောထားမှတ်ချက်ဖြင့် ပြန်လည်ပေးပို့လာသော လုပ်ငန်းခွင်သုံးပေါက်ကွဲ စေတတ်သောဝတ္ထုပစ္စည်းများဆိုင်ရာ ဥပဒေကြမ်းနဲ့စပ်လျဉ်းပြီး ပြည်ထောင်စုလွှတ်တော် ဥပဒေကြမ်းပူးပေါင်း ကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာကို ချင်းပြည်နယ်မဲဆန္ဒနယ် အမှတ်(၇)မှ အမျိုးသားလွှတ်တော်ကိုယ်စားလှယ်၊ ဥပဒေကြမ်းပူးပေါင်းကော်မတီဝင်ဖြစ်သူ ကျွန်မ ကျိန်ငိုက်မန်မှ ဖတ်ကြားတင်သွင်းသွားမှာ ဖြစ်ပါတယ်ရှင်။ အပိုဒ်(၁) လုပ်ငန်းခွင်သုံးပေါက်ကွဲစေတတ်သော ဝတ္ထုပစ္စည်းများဆိုင်ရာဥပဒေကြမ်းကို ပြည်ထောင်စု လွှတ်တော်က ၂၀၁၈ ခုနှစ်၊ မေလ ၁၈ ရက်နေ့တွင် အတည်ပြုခဲ့ပြီး နိုင်ငံတော်သမ္မတထံသို့ လက်မှတ် ရေးထိုးထုတ်ပြန်နိုင်ရန် ပေးပို့ခဲ့ရာ နိုင်ငံတော်သမ္မတက သဘောထားမှတ်ချက်နှစ်ချက်ဖြင့် ၂၀၁၈ ခုနှစ်၊ မေလ ၂၈ ရက်နေ့တွင် ပြန်လည်ပေးပို့လာခဲ့ပါသည်။ အပိုဒ်(၂) ယင်းဥပဒေကြမ်းနှင့်စပ်လျဉ်း၍ နိုင်ငံတော်သမ္မတ၏ သဘောထားမှတ်ချက်အပေါ် ပြည်ထောင်စု လွှတ်တော်တွင် ဆွေးနွေးဆုံးဖြတ်နိုင်ရေး ဥပဒေကြမ်းပူးပေါင်းကော်မတီ၏ သဘောထားမှတ်ချက် အစီရင် ခံစာတင်ပြနိုင်ရန် ပြည်ထောင်စုလွှတ်တော် နာယကကြီး က ၂၀၁၈ ခုနှစ်၊ မေလ ၂၉ ရက်နေ့တွင် တာဝန် ပေးအပ်ခဲ့ပါတယ်။ အပိုဒ် (၃) သို့ဖြစ်၍ ဥပဒေကြမ်းပူးပေါင်းကော်မတီသည် ၂၀၁၈ ခုနှစ်၊ ဇွန်လ ၁ ရက်နေ့တွင် ကာကွယ်ရေးဦးစီးချုပ်ရုံး (ကြည်း)၊ သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီးဌာနနှင့် ပြည်ထောင်စုရှေ့နေချုပ်ရုံးတို့မှ တာဝန်ရှိပုဂ္ဂိုလ်များ၊ ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ် များ လေ့လာဆန်းစစ်သုံးသပ်ရေးကော်မရှင် အဖွဲ့ဝင်များနှင့် အစည်းအဝေးကျင်းပခဲ့ပြီး နိုင်ငံတော်သမ္မတ၏ သဘောထားမှတ်ချက်များကို လေ့လာစိစစ်ခဲ့ကြပါတယ်။ အပိုဒ်(၄) အစည်းအဝေးတွင် ဆွေးနွေးချက်များအရ နိုင်ငံတော်သမ္မတက သဘောထားမှတ်ချက် ဖြင့် ပြန်လည်ပေးပို့လာသည့် ဥပဒေကြမ်းနှင့်စပ်လျဉ်း၍ ဥပဒေကြမ်း၏ အပိုဒ် ၁၉၊ အပိုဒ် ၂၂ တို့ကို နိုင်ငံတော်သမ္မတ၏ သဘောထားမှတ်ချက်နှင့်အညီလည်းကောင်း၊ ပေါက်ကွဲစေတတ်သော အရာဝတ္ထု ပစ္စည်းများကို ဖျက်ဆီးသည်ဟုအကြောင်းဖော်ပြပြီး အခြားမသမာသောနည်းလမ်းဖြင့် ပြောင်းလဲအသုံး ပြုခြင်းကို တားဆီးနိုင်ရန်အလို့ငှာ ထိရောက်ဟန့်တားသော ပြစ်ဒဏ်ဖြစ်ရန် လိုအပ်သည့်အတွက် အပိုဒ် ၂၄ ကိုလည်းကောင်းအသီးသီး ပြင်ဆင်ပြဋ္ဌာန်းသင့်ပါကြောင်း လေ့လာတွေ့ရှိရပါတယ်။ အပိုဒ်(၅) ဥပဒေကြမ်းပူးပေါင်းကော်မတီက ညှိနှိုင်းသဘောတူညီခဲ့သည့် အပိုဒ်၊ အပိုဒ်ခွဲများကို နောက်ဆက်တွဲပါ ကန့်လန့်ဖြတ်ဇယားဖြင့် ပြုစုတင်ပြထားပါတယ်ရှင်။ အပိုဒ်(၆) သို့ဖြစ်ပါ၍ နိုင်ငံတော်သမ္မတ၏ သဘောထားမှတ်ချက်ဖြင့် ပြန်လည်ပေးပို့လာသော လုပ်ငန်းခွင်သုံးပေါက်ကွဲစေတတ်သော ဝတ္ထုပစ္စည်းများဆိုင်ရာဥပဒေကြမ်းနှင့်စပ်လျဉ်း၍ ပြည်ထောင်စု လွှတ်တော်ဆိုင်ရာ နည်းဥပဒေ ၉၉ နှင့်အညီ လွှတ်တော်သို့ အစီရင်ခံတင်ပြအပ်ပါတယ်။ ပြည်ထောင်စု လွှတ်တော် ဥပဒေကြမ်းပူးပေါင်းကော်မတီ။ အားလုံးကို ကျေးဇူးတင်ပါတယ်ရှင်။</speech>
<title>အထက်ပါကိစ္စနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၁၀) ဖြစ်ပါတယ်။</speech>
<speech type="speaker">အစီအစဉ်(၁၂) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ ဥပဒေကြမ်းနဲ့စပ်လျဉ်းပြီး နိုင်ငံတော်သမ္မတရဲ့ သဘောထားမှတ်ချက်အပါအဝင် ဥပဒေကြမ်းပူးပေါင်း ကော်မတီရဲ့ အစီရင်ခံစာမိတ္တူကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ အစီရင်ခံစာအပြည့်အစုံကို နောက်ဆက်တွဲဖြင့် ဖော်ပြထားပါသည်။ ပြည်ထောင်စုလွှတ်တော်ဆိုင်ရာ နည်းဥပဒေ ၁၀၈ နဲ့အညီ အဆိုတင်သွင်း ဆွေးနွေးလိုတဲ့ လွှတ်တော် ကိုယ်စားလှယ်ရှိပါက အပိုဒ်၊ အပိုဒ်ခွဲအလိုက် ပြည့်စုံစွာဖော်ပြ၍ ၇-၆-၂၀၁၈ ရက် (ကြာသပတေးနေ့) ညနေ ၄ နာရီ (၁၆၀၀နာရီ) နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းပေးပို့နိုင်ကြောင်း ကြေညာပါတယ်။</speech>
</bill>
<bill>
<title>လွှတ်တော်နှစ်ရပ်သဘောကွဲလွဲသော သိပ္ပံ၊ နည်းပညာနှင့်ဆန်းသစ်တီထွင်မှု ဥပဒေကြမ်းနှင့်စပ်လျဉ်း၍ ဦးကျော်နိုင် ရန်ကုန်တိုင်းဒေသကြီး မဲဆန္ဒနယ် အမှတ်(၁၂)က ဆွေးနွေးခြင်းနှင့် တစ်ပိုဒ်ချင်းစီအလိုက် အတည်ပြုရန် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၁၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ လွှတ်တော်နှစ်ရပ်သဘောကွဲလွဲတဲ့ သိပ္ပံ၊ နည်းပညာနှင့်ဆန်းသစ်တီထွင်မှု ဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို ၃၁-၅-၂၀၁၈ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ ဖတ်ကြားတင်ပြခဲ့ပြီးဖြစ်ပါတယ်။ ဒီနေ့မှာ လွှတ်တော်နှစ်ရပ် သဘောကွဲလွဲချက်များနဲ့စပ်လျဉ်းပြီး တစ်ပိုဒ်ချင်းစီအလိုက် အဆိုတင်သွင်းခြင်း၊ လိုအပ်ပါက ဆွေးနွေးခြင်းနဲ့ လွှတ်တော်ရဲ့ အဆုံးအဖြတ်ရယူခြင်းတို့ကို တစ်ဆက်တည်း ဆောင်ရွက်သွားမှာ ဖြစ်ပါတယ်။ ဥပဒေကြမ်းနဲ့စပ်လျဉ်းပြီး လွှတ်တော်ကိုယ်စားလှယ်တစ်ဦးက ကွဲလွဲတဲ့ အပိုဒ်၊ အပိုဒ်ခွဲ ရ ခုအတွက် ဆွေးနွေးဖို့ အမည်စာရင်းပေးထားပါတယ်။ ကိုယ်စားလှယ်အနေနဲ့ သက်ဆိုင်တဲ့ အပိုဒ်၊ အပိုဒ်ခွဲအတွက် ဖိတ်ခေါ်တဲ့အခါမှာ ဆွေးနွေးဖို့ဖြစ်ပါတယ်။ လွှတ်တော်ရဲ့ အဆုံးအဖြတ်ရယူရာမှာ ဥပဒေကြမ်းပူးပေါင်းကော်မတီရဲ့ သဘောထားမှတ်ချက်ကို အခြေခံပြီး ပြင်ဆင်ချက်မရှိတဲ့ အပိုဒ်များအတွက် လွှတ်တော်ရဲ့ သဘောထားမေးမြန်းအတည်ပြုသွားမှာ ဖြစ်ပြီး ပြင်ဆင်ချက်ရှိတဲ့ အပိုဒ်များကိုတော့ စက်ခလုတ်အသုံးပြု၍ အဆုံးအဖြတ်ရယူသွားမှာဖြစ်ပါတယ်။ လွှတ်တော်နှစ်ရပ်ရဲ့ အတည်ပြုချက်၊ ဥပဒေကြမ်းပူးပေါင်းကော်မတီရဲ့ သဘောထားမှတ်ချက်နဲ့ လွှတ်တော်ကိုယ်စားလှယ်များရဲ့ ပြင်ဆင်ချက်တို့ပါဝင်တဲ့ ပြင်ဆင်ချက်ဇယားကို လွှတ်တော်ကိုယ်စားလှယ် များထံ ဖြန့်ဝေထားပါတယ်။ ယခု ဥပဒေကြမ်းပူးပေါင်းကော်မတီက ဥပဒေကြမ်းရဲ့ အပိုဒ် ၁၊ အပိုဒ် ၂ အပိုဒ်ခွဲ(င)နှင့် အပိုဒ်ခွဲ(ဌ)တို့မှစပြီး ပြင်ဆင်ချက်ဇယား အမှတ်စဉ်အလိုက် အဆိုပြု တင်ပြဖို့ ဖြစ်ပါတယ်။ ပြင်ဆင်ချက်ဇယားကို နောက်ဆက်တွဲဖြင့် ဖော်ပြထားပါသည်။</speech>
<speech><mp id="136">ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>လေးစားအပ် ပါသော နာယကကြီးခင်ဗျာ။ ကျွန်တော်တို့ ဒီဥပဒေကြမ်းမှာ အဓိကကွဲလွဲတာကတော့ နည်းပညာနှင့် ဆန်းသစ်တီထွင်မှုဆိုင်ရာ ဖွံ့ဖြိုးရေးဆိုတဲ့ စကားရပ်ဖြစ်ပါတယ်။ ဥပဒေကြမ်းပူးပေါင်းကော်မတီအနေနဲ့ ပြန်လည်စိစစ်တဲ့အခါမှာ ဥပဒေကြမ်းတစ်ခုလုံးမှာ စကားရပ်အနေနဲ့ ဘယ်လိုပါလဲဆိုတဲ့အခါကျတော့ သုတေသနနှင့် ဖွံ့ဖြိုးမှုလုပ်ငန်းများ (Research and Development RD) ဒီလိုတွဲပြီးတော့ သုံးထား တာဖြစ်ပါတယ်။ ဒီအတွက်ကြောင့်မို့လို့ ပြည်သူ့လွှတ်တော်ရဲ့ အတည်ပြုချက်တွေဟာ ပိုပြီးတော့သင့်မြတ်မှု ရှိတဲ့အတွက်ကြောင့် ပြည်သူ့လွှတ်တော်ရဲ့ အတည်ပြုချက်အတိုင်း ဥပဒေကြမ်းရဲ့ အပိုဒ် ၁၊ အပိုဒ် ၂ အပိုဒ်ခွဲ(င)၊ အပိုဒ် ၂ အပိုဒ်ခွဲ(ဌ) တို့ကို ပြည်ထောင်စုလွှတ်တော်က အတည်ပြုပေးနိုင်ပါရန် အဆိုပြု တင်ပြအပ်ပါတယ်ခင်ဗျာ။</speech>
<speech type="speaker">ဦးကျော်နိုင် ရန်ကုန်တိုင်းဒေသကြီးမဲဆန္ဒနယ်အမှတ်(၁၂) ဆွေးနွေးဖို့ဖြစ်ပါတယ်။</speech>
<speech><mp id="1328">ဦးကျော်နိုင် (မဲဆန္ဒနယ်အမှတ်-၁၂၊ ရန်ကုန်တိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးအမှူးပြု၍ ကြွရောက်လာကြပါသော ပြည်ထောင်စုအဆင့်ပုဂ္ဂိုလ်များ၊ ပြည်ထောင်စုလွှတ်တော်ကိုယ်စားလှယ်များအားလုံး မင်္ဂလာပါခင်ဗျာ။ ကျွန်တော်ကတော့ ရန်ကုန်တိုင်း ဒေသကြီး မဲဆန္ဒနယ်အမှတ်(၁၂) ရဲ့ အမျိုးသားလွှတ်တော်ကိုယ်စားလှယ် ဦးကျော်နိုင် ဖြစ်ပါတယ်။ ကျွန်တော် ယခု ပထမဆုံးအလေးအနက်ထားပြီးတော့ အရေးတကြီးဆွေးနွေးလိုတာကတော့ ဥပဒေကြမ်း၏ အမည်ခေါင်းစဉ်ဖြစ်ပါတယ်။ နာယကကြီးခင်ဗျာ။ ကျွန်တော်တို့ တိုင်းပြည်ဟာ သိပ္ပံ၊ နည်းပညာနှင့် ဆန်းသစ်တီထွင်မှုများမှာ ဖွံ့ဖြိုးမှုမရှိဘဲနဲ့ လုံးဝခေတ်နောက်ကျနေပါတယ်။ ဒီဥပဒေကို တာဝန်အရ ရေးဆွဲတင်သွင်းခဲ့တဲ့ ပညာရေး ဝန်ကြီးဌာနအောက်က သုတေသနနဲ့ တီထွင်ဆန်းသစ်မှုဦးစီးဌာနရဲ့ လုပ်ဆောင်ချက်နဲ့ တီထွင်ဆန်းသစ်မှု များကို မကြားဖူးရုံသာမကဘူး။ ဒီဦးစီးဌာနရှိနေမှန်းကိုတောင်မှ ပညာရေးအသိုင်းအဝိုင်းနဲ့ ပြည်သူ အများစုက မသိကြပါဘူး။ လွန်ခဲ့တဲ့ ၂ နှစ်လောက် ၂၀၁၆ ခုနှစ်၊ သြဂုတ် ၂၄ ရက်နေ့က အမျိုးသား လွှတ်တော်မှာ ကျွန်တော်ဆွေးနွေးခဲ့စဉ်က ဒီဥပဒေရဲ့ အခြေခံအုတ်မြစ်ဖြစ်တဲ့ သိပ္ပံနှင့် နည်းပညာရပ် များကို သီအိုရီသဘောတရားနဲ့လက်တွေ့ကျွမ်းကျင်တတ်မြောက်သူများ မွေးထုတ်ပေးနိုင်စွမ်းမရှိသေး ဘဲနဲ့ ဟန်ပြလေထဲတိုက်အိမ်ဆောက်တဲ့ဥပဒေဖြစ်နေတယ်လို့ ဝေဖန်ဆွေးနွေးခဲ့ပါတယ်။ ဥက္ကဋ္ဌကြီး ခင်ဗျာ။ Power Point ဖြင့် တင်ပြခင်ပပါခင်။ ဒီဥပဒေရဲ့ မူလတင်သွင်းတဲ့ နာမည်ဟာ ကျွန်တော်အနီရောင်ပြထားတဲ့ စာသားမပါပါဘူး။ တီထွင်မှု၊ ဆန်းသစ်မှုတွေ လုပ်နေနိုင်ပြီ ဆိုတဲ့အချိုးမျိုးနဲ့ ဒီခေါင်းစဉ်တပ်တင်ထားတာပါ။ ဘာမှ ဖွံ့ဖြိုးမှုမရှိသေးတဲ့ ဆန်းသစ်တီထွင်မှုများကို ကျွန်တော်တို့က ဆန်းသစ်ပစ္စည်းအား အမည်ကစပြီးတော့ ထိန်းကျောင်း ရပါလိမ့်မယ်။ ဒီအမည်ကို သုံးပြီးတော့ ကျွန်တော်တို့ရဲ့ ဒီဥပဒေရေးဆွဲတဲ့အခါမှာ သက်ဆိုင်ရာ အာဏာပိုင် အဖွဲ့အစည်း၊ အစိုးရအဖွဲ့ လုပ်ဆောင်မယ့်သူများကို ဒီဥပဒေနဲ့ထိန်းကျောင်းရမှာဖြစ်ပါတယ်။ Next ကတော့ ကျွန်တော်အခုပြောတဲ့အချက်အလက်ကို အထောက်အကူဖြစ်ဖို့အတွက် အခု ပြည်ထောင်စုလွှတ်တော် ကိုယ်စားလှယ်များအားလုံးရဲ့ လက်ထဲကိုပို့ထားတဲ့ နောက်ဆုံး ပြည်ထောင်စု သမ္မတမြန်မာနိုင်ငံတော် အမျိုးသားပညာရေးမူဝါဒကော်မရှင်ရဲ့ ပြည်ထောင်စုလွှတ်တော်ကို တင်ပြတဲ့ အစီရင်ခံစာအမှတ်(၃) ကို ကျွန်တော် အထောက်အထားအဖြစ် တင်ပြလိုခြင်းဖြစ်ပါတယ်။ အဲဒီထဲမှာ ကျွန်တော် နောက်ဆက်တွဲထဲက အခြေခံပညာအထက်တန်းအဆင့်မှာ သင်္ချာနဲ့ သိပ္ပံ ဘာသာရပ်များအတွက် သင်ကြားမှုဘာသာစကား သတ်မှတ်အသုံးပြုရေးဆိုင်ရာ မူဝါဒတစ်ရပ် ကောက်နုတ် တင်ပြမှာဖြစ်ပါတယ်။ သင်္ချာနဲ့သိပ္ပံဘာသာကို ကျွန်တော်ဘာကြောင့်ပြောလဲဆိုရင် အခု ဥပဒေဟာ သိပ္ပံ၊ သင်္ချာနှင့် ဆန်းသစ်တီထွင်မှု၊ သိပ္ပံဘာသာဆန်းသစ်တီထွင်မယ်ဆိုရင် သင်္ချာသည် Queen of Science သင်္ချာသည် Language of Science လို့ သတ်မှတ်ပါတယ်။ ကမ္ဘာကနေပြီးတော့ ဆန်းသစ်တီထွင်မှုများ ပြုလုပ်မယ်ဆိုရင် သင်္ချာကျွမ်းကျင်မှရပါမယ်။ အဲဒီတော့ ဒီနောက်ဆက်တွဲမှာပါတဲ့အချက်ထဲက ကောက်နုတ်ချက်ကို တင်ပြပါ့မယ်။ အဲဒီတော့ စာအုပ်ရှိမယ်ဆိုရင်လည်း ပြန်ကြည့်နိုင်ပါတယ်။ စာမျက်နှာနံပါတ် ၈၀ အပိုဒ် ၅ ဖြစ်ပါတယ်။ ကျွန်တော် အကြမ်းဖတ်ပြပါမယ်။ အကျိုးဆက်အားဖြင့် ဘာသာရပ်အကြောင်းအရာ အချက်အလက်များကို နားလည်သဘောပေါက်ခြင်းလည်း မရှိ၊ နားလည်သဘောပေါက်သည့်တိုင် အင်္ဂလိပ်ဘာသာဖြင့် ရေးသားဖော်ပြနိုင်စွမ်းလည်းမရှိသည့်အတွက် အလွတ်ကျက်မှတ်သည့် နည်းကိုသာ သင်ကြားသင်ယူသည့်နည်းဖြင့် အသုံးပြုလာသည်ကို တွေ့ရှိရသည်။ သို့ဖြစ်ရာ အလွတ်ကျက်မှတ်ခြင်း ကိုသာ တစ်နည်းတည်းသောလမ်းအဖြစ် အသုံးပြုကြသဖြင့် ထိုကျောင်းသားများအနေဖြင့် ကျိုးကြောင်း ဆက်စပ်စဉ်းစားနိုင်စွမ်း၊ ဝေဖန်ပိုင်းခြားနိုင်စွမ်းနှင့် တီထွင်ဖန်တီးစိတ်ကူးနိုင်စွမ်းစသည့် ၂၁ ရာစု အတွက် မရှိမဖြစ်လိုအပ်သော တတ်ကျွမ်းမှုများ အားနည်းလာသည်ကို တွေ့ရှိရပါသည်။ ဆိုတော့ကာ အဲဒီလောက် အားနည်းနေတဲ့ ကျောင်းသားများကို နှစ်ပေါင်းများစွာ မွေးထုတ်လာပြီးပြီ။ ဒီကျောင်းသား တွေကလည်း အခုလုပ်ငန်းခွင်တွေမှာလည်းရောက်နေပြီ။ အဲဒီတော့ သူတို့ရဲ့ အခြေခံအားနည်းလှတဲ့ စိတ်ကူးစိတ်သန်းများ၊ အတွေးအခေါ်များနဲ့ ဘယ်လိုတီထွင်နိုင်မှာလဲ။ ဘာတွေတီထွင်နိုင်မှာလဲ။ ဥပမာအားဖြင့် ပြောမယ်ဆိုလို့ရှိရင် ခြံစည်းရိုးကြက်ဆူပင်ရဲ့ အရည်နဲ့ အင်ဂျင်မောင်းဖို့ စိတ်ကူးနဲ့ တီထွင်ဖန်တီးနိုင်လိမ့်မယ်။ ဆိုတော့ ဒီလိုစိတ်ကူးမျိုးတွေကို ဖယ်ရှားနိုင်ဖို့အတွက်ဆိုရင် ကျွန်တော်တို့ ဥပဒေနဲ့ထိန်းကျောင်းတဲ့အခါမှာ ကျွန်တော်တို့ရဲ့ ဥပဒေမှာ ဖွံ့ဖြိုးရေးဆိုတာ ကျိန်းသေလိုအပ်ပါတယ်။ အဲဒီတော့ ဒီမှာ ဥပမာအားဖြင့် ပြောပြပါမယ်။ ကျွန်တော်တို့ ပြီးခဲ့တဲ့ ၂၅-၅-၂၀၁၈ ပြီးခဲ့တဲ့ မေလ အတွင်းက ဥပဒေတစ်ခု ကျွန်တော်တို့ ပြည်ထောင်စုလွှတ်တော်ကြီးက အတည်ပြုခဲ့ပါတယ်။ အဲဒီ ဥပဒေကတော့ ရှေးဦးအရွယ်ကလေးသူငယ်ပြုစုပျိုးထောင်ရေးနဲ့ ဖွံ့ဖြိုးရေးဆိုင်ရာဥပဒေ ဖြစ်ပါတယ်။ သာမန်အားဖြင့် ရှေးဦးအရွယ်ကလေးသူငယ်ဥပဒေလို့ ပြောလို့ရှိရင် ကလေးသူငယ်နဲ့ ပတ်သက်လို့ ဘာကို ပြောချင်မှန်းမသိဘူး။ ကလေးသူငယ်ဟာ ချမ်းသာသည်ဖြစ်စေ၊ ဆင်းရဲသည်ဖြစ်စေ၊ မွေးစအရွယ်က စပြီးတော့ ပြုစုပျိုးထောင်ဖို့ လိုအပ်ပါတယ်။ ဖွံ့ဖြိုးမှုဆိုတာ ဦးနှောက်ဖွံ့ဖြိုးမှု၊ ဉာဏ်ရည်ဖွံ့ဖြိုးမှု၊ ခန္ဓာကိုယ်ဖွံ့ဖြိုးမှုမျိုး လိုအပ်ပါတယ်။ အဲဒီလိုအပ်ချက်များကို ဖြည့်ဆည်းဖို့အတွက် ဥပဒေရဲ့ ခေါင်းစဉ် ကိုယ်နှိုက်ကိုက ကလေးသူငယ်ပြုစုပျိုးထောင်ရေးနဲ့ ဖွံ့ဖြိုးရေးဆိုင်ရာဥပဒေလို့ အတည်ပြုပြဋ္ဌာန်းပြီး ဖြစ်ပါတယ်။ အဲဒါကြောင့်မို့လို့ ကျွန်တော်တို့ရဲ့ ဒီဥပဒေကြီးကို ခေါင်းစဉ်ကိုယ်နှိုက်ကိုက ဖြည့်စွက်ဖို့ အချက်ကို ကျွန်တော်တင်ပြလိုပါတယ်။ Next Slide ကို ပြနိုင်ပါတယ်။ မာအားနပ်လိမ့်မယ်။ ချိန်တော်တို့ တဲ့အခါမှာ ကျွန်တ်ကူးမျိုးတွေကို ဖယ်ရည်နဲ့ အင်ဂျင်နိုင်နိုင်မှာလဲ ကျွန်တော်ရဲ့ အခုအတည်ပြုတဲ့အချက်ကတော့ သိပ္ပံနည်းပညာနဲ့ ဆန်းသစ်တီထွင်မှုဆိုင်ရာ ဖွံ့ဖြိုးရေး ဥပဒေဆိုတဲ့ ဆိုင်ရာဖွံ့ဖြိုးရေးစာသားပါဖို့ လိုအပ်ပါတယ်။ တစ်ခါ အခုလိုမျိုး ကျွန်တော်တို့ တိုင်းပြည်ရဲ့ အားနည်းချက်ကို လျစ်လျူရှုပြီးတော့ ဖွံ့ဖြိုးရေးဆိုင်ရာ ဆိုင်ရာ ဖွံ့ဖြိုးရေးဆိုတဲ့အချက်မပါဘဲနဲ့ ခပ်တည်တည်ပဲ နည်းပညာတွေ၊ ဆန်းသစ်တီထွင်နိုင်မှုဆိုတဲ့ယူဆချက်နဲ့ ဥပဒေကို ပြဋ္ဌာန်းလိုက်မယ်ဆိုရင်တော့ ကျွန်တော်တို့ လွှတ်တော်ကိုယ်စားလှယ်များ တာဝန်မကျေရာ ရောက်ပါလိမ့်မယ်။ ကျွန်တော်တို့ရဲ့ တာဝန်ဟာ ဥပဒေနဲ့ သက်ဆိုင်ရာကို ထိန်းကျောင်းဖို့ ဖြစ်ပါတယ်။ ကျွန်တော်တို့ဆွဲတဲ့ ဥပဒေကိုယ်နှိုက်က အားနည်းပျော့ပျောင်း ဟာကွက်များရှိနေပြီဆိုရင် သူတို့အတွက် ကျွန်တော်တို့ဟာ လုပ်ဆောင်ဖို့ ပြည်သူ့အပေါ်မှာ တာဝန်မကျေရာ ရောက်ပါမယ်။ ကျွန်တော်တို့သည် တိုင်းပြည်ရဲ့ အမှားကို အမှားအတိုင်း၊ အားနည်းရင် အားနည်းချက် အတိုင်း မြင်ဖို့လိုအပ်ပါတယ်။ အဲဒါကြောင့်မို့လို့ အဲဒီဥပဒေရဲ့ ခေါင်းစဉ်ကို ရေးကတည်းကိုက ကျွန်တော် ဒီမှာဆိုရင် ကန့်ကွက်ရမယ် ဆိုတဲ့အချက်ကို သတ္တိရှိရှိ တင်ပြပါတယ်။ အဲဒီတော့ ကိုယ်စားလှယ်ကြီးများ အနေနဲ့လည်း မိမိကိုယ်ပိုင် ဦးနှောက်နဲ့စဉ်းစားပြီးတော့ တိုင်းပြည်ရဲ့ လိုအပ်ချက်နဲ့ ဘယ်ဟာကို လိုအပ်တယ်။ မလိုအပ်ဘူး ဆိုတာကို ကန့်ကွက်သင့်တာကို ကန့်ကွက်ရမယ့်အကြောင်း ပြောကြားအပ်ပါတယ် ခင်ဗျာ။</speech>
<speech type="speaker">ပညာရေးဝန်ကြီးဌာန သဘောထားတင်ပြပေးပါ။</speech>
<speech><agency id="16">ဒေါက်တာမျိုးသိမ်းကြီး(ပြည်ထောင်စုဝန်ကြီး၊ ပညာရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယကနှင့် ပြည်ထောင်စုလွှတ်တော်ကိုယ်စားလှယ်များ၊ ပြည်ထောင်စု အဆင့် အဖွဲ့အစည်းဝင်များနဲ့ ဧည့်သည်တော်များအားလုံးမင်္ဂလာပါခင်ဗျာ။ ပညာရေးဝန်ကြီးဌာနအနေနဲ့ ပြည်ထောင်စုလွှတ်တော်ရဲ့ အဆုံးအဖြတ်ကို ခံယူသွားမည်ဖြစ်ပါကြောင်း လေးစားစွာတင်ပြအပ်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၁၊ အပိုဒ် ၂ အပိုဒ်ခွဲ(င) နှင့် အပိုဒ်ခွဲ(ဌ)တို့သည် ဥပဒေကြမ်းပူးပေါင်းကော်မတီ၏ သဘောထားမှတ်ချက် နှင့်အညီ ပြည်သူ့လွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို သဘောတူ မတူ လွှတ်တော်ရဲ့ ဆန္ဒရယူပါ့မယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲ ပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type="speaker">အဆိုကို ထောက်ခံမဲ (၄၃၃)မဲ၊ ကန့်ကွက်မဲ(၆၈)မဲ၊ ကြားနေမဲ (၇)မဲ ဖြစ်ပါတယ်။</speech>
<speech type="speaker">ထောက်ခံဆန္ဒမဲများတဲ့အတွက် ပြည်သူ့လွှတ်တော်၏ အတည်ပြုချက်အတိုင်း အဆိုအတည်ဖြစ်ကြောင်း ကြေညာပါတယ်။</speech>
<speech><mp id="136">ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ ဥပဒေကြမ်းရဲ့ အပိုဒ် ၂ အပိုဒ်ခွဲ (၃) ကိုတော့ အမျိုးသားလွှတ်တော်ရဲ့ အတည်ပြုချက်အတိုင်း ပြည်ထောင်စုလွှတ်တော်က အတည်ပြုပေးနိုင်ပါရန် အဆိုပြု တင်ပြအပ်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၂ အပိုဒ်ခွဲ(၃)သည် ဥပဒေကြမ်းပူးပေါင်းကော်မတီ၏ သဘောထားမှတ်ချက်နှင့်အညီ အမျိုးသားလွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်းဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="136">ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ ဥပဒေကြမ်းရဲ့ အပိုဒ် ၂ အပိုဒ်ခွဲ (ဏ)၊ အပိုဒ် ၃ အပိုဒ်ခွဲ(က)၊ (င)၊ (ဆ) တို့ကိုလည်း ပထမ ကျွန်တော်တို့ အတည်ပြုပြီးဖြစ်တဲ့အတိုင်းပါပဲ။ ပြည်သူ့လွှတ်တော်၏ အတည်ပြုချက်အတိုင်း ဆက်လက် အတည်ပြုပေးနိုင်ဖို့ အဆိုပြုတင်ပြအပ်ပါတယ်။</speech>
<speech type="speaker">ဦးကျော်နိုင် ရန်ကုန်တိုင်းဒေသကြီး မဲဆန္ဒနယ်အမှတ်(၁၂) ဆွေးနွေးဖို့ဖြစ်ပါတယ်။</speech>
<speech><mp id="1328">ဦးကျော်နိုင် (မဲဆန္ဒနယ်အမှတ်-၁၂၊ ရန်ကုန်တိုင်းဒေသကြီး)</mp>ခုနက ခေါင်းစဉ်မှာ ကတည်းက ဆိုင်ရာဖွံ့ဖြိုးရေးဆိုတဲ့အချက်အလက်က ရှုံးနိမ့်သွားပြီဖြစ်တဲ့အတွက် ကျွန်တော် အင်မတန် ဝမ်းနည်းစွာပဲ ဒီဟာကို ကျွန်တော် ဆက်လက်ဆွေးနွေးလို့ မရတော့ပါဘူးခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၂ အပိုဒ်ခွဲ(ဏ)၊ အပိုဒ် ၃ အပိုဒ်ခွဲ(က)၊ အပိုဒ်ခွဲ(င)၊ အပိုဒ်ခွဲ(ဆ)၊ အခန်း(၃)ခေါင်းစဉ်နှင့် အပိုဒ် ၄ အပိုဒ်ခွဲ (က) တို့သည် ဥပဒေကြမ်းပူးပေါင်းကော်မတီ၏ သဘောထားမှတ်ချက်နှင့်အညီ ပြည်သူ့လွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်းဖြစ်သင့်သည်။ ဒီအဆိုကို သဘောတူ မတူ လွှတ်တော်ရဲ့ ဆန္ဒရယူပါ့မယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type="speaker">အဆိုကို ထောက်ခံမဲ (၄၅၉)မဲ၊ ကန့်ကွက်မဲ (၃၁)မဲ၊ ကြားနေမဲ (၆)မဲ ဖြစ်ပါတယ်။</speech>
<speech type="speaker">ထောက်ခံဆန္ဒမဲများတဲ့အတွက် ပြည်သူ့လွှတ်တော်၏ အတည်ပြုချက်အတိုင်း အဆိုအတည်ဖြစ်ကြောင်း ကြေညာပါတယ်။ ဆ)၊ အခန်း(၃)</speech>
<speech><mp id="136">ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ ဥပဒေကြမ်း၏ အပိုဒ် ရ အပိုဒ်ခွဲ(ဃ)ကိုတော့ ဥပဒေကြမ်းပူးပေါင်းကော်မတီရဲ့ ပြင်ဆင်ချက် အတိုင်း လွှတ်တော်က အတည်ပြုပေးနိုင်ပါရန် အဆိုပြု တင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ယင်းအပိုဒ်နဲ့စပ်လျဉ်းပြီး ဦးကျော်နိုင် ရန်ကုန်တိုင်းဒေသကြီး မဲဆန္ဒနယ်အမှတ်(၁၂)ကလည်း ဥပဒေကြမ်းပူးပေါင်းကော်မတီရဲ့ ပြင်ဆင်ချက် အတိုင်း ထောက်ခံထားတဲ့အတွက် လွှတ်တော်ရဲ့ သဘောထားရယူခြင်းကို ဆောင်ရွက်သွားမှာ ဖြစ်ပါတယ်။ အဆိုမှာ ဥပဒေကြမ်း၏ အပိုဒ် ရ အပိုဒ်ခွဲ(ဃ)သည် ဥပဒေကြမ်းပူးပေါင်းကော်မတီ၏ ပြင်ဆင်ချက် အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="136">ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ ဥပဒေကြမ်းရဲ့ အပိုဒ် ရ အပိုဒ်ခွဲ (င)၊ (ဆ)နဲ့ (ဇ) တို့ကို ပြည်သူ့လွှတ်တော်ရဲ့ အတည်ပြုချက် အတိုင်း ပြည်ထောင်စုလွှတ်တော်က ဆက်လက် အတည်ပြုပေးနိုင်ပါရန် တင်ပြအပ်ပါတယ်ခင်ဗျာ။</speech>
<speech type="speaker">ဦးကျော်နိုင် ရန်ကုန်တိုင်းဒေသကြီးမဲဆန္ဒနယ်အမှတ်(၁၂) ဆွေးနွေးဖို့ဖြစ်ပါတယ်။</speech>
<speech><mp id="1328">ဦးကျော်နိုင် (မဲဆန္ဒနယ်အမှတ်-၁၂၊ ရန်ကုန်တိုင်းဒေသကြီး)</mp>ဤဥပဒေပုဒ်မများ ကလည်း ခေါင်းစဉ်ကို မှီထားတဲ့ ဥပဒေပုဒ်မများပဲဖြစ်ပါတယ်။ ကွဲလွဲတဲ့နေရာကလည်းပဲ အဲဒီခေါင်းစဉ်ကို မှီထားတဲ့ ဆိုင်ရာဖွံ့ဖြိုးရေးဆိုတဲ့ စာသားပဲကွဲလွဲပါတယ်။ ဒါကြောင့်မို့လို့ ကျွန်တော် ခေါင်းစဉ်မပါတာ ဖြစ်တဲ့အတွက် ကျွန်တော် ဆက်လက်ဆွေးနွေးစရာ မရှိတော့ပါဘူးခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ရ အပိုဒ်ခွဲ(င)၊ အပိုဒ်ခွဲ(ဆ)နှင့် အပိုဒ်ခွဲ(ဇ) တို့သည် ဥပဒေကြမ်းပူးပေါင်းကော်မတီ၏ သဘောထား မှတ်ချက် နှင့်အညီ ပြည်သူ့လွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို သဘောတူ မတူ လွှတ်တော်ရဲ့ ဆန္ဒရယူပါ့မယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type="speaker">အဆိုကို ထောက်ခံမဲ (၄၄၉)မဲ၊ ကန့်ကွက်မဲ(၂၈)မဲ၊ ကြားနေမဲ (၉)မဲ ဖြစ်ပါတယ်။</speech>
<speech type="speaker">ထောက်ခံဆန္ဒမဲများတဲ့အတွက် ပြည်သူ့လွှတ်တော်၏ အတည်ပြုချက် အတိုင်း အဆိုအတည်ဖြစ်ကြောင်း ကြေညာပါတယ်။</speech>
<speech><mp id="136">ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ ဥပဒေကြမ်းရဲ့ အပိုဒ် ရ အပိုဒ်ခွဲ (ဈ)နဲ့ (ဌ) တို့ကိုတော့ ဥပဒေကြမ်းပူးပေါင်းကော်မတီရဲ့ ပြင်ဆင်ချက်အတိုင်း လွှတ်တော်က အတည်ပြုပေးနိုင်ပါရန် တင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ရ အပိုဒ်ခွဲ(ဈ)နှင့် အပိုဒ်ခွဲ(ဌ)တို့သည် ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျာ။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="136">ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ ဥပဒေကြမ်းရဲ့ အပိုဒ် ရ အပိုဒ်ခွဲ (၃)ကိုတော့ ပြည်သူ့လွှတ်တော်ရဲ့ အတည်ပြုချက်အတိုင်း လွှတ်တော်က အတည်ပြုပေးနိုင်ပါရန် တင်ပြအပ်ပါတယ်ခင်ဗျာ။</speech>
<speech type="speaker">ဦးကျော်နိုင် ရန်ကုန်တိုင်းဒေသကြီးမဲဆန္ဒနယ်အမှတ်(၁၂) ဆွေးနွေးဖို့ဖြစ်ပါတယ်။</speech>
<speech><mp id="1328">ဦးကျော်နိုင် (မဲဆန္ဒနယ်အမှတ်-၁၂၊ ရန်ကုန်တိုင်းဒေသကြီး)</mp>အရှေ့က ဥပဒေပုဒ်မတွေ အတိုင်းပါပဲ။ အဓိကကျတဲ့ လိုအပ်ချက်သည် ဖွံ့ဖြိုးရေးဆိုတဲ့ကိစ္စကပဲ လိုအပ်ချက်ဖြစ်တဲ့အတွက် ဒီလိုအပ်ချက်က အဆို ရှုံးနိမ့်သွားတာဖြစ်တဲ့အတွက် ကျွန်တော် ဆက်လက်မဆွေးနွေးပါဘူး။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ရ အပိုဒ်ခွဲ(၃)သည် ဥပဒေကြမ်းပူးပေါင်းကော်မတီ၏ သဘောထားမှတ်ချက်နှင့်အညီ ပြည်သူ့လွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်းဖြစ်သင့်သည်။ ဒီအဆိုကို သဘောတူ မတူ လွှတ်တော်ရဲ့ ဆန္ဒရယူပါ့မယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type="speaker">အဆိုကို ထောက်ခံမဲ (၄၃၆)မဲ၊ ကန့်ကွက်မဲ(၂၇)မဲ၊ ကြားနေမဲ (၉)မဲ ဖြစ်ပါတယ်။</speech>
<speech type="speaker">ထောက်ခံဆန္ဒမဲများတဲ့အတွက် ပြည်သူ့လွှတ်တော်၏ အတည်ပြုချက် အတိုင်း အဆိုအတည်ဖြစ်ကြောင်း ကြေညာပါတယ်။</speech>
<speech><mp id="136">ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ ဥပဒေကြမ်းရဲ့ အပိုဒ် ရ အပိုဒ်ခွဲ(ပ)ကိုတော့ ဥပဒေကြမ်းပူးပေါင်းကော်မတီရဲ့ ပြင်ဆင်ချက် အတိုင်း လွှတ်တော်က အတည်ပြုပေးနိုင်ဖို့ အဆိုတင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ရ အပိုဒ်ခွဲ(ပ)သည် ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလား ခင်ဗျာ။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="136">ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ ဥပဒေကြမ်းရဲ့ အပိုဒ် ရ (ဏ)၊ အခန်း(၅)ခေါင်းစဉ်၊ အပိုဒ် ၈၊ အပိုဒ် ၉ (င)၊ အပိုဒ် ၁၂ (စ)၊ (ဆ)၊ (ည)၊ (ပ)နဲ့ (ဏ)တို့ကိုတော့ ပြည်သူ့လွှတ်တော်ရဲ့ အတည်ပြုချက်အတိုင်း လွှတ်တော်က ဆက်လက် အတည်ပြု ပေးနိုင်ပါရန် အဆိုပြု တင်ပြအပ်ပါတယ်ခင်ဗျာ။</speech>
<speech type="speaker">ဦးကျော်နိုင် ရန်ကုန်တိုင်းဒေသကြီးမဲဆန္ဒနယ်အမှတ်(၁၂) ဆွေးနွေးဖို့ဖြစ်ပါတယ်။</speech>
<speech><mp id="1328">ဦးကျော်နိုင် (မဲဆန္ဒနယ်အမှတ်-၁၂၊ ရန်ကုန်တိုင်းဒေသကြီး)</mp>ဒါလည်းပဲ ဆွေးနွေးစရာ မရှိတော့ပါဘူး။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ရ အပိုဒ်ခွဲ(ဏ)၊ အခန်း(၅)ခေါင်းစဉ်၊ အပိုဒ် ၈၊ အပိုဒ် ၉ အပိုဒ်ခွဲ(င)၊ အပိုဒ် ၁၂ အပိုဒ်ခွဲ(စ)၊ အပိုဒ်ခွဲ(ဆ)၊ အပိုဒ်ခွဲ(ည)၊ အပိုဒ်ခွဲ(ပ)နှင့် အပိုဒ်ခွဲ(ဏ)တို့သည် ဥပဒေကြမ်းပူးပေါင်းကော်မတီ၏ သဘောထား မှတ်ချက်နှင့်အညီ ပြည်သူ့လွှတ်တော်၏ ပြင်ဆင်အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို သဘောတူ မတူ လွှတ်တော်ရဲ့ ဆန္ဒရယူပါ့မယ်။ ဆန္ဒမဲပေးကြဖို့ အသင့်ရှိစေလို ပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type="speaker">အဆိုကို ထောက်ခံမဲ (၄၄၇)မဲ၊ ကန့်ကွက်မဲ(၂၅)မဲ၊ ကြားနေမဲ (၄)မဲ ဖြစ်ပါတယ်။</speech>
<speech type="speaker">ထောက်ခံဆန္ဒမဲများတဲ့အတွက် ပြည်သူ့လွှတ်တော်၏ အတည်ပြုချက် အတိုင်း အဆိုအတည်ဖြစ်ကြောင်း ကြေညာပါတယ်။</speech>
<speech><mp id="136">ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ ဥပဒေကြမ်းရဲ့ အပိုဒ် ၁၃ ကိုလည်း ပြည်သူ့လွှတ်တော်ရဲ့ အတည်ပြုချက်အတိုင်း လွှတ်တော်က ဆက်လက်အတည်ပြု ပေးနိုင်ပါရန် တင်ပြအပ်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၁၃သည် ဥပဒေကြမ်းပူးပေါင်းကော်မတီ၏ သဘောထားမှတ်ချက်နှင့်အညီ ပြည်သူ့လွှတ်တော်၏ အတည်ပြုချက် အတိုင်း ဤဥပဒေကြမ်း၏ အစိတ်အပိုင်းဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘော တူပါသလား ခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="136">ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ ဥပဒေကြမ်းရဲ့ အပိုဒ် ၁၄ အပိုဒ်ခွဲ(က)၊ (ခ)နဲ့ (ဂ)တို့ကိုတော့ ဥပဒေကြမ်းပူးပေါင်းကော်မတီရဲ့ ပြင်ဆင်ချက်များအတိုင်း လွှတ်တော်က အတည်ပြုပေးနိုင်ပါရန် တင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၁၄ အပိုဒ်ခွဲ(က)၊ အပိုဒ်ခွဲ(ခ)နှင့် အပိုဒ်ခွဲ(ဂ)တို့သည် ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="136">ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ ဥပဒေကြမ်းရဲ့ အပိုဒ် ၁၄ အပိုဒ်ခွဲ(ဂ)ကိုတော့ ပြည်သူ့လွှတ်တော်ရဲ့ အတည်ပြုချက်အတိုင်း ဆက်လက် အတည်ပြုပေးနိုင်ပါရန် တင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၁၄ အပိုဒ်ခွဲ(ဂ)သည် ဥပဒေကြမ်းပူးပေါင်းကော်မတီ၏ သဘောထားမှတ်ချက်နှင့်အညီ ပြည်သူ့လွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="136">ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ ဥပဒေကြမ်းရဲ့ အပိုဒ် ၁၅ ခြေဆင်းနှင့် အပိုဒ်ခွဲ(စ)တို့ကိုလည်း ပြည်သူ့လွှတ်တော်ရဲ့ အတည်ပြုချက် အတိုင်း ပြည်ထောင်စုလွှတ်တော်က ဆက်လက်အတည်ပြုပေးနိုင်ပါရန် တင်ပြအပ်ပါတယ်ခင်ဗျာ။</speech>
<speech type="speaker">ဦးကျော်နိုင် ရန်ကုန်တိုင်းဒေသကြီးမဲဆန္ဒနယ်အမှတ်(၁၂) ဆွေးနွေးဖို့ဖြစ်ပါတယ်။</speech>
<speech><mp id="1328">ဦးကျော်နိုင် (မဲဆန္ဒနယ်အမှတ်-၁၂၊ ရန်ကုန်တိုင်းဒေသကြီး)</mp>အဲဒီတော့ အခု ကျွန်တော် ဆွေးနွေးခွင့်ရတဲ့ နောက်ဆုံးအပိုဒ်ဖြစ်ပါတယ်။ ကျွန်တော်ခုနက တင်ပြခဲ့သလို ပြီးခဲ့တဲ့လတုန်းက ကလေးသူငယ်ပြုစုပျိုးထောင်ရေးနှင့် ဖွံ့ဖြိုးရေးဆိုင်ရာ ဥပဒေဆိုတာ ပြဋ္ဌာန်းခဲ့တဲ့အတွက် ကျွန်တော် မျှော်လင့်ခဲ့ပါတယ်။ ကလေးသူငယ်ဥပဒေလို့ မပြောဘဲနဲ့ အဓိကလုပ်ဆောင်ရမယ့်ဟာကို ဦးတည်ပြု ထားတဲ့ ပျိုးထောင်ရေးနဲ့ ဖွံ့ဖြိုးရေးတပ်သလိုပဲ ကျွန်တော်မျှော်လင့်ခဲ့တာကတော့ ဒီ သိပ္ပံ၊ နည်းပညာနဲ့ ဆန်းသစ်တီထွင်မှုဆိုင်ရာဖွံ့ဖြိုးရေးသည် ကျွန်တော်တို့ တိုင်းပြည်အတွက် လိုအပ်တဲ့အတွက် ကျွန်တော်က ဒီခေါင်းစဉ်ကို တပ်ဖို့အတွက် တင်ပြဆွေးနွေးခဲ့ခြင်းဖြစ်ပါတယ်။ သို့ရာတွင် ခေါင်းစဉ်တပ်လို့ မရခဲ့တာ ဖြစ်တဲ့အတွက် ကျန်တဲ့အပိုင်းမှာလည်း ခေါင်းစဉ်ကို ရည်ညွှန်းသော ဒီအပိုဒ်လည်းပဲ ကျွန်တော် ဆွေးနွေးစရာ မရှိပါဘူးခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၁၅ ခြေဆင်းနှင့် အပိုဒ် ၁၅ အပိုဒ်ခွဲ(စ)တို့သည် ဥပဒေကြမ်းပူးပေါင်းကော်မတီ၏ သဘောထားမှတ်ချက် နှင့်အညီ ပြည်သူ့လွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို သဘောတူ မတူ လွှတ်တော်ရဲ့ ဆန္ဒရယူပါ့မယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type="speaker">အဆိုကို ထောက်ခံမဲ (၄၃၂)မဲ၊ ကန့်ကွက်မဲ(၃၁)မဲ၊ ကြားနေမဲ (၁၃)မဲ ဖြစ်ပါတယ်။</speech>
<speech type="speaker">ထောက်ခံဆန္ဒမဲများတဲ့အတွက် ပြည်သူ့လွှတ်တော်၏ အတည်ပြုချက် အတိုင်း အဆိုအတည်ဖြစ်ကြောင်း ကြေညာပါတယ်။</speech>
<speech><mp id="136">ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ ဥပဒေကြမ်းရဲ့ အပိုဒ် ၂၈ ကိုတော့ ဥပဒေကြမ်းပူးပေါင်းကော်မတီရဲ့ ပြင်ဆင်ချက်အတိုင်း လွှတ်တော်က အတည်ပြုပေးနိုင်ပါရန် အဆိုပြုတင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၂၈ သည် ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဥပဒေကြမ်း၏ ခေါင်းစဉ်နှင့် နိဒါန်းသည် ပြည်သူ့လွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်ကြောင်း အတည်ပြု ကြေညာပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ သိပ္ပံ၊ နည်းပညာနှင့် ဆန်းသစ်တီထွင်မှု ဥပဒေကြမ်းနဲ့စပ်လျဉ်းပြီး ပြည်သူ့လွှတ်တော်နဲ့ အမျိုးသားလွှတ်တော်တို့က အတည်ပြုခဲ့တဲ့ အပိုဒ်၊ အပိုဒ်ခွဲများနဲ့ လွှတ်တော်နှစ်ရပ် သဘောကွဲလွဲခဲ့တဲ့ အပိုဒ်၊ အပိုဒ်ခွဲများကို ပြည်ထောင်စုလွှတ်တော်၏ အတည်ပြုချက်များအတိုင်း ပြန်လည်ပြင်ဆင်ပြီး ပြည်ထောင်စုလွှတ်တော်ဆိုင်ရာ ဥပဒေ၊ နည်းဥပဒေ များနဲ့ အညီ ဆက်လက်ဆောင်ရွက်မှာဖြစ်ကြောင်း အသိပေးကြေညာပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ အစည်းအဝေးကို မိနစ် ၃၀ ခန့် ခေတ္တ ရပ်နားပါမယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျာ။</speech>
<speech type="mc">အားလုံး ထွက်ခွာနိုင်ကြပါပြီခင်ဗျာ။</speech>
</bill>
</section>
<section value="Motion">
<motion>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျာ။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<title>၃၁-၃-၂၀၁ရ ရက်အထိ ပြည်ထောင်စုလွှတ်တော်၏ အတည်ပြုချက်ဖြင့်ရယူထားသည့် ပြည်ပချေးငွေများနှင့် စပ်လျဉ်း၍ စီမံကိန်းလုပ်ငန်းတစ်ခုချင်းအလိုက် ဆောင်ရွက်ပြီးစီးမှုအခြေအနေကို ဌာန၊ အဖွဲ့အစည်းများ၏ ရှင်းလင်းတင်ပြခဲ့ခြင်းများအပေါ် လွှတ်တော်ကိုယ်စားလှယ်များက ဆွေးနွေးခြင်း၊</title>
<speech type="speaker">အစီအစဉ်(၁၄) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၃၁-၃-၂၀၁ရ ရက်အထိ ပြည်ထောင်စုလွှတ်တော်ရဲ့ အတည်ပြုချက်နဲ့ရယူထားတဲ့ ပြည်ပချေးငွေများနဲ့ စပ်လျဉ်းပြီး ဌာန၊ အဖွဲ့အစည်းများက စီမံကိန်းလုပ်ငန်းတစ်ခုချင်းအလိုက် ဆောင်ရွက်ပြီးစီးမှု အခြေအနေများ ရှင်းလင်း တင်ပြခြင်းအစီအစဉ်ကို ၂၂-၅-၂၀၁၈ ရက် မှ ၃၁-၅-၂၀၁၈ ရက်အတွင်း ကျင်းပပြုလုပ်ခဲ့တဲ့ ပြည်ထောင်စု လွှတ်တော် အစည်းအဝေးများမှာ ဆောင်ရွက်ခဲ့ပြီးဖြစ်ပါတယ်။ အထက်ပါကိစ္စနဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော်ကိုယ်စားလှယ် ၁၀ ဦး ရှိပါတယ်။ ကိုယ်စားလှယ်တစ်ဦးချင်းအနေနဲ့ သတ်မှတ်ချိန် ၆ မိနစ်အတွင်း ဆွေးနွေးဖို့ဖြစ်ပါတယ်။ ဦးစွာ ဦးအောင်ထူးမြင့် အောင်လံမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1468">ဦးအောင်ထူးမြင့်(အောင်လံမဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်ထောင်စုလွှတ်တော် ကိုယ်စားလှယ်များနှင့် ပြည်ထောင်စု ဝန်ကြီးများ အားလုံးကိုမင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ အောင်လံ မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးအောင်ထူးမြင့် ဖြစ်ပါတယ်။ ကျွန်တော့အနေနဲ့ ၃၁-၅-၂၀၁၈ ရက်နေ့က ပြည်ထောင်စုလွှတ်တော်မှာ လျှပ်စစ်နှင့် စွမ်းအင်ဝန်ကြီးဌာန ဒုတိယဝန်ကြီး ရှင်းလင်းတင်ပြတဲ့ ပြည်ပချေးငွေအခြေအနေ တင်ပြချက်မှာပါတဲ့ ရန်ကုန်၊ မန္တလေး၊ စစ်ကိုင်း၊ မကွေးတိုင်းဒေသကြီးတို့မှာ GƏosegodous esos 33:04.61:69: 09:090867:80/s: Power Distribution Improvement Project ချေးငွေအမှတ် 3084 MYASS ADB Loan USD သန်း ၆၀ ချေးငွေနဲ့ ပတ်သက်ပြီး ဆွေးနွေးမှာ ဖြစ်ပါတယ်။ ဒီစီမံကိန်းဖြစ်ပေါ်လာပုံ၊ စီမံကိန်းရည်ရွယ်ချက်၊ စီမံကိန်းဒေသရွေးချယ်မှုနဲ့ စီမံကိန်းကြောင့်ရလာမယ့် အကျိုးကျေးဇူးတွေကို လေ့လာတဲ့အခါမှာ အာရှဖွံ့ဖြိုးရေးဘဏ်က ၂၀၁၂ခုနှစ် အတွင်းမှာ လျှပ်စစ်ကဏ္ဍနဲ့ ပတ်သက်လို့ မြန်မာနိုင်ငံကို လေ့လာရေး Survey Mission စေလွှတ်ဆောင်ရွက်တွေ့ရှိမှုအရ ၂၀၁၃ ခုနှစ်မှာ ချေးငွေအစီအစဉ် ကမ်းလှမ်းအဆိုပြုချက်ကို လက်ခံဆောင်ရွက်ခဲ့တာ ဖြစ်ပါတယ်။ ရည်ရွယ်ချက်ကတော့ မြန်မာနိုင်ငံရဲ့ လက်ရှိဓာတ်အားဖြန့်ဖြူးရေးစနစ် System Improvement ဖြစ်စေဖို့ ရည်ရွယ်တာ ဖြစ်ပါတယ်။ လက်ရှိဓာတ်အားစနစ်မှာ ဓာတ်အားထုတ်လုပ်မှုနဲ့ သုံးစွဲမှုတို့အကြား စုစုပေါင်းဓာတ်အား ပျောက်ဆုံးမှုအနေနဲ့ ၁၉၉၀-၁၉၉၁ မှာ ၁၅.၃၅၊ ၂၀၀၀- ၂၀၀၁ မှာ ၁၄.၁၅ ရာခိုင်နှုန်း၊ ၂၀၁၀-၂၀၁၁ မှာ ၂၅.၁၁၊ ၂၀၁၂-၂၀၁၃ မှာ ၂၂.၉၈ ရှိခဲ့ပါတယ်။ ဓာတ်အားပျောက်ဆုံးမှုများမှာ ဓာတ်အားပို့လွှတ်ရေး Transmission ပိုင်းက ၄.၄၇၊ ဖြန့်ဖြူးရေး Distribution ပိုင်းက ၁၈.၅၁ ရှိပါတယ်။ ဓာတ်အားဖြန့်ဖြူးရေးအပိုင်းမှာဖြစ်နေတဲ့ Technical Losses နဲ့ Non-Technical Losses နှစ်မျိုး စလုံးကို လျှော့ချနိုင်စေဖို့အတွက် ၂၀၁၂-၂၀၁၃ မှာ ဓာတ်အားအများဆုံးသုံးခဲ့တဲ့ ရန်ကုန်၊ မန္တလေး၊ စစ်ကိုင်းနဲ့ မကွေးတိုင်းဒေသကြီးအတွင်းက 66 KV 33 KV ခွဲရုံများအဆင့်မြှင့်တင်ခြင်း၊ သစ်သားတိုင် များအား ကွန်ကရစ်တိုင်များဖြင့်လဲခြင်း၊ ACSR ABC ကြိုးလဲခြင်း၊ Switch Bay လဲခြင်းတို့ကို ဆောင်ရွက် ရမှာဖြစ်ပါတယ်။ အဲဒီလို ဓာတ်အားဖြန့်ဖြူးရေးစနစ် တိုးတက်ကောင်းမွန်အောင် စီမံဆောင်ရွက်ပြီးရင် ဓာတ်အားပျောက်ဆုံးမှု ၄ ရာခိုင်နှုန်း လျှော့ချနိုင်မယ်။ ပိုလာတဲ့ ဓာတ်အားပမာဏကို ဓာတ်အားမရသေးတဲ့ နေရာများအတွက် သုံးနိုင်မယ်။ ဓာတ်အားရောင်းရဝင်ငွေတိုးမယ်။ အဲဒီအပြင် ဗို့အားကျဆင်းမှုကို နည်းပညာအရခွင့်ပြုနိုင်တဲ့ အတက်အကျ ၁၀ ရာခိုင်နှုန်းအတွင်းမှာ ထိန်းထားနိုင်မယ်။ ဗို့အားပြည့်မီတည်ငြိမ်မှု ရမှာတို့ဖြစ်ကြပါတယ်။ ဒီစီမံကိန်းဆောင်ရွက်ရာမှာ ADB ချေးငွေ သန်း ၆၀ ကို ပစ္စည်းဝယ်ယူခြင်း၊ အတိုင်ပင်ခံစရိတ်၊ စီမံကိန်းကာလအတွင်း အတိုးများအတွက်သုံးပြီး အစိုးရဘတ်ဂျက်ကလည်း ကွန်ကရစ် တိုင်ဝယ်ယူခြင်းနဲ့ တပ်ဆင်ခများအတွက် ကျပ်သန်း ၁၃,၀၀၀ ကျော် သုံးစွဲရမယ်လို့ သိရှိရပါတယ်။ ကျွန်တော်တို့ အောင်လံမြို့နယ်ကို ဒီစီမံကိန်းဝင်မြို့အဖြစ် သတ်မှတ်ရွေးချယ်ခဲ့ပါတယ်။ အဲဒီအတွက် ကျွန်တော်တို့ ကျေးဇူးတင်ပါတယ်။ ADB Project အရ 6.6 KV ဓာတ်အားစနစ်မှ 11KV ဓာတ်အား စနစ်ကို ပြောင်းခဲ့ပါတယ်။ လုပ်ငန်းများအနေနဲ့ကတော့ 11.04 KV 200 Transformer မှာ ရရ လုံး တပ်ဆင်ခြင်း၊ မူလကြေးကြိုး၊ သံကြိုးများကို ABC ဝိုင်ယာများ၊ 400 ဗို့လိုင်း ၄၀ကီလိုမီတာ လဲခြင်း၊ 400 ဗို့လိုင်းအတွက် ၉ မီတာအရှည် ကွန်ကရစ်ဓာတ်တိုင်များလဲလှယ်ခြင်း၊ 11 KVA ဓာတ်အားလိုင်း ၁၈.၉ မိုင် တည်ဆောက်ခြင်း၊ 66/11 KV 10 MBA ခွဲရုံတည်ဆောက်ခြင်း၊ အထက်ပါလုပ်ငန်း ၄ မျိုးကို မြို့နယ် လျှပ်စစ်အပါအဝင် ကုမ္ပဏီ ၈ ခုက ခွဲဝေဆောင်ရွက်ခဲ့ကြပါတယ်။ ဒီTransformer တပ်ဆင်ခြင်း ရရ လုံး တပ်ဆင်ရာမှာ မြို့နယ်လျှပ်စစ်က ၂၀ လုံး၊ ABC ဝိုင်ယာ လဲလှယ်ရာမှာ မြို့နယ်လျှပ်စစ်က ၁၀.၁၃၄ ကီလိုမီတာ၊ 11 KV လိုင်းတည်ဆောက်ရာမှာ မြို့နယ်လျှပ်စစ်နဲ့ MPT ကုမ္ပဏီတို့ ၂ ဦးတည်းက ဆောင်ရွက်ခဲ့တာဖြစ်ပါတယ်။ အဲဒီလုပ်ငန်းများကို ၁၆-၃-၂၀၁ရ ရက်က စတင်ဆောင်ရွက်ပြီး ၄-၉-၂၀၁ရ နှစ်မှာ ၁၀၀ ရာခိုင်နှုန်းပြီးကြောင်း တင်ပြခဲ့လို့ လုပ်ငန်းများကိုလည်း မကွေးတိုင်းဒေသကြီးစာရင်းရုံးက စစ်ဆေးခဲ့တယ်လို့ သိရပါတယ်။ နာယကကြီးခင်ဗျား။ Power Point သုံးခွင့်ပြုပါခင်ဗျား။ မြေပြင်မှာ အမှန်တကယ်ရော ပြီးကြ ပြီလား။ မြို့ကပြည်သူတွေလုပ်ငန်းက အားလုံးမပြီးဘူးလို့ပြောကြလို့ လိုက်ကြည့်တော့ တချို့ Transformer များ အဝင်ကြိုးတွေ မတပ်ရသေးပါဘူး။ ၄၀၀ ဓာတ်အားလိုင်းအများစုက ABC ဝိုင်ယာ မလဲရသေးဘဲ တိုင်ဟောင်း၊ ကြိုးဟောင်းများနဲ့ပဲ ဓာတ်အားလွှတ်ထားတာကို တွေ့ရပါတယ်။ မူလတိုင်ဟောင်း၊ ကြိုးဟောင်းများ မလဲ၊ မနုတ်ရသေးခြင်းကို ၃-၆-၂၀၁၈ရက်နေ့အထိ ကျွန်တော် အောင်လံကို ပြီးခဲ့တဲ့အပတ် ပြန်ခဲ့တဲ့အထိ ကျွန်တော်လိုက်ကြည့်တဲ့အခါကျတော့ မတပ်ဆင်ရသေးတာကို တွေခဲ့ရပါတယ်။ ဒါဟာဆိုရင် ပြည်ထောင်စုဝန်ကြီးဌာနရဲ့ မူလရည်မှန်းချက်တွေ အောင်မြင်ပါရဲ့ လား။ ADB ချေးငွေနဲ့ နိုင်ငံတော် ဘတ်ဂျက် ကုန်ရကျိုးရောနပ်ရဲ့ လား။ ဘယ်သူ့မှာတာဝန်ရှိသလဲ။ တာဝန် ပျက်ကွက်မှု၊ လျော့နည်းမှုတွေ အတွက် တာဝန်ယူမှုလုပ်ကြမှာလား။ အဲဒီတော့ ဒီအပြင် စီမံကိန်းကြီးတစ်ခုလုံးကိုလည်း စီမံကိန်းရလဒ်အပေါ်မှာ စောင့်ကြည့်ခြင်း လုပ်ငန်းတွေကို ဆောင်ရွက်ဖို့လိုပါတယ်။ အဲဒီလို မစောင့်ကြည့်ဘူးဆိုရင် စီမံကိန်းရလဒ်စောင့်ကြည့်မှုကို အလေးထားမဆောင်ရွက်ရင် မနေ့က လျှပ်စစ်နှင့် စွမ်းအင်ဝန်ကြီးဌာနပြောခဲ့သလို ယခင်စီမံကိန်းတွေက မဂ္ဂါဝပ် ၄၃,၀၀၀ ထွက်မယ်လို့ ရည်မှန်းဆောင်ရွက်ခဲ့တာတွေဟာ စာရွက်အပေါ်မှာပဲရှိပြီး လက်တွေ့ကတော့ ၃,၀၀၀ ပဲဆိုတော့ အလွန်သင်ခန်းစာယူဖို့ကောင်းတဲ့ ခေတ်သမိုင်းအရ တာဝန်မကျေမှု၊ တာဝန်ပျက်ကွက်မှု ဖြစ်လို့ ကျွန်တော်တို့သမိုင်းမှာ တရားခံအဖြစ်မခံရအောင် ပြန်လည်သုံးသပ်ပြီးတော့ စီမံကိန်းတစ်ခုလုံးကို စီမံကိန်းရလဒ်အပေါ် စောင့်ကြည့်ခြင်းလုပ်ငန်း၊ စီမံကိန်းအစီရင်ခံစာများ ရေးသားပြီးတော့ ပြည်ထောင်စု လွှတ်တော်ကိုလည်း တင်ပြပေးဖို့ တိုက်တွန်းဆွေးနွေးရင်း နိဂုံးချုပ်အပ်ပါတယ်။ အားလုံးကို လေးစား ကျေးဇူးတင်ပါတယ်။</speech>
<speech type="speaker">ဆက်လက်ပြီး ဦးဝင်းမောင် မကွေးတိုင်းဒေသကြီး မဲဆန္ဒနယ်အမှတ်(၆) ဆွေးနွေးဖို့ဖြစ်ပါတယ်။</speech>
<speech><mp id="1280">ဦးဝင်းမောင်(မဲဆန္ဒနယ်အမှတ်-၆၊ မကွေးတိုင်းဒေသကြီး)</mp>လေးစားရပါသော ပြည်ထောင်စုလွှတ်တော် နာယကကြီးနှင့် ပြည်ထောင်စုဝန်ကြီးများ၊ ပြည်ထောင်စုလွှတ်တော် ကိုယ်စားလှယ် အပေါင်းမင်္ဂလာပါ။ ကျွန်တော်ကတော့ မကွေးတိုင်းဒေသကြီးမဲဆန္ဒနယ်အမှတ်(၆)က အမျိုးသားလွှတ်တော် ကိုယ်စားလှယ် ဦးဝင်းမောင် ဖြစ်ပါတယ်။ လေးစားရပါသော နာယကကြီးခင်ဗျား။ ကျွန်တော်တင်ပြ ဆွေးနွေးမှာကတော့ လျှပ်စစ်နှင့် စွမ်းအင် ဝန်ကြီးဌာန၏ ၁-၂-၂၀၁၁ ရက်နေ့မှ ၃၁-၃-၂၀၁ရ ရက်ထိ ပြည်ပချေးငွေ၏ အခြေပြဇယားအမှတ်စဉ်(၁၅)မှ NEP Bårså:op:suosbunding World Bank m 6ą:4200s:oogą:cg USD 20$: poo caj:42 ခြင်းနဲ့စပ်လျဉ်းပြီး ဆွေးနွေးသွားမှာဖြစ်ပါတယ်။ ဒီချေးငွေချေးယူရန် ၃-၁-၂၀၁၅ ခုနှစ်မှာ စာချုပ် ချုပ်ဆို ခဲ့သလို ကျွန်တော်တို့ ပြည်ထောင်စုလွှတ်တော်ကြီးကလည်း ၂၅-၈-၂၀၁၅ မှာ အတည်ပြုခဲ့ကြောင်း ဇယားမှာ ဖော်ပြထားတာ တွေ့ရှိရပါတယ်။ ချေးငွေက USD သန်း ၃၀၀၊ သုံးစွဲမှုပမာဏက ၃.၈၅၂ သန်း ဒေါ်လာဆိုတော့ အလွန်အမင်း သုံးစွဲမှုကနည်းပါးသလို လုပ်ငန်းဆောင်ရွက်မှုတွေကလည်း အားနည်းနေကြောင်း လေ့လာတွေ့ရှိရပါတယ်။ ဒီကိစ္စဟာ ပြည်သူ့အစိုးရအတွက် အလွန်အရေးကြီးသဖြင့် ဆွေးနွေးရခြင်းဖြစ်ပါတယ်။ ပြည်ထောင်စုသမ္မတ မြန်မာနိုင်ငံအတွင်းမှာရှိတဲ့ ကျေးရွာအတော်များများဟာ NEP စီမံကိန်း၏ လွှတ်တော်ကတိကဝတ်အရ လျှပ်စစ်မီးတိုင် တပ်ဆင်ခွင့်ပြုချက်ရတဲ့ ကျေးရွာများ၊ နောက်တစ်ခါ လျှပ်စစ်စီမံကိန်းအရ လျှပ်စစ်မီး တပ်ဆင်ခွင့် ခွင့်ပြုမိန့်ရတဲ့ ကျေးရွာများ၊ ကျေးရွာအတွင်းမှာဆိုလို့ရှိရင် ကိုယ်ထူကိုယ်ထနဲ့ လျှပ်စစ်မီးတိုင် စိုက်ထူခြင်း၊ ၄၀၀ ဗို့လိုင်း မီးကြိုးများတပ်ဆင်ခြင်းလုပ်ငန်းကို ၂၀၁၅ ခုနှစ်လောက်ကစပြီး ကိုယ်ထူ ကိုယ်ထ လုပ်ကိုင်လာတာဟာ ၅၀ ရာခိုင်နှုန်းလောက် ပြီးစီးပြီလို့ လေ့လာတွေ့ရှိရပါတယ်။ လေးစားရသော နာယကကြီးခင်ဗျား။ ကျွန်တော့အား Power Point သုံးစွဲခွင့် တောင်းခံအပ် ပါတယ်။ Power Point မှာ ပြထားတဲ့ပုံတွေကတော့ ကျွန်တော်တို့ မကွေးတိုင်းဒေသကြီး၊ စလင်းမြို့နယ် အတွင်းမှာ ကျွန်တော် ၂-၆-၂၀၁၈ ရက်နေ့က ကျေးရွာလေးရွာကိုသွားပြီး ာက်နဲ့ ၄၀၀ ဗို့လိုင်းတိုင်ထူပြီး ၄၀၀ ဗို့လိုင်း စိုက်ထူထားတဲ့ ပုံတွေဖြစ်ပါတယ်။ ယခုလိုအဆင့်ရောက်အောင် ကျေးရွာသူ ကျေးရွာသားများဟာ မရှိမဲ့ရှိမဲ့ငွေဖြင့်လည်းကောင်း၊ ငွေချေးငှား၍လည်းကောင်း လျှပ်စစ်မီးရချင်လွန်းလို့ လုပ်ဆောင်ခဲ့ကြောင်း လေ့လာတွေ့ရှိရပါတယ်။ စောင့်ဆိုင်းရမှုကာလကလည်း ကြာမြင့်လာတော့ ဒီအကြောင် အခဲတွေဟာ ဘေးပယောဂတွေက NLD အစိုးရ ဘာမှမလုပ်တတ်ဘူးဆိုတဲ့ သွားပုတ်လေလွင့် ပြောကြားမှု၊ သွေးထိုးခံရမှုတွေဟာ ကျွန်တော်တို့ မကြာခဏဆိုသလို ကြားနေရပါတယ်။ နိုင်ငံရေးတိုက်ကွက်တွေ ကလည်းများလာတယ်။ မကွေးတိုင်းဒေသကြီး၊ မင်းဘူးခရိုင်မှာ မြို့နယ် ၅ မြို့နယ်ရှိပြီး ၂ မိုင်အတွင်း NEP စီမံကိန်း လျာထားခံရတဲ့ ကျေးရွာ ၁၁၉ ရွာ ရှိပါတယ်။ တစ်ရွာမှ လျှပ်စစ်မီးမလင်းသေးကြောင်း စစ်ဆေးတွေ့ရှိရပါတယ်။ အဲဒီတော့ ကျွန်တော့အနေနဲ့ လျှပ်စစ်နှင့် စွမ်းအင်ဝန်ကြီးဌာန၏ လျှပ်စစ်စီမံကိန်း ၂ မိုင်အတွင်း ကျေးရွာများကို တိုင်းနှင့် ပြည်နယ်အလိုက် မည်သည့်နှစ်၊ မည်သည့်လ၊ မည်သည့်ရက်အတွင်း လျှပ်စစ် မီးလင်းအောင် ဆောင်ရွက်ပေးမည်ဖြစ်ကြောင်း ပြည်သူပြည်သားများကို ပွင့်လင်းမြင်သာစွာ ချပေးပါရန်နှင့် လျှပ်စစ်ဝန်ထမ်းများကို တိုးချဲ့ခန့်ထားပေးပါရန် အကြံပြု တိုက်တွန်းရင်း ကျွန်တော်၏ တင်ပြချက်ကို နိဂုံးချုပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးခင်မောင်သီ လွိုင်လင်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="428">ဦးခင်မောင်သီ (လွိုင်လင်မဲဆန္ဒနယ်၊ ရှမ်းပြည်နယ်)</mp>လေးစားအပ်ပါသော ပြည်ထောင်စု လွှတ်တော် နာယကနှင့် ပြည်ထောင်စုလွှတ်တော် ကိုယ်စားလှယ်များ၊ ဖိတ်ကြားထားသော ပြည်ထောင်စု ဝန်ကြီးများ၊ ဒုတိယဝန်ကြီးများ၊ ဧည့်သည်တော်များအားလုံး ကိုယ်စိတ်နှစ်ဖြာ ကျန်းမာ၊ ချမ်းသာပါစေ ကြောင်း ဆုတောင်းမေတ္တာပို့သရင်းနဲ့ ရွှင်လန်းချမ်းမြေ့ကြပါစေလို့ နှုတ်ခွန်းဆက်သ ဂါရဝပြုအပ်ပါတယ် ခင်ဗျာ။ ကျွန်တော်ကတော့ ရှမ်းပြည်နယ်တောင်ပိုင်း လွိုင်လင်မဲဆန္ဒနယ်က ပြည်သူ့လွှတ်တော်ကိုယ်စား လှယ် ဦးခင်မောင်သီ ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကခင်ဗျာ။ ရှမ်းပြည်နယ်တောင်ပိုင်း တောင်ကြီး ခရိုင်၊ လွိုင်လင်ခရိုင်၊ လင်းခေးခရိုင် အတွင်းမှာရှိတဲ့ ကျေးရွာစုစုပေါင်း ၄၁၆ ရွာများကို လျှပ်စစ်ဓာတ်အား ရရှိပြီး လျှပ်စစ်မီးလင်းနိုင်ရေးအတွက် ဂျာမနီနိုင်ငံ KFW Bank ရဲ့ ချေးငွေ ယူရို ၂၃.၈၈၃ သန်းကို ချေးငွေ ရယူရန် ပြည်ထောင်စုလွှတ်တော် စတုတ္ထပုံမှန်အစည်းအဝေး (၁၇)ရက်မြောက်နေ့ ၁၇-၃-၂၀၁ရ ရက်နေ့မှာ ထောက်ခံမဲ ၅၆၂ မဲ၊ ကန့်ကွက်မဲ မရှိ၊ ကြားနေမဲ မရှိ သဘောတူအတည်ပြုခဲ့ပါကြောင်း တင်ပြအပ် ပါတယ်။ အဲဒီအစည်းအဝေးနေ့မှာပဲ လျှပ်စစ်နှင့် စွမ်းအင်ဝန်ကြီးဌာနအနေဖြင့် အမျိုးသားလျှပ်စစ်ဓာတ်အား ရရှိရေးစီမံချက်ကို အကောင်ထည်ဖော်ဆောင်ရွက်ရာမှာ ယခု KFW Bank ၏ ချေးငွေသည် အမျိုးသား လျှပ်စစ်ဓာတ်အားရရှိရေးစီမံချက်၏ ထောက်ပံ့ချေးငွေ တစ်စိတ်တစ်ပိုင်း ဖြစ်တဲ့အတွက် ရှမ်းပြည်နယ် တောင်ပိုင်းမှာရှိတဲ့အတွက် ကျေးလက်နှင့် ပြည်သူများ လျှပ်စစ်ဓာတ်အား ဆောလျင်စွာရရှိနိုင်သည့် အကျိုးကျေးဇူးများရရှိခြင်း၊ လူမှုစီးပွားဘဝဖွံ့ဖြိုးတိုးတက်လာနိုင်ဖို့အတွက် အကျိုးရှိသော ချေးငွေဖြစ်ပါ သဖြင့် ခွင့်ပြုပေးနိုင်ပါရန် ချေးငွေနှင့် အကောင်ထည်ဖော်ရာမှာ နိုင်ငံတကာစံချိန်စံညွှန်း တင်ဒါစည်းမျဉ်း စည်းကမ်းများအတိုင်း လိုက်နာဆောင်ရွက်သွားမှာဖြစ်ကြောင်း၊ ဝန်ကြီးဌာနက ဘဏ္ဍာငွေအလေအလွင့် မရှိရန်အတွက် အလေးထား ကွပ်ကဲဆောင်ရွက်သွားမှာဖြစ်ကြောင်း ပြည်ထောင်စုဝန်ကြီးဌာနရဲ့ ရှင်းလင်း တင်ပြချက်ကို ကျွန်တော် လွှတ်တော်ကို တင်ပြအပ်ပါတယ်။ ဒီနေ့ ကျွန်တော်တို့ ၃၁-၅-၂၀၁၆ ရက်နေ့ ပြည်ထောင်စုလွှတ်တော်မှာ လျှပ်စစ်နှင့် စွမ်းအင်ဝန်ကြီး ဌာနအနေဖြင့် KFW Bank ၏ စည်းကမ်းချက်များအတိုင်း လျှပ်စစ်ဓာတ်အားလိုင်းများနှင့် ဓာတ်အား ခွဲရုံများ တည်ဆောက်ခြင်းတို့အတွက် ပစ္စည်းများပေးသွင်းရန် တင်ဒါတွေခေါ်ထားပြီး စိစစ်နေကြောင်း၊ အတိုင်ပင်ခံအင်ဂျင်နီယာအဖွဲ့နဲ့ စာချုပ်ဆက်လက်ချုပ်ဆိုပြီး လုပ်ငန်းဆောင်ရွက်ရန် လုပ်ငန်းတင်ဒါများ ခေါ်ယူလျက်ရှိကြောင်း တင်ပြသွားတာကို ကြားသိခဲ့ရပါတယ်။ ရှမ်းပြည်နယ်တောင်ပိုင်းမှာ နေထိုင်ကြတဲ့ လွိုင်လင်ခရိုင်၊ လင်းခေးခရိုင်၊ တောင်ကြီးခရိုင်အတွင်းမှာရှိတဲ့ ကျေးရွာမှာ နေထိုင်ကြတဲ့ မိဘပြည်သူများ နှင့်အတူ ကြားသိကြိုဆိုပါကြောင်း တင်ပြအပ်ပါတယ်။ ဆက်လက် ဆောင်ရွက်မယ့် လျှပ်စစ်ဓာတ်အား လိုင်းများ၊ ဓာတ်အားခွဲရုံများ တည်ဆောက်အကောင်ထည်ဖော်ရန်အတွက် ဆောင်ရွက်မယ့် အစီအစဉ်များ ကိုလည်း ပြည်ထောင်စုလွှတ်တော်တွင် ရှင်းလင်းတင်ပြနိုင်ပါရန် လေးစားစွာနဲ့ တင်ပြအပ်ပါတယ် ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">ဒေါ်ဝင့်ဝါထွန်း ရှားတောမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1367">ဒေါ်ဝင့်ဝါထွန်း (ရှားတောမဲဆန္ဒနယ်၊ ကယားပြည်နယ်)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးပဲမင်္ဂလာပါရှင်။ ကျွန်မကတော့ ကယားပြည်နယ် ရှားတောမဲဆန္ဒနယ်မှ ဒေါ်ဝင့်ဝါထွန်း ဖြစ်ပါတယ်ရှင့်။ ကျွန်မအနေနဲ့ ဒီနေ့ဆွေးနွေးမယ့်အကြောင်းအရာ ကတော့ ကျန်းမာရေးနဲ့ အားကစားဝန်ကြီးဌာနကနေပြီးတော့မှ World Bank နဲ့ ADB ဘဏ်ကနေပြီး တော့မှ ချေးငွေတွေယူသုံးထားတဲ့ ငွေကြေးတွေနဲ့ပတ်သက်ပြီးတော့မှ ဆွေးနွေးသွားမှာ ဖြစ်ပါတယ်ရှင်။ ဒီလိုဆွေးနွေးတဲ့အခါမှာ ကျွန်မအနေနဲ့ အပိုင်း ၃ ပိုင်းခွဲပြီးတော့မှ ဆွေးနွေးချင်ပါတယ်။ ပထမအပိုင်းအနေနဲ့ကတော့ ကျွန်မတို့ လုပ်ငန်းကဏ္ဍရွေးချယ်မှုအပိုင်းကို ဆွေးနွေးလိုပါတယ်ရှင့်။ ကျွန်မတို့ Component 1,2,3 ဆိုပြီးတော့မှ ခွဲခြားထားတဲ့အပိုင်းမှာ ပြည်သူ့ကျန်းမာရေးကဏ္ဍကို ဦးစားပေးပြီးတော့မှ ရွေးချယ်ဆောင်ရွက်ထားတာ တွေ့ရတဲ့အတွက်ကြောင့်မို့လို့ အင်မတန်ဝမ်းသာ ဂုဏ်ယူပါတယ်။ ဘာကြောင့်မို့လဲဆိုလို့ရှိရင် ကျွန်မတို့ တိုင်းပြည်တစ်ပြည်ရဲ့ ဂျီဒီပီကို တွက်ချက်တဲ့ အခါမှာ တိုင်းသူပြည်သားတွေရဲ့ ဝင်ငွေအချိုးကိုကြည့်ရသလို ကျွန်မတို့ တိုင်းသူပြည်သားတွေရဲ့ ကျန်းမာ ကြံ့ခိုင်သန်စွမ်းခြင်းကိုလည်း ထည့်တွက်ရတာ ဖြစ်ပါတယ်။ ဒီလို ကျန်းမာသန်စွမ်းခြင်းကို ထည့်တွက် တဲ့အခါမှာ ကျွန်မတို့ ပြည်သူ့ကျန်းမာရေးဦးစီးဌာနရဲ့ အခန်းကဏ္ဍက အင်မတန်မှအရေးကြီးတယ်လို့ ကျွန်မအနေနဲ့ ယုံကြည်လက်ခံပါတယ်။ ဒီထဲမှာမှ ကျွန်မတို့ ပြည်သူ့ကျန်းမာရေးကဏ္ဍအောက်ကနေ ပြီးတော့မှ ကျောင်းကျန်းမာရေးဆိုတဲ့ကဏ္ဍတစ်ရပ်ကို အထူးအလေးပေးပြီး ဆွေးနွေးလိုပါတယ်ရှင့်။ ကျွန်မတို့ကျောင်းကျန်းမာရေးကဏ္ဍဆိုတာ ကျွန်မတို့ ကျောင်းကနေပြီးတော့မှ ကာယ၊ ဉာဏအား တွေကို မွေးထုတ်ပေးရတဲ့အခါမှာ ကျန်းမာရေးဆိုတဲ့ ကဏ္ဍတစ်ရပ်က ဉာဏအားကိုရော၊ ကာယအား ကိုရော မွေးထုတ်ပေးနိုင်တဲ့ကဏ္ဍတစ်ရပ်ဖြစ်ပါတယ်။ ကျွန်မတို့ ပြည်သူ့လွှတ်တော်ကြီးမှာ အမြဲတမ်း ဆွေးနွေးနေရတဲ့ ကိစ္စတစ်ခုရှိပါတယ်။ အဲဒါကတော့ ကျန်းမာရေးနဲ့ ညီညွတ်တဲ့စားသောက်ကုန် လုပ်ငန်းတွေနဲ့ပတ်သက်တဲ့ ကိစ္စရပ်တွေဖြစ်ပါတယ်။ ဒီအခါမျိုးမှာ ကျွန်မတို့အလေးပေးပြီး ဆွေးနွေးရတဲ့ ကိစ္စက ကျောင်းမုန့်ဈေးတန်းတွေမှာရှိနေတဲ့ ကျန်းမာရေးနဲ့ သင့်လျော်မှုမရှိတဲ့ စားသုံးရန်မသင့်တဲ့ စားသောက်ကုန်တွေကို ကျွန်မတို့ ကျောင်းကျန်းမာရေးကဏ္ဍကနေပြီးတော့မှ စိစစ်ကြပ်မတ်ပေးဖို့၊ ဒီလို စိစစ်ကြပ်မတ်တဲ့အခါမှာလည်း ဆက်စပ်ပြီးတော့မှ ပူးပေါင်းပါဝင်ရမယ့် ပုဂ္ဂိုလ်အသီးသီးကနေပြီးတော့မှ စနစ်တကျ ပူးပေါင်းစီစဉ်ဆောင်ရွက်ပေးဖို့ဆိုတာကို ကျွန်မတို့ ပြည်သူ့လွှတ်တော်မှာ အဆိုတွေတင်ပြီးတော့ ဆွေးနွေးခဲ့တာရှိသလို ကျွန်မတို့ အတည်ပြုခဲ့ပြီးသားအဆိုတွေလည်း ရှိပါတယ်ရှင်။ ဒီကဏ္ဍတွေထဲ ကနေပြီးတော့မှ ကျွန်မတို့ World Bank ချေးငွေနဲ့ သုံးစွဲတဲ့ကဏ္ဍတွေမှာ ကျောင်းကျန်းမာရေးကဏ္ဍ တစ်ရပ်ကို ကျွန်မတို့ Componant 1 မှာထည့်ထားတာ တွေ့ရတဲ့အတွက်ကြောင့်မို့လို့ အင်မတန်ဝမ်းသာ ဂုဏ်ယူပါတယ်။ ဒီလိုအကောင်အထည်ဖော်ဆောင်ရွက်တဲ့အခါမှာ ခုနကပြောကြားခဲ့သလိုပဲ ဆက်စပ်ပြီး တော့မှ ပါဝင်ရမယ့်၊ ပူးပေါင်းဆောင်ရွက်ရမယ့် ပုဂ္ဂိုလ်အသီးသီးရဲ့ အခန်းကဏ္ဍတွေအပေါ်မှာ ပုဂ္ဂိုလ် အသီးသီးကနေပြီးတော့လည်း တာဝန်ယူမှု၊ တာဝန်ခံမှုရှိစွာနဲ့ အကောင်အထည်ဖော်ပေးဖို့ရန်အတွက် အင်မတန်မှအရေးကြီးတယ်လို့ ဆွေးနွေးလိုပါတယ်ရှင့်။ ဒုတိယအနေနဲ့ဆွေးနွေးလိုတာကတော့ ကျွန်မတို့ Perfomance အပိုင်းဖြစ်ပါတယ်။ အကောင် အထည်ဖော်တဲ့အပိုင်းကို ကျွန်မဆွေးနွေးလိုပါတယ်။ ဘာဖြစ်လို့ အကောင်အထည်ဖော်တဲ့အပိုင်းကို ဆွေးနွေးလိုတာလဲဆိုလို့ရှိရင် ကျွန်မတို့ ပြည်ထောင်စုဝန်ကြီး ကိုယ်နှိုက်ကိုယ်က လွှတ်တော်မှာတင်ပြ ဆွေးနွေးခဲ့ပြီးဖြစ်ပါတယ်။ ဒီငွေကြေးတွေဟာ တစ်ချိန်ချိန်မှာ ပြန်ဆပ်ရမယ့် ငွေကြေးတွေဖြစ်ပါတယ်။ ဒီငွေကြေးတွေရဲ့ သက်ရောက်မှုဟာ နိုင်ငံသားတစ်ဦးစီအပေါ်မှာ သက်ရောက်ပါတယ်။ ဒီအတွက်ကြောင့် မို့လို့ ကျွန်မတို့ရဲ့ ဒီငွေကြေးတွေကို စနစ်တကျ စီမံခန့်ခွဲမှုသာမရှိဘူးဆိုလို့ရှိရင် ဒီငွေကြေးရဲ့ ဝန်ထုပ် ဝန်ပိုးဟာ တိုင်းသူပြည်သားတစ်ဦးစီရဲ့ ဝန်ထုပ်ဝန်ပိုး ဖြစ်ပါတယ်။ ဒီလိုဖြစ်တာဖြစ်တဲ့အတွက်ကြောင့် မို့လို့ ကျွန်မတို့ အကောင်အထည်ဖော်ဆောင်ရွက်တဲ့အခါမှာ ဘဏ္ဍာငွေကြေးတွေကို စနစ်တကျ စိစစ် သုံးစွဲရန်ဆိုတဲ့ စံနှုန်းသတ်မှတ်ချက်တွေကိုလည်း ထုတ်ပြန်ထားပြီးဖြစ်ပါတယ်လို့ ပြောကြားခဲ့သလို အဆင့်ဆင့်သော တာဝန်ရှိတဲ့ပုဂ္ဂိုလ်တွေကိုလည်း လေ့ကျင့်သင်ကြားပြီး ဖြစ်ပါတယ်ဆိုတာကိုလည်း ရှင်းလင်းခဲ့ပြီး ဖြစ်ပါတယ်။ သို့သော်လည်း ကျွန်မ တစ်ဦးတည်းအနေနဲ့ဆိုလို့ရှိရင် သံသယရှိပါတယ်။ ဘာကို သံသယရှိတာ လည်းဆိုလို့ရှိရင် ကျွန်မတို့ တိုင်းပြည်တစ်ပြည်ရဲ့ မူဝါဒလုပ်ငန်းစဉ်တွေကို အကောင်အထည်ဖော်တဲ့ အခါမှာ နိုင်ငံတော်သမ္မတကြီးကစပြီးတော့မှ တာဝန်ရှိသူအဆင့်ဆင့်ရဲ့ ပူးပေါင်းပါဝင်မှုအားက အင်မတန် အရေးကြီးပါတယ်။ ဒီလိုပူးပေါင်းပါဝင်မှုအားတွေ မကောင်းခဲ့ဘူးဆိုလို့ရှိရင် ကျွန်မတို့ရည်ရွယ်တဲ့ မူဝါဒတွေ၊ ရည်မှန်းချက်တွေ၊ လုပ်ငန်းစဉ်တွေဟာ အောင်မြင်ဖို့ရာအတွက် အင်မတန်မှ အားနည်းမှာဖြစ်ပါတယ်။ ဒါကိုလည်း ကျွန်မတို့ ပြည်ထောင်စုဝန်ကြီးက တာဝန်ယူမှု၊ တာဝန်ခံမှုရှိစွာ ဝန်ခံသွားခဲ့ပြီးဖြစ်ပါတယ်။ မည်သို့ပင် ကျွန်မတို့ စနစ်တကျ စီမံဆောင်ရွက်ပြီးဖြစ်သော်ငြားလည်း အားနည်းချက်တွေ ရှိသေးတယ် ဆိုတာကို ကျွန်မတို့ ပြည်ထောင်စုဝန်ကြီးက ဂုဏ်သိက္ခာရှိစွာ ကျွန်မတို့ လွှတ်တော်ကြီးမှာ ချပြသွားတဲ့ အတွက်ကြောင့်မို့လို့ ကျွန်မတို့ ပြည်ထောင်စုဝန်ကြီးကို အင်မတန်မှ လေးစားပါတယ်။ ဒါဟာအမှန် တရားပါပဲ။ ကျွန်မတို့နိုင်ငံမှာ ကျွန်မတို့ ချမှတ်ထားတဲ့ စည်းမျဉ်းစည်းကမ်းတွေ၊ လုပ်ငန်းစဉ်တွေကိုသာ စနစ်တကျ လေးစားလိုက်နာခဲ့ကြမယ်ဆိုလို့ရှိရင် ဒီနေ့ ပြည်ထောင်စုလွှတ်တော်ကြီးမှာ ဒီလိုတွေတောင် ဆွေးနွေးနေကြရမှာ မဟုတ်ပါဘူး။ အဲဒီတော့ တာဝန်ရှိသူအဆင့်ဆင့်က ချမှတ်ထားတဲ့ မူဝါဒ၊ လုပ်ငန်းစဉ် တွေကို စနစ်တကျအကောင်အထည်ဖော် ဆောင်ရွက်မှုဟာ ကျွန်မတို့နိုင်ငံရဲ့ ဖြစ်ထွန်းတိုးတက်မှုအတွက် အဓိကကျတဲ့ အခန်းကဏ္ဍကပါဝင်နေတာ ဖြစ်တဲ့အတွက်ကြောင့်မို့လို့ လုပ်ငန်းအကောင်အထည်ဖော် ဆောင်ရွက်တဲ့အခါမှာ ချမှတ်ထားတဲ့ စည်းမျဉ်းစည်းကမ်း၊ လုပ်ထုံးလုပ်နည်းတွေကို စနစ်တကျ လေးစား လိုက်နာစွာ ဆောင်ရွက်ပေးကြဖို့ ကျွန်မအနေနဲ့ တိုက်တွန်းပြောကြားလိုပါတယ်။ တတိယအနေနဲ့ ကျွန်မဆွေးနွေးလိုတာကတော့ ကျွန်မတို့ စာရင်းစစ်ဆေးမှုခံယူတဲ့အပိုင်းကို ဆွေးနွေးလိုပါတယ်။ ကျွန်မတို့ မည်သို့သောစီမံကိန်းတွေကို မည်သို့သောဘတ်ဂျက်နဲ့မဆို စီမံဆောင်ရွက် ခဲ့သည်ဖြစ်ပါစေဦးတော့ ဒီဘတ်ဂျက်တွေကို ကျွန်မတို့ စိစစ်ရမှာ ကျွန်မတို့ ပြည်ထောင်စုစာရင်းစစ်ချုပ်ရဲ့ တာဝန်ဖြစ်သလို ကျွန်မတို့အသီးသီးသော ပုဂ္ဂိုလ်တွေရဲ့ တာဝန်တွေ ဖြစ်ပါတယ်။ ကျွန်မတို့ ပြည်ထောင်စု လွှတ်တော်ကြီး ကနေပြီးတော့မှပဲ ပြည်ထောင်စုစာရင်းစစ်ချုပ်ဥပဒေကို အတည်ပြုခဲ့ပြီးသား ဖြစ်ပါတယ်။ ပြည်ထောင်စုစာရင်းစစ်ချုပ်ဥပဒေရဲ့ အစိတ်အပိုင်းမှာဆိုရင် အဓိကကျတဲ့ အခန်းကဏ္ဍတွေပါပါတယ်။ ဥပမာဆိုရင် ကျွန်မတို့ ဌာနတွင်းစာရင်းစစ်ဆေးမှုတွေ ထားရမယ်ဆိုတဲ့ဟာမျိုး၊ ပြီးရင်ကျွန်မတို့ Complier Audit, Statics Audit အပြင် ကျွန်မတို့ Perfomance Audit ကို စိစစ်ရမယ်ဆိုတဲ့ ကိစ္စရပ်မျိုးတွေ ပါပါတယ်။ ဒီလိုစိစစ်တဲ့အခါမှာလည်း သက်ဆိုင်ရာတာဝန်ရှိတဲ့ ပုဂ္ဂိုလ်အသီးသီးက ဒီစာရင်းစစ်ဆေးမှုတွေ အောင်မြင်ရန်အတွက် ပူးပေါင်းပါဝင်ဆောင်ရွက်ရမယ်ဆိုတဲ့ အခန်းကဏ္ဍကိုလည်း ပြဋ္ဌာန်းထားပြီး ဖြစ်ပါတယ်။ ဒီအတွက်ကြောင့်မို့လို့ ကျွန်မတို့ ပြည်ထောင်စုစာရင်းစစ်ချုပ်ကနေပြီးတော့ ညွှန်ကြားချက်အရ စိစစ်ရတဲ့ စိစစ်မှုလုပ်ငန်းစဉ်တိုင်းမှာ သက်ဆိုင်ရာတာဝန်ရှိတဲ့ပုဂ္ဂိုလ်တွေက စနစ်ကျစွာ ပူးပေါင်းပါဝင် ဆောင်ရွက်ပေးဖို့လည်း တိုက်တွန်းလိုပါတယ်။ ထို့အတူပဲ Complier Audit ဖြစ်တဲ့ Audit ကို ကျွန်မတို့ စနစ်တကျ စိစစ်ဆောင်ရွက်လိုက်ခြင်းအားဖြင့် ဝန်ကြီးဌာနကနေပြီးတော့မှ စိုးရိမ်ပူပန်မှုရှိနေတဲ့ ဘတ်ဂျက် လေလွင့်မှုမရှိအောင်၊ ကျွန်မတို့ အကောင်အထည်ဖော်တဲ့လုပ်ငန်းတွေမှာ ဘတ်ဂျက်တွေကို စနစ်တကျ သုံးစွဲနိုင်အောင် အထောက်အပံ့ဖြစ်စေမယ်လို့ ကျွန်မအနေနဲ့ ယုံကြည်မျှော်လင့်ပါတယ်။ ထို့အတူပဲ ပြည်ထောင်စု ကျန်းမာရေးနဲ့ အားကစားဝန်ကြီးဌာန ကနေပြီးတော့မှ အကောင်အထည်ဖော်ဆောင်ရွက်နေတဲ့ လုပ်ငန်းစဉ် တစ်ခုချင်းစီ တစ်ခုချင်းစီတိုင်းထဲကနေပြီးတော့မှ World Bank နဲ့ AGD ဘဏ်ကနေ ပြီးတော့မှ ချေးငွေယူထားတဲ့ ဒီဒေါ်လာသန်း ၁၁၂ သန်းကို ကျွန်မတို့နိုင်ငံရဲ့ ကျန်းမာရေးနဲ့ အားကစား ဝန်ကြီးဌာနကနေပြီးတော့မှ စနစ်တကျသုံးစွဲခြင်းအားဖြင့် ကျွန်မတို့နိုင်ငံကို လူ့စွမ်းအားအရင်းအမြစ်နဲ့ စနစ်တကျ ထည်ထောင်နိုင်တဲ့ နိုင်ငံတော်ကြီးဖြစ်ပါစေကြောင်း ရည်ရွယ်ပြီးတော့မှ ကျွန်မ ဒီချေးငွေနဲ့ ပတ်သက်ပြီး ဆွေးနွေးရခြင်းဖြစ်ပါတယ်ရှင်။ ကျေးဇူးအများကြီးတင်ပါတယ်။</speech>
<speech type="speaker">ဒေါ်ရွှေရွှေစိန်လတ် ပဲခူးတိုင်းဒေသကြီး မဲဆန္ဒနယ်အမှတ်(၃) ဆွေးနွေးဖို့ဖြစ်ပါတယ်။</speech>
<speech><mp id="1267">ဒေါ်ရွှေရွှေစိန်လတ် (မဲဆန္ဒနယ်အမှတ်-၃၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်အားလုံး မင်္ဂလာပါ။ ကျွန်မအနေနဲ့ ပထမဦးစွာ စီမံကိန်းနှင့် ဘဏ္ဍာရေးဝန်ကြီးဌာနနဲ့ မြန်မာ့လယ်ယာဖွံ့ဖြိုးရေးဘဏ်တို့ ပူးပေါင်းဆောင်ရွက် နေတဲ့ စိုက်ပျိုးရေးနဲ့ ကျေးလက်ဒေသဖွံ့ဖြိုးတိုးတက်ရေးအတွက် အဆင့် ၂ ဆင့် ချေးငွေစီမံကိန်းနဲ့ ပတ်သက်ပြီး ဆွေးနွေးလိုပါတယ်။ ဒီစီမံကိန်းချေးငွေဟာ JICA ကနေပြီးတော့မှ ချေးယူထားတာ ဖြစ်ပြီးတော့ ဂျပန်ယန်း ၁၅.၁၃၅ ဘီလီယံနဲ့ မြန်မာငွေကျပ် ၁၈၆.၆၄ရ ဘီလီယံဖြစ်ပါတယ်။ စီမံကိန်းကာလက ၂၀၁ရ ကနေပြီးတော့ ၂၀၂၀ အထိ ၃ နှစ်ဖြစ်ပါတယ်။ ဒီစီမံကိန်းဟာ လယ်ယာကဏ္ဍဖွံ့ဖြိုးတိုးတက်ရေးအတွက် လယ်သမားတွေကို ဆန်စက်၊ ဆီစက်၊ စားသောက်ကုန်စက်ရုံတွေ၊ နောက်တစ်ခါမှာ သိုလှောင်ရုံတွေ တည်ဆောက်မွမ်းမံဖို့ အတွက် လိုအပ်တဲ့ရင်းနှီးငွေတွေကို ချေးဖို့ဖြစ်ပြီးတော့ အဲဒီငွေတွေကိုလည်း ၃ နှစ်နဲ့ ၅ နှစ်မှာ အတိုးနှုန်း ၈ ရာခိုင်နှုန်းနဲ့ချေးပါတယ်။ တကယ်တော့ ကျွန်မတို့ JICA ကချေးတာက ၀.၀၁ ရာခိုင်နှုန်းပဲ ဖြစ်ပါတယ်။ ဒါပေမယ့် လယ်သမားတွေလက်ထဲရောက်လို့ရှိရင် ၈ ရာခိုင်နှုန်းဖြစ်သွားပါတယ်။ ဒီဟာနဲ့ ပတ်သက်ပြီးတော့မှ စီမံကိန်းနှင့် ဘဏ္ဍာရေးဝန်ကြီးဌာနနဲ့ မြန်မာ့လယ်ယာဖွံ့ဖြိုးရေးဘဏ်ကနေပြီးတော့မှ ဝန်ဆောင်မှုအတွက် ရယူတာဖြစ်ပါတယ်။ ဒါကြောင့်မို့လို့ အခုတစ်နှစ်ကြာသွားတဲ့ဒီအစီရင်ခံစာ အရဆိုရင် ကျွန်မတို့ချေးငွေရဲ့ ၁၂ ရာခိုင်နှုန်းလောက်ပဲ ထုတ်ချေးနိုင်ပါသေးတယ်။ ဒါကြောင့်မို့လို့ ကျန်တဲ့ ၈၈ ရာခိုင်နှုန်းကို ၂ နှစ်အတွင်းမှာ ကျွန်မတို့ ဘယ်လိုချေးမလဲ။ ဒါဟာ two-step loan ဖြစ်တဲ့ အတွက်ကြောင့်မို့လို့ ပထမနှစ်မှာကို တော်တော်များများချေးထားရမှာဖြစ်ပါတယ်။ တကယ်တမ်း ကျွန်မတို့ဒေသမှာ ကျွန်မတို့ ဒီတောင်သူတွေပေါ့ လယ်သမားတွေကို ကျွန်မတို့ စုံစမ်းလိုက်တဲ့အခါမှာ ဒီချေးငွေဟာ သူတို့အတွက် နည်းနည်းလေး အခက်အခဲဖြစ်ပါတယ်။ အဲဒီတော့ ဘာအခက်အခဲဖြစ်သလဲ ဆိုရင် ကျွန်မတို့ ဒီချေးငွေယူရတဲ့အဆင့်တွေ ကြန့်ကြာတယ်။ နောက်အတိုးနှုန်းကလည်း သိပ်ပြီးတော့ လည်း မသက်သာပါဘူး။ ဒါကြောင့်မို့လို့ ကျွန်မအနေနဲ့တော့ ဒီချေးငွေနဲ့ ပတ်သက်ပြီးတော့မှ ေါ့နော်။ အားလုံးဒီချေးငွေယူထားတဲ့ငွေတွေကို လယ်သမားတွေရဲ့အကျိုးအတွက် ေးငှားနိုင်ဖို့နဲ့ န်လည်ပေးဆပ်နိုင်ဖို့အတွက် ဌာနကနေပြီးတော့မှ ဘယ်လိုများ စီမံဆောင်ရွက်ထားပါသလဲ။ နောက်ပြီးတော့ ဒီအစီရင်ခံစာမှာဆိုရင် ကျွန်မတို့ ဒီလိုမျိုး Timeline တွေပေါ့နော် ကျွန်မတို့ ဘယ်လောက်မှာတော့ လယ်သမားဘယ်လောက်ကို ဘယ်လိုမျိုးထုတ်ချေးတာမှာ ဘယ်လောက်အထိတော့ ပေးထားပြီဆိုတဲ့ ဒီချေးငွေရဲ့ အကျိုးသက်ရောက်မှုကိုလည်း ကျွန်မတို့ သိချင်ပါတယ်လို့။ အဲဒါလေး လည်း ကျွန်မဆွေးနွေးချင်ပါတယ်။ နောက်ဒုတိယအနေနဲ့ ကျွန်မဆွေနွေးချင်တာက ခုနတုန်းက ကိုယ်စားလှယ် ဦးဝင်းမောင် ဆွေးနွေး သွားတယ်ပေါ့နော်။ အမျိုးသားလျှပ်စစ်ဓာတ်အားရရှိရေးစီမံကိန်း NEP နဲ့ပတ်သက်ပြီးတော့မှ ဆွေနွေး ချင်ပါတယ်။ ဒါကလည်း ကိုယ်စားလှယ်ကြီးပြောသွားတာကို ကျွန်မအနေနဲ့ ထောက်ခံပါတယ်။ ကျွန်မတို့ ဒေသမှာဆိုရင် ကျွန်မတို့ NEP ကရတော့မယ်ဆိုပြီးတော့မှ ကျေးလက်တွေမှာပေါ့ ၂ မိုင်ကနေ မဟာ ဓာတ်အားလိုင်းကနေပြီးတော့ ၂ မိုင်ကနေ ၅ မိုင်အတွင်းရမယ့် ကျေးရွာတွေကို ကျွန်မတို့ ကွင်းဆင်းတိုင်း ကျွန်မတို့ကတော့ ၂၀၁ရ ခုနှစ်နောက်ပိုင်းမှာ ရတော့မယ်။ ၂၀၁၈ ခုနှစ်၊ ဇန်နဝါရီမှာ ရတော့မယ်။ ၂၀၁၈ ခုနှစ်၊ မတ်လမှာရမယ်။ ၂၀၁၈ ခုနှစ်၊ ဇွန်လမှ အခုကျတော့ ၂၀၁၈ ခုနှစ်၊ စက်တင်ဘာ ဖြစ်သွားပြီ။ အဲဒီမှာ ဘာပြဿနာဖြစ်သလဲဆိုတော့ ခုနတုန်းက ကိုယ်စားလှယ်ကြီးဆွေးနွေးသွားသလိုပါပဲ။ ကျွန်မတို့ ပြည်သူတွေက ဒီ NEP ဟာ ဒီအစိုးရက ၁၁ ကေဗွီဓာတ်အားလိုင်းနဲ့ Transformer ကိုပဲ ပေးအပ်တာ ဖြစ်ပါတယ်။ ကျန်တဲ့ရွာတွင်းမှာ ကိုယ့်အိမ်အထိ သွယ်တာကိုကျတော့ ပြည်သူလူထုရဲ့ ငွေနဲ့ ချေးရတာ ဖြစ်ပါတယ်။ ကျွန်မအနေနဲ့ကတော့ ခုနတုန်းက ကိုယ်စားလှယ်ကြီး ရှင်းသွားသလို၊ ပြောပြသွားသလိုပဲ ကျွန်မတို့ ပြည်သူတွေက ဒါတွေကို အတိုးနှုန်း ၁၅ ကျပ်တိုး၊ ၂၀ တိုး ပြည်သူတွေက လျှပ်စစ်မီးကို အရမ်းမျှော်လင့်နေတဲ့အခါကျတော့ သူတို့မှာ အခုဆိုရင် လျှပ်စစ်မီးရရှိရေးဟာ သူတို့အတွက် သေရေး ရှင်ရေးတမျှ သူတို့ကအရမ်းကိုပဲ အရေးကြီးနေတော့ သူတို့လည်း ရတဲ့အတိုးနဲ့ချေးတာပဲ။ အဲဒီမှာ ကျွန်မတို့ ဘာတွေ့ရသလဲဆိုတော့ ဓာတ်အားတိုင်တွေစိုက်တယ်။ ဟိုတစ်လောက လေပြင်းကျသွားတော့ ဓာတ်အား တိုင်တွေလဲတဲ့အခါမှာ ရွာသူရွာသားတွေကပြောတာ အဲဒီဓာတ်အားတိုင်တွေက အထဲမှာ အခေါင်းပေါက် တွေပေါ့နော်။ လဲသွားတဲ့အခါကျတော့ ဒါဓာတ်အားတိုင်တွေကလည်း မစစ်မှန်ဘူး။ အဲဒီမှာ ရတော့မယ်။ ရတော့မယ်ဆိုပြီးမှ ပြည်သူတွေက ပိုက်ဆံတွေနဲ့ အတိုးတွေနဲ့ ချေးဝယ်ထားတဲ့အခါမှာ အတိုးတွေ တော်တော်လေးပိနေတာ။ အဲဒီတော့ ကျွန်မတို့ ပြည်သူတွေက ခုနကတုန်းက ပြောသလိုပဲ စိုက်ပျိုးရေး ကြောင့်မို့လို့ အပြင်ကနေ အတိုးတွေနဲ့ ချေးတယ်။ လယ်ယာကဏ္ဍကလည်း အတိုးတွေ။ နောက်တစ်ခါ လျှပ်စစ်ကြောင့်မို့လို့ နောက်ထပ်အတိုးဆိုရင် ကျွန်မတို့ ပြည်သူတွေက အတိုးပိလူသားတွေ ဖြစ်နေ ပါတယ်။ ဒါကြောင့်မို့လို့ ကျွန်မအနေနဲ့ အမျိုးသားလျှပ်စစ်ဓာတ်အားရရှိရေးစီမံကိန်းဟာ ဘာကြောင့်မို့လို့ ဒီလိုမျိုး ခဏခဏရွှေ့နေရတာလဲ။ ဘာတွေအခက်အခဲဖြစ်နေရတာလဲလို့ ထပ်ဆင့်စုံစမ်းလိုက်တဲ့အခါမှာ ဝယ်ယူဖို့စီမံထားတဲ့ ပစ္စည်းတွေ၊ တင်ဒါအောင်ထားတဲ့ပစ္စည်းတွေက ဘူး။ Quality တွေ စစ်ဆေးနေရတယ်။ ဒါဆိုရင် ဒါတွေကို ဘာကြောင့်မို့လို့ ကနဦးကတည်းက သေသေချာချာ ကျွန်မတို့ စီစဉ်ဆောင်ရွက်မှုအားနည်းလို့လား။ ဒါနဲ့ပတ်သက်ပြီးတော့လည်း အစီရင်ခံစာမှာ ကျွန်မတို့ စီမံကိန်း ဒီချေးငွေတွေပေါ့နော်။ ဒီဟာနဲ့ပတ်သက်ပြီးတော့မှ အားသာချက်၊ အားနည်းချက်လေးကို တတ်နိုင် သလောက်လေး ဖော်ပြပြီးတော့မှ စိန်ခေါ်မှုတွေလည်း ဖော်ပြပေးစေလိုပါတယ်။ ဒါမှသာ ကျွန်မတို့က ရှေ့ဆက်လက်ပြီးတော့မှ ဆောင်ရွက်တဲ့လုပ်ငန်းတွေမှာ ဘယ်လိုမျိုးကောင်းအောင် ဆောင်ရွက်မလဲ ဆိုတာကို ကျွန်မတို့ စီစဉ်နိုင်မှာဖြစ်ပါတယ်။ အဲဒီအပြင် လျှပ်စစ်နဲ့ စွမ်းအင်ဝန်ကြီးဌာနက တင်ပြထားတဲ့ တချို့ ချေးငွေမယူနိုင်တဲ့ စီမံကိန်းတွေအတွက်ရော ဘယ်လိုမျိုးများ စီမံထားပါသလဲဆိုတာကိုလည်း ကျွန်မတို့ တင်ပြပေးစေလိုပါတယ်။ နောက်တစ်ခါ ကျွန်မတို့ဒီကိုရီးယားသမ္မတနိုင်ငံရဲ့ EDCF ချေးငွေနဲ့ နောက်တစ်ခါ ကျွန်မတို့ ဂျပန် JICA ODA ချေးငွေနဲ့ ဆောင်ရွက်တဲ့ စီမံကိန်းတွေဟာ ၃ နှစ်ခွဲ ၄ နှစ်လောက်ကြားကို ရောက်လာ ပေမယ့်လည်း တင်ဒါခေါ်ယူတဲ့အဆင့်မှာပဲ ရှိနေပါသေးတယ်။ ဒါအတွက် ကျွန်မတို့နိုင်ငံက အတိုးတွေ ပေးရမှာတို့။ နောက်တစ်ခါမှာ ပြည်သူတွေအတွက် လျှပ်စစ်မီးရရှိရေးဆောင်ရွက်တဲ့ လုပ်ငန်းတွေမှာ ပြည်သူတွေရဲ့ အစိုးရအပေါ်ကို ယုံကြည်မှု၊ နောက်တစ်ခါ ကျွန်မတို့ ဒီလိုမျိုးဆောင်ရွက်ပေးနေတဲ့ ကိုယ်စားလှယ်တွေ သက်ဆိုင်ရာပေါ့နော် အားလုံးအပေါ်မှာ ကျွန်မတို့ ပြည်သူတွေရဲ့ ယုံကြည်မှု သို့လော သို့လောပေါ့နော်။ စဉ်းစားစရာတွေဖြစ်လာပါတယ်။ အဲဒီအပြင် ခုနတုန်းက ပြောသလိုပဲ ကိုယ်စားလှယ်ကြီး တစ်ယောက်တင်ပြသွားသလိုပဲ လျှပ်စစ်ဝန်ကြီးဌာနက စီမံကိန်းတွေကို အများကြီး အင်တိုက်အားတိုက် တွန်းလုပ်ရတဲ့အခါကျတော့ ဝန်နဲ့အားနဲ့ မမျှဘူးဖြစ်နေပါတယ်။ လိုအပ်တဲ့ နည်းပညာတွေလည်း ကျွန်မတို့ လိုနေပါတယ်။ ဒါကြောင့်မို့လို့ ကျွန်မတို့ လျှပ်စစ်ဓာတ်အားရရှိရေးနဲ့ ပတ်သက်ပြီးတော့ Public, Private Partnership (PPP) အနေနဲ့ ကျွန်မတို့ ဘယ်လိုမျိုးနေရာတွေမှာ ဆောင်ရွက်လို့ရမလဲ။ သက်ဆိုင်ရာ အကျုံးဝင်တဲ့၊ အရေးပါတဲ့ သက်ဆိုင်သူအားလုံးနဲ့ရော ကျွန်မတို့ ဘယ်လိုပူးပေါင်းဆောင်ရွက်လို့ရမလဲ။ ဒါတွေကို စီမံဆောင်ရွက်နိုင်မှသာ ကျွန်မတို့ ချေးငွေတွေကို အကျိုးရှိရှိနဲ့ အသုံးချနိုင်မှာဖြစ်ကြောင်း ကျွန်မအနေနဲ့ တင်ပြရင်းနဲ့ နိဂုံးချုပ်လိုက်ပါတယ်။ အားလုံး ကျေးဇူးတင်ပါတယ်။</speech>
<speech type="speaker">ဦးခင်ချို၊ လှိုင်းဘွဲမဲဆန္ဒနယ်ဆွေးနွေးဖို့ဖြစ်ပါတယ်။</speech>
<speech><mp id="1371">ဦးခင်ချို (လှိုင်းဘွဲမဲဆန္ဒနယ်၊ ကရင်ပြည်နယ်)</mp>အားလုံးမင်္ဂလာပါ။ ကျွန်တော်ကတော့ ကရင်ပြည်နယ် လှိုင်းဘွဲမဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးခင်ချိုဖြစ်ပါတယ်။ ကျွန်တော့ အနေနဲ့ နိုင်ငံခြားချေးငွေများအပေါ်ဝန်ကြီးဌာနများ လုပ်ငန်းဆောင်ရွက်ချက်များနဲ့ပတ်သက်ပြီးတော့ လျှပ်စစ်နဲ့စွမ်းအင်ဝန်ကြီးဌာနရဲ့ ရှင်းလင်းချပြမှုများအပေါ်မှာ အကြံပြု ဆွေးနွေးတင်ပြမှာ ဖြစ်ပါတယ်။၁-၂-၂၀၁၁ ကစပြီးတော့ ၃၁-၃-၂၀၁ရ အထိ ပြည်ထောင်စုလွှတ်တော်ကနေပြီးတော့ လျှပ်စစ်နှင့် အတွက် ဂျပန်ယန်းငွေ ၁၀၈.၈၅၀ ဘီလီယံနဲ့ လုပ်ငန်း ၁၂ ခုအတွက် အမေရိကန်ဒေါ်လာ ၉၂၀.၅၂၆ သန်း၊ ယူရို ၂၃.၈၈၃ သန်းက ၁ ခု၊ နယ်စပ်ရေးရာဝန်ကြီးဌာနနဲ့ ပို့ဆောင်ရေးဝန်ကြီးဌာန ၂ ခု အတွက်က တာဝန်ခံချေးပေးတဲ့ငွေက ဂျပန်ယန်းငွေ ၁၆.၀၀၆ ဘီလီယံတို့ ချေးယူရရှိထားကြောင်း သိရပါတယ်။ ၃၁-၃-၂၀၁ရ ရက်နေအထိ လုပ်ငန်းအခြေအနေများကို ယခင်အစိုးရ ၅ နှစ်တာကာလအတွင်းမှာ စာချုပ် ချုပ်ဆိုခဲ့တဲ့ လုပ်ငန်း ၄ ခုရဲ့ ခွင့်ပြုငွေဂျပန်ယန်းငွေ ၈၅.၉၅၀ ဘီလီယံမှာ ယန်း ၀.၉၉၉ ဘီလီယံ၊ ၁.၁၆ ရာခိုင်နှုန်းနဲ့ လုပ်ငန်း ၆ ခုရဲ့ ခွင့်ပြု ချေးငွေ USD ၇၀၆.၄၀၈ သန်းမှာ ၁၄၁.၁၂၂သန်း၊ ၁၉.၃၂ ရာခိုင်နှုန်း နဲ့ ယခုအစိုးရသစ်လက်ထက်မှာ စာချုပ်ချုပ်ခဲ့တဲ့လုပ်ငန်း ၃ ခုအတွက် စာချုပ်တန်ဖိုး ဂျပန်ယန်း ၂၂.၉၀၀ ဘီလီယံနဲ့ လုပ်ငန်း ၁ ခု၊ စာချုပ်တန်ဖိုး ယူရို ၂၃.၈၈၃ သန်းတို့အတွက်တော့ ငွေထုတ်ယူမှုမရှိသေးကြောင်း သိရပါတယ်။ ယခင်အစိုးရ ၅ နှစ်တာကာလအတွင်း ချုပ်ဆိုခဲ့တဲ့ အခြားဝန်ကြီးဌာန ၂ ခုအတွက် ခွင့်ပြု ချေးငွေ ဂျပန်ယန်း ၁၆.၀၀၆ ဘီလီယံမှာ ထုတ်ယူပြီးငွေ ယန်း ၁၅.၂၄၃ ဘီလီယံ၊ ၉၅.၂၃ ရာခိုင်နှုန်း ထုတ်ယူ ပြီးကြောင်း သိရပါတယ်။ ပြည်ထောင်စုလွှတ်တော်က အတည်ပြုပြီးတဲ့လုပ်ငန်းတွေအနက် ယခင်အစိုးရ ၅ နှစ် တာကာလအတွင်း ခွင့်ပြုခဲ့တဲ့ စီမံကိန်းလုပ်ငန်း ၆ ခုက လုပ်ငန်းတန်ဖိုး USD ၂၃၀.၆၂၆ သန်းဟာ အကြောင်းအမျိုးမျိုးကြောင့် လုပ်ငန်းအကောင်အထည်ဖော် ဆောင်ရွက်နိုင်ခြင်းမရှိလို့ စာချုပ်ချုပ်ဆိုနိုင်ခြင်း မရှိကြောင်းသိရပါတယ်။ ပြည်ထောင်စုလွှတ်တော်က အတည်ပြုထားတဲ့ လုပ်ငန်းတွေထဲက ငွေထုတ်ယူပြီးတဲ့ လုပ်ငန်းတွေနဲ့ပတ်သက်ပြီး ဝန်ကြီးဌာနရဲ့ လုပ်ငန်း ၈ ခုနဲ့၊ အခြားဝန်ကြီးဌာနလုပ်ငန်း၂ ခုတို့နဲ့ပတ်သက် ပြီးတော့ ဝန်ကြီးရဲ့ ရှင်းလင်းတင်ပြချက်တွေကို လေ့လာကြည့်တဲ့အခါမှာ ရန်ကုန်ဓာတ်အားပေးစက်ရုံများ၊ ဓာတ်အားခွဲရုံနဲ့ ဓာတ်အားလိုင်းများ ပြုပြင်ခြင်းလုပ်ငန်းကို ၂၀၁၃ ခုနှစ်အတွင်းမှာလည်းကောင်း၊ ၅၀၀ ကေဗွီ မိတ္ထီလာခွဲရုံနဲ့ တောင်ငူခွဲရုံစီမံကိန်း ၅၀၀ ကေဗွီ ဘုရာကြီး-လှိုင်သာယာဓာတ်အားခွဲရုံနဲ့ ခွဲရုံစီမံကိန်းတို့ကို ၂၀၁၅ ခုနှစ်အတွင်းတို့မှာ စာချုပ်ချုပ်ထားပေမယ့်လည်း ထုတ်ပြီးတဲ့ငွေက ခွင့်ပြုငွေချေးငွေရဲ့ ၃.ရ ရာခိုင် နှုန်းနှင့် ၀.၁ ရာခိုင်နှုန်းအတွင်းပဲ ရှိသေးတာတွေ့တဲ့အတွက်ကြောင့် လုပ်ငန်းနှောင့်နှေးကြန့်ကြာနေတဲ့ သဘောမျိုးတွေ့ရတယ်လို့ သုံးသပ်ရပါတယ်။ ကြန့်ကြာမှုအကြောင်းရင်းကို လေ့လာတဲ့အခါမှာ လေလံ တင်ဒါခေါ်ယူမှုကို ၂၀၁၇-၂၀၁၈ ဘဏ္ဍာရေးနှစ်မှာမှ ဆောင်ရွက်နိုင်မှာဖြစ်ကြောင်း သိရပါတယ်။ စီမံကိန်းလုပ်ငန်းများ မြန်မြန်ဆန်ဆန်ပြီးစီးမှုအပေါ်မှာ ပြည်သူပြည်သားတွေ လျှပ်စစ်ဓာတ်အား ပြည့်ပြည့်ဝဝသုံးစွဲလာနိုင်ရေးနဲ့ ရေရှည်ကောင်းမွန်တဲ့ အရည်အသွေးပြည့်ဝအောင် ဆောင်ရွက်ပေးနိုင်တဲ့ ကုမ္ပဏီတွေကို ရွေးချယ်နိုင်ရေးကို အလေးထားဆောင်ရွက်သင့်ကြောင်း အကြံပြုလိုပါတယ်။ အသုတ်ပုသိမ် ၂၃၀ ကေဗွီဓာတ်အားလိုင်း စီမံကိန်းအား ၂၀၁၄ ခုနှစ်အတွင်းမှာ စာချုပ်ချုပ်ပြီးတော့ ခွင့်ပြုချေးငွေ ပမာဏရဲ့ ၉၄ ရာခိုင်နှုန်းက ထုတ်ယူပြီးကြောင်း တွေ့ရပြီးတော့ ဒီထုတ်ယူပြီးတဲ့ ၁၉ ရာခိုင်နှုန်းကျော် အကြွေးဆပ်ပြီးကြောင်းနဲ့ လုပ်ငန်းအားလုံးပြီးစီးပြီးကြောင်းလည်း သိရပါတယ်။ ဒါကြောင့် ထုတ်ချေးဖို့ ကျန်တဲ့ငွေ USD သန်း ၁.၀၆၉ ကို ဘာဆက်လုပ်မလဲဆိုတာကို ရှင်းပြသင့်ပါတယ်။ သထုံသဘာဝဓာတ်ငွေ့နဲ့ စွန့်ပစ်အပူသုံးဓာတ်အားပေးစက်ရုံ စီမံကိန်းအတွက် ခွင့်ပြု ချေးငွေပမာဏရဲ့ ၅၉ ရာခိုင်နှုန်း ထုတ်ယူပြီး ကြောင်းနဲ့ ၂၀၁၃ ခုနှစ်အတွင်းမှာ စာချုပ်ချုပ်ဆိုခဲ့ကြောင်း သိရပါတယ်။ ယခင် ၅၀.၉၅ မဂ္ဂါဝပ်ကနေပြီးတော့ ၁၁၈.၉ မဂ္ဂါဝပ်ထပ်ပြီးတော့ တိုးပြီးတော့ ထုတ်လုပ်နိုင်ဖို့ အတွက် စက်အသစ်တွေ တပ်ဆင်မှုတွေပြုလုပ်ရာမှာ ၉၈ ရာခိုင်နှုန်းလောက် ပြီးပြီလို့ သိရပါတယ်။ ဒါကြောင့် ထပ်မံထုတ်ယူရန်ကျန်တဲ့ USD ၅၇.၂၅၉ သန်းကနေပြီးတော့ ငွေဘယ်လောက်ပိုလျှံနိုင်မလဲ ဆိုတာနဲ့ ပိုလျှံငွေတွေကို ဘာဆက်လုပ်မယ်ဆိုတာကို ရှင်းပြသင့်ပါတယ်။ ရန်ကုန်၊ မန္တလေး၊ စစ်ကိုင်းနဲ့ မကွေးတို့မှာ ဓာတ်အားတိုးမြှင့်ဖြန့်ဖြူးရေးစီမံကိန်းနဲ့ ပတ်သက်ပြီးတော့ ၂၀၁၅ ခုနှစ်အတွင်းမှာ စာချုပ် လက်မှတ်ရေးထိုးပြီးတော့ ချေးငွေပမာဏရဲ့ ၆၄ ရာခိုင်နှုန်း ထုတ်ပြီးကြောင်းနဲ့ ၆၆၊ ၃၃၊ ၁၁ ကေဗွီ ဓာတ်အားလိုင်းခွဲတွေနဲ့ ကွန်ကရစ်တိုင်တွေ အစားထိုးလဲလှယ်မှုနဲ့ ကေဘယ်လ်ကြိုးအစားထိုးလဲလှယ်မှု တွေရဲ့ လုပ်ငန်း ၁၀၀ ရာခိုင်နှုန်း ဆောင်ရွက်ပြီးကြောင်းသိရပါတယ်။ ထုတ်ယူရန်ကျန်တဲ့ငွေ USD ၂၁.၄၁၄ သန်းမှ ပိုလျှံငွေ ဘယ်လောက်ကျန်ပြီးတော့မှ ဘာဆက်လုပ်မယ်ဆိုတာရယ်၊ အစားထိုးလဲလှယ်လိုက်တဲ့ မီးတိုင်ဟောင်း၊ မီးကြိုးဟောင်းတွေကို ဘယ်လိုအသုံးပြု ဆောင်ရွက်သလဲဆိုတာကို ရှင်းပြဖို့အကြံပြုလို ပါတယ်။ တောင်ငူ-ကမာနတ် ဓာတ်အားလိုင်းစီမံကိန်းအတွက် ၂၀၁၄ ခုနှစ်အတွင်းမှာ စာချုပ်ချုပ်ပြီးတော့ ထုတ်ယူပြီးငွေဟာချေးငွေပမာဏရဲ့ ၀.၆ ရာခိုင်နှုန်းရှိပြီးတော့ တင်ဒါခေါ်ယူဆောင်ရွက်ဆဲဖြစ်ကြောင်း လည်းသိရပါတယ်။ အမျိုးသားလျှပ်စစ်ဓာတ်အား စီမံကိန်းကိုတော့ ၂၀၁၅ ခုနှစ်အတွင်းမှာ စာချုပ် ချုပ်ပြီး တော့ ချေးငွေပမာဏရဲ့ ၁.၂ ရာခိုင်နှုန်းပဲ ထုတ်ယူရရှိသေးကြောင်းနဲ့ စတီးတိုင် ၂,၉၄၆ လုံး၊ Transformer ၁,၂၀၀ ကျော်နဲ့ ကွန်ကရစ်တိုင် ၁၀,၀၀၀ ကျော် ထုတ်လုပ်စုဆောင်းပြီးကြောင်း သိရပါတယ်။ ဒါတွေကို ပြည်နယ်နဲ့ တိုင်းဒေသအလိုက် ဘယ်လောက်အရေအတွက် တွေခွဲပေးမလဲဆိုတာကို ရှင်းလင်းချပြသင့် ကြောင်း အကြံပြုလိုပါတယ်။ နယ်စပ်ရေးရာဝန်ကြီးဌာနအတွက် ဒေသတွင်းဖွံ့ဖြိုးရေးလုပ်ငန်း စီမံကိန်း(အဆင့်-၁)အတွက် ၂၀၁၃ ခုနှစ်အတွင်းမှာ စာချုပ်ချုပ်ပြီးတော့ ချေးငွေပမာဏရဲ့ ၉၀ ရာခိုင်နှုန်းထုတ်ယူပြီးကြောင်းနဲ့ ပြည်နယ်နဲ့ တိုင်းဒေသကြီးများမှာ ၆၆၊ ၃၃၊ ၁၁ ကေဗွီ ၄၀၀ ဗို့အား ဓာတ်အားလိုင်းခွဲရုံးများနဲ့ ကေဘယ်လ်ကြိုး ၁၂ရ မိုင် ဆောင်ရွက်ခြင်းလုပ်ငန်းအားလုံးကို ဆောင်ရွက်ပြီးကြောင်းသိရပါတယ်။ ပြည်နယ်နဲ့ တိုင်းဒေသကြီးအလိုက် ဆောင်ရွက်တဲ့ ဓာတ်အားလိုင်းနဲ့ ခွဲရုံအရေအတွက်ကိုလည်း ရှင်းလင်းချပြသင့်ပါတယ်။ ပို့/ဆက်ဝန်ကြီးဌာနရဲ့ သီလဝါစက်မှုဇုန်လုပ်ငန်း လိုင်းခွဲနဲ့စက်ရုံခွဲလုပ်ငန်းကို ၂၀၁၃ ခုနှစ် အတွင်းမှာ စာချုပ်ချုပ်ပြီးတော့ ချေးငွေပမာဏရဲ့ ၉၆ ရာခိုင်နှုန်း ငွေထုတ်ယူပြီးကြောင်းသိရပါတယ်။ ၂၅ မဂ္ဂါဝပ် တာဘိုင် ၁၂ လုံး၊ ၂၃၀ ကေဗွီဓာတ်အားလိုင်းနဲ့ ၃၀၀ အမ်ဗွီအေ ဓာတ်အားခွဲရုံဆောက်လုပ်ခြင်းနဲ့ ဓာတ်ငွေ့ ပိုက်လိုင်းသွယ်တန်းခြင်းလုပ်ငန်းတွေ ဆောင်ရွက်မည်ဖြစ်ကြောင်းသိရပြီးတော့ လက်ရှိဆောင်ရွက်ပြီးတဲ့ လုပ်ငန်းအရေအတွက်နဲ့ ပြီးစီးမှုရာခိုင်နှုန်း ရှင်းလင်းချပြသင့်ကြောင်း အကြံပြုရင်း နိဂုံးချုပ်အပ်ပါတယ်။ အားလုံးကျေးဇူးတင်ပါတယ်။</speech>
<speech type="speaker">ဦးဘိုကြီး ချောက်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1455">ဦးဘိုကြီး (ချောက်မဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စုအဆင့် အဖွဲ့အစည်းဝင်များနဲ့ ဧည့်သည်တော်များအားလုံး မင်္ဂလာပါလို့ မကွေးတိုင်းဒေသကြီး၊ ချောက်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဘိုကြီးမှ ဂါရဝပြုနှုတ်ခွန်းဆက်သအပ်ပါတယ်။ ၃၁-၃-၂၀၁ရ ရက်ထိ ပြည်ထောင်စုလွှတ်တော်၏ အတည်ပြုချက်ဖြင့်ရယူထားတဲ့ ပြည်ပချေးငွေများနှင့်စပ်လျဉ်း၍ စီမံကိန်း လုပ်ငန်းတစ်ခုချင်းအလိုက် ဆောင်ရွက်ပြီးစီးမှုအခြေအနေကို ပြည်ထောင်စုအဆင့် အဖွဲ့အစည်းများက ရှင်းလင်းတင်ပြချက်များအပေါ် ဆွေးနွေးတင်ပြသွားမှာ ဖြစ်ပါတယ်။ ပထမအချက်အနေနဲ့ ပြည်ထောင်စုအစိုးရမှ ပေးပို့လာသော ၂၀၁၆-၂၀၁ရ ဘဏ္ဍာရေးနှစ်၊ အစိုးရ၏ ကြွေးမြီဆိုင်ရာ နှစ်ပတ်လည်အစီရင်ခံစာကို ဒုတိယအကြိမ် ပြည်သူ့လွှတ်တော် သတ္တမပုံမှန် အစည်းအဝေး ၃၁-၁-၂၀၁၈ ရက်နေ့မှာ အတည်ပြုခဲ့ပါတယ်။ အဲဒီရဲ့ အစီရင်ခံစာမှာပါတဲ့ သင့်ငွေတွေနဲ့ အခုဝန်ကြီးဌာနသင့်ငွေဆိုတဲ့ ကွာဟချက်လေးကို ဖော်ပြမှာဖြစ်ပါတယ်။ ၂၀၁၆-၂၀၁ရ ဘဏ္ဍာရေးနှစ်၊ အစိုးရ၏ ကြွေးမြီဆိုင်ရာနှစ်ပတ်လည်မှာ ပါဝင်ခဲ့တဲ့ဝန်ကြီးဌာန ၅ ခုဖြစ်တဲ့ ကာကွယ်ရေး၊ ပြန်ကြားရေး၊ သယံဇာတနဲ့ သဘာဝပတ်ဝန်းကျင်ထိန်းသိမ်းရေး၊ စက်မှုနဲ့ စီးပွားရေးနဲ့ ကူးသန်းရောင်းဝယ်ရေးတို့ရဲ့ ပြည်ပချေးငွေအခြေအနေကို ဖော်ပြရန် လိုအပ်နေပါသေးတယ်။ ကြွေးမြီဆိုင်ရာ နှစ်ပတ်လည်အစီရင်ခံစာမှာ ယခုတင်ပြတဲ့ ဝန်ကြီးဌာနများရဲ့ ကြွေးမြီသင့်ငွေ များကို ဖော်ပြတဲ့အခါမှာ စာချုပ်ပါမူရင်းနိုင်ငံခြားငွေဖြင့်လည်းကောင်း၊ ၎င်းနဲ့ညီမျှတဲ့ အမေရိကန်ဒေါ်လာ ဖြင့်လည်းကောင်း၊ ငွေလဲလှယ်နှုန်းများကိုလည်းကောင်း ယှဉ်တွဲဖော်ပြသင့်ပါတယ်။ ြင့် ကွဲလွဲချက် ဥပမာတချို့ကိုသာ တင်ပြပါမယ်။ ယခုတင်ပြထားတဲ့ မန္တလေးမြို့တော်စည်ပင်သာယာရေး ကော်မတီရဲ့ ၃၁-၃-၂၀၁ရ ရက်ထိ ပြည်ပချေးငွေ ထုတ်ယူသုံးစွဲမှုပမာဏမှာ USD ၈၀၉,၆၈၀ လို့ ဖော်ပြ ထားသော်လည်း ကြေးမြီဆိုင်ရာ နှစ်ပတ်လည်အစီရင်ခံစာမှာ မန္တလေးမြို့တော်စည်ပင်သာယာ၏ ကြွေးမြီ လက်ကျန် ဖော်ပြထားသည်ကို မတွေ့ရပါ။ ရန်ကုန်မြို့တော်စည်ပင်သာယာရေးကော်မတီရဲ့ ၃၁-၃-၂၀၁ရ ရက်နေ့ ထုတ်ယူပြီးသုံးစွဲငွေမှာ USD ၅.၄ရ သန်းလို့ ဖော်ပြထားသော်လည်း ကြွေးမြီနှစ်ပတ်လည် အစီရင်ခံစာမှာ USD ၄.၇၀၂ သန်းဟု ဖော်ပြသဖြင့် လျော့နည်ပြီးတော့ ဖော်ပြထားတာကိုတွေ့ရပါတယ်။ ငွေလဲလှယ်နှုန်းကြောင့်လား။ ဘာကြောင့်လဲ ဆိုတာ ရှင်းလင်းဖော်ပြပေးဖို့ လိုပါတယ်။ ပညာရေးဝန်ကြီးဌာနရဲ့ တင်ပြချက်မှာ ၃၁-၃-၂၀၁ရ ရက်နေ့ မှာ ထုတ်ယူသုံးစွဲငွေမှာ USD ၅၆.၉၇၂ သန်းလို့ ဖော်ပြပြီးတော့ ကြွေးမြီနှစ်ပတ်လည် အစီရင်ခံစာ မှာတော့ ကြွေးမြီလက်ကျန်ဟာ USD ၅၄.၁၉ သန်းလို့ပဲ ဖော်ပြထားပါတယ်။ ဒုတိယအချက်အနေနဲ့ တင်ပြရရင် ပြည်ပချေးငွေများဖြင့် လုပ်ငန်းအကောင်အထည်ဖော်တဲ့ အခါမှာ ထိရောက်မှုရှိခြင်း၊ လေလွင့်မှုမရှိခြင်း၊ အဂတိလိုက်စားမှုမရှိခြင်းစသည်တို့မှာ လွန်စွာအရေးကြီး ပါတယ်။ ချေးငွေများမှာ ဆိုင်းငံ့ကာလများဖြင့် ချေးယူရသဖြင့် ချက်ချင်းမပေးဆပ်ရဘဲ ကာလရှည်စွာ ပေးဆပ်ရပါမယ်။ တိုင်းပြည်အတွက် အမှန်တကယ် ထိရောက်အောင်မြင်ရန် အကောင်အထည်ဖော် ရသူမှာ သက်ဆိုင်ရာဝန်ကြီးဌာနမှာပဲ ဖြစ်ပါတယ်။ မှန်ကန်မှုရှိ မရှိ၊ အမှားအယွင်းများရှိ မရှိ ပြင်ပ အဖွဲ့အစည်းမှ စစ်ဆေးဖို့ဆိုတာ ခက်ခဲပါတယ်။ ကုန်စေပါတယ်။ ဒါကြောင့်မို့လို့ ပြည်ပ ချေးငွေများ ရယူပြီးတော့ ဆောင်ရွက်ရာတွင် မှားယွင်းမှုများ၊ မသမာမှုများဖြစ်ပေါ်လာလျှင် သက်ဆိုင်ရာ ဝန်ကြီးဌာနမှ အဆင့်ဆင့်တာဝန်ယူပြီး တာဝန်ခံရမှာဖြစ်ပါတယ်။ ချေးငွေများကိုအသုံးပြုပြီး ၃ နှစ်၊ ၄ နှစ် ကြာမှ မှားယွင်းမှုများ၊ ဆုံးရှုံးမှုများ၊ ချို့ယွင်းချက်များဖြစ်ပေါ်လာပါက စုံစမ်းစစ်ဆေးမှုများ ဆောင်ရွက်ပြီး တာဝန်ရှိသူအားလုံးကို အရေးယူမှုများ ဆောင်ရွက်သင့်ပါတယ်။ ပြီးတာပြီးပြီဆိုပြီးတော့ လက်မခံသင့် ပါဘူး။ တတိယအချက်အနေနဲ့ တင်ပြရရင် ပြည်ပချေးငွေများဖြင့် စက်ရုံ၊ အလုပ်ရုံများ တည်ဆောက်ခြင်း၊ လမ်းများဖောက်လုပ်ခြင်း၊ တံတားများတည်ဆောက်ခြင်း၊ စိုက်ပျိုးရေးနှင့် ကျေးလက်ဒေသဖွံ့ဖြိုး တိုးတက်ရန် ချေးငွေစီမံကိန်းအတွက် ငွေချေးယူခြင်း၊ အမျိုးသားလျှပ်စစ်ဓာတ်အားပို့လွှတ်ရေး ကွန်ရက် ဖွံ့ဖြိုးတိုးတက်မှုအစီရင်ခံဆောင်ရွက်ခြင်း စသဖြင့် ဝန်ကြီးဌာနက ဆောင်ရွက်ကြပါတယ်။ ပုံမှန်အားဖြင့် ဘဏ္ဍာရေးနှစ်ကုန်ဆုံးပါက ပြည်ထောင်စုစာရင်းစစ်ချုပ်မှ လုပ်ငန်းနှင့် စာရင်းများစိစစ်ပြီး ဝန်ကြီးဌာန အားလုံးရဲ့ စစ်ဆေးတွေ့ရှိချက်များကို ပြည်ထောင်စုလွှတ်တော်သို့ စာရင်းစစ်အစီရင်ခံစာ တင်ပြပြီး လွှတ်တော်မှ ဆွေးနွေးပြီးတော့ အတည်ပြုကြပါတယ်။ ပြည်ပချေးငွေများအား ထုတ်ယူသုံးစွဲခြင်းကို စစ်ဆေးချက်အစီရင်ခံစာတွင် ပုံမှန်ဖော်ပြမယ့်အစား အောက်ပါအချက်များကို စစ်ဆေးပြီး ပြည်ပချေးငွေနှစ်ပတ်လည်အစီရင်ခံစာ ပြည်ထောင်စုလွှတ်တော်သို့ တင်ပြသကဲ့သို့ ပြည်ပချေးငွေများအတွက်လည်း သီးသန့်အစီရင်ခံစာ တင်ပြသင့်ပါတယ်။ ပြည်ပချေးငွေ များရယူပြီး အကောင်အထည်ဖော်ဆောင်ရွက်ရာတွင် စာချုပ်ပါအချက်များအရ ဆောင်ရွက်မှု ရှိ မရှိ စစ်ဆေးခြင်း၊ တင်ဒါစည်းကမ်းများအရ အမှန်တကယ် အကောင်အထည်ဖော် ဆောင်ရွက်မှုရှိ မရှိ စစ်ဆေးခြင်း၊ ပြည်ပချေးငွေများဖြင့် ဆောင်ရွက်ရာတွင် ပြည်သူများအတွက် အမှန်တကယ်အကျိုးရှိ မရှိစစ်ဆေးခြင်း၊ စက်ရုံ၊ အလုပ်ရုံများ ဆောက်လုပ်ပြီး အကြောင်းအမျိုးမျိုးကြောင့် စက်ရုံမလည်ပတ်ဘဲ စက်ရုံရပ်ရခြင်းမှာ မည်သူတို့မှာ တာဝန်ရှိသည်ဟုစစ်ဆေးခြင်း စသည်တို့ကို အသေးစိတ်စစ်ဆေးပြီးတော့ ပြည်ပချေးငွေများနှင့် ပတ်သက်ပြီးတော့ ပြည်ထောင်စုစာရင်းစစ်ချုပ်မှ အသေးစိတ်စိစစ်ကာ သက်ဆိုင်ရာ အဆင့်ဆင့်သို့တင်ပြပြီး ပြည်ထောင်စုလွှတ်တော်သို့ သီးခြားအစီရင်ခံစာ တင်ပြသင့်ပါတယ်။ သို့မှသာ နိုင်ငံသူနိုင်ငံသားများအနေဖြင့် ပြည်ပချေးငွေရယူခြင်းမှာ အမှန်တကယ် လိုအပ်မှုရှိ မရှိ ပွင့်လင်း မြင်သာစွာ သိရှိနိုင်ပါမယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ ပထမအချက်အနေဖြင့် ပြန်လည်တင်ပြရရင် ယခုတင်ပြထားတဲ့ ဝန်ကြီးဌာနများရဲ့ ချေးငွေစာချုပ်များအရ သင့်ငွေနှင့် ကြွေးမြီ ဆိုင်ရာ နှစ်ပတ်လည်အစီရင်ခံစာပါ သင့်ငွေများအတွက် အလွယ်တကူ မြင်သာစေရန် ရှင်းလင်းချက် များဖြင့် ဖော်ပြသင့်ပါတယ်။ ဒုတိယအချက်အနေနဲ့ ပြည်ပချေးငွေမှ ချို့ယွင်းချက်များ မှားယွင်းစွာ ဆောင်ရွက်မှုအရ အဂတိလိုက်စားမှုများဖြစ်ပေါ်လာလျှင် သေချာစွာစိစစ်ပြီး သက်ဆိုင်ရာဝန်ထမ်းများမှ တာဝန်ယူမှု၊ အပြစ်ရှိသူများအား အပြစ်ဒဏ်ပေးမှုများကို ဆောင်ရွက်သင့်ပါတယ်။ တတိယအချက် အနေဖြင့် ပြည်ပချေးငွေများနှင့်ပတ်သက်ပြီး ပြည်ထောင်စုစာရင်းစစ်ချုပ်ရုံးမှ စိစစ်ပြီး အစီရင်ခံစာ အသေးစိတ်ကို ပြည်ထောင်စုလွှတ်တော်သို့ နှစ်စဉ် သီးခြားတင်သင့်ကြောင့် အကြံပြုဆွေးနွေးအပ် ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးသန်းစိုး(ခေါ်) သန်းစိုး(ဘောဂဗေဒ) ရန်ကုန်တိုင်းဒေသကြီး မဲဆန္ဒနယ် အမှတ်(၄) ဆွေးနွေးဖို့ဖြစ်ပါတယ်။</speech>
<speech><mp id="1320">ဦးသန်းစိုး(ခေါ်) သန်းစိုး(ဘောဂဗေဒ) (မဲဆန္ဒနယ်အမှတ်-၄၊ ရန်ကုန်တိုင်းဒေသကြီး)</mp>ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါ။ ကျွန်တော်ကတော့ ချေးငွေနဲ့ပတ်သက် ပြီးတော့ စီမံ/ဘဏ္ဍာရေး၊ လျှပ်စစ်စွမ်းအင်၊ လယ်ယာ၊ ဆောက်လုပ်ရေး၊ ပို့ဆောင်ဆက်သွယ်ရေး ပေးထား ပေမယ့်လည်း နစ်ကြောင့် အားလုံးကို သိုင်းဝိုင်းပြီးတော့ပဲ ကျွန်တော်ဆွေးနွေးသွားမှာ ဖြစ်ပါတယ်။ ဝန်ကြီးဌာနရဲ့ ချေးငွေစီမံကိန်းအားလုံးဟာ တွေ့ရှိချက်အရ နှောင့်နှေးကြန့်ကြာနေတဲ့အတွက် အစိုးရရဲ့ လုပ်ရည်ကိုင်ရည်ပေါ်မှာ ယုံကြည်မှု၊ ရင်းနှီးမြှုပ်နှံမှုဆိုင်ရာယုံကြည်မှု နည်းတာမျိုးကို ကြုံရမှာကို ကျွန်တော် စိုးရိမ်ပါတယ်။ အခြေခံအဆောက်အအုံဖွံ့ဖြိုးရေးဟာ နိုင်ငံတော်တည်ဆောက်ရေးအတွက် အခြေခံ ဖြစ်တဲ့အတွက် နိုင်ငံရေးကစားမှုတွေအဖြစ် အသုံးချမခံရဖို့လည်း လိုပါတယ်။ နောက်ချေးငွေပေးသူ၊ ချေးငွေ လက်ခံသူအားလုံး အကျိုးစီးပွားရှာတာမျိုးတွေလည်း ရှောင်ရှားဖို့လိုအပ်ပါတယ်။ ကျွန်တော့ကို Power Point အသုံးပြုခွင့်ပေးပါ။ ပထမဆုံး လျှစ်စစ်ဝန်ကြီးဌာနမှာ အခုမြင်ရတဲ့ အနီရောင်တွေဟာ Zero ပဲရှိပါသေးတယ်။ မသုံးစွဲ ရသေးတဲ့ Project တွေ ဖြစ်ပါတယ်။ (၂)ကတော့ ဒါ ၂၀၁၆-၂၀၁၇၊ ၂၀၁၅ အဲဒီမှာ ကော်ဖီရောင်လို လိုင်းကား ထားတဲ့ဟာကတော့ ပြည်ထောင်စုမှာ သဘောတူပြီးတော့ စာချုပ်တွေပျက်သွားတယ်လို့ အစီရင်ခံစာအရ သိထားပါတယ်။ အဲဒီတော့ ပြည်ထောင်စုမှာအတည်ပြုပြီးတော့ ချေးငွေနဲ့ စီမံကိန်းများဟာ ရပ်ကွက်ထဲမှာ ဈေးရောင်းဈေးဝယ်သလိုမျိုးမဖြစ်ဖို့ အထူးလိုအပ်ပါတယ်။ အဲဒီတော့ အဝါရောင်တားထားတဲ့ သီလဝါ ဆိုရင် ဒါ ၁၀၀ ရာခိုင်နှုန်း ပြီးသွားပါပြီ။ ဒါဟာဘာလဲဆိုတော့ Market Drive ပေါ့။ ဈေးကွက်ကိုအခြေခံတဲ့ အတွက် သူရဲ့ စီမံကိန်းကတော့ တော်တော်လေးကို လျင်လျင်မြန်မြန် ပြီးသွားတာကို တွေ့ရပါတယ်။ ကျန်တဲ့ ဟာတွေဟာ တော်တော်လေးကို ၅၀ ရာခိုင်နှုန်းမပြည့်တဲ့ စီမံကိန်းတွေပဲ အများအားဖြင့်တွေ့ရတာကို ဒီ Power Point 603.995 woulosusil G$o$ Power Point odalgolul အဲဒီတော့ လျှပ်စစ်ပါဝါလုံလောက်မှုမရှိရင် ထုတ်လုပ်မှုကိုအခြေခံတဲ့ ရင်းနှီးမြှုပ်နှံမှုတွေ လာရောက်ဖို့ ခက်ခဲပါတယ်။ နံပါတ်(၅)က ချေးငွေနဲ့ သက်ဆိုင်တဲ့ လုပ်ငန်းဆောင်ရွက်မှုများဟာ စ်ပြေးညီ 8:cleodicons Time-frame 31poupos Project Management Guideline pola qolavo ချမှတ်ဆောင်ရွက်သင့်ပါပြီ။ နောက်တစ်ခုက စီမံကိန်းအရည်အသွေးတွေ ရလဒ်နဲ့ပတ်သက်ပြီးတော့ သီးခြား ကော်မရှင်အနေဖြင့် စစ်ဆေးဆောင်ရွက်ပါက ဒီလုပ်ငန်းတွေဟာ ပိုမိုထိရောက်မြန်ဆန် သွက်လက်ပြီးတော့ အကျိုးရှိလာမယ်လို့လည်း ကျွန်တော့အနေနဲ့ ဆွေးနွေးရပါတယ်။ နောက် Power Point တစ်ခုပြပါ။ အဲဒီတော့ ကျွန်တော်တို့ဟာ Institution ကို စပြီးစဉ်းစားတဲ့အခါမှာ ၂၀၁၄ လျှပ်စစ်ဥပဒေမှာ လျှပ်စစ် ကော်မရှင်ဖွဲ့ရမယ်ဆိုတဲ့ အချက်ပါပါတယ်။ အဲဒီတော့ ဒီလိုကြန့်ကြာနေတဲ့ဟာတွေ ကျွန်တော်တို့ ဥပဒေအရ ဒီလို Institution တွေကို ဘာဖြစ်လို့ မဖွဲ့နိုင်ရတာလဲ။ ဖွဲ့လိုက်လို့ရှိရင် ကိုယ်လုပ်ရမယ့်အလုပ်တွေ နှောင့်နှေး ကြန့်ကြာမှုတွေဟာ ဒီလိုအခန်းကဏ္ဍတွေကနေပြီးတော့မှ ဖြေရှင်းလို့ရမှာဖြစ်ပါတယ်။ အဲဒီတော့ ၂၀၁၄ ဥပဒေမှာတော့ ကျွန်တော် အဓိကကျတဲ့ ပုဒ်မတွေကိုပဲ ရေးထားရခြင်းဖြစ်ပါတယ်။ နောက် Power Point ပြပါ။ ဒါကတော့ ဆောက်လုပ်ရေးဖြစ်ပါတယ်။ ဆောက်လုပ်ရေးလည်း ထိုနည်းလည်းကောင်းပါပဲ။ ၅၀ ရာခိုင်နှုန်းပြည့်တဲ့ Project ဟာ မရှိတဲ့ အနေအထားတစ်ခုပဲ ကျွန်တော်တို့ တွေ့ရပါတယ်။ ပြီးမြောက်မှုနဲ့ မပြီးမြောက်မှုကို ဒါလမ်းပိုင်းတွေ။ နောက် Power Point ပြပါ။ အဲဒီတော့ ဒါဟာ ကျွန်တော်တို့ Bar Graph နဲ့ ပြတဲ့နေရာမှာ ထင်ထင်ရှားရှားတွေ့ရတဲ့ ၅၀ ရာခိုင်နှုန်းမပြည့်တဲ့ Project တွေဟာ ဘယ်လောက်ထိများသလဲဆိုတာ ဒီနေရာမှာ အထင်းသား မြင်နေ ရပါတယ်။ နောက် Power Point တစ်ခုပြပါ။ အဲဒီတော့ ကျွန်တော် အကြံပြုတဲ့အနေနဲ့ နှောင့်နှေးကြန့်ကြာနေတဲ့ စီမံကိန်းတွေဟာ နံပါတ်(၁)၊ နံပါတ်(၂) နှောင့်နှေးကြန့်ကြာနေတဲ့ စီမံကိန်းများနဲ့ပတ်သက်ပြီး ဘယ်လိုစိန်ခေါ်မှုတွေလည်း၊ ဘယ်လို အားနည်းချက်တွေကြောင့်လဲဆိုတာ ပွင့်ပွင့်လင်းလင်း တင်ပြဖို့လိုအပ်ပါတယ်။ ာတာနဲ့အမျှ နိုင်ငံခြားငွေလဲလှယ်နှုန်း၊ ဈေးနှုန်း၊ ပေးဆပ်ရန်ပမာဏ၊ ချေးငွေပြန်လည်ရုပ်သိမ်းရတဲ့အခြေအနေ စတဲ့ Risk တွေကို ကျွန်တော်တို့ နည်းလမ်းရှာဖို့လိုအပ်ပါပြီ။ အရေးကြီးဆုံးအချက်တွေ ကျွန်တော်အမြဲတမ်း ပြည်ထောင်စုမှာ ထပ်တလဲလဲ နောက်လည်းပြောဦးမှာပါ။ လွှတ်တော်မှာရှိတဲ့ သက်ဆိုင်ရာကော်မတီ အသီးသီး ဥပမာ-လျှပ်စစ်ကော်မတီ၊ စီးပွားရေးကော်မတီ၊ ဆက်သွယ်ရေးကော်မတီ၊ ဘတ်ဂျက်ကော်မတီ၊ ကုန်သွယ်ရေးနဲ့ စက်မှုလက်မှုကော်မတီ စတဲ့ကော်မတီအသီးသီးကနေပြီးတော့မှ ဒီ Project တွေနဲ့ ပတ်သက် ပြီးတော့ သီခြားတွေ့ဆုံပြီးတော့ ဆွေးနွေးပါ။ တွေ့ရှိချက်တွေကို အစီရင်ခံပါလို့ ကျွန်တော်ပြောခဲ့ဖူးပါတယ်။ အခုလည်းပြောဦးမှာ။ နောက်လည်းပြောမှာပါ။ အဲဒီတော့ ဒါမျိုးတွေလုပ်မှသာ ကျွန်တော်တို့ရဲ့ Check and Balance ဟာ ပိုပြီးတော့ ထိရောက်ပါမယ်။ နောက်ဆုံးတစ်ချက်ကတော့ စီမံကိန်းလုပ်ငန်းတွေကို အလျင်အမြန် အကောင်အထည်ဖော်နိုင်ဖို့ စီမံကန်း အရည်အသွေး၊ ရလဒ်ပတ်သက်ပြီးတော့ သီးခြားကော်မရှင်၊ ကော်မတီ အလျင်အမြန်ဖွဲ့ပြီးတော့ ဖြေရှင်းဆောင်ရွက်ပါ။ ဒီအချက်တွေကို ပြည်ထောင်စုလွှတ်တော်မှာ ပြန်ပြီးတော့အစီရင်ခံပါလို့ ကျွန်တော် ဆွေးနွေးရင်းနဲ့ နိဂုံးချုပ်ပါတယ်။ ကျေးဇူးတင်ပါတယ်။</speech>
<speech type="speaker">ဦးရန်လင်း ကျိုက်လတ်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1621">ဦးရန်လင်း (ကျိုက်လတ်မဲဆန္ဒနယ်၊ ဧရာဝတီတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ဒီနေ့ပြည်ထောင်စုလွှတ်တော် အစည်းအဝေးကို ကြွရောက် လာသူအားလုံး မင်္ဂလာပါလို့ ဦးစွာနှုတ်ဆက်ပါတယ်။ ကျွန်တော်က ဧရာဝတီတိုင်းဒေသကြီး ကျိုက်လတ် မဲဆန္ဒနယ်မှ ပြည်ထောင်စုလွှတ်တော်ကိုယ်စားလှယ် ဦးရန်လင်း ဖြစ်ပါတယ်။ ဒီနေ့ကျွန်တော် ပြည်ပ ချေးငွေများနှင့်ဆောင်ရွက်တဲ့ စီမံကိန်းများကို ဝန်ကြီးဌာနအသီးသီးက တင်ပြထားတဲ့အထဲက စိုက်ပျိုးရေး မွေးမြူရေးနဲ့ ဆည်မြောင်းဝန်ကြီးဌာနကဆောင်ရွက်တဲ့ စီမံကိန်းအချို့ကို သုံးသပ်တင်ပြလိုပါတယ်။ ပထမဆုံးတစ်ခုကတော့ ကျေးလက်ဒေသဖွံ့ဖြိုးရေးဦးစီးဌာနက ဆောင်ရွက်နေတဲ့ ဆင်းရဲမှု လျှော့ချရေးအတွက် ဒေသတွင်းဖွံ့ဖြိုးမှု စီမံကိန်း(အဆင့်-၁)နဲ့ (အဆင့်-၂) ဖြစ်ပါတယ်။ စီမံကိန်း(အဆင့်-၁) ကပြီးသွားပြီးတော့မှ (အဆင့်-၂) ကတော့ ၄ နှစ်စီမံကိန်း ဒီနှစ်မှစတာဖြစ်ပါတယ်။ သူ့ရဲ့ အဓိက လုပ်ငန်း ဟာ မြို့တွင်းရေပေးဝေရေးဖြစ်ပါတယ်။ ဒီမှာဆိုရင် ပြီးသွားတဲ့လုပ်ငန်းမှာ မြို့ ၂၃ မြို့ရဲ့ ရေပေးဝေရေး လုပ်ငန်းများ ပြီးပြီလို့ဆိုပါတယ်။ ဘယ်လိုစနစ်နဲ့ပြီးတာလဲ။ မြစ်ထဲချောင်းထဲကရေကို စုပ်တင်ပြီးတော့မှ pH 7 Check ပြီး မြို့ကိုဝေပေးတာလား။ အဝီစိတွင်းကတူးပြီးတော့ ကန်တွေဆောက်ပြီး မြို့ကို ရေပေး ဝေတာလား ဘယ်လိုလုပ်ငန်းတွေဆိုတာမသိရပါဘူး။ ဒါကြောင့် ပြီးစီးသွားတဲ့လုပ်ငန်းတွေကို တင်ပြတဲ့ အခါမှာ ရှင်းရှင်းလင်းလင်းတင်ပြဖို့နဲ့ နောက် ပြီးစီးသွားတဲ့လုပ်ငန်းတွေ ရေရှည်တည်တံ့ဖို့အတွက် ဘယ်လို အစီအစဉ်တွေနဲ့ ဆောင်ရွက်ထားတယ်ဆိုတာ ထည့်သွင်းဖော်ပြဖို့ လိုအပ်တယ်လို့ ထင်ပါတယ်။ နောက်တစ်ခုကတော့ ကျေးလက်ဒေသဖွံ့ဖြိုးရေးဦးစီးဌာနကဆောင်ရွက်တဲ့ လူထုဗဟိုပြုစီမံကိန်း များဖြစ်ပါတယ်။ စီမံကိန်း ၂ ခုရှိပါတယ်။ တစ်ခုက ကမ္ဘာ့ဘဏ်ကချေးငွေနဲ့လုပ်ပြီးတော့ နောက်တစ်ခုက အီတလီအစိုးရကထောက်ပံ့တဲ့၊ ချေးတဲ့ငွေနဲ့လုပ်ပါတယ်။ အဲဒီ ၂ ခုမှာ အီတလီချေးငွေနဲ့လုပ်တဲ့ စီမံကိန်း သက်တမ်းဟာ ၅ နှစ် သက်တမ်းဖြစ်ပြီးတော့ ၃ နှစ် ပြီးခဲ့ပါပြီ။ ၃ နှစ်ပြီးခဲ့ပေမယ့်လည်း အီတလီမှ ချေးငွေမရသေးဘူးလို့ ဆိုပါတယ်။ ကမ္ဘာ့ဘဏ်ကနေပြီးတော့မှ ထောက်ပံ့တဲ့ချေးငွေများနဲ့ ဆောင်ရွက် တယ်လို့ဆိုပါတယ်။ ဘယ်လိုပဲဆောင်ရွက်ဆောင်ရွက် ကုန်ကျတဲ့ငွေကြေးကိုတော့ ငွေကြေးသုံးစွဲမှု မရှိသေးပါလို့ ဖော်ပြမယ့်အစား တကယ်ကုန်မယ့်ငွေများကို ဖော်ပြသင့်တယ်လို့ ယူဆပါတယ်။ နောက် စိုက်ပျိုးရေးဦးစီးဌာနကဆောင်ရွက်တဲ့ စိုက်ပျိုးရေးကဏ္ဍ ရှင်သန်နိုးကြားမှုမြှင့်တင်ရေးစီမံကိန်းအကြောင်း ပြောလိုပါတယ်။ ဒီစီမံကိန်းမှာ လွှတ်တော်က ချေးယူခွင့်ပြုတာက အမေရိကန်ဒေါ်လာ ၃၆ သန်း ဖြစ်ပါတယ်။ အမှန်ချေးယူတဲ့ပမာဏဟာ အမေရိကန်ဒေါ်လာ ၁၈ သန်း ကျော်ကျော်လေးပဲရှိပါတယ်။ အဲဒီတော့ ဒီစီမံကိန်းကိုဆောင်ရွက်နေတာ သက်တမ်း ၆ နှစ် မှာ ၄ နှစ်ပြီးခဲ့ပါပြီ။ အဲဒီ ၄ နှစ်မှာ ခုနကအမှန်တကယ် ချေးယူတဲ့ ၁၈.ရ သန်းအနက် အမေရိကန်ဒေါ်လာ ၅ သန်းပဲ သုံးရသေးတယ်။ စီမံကိန်းကာလက ၃ ပုံ ၂ ပုံကို ရောက်နေပြီ။ သုံးတဲ့ငွေပမာဏဟာ အင်မတန်မှနည်းပါတယ်။ ဘာကြောင့်လဲဆိုတာလေးကို ရှင်းပြဖို့ ဒါလေးကို သိစေချင်ပါတယ်။ နောက် ကျွန်တော်တို့ နောက်တစ်ခုကတော့ ဒီမြန်မာနိုင်ငံ ဆည်မြောင်းနဲ့ပတ်သက်တဲ့ စီမံကိန်းတွေ ဖြစ်ပါတယ်။ ဒီထဲမှာ ပဲခူးတိုင်းဒေသကြီး အနောက်ခြမ်းရှိ ဆည်မြောင်းလုပ်ငန်းများ ဖွံ့ဖြိုးတိုးတက်ရေးစီမံကိန်း၊ နောက် စိုက်ပျိုးရေးကဏ္ဍဖွံ့ဖြိုးတိုးတက်မှုအတွက် အထောက်အကူပြုစီမံကိန်း၊ နောက်ရေသွင်းစိုက်ပျိုးမှု ဧရိယာအပါအဝင် လယ်ယာကဏ္ဍ ဘက်စုံဖွံ့ဖြိုးတိုးတက်ရေးစီမံကိန်း၊ နောက် ၁ ခုကတော့ ကျွန်တော်တို့ မြန်မာနိုင်ငံဆည်မြောင်းဖွံ့ဖြိုးတိုးတက်မှုစီမံကိန်း ဆိုပြီးတော့မှ စီမံကိန်း ၄ ခု တွေ့ပါတယ်။ မြောင်းတွေ တူးမြောင်းတွေနဲ့ပတ်သက်ပါတယ်။ ကျွန်တော်တို့နိုင်ငံရဲ့ ဆည်မြောင်းတွေ၊ တူးမြောင်းတွေဟာ ဒီလိုစီမံကိန်းကြီး ၄ ခု၊ ၅ ခုနဲ့လုပ်နေရလောက်အောင် ပျက်စီးနေပြီလား။ ဘာကြောင့်တွင်းမှာ အဲဒီလောက် တွင်းမှာ ပျက်စီးသွားတာလဲ။ နဂိုကဆည်မြောင်း ဆည်မြောင်းတိုင်းမှာ ထိန်းသိမ်းမှု (Maintainance) ရန်ပုံငွေရှိတယ်လို့ သိရပါတယ်။ အဲဒီထိန်းသိမ်းမှုရန်ပုံငွေနဲ့ ထိန်းသိမ်းတာ မလုံလောက် လို့လား။ စသည်ဖြင့် ဆည်မြောင်းကဏ္ဍအတွက် စီမံကိန်းတွေများစွာ အသုံးပြုနေတာကိုလည်း ကျွန်တော်တို့ ရှင်းရှင်းလင်းလင်း သိလိုပါတယ်။ အဲဒီထဲကမှ နောက်ဆုံးအနေနဲ့ မြန်မာနိုင်ငံဆည်မြောင်းဖွံ့ဖြိုးရေးစီမံကိန်း ဆိုလို့ရှိရင် သူဟာ အမေရိကန်ဒေါ်လာသန်း ၂၀၀၊ သူ့စီမံကိန်းကာလက ၃ နှစ်၊ ၂၀၁၆-၂၀၁ရ မှာ ပြီးရပါမယ်။ ဒါပေမယ့်လို့ သုံးတဲ့ပိုက်ဆံဟာ ဒေါ်လာသန်း ၂၀၀ အနက်ကနေ ဘယ်လောက်လျှော့လိုက်သလဲဆိုရင် ချေးငွေအမေရိကန် ဒေါ်လာ ၁၉၈ သန်း၊ သန်း ၂၀၀၊ သန်း ၂၀၀ ကနေပြီးတော့ ၁၃၅ သန်းကို လျှော့လိုက်ပါတယ်။ လျှော့ချ ခွင့်ပြုရန် စီးပွားရေးကော်မရှင်သို့ တင်ပြထားပြီလို့ဆိုပါတယ်။ ဘာကြောင့်အဆင့်ဆင့် ငွေတွေလျော့သွား ပါတယ်။ လျော့သွားတဲ့အပြင်ကို အမေရိကန်ဒေါ်လာ သုံးတဲ့ပိုက်ဆံက ရ သန်းပဲ ရှိပါသေးတယ်။ စီမံကိန်းကပြီးသင့်ပါတယ်။ ဒါကြောင့်စီမံကိန်းပြီးနေပေမယ့် ပိုက်ဆံတွေ ဘာကြောင့် အဲဒီလောက်မသုံး ဘဲနဲ့ပိုနေတာလဲ စသည်ဖြင့် ဒီကိစ္စများကို ဝေဖန်သုံးသပ် အကြံပြုရင်း နိဂုံးချုပ်ပါတယ်။ အားလုံးကို ကျေးဇူး တင်ပါတယ်။ ဦးအောင်မင်း ဇလွန်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1606">ဦးအောင်မင်း (ဇလွန်မဲဆန္ဒနယ်၊ ဧရာဝတီတိုင်းဒေသကြီး)</mp>ပြည်ထောင်စုလွှတ်တော် နာယက၊ ပြည်သူ့လွှတ်တော် ဥက္ကဋ္ဌနှင့်တကွ ဖိတ်ကြားထားသော ပြည်ထောင်စုအဆင့် အဖွဲ့အစည်းဝင် များ၊ ပြည်ထောင်စုလွှတ်တော် ကိုယ်စားလှယ်များအားလုံးကို လေးစားစွာ ဂါ ရပြုအပ်ပါတယ်။ ကျွန်တော် ကတော့ ဇလွန်မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးအောင်မင်းဖြစ်ပြီး ချေးငွေစီမံကိန်းများနဲ့ စပ်လျဉ်းပြီး ခြုံငုံသုံးသပ် အကြံပြု ဆွေးနွေးသွားမှာ ဖြစ်ပါတယ်။ ကျွန်တော့အရှေ့က ဆွေးနွေးသွားတဲ့ ကိုယ်စားလှယ်ကြီးများကလည်း ပြည့်ပြည့်စုံစုံ ဆွေးနွေးပြီးဖြစ်တဲ့အတွက်ကြောင့် ကျွန်တော့အနေနဲ့ အချက် ၂ ချက်ကိုပဲ ခြုံငုံဆွေးနွေးသွားမှာ ဖြစ်ပါတယ်။ ပထမအကြံပြု ဆွေးနွေးလိုတဲ့ အချက်ကတော့ ချေးငွေစီမံကိန်းနဲ့ပတ်သက်တဲ့ သဘောတူစာချုပ်မှာ ပါတဲ့ အတိုင်း Disbursement Plan အတိုင်း ထုတ်ယူသုံးစွဲနိုင်ဖို့ပဲ ဖြစ်ပါတယ်။ ဒါကို ကြိုးပမ်းဆောင်ရွက်ဖို့ ဖြစ်ပါတယ်။ ဘာကြောင့်လဲဆိုတော့ ဒီချေးငွေစီမံကိန်းတွေနဲ့ပတ်သက်ပြီး တကယ် ချေးငွေတွေ ထုတ်ယူသုံးစွဲနိုင်မှုအခြေအနေကို တင်ပြရမယ်ဆိုလို့ရှိရင် ၂၀၁၅-၂၀၁၆ ခုနှစ် ဘတ်ဂျက်မှာ နိုင်ခဲ့ပါတယ်။ အလားတူပဲ ၂၀၁၆-၂၀၁ရ ဘတ်ဂျက်မှာလည်း ကျပ် ၁,၁၈၀ ဘီလီယံ ထုတ်ယူသုံးစွဲဖို့ လျာထားတဲ့အနက် ၆၆ရ ဘီလီယံသာလျှင် ထုတ်ယူသုံးစွဲနိုင်ခဲ့ခြင်းပင် ဖြစ်ပါတယ်။ ချေးငွေတွေကို လျာထားချက်အတိုင်း ထုတ်ယူသုံးစွဲနိုင်မှုမရှိတဲ့အတွက် ချေးငွေနဲ့ပတ်သက်တဲ့ စီမံကိန်းတွေကိုလည်း ီးစီးအောင် ဆောင်ရွက်နိုင်မှာမဟုတ်ပါဘူး။ အဲဒီလို စီမံကိန်းတွေ ီးစီး နိုင်အောင် မဆောင်ရွက်နိုင်ဘူးဆိုလို့ရှိရင် Die Over Done ဖြစ်တဲ့အတွက် Cost တွေလည်း Over Done ဖြစ်မှာ ဖြစ်ပါတယ်။ လုပ်ငန်းစီမံကိန်းတွေရဲ့ ကုန်ကျစရိတ်တွေ ပိုမိုကုန်ကျလာပြီးတော့ နိုင်ငံတော် အတွက် ဆုံးရှုံးမှုတွေဖြစ်သွားမှာ ဖြစ်ပါတယ်။ ဒီကိစ္စနဲ့ပတ်သက်ပြီးတော့ ကျွန်တော်တို့ ပြည်ထောင်စုလွှတ်တော်ကြီးကိုပဲ ကျွန်တော်တို့ လွှတ်တော် ကိုယ်စားလှယ်တွေထဲက တင်ပြထားတာရှိပါတယ်။ စီမံကိန်းတစ်ခုဟာ သူ့ရဲ့မူလကုန်ကျစရိတ် ၅၅ ဘီလီယံ သာရှိပေမယ့်လည်း ြီးစီးတဲ့အတွက် နောက်ဆုံးပြီးတဲ့သူ့ရဲ့ ကုန်ကျစရိတ်ဟာ ဘီလီယံ ၃၀၀ ကျော်အထိ ဖြစ်သွားခဲ့ဖူးပါတယ်။ ဒါကြောင့်လည်း ကျွန်တော်တို့က ဒီချေးငွေတွေနဲ့ပတ်သက်လာလို့ရှိရင် ချေးငွေတွေရဲ့ ချေးငွေထုတ်ယူသုံးစွဲနိုင်မှု အစီအစဉ်အတိုင်း ကိုက်ညီအောင်သုံးစွဲဆောင်ရွက်ဖို့ လိုအပ်တယ် ဆိုတဲ့အကြောင်းကို အကြံပြုရခြင်းဖြစ်ပါတယ်။ ဒုတိယဆွေးနွေးလိုတဲ့အချက်ကတော့ ချေးငွေစီမံကိန်းတွေ အကောင်အထည်ဖော်တဲ့နေရာမှာ လုပ်ငန်းရဲ့ စံချိန်စံညွှန်းနဲ့ အရည်အသွေးသတ်မှတ်ချက်တွေကို ပွင့်လင်းမြင်သာစွာ ထုတ်ဖော်ကြေညာဖို့ပဲ ဖြစ်ပါတယ်။ ဥပမာအားဖြင့် လမ်းတစ်လမ်းဖောက်လို့ ဒေါ်လာသန်း ၁၀၀ ကုန်မယ်ဆိုလို့ရှိရင် ဒေါ်လာ သန်း ၁၀၀ ဟာ ရရှိဖို့အတွက် လမ်းရဲ့ ခံနိုင်ရည် ဘယ်လောက်ရှိရမလဲ။ အဲဒီလမ်းခံနိုင်ရည်သတ်မှတ်တဲ့ လမ်းခံနိုင်ရည်ရဖို့အတွက် လမ်းရဲ့ အမာခံ အောက်ခံမြေသားကို ဘယ်လိုသိပ်သည်းအောင်လုပ်ရမလဲ။ စံချိန်စံညွှန်းနဲ့ ကိုက်ညီရမလဲ။ ပြီးရင်ကျောက်ခင်းမှာလား၊ ကတ္တရာခင်းမှာလား၊ AC လား။ ကွန်ကရစ် လား။ ဒီဟာတွေနဲ့ပတ်သက်တဲ့ အတိုင်းအတာတွေ၊ စံချိန်စံညွှန်းတွေ၊ သိပ်သည်းမှုတွေ၊ ဒါတွေဟာ ပွင့်လင်း မြင်သာစွာ ပြသဖို့လိုပါတယ်။ ဘာ့ကြောင့်လဲဆိုတော့ အဲဒီလို Parameter တွေ၊ စံချိန်စံညွှန်းတွေကို သိရှိ နိုင်မှသာလျှင် Budget Overside လုပ်ငန်းတွေကို ကျွန်တော်တို့က စနစ်တကျ ဆောင်ရွက်နိုင်မှာ ဖြစ်ပါတယ်။ လက်ရှိအနေအထားတွေကတော့ ဌာနဆိုင်ရာတွေအနေနဲ့ ဒါပြည်သူ့ဘဏ္ဍာငွေတွေနဲ့ ဆောင်ရွက်တဲ့ လုပ်ငန်းတွေဖြစ်ပေမယ့်လည်း ဒီလုပ်ငန်းတွေနဲ့ပတ်သက်တဲ့ စံချိန်စံညွှန်းတွေ၊ ဒီလို Parameter တွေကို ထုတ်ဖော်ပြောကြားဖို့ အင်မတန်နည်းပါတယ်။ ဒါကြောင့်လည်း ပြီးစီးခဲ့တဲ့ စီမံကိန်း အများစုကို ကြည့်မယ်ဆိုလို့ရှိရင် အရည်အသွေးမမီတဲ့ စီမံကိန်းတွေ Value For the Money မဖြစ်တဲ့ စီမံကိန်းတွေကိုပဲ နိုင်ငံတော်က ရရှိခံစားနေခဲ့ကြရတာ ဖြစ်ပါတယ်။ ဒါ့ကြောင့် ကျွန်တော့အနေနဲ့ နိဂုံးချုပ်ရမယ်ဆိုလို့ရှိရင် ဒီချေးငွေစီမံကိန်းတွေနဲ့ ပတ်သက်လာလို့ ရှိရင် နံပါတ် ၁ Disbursement Plan အတိုင်း ထုတ်ယူသုံးစွဲနိုင်ဖို့၊ နောက်တစ်ခါ ဒီချေးငွေစီမံကိန်းနဲ့ ပတ်သက်တဲ့ စံချိန်စံညွှန်းတွေ၊ အခြားပြည်သူ့ဘဏ္ဍာငွေနဲ့ ဆောင်ရွက်တဲ့ လုပ်ငန်းတွေမှန်သမျှ စံချိန် စံညွှန်းနဲ့ အတိုင်းအတာတွေ Parameter တွေကို ပွင့်လင်းမြင်သာစွာ ထုတ်ဖော်ပြောဖို့၊ အခြေခံစံနှုန်း သတ်မှတ်ချက်တွေကို ဖော်ထုတ်ဆောင်ရွက်ဖို့ လိုအပ်ပါကြောင်း အကြံပြု ဆွေးနွေးရင်း နိဂုံးချုပ်အပ် ပါတယ်။ ကျေးဇူးတင်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အထက်ပါ ပြည်ပချေးငွေများနဲ့ စပ်လျဉ်းပြီး လွှတ်တော်ကိုယ်စားလှယ်များရဲ့ ဆွေးနွေးချက်များအပေါ် သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက ပြန်လည်ရှင်းလင်း ဆွေးနွေးခြင်းနဲ့ လွှတ်တော်က မှတ်တမ်းတင်ခြင်းအစီအစဉ် ကို ၇-၆-၂၀၁၈ ရက်မှာ ကျင်းပပြုလုပ်မယ့် ပြည်ထောင်စုလွှတ်တော် အစည်းအဝေးမှာ ဆောင်ရွက်ရန် လျာထားပါကြောင်း ကြေညာပါတယ်။</speech>
</motion>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး သတ္တမနေ့ ရပ်နားကြောင်းနှင့် အဋ္ဌမနေ့ ကျင်းပမည့် နေ့ရက်နှင့်ကြေညာခြင်း</title>
<speech type="speaker">အစီအစဉ်(၁၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အဋ္ဌမ ပုံမှန် အစည်းအဝေး သတ္တမနေ့ အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စု လွှတ်တော် အဋ္ဌမပုံမှန်အစည်းအဝေးရဲ့ အဋ္ဌမနေ့ကို ၂၀၁၈ ခုနှစ်၊ ဇွန်လ ရ ရက် (ကြာသပတေးနေ့) နံနက် ၁၀ နာရီ ကျင်းပပြုလုပ်မည်ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">ပြည်ထောင်စုလွှတ်တော် ကိုယ်စားလှယ်များအားလုံး ထွက်ခွာနိုင် ပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် အဋ္ဌမပုံမှန်အစည်းအဝေး သတ္တမနေ့ အစည်းအဝေးကို မွန်းလွဲ ၁၂:၃၀ နာရီတွင် ရပ်နားပါသည်။</speech>
</postface>
</transcript>
</doc>
