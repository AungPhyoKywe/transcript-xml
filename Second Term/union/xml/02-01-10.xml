<doc>
<docinfo>
<docno>02-01-10.xml</docno>
<pdf>02-01-10.pdf</pdf>
<term value='02'>ဒုတိယအကြိမ်</term>
<session value='01' />
<sittingday value='10' />
<legislature value='union'>ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး ဒသမနေ့မှတ်တမ်း</title>
<date>၁၃ရရ ခုနှစ်၊ တပေါင်းလဆန်း ၁၃ ရက် (၂၀၁၆ ခုနှစ်၊ မတ်လ ၂၁ ရက်)(တနင်္လာနေ့)</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် ပထမပုံမှန်အစည်းအဝေး ဒသမနေ့ကို နံနက် ၁၀:ဝဝ နာရီင်ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type='mc'>လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စု လွှတ်တော် ပထမပုံမှန်အစည်းအဝေးရဲ့ ဒသမနေ့ အစီအစဉ် စတင်ပါတော့မယ်။ ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type='speaker'>အားလုံးမင်္ဂလာပါ။</speech>
<speech type='mc'>အားလုံးထိုင်နိုင်ကြပါပြီခင်ဗျား။ ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း ၊</speech>
<speech type='speaker'>ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး ဒသမနေ့မှာ ပြည်ထောင်စုလွှတ်တော် ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စု လွှတ်တော်ကိုယ်စားလှယ်ဦးရေ စုစုပေါင်း ၆၅၃ ဦးရှိပြီး ဒီကနေ့အစည်းအဝေးကို ၆၄ရ ဦး တက်ရောက် ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေစုစုပေါင်းရဲ့ ၉၉.၀၈ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ) တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် ဒသမနေ့အစည်းအဝေး အစီအစဉ်ကြေညာခြင်း</title>
<speech type='speaker'>ပြည်ထောင်စုလွှတ်တော် ကိုယ်စားလှယ်များခင်ဗျာ။ ပထမပုံမှန်အစည်းအဝေး ဒသမနေ့ကို လွှတ်တော်ကိုယ်စားလှယ်များထံ ဖြန့်ဝေထားတဲ့ အစီအစဉ်အတိုင်း ဆက်လက်ဆောင်ရွက်ပါ့မယ်။ အစည်းအဝေးမတက်ရောက်နိုင်သော ပြည်ထောင်စုလွှတ်တော်ကိုယ်စားလှယ်များ ခွင့်ပန်ဆောင်စုလွှတ်တော်</speech>
<speech type='speaker'>အစီအစဉ်(၄) ဖြစ်ပါတယ်။ ဒီကနေ့အစည်းအဝေးကို မတက်ရောက်နိုင်တဲ့ လွှတ်တော်ကိုယ်စားလှယ်များအတွက် ပြည်ထောင်စုလွှတ်တော်ကိုယ်စားလှယ်များ စိစစ်ရေးကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id='1157'>ဦးမင်းဦး(အတွင်းရေးမှူး၊ ကိုယ်စားလှယ်များစိစစ်ရေးကော်မတီ)</mp>လေးစားအပ်ပါတဲ့ ပြည်ထောင်စုလွှတ်တော် နာယကကြီးခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး ဒသမနေ့ ၂၁-၃-၂၀၁၆ ရက်နေ့မှာ အစည်းအဝေးသို့ တက်ရောက်နိုင်ခြင်း မရှိသော ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား ပြည်ထောင်စုလွှတ်တော် ကိုယ်စားလှယ် များ စိစစ်ရေးကော်မတီ အတွင်းရေးမှူး ဖြစ်သူ ကျွန်တော် ဦးမင်းဦးက ခွင့်ပန်ကြားသွားမှာ ဖြစ်ပါတယ်။ ယနေ့အစည်းအဝေးသို့ တက်ရောက်နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များမှာ- ဒေါ်တင်တင်ရီ ကျွန်းစု၊ - ဒေါက်တာသန်းဝင်း မြောက်ဥက္ကလာပ၊ - ဦးစိုင်းပန်ဖ ကယား-၁၂၊ - ဦးဟင်နရီဗန်ထီးယူ ချင်း-၃၊ - ဦးပြူးလွင် မကွေး-၁၂ နှင့် - ဦးကျော်နီနိုင် ရှမ်း-၁၁ တို့ဖြစ်ပါတယ်။ ယနေ့ ခွင့်ပန်ကြားသူ ၆ ဦး ရှိပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ ခွင့်ပန် ကြားသူများကို ခွင့်အဖြစ် သတ်မှတ်ခွင့်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျား။</speech>
<speech type='speaker'>ခွင့်ပန်ကြားသူအားလုံးကို ခွင့်ပြုပါတယ်။ ပြည်ထောင်စုလွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို မှတ်တမ်းတင်ခြင်း၊</speech>
<speech type='speaker'>ပြည်ထောင်စုလွှတ်တော် ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး ဒသမနေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅၃ ဦး၊ ယနေ့ ခွင့်ပန်ကြား၍ ခွင့်ပြုထားသူ ၆ ဦး ဖြစ်တဲ့အတွက် ခွင့်မဲ့ပျက်ကွက်သူ မရှိပါ။ လွှတ်တော် ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type='speaker'>ပြည်ထောင်စုလွှတ်တော်က သဘောတူတဲ့အတွက် လွှတ်တော်ကိုယ်စားလှယ်များ အစည်းအဝေး တက်ရောက်မှုအခြေအနေတင်ပြချက်ကို ပြည်ထောင်စုလွှတ်တော်ဆိုင်ရာ နည်းဥပဒေ ၄ နည်းဥပဒေခွဲ(ခ)အရ အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value = 'Motion'>	
<motion>
<title>ပြည်ထောင်စုဝန်ကြီးဌာနအရေအတွက်၊ အမည်နှင့် ပြည်ထောင်စုဝန်ကြီးဦးရေ သတ်မှတ်ခြင်းတို့နှင့် စပ်လျဉ်း၍ နိုင်ငံတော်သမ္မတအဖြစ် ရွေးချယ်တင်မြှောက်ခံရသူက ပြန်လည်ရှင်းလင်းတင်ပြခြင်း</title>
<speech type='speaker'>အစီအစဉ်(၅) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များ ခင်ဗျား။ နိုင်ငံတော်သမ္မတအဖြစ် ရွေးချယ်တင်မြှောက်ခံရသူက ဖွဲ့စည်းပုံအခြေခံဥပဒေပုဒ်မ ၂၀၂ နဲ့ ပြည်ထောင်စုလွှတ်တော်ဆိုင်ရာ ဥပဒေပုဒ်မ ၃၁ နည်းဥပဒေ ၂၄ တို့နဲ့အညီ ပေးပို့တင်ပြထားတဲ့ ပြည်ထောင်စု အစိုးရဝန်ကြီးဌာန အရေအတွက်၊ အမည်နဲ့ ပြည်ထောင်စုဝန်ကြီးဦးရေ သတ်မှတ်နိုင်ရေးတို့နဲ့စပ်လျဉ်းပြီး ၁၈-၃-၂၀၁၆ ရက်နေ့က ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေး နဝမနေ့မှာ လွှတ်တော် ကိုယ်စားလှယ် ၅ ဦးတို့က ဆွေးနွေးခဲ့ပြီး ဖြစ်ပါတယ်။ လွှတ်တော်ကိုယ်စားလှယ်များရဲ့ ဆွေးနွေးချက်အပေါ် နိုင်ငံတော်သမ္မတအဖြစ် ရွေးချယ်တင်မြှောက် ခံထားရသူက ပြန်လည်ရှင်းလင်းတင်ပြဖို့ ဖိတ်ခေါ်အပ်ပါတယ်။</speech>
<speech type='president'>ဦးထင်ကျော်(နိုင်ငံတော်သမ္မတအဖြစ်ရွေးချယ်တင်မြှောက်ခံထားရသူ)။ ။လေးစားအပ်တဲ့ ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များအားလုံး ကိုယ်စိတ်နှစ်ဖြာ ကျန်းမာချမ်းသာကြပါစေလို့ ဦးစွာဆုတောင်း မေတ္တာပို့သအပ်ပါတယ်။ ကျွန်တော့ အနေနဲ့ ပြည်ထောင်စုအစိုးရဝန်ကြီးဌာန အရေအတွက်၊ အမည်နဲ့ ပြည်ထောင်စုဝန်ကြီးဦးရေ သတ်မှတ်ခြင်း တို့ကို ပြည်ထောင်စုလွှတ်တော်သို့ တင်ပြခဲ့ပြီးဖြစ်ပါတယ်။ ဒီကိစ္စနဲ့စပ်လျဉ်းပြီး ထောက်ခံဆွေးနွေးကြတဲ့ ပြည်ထောင်စုလွှတ်တော် ကိုယ်စားလှယ်များကိုလည်းကောင်း၊ ဆွေးနွေးခြင်းမပြုကြသော်လည်း၊ ဝိုင်းဝန်း ထောက်ခံခဲ့ကြသော ပြည်ထောင်စုလွှတ်တော် ကိုယ်စားလှယ်များကိုလည်းကောင်း ကျေးဇူးတင်စကား ပြောကြား လိုပါတယ်။ လက်ရှိပကတိအခြေအနေအရ နိုင်ငံခြားရေးဝန်ကြီးဌာန၊ ပြန်ကြားရေးဝန်ကြီးဌာန၊ စီးပွားရေး နှင့်ကူးသန်းရောင်းဝယ်ရေးဝန်ကြီးဌာန၊ ကာကွယ်ရေးဝန်ကြီးဌာန၊ ပြည်ထဲရေးဝန်ကြီးဌာန၊ နယ်စပ်ရေးရာ ဝန်ကြီးဌာန၊ ဟိုတယ်နှင့် ခရီးသွားလာရေးဝန်ကြီးဌာန၊ ဆောက်လုပ်ရေးဝန်ကြီးဌာန၊ လူမှုဝန်ထမ်း ကယ်ဆယ်ရေးနှင့်ပြန်လည်နေရာချထားရေးဝန်ကြီးဌာန၊ စက်မှုဝန်ကြီးဌာနတို့ကို မူလအတိုင်းပဲ ထားရှိ ထားတာကို တွေ့ရှိရမှာဖြစ်ပါတယ်။ အချို့ဝန်ကြီးဌာနတွေကတော့ အမျိုးတူ၊ ဘာသာရပ်တူ၊ လုပ်ငန်း သဘောတူဖြစ်တာကြောင့် ပေါင်းစပ်ဖွဲ့စည်းခြင်းလည်း ရှိပါတယ်။ ဒါတွေကတော့ သမ္မတရုံးဝန်ကြီး ဌာန ၆ ခုကို တစ်ခုတည်းထားရှိခြင်း၊ လယ်ယာစိုက်ပျိုးရေးနှင့် ဆည်မြောင်းဝန်ကြီးဌာန၊ မွေးမြူရေး၊ ရေလုပ်ငန်းနှင့် ကျေးလက်ဒေသဖွံ့ဖြိုးရေးဝန်ကြီးဌာနနှင့် သမဝါယမဝန်ကြီးဌာန ၃ ခုကိုပေါင်းပြီး ဝန်ကြီး ဌာနတစ်ခုအဖြစ် ပေါင်းစပ်ဖွဲ့စည်းခြင်း၊ ပို့ဆောင်ရေးဝန်ကြီးဌာန၊ ရထားပို့ဆောင်ရေးဝန်ကြီးဌာနနှင့် ဆက်သွယ်ရေးနှင့် သတင်းအချက်အလက်နည်းပညာဝန်ကြီးဌာနတို့ကို ဝန်ကြီးဌာနတစ်ခုအဖြစ် ပေါင်းစပ် ဖွဲ့စည်းခြင်း၊ သတ္တုတွင်းဝန်ကြီးဌာနနှင့် ပတ်ဝန်းကျင်ထိန်းသိမ်းရေးနှင့် သစ်တောရေးရာဝန်ကြီးဌာန၂ ခုကို ဝန်ကြီးဌာနတစ်ခုအဖြစ် ပေါင်းစပ်ဖွဲ့စည်းခြင်း၊ လျှပ်စစ်စွမ်းအားဝန်ကြီးဌာနနှင့် စွမ်းအင်ဝန်ကြီး ဌာန ၂ ခု ရွှေ ရွှေ ရွှေ 1S RSS, IS S ဝန်ကြီးဌာနနှင့် အလုပ်သမား၊ အလုပ်အကိုင်နှင့် လူမှုဖူလုံရေးဝန်ကြီးဌာန ၂ ခုကို ဝန်ကြီးဌာနတစ်ခု အဖြစ် ပေါင်းစပ်ဖွဲ့စည်းခြင်း၊ သာသနာရေးဝန်ကြီးဌာနနှင့် ယဉ်ကျေးမှုဝန်ကြီးဌာနတို့ကို ပေါင်းစပ် ဖွဲ့စည်းပြီး သာသနာရေးနှင့် ယဉ်ကျေးမှုဝန်ကြီးဌာနဟု ပြောင်းလဲခေါ်ဝေါ် ပေါင်းစပ်ဖွဲ့စည်းခြင်း၊ အားကစားဝန်ကြီးဌာနနှင့် ကျန်းမာရေးဝန်ကြီးဌာန ၂ ခုကို ဝန်ကြီးဌာနတစ်ခုအဖြစ် ပေါင်းစပ်ဖွဲ့စည်းခြင်း၊ ပညာရေးဝန်ကြီးဌာနနှင့် သိပ္ပံနှင့်နည်းပညာဝန်ကြီးဌာနနှစ်ခုကို ဝန်ကြီးဌာနတစ်ခုအဖြစ် ပေါင်းစပ် ဖွဲ့စည်းခြင်း၊ ဘဏ္ဍာရေးနှင့် အခွန်ဝန်ကြီးဌာနနှင့် အမျိုးသားစီမံကိန်းနှင့် စီးပွားရေးဖွံ့ဖြိုးတိုးတက်မှု ဝန်ကြီးဌာန ၂ ခုကို ဝန်ကြီးဌာနတစ်ခုအဖြစ် ပေါင်းစပ်ဖွဲ့စည်းခြင်းတို့ကို ပြုလုပ်ခဲ့ပါတယ်။ ထို့အပြင် တိုင်းရင်းသားများအားလုံး လက်တွဲမဖြုတ်စတမ်း သွေးစည်းညီညွတ်မှုဖြင့် ပြည်ထောင်စုကြီး တစ်ခုလုံးငြိမ်းချမ်းသာယာရေး၊ ဖွံ့ဖြိုးတိုးတက်ရေးနှင့် တည်တံ့ခိုင်မြဲရေးအတွက် မရှိမဖြစ်လိုအပ်နေတဲ့ တိုင်းရင်းသားရေးရာဝန်ကြီးဌာနတစ်ခုကိုလည်း ဖွဲ့စည်းထားပါတယ်။ ဒီနေရာမှာ တချို့ဝန်ထမ်းများက ဝန်ကြီးဌာနများလျော့နည်းသွားလို့ အလုပ်လက်မဲ့ဖြစ်သွားမှာကို စိုးရိမ်ကြောင်း ကြားသိရပါတယ်။ ဝန်ကြီးဌာနများကို ပေါင်းစည်းလိုက်ခြင်းအားဖြင့် ဝန်ကြီးဌာနနှင့် ဝန်ကြီး ဦးရေ လျော့နည်းသွားတာသာရှိပါတယ်။ ဝန်ထမ်းများကို သင့်တော်သလို ပြောင်းရွှေ့နေရာချထားခြင်း အားဖြင့် အလုပ်အကိုင်လုံခြုံမှုပေးမှာဖြစ်ပါတယ်။ နိုင်ငံ့ဝန်ထမ်းများအနေနဲ့ ဥပဒေ၊ စည်းမျဉ်းစည်းကမ်းများ နှင့် ညီညွတ်ခြင်းရှိတဲ့ အလုပ်မျိုးကိုသာ လုပ်ကိုင်မယ်ဆိုပါက အလုပ်လက်မဲ့ဖြစ်စရာအကြောင်း လုံးဝမရှိ ပါကြောင်းကို ပြောကြားလိုပါတယ်။ အခုလို ပြည်ထောင်စုအစိုးရဝန်ကြီးဌာန အရေအတွက်နှင့် ပြည်ထောင်စု ဝန်ကြီးဦးရေ လျော့နည်းသွားခြင်းအားဖြင့် နိုင်ငံတော်နှင့် နိုင်ငံသူနိုင်ငံသားများအတွက် စီမံကိန်း လုပ်ငန်းများ ဆောင်ရွက်ရာမှာဖြစ်စေ၊ အစိုးရရဲ့ မူဝါဒများကို ဖော်ဆောင်ရာမှာဖြစ်စေ၊ င့်နှေး ကြန့်ကြာမှုတွေ၊ မလိုအပ်ဘဲငွေကုန်ကြေးကျများမှုတွေ များစွာ လျော့နည်းသွားမှာဖြစ်ပါတယ်။ ဒါ့အပြင် လျော့နည်းသွားတဲ့ဝန်ကြီးများရဲ့ လစာငွေနဲ့ အဆောင်အယောင်အသုံးစရိတ်ဟာ အစိုးရ ၅ နှစ် သက်တမ်းအတွင်း သန်းပေါင်းငါးထောင်ခန့် နိုင်ငံအတွက် ခြိုးခြံချွေတာပြီးလည်း ဖြစ်ပါလိမ့်မယ်။ ကျွန်တော်တို့နိုင်ငံဟာ ပြည်သူ့ဘဏ္ဍာငွေသုံးစွဲမှုကို တတ်နိုင်သမျှ လျှော့နည်းသက်သာစေနိုင်ပါမှ အတတ် နိုင်ဆုံး ကြိုးခြံချွေတာနိုင်ပါမှ နိုင်ငံတော်ဘဏ္ဍာငွေများ စုဆောင်းနိုင်ပြီး ဖွံ့ဖြိုးမှုအနည်းဆုံးနိုင်ငံအဖြစ်မှ လွတ်မြောက်နိုင်မှာ ဖြစ်ပါတယ်။ နောင်မျိုးဆက်များအတွက် နိုင်ငံ့ဘဏ္ဍာအရန်ငွေများ ချန်ထားနိုင်ခဲ့ပြီး တိုင်းပြည်ဖွံ့ဖြိုးတိုးတက်လာနိုင်မှာ ဖြစ်ပါတယ်။ အဆိုပါနိုင်ငံဘဏ္ဍာငွေများကိုလည်း အလေအလွင့် ဆုံးရှုံးမှုမရှိစေဘဲ ပိုနေတဲ့နေရာမှသည် လိုနေတဲ့နေရာဆီသို့ ပြည်သူလူထုလူနေမှုဘဝ အဆင့်အတန်း မြင့်မားရေးအတွက် မျှဝေပေးနိုင်မှာဖြစ်ပါတယ်။ ဥပမာ လျှော့ချလိုက်တဲ့ဝန်ကြီးများရဲ့ သန်းပေါင်းငါးထောင် ခန့်ရှိတဲ့ လစာနှင့် အဆောင်အယောင်စရိတ်များကို နိုင်ငံတော်မှာလိုအပ်နေတဲ့ ပညာရေး၊ ကျန်းမာရေး၊ ကျေးလက် ဒေသဖွံ့ဖြိုးတိုးတက်ရေးတို့မှာ ပိုမိုသုံးစွဲနိုင်မှာ ဖြစ်ပါတယ်။ ဒါကြောင့် ကျွန်တော့အနေနဲ့ အရေအတွက်ထက် အရည်အချင်းကိုဦးစားပေးရေး၊ အဂတိကင်းစင်သော လူ့အသိုင်းအဝိုင်း ဖောင်ဆောင်ရေး၊ အမျိုးသားအကျိုးစီးပွားကိုရှေးရှုရေး၊ ပြည်သူ့ဘဏ္ဍာငွေများ ခြိုးခြံ ချွေတာရေးနှင့် စွမ်းဆောင်ရည်ပြည့်ဝရေးနှင့် ကျစ်လျစ်ခိုင်မာသော ပြည်ထောင်စုအစိုးရတစ်ရပ် ဖွဲ့စည်း နိုင်ရေးကိစ္စတို့ကို ဦးတည်၍ဆောင်ရွက်ပါကြောင်း ပြည်ထောင်စုလွှတ်တော်ကြီးသို့ အလေးအနက် ရှင်းလင်း တင်ပြအပ်ပါတယ်ခင်ဗျား။ ကျေးဇူးတင်ပါတယ်။</speech>
<title>နိုင်ငံတော်သမ္မတအဖြစ်ရွေးချယ်တင်မြှောက်ခံထားရသူက တင်ပြထားသည့် ပြည်ထောင်စုအစိုးရ ဝန်ကြီးဌာနအရေအတွက်နှင့် အမည်သတ်မှတ်ချက်နှင့်စပ်လျဉ်း၍ လွှတ်တော်၏အဆုံးအဖြတ်ရယူခြင်း၊</title>
<speech type='speaker'>အစီအစဉ်(၆) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များ ခင်ဗျား။ နိုင်ငံတော်သမ္မတအဖြစ် ရွေးချယ်တင်မြှောက်ခံထားရသူက ပြန်လည်ရှင်းလင်းတင်ပြလို့ ပြီးပါပြီ။ ယခု ပြည်ထောင်စုလွှတ်တော်ဆိုင်ရာ ဥပဒေပုဒ်မ ၃၁၊ နည်းဥပဒေ ၂၄ တို့နဲ့အညီ ပြည်ထောင်စု အစိုးရဝန်ကြီးဌာနအရေအတွက် ၂၁ ခုနဲ့၎င်းဌာနများအတွက် အမည်သတ်မှတ်ချက်တို့နဲ့စပ်လျဉ်းပြီး ပြည်ထောင်စုလွှတ်တော်ရဲ့ အဆုံးအဖြတ်ရယူဖို့ စက်ခလုတ်အသုံးပြုပြီး လျှို့ဝှက်ဆန္ဒမဲပေးတဲ့နည်းလမ်းနဲ့ ဆောင်ရွက်ပါ့မယ်။ စက်ခလုတ်အသုံးပြုပြီး ဆန္ဒမဲပေးဖို့အတွက် ပြည်ထောင်စုလွှတ်တော် ကိုယ်စားလှယ်များအနေနဲ့ ပထမဦးစွာ ပြည်ထောင်စုလွှတ်တော် အစည်းအဝေးတက်ရောက်ကြောင်း လက်မှတ်ရေးထိုးတဲ့နေရာမှာ ကိုယ်စားလှယ်စိစစ်ရေးကတ်ပြားနဲ့ လဲလှယ်ပေးလိုက်တဲ့ ဆန္ဒမဲပေးကတ်ကို မိမိရှေ့ရှိ စက်ခလုတ်ရဲ့ လက်ယာဘက်ဘေးမှာရှိတဲ့ ကတ်ထည့်ပေါက်အတွင်းသို့ ဦးစွာထည့်ရမှာ ဖြစ်ပါတယ်။ ဒီလိုထည့်ရာမှာ မဲပေးကတ်ပြားပေါ်ရှိ မြားပြထားတဲ့ဘက်ကို အပေါ်မှာထားပြီး မြားဦးတည်ရာအတိုင်း ထည့်ရမှာ ဖြစ်ပါတယ်။ ဆန္ဒမဲပေးကတ်ကို စက်ထဲထည့်မှသာ ဆန္ဒမဲပေးခြင်းကို စက်ကထည့်သွင်း ရေတွက်မှာ ဖြစ်ပါတယ်။ အကယ်၍ ဆန္ဒမဲပေးကတ်ကို စက်ထဲမထည့်ပါက သို့မဟုတ် ဘက်မှားပြီးထည့်ပါက ဆန္ဒမဲပေးမှုကို စက်ကထည့်သွင်းရေတွက်မှာ မဟုတ်ကြောင်း ပြောကြားလိုပါတယ်။ စက်ခလုတ်နဲ့ ဆန္ဒမဲပေးတဲ့အခါထောက်ခံရင် အစိမ်းရောင်ခလုတ်၊ ကန့်ကွက်ရင် အနီရောင် ခလုတ်၊ ကြားနေရင် အဝါရောင်ခလုတ်တို့ကို နှိပ်ဖို့ဖြစ်ပါတယ်။ ခလုတ်နှိပ်ခြင်းနဲ့ပတ်သက်လို့ ကျွန်တော်က ဆန္ဒမဲပေးကြဖို့ အသင့်ရှိစေလိုပါတယ်လို့ ကြေညာ တာနဲ့ လွှတ်တော်အစည်းအဝေးခန်းမ မျက်နှာစာမှာရှိတဲ့ အစိမ်းရောင်အချက်ပြမီးတန်း လင်းချည်မှိတ်ချည် ဖြစ်လာပါမယ်။ ဒီလိုဖြစ်လာတာတဲ့ တစ်ပြိုင်နက် ကျွန်တော်က ဆန္ဒမဲပေးနိုင်ကြပါပြီလို့ ဖိတ်ခေါ်တဲ့ ီး အချက်ပြမီးစိမ်း လင်းချည်မှိတ်ချည် ရှိနေချိန်အတွင်း မိမိဆန္ဒရှိရာခလုတ်ကိုနှိပ်ဖို့ ဖြစ်ပါတယ်။ အချက်ပြမီးစိမ်းဟာ ဆန္ဒမဲပေးဖို့ သတ်မှတ်ထားတဲ့ စက္ကန့် ၃၀ ပြည့်တာနဲ့ ငြိမ်းသွားပါမယ်။ ဆန္ဒမဲပေးစက်ခလုတ်ကို မှားယွင်းနှိပ်မိလို့ ပြင်ဆင်လိုပါက အချက်ပြမီးစိမ်း ငြိမ်းမသွားမီ်း မိမိအမှန်တကယ် ဆန္ဒမဲပေးလိုတဲ့ ခလုတ်ကို ထပ်မံနှိပ်ဖို့ ဖြစ်ပါတယ်။ အချက်ပြမီးစိမ်း ငြိမ်းမသွားမီ ်း နောက်ဆုံးနှိပ်တဲ့ခလုတ်ဟာ ဆန္ဒမဲပေးခြင်းအတွက် အတည်ဖြစ်ပါတယ်။ စက်ခလုတ်အသုံးပြုပြီး လျှို့ဝှက်ဆန္ဒမဲပေးချိန်မှာ ပြည်ထောင်စုလွှတ်တော်ရုံးက တာဝန်ပေးထားတဲ့ ကြီးကြပ်သူအရာရှိက စက်ခန်းကို ကြီးကြပ်ပေးမှာ ဖြစ်ပါတယ်။</speech>
<speech type='speaker'>ပြည်ထောင်စုလွှတ်တော် ကိုယ်စားလှယ်များခင်ဗျား။ ယခုလွှတ်တော်ရဲ့ ဆန္ဒကိုရယူပါမယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type='speaker'>ပြည်ထောင်စုလွှတ်တော် ကိုယ်စားလှယ်များခင်ဗျား။ ထောက်ခံမဲ ၆၁၁ မဲ။ ကန့်ကွက်မဲ ၃ မဲ၊ ကြားနေမဲ ၂၂ မဲ ဖြစ်ပါတယ်။</speech>
<speech type='speaker'>ထောက်ခံဆန္ဒမဲများတဲ့အတွက် နိုင်ငံတော်သမ္မတအဖြစ် ရွေးချယ်တင်မြှောက် ခံထားရသူက ပေးပို့လာတဲ့ ပြည်ထောင်စုအစိုးရဝန်ကြီးဌာနအရေအတွက် ၂၁ ခုနဲ့ အဆိုပါ ပြည်ထောင်စု အစိုးရဝန်ကြီးဌာန အမည်သတ်မှတ်ချက်များအနက်မှ ယဉ်ကျေးမှုနှင့် သာသနာရေးဝန်ကြီးဌာနအစား သာသနာရေးနှင့် ယဉ်ကျေးမှုဝန်ကြီးဌာနအဖြစ် ပြင်ဆင်သတ်မှတ်ခြင်း အပါအဝင်တို့ကို လွှတ်တော်က အတည်ပြုကြောင်း ကြေညာပါတယ်။</speech>
<title>နိုင်ငံတော်သမ္မတအဖြစ် ရွေးချယ်တင်မြှောက်ခံထားရသူက တင်ပြထားသည့် ပြည်ထောင်စုဝန်ကြီးဦးရေ သတ်မှတ်ချက်နှင့် စပ်လျဉ်း၍ လွှတ်တော်၏ အဆုံးအဖြတ်ရယူခြင်း</title>
<speech type='speaker'>အစီအစဉ်(၇) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များ ခင်ဗျား။ ဆက်လက်ပြီး ပြည်ထောင်စုလွှတ်တော်ဆိုင်ရာ ဥပဒေပုဒ်မ ၃၁၊ နည်းဥပဒေ ၂၄ တို့နဲ့အညီ ပြည်ထောင်စုဝန်ကြီးဦးရေ ၁၈ ဦး သတ်မှတ်ချက်နဲ့စပ်လျဉ်းပြီး လွှတ်တော်ရဲ့ဆုံးဖြတ်ချက် ရယူသွားမှာ ဖြစ်ပါတယ်။ ဆန္ဒမဲပေးကြဖို့အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type='speaker'>ပြည်ထောင်စုလွှတ်တော် ကိုယ်စားလှယ်များခင်ဗျား။ ထောက်ခံမဲ ၆၀၁ မဲ။ ကန့်ကွက်မဲ ၂၂ မဲ၊ ကြားနေမဲ ၁၄ မဲ ဖြစ်ပါတယ်။ ထောက်ခံဆန္ဒမဲများတဲ့အတွက် နိုင်ငံတော်သမ္မတအဖြစ် ရွေးချယ်တင်မြှောက်ခံထားရသူက ပေးပို့ လာတဲ့ ပြည်ထောင်စုဝန်ကြီးဦးရေ ၁၈ ဦး သတ်မှတ်ချက်ကို လွှတ်တော်က အတည်ပြုကြောင်း ကြေညာပါတယ်။</speech>
</motion>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး ဒသမနေ့ ရပ်နားကြောင်းနှင့် (၁၁)ရက်မြောက်နေ့ ကျင်းပမည့် နေ့ရက်နှင့်ကြေညာခြင်း ။</title>
<speech type='speaker'>အစီအစဉ်(၈) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များ ခင်ဗျား။ ပထမပုံမှန်အစည်းအဝေး ဒသမနေ့ အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေးရဲ့ (၁၁)ရက်မြောက်နေ့ကို ၂၀၁၆ ခုနှစ်၊ မတ်လ ၂၂ ရက်(အင်္ဂါနေ့) နံနက် ၁၀ နာရီ ကျင်းပပြုလုပ်မည်ဖြစ်ကြောင်းနဲ့ ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type='mc'>ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type='mc'>အားလုံး ထွက်ခွာနိုင်ကြပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး ဒသမနေ့အစည်းအဝေးကို နံနက် ၁၀:၃၀ နာရီ ရပ်နားပါသည်။ ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး ဒသမနေ့တွင် ခွင့်ပန်ကြားသူ ကိုယ်စားလှယ်စာရင်း စဉ် အမည် မဲဆန္ဒနယ် မှတ်ချက် ၁။ ဒေါ်တင်တင်ရီ ကျွန်းစု ၂၁-၃-၂၀၁၆ တနင်္သာရီတိုင်းဒေသကြီး ၂။ ဒေါက်တာသန်းဝင်း မြောက်ဥက္ကလာပ ၂၁-၃-၂၀၁၆ မှ ၂၂-၃-၂၀၁၆ ထိ ရန်ကုန်တိုင်းဒေသကြီး ၃။ ဦးစိုင်းပန်ဖ မဲဆန္ဒနယ်အမှတ် (၁၂) ကယားပြည်နယ် ၄။ ဦးဟင်နရီဗန်ထီးယူ မဲဆန္ဒနယ်အမှတ် (၃) ချင်းပြည်နယ် ၅။ ဦးပြူးလွင် မဲဆန္ဒနယ်အမှတ် (၁၂) ၂၁-၃-၂၀၁၆ မကွေးတိုင်းဒေသကြီး ၆။ ဦးကျော်နီနိုင် မဲဆန္ဒနယ်အမှတ် (၁၁) ၂၁-၃-၂၀၁၆ မှ ၂၂-၃-၂၀၁၆ ထိ ရှမ်းပြည်နယ်</speech>
</postface>
</transcript>
</doc>
