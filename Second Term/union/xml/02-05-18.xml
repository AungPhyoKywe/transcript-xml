<doc>
<docinfo>
<docno>02-05-18.xml</docno>
<pdf>02-05-18.pdf</pdf>
<term value="02">ဒုတိယအကြိမ်</term>
<session value="05" />
<sittingday value="18" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး (၁၈)ရက်မြောက်နေ့မှတ်တမ်း</title>
<date>၁၃၇၉ ခုနှစ်၊ ဝါခေါင်လပြည့်ကျော် ၁၀ ရက် (၂၀၁ရ ခုနှစ်၊ သြဂုတ်လ ၁ရ ရက်)(ကြာသပတေးနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် ပဉ္စမပုံမှန်အစည်းအဝေး (၁၈)ရက်မြောက်နေ့ကို နံနက် ၁၀:ဝဝ နာရီင်ကျင်းပ ပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေးရဲ့ (၁၈)ရက်မြောက်နေ့ အစီအစဉ် စတင်ပါတော့မယ်။ ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါ။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ ဒုတိယ အကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး (၁၈)ရက်မြောက်နေ့မှာ ပြည်ထောင်စုလွှတ်တော် ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စု လွှတ်တော်ကိုယ်စားလှယ်ဦးရေ စုစုပေါင်း ၆၅၉ ဦး ရှိပြီး ဒီကနေ့အစည်းအဝေးကို ၅၈၅ ဦး တက်ရောက် ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၈၈.ရရ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ) တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် (၁၈) ရက်မြောက်နေ့ အစည်းအဝေးအစီအစဉ်ကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး (၁၈)ရက်မြောက်နေ့ အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေထားတဲ့ အတိုင်း ဆက်လက်ဆောင်ရွက်ပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော်ကိုယ်စားလှယ်များ ခွင့်ပန်ကြားခြင်းနှင့် အစည်းအဝေးတက်ရောက်မှု အခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1249">ဦးမောင်မောင်လတ်(အတွင်းရေးမှူး၊ ကိုယ်စားလှယ်များစိစစ်ရေးကော်မတီ)</mp>လေးစားအပ် ပါသော ပြည်ထောင်စုလွှတ်တော် နာယကကြီးခင်ဗျာ။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စု လွှတ်တော် ပဉ္စမပုံမှန်အစည်းအဝေး (၁၈)ရက်မြောက်နေ့ ၁၇-၈-၂၀၁ရ ရက်နေ့မှာ အစည်းအဝေးသို့ တက်ရောက်နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များရဲ့ကိုယ်စား စစ်ကိုင်းတိုင်းဒေသကြီး၊ မဲဆန္ဒနယ်အမှတ်(၉)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များ စိစစ်ရေးကော်မတီ အတွင်းရေးမှူးဖြစ်သူ ကျွန်တော် ဦးမောင်မောင်လတ်က ခွင့်ပန်ကြားသွားမှာ ဖြစ်ပါတယ်။ ယနေ့အစည်းအဝေးသို့ တက်ရောက်နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များမှာ - - ဒေါ်စန်းစန်းအိ မိုးညှင်း၊ - ဒေါ်အေးအေးမူ(ခ) ဒေါ်ရှားမီး ကလေး၊ - ဦးညွန့်အောင် မုံရွာ၊ - ဦးမောင်မောင် ထီးချိုင့်၊ - ဦးသက်နိုင်ဦး - ဦးအောင်စိုး သရက်ချောင်း၊ - ဦးတင်ထွေး - ဒေါက်တာဒေါ်ရွှေပုံ ပဲခူး၊ - ဒေါက်တာမောင်သင်း မိတ္ထီလာ၊ - ဦးသက်လွင်(ခ) ဦးပေါခင် မြင်းခြံ၊ - ဒေါ်စိုးနွယ်အေး တံတားဦး၊ - ဦးငြိမ်းသစ်(ခ) ဦးသောင်းထွန်း မဟာအောင်မြေ၊ - ဒေါက်တာတင်အောင် ကျောက်ဆည်၊ - သူရဦးသက်ဆွေ ကိုကိုးကျွန်း၊ - ဒေါက်တာမေဝင်းမြင့် မရမ်းကုန်း၊ - ဒေါ်ဖြူဖြူသင်း မင်္ဂလာတောင်ညွန့်၊ - ဒေါ်ဇင်မာအောင် ရန်ကင်း၊ ဦးမောင်မောင်ဦး အင်းစိန်၊ - ဦးဝင်းမြင့် တာမွေ၊ - ဒေါက်တာစိန်မြအေး - ဦးအေးနိုင် ဒဂုံမြို့သစ်(တောင်ပိုင်း)၊ - ဦးနေမျိုးထွန်း ထန်းတပင်၊ - ဦးဌေးလွင်(ခ) ဦးဒီလုံး နမ့်စန်၊ - ဦးစိုင်းခတ္တိယ မိုင်းဆတ်၊ - ဦးထွန်းအောင်(ခ) ဦးထွန်းထွန်းဟိန် နောင်ချို၊ - ဦးဝင်းထူး နမ့်ဆန်၊ - ဒေါ်နန်းမိုး မန်တုံ၊ - ဒေါ်ပြုံးကေသီနိုင် - ဗိုလ်မှူးကြီးနေလင်း တပ်မတော်၊ - ဒေါ်နန်းနီနီအေး - ဦးလားလ်မင်းထန် ချင်း-၁၀၊ - ဦးညီညီထွေး(ခ) ဦးကိုကိုလေး စစ်ကိုင်း-၁၁၊ - ဦးအောင်ဝင်း တနင်္သာရီ-၁၊ - ဦးအောင်သိန်း ပဲခူး-၁၂၊ - ဦးအောင်ကြည်ညွန့် မကွေး-၄၊ ဦးကျော်သီဟ မန္တလေး-၁၂၊ - ဒေါ်လှဌေး(ခ) ဒေါ်အုန်းကြည် မန္တလေး-၄၊ - ဦးလှမြင့်(ခ) ဦးလှမြင့်သန်း မွန်-၁၁၊ - ဦးလင်းတင်ဌေး မွန်-၄၊ - ဒေါက်တာမောင်မောင် ရန်ကုန်-၆၊ - ဒေါက်တာဌေးကြွယ် ရန်ကုန်-၁ နှင့် - ဦးကြည်ဝင်း ဧရာဝတီ-၁၂ တို့ဖြစ်ပါတယ်။ ယခင်ကခွင့်ပန်ကြားသဖြင့် လွှတ်တော်က ခွင့်ပြုထားသူ ၃၂ ဦးရှိပြီး ယနေ့ခွင့်ပန်ကြားသူ ၄၂ ဦး ဖြစ်တဲ့အတွက် စုစုပေါင်းခွင့်ပန်ကြားသူ ၇၄ ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ခွင့်ပန်ကြားသူ ပြည်ထောင်စုလွှတ်တော်ကိုယ်စားလှယ် ၄၂ ဦးအား ခွင့်အဖြစ် သတ်မှတ်ခွင့်ပြုပေးနိုင် ပါရန် လေးစားစွာ တင်ပြအပ်ပါတယ်ခင်ဗျာ။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး (၁၈)ရက်မြောက်နေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅၉ ဦး၊ ယခင်က ခွင့်ပြုထားသူ ၃၂ ဦး၊ ယနေ့ခွင့်ပန်ကြား၍ ခွင့်ပြုထားသူ ၄၂ ဦး ဖြစ်တဲ့အတွက် ခွင့်ပြုထားသူ စုစုပေါင်း ၇၄ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Order">
<title>နိုင်ငံတော်သမ္မတရုံးမှ ပေးပို့သော ချင်းပြည်နယ်နှင့် စစ်ကိုင်းတိုင်းဒေသကြီးအတွင်းရှိ မြို့၊ ရပ်ကွက်နှင့် ကျေးရွာအုပ်စုများ တိုးချဲ့ပြင်ဆင်ဖွဲ့စည်းခြင်းကို တင်ပြခြင်းနှင့် လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၅)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ချင်းပြည်နယ် နဲ့စစ်ကိုင်းတိုင်းဒေသကြီးအတွင်းရှိ မြို့၊ ရပ်ကွက်နဲ့ ကျေးရွာအုပ်စုများ တိုးချဲ့ပြင်ဆင်ဖွဲ့စည်းခြင်းနဲ့စပ်လျဉ်းပြီး ပြည်ထောင်စုလွှတ်တော်မှာ မှတ်တမ်းတင်နိုင်ဖို့အတွက် နိုင်ငံတော်သမ္မတရုံးရဲ့ ၁၄-၈-၂၀၁ရ ရက်စွဲပါစာအမှတ်၊ ၅၀၈(၇၄)/၁၂/သမ္မတရုံးဖြင့် ပေးပို့ထားပြီး ယင်းမိတ္တူများကို လွှတ်တော်ကိုယ်စားလှယ်များထံ ဖြန့်ဝေထား ပါတယ်။ အဆိုပါတိုးချဲ့ပြင်ဆင် ဖွဲ့စည်းခြင်းများကို တင်ပြပါမယ်။ - ချင်းပြည်နယ်၊ ဟားခါးခရိုင်၊ ထန်တလန်မြို့နယ်၊ နှာဟရိန်(က) ကျေးရွာအုပ်စုကို ရပ်ကွက် နှစ်ရပ်ကွက်ပါဝင်တဲ့ နှာဟရိန်မြို့အဖြစ်လည်းကောင်း၊ မင်းတပ်ခရိုင်၊ မင်းတပ်မြို့နယ်၊ မကွီအိမ်နူး ကျေးရွာအုပ်စုကို ရပ်ကွက် ၄ ရပ်ကွက်ပါဝင်တဲ့ မကွာအိမ်နူးမြို့အဖြစ်လည်းကောင်း တိုးချဲ့ပြင်ဆင် ဖွဲ့စည်းခြင်း၊ ချင်းပြည်နယ်၊ ဟားခါးခရိုင်၊ ဟားခါးမြို့နယ်၊ ဟားခါးမြို့ရှိ ရပ်ကွက် ၆ ရပ်ကွက်တို့ကို ဧရိယာ ပြင်ဆင်ဖွဲ့စည်းခြင်းနဲ့ ရပ်ကွက် နှစ်ရပ်ကွက် တိုးချဲ့ ဖွဲ့စည်းခြင်း၊ စစ်ကိုင်းတိုင်းဒေသကြီး၊ တမူးခရိုင်၊ တမူးမြို့နယ်၊ ထင်းဇင်ကျေးရွာအုပ်စု အတွင်းရှိ တိန်း ကယား(မြန်မာ)ကျေးရွာနှင့် တိန်းကယား(ချင်း)ကျေးရွာ နှစ်ရွာကို စုစည်းပြီး တိန်းကယား ကျေးရွာအုပ်စုအဖြစ် တိုးချဲ့ ပြင်ဆင် ဖွဲ့စည်းခြင်းတို့ဖြစ်ပါတယ်။ အထက်ပါမြို့၊ ရပ်ကွက်နဲ့ ကျေးရွာအုပ်စုများ တိုးချဲ့ပြင်ဆင်ဖွဲ့စည်းခြင်းကို ပြည်ထောင်စုလွှတ်တော် ဆိုင်ရာဥပဒေပုဒ်မ ၅၈ အရ လွှတ်တော်က မှတ်တမ်းတင်ကြောင်း ကြေညာပါတယ်။</speech>
</section>
<section value="Bill">
<bill>
<title>ပြည်ထောင်စုအစိုးရအဖွဲ့မှ ပေးပို့သော ကုန်သွယ်လုပ်ငန်းခွန်ဥပဒေကို ပြင်ဆင်သည့် ဥပဒေကြမ်းကို ပြည်ထောင်စုအစိုးရအဖွဲ့ကိုယ်စား စီမံကိန်းနှင့်ဘဏ္ဍာရေးဝန်ကြီးဌာနက လွှတ်တော်သို့ တင်သွင်းခြင်း</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု အစိုးရအဖွဲ့ကသာ တင်သွင်းခွင့်ရှိတဲ့ ကုန်သွယ်လုပ်ငန်းခွန်ဥပဒေကို ပြင်ဆင်သည့်ဥပဒေကြမ်းနဲ့စပ်လျဉ်းပြီး ပြည်ထောင်စုအစိုးရအဖွဲ့ကိုယ်စား စီမံကိန်းနှင့် ဘဏ္ဍာရေးဝန်ကြီးဌာနက လွှတ်တော်သို့ တင်သွင်းဖို့ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့်ဘဏ္ဍာရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်တော်များ ဖိတ်ကြားထားသော ဧည့်သည်တော်များအားလုံး ကိုယ်စိတ်နှစ်ဖြာ ကျန်းမာချမ်းသာပြီး မင်္ဂလာအပေါင်းနှင့် ပြည့်စုံကြပါစေရန် ဆုမွန်ကောင်းတောင်းရင်း နှုတ်ခွန်းဆက်သ ဂါရဝပြုအပ်ပါတယ်။ ကျွန်တော်ကတော့ စီမံကိန်းနှင့် ဘဏ္ဍာရေး ဝန်ကြီးဌာနမှ ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ကျွန်တော့အနေနဲ့ ပြည်ထောင်စုအစိုးရအဖွဲ့ ကိုယ်စား ကုန်သွယ်လုပ်ငန်းခွန်ကို ပြင်ဆင်သည့်ဥပဒေကြမ်းကို လွှတ်တော်သို့ ရှင်းလင်းတင်သွင်းမှာ ဖြစ်ပါတယ်။ Power Point အသုံးပြု တင်ပြခွင့်ပြုပါရန် ပန်ကြားအပ်ပါတယ်။ လေးစားအပ်ပါသော နာယကကြီးနှင့် လွှတ်တော်ကိုယ်စားလှယ်များခင်ဗျာ။ ဖွဲ့စည်းပုံအခြေခံ ဥပဒေပုဒ်မ ၁၀၀ ပုဒ်မခွဲ(ခ)တွင် နိုင်ငံတော်၏အမျိုးသားစီမံကိန်း၊ အရအသုံးခန့်မှန်းခြေငွေစာရင်းနှင့် အခွန်အကောက်ဆိုင်ရာဥပဒေကြမ်းများကို သတ်မှတ်ထားသည့် နည်းလမ်းများနှင့်အညီ ပြည်ထောင်စု လွှတ်တော်တွင် ဆွေးနွေးဆုံးဖြတ်ရမည်ဟု ပြဋ္ဌာန်းထားပါတယ်။ အဆိုပါပြဋ္ဌာန်းချက်နှင့်အညီ ကုန်သွယ် လုပ်ငန်းခွန်ဥပဒေကို ပြင်ဆင်သည့်ဥပဒေကြမ်းကို ပြည်ထောင်စုအစိုးရအဖွဲ့ ကိုယ်စား ပြည်ထောင်စု လွှတ်တော်သို့ ယနေ့တင်သွင်းရခြင်း ဖြစ်ပါတယ်။ ကုန်သွယ်လုပ်ငန်းခွန်ဥပဒေကို ၁၉၉၀ ပြည့်နှစ်မှာ စတင်ပြဋ္ဌာန်းခဲ့ပါတယ်။ ယခုအခါမှာ စုစုပေါင်း (၅)ကြိမ် ပြင်ဆင်ခဲ့ပြီးဖြစ်ပါတယ်။ ၁၉၉၁ ခုနှစ်မှာ ပထမအကြိမ် ပြင်ဆင်ခဲ့ပါတယ်။ ထို၉၀ ပြည့်နှစ်မှာ ပြဋ္ဌာန်းခဲ့တဲ့ ကုန်သွယ်လုပ်ငန်းခွန်ဥပဒေမှာ ကုန်ရောင်းကြေညာလွှာ သို့မဟုတ် ဝန်ဆောင်မှု ကြေညာလွှာကို လစဉ်တင်သွင်းရမည်ဟုပါရှိခဲ့တဲ့အတွက် အခွန်ထမ်းပြည်သူများ လိုက်နာဆောင်ရွက်ရာမှာ အခက်အခဲမရှိစေဖို့ ကုန်ရောင်းကြေညာလွှာနှင့် ဝန်ဆောင်မှုကြေညာလွှာ တင်သွင်းရမည့်ကာလကို တစ်လ တစ်ကြိမ်အစား သုံးလတစ်ကြိမ်သို့ ဖြေလျှော့လိုခြင်းနှင့် တချို့စကားရပ်များ အစားထိုးခြင်းများကို ဆောင်ရွက်နိုင်ရန် ပြင်ဆင်ခဲ့ခြင်းဖြစ်ပါတယ်။ ၂၀၀၆ ခုနှစ်မှာ ဒုတိယအကြိမ် ပြင်ဆင်ပြဋ္ဌာန်းခဲ့ပါတယ်။ ယင်းသို့ပြင်ဆင်ရခြင်းမှာ နှစ်စဉ်နိုင်ငံတော်ရဲ့ အရအသုံးဆိုင်ရာဥပဒေဖြင့်သာ ပြင်ဆင်ဖြည့်စွက်နိုင်တဲ့ ကုန်သွယ်လုပ်ငန်းခွန်ဥပဒေရဲ့ နောက်ဆက်တွဲ ဇယားပါဖော်ပြချက်များ၊ အခွန်နှုန်းထားများကို အစိုးရအဖွဲ့ရဲ့ သဘောတူညီချက်ဖြင့် ဝန်ကြီးဌာနက အမိန့် ကြော်ငြာစာထုတ်ပြန်ပြီး ပြင်ဆင်မှုများပြုလုပ်နိုင်ရန် ဖြစ်ပါတယ်။ ၂၀၁၁ ခုနှစ်မှာ တတိယအကြိမ် ပြင်ဆင်ခဲ့ပါတယ်။ ပြင်ဆင်ရတဲ့အကြောင်းမှာ ဖွဲ့စည်းပုံအခြေခံ ဥပဒေနဲ့ညီညွတ်စေရန်၊ စကားရပ်များ ပြင်ဆင်နိုင်ရေးနဲ့ အယူခံဝင်နိုင်သည့် အခွန်ငွေပမာဏများကိုလည်း ခေတ်ကာလအခြေအနေနဲ့ လိုက်လျောညီထွေဖြစ်စေဖို့ အစားထိုးပြင်ဆင်နိုင်ရေးတို့အတွက် ဖြစ်ပါတယ်။ ၂၀၁၄ ခုနှစ်မှာ စတုတ္ထအကြိမ် ပြင်ဆင်ခဲ့ပါတယ်။ ပြင်ဆင်ရတဲ့အကြောင်းဟာ ဖွဲ့စည်းပုံအခြေခံ ဥပဒေပါ ပုဒ်မ ၁၀၀ ပုဒ်မခွဲ(ခ) ပြဋ္ဌာန်းချက်များနှင့်အညီ ကုန်သွယ်လုပ်ငန်းခွန်ဥပဒေ၏ နောက်ဆက်တွဲ ဇယားပါဖော်ပြချက်များ၊ အခွန်နှုန်းထားများ၊ အခွန်ကင်းလွတ်ခွင့်များကို ပြည်ထောင်စုအစိုးရအဖွဲ့က ပြည်ထောင်စုလွှတ်တော်သို့ နှစ်စဉ်တင်သွင်းရမည့် အခွန်အကောက်ဆိုင်ရာဥပဒေဖြစ်သည့် ပြည်ထောင်စု၏ အခွန်အကောက်ဥပဒေဖြင့်သာ ပြဋ္ဌာန်းနိုင်ရန်နှင့် အခွန်ဝေစုခွဲဝေခြင်းကို တိုင်းဒေသကြီး/ ပြည်နယ်ဘဏ္ဍာ ရန်ပုံငွေသို့ ဥပဒေနှင့်အညီခွဲဝေပေးနိုင်ရန်အတွက် ပြင်ဆင်ရခြင်းဖြစ်ပါတယ်။ နောက်ဆုံးအကြိမ် ပြင်ဆင်ထားတဲ့ ၂၀၁၅ ခုနှစ်မှာ “ပြေစာအပေါ်မှာ အခွန်အမှတ်တံဆိပ်ကပ်နှိပ် ခြင်းနှင့်စပ်လျဉ်း၍ ထိရောက်ကောင်းမွန်တဲ့ အခွန်စီမံခန့်ခွဲမှုစနစ် တစ်ရပ်အဖြစ် အကောင်အထည်ဖော်နိုင် ရန်နှင့် ပျက်ကွက်မှုများကို ဒဏ်တပ်ရိုက်နိုင်ရန်၊ အထောက်အထားဖြင့် သတင်းပေးတင်ပြသူအား ဆုကြေး ချီးမြှင့်နိုင်ရန်”တို့အတွက် ပြင်ဆင်ခဲ့ရခြင်းဖြစ်ပါတယ်။ ၂၀၁၁ ခုနှစ်နောက်ပိုင်း ပြင်ဆင်မှုများဟာ ဈေးကွက် စီးပွားရေးစနစ်ရဲ့ ပြောင်းလဲမှုနှင့် လိုက်လျောညီထွေဖြစ်စေရန်နှင့် အခွန်ဆိုင်ရာပြုပြင်ပြောင်းလဲမှုများနှင့် ဟန်ချက်ညီဖြစ်စေရန်တို့အတွက် ဖြစ်ပါကြောင်းတင်ပြအပ်ပါတယ်။ လေးစားအပ်ပါသော နာယကကြီးနှင့် လွှတ်တော်ကိုယ်စားလှယ်များခင်ဗျာ။ ယခုတင်ပြတဲ့ ကုန်သွယ် လုပ်ငန်းခွန်ဥပဒေကို ပြင်ဆင်သည့်ဥပဒေကြမ်းမှာ ပယ်ဖျက်ခြင်း (၁၇)ရပ်၊ စကားရပ်အစားထိုးခြင်း(၇)ရပ်နှင့် အစားထိုးပြင်ဆင်ခြင်း ၁၀ ရပ်တို့ ပါဝင်ပါတယ်။ ပယ်ဖျက်ခြင်း (၁၇)ရပ်ကတော့ အခွန်စီမံခန့်ခွဲမှု လုပ်ထုံး လုပ်နည်းဥပဒေကို ပြဋ္ဌာန်းတဲ့အခါမှာ အခွန်ဆိုင်ရာစီမံခန့်ခွဲမှုနှင့် လုပ်ထုံးလုပ်နည်းများ ပါရှိလာမည် ဖြစ်သည့်အတွက် ကုန်သွယ်လုပ်ငန်းခွန်ဥပဒေပါ အခွန်စီမံခန့်ခွဲမှုနဲ့ သက်ဆိုင်တဲ့ ပြဋ္ဌာန်းချက် ပုဒ်မ၊ ပုဒ်မခွဲ ၁၆ ခုကို ပယ်ဖျက်ခြင်းပါဝင်ပါတယ်။ အထူးကုန်စည်ခွန်ဥပဒေကို သီးခြားဥပဒေအဖြစ် ပြဋ္ဌာန်းပြီး ဖြစ်သဖြင့် ကုန်သွယ်လုပ်ငန်းခွန်ဥပဒေပါ အထူးကုန်စည်ဆိုင်ရာ ပြဋ္ဌာန်းချက်များကို ပယ်ဖျက်ခြင်း ပါဝင် ပါတယ်။ စကားရပ်အစားထိုးခြင်း (၇)ရပ်ကတော့ ရုံးဌာနအမည် မှန်ကန်စေရန် အစားထိုးခြင်း၊ ဥပဒေ၊ ပုဒ်မအညွှန်း မှန်ကန်စေရန်အစားထိုးခြင်း၊ သတင်းပေးသူတို့အား ပေးအပ်မည့် ဆုကြေးပမာဏ ပြင်ဆင် နိုင်ရန်အစားထိုးခြင်းများဖြစ်ပါတယ်။ ပုဒ်မ၊ ပုဒ်မခွဲအလိုက် တည်ဆဲပြဋ္ဌာန်းချက်များအစား အစားထိုး ပြင်ဆင်ခြင်း (၁၀)ရပ်မှာ ဝန်ဆောင်မှု၊ ကုန်းပေါ်ရောက်တန်ဖိုး၊ စည်းကြပ်စသည့် စကားရပ်များရဲ့ အဓိပ္ပာယ် ဖွင့်ဆိုချက်များကို အဓိပ္ပာယ်ပိုမို လေးနက်ကျယ်ဝန်းစေရန်နှင့် လက်ရှိဆောင်ရွက်ချက်များနှင့် ကိုက်ညီစေရန် ပြင်ဆင်အစားထိုးခြင်း(၃)ရပ် ကုန်သွယ်လုပ်ငန်းခွန်ဥပဒေ ပုဒ်မ ၅ အခွန်ပေးဆောင်ရန် တာဝန်ရှိသူနှင့် ပတ်သက်ပြီး ပိုမိုရှင်းလင်းစေရန် အစားထိုးခြင်း၊ ကုန်သွယ်လုပ်ငန်းခွန်ဥပဒေပုဒ်မ ၈ အခွန်ကင်းလွတ်ခွင့်၊ သက်သာခွင့်ပြုခြင်းနှင့်ပတ်သက်၍ ပြည်ထောင်စုအစိုးရက ကိုင်တွယ်ကျင့်သုံးနိုင်စေရန် ပြင်ဆင်အစားထိုးခြင်း ပုဒ်မ(၂)ခု၊ ပြစ်မှုပြစ်ဒဏ်များနှင့်ပတ်သက်၍ ပျက်ကွက်မှုနှင့် ပြစ်ဒဏ်များ လိုက်လျောညီထွေဖြစ်စေရေး၊ ထိရောက်သည့် ပြစ်ဒဏ်ဖြစ်စေရေး ပြင်ဆင်အစားထိုးခြင်း၊ အခွန်ဆိုင်ရာ မက်လုံးပေးမှုအစီအစဉ် လုပ်ထုံး လုပ်နည်းများ သတ်မှတ်ပေးနိုင်ရေးအတွက် ပုဒ်မ ၃၃ တွင် ဖြည့်စွက် အစားထိုး ပြင်ဆင်ခြင်းတို့ဖြစ်ပါတယ်။ လေးစားအပ်ပါသော နာယကကြီးနှင့် လွှတ်တော်ကိုယ်စားလှယ်များခင်ဗျာ။ ကုန်သွယ်လုပ်ငန်းခွန် ဥပဒေကို ပြင်ဆင်လိုခြင်းရဲ့ အကြောင်းရင်းများမှာ ပြည်တွင်းအခွန်များဦးစီးဌာနအနေဖြင့် Value Added Tax (တန်ဖိုးဖြည့်အခွန်)စနစ်သို့ မကြာမီကာလအတွင်းမှာ ဥပဒေရေးဆွဲပြီး ပြောင်းလဲကျင့်သုံးဆောင်ရွက်ရန် ရှိပါတယ်။ အခွန်စနစ်ကို ထိရောက်ကောင်းမွန်စေပြီး ခေတ်စနစ်နဲ့အညီ လိုက်လျောညီထွေ ဖြစ်စေဖို့အတွက် အခွန်စီမံခန့်ခွဲမှုနှင့် လုပ်ထုံးလုပ်နည်းဆိုင်ရာ ဥပဒေကိုလည်းပဲ ပြဋ္ဌာန်းကျင့်သုံးနိုင်ဖို့အတွက် ဥပဒေကြမ်း တစ်ရပ်ကို ရေးဆွဲဆောင်ရွက်လျက်ရှိပါတယ်။ ဒီလုပ်ငန်းစဉ်များကို အထောက်အကူပြုစေနိုင်ရန် အတွက် ကုန်သွယ်လုပ်ငန်းခွန်ဥပဒေကို ပြင်ဆင်လိုခြင်းဖြစ်ပါတယ်။ အခွန်စီမံခန့်ခွဲမှုနှင့် လုပ်ထုံးလုပ်နည်းဆိုင်ရာ ဥပဒေ (Tax Administration and Procedure Law) ရေးဆွဲဆောင်ရွက်ရခြင်းဟာ တည်ဆဲကုန်သွယ် လုပ်ငန်းခွန်ဥပဒေနဲ့ ဝင်ငွေခွန်ဥပဒေတို့မှာပါဝင်တဲ့ အခွန်စီမံခန့်ခွဲမှုဆိုင်ရာ ပြဋ္ဌာန်းချက်များကို တစ်ပေါင်း တစ်စည်းတည်း ပြဋ္ဌာန်းနိုင်ဖို့အတွက် ဆောင်ရွက်ခြင်းဖြစ်ပါတယ်။ ဒါကြောင့် ယခုကုန်သွယ် လုပ်ငန်းခွန် ဥပဒေကို ပြင်ဆင်တဲ့ဥပဒေမှာ အခွန်စီမံခန့်ခွဲမှုဆိုင်ရာ ပြဋ္ဌာန်းချက်များကို ပယ်ဖျက်နိုင်ရေးအတွက် ထည့်သွင်းရေးဆွဲ တင်ပြထားခြင်းဖြစ်ပါတယ်။ ထို့ပြင် အခြားအကြောင်းများလည်း ရှိပါတယ်။ ဒီအကြောင်းတွေကတော့ ကုန်သွယ်လုပ်ငန်းခွန် ဥပဒေပါ ပြဋ္ဌာန်းချက်နဲ့အညီ လိုက်နာဆောင်ရွက်ဖို့ ပျက်ကွက်ခြင်းအတွက် တပ်ရိုက်သည့်ဒဏ်ဟာ ထိရောက် ဟန့်တားနိုင်သည့် ပြစ်ဒဏ်ဖြစ်စေဖို့၊ ပျက်ကွက်မှုအမျိုးအစားအလိုက် သင့်လျော်တဲ့ဒဏ်တပ်ရိုက်မှု ဖြစ်စေဖို့၊ ဥပဒေပြဋ္ဌာန်းချက်များကို ပိုမိုထိရောက်စွာ အကောင်အထည်ဖော်နိုင်ဖို့အတွက် အခွန်ဆိုင်ရာ မက်လုံးပေးမှုများအဖြစ်နဲ့ လိုအပ်တဲ့ချီးမြှင့်မှုများပြုလုပ်နိုင်ဖို့ စတဲ့လုပ်ထုံးလုပ်နည်းများကို စီမံကိန်းနှင့် ဘဏ္ဍာရေးဝန်ကြီးဌာနအနေနဲ့ ပြည်ထောင်စုအစိုးရအဖွဲ့ရဲ့ သဘောတူညီချက်နဲ့ ပြဋ္ဌာန်းပေးနိုင်ရေးအတွက် ပြင်ဆင်လိုခြင်းလည်း ဖြစ်ပါတယ်။ လေးစားအပ်ပါသော နာယကကြီးနှင့် လွှတ်တော်ကိုယ်စားလှယ်များခင်ဗျာ။ သို့ဖြစ်ပါ၍ အထက် တင်ပြပါ ရည်ရွယ်ချက်များနှင့်အညီ ရေးဆွဲတင်သွင်းထားတဲ့ ကုန်သွယ်လုပ်ငန်းခွန်ဥပဒေကို ပြင်ဆင်သည့် ဥပဒေကြမ်းကို ပြည်ထောင်စုလွှတ်တော်က သုံးသပ်ဆွေးနွေးပေးနိုင်ပါရန် ပြည်ထောင်စုအစိုးရအဖွဲ့ ကိုယ်စား လေးစားစွာဖြင့် တင်သွင်းအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ပြည်ထောင်စုအစိုးရအဖွဲ့က တင်သွင်းတဲ့ ကုန်သွယ်လုပ်ငန်းခွန်ဥပဒေကို ပြင်ဆင်သည့်ဥပဒေကြမ်း မိတ္တူ ကို ယနေ့ အစည်းအဝေးပြီးဆုံးချိန်မှာ လွှတ်တော်ကိုယ်စားလှယ်များထံ ဖြန့်ဝေပေးရန် စီမံထားပါကြောင်းနဲ့ ပြည်ထောင်စုလွှတ်တော်ဆိုင်ရာ ဥပဒေ၊ နည်းဥပဒေများနဲ့အညီ ဆက်လက်ဆောင်ရွက်သွားမည်ဖြစ်ကြောင်း အသိပေးကြေညာပါတယ်။</speech>
</bill>
<bill>
<title>နိုင်ငံတော်သမ္မတထံမှ သဘောထားမှတ်ချက်ဖြင့် ပြန်လည်ပေးပို့ထားသော ခရစ်ယာန်ထိမ်းမြားခြင်းဆိုင်ရာ | အက်ဥပဒေကို ပြင်ဆင်သည့် ဥပဒေကြမ်းနှင့် စပ်လျဉ်း၍ လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၇)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ သဘောထားမှတ်ချက်ဖြင့် ပြန်လည်ပေးပို့ထားတဲ့ ခရစ်ယာန်ထိမ်းမြားခြင်းဆိုင်ရာ အက်ဥပဒေကို ပြင်ဆင်သည့် ဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထား မှတ်ချက်အစီရင်ခံစာကို ၁၅-၈-၂၀၁ရ ရက်က ကျင်းပပြုလုပ်တဲ့ ပြည်ထောင်စုလွှတ်တော် အစည်းအဝေးမှာ ဖတ်ကြားတင်ပြခဲ့ပြီး ဖြစ်ပါတယ်။ အဆိုပါ ဥပဒေကြမ်းနဲ့စပ်လျဉ်းပြီး ဆွေးနွေးဖို့အမည်စာရင်းပေးပို့ထားတဲ့ လွှတ်တော်ကိုယ်စားလှယ် မရှိတဲ့အတွက် ဥပဒေကြမ်းပူးပေါင်းကော်မတီရဲ့ သဘောထားမှတ်ချက်ကိုအခြေခံပြီး လွှတ်တော်ရဲ့ အဆုံး အဖြတ်ရယူသွားမှာ ဖြစ်ပါတယ်။ ပြည်ထောင်စုလွှတ်တော်ရဲ့ အတည်ပြုချက်၊ နိုင်ငံတော်သမ္မတရဲ့ သဘောထားမှတ်ချက်နဲ့ ဥပဒေကြမ်း ပူးပေါင်းကော်မတီရဲ့ သဘောထားမှတ်ချက်တို့ပါဝင်တဲ့ ပြင်ဆင်ချက်ဇယားကို ကိုယ်စားလှယ်များထံ ဖြန့်ဝေ ထားပါတယ်။ ပြင်ဆင်ချက်ဇယားကို နောက်ဆက်တွဲဖြင့် ဖော်ပြထားပါသည်။</speech>
<speech type="speaker">ဥပဒေကြမ်းပူးပေါင်းကော်မတီအနေနဲ့ ဥပဒေကြမ်း၏ အပိုဒ် ၃ ကို အဆိုပြု တင်ပြဖို့ ဖြစ်ပါတယ်။</speech>
<speech><mp id="136">ဒေါက်တာမြတ်ဉာဏစိုး(အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>လေးစား အပ်ပါသော နာယကကြီးခင်ဗျား။ ဥပဒေကြမ်းရဲ့ အပိုဒ် ၃ ကို နိုင်ငံတော်သမ္မတရဲ့ သဘောထားမှတ်ချက် နှင့်အညီ ဥပဒေကြမ်းပူးပေါင်းကော်မတီရဲ့ ပြင်ဆင်ချက်ဖြစ်တဲ့ ၃။ ခရစ်ယာန်ထိမ်းမြားခြင်းဆိုင်ရာ အက်ဥပဒေပုဒ်မ ရ ကို အောက်ပါအတိုင်း အစားထိုးရမည် The President of the Union may appoint Registrar – General of Marriages and Registrars of Marriages. The President of the Union may also appoint one or more Christians, either by name or as holding any office for the time being, to be the Registrars of Marriages. Where there are more Registrars of Marriages than one in any district, the President of the Union shall appoint one of them to be the Senior Registrar of Marriages. When there is only one Registrar of Marriages in a district, and such Registrar is absent from such district, or ill, or when his office is temporarily vacant, the District Judge shall act as, and be, Registrar of Marriages thereof during such absence, illness or temporary vacancy. ဒီပြင်ဆင်ချက်ကို လွှတ်တော်က အတည်ပြု ပေးနိုင်ရန် တင်ပြအပ်ပါတယ်ခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာဥပဒေကြမ်း၏ အပိုဒ် ၃ သည် နိုင်ငံတော်သမ္မတ၏ သဘောထားမှတ်ချက်နှင့်အညီ ဥပဒေကြမ်းပူးပေါင်းကော်မတီ၏ အသစ်ဖြည့်စွက်ချက် အတိုင်း ဤဥပဒေကြမ်း၏ အစိတ်အပိုင်းဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘော တူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူ မရှိတဲ့အတွက်အဆိုအတည်ဖြစ်ကြောင်း ကြေညာပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ခရစ်ယာန်ထိမ်းမြားခြင်းဆိုင်ရာ အက်ဥပဒေကို ပြင်ဆင်သည့်ဥပဒေကြမ်းနဲ့စပ်လျဉ်းပြီး လွှတ်တော်က ဆုံးဖြတ်ထားတဲ့အတိုင်း ပြင်ဆင်ပြီး ပြည်ထောင်စုလွှတ်တော်ဆိုင်ရာ နည်းဥပဒေ ၁၀၉ နှင့်အညီ နိုင်ငံတော်သမ္မတထံသို့ ပြန်လည်ပေးပို့ သွားမည်ဖြစ်ကြောင်း ကြေညာပါတယ်။</speech>
</bill>
<bill>
<title>ပြည်ထောင်စုအစိုးရအဖွဲ့မှ ပေးပို့သော အခွန်အယူခံခုံအဖွဲ့ဥပဒေကြမ်းကို ပြည်ထောင်စုအစိုးရအဖွဲ့ကိုယ်စား စီမံကိန်းနှင့်ဘဏ္ဍာရေးဝန်ကြီးဌာနက လွှတ်တော်သို့ တင်သွင်းခြင်း</title>
<speech type="speaker">အစီအစဉ်(၈)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု အစိုးရအဖွဲ့ကသာ တင်သွင်းခွင့်ရှိတဲ့ အခွန်အယူခံခုံအဖွဲ့ ဥပဒေကြမ်းနဲ့စပ်လျဉ်းပြီး ပြည်ထောင်စုအစိုးရအဖွဲ့ ကိုယ်စား စီမံကိန်းနှင့်ဘဏ္ဍာရေးဝန်ကြီးဌာနက လွှတ်တော်သို့ တင်သွင်းဖို့ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော် နာယကကကြီးနှင့် ပြည်ထောင်စုလွှတ်တော် ကိုယ်စားလှယ်တော်များ ဥပဒေပြုစာရင်း၊ ဘဏ္ဍာရေးနှင့် စီမံကိန်းကဏ္ဍမှာ အခွန်အယူခံခြင်းလို့ ဖော်ပြပါရှိပါတယ်။ အခွန်အယူခံ ဆိုင်ရာ ကိစ္စရပ်များနှင့်စပ်လျဉ်းပြီး စီမံကိန်းနှင့် ဘဏ္ဍာရေးဝန်ကြီးဌာန၊ အခွန်အယူခံခုံအဖွဲ့မှ တာဝန်ယူ ဆောင်ရွက်လျက်ရှိပါတယ်။ လက်ရှိဆောင်ရွက်နေတဲ့ အခွန်အယူခံခုံအဖွဲ့ကို ပြည်ထောင်စုသမ္မတမြန်မာ နိုင်ငံတော် ပြည်ထောင်စုအစိုးရအဖွဲ့ရဲ့ အမိန့်ကြော်ငြာစာအမှတ်(၅၄/၂၀၁၇)ဖြင့် အခွန်အယူခံခုံအဖွဲ့ရုံး၊ ညွှန်ကြားရေးမှူးချုပ်က ဥက္ကဋ္ဌ၊ ပြည်ထောင်စုတရားလွှတ်တော်ချုပ်ရုံးမှ ညွှန်ကြားရေးမှူး ၁ ဦး အဖွဲ့ဝင်နှင့် စီမံကိန်းနှင့် ဘဏ္ဍာရေးဝန်ကြီးဌာနက တာဝန်ပေးအပ်သည့် ညွှန်ကြားရေးမှူး ၁ ဦး အဖွဲ့ဝင် တို့အဖြစ် ပါဝင်ဖွဲ့စည်းထားပါတယ်။ အခွန်အယူခံခုံအဖွဲ့ရုံးဟာ ပြည်တွင်းအခွန်များဦးစီးဌာနက အခွန်စည်းကြပ် ကောက်ခံမှုများ၊ အကောက်ခွန်ဦးစီးဌာနက ကုန်ပစ္စည်းများနှင့် မော်တော်ယာဉ်များကို ပြည်သူ့ဘဏ္ဍာအဖြစ် သိမ်းဆည်းမှု များ၊ ဒဏ်ငွေတပ်ရိုက်ခြင်းများအပေါ် ကျေနပ်မှုမရှိသည့် အခွန်ထမ်းပြည်သူများ၊ ကုမ္ပဏီများ၊ သမဝါယမအသင်း များ၊ ကုန်ပစ္စည်းပိုင်ရှင်များနှင့် ယာဉ်ပိုင်ရှင်များ စသည့်တစ်ဦးချင်းပုဂ္ဂိုလ်တို့က အခွန်အကောက်ဆိုင်ရာ ဥပဒေများနှင့်အညီ အခွန်အယူခံမှုအဖြစ် လျှောက်ထားတင်သွင်းလာတဲ့ အယူခံမှု၊ ပြင်ဆင်မှု၊ ပြန်လည် သုံးသပ်မှုနှင့် လွှဲအပ်မှုများကို တည်ဆဲအခွန်အကောက်ဥပဒေ၊ နည်းဥပဒေ၊ စည်းမျဉ်းများနှင့်အညီ စစ်ဆေး ကြားနာ ဆုံးဖြတ်ပေးလျက်ရှိပါတယ်။ အခွန်အယူခံခုံအဖွဲ့ကို ၁၉၅၄ ခုနှစ်၊ ၁၉၇၂ ခုနှစ်၊ ၁၉၇၆ ခုနှစ်၊ ၁၉၈၉ ခုနှစ်နှင့် ၂၀၁ရ ခုနှစ်တို့မှာ အစိုးရအဆက်ဆက် အမိန့်ကြော်ငြာစာများ ထုတ်ပြန်ပြီးတော့ တာဝန်နှင့် လုပ်ပိုင်ခွင့်များသတ်မှတ်ပြီး ဆောင်ရွက်ခဲ့ခြင်းဖြစ်ပါတယ်။ အခွန်အယူခံခြင်းနှင့်ပတ်သက်ပြီး ဝင်ငွေခွန်ဥပဒေ ပုဒ်မ ၃၃ ပုဒ်မခွဲ(က) တွင် အယူခံအခွန်ထမ်း သို့မဟုတ် အခွန်ဦးစီးဌာနမှူးသည် ပြည်ထောင်စုနယ်မြေအခွန်ဦးစီးဌာနမှူး၊ တိုင်းဒေသကြီး သို့မဟုတ် ပြည်နယ်အခွန်ဦးစီးဌာနမှူး၊ ကုမ္ပဏီများဆိုင်ရာအခွန်ရုံးဌာနမှူး၊ အခွန်ထမ်းကြီးများဆိုင်ရာ အခွန်ရုံး ဌာနမှူးက ချမှတ်သောအမိန့်ကို မကျေနပ်လျှင် ယင်းအမိန့်ရရှိသည့်နေ့မှ ရက်ပေါင်း ၆၀ အတွင်း အခွန်အယူခံ ခုံအဖွဲ့ထံ အယူခံဝင်နိုင်သည်ဟု ပြဋ္ဌာန်းထားပါတယ်။ ကုန်သွယ်လုပ်ငန်းခွန်ဥပဒေပုဒ်မ ၁၉ ပုဒ်မခွဲ(က) ပုဒ်မခွဲငယ် (၂)တွင် အခွန်ထမ်းက မကျေနပ်လျှင် ပြည်ထောင်စုနယ်မြေ အခွန်ဦးစီးဌာနမှူး၊ တိုင်းဒေသကြီး သို့မဟုတ် ပြည်နယ်အခွန်ဦးစီးဌာနမှူး၊ ကုမ္ပဏီများဆိုင်ရာ အခွန်ရုံးဌာနမှူး၊ အခွန်ထမ်းကြီးများဆိုင်ရာ အခွန်ရုံးဌာနမှူးရုံး၏ ဆုံးဖြတ်ချက်ဖြစ်ပြီး အခွန်ကျပ်တစ်သိန်းထက်ပိုလျှင် အခွန်အယူခံခုံအဖွဲ့ထံ အယူခံ ဝင်နိုင်သည်ဟု ပြဋ္ဌာန်းထားပါတယ်။ အထူးကုန်စည်ခွန်ဥပဒေ ပုဒ်မ ၂၁ ပုဒ်မခွဲ(က) ပုဒ်မခွဲငယ်(၂)တွင် အခွန်ထမ်းက မိမိနှင့်သက်ဆိုင်သော မည်သည့်အမိန့်ကိုမဆို မကျေနပ်လျှင် တိုင်းဒေသကြီး သို့မဟုတ် ပြည်နယ်အခွန်ဦးစီးဌာန၊ ပြည်ထောင်စုနယ်မြေအခွန်ဦးစီးဌာနမှူး၊ အခွန်ထမ်းကြီးများဆိုင်ရာ အခွန်ရုံး ဌာနမှူး သို့မဟုတ် အလယ်အလတ်အခွန်ထမ်းများဆိုင်ရာ အခွန်ရုံးဌာနမှူး၏ ဆုံးဖြတ်ချက်ဖြစ်ပြီး အခွန် ကျပ်သိန်းတစ်ရာထက်ပိုလျှင် အခွန်အယူခံခုံအဖွဲ့ထံ အယူခံဝင်နိုင်သည်ဟုလည်း ပြဋ္ဌာန်းထားပါတယ်။ ထို့အပြင် ပင်လယ်ကြောင်းအကောက်ခွန်အက်ဥပဒေပုဒ်မ ၁၈၈ တွင် ဤဥပဒေအရ အကောက်ခွန် အရာရှိတစ်ဦးက ချမှတ်သောအမိန့် သို့မဟုတ် ဆုံးဖြတ်ချက်တစ်စုံတစ်ရာသည် ၎င်းအားနစ်နာစေသည်ဟု ထင်မြင်သူမည်သူမဆို အဆိုပါအမိန့် သို့မဟုတ် ဆုံးဖြတ်ချက်ချမှတ်သည့်နေ့ရက်မှ တစ်လအတွင်း အကောက်ခွန် ညွှန်ကြားရေးမှူးချုပ် သို့မဟုတ် ဘဏ္ဍာရေးဝန်ကြီးက အဆိုပါမှုခင်းများအတွက် အမည်အားဖြင့်ဖြစ်စေ၊ ရာထူးအားဖြင့်ဖြစ်စေ လုပ်ပိုင်ခွင့်အပ်နှင်းထားသော အကောက်ခွန်ဝန်ထက် ရာထူးမနိမ့်သည့် အကောက်ခွန် အရာရှိတစ်ဦးဦးထံ ဘဏ္ဍာရေးဝန်ကြီးက ညွှန်ကြားသည့်အတိုင်း အယူခံနိုင်ပါတယ်။ အယူခံဝင်ရောက်သူက ခိုင်လုံသောအကြောင်းပြချက်များ တင်ပြပါက အဆိုပါအရာရှိသည် ၃ လ ထက် မပိုသောကာလအထိ အယူခံ ရက်ကို တိုးမြှင့်ပေးနိုင်သည်ဟု ပြဌာန်းထားပါတယ်။ ပင်လယ်ကြောင်းအကောက်ခွန်အက်ဥပဒေပုဒ်မ ၁၉၁ ပုဒ်မခွဲ(၁) ပုဒ်မခွဲငယ်(ခ)တွင် အကောက်ခွန်ပြန်လည် သုံးသပ်မှုနှင့်စပ်လျဉ်း၍ အကောက်ခွန်အရာရှိ သို့မဟုတ် အကောက်ခွန်ညွှန်ကြားရေးမှူးချုပ် သို့မဟုတ် ဘဏ္ဍာရေးဝန်ကြီးထံ အယူခံတရားလိုမှ မူလအယူခံမှု စီရင်ချက်အမိန့်ချမှတ်သည့်နေ့မှ ရက်ပေါင်း ၉၀ အတွင်း ပြန်လည်သုံးသပ်မှု လျှောက်ထားနိုင်ကြောင်း ပြဋ္ဌာန်းထားပါတယ်။ ၂၀၁၆ ခုနှစ်အတွင်းမှာ အခွန်အယူခံခုံအဖွဲ့သို့ တင်သွင်းလာတဲ့ အမှုပေါင်း ၁၂၃ မှု ရှိပြီး အကောက်ခွန် အယူခံမှု ၁၀၄ မှုနှင့် အကောက်ခွန်ပြန်လည်သုံးသပ်မှု ၁၉ မှုတို့ဖြစ်ပါတယ်။ အမှုပေါင်း ၁၂၃ မှုလုံးကို အခွန် အယူခံခုံအဖွဲ့ရုံးက ကြားနာစစ်ဆေးပြီးစီးခဲ့ပြီး အကောက်ခွန်အယူခံမှု ၄၃ မှုနှင့် အကောက်ခွန် ပြန်လည် သုံးသပ်မှု ၁၁ မှုတို့ကို ပ,လပ်ခဲ့ပါတယ်။ အကောက်ခွန်အယူခံမှု ၅ရ မှုနှင့် အကောက်ခွန်ပြန်လည်သုံးသပ်မှု ၈ မှုတို့ကို ရွေးယူဒဏ်ငွေဖြင့် ပြန်လည်ပေးအပ်ခဲ့ပါတယ်။ အကောက်ခွန်အယူခံမှု ၂ မှု ကို အကျဉ်းနည်းဖြင့် စစ်ဆေးကာ ပ,လပ်ခဲ့ပြီး ၊ အကောက်ခွန်အယူခံမှု ၂ မှုကိုတော့ ရုပ်သိမ်းခွင့်ပြုခဲ့ပါတယ်။ လေးစားအပ်ပါသော နာယကကြီးနှင့် လွှတ်တော်ကိုယ်စားလှယ်များခင်ဗျား။ ယခုအခါမှာ အခွန် အယူခံခုံအဖွဲ့ကို တင်သွင်းလာတဲ့ အကောက်ခွန်အယူခံမှုနှင့် အခွန်အယူခံမှုများဟာ တစ်နှစ်ထက်တစ်နှစ် များပြားလာပြီးတော့ နှစ်ပေါင်း ၅၀ ကျော် ကြာသည့်တိုင် အစိုးရအဖွဲ့များ၏ အမိန့်ကြော်ငြာစာဖြင့်သာ လုပ်ပိုင်ခွင့်နှင့်လုပ်ထုံးလုပ်နည်းများ သတ်မှတ်ဆောင် ရွက်နေရခြင်းဖြစ်သည်ကို တွေ့ရပါတယ်။ ခိုင်မာတဲ့ ဥပဒေ ကျောထောက်နောက်ခံရှိရန်လိုအပ်လျက်ရှိပါတယ်။ လက်ရှိ ဒီမိုကရေစီစနစ်ကို ကျင့်သုံး လျက်ရှိရာ ဥပဒေပြု လွှတ်တော်များပေါ်ပေါက်လာပြီး ခေတ်နှင့်အညီ ဥပဒေများပြဋ္ဌာန်းဆောင်ရွက်ပေးလျက် ရှိပါတယ်။ ပြည်ထောင်စုမြန်မာနိုင်ငံတော် ဖွဲ့စည်းပုံအခြေခံဥပဒေ ပုဒ်မ ၉၆၊ ဇယား(၁)မှာလည်းပဲ ပြည်ထောင်စု ဥပဒေပြုစာရင်း၊ ဘဏ္ဍာရေးနှင့် စီမံကိန်းကဏ္ဍမှာ အခွန်အယူခံခြင်းဟု ဖော်ပြပါရှိထားတာဖြစ်ပါတယ်။ သို့ဖြစ်တဲ့အတွက်ကြောင့် ဥပဒေနှင့်အညီ ဖွဲ့စည်းဆောင်ရွက်ထားတဲ့ အခွန်အယူခံခုံအဖွဲ့ ဖြစ်လာစေရန် ရည်ရွယ်ပြီးတော့ ဤအခွန်အယူခံခုံအဖွဲ့ ဥပဒေကြမ်းကို ရေးဆွဲတင်ပြရခြင်းပါကြောင်း တင်ပြအပ်ပါတယ်။ အခွန်အယူခံခုံအဖွဲ့ဥပဒေကြမ်းကို ၂၈-၁-၂၀၁၄ ရက်နေ့ကနေပြီးတော့ ၁၂-၇-၂၀၁၆ ရက်နေ့အထိ ပထမမူကြမ်းကနေ ပဉ္စမမူကြမ်းအထိ အဆင့်ဆင့်ရေးဆွဲပြုစုခဲ့ပါတယ်။ ပြည်ထောင်စုရှေ့နေချုပ်ရုံး၊ ဆက်စပ် ဌာနများနှင့် ညှိနှိုင်းအစည်းအဝေးများ အကြိမ်ကြိမ်ပြုလုပ်ပြီး ရှေ့နေချုပ်ရုံးမှ ကျွမ်းကျင်သူများ အကောက်ခွန် ဦးစီးဌာန၊ ပြည်တွင်းအခွန်များဦးစီးဌာန၊ အခွန်အယူခံခုံအဖွဲ့ရုံးနှင့် ကုန်သည်များနှင့် စက်မှုလက်မှုလုပ်ငန်းရှင် များအသင်းချုပ်တို့ထံမှ သဘောထားမှတ်ချက်များ၊ အကြံပြုချက်များကိုလည်း ရယူဆောင်ရွက်ခဲ့ပါတယ်။ ယခုတင်သွင်းသော ဥပဒေကြမ်းမှာ အခန်း(၁) အမည်နှင့် အဓိပ္ပာယ်ဖော်ပြချက်မှာ အပိုဒ် (၁)မှ (၂)အထိ ကျွန်တော်တို့ဝင်ပါတယ်။ အခန်း(၂)ရဲ့ ရည်ရွယ်ချက်မှာ အပိုဒ်(၃)အနေနဲ့ တစ်ပိုဒ်ပါရှိပါတယ်။ ရည်ရွယ်ချက်များကို ကောက်နုတ်တင်ပြလိုပါတယ်။ ရည်ရွယ်ချက်များကတော့ (က) နိုင်ငံတော်က ဥပဒေနှင့် အညီ အခွန်စည်းကြပ်ကောက်ခံရာမှာ စွမ်းဆောင်ရည် မြင့်မားတဲ့အခွန်စီမံခန့်ခွဲမှု ဖြစ်စေရန်နှင့် အခွန်ထမ်း များရဲ့ ယုံကြည်ကိုးစားမှုကို ရရှိနိုင်ရန်ဖြစ်ပါတယ်။ (ခ) နိုင်ငံသားနှင့် အခွန်ထမ်းတိုင်းဟာ ဥပဒေအရ ပေးဆောင်ရမည့် အခွန်အကောက်များကို ပေးဆောင်ရာမှာ တန်းတူညီမျှမှုနှင့် တရားမျှတမှု အခွင့်အရေး ရရှိရန်ဖြစ်ပါတယ်။ (ဂ) နိုင်ငံသားနှင့် အခွန်ထမ်းတိုင်းသည် ဥပဒေအရပေးဆောင်ရမည့် အခွန်အကောက် များကိုပေးဆောင်ရာ၌ ဥပဒေနှင့်အညီ ခုခံချေပခွင့်နှင့် အယူခံပိုင်ခွင့်ရရှိရန်တို့ဖြစ်ပါတယ်။ အခန်း(၃) ခုံအဖွဲ့ ဖွဲ့စည်းခြင်းမှာတော့ အပိုဒ် (၄) ကနေ အပိုဒ် (၁၃) ထိ အပိုဒ်ပေါင်း(၁၀)ပိုဒ် ပါဝင်ပါတယ်။ အခန်း(၄) ခုံအဖွဲ့ရဲ့ တာဝန်နှင့် လုပ်ပိုင်ခွင့်များမှာ အပိုဒ်(၁၄) ကနေ (၁၈)ထိ အပိုဒ်(၅)ပိုဒ် ပါဝင်ပါတယ်။ အခန်း(၅) ကိုယ်စားလှယ် လွှဲအပ်ခြင်းမှာ အပိုဒ်(၁၉) တစ်ပိုဒ်ပါရှိပါတယ်။ အခန်း(၆) ကြားနာခြင်း၊ အပြီးသတ်ဆုံးဖြတ်ခြင်းနှင့် ရုပ်သိမ်းခြင်းမှာ အပိုဒ် (၂၀) ကနေ (၂၈)ထိ အပိုဒ် (၉) ပိုဒ် ပါဝင်ပါတယ်။ အခန်း (၇) အထွေထွေအခန်းမှာ အပိုဒ် (၂၉) မှ (၃၅) ထိ အပိုဒ် (၇) ပိုဒ် ပါဝင်ပါတယ်။ သို့ဖြစ်ပါ၍ ဤဥပဒေမှာ အခန်း (၇)ခန်းနှင့် အပိုဒ် (၃၅) ပိုဒ်ပါဝင်ပါကြောင်းတင်ပြအပ်ပါတယ်။ လွှတ်တော်ကိုယ်စားလှယ်တော်ကြီးများအနေနဲ့ ဥပဒေကြမ်းအပေါ်မှာ ဝိုင်းဝန်းသုံးသပ်ဆွေးနွေး၍ လိုအပ်သည်များကို အကြံပြုပေးပါရန် လေးစားစွာတင်ပြအပ်ပါတယ်။ လေးစားအပ်ပါသော နာယကကြီးနှင့် လွှတ်တော်ကိုယ်စားလှယ်များခင်ဗျား။ သို့ဖြစ်ပါ၍ ပြည်သူများ ဥပဒေပါအခွင့်အရေးများကို အပြည့်အဝရရှိခံစားနိုင်စေရန် အခွန်အယူခံခုံအဖွဲ့ဥပဒေကြမ်းကို ပြည်ထောင်စု လွှတ်တော်က ဆွေးနွေးသုံးသပ်နိုင်ပါရန် ပြည်ထောင်စုအစိုးရအဖွဲ့ကိုယ်စား လေးစားစွာ ရှင်းလင်းတင်သွင်း အပ်ပါတယ်ခင်ဗျား။ အားလုံးကို ကျေးဇူးတင်ပါတယ်။ Power Point ကိုနောက်ဆက်တွဲဖြင့် ဖော်ပြထားပါသည်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ပြည်ထောင်စုအစိုးရအဖွဲ့က တင်သွင်းတဲ့ အခွန်အယူခံခုံအဖွဲ့ ဥပဒေကြမ်းမိတ္တူကို ယနေ့အစည်းအဝေးပြီးချိန်မှာ လွှတ်တော်ကိုယ်စားလှယ်များထံ ဖြန့်ဝေပေးရန် စီမံထားပါကြောင်းနဲ့ ပြည်ထောင်စုလွှတ်တော်ဆိုင်ရာ ဥပဒေ၊ နည်းဥပဒေများနဲ့အညီ ဆက်လက် ဆောင်ရွက်သွားမည်ဖြစ်ကြောင်း အသိပေးကြေညာပါတယ်။</speech>
</bill>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး(၁၈)ရက်မြောက်နေ့ ရပ်နားကြောင်းနှင့် (၁၉)ရက်မြောက်နေ့ ကျင်းပမည့် နေ့ရက်နှင့်ကြေညာခြင်း</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပဉ္စမပုံမှန် အစည်းအဝေး (၁၈)ရက်မြောက်နေ့ အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေးရဲ့ (၁၉)ရက်မြောက်နေ့ ကျင်းပ ပြုလုပ်မည့်နေ့ရက်ကို ကြိုတင်အသိပေးမည်ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး (၁၈)ရက်မြောက်နေ့ အစည်း အဝေးကို နံနက် ၁၀:၃ရ နာရီ ရပ်နားပါသည်။</speech>
</postface>
</transcript>
</doc>
