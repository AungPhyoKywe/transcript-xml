<doc>
<docinfo>
<docno>02-04-14.xml</docno>
<pdf>02-04-14.pdf</pdf>
<term value="02">ဒုတိယအကြိမ်</term>
<session value="04" />
<sittingday value="14" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေး (၁၄)ရက်မြောက်နေ့မှတ်တမ်း</title>
<date>၁၃၇၈ ခုနှစ်၊ တပေါင်းလပြည့်ကျော် ၁ ရက် (၂၀၁ရ ခုနှစ်၊ မတ်လ ၁၃ ရက်)(တနင်္လာနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် စတုတ္ထပုံမှန်အစည်းအဝေး (၁၄)ရက်မြောက်နေ့ကို နံနက် ၁၀:ဝဝ နာရီင်ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">။ လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေးရဲ့ (၁၄)ရက်မြောက်နေ့ အစီအစဉ်စတင်ပါတော့မယ်။ ယနေ့အစည်းအဝေးကို ရန်ကုန်စီးပွားရေးတက္ကသိုလ်မှ ဖွင့်လှစ်သင်ကြားလျက်ရှိတဲ့ ပြည်သူ့ရေးရာစီမံခန့်ခွဲမှု ပညာ၊ မဟာဘွဲ့သင်တန်းမှ ဆရာ/ဆရာမများနှင့် ကျောင်းသား/ကျောင်းသူများ ၁၆၆ ဦး အပါအဝင် ပြည်သူ လူထု ၁၉၀ ဦး လာရောက်လေ့လာလျက်ရှိကြောင်း တင်ပြအပ်ပါတယ်။ ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါ။</speech>
<speech type="mc">အားလုံးထိုင်နိုင်ကြပါပြီ ခင်ဗျား။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေး (၁၄)ရက်မြောက်နေ့မှာ ပြည်ထောင်စု လွှတ်တော် ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စုလွှတ်တော်ကိုယ်စားလှယ်ဦးရေ စုစုပေါင်း ၆၄ရ ဦးရှိပြီး ဒီကနေ့ အစည်းအဝေးကို ၅၅၅ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၈၅.၇၈ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့ အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် (၁၄)ရက်မြောက်နေ့ အစည်းအဝေး အစီအစဉ်ကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျာ။ ဒုတိယအကြိမ် ပြည်ထောင်စု လွှတ်တော် စတုတ္ထပုံမှန်အစည်းအဝေး (၁၄)ရက်မြောက်နေ့ အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေထားတဲ့အတိုင်း ဆက်လက်ဆောင်ရွက်ပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များ ခွင့်ပန်ကြားခြင်းနှင့် အစည်းအဝေးတက်ရောက်မှု အခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="852">ဦးမင်းဦး(အတွင်းရေးမှူး၊ ကိုယ်စားလှယ်များစိစစ်ရေးကော်မတီ)</mp>လေးစားအပ်ပါတဲ့ ပြည်ထောင်စုလွှတ်တော် နာယကကြီးခင်ဗျား။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေး (၁၄) ရက်မြောက်နေ့ ၁၃-၃-၂၀၁ရ ရက်နေ့မှာ အစည်းအဝေးသို့ တက်ရောက် နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား ပဲခူးတိုင်းဒေသကြီး မဲဆန္ဒနယ် အမှတ်(၆)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီ အတွင်းရေးမှူးဖြစ်သူ ကျွန်တော် ဦးမင်းဦးက ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များမှာ - - ဦးအာမိုးဆီ ခေါင်းလန်ဖူး၊ - ဦးဝင်းအောင် မိုးမောက်၊ - ဦးလုံဂျုံဆန်မိုင် ဆွမ်ပရာဘွမ်၊ - ဦးစံခင် ကန်ပက်လက်၊ - ဦးမျိုးဇော်အောင် ကောလင်း၊ - ဦးသန်းထွန်းမြင့် ကလေးဝ၊ - ဦးစိုးပိုင်ဌေး မြိတ်၊ - ဦးဉာဏ်ထွန်း ဇီးကုန်း၊ - ဒေါက်တာသန်းအောင်စိုး - ဒေါက်တာခင်စိုးစိုးကြည် - ဒေါ်ချိုချို အုတ်တွင်း၊ - ဦးစိန်ဟန် ကံမ၊ - ကော်တင် မြို့သစ်၊ ဇေယျာသီရိ၊ ပျော်ဘွယ်၊ ကျောက်ဆည်၊ မတ္တရာ၊ - ဦးသာအောင် - ဦးလှဌေးဝင်း - ဦးသောင်းအေး - ဒေါက်တာတင်အောင် - ဦးဇော်မင်းလွင် - ဦးမောင်သိန်းခိုင် - ဦးဖေသန်း - ဦးအောင်သောင်းရွှေ - ဒေါ်မြင့်မြင့်စိုး (ခ) မေစိုး - သူရဦးသက်ဆွေ ဦးမောင်မောင်ဦး - ဦးစိုင်းဆိုင်မိုင်း - ဦးစိုင်းသီဟကျော် - ဒေါ်နန်းခမ်းအေး - ဦးကျင်ဝမ်း - ဦးခွန်သန်းထူး - ဦးခွန်မောင်သောင်း - ဦးစိုင်းစန်သိန်း - ဦးဝင်းမြင့်ဦး(ခ) ဦးနေမျိုး - ဦးခွန်အောင်ကျော် - ဒေါ်နန်းမိုး - ဒေါက်တာစိုးမိုးသူ - ဦးဇော်မင်းသိန်း - ဒုတိယဗိုလ်မှူးကြီးသန်းလှိုင်ဝင်း - ဗိုလ်မှူးတင်အောင်ဝင်း - ဗိုလ်မှူးမြတ်သိန်း - ဗိုလ်မှူးဟန်စိုးထွဋ် - ဦးဂျေယော မြေပုံ၊ ဘူးသီးတောင်၊ ဗိုလ်တထောင်၊ ကိုကိုးကျွန်း၊ အင်းစိန်၊ မိုင်းကိုင်၊ မိုင်းရယ်။ နမ္မတူ၊ ဟိုပန်၊ ပင်လောင်း၊ မိုးနဲ၊ ညောင်ရွှေ၊ ဟိုပုန်း၊ မန်တုံ၊ မြောင်းမြ၊ လေးမျက်နှာ၊ တပ်မတော်သား၊ တပ်မတော်သား၊ တပ်မတော်သား၊ တပ်မတော်သား၊ ကချင်-၁။ ကချင်-၂၊ ကချင်-၈၊ ကချင်-၄။ ကရင်-၁၊ ကရင်-၁၀၊ ချင်း-၇၊ စစ်ကိုင်း-၁) စစ်ကိုင်း-၇၊ စစ်ကိုင်း-၉၊ စစ်ကိုင်း-၃၊ တနင်္သာရီ-၁၂၊ တနင်္သာရီ-၂၊ ပဲခူး-၇၊ - ဒေါ်ရှီလာနန်တောင်(ခ) အမ်နန်တောင် - ဒေါက်တာခင်မကြီး - ဦးနောင်နဂျတန် - ဦးစောမိုးမြင့် - ဒေါက်တာမျိုးအောင် - ဒေါ်ကျိန်ငိုက်မန် - ဦးကျော်သောင်း - ဦးခင်မောင်ဝင်း - ဦးမောင်မောင်လတ် - ဦးဝင်းအောင် - ဦးခင်မျိုးဝင်း - ဦးသက်နိုင်စိုး - ဒေါက်တာမြသောင်း - ဒေါက်တာဝင်းမြင့်ချစ် - ဒေါက်တာတင်တင်ဝင်း - ဒေါက်တာဝင်းမြင့် - ဒေါက်တာစန်းမောင်မောင် - ဦးလှဆန်း - ဦးအောင်ကြည်ညွန့် - ဦးအောင်မျိုးလတ် - ဦးကျော်တုတ် - ဒေါ်သီရိရတနာ - ဦးအေးမင်းဟန် - ဒေါက်တာဇင်လင်းထွဋ် - ဦးလင်းတင်ဌေး - ဦးလှမြင့်(ခ) ဦးလှမြင့်သန်း - ဦးကျော်ကျော်ဝင်း - နော်လှလှစိုး ပဲခူး-၁၁၊ ပဲခူး-၁။ မန္တလေး-၅၊ မန္တလေး-၇၊ မွန်-၁၂၊ မွန်-၁၊ မွန်-၉၊ မွန်-၄၊ မွန်-၁၁၊ ရခိုင်-၈၊ ရန်ကုန်-၁၀၊ - ဦးရဲမြင့်စိုး ရန်ကုန်-၇၊ - ဦးစိုင်းထွန်းအောင် ရှမ်း-၂၊ - ဦးစိုင်းဝင်းလှိုင်းခမ်း ရှမ်း-၃၊ - ဦးညီစိန် ရှမ်း-၅၊ - ဦးဇော်မင်းလတ်(ခ) ဦးကိုလတ် ရှမ်း-၁၊ - ဦးစိုင်းလုံစံခတ် ရှမ်း-၇၊ - ဦးခွန်သိန်းဖေ ရှမ်း-၉၊ - ဒေါ်အိအိပြုံး ဧရာဝတီ-၈၊ - ဦးမောင်မောင်အုန်း ဧရာဝတီ-၅၊ - ဦးသိမ်းဆွေ ဧရာဝတီ-၁၀၊ - ဗိုလ်မှူးချုပ်ကျော်ကျော်စိုး တပ်မတော်သား၊ - ဗိုလ်မှူးချုပ်ကိုကိုဝင်း တပ်မတော်သား၊ - ဗိုလ်မှူးနေမျိုးကျော် တပ်မတော်သားနှင့် - ဗိုလ်မှူးမောင်မောင်ငြိမ်း တပ်မတော်သား တို့ဖြစ်ကြပါတယ်။ ယခင်က ခွင့်ပန်ကြားသဖြင့် ပြည်ထောင်စုလွှတ်တော်က ခွင့်ပြုထားသူ ၉ ဦး ရှိပြီး၊ ယနေ့ ခွင့်ပန်ကြားသူ ၈၃ ဦးဖြစ်တဲ့အတွက် စုစုပေါင်းခွင့်ပန်ကြားသူ ၉၂ ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနဲ့ ယနေ့ခွင့်ပန်ကြားသူ ပြည်ထောင်စုလွှတ်တော်ကိုယ်စားလှယ် ၈၃ ဦးအား ခွင့်အဖြစ် သတ်မှတ် ခွင့်ပြုပေးနိုင်ပါရန် လေးစားစွာ ပန်ကြားတင်ပြအပ်ပါတယ်ခင်ဗျား။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေး (၁၄) ရက်မြောက်နေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၄ရ ဦး၊ ယခင်က ခွင့်ပြုထားသူ ၉ ဦး၊ ယနေ့ခွင့်ပန်ကြား၍ ခွင့်ပြုထားသူ ၈၃ ဦး ဖြစ်တဲ့အတွက် ခွင့်ပြုထားသူ စုစုပေါင်း ၉၂ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Motion">
<motion>
<title>နိုင်ငံတော်သမ္မတထံမှ ပေးပို့သော ရှမ်းပြည်နယ် အင်းလေးကန်ရေရှည် တည်တံ့ရေးလုပ်ငန်းများအတွက် ၂၀၁၆ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေပါ သီးသန့်ရန်ပုံငွေမှ ကျပ်သန်း ၄၀၀ ခွဲဝေသုံးစွဲမည့် ကိစ္စရပ်များနှင့်စပ်လျဉ်း၍ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ပြန်လည်ရှင်းလင်းဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၅)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ရှမ်းပြည်နယ် အင်းလေးကန် ရေရှည်တည်တံ့ရေးလုပ်ငန်းများအတွက် ၂၀၁၆ ခုနှစ်၊ ပြည်ထောင်စု၏ ဘဏ္ဍာငွေအရ အသုံးဆိုင်ရာဥပဒေပါ သီးသန့်ရန်ပုံငွေမှ ကျပ်သန်း ၄၀၀ ခွဲဝေသုံးစွဲမည့် ကိစ္စရပ်များနဲ့စပ်လျဉ်းပြီး လွှတ်တော် ကိုယ်စားလှယ်များရဲ့ ဆွေးနွေးခြင်းကို ၁၀-၃-၂၀၁ရ ရက်တွင် ကျင်းပပြုလုပ်တဲ့ ပြည်ထောင်စုလွှတ်တော် အစည်းအဝေးမှာ ဆောင်ရွက်ခဲ့ပြီးဖြစ်ပါတယ်။ ယခု လွှတ်တော်ကိုယ်စားလှယ်များရဲ့ ဆွေးနွေးချက်များအပေါ် ဦးစွာ ရှမ်းပြည်နယ်အစိုးရအဖွဲ့ ကိုယ်စား စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနက ပြန်လည်ရှင်းလင်းရန်ရှိက ရှင်းလင်း တင်ပြဖို့ဖြစ်ပါတယ်။</speech>
<speech><agency id="11">ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်တော်ကြီးများ ခင်ဗျား။ ပြည်ထောင်စုရဲ့ ဘဏ္ဍာငွေအရအသုံးဆိုင်ရာဥပဒေပါ သီးသန့်ရန်ပုံငွေကနေ ရှမ်းပြည်နယ် အင်းလေးကန်ရေရှည်တည်တံ့ရေးလုပ်ငန်းများ ဆောင်ရွက်နိုင်ဖို့ သောင်တူးစက်ဝယ်ယူခြင်းအတွက် စက်တန်ဖိုး ပေးချေဖို့ကျန်ရှိတဲ့ ကျပ်သန်း ၄၀၀ ခွဲဝေသုံးစွဲနိုင်ရေး ခွင့်ပြုနိုင်ရေးအပေါ် လွှတ်တော်ကိုယ်စားလှယ်တော်ကြီး များက အဖက်ဖက်မှ အကြံပြုထောက်ခံ ဆွေးနွေးခဲ့ပြီးဖြစ်ပါတယ်။ ဆွေးနွေးချက်များမှာပါဝင်တဲ့ အကြံပြုချက် များဟာလည်းပဲ အလေးအနက်ထား စီမံဆောင်ရွက်သွားသင့်တဲ့ အချက်များဖြစ်တဲ့အတွက် ကျေးဇူးတင်ရှိ ပါကြောင်း တင်ပြအပ်ပါတယ်။ လေးစားအပ်ပါသော နာယကကြီးခင်ဗျား။ အင်းလေးကန်ရေရှည်တည်တံ့ခိုင်မြဲရေး ထိန်းသိမ်း ဆောင်ရွက်သွားရမယ့် လုပ်ငန်းများနဲ့ပတ်သက်ပြီး အကောင်အထည်ဖော်ဆောင်ရွက်မယ့် အခြေအနေများကို တင်ပြပါ့မယ်။ ကန်အတွင်းစီးဝင်တဲ့ရေအရင်းအမြစ် Water Resoure ကို ပြန်လည်ဆန်းစစ်ကြည့်ရင် ချောင်းပေါင်း ၂၉ ချောင်း ရှိပါတယ်။ အရှေ့ဘက်မှာ ၁ရ ချောင်း၊ မြောက်ဘက်မှာ ၁ ချောင်းနဲ့ အနောက်ဘက်မှာ ၁၁ ချောင်း စီးဝင်ပါတယ်။ ယင်းချောင်း ၂၉ ချောင်းအနက် မြောက်ဘက်ကစီးဝင်တဲ့ နမ့်လတ်ချောင်း၊ အနောက်ဘက်ကစီးဝင်တဲ့ အင်းခေါင်းကန်က စီးဆင်းလာတဲ့ နယ်ခြားချောင်း၊ သန်းထောင်ချောင်းနဲ့ အင်းတိန်ချောင်း ဒီချောင်း ၄ ချောင်းတို့ရဲ့ သဲနုန်းထုထည်ဟာ အမြောက်အမြား စီးဝင်တဲ့ ချောင်း ၄ ချောင်း အဖြစ် တည်ရှိနေပါတယ်။ အဆိုပါချောင်းတွေရဲ့ ရေစီးရေလာကောင်းမွန်ရေးအတွက်ကိုလည်း စီမံဆောင်ရွက်သွားရမယ့် အခြေအနေရှိပါတယ်။ အင်းလေးကန် ထိန်းသိမ်းရေးလုပ်ငန်းကို ၅ နှစ် စီမံချက်အရ ၂၀၁၅-၂၀၁၆ ကနေ ၂၀၁၉-၂၀၂၀ ထိ အကောင်အထည်ဖော်တဲ့အခါမှာ နုန်းပို့ချမှုနဲ့ မြေဆီလွှာတိုက်စားမှု ကာကွယ်ရေးလုပ်ငန်း တွေအတွက် အင်းလေးကန်ဧရိယာ ကျဉ်းမြောင်းလာနိုင်စေတဲ့ အဓိကနေရာတွေကို ရွေးချယ်ပြီးတော့ သဲနုန်းတူးဖော်ခြင်းလုပ်ငန်းတွေကို အကောင်အထည်ဖော် ဆောင်ရွက်သွားမှာဖြစ်ပါတယ်။ နမ့်လတ်ချောင်းအဝ အင်းရေပြင်၊ မြေနီကုန်းကျေးရွာအနီး အင်းရေပြင်၊ ငါးဖယ်ချောင်းဝအင်းရေပြင်မှာ သဲနုန်းတူးဖော်ခြင်းကို လေးစားအပ်ပါသော နာယကကြီးခင်ဗျား။ အင်းလေးကန် ရေရှည်တည်တံ့ခိုင်မြဲရေးအတွက် လုပ်ငန်းစဉ်များ အကောင်အထည်ဖော်တဲ့နေရာမှာ ရှမ်းပြည်နယ်အစိုးရအဖွဲ့ ဝန်ကြီးချုပ်က ဥက္ကဋ္ဌအဖြစ် တာဝန်ယူဆောင်ရွက်ပြီး လွှတ်တော်ကိုယ်စားလှယ်များ၊ ပြည်နယ်အစိုးရအဖွဲ့ဝင်များ၊ ရေဝေရေလဲဒေသရှိ ကိုယ်ပိုင်အုပ်ချုပ်ခွင့်ရဒေသဦးစီးများ၊ ပြည်နယ်အဆင့်ဌာနဆိုင်ရာအကြီးအကဲများနဲ့ အရပ်ဘက်အဖွဲ့ အစည်းအသီးသီးတို့မှ ကိုယ်စားလှယ်များပါဝင်သော အင်းလေးကန်ဒေသအုပ်ချုပ်ရေးအဖွဲ့ရဲ့ ဦးဆောင်မှုနဲ့ အကောင်အထည်ဖော် ဆောင်ရွက်သွားမှာဖြစ်ပါတယ်။ လုပ်ငန်းများ ကြီးကြပ်စီမံအကောင်အထည်ဖော် နိုင်ရေးအတွက်လည်းပဲ ပြည်နယ်စိုက်ပျိုးရေး၊ မွေးမြူရေးနဲ့ ဆည်မြောင်းဝန်ကြီးဌာန ဝန်ကြီးဦးဆောင်တဲ့ နည်းပညာဆိုင်ရာ အကြံပေးကော်မတီမှ အနီးကပ်ကြီးကြပ် ဆောင်ရွက်သွားနိုင်ဖို့အတွက်လည်း စီမံ ဆောင်ရွက်ထားရှိပြီး ဖြစ်ပါတယ်။ သို့ဖြစ်တဲ့အတွက် ရှမ်းပြည်နယ်၊ ညောင်ရွှေမြို့နယ်မှာတည်ရှိတဲ့ အင်းလေးကန်ကြီး ရေရှည်တည်တံ့ နိုင်ရေးအတွက် လုပ်ငန်းများအကောင်အထည်ဖော်မှုမှာ လိုအပ်ချက်ရှိတဲ့ သောင်တူးစက်ဝယ်ယူရေး ပေးချေရန် ကျန်ရှိနေသေးသော ကျပ်သန်း ၄၀၀ အား ၂၀၁၆ ခုနှစ်၊ ပြည်ထောင်စုရဲ့ ဘဏ္ဍာငွေအရအသုံး ဆိုင်ရာဥပဒေပါ သီးသန့်ရန်ပုံငွေမှ ခွဲဝေသုံးစွဲခွင့်ပြုရန် တင်ပြတဲ့ကိစ္စရပ်အပေါ် ပြည်ထောင်စုလွှတ်တော်မှ အတည်ပြုပေးနိုင်ပါရန် လေးစားစွာ တင်ပြအပ်ပါတယ်။ အားလုံးကို ကျေးဇူးတင်ရှိပါတယ်။</speech>
<speech type="speaker">ဆက်လက်ပြီး စီမံကိန်းနှင့် ဘဏ္ဍာရေးဝန်ကြီးဌာနက ရှင်းလင်းရန်ရှိက ရှင်းလင်းတင်ပြဖို့ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်များ၊ ဖိတ်ကြားထားသော ဧည့်သည်တော်များအားလုံး မင်္ဂလာအပေါင်းနှင့် ပြည့်စုံကြပါစေရန် ဆုတောင်းမေတ္တာ ပို့သအပ်ပါတယ်။ ကျွန်တော်ကတော့ စီမံကိန်းနှင့် ဘဏ္ဍာရေးဝန်ကြီးဌာန ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ပြည်ထောင်စုလွှတ်တော် စတုတ္ထပုံမှန်အစည်းအဝေး (၁၂)ရက်မြောက်နေ့မှာ ရှမ်းပြည်နယ် အင်းလေးကန် ရေရှည်တည်တံ့ရေး လုပ်ငန်းများအတွက် ၂၀၁၆ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေပါ သီးသန့်ရန်ပုံငွေမှ ကျပ်သန်း ၄၀၀ ခွဲဝေသုံးစွဲမည့်ကိစ္စရပ်နှင့်စပ်လျဉ်းပြီး လွှတ်တော်ကိုယ်စားလှယ်ကြီးများ၏ ဆွေးနွေးချက်များအပေါ် စီမံကိန်းနှင့် ဘဏ္ဍာရေးဝန်ကြီးဌာနကိုယ်စား ရှင်းလင်းဆွေးနွေး တင်ပြပါမယ်။ ရှမ်းပြည်နယ် အင်းလေးကန်ရေရှည်တည်တံ့ခိုင်မြဲရေး လုပ်ငန်းများအတွက် ၂၀၁၆ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေပါသီးသန့်ရန်ပုံငွေမှ ကျပ်သန်း ၄၀၀ ခွဲဝေသုံးစွဲမည့် ကိစ္စရပ်နှင့် စပ်လျဉ်း၍ ပြည်သူ့လွှတ်တော် ကိုယ်စားလှယ်ကြီးများဖြစ်သော ဦးဝင်းမြင့်ဦး (ခေါ်) ဦးနေမျိုး၊ ဦးအောင်စိုးမင်း၊ ဒေါက်တာခင်စည်သူ၊ ဒေါ်မမလေး၊ ဒေါ်ရွှေရွှေစိန်လတ်နှင့် ဦးခင်ချို တို့က နိုင်ငံတော်၏ အထင်ကရ ခရီးသွားနေရာတစ်ခုဖြစ်သော အင်းလေးကန်ကြီး ရေရှည်တည်တံ့ခိုင်မြဲရေးအတွက် ရည်ရွယ်၍ ထောက်ခံ ဆွေးနွေးခဲ့ကြပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ လွှတ်တော်ကိုယ်စားလှယ် ကြီးများ ဆွေးနွေးသွားကြသည့်အတိုင်း သီးသန့်ရန်ပုံငွေများကို သုံးစွဲတဲ့အခါမှာ သက်ဆိုင်ရာဌာန၊ အဖွဲ့အစည်း အနေနဲ့ ပွင့်လင်းမြင်သာမှုရှိရန်၊ တာဝန်ယူမှု၊ တာဝန်ခံမှုရှိရန်နဲ့ အကျိုးသက်ရောက်မှုများကိုလည်း တိတိကျကျ တိုင်းတာနိုင်ရန်အတွက်ကို အလေးထားဆောင်ရွက်ကြရမှာ ဖြစ်ပါတယ်။ သုံးစွဲမည့်လုပ်ငန်းများနဲ့ ငွေရပ် က SS 5Sတွင် လင်ကတင် အနီးဆုံးကျင်းပတဲ့ ပြည်ထောင်စုလွှတ်တော်သို့ အကျိုးအကြောင်းဖော်ပြပြီးတော့ အစီရင်ခံတင်ပြရမှာ ဖြစ်ပါတယ်။ အင်းလေးကန် စိမ်းလန်းစိုပြေရေးနှင့် ရေရှည်တည်တံ့ရေးလုပ်ငန်းများမှာ အသုံးပြုဖို့အတွက် သောင်တူးစက်ကို သန်း ၁၀၀၀ ဖြင့် စာချုပ်ချုပ်ဆို ဝယ်ယူခဲ့ပြီး ပထမအရစ်ပေးချေရမည့် စက်တန်ဖိုး၏ ၆၀% ဖြစ်သည့် ကျပ်သန်း ၆၀၀ ကို ၂၀၁၅-၂၀၁၆ ဘဏ္ဍာရေးနှစ်မှာ ရှမ်းပြည်နယ်အစိုးရအဖွဲ့၏ ဒေသဖွံ့ဖြိုးရေးရန်ပုံငွေမှ ကျခံသုံးစွဲပေးချေခဲ့ပြီး ဖြစ်ပါတယ်။ ကျန် ၄၀% ဖြစ်တဲ့ ကျပ်သန်း ၄၀၀ ကို အထူးကိစ္စရပ်အဖြစ်နဲ့ ၂၀၁၆-၂၀၁ရ ဘဏ္ဍာရေးနှစ် သီးသန့်ရန်ပုံငွေမှ ကျခံသုံးစွဲရန် ပြည်ထောင်စုအစိုးရ အဖွဲ့ အစည်းအဝေးအမှတ်စဉ်(၁၅/၂၀၁၆)က သဘောတူအတည်ပြုထားပြီး ဖြစ်ပါတယ်။ သို့ပါ၍ အသုံး စရိတ်တစ်ရပ် ကျခံရာမှာ ယေဘုယျခွင့်ပြုမိန့်ရှိခြင်း၊ လုံလောက်တဲ့ရန်ပုံငွေကို လျာထားသတ်မှတ်ပြီး ဖြစ်ခြင်းနဲ့ သုံးစွဲငွေဟာ ဘဏ္ဍာရေးစည်းမျဉ်းများနှင့် ညီညွတ်မှုရှိပါကြောင်း တင်ပြအပ်ပါတယ်။ မိမိတို့ ရှင်းလင်း တင်ပြခဲ့သည့်အတိုင်း ယခု သန်း ၄၀၀ ကျန်ရှိနေတဲ့ကိစ္စဟာ အခြေအနေအရ ဘဏ္ဍာရေးနှစ်အတွင်းမှာ မသုံးစွဲလျှင်မဖြစ်တဲ့ အထူးကိစ္စရပ်မှာ အကျုံးဝင်နေပါသဖြင့် ပြည်ထောင်စုအစိုးရအဖွဲ့၏ ထောက်ခံချက်ဖြင့် ပြည်ထောင်စုလွှတ်တော်က အတည်ပြု ပေးပါရန် လေးစားစွာ တင်ပြအပ်ပါတယ်။ အားလုံးကို ကျေးဇူးတင် ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အထက်ပါကိစ္စနဲ့စပ်လျဉ်းပြီး လွှတ်တော်ရဲ့ အဆုံးအဖြတ်ရယူခြင်းကို စက်ခလုတ်အသုံးပြု၍ ဆန္ဒပြုတဲ့နည်းလမ်းနဲ့ ဆောင်ရွက်ပါ့မယ်။ ထောက်ခံ ဆန္ဒမဲများရင် ခွင့်ပြုကြောင်းအတည်ပြုပြီး ကန့်ကွက်ဆန္ဒမဲများရင် ခွင့်မပြုကြောင်း ကြေညာမှာဖြစ်ပါတယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များက စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type="speaker">ထောက်ခံမဲ(၅၃၁)၊ ကန့်ကွက်မဲ(၁)၊ ကြားနေမဲ(၁) ဖြစ်ပါတယ်။ ထောက်ခံဆန္ဒမဲများတဲ့အတွက် ရှမ်းပြည်နယ် အင်းလေးကန်ရေရှည်တည်တံ့ရေး လုပ်ငန်းများအတွက် ၂၀၁၆ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေပါ သီးသန့်ရန်ပုံငွေမှ ကျပ်သန်း ၄၀၀ ခွဲဝေ သုံးစွဲမည့်ကိစ္စရပ်ကို လွှတ်တော်က ခွင့်ပြုကြောင်းကြေညာပါတယ်။</speech>
</motion>
</section>
<section value="Bill">
<bill>
<title>၂၀၁၇-၂၀၁၈ ဘဏ္ဍာနှစ်၊ အမျိုးသားစီမံကိန်းဥပဒေကြမ်း၏ နောက်ဆက်တွဲ-၂ ပါ စီမံကိန်းလုပ်ငန်းများ နှင့်စပ်လျဉ်း၍ ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ (ပြင်ဆင်ဖြည့်စွက်ချက်)အပေါ် လွှတ်တော်ကိုယ်စားလှယ်များ၏ မူနှင့်အခြေခံသဘော ဆွေးနွေးချက်များနှင့် စပ်လျဉ်း၍ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ပြန်လည်ရှင်းလင်းဆွေးနွေးခြင်း၊</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၇-၂၀၁၈ ဘဏ္ဍာနှစ်၊ အမျိုးသားစီမံကိန်းဥပဒေကြမ်း၏ နောက်ဆက်တွဲ-၂ ပါ စီမံကိန်းလုပ်ငန်းများနှင့်စပ်လျဉ်း၍ ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ (ပြင်ဆင် ဖြည့်စွက်ချက်)အပေါ် လွှတ်တော်ကိုယ်စားလှယ်များရဲ့ မူနဲ့အခြေခံသဘော ဆွေးနွေးချက်များနဲ့ စပ်လျဉ်းပြီး သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ပြန်လည်ရှင်းလင်းဆွေးနွေးမှာ ဖြစ်ပါတယ်။ ဦးစွာ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန ပြန်လည်ရှင်းလင်းရန်ရှိက ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="11">ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ ၂၀၁၇-၂၀၁၈ ဘဏ္ဍာနှစ်၊ အမျိုးသား စီမံကိန်းဥပဒေကြမ်းရဲ့ နောက်ဆက်တွဲ-၂ ပါ စီမံကိန်းလုပ်ငန်းများနှင့် စပ်လျဉ်းပြီး ဥပဒေကြမ်းပူးပေါင်း ကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာ ပြင်ဆင်ဖြည့်စွက်ချက်အပေါ် မူနှင့် အခြေခံသဘော ဆွေးနွေးချက်များနဲ့ စပ်လျဉ်းပြီး စိုက်ပျိုးရေး၊ မွေးမြူရေးနဲ့ ဆည်မြောင်းဝန်ကြီးဌာနမှ သီးခြားရှင်းလင်းတင်ပြရန် မရှိပါကြောင်း တင်ပြအပ်ပါတယ်။</speech>
<speech type="speaker">ဆက်လက်ပြီး လျှပ်စစ်နှင့် စွမ်းအင်ဝန်ကြီးဌာနက ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="17">ဒေါက်တာထွန်းနိုင် (ဒုတိယဝန်ကြီး၊ လျှပ်စစ်နှင့် စွမ်းအင်ဝန်ကြီးဌာန)</agency>လေစားအပ်ပါသော ပြည်ထောင်စုလွှတ်တော် နာယကကြီးနှင့် ပြည်ထောင်စုလွှတ်တော် ကိုယ်စားလှယ်များ၊ ဧည့်သည်တော်များ အားလုံး မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ လျှပ်စစ်နှင့် စွမ်းအင်ဝန်ကြီးဌာန ဒုတိယဝန်ကြီး ဒေါက်တာထွန်းနိုင် ဖြစ်ပါတယ်။ လျှပ်စစ်နှင့် စွမ်းအင်ဝန်ကြီးဌာန၊ မြန်မာ့ရေနံဓာတုဗေဒ လုပ်ငန်း လက်အောက်ရှိ အရှုံးပေါ်ပေါက်သည့် စက်ရုံများနှင့်ပတ်သက်၍ ၂၀၁၇-၂၀၁၈ ခု ဘဏ္ဍာရေးနှစ် အမျိုးသား စီမံကိန်းဥပဒေကြမ်း၏ စီမံကိန်းလုပ်ငန်းများနှင့်စပ်လျဉ်း၍ ဥပဒေကြမ်းပူးပေါင်းကော်မတီ၏ လေ့လာတွေ့ရှိချက် အစီရင်ခံစာ(ပြင်ဆင်ဖြည့်စွက်ချက်)အပေါ် လတ်တလောရပ်ဆိုင်းထားသင့်သော စက်ရုံ၊ ဆက်လက် လုပ်ကိုင်ခွင့်ပြုစေလိုသောစက်ရုံ၊ ဖျက်သိမ်းစေလိုသောစက်ရုံများကိုခွဲခြား၍ ပြန်လည်ရှင်းလင်း တင်ပြသွားမှာဖြစ်ပါတယ်။ Power Point ဇယားဖြင့် တင်ပြခွင့်ပြုပါခင်ဗျာ။ ရေနံဓာတုဗေဒပစ္စည်းများ သယ်ပို့/ဖြန့်ဖြူးဌာန၊ အမှတ်(၁) ရေနံချက်စက်ရုံ(သန်လျင်)နှင့် အမှတ်(၃) ဓာတ်မြေသြဇာစက်ရုံ(ကျော်စွာ)တို့အား လွှတ်တော်၏ လေ့လာတွေ့ရှိချက်အတိုင်း လတ်တလော ရပ်ဆိုင်း ထားသင့်ပါသည်။ အမှတ်(၁)ဓာတ်မြေသြဇာစက်ရုံ(စလေ)နှင့် အမှတ်(၁) ရေနံဓာတ်ငွေ့ရည်စက်ရုံ (မင်းဘူး) တို့မှာ လက်ရှိထုတ်လုပ်နေဆဲဖြစ်ပါ၍ ၂၀၁၆-၂၀၁ရ ဘဏ္ဍာရေးနှစ်တွင် စက်ပစ္စည်းများ တင်ဒါခေါ်ယူထားပြီး ၎င်းပစ္စည်းများ ၂၀၁၇-၂၀၁၈ တွင်ရောက်ရှိမည်ဖြစ်ပါသောကြောင့် အဆိုပါစက်ရုံနှစ်ရုံအား ဆက်လက် လုပ်ကိုင်ခွင့်ပြုပါရန် တင်ပြအပ်ပါတယ်။ အမှတ်(၂) ဓာတ်မြေသြဇာစက်ရုံ(ကျွန်းချောင်း)နှင့် မက်သနောလ် စက်ရုံ(ဆိပ်သာ)တို့အား ဖျက်သိမ်းဆောင်ရွက်မည် ဖြစ်ပါသည်။ အမှတ်(၄)ဓာတ်မြေသြဇာစက်ရုံ (မြောင်းတကာ)နှင့် အမှတ်(၅)ဓာတ်မြေသြဇာစက်ရုံ(ကန်ကြီးထောင့်) တို့သည် တရုတ်နိုင်ငံ၏ ချေးငွေဖြင့် တည်ဆောက်ခဲ့ပြီး ဓာတ်မြေသြဇာများကို ထုတ်လုပ်နေသည့်အတွက် ဆက်လက်လုပ်ကိုင်ခွင့်ပြုပါရန် တင်ပြအပ်ပါသည်။ အမှတ်(၃) ရေနံဓာတ်ငွေ့ရည်(ကျွန်းချောင်း) စက်ရုံကို လက်ရှိရပ်ဆိုင်းထားပါတယ်။ အဆိုပါစက်ရုံမှ စက်များအား ပုဂ္ဂလိကသို့ ငှားရမ်းပြီး အမှတ်(၂) ရေနံဓာတ်ငွေ့ရည် (ညောင်တုန်း) စက်ရုံသို့ ရွှေ့ပြောင်းလည်ပတ်ရန် စီစဉ်ဆောင်ရွက်လျက်ရှိပါသည်။ ရေနံဓာတုဗေဒစက်ရုံစု (သံပရာကန်) ကို လွှတ်တော်လေ့လာတွေ့ရှိချက်နှင့်အညီ လိုက်နာဆောင်ရွက်သွားမည်ဖြစ်ပါကြောင်း ရှင်းလင်းတင်ပြ အပ်ပါသည်။ ကျေးဇူးတင်ရှိပါတယ်ခင်ဗျာ။</speech>
<speech type="speaker">စက်မှုဝန်ကြီးဌာန ပြန်လည်ရှင်းလင်းဆွေးနွေးဖို့ဖြစ်ပါတယ်။</speech>
<speech><agency id="23">ဦးခင်မောင်ချို (ပြည်ထောင်စုဝန်ကြီး၊ စက်မှုဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်သူ့လွှတ်တော်ဥက္ကဋ္ဌကြီး၊ ပြည်ထောင်စုဝန်ကြီးများ၊ ဒုတိယဝန်ကြီးများ၊ လွှတ်တော်ကိုယ်စားလှယ်များနှင့် ဖိတ်ကြားထားသော ဧည့်သည်တော်များအားလုံး ကိုယ်စိတ်နှစ်ဖြာ ကျန်းမာ ချမ်းသာကြပါစေလို့ ဦးစွာပထမ ဂါရဝပြု နှုတ်ခွန်းဆက်သအပ်ပါတယ်။ ယနေ့ အစည်းအဝေးမှာ လွှတ်တော်ကိုယ်စားလှယ်ကြီးများ၏ မေးခွန်းများကို ပြည့်ပြည့်စုံစုံ တင်ပြ ဆွေးနွေးနိုင်ရန် အတွက် မူလခွင့်ပြုချိန်ထက် ၉ မိနစ်ခန့် ပိုမိုခွင့်ပြုပေးနိုင်ပါရန် တင်ပြအပ်ပါတယ်ခင်ဗျာ။ စက်မှုဝန်ကြီးဌာနမှာ မူလကစက်ရုံပေါင်း (၁၁၈)ရုံ ရှိခဲ့ရာမှ ပုဂ္ဂလိကစက်မှုကဏ္ဍ ဖွံ့ဖြိုးတိုးတက်ရေးနှင့် နိုင်ငံတော်ဘတ်ဂျက်ကို ပြည်သူလူထုအတွက် လက်ငင်းအကျိုးရှိထိရောက်တဲ့နေရာတွေမှာ အသုံးပြုနိုင်ရေး တို့အတွက် စက်ရုံ ၅၉ ရုံကို ပုဂ္ဂလိကနှင့် ပူးပေါင်းဆောင်ရွက်လျက်ရှိနေပါတယ်။ ပြည်ထောင်စုလွှတ်တော်၌ ဥပဒေကြမ်းပူးပေါင်းကော်မတီက တင်သွင်းခဲ့တဲ့ လေ့လာတွေ့ရှိချက် အစီရင်ခံစာမှာ စက်မှုဝန်ကြီးဌာန၏ စက်ရုံများအနက် ၃၉ ရုံနှင့်စပ်လျဉ်းပြီး ရှင်းလင်းတင်ပြရလျှင် လတ်တလော ယာယီရပ်ဆိုင်း၍ လေ့လာရေး သုံးသပ်ရေးကော်မတီများဖွဲ့စည်းပြီး မည်ကဲ့သို့ဆက်လက်ဆောင်ရွက်သင့်သည်ကို လေ့လာသုံးသပ်သင့် သည့် စက်ရုံပေါင်းက ၃၄ ရုံ၊ ပြည်တွင်းပြည်ပမှ နည်းပညာနှင့်အရင်းအနှီးများ ဖိတ်ခေါ်၍ နိုင်ငံတော်နှင့် အကျိုးတူဆောင်ရွက်သင့်သည့် စက်ရုံပေါင်း ၄ ရုံနှင့် ပြည်ထောင်စုအစိုးရအဖွဲ့မှ ကြပ်မတ်၍ ဆက်လက် လုပ်ကိုင်သင့်သည့် လုပ်ငန်း ၁ ခုအဖြစ် ဖော်ထုတ်သုံးသပ် ဆွေးနွေးခဲ့ကြပြီး ဖြစ်ပါတယ်။ လေးစားအပ်ပါသော နာယကကြီးခင်ဗျာ။ အခြေအနေအားလုံးအပေါ် ခြုံငုံသုံးသပ်ကြည့်ရာတွင် ယေဘုယျအားဖြင့် သဘာဝကျသည်ဟု လေ့လာသုံးသပ်နိုင်ပါတယ်။ နိုင်ငံတော်အတွက် ဝန်ထုပ်ဝန်ပိုး အဖြစ် နှစ်အတန်ကြာဖြစ်ပေါ်နေသည့် စက်ရုံများအား စနစ်တကျ ပြန်လည်သုံးသပ်နိုင်ရေးအတွက် ယာယီ ရပ်ဆိုင်းရန်အကြံပြုချက်မှာ ယနေ့ဈေးကွက်စီးပွားရေးစနစ်နှင့်အညီ နိုင်ငံတော်၏ ကန့်သတ်ချက် ဘဏ္ဍာငွေများကို မလိုအပ်သောရင်းနှီး မြှုပ်နှံခြင်းမှကာကွယ်ရန် သဘာဝကျသော်လည်း အချို့သော တင်ပြချက်များအပေါ်တွင်မူ ဘဏ္ဍာရေးရှုထောင့် တစ်ခုတည်းမှသုံးသပ်၍ အလျင်စလို ဆုံးဖြတ်ချက် ချခဲ့ပါလျှင် နိုင်ငံတော်၏ တန်ဖိုးမဖြတ်နိုင်သော ရင်းနှီးမြှုပ်နှံထားရှိမှုများသည် လုံးဝပြန်လည်၍ အဖတ် ဆည်မရနိုင်တော့သည့်အပြင် နောက်ဆက်တွဲ ပြဿနာများဖြစ်သည့် နိုင်ငံရေး၊ စီးပွားရေး၊ လူမှုရေး ပြဿနာများကိုပါ ရှောင်လွှဲ၍မရနိုင်ပါ၍ လတ်တလောအကျိုးကိုသာ ရှေးရှုခဲ့ပါလျှင် အဟောသိကံ ဖြစ်ရ တော့မှာ ဖြစ်ပါတယ်။ ဆိုလိုတာကတော့ စက်ရုံများကို သာမန်ဆုံးဖြတ်ချက်များဖြင့်သာ ရပ်ဆိုင်းရန် စီစဉ်ခြင်းသည် အဓိကအဖြေမဟုတ်ပါ။ အမြန်ဆုံး န်လည်သုံးသပ်ရန် လိုအပ်နေပါတယ်။ ရွေ့လျားနေသော ယာဉ်တစ်စီးကို ရုတ်ချည်းရပ်တန့်လိုက်ပါက တည်ငြိမ်မှုပျက်ပြားတတ်သည်မှာ လူအများသိပြီး သဘာဝ တရားတစ်ခုဖြစ်ပါတယ်။ နိုင်ငံတော်နှင့် ပြည်သူလူထုအတွက် ရေရှည်အကျိုးစီးပွားဖော်ဆောင်နိုင်ရန် ဝိုင်းဝန်းသုံးသပ်၍ တန်ဖိုးရှိသော အမွေအနှစ်များကို အသုံးချရန်ဖြစ်ပါတယ်။ တန်ဖိုးရှိနေသော်လည်း ယခင်က အခြေအနေမပေးသဖြင့် ရလဒ်ကောင်းများဖော်ထုတ်ရန် အခွင့်မသာ၊ အုပ်ချုပ်မှုစီမံမှုများကလည်း အားနည်းချက်များရှိခဲ့၍ နှစ်ရှည်လများ အရှုံးဆက်တိုက်ဖြစ်ပေါ်နေသည်မှာ ယနေ့အထိပင် ဖြစ်နေပါတယ်။ ဒီနေရာမှာ ယခုအစိုးရသစ်ကာလမှာ ရဲဝံ့ပြတ်သားစွာ လက်တွေ့ကျကျ ပြန်လည်သုံးသပ်ရန် ကယ် ဆက်လက်တက်ရင် မင်း လက်ထက် အလွန်လိုအပ်နေပါတယ်။ သို့ဖြစ်၍ အဆိုပါစက်ရုံများနှင့်စပ်လျဉ်း၍ စက်မှုဝန်ကြီးဌာနအနေဖြင့် ဆောင်ရွက် ထားရှိမှုများကို ရှင်းလင်းတင်ပြသွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျာ။ လတ်တလောရပ်ဆိုင်းသင့်သည့် စက်ရုံ ၃၄ ရုံရှိသည့် အနက် ပုဂ္ဂလိကနှင့် ပူးပေါင်းဆောင်ရွက်နေသော စက်ရုံ ၅ ရုံ ပါဝင်နေပါတယ်။ ပုဂ္ဂလိကနှင့် အကျိုးတူ ပူးပေါင်းဆောင်ရွက်ရန် Expression of Interest (EoI) ခေါ်ယူစိစစ်နေတဲ့ စက်ရုံ ၁၀ ရုံ ရှိပြီးတော့ လတ်တလော ရပ်ဆိုင်းထားပြီး ပြန်လည်သုံးသပ်လေ့လာသင့်တဲ့ စက်ရုံပေါင်း ၁၄ ရုံ၊ ဆက်လက်ဆောင် ရွက်ရန်သင့်သည့် စက်ရုံ ၂ ရုံနှင့် အကျိုးအမြတ်ဖြစ်ထွန်းနိုင်ခြေမရှိသည့် ပိတ်သိမ်းသွားနိုင်သည့် စက်ရုံ ၃ ရုံ ဖြစ်ပါကြောင်း တင်ပြအပ်ပါတယ်။ ပြည်တွင်းပြည်ပမှ နည်းပညာနှင့်အရင်းအနှီးများ ဖိတ်ခေါ်၍ နိုင်ငံတော်နှင့် အကျိုးတူ ဆောင်ရွက် သင့်ကြောင်း သုံးသပ်ထားသည့် စက်ရုံ ၄ ရုံအနက် စက်ရုံ ၃ ရုံမှာ ပုဂ္ဂလိကနှင့် ပူးပေါင်းဆောင်ရွက်ထားရှိပြီး ဖြစ်နေသည့် စက်ရုံများဖြစ်နေပါတယ်။ အမှတ်(၇)အထည်စက်ရုံ (ဝမ်းတွင်း)မှာလည်း ပုဂ္ဂလိကနှင့် ပူးပေါင်း ဆောင်ရွက်ရန် စီစဉ်ဆောင်ရွက်လျက်ရှိနေပါတယ်။ ပြည်ထောင်စုအစိုးရအဖွဲ့မှ ကြပ်မတ်၍ ဆက်လက် လုပ်ကိုင်သင့်ကြောင်း သုံးသပ်ထားသည့် မြင်းနှင့် သိုးမွေးမြူရေးစခန်းများကို မြွေဆိပ်ဖြေဆေးများ ထုတ်လုပ် နိုင်ရန်အတွက် မရှိမဖြစ် ဆက်လက်ထားရှိပြီး ဆောင်ရွက်သွားမှာဖြစ်ပါတယ်။ ကိုယ်စားလှယ်တော်ကြီးများမှ အထူးဆွေးနွေးခဲ့ကြတဲ့ အမှတ်(၁)သံမဏိစက်ရုံ(မြင်းခြံ)နှင့် အမှတ်(၂) သံမဏိစက်ရုံ(ပင်းပက်)တို့နှင့်စပ်လျဉ်း၍ အနည်းငယ် ရှင်းလင်းတင်ပြလိုပါတယ်။ မြင်းခြံသံမဏိစက်ရုံရဲ့ တစ်နှစ်လျှင် တန်ချိန်နှစ်သိန်းကျ မီးဖို(၂)လုံး လည်ပတ်ရန် နည်းစဉ် Process ပါရှိပါတယ်။ ယခုတင်ပြပါ ပုံကတော့ ယနေ့ကမ္ဘာ့ဈေးကွက်မှာ လိုက် ပြောင်းလဲနေသော သံမဏိဈေးကွက်ရဲ့ ပုံ ဖော်ပြ ထားခြင်းဖြစ်ပါတယ်။ ယခုတင်ပြပုံမှာဆိုလို့ရှိရင် ကျွန်တော်တို့ မြင်တွေ့ရမှာသည် နောက်ဆုံးပေါ်နည်း များနဲ့ ထုတ်လုပ်သည့်တိုင်အောင် ထုတ်လုပ်မှုနည်းပညာ လျော့ရဲခဲ့လို့ရှိရင် ထုတ်လုပ်မှု စရိတ်မြင့်မားတဲ့ အတွက် လူသုံးကုန်ပစ္စည်းတွေ နောက်ဆုံးပိတ် လူအသုံးလိုသော Process မသုံးနိုင်ခဲ့လို့ရှိရင် ထုတ်တဲ့ ထုတ်ကုန်သည် မပြီးပြတ်သေးသော Semi-finish product များ ဖြစ်နေပါတယ်။ ယခု တင်ပြပါပုံသည် ကျွန်တော်တို့ မြင်းခြံစက်ရုံမှာ တန်နှစ်သိန်းကျ မီးဖိုနှစ်လုံးကနေပြီးတော့ သံရည်တွေကိုလက်တွေ့မှာ အကောင် အထည်ဖော်နေတဲ့၊ ကြို နေတဲ့ပုံဖြစ်ပါတယ်။ ထည့်သွင်းရသော သွင်းအားစုများသည်လည်း ကျွန်တော်တို့ မြန်မာနိုင်ငံမှာရှိသော သွင်းအားစုများပဲဖြစ်ကြပါတယ်။ အဓိကအရေးကြီးသော ထုတ်ပြီးသားထုတ်ကုန် တွေကို နောက်ဆုံးဘိတ်အဆင့်အထိ မရောက်နိုင်သေးတဲ့အတွက် ထုတ်လုပ်ပြီးပစ္စည်းသည် တစ်ပိုင်းတစ်စ ဖြစ်နေသော ပစ္စည်းများဖြစ်နေတဲ့အတွက် ဒီပစ္စည်းကို ကျွန်တော်တို့ ပစ္စည်းချောဖြစ်တဲ့အထိ ပြန်လည် ထုတ်လုပ်နိုင်ဖို့အတွက် ကျန်ရှိနေသော Rolling mill များကို ဆက်လက် ဆောင်ရွက်ဖို့ လိုအပ်နေပါတယ်။ ယခင်ထုတ်လုပ်ခဲ့သော သံမဏိများဟာ လူသုံးကုန်သံမဏိအဆင့်ကို မရောက်ရှိသေးသော Semi-finish Billet နှင့် Slab(သံတုံး၊ သံခဲ၊ သံပြားအထူများသာဖြစ်လို့ နောက် တစ်ဆင့် ဈေးကွက်ဝင်သံပြား၊ သံလုံး၊ သံချောင်းများ ဖြစ်နိုင်ဖို့ ကြိတ်ရန် Rolling mill များ လိုအပ်နေပါသေးတယ်။ ဒီ Rolling mill များဟာလည်း တပ်ဆင်ပြီးဖြစ်လို့ ယခုတင်ပြပုံမှာ မြင်တွေ့ရတဲ့အတိုင်း ရှေ့ဆက်ပြီး အမိုးမိုးပြီးတော့ တည်ဆောက်ခဲ့လို့ ရှိရင် Value-added လုပ်ငန်းများအဖြစ် ဆက်လက် ဆောင်ရွက်နိုင်တဲ့အတွက် ဈေးကွက်ဝင်သံမဏိများ အဖြစ် ဆက်လက်ထုတ်လုပ် ရောင်းချနိုင်မှာ ဖြစ်ပါတယ်။ ဒါကလည်း 2 နဲ့ Phase 2A ပါ စက်များကို အချောသတ်လုပ်ငန်းများအဖြစ် Finishing ပြုလုပ်ပြီး တန်ဖိုးမြှင့်သံမဏိများကို ထုတ်လုပ်မှာ ဖြစ်ပါတယ်။ ဒါတွေကို ဆက်လက်ဆောင်ရွက်နိုင်ဖို့ နိုင်ငံတော်အတွက် ဝန်ထုပ်ဝန်ပိုး မဖြစ်စေရန် ပြည်ပမှ အတွေ့အကြုံရှိပြီး ထိပ်တန်းသံမဏိကုမ္ပဏီကြီး ၉ ခုကို ဖိတ်ခေါ်ဆွေးနွေးခဲ့ပြီးနောက် စနစ်တကျ စိစစ်တဲ့ အခါမှာ Global Steel Holding Company Limited ကို ပဏာမ ရွေးချယ်ပြီးဖြစ်ပါတယ်။ ၄င်းကုမ္ပဏီမှာ သံမဏိများကို ထုတ်လုပ်မှုလုပ်ငန်းမှ အစပြု၍ ဖြန့်ဖြူးရောင်းချနိုင်ပြီး Marketing လုပ်ငန်းများကိုလည်း တာဝန်ယူဆောင်ရွက်မည်ဖြစ်ပါတယ်။ အသေးစိတ် Road Map များကိုလည်း ရေးဆွဲပြီးဖြစ်လို့ အစိုးရအဖွဲ့သို့ အမြန်ဆုံး တင်ပြဆွေးနွေးရန် ဆောင်ရွက်လျက်ရှိနေပါတယ်။ ယခုတင်ပြပါပုံများမှာ Road Map များ ဖြစ်ပြီးတော့ တစ်နှစ်လျှင် သံမဏိတန်ချိန် မူလ ၄ သိန်းမှ သိန်း ၂၀ ကျော်အထိ ထွက်ရှိနိုင်ရန် ရင်းနှီးမြှုပ်နှံ သွားရမှာ ဖြစ်ပါတယ်။ လိုအပ်သော ရင်းနှီးမြှုပ်နှံငွေများကိုလည်း အဆိုပါကုမ္ပဏီမှာပဲ ဆက်လက်ရင်းနှီး သွားမှာဖြစ်တဲ့အတွက် မြန်မာနိုင်ငံမှရင်းနှီးမြှုပ်နှံရန် မလိုအပ်ကြောင်း တင်ပြလိုပါတယ်။ မြန်မာနိုင်ငံရဲ့ သံမဏိ လိုအပ်ချက်ဟာ လူတစ်ဦးကို 45 Kg ခန့်ရှိပြီး တစ်နိုင်ငံလုံး အတိုင်းအတာနဲ့ နှိုင်းယှဉ်လျှင် တန်ချိန် ၂၁ သိန်းကျော်ရှိမှာဖြစ်လို့ ဈေးကွက်ဟာလည်း အဆင်သင့်ရှိနေပြီး ကျွန်တော်တို့ ထုတ်လုပ်တဲ့ကုန်ချော များကို နိုင်ငံတော်ရဲ့ ဆောက်လုပ်ရေးလုပ်ငန်းများ၊ တည်ဆောက်ရေးလုပ်ငန်းများအားလုံးမှာ အပြည့်အဝ အသုံးချနိုင်မည်ဖြစ်ပါတယ်။ ဒါကြောင့်လည်း နိုင်ငံခြားငွေများစွာ သက်သာသွားမှာဖြစ်ပါတယ်။ တစ်ဖန် ပင်းပက်စက်ရုံအတွက် ဆက်လက်တင်ပြရလျှင် စက်ရုံ၏ထုတ်လုပ်မှုနည်းစဉ်မှာ Isothermic Reaction ခေါ်တဲ့အပူထွက်ဓာတ်ပြုခြင်းဖြစ်ပြီးတော့ စက်စတင်လည်ပတ်ချိန်မှသာ စွမ်းအင်လိုအပ်ချက် မြင့်မားပြီး လည်ပတ်ပြီးနောက်ပိုင်းတွင် ပိုလျှံသော အပူဓာတ်များမှ လျှပ်စစ်ဓာတ်အားကို Waste Heat Generator ခေါ်တဲ့ လျှပ်စစ်ထုတ်စက်များမှတစ်ဆင့် 40 MW အထိ ဆက်လက်ထုတ်လုပ်နိုင်မှာဖြစ်လို့ စက်ရုံသုံး 25 MW ကိုဖယ်လိုက်ပါလျှင် 15 MW ပိုလျှံနေသော လျှပ်စစ်ဓာတ်ကို National Grid သို့ ဖြည့်ဆည်းပေးနိုင်မှာဖြစ်ပါတယ်။ လောလောဆယ် စီမံကိန်းကို လက်စသတ်လျက်ရှိပြီး ယခုနှစ် နှစ်ကုန် ပိုင်းတွင် လည်ပတ်နိုင်ရန် စီစဉ်ထားရှိပြီး ဖြစ်ပါတယ်။ ပညာရှင်များပါဝင်သည့် ပူးပေါင်းအဖွဲ့နှင့် စနစ်တကျ စစ်ဆေးပြီး သင့်လျော်သော နည်းလမ်းများရှာဖွေ၍ ဆုံးဖြတ်ပေးနိုင်ပါရန် တင်ပြအပ်ပါတယ်။ ပင်းပက်ဒေသတွင် ထွက်ရှိသော သံရိုင်းကျောက်များမှာ သက်နုကျောက်များသာဖြစ်၍ သာမန် သံရိုင်းထုတ်လုပ်သည့် နည်းစဉ်ကို အသုံးပြု၍မရဘဲ Romelt နည်းစဉ်ဟုခေါ်သည့် ရုရှနိုင်ငံတွင် လက်တွေ့ အောင်မြင်စွာ အသုံးပြုနေသော နည်းစဉ်ကို မြန်မာနိုင်ငံ၏ သက်တမ်းနုကျောက်မီးသွေးများဖြင့် ဆက်လက် ထုတ်လုပ်လိုက်ရင် စီမံကိန်းဟာ အောင်မြင်စွာ အကောင်အထည်ဖော်နိုင်မှာဖြစ်ပါတယ်။ ယခုတင်ပြပုံသည် ရုရှားနိုင်ငံရှိ အောင်မြင်စွာ ဆောင်ရွက်လျက်ရှိသော Romelt နည်းစဉ်သုံး Pig Iron ထုတ်လုပ်မည့် နည်းစဉ် ဖြစ်ပါတယ်။ ယခုနည်းစဉ်ဟာ ကမ္ဘာမှာ ပထမဆုံး စီးပွားဖြစ်ထုတ်လုပ်သာ Pig Iron နည်းစဉ်ဖြစ်ပြီးတော့ ယခုတင်ပြပါ ရုရှားစက်ရုံထက် မိမိနိုင်ငံစက်ရုံသည် ၅ ဆခန့် ပိုမိုကြီးမှာ ဖြစ်ပါတယ်။ ရုရှားနိုင်ငံမှာဆိုရင် ဒီ Process ကို ၁၀ နှစ် ကျော်ကြာလည်ခဲ့ပြီးတော့ အောင်မြင်စွာလည်ပတ်နေတဲ့ နည်းစဉ်ဖြစ်တဲ့အတွက် ကျွန်တော်တို့ မြန်မာနိုင်ငံမှာလည်း အလားတူအောင်မြင်ဖို့လမ်းစ သေချာပေါက်ရှိပါတယ်။ ယခုဆက်လက်တင်ပြမှာက PPP ခေါ်တဲ့ Public Private Partnership ဆောင်ရွက်မည့် Global Steel Company က ရင်းနှီးမြှုပ်နှံမှုများကို ဆက်လက်တာဝန်ယူမှာ ဖြစ်သည့်အပြင် စက်ရုံအနီးတွင် Steel Pellet oposposal Pelletizing Plant ruloopbəz:cspdcəsasę sodosolosušil မြင်းခြံစက်ရုံအတွက် ကုန်ကြမ်းအပြင် SME လုပ်ငန်းငယ်လေးများအတွက်ပါ ဈေးနှုန်းသက်သာစွာဖြင့် ဖြန့်ဖြူးနိုင်ရန် ဆောင်ရွက်လျက်ရှိနေပါတယ်။ အဆိုပါကုမ္ပဏီနှင့် စာချုပ်ချုပ်ဆိုရန် ဆောင်ရွက်လျက်ရှိရာမှာ ပထမအစပိုင်း ရက်(၁၀၀)အတွင်း မြင်းခြံရှိ သံမဏိမီးဖို(၂)လုံးကို စွမ်းအားပြည့် ထုတ်လုပ်နိုင်ရန် ဆောင်ရွက်ခြင်း၊ အချောသတ် Rolling Mill များကို ပြီးစီးအောင်ဆောင်ရွက်၍ တန်ဖိုးမြှင့် သံမဏိများကို wood condoposco 862:18:$ąp:e Capacity o coor:b8:1 Pelletizing Plant şę Waste Heat Generator များကို ပြီးစီးအောင် ဆောင်ရွက်ခြင်းတို့ ဆက်လက်ပြုလုပ်သွားမှာ ဖြစ်ပါတယ်။ ထပ်မံ ရင်းနှီးမြှုပ်နှံမှုများအတွက် နိုင်ငံတော်၏ဘဏ္ဍာငွေများ ထပ်မံမကုန်စေရန် အဆိုပါကုမ္ပဏီမှပင် တာဝန်ယူ ဆောင်ရွက်သွားမှာဖြစ်ပါကြောင်း ထပ်လောင်းတင်ပြလိုပါတယ်။ အမှတ်(၂၂)အကြီးစားစက်ရုံ၊ တာယာစက်ရုံ(ဘီးလင်း)အနေနဲ့ကတော့ ၁၇-၇-၂၀၁၄ ရက်နေ့တွင် ပြုလုပ်သည့် ပြည်ထောင်စုအစိုးရအဖွဲ့ အစည်းအဝေးအမှတ်စဉ်(၁၄/၂၀၁၄)၏ သဘောတူညီချက်ဖြင့် ၁-၁၁-၂၀၁၄ မှ စတင်၍ ပုဂ္ဂလိကသို့ငှားရမ်းထားရှိပြီး ၁၁-၆-၂၀၁၅ ရက်နေ့တွင် မြန်မာနိုင်ငံရင်းနှီးမြှုပ်နှံမှု ကော်မရှင်၏ခွင့်ပြုချက်ဖြင့် တစ်နှစ်လျှင် ၃၈၅.ရ သန်းဖြင့် နှစ်ရှည်ငှားရမ်းထားသော စက်ရုံ ဖြစ်ပါသည်။ ထပ်မံလိုအပ်သည့် ရင်းနှီးမြှုပ်နှံမှုနှင့် ကုန်ထုတ်လုပ်မှုလုပ်ငန်းများကို ပုဂ္ဂလိကအစီအစဉ်ဖြင့် ဆောင်ရွက် နေပါသော်လည်း အဆိုပါစက်ရုံသည် တရုတ်ပြည်သူ့သမ္မတနိုင်ငံ ချေးငွေအမေရိကန်ဒေါ်လာ ၂၉.ရ သန်းဖြင့် ဆောင်ရွက်ထားခြင်းဖြစ်ပါသဖြင့် အရင်းနှင့်အတိုးငွေများကို ၂၀၁၄ ခုနှစ်မှ စတင်ပြီး ၂၀၁၃ ခုနှစ်အထိ နှစ်စဉ်ဘတ်ဂျက်တွင်လျာထားပြီး နိုင်ငံတော်မှကျခံ၍ ပေးဆပ်နေရခြင်း ဖြစ်ပါသည်။ အမှတ်(၄)အထည်စက်ရုံ(ပွင့်ဖြူ)တွင် ဈေးကွက်ဝင်အနံကြီးပိတ်များ ထုတ်လုပ်နိုင်ရန် ယက်ကန်း စက်များအား တီထွင်ပြုပြင်ဆောင်ရွက်ထားပြီးဖြစ်သကဲ့သို့ ယက်ကန်းစက် ၅၀ စင်အားလည်း ကုန်ထုတ်လုပ်မှု လိုင်းတွင် အသစ်ထပ်မံ တည်နေရာချ တည်ဆောက်ဆဲဖြစ်၍ စက်ရုံအား နိုင်ငံတော်မှ ဆက်လက် ဆောင်ရွက်ခွင့်ပြုနိုင်ပါရန် တင်ပြအပ်ပါတယ်။ အိမ်သုံးပစ္စည်းစက်ရုံ(မင်းစု)တွင် ပြည်သူလူထု၏ ကျန်းမာရေး ကဏ္ဍအတွက် လိုအပ်သည့် ခွဲစိတ်ခန်းသုံးပစ္စည်းအမျိုးမျိုး၊ ဆေးရုံသုံးခုတင်နှင့် ပရိဘောဂအမျိုးမျိုးတို့ကို ထုတ်လုပ်ပေးလျက်ရှိပြီး အကျိုးအမြတ်များ ရရှိလျက်ရှိပါတယ်။</speech>
<speech type="speaker">ဝန်ကြီးအနေနဲ့ အေးအေးဆေးဆေးပြောပါ။ ကျွန်တော် ုံ လောက်လောက်ပေးပါ့မယ်။ အရေးကြီးတဲ့ကိစ္စ ဖြစ်နေတယ်။ ဖြည်းဖြည်းပြောပါ။</speech>
<speech><agency id="23">ဦးခင်မောင်ချို (ပြည်ထောင်စုဝန်ကြီး၊ စက်မှုဝန်ကြီးဌာန)</agency>ဟုတ်ကဲ့ခင်ဗျ။ ဆက်ပြီးတော့ တိုတိုတုတ်တုတ်တင်ပြရရင် ကျွန်တော်တို့ မင်းစုစက်ရုံသည်လည်း အကျိုးအမြတ်ရရှိနေသော စက်ရုံဖြစ်တဲ့ အတွက် ကျွန်တော်တို့ တင်ပြပါ Graph အတိုင်း Positive Increasing Curve အဖြစ် မြင်တွေ့ရမှာ ဖြစ်ပါတယ်။ စက်မှုဝန်ကြီးဌာနအနေနဲ့ ကျန်တာလျှော့ပြီးတော့ လိုအပ်ချက်ကို တင်ပြရရင် ကျွန်တော်တို့ စက်မှုလုပ်ငန်းများ၏ သဘာဝမှာ ာင်ရွက်ရမည့် သဘောသဘာဝရှိသည့်အတွက် နှစ်လများစွာ ယိုယွင်းနေမှုများကို သွက်သွက်လက်လက် ထိမိရဲရင့်စွာ ပူးပေါင်းလုပ်ဆောင်နိုင်ရန် အနည်းငယ် လိုအပ်နေပါသေးတယ်။ စိတ်ရှည်သီးခံကြရန်လည်း လိုအပ်ပါတယ်။ အခု ရေတွင်းတူး အခုရေကြည်သောက် ဆိုသကဲ့သို့ ချက်ချင်းမဖြစ်နိုင်သော်လည်း ကာလကြာမြင့်စွာ လည်း မဖြစ်နိုင်ပါ။ မိမိတို့၏ မရင့်ကျက် သေးသော စက်မှုကဏ္ဍကို အတွေ့အကြုံရင့်ကျက်ပြီးသော လက်တွေ့ပူးပေါင်းဆောင်ရွက်နိုင်မည့် နိုင်ငံ တကာမှအဖွဲ့အစည်းများ၊ ပညာရှင်များနှင့် ပူးပေါင်းပြီးလမ်းကြောင်းမှန်ပေါ် တွန်းအားအပြည့်ဖြင့် ရဲရဲဝံ့ဝံ့ လုပ်ဆောင်ကြရမှာဖြစ်ပါတယ်။ ယခုကာလဟာ မူလလမ်းအိုလမ်းဟောင်းပေါ်မှ လမ်းကြောင်းအသစ် ကာလပဲဖြစ်လို့ အရှိန်အဟုန်မြှင့်တင်ရန် းငယ် လိုအပ်နေပါသေးတယ်။ အဖွဲ့စုံနဲ့ ထိန်းသိမ်းပြီး၊ စိစစ်ပြီး စိတ်ရှည်ကြရန်သာ လိုအပ်ပါကြောင်း တင်ပြလိုပါတယ်။ ဒီနေရာမှာ သမားရိုးကျလမ်းကြောင်းပေါ်မှာ ပုံမှန်လျှောက်လှမ်းနေ၍မရတော့ဘဲ လမ်းကြောင်း အသစ်ပေါ်မှာ ရဲဝံ့ပြတ်သားစွာနဲ့ အရှိန်အဟုန်ပြင်းပြင်း ချီတက်ကြရတော့မှာပါ။ ကြိုတင်တွက်ဆထားတဲ့ စွန့်စားမှုမျိုးတွေ (Calculated Risk)တွေကို အချို့သောကဏ္ဍတွေမှာ သတ္တိရှိရှိတွက်ဆပြီး ရှေ့တိုးဆောင်ရွက် ကြရမှာ ဖြစ်ပါတယ်။ နည်းပညာ အမြော်အမြင်၊ အတွေ့အကြုံ၊ မှန်ကန်ရိုးသားသော ပူးပေါင်းဆောင်ရွက်မှု များနဲ့ လူစွမ်းအားအရင်းအမြစ်သည်သာလျှင် အဓိကကျပါတယ်။ မော်တော်ယာဉ်စီး၍ ခရီးသွားခြင်းသည် လေယာဉ်ပျံစီးခြင်းထက် အန္တရာယ်ပိုနည်းသော်လည်း စိုးရိမ်စိတ်ကြောင့်ကျမှုများကြောင့် စီးနင်းရမှာ မဝံ့မရဲ ဖြစ်နေတက်ပါတယ်။ သို့သော်လည်း စိုးရိမ်စိတ်ကို ပယ်ဖျောက်၍ စိတ်ချလက်ချ စီးနင်းနိုင်ကြတာ လက်တွေ့ပဲ ဖြစ်ပါတယ်။ ဒီအတွက်ကြောင့် စက်မှုဝန်ကြီးဌာနနှင့်အတူ ပြည်သူများအနေနဲ့ ရှောင်လွှဲ၍မရသည့် စိန်ခေါ်မှု များကို အတတ်ပညာ၊ အသိပညာတို့ဖြင့် သတ္တိရှိရှိ နိုင်ငံတော်နှင့် ပြည်သူလူထုအတွက် ရင်ဆိုင်ကျော် လွှားပြီး အောင်မြင်မှု အကျိုးရလဒ်ကောင်းများ ရရှိထွက်ပေါ်လာသည်အထိ ရဲရဲဝံ့ဝံ့ ပူးပေါင်းဆောင်ရွက် ကြရန်လိုအပ်ပါကြောင်း လေးစားစွာ တင်ပြအပ်ပါတယ်။ အားလုံးကိုကျေးဇူးတင်ပါတယ်ခင်ဗျား။ Power Point ကို နောက်ဆက်တွဲဖြင့် ဖော်ပြထားပါသည်။</speech>
<speech type="speaker">စီမံကိန်းနှင့် ဘဏ္ဍာရေးဝန်ကြီးဌာန ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော် နာယက၊ ပြည်သူ့လွှတ်တော်ဥက္ကဋ္ဌနှင့် လွှတ်တော်ကိုယ်စားလှယ်ကြီးများ၊ ပြည်ထောင်စုအဆင့်အဖွဲ့အစည်းဝင်များ၊ ဧည့်သည်တော်များအားလုံး မင်္ဂလာအပေါင်းနဲ့ ပြည့်စုံကြပါစေ။ ၂၀၁၇-၂၀၁၈ ဘဏ္ဍာနှစ် အမျိုးသားစီမံကိန်းဥပဒေကြမ်းအပေါ် ပြည်ထောင်စုလွှတ်တော်၊ ဥပဒေကြမ်းပူးပေါင်း ကော်မတီ၏ လေ့လာတွေ့ရှိချက်နဲ့ သဘောထားမှတ်ချက်အစီရင်ခံစာ (ပြင်ဆင်ဖြည့်စွက်ချက်) နှင့် စပ်လျဉ်း၍ လွှတ်တော်ကိုယ်စားလှယ်များ၏ မူနှင့်အခြေခံသဘော၊ ဆွေးနွေးချက်များအပေါ် စီမံကိန်းနှင့် ဘဏ္ဍာရေးဝန်ကြီးဌာနကိုယ်စား ကျွန်တော် ဒုတိယဝန်ကြီး ဦးမောင်မောင်ဝင်းက ပြန်လည်ရှင်းလင်း တင်ပြမှာဖြစ်ပါတယ်။ Power Point အသုံးပြုခွင့်ပြုပါရန် တင်ပြအပ်ပါတယ်။ ပြည်ထောင်စုလွှတ်တော်၊ ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထား မှတ်ချက်အစီရင်ခံစာ (ပြင်ဆင်ဖြည့်စွက်ချက်)မှာ နိုင်ငံပိုင်အခန်း ရင်းနှီးမြှုပ်နှံမှုများနဲ့ ပတ်သက်၍ နိုင်ငံတော်ဖွံ့ဖြိုးတိုးတက်ရေးအတွက် အထောက်အကူပြုမှု၊ လူမှုစီးပွားဘဝမြင့်မားတိုးတက်ဖို့အတွက် အထောက်အကူပြုမှုနဲ့ စီးပွားရေးဆိုင်ရာ အကျိုးအမြတ်ရလဒ်ဖြစ်ထွန်းမှုတို့အပေါ် အခြေခံပြု၍ လုပ်ငန်း စီမံကိန်းအချို့ကို အောက်ဖော်ပြပါအတိုင်း အမျိုးအစား(၃)မျိုးခွဲခြား၍ စိစစ်သုံးသပ်တင်ပြထားသည်ကို တွေ့ရှိရပါသည်။ လတ်တလောရပ်ဆိုင်းထားသင့်သည့် လုပ်ငန်းစီမံကိန်းများ၊ ပြည်တွင်းပြည်ပမှ နည်းပညာနှင့် အရင်းအနှီးများဖိတ်ခေါ်၍ နိုင်ငံတော်နဲ့အကျိုးတူ ဆောင်ရွက်သင့်သည့်လုပ်ငန်းစီမံကိန်းများ၊ ပြည်ထောင်စု အစိုးရအဖွဲ့မှ ကြပ်မတ်၍ ဆက်လက်ဆောင်ရွက်သင့်သည့် လုပ်ငန်းစီမံကိန်းများဖြစ်ပါတယ်။ လတ်တလော ရပ်ဆိုင်းထားသင့်သည့် လုပ်ငန်းစီမံကိန်းများမှာ စုစုပေါင်း ကျွန်တော်တို့ စက်ရုံ ၄၄ ရုံ ပါဝင်ပါတယ်။ ပြည်တွင်းပြည်ပမှ နည်းပညာနဲ့ အရင်းအနှီးများဖိတ်ခေါ်၍ နိုင်ငံတော်နှင့် အကျိုးတူ ဆောင်ရွက် သင့်သည့် လုပ်ငန်းစီမံကိန်းများမှာ စုစုပေါင်း ဒီစက်ရုံ ၄ ရုံ ပါဝင်ပါတယ်။ ပြည်ထောင်စု အစိုးရအဖွဲ့က ကြပ်မတ်ပြီးတော့ ဆက်လက်ဆောင်ရွက်သင့်သည့် လုပ်ငန်းစီမံကိန်းများမှာ စက်ရုံ (၂) ခု ပါဝင်ပါတယ်။ အဆိုပါလေ့လာတွေ့ရှိချက်များအပေါ်မှာ သက်ဆိုင်ရာ ပြည်ထောင်စုဝန်ကြီးဌာနများကလည်း ဆောင်ရွက် သင့်သည့် အခြေအနေများကို ပြန်လည်ရှင်းလင်း တင်ပြခဲ့ကြပြီး ဖြစ်ပါတယ်။ လေးစားအပ်ပါသော နာယကကြီးခင်ဗျာ။ ၂၀၁၇-၂၀၁၈ ဘဏ္ဍာနှစ်၊ အမျိုးသားစီမံကိန်းဥပဒေကြမ်း မှာ မူလရည်မှန်းချက်အရ နိုင်ငံပိုင်အခန်းမှ ကျပ် ၆,၂၉၀.၆၆၃ ဘီလီယံ၊ သမဝါယမပိုင်အခန်းမှာ ကျပ် ၃.၅၀၂ ဘီလီယံနှင့် ပုဂ္ဂလိကပိုင်အခန်းမှာ ကျပ် ၂၁,၆၅၇.၀၈၆ ဘီလီယံ၊ စုစုပေါင်း ၂၇.၉၅၁.၂၅၁ ဘီလီယံတို့ကို ရင်းနှီးမြှုပ်နှံရန် ကျွန်တော်တို့ အဆိုပြုလျာထားခဲ့ပါတယ်။ GDP တန်ဖိုးရည်မှန်းချက်ဟာ နှစ်အလိုက် ဈေးနှုန်းများအရ ကျပ် ၉၁၃၁၉.၄၃၂ ဘီလီယံ ဖြစ်ပါတယ်။ ရင်းနှီးမြှုပ်နှံမှုနှင့် GDP အချိုးဟာ ၃၀.၆ ဖြစ်ပြီး zagę:08 odsaqe:. opo ognisaain: (Incremental Capital Output Ratio - ICOR) oss p.G ဖြစ်ပါတယ်။ အစီရင်ခံစာမှာ ဖော်ပြပါရှိတဲ့အတိုင်း ဝန်ကြီးဌာနများရဲ့ ရင်းနှီးမြှုပ်နှံမှု လျာထားချက်များ အနက်က ငြင်းပယ်ရန်အသုံးစရိတ်များ၊ လျှော့ခွင့်ပြုရန်အသုံးစရိတ်များ၊ သဘောတူလက်ခံမယ်ဆိုလို့ရှိရင် နိုင်ငံပိုင် အခန်း ရင်းနှီးမြှုပ်နှံမှုအနေနဲ့ မူလအဆိုပြုပမာဏထက်ကို ကျပ် ၂၈၇.၃၁ရ ဘီလီယံ လျော့ကျပြီးတော့ ကျပ် ၆,၀၀၃.၃၄၅ ဘီလီယံသို့ ပြောင်းလဲသွားမှာ ဖြစ်ပါတယ်။ စုစုပေါင်းရင်းနှီးမြှုပ်နှံမှုဟာ ကျပ် ၂၇,၆၆၃.၉၃၄ ဘီလီယံသို့ ပြောင်းလဲဖြစ်ပေါ်သွားမှာ ဖြစ်ပါတယ်။ အစီရင်ခံစာပါအတိုင်း အတည်ပြုခဲ့ရင် ဘတ်ဂျက်ရှုထောင့်ကနေ ပြောင်းလဲသွားမယ့် အခြေအနေကတော့ လျှော့ချမည့်ငွေလုံးငွေရင်းအသုံးစရိတ် တချို့မှာ ချေးငွေနှင့်ဆက်စပ်တဲ့ အသုံးစရိတ်မှာ ပါဝင်နေတဲ့အတွက်ကြောင့် အချို့မှာရငွေဟာလည်း ပြန်လည်လျှော့ချရန် လိုအပ်ပါသည်။ အချုပ်အားဖြင့် ကျွန်တော်တို့ တွက်ကြည့်တဲ့အခါမှာ ရငွေနဲ့ သုံးငွေ ပြောင်းလဲမှုများအရ လိုငွေနဲ့ ဂျီဒီပီအချိုးဟာ မူလက ၄.၅၂ နဲ့ တင်ပြထားပေမယ့် ၄.၃ရ ရာခိုင်နှုန်းသို့ ပြောင်းလဲသွားနိုင်ကြောင်း တင်ပြအပ်ပါသည်။ ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာ (ပြင်ဆင် ဖြည့်စွက်ချက်)ကို အတည်ပြုခဲ့ရင် ကျန်ကဏ္ဍများ မပြောင်းလဲလို့ယူဆလို့ရှိရင် ကျွန်တော်တို့ နှစ်အလိုက် ဈေးနှုန်းများဖြင့် GDP တန်ဖိုးလျော့ကျနိုင်မှုဟာ စက်မှုကဏ္ဍမှာ ကျပ် ၈၆.၄၅၃ ဘီလီယံ၊ သတ္တုကဏ္ဍမှာ ကျပ် ၁၉.၀၁၉ ဘီလီယံနဲ့ စုစုပေါင်းကျပ် ၁၀၅.၄၇၃ ဘီလီယံ ဖြစ်ပါတယ်။ သို့ဖြစ်ပါ၍ စီမံကိန်းနှင့် ဘဏ္ဍာရေးဝန်ကြီးဌာနရဲ့ ခန့်မှန်းတွက်ချက်မှုအရ GDP ရည်မှန်းချက်ပမာဏဟာ ကျပ် ၉၁,၂၁၃.၉၅၉ ဘီလီယံသို့ ပြောင်းလဲဖြစ်ပေါ်နိုင်ပြီးတော့ ပုံမှန်ဈေးနှုန်းများအရ GDP တိုးတက်မှုနှုန်းဟာလည်းပဲ ၂၀၁၆-၂၀၁ရ ဘဏ္ဍာနှစ်ထက် ၆.၈ ရာခိုင်နှုန်းသာ တိုးတက်နိုင်သည်ဖြစ်သည်ကို ခန့်မှန်းတွက်ချက်ရရှိ ပါတယ်။ ကျွန်တော်တို့ မူလခန့်မှန်းချက်ကတော့ ရ ရာခိုင်နှုန်း ဖြစ်ပါတယ်။ ထို့အတူ တစ်ဦးကျဝင်ငွေ (Per Capita GDP) ဟာလည်းပဲ မူလရည်မှန်းချက် ၁,၇၁၀,၅၈၂ ကျပ် ဖြစ်ပြီးတော့ ယခုအခါမှာ ဒီလေ့လာ တွေ့ရှိချက် အစီရင်ခံစာအတိုင်း ကျွန်တော်တို့ အတည်ပြုခဲ့ရင်တော့ ၁,၉၇၅ ကျပ် လျော့နည်းပြီးတော့ ကျပ် ၁,၇၀၈,၆၀ရ သို့ ပြောင်းလဲနိုင်ကြောင်းကို ကျွန်တော်တို့ ခန့်မှန်းတွက်ချက်ရရှိပါတယ်။ ဤကိစ္စနှင့်ပတ်သက်ပြီးတော့ စီမံကိန်းနှင့် ဘဏ္ဍာရေးဝန်ကြီးဌာနနဲ့ သက်ဆိုင်ရာ ပြည်ထောင်စု ဝန်ကြီးများ တွေ့ဆုံညှိနှိုင်းခဲ့ပြီးတော့ ပြည်ထောင်စုဝန်ကြီးဌာနများက ယခု ရှင်းလင်းတင်ပြတဲ့အတိုင်း ပြည်ထောင်စုလွှတ်တော်က အတည်ပြုလက်ခံမယ်ဆိုလို့ရှိရင် အမျိုးသားစီမံကိန်းဥပဒေရဲ့ မူကြမ်းပါ မူလ ရည်မှန်းချက်များကို များစွာထိခိုက်မှုမရှိစေရန် ဆောင်ရွက်သွားမည်ဖြစ်ပါကြောင်း လေးစားစွာ တင်ပြ အပ်ပါတယ်။ လေးစားအပ်ပါသော နာယကကြီးခင်ဗျား။ ထိုကဲ့သို့ နိုင်ငံပိုင်စက်ရုံအချို့ကို ပြန်လည်သုံးသပ် နိုင်ဖို့အတွက် ရပ်ဆိုင်းခြင်းအားဖြင့် စက်မှုကဏ္ဍနဲ့ သတ္တုနှင့်တွင်းထွက်ကဏ္ဍတို့ရဲ့ ထုတ်လုပ်မှုအပိုင်းများကို ထိခိုက်နိုင်သော်လည်းပဲ အဆိုပါကဏ္ဍများမှာ ထည့်သွင်းသုံးစွဲရမယ့် ငွေလုံးငွေရင်း အသုံးစရိတ်များ၊ ကုန်ထုတ်လုပ်မှုစရိတ်များဖြစ်သော သဘာဝဓာတ်ငွေ့၊ လျှပ်စစ်ဓာတ်အား စတဲ့သွင်းအားစုများကို ထုတ်လုပ်မှု အစွန်းထွက်တန်ဖိုးနှင့် ပြန်ရချက်မြင့်မားတဲ့ လုပ်ငန်းများမှာဖြစ်စေ၊ လူမှုစီးပွားဖွံ့ဖြိုးတိုးတက်ရေးအတွက် မရှိမဖြစ်လိုအပ်လျက်ရှိတဲ့ လျှပ်စစ်ဓာတ်အားထုတ်လုပ်ရေး လုပ်ငန်းများမှာဖြစ်စေ ထည့်သွင်းသုံးစွဲခြင်း အားဖြင့် GDP ပမာဏကို ရည်မှန်းထားတဲ့အတိုင်း ရရှိစေဖို့ ကြိုးပမ်းဆောင်ရွက်သွားမှာ ဖြစ်ပါတယ်။ လတ်တလော ရပ်ဆိုင်းထားသင့်တဲ့ လုပ်ငန်းစီမံကိန်းများနဲ့ စပ်လျဉ်းပြီး ပြန်လည်သုံးသပ် ဆောင်ရွက်နေစဉ် ကာလအတွင်းမှာ နိုင်ငံပိုင်အခန်းမှ ရင်းနှီးမြှုပ်နှံမှုများကိုသာ ရပ်ဆိုင်းထားသင့်ပါတယ်။ ပိတ်သိမ်းမည့်စက်ရုံများမှလွဲ၍ ကျန်စက်ရုံများရဲ့ လုပ်ငန်းလည်ပတ်မှုကို လက်ရှိအနေအထားအတိုင်း ဆက်လက်ဆောင်ရွက်စေပြီး သုံးသပ်ရရှိချက်အပေါ်မူတည်၍ လိုအပ်သလိုပြောင်းလဲ လုပ်ဆောင်သွားစေ သင့်ပါကြောင်း တင်ပြလိုပါတယ်။ သုံးသပ်ချက်အပေါ်မှာမူတည်ပြီးတော့ ပုဂ္ဂလိကသို့ငှားရမ်းမှု၊ လွှဲပြောင်း ရောင်းချမှု၊ ပုဂ္ဂလိက၊ အစိုးရပူးပေါင်းဆောင်ရွက်မှုစသည်ဖြင့် လုပ်ငန်းများကို ဆက်လက်ဆောင်ရွက် ရမှာဖြစ်ပါတယ်။ နိုင်ငံ့ဝန်ထမ်းများအတွက်ကိုလည်း ဥပဒေ၊ နည်းဥပဒေများနှင့်အညီ ဆောင်ရွက်ပေးရန် လိုအပ်ပါတယ်။ ထိုကဲ့သို့ဆောင်ရွက်ဖွယ်ရာ လုပ်ငန်းစဉ်များကို တစ်ဆင့်ပြီးတစ်ဆင့် ဆက်လက်ပြီး ဆောင်ရွက်ကြရမှာဖြစ်ပါတယ်။ စက်ရုံများအလိုက် ဆက်လက်ဆောင်ရွက်မည့် ပုံစံအပေါ်မှာမူတည်ပြီး နိုင်ငံ့ဝန်ထမ်းများကို ဌာနကူးပြောင်းလိုပါက ကူးပြောင်းတာဝန် ထမ်းဆောင်စေရန်ခွင့်ပြုခြင်း၊ အငြိမ်းစား ယူလိုပါက လုပ်ထုံးလုပ်နည်းများနဲ့အညီ ဆောင်ရွက်ပေးခြင်း၊ ပုဂ္ဂလိကသို့ လွှဲပြောင်းတာဝန်ထမ်းဆောင် လိုပါကလည်း စီစဉ်ဆောင်ရွက် ပေးခြင်းတို့ကိုလည်း စနစ်တကျ ကျွန်တော်တို့ စီစဉ်ဆောင်ရွက်ပေးရမှာ ဖြစ်ပါတယ်။ လေးစားအပ်ပါသော နာယကကြီးခင်ဗျာ။ နိဂုံးချုပ်အားဖြင့် နိုင်ငံတော်နှင့်နိုင်ငံသားတို့၏ အကျိုး စီးပွားအတွက် ပြုပြင်ပြောင်းလဲလုပ်ဆောင်သင့်သည့် လုပ်ငန်းစီမံကိန်းများကို ဘဲ ဆောင်ရွက်ခြင်း သည် ကောင်းမွန်ပါတယ်။ အကျိုးရလဒ်ကောင်းများ ဖြစ်ထွန်းလာစေဖို့အတွက် ပြည်ထောင်စုအစိုးရအဖွဲ့ရဲ့ ဦးဆောင်မှုဖြင့် ဆက်လက်ကြိုးပမ်း ဆောင်ရွက်သွားမည်ဖြစ်ကြောင်း တင်ပြရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ရှိပါတယ်။</speech>
<title>အထက်ပါ ဥပဒေကြမ်းနှင့် စပ်လျဉ်း၍ ဥပဒေကြမ်းပူးပေါင်းကော်မတီက ရှင်းလင်းဆွေးနွေးရန်ရှိက ရှင်းလင်းဆွေးနွေးခြင်း</title>
<speech type="speaker">အစီအစဉ် (၇) ဖြစ်ပါတယ်။ ၂၀၁၇-၂၀၁၈ ဘဏ္ဍာနှစ်၊ အမျိုးသားစီမံကိန်း ဥပဒေကြမ်း၏ နောက်ဆက်တွဲ-၂ ပါ စီမံကိန်းလုပ်ငန်းများနဲ့စပ်လျဉ်း၍ ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက်အစီရင်ခံစာ (ပြင်ဆင်ဖြည့်စွက်ချက်) အပေါ် လွှတ်တော် ကိုယ်စားလှယ်များရဲ့ မူနှင့်အခြေခံသဘော ဆွေးနွေးချက်များနဲ့စပ်လျဉ်းပြီး ဥပဒေကြမ်းပူးပေါင်းကော်မတီက ရှင်းလင်းဆွေးနွေးရန်ရှိက ရှင်းလင်းဆွေးနွေးဖို့ဖြစ်ပါတယ်။</speech>
<speech><mp id="992">ဒေါက်တာမြတ်ဉာဏစိုး(အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>လေးစား အပ်ပါသော ပြည်ထောင်စုလွှတ်တော် နာယကကြီး၊ ပြည်သူ့လွှတ်တော်ဥက္ကဋ္ဌကြီးနှင့်တကွ ဒီနေ့အစည်း အဝေးကို ကြွရောက်လာတဲ့ ပြည်ထောင်စုအဆင့်အဖွဲ့အစည်းဝင်များ၊ ဧည့်သည်တော်များနဲ့ ပြည်ထောင်စု လွှတ်တော်ကိုယ်စားလှယ်များအားလုံး မင်္ဂလာပါခင်ဗျာ။ ပြည်ထောင်စုလွှတ်တော် ဥပဒေကြမ်းပူးပေါင်း ကော်မတီနဲ့ ပြည်သူ့ငွေစာရင်းပူးပေါင်းကော်မတီတို့ရဲ့ ကိုယ်စား ပြည်ထောင်စုလွှတ်တော် ဥပဒေကြမ်း ပူးပေါင်းကော်မတီ အတွင်းရေးမှူးဖြစ်တဲ့ ကျွန်တော် ဒေါက်တာမြတ်ဉာဏစိုး ကနေပြီးတော့ ရှင်းလင်း တင်ပြသွားမှာဖြစ်ပါတယ်။ ကျွန်တော်တို့ မတ်လ ၁၀ ရက်နေ့က ကျင်းပခဲ့တဲ့ ပြည်ထောင်စုလွှတ်တော် အစည်းအဝေးမှာ ၂၀၁၈ အမျိုးသားစီမံကိန်းဥပဒေကြမ်းနဲ့ ၂၀၁၇-၂၀၁၈ အမျိုးသားစီမံကိန်း ဥပဒေကြမ်းအပေါ်မှာ လွှတ်တော် ကိုယ်စားလှယ်ကြီး (၁၂)ဦးကနေပြီးတော့ အကြံပြုဆွေးနွေးသွားခဲ့ပါတယ်။ ဒီအကြံပြု ဆွေးနွေးချက်တွေ ထဲမှာ အဓိကအားဖြင့်တော့ နိုင်ငံပိုင်စက်ရုံတွေကို လတ်တလော ရပ်ဆိုင်းထားလိုက်မယ်၊ ရပ်ဆိုင်းပြီးတဲ့ အခါမှာလည်း စိစစ်တွေ့ရှိချက်တွေအပေါ်မှာ မူတည်ပြီးတော့ ပုဂ္ဂလိကကဏ္ဍကို လွှဲပြောင်းဆောင်ရွက်မယ် ဆိုရင် နိုင်ငံပိုင်စက်ရုံတွေမှာ တာဝန်ထမ်းဆောင်နေတဲ့ ဝန်ထမ်းတွေရဲ့ ရပိုင်ခွင့်အခွင့်အရေးများ ဆုံးရှုံးမှု မရှိစေဖို့အတွက် အလေးထားဆောင်ရွက်ပေးဖို့ အဓိကဆွေးနွေးသွားတာကို တွေ့ရှိရပါတယ်။ ဒီနေရာမှာ တင်ပြလိုတာကတော့ ကျွန်တော်တို့အစီရင်ခံစာထဲမှာ ဖော်ပြထားတဲ့အတိုင်းပါပဲ။ ဆောင်ရွက်ခဲ့တဲ့၊ စိစစ် ခဲ့တဲ့အပိုင်းဟာ နိုင်ငံပိုင်ကဏ္ဍ ရင်းနှီးမြှုပ်နှံမှုရယ်၊ နောက်တစ်ခါ ငွေလုံးငွေရင်းအသုံးစရိတ် Capital Cost တွေကိုသာ ကျွန်တော်တို့က ငြင်းပယ်ခြင်း၊ လျှော့ချဖြတ်တောက်ခြင်းများ ဆောင်ရွက်ခဲ့တာ ဖြစ်ပါတယ်။ သာမန်အသုံးစရိတ် Current ကို ကျွန်တော်တို့ လုံးဝလျှော့ချထားတာမရှိပါဘူး။ ကြောင့်မို့လို့ ဒီစက်ရုံတွေမှာ တာဝန်ထမ်းဆောင်နေတဲ့ ဝန်ထမ်းတွေအနေနဲ့ လုံးဝထိခိုက်နစ်နာမှု မရှိပါဘူး ဆိုတာကို ဒါလွှတ်တော်ကို ဦးစွာ ရှင်းလင်းတင်ပြလိုပါတယ်။ နောက်လတ်တလောရပ်ဆိုင်းထားသင့်တဲ့ စီမံကိန်းတွေမှာလည်း အဆင့်ဆင့်ဆောင်ရွက်သွားရမှာ ဖြစ်ပါတယ်။ ခုနက စီမံကိန်းနှင့်ဘဏ္ဍာရေးဝန်ကြီးဌာန ဒုတိယဝန်ကြီး တင်ပြသွားသလိုပါပဲ။ ကျွန်တော်တို့က ဒီအပေါ်မှာ စက်ရုံတစ်ရုံချင်းစီအလိုက် သုံးသပ်ပြီးတော့မှ ရှေ့ဘယ်လိုဆက်ပြီးတော့ ဆောင်ရွက်မယ်ဆိုတဲ့ အဆင့်တွေကို တစ်ဆင့်ချင်းစီ ဆောင်ရွက်သွားမှာဖြစ်ပါတယ်။ ဒီလိုဆောင်ရွက်ပြီးတဲ့အခါမှာ အကျိုး ရလဒ်ကောင်းတွေကို ဖော်ဆောင်နိုင်ဖို့အတွက် ပုဂ္ဂလိကကဏ္ဍကို လွှဲပြောင်းခြင်း၊ အပြီးအပိုင်ပိတ်သိမ်းခြင်း၊ ဒီလိုအဆင့်ဆင့် ကျွန်တော်တို့ ဆောင်ရွက်ရမှာဖြစ်ပါတယ်။ ဒီနေရာမှာလည်း ပြဋ္ဌာန်းထားတဲ့ နိုင်ငံ့ ဝန်ထမ်းဥပဒေ၊ နည်းဥပဒေများနှင့်အညီသာ ဆောင်ရွက်ရမှာဖြစ်တဲ့အတွက်ကြောင့်မို့လို့ ဝန်ထမ်းများ အနေနဲ့ နစ်နာမှုမရှိနိုင်ပါဘူးဆိုတာကို ထပ်ဆင့်တင်ပြလိုပါတယ်။ ဒုတိယပိုင်း တင်ပြလိုတာကတော့ ဆောင်ရွက်ရမယ့်လုပ်ထုံးလုပ်နည်းပိုင်း ဖြစ်ပါတယ်။ ကျွန်တော်တို့ ပြည်ထောင်စုလွှတ်တော်ဆိုင်ရာ နည်းဥပဒေ ၉၅ နည်းဥပဒေခွဲ(ခ)အရ ကျွန်တော်တို့က ဆောင်ရွက်ခဲ့တာ ဖြစ်ပါတယ်။ ဒီလိုဆောင်ရွက်တဲ့နေရာမှာ အမျိုးသားစီမံကိန်းဥပဒေကြမ်းအပေါ်မှာ ဆောင်ရွက်ရမယ့် နည်းလမ်းဟာ နည်းဥပဒေ ၈၅ မှ ၉၁ အထိပါ နည်းလမ်းအတိုင်းဖြစ်တယ်လို့ ဒါဖော်ပြထားပါတယ်။ နည်းဥပဒေ ၈၅ ကနေ ၉၁ အထိ ဖော်ပြထားတဲ့နည်းလမ်းကတော့ ကျွန်တော်တို့ ပြည်ထောင်စု၏ ဘဏ္ဍာငွေ အရအသုံးဆိုင်ရာဥပဒေကြမ်းကို ဆွေးနွေးသကဲ့သို့ ဆောင်ရွက်ရမယ်လို့ ဒါရည်ညွှန်းထားခြင်း ဖြစ်ပါတယ်။ ဒီအတွက်ကြောင့်မို့လို့ လွှတ်တော်ကိုယ်စားလှယ်ကြီးများကလည်း ဆွေးနွေးခဲ့ပါပြီ။ ဆွေးနွေးတဲ့အခါမှာ မူနဲ့ အခြေခံသဘောဆွေးနွေးချက်များကို တွေ့ရှိရပါတယ်။ ပြင်ဆင်ချက်အဆိုတင်သွင်း ဆွေးနွေးသွားခဲ့တာ ကိုတော့ မတွေ့ရပါဘူး။ ဒီနေ့ကျင်းပတဲ့ ပြည်ထောင်စုလွှတ်တော် အစည်းအဝေးမှာတော့ နည်းဥပဒေ ၈၉ နည်းဥပဒေခွဲ(စ)နဲ့အညီ ပြည်ထောင်စုအဆင့်အဖွဲ့အစည်းဝင်များက လွှတ်တော်ကို ရှင်းလင်းတင်ပြခဲ့တာကို တွေ့ရှိရပါတယ်။ ဒီရှင်းလင်းတင်ပြချက်တွေအပေါ်မှာ အခြေပြုပြီးတော့ လာမယ့်လွှတ်တော်အစည်းအဝေးမှာ အမျိုးသားစီမံကိန်းဥပဒေကြမ်းတစ်ရပ်လုံးအပေါ်မှာ ပြည်ထောင်စုလွှတ်တော်ရဲ့ အဆုံးအဖြတ်ကို ရယူ ဆောင်ရွက်သွားရမှာ ဖြစ်ပါတယ်ဆိုတာကို ဥပဒေကြမ်းပူးပေါင်းကော်မတီနဲ့ ပြည်သူ့ငွေစာရင်းပူးပေါင်း ကော်မတီတို့ရဲ့ ကိုယ်စား လေးစားစွာ လွှတ်တော်ကို ပန်ကြားတင်ပြအပ်ပါတယ်။ အားလုံးကို အထူးပဲ ကျေးဇူးတင်ရှိပါတယ်ခင်ဗျ။</speech>
<speech type="speaker">လွှတ်တော်ကိုယ်စားလှယ်များခင်ဗျာ။ ၂၀၁၇-၂၀၁၈ ခု၊ ဘဏ္ဍာနှစ် အမျိုးသား စီမံကိန်းဥပဒေကြမ်းနဲ့ စပ်လျဉ်းပြီး နောက်ဆက်တွဲ-၂ မှာပါရှိတဲ့ သက်ဆိုင်ရာဌာန၊ အဖွဲ့အစည်းအလိုက် စီမံကိန်းလုပ်ငန်းများနဲ့ ဥပဒေပိုင်းဆိုင်ရာ အကြောင်းအရာ တစ်ပိုဒ်ချင်းစီကို ဥပဒေကြမ်းပူးပေါင်းကော်မတီက အတည်ပြုရန်၊ ငြင်းပယ်ရန်၊ လျှော့၍ခွင့်ပြုရန် အဆိုတင်သွင်းခြင်း၊ သက်ဆိုင်ရာ ပြည်ထောင်စုအဆင့် အဖွဲ့အစည်းများက ပြန်လည်ရှင်းလင်း ဆွေးနွေးခြင်း၊ လွှတ်တော်ရဲ့ အဆုံးအဖြတ်ရယူခြင်းနဲ့ ဥပဒေကြမ်း တစ်ရပ်လုံး အတည်ပြုခြင်း အစီအစဉ်တို့ကို ၁၅-၃-၂၀၁ရ ရက်(ဗုဒ္ဓဟူးနေ့)တွင် ကျင်းပပြုလုပ်မယ့် ပြည်ထောင်စု လွှတ်တော်အစည်းအဝေးမှာ ပြည်ထောင်စုလွှတ်တော်ဆိုင်ရာ ဥပဒေ၊ နည်းဥပဒေများနဲ့အညီ ဆက်လက် ဆောင်ရွက်သွားမှာဖြစ်ကြောင်း ကြိုတင်အသိပေးအပ်ပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ အစည်းအဝေးကို မိနစ်(၃၀)ခန့် ခေတ္တ ရပ်နားပါမယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များ ခင်ဗျား။ အစည်းအဝေး ပြန်လည် စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<title>၂၀၁ရ ခုနှစ်၊ ပြည်ထောင်စု၏ဘဏ္ဍာငွေအရအသုံးဆိုင်ရာ ဥပဒေကြမ်း၏ မူနှင့် အခြေခံသဘောအပါအဝင် ရငွေသုံးငွေများနှင့် စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁ရ ခုနှစ်၊ ပြည်ထောင်စုဘဏ္ဍာငွေအရအသုံးဆိုင်ရာ ဥပဒေကြမ်းကို ၃၀-၁-၂၀၁ရ ရက်တွင် ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ ပြည်ထောင်စုအစိုးရအဖွဲ့ဝင်ကိုယ်စား သက်ဆိုင်ရာ ပြည်ထောင်စု အဆင့်အဖွဲ့အစည်းဝင်က လွှတ်တော်သို့ တင်သွင်းခဲ့ပြီး ၆-၃-၂၀၁ရ ရက်က ကျင်းပပြုလုပ်ခဲ့တဲ့ ပြည်ထောင်စု လွှတ်တော်အစည်းအဝေးမှာ ဥပဒေကြမ်းပူးပေါင်းကော်မတီက ဥပဒေဆိုင်ရာသုံးသပ်ချက် အစီရင်ခံစာနဲ့ ပြည်သူ့ငွေစာရင်းပူးပေါင်းကော်မတီက ငွေကြေးဆိုင်ရာသုံးသပ်ချက် အစီရင်ခံစာများကို ဖတ်ကြားတင်ပြခဲ့ပြီး ဖြစ်ပါတယ်။ ယင်းဥပဒေကြမ်းနဲ့စပ်လျဉ်းပြီး ဆွေးနွေးဖို့ အမည်စာရင်းပေးပို့ထားတဲ့ လွှတ်တော်ကိုယ်စားလှယ် ၁၂ ဦးရှိပါတယ်။ လွှတ်တော်ကိုယ်စားလှယ်တစ်ဦးချင်းအနေနဲ့ သတ်မှတ်ချိန် ၈ မိနစ်အတွင်း ဆွေးနွေးဖို့ဖြစ်ပါတယ်။ ဦးစွာ ဦးရဲထွဋ် စစ်ကိုင်းတိုင်းဒေသကြီး၊ မဲဆန္ဒနယ်အမှတ်(၅) ဆွေးနွေးဖို့ဖြစ်ပါတယ်။</speech>
<speech><mp id="959">ဦးရဲထွဋ် (မဲဆန္ဒနယ်အမှတ်-၅၊ စစ်ကိုင်းတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ကြွရောက်လာကြတဲ့ ပုဂ္ဂိုလ်အားလုံး မင်္ဂလာအပေါင်းနဲ့ ပြည့်စုံကြပါစေလို့ နှုတ်ခွန်းဆက် ဂါရဝပြုလိုက်ပါတယ်။ ကျွန်တော်ကတော့ စစ်ကိုင်းတိုင်းဒေသကြီး၊ အမှတ်(၅)မဲဆန္ဒနယ်မှ အမျိုးသားလွှတ်တော်ကိုယ်စားလှယ် ဦးရဲထွဋ်ဖြစ်ပါတယ်။ ကျွန်တော့အနေနဲ့ ၂၀၁ရ ခုနှစ် ပြည်ထောင်စုဘဏ္ဍာငွေအရအသုံးဆိုင်ရာ ဥပဒေကြမ်းရဲ့ မူနဲ့ အခြေခံသဘောအပါအဝင် ရငွေသုံးငွေတွေနဲ့စပ်လျဉ်းပြီး ဆွေးနွေးသွားမှာ ဖြစ်ပါတယ်။ အဲဒီလိုဆွေးနွေး ရာမှာ ဘတ်ဂျက်လိုငွေတွေ ပေါ်ပေါက်မှုကို ကျွန်တော်အဓိကထားပြီး ဆွေးနွေးသွားမှာဖြစ်ပါတယ်။ နာယကကြီးခင်ဗျာ။ ၂၀၁၄-၂၀၁၅ အမှန်စာရင်းမှာ ဘတ်ဂျက်လိုငွေ ဘီလီယံပေါင်း ၇,၉၁၉ ရှိပါတယ်။ ၂၀၁၅-၂၀၁၆ မှာ ဘတ်ဂျက်လိုငွေ ၃,၀၀၅ ဘီလီယံရှိပါတယ်။ ၂၀၁၆-၂၀၁ရ ခုနှစ်မှာ ဘတ်ဂျက်လိုငွေ ပြုပြင်ပြီးမှာ ဘတ်ဂျက်လိုငွေ ၃,၂၈ရ ဘီလီယံ ရှိပါတယ်။ ၂၀၁၇-၂၀၁၈ BE မူလခန့်မှန်းခြေမှာ ဘတ်ဂျက် လိုငွေပေါင်း ၄,၁၂၈ ဘီလီယံ ရှိတာတွေ့ရပါတယ်။ နာယကကြီးခင်ဗျာ။ ကျွန်တော်တို့ အချို့နိုင်ငံတွေဟာ ဘတ်ဂျက်လိုငွေကို တစ်ခါတစ်ရံမှာ တမင် လိုငွေပြဘတ်ဂျက် ရေးဆွဲလေ့ရှိပါတယ်။ အဲဒီလိုရေးဆွဲတဲ့နေရာမှာ ရည်ရွယ်ချက်ကတော့ ပြည်သူတွေ ကြားမှာ ခြိုးခြံချွေတာစိတ်တွေ ပေါ်ပေါက်လာအောင်နဲ့ နောက် Inflation ငွေဖောင်းပွမှုတွေကို လျှော့ချ ချင်တဲ့အတွက် ရေးဆွဲကြတာဖြစ်ပါတယ်။ ဒါပေမယ့် ကျွန်တော်တို့ နိုင်ငံမှာတော့ ဘတ်ဂျက်လိုငွေဟာ ရေရှည်စွဲနေပါတယ်။ Chronic Deposit ဖြစ်နေပါတယ်။ လိုငွေနဲ့ GDP အချိုးဟာ ၄.၅၂ ရာခိုင်နှုန်းသာ ရှိတဲ့အတွက် အန္တရာယ်မရှိနိုင်ဘူးလို့ ပြောနိုင်ပေမယ့် နှစ်စဉ်ဆက်တိုက် လိုငွေပြနေတာဟာ မကောင်း ပါဘူး။ စီးပွားရေးဆိုးသွမ်းသံသရာထဲကို ရောက်နိုင်ပါတယ်။ လူတွေ၊ ပြည်သူတွေရဲ့ Public Spending အသုံးစရိတ်တွေ ကျလာတဲ့အတွက်လည်း စီးပွားရေးဆုတ်ကပ်ထဲကို ရောက်နိုင်ပါတယ်။ စီးပွားရေး ဆုတ်ကပ်ထဲကိုရောက်ရင် အကျိုးဆက်အနေနဲ့ ငွေတန်ဖိုးဟာ ဆင့်ကဲဆင့်ကဲ ကျသွားမှာဖြစ်ပါတယ်။ အဲဒီလိုကျတဲ့အခါမှာ ပြည်ပက စီးပွားရေးကျတဲ့အတွက် ပြည်ပက လာရောက်မယ့် တိုက်ရိုက်ရင်းနှီးမြှုပ်နှံ မှုတွေ FDI တွေကလည်း နောက်တွန့်သွားစေနိုင်ပါတယ်။ အဲဒီတော့ အဆိုးဆုံးကတော့ ကျွန်တော်တို့ ဒီလိုအခြေအနေမျိုး လိုငွေပြဘတ်ဂျက်တွေ နှစ်စဉ်ဆက်တိုက်ဖြစ်နေတဲ့ အခြေအနေမျိုးမှာ ကျွန်တော်တို့ အလုပ်လက်မဲ့နှုန်းတွေ တက်လာနိုင်တယ်။ နိုင်ငံရေး၊ စီးပွားရေးအပိုင်းတွေမှာ မတည်မငြိမ် ဖြစ်လာ နိုင်တယ်။ အဲဒါကြောင့်မို့ ကျွန်တော်တို့ဟာ လိုငွေတွေကို ဖြည့်ဆည်းပေးဖို့လိုပါတယ်။ လိုငွေပြဘတ်ဂျက် ကနေ လိုငွေတွေလျှော့ချပြီးတော့ ပိုငွေပြဘတ်ဂျက်အထိ ဖြစ်လာအောင် လုပ်ဖို့လိုပါတယ်။ လိုငွေပြ ဘတ်ဂျက်က ရ နှစ်၊ ၈ နှစ်ရှိနေပါပြီ။ အဲဒီတော့ အခု လိုငွေပြဘတ်ဂျက်ကို ဘယ်လိုဖြည့်ဆည်းနေလဲဆိုတော့ ဗဟိုဘဏ်က ဖြည့်ဆည်းနေတယ်။ နောက်ပြီးတော့ ကျွန်တော်တို့ Treasury Bills ငွေတိုက်လက်မှတ်တွေ၊ Treasury Bonds ခေါ်တဲ့ ငွေတိုက်စာချုပ်တွေ ဒါတွေကိုရောင်းချပြီးတော့ ဖြည့်ဆည်းနေတယ်လို့ ကျွန်တော် တွေ့ရပါတယ်။ အဲဒီလို ဖြည့်ဆည်းတဲ့အခါမှာ ဗဟိုဘဏ်က ချေးယူငွေတွေဟာလည်း ဘီလီယံနဲ့ချီရှိပါတယ်။ ကျွန်တော်တို့ ၂၀၁၅-၂၀၁၆ မှာဆိုရင် ဘီလီယံပေါင်း ၂,၉၆၆ ရှိတယ်။ နောက် ကျန်တဲ့နှစ်တွေမှာလည်း ၂၀၁၁-၂၀၁၂ မှာလည်း ၁,၁၃၀ ရှိတယ် ဘီလီယံပေါင်း။ အဲဒီတော့ ကျွန်တော် စဉ်းစားတာက ဗဟိုဘဏ် ကရော အဲဒီငွေတွေ ဘယ်ကရသလဲဆိုတဲ့အချက်ကို ကျွန်တော် စဉ်းစားမိပါတယ်။ ဟိုဘက်အိတ်ကနေ ဒီဘက်အိတ်ကို ပြောင်းပြီးသုံးတဲ့သဘောမျိုးတွေ ဖြစ်နေမယ်ဆိုရင် ကျွန်တော်တို့နိုင်ငံဟာ ထုတ်လုပ်မှု မရှိဘဲနဲ့ ပြည်ပပို့ကုန်မရှိဘဲနဲ့ အဲဒီလိုပဲဖြစ်နေမယ်ဆိုရင် ဒါအဆိုးကျွန်သံသရာထဲက ထွက်နိုင်မှာ မဟုတ်ပါဘူး။ နောက်ပြီးတော့လည်း ငွေတိုက်စာချုပ်တွေ၊ ငွေတိုက်လက်မှတ်တွေကို ရောင်းတယ်ဆိုတာ ဘယ်သူတွေ ဝယ်နိုင်သလဲ။ ကျွန်တော်တို့ ပြည်သူတွေမဝယ်နိုင်ပါဘူး။ ဝယ်နိုင်တဲ့သူတွေကတော့ ကျွန်တော်တို့ စီးပွားရေးရဲ့ ကယ်တင်ရှင်တွေ ဖြစ်မှာပါပဲ။ ကျေးဇူးတင်ရပါမယ်။ အဲဒီတော့ ကျွန်တော်တို့အနေနဲ့ ကျွန်တော်တို့နိုင်ငံရဲ့ အဓိကအားကိုးရတဲ့ စီးပွားရေးကဏ္ဍကြီး လေးခု ရှိပါတယ်။ (၁) လယ်ယာကဏ္ဍဖြစ်တယ်။ (၂) စွမ်းအင်ကဏ္ဍဖြစ်တယ်။ (၃) သတ္တုနဲ့ တွင်းထွက် ပစ္စည်းက ဖြစ်ပါတယ်။ နောက်(၄)က စက်မှုလက်မှုကဏ္ဍ ဖြစ်ပါတယ်။ အဲဒီတော့ အဲဒီကဏ္ဍတွေကို ကျွန်တော်တို့ ထုတ်ကုန်တွေ တိုးရမယ်။ အသုံးစရိတ်တွေ လျှော့ချရမယ်။ အဲဒီကဏ္ဍတွေမှာ ပိုငွေတွေပြဖို့ စီးပွားရေးကိုမြှင့်တင်ဖို့ ကျွန်တော်တို့ လုပ်ဖို့လိုပါတယ်။ အဲဒီလိုလုပ်တဲ့နေရာမှာ အရေးကြီးဆုံး တွေ့ရတဲ့ အချက်တစ်ချက်ကတော့ သတ္တုနဲ့ တွင်းထွက်ပစ္စည်းကဏ္ဍမှာ ထွက်ရှိတဲ့သတ္တုတွေ၊ ကျောက်မျက်တွေလည်း ထွက်ရှိတဲ့တန်ဖိုးအတိုင်း နိုင်ငံတော်က ရရှိဖို့လိုပါတယ်။ ဥပမာ- ကျွန်တော်တို့ လက်ပံတောင်းတောင် စီမံကိန်းမှာဆိုလို့ရှိရင် အကျိုးအမြတ်ခွဲဝေမှုဟာ စာချုပ်အရ မြန်မာအစိုးရက ၅၁ ရာခိုင်နှုန်း၊ မြန်မာ ဝမ်ပေါင်ကုမ္ပဏီက ၃၀ ရာခိုင်နှုန်း၊ စီးပွားရေးဦးပိုင်က ၁၉ ရာခိုင်နှုန်း ရရှိမှာဖြစ်ပါတယ်။ သို့ပေမယ့် ၂၀၁၆ ခုနှစ်၊ မတ်လ ၁၀ ရက်မှ ၂၀၁ရ ခုနှစ်၊ ဇန်နဝါရီလ ၃၁ ရက်အထိ ကြေးနီထုတ်လုပ်မှု စုစုပေါင်း တန်ချိန် ၂၄,၅၉၃.၈၉၅ ရှိပါတယ်။ အဲဒီတော့ ဒါပေမယ့် အဲဒီအတွက် ဒေါ်လာ သန်း ၂၀ ပဲ ကျွန်တော်တို့ ရတယ်လို့သိရပါတယ်။ တကယ်က ၂၀၁ရ ခုနှစ်၊ ၃၁ ရက်မှာ ကြေးနီမက်ထရစ်တန် ပေါက်ဈေးဟာ အမေရိကန်ဒေါ်လာ ၅,၉၂၁ ရှိပါတယ်။ အဲဒီပေါက်ဈေးအရ တန်ချိန် ၂၄,၅၉၃ အတွက်ဆိုရင် ဒေါ်လာ သန်း ၂၀ ဆိုတာ အင်မတန်နည်းပါတယ်။ အဲဒီလိုကဏ္ဍမျိုးတွေမှာ ကျွန်တော်တို့နိုင်ငံဟာ ရသင့်ရထိုက် တာတွေကို မှန်မှန်ကန်ကန် ရဖို့လိုပါတယ်။ နောက်ပြီးတော့လည်း ကျွန်တော်တို့ ရွှေထုတ်တဲ့ ကုမ္ပဏီ တချို့ဟာဆိုလို့ရှိရင်လည်း တစ်နှစ်လုံးမှ ၂၄ ကျပ်သားပဲ သွင်းရတယ် နိုင်ငံတော်ကို၊ ဒါပေမယ့် တစ်နေ့ တစ်နေ့ကို ရွှေပိဿာချိန်နဲ့ ချီပြီးတော့ရနေတဲ့ ကုမ္ပဏီတွေရှိပါတယ်။ အဲဒီလိုနေရာတွေဟာလည်း ကျွန်တော်တို့ နိုင်ငံအနေနဲ့ မှန်မှန်ကန်ကန်ရဖို့ လိုပါတယ်။ နာယကကြီးခင်ဗျာ။ ကျွန်တော်ပြောချင်တာကတော့ ကျွန်တော်တို့နိုင်ငံ ဘတ်ဂျက်လိုငွေတွေကျဖို့ အတွက် နိုင်ငံတော်ရဲ့စီးပွားရေးကို ပြန်လည်နာလန်ထူမတ်ဖို့ လိုပါတယ်။ ဘာကြောင့်လဲဆိုတော့ ကျွန်တော်တို့ နိုင်ငံအနေနဲ့ ၂၀၁၇-၂၀၁၈ အတွင်းမှာ ဒီမိုကရေစီအုတ်မြစ်ကို အခိုင်အမာ စိုက်ထူနိုင်ဖို့ လိုပါတယ်။ အဲဒီလိုမှ မစိုက်ထူနိုင်လို့ရှိရင်တော့၊ မလုပ်နိုင်ရင်တော့ ကျွန်တော်တို့နိုင်ငံဟာ ရှေ့မှာအခက်အခဲတွေ အများကြီး ကြုံရနိုင်ပါတယ်။ အဲဒါကြောင့်မို့လို့ ကျွန်တော့အနေနဲ့ နောက်ဆုံးပြောချင်တာကတော့ နိဂုံးချုပ်အနေနဲ့ လွန်ခဲ့တဲ့နှစ်ပေါင်း ၅၀ ကစပြီး ပြည်သူတွေ အသက်သွေးတွေ ပေးဆပ်ခဲ့ရတဲ့ ဒီမိုကရေစီ အရေးတော်ပုံကြီး ခလုတ်မထိ ဆူးမငြိဘဲနဲ့ အောင်မြင်ပါစေလို့ ဆန္ဒပြုရင်းနဲ့ ကျွန်တော် နိဂုံးချုပ်လိုက်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး ဒေါက်တာလှမိုး အောင်မြေသာစံမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="309">ဒေါက်တာလှမိုး (အောင်မြေသာစံမဲဆန္ဒနယ်၊ မန္တလေးတိုင်းဒေသကြီး)</mp>ကြွရောက်လာ သူများအားလုံး ကိုယ်စိတ်နှစ်ပါး အေးချမ်းကြပါစေ။ ကျွန်တော်ကတော့ အောင်မြေသာစံမဲဆန္ဒနယ်က ပြည်သူ့လွှတ်တော်ကိုယ်စားလှယ် ဒေါက်တာလှမိုးဖြစ်ပါတယ်။ နာယကကြီးနှင့် ပြည်ထောင်စုလွှတ်တော် ကိုယ်စားလှယ်များခင်ဗျား။ ကျွန်တော် ဒီကနေ့ ဆွေးနွေးမှာကတော့ ပြည်ထောင်စုလွှတ်တော် ပြည်သူ့ ငွေစာရင်းပူးပေါင်းကော်မတီရဲ့ ၂၀၁ရ ခုနှစ်၊ ပြည်ထောင်စုဘဏ္ဍာငွေအရအသုံးဆိုင်ရာ ဥပဒေကြမ်းအပေါ် ခေါင်စာသုံးသပ်ခက် အစီရင်ခံစာအမတ်စ(၂၀၁၀)မှာပါတဲ့ အပိ ၂၀ စိစစ်ရေးပူးပေါင်း အဖွဲ့ ၆ ရဲ့ အကြံပြုချက်(ဃ)ကို အကြံပြုဆွေးနွေး အကြံပြုသွားမှာဖြစ်ပါတယ်။ Power Point သုံးစွဲခွင့် ပြုပါခင်ဗျား။ ဒီအထဲမှာဖော်ပြထားတာကတော့ အစိုးရဝန်ကြီးဌာနများအောက်ရှိ ဦးစီးဌာနအသီးသီးသို့ နိုင်ငံတော် ဘဏ္ဍာပိုင်အဖြစ် သိမ်းဆည်းထားသော မော်တော်ယာဉ်အိုယာဉ်ဟောင်းများ ဖြန့်ဝေခွဲပေးခြင်းကြောင့် မော်တော်ယာဉ်ပြင်ဆင်ထိန်းသိမ်းစရိတ်များ နှစ်စဉ်အဆမတန် တင်ပြတောင်းခံနေမှုများကို အရေးတကြီး ပြန်လည်သုံးသပ်ပြီး ခိုင်မာအားကောင်းသော မူဝါဒတစ်ရပ်ချမှတ်ကာ စီမံဆောင်ရွက်သင့်ပါတယ်လို့ အကြံပြု ဖော်ပြထားပါတယ်။ နာယကကြီးနှင့် ပြည်ထောင်စုလွှတ်တော် ကိုယ်စားလှယ်များခင်ဗျား။ အစိုးရဝန်ကြီး ဌာနများ အောက်မှာရှိတဲ့ ဦးစီးဌာနအသီးသီးကို မော်တော်ယာဉ်တွေခွဲဝေချထားပေးရတဲ့ ရည်ရွယ်ချက် ၂ ခု ရှိပါတယ်။ ဒါကတော့ နံပါတ် ၁ ကတော့ သက်ဆိုင်ရာလုပ်ငန်းဆောင်တာများကို ်တပြေးညီ အောင်မြင်စွာ ဆောင်ရွက်ပေးနိုင်ဖို့ရာအတွက် လွယ်ကူလျင်မြန်ချောမွေ့စေရန် ဒါနံပါတ် ၁ အချက်ပါ။ နံပါတ် ၂ အချက်ကတော့ သက်ဆိုင်ရာ ရာထူးအဆင့်အတန်း ဂုဏ်နှင့်လျော်ညီသော အဆောင်အယောင်ဖြင့် သုံးစွဲနိုင်ရန်အတွက်ဆိုပြီး ချထားပေးခြင်းဖြစ်ပါတယ်။ ဒါပေမယ့် တကယ်တမ်း ချထားပေးလိုက်တဲ့အခါ ကျတော့ အဲဒီချထားပေးတဲ့မော်တော်ယာဉ်တွေဟာ နိုင်ငံတော်က စတင်သိမ်းဆည်းကတည်းက တကယ် အပ်နှံလိုက်တဲ့သူတွေက ကောင်းပေ့ဆိုတာအကုန်ဖြုတ်ယူ၊ ဂီယာဘောက်၊ အင်ဂျင်ကအစ အကုန်ဖြုတ်လဲ။ အခွံနီးနီး အပ်နှံထားတဲ့ကားတွေဖြစ်တဲ့အပြင် မိုးရွာအစို၊ နေပူအခြောက် ကွင်းထဲမှာ နှစ်ပေါင်းမြောက်မြားစွာ ပစ်ထားတဲ့ကားတွေဖြစ်ပါတယ်။ ဒါကြောင့်မို့လို့ စပေးစဉ်ကတည်းက သွားယူပြီဆိုရင် တွန်းထုတ်ရတယ်။ ဆွဲထုတ်ရတယ်။ အင်ဂျင်စနှိုးလို့ရအောင် သိန်းဆယ်ချီအကုန်အကျခံပြီး ပြင်ဆင်ကြရတယ်။ လွှတ်တော်ကိုယ်စားလှယ်များခင်ဗျား။ ပြီးခဲ့တဲ့နှစ်က ဖြည့်စွက်ဘတ်ဂျက်မှာ မှတ်မိဦးမှာပါ။ ကားစတင် ပေးကတည်းက ပြင်ဆင်စရိတ် သိန်း ၄၀ ကျော် တောင်းခံခဲ့တာ မှတ်မိဦးမှာပါ။ တစ်စီးတည်းတင် ပြင်ဆင် စရိတ် သိန်း ၄၀ ကျော် တောင်းခဲ့တာပါ။ ဒီသိန်း ၄၀ ကျော်ဟာ ယနေ့ပေါက်ဈေးနဲ့ တွက်မယ်ဆိုရင် ၂၀၁၁ Model 1.3 salon တစ်စီးရဲ့ ပေါက်ဈေးရဲ့ ထက်ဝက်လောက်ရှိနေပါတယ်။ ဒါဟာကျွန်တော်တို့ စဉ်းစားရမှာပါ။ ဒီလိုပြင်ဆင်လိုက်တဲ့ အတွက်ရော မော်တော်ယာဉ်တွေက ကောင်းလာသလား။ အဆင့်မီလာသလား။ လုံခြုံလာသလား။ လုပ်ငန်းခွင်မှာရော သုံးလို့အဆင်ပြေသလား။ အဆောင် အယောင်အနေနဲ့ရော တင့်တယ်သလား။ တစ်ခုမှ ဖြစ်မလာဘူး။ မွဲခြောက်နေတဲ့ အရောင်အသွေးတွေ မောင်းသွားရင် မီးခိုးကတလူလူ။ ရေကခမ်းတယ်။ ဟွန်းကလွဲရင် ကားက ကျန်တာအကုန် မြည်တယ်။ ဒီလိုကားတွေကို လုံခြုံကင်းမဲ့မှု ဘာမှအဆင်မပြေဘဲ အသုံးပြုနေရတာအားလုံး မြင်တွေ့ရမှာ ဖြစ်ပါတယ်။ ဒါတစ်နေရာတည်းမှာ မဟုတ်ပါဘူး။ ဝန်ကြီးဌာနတိုင်း၊ အစိုးရဌာနတိုင်း၊ ဦးစီးဌာနတိုင်းမှာ ဖြစ်နေတာပါ။ နောက်ဆုံးတော့ ခွဲတမ်းချပေးတဲ့ မော်တော်ယာဉ်တွေကို ချပေးစဉ်မှာသာ ယူထားလိုက်ပြီး တချို့ကျတော့လည်း လုပ်ငန်းအစဉ်ပြေအောင် ကြိတ်မှိတ်ပြီး အသက်အောင့်စီးတယ်။ တချို့ကျတော့လည်း မြေစိုက်ထားပြီးတော့ ဆီထုတ်သုံးတယ်။ နှစ်စဉ် သာမန်ပြင်ဆင်စရိတ်၊ အကြီးစားပြင်ဆင်စရိတ်တွေ ဘတ်ဂျက်မှာတင်ပြပြီး တောင်းခံလာတာ ဘယ်လောက်များသလဲဆိုတာ Power Point မှာ တစ်ချက် ကြည့်ပါ။ ဒါပြည်ထောင်စုလွှတ်တော် ၂၀၁၅-၂၀၁၆၊ ၂၀၁၆-၂၀၁၇၊ ၂၀၁၇-၂၀၁၈ ဘဏ္ဍာနှစ်မှာ ဝန်ကြီးဌာန အသီးသီး၊ အစိုးရဌာနအသီးသီးရဲ့ မော်တော်ယာဉ်ပြင်ဆင်စရိတ်တွေဖြစ်ပါတယ်။ ၂၀၁၅-၂၀၁၆ မှာ ၂၄ ဘီလီယံ ထပ်တိုးလာပြီး၊ ၂၀၁၆-၂၀၁ရ မှာ ၂၉ ဘီလီယံ၊ ဒီနှစ်ဘတ်ဂျက်မှာ ၂၀၁၇-၂၀၁၈ မှာ ၃၁ ဘီလီယံ ကျွန်တော်တို့စဉ်းစားသင့်ပါပြီ။ နာယကကြီးနှင့် ပြည်ထောင်စုလွှတ်တော် ကိုယ်စားလှယ်များ ခင်ဗျား။ ကျွန်တော်တို့ စဉ်းစားသင့် ပါပြီ။ နိုင်ငံတော်ရဲ့ အဓိကရည်ရွယ်ချက်၊ စေတနာလည်း မပေါက်မြောက် နိုင်ငံတော်ရဲ့ ဘဏ္ဍာငွေလည်း ဖြုန်းတီးရာရောက်နေတဲ့ ကိစ္စတစ်ရပ်ကို အရေးတကြီး ပြန်လည်သုံးသပ်သင့်ပါပြီ။ ဒါကြောင့်မို့လို့ အစီရင်ခံစာရဲ့ သုံးသပ်ချက်မှာ အစိုးရဝန်ကြီးဌာနနဲ့ ဦးစီးဌာနများအား နိုင်ငံတော်ဘဏ္ဍာပိုင်အဖြစ် သိမ်းဆည်းထားသော မော်တော်ယာဉ်အိုယာဉ်ဟောင်းများ ဖြန့်ဝေခွဲပေးခြင်းအတွက် ခိုင်မာအားကောင်း သော မူဝါဒတစ်ရပ် ချမှတ်စီမံဆောင်ရွက်ရန် သဘောထားမှတ်ချက်ပြုပါသည်ဆိုတဲ့ အချက်ကလေး ထည့်သွင်းပေးဖို့ ကျွန်တော်က အဆိုပြုအပ်ပါတယ်။ ဒုတိယတစ်ချက်ကတော့ အစီရင်ခံစာရဲ့ အပိုဒ် ၂၈ စိစစ်ရေးပူးပေါင်းအဖွဲ့ (၈) ရဲ့ အကြံပြုချက်ကို ဆက်လက်ဆွေးနွေးပါမယ်။ ဒီမှာဖော်ပြထားတာကတော့ ပညာရေးစီမံခန့်ခွဲမှုဝန်ထမ်းများကို ခန့်ထားရာတွင် ဖွဲ့စည်းပုံအပြည့်ခန့်ထားရန် တောင်းခံလာမှုထက် ရှိရင်းစွဲအင်အားနဲ့ လုပ်ငန်းသဘာဝလိုအပ်ချက်အရ အမှန်တကယ်လိုအပ်တဲ့ဦးရေကိုသာ တောင်းခံသင့်သည်လို့ဖော်ပြထားပါတယ်။ အဲဒီမှာ ပညာရေးဝန်ထမ်း စီမံခန့်ခွဲမှုဆိုတာမပါတော့ဘဲနဲ့ ဝန်ထမ်းများကိုပဲပါပါတယ်။ ဒါကိုကျွန်တော်က ပညာရေးစီမံခန့်ခွဲမှုဝန်ထမ်းလို့ ထပ်ဖြည့်ချင်ပါတယ်။ ဘာကြောင့်လဲဆိုတော့ တကယ်လိုအပ်တဲ့ ဆရာ ဆရာမခန့်အပ်ရမှာပါ။ ပိုနေတာက စီမံခန့်ခွဲမှုဝန်ထမ်းတွေပိုနေတာပါ။ နာယကကြီးနှင့် လွှတ်တော်ကိုယ်စားလှယ်များခင်ဗျား။ ၂၀၁၇-၂၀၁၈ ဘဏ္ဍာနှစ်အတွက် ပညာရေးအသုံးစရိတ်ကို ပိုမိုလျာထားခဲ့ရာ ကျပ်ဘီလီယံပေါင်း ၁,၈၀၀ နီးပါးဖြစ်ပါတယ်။ ဟိုတစ်နေ့က ပြည်ထောင်စုဝန်ကြီး လာရောက်ရှင်းပြသွားခဲ့တဲ့အထဲမှာ သာမန်အသုံးစရိတ်ကိုက ၁,၄၀၀။ သာမန် အသုံးစရိတ်ဆိုတာ အားလုံးသိပြီးသား ဝန်ထမ်းအသုံးစရိတ် ဖြစ်ပါတယ်။ တိုးမြင့်လာတဲ့ ဘတ်ဂျက် တွေကို ပညာရေးဝန်ထမ်းများရဲ့ စွမ်းရည်ပြည့်ဝပြီး လူမှုဘဝပြည့်စုံမှု၊ သင်ကြားမှု၊ သင်ယူမှု၊ ပတ်ဝန်းကျင် ကောင်းဖန်တီးမှု၊ ပညာရေးအရည်အသွေး မြင့်မားမှုအတွက် အသုံးချရမှာဖြစ်ပါတယ်။ ဒါပေမယ့်လည်း ဖွဲ့စည်းပုံတွေ တအားဖောင်းပွနေအောင် လုပ်တဲ့အတွက်ကြောင့် ပညာရေးစီမံဝန်ထမ်းများ ရာထူးတိုးချဲ့ ခန့်ထားခြင်းကြောင့် ကျွန်တော်တို့တွေရဲ့ တန်ဖိုးရှိလှတဲ့ ပညာရေးဘတ်ဂျက်တွေကို ဝန်ထမ်းလစာအဖြစ် အသုံးပြုတာဟာ ဝမ်းနည်းစရာ ကောင်းလှပါတယ်။ အမှန်တကယ်လိုအပ်နေတဲ့ သင်ကြားရေးဆရာ၊ ဆရာမ များကို တိုးချဲ့ခန့်ထားပြီးမှ အရည်အသွေး မြှင့်တင်တဲ့နေရာကို အသုံးပြုရမှာပါ။ ပညာရေးဝန်ကြီးဌာန ဖွဲ့စည်းပုံတွေမှာကြည့်ရင် ဥပမာလေးတစ်ခု ပြပါမယ်။ မြင်တဲ့အတိုင်းပါပဲ။ လွှတ်တော်မှာ မေးခွန်းဖြေဖို့ တောင်မှ ဦးစီးဌာန တစ်ခုထားထားတာ။ ပမာလေးတစ်ခုပဲလာပါမယ်။ အခြေခံပညာရေးနဲ့ စည်းပုံ အမာကြည့်မယ်ဆိုရင် အရာထမ်း ၁၀၀၀၀ နီးပါးရှိပါတယ်။ အမှုထမ်း ၆၀၀,၀၀၀ နီးပါးနဲ့ ဖွဲ့စည်းထားတာ။ ဒီအထဲမှာမှ ပညာရေးစီမံဝန်ထမ်းများကို ဖွဲ့စည်းပုံတိုးချဲ့ခြင်းကြောင့် ခန့်အပ်ရမယ့်ရာထူးက စုပုံနေခြင်းဟာ ဘယ်လောက်တောင်များတယ်ဆိုတာ မြင်တွေ့ရတဲ့အတိုင်းပဲ ဖြစ်ပါတယ်။ ဒါကြောင့်မို့လို့ ဖွဲ့စည်းပုံတွေတိုးချဲ့ပြီး ရာထူးတွေအမျိုးမျိုးသာခန့်ထားနေရတယ်။ တကယ်တမ်း ကျတော့ အဲဒီဝန်ထမ်းတွေရဲ့ လုပ်ငန်းတာဝန်ဖော်ပြချက်မှာပြန်ကြည့်မယ်ဆိုရင် တချို့သော လုပ်ငန်းစဉ် တွေက လိုအပ်မှုမရှိပါဘူး။ တချို့သော နေရာတွေက ရာထူးသာ ကွဲပြီးလုပ်ငန်းတွေက ထပ်တူပဲ။ တချို့သော နေရာမှာကျတော့ တစ်ဦးတည်းဆောင်ရွက်လို့ရပါလျက်ကယ်နဲ့ ရာထူးတွေအများကြီး ခွဲပြီးတော့ တိုးချဲ့ခန့်ထားတာကို တွေ့ရပါတယ်။ ဒါကြောင့်မို့လို့ နာယကကြီးနှင့် ပြည်ထောင်စုလွှတ်တော် ကိုယ်စားလှယ်များခင်ဗျာ။ ဒါကြောင့်မို့လို့ ကျွန်တော်က နိုင်ငံတော်ရဲ့ အဓိက ရည်ရွယ်ချက်ဖြစ်တဲ့ ပညာရေးကို မြင့်မားစေရန် အတွက် ဘတ်ဂျက်တိုးမြှင့်ချထားပေးတာပါ။ မိမိတို့ရဲ့ သြဇာအာဏာထူထောင်ရန် ဖွဲ့စည်းပုံတွေဖောင်းပွနေအောင် ရေးဆွဲပြီး ရာထူးခန့်ထားကာ ဘဏ္ဍာငွေဖြုန်းတီးဖို့မဟုတ်ပါဘူး။ ဒါကြောင့်မို့လို့ ဒီအဆိုလေးကို ကျွန်တော်က ဖြည့်စွက်ချင်ပါတယ်။ ပညာရေးစီမံခန့်ခွဲမှု ဝန်ထမ်းများကို ခန့်ထားရာတွင် ဖွဲ့စည်းပုံ ဖောင်းပွမှုနှင့် ရာထူး ခန့်ထားမှုအား ပြန်လည်စိစစ်သုံးသပ်ရန်နှင့် အမှန်တကယ်လိုအပ်သောသင်ကြားရေး ဆရာ ဆရာမ များအား ဦးစားပေးတိုးမြှင့်ခန့်ထားပေးရန် သဘောထားမှတ်ချက်ပြုပါသည်လို့ ပြည်သူ့ ငွေစာရင်းပူးပေါင်း ကော်မတီရဲ့ သဘောထားမှတ်ချက် ခေါင်းစဉ်အောက်မှာ ထည့်သွင်းဖော်ပြပေးရန် အဆိုပြုအပ်ပါတယ် ခင်ဗျား။ အားလုံးကို ကျေးဇူးတင်ပါတယ်။</speech>
<speech type="speaker">ဒေါက်တာသက်သက်ခိုင် ဒဂုံမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="460">ဒေါက်တာသက်သက်ခိုင် (ဒဂုံမဲဆန္ဒနယ်၊ ရန်ကုန်တိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်ထောင်စုလွှတ်တော် ကိုယ်စားလှယ်များ၊ ကြွရောက်လာကြသော ပြည်ထောင်စုဝန်ကြီးများနဲ့ ဧည့်သည်တော်များအားလုံး မင်္ဂလာပါရှင်။ ကျွန်မကတော့ ရန်ကုန်တိုင်းဒေသကြီး၊ ဒဂုံမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါက်တာသက်သက်ခိုင် ဖြစ်ပါတယ်။ ကျွန်မအနေနဲ့ ၂၀၁ရ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းအပေါ်မှာ တိုင်းပြည်စီးပွားရေး ဖွံ့ဖြိုးတိုးတက်စေခြင်းဖြင့် ပြည်သူများရဲ့ အခွန်ထမ်းဆောင်နိုင်စွမ်း တိုးမြှင့်ခြင်းနဲ့ ပြည်သူပူးပေါင်းပါဝင်တဲ့ အခွန်စနစ်တစ်ရပ် တည်ထောင်ခြင်းနဲ့သက်ဆိုင်တဲ့ မူနဲ့အခြေခံသဘောတရားများကို အပြုသဘောဆောင် ဆွေးနွေးသွားမှာ ဖြစ်ပါတယ်ရှင်။ နာယကကြီးရှင်။ ကျွန်မတို့ မြန်မာနိုင်ငံဟာ ဖွံ့ဖြိုးဆဲနိုင်ငံဖြစ်တာနဲ့အညီ ရုပ်ဝတ္ထုပစ္စည်းနဲ့ လူမှုရေး ဆိုင်ရာ အခြေခံအဆောက်အအုံများ များစွာလိုအပ်လျက်ရှိပါတယ်။ တိုင်းပြည်ရဲ့ ဖွံ့ဖြိုးမှုစီမံကိန်းများနဲ့ စီးပွားရေးအခြေခံအဆောက်အအုံများကို ဘတ်ဂျက်လိုငွေနဲ့ ဖြည့်ဆည်းနေရတဲ့ည်း ဖြစ်ပါတယ်ရှင်။ ဒါ့အပြင် စီးပွားရေးဖွံ့ဖြိုးတိုးတက်မှုနောက်ကျလို့ Tax Base လို့ခေါ်တဲ့ အခွန်ထမ်း အခြေကျဉ်းမြောင်းတာကြောင့် အခွန်ကောက်ခံရရှိမှုလည်း နည်းပါးနေပါတယ်။ ကမ္ဘာ့ဘဏ်ရဲ့ စစ်တမ်းအရ မြန်မာနိုင်ငံရဲ့ အခွန်ကောက်ခံရရှိငွေနဲ့ GDP အချိုးဟာ ၂၀၁၆-၂၀၁ရ ဘဏ္ဍာနှစ်မှာ ရ ရာခိုင်နှုန်းခန့်သာ ရှိပြီး အခွန်စည်းကြပ်ကောက်ခံခြင်းဟာ အာဆီယံနဲ့ အိမ်နီးချင်းနိုင်ငံများနဲ့ယှဉ်ရင် အနိမ့်ဆုံးဖြစ်နေတာကို တွေ့ရမှာဖြစ်ပါတယ်။ ဒါကြောင့် တိုင်းပြည်မှာ ရငွေနဲ့သုံးငွေအချိုးမမျှပဲ ဘတ်ဂျက်လိုငွေများ မြင့်မား နေရခြင်း ဖြစ်ပါတယ်ရှင့်။ ဘတ်ဂျက်လိုငွေများကို ဖြည့်ဆည်းတဲ့နေရာမှာ ဗဟိုဘဏ်မှ ၂၀၁၆-၂၀၁ရ ဘဏ္ဍာ နှစ်မှာ လိုငွေရဲ့ ၄၀ ရာခိုင်နှုန်းကို ဖြည့်ဆည်းခဲ့ပြီး ယခု ၂၀၁၇-၂၀၁၈ ဘဏ္ဍာနှစ်မှာ ၃၀ ရာခိုင်နှုန်းသို့ လျှော့ချလျာထားခြင်းဟာ မြန်မာကျပ်ငွေ ခိုင်မာစေနိုင်တဲ့ တိုးတက်မှုတစ်ခုဖြစ်ပါတယ်။ ဒါပေမယ့်လည်း ဘတ်ဂျက်လိုငွေရဲ့ ၇၀ ရာခိုင်နှုန်းကို ပြည်တွင်းပြည်ပချေးငွေများနဲ့ ဖြည့်ဆည်းနေတာကြောင့် ပြည်တွင်း ပြည်ပချေးငွေစုစုပေါင်းနဲ့ GDP အချိုးဟာလည်း ၂၀၁၆-၂၀၁ရ ဘဏ္ဍာနှစ်မှာ ၃၃.၂ ရာခိုင်နှုန်း ရှိနေပြီး နိုင်ငံတကာငွေကြေးရန်ပုံငွေအဖွဲ့ရဲ့ အကြံပြုချက်ဖြစ်တဲ့ အမြင့်ဆုံး ၃၈ ရာခိုင်နှုန်းကို နီးကပ်လာနေပြီ ဖြစ်ပါတယ်။ ထိုနည်းတူစွာပဲ ဘတ်ဂျက်လိုငွေနဲ့ GDP အချိုးဟာလည်း ၂၀၁၆-၂၀၁ရ ဘဏ္ဍာနှစ် ပြုပြင်ပြီး ခန့်မှန်းခြေမှာ ၄.၉၅ ရာခိုင်နှုန်းရှိနေပြီး ၂၀၁၇-၂၀၁၈ ခု ဘဏ္ဍာရေးနှစ်အတွက် ပြည်ထောင်စု၏ ခန့်မှန်းခြေ ငွေစာရင်းမှာ ၄.၅၂ ရာခိုင်နှုန်း လျာထားသတ်မှတ်လို့ နိုင်ငံတကာငွေကြေးရန်ပုံငွေအဖွဲ့ရဲ့ အကြံပြုချက် ဖြစ်တဲ့ မြန်မာနိုင်ငံအတွက် အမြင့်ဆုံးဖြစ်သင့်တဲ့ ဘတ်ဂျက်လိုငွေနဲ့ GDP အချိုး ၅ ရာခိုင်နှုန်းကို နီးကပ် နေတာကိုတွေ့ရှိရပါတယ်။ ကျွန်မတို့ မြန်မာနိုင်ငံဟာ ဘတ်ဂျက်လိုငွေအပြင် ကုန်သွယ်မှုလိုငွေဟာလည်း The Global Economy.Com အရ ၂၀၁၄-၂၀၁၅ ဘဏ္ဍာနှစ်မှာ GDP ရဲ့ ၅.၇၆ ရာခိုင်နှုန်း ရှိနေ ပါတယ်။ ဒီလို ကုန်သွယ်မှုလိုငွေပြနေခြင်းဟာ နိုင်ငံခြားငွေလဲလှယ်နှုန်းအပေါ်မှာ သက်ရောက်မှုရှိလို့ ပြည်ပချေးငွေပြန်လည်ဆပ်ရာမှာ သတိထားကိုင်တွယ်ရမယ့် အချက်တစ်ချက်လည်း ဖြစ်ပါတယ်။ မြန်မာ နိုင်ငံဟာ ဘတ်ဂျက်လိုငွေနဲ့ ကုန်သွယ်မှုလိုငွေပြမှု နှစ်မျိုးစလုံးကို တစ်ပြိုင်နက် ရင်ဆိုင်နေရပါတယ်။ နာယကကြီးရှင့်။ ဒီလိုပေးထားချက်မျိုးမှာ တိုင်းပြည်ရဲ့ဖွံ့ဖြိုးတိုးတက်မှု အရှိန်အဟုန်ကို မထိခိုက် စေဘဲ ဘတ်ဂျက်လိုငွေလျော့နည်းစေနိုင်တဲ့ တစ်ခုတည်းသောအဖြေကတော့ တိုင်းပြည်စီးပွားရေးဖွံ့ဖြိုးပြီး GDP တိုးတက်စေခြင်းပဲ ဖြစ်ပါတယ်။ ၂၀၁ရ ခုနှစ်၊ ကမ္ဘာ့ဘဏ်ရဲ့ Doing Business အစီရင်ခံစာအရ နိုင်ငံပေါင်း ၁၉၀ မှာ မြန်မာနိုင်ငံဟာ အဆင့် ၁၇၀ မှာပဲရှိလို့ ဒီလိုအခြေအနေမျိုးမှ ရုန်းထွက်နိုင်ဖို့ ပြည်ထောင်စုအစိုးရ၊ တိုင်းဒေသကြီးနဲ့ ပြည်နယ်အစိုးရများက တိုင်းပြည်တွင်း လုပ်သာကိုင်သာရှိတဲ့ စီးပွားရေးဝန်ကျင်နဲ့ အခြေအနေကောင်းများ ဖန်တီးပေးဖို့ အားသွန်ခွန်စိုက် ဦးဆောင်ရမယ့် ဖြစ်ပါကြောင်း အထူးတိုက်တွန်း ပြောကြားလိုပါတယ်ရှင်။ နာယကကြီးရှင့်။ တိုင်းပြည်စီးပွားရေး ဖွံ့ဖြိုးတိုးတက်ဖို့၊ ပုဂ္ဂလိကကဏ္ဍဖွံ့ဖြိုးတိုးတက်ဖို့ များစွာ လိုအပ်ပါတယ်။ နိုင်ငံတိုင်းဟာ ပုဂ္ဂလိကကဏ္ဍဦးဆောင်တဲ့ စီးပွားရေးဖွံ့ဖြိုးတိုးတက်မှုမျိုးကို ဖော်ဆောင် နေကြပြီဖြစ်ပါတယ်။ တိုင်းပြည်တွင်း ရင်းနှီးမြှုပ်နှံမှု၊ ကုန်ထုတ်လုပ်မှု၊ ကူးသန်းရောင်းဝယ်ရေးများနဲ့ စည်ပင်သာယာဝပြောလာမှသာ စီးပွားရေးလုပ်ငန်းများ ရှင်သန်လာပြီး အလုပ်အကိုင်အခွင့်အလမ်းများ တိုးပွားလာမှာ ဖြစ်ပါတယ်။ အလုပ်အကိုင်အခွင့်အလမ်းများ ပေါများခြင်းနဲ့ လုပ်ခလစာနှုန်းများ မြင့်တက် လာမှသာ စီးပွားရေးလုပ်ငန်းတစ်ခုချင်းစီနဲ့ နိုင်ငံသားတစ်ဦးချင်းစီရဲ့ အခွန်ထမ်းဆောင်နိုင်စွမ်း မြင့်တက်ပြီး အခွန်ထမ်းအခြေ တိုးပွားလာနိုင်မှာဖြစ်ပါတယ်။ အခွန်ထမ်းအခြေ တိုးချဲ့ခြင်းနည်းဖြင့် ပြည်ထောင်စုဘဏ္ဍာ ရငွေပမာဏ တိုးပွားစေနိုင်မှသာ ဘဏ္ဍာရေးအရ ခိုင်မာတောင့်တင်းခြင်းကို ရေရှည်မှာဖော်ဆောင်နိုင်မှာ ဖြစ်ပါတယ်ရှင်။ နာယကကြီးရှင့်။ ဒုတိယအချက်အနေနဲ့ ပြည်သူပူးပေါင်းပါဝင်တဲ့ အခွန်စနစ်တစ်ရပ် တည်ထောင်ဖို့ လိုအပ်ကြောင်း ဆွေးနွေးလိုပါတယ်။ ကောင်းမွန်အလုပ်ဖြစ်တဲ့ အခွန်စနစ်တစ်ခုဖြစ်ဖို့ တိုင်းပြည်ရဲ့ လူမှုရေး၊ စီးပွားရေးနဲ့ နိုင်ငံရေးအရ သေချာစွာ စဉ်းစားရွေးချယ်ရမှာ ဖြစ်ပါတယ်။ အခွန်စည်းကြပ်ခြင်းများကို အခွန်ထမ်းများ ဝန်ထုပ်ဝန်ပိုး မဖြစ်ဖို့အတွက် အစိုးရမှစီမံခန့်ခွဲရေးအရလည်း လက်တွေ့အကောင် အထည်ဖော်နိုင်၊ စီးပွားရေးအရလည်း ရေရှည်ဖွံ့ဖြိုးတိုးတက်မှုကို အထောက်အကူပြုပြီး နိုင်ငံရေးအရ လက်သင့်ခံနိုင်တဲ့ နည်းလမ်းများနဲ့ကောက်ခံဖို့ လိုအပ်ပါတယ်။ အစိုးရမှလည်း ပြည်သူ့ဘဏ္ဍာကို ပြည်သူများ အမှန်တကယ် လိုအပ်တဲ့နေရာတွေမှာ အလေအလွင့်နည်းနိုင်သမျှနည်းနည်းနဲ့ အကျိုးရှိရှိ အသုံးချခြင်းဖြင့် ပြည်သူနဲ့အစိုးရကြားမှာ ယုံကြည်မှုအပြန်အလှန် တည်ဆောက်ဖို့လိုအပ်ပါတယ်ရှင့်။ နာယကကြီးရှင့်။ မိသားစုတစ်ခုမှာ ဝင်ငွေရှာဖို့အရွယ်မရောက်သေးတဲ့ ကလေးငယ်တွေနဲ့ ဝင်ငွေ မရှာနိုင်တော့တဲ့ သက်ကြီးရွယ်များရဲ့ တာဝန်တွေကို ဝင်ငွေရှာနိုင်တဲ့ အရွယ်ကောင်းမိသားစုဝင်တွေက တာဝန်ယူရသလိုပဲ နိုင်ငံတစ်နိုင်ငံမှာလည်း ဝင်ငွေပိုရှာနိုင်ကြသူတွေကို အခွန်ပိုစည်းကြပ်ခြင်းဟာ ယဉ်ကျေးတဲ့ လူ့အသိုင်းအဝိုင်းတွေမှာ မလွဲမသွေတွေ့ရတာ ဖြစ်ပါတယ်။ ဒါကြောင့်မို့လို့ အမေရိကန် ဂျူးရစ် ပညာရှင် အော်လီဝမ်တဲဟောက အခွန်ဆိုတာ ယဉ်ကျေးတဲ့ လူ့အဖွဲ့အစည်းအတွက် ပေးရတဲ့တန်ဖိုး ဖြစ်တယ်လို့ ဆိုခဲ့ပါတယ်။ ဒါကြောင့် လူ့အဖွဲ့အစည်းတစ်ခုမှာ လုပ်ငန်းတွေအောင်မြင်အောင် ဦးဆောင်နိုင်ပြီး အခွန်တွေအများကြီးပေးဆောင်နိုင်တဲ့ နိုင်ငံသားတွေ များသည်ထက်များအောင် အစိုးရအနေနဲ့ မြေတောင် မြှောက်ပြီး ပြည်သူများအကြား အခွန်ယဉ်ကျေးမှု ထွန်းကားအောင် ပြုစုပျိုးထောင်ဖို့ ာက်ပြီ ဖြစ်ပါကြောင်း ပြောကြားရင်း နိဂုံးချုပ်အပ်ပါတယ်ရှင်။</speech>
<speech type="speaker">ဦးခင်မောင်သီ လွိုင်လင်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="414">ဦးခင်မောင်သီ(လွိုင်လင်မဲဆန္ဒနယ်၊ ရှမ်းပြည်နယ်)</mp>လေးစားအပ်ပါသော ပြည်ထောင်စုလွှတ်တော် နာယကနှင့် ပြည်ထောင်စုဝန်ကြီးများ၊ ဒုတိယဝန်ကြီးများ၊ ပြည်ထောင်စုလွှတ်တော် ကိုယ်စားလှယ်များ၊ ဧည့်သည်တော်များအားလုံး ကိုယ်စိတ်နှစ်ဖြာ ကျန်းမာချမ်းသာပါစေကြောင်း ဆုတောင်း မေတ္တာပို့သရင်းနဲ့ နှုတ်ခွန်းဆက်သအပ်ပါတယ်။ ကျွန်တော်ကတော့ ရှမ်းပြည်နယ်(တောင်ပိုင်း) လွိုင်လင် မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးခင်မောင်သီ ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ ၂၀၁၇-၂၀၁၈ ခု၊ ဘဏ္ဍာရေးနှစ် ပြည်ထောင်စု၏အရအသုံးခန့်မှန်းခြေငွေစာရင်း တိုင်းဒေသကြီးများ၊ ပြည်နယ်များသို့ လိုငွေဖြည့်ဆည်းခြင်းနဲ့ ထောက်ပံ့ပေးခြင်းအပါအဝင် ရငွေများမှာ ပြည်ထောင်စု ၁၆.၇၆၈ ကျပ်ဘီလီယံဖြစ်ပြီး တိုင်းဒေသကြီးနဲ့ ပြည်နယ် ၂.၄၇၅ ကျပ်ဘီလီယံ တွေ့ရပါတယ်။ စုစုပေါင်း ၁၉.၂၄၃ ကျပ်ဘီလီယံ ဖြစ်ကြောင်းသိရပါတယ် ခင်ဗျား။ သုံးငွေများမှာ ပြည်ထောင်စု ၂၀.၈၉၆ ကျပ်ဘီလီယံ၊ တိုင်းဒေသကြီးနဲ့ ပြည်နယ် ၂.၄၇၅ ကျပ် ဘီလီယံ၊ စုစုပေါင်း ၂၃.၃၇၁ ကျပ်ဘီလီယံ ဖြစ်ကြောင်းတွေ့ရပါတယ်။ ဒါကြောင့်မို့လို့ လိုငွေ ၄.၁၅၈ ကျပ် ဘီလီယံဖြစ်ကြောင်း တွေ့ရပါတယ်။ လိုငွေနဲ့ GDP အချိုးမှာ ၄.၅၂ ရာခိုင်နှုန်းဖြစ်ကြောင်း တွေ့မြင်ရပါတယ်။ ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်တွင် အဖွဲ့အစည်းအလိုက် အသုံးစရိတ် လျာထားချက် ရာခိုင်နှုန်း ၂၀၁၇-၂၀၁၈ ခု၊ ဘဏ္ဍာရေးနှစ်၊ ပြည်ထောင်စု၏အရအသုံး မူလခန့်မှန်းခြေ စာရင်းတွင် ပါဝင်သည့် အဖွဲ့အစည်းအလိုက် အသုံးစရိတ်လျာထားချက် ရာခိုင်နှုန်းကို ယခင်နှစ်များ၏ လျာထားချက်နှင့် နှိုင်းယှဉ်၍ တင်ပြထားရာတွင် လျှပ်စစ်နှင့် စွမ်းအင်ဝန်ကြီးဌာန၏ လျာထားချက်မှာ စုစုပေါင်းအသုံးစရိတ်၏ ၂၁.၅၂ ရာခိုင်နှုန်းဖြစ်ကြောင်း တွေ့ရပါတယ်။ ယင်းဝန်ကြီးဌာနဟာ ယခင် အစိုးရအဖွဲ့ဝန်ကြီးဌာန နှစ်ခုကိုပေါင်းထားတဲ့ ဝန်ကြီးဌာနဖြစ်ပါတယ်။ လျှပ်စစ်ဓာတ်အားထုတ်လုပ်ရေး လုပ်ငန်းကို မူလမြန်မာ့လျှပ်စစ်ဓာတ်အားလုပ်ငန်းနဲ့ ရေအားလျှပ်စစ်ဓာတ်အားထုတ်လုပ်ရေးလုပ်ငန်း နှစ်ခုကို ၂၀၁၆-၂၀၁ရ ခုနှစ်မှာ ပူးပေါင်းဖွဲ့စည်းခဲ့ကြောင်းလည်း သိရပါတယ်။ လျှပ်စစ်ဓာတ်အား ထုတ်လုပ်ရေးလုပ်ငန်းရဲ့ ဝင်ငွေမှာတော့ ၂၀၁၅-၂၀၁၆ ဘဏ္ဍာနှစ်မှာ ၈၄၆.၄၉ရ ကျပ်ဘီလီယံ ဖြစ်ပြီးတော့ အသုံးစရိတ်မှာတော့ ၁,၃၀၄.၄၁၈ ကျပ်ဘီလီယံ ဖြစ်ပါတယ်။ အမြတ်အရှုံးမှာတော့ အရှုံး ၄၅၇.၉၂၀ ကျပ် ဘီလီယံဖြစ်ကြောင်း တွေ့ရပါတယ်။ ၂၀၁၆-၂၀၁ရ (RE) ဝင်ငွေမှာတော့ ၁,၀၃၃.၄၆၈ ကျပ်ဘီလီယံ ဖြစ်ပြီးတော့ အသုံးစရိတ်မှာတော့ ၁,၄၂၀.၅၂၈ ကျပ်ဘီလီယံ ဖြစ်ကြောင်းတွေ့ရပါတယ်။ အမြတ်အရှုံးမှာတော့ အရှုံး ၃၆၇.၀၆ ကျပ်ဘီလီယံ ဖြစ်ကြောင်း လေ့လာတွေ့ရှိရပါတယ်။ ၂၀၁၇-၂၀၁၈ ဘဏ္ဍာရေးနှစ် (BE)မှာတော့ ၁,၀၁၂,၆၇၅ ကျပ်ဘီလီယံ ဝင်ငွေဖြစ်ပြီးတော့ အသုံးစရိတ်မှာတော့ ၁,၄၄၀.၉၆၉ ကျပ်ဘီလီယံ ဖြစ်ပါတယ်။ အမြတ်အရှုံးမှာ အရှုံး ၄၂၈.၂၉၄ ကျပ်ဘီလီယံဖြစ်ကြောင်း တင်ပြထားတာ တွေ့ရပါတယ်။ လျှပ်စစ်နှင့် စွမ်းအင်ဝန်ကြီးဌာနဟာ တစ်နိုင်ငံလုံးမှာ ဓာတ်အားသုံးစွဲမှု၊ အိမ်သုံးဓာတ်အားသုံးစွဲမှု၊ လျှပ်စစ်ဓာတ်အားသုံးစွဲမှု၊ ဓာတ်အား ရောင်းရငွေများနှင့် လူတစ်ဦး တစ်နှစ်သုံးစွဲယူနစ်နဲ့ ဓာတ်အားတစ်ယူနစ် ပျမ်းမျှရှုံးငွေကို ဖော်ပြထားရာမှာ ဓာတ်အားတစ်ယူနစ် ပျမ်းမျှအရှုံးမှာ ၂၀၁၅-၂၀၁၆ ခုနှစ်တွင် တစ်ယူနစ်ကို ၂၄.၁၄ ကျပ် ဖြစ်ပါတယ်။ ၂၀၁၆-၂၀၁ရ ဒီဇင်ဘာလအထိ ဓာတ်အားတစ်ယူနစ်ရှုံးငွေမှာ ၂၀.၂၂ ကျပ် ဖြစ်ပါကြောင်း တင်ပြ ထားတာ တွေ့ရပါတယ်။ လျှပ်စစ်ဓာတ်အားသုံးစွဲမှုမှာ နှစ်အလိုက် တိုးတက်နေမှာဖြစ်ပါတယ်။ လျှပ်စစ် ဓာတ်အားများ ပိုမိုထုတ်လုပ်နိုင်ရန်အတွက် ရေအား၊ လေအားအစရှိတဲ့ နည်းလမ်းများကို ရှာဖွေဆောင်ရွက် ၍လည်းကောင်း၊ ပြည်တွင်းပြည်ပ အကူအညီများကို ရယူ၍လည်းကောင်း ဆောင်ရွက်သင့်ပါကြောင်း ဆွေးနွေးလိုပါတယ်။ ဓာတ်အားတစ်ယူနစ် ပျမ်းမျှအရှုံးကို လျှော့ချနိုင်ရန် ကြိုးစားဆောင်ရွက်ပေးနိုင်ပါရန် ဆွေးနွေးတင်ပြအပ်ပါတယ်ခင်ဗျား။ အားလုံးကိုကျေးဇူးတင်ပါတယ်။</speech>
<speech type="speaker">ဦးကံမြင့် သရက်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="280">ဦးကံမြင့်(သရက်မဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီးနဲ့ ပြည်သူ့လွှတ်တော်ဥက္ကဋ္ဌ၊ ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စုဝန်ကြီးများနှင့် ဧည့်သည်တော်များ စိတ်၏ချမ်းသာခြင်း၊ ကိုယ်၏ကျန်းမာခြင်းနှင့် ပြည့်စုံ ကြပါစေကြောင်း မကွေးတိုင်းဒေသကြီး သရက်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ကျွန်တော် ဦးကံမြင့်မှ ဆုတောင်းမေတ္တာပို့သအပ်ပါတယ်။ ကျွန်တော့အနေနဲ့ ပြည်ထောင်စုလွှတ်တော် ပြည်သူ့ငွေ စာရင်းပူးပေါင်းကော်မတီ၏ ၂၀၁ရ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းအပေါ် ငွေကြေးဆိုင်ရာ သုံးသပ်ချက်အစီရင်ခံစာအမှတ်စဉ် (၄/၂၀၁၇) နှင့်ပတ်သက်၍ မူနှင့် အခြေခံသဘောများ ခြုံငုံ၍ အကြံပြု ဆွေးနွေးသွားမှာဖြစ်ပါတယ်။ နာယကကြီးခင်ဗျား။ ကျွန်တော်ပါဝါပွိုင့် ကျေးဇူးပြုပြီးပြသခွင့်ပြုပါ။ ဒီမှာကျွန်တော်တို့ ရငွေအနေနဲ့ ပြည်ထောင်စုရဲ့ ရငွေဟာ ကျပ်ဘီလီယံ ၁၆,၇၆၈ ဘီလီယံ ဖြစ်ပြီးတော့ အသုံးစရိတ်ဟာ ဘီလီယံ ၂၀,၈၃၆ ဖြစ်ပါတယ်။ အဲဒါကြောင့်မို့လို့ လိုငွေဟာ ၄.၂၂၈ ဘီလီယံ ဖြစ်ပါတယ်။ အဲဒီတော့ လိုငွေနဲ့ ဂျီဒီပီအချိုးဟာ ၄.၅၂ ဖြစ်ပါတယ်။ Goododams Soccer P383aail: of Accounting Method $. Analytical Method တွေကို ကျွန်တော်တို့ ပြထားတာ ဒါဘာကိုပြလဲဆိုတော့ ဒီ ကျွန်တော်တို့ IMF နဲ့ ကမ္ဘာ့ဘဏ်က သတ်မှတ်တဲ့ ၅ ရာခိုင်နှုန်းထက် မကျော်အောင်ဆိုပြီးတော့ Accounting Method ကို ကျွန်တော်တို့က ပြထားတဲ့သဘောဖြစ်နေပါတယ်။ အဲဒီတော့ ဒါဘာလဲဆိုတော့ လိုငွေနဲ့ဂျီဒီပီအချိုးကို ကျွန်တော်တို့က နှိမ်ထားတဲ့ သဘောဖြစ်နေပါတယ်။ အဲဒီတော့ ကျွန်တော်တို့ တိုင်းပြည်ရဲ့ ဝင်ငွေအစစ်အမှန်ဟာ ဒီကျွန်တော်တို့ ချေးငွေတို့၊ ကြွေးမြီ၊ ကြွေးမြီဟာပြည်တွင်းပြည်ပ ချေးငွေရယူနိုင်ရင်တော့ ပေးဆပ်ရမယ်ဒါက ပြည်ထောင်စုရဲ့ ရငွေအစစ် အမှန် မဟုတ်ပါဘူး။ အဲဒါကို ကိန်းဂဏန်းကို ကျွန်တော်တို့က ဒီကစားထားတဲ့ငွေနဲ့ ၄.၅၂ ဂျီဒီပီနဲ့ လိုငွေအချိုးကို ပြချင်လို့၊ ၅ ရာခိုင်နှုန်းလိုချင်လို့ ဒီ Accounting Method ကိုပြထားတာပါ။ Analytical Method နဲ့ဆိုလို့ရှိရင်တော့ ၆.၁၁ ရာခိုင်နှုန်းဖြစ်သွားမှာပါ။ နောက်ဒီမှာလည်း ဒီဇယားအရဆိုလို့ရှိရင် ကျွန်တော်တို့က ၂၀၁၇-၂၀၁၈ ဘဏ္ဍာနှစ်မှာ ယခင်နှစ် တွေထက် ဂျီဒီပီနဲ့ လိုငွေအချိုးဟာ အများကြီးပိုမိုတိုးတက်လာပါတယ်။ အဲဒီတော့ ပြောချင်တာက စိစစ် ပူးပေါင်းရေးအဖွဲ့ ၁ရ ဖွဲ့ဟာ ဒီကျွန်တော်တို့ ၂၀၁၇-၂၀၁၈ ဘဏ္ဍာနှစ်မှာ ကျပ်သန်းပေါင်း ၃၀၃, ၆၁၀.၀၂ ကို လျှော့ချထားကြောင်း တွေ့ရပါတယ်။ တိုင်းပြည်တစ်ပြည်ရဲ့ ဘဏ္ဍာရေးအခြေအနေဟာ ပိုငွေပြ Budget, Surplus Budget ဟာ ကောင်းတယ်လို့ပြောနိုင်သလို၊ လိုငွေပြ Budget, Deficit Budget ဟာလည်း ဆိုးတယ်လို့မပြောနိုင်ပါဘူး။ အစိုးရသစ်လက်ထက်မှာ အသုံးစရိတ်များကို တစ်နှစ်ထက်တစ်နှစ် တိုးချဲ့သုံးစွဲ တာမျိုးမဟုတ်ဘဲ မူဝါဒအပေါ်အခြေခံတဲ့ Policy Base အပေါ်မှာ အခြေခံပြီး ရေးဆွဲထားတာ ဖြစ်ပါတယ်။ နိုင်ငံခြားရင်းနှီးမြှုပ်နှံမှု ပိုမိုတိုးတက်စေလို၍ အခြေခံအဆောက်အအုံများ တိုးတက်စေရေး၊ လူသား အရင်းအမြစ်ဖွံ့ဖြိုးတိုးစေလို၍ ပိုမိုသုံးစွဲထားခြင်း ဖြစ်တဲ့အတွက်ကြောင့် လိုငွေပြ Budget ကို ရေးဆွဲထားတာ youlosofli səp:q Budget, Public Budget oss ygcömyc$:op:61 Budget, Private Budget နဲ့မတူပါဘူး။ အစိုးရ Budget ဟာ ရငွေ၊ သုံးငွေအခြေခံသဘောအပေါ်မှာ လုံးဝ တည်မှီခြင်းမဟုတ်ဘဲ အစိုးရရဲ့ ပေါ်လစီနိုင်ငံရေး Political တို့အပေါ်မူတည်ပါတယ်။ ငွေကြေးအကျိုးအမြတ်ကိုကျတော့ ဦးစားပေးခြင်းမဟုတ်ဘဲ ပညာရေး၊ ကျန်းမာရေး၊ တရားဥပဒေစိုးမိုးရေးနှင့် အခြေခံအဆောက်အအုံများ အတွက် သုံးစွဲရခြင်းဖြစ်ပါတယ်။ အစိုးရ Budget ပိုငွေပြပါက ဗဟိုဘဏ်မှ ငွေချေးယူ၍ ငွေစက္ကူ ရိုက်နှိပ်ထုတ်ဝေရမည်ဖြစ်ရာ ပြည်တွင်းလှည့်လည်သုံးစွဲငွေ ပမာဏ Money In Circulation ဟာ ကြီးမားပြီးတော့ ငွေကြေးဖောင်းပွမှု (Inflation) ဖြစ်လာပါတယ်။ အစိုးရရဲ့ Budget လိုငွေပြမှုဟာ မကောင်းတဲ့အလားအလာဟုဆိုသော်လည်း ကမ္ဘာတစ်ဝန်းမှာရှိတဲ့ အစိုးရများဟာ လိုငွေပြ Budget များနဲ့ စခန်းသွားနေပါတယ်။ လိုငွေပြ Budget ဟာ တိုင်းပြည်စီးပွားရေးဖွံ့ဖြိုးတိုးတက်မှုနဲ့ တစ်နည်းမဟုတ်တစ်နည်း ဆက်စပ်နေပါတယ်။ လူဦးရေ နည်းပြီး နိုင်ငံလေးများဖြစ်တဲ့ အာရပ်နိုင်ငံအချို့နဲ့ တောင်ကိုရီးယား၊ စင်္ကာပူနိုင်ငံတို့မှလွဲပြီးတော့ ကမ္ဘာ့ နိုင်ငံအားလုံးရဲ့ Budget များဟာ လိုငွေပြ Budget များကိုဖြစ်ပါတယ်။ အမေရိကန်နိုင်ငံဟာ လိုငွေအများဆုံးပြတဲ့နိုင်ငံဖြစ်ပြီးတော့ တရုတ်နိုင်ငံဟာ ဒုတိယအများဆုံး ပြပါတယ်။ ဂျာမနီ ထိုနည်းတူပဲ။ ဂျာမနီ၊ အင်္ဂလန်၊ ဂျပန်နိုင်ငံတို့မှာလည်း လိုငွေပြတဲ့ ထိပ်တန်းနိုင်ငံများ ဖြစ်ပါတယ်။ တစ်နည်းအားဖြင့် အစိုးရရဲ့ အသုံးစရိတ်များဟာ ပြည်တွင်းစီးပွားရေးစနစ်ထဲသို့ စီးဝင် သွားပြီး စီးပွားရေးလုပ်ငန်းများ ပိုမိုသွက်လက်လာစေနိုင်ပါတယ်။ ကမ္ဘာကျော် ဘောဂဗေဒပညာရှင်များက လိုငွေပြ Budget ဟာ စီးပွားရေးတိုးတက်မှုအတွက် အပေါင်းလက္ခဏာဆောင်ကြောင်း၊ စီးပွားရေး အကြပ်အတည်းများအကြားမှာ ရုန်းထွက်စေနိုင်ကြောင်း၊ စီးပွားရေးကြပ်တည်းနေချိန်တွင် စီးပွားရေး စနစ်ကို နိုးထစေနိုင်ကြောင်း၊ အစိုးရရဲ့ သုံးစွဲမှုများဟာ တိုင်းသူပြည်သားများ၊ လုပ်သားများဝင်ငွေဖြစ်သွားက အခွန်အခများ ပိုမိုပေးလာနိုင်ခြင်း၊ တိုင်းသူပြည်သားများ၏ ဝယ်ယူနိုင်စွမ်းအား (Purchasing Power) မြှင့်တက်လာစေခြင်း၊ ကုန်ထုတ်လုပ်မှုအပေါ် တိုးချဲ့ရင်းနှီးမြှုပ်နှံလာပြီး ဂျီဒီပီလည်း တိုးတက်လာနိုင်ကြောင်း လက်ခံထားကြပါတယ်။ လိုငွေပြ Budget ကြောင့် ဗဟိုဘဏ်မှ ငွေစက္ကူထုတ်ဝေသဖြင့် ငွေဖောင်းပွမှုဖြစ်မည်ဆိုး၍ နိုင်ငံရေးအရ ဝေဖန်ခံရမည်ဆိုလျှင် ပေါ်လစီမပြတ်မသားဖြစ်နေပါက တိုင်းပြည်အတွက် အန္တရာယ်အလွန် ကြီးမားပါတယ်။ လွန်ကဲသောငွေကြေးဖောင်းပွမှု (Hyper Inflation) သည်လည်း တိုင်းပြည်စီးပွားရေးကို ဒုက္ခပေးနိုင်သလို ငွေကျုံ့ခြင်း (Deflation) သည်လည်း တိုင်းပြည်စီးပွားရေးကို ဒုက္ခပေးတတ်ပါတယ်။ ဗဟိုဘဏ်မှ ငွေစက္ကူ ရိုက်နှိပ်သည့် Monetary Finance မလုပ်သည့်အတွက် ဂျပန်နဲ့ ဂျာမနီနိုင်ငံတို့မှာ စီးပွားရေးကျဆင်းခဲ့မှုနှင့် ကြုံခဲ့ရပါတယ်။ ငွေစက္ကူများထုတ်ဝေခြင်းဖြင့် တိုင်းသူပြည်သားများ၏ လက်ဝယ် osapf Egå:33: (Purchasing Power) şę Casoze:owfn 333: (Domestic Demand) oŘ:93: လာပြီး အခွန်အကောက်နှုန်း (Tax Rate)ကို တိုးမြှင့်ရန်မလိုဘဲ ပိုမိုရရှိလာပြီး အခွန်အကောက်နှုန်း များလျှော့ချခြင်း (Tax Cut)ကိုလည်း ပြုလုပ်သွားစေနိုင်ပါတယ်။ အထက်မှာဆွေးနွေးခဲ့တဲ့ အဖြစ်အပျက် အတွေ့အကြုံ စီးပွားရေးသဘောတရား အတွေးအခေါ်များ အရ ကျွန်တော့အနေနဲ့ စိစစ်လျှော့ချမှုကို ကန့်ကွက်လိုခြင်းမဟုတ်ပါဘူး။ လိုငွေပြ Budget အား လျှော့ချရန် ကုစားဖို့နည်းကတော့ တောင်းဆိုသည့်အသုံးစရိတ်များကို စိစစ်ခြင်း၊ စစ်ဆေးရာမှာ ပုံသေနှုန်း၊ ရာခိုင်နှုန်း နဲ့ (Prejudice) ခေါ်တဲ့ တင်ကူးကြံဆမှုများမဟုတ်ဘဲ အသုံးစရိတ်၏ သဘာဝကျမှု၊ ဆီလျော်ညီညွတ်မှု၊ ယုတ္တိရှိမှု၊ စစ်မှန်မှုများအား ့လာစိစစ်ပြီး လျှော့ချသင့်ပါတယ်။ ကျွန်တော်တို့ဒီနေရာမှာ အခွန်လျာထားချက်နဲ့ဥစ္စာကိုပဲ နှစ်အလိုက် နှိုင်းယှဉ်ထားတဲ့အခါမှာ ဒီနှစ်မှာ အနည်းဆုံးဖြစ်ပါတယ်။ အဲဒီတော့ ကျွန်တော်က စောစောကအသုံးစရိတ်နဲ့ပတ်သတ်လို့ mal cossor closure Comprehensive cal$cossos, goscoss masos:c786oz Comprehensive Audit လုပ်ဖို့လိုပါတယ်။ အသုံးစရိတ်နဲ့ ပတ်သတ်လို့ ကျွန်တော်တို့ ပေးလိုက်မယ်။ ပေးပြီးတော့ Comprehensive Audit gs solowascos mais cossom Compliance Audit olougil Goedosdam Performance Audit oloogui Financial Audit olosusil calecossom Financial Audit ကို မလုပ်နိုင်တောင် ကျွန်တော်တို့ လွှတ်တော်ကိုယ်စားလှယ်တွေရယ်။ ကျွန်တော်တို့ အားလုံးတွေ ဟာ သက်ဆိုင်ရာငွေကြေးကို ချပြီးတော့ ရတာတွေရော၊ သုံးတာတွေရော ကျွန်တော်တို့ Compliance Audit $. Performance Audit o voĉous 336$32003: olt:copodczasemalscossom yoqulouse ဒါမှလည်း တိုင်းပြည်ရဲ့ဘဏ္ဍာငွေတွေ၊ ရသင့်တဲ့ငွေတွေ အယိုအဖိတ်မရှိအောင် အသုံးစရိတ် တွေလည်း လေလွင့်မှု၊ မသမာမှုတွေ၊ ဆုံးရှုံးမှုတွေမဖြစ်အောင် ကျွန်တော်တို့ လုပ်လို့ရနိုင်ပါတယ်။ အဲဒီတော့ကျွန်တော်က ဒီအပိုင်းမှာ နောက်တစ်ခါ ကျွန်တော်တို့အရတွေကိုလည်း ကျွန်တော်တို့က အသုံးတွေကြီးပဲ အာရုံစိုက်မနေဘဲနဲ့ အရတွေကို ကျွန်တော်တို့ သင့်တင့်မျှတတဲ့ အခွန်နှုန်းတွေနဲ့ နောက် အက (Tox Re)ဆက် အယ်ပီ (Structure) ကဒ်က အတင် မဖြစ်အောင် စည်းရုံကောက်ခံခြင်း၊ အခွန်ရပ်လျာထားခြင်းကိုလည်း ပိုပြီးတော့လျာထားပြီးတော့၊ တိုးမြှင့်လျာထားပြီးတော့ လိုငွေများကိုလျှော့ချတဲ့နည်းလမ်းမျိုးနဲ့ လုပ်ပြီးတော့ မြန်မာနိုင်ငံရဲ့ စီးပွားရေး ယန္တရားအတွင်းသို့ ငွေကြေးအလုံးအရင်းပစ်သွင်းပြီးတော့။ ဆွေးနွေးရန် သတ်မှတ်ချိန်ပြည့်သဖြင့် မိုက်ပိတ်သွားပါသည်။</speech>
<speech type="speaker">ဒေါ်ခင်စန်းလှိုင် ပုလဲမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="355">ဒေါ်ခင်စန်းလှိုင် (ပုလဲမဲဆန္ဒနယ်၊ စစ်ကိုင်းတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ အားလုံးမင်္ဂလာပါရှင်။ လေးစားအပ်ပါသော နာယကကြီးရှင်။ ကျွန်မ အနေနဲ့ ၂၀၁၇-၂၀၁၈ ခုနှစ်၊ ပြည်ထောင်စုဘဏ္ဍာငွေအရအသုံးဆိုင်ရာ ခန့်မှန်းခြေငွေစာရင်းရဲ့ သာမန် အသုံးစရိတ်ခေါင်းစဉ်အောက်က မော်တော်ယာဉ်ပြင်ဆင်စရိတ် 04 04 နှင့် ဓာတ်ဆီ၊ စက်ဆီ၊ ချောဆီ အသုံးစရိတ် 03 06 တို့ကို အကြံပြု ဆွေးနွေးသွားမှာ ဖြစ်ပါတယ်ရှင်။ လေးစားအပ်ပါသော နာယကကြီးရှင်။ ၂၀၁၇-၂၀၁၈ ဘဏ္ဍာနှစ်ရဲ့ အရအသုံးခန့်မှန်းခြေငွေစာရင်းရဲ့ ဖော်ပြပါသာမန်ငွေစာရင်း ခေါင်းစဉ်နှစ်ခုကို လေ့လာကြည့်တဲ့အခါမှာ မော်တော်ယာဉ်ပြင်ဆင်စရိတ် ကျပ်သန်းပေါင်း ၁၀,၀၀၀ ကျော် တောင်းခံထားတာတွေ့ရပြီး ဓာတ်ဆီ၊ စက်ဆီ၊ ချောဆီ အသုံးစရိတ် ကတော့ ကျပ်သန်းပေါင်း ၅၀,၀၀၀ ကျော် ရှိတာကိုတွေ့ရပါတယ်။ အဆိုပါအသုံးစရိတ်တွေဟာ နှစ်စဉ် နှစ်တိုင်း ပြည်ထောင်စုဘတ်ဂျက်ရဲ့ သာမန်အသုံးငွေများစာရင်း ခေါင်းစဉ်အောက်မှာ ပမာဏ ကြီးကြီး မားမား ပါရှိနေတာကို လေ့လာတွေ့ရှိရပါတယ်ရှင်။ ကျွန်မတို့အားလုံး သိကြတဲ့အတိုင်း ပြီးခဲ့တဲ့ကာလ တွေမှာ မော်တော်ယာဉ်ပါမစ်တွေကို ထိန်းချုပ်ပြီး ကားတန်ဖိုးတွေကို အဆမတန်များပြားအောင် စီမံ ဆောင်ရွက်ခဲ့ကြတာမို့ ဌာနဆိုင်ရာတွေအနေနဲ့ ကားအသစ်ဝယ်ယူဖို့ အင်မတန်ခက်ခဲပြီး ရှိပြီးသား ယာဉ်အို၊ ယာဉ်ဟောင်းတွေကိုသာ ပြင်ဆင်ထိန်းသိမ်းပြီး သုံးစွဲခဲ့ကြရပါတယ်။ အကျိုးဆက်အနေနဲ့ကတော့ ငွေလုံး ငွေရင်းခေါင်းစဉ်အောက်မှာ မော်တော်ယာဉ်အကြီးစား ပြင်ဆင်စရိတ်အနေနဲ့ ကျပ်ဘီလီယံပေါင်းများစွာကို နှစ်စဉ်တင်ပြတောင်းခံခဲ့ကြသလို သာမန်အသုံးစရိတ် ခေါင်းစဉ်အောက်မှာလည်း မော်တော်ယာဉ် ပြင်ဆင် ထိန်းသိမ်းစရိတ်အဖြစ် ကျပ်ဘီလီယံပေါင်းများစွာကို ခွင့်ပြု နေခဲ့ရပါတယ်။ ဒီအစဉ်အလာဟာ ကျွန်မတို့ အစိုးရအသစ်ရဲ့ ပထမဦးဆုံး ဘတ်ဂျက်ဖြစ်တဲ့ အခု ၂၀၁၇-၂၀၁၈ ဘဏ္ဍာနှစ်အထိ မပြောင်းလဲဘဲ တောင်းမြဲ တောင်းနေကြသလို၊ ခွင့်ပြုမြဲခွင့်ပြုနေရသလို ဖြစ်နေပါတယ်။ နာယကကြီးရှင်။ ဒီနေ့ ဒီော့ မော်တော်ယာဉ်အသစ်တစ်စီးရဲ့ တန်ဖိုးဟာ အခွန်အခါ အပါအဝင် သိပ်မများလှတော့ပါဘူး။ ကျပ်သန်း ၂၀၊ ၃၀ လောက်ဆိုရင် တော်တော်ကောင်းမွန်ပြီး နောင် ၅ နှစ်၊ ၁၀ နှစ်လောက်အထိ ပြုပြင်ထိန်းသိမ်းစရာ သိပ်မလိုတဲ့ ကားအသစ်တစ်စီးကို ဝယ်ယူရရှိနေနိုင်တဲ့ အခြေ အနေတစ်ခု ဖြစ်နေပါပြီရှင်။ ဒါကြောင့်မို့လို့ ကျွန်မအနေနဲ့ အစိုးရဝန်ကြီးဌာနများကို တိုက်တွန်းလိုတာ ကတော့ ပြင်မဆုံးနိုင်တဲ့ မော်တော်ကားတွေကို နိုင်ငံတော်ဘဏ္ဍာငွေများစွာ အကုန်အကျခံပြီး နှစ်စဉ် နည်းမျိုးစုံနဲ့ ပြင်ဆင်စရိတ်တောင်းခံနေတာကို အရေးတကြီး ပြန်လည်သုံးသပ်သင့်ပြီ ဖြစ်ပါတယ်။ မော်တော်ယာဉ် အသစ်တွေ အစားထိုးဝယ်ယူရေးကို (၅)နှစ်တန်သည်၊ (၁၀)နှစ်တန်သည် စီမံကိန်းများချမှတ်ပြီး စနစ်တကျ ဆောင်ရွက်သင့်ကြောင်းကို တိုက်တွန်းလိုပါတယ်ရှင်။ နာယကကြီးရှင်။ ဥပမာအနေနဲ့ မြင်သာအောင် အကြံပြုတင်ပြရမယ်ဆိုရင် နှစ်စဉ်တင်ပြတောင်းခံ နေတဲ့ မော်တော်ယာဉ်ဆိုင်ရာ အကြီးစားပြင်ဆင်မှုစရိတ်၊ အသေးစားပြင်ဆင်မှုစရိတ် ကျပ်ဘီလီယံပေါင်း များစွာထဲက ထက်ဝက်ခန့်ကို ငွေလုံးငွေရင်း အသုံးစရိတ်အဖြစ်နဲ့ မော်တော်ယာဉ်အသစ်တွေ ဝယ်ယူ ဖြည့်တင်းမယ်ဆိုရင် နှစ်စဉ်ယာဉ်အသစ်အစီးရေ ၃၀၀၊ ၄၀၀ လောက်ခန့်ကို ကျွန်မတို့ ဝယ်ယူပြီး အစားထိုး နိုင်မှာ ဖြစ်ပါတယ်။ ဒီလိုမော်တော်ယာဉ်အသစ်တွေကို သင့်တော်သလို ဝယ်ယူစီမံခန့်ခွဲနိုင်မယ်ဆိုရင် ၎င်းမော်တော်ယာဉ်တွေနဲ့ပတ်သက်တဲ့ အထွေထွေပြင်ဆင်ထိန်းသိမ်းစရိတ်တွေကိုလည်း လျော့ကျသွားမှာ ဖြစ်သလို သုံးစားမရတော့တဲ့ ယာဉ်အို၊ ယာဉ်ဟောင်းတွေကို လေလံပစ်သင့်တာပစ်၊ အရည်ကျိုသင့်တာ ကျိုခြင်းအားဖြင့် နိုင်ငံတော်အနေနဲ့ ထိုက်သင့်တဲ့ နိုင်ငံ့ဘဏ္ဍာငွေတွေ ပြန်ရနိုင်မှာဖြစ်ပါတယ်။ ဒါ့အပြင် ဒီကနေ့ ယာဉ်အသစ်တွေဟာ လက်ရှိသုံးနေတဲ့ ယာဉ်အို၊ ယာဉ်ဟောင်းတွေထက် ၅၀ ရာခိုင်နှုန်းကနေ ၇၀ ရာခိုင်နှုန်းလောက် လောင်စာဆီကုန်ကျမှု သက်သာတာမို့ နိုင်ငံတော်ဘတ်ဂျက်ကနေ နှစ်စဉ်ကျခံနေရတဲ့ ဓာတ်ဆီ၊ စက်ဆီ၊ ချောဆီကုန်ကျစရိတ်တွေဟာလည်း သက်သာစေမှာ ဖြစ်ပါတယ်။ တစ်ဖက်မှာလည်း နိုင်ငံ့ဝန်ထမ်းတွေအနေနဲ့ ဘေးကင်းလုံခြုံတဲ့ မော်တော်ယာဉ်အသစ်တွေကို စီးနင်းခွင့် ရမှာဖြစ်သလို အစစအရာရာ အဆင်ပြေချောမွေ့စွာ သွားလာနိုင်တဲ့ အကျိုးကျေးဇူးတွေကို ရရှိခံစားနိုင်မှာ ဖြစ်ပါတယ်။ ဒါတွင်သာမက ရထားတဲ့ကားဟာ စီးမဖြစ်လို့ ဒီအတိုင်းပဲရပ်ထားပြီး ဆီထုတ်ရောင်းနေ ရတယ်ဆိုတဲ့ အစဉ်အလာဆိုးကိုလည်း ရပ်တန့်နိုင်မှာဖြစ်ပါတယ်။ သက်ဆိုင်ရာ ဝန်ကြီးဌာနအသီးသီးမှာ ဆီပဲထုတ်နေပြီးမောင်းမရတဲ့ မြေစိုက်ကားတွေအများကြီး ရှိနေတယ်ဆိုတာကို ကျွန်မတို့ ကြားသိထားရ ပါတယ်။ လေးစားအပ်ပါသော နာယကကြီးရှင်။ မော်တော်ယာဉ်အသစ်တစ်စီးရဲ့ ဝယ်ယူမှုတန်ဖိုးဟာ ဝယ်ယူစဉ်မှာ ကျပ်သန်း ၂၀၊ ၃၀ ဆိုသော်လည်းပဲ နှစ်စဉ်တန်ဖိုးလျှော့ သတ်မှတ်မှု ရှုထောင့်ကနေကြည့်ရင် ကားသက်တမ်းကို ၁၀ နှစ်ထားမယ်ဆိုရင် (၁)နှစ်မှာ (၂) သန်း၊ (၃) သန်းလောက်ပဲ ကုန်ကျမယ်လို့ ကျွန်မတို့ ခန့်မှန်းလို့ရပါတယ်။ သတ်မှတ်လည်း နိုင်ပါတယ်။ ကျွန်မတို့ အခုစိစစ်ရတဲ့ ငွေလုံးငွေရင်း ခေါင်းစဉ်အောက်က မော်တော်ယာဉ်အကြီးစား ပြင်ဆင်စရိတ်တွေကိုကြည့်ရင် ကြမ်းခင်းမပါ၊ ဂီယာတံ မပါ ၊ ဘယ်ထရီမပါ၊ အင်ဂျင်မကောင်း၊ ဘရိတ်မကောင်း၊ တာယာမကောင်းလို့ဆိုပြီး စီးဖြစ်ရုံ အခြေ အနေရအောင်ကိုပဲ ပြင်ဆင်စရိတ်ကို ကျပ်သိန်း ၂၀၊ ၃၀ လောက် တင်ပြတောင်းခံနေကြတာမို့လို့ ယာဉ်အို၊ ယာဉ်ဟောင်း၊ ယာဉ်အစုတ်အပြတ်တွေကို မရမက ဇွတ်အတင်းပြင်ဆင် ထိန်းသိမ်းနေတာဟာ “ဖွတ်မရ ဓားမဆုံး” ဆိုတဲ့ အခြေအနေမျိုးနဲ့ အလားသဏ္ဌာန်တူနေပြီး နှစ်စဉ်တိုင်းပြည်ဝင်ငွေတွေ အလဟဿ လေလွင့်ဆုံးရှုံးနေရပါတယ်။ ဒါကြောင့်မို့လို့ နိဂုံးချုပ်အားဖြင့် နာယကကြီးရှင်။ စီမံကိန်းနှင့် ဘဏ္ဍာရေးဝန်ကြီးဌာနအနေနဲ့ အစိုးရဝန်ကြီးဌာနများကို နှစ်စဉ်ဖြန့်ဝေ ခွဲပေးနေတဲ့ မော်တော်ယာဉ် အအို၊ အဟောင်း၊ အစုတ်အပြတ်တွေ အစား မော်တော်ယာဉ်အသစ်များ ဝယ်ယူဖြည့်တင်းရေးကိုသာ နှစ်တိုနှစ်ရှည်စီမံကိန်းများ စနစ်တကျ ဆောင်ရွက်သင့်ပါကြောင်းနဲ့ ဘတ်ဂျက်လိုငွေပြနေတဲ့ ကျွန်မတို့တိုင်းပြည်အတွက် နှစ်စဉ်သုံးစွဲငွေများကို အလေအလွင့် အဆုံးရှုံးမဖြစ်စေရန် ဆောင်ရွက်သင့်ပါကြောင်းကို ကျွန်မအနေနဲ့ လေးလေးနက်နက် အကြံပြု တိုက်တွန်းရင်း နိဂုံးချုပ်အပ်ပါတယ်ရှင်။ ကျေးဇူးတင်ပါတယ်ရှင်။</speech>
<speech type="speaker">ဦးမျိုးဝင်း မွန်ပြည်နယ် မဲဆန္ဒနယ်အမှတ်(၈) ဆွေးနွေးဖို့ဖြစ်ပါတယ်။</speech>
<speech><mp id="938">ဦးမျိုးဝင်း (မဲဆန္ဒနယ်အမှတ်-၈၊ မွန်ပြည်နယ်)</mp>လေးစားအပ်ပါသော ပြည်ထောင်စုလွှတ်တော် နာယကြီးနှင့်တကွ အားလုံးကို မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ မွန်ပြည်နယ် ASS) က SSS 9 - point သုံးစွဲခွင့်ပြုပါရန် လေးစားစွာ ခွင့်တောင်းခံအပ်ပါတယ်။ ၂၀၁၇-၂၀၁၈ ဘဏ္ဍာငွေ အရအသုံးဥပဒေနဲ့ ပတ်သက်ပြီးတော့ မူနဲ့အခြေခံသဘောကို ကျွန်တော်ဆွေးနွေးသွားမှာ ဖြစ်ပါတယ်။ ဒီဥပဒေမှာ ဖော်ပြထားချက်အရ လာမယ့် Fiscal Year မှာ လိုငွေ ၄,၁၂၈ ဘီလီယံရှိမယ်လို့ မှန်းထားပါတယ်။ အဲဒီငွေကို ဗဟိုဘဏ်က ငွေတိုက်စာချုပ်တို့လို လတ်မှတ်တွေ ပထမရောင်းပါမယ်။ မလောက်တဲ့ငွေကိုသာ ငွေစက္ကူရိုက်ထုတ်ပြီး ဖြည့်မှာဖြစ်ပါတယ်။ ဒီပုံကတော့ ဘဏ္ဍာရေးစနစ်နဲ့ပတ်သက်ပြီး ကျွန်တော်တို့ နိုင်ငံကကြေငြာထားတဲ့ မူဝါဒနဲ့ လုပ်ငန်းစဉ် များပဲ ဖြစ်ပါတယ်။ အဲဒီအချက်တွေအရ ကျွန်တော်တို့ နိုင်ငံရဲ့ ဘဏ္ဍာရေးစနစ်ဟာ ပြည်သူများအလွယ်တကူ နားလည်နိုင်ဖို့နဲ့ ပွင့်လင်းမြင်သာဖို့ လိုကြောင်းကို ပြသထားပါတယ်။ လေးစားရပါသော နာယကကြီးခင်ဗျား။ ကျွန်တော်တို့နိုင်ငံဟာ လွတ်လပ်ရေးရပြီးစ ီး ကနေ့အထိ ငွေစက္ကူတွေကို ရိုက်လိုက်၊ တစ်ခါကြေညာလိုက်၊ တစ်ခါပုံစံပြောင်းပြီးရိုက်လိုက် အဲဒီလိုနဲ့ (လိုငွေအတွက်လည်းပဲ နှစ်တိုင်းရိုက်ထုတ်ပါတယ်။ ဘယ်လောက် ရိုက်ထုတ်လို့ ဘယ်လောက် ရှိပြီလဲဆိုတာ ကျွန်တော်တို့လဲမသိရပါဘူး။ အခုလည်းပဲ ဘတ်ဂျက်လိုလို့ ဖြည့်ပါဦးမယ်။ ဈေးကွက်ထဲ ဝင်သွားမယ်။ ကိစ္စတစ်ခုပြီးသွားပြီ။ ဒီလိုပဲစခန်းသွားခဲ့တာလည်းပဲ နှစ်ပေါင်း များနေပါပြီ။ ငွေဖောင်းပွ နေတာပဲ သိနေတယ်။ ငွေရိုက်ထုတ်လို့ ဖောင်းပွတယ်ဆိုတာလည်း သိနေတယ်။ ကျွန်တော်တို့ ၂၀၁၆-၂၀၁ရ မှာ ငွေမတရားဖောင်းပွခဲ့ခြင်းက ၂၀၁၅-၂၀၁၆ မှာ ပြန်အပ်ငွေတွေအတွက် ရိုက်ထုတ်တဲ့အတွက်ကြောင့် မတရားဖောင်းပွသွားတာ ဆိုတာလောက်ပဲ ကျွန်တော်တို့ သိရပါတယ်။ အခြား နိုင်ငံများမှာလည်းပဲ ဒီလိုပဲ လိုရင်လိုသလို ငွေရိုက်ထုတ်ပါတယ်။ ဒါပေမယ့် ကျွန်တော်တို့နဲ့ ကွာတာက ပွင့်လင်းမြင်သာမှုပါပဲ။ နာယကကြီးခင်ဗျား။ အာဆီယံနိုင်ငံတွေလောက်ပဲ ကျွန်တော်တို့ ကြည့်ကြရအောင်ပါ။ Online မှာ Circulation of banknotes in Thalind လို့ ရိုက်လိုက်တာနဲ့ ထိုင်းနိုင်ငံရဲ့ ငွေကြေးဗျူရိုက ထုတ်ပြန်ထားတဲ့စာရင်း ပေါ်လာမှာဖြစ်ပါတယ်။ နှစ်တိုင်းနှစ်တိုင်းသူတို့ Update လုပ်ပါတယ်။ ပုံမှာဆိုလို့ရှိရင် ၂၀၁ရ ဖေဖော်ဝါရီလကုန်အထိကို Update လုပ်ထားပါတယ်။ ထို့အတူဘဲ လာအို၊ စင်ကာပူ၊ မလေးရှား ဒီအတိုင်းပါပဲ။ တစ်နှစ်ချင်းကို ထုတ်ပြန်နေတာပါ။ အဲဒီပုံက မလေးရှားက သူ့နိုင်ငံမှာလည်ပတ်နေတဲ့ ငွေစက္ကူတွေကို ပြထားတာပါ။ ၁၉၇၅ ကတည်းက ထုတ်နေတာရှည်လို့ ကျွန်တော်က အလယ်မှာ ဖြတ်ထားတာပါ။ ကျွန်တော်တို့ နိုင်ငံအတွက်ရော ဘယ် နေရာမှာ ဘယ်လိုရှာရမလဲ။ ပြောပြပေးစေလို ပါတယ်။ နောင်လာမယ့်နှစ်တွေကစပြီး ပွင့်လင်းမြင်သာစွာ ထုတ်ပြန်ပေးနိုင်အောင် ကြိုးစားပေးကြဖို့ တိုက်တွန်းလိုပါတယ်။ သုံးငွေပိုင်းကို PAE နှုန်းတွေနဲ့ ပတ်သက်ပြီး အချက်(၂)ချက် တင်ပြလိုပါတယ်။ နာယကကြီးခင်ဗျား။ ဒီပုံကတော့ ကျွန်တော် သိန်း (၃၀)လောက်နဲ့ဆောက်တဲ့ ရွာက ဆရာ ဆရာမ တွေအတွက် ဝန်ထမ်းအိမ်ရာ ဖြစ်ပါတယ်။ (၂၅)သိန်း မ တည်ပေးခဲ့ရပါတယ်။ အဲဒီပုံကတော့ လွှတ်တော် ဖွံ့ဖြိုးရေးရန်ပုံငွေ (၂၅)သိန်းကို ဆောက်ထားတဲ့ ကွန်ကရစ်ရေကန်ပါ အထဲမှာ ကန်လန့်ဖြတ်ချုပ်တန်းတွေပါပါတယ်။ အပေါ်ကလိုပဲ ပြည်သူထည့်ဝင်ငွေ (၁၀)သိန်းနီးပါးပါပါတယ်။ တင်ပြလိုတာက အရင်ခေတ်က အစိုးရဘတ်ဂျက်နဲ့ ဆောက်ထားတဲ့ ပုံစံတူတည်ဆောက်ရေးလုပ်ငန်း တွေဟာ ဒီထက်လည်း ပိုကုန်ပါတယ်။ ဒီလောက်လဲ အရည်အသွေးမကောင်းဘူး။ ဒါကို ကျွန်တော် တင်ပြတာပါ။ ကျွန်တော်တို့ အစိုးရအနေနဲ့ အဲဒီလိုမဖြစ်အောင် သတိပြုဖို့ပါ။ ရုံးသုံးကွန်ပျူတာနဲ့ မိတ္တူ ကူးစက်တွေလည်း ဒီအတိုင်းပါပဲ။ မြို့နယ်ရုံးက စာစီစာရိုက်လောက်သုံးမယ့် ကွန်ပျူတာတွေက osmufaộne core two duplo sode Rym 512MB codd. Jošolosaðill 3love Video Editing Son Video 60377/GosHigh Performance polosus O 17 o 11 4 Gb, 8 Gb Rym တို့လိုပါတယ်။ ဒါပေမယ့် အခုက ကျွန်တော်တို့က အဲဒီစာရိုက်ကို High Performance Branded ကွန်ပျူတာတွေကို တင်တောင်းနေတာ ကျွန်တော်တွေ့ရပါတယ်။ အဲဒီ ကွန်ပျူတာတွေဟာ ခုနက ကျွန်တော်ပြောတဲ့ဟာတွေထက် ၃ ဆ လောက် ဈေးကြီးပါတယ်။ ကိုယ့်ပိုက်ဆံနဲ့ ကိုယ်ဆိုရင် အဲဒီလို ၃ ဆလောက် ဈေးကြီးတဲ့ဟာတွေ သုံးမလား ကျွန်တော် မေးကြည့်ချင်ပါတယ်။ လေးစားရပါသော နာယကကြီးခင်ဗျာ။ ဒုတိယအချက်က တောင်းခံလာတဲ့ တည်ဆောက်ရေး ဘတ်ဂျက်တွေဟာ သူ့နေရာနဲ့သူ လိုက်လျောညီထွေ ရှိရဲ့လားဆိုတဲ့ အချက်ပါ။ ဥပမာအနေနဲ့ ပညာရေး ဌာနက တောင်းထားတဲ့ ကျောင်းတွေကို ချုံ့ပြီးတော့ကြည့်ပါမယ်။ မြင်ရတဲ့အတိုင်းပဲ ကချင်၊ ကရင်၊ မွန်နဲ့ နေပြည်တော်တို့ရဲ့ စာသင်ကျောင်း PAE rate တွေ ၁၃,၀၀၀နဲ့ အနိမ့်ဆုံးဖြစ်ပါတယ်။ နံပါတ် ၁၀ က ကယားက သိပ်မကွာပါဘူး။ ဒါပေမယ့် သူ့ PAE rate က ၂ သောင်း၊ ၂ သောင်းခွဲ Steel Structure တွေ တအားမြင့်ပါတယ်။ သူ့အပေါ်က မန္တလေး၊ ပဲခူး၊ မကွေး Steel Structure နှုန်းကလည်းပဲ သူ့ထက် ပိုဝေးတဲ့ ပြည်နယ်များထက်ကို ဈေးမြင့်ပါတယ်။ တနင်္သာရီက ရန်ကုန်ထက် သယ်ပို့စရိတ်ပိုကြီးပေမယ့် PAE နှုန်းတွေ၊ RC တွေ ဈေးတူပါတယ်။ (၆)နဲ့ (၇)မှာပါ။ နောက်တစ်ခုက အဲဒီတိုင်းနှစ်တိုင်းမှာ ဘာကြောင့် အဲဒီ RC သက်သက်ပဲ ဆောက်တာလဲ။ ကျန်တဲ့ဆီမှာလိုမျိုး Steel Structure တို့ Brick Norgan တို့မပါပါဘူး။ နော်တွေးရခက်ကြီးပါ။ ဒီ Slide မှာဆိုလို့ရှိရင်လည်း ကြည့်ကြည့်ပါ။ ဟိုတောင်ပေါ်ကချင်နဲ့ ပြည်မက PAE တွေ ယှဉ်ကြည့် ကြစေချင်ပါတယ်။ စစ်ကိုင်း၊ ဧရာဝတီ ခုနက မွန်၊ ကရင်က ၁၃၀၀၀ နှုန်းနဲ့ ယှဉ်ကြည့်ပါ။ စစ်ကိုင်းနဲ့ ရခိုင်ဆိုရင် တိုင်းနဲ့ပြည်နယ် တစ်ခုတည်းမှာပဲ PAE rate တွေက ကွာဟမှုကြီးနေပါတယ်။ ဒါက ကျွန်တော် ဥပမာအနေနဲ့ပြတာသာ ဖြစ်ပါတယ်။ ဖြစ်နေတာကတော့ ဝန်ကြီးဌာနအားလုံး နီးပါးပါပဲ။ နောင်နှစ် ဘတ်ဂျက်မှာ ပြုပြင်ကြဖို့ လိုပါတယ်။ နာယကကြီးခင်ဗျာ။ ရငွေပိုင်းကို ဆက်လက်ဆွေးနွေးလိုပါတယ်။ ၂၀၁၇-၂၀၁၈ ရငွေစုစုပေါင်း ၁၆,၇၆၈ ဘီလီယံအနက် သာမန်ရငွေက ၁၄,၄၅၅ ဘီလီယံနဲ့ အများဆုံးဖြစ်ပါတယ်။ ဒါကျွန်တော်တို့ နိုင်ငံရဲ့ စုစုပေါင်းဝင်ငွေလည်း ဖြစ်ပါတယ်။ အဲဒီဝင်ငွေထက် အများဆုံးဝင်တဲ့ ဌာန(၅)ခုကို ကျွန်တော် ပုံမှာပြထားပါတယ်။ Next Slide ထိုးပေးပါ။ အဲဒီအဆင့်ကနေ ကျွန်တော်က ပြန်ကြည့်ကြည့်တယ်။ အဲဒီအောက်မှာ ဘယ်လိုမျိုးဝင်လဲ။ ဘယ်လောက်ဝင်လဲ။ နောက်ဘယ်လို Sector ကနေဝင်လဲ။ ပြန်ကြည့်တယ်။ ပြန်ကြည့်တဲ့အခါကျတော့ ထပ်ဆင်းလို့ ဘယ်လိုမှမရတော့ပါဘူး။ ကျွန်တော်တို့ဆီမှာ ပေးထားတဲ့ ရငွေသုံးငွေစာရင်းတွေထဲမှာ အသုံးစရိတ်တွေကတော့ အသေးစိတ်၊ အထူကြီးရေးပြထားပေမယ့် ရငွေစာရင်းမှာဆိုလို့ရှိရင် သုံးလေး ကြောင်းပဲ ရှိပါတယ်။ အဲဒီထက် တင်ပြပုံ ရှင်းလင်းတိကျဖို့ လိုပါတယ်။ နာယကကြီးခင်ဗျာ။ ဥပမာအနေနဲ့ ကျွန်တော်ပြောပြပါဦးမယ်။ ခုနက စွမ်းအင်နဲ့ လျှပ်စစ်က အဲဒီမှာ သာမန်ရငွေ ၄,၀၀၉ ဘီလီယံမှာ ရေနံနဲ့ သဘာဝဓာတ်ငွေ့လုပ်ငန်းကနေ ဘယ်လောက်ရနေလဲ သိချင်လို့ ကျွန်တော် ဝန်ကြီးဌာနကနေ သာမန်ရငွေနဲ့ အသုံးစရိတ်စာရင်းကို ဖွင့်ကြည့်ပါတယ်။ စာမျက်နှာ (၁)ခုမှာ အခွန်အကောက်ရငွေ ၂၇၉ ဘီလီယံ၊ နောက်စာမျက်နှာ (၁)ခုမှာ လုပ်ငန်းဆောင်ရွက်မှုမှရငွေ ၁,၆၆၁ ဘီလီယံနဲ့ အခြားရငွေ သန်း ၉၀၀ ဆိုပြီးတော့ အဲဒီစာ (၃)ကြောင်းပဲ ကျွန်တော် တွေ့ရပါတယ်။ အဲဒီလိုမျိုးနဲ့ ကျွန်တော်တို့ ဘတ်ဂျက်တွေကို ကျွန်တော်တို့ ဒီရငွေတွေကို ဘယ်လိုမျိုး ကျွန်တော်တို့စစ်ရမလဲ။ ပြည်ပ အချို့နိုင်ငံများဟာ ဘယ် Sector ကနေ ဘယ်လောက်သုံးမယ်။ ဘယ်လောက်ရတယ်။ အတိအကျ ရေးပါတယ်။ နိုင်ငံခြားချေးငွေတွေလည်း ဒီလိုပါပဲ။ နှစ်အလိုက်ကို အရှည်ကြီးပြထားပါတယ်။ ကျွန်တော်တို့ရဲ့ ရငွေတွေဟာ တစ်ဖြည်းဖြည်းဆင်းနေပါတယ်။ ဘာကြောင့်ဆင်းနေလဲဆိုတာ အဖြေ ရှာရပါမယ်။ အဲဒီလို အဖြေရှာနိုင်ဖို့အတွက် ကျွန်တော်တို့ဆီတင်ပြတဲ့ ရငွေစာရင်းတွေကို တိတိကျကျ တင်ပြကြဖို့လိုပါတယ်။ ဥပမာ Gas ရောင်းချရမှုက အခွန်ကဘယ်လောက်၊ ရောင်းရငွေထဲက နိုင်ငံအတွက် အချိုးကျဘယ်လောက်။ အဲဒီလိုမျိုးတိတိကျကျ ဖော်ပြကြမှသာလျှင် ပွင့်လင်းမြင်သာမှုကို ဖော်ဆောင်ရာ ရမည်ဖြစ်ပါကြောင်းတင်ပြရင်း နိဂုံးချုပ်အပ်ပါတယ်။ ကျေးဇူးတင်ပါတယ်။</speech>
<speech type="speaker">ဒေါက်တာအောင်ခင် ပြင်ဦးလွင်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="294">ဒေါက်တာအောင်ခင်(ပြင်ဦးလွင်မဲဆန္ဒနယ်၊ မန္တလေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့် တက်ရောက်လာသူအားလုံး မင်္ဂလာပါ။ ကျွန်တော်ကတော့ ပြင်ဦးလွင်မဲဆန္ဒနယ် ပြည်သူ့လွှတ်တော်ကိုယ်စားလှယ် ဒေါက်တာအောင်ခင် ဖြစ်ပါတယ်။ ၂၀၁ရ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေကြမ်းရဲ့ မူနဲ့ အခြေခံသဘောတရားအပါအဝင် ရငွေသုံးငွေ နဲ့စပ်လျဉ်းတာကို ကျွန်တော်ဆွေးနွေးမှာဖြစ်ပါတယ်။ ပထမဦးဆုံးကျွန်တော်တို့ ပြည်ထောင်စုရဲ့ ရငွေကို ကျွန်တော်ပြောလိုပါတယ်။ ရငွေသည် ၁၆,၇၆၈ ဘီလီယံရှိပါတယ်။ ဒါပေမယ့် အမှန်တကယ် ရငွေ ကတော့ ၁၄,၇၂၅ ဘီလီယံရှိပါတယ်။ အဲဒီထဲမှာ ကျွန်တော်တို့က အခွန်က ၃၈.၆၅ ဘီလီယံရနေပါတယ်။ အဲဒီတော့ အခွန်အကောက်ရငွေသည် သင့်တင့်ပါတယ်။ သို့သော်လည်း စီးပွားရေးအဖွဲ့အစည်းတွေက ရငွေက ၂၉.၃ ရာခိုင်နှုန်းပဲ ဖြစ်နေတာကိုတွေ့ရပါတယ်။ အဲဒီတော့ နှိုင်းယှဉ်လိုက်တဲ့အခါမှာ တကယ်တမ်း နိုင်ငံတစ်နိုင်ငံရဲ့ စီးပွားရေးတိုးတက်မှုဟာ စီးပွားရေးလုပ်ငန်းတွေ ဝင်ငွေတွေရမှသာလျှင် ကျွန်တော်တို့က တကယ်တိုးတက်တယ်လို့ ပြောလို့ရမှာဖြစ်ပါတယ်။ ပြည်သူတွေဆီက ကျွန်တော်တို့ဟာ အခွန်အကောက်တွေ ကောက်သင့်တယ်။ ရသင့်ရထိုက်တဲ့ အခွန်တွေလည်း ကျွန်တော်တို့ ရပါတယ်။ ၃၈.၆၅ ရာခိုင်နှုန်းဆိုတာ ဆီလျော်ပါတယ်။ သို့သော်လည်း စီးပွားရေး အဖွဲ့အစည်းတွေရဲ့ဝင်ငွေသည် ၂၉.၃ ရာခိုင်နှုန်း ဆိုတာ အတော်နည်းပါတယ်။ ဒါကြောင့်မို့လည်း ကျွန်တော်တို့ နိုင်ငံတစ်နိုင်ငံရဲ့ စီးပွားရေးဟာ ကျဆုံးလာတာ ဖြစ်ပါတယ်။ ဘာဖြစ်လို့လဲဆိုလို့ရှိရင် ကျွန်တော်တို့က လူတစ်ဦးချင်းရဲ့ ဝင်ငွေကို ကျွန်တော်တို့က ကြည့်ရမယ်။ လူတစ်ဦးချင်းရဲ့ဝင်ငွေကို ကြည့်ပြီးရင် ကျွန်တော်တို့က အဖွဲ့အစည်း၊ နိုင်ငံတစ်နိုင်ငံရဲ့ ဝင်ငွေတွေကို ကြည့်တဲ့အခါမှာ ကျွန်တော်တို့ ဒါဝင်ငွေအနေနဲ့ ကြည့်ပါမယ်။ ပြီးရင် ကျွန်တော်တို့ သုံးငွေအနေနဲ့ ကြည့်ရ ပါမယ်။ အဲဒီတော့ လူတစ်ယောက်ပဲဖြစ်ဖြစ်၊ စီးပွားရေး လုပ်ငန်းတစ်ခုပဲဖြစ်ဖြစ်၊ အဖွဲ့အစည်းပဲဖြစ်ဖြစ် ကျွန်တော်တို့က ဝင်ငွေနဲ့သုံးငွေကို မျှတအောင် Balance ဖြစ်အောင် ကျွန်တော်တို့က ကြည့်ရပါတယ်။ ကြည့်တဲ့အခါကျတော့ အဲဒီနေရာမှာ ကျွန်တော်တို့ကဘာကြည့်ရလဲဆိုရင် Inflation လည်းကြည့်ရတယ်။ ဥပမာဆိုကြပါစို့။ ကျွန်တော်က ဝင်ငွေ ၁,၀၀၀ ရှိတယ်ဆိုလို့ရှိရင် Inflation သည် အခုကျွန်တော်တို့ 11% လောက်ရှိတယ်ဆိုရင် ကျွန်တော်သည် လာမယ့်နှစ်မှာ ကျွန်တော် ၁, ၁၀၀ ရခြင်းသည် တိုးတက်လာတာ မဟုတ်ပါဘူး။ Inflation ကြောင့်ဖြစ်နေတာပါ။ အဲဒီတော့ လူတစ်ဦးချင်းရဲ့ ဝင်ငွေပဲ ဖြစ်ဖြစ်၊ နိုင်ငံတော်ရဲ့ ဝင်ငွေပဲဖြစ်ဖြစ် ကျွန်တော်တို့ကြည့်တဲ့အခါမှာ အဲဒါလေးတွေလည်း ထည့်သွင်းစဉ်းစားပါလို့ ဒီနေရာမှာ ပြောလိုပါတယ်။ ၂၀၁၆-၂၀၁ရ ဘဏ္ဍာရေးနှစ်ကိုကြည့်မယ်ဆိုရင် စီးပွားရေးအဖွဲ့ ၃၂ ဖွဲ့မှာ ၉ ဖွဲ့က အရှုံးပေါ် နေတာ တွေ့ရပါတယ်။ အဲဒီတော့ စီးပွားရေးဆန်ဆန် လုပ်ဖို့လိုတယ်ဆိုတာ ဒီနေရာမှာ ကျွန်တော်ပြောလို ပါတယ်။ ၂၀၁၃-၂၀၁၄ ခုနှစ်ကစပြီးတော့ ဆန်းစစ်လိုက်မယ်ဆိုရင် အရှုံးတွေပေါ်နေတာပဲ ကျွန်တော်တို့ တွေ့ရပါတယ်။ အဲဒီတော့ ရသုံးခန့်မှန်းခြေငွေစာရင်းရဲ့ ငွေသားမှာလည်း ပြည်ထောင်စုဘဏ္ဍာငွေကပဲ ကျွန်တော်တို့ စိုက်စိုက်ပြီးပေးနေရတယ်။ ဒီနှစ်လည်း ၂၀၁၇-၂၀၁၈ မှာလည်း ၆၁၄.ရ ဘီလီယံကျပ် လိုငွေခန့်မှန်းထားပါတယ်။ ၂၀၁၆-၂၀၁ရ တုန်းကလည်း ဘဏ္ဍာရေးနှစ်မှာ ၅၄၀.၆ ဘီလီယံခန့် လိုငွေ ပြခဲ့ပါတယ်။ အဲဒီတော့ ကျွန်တော်တို့ ဒီနေရာကို တစ်ခါပြန်စဉ်းစားမယ်။ ဝင်ငွေကို ကျွန်တော်တို့က။ ကျွန်တော်တို့ အပိုဒ် ၂၀ မှာ ကုန်သွယ်မှုအရှုံးအမြတ်စာရင်း ပြပါတယ်။ ကုန်သွယ်မှုအရှုံးအမြတ်စာရင်း ပြတဲ့အခါမှာလည်း ၂၀၁၆-၂၀၁ရ တုန်းက အမြတ် ၇၈၃ ဘီလီယံပြထားပြီးတော့ ၂၀၁၇-၂၀၁၈ မှာ ဘာဖြစ်လို့ အမြတ်က ၃၆ရ ဘီလီယံပဲ ခန့်မှန်းထားလဲဆိုတာ ကျွန်တော်မရှင်းပါဘူး။ ဘာဖြစ်လို့လဲ ဆိုတော့ ကျွန်တော်တို့က ပိုမြတ်အောင်လုပ်ရမှာ၊ နိုင်ငံတော်တိုးတက်ချင်ရင် စီးပွားရေးကို ပိုမြတ်အောင် လုပ်ရမယ်။ အခုဟာ ကျွန်တော်တို့က ထက်ဝက်လောက်ကို လျှော့ပစ်လိုက်တော့ ဘာပြုလို့လဲ ဒါလည်း စဉ်းစာရပါမယ်။ အဲဒီတော့ နိုင်ငံပိုင်စီးပွားရေးလုပ်ငန်းတွေ ကျဆင်းနေတာဟာ ဘာဖြစ်လို့လဲ။ Review and Analysis Assessment 31603 mals cossos que posusin 8:93:69:98c: q8oooo opos ဆိုရင် စီးပွားရေးဆန်ဆန်ပဲ ကျွန်တော်တို့လုပ်ရမယ်။ စီးပွားရေးဆန်ဆန် မလုပ်ဘဲနဲ့ ကျွန်တော်တို့က ဥပမာဆိုကြပါစို့၊ စက်ရုံတည်လိုက်မယ်။ ဒီ စက်ရုံတည်ပြီးရင် ကျွန်တော်တို့က ဘယ်နှနှစ် Invest လုပ်မလဲ။ ဘယ်နှနှစ် Invest လုပ်ပြီးရင်တော့ ဒါ ၅ နှစ်နေပြီးရင်တော့ ဒါ ပြန်ပြီးတော့ Production ဘယ်လောက် ထွက်လာလဲ၊ ဝင်ငွေကဘယ်လောက်၊ အဲဒီလိုဆိုရင် တစ်နှစ်ကို ဘယ်လောက်၊ ကျွန်တော်တို့က ပြန်ပြီးတော့ ဝင်လာမယ်။ ဒီလိုတွက်မှသာလျှင် ကျွန်တော်တို့က နှစ်တို၊ နှစ်ရှည်၊ နှစ်လတ်စီမံကိန်းတွေ ကျွန်တော်တို့က နိုင်ငံတော်ရဲ့ စီးပွားရေးက ပြန်ပြီးဦးမော့လာမှာ ဖြစ်ပါတယ်။ ထိုနည်းတူစွာပဲ နိုင်ငံပိုင်အဆောက်အဦတွေ ကျွန်တော်တို့ ဆောက်လိုက်တယ်၊ စက်ရုံတွေတည်လိုက်တယ်၊ ပြီးရင် ကျွန်တော်တို့က ငှားတာတွေ တွေ့တယ်၊ ငှားတာ မြေနေရာတွေငှားတယ်။ ဒီနေရာမှာလည်း ဒီလိုပါပဲ။ ဥပမာဆိုကြပါစို့၊ မြေနေရာ ငှားမယ်ဆိုလို့ရှိရင် မြေနေရာသည် အနှစ် (၅၀)ငှားမယ်။ အနှစ် (၃၀)ငှားမယ်၊ အနှစ် (၃၀) ငှားတာသည် တစ်နှစ်ကို ၁၀ သိန်းနဲ့ငှားတာဆိုရင်၊ လာမယ့်နှစ်တွေရော အဲဒီ ၁၀ သိန်းနဲ့ပဲ ငှားမှာလား၊ အဲလိုဆိုရင် အဲဒီ Inflation တွေကရော ကျွန်တော်တို့ ဘယ်လိုဖြစ်သွားလဲ၊ ဈေးနှုန်းတွေဟာ သူ့ရဲ့ ကျွန်တော်တို့ စာချုပ် တွေမှာဆိုရင် ပုဂ္ဂလိကငှားတဲ့လူတွေဆိုရင် နှစ်အလိုက် ကျွန်တော်တို့က ဥပမာ Ten Percent တိုးမလား၊ သို့မဟုတ် နှစ်အလိုက် ဘယ်နေ့ကစပြီးတော့ အဲဒီစာချုပ်ကို ပြန်ပြီးတော့ နှစ်ဦးသဘောတူ ပြန်ပြီးတော့ ကျွန်တော်တို့လုပ်မယ်။ ဒါမျိုး ကျွန်တော်တို့ လုပ်ရပါမယ်။ အခုဟာက ကျွန်တော်တို့က အိမ်ဂရန်တောင်မှ ပထမဦးဆုံး စလစ်ပဲချပေးတယ်။ ပြီးတော့မှ ၁၀ နှစ် ဂရန်ပေးတယ်။ ပြီးတော့မှ အနှစ် ၃၀ ပေးတယ်။ အခုကျတော့ ကျွန်တော်တို့က အနှစ် ၃၀၊ ၁၀ နှစ်၊ ၁၅ နှစ် စသဖြင့်၊ ဒါလောက်နှစ်ရှည်တွေငှားထားမှတော့ ကျွန်တော်တို့နိုင်ငံအတွက် တွက်ချေရောကိုက်ရဲ့ လား၊ ဒါတွေလည်း စဉ်းစားဖို့လိုနေပါတယ်။ နောက်တစ်ခုက ကျွန်တော်တို့က ကုန်သွယ်ခွန်ပါ။ ကုန်သွယ်ခွန် မှာလည်း ဒီလိုပါပဲ ခုနလည်း ပြောသွားပါတယ်။ ကျွန်တော်တို့က ကုန်သွယ်ခွန်ကို ဝန်ကြီးဌာနတွေ ကြည့်လိုက်တဲ့အခါမှာ ဝန်ကြီးဌာနတွေက တချို့က ကုန်သွယ်ခွန်တောင်းထားတာ တွေ့ရပါတယ်။ အဲဒီတော့ တောင်းထားတဲ့အခါကျတော့ ဒီကုန်သွယ်ခွန်က ဘယ်ဝင်မှာလဲဆိုရင် ကျွန်တော်တို့နိုင်ငံတော်ပဲ ပြန်ဝင်ပါမယ်။ ဒါတစ်ဖက်ကတောင်းထားတဲ့ ဝန်ကြီးဌာနရှိတယ်။ ထိုနည်းတူစွာပဲ ကျွန်တော်တို့က တစ်ခါ နိုင်ငံတော်ရဲ့ ဆောက်လုပ်ရေး၊ နောက်တစ်ခါ စက်ပစ္စည်း ဝယ်တဲ့စရိတ်တွေ၊ ဒါတွေကလည်း ကျွန်တော်တို့ သိန်းငါးထောင်လောက် ရှိတယ်ဆိုကြပါစို့။ ၅% ဆိုပေမယ့် ဘီလီယံ ၂၅၀၀ ကျွန်တော်တို့ ပြန်ဝင်လာမယ်။ အဲလိုဆိုရင် ကျွန်တော်တို့က နိုင်ငံတော်သည် အမှန်တကယ် ဝင်တယ်လို့ ကျွန်တော်တို့က ပြောလို့မရပါဘူး။ ကိုယ့်မိသားစုထဲမှာပဲ ကိုယ့်ပိုက်ဆံကို ပြန်ရနေသလို ဖြစ်နေပါတယ်။ ဒါတွေကလည်း စာရင်းအမှန်ထွက်မှသာလျှင် ကျွန်တော်တို့က တိုင်းပြည်က စီးပွားရေး တက်တယ်၊ မတက်ဘူး။ ဒါမှကျွန်တော်တို့နိုင်ငံက စဉ်းစားလို့ရမှာ ဖြစ်ပါတယ်။ အဲဒီတော့ ကျွန်တော်တို့က ပစ္စည်းကိုဝယ်ပြီ၊ အသုံးစရိတ်လုပ်ပြီဆိုလို့ရှိရင် ကျွန်တော်တို့ ဘာလုပ်ရလဲ ဝယ်ယူရေးအဖွဲ့တွေရှိတယ်။ ကျွန်တော်တို့က နောက်တစ်ခါ ဖွင့်ဖောက်စစ်အဖွဲ့တွေရှိတယ်။ ပြီးရင် ကျွန်တော်တို့က ဆက်ပြီးတော့ Review လုပ်သွားမယ်။ နောက် Review လုပ်သွားမယ်၊ Review လုပ်သွားပြီ၊ ဟုတ်ပြီ ဒီ ပစ္စည်းသည် ဒီ Specification နဲ့၊ ဒီ Quality နဲ့၊ ဒီအရေအတွက်နဲ့ ကိုက်ရဲ့ လား၊ ပြီးရင် ကျွန်တော်တို့က ဒီနှစ်ဝယ်ထားပြီ၊ လာမယ့်နှစ်မှာ ကွန်ပျူတာ အလုံး ၁၀၀ နောက်ထပ် ထပ်ဝယ်တယ်ဆိုရင် ဒါမဟုတ်သေးဘူး၊ ကျွန်တော်တို့က နောက်တစ်ခါ လာမယ့်နှစ်နှစ်မှာ ကွန်ပျူတာတွေ ပျက်သွားပြီလို့ ပြောလို့မရပါဘူး။ ကျွန်တော်တို့ ဟိုတုန်း mosas: nem malecossos. Devalue apossgolosuôi Devalue golosus. Right of Committee ဆိုတာရှိတယ်။ အဲဒီအတွက်ကြောင့် အသုံးစရိတ်ကို ချွေတာပြီးတော့ ရငွေများများရအောင် ကြိုးစား ကြပါလို့ ပြောကြားရင်းနဲ့ ကျွန်တော် နိဂုံးချုပ်ခဲ့ပါတယ်။ အားလုံးကို ကျေးဇူးတင်ပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ အစည်းအဝေးကို ၁ နာရီခန့် ခေတ္တ ရပ်နားပါ့မယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။</speech>
<title>အစည်းအဝေးပြန်လည်စတင်ခြင်း</title>
<speech type="mc">ပြည်ထောင်စုလွှတ်တော် ကိုယ်စားလှယ်များခင်ဗျား။ အစည်းအဝေး ပြန်လည် စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<speech type="speaker">ဦးသိန်းထွန်း ကျောင်းကုန်းမဲဆန္ဒနယ် ဆက်လက်ဆွေးနွေးဖို့ဖြစ်ပါတယ်။</speech>
<speech><mp id="165">ဦးသိန်းထွန်း (ကျောင်းကုန်းမဲဆန္ဒနယ်၊ ဧရာဝတီတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်များ၊ ဧည့်သည်တော်များအားလုံး မင်္ဂလာအပေါင်းနဲ့ ပြည့်စုံကြပါစေလို့ နှုတ်ခွန်းဆက်သ ဂါရဝပြု အပ်ပါတယ်။ ကျွန်တော်ကတော့ ဧရာဝတီ တိုင်းဒေသကြီး ကျောင်းကုန်းမဲဆန္ဒနယ်မှ ပြည်ထောင်စုလွှတ်တော်ကိုယ်စားလှယ် ဦးသိန်းထွန်း ဖြစ်ပါတယ်။ နာယကကြီးခင်ဗျာ။ ကျွန်တော့အနေနဲ့ ပြည်သူ့ငွေစာရင်းပူးပေါင်းကော်မတီရဲ့ ၂၀၁ရ ခုနှစ်၊ ပြည်ထောင်စုဘဏ္ဍာငွေအရအသုံးဆိုင်ရာ ဥပဒေကြမ်းအပေါ်မှာ ဆွေးနွေးသွားမှာ ဖြစ်ပါတယ်။ ပြည်သူ့ ငွေစာရင်းပူးပေါင်းကော်မတီရဲ့ လေ့လာတွေ့ရှိချက် အပိုဒ် ၁၁ အမှတ်စဉ်(၅) အဖွဲ့အစည်းအလိုက် အသုံးစရိတ် လျာထားခြင်းနှင့်ပတ်သက်ပြီးတော့ ဌာနနှစ်ခုနဲ့ ကျွန်တော်တင်ပြသွားမှာ ဖြစ်ပါတယ်။ ပထမကတော့ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန ဖြစ်ပါတယ်။ ၂၀၁၄-၂၀၁၅ မှာ ၅.၃၈ ရာခိုင်နှုန်း ဖြစ်ပြီးတော့ ၂၀၁၅-၂၀၁၆ မှာ ၇.၇၅ ရာခိုင်နှုန်းဖြစ်ပါတယ်။ ၂၀၁၆-၂၀၁ရ ဘဏ္ဍာနှစ်မှာ ၅.၈၀ ဖြစ်ပြီးတော့ ဒီနှစ် ၂၀၁၇-၂၀၁၈ ဘတ်ဂျက်မှာတော့ စိစစ်ဆဲမှာ ၅.၉ရ ရာခိုင်နှုန်းလို့ တွေ့ရှိရပါတယ်။ အဲဒီတော့ ၂၀၁၄-၂၀၁၅၊ ၂၀၁၅-၂၀၁၆၊ ၂၀၁၆-၂၀၁ရ မှာကတော့ စိုက်ပျိုးရေးနဲ့ ဆည်မြောင်းဝန်ကြီးဌာနတစ်ခုတည်း ပေါ်မှာ ဒါဘတ်ဂျက်လျာထားတာ ဖြစ်ပါတယ်။ သို့သော်လည်းပဲ အခုစိုက်ပျိုးရေးနဲ့ ဆည်မြောင်းဝန်ကြီးဌာနဟာ ကျွန်တော်တို့ မွေးမြူရေးနှင့် ဆည်မြောင်းဝန်ကြီးဌာန၊ ကျေးလက်ဦးစီးဌာန၊ ကျေးလက်ဒေသဖွံ့ဖြိုးရေးနဲ့ ပြီးတဲ့အခါမှာ သမဝါယမဝန်ကြီး ဌာနစသည်တို့ ပေါင်းစပ်ပြီးတော့ ပါနေတဲ့အတွက်ကြောင့် ဒီဝန်ကြီးဌာနအနေနဲ့ ဒါဒီနှစ် ၂၀၁၇-၂၀၁၈ ဘတ်ဂျက်လျာထားတာဟာ အင်မတန်နည်းတာကို တွေ့ရှိရပါတယ်။ အဲဒီဝန်ကြီးဌာနဟာ မြန်မာနိုင်ငံရဲ့ လူဦးရေ ၇၀ ရာခိုင်နှုန်းဖြစ်တဲ့ တောင်သူလယ်သမားများအတွက် လိုအပ်တဲ့နည်းပညာများ ဓာတ်မြေသြဇာ အစရှိတဲ့ သွင်းအားစုများ စသည်တို့ဟာ ယခုထက်ပိုမိုများပြားစွာ လျာထားသင့်ပါတယ်။ အဲဒီဝန်ကြီးဌာန အောက်မှာရှိတဲ့ ကျေးလက်ဒေသဖွံ့ဖြိုးရေး၊ လမ်းတံတားများ၊ သောက်သုံးရေရရှိရေး လုပ်ငန်းများဟာ ယခင်ဘဏ္ဍာနှစ်များထက်စာလို့ရှိရင် များစွာလျော့ကျသွားမည်ဟု သုံးသပ်တွေ့ရှိရပါတယ်။ အဲဒီလုပ်ငန်း များဟာ ဆင်းရဲမှုလျှော့ချရေး လုပ်ငန်းစဉ်များမှာလည်း သက်ဆိုင်မှုရှိပါတယ်။ ဆည်များ အသစ် မတည်ဆောက်လိုသော်လည်း ဆောက်လုပ်ပြီးတဲ့ဆည်များကို ပြန်လည်မွမ်းမံပြင်ဆင်ခြင်း၊ ဆည်လက်တံ မြောင်းများ ဆက်လက်ဖောက်လုပ်ခြင်း စသည်တို့ကို ပြုလုပ်ပေးမှသာလျှင် လယ်ယာသီးနှံထွက်ကုန် များ ပိုမိုတိုးတက်လာမှာဖြစ်ကြောင်းကို သုံးသပ်ရရှိခဲ့ပါတယ်။ ဒုတိယအနေနဲ့ကတော့ ဆောက်လုပ်ရေးဝန်ကြီးဌာနနဲ့ ပတ်သက်ပြီးတင်ပြလိုပါတယ်။ ဆောက်လုပ်ရေး ဝန်ကြီးဌာနကလည်း တစ်နိုင်ငံလုံးမှာရှိတဲ့ လမ်းပန်းဆက်သွယ်ရေးကို အဓိကထားပြီးတော့ ဆောင်ရွက် နေရတဲ့ ဌာနကြီးဖြစ်တဲ့အတွက်ကြောင့် လမ်းပန်းဆက်သွယ်ရေးတွေကို အဓိကအားထားရတဲ့၊ ဆောင်ရွက် နေတဲ့ လုပ်ငန်းကြီးဖြစ်ပါတယ်။ ဒီဘက်မှာလည်း ဆောက်လုပ်ရေးဝန်ကြီးဌာနက မနှစ်ကဘတ်ဂျက်မှာ ဆိုရင်တော့ ၂.၄၈ ရာခိုင်နှုန်း၊ ဒီနှစ်မှာတော့ ၂.၄၁ ရာခိုင်နှုန်း လျော့နေတာကို တွေ့ရှိရပါတယ်။ လျော့ခြင်းအားဖြင့် ကျွန်တော်တို့ ဖောက်လုပ်ခဲ့ပြီးတဲ့ လမ်းတံတားများ ထိန်းသိမ်းပြုပြင်ရေးမှာလည်း ထိခိုက်လာနိုင်တဲ့အတွက်ကြောင့် လမ်းသစ်၊ တံတားသစ်များ တည်ဆောက်ရေးမှာ နှေးကွေးသွားနိုင် ကြောင်းကို ကျွန်တော်တို့အနေနဲ့ သုံးသပ်ရရှိပါတယ်။ တတိယတင်ပြလိုတဲ့အချက်ကတော့ ကျွန်တော်တို့ စာပိုဒ် ၁၅ စာပိုဒ်ခွဲ(ခ)မှာ အခွန်အကောက်ရရှိငွေနဲ့ ပတ်သက်ပြီးတော့ ဆွေးနွေးလိုပါတယ်။ အခွန်ရငွေနဲ့ ဂျီဒီပီအချိုးဟာ ကျွန်တော်တို့ ၂၀၁၄-၂၀၁၅ မှာ ၉.၈၊ ၂၀၁၅-၂၀၁၆ မှာ ၈.၆၊ ၂၀၁၆-၂၀၁ရ မှာ ၈.၀ နဲ့ အခု ၂၀၁၇-၂၀၁၈ မူလခန့်မှန်းခြေမှာတော့ ၇.၁ ဆိုပြီးတော့ ကျွန်တော်တို့ ဂျီဒီပီအချိုးဟာ လျော့နည်းနေတာကို တွေ့ရှိရပါတယ်။ ဒီလို ဘတ်ဂျက်လိုငွေ လျော့နည်းတာ ကလည်း အခွန်ရငွေက အဓိကဖြစ်ပြီးတော့ အခွန်နှင့် ဂျီဒီပီအချိုးဟာ ၁၀ ရာခိုင်နှုန်းဖြစ်အောင် ကျွန်တော်တို့ ကြိုးပမ်းရမှာဖြစ်ပါတယ်။ နောက်တစ်ချက်ကတော့ ငွေကြေးဖောင်းပွမှုနှုန်းကို ကျွန်တော်တို့ ဆွေးနွေးတင်ပြလိုပါတယ်။ ကျွန်တော် စာပိုဒ် ၂၅ စာပိုဒ်ခွဲ(ခ)မှာ ငွေကြေးဖောင်းပွမှုနှုန်းကို ၂၀၁၃-၂၀၁၄ မှာတော့ ၆.၃၊ ၂၀၁၄-၂၀၁၅ မှာတော့ ၇.၄၊ ၂၀၁၅-၂၀၁၆ မှာတော့ ၁၀.၇၊ ၂၀၁၆-၂၀၁ရ မှာတော့ ၈.၃ နဲ့ ၂၀၁၇-၂၀၁၈ မှာ မူလ ခန့်မှန်းခြေမှာ ၇.၉ ဆိုပြီးတော့ ဖော်ပြထားပါတယ်။ Base year ကိုလည်း ၂၀၀၆ ဆိုပြီးတော့ ဖော်ပြ ထားပါတယ်။ ဒါပက်သက်လိလည်း ကန်တော်ကြီး ကန်တော်မင်းကြီး ဆေးလိက် အခါမှာလည်း ဒါဝန်ကြီးဌာနက ဖြေရှင်းထားတာကတော့ ၂၀၁ရ စက်တင်ဘာလကုန်မှာ ဖြစ်ပေါ်ခဲ့တဲ့ ပျမ်းမျှငွေကြေးဖောင်းပွမှုနှုန်း ၉.၁၆ ရာခိုင်နှုန်းဟာ ၂၀၁၂ ခုနှစ်အပေါ်မှာအခြေခံပြီး တွက်ချက်သကဲ့သို့ ၂၀၁၇-၂၀၁၈ ဘဏ္ဍာနှစ်ရဲ့ ပျမ်းမျှငွေကြေးဖောင်းပွမှုနှုန်းကိုလည်း တူညီသောအခြေခံနှစ်ဖြင့် ခန့်မှန်း ထားခြင်းဖြစ်ပါတယ်။ ၂၀၁၂ ခုနှစ်ကို အခြေခံနှစ်အဖြစ် သတ်မှတ်ရခြင်းမှာ ၂၀၁၂ ခုနှစ်သည် ဈေးနှုန်းတည်ငြိမ်မှုရှိသည့် နှစ်ဖြစ်ခြင်းနှင့် ၂၀၀၆ ခုနှစ်ကို အခြေခံနှစ်အဖြစ် တွက်ချက်ခဲ့သည်မှာ ၆ နှစ်မျှ ကြာမြင့်ခဲ့သည်ဖြစ်ခြင်း တို့ကြောင့်ဖြစ်ပါသည်လို့ ဒါဝန်ကြီးဌာနကနေပြီးတော့ ဖြေကြားတဲ့အပိုင်းရှိပါတယ်။ ဒီဘက်ပိုင်းမှာတော့ Base year op joogco malecossos. wodporoos:cmpè: coziqulosušu sàécos? Base year og ၂၀၀၆ သို့ ပြောင်းလိုက်တာကိုလည်း ဒါ ၂၀၀၆ နဲ့တွက်ချက်ပါက ငွေကြေးဖောင်းပွမှုဟာ ယခုနှစ်ပိုမို များပြားနိုင်ပါတယ်။ ဒါကြောင့်မို့လို့ လက်တွေ့ဖြစ်ပေါ်နေသော လူသုံးကုန်ပစ္စည်းများ၊ စက်သုံးဆီ ဈေးနှုန်းများကို ကြည့်ခြင်းအားဖြင့် ငွေကြေးဖောင်းပွမှုကို သိရှိနိုင်ကြောင်း အကြံပြုတင်ပြရင်း နိဂုံးချုပ် အပ်ပါတယ်။ အားလုံးကျေးဇူးတင်ပါတယ်။</speech>
<speech type="speaker">ဦးတင်ထွန်းနိုင် ဆိပ်ကြီးခနောင်တိုမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="450">ဦးတင်ထွန်းနိုင် (ဆိပ်ကြီးခနောင်တိုမဲဆန္ဒနယ်၊ ရန်ကုန်တိုင်းဒေသကြီး)</mp>လေးစားရပါတဲ့ ပြည်ထောင်စုလွှတ်တော် နာယကကြီး၊ ပြည်သူ့လွှတ်တော် ဥက္ကဋ္ဌကြီးနှင့်တကွ အားလုံးမင်္ဂလာပါ။ ကျွန်တော် ကတော့ ရန်ကုန်တိုင်း၊ ဆိပ်ကြီးခနောင်တိုမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးတင်ထွန်းနိုင် ဖြစ်ပါတယ်။ ကျွန်တော့အနေနဲ့ ဒီကနေ့မှာ ၂၀၁ရ ခုနှစ်၊ ပြည်ထောင်စု၏ဘဏ္ဍာငွေအရအသုံးဆိုင်ရာ ဥပဒေကြမ်းအပါအဝင် သာမန်အသုံးစရိတ် ခေါင်းစဉ်အောက်က ကျွန်တော့အနေနဲ့ ခေါင်းစဉ်ခွဲတချို့၊ အထူးသဖြင့် ပြင်ဆင်ထိန်းသိမ်းစရိတ်ဆိုတဲ့ 04 ခေါင်းစဉ်ကို ကျွန်တော့အနေနဲ့ အပြုသဘောဆောင် ပြီးတော့ ဆွေးနွေးသွားမှာဖြစ်ပါတယ်။ နာယကကြီးခင်ဗျား။ Power Point အသုံးပြုပြီးတော့ တင်ပြခွင့်ပေးပါခင်ဗျာ။ ဒါကတော့ ကျွန်တော်တို့ ဒီနှစ်ရဲ့ ၂၀၁၇-၂၀၁၈ ဘဏ္ဍာနှစ်မှာ စုစုပေါင်းကျွန်တော်တို့ ပြည်ထောင်စုရဲ့ ဘတ်ဂျက်စုစုပေါင်းရဲ့ သုံးငွေ ဖြန့်ခွဲမှုကို ရာခိုင်နှုန်းနဲ့ပြထားတာဖြစ်ပါတယ်။ ဒီဟာကိုကြည့်လို့ရှိရင် သာမန်က စုစုပေါင်းဘတ်ဂျက်ရဲ့ ၆၆ ရာခိုင်နှုန်း၊ ဒီထဲမှာ ကျွန်တော်တို့ ထောက်ပံ့ငွေကို သီးခြားဆွဲထုတ်ထားပါတယ်။ ထောက်ပံ့ငွေက ၈ ရာခိုင်နှုန်းနဲ့ ငွေလုံးငွေရင်းက ၂၃ ရာခိုင်နှုန်း၊ ကျွန်တော်တို့ ကြွေးမြီကတော့ ၃ ရာခိုင်နှုန်းဆိုတာ ရှိပါတယ်။ အဲဒီတော့ ဒီလိုမျိုး Total စုစုပေါင်း ငွေကျပ်ဘီလီယံပေါင်း ၂၀,၈၉၆ ဘီလီယံရဲ့ ၆၆ ရာခိုင်နှုန်းဖြစ်တဲ့ သာမန်အသုံးစရိတ်နဲ့ပတ်သက်ပြီးတော့ ကျွန်တော်တို့ ပြည်ထောင်စုလွှတ်တော်အနေနဲ့ ဆွေးနွေးမှုဆိုင်ရာ ကိစ္စရပ်တွေမှာ ဒီထက်ကျယ်ကျယ်ပြန့်ပြန့် ဆွေးနွေးနိုင်ဖို့လိုပါတယ်။ ဒါကတော့ ကျွန်တော်တို့ ပြည်ထောင်စုလွှတ်တော်ကနေ ယခုာယီသုံးငွေတွေနဲ့ ပတ်သက်ပြီးတော့ စိစစ်လျှော့ချမှု ဖြစ်ပါတယ်။ ငွေလုံးငွေရင်းလို့ခေါ်တဲ့ Capital Account မှာ ကျွန်တော်တို့ စုစုပေါင်း လျှော့ချနိုင်ခဲ့ တာသည် ၆ ရာခိုင်နှုန်းခန့်ရှိပါတယ်။ Current လို့ခေါ်တဲ့ သာမန် မှာတော့ စုစုပေါင်းရဲ့ 0.06 ကျွန်တော်အနီနဲ့ ပြထားတဲ့ဟာလေးကိုပဲ လျှော့ချနိုင်ခဲ့ပါတယ်။ ဒီလိုမျိုး 0.06 အတွက် လျှော့ချနိုင်တဲ့ အတွက်မို့လို့ ကျွန်တော်တို့က ပိုပြီးလျှော့ချချင်တဲ့သဘောအနေနဲ့ ဒါကို ကျွန်တော် တင်ပြတာ မဟုတ်ပါဘူး။ သို့သော်ကျန်နေတဲ့ 99.94 ထဲမှာပါနေတဲ့ ငွေစာရင်းခေါင်းစဉ်တချို့နဲ့ ပတ်သက်ပြီးတော့ ဆွေးနွေးချင်တဲ့ အတွက်မို့လို့ ဒီ Graph ကလေးကို တင်ပြထားခြင်းဖြစ်ပါတယ်။ ဒါကတော့ ကျွန်တော်တို့ သာမန်ငွေစာရင်းခေါင်းစဉ်များဖြစ်ပါတယ်။ အဲဒီထဲက ဘတ်ဂျက်ခေါင်းစဉ် အမှတ်အသား 04 ကျွန်တော်တို့ 04 လို့ခေါ်တဲ့ ပြင်ဆင်ထိန်းသိမ်းစရိတ်နဲ့ဆိုင်တဲ့ကိစ္စကို ကျွန်တော် ဆွေးနွေးမှာဖြစ်ပါတယ်။ အဲဒီလိုမျိုး 04 ခေါင်းစဉ်နဲ့ပတ်သက်ပြီးတော့ ကျွန်တော်သာမန်သုံးငွေကို ဆွေးနွေးတဲ့နေရာမှာ ဝန်ကြီးဌာနအားလုံးကို မဆွေးနွေးတော့ဘဲနဲ့ အထူးသဖြင့် ဆောက်လုပ်ရေး၊ စိုက်/ မွေး/ဆည်၊ ပညာရေးနဲ့ ကျန်းမာရေး ဒီဝန်ကြီးဌာန ၄ ခုကို ဦးတည်ပြီး ဆွေးနွေးသွားမှာဖြစ်ပါတယ်။ ဒီဝန်ကြီးဌာန ၄ ခုကို ဘာကြောင့်ဦးတည်ပြီး ဆွေးနွေးရလဲဆိုတော့ ကျွန်တော်တို့ 04 လို့ခေါ်တဲ့ ပြင်ဆင် ထိန်းသိမ်းစရိတ်စုစုပေါင်းရဲ့ ၉၀ ကျော်ရာခိုင်နှုန်းသည် ဒီဝန်ကြီးဌာန ၄ ခုကနေပြီးတော့ပဲ တင်ပြတောင်းခံ ထားတာဖြစ်တဲ့အတွက်မို့လို့ ဆွေးနွေးရခြင်းဖြစ်ပါတယ်။ ဒါကတော့ ဆောက်လုပ်ရေးဝန်ကြီးဌာနရဲ့ ဒီနှစ်ဘတ်ဂျက်မှာ ပြင်ဆင်ထိန်းသိမ်းစရိတ် တင်ပြ တောင်းခံလာတာ ကျပ် ၈၂ ဘီလီယံရှိပြီးတော့ အဲဒီ ၈၂ ဘီလီယံကို ဖြန့်ခွဲလိုက်တဲ့အခါမှာ အများဆုံးအနေနဲ့ လမ်းဦးစီးဌာနကနေပြီးတော့ ၅၄ ဘီလီယံလောက် ယူသွားပါတယ်။ တံတားဦးစီးက ၁၅.၆၁ ဘီလီယံ လောက်ယူသွားပါတယ်။ အခြားကတော့ ၁၁.၄ရ လောက် ယူသွားတာကို တွေ့ရပါတယ်။ ဒါကတော့ စိုက်/မွေး/ဆည်ဝန်ကြီးဌာနက စုစုပေါင်း ရရ ဘီလီယံမှာ ဆည်မြောင်းနဲ့ ရေအသုံးချ စီမံခန့်ခွဲမှုဦးစီးဌာနကနေပြီးတော့ ဘီလီယံ ၇၀ လောက်ယူသွားပြီးတော့ အခြားကျန်တဲ့ ဦးစီးဌာနများ ကတော့ ရ ဘီလီယံ ဖြန့်ခွဲယူသွားတာကို တွေ့ရပါတယ်။ ဒါကတော့ ပညာရေးဝန်ကြီးဌာနရဲ့ ပြင်ဆင် ထိန်းသိမ်းစရိတ်ဖြစ်ပါတယ်။ ၇၈ ဘီလီယံရှိတဲ့ နေရာမှာ အခြေခံပညာက ၆၅ ဘီလီယံလောက်သုံးပါတယ်။ အဆင့်မြင့်ပညာကတော့ ၁၁.၉၅ ဘီလီယံ ဒါကတော့ ကျန်းမာရေးနဲ့အားကစားဝန်ကြီးဌာနက စုစုပေါင်း ၄၄ ဘီလီယံကျော်မှာ ကုသရေးက ၂၂ ကျော်သုံးပြီးတော့ ပြည်သူ့ကျန်းမာရေးက ၁၉.၅ နဲ့ အခြားကတော့ ၂.၂၁ သုံးထားတာကို တွေ့ရ ပါတယ်။ ဒါကတော့ နာယကကြီးခင်ဗျား။ ကျွန်တော်တို့ ဒီလိုစုစုပေါင်းဘတ်ဂျက်ရဲ့ ၆၆ ရာခိုင်နှုန်းထဲကနေ ပြီးတော့ ခုန ကျွန်တော်တင်ပြခဲ့တဲ့ 04 ခေါင်းစဉ်နဲ့ပတ်သက်ပြီးတော့ ပြင်ဆင်ထိန်းသိမ်းစရိတ်ဆိုတာ ဒီဝန်ကြီးဌာနတွေ ဆောက်လုပ်ရေးသည် လမ်းတွေပြင်မယ်။ တံတားတွေပြင်မယ်။ ကျွန်တော်တို့ ဆည်မြောင်း သည် ဆည်မြောင်းတာတမံတွေကို သူတို့ပြန်လည်ပြုပြင်မွမ်းမံမယ်။ ပညာရေးက တက္ကသိုလ်တွေ၊ တစ်နိုင်ငံလုံးမှာရှိတဲ့ အခြေခံပညာကျောင်းတွေ၊ ဒါတွေကို နှစ်စဉ်ပြန်လည်မွမ်းမံမယ်။ ကျွန်တော်တို့ ကျန်းမာရေးနဲ့ အားကစားကတော့ နိုင်ငံတစ်ဝန်းမှာရှိနေတဲ့ သူတို့ရဲ့ ဆေးရုံ၊ ဆေးခန်း အဆောက်အဦ တွေကို ပြန်လည်မွမ်းမံမှာဖြစ်ပါတယ်။ တစ်နည်းအားဖြင့်ပြောလို့ရှိရင် ဒီခေါင်းစဉ်အောက်ကသုံးတာသည် တစ်နည်းအားဖြင့်ပြောလို့ရှိရင် ဆောက်လုပ်ရေးနှင့် တည်ဆောက်ရေးလုပ်ငန်းများအတွက် သုံးတယ်လို့ အကြမ်းဖျင်းပြောလို့ရပါတယ်။ အဲဒီလိုမျိုးတည်ဆောက်ရေးနှင့် ဆောက်လုပ်ရေးလုပ်ငန်းများအတွက် သုံးရာမှာ သူတို့အနေနဲ့ ဒီဘတ်ဂျက်ကိုတင်ပြတောင်းခံရာမှာ တိုင်းဒေသကြီးနဲ့ ပြည်နယ်အလိုက် ဒေသ ဈေးနှုန်းအတည်ပြုထားတဲ့ နှုန်းတွေနဲ့ တွက်ချက်တာကို တွေ့ရမှာဖြစ်ပါတယ်။ ဒါကို ကျွန်တော့အနေနဲ့ ဒီမှာယှဉ်ပြထားတာရှိပါတယ်။ ဥပမာအနေနဲ့ သယ်ပို့ခနမူနာနှင့် ဒီဘတ်ဂျက်ရဲ့ ဖောင်းပွမှုကို ကျွန်တော် ဆွေးနွေးပါရစေ။ ရန်ကတိင်းသယ်ပိခက မိုင် ၁၃ န်တော်တိ အကြမ်းဖျင်းတက်မယ်ဆိလိရင် သယ်ပိခ တစ်ကျင်းလျှင် ၄ သောင်းကျော်ကျော်လောက်ကျပါတယ်။ မန္တလေးတိုင်းသယ်ပို့ခက မိုင် ၃၀ တစ်ကျင်းလျှင် ၃၆,၅၀၀ လောက် ကျပါတယ်။ မြေပြင်အခြေအနေပေါ်မှာမူတည်ပြီး အညွှန်းဘောင်ဈေးနှုန်းထက် လက်တွေ့မှာများစွာ ကျွန်တော်တို့ တကယ်တော့ ခုနကပြောနေတဲ့ နှုန်းတွေထက် လျော့နည်းနိုင်ပါတယ်။ တချို့ဆိုလို့ရှိရင် ထက်ဝက်ခန့် ဈေးနှုန်းနဲ့ပင် ပျော်ပျော်ကြီးသယ်ပို့နိုင်တဲ့ အနေအထားရှိပါတယ်။ ဥပမာအားဖြင့် ကျွန်တော်တို့ ပြည်ထောင်စု လွှတ်တော်မှာ အမြဲတမ်းပြောနေတဲ့ မကွေးတိုင်းဒေသကြီးအစိုးရအဖွဲ့ ဘီလီယံနဲ့ချီပြီး သက်သာအောင် စွမ်းဆောင်နိုင်ခဲ့တာက ခုနပြောတဲ့ ဒေသပေါက် ညွှန်းဘောင်ဈေးနှုန်းတွေထက် လက်တွေ့ဖြစ်သင့် ဖြစ်ထိုက်သော ဈေးနှုန်းများကို လေ့လာဆောင်ရွက်နိုင်ခဲ့လို့ ဖြစ်ပါတယ်။ ဒါကြောင့်မို့လို့ အညွှန်းဈေးနှုန်းနဲ့ကိုက်ညီတိုင်း စာရင်းစစ်ကလည်း မကန့်ကွက်တိုင်း၊ ကျွန်တော်တို့စာရွက်ပေါ်မှာ အဆင်ပြေတိုင်း ကျွန်တော်တို့အနေနဲ့ ဒီတိုင်းပြည်ဘဏ္ဍာတွေကို လေလွင့်ဆုံးရှုံးမှုမရှိဘူးလို့ မပြောနိုင်ပါဘူး။ ဒါကြောင့်မို့လို့ ဒီခေါင်းစဉ်နဲ့ ပတ်သက် ပြီးတော့ ပြုပြင်ထိန်းသိမ်းတဲ့ကိစ္စရပ်တွေ ဆောင်ရွက်ရာမှာ သက်ဆိုင်ရာဝန်ကြီးဌာန၊ ဦးစီးဌာနများအနေနဲ့ တည်ဆဲဘဏ္ဍာရေး စည်းမျဉ်းစည်းကမ်းတွေကို လိုက်နာဖို့ လိုပါတယ်။ ဒါကတော့ ၁၉၈၆ ခုနှစ်ကထုတ်ထားတဲ့ ဘဏ္ဍာရေးလုပ်ထုံးလုပ်နည်း၊ အမိန့်ကြေငြာစာ ဖြစ်ပါတယ်။ ဒီထဲကနေပြီးတော့ ကျွန်တော်တို့ ဘဏ္ဍာရေး ကျင့်စဉ်ကြီးများနဲ့ ပတ်သက်ပြီးတော့ အထူးသဖြင့် ဒီနေရာမှာ ကျွန်တော့အနေနဲ့ (ခ) ဖြစ်တဲ့အချက်ကို ကျွန်တော်ဆွေးနွေးလိုပါတယ်။ (ခ)မှာ ချင့်ချိန်ဝေဖန်နိုင်သော သာမန်ပုဂ္ဂိုလ်တစ်ဦးက မိမိပိုင်ငွေများကို သုံးစွဲရာ၌ ချင့်ချိန် သက်သိပင် ဝယ်သင်တန်းကိန်းသည် ပြည်သတကာရဲတယ် အသားကင် သုံးစွဲရမယ်လို့ ဆိုလိုတဲ့သဘောကတော့ ပြည်သူ့ဘဏ္ဍာငွေတွေကို ခုနကလို ငွေစာရင်းခေါင်းစဉ်တွေ အောက်မှာ အသုံးချတဲ့နေရာမှာ ကျွန်တော်တို့အနေနဲ့ ကိုယ့်ပိုက်ဆံဆိုရင် ဒီလိုမျိုးသုံးပါ့မလားဆိုတဲ့ ကိုယ်ချင်းစာစိတ်၊ ချင့်ချိန်စိတ်နဲ့ သုံးရမယ်လို့ပြောထားတာ ဖြစ်ပါတယ်။ ဒါသည် လက်ရှိတည်ဆဲအမိန့် ဖြစ်ပါတယ်။ ဒီတည်ဆဲအမိန့်ကို ကျွန်တော်တို့အနေနဲ့ ၁၉၈၆ က ထုတ်ခဲ့တယ်ဆိုပေမယ့် ဒီနေ့ဒီော့ ဒါသည်ကျွန်တော်တို့ ပျောက်ဆုံးနေတဲ့ သိုက်စာလိုဖြစ်နေပါတယ်။ ဒီဟာကို ဒီနှစ်ကနေစပြီးတော့ အစိုးရသစ်ရဲ့ ပထမဦးဆုံး ဘတ်ဂျက်အသစ်မှာ ဒီပြဋ္ဌာန်းပါ တည်ဆဲ အမိန့်နဲ့အညီ ခုန ကျွန်တော်ဆွေးနွေးခဲ့တဲ့ ပြင်ဆင်ထိန်းသိမ်းစရိတ် ဆိုင်ရာကိစ္စရပ်တွေမှာ ဒီညွှန်ကြားချက်နဲ့ အညီ စီမံဆောင်ရွက်ကြပါလို့ ကျွန်တော့အနေနဲ့ တိုက်တွန်းရင်းနဲ့ နိဂုံးချုပ်အပ်ပါတယ်။ ကျေးဇူးတင် ပါတယ်ခင်ဗျ။ ဦးကျော်နိုင် ရန်ကုန်တိုင်းဒေသကြီး မဲဆန္ဒနယ်အမှတ်(၁၂) ဆွေးနွေးဖို့ဖြစ်ပါတယ်။</speech>
<speech><mp id="990">ဦးကျော်နိုင် (မဲဆန္ဒနယ်အမှတ်-၁၂၊ ရန်ကုန်တိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးအမှူးပြု၍ ကြွရောက်လာကြပါသော ပြည်ထောင်စုဝန်ကြီးများ၊ ပြည်ထောင်စုလွှတ်တော် ကိုယ်စားလှယ်များနဲ့ ဧည့်သည်တော်များအားလုံး မင်္ဂလာပါခင်ဗျား။ ရန်ကုန်တိုင်း ဒေသကြီး၊ မဲဆန္ဒနယ်အမှတ်(၁၂) အမျိုးသားလွှတ်တော်ကိုယ်စားလှယ် ကျွန်တော် ဦးကျော်နိုင်က ၂၀၁ရ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင် ဥပဒေကြမ်းရဲ့ မူနဲ့အခြေခံဘောအပါအဝင် ရငွေသုံးငွေများနဲ့ စပ်လျဉ်းပြီးတော့ ဆွေးနွေးမှာ ဖြစ်ပါတယ်။ ဒီလိုဆွေးနွေးတဲ့နေရာမှာ နိုင်ငံတော်၏ မူဝါဒရှုထောင့်ရယ်၊ နောက်တစ်ခုက (Political View) နိုင်ငံရေးအမြင် ရှုထောင့်တို့မှတစ်ဆင့် ဆွေးနွေးမှာ ဖြစ်ပါတယ်။ ဆွေးနွေးတဲ့အခါမှာ ထောက်ပြဝေဖန်ဆွေးနွေးမှာ ဖြစ်တဲ့အတွက် အထောက်အထား အကိုးအကားဖြင့် Power Point သုံးစွဲခွင့်ပြုပါရန် ပန်ကြားအပ်ပါတယ်ခင်ဗျား။ အဲဒါကတော့ ဘတ်ဂျက်ရဲ့ အဓိပ္ပာယ်ဖွင့်ဆိုချက်ကို ကျွန်တော်တို့ သင်တန်းတက်တုန်းကရတဲ့ Note ကိုပြထားပါတယ်။ ဒါအစိုးရတစ်ရပ်ရဲ့ Main Policy ဖြစ်ပါတယ်။ ကျွန်တော်တို့ ဘတ်ဂျက်ဆိုတာ။ နောက်တစ်ခုကတော့ စီမံခန့်ခွဲမှုရဲ့ လက်နက်ကိရိယာပစ္စည်းအနေနဲ့လည်း သုံးစွဲနိုင်တယ်။ ပြီးတော့ (Country Value) တိုင်းပြည်ရဲ့ တန်ဖိုးရဲ့ ပုံရိပ်လည်း ဖြစ်ပါတယ်။ အဲဒီအခါမှာ ကျွန်တော်တို့ရဲ့ Main Policy mal cosso ora: Oam Main Policy 3369 d. féconosgo:cosezaozos qoos:3998: အမြစ်ကို မြှင့်တင်ပေးဖို့အတွက် ပညာရေးဌာနက ပညာရေးအသုံးစရိတ်များကို တိုးမြှင့်ထားကြောင်း ဘတ်ဂျက်မှာ တွေ့ရပါတယ်။ ဒါကျွန်တော်တို့နိုင်ငံရဲ့ Main Policy ဖြစ်ပါတယ်။ နာယကကြီးခင်ဗျား။ ယခုလိုတိုးမြှင့်ထားတဲ့ ပညာရေးဝန်ကြီးဌာနရဲ့ အသုံးစရိတ်များကို ဘယ်လို မူနဲ့ ဘယ်လိုနေရာတွေမှာ သုံးစွဲထားတယ်ဆိုတာကို ကျွန်တော် ဝေဖန်ဆွေးနွေးမှာ ဖြစ်ပါတယ်။ ဒါကတော့ ပညာရေးဝန်ကြီးဌာနရဲ့ သာမန်အသုံးစရိတ်မှာ လစာစရိတ်ချီးမြှင့်ငွေများသည် ဘီလီယံ ၁,၀၃၆ ဘီလီယံ ရှိပါတယ်။ တစ်နည်းအားဖြင့်ပြောရမယ်ဆိုရင် ပညာရေးဝန်ကြီးဌာနရဲ့ သာမန်အသုံးစရိတ် အားလုံးနီးပါးဟာ လစာအသုံးစရိတ်ပေးရတာဖြစ်ပါတယ်။ ကျန်တာကတော့ သူ့ရဲ့အစွန်းထွက်တွေပေါ့နော်။ လစာအသုံး စရိတ်သည် မပေးမနေပေးရမယ့်ကိစ္စဖြစ်ပါတယ်။ ဘာကြောင့်လဲဆိုတော့ ကျွန်တော်တို့ ပညာရေးဝန်ထမ်း များသည် ဟော့ဒီလစာနဲ့ပဲ ရပ်တည်ရတာဖြစ်ပါတယ်။ များပြားလှတဲ့ ပညာရေးဝန်ထမ်းများရဲ့ လစာ စရိတ်များပေးရမှာမှန်ပေမယ့်လို့ ကျွန်တော့ရှေ့ကဆွေးနွေးခဲ့တဲ့ အောင်မြေသာစံမြို့နယ်က ဒေါက်တာလှမိုး ဆွေးနွေးသွားသလိုပဲ စီမံခန့်ခွဲမှုအရာထမ်းများဟာ မလိုဘဲနဲ့များပြားနေပြီးတော့ အပေါ်စီးကနေ လစာ အများအပြား ရယူနေတာဖြစ်ပါတယ်။ အမှန်တကယ် ပညာရေးဝန်ထမ်း အခြေခံပညာအဆင့်က ဆရာ/ ဆရာမ တွေကတော့ ကျွေးကားကျွေး၏မဝဆိုသလို ဖြစ်နေတာဖြစ်တဲ့အတွက် ပြင်ဆင်စိစစ်ရမှာ ဖြစ်ပါတယ်။ ဒါပညာရေးဝန်ကြီးဌာနရဲ့ ငွေလုံးငွေရင်းအသုံးစရိတ်ဖြစ်ပါတယ်။ ငွေလုံးငွေရင်းအသုံးစရိတ်ကို ခွဲခြမ်းကြည့်လိုက်မယ်ဆိုရင် အစိမ်းရောင်ဆောက်လုပ်ရေးဟာ အကုန်လုံးနီးပါးသူဆွဲစားထားတာ တွေ့ရ အဲဒီမှာအခြားစရိတ်ကတော့ မှုန်မွှားမွှားလေး စက်ပစ္စည်းအနည်းငယ်ရှိပါတယ်။ ကဲ ဟုတ်ပြီ။ အခုဆောက်လုပ်ရေး ခုနက ကျွန်တော့ရှေ့က ဦးတင်ထွန်းနိုင် ဆွေးနွေးသွားသလိုပဲ ဆောက်လုပ်ရေးဟာ ပညာရေးမှာလည်းပဲ ဖွားဘက်တော်လိုပဲ ဆောက်လုပ်ရေးကို ပညာရေးကအမြဲတမ်း သုံးစွဲနေတာ တွေ့ရ ပါတယ်။ အခုလောလောဆယ် ဒီအမြင်ကို ပိုပြီးထင်ရှားဖို့အတွက် Next မှာကျတော့ ပိုထင်ရှားတာတွေ့ရ ပါတယ်။ ငွေလုံးငွေရင်းအသုံးစရိတ်သည် စက်ဝိုင်းတစ်ဝိုင်းလုံး ဖြစ်ပါတယ်။ ဆောက်လုပ်ရေးသည် ၈၁.၂၄ ရာခိုင်နှုန်းယူထားပါတယ်။ အနီရောင်စက်ပစ္စည်းကတော့ ၁၈.၂၃ ရာခိုင်နှုန်း၊ အခြားအသုံးစရိတ်က ၀.၅၃ အစိမ်းရောင် မှုန်မွှားမွှားလေးပဲရှိပါတယ်။ ဆိုတော့ ကျွန်တော် ထင်ရှားအောင် တင်ပြချင်တာကတော့ ပညာရေးဝန်ကြီးဌာနသည် အစိုးရခေတ်အဆက်ဆက်မှာ ပညာရေးတိုးတက်မှု မြှင့်မားနေပြီးဆိုပြီးတော့ မြန်မာပြည်အနှံ့မှာ တက္ကသိုလ်တွေ၊ အဆောက်အဦတွေ အများကြီးဆောက်ပေးပြီးတော့ ကျုပ်တို့အစိုးရ လက်ထက်မှာ ပညာရေးမှာ ကျောင်းပေါင်းဘယ်နှစ်ကျောင်း။ နောက်တစ်ခါ တက္ကသိုလ်ပေါင်းဘယ်နှစ်ခု ဆိုပြီးတော့ အရေအတွက်များများ မနည်းပြင်မဆုံး၊ ဖြည့်မဆုံးနိုင်တာ ယနေ့တိုင်ပဲ ဖြစ်ပါတယ်။ အဲဒီတော့ ဘာနဲ့တူသလဲဆိုရင် ကျွန်တော်တို့ရဲ့ မပျောက်နိုင်တဲ့ ပညာရေးနိမ့်ကျမှုဆိုတဲ့ နာတာရှည် ရောဂါကြီးကို ဆေးနည်းဟောင်း၊ ကုထုံးဟောင်းတွေနဲ့ ရေရှည်ဆွဲကုနေသလိုဖြစ်နေပါတယ်။ ပြီးခဲ့တဲ့ ရက်သတ္တပတ်အတွင်းက ကျွန်တော်တို့ရဲ့ အမျိုးသားလွှတ်တော်မှာ ပညာရေးပြည်ထောင်စုဝန်ကြီးကိုယ်တိုင်က အဆောက်အဦတွေကတော့ ဆောက်ရမှာပါပဲ။ အခုတင်ပဲ ၃၈ ဘီလီယံ တိုးတောင်းထား ပါတယ်။ ဒါပေမယ့် ထပ်တိုးတောင်းရပါဦးမယ်လို့ ပြောသွားခဲ့ပါတယ်။ ခုလည်းတောင်းတယ်။ တောင်းပါဦးမယ်တဲ့။ ဆောက်လုပ်ရေးကိစ္စအတွက်ဆိုတော့ ပညာရေးမြှင့်တင်ဖို့အတွက် လူသားအရင်း အမြစ်ဖြစ်တဲ့ ဆရာ/ ဆရာမများ၊ ကျောင်းသား/ကျောင်းသူများကို နိုင်ငံတကာအဆင့် မြှင့်တင်ပေး ရမယ့်အစား အဆောက်အဦချည်းဖိဆောက်နေတဲ့ မူဝါဒကတော့ မှားယွင်းနေပါတယ်။ ဒီဂရပ် ၂ ခုက အပေါ်က အစိမ်းရောင်ဂရပ်သည် ပညာရေးကိုနှစ်အလိုက် ဘတ်ဂျက်တိုးပြတာ ၁၇၀၀ ဘီလီယံ ၁၈၀၀ နီးပါးရောက်သွားပါပြီ။ အဲဒီတော့ ကျန်တဲ့ဝန်ကြီးဌာနတွေဟာ ဘတ်ဂျက်အဖြတ်ခံ ရတာများပါတယ်။ ကျွန်တော်တို့ ပညာရေးဝန်ကြီးဌာနသည် ဘတ်ဂျက်ပိုမို တိုးမြှင့်ရရှိခဲ့ပါတယ်။ ပညာရေးဌာနသည် ဘတ်ဂျက်တိုးမြှင့်ရရှိပြီးတော့ အဲဒီရရှိတဲ့ငွေတွေကို နေရာမှန် ပညာရေးတိုးတက် မြင့်မားရေးအတွက် တကယ်လုပ်မိနိုင်ရဲ့ လား။ အခုလိုပဲဖြစ်နေပါတယ်။ ခုနက တင်ပြခဲ့သလိုပဲ။ လစာ စရိတ်များယူတဲ့အခါမှာလဲ တကယ့်လူသားအရင်းအမြစ် ကလေးတွေကိုသင်ကြားပေးနေတဲ့ ဆရာ/ ဆရာမတွေကတော့ ပေးကားပေး၏မရ၊ ကျွေးကားကျွေး၏မဝဆိုတဲ့ဘဝ။ ထို့နည်းတူစွာပင် ကျောင်းသား တွေဟာလည်းပဲ သူတို့ရဲ့ ပညာအရေအသွေးဟာ တကယ့်တကယ် တကယ်တမ်း အဆင့်မီနေပြီလား။ လွန်ခဲ့သော ၂၀၀၂ နှစ်လောက်က ပြဋ္ဌာန်းချက်က အခုထက်ထိမပြောင်းသေးဘူး။ အခု အားပါးတရ ကျောင်းသားအဆောင်တွေဆောက်နေပြီဆိုတဲ့ နည်းပညာကျောင်းတွေကရော ဗမာပြည်အနှံ့ဖွင့်ထား ပါတယ်။ အဲဒီမှာကိုင်နေတဲ့စာအုပ်တွေဟာ ၂၀၀၂ ထဲက ပြဋ္ဌာန်းထားတဲ့စာအုပ်တွေက အဲဒီတုန်းက နိုင်ငံခြားကစာအုပ်ထဲကဟာတွေကို ဒါရိုက်ဖလင်ကူးရိုက်ပြီးတော့ အခုထက်ထိ မပြောင်းသေးတဲ့ သင်ရိုးတွေ။ ကမ္ဘာမှာ သိပ္ပံပညာတိုးတက်လာတာနဲ့အမျှ အင်ဂျင်နီယာပညာတွေ၊ ကွန်ပျူတာပညာတွေ တိုးတက်လာ တာနဲ့အမျှ အခုထက်ထိပြောင်းလဲအောင် လုပ်မပေးနိုင်သေးဘဲနဲ့ ဟိုးရှေးခေတ်ကအတိုင်းပဲ အဆောက် အဆီချည်းပဲ ဖိဆောက်နေတာကို တွေ့ရတာဖြင့် ကျွန်တော်တို့ ပြင်ဆင်ပြီးတော့ စဉ်းစားရမယ့်အချက် ဖြစ်ပါတယ်လို့ပြောကြားရင်း ကျွန်တော် နိဂုံးချုပ်ပါတယ်ခင်ဗျား။</speech>
<speech type="speaker">ဒေါက်တာပြည့်ဖြိုး ဧရာဝတီတိုင်းဒေသကြီး မဲဆန္ဒနယ်အမှတ်(၇) ဆွေးနွေးဖို့ဖြစ်ပါတယ်။</speech>
<speech><mp id="841">ဒေါက်တာပြည့်ဖြိုး(မဲဆန္ဒနယ်အမှတ်-၇၊ ဧရာဝတီတိုင်းဒေသကြီး)</mp>လေးစားအပ်ပါတဲ့ ပြည်ထောင်စုလွှတ်တော် နာယကကြီးနှင့် အားလုံးပဲမင်္ဂလာပါခင်ဗျား။ ၂၀၁ရ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေကြမ်း မူနှင့်အခြေခံသဘောအပါအဝင် ရငွေသုံးငွေများနှင့် စပ်လျဉ်း ပြီးတော့ အကြံပြု ဆွေးနွေးသွားမှာဖြစ်ပါတယ်။ ပထမဦးစွာ ဟိုတယ်နှင့် ခရီးသွားလာရေးဝန်ကြီးဌာနရဲ့ သာမန်အသုံးစရိတ်ခေါင်းစဉ်အောက်က ထောက်ပံ့ကြေးငွေနဲ့ စပ်လျဉ်းပြီးတော့ ဆွေးနွေးသွားမှာဖြစ်ပါတယ်။ ဒီထောက်ပံ့ကြေးငွေတွေကတော့ အိမ်နီးချင်းနိုင်ငံတွေမှာ နှစ်စဉ်ပုံမှန်ကြေးတွေ ထည့်ဝင်ပြီးတော့ ခရီးသွား ပြပွဲတွေ ခင်းကျင်းပြသရာက ဒီလိုခင်းကျင်းပြသဖို့အတွက် တစ်ခြားနိုင်ငံတွေနည်းတူ လုပ်ငန်းရှင်တွေနဲ့ ပူးပေါင်းပြီးတော့ ထည့်ဝင်ကြေးတွေပေးသွင်းရတာတွေဖြစ်ပါတယ်။ ဒီလိုထောက်ပံ့ကြေး အသုံးစရိတ်နှင့် တောင်းခံဆောင်ရွက်ထားတဲ့ ဒီပုံမှန်နှစ်စဉ်ကြေး ထည့်ဝင်တာတွေရယ်၊ ဟိုတယ်နှင့် ခရီးသွားလာရေး ပရိုမိုးရှင်းမြှင့်တင်ရေးလုပ်တဲ့ကဏ္ဍတွေမှာ အိမ်နီးချင်းနိုင်ငံတွေနှင့်နှိုင်းယှဉ်ရင် ကျွန်တော်တို့နိုင်ငံက များစွာ နိမ့်ကျနေပါသေးတယ်။ ဒီလိုပဲ ကမ္ဘာလှည့်ခရီးသည် ဝင်ရောက်မှုအခြေအနေကို ကြည့်လို့ရှိရင်လည်း ကျွန်တော်တို့နိုင်ငံက ဒါတော်တော်နိမ့်ကျနေပါသေးတယ်။ ဒီဟိုတယ်နှင့် ခရီးသွားလာရေးလုပ်ငန်းဟာ တိုင်းပြည်ဘဏ္ဍာကို ဖြည့်ဆည်းပေးတဲ့ လုပ်ငန်း တစ်ခုလည်းပဲဖြစ်ပါတယ်။ ဒီလိုခရီးသွားမြှင့်တင်ရေးတွေ တိုးမြှင့်လုပ်ဆောင်ဖို့အတွက် ဒီဘတ်ဂျက်ငွေ အသုံးစရိတ်တွေကို ပိုမိုသုံးစွဲသင့်လျှင် သုံးစွဲရမှာဆိုတာဖြစ်ပါတယ်။ ဒီဟိုတယ်နှင့်ခရီးသွားနှင့်စပ်ဆက်တဲ့ လုပ်ငန်းတွေ၊ လူသားအရင်းအမြစ်တိုးတက်မှုလည်းဖြစ်စေတဲ့ သင်တန်းအမျိုးအစားအသစ်တွေကို aloge caos@gmęcza8ulosufill Goos(8:60s? Package Tour Gozi Š Free Independent Traveller တွေ ပိုမိုဝင်ရောက်လာစေအောင်၊ နောက်တစ်ခုက ကျွန်တော်တို့ အခုအခါမှာ ခေတ်စားနေတဲ့ Community Foreign Tourist macozy zapoonsolo:cos op:c0d G ê co caoswę ပါတယ်။ ဒီ Community Foreign Tourist ကဏ္ဍနဲ့ ဆက်စပ်ပြီးတော့လည်း ကျွန်တော်တို့ ဒေသလေးတွေ၊ ရွာလေးတွေမှာရှိတဲ့ ယဉ်ကျေးမှုတွေ၊ ရိုးရာဓလေ့လေးတွေ မပျောက်ပျက်အောင်၊ လူနေမှုပုံစံတွေ မပျက်စီး အောင်လည်း စောင့်ကြည့်ထိန်းကျောင်းဖို့ လိုပါတယ်။ ဒါကြောင့် ဒီလိုအခန်းကဏ္ဍတွေအလိုက် ဘဏ္ဍာနှစ်အတွင်းသုံးစွဲမယ့် အသုံးစရိတ်တွေကိုစနစ်တကျ လျာထားပြုစုပြီးတော့ တင်ပြတောင်းခံသင့်ပါတယ်။ ဒုတိယအချက်အနေနဲ့ ဒီစိစစ်ရေးပူးပေါင်းအဖွဲ့ များရဲ့ လေ့လာသုံးသပ်ချက်တွေကို ခြုံငုံကြည့်ချင်းအားဖြင့် ပိုမိုပြည့်စုံကောင်းမွန်တဲ့ ဘတ်ဂျက်လျာထားမှုမျိုး လိုအပ်နေပြီဆိုတာကို ကျွန်တော်တို့တွေ့ရမှာဖြစ်ပါတယ်။ ဒီလိုဘတ်ဂျက်တောင်းခံမှုတွေဟာ သက်ဆိုင်ရာ ဝန်ကြီးဌာနတွေရဲ့ အမျိုးသားစီမံကိန်းမူဝါဒအနေနဲ့ ကိုက်ညီမှုရှိ မရှိ၊ ဝန်ကြီးဌာနတွေရဲ့ ရည်မှန်းချက်တွေ ဒီအကျိုးအမြတ်ပြန်လည်ရရှိနိုင်မှုတွေအပေါ်မှာ အောင်မြင်နိုင်ဖွယ်ရှိ မရှိ။ ဒီလုပ်ငန်းစဉ်တွေကို ရေတို ရေရှည်အကောင်အထည်ဖော် တောင်းခံထားမှုမျိုးဟုတ် မဟုတ်။ ဒီလိုတောင်းခံမှုတွေအပေါ်မှာ ဒီသက်ဆိုင်တဲ့ ဘဏ္ဍာနှစ်အတွင်းသုံးစွဲနိုင်ခြင်းရှိ မရှိ ဆိုတဲ့အချက်တွေဟာ အဓိကကျပါတယ်။ ဒီလိုအဓိကကျတဲ့အချက်တွေ အပြင်ကို မဆီလျော်တဲ့၊ မဖြစ်သင့်တဲ့ ပိုမိုမြင့်မားတွက်ချက်တဲ့ တောင်းခံထားတဲ့ အသုံးစရိတ်တွေကို ကျွန်တော်တို့ စိစစ်ရေးပူးပေါင်းအဖွဲ့ ၁၂ အနေနဲ့ စိစစ်လျှော့ချဖြတ်တောက်ခဲ့ရတာတွေ အများကြီးရှိပါတယ်။ ဥပမာအနေနဲ့ တည်ဆောက်ရေး လုပ်ငန်းတွေ၊ စက်နှင့်စက်ပစ္စည်းတပ်ဆင်တဲ့ လုပ်ငန်းတွေ၊ နောက်ပြီးတော့ လမ်းတွေ စတဲ့ကိစ္စရပ်တွေမှာ ကျွန်တော်တို့ လျှော့ချဖြတ်တောက်ခဲ့ရတာ ရှိပါတယ်။ နောက်ပြီးတော့ ဒီပြည်သူ့ငွေစာရင်းပူးပေါင်း ဒီငွေကြေးအစီရင်ခံစာ(သုံးသပ်အစီရင်ခံစာ)ထဲမှာ ပါတဲ့ ဒီစိစစ်ရေးပူးပေါင်းအဖွဲ့တွေရဲ့ သဘောထားမှတ်ချက် တစ်ခုဖြစ်တဲ့ PAE Rate တွေ အညွှန်းနှုန်းထား များကို တပြေးညီသတ်မှတ် ထိန်းညှိပေးသင့်ပါတယ်ဆိုတဲ့အချက်ကို ကျွန်တော့အနေနဲ့ ဖြည့်စွက်အကြံပြု လိုပါတယ်။ ဒီ PAE ဆိုတာကတော့ Plinth Area Estimate တွေပါ အခြေခံတွက်ချက်ရတာဖြစ်ပါတယ်။ တချို့တချို့သော စက်ရုံ၊ အလုပ်ရုံ၊ အဆောက်အဦတွေ၊ ဆေးဝါးစက်ရုံတွေမှာ ပိုမိုမြင့်မားတဲ့ PAE တွက်ချက်မှုတွေ ရှိမှာဖြစ်တဲ့အပြင်ကို ဒီလိုဆောက်လုပ်ရေးနဲ့ အဆောက်အဦတွေမှာထည့်ဝင်မယ့် အရည် အသွေးမီ ပစ္စည်းအမျိုးအစား၊ ဒီအဆောက်အဦတွေရဲ့ Special Design ပုံစံတွေပေါ်မှာ မူတည်ပြီးတော့ စနစ်ကျတဲ့ လျာထားတွက်ချက်မှုတွေနဲ့ အသုံးစရိတ်တွေကို တင်ပြတောင်းခံသင့်ပါတယ်။ တတိယအချက်အနေနဲ့ ဒီသက်ဆိုင်ရာဝန်ကြီးဌာနတွေရဲ့ ဘတ်ဂျက်တွေကို စာရင်းစစ် စစ်ဆေး ရတာဖြစ်ပေမယ့်လည်း လက်တွေ့မြေပြင်မှာ အရည်အသွေးမီအောင် အကောင်အထည်ဖော်ဆောင်ရွက် ထားခြင်းရှိ မရှိ ဆိုတာက ဥပမာ ဒီတည်ဆောက်ရေးတွေ၊ စက်နှင့်စက်ပစ္စည်း တပ်ဆင်တဲ့လုပ်ငန်းတွေက ပညာရပ်ပိုင်းဆိုင်ရာတွေဖြစ်တဲ့အတွက်ကြောင့် စာရင်းအပေါ်မှာ စစ်ဆေးရုံနှင့် မလုံလောက်ပါဘူး။ စိစစ် ပူးပေါင်းအဖွဲ့တွေရဲ့ သဘောထားမှတ်ချက်အပိုဒ် ၃၁(က)မှာပါသလိုမျိုး ဒေသပေါက်ဈေးတွေ၊ လုပ်ငန်း ကြီးကြပ်မှုစရိတ် Supervision charges တွေ၊ QC လို့ခေါ်တဲ့ အရည်အသွေးစစ်ဆေးစရိတ် စတဲ့ပြည့်စုံတဲ့ အချက်တွေပါဝင်တဲ့ အနီးစပ်ဆုံး ကုန်ကျငွေတွေကို တင်ပြတောင်းခံသင့်ပါတယ်။ နာယကကြီးခင်ဗျား။ အရင့်အရင်က စနစ်တွေ၊ ခေတ်တွေမှာ ဒီနိုင်ငံ့ဘဏ္ဍာကို လျာထားသုံးစွဲမှု တွေကိုကြည့်ရင် လွဲချော်ဖြုန်းတီးမှုတွေ၊ မှားယွင်းမှုတွေသာ ရှိခဲ့ပြီးဖြစ်ပါတယ်။ သာဓကအနေနဲ့ ဒီ ဖဆပလအစိုးရလက်ထက် ပါလီမန်ခေတ်မှာတောင် ၆,၀၀၀ ကျပ်တန် စပါးဂိုဒေါင် ၁၅,၀၀၀ ကျပ်ရပါ လျက်နဲ့ တော်ရိလျော်ရိဆောက်ထားတဲ့ကိစ္စမျိုးတွေ ရှိခဲ့ပါတယ်။ အခိုလည်း ဒီလိုကိစ္စမျိုး တွေ ရှိနေတုန်းပဲဆိုတာ ငြင်းလို့မရပါဘူး။ ဒါကြောင့် သက်ဆိုင်ရာဝန်ကြီးဌာနတွေကနေပြီးတော့ ဒီလို ဘတ်ဂျက်တွေ လျာထားတာ၊ သုံးစွဲတာ၊ ပိုလျှံငွေပြန်လည်အပ်နှံတာတွေအပေါ်မှာ မဖြစ်မနေ တာဝန်ယူ၊ တာဝန်ခံဆောင်ရွက်ပေးဖို့ အထူးပဲလိုအပ်နေပါကြောင်း လွှတ်တော်ကြီးက တင်ပြလိုပါတယ်။ နိဂုံးချုပ်အနေနဲ့တော့ ကျွန်တော်တို့နိုင်ငံအတွက်၊ ကျွန်တော်တို့ ပြည်သူအတွက် ပြည်ထောင်စု လွှတ်တော်ကြီးက အတည်ပြု ပြဋ္ဌာန်းပေးထားတဲ့ ပိုပြီးပြည့်စုံကောင်းမွန်တဲ့ ရသုံးမှန်းခြေငွေစာရင်းဖြစ်ပါ စေလို့ တိုက်တွန်းရင်းနဲ့ ဆွေးနွေးတင်ပြအပ်ပါတယ်ခင်ဗျား။ အားလုံးကိုကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ လွှတ်တော်ကိုယ်စားလှယ်များရဲ့ ဆွေးနွေးခြင်းအစီအစဉ် ပြီးဆုံးပါပြီ။ ၂၀၁ရ ခုနှစ်၊ ပြည်ထောင်စုဘဏ္ဍာငွေ အရအသုံးဆိုင်ရာဥပဒေကြမ်းနဲ့ စပ်လျဉ်းပြီး ဥပဒေကြမ်းပူးပေါင်းကော်မတီနဲ့ ပြည်သူ့ငွေစာရင်းပူးပေါင်းကော်မတီတို့ရဲ့ အစီရင်ခံစာပါ သုံးသပ်အကြံပြုချက်များနဲ့ လွှတ်တော်ကိုယ်စားလှယ်များရဲ့ မူနဲ့အခြေခံသဘော ဆွေးနွေးချက်များအပေါ် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ပြန်လည်ရှင်းလင်း ဆွေးနွေးခြင်းအစီအစဉ်ကို လာမယ့် ၁၅-၃-၂၀၁ရ ရက် (ဗုဒ္ဓဟူးနေ့)တွင်လည်းကောင်း၊ ရငွေသုံးငွေများ၊ ဥပဒေ အကြောင်းအရာများနဲ့ စပ်လျဉ်းပြီး တစ်ပိုဒ်ချင်းစီအလိုက် အဆိုတင်သွင်းခြင်း၊ သက်ဆိုင်ရာ ပြည်ထောင်စုအဆင့်အဖွဲ့အစည်း များက ပြန်လည်ရှင်းလင်းဆွေးနွေးခြင်း၊ လွှတ်တော်ရဲ့ အဆုံးအဖြတ်ရယူခြင်းနဲ့ ဥပဒေကြမ်းတစ်ရပ်လုံးကို အတည်ပြုခြင်း အစီအစဉ်တို့ကို ၁၇-၃-၂၀၁ရ ရက် (သောကြာနေ့)တွင်လည်းကောင်း ဆက်လက်ဆောင်ရွက်ရန် လျာထားပါကြောင်း ကြိုတင်အသိပေးအပ်ပါတယ်။</speech>
</bill>
</section>
<section value="Motion">
<motion>
<title>နိုင်ငံတော်သမ္မတထံမှ ပေးပို့သော ၂၀၁၆ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေပါ သီးသန့်ရန်ပုံငွေမှ ခွဲဝေသုံးစွဲမည့် ကိစ္စများနှင့် စပ်လျဉ်း၍ ပြည်ထောင်စုအဆင့်အဖွဲ့အစည်းဝင်များက လွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ရန်ကုန်တိုင်း ဒေသကြီးအတွင်း နွေရာသီ လျှပ်စစ်ဓာတ်အားလိုအပ်ချက်ကို ဖြည့်ဆည်းပေးနိုင်ရန်အတွက် ကျပ် ၃၀ ဘီလီယံ ခွဲဝေသုံးစွဲမည့်ကိစ္စနဲ့ စစ်ကိုင်းတိုင်းဒေသကြီးအတွင်းရှိ ဖောင်းပြင်-ပင်လည်ဘူးလမ်း ၂၉ မိုင် (လမ်းသစ်) အထူးပြင်ဆင်ထိန်းသိမ်းခြင်းလုပ်ငန်းများ ဆောင်ရွက်ရန်အတွက် ကျပ် ၅,၅၇၅.၀၀ သန်း ခွဲဝေ သုံးစွဲမည့် ကိစ္စရပ်များနဲ့ စပ်လျဉ်းပြီး နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၁၀-၃-၂၀၁ရ ရက်စွဲပါ စာအမှတ်၊ ၃(၁)/၁/သမ္မတရုံးနဲ့ စာအမှတ်၊ ၃(၂)/၁/သမ္မတရုံး တို့ဖြင့် ပေးပို့ထားပြီး မိတ္တူကို ကိုယ်စားလှယ်များထံ ဖြန့်ဝေထားပါတယ်။ ယင်းကိစ္စများနဲ့စပ်လျဉ်းပြီး ဦးစွာ လျှပ်စစ်နှင့်စွမ်းအင်ဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="17">ဒေါက်တာထွန်းနိုင်(ဒုတိယဝန်ကြီး၊လျှပ်စစ်နှင့်စွမ်းအင်ဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်ထောင်စုအစိုးရအဖွဲ့ဝင်များ၊ ပြည်ထောင်စုလွှတ်တော် ကိုယ်စားလှယ်များအားလုံး မင်္ဂလာအပေါင်းနဲ့ ပြည့်စုံကြပါစေလို့ ဆုမွန်ကောင်းတောင်းရင်း နှုတ်ခွန်း ဆက်သအပ်ပါတယ်။ နိုင်ငံတော်သမ္မတထံမှ ပေးပို့ထားသည့် ရန်ကုန်တိုင်းဒေသကြီးအတွင်း နွေရာသီ လျှပ်စစ်ဓာတ်အားလိုအပ်ချက်ကို ဖြည့်ဆည်းပေးနိုင်ရန်အတွက် ၂၀၁၆ ခုနှစ်၊ ပြည်ထောင်စု၏ ဘဏ္ဍာငွေ အရအသုံးဆိုင်ရာ သီးသန့်ရန်ပုံငွေမှ ကျပ် ၃၀ ဘီလီယံအား ခွဲဝေသုံးစွဲမည့်ကိစ္စနှင့် စပ်လျဉ်း၍ ရန်ကုန်တိုင်း ဒေသကြီးအစိုးရအဖွဲ့ကိုယ်စား ကျွန်တော် လျှပ်စစ်နှင့် စွမ်းအင်ဝန်ကြီးဌာနမှ ဒုတိယဝန်ကြီး ဒေါက်တာ ထွန်းနိုင်က ရှင်းလင်းတင်ပြသွားမှာဖြစ်ပါတယ်။ ရန်ကုန်တိုင်းဒေသကြီးသည် နိုင်ငံတော်စီးပွားရေးအရ အချက်အခြာကျသည့် ဒေသကြီးဖြစ်သည် နှင့်အညီ လျှပ်စစ်ဓာတ်အားသုံးစွဲမှုသည် နှစ်စဉ် ၁၅၀ မှ ၂၀၀ မဂ္ဂါဝပ်အထိ တိုးတက်သုံးစွဲလျှက်ရှိပြီး လက်ရှိ တစ်နိုင်ငံလုံးဓာတ်အားထုတ်လုပ်မှု၏ ၄၀ ရာခိုင်နှုန်းခန့်အထိ အသုံးပြုလျှက်ရှိပါသည်။ ရန်ကုန်တိုင်း ဒေသကြီးအတွင်းတွင် ၂၀၁ရ ခုနှစ်တွင် လျှပ်စစ်ဓာတ်အားတောင်းခံထားချက်များအရ ၃၀၀ မဂ္ဂါဝပ်ခန့် တိုးတက်ထုတ်လုပ်ပေးနိုင်ရန် လိုအပ်နေလျှက်ရှိပါသည်။ မဖြစ်မနေ လိုအပ်ချက်မှာ ၂၀၀ မဂ္ဂါဝပ်ခန့်အထိ ဖြစ်ပါသည်။ ရန်ကုန်တိုင်းဒေသကြီး ရွာမသဘာဝဓာတ်ငွေ့သုံး ဓာတ်အားပေးစက်ရုံရှိ ဓာတ်အားပေး စက်နှစ်လုံးမှ သဘာဝဓာတ်ငွေ့တိုးတက်ရရှိမှုအရ ထပ်မံထုတ်လုပ်နိုင်သည့် ပမာဏမှာ ၇၀ မဂ္ဂါဝပ်ခန့် ဖြစ်ပါသည်။ ယခုဝယ်ယူမည့် ဓာတ်အားထုတ်သည့်စက်မှာ ထပ်မံထွက်ရှိလာမည့် ၂၅ မဂ္ဂါဝပ်နှင့် ပေါင်းပါက ၉၅ မဂ္ဂါဝပ်အထိသာ တိုးတက် ထုတ်လုပ်နိုင်မည်ဖြစ်ပါသည်။ ဓာတ်အားစနစ်အတွင်းတွင် ဓာတ်အားထုတ်လုပ်နိုင်မှုသည် နွေရာသီပူပြင်းခြောက်သွေ့သည့် ကာလ၌ တိုးတက်လာသည့် ဓာတ်အားလိုအပ်ချက်ကို ပြည့်မီအောင် ထုတ်လုပ်နိုင်မှု မရှိသေးသည့်အပြင် ပင်မဓာတ်အားခွဲရုံအချို့နှင့် မဟာဓာတ်အားလိုင်းအချို့တွင်လည်း ဝန်အားပြည့်ခြင်း၊ ဝန်အားကို ကျော်လွန် သုံးစွဲနေရခြင်းတို့ ဖြစ်ပေါ်နေပါသည်။ ၂၀၁၆-၂၀၁ရ ဘဏ္ဍာနှစ်အတွင်း ပြည်ထောင်စုဝန်ကြီးဌာနအနေဖြင့် ဓာတ်အားစနစ်အတွင်း တိုးတက်တောင်းခံလာမည့် ဝန်အားများကို ဖြည့်ဆည်းထုတ်လုပ်ပေးနိုင်ရန် ၃၀၀ မဂ္ဂါဝပ် ဓာတ်အားထုတ်စက်များ အရေးပေါ်တည်ဆောက်ရန် စီမံခဲ့သော်လည်း ဘဏ္ဍာငွေ အခက်အခဲအရ ဆောင်ရွက်နိုင်မှုမရှိခြင်း၊ ရန်ကုန်တိုင်းဒေသကြီးအတွင်းရှိ သဘာဝဓာတ်ငွေ့သုံးဓာတ်အားပေး စက်ရုံများမှာ သက်တမ်းကြာမြင့်နေပြီ ဖြစ်သောကြောင့် စက်စွမ်းအားပြည့် ထုတ်လုပ်နိုင်မှုမရှိခြင်း၊ စက်စွမ်းအားပြည့် ထုတ်လုပ်နိုင်ရန်အတွက် ဓာတ်အားပေးစက်များအား အဆင့်မြှင့်တင်နိုင်ရန်နှင့် ပြင်ဆင်ခြင်းလုပ်ငန်းများ ဆောင်ရွက်ရန် ဘဏ္ဍာငွေလုံလောက်မှုမရှိခြင်း စသည့်အခက်အခဲများကြောင့် လျှပ်စစ်ဓာတ်အားထုတ်လုပ်မှု လိုအပ်ချက်အားရနိုင်သရွေ့ အရေးပေါ်ဖြည့်ဆည်းရန် မဖြစ်မနေ လိုအပ်လာပါသည်။ အဆိုပါလိုအပ်လာသည့် လျှပ်စစ်ဓာတ်အားအတွက် တိုင်းဒေသကြီးအစိုးရအနေဖြင့် သင့်လျော်သည့်နေရာတွင် လျှပ်စစ်ဓာတ်အား ထုတ်စက်အား တပ်ဆင်ဓာတ်အားပေးနိုင်ရန်အတွက် ပြည်ထောင်စု၏ သီးသန့်ရန်ပုံငွေမှ အထူးကိစ္စရပ် အနေဖြင့် ကျခံသုံးစွဲ ဝယ်ယူခွင့်ပြုပါရန် တင်ပြတောင်းခံ ဆောင်ရွက်ခြင်းသာ ဖြစ်ပါသည်။ ယခုဝယ်ယူမည့် ဓာတ်အားပေးစက်မှာ သဘာဝဓာတ်ငွေ့နှင့်သော်လည်းကောင်း၊ ဒီဇယ်ဆီဖြင့် Goscos:oma: coscos goeil: oop: 333p:Ol029 TM 2500+ Mobile Gas Turbine အမျိုးအစား Trailer Type ဖြစ်ပါတယ်။ ဝယ်ယူမည်ဆိုပါက စာချုပ် ချုပ်ဆိုပြီးသည့်နေ့မှစ၍ သယ်ယူပို့ဆောင် တပ်ဆင်ချိန်၊ သင်္ဘောတင်ကာလမှ တပ်ဆင်မည့်နေရာအရောက် သယ်ယူတပ်ဆင်ပြီးသည့်တစ်လခွဲခန့် ကြာမြင့်နိုင်ပါသည်။ အဆိုပြု ဈေးနှုန်းမှာ ဆိပ်ကမ်းအရောက် CIF တန်ဖိုး အမေရိကန် ဒေါ်လာ ၂၂.၂ သန်းခန့် ဖြစ်ပါသည်။ မြန်မာကျပ်ငွေဖြင့်လည်း ပေးချေနိုင်ကြောင်း သိရှိရပြီး လက်ရှိ ငွေလဲလှယ်နှုန်းဖြင့်တွက်ချက်ပါက ကျပ်ငွေ ၃၀ ဘီလီယံခန့် ကျသင့်မည် ဖြစ်ပါသည်။ အိတ်ဖွင့်တင်ဒါ စနစ် သို့မဟုတ် Limited Tender စနစ်ဖြင့် ဆောင်ရွက်ပါက ြင့်နိုင်မည် ဖြစ်ပါသည်။ အစိုးရ အချင်းချင်း ညှိနှိုင်းဝယ်ယူမည်ဆိုပါက တင်ဒါစနစ်အတွက် ပြင်ဆင်ဆောင်ရွက်ရမည့် ျားကို လျှော့ချနိုင်မည် ဖြစ်ပါသဖြင့် နွေရာသီအမီ ဓာတ်အားထုတ်လုပ်နိုင်မည်ဖြစ်ကြောင်း ၂၀၁၆-၂၀၁ရ ဘဏ္ဍာရေး နှစ်အတွင်း ငွေကျပ် ၃၀ ဘီလီယံအား လျာထားခွင့်ပြုပေးနိုင်ပါရန် နိုင်ငံတော်သမ္မတရုံးသို့ ရန်ကုန်တိုင်း ဒေသကြီးအစိုးရအဖွဲ့၏ ၂၈-၂-၂၀၁ရ ရက်စွဲပါစာအမှတ်၊ ၄/၇-(၅)/လျှပ်ဆက်ဖြင့် တင်ပြခဲ့ပါသည်။ ပြည်ထောင်စု၏ သီးသန့်ရန်ပုံငွေမှ သုံးစွဲပြီး လက်ကျန်ငွေမှာ ၄၄,၀၂၉.၅၀၈,၆၁ သန်း ကျန်ရှိ ပါသည်။ ရန်ကုန်တိုင်းဒေသကြီးအစိုးရကတင်ပြလာသော ဓာတ်အားထုတ်စက်ကို ပြည်ထောင်စု သီးသန့် ရန်ပုံငွေမှ ဘီလီယံ ၃၀ ကျပ် ကျခံဝယ်ယူမည့်ကိစ္စအား နိုင်ငံတော်သမ္မတရုံးနှင့် စီမံကိန်းနှင့်ဘဏ္ဍာရေး ဝန်ကြီးဌာနတို့က သဘောတူခွင့်ပြုပြီးကြောင်း ရန်ကုန်တိုင်းဒေသကြီးအစိုးရအဖွဲ့သို့ အကြောင်းပြန်ကြား ခဲ့ပြီး ဖြစ်ပါသည်။ အဆိုပါလျှပ်စစ်ဓာတ်အားထုတ်စက်အား ရန်ကုန်တိုင်းဒေသကြီးအတွင်း ဓာတ်အားအများဆုံး အသုံးပြုချိန် Peak Load တွင် နေ့စဉ်တစ်ရက်လျှင် ၅ နာရီခန့်ဝင်ရောက်မောင်းနှင် ဓာတ်အား ပေးရန်နှင့် လက်ရှိဂက်စ်တာဘိုင်များ ပြုပြင်ထိန်းသိမ်းခြင်းလုပ်ငန်းများ ဆောင်ရွက်နေချိန်တွင် ရရှိလာမည့် သဘာဝဓာတ်ငွေ့အား အကျိုးရှိစွာအသုံးပြု၍ ဝင်ရောက်မောင်းနှင်ခြင်းဖြင့် လျှပ်စစ်ဓာတ်အားထုတ်လုပ်မှု လျော့နည်းကျဆင်းခြင်းမရှိဘဲ စဉ်ဆက်မပြတ် ဓာတ်အားထုတ်လုပ်နိုင်စေရန်နှင့် ရွှေ့ပြောင်းဓာတ်အား ထုတ်စက်ဖြစ်သဖြင့် တစ်နိုင်ငံလုံးကို အရေးပေါ်လိုအပ်သည့် မည်သည့်နေရာမဆို ရွှေ့ပြောင်းဓာတ်အား ထုတ်လုပ်ပေးနိုင်ရန် ရည်ရွယ်ချက်ဖြင့် ဝယ်ယူရန်စီစဉ်ခြင်း ဖြစ်ပါသည်။ အဆိုပါဓာတ်အားထုတ်စက်၏ စက်စွမ်းအားပြည့်လောင်စာအသုံးပြုမှု ကုန်ကျမှုပမာဏမှာ သဘာဝ ဓာတ်ငွေ့ အသုံးပြုမည်ဆိုပါက တစ်နာရီလျှင်ခန့်မှန်း ၁၀၄၄၅ Nm3/hr လိုအပ်မည်ဖြစ်ပြီး၊ ဒီဇယ်ဆီ အသုံးပြုမည်ဆိုပါက တစ်နာရီလျှင် ၇၄၈၈ လီတာခန့်လိုအပ်မည်ဖြစ်ပါသည်။ ရန်ကုန်တိုင်းဒေသကြီး အတွင်း၌ ပထမအဆင့်အနေဖြင့် ဒီဇယ်လောင်စာဆီအသုံးပြု၍ တစ်နေ့လျှင် ၅ နာရီခန့်မောင်းနှင်ရန် စီစဉ် ထားရှိပြီး တစ်ရက်ဒီဇယ်ဆီအသုံးပြုမှုပမာဏမှာ ဂါလန် ၁၀၀၀၀ ခန့် ကုန်ကျမည် ဖြစ်ပါသည်။ ရန်ကုန် လျှပ်စစ်ဓာတ်အားပေးကော်ပိုရေးရှင်းတွင် ပြည်သူများအရေးပေါ် လျှပ်စစ် ဓာတ်အားရရှိရေးအတွက် စုဆောင်းထားရှိသော ဒီဇယ်ဆီလက်ကျန် ဂါလန် ၁၀ သိန်းခန့်ရှိသဖြင့် နွေရာသီကာလ ၃ လခန့်အတွက် အသုံးပြုနိုင်မည်ဖြစ်ပါသည်။ ရန်ကုန်တိုင်းဒေသကြီးအစိုးရအဖွဲ့မှ အဆိုပါဓာတ်အားထုတ်စက်ကို အစိုးရအချင်းချင်း အစီအစဉ်ဖြင့် ဝယ်ယူသွားမည် ဖြစ်ပါသည်။ အစိုးရအချင်းချင်းအစီအစဉ်ဖြင့် ဝယ်ယူမည်ဆိုပါက ကြားခံအဖွဲ့အစည်းအဖြစ် ne mora:c3 03:39°:q saqqusopaqp:o clogoo8:003:63s Yangon Fund Company Ltd. က ဆောင်ရွက်သွားမည် ဖြစ်ပါသည်။ ပစ္စည်းပေးသွင်းမည့်ကုမ္ပဏီသို့ ကျပ်ငွေဖြင့် ပေးချေရမည့်ကိစ္စရပ် များကို အဆိုပါကုမ္ပဏီနှင့် အသေးစိတ် ညှိနှိုင်းစီစဉ်ဆောင်ရွက်သွားမည် ဖြစ်ပါသည်။ ပြည်ထောင်စုလွှတ်တော်မှ သဘောတူခွင့်ပြုပါက စာချုပ်ပြင်ဆင်မည့် ကာလ (၇)ရက်ခန့် ကြာမြင့် မည်ဖြစ်ပြီး၊ သက်ဆိုင်ရာ ဝန်ကြီးဌာနများသို့ သဘောထားမှတ်ချက်တောင်းခံရယူခြင်းမှာ ပုံမှန်တစ်လခွဲခန့် ကြာမြင့်နိုင်သော်လည်း အစိုးရအချင်းချင်းဝယ်ယူမည့် ကိစ္စဖြစ်သောကြောင့် သဘောထားမှတ်ချက် တောင်းခံသောကာလကို လျှော့ချနိုင်မည် ဖြစ်ပါသည်။ စာချုပ်ချုပ်ဆိုပြီးနောက် သင်္ဘောတင်ကာလ (၃၀)ရက်ခန့်၊ ပစ္စည်းရောက်ရှိပြီးနောက် ရွေးယူတပ်ဆင်ခြင်းလုပ်ငန်း (၁၅)ရက်ခန့်ဖြစ်၍ စာချုပ် ချုပ်ဆို ပြီးနောက် (၄၅)ရက်ခန့်အတွင်း စတင်ဓာတ်အားထုတ်လုပ်ပေးနိုင်မည် ဖြစ်ပါသည်။ ဝယ်ယူရေးကိစ္စနှင့်ပတ်သက်၍ အချက်အလက်များကို တင်ပြနိုင်ရန် ပါဝါပွိုင့်အသုံးပြုခွင့် ပြုပါရန် တင်ပြအပ်ပါတယ်။ ဓာတ်အားထုတ်စက်ဝယ်ယူရာတွင် ပါဝင်လာမည့် ပစ္စည်းများအား တင်ပြထားတာ ဖြစ်ပါတယ်။ ဂက်စ်တာဘိုင်နဲ့ စပ်ဆက်ပစ္စည်းများ၊ Mechanical pass ပိုင်းဆိုင်ရာပစ္စည်းများနှင့် Electrical equipment ဆိုင်ရာပစ္စည်းများကို တင်ပြထားတာဖြစ်ပါတယ်။ အဆိုပါ ဓာတ်အားထုတ်စက်ကို ဒီဇယ်ဖြင့် မောင်းနှင်ပါက Operation and Maintenance Cost မပါ လောင်စာဆီ အသုံးပြုမှုနှုန်းအရ ဒီဇယ်ဆီ တစ်လီတာအတွက် ၆၉၀ ကျပ်ဈေးဖြင့် တွက်ပါက ဓာတ်အားတစ်ယူနစ်လျှင် ဆီဖိုး ၂၀၀ ကျပ်ခန့် ကုန်ကျမည် ဖြစ်ပါသည်။ တွက်ချက်မှုပုံစံအား ရှင်းလင်း တင်ပြထားတာဖြစ်ပါတယ်။ အဆိုပါ စက်တွင် အသုံးပြုရမည့် လောင်စာဒီဇယ်ဆီ အမျိုးအစားမှာ High Speed Diesel Oil Specification ကို အသုံးပြုသွားမည် ဖြစ်ပါတယ်။ အသုံးပြုရမည့်ဆီ၏ Specification ကို တင်ပြထား တာဖြစ်ပါတယ်။ ဓာတ်အားထုတ်စက်အား ရန်ကုန်တိုင်းဒေသကြီး အစိုးရအဖွဲ့ပိုင်အဖြစ် ထားရှိမည် ဖြစ်ပြီး၊ ရေရှည်စက်မောင်းနှင်ထိန်းသိမ်းမည့် အစီအစဉ်နှင့် လောင်စာဆီ ဖြည့်တင်းမည့် အစီအမံများကို ရန်ကုန်တိုင်းဒေသကြီးအစိုးရအဖွဲ့နှင့် ညှိနှိုင်းတင်ပြသွားပါမည်။ လတ်တလောအခြေ အနေတွင် ရန်ကုန် လျှပ်စစ်ဓာတ်အား ပေးရေးကော်ပိုရေးရှင်း၏ စုဆောင်းဒီဇယ်ဆီများကို အသုံးပြု မည်ဖြစ်ပြီး၊ စက်မောင်းနှင်ခြင်းကို လျှပ်စစ်ဓာတ်အားထုတ်လုပ်ရေးလုပ်ငန်းနှင့် ရန်ကုန်လျှပ်စစ် ဓာတ်အား ပေးရေးကော်ပိုရေးရှင်း တို့ ညှိနှိုင်းပူးပေါင်း ဆောင်ရွက်သွားမည် ဖြစ်ပါသည်။ ၂၀၁၆ ခုနှစ် ပြည်ထောင်စု၏ ဘဏ္ဍာငွေ အရအသုံးဆိုင်ရာ ဥပဒေ ပုဒ်မ ၂ရ - ပုဒ်မခွဲ (က) ပုဒ်မ ခွဲငယ် (၂) တွင် “ဘဏ္ဍာရေးနှစ်အတွင်း မသုံးစွဲလျှင် မဖြစ်သည့် အထူးကိစ္စရပ်ဖြစ်ပါက ပြည်ထောင်စု အစိုးရအဖွဲ့၏ ထောက်ခံချက်အရ ပြည်ထောင်စုလွှတ်တော်၏ အတည်ပြုချက်ဖြင့် ခွင့်ပြုသော အသုံး စရိတ်ဖြစ်ခြင်း” ဟု ပြင်ဆင်ဖော်ပြထားချက်အရ ယခုကိစ္စရပ်သည် ဘဏ္ဍာနှစ်အတွင်း မသုံးစွဲလျှင်မဖြစ်သည့် အထူးကိစ္စရပ်အဖြစ် တင်ပြတောင်းခံရခြင်းဖြစ်ပါကြောင်း ရှင်းလင်းတင်ပြအပ်ပါတယ်ခင်ဗျား။ ကျေးဇူး တင်ပါတယ်ခင်ဗျား။</speech>
<speech type="speaker">ဆက်လက်ပြီး ဆောက်လုပ်ရေးဝန်ကြီးဌာနက ရှင်းလင်းတင်ပြဖို့ဖြစ်ပါတယ်။</speech>
<speech><agency id="14">ဦးဝင်းခိုင် (ပြည်ထောင်ဝန်ကြီး၊ ဆောက်လုပ်ရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ၊ ပြည်ထောင်စုလွှတ်တော် ကိုယ်စားလှယ်များနှင့် ဖိတ်ကြား ထားသော ဧည့်သည်တော်များအားလုံး မင်္ဂလာအပေါင်းနှင့် ပြည့်စုံပါစေလို့ ကျွန်တော့အနေနဲ့ ဆုမွန်ကောင်း တောင်းရင်း နှုတ်ခွန်းဆက်သအပ်ပါတယ် ။ ကျွန်တော်ကတော့ ဆောက်လုပ်ရေးဝန်ကြီးဌာန၊ ပြည်ထောင်စုဝန်ကြီး ဦးဝင်းခိုင် ဖြစ်ပါတယ်။ ကျွန်တော့အနေနဲ့ နိုင်ငံတော်သမ္မတထံမှ ပေးပို့ထားသော စစ်ကိုင်းတိုင်းဒေသကြီးအတွင်းမှာရှိတဲ့ ဖောင်းပြင်-ပင်လည်ဘူးလမ်း(လမ်းသစ်)တွင် အထူးပြင်ဆင်ထိန်းသိမ်းခြင်းလုပ်ငန်းများ ဆောင်ရွက်ရန်အတွက် ၂၀၁၆ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေပါ သီးသန့်ရန်ပုံငွေမှ ကျပ် ၅,၅၇၅ သန်းအား ခွဲဝေသုံးစွဲမည့်ကိစ္စနှင့် စပ်လျဉ်းပြီးတော့ ပြည်ထောင်စုလွှတ်တော်သို့ ရှင်းလင်းတင်ပြသွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ ပါဝါပွိုင့်ဖြင့် ရှင်းလင်းတင်ပြ ခွင့်ပြုပါရန် တင်ပြအပ်ပါတယ်။ စစ်ကိုင်းတိုင်းဒေသကြီးအတွင်းမှာရှိတဲ့ ဖြတ်သန်းစီးဆင်းလျက်ရှိတဲ့ အဓိကမြစ်ကြီးဖြစ်တဲ့ ချင်းတွင်းမြစ်ကြောင်း အထက်ပိုင်းမှာရှိတဲ့ ခန္တီး၊ ဟုမ္မလင်း၊ ဖောင်းပြင် အစရှိတဲ့မြို့များမှ ဒေသခံ ပြည်သူ လူထုအနေနဲ့ ချင်းတွင်းမြစ်ကိုသာ အားကိုး၍ သွားလာနေကြရပါတယ်။ ချင်းတွင်းမြစ်ဟာဆိုရင် နွေရာသီတွင် သောင်ထွန်းပြီးတော့ မိုးရာသီမှာဆိုရင် ဝဲဂယက်များရှိတဲ့အတွက် မြစ်ကြောင်းတစ်လျှောက် သွားလာတဲ့ ရေယာဉ်များသည် မကြာခဏတိမ်းမှောက်လျက်ရှိပြီး အန္တရာယ်များစွာဖြင့် ခက်ခဲစွာ သွားလာနေကြရ ပါတယ်။ ၂၀၁၆ ခုနှစ်၊ အောက်တိုဘာလမှာဆိုရင် ဟုမ္မလင်းကနေ မုံရွာသို့ ထွက်ခွာလာတဲ့ အောင်စိုးမိုးကျော် အမှတ်(၂) ရေယာဉ်တိမ်းမှောက်ခဲ့တဲ့အတွက် ဝန်ထမ်းများ၊ ကျောင်းသူ၊ ကျောင်းသား အပါအဝင် မိဘ ပြည်သူများ အသက်ဆုံးရှုံးခဲ့ကြရပါတယ်။ ဒါကြောင့်မို့ ရေလမ်းအပြင် ကုန်းလမ်းကနေပြီးတော့ သွားလာ နိုင်ရန်အတွက် လက်ရှိ ဖောင်းပြင်-ပင်လည်ဘူးလမ်း (လမ်းသစ်) ရှောင်ကွင်းလမ်းပိုင်း ၂၉ မိုင်ကို အမြန် ဆောင်ရွက်ရန်လိုအပ်သော သီးသန့်ရန်ပုံငွေတစ်ရပ် ထောက်ပံ့ပေးနိုင်ရန်အတွက် စစ်ကိုင်းတိုင်းဒေသကြီး အစိုးရအဖွဲ့ကနေပြီးတော့ ပြည်ထောင်စုအစိုးရအဖွဲ့သို့ တင်ပြခဲ့ပါတယ် ။ ဖောင်းပြင်-ပင်လည်ဘူးလမ်းဟာဆိုရင် ဖောင်းပြင်ကနေပြီးတော့ ပင်လည်ဘူးသို့ ဆက်သွယ် ထားတဲ့ လမ်းဖြစ်ပြီးတော့ တိုင်းဒေသကြီးအစိုးရအဖွဲ့ ကနေပြီးတော့ စီမံခန့်ခွဲတဲ့လမ်းလည်း ဖြစ်ပါတယ်။ ဖောင်းပြင်-ပင်လည်ဘူးလမ်းဟာဆိုရင် သက္ကယ်ကျင်း-ဖောင်းပြင်-ဟုမ္မလင်း-ခန္တီးလမ်းပေါ်မှာရှိတဲ့ ဖောင်းပြင်မြို့ ကနေပြီးတော့ မိုင် ဝ/ဝ က စပြီးတော့ မိုင် ၁၂/ဝ ရောင်ဟီးရွာ ကနေပြီးတော့ လမ်းခွဲပါတယ်။ အဲဒီကနေ ပြီးတော့ ၆၅ မိုင် ပင်လည်ဘူးမြို့အထိ ဖောက်လုပ်ထားပြီးတော့ လမ်းအရှည်ဟာဆိုရင် ၅၃ မိုင် ရှိပါတယ်။ ဖောင်းပြင်-ပင်လည်ဘူးလမ်းမှာဆိုရင် မတ်စောက်ပြီးတော့ လမ်းချဲ့ရန် မလွယ်ကူသော မှန်တောင်၊ အရိုးတောင်၊ မျက်ဆွယ်တောင်နဲ့ ဇီးဖြူတောင်စတဲ့ တောင်ကုန်းဆက် Saddle အပိုင်းများလည်းရှိနေတဲ့အတွက် ၎င်း လမ်းပိုင်းကိုရှောင်ကွင်းပြီးတော့ အတက်အဆင်းပြေပြစ်သော လမ်းကြောင်းအသစ်အား ရှာဖွေဖောက်လုပ် ခဲ့ပါတယ်။ အဆိုပါ ဖောင်းပြင်-ပင်လည်ဘူးလမ်း လမ်းအူကြောင်းသစ်ဟာဆိုရင် လမ်းဟောင်းအပိုင်း မိုင် ၂၈/၂ ကနေပြီးတော့ ယာဘက်သို့ ကွေ့ပြီးတော့ မိုင် ၄၉/၂ တွင်ပြန်ဆုံပြီးတော့ ၂၉ မိုင် အရှည်ရှိပါတယ်။ ဖောင်းပြင်-ပင်လည်ဘူး ရှောင်ကွင်းလမ်းအသစ် ၂၉ မိုင်တွင် အမြန်ဆောင်ရွက်ရန် လိုအပ်နေတဲ့ အမာခံကျောက်လမ်းခင်းခြင်းဟာ ၂၄ မိုင်၊ အုတ်စီကမ်းကပ်ခုံနှင့် သံကူကွန်ကရစ် တံတားတည်ဆောက်ခြင်း က ၈ စင်း၊ မိုင်တိုင် ၁၂/၄ ကနေပြီးတော့ ၂၂/၄ အတွင်း အတက်အဆင်း မတ်စောက်တဲ့နေရာတွေမှာ စက်ယာဉ်ယန္တရားနဲ့ Grade နှိမ့်ချခြင်း၊ ကျောက်တောင်များ မိုင်းခွဲ၍ လိုအပ်သော လမ်းအကျယ်ရရှိရန် ဆောင်ရွက်ခြင်း၊ ပေ ၁၀၀ အရှည် မြေကာနံရံ ၅ ခု တည်ဆောက်ခြင်း၊ ၁၈ ပေ ကွန်ကရစ်လမ်းခင်းခြင်း ဟာဆိုရင် ၅ မိုင် ၄ ဖာလုံ စတဲ့ လုပ်ငန်းတွေကို ဆောင်ရွက်သွားမှာဖြစ်ပြီးတော့ အဆိုပါလုပ်ငန်းများ အတွက် သုံးစွဲကုန်ကျမည့်ငွေအား နိုင်ငံတော်သမ္မတ၏ သီးသန့်ရန်ပုံငွေ ကျပ် ၅,၅၇၅ သန်းကနေ ပြီးတော့ ကျခံသုံးစွဲသွားနိုင်ရေးအတွက် တင်ပြတောင်းခံရခြင်းဖြစ်ပါတယ်။ သီးသန့်ရန်ပုံငွေမှ သုံးစွဲခွင့် ရရှိမည်ဆိုပါက ဖောင်းပြင်-ပင်လည်ဘူးလမ်း(လမ်းသစ်) အပိုင်းဟာဆိုရင် ရာသီမရွေး သွားလာနိုင်သော လမ်းအဆင့်သို့ ရောက်ရှိသွားမှာ ဖြစ်ပါတယ်။ ဖောင်းပြင်-ပင်လည်ဘူးလမ်း၊ လမ်းအဆင့်တင်ပြီးပါက ခန္တီး-ဟုမ္မလင်းမြို့များမှ ဖောင်းပြင်မြို့၊ ပင်လည်ဘူးမြို့သို့ လွယ်ကူစွာသွားလာနိုင်မှာဖြစ်ပြီးတော့ ပင်လည်ဘူးမြို့ကနေတစ်ဆင့် ရွှေဘို-မြစ်ကြီးနား လမ်းအတိုင်း ကချင်ပြည်နယ်သို့လည်းကောင်း၊ မန္တလေးတိုင်းဒေသကြီးသို့လည်းကောင်း ခရီးဆက်သွယ် သွားလာနိုင်ကြမှာဖြစ်ပါတယ်။ အထက်တွင်တင်ပြခဲ့တဲ့ လုပ်ငန်းများအား နိုင်ငံတော်သမ္မတ၏ သီးသန့် ရန်ပုံငွေမှ သုံးစွဲခွင့်ရရှိပါက ၂၀၁ရ ခုနှစ်၊ မတ်လ တတိယပတ်ကနေ စတင်ပြီးတော့ လုပ်ငန်းများစတင် ဆောင်ရွက်သွားမှာဖြစ်ပြီးတော့ ဇွန်လအတွင်း သတ်မှတ်စံချိန်စံညွှန်းနဲ့အညီ လုပ်ငန်းများပြီးစီးအောင် အရှိန်အဟုန်နဲ့ မြှင့်တင် ဆောင်ရွက်သွားရမှာလည်း ဖြစ်ပါတယ်။ လေးစားအပ်ပါသော နာယကကြီးခင်ဗျား။ အထက်ဖော်ပြပါ နိုင်ငံတော်သမ္မတ၏ သီးသန့်ရန်ပုံငွေ ကျပ် ၅,၅၇၅ သန်းနှင့် ပတ်သက်ပြီးတော့ ၉-၃-၂၀၁ရ ရက်နေ့တွင် ကျင်းပပြုလုပ်သော ပြည်ထောင်စု အစိုးရအဖွဲ့အစည်းအဝေးအမှတ်စဉ်(၅/၂၀၁၇)မှလည်း ခွင့်ပြုခဲ့ပြီးဖြစ်ပါတယ်။ သီးသန့်ရန်ပုံငွေမှ သုံးစွဲ သွားမည့် လမ်းပြင်ဆင်ရေးလုပ်ငန်းများဟာဆိုရင် ၂၀၁ရ ခုနှစ် ပွင့်လင်းရာသီဖြစ်တဲ့ မတ်လမှစတင် ပြီးတော့ ယခုနှစ်မိုးရာသီမတိုင်မီ်း အမြန်ဆုံး ်တပြေးညီ ဆောင်ရွက်သွားရန် လိုအပ်တဲ့ လုပ်ငန်းများဖြစ်ပါသဖြင့် နိုင်ငံတော်သမ္မတကြီး၏ သီးသန့်ရန်ပုံငွေမှ သုံးစွဲခွင့်ပြုပေးနိုင်ရေး အတည်ပြု ပေးနိုင်ပါရန် ပြည်ထောင်စုလွှတ်တော် နာယကကြီးမှတစ်ဆင့် ရှင်းလင်းတင်ပြအပ်ပါတယ်ခင်ဗျား။ အားလုံးကို ကျေးဇူးတင်ရှိပါတယ်။</speech>
<speech type="speaker">စီမံကိန်းနှင့် ဘဏ္ဍာရေးဝန်ကြီးဌာနက အကြောင်းအရာ နှစ်ခုလုံးအတွက် ရှင်းလင်းတင်ပြဖို့ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ် ပါသော ပြည်ထောင်စုသက်တော် ယက၊ ပြည်သလက်တော် ကတောင် လက်တော်ကိုယ်စားလှယ်များ၊ ဖိတ်ကြားထားသော ဧည့်သည်တော်များ အားလုံး မင်္ဂလာပါ။ ကျွန်တော်ကတော့ စီမံကိန်းနဲ့ ဘဏ္ဍာရေး ဝန်ကြီးဌာန ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ပထမဦးစွာ ရန်ကုန်တိုင်းဒေသကြီးတွင် နွေရာသီ လျှပ်စစ်ဓာတ်အားလိုအပ်ချက်အား ဖြည့်ဆည်းပေးနိုင်ရေးအတွက် လျှပ်စစ်ဓာတ်အား ထုတ်စက် ဝယ်ယူရန် ငွေကျပ် ၃၀ ဘီလီယံ အား ၂၀၁၆-၂၀၁ရ ဘဏ္ဍာရေးနှစ် သီးသန့်ရန်ပုံငွေမှ ကျခံသုံးစွဲရန်ကိစ္စနှင့် စပ်လျဉ်း၍ ဖြည့်စွက်ရှင်းလင်း တင်ပြပါမယ်။ ရန်ကုန်တိုင်းဒေသကြီးအတွင်းမှာ နွေရာသီလျှပ်စစ်ဓာတ်အား လိုအပ်ချက်ကို ဖြည့်ဆည်းပေးနိုင်ဖို့ အတွက် ဒီဇယ်နှင့် သဘာဝဓာတ်ငွေ့လောင်စာ ၂ မျိုး သုံး Trailer အသုံးပြု အလွယ်တကူ ရွှေ့ပြောင်းနိုင်တဲ့ (၂၅)မဂ္ဂါဝပ်အထိ ထုတ်လုပ်ပေးနိုင်မယ့် ဓာတ်အားထုတ်စက် ဝယ်ယူရန်အတွက် ငွေကျပ် ၃၀ ဘီလီယံကို ရန်ကုန်တိုင်းဒေသကြီးအစိုးရအဖွဲ့က သီးသန့်ရန်ပုံငွေမှ ကျခံသုံးစွဲခွင့်ပြုပါရန် တင်ပြလာသည့်ကိစ္စကို ပြည်ထောင်စုအစိုးရအဖွဲ့အစည်းအဝေးအမှတ်စဉ် (၅/၂၀၁၇)မှ သဘောတူအတည်ပြုထားပြီး ဖြစ်ပါတယ်။ ဒီကိစ္စမှာ ရန်ကုန်မြို့တော်၏ လျှပ်စစ်ဓာတ်အားလိုအပ်ချက်အတွက် လာမည့်နွေရာသီအမီ လျှပ်စစ်မီး ပြတ်လပ်မှုမရှိစေရန်အလို့ငှာ ဘဏ္ဍာရေးနှစ်အတွင်း မသုံးစွဲလျှင်မဖြစ်သော အထူးကိစ္စရပ်တွင် အကျုံးဝင် သည့် ကိစ္စဖြစ်ပါသဖြင့် ပြည်ထောင်စုလွှတ်တော်၏ အတည်ပြုချက်ရယူနိုင်ရန် တင်ပြရခြင်း ဖြစ်ပါတယ်။ လျှပ်စစ်နှင့် စွမ်းအင်ဝန်ကြီးဌာနအနေဖြင့် ၂၀၁၇-၂၀၁၈ ဘဏ္ဍာရေးနှစ် ဘတ်ဂျက်များ လျာထား တင်ပြခဲ့စဉ်က ရန်ကုန်မြို့တော်မှာ နွေရာသီမှာ လျှပ်စစ်ဓာတ်အား မပြတ်တောက်စေရန်အတွက် တင်ပြ တောင်းခံခဲ့တဲ့ ငွေလုံးငွေရင်းအသုံးစရိတ်များရှိပါတယ်။ ဒီအသုံးစရိတ်များ အချို့ကိုလည်းပဲ ကျွန်တော်တို့ ဘတ်ဂျက်အဆင့်ဆင့် စိစစ်ခဲ့တဲ့နေရာမှာ အခြေအနေအရ လျှော့ချခဲ့ရတာများလည်း ရှိခဲ့ပါတယ်။ ရန်ကုန် တိုင်းဒေသကြီးအတွင်းမှာ နွေရာသီအမီ တိုးတက်သုံးစွဲလာနိုင်မယ့် လျှပ်စစ်ဓာတ်အား လိုအပ်ချက်ကို ဖြည့်ဆည်းပေးနိုင်ရေးအတွက် သဘာဝဓါတ်ငွေ့နဲ့ ဒီဇယ် ၂ မျိုးသုံး ရွှေ့ပြောင်းနိုင်တဲ့ လျှပ်စစ်ဓာတ်အား ထုတ်စက်ကို အရေးပေါ်ဝယ်ယူပြီး ဖြည့်ဆည်းဆောင်ရွက်နိုင်ဖို့အတွက် ယခုကဲ့သို့သီးသန့်ရန်ပုံငွေမှ သုံးစွဲနိုင်ရန် တင်ပြလာခြင်း ဖြစ်သည်ကို တွေ့ရှိရပါတယ်။ ၁၀-၃-၂၀၁ရ ရက်နေ့အထိ သီးသန့်ရန်ပုံငွေမှ ခွင့်ပြုထားပြီး ငွေရပ်မှာ ကျပ် ၉၁.၅၄၅ ဘီလီယံ ဖြစ်ပါတယ်။ သို့ဖြစ်ပါ၍ ပြည်ထောင်စုအစိုးရအဖွဲ့ရဲ့ ထောက်ခံချက်ဖြင့်ပေးပို့လာသည့် ရန်ကုန်တိုင်းဒေသကြီးတွင် နွေရာသီလျှပ်စစ်ဓာတ်အားလိုအပ်ချက်ကို ဖြည့်ဆည်းပေးနိုင်ရေးအတွက် လျှပ်စစ်ဓာတ်အား ထုတ်စက် ဝယ်ယူရန် ငွေကျပ် ၃၀ ဘီလီယံအား သီးသန့်ရန်ပုံငွေမှ ကျခံသုံးစွဲခြင်းကို ပြည်ထောင်စုလွှတ်တော်မှ အတည်ပြု ပေးနိုင်ပါရန် လေးစားစွာ တင်ပြအပ်ပါတယ်။ ဆက်လက်ပြီး စစ်ကိုင်းတိုင်းဒေသကြီးအတွင်း ဖောင်းပြင်-ပင်လည်ဘူးလမ်း ရာသီမရွေးသွားလာ နိုင်ရေးအတွက် ၂၉ မိုင်ကို အထူးပြင်ဆင်ထိန်းသိမ်းခြင်းလုပ်ငန်းများ ဆောင်ရွက်ရန် ငွေကျပ် ၅.၅၇၅ ဘီလီယံ သီးသန့်ရန်ပုံငွေမှ ကျခံသုံးစွဲရန် ကိစ္စနှင့်စပ်လျဉ်း၍ တင်ပြပါမယ်။ စစ်ကိုင်းတိုင်းဒေသကြီးအတွင်း ဖောင်းပြင်-ပင်လည်ဘူးလမ်း ၂၉ မိုင်ကို အထူးပြင်ဆင် ထိန်းသိမ်းခြင်းလုပ်ငန်းများ ဆောင်ရွက်ရန်အတွက် ၅.၅၇၅ ဘီလီယံကို စစ်ကိုင်းတိုင်းဒေသကြီး အစိုးရ အဖွဲ့က ၂၀၁၆-၂၀၁ရ ဘဏ္ဍာရေးနှစ် သီးသန့်ရန်ပုံငွေမှ ကျခံသုံးစွဲခွင့်ပြုပါရန် ပြည်ထောင်စုအစိုးရအဖွဲ့ အစည်းအဝေးအမှတ်စဉ် (၅/၂၀၁၇)မှ သဘောတူအတည်ပြုထားပြီး ဖြစ်ပါတယ်။ ဒီကိစ္စမှာ ဘဏ္ဍာရေး နှစ်အတွင်း မသုံးစွဲလျှင်မဖြစ်သည့် အထူးကိစ္စရပ်များမှာ အကျုံးဝင်သည့်ကိစ္စ ဖြစ်ပါသဖြင့် ပြည်ထောင်စု တယ်၏ အထက် အတည် ခန္တီး၊ ဟုမ္မလင်း၊ ဖောင်းပြင်မြို့များဟာ ချင်းတွင်းမြစ်ကြောင်း ရေလမ်းကိုသာ အဓိက အားထား သွားလာရတဲ့ ဒေသဖြစ်ပြီးတော့ မြစ်ရေနည်းပါးတဲ့ နွေရာသီမှာရေကြောင်းကြပ်တည်းမှုကြောင့် သွားလာရန် အခက်အခဲရှိပြီး မိုးတွင်းကာလမှာလည်း ဝဲဂယက်များကြောင့် အန္တရာယ်များကြောင်း၊ ဖောင်းပြင်-ပင်လည် ဘူးလမ်း ၂၉ မိုင်ကို ရာသီမရွေး သွားလာနိုင်သည့် လမ်းအဖြစ် ဖောက်လုပ်ခြင်းအားဖြင့် ဒေသခံပြည်သူများ သွားလာရေး အဆင်ပြေစေပြီး ဒေသဖွံ့ဖြိုးရေးကိုလည်း များစွာအထောက်အကူပြုစေနိုင်မည် ဖြစ်ကြောင်း သိရှိရပါတယ်။ သို့ဖြစ်ပါ၍ ပြည်ထောင်စုအစိုးရအဖွဲ့၏ ထောက်ခံချက်ဖြင့် ပေးပို့လာသည့် စစ်ကိုင်းတိုင်းဒေသကြီး အတွင်း ဖောင်းပြင်-ပင်လည်ဘူးလမ်း ရာသီမရွေး သွားလာနိုင်ရေးအတွက် (လမ်းသစ်ပိုင်း) ၂၉ မိုင်ကို အထူးပြင်ဆင် ထိန်းသိမ်းခြင်းလုပ်ငန်းများ ဆောင်ရွက်ရန် ငွေကျပ် ၅.၅၇၅ ဘီလီယံကို သီးသန့်ရန်ပုံငွေမှ ကျခံသုံးစွဲခြင်းအား ပြည်ထောင်စုလွှတ်တော်မှ အတည်ပြုပေးနိုင်ပါရန် လေးစားစွာ တင်ပြအပ်ပါတယ်။ အားလုံးကျေးဇူးတင်ပါတယ်။ အထက်ပါ ကိစ္စနှင့် စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်း တင်သွင်းနိုင်ကြောင်း ကြေညာခြင်း ၊</speech>
<speech type="speaker">အစီအစဉ်(၁၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ သီးသန့်ရန်ပုံငွေမှသုံးစွဲရန် ကိစ္စရပ်များနဲ့စပ်လျဉ်းပြီး ကော်မတီကိုယ်စားပြု၍ ဖြစ်စေ၊ တစ်ဦးချင်း ဖြစ်စေ ဆွေးနွေးလိုတဲ့ လွှတ်တော်ကိုယ်စားလှယ်ရှိပါက ၁၅-၃-၂၀၁ရ ရက်(ဗုဒ္ဓဟူးနေ့) မွန်းလွဲတစ်နာရီ (၁၃၀၀ နာရီ) နောက်ဆုံးထား၍ ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်း တင်သွင်းနိုင်ကြောင်းနဲ့ လွှတ်တော်ကိုယ်စားလှယ်များရဲ့ ဆွေးနွေးခြင်းအစီအစဉ်ကို ၁၆-၃-၂၀၁ရ ရက် (ကြာသပတေးနေ့)တွင်လည်းကောင်း၊ လွှတ်တော်ရဲ့ အဆုံးအဖြတ်ရယူခြင်းအစီအစဉ်ကို ၁၇-၃-၂၀၁ရ ရက် (သောကြာနေ့)တွင်လည်းကောင်း ဆောင်ရွက်သွားမည်ဖြစ်ကြောင်း ကြိုတင်အသိပေး ကြေညာပါတယ်။</speech>
</motion>
<motion>
<title>နိုင်ငံတော်သမ္မတထံမှ ပေးပို့ထားသော လျှပ်စစ်နှင့် စွမ်းအင်ဝန်ကြီးဌာနနှင့် စီမံကိန်းနှင့်ဘဏ္ဍာရေး ဝန်ကြီးဌာနတို့အတွက် ချေးငွေရယူရန်ကိစ္စများနှင့် စပ်လျဉ်း၍ သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက လွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၁၁) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ လျှပ်စစ်နှင့် စွမ်းအင်ဝန်ကြီးဌာနအတွက် ရှမ်းပြည်နယ်(တောင်ပိုင်း)ရှိ ကျေးရွာ ၄၁၆ ရွာသို့ လျှပ်စစ်ဓာတ်အားပေးနိုင်ရေး ဆောင်ရွက်ရန် ဂျာမနီနိုင်ငံ KfW Development Bank ထံမှ ယူရို ၂၃.၈၈၃ သန်း ချေးယူရန်ကိစ္စနဲ့ စီမံကိန်းနှင့် ဘဏ္ဍာရေးဝန်ကြီးဌာနအတွက် ကမ္ဘာ့ဘဏ်ရဲ့ ချေးငွေအစီအစဉ် (IDA17) အောက်မှ Development Policy Operation (DPO) ချေးငွေ အမေရိကန်ဒေါ်လာသန်း ၂၀၀ ချေးယူရန်ကိစ္စတို့နဲ့စပ်လျဉ်းပြီး ပြည်ထောင်စု လွှတ်တော်ရဲ့ အတည်ပြုချက် ရယူနိုင်ရန် နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၁၀-၃-၂၀၁ရ ရက်စွဲပါစာအမှတ်၊ ၃(၃)/၁/သမ္မတရုံးနဲ့ စာအမှတ်၊ ၃(၄)/၁/သမ္မတရုံး တို့ဖြင့်ပေးပို့ထားပြီး မိတ္တူကို ကိုယ်စားလှယ်များထံ ဖြန့်ဝေထားပါတယ်။ အဆိုပါ ပြည်ပချေးငွေရယူရေးနဲ့ စပ်လျဉ်းပြီး ဦးစွာ လျှပ်စစ်နှင့် စွမ်းအင်ဝန်ကြီးဌာန ရှင်းလင်း တင်ပြဖို့ဖြစ်ပါတယ်။</speech>
<speech><agency id="17">ဒေါက်တာထွန်းနိုင်(ဒုတိယဝန်ကြီး၊ လျှပ်စစ်နှင့် စွမ်းအင်ဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယကကြီး၊ ပြည်ထောင်စုအစိုးရအဖွဲ့ဝင်များ၊ ပြည်ထောင်စုလွှတ်တော် ကိုယ်စားလှယ်များအားလုံး မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်က လျှပ်စစ်နှင့် စွမ်းအင် ဝန်ကြီးဌာနမှ ဒုတိယဝန်ကြီး ဒေါက်တာထွန်းနိုင် ဖြစ်ပါတယ်။ နာယကကြီး၏ ခွင့်ပြုချက်အရ ပြည်ထောင်စုလွှတ်တော်ရဲ့ စတုတ္ထပုံမှန်အစည်းအဝေးမှာ ရှမ်းပြည်နယ် (တောင်ပိုင်း)ရှိ လျှပ်စစ်ဓာတ်အား မရရှိသေးသော ကျေးရွာ ၄၁၆ ရွာ လျှပ်စစ်ဓာတ်အားရရှိရေးအတွက် Rural Electrification Program II (Grid Extension) Gön:30): 336MÈ3200lGOS caosègos နိုင်ရန် ဂျာမနီနိုင်ငံ KfW ဘဏ်ထံမှ ချေးငွေယူရို ၂၃.၈၈၃ သန်း ရယူခွင့်ပြုပါရန်ကိစ္စနှင့် ပတ်သက်၍ ရှင်းလင်းတင်ပြသွားမှာ ဖြစ်ပါတယ်။ လျှပ်စစ်နှင့် စွမ်းအင်ဝန်ကြီးဌာနအနေဖြင့် နိုင်ငံတစ်ဝန်းရှိ လျှပ်စစ်ဓာတ်အား မရရှိသေးသော ပြည်သူများအတွက် ၂၀၃၀ ပြည့်နှစ်တွင် တစ်နိုင်ငံလုံးရှိ အိမ်ထောင်စုအားလုံး၏ ၉၉ ရာခိုင်နှုန်း လျှပ်စစ် ဓာတ်အား ရရှိသုံးစွဲနိုင်ရေးကို ရည်မျှော်ကာ အမျိုးသားလျှပ်စစ်ဓာတ်အားရရှိရေးစီမံချက်ကို အကောင် အထည်ဖော် ဆောင်ရွက်လျက်ရှိပါတယ်။ ဂျာမနီနိုင်ငံ KfW ဘဏ်အနေဖြင့် အဆိုပါစီမံချက်အား အထောက် အပံ့ဖြစ်စေရေးအတွက် ရှမ်းပြည်နယ်တောင်ပိုင်းရှိ ခရိုင် ၃ ခရိုင် အတွင်းမှ ကျေးရွာပေါင်း ၄၁၆ ရွာ ဓာတ်အား ရရှိရေး ဆောင်ရွက်သွားနိုင်ရန် ချေးငွေနှင့် အထောက်အပံ့များ ပေးအပ်သွားမှာဖြစ်ပါတယ်။ စီမံကိန်းအတွက် ဖြစ်မြောက်နိုင်စွမ်း လေ့လာမှုကို ဂျာမနီနိုင်ငံ Lahmeyer International GmbH က ဆောင်ရွက်ပြီး ဖြစ်ပါတယ်။ အချက်အလက်များအား Power Point ဖြင့် ရှင်းလင်းတင်ပြခွင့်ပြုပါခင်ဗျား။ ရှမ်းပြည်နယ်တောင်ပိုင်းရှိ တောင်ကြီးခရိုင်၊ လွိုင်လင်ခရိုင်နှင့် လင်းခေးခရိုင်တို့တွင် ကျေးရွာပေါင်း ၄၉၅၂ ရွာရှိပြီး ၁၃၆၀ ရွာမှာ လက်ရှိမီးလင်းပြီးဖြစ်ပါတယ်။ အိမ်ထောင်စုအနေဖြင့် တင်ပြရလျှင် ၃၅.၉၅ ရာခိုင်နှုန်း မီးလင်းပြီးဖြစ်ပါတယ်။ KfW ထံမှ ရယူမည့်ချေးငွေမှာ ယူရို ၂၃.၈၈၃ သန်းဖြစ်ပြီး ၄င်းချေးငွေအပြင် အထောက်အပံ့ပမာဏ ယူရို ၆.၅၃၅ သန်းကိုလည်း ဖြည့်စွက်ပေးအပ်သွားမှာဖြစ်လို့ စီမံကိန်းတစ်ခုလုံးရဲ့ တန်ဖိုးဟာ ယူရို ၃၀.၄၁၈ သန်းဖြင့် ဆောင်ရွက်သွားနိုင်မှာ ဖြစ်ပါတယ်။ အဆိုပါစီမံကိန်းအတွက် မိမိတို့ဌာနက ၂၀ ရာခိုင်နှုန်းကို ထည့်ဝင်ရမှာဖြစ်ပြီး အတိုးနှုန်းအားဖြင့် တစ်နှစ်လျှင် ၀.၇၅ ရာခိုင်နှုန်း၊ ကတိခံကြေး ၀.၂၅ ရာခိုင်နှုန်း ဖြစ်ပါတယ်။ ချေးငွေပြန်ဆပ်ရမည့် အစီအစဉ်မှာ ဆိုင်းငံ့ ကာလဟာ ၁၀ နှစ် ဖြစ်တဲ့အတွက်ကြောင့် ၂၀၁ရ ခုနှစ်မှစ၍ ချေးယူခဲ့ပါက ၂၀၂၆ ခုနှစ်အထိ ပြန်ဆပ်ရန် ဆိုင်းငံ့ကာလ ရရှိသွားမှာဖြစ်ပါတယ်။ စတင်ပေးဆပ်ရမယ့်ကာလ ၂၀၂ရ ခုနှစ်ကဖြစ်ပြီး စုစုပေါင်း ပြန်ဆပ်ရမည့်ကာလမှာ နှစ်ပေါင်း ၃၀ ဖြစ်ရာ ၂၀၂ရ ခုနှစ်မှ ၂၀၅၆ ခုနှစ်အထိ နှစ်ရှည် တစ်ဖြည်း ဖြည်းချင်း ပြန်လည်ပေးဆပ်ခွင့်ရရှိမှာဖြစ်ပါတယ်။ ရှမ်းပြည်နယ်(တောင်ပိုင်း)၊ တောင်ကြီးခရိုင်၊ လွိုင်လင် ခရိုင်နှင့် လင်းခေးခရိုင်များ အတွင်းရှိ ကျေးရွာ ၄၁၆ ရွာမှာရှိတဲ့ အိမ်ထောင်စုပေါင်း ၃၂၆၇၄ အိမ်တို့က အကျိုးခံစားခွင့်များ ရရှိမှာဖြစ်ပါတယ်။ အဆိုပါစီမံကိန်းကို ၂၀၁ရ ခုနှစ်မှ ၂၀၂၁ ခုနှစ်အထိ ၅ နှစ်ကာလ အတွင်း ဆောင်ရွက်သွားမှာဖြစ်ပြီး ဆောင်ရွက်သွားမည့် လုပ်ငန်းများမှာ ၆၆ ကေဗွီ ဓာတ်အားခွဲရုံ ၄ ရုံ၊ ၃၃ ကေဗွီ ဓာတ်အားခွဲရုံ ၆ ရုံ၊ ၆၆ ကေဗွီဓာတ်အားလိုင်း ၃၉.၅ မိုင် ၊ ၃၃ ကေဗွီလိုင်း ၄၆.၉၃ မိုင်၊ ၁၁ ကေဗွီလိုင်း ၆၅၃.၂၅ မိုင်၊ ၄၀၀ ဗို့လိုင်းများ ၄၂၁.၄၅ မိုင်၊ ၃၃/၀.၄ ကေဗွီ ထရန်စဖော်မာ ၁၀ လုံး၊ ၁၁/၀.၄ ကေဗွီ ထရန်စဖော်မာ အလုံးပေါင်း ၄၆၄ လုံးတို့ ပါဝင်တည်ဆောက်သွားမှာ ဖြစ်ပါတယ်။ စီမံကိန်းကုန်ကျစရိတ် လျာထားမှုအနေဖြင့် တောင်ကြီးခရိုင်၊ လွိုင်လင်ခရိုင်နှင့် လင်းခေးခရိုင်များ အတွင်းရှိ ကျေးရွာပေါင်း ၄၁၆ ရွာအတွက် စုစုပေါင်းခန့်မှန်းကုန်ကျစရိတ်မှာ ကျပ်သန်းပေါင်း ၄၈,၈၃၂ ဖြစ်ပါတယ်။ စီမံကိန်းအကောင်အထည်ဖော် ဆောင်ရွက်နိုင်ရန်အတွက် ချေးငွေများကို ၂၀၁၈-၂၀၁၉ ဘဏ္ဍာရေးနှစ်တွင် ယူရို ၇.၈၂၁ သန်း၊ ၂၀၁၉-၂၀၂၀ ဘဏ္ဍာရေးနှစ်တွင် ယူရို ၁၅.၄၈၆ သန်း၊ ၂၀၂၀၂၀၂၁ ဘဏ္ဍာရေးနှစ်တွင် ယူရို ၀.၅၇၆ သန်း အသီးသီး ထုတ်ယူသုံးစွဲသွားမှာ ဖြစ်ပါတယ်။ နှစ် ၃၀ ကာလအတွင်း ဒီမြေပုံများကတော့ ကျွန်တော်တို့ တည်ဆောက်မယ့် ခွဲရုံများတည်နေရာနဲ့ အကျိုး ဖြစ်ထွန်းမယ့် နယ်မြေများကို ခရိုင်အလိုက် တင်ပြထားတာဖြစ်ပါတယ်။ ဒါကတောင်ကြီးခရိုင် ဖြစ်ပါတယ်။ ဒါကလွိုင်လင်ခရိုင် ဖြစ်ပါတယ်။ ဒါကလင်းခေးခရိုင်အတွင်းမှာ တည်ဆောက်သွားမယ့် နေရာများကို တင်ပြထားတာဖြစ်ပါတယ်။ ဒါကအကျိုးပြု ကျေးရွာများနဲ့ အိမ်ထောင်စုအသေးစိတ်စာရင်းများ တင်ပြ ထားတာဖြစ်ပါတယ်။ ဒါကကျွန်တော်တို့ ချေးငွေထုတ်ယူသုံးစွဲမယ့် ပထမသုံးနှစ်တာကာလကို တတိယ ကော်လံမှာ ဖော်ပြထားပြီး ပြန်ဆပ်ရမယ့် နှစ်စဉ်ပြန်ဆပ်ရမည့်အတိုး၊ အရင်းများ တွက်ချက်တင်ပြ ထားတာဖြစ်ပါတယ်။ နှစ်ရှည်ချေးငွေဖြစ်တဲ့အတွက်ကြောင့် တစ်ဖြည်းဖြည်းချင်း ဖြန့်ပြီးတော့ ပြန်ဆပ် ထားတာကို တင်ပြထားတာ ဖြစ်ပါတယ်။ ဂျာမနီနိုင်ငံ KfW ချေးငွေယူရို ၂၃.၈၈၃ သန်းရယူနိုင်ရန် အတည်ပြုပေးပါက ၂၀၁ရ ခုနှစ် ဧပြီလတွင် ချေးငွေသဘောတူစာချုပ် ချုပ်ဆိုနိုင်ရန် လုပ်ထုံးလုပ်နည်းများနှင့်အညီ စီစဉ်ဆောင်ရွက် သွားမည် ဖြစ်ပြီး တည်ဆောက်ရေးလုပ်ငန်းများကို ၂၀၂၀ ပြည့်နှစ် ပထမသုံးလပတ်အတွင်းမှ စတင်ကာ ဆောင်ရွက်သွားမှာဖြစ်ပါတယ်။ လုပ်ငန်းများစစ်ဆေးခြင်း၊ အကဲဖြတ်ခြင်းများကို ၂၀၂၀ ပြည့်နှစ် ဒုတိယသုံးလပတ်မှာ အပြီးဆောင်ရွက်သွားမှာဖြစ်ပါတယ်။ လုပ်ငန်းများရဲ့ အစီအစဉ် Development Schedule အား ပါဝါပွိုင့်ဖြင့် ရှင်းလင်းတင်ပြထားတာ ဖြစ်ပါတယ်။ လေးစားအပ်ပါသော နာယကကြီးနှင့် ပြည်ထောင်စုလွှတ်တော် ကိုယ်စားလှယ်များခင်ဗျား။ ရှမ်းပြည်နယ်(တောင်ပိုင်း)ရှိ ကျေးရွာပေါင်း (၄၁၆) ရွာ လျှပ်စစ်ဓာတ်အားရရှိရေးအတွက် ဆောင်ရွက်မည့် Rural Electrification Program II (Grid Extension) စီမံကိန်းကို ဂျာမနီနိုင်ငံ KfW ဘဏ်၏ ချေးငွေ ယူရို ၂၃.၈၈၃ သန်း ရယူဆောင်ရွက်ခြင်းအားဖြင့် အဆိုပါကျေးရွာများရှိ ပြည်သူများရဲ့ လူမှုစီးပွားဘဝ တိုးတက်ရေးအား အထောက်အကူပြုမှာ ဖြစ်တဲ့အတွက်ကြောင့် အဆိုပါချေးငွေ ချေးယူဆောင်ရွက်ခွင့်အား ပြည်ထောင်စုလွှတ်တော်ကြီးမှ အတည်ပြု ခွင့်ပြုပေးနိုင်ပါရန် ရှင်းလင်းတင်ပြအပ်ပါတယ်ခင်ဗျား။ ကျေးဇူး တင်ရှိပါတယ်ခင်ဗျာ။ Power Point ကို နောက်ဆက်တွဲဖြင့် ဖော်ပြထားပါသည်။</speech>
<speech type="speaker">ဆက်လက်ပြီး စီမံကိန်းနှင့် ဘဏ္ဍာရေးဝန်ကြီးဌာနက အကြောင်းအရာ နှစ်ခုလုံးအတွက် တစ်ပေါင်းတည်း ရှင်းလင်းတင်ပြဖို့ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့်ဘဏ္ဍာရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယကကြီးခင်ဗျာ။ ကျွန်တော့အနေနဲ့ ဂျာမနီနိုင်ငံဖွံ့ဖြိုးမှုဘဏ် KfW ထံမှ ရှမ်းပြည်နယ်(တောင်ပိုင်း)ရှိ ကျေးရွာ ၄၁၆ ရွာသို့ ဓာတ်အားစနစ်မှ လျှပ်စစ်ဓာတ်အားပေးနိုင်ရေး အတွက် ကျေးလက်ဒေသလျှပ်စစ်ဓာတ်အားရရှိရေးအစီအစဉ် ချေးငွေယူရို ၂၃.၈၈၃ သန်း ရယူနိုင်ရေး ကိစ္စနှင့်စပ်လျဉ်း၍ စီမံကိန်းနှင့်ဘဏ္ဍာရေးဝန်ကြီးဌာနကိုယ်စား ရှင်းလင်းတင်ပြမှာ ဖြစ်ပါတယ်။ နာယကကြီးခင်ဗျား။ KfW ရဲ့ ချေးငွေဆိုင်ရာစည်းကမ်းသတ်မှတ်ချက်များဟာ ဆိုင်းငံ့ကာလက ၁၀ နှစ်၊ ပြန်ဆပ်ကာလက ၃၀ နှစ်၊ စုစုပေါင်း ချေးငွေသက်တမ်းဟာ ၄၀ နှစ် ဖြစ်ပါတယ်။ အတိုးနှုန်း တစ်နှစ်လျှင် ၀.၇၅% ဖြစ်ပါတယ်။ အဆိုပါစီမံကိန်းကို အကောင်အထည်ဖော်ဆောင်ရွက်ခြင်းအားဖြင့် ရှမ်းပြည်နယ်(တောင်ပိုင်း)၊ တောင်ကြီးခရိုင်၊ လွိုင်လင်ခရိုင်နှင့် လင်းခေးခရိုင်တို့မှာ မဟာဓာတ်အားလိုင်း စနစ်နှင့် ချိတ်ဆက်ထားပြီးဖြစ်တဲ့ လက်ရှိ ၁၁ ကေဗွီ ဓာတ်အားလိုင်းမှ (၂)မိုင်နဲ့ (၅)မိုင်အတွင်း တည်ရှိ နေတဲ့ ကျေးရွာများသို့ အဆင့်အလိုက် ဓာတ်အားဖြန့်ဖြူးပေးနိုင်ရန် ဓာတ်အားဖြန့်ဖြူးရေးလိုင်းများ သွယ်တန်းခြင်း၊ ဓာတ်အားခွဲရုံရဲ့ ထရန်စဖော်မာများ တိုးချဲ့တပ်ဆင်ခြင်းလုပ်ငန်းများကို ဆောင်ရွက်နိုင်မည် ဖြစ်သဖြင့် ယင်းဒေသအတွင်း လျှပ်စစ်မီးလုံလောက်စွာရရှိစေပြီး ကျေးလက်နေပြည်သူများရဲ့ လူနေမှု အဆင့်အတန်းမြင့်မားလာခြင်း၊ အသေးစားစက်မှုလုပ်ငန်းများ ဆောင်ရွက်လာနိုင်ခြင်းမှတစ်ဆင့် အလုပ်အကိုင် အခွင့်အလမ်းများပေါ်ထွန်းလာခြင်း၊ ဆင်းရဲမှုလျှော့ချရေးကို အထောက်အကူပြု စေခြင်း စသည့်အကျိုး ကျေးဇူးများ ရရှိနိုင်မည်ဖြစ်ပါတယ်။ သို့ဖြစ်ပါ၍ ပြည်ထောင်စုအစိုးရအဖွဲ့ အစည်းအဝေးအမှတ်စဉ် (၃/၂၀၁၇)က အတည်ပြုထားပြီး ဖြစ်ပါတယ်။ နာယကကြီးခင်ဗျား။ ၂၀၁၆ ခုနှစ်၊ ပြည်ထောင်စုရဲ့ ဘဏ္ဍာငွေအရအသုံးဆိုင်ရာ ဥပဒေပုဒ်မ ၁၀ နဲ့ ပြည်သူ့ကြွေးမြီစီမံခန့်ခွဲမှုဥပဒေပုဒ်မ ၃ တို့မှာ ပြည်ထောင်စုအစိုးရအဖွဲ့သည် ပြည်ထောင်စုလွှတ်တော်၏ အတည်ပြုချက်ဖြင့် လုပ်ငန်းစီမံကိန်းတစ်ရပ်ရပ်အတွက် ပြည်ထောင်စုအစိုးရဌာနတစ်ခုခုအား ပြည်ပမှ ချေးယူခွင့်ပြုနိုင်သည်ဟု ပြဋ္ဌာန်းထားချက်နှင့်အညီ ပြည်ထောင်စုလွှတ်တော်၏ အတည်ပြုချက်ရရှိနိုင်ရေး အတွက် ယခုကဲ့သို့တင်ပြရခြင်း ဖြစ်ပါတယ်။ ကျေးလက်ဒေသ လျှပ်စစ်ဓာတ်အားရရှိရေး အစီအစဉ်အတွက် ရယူမည့် KfW ချေးငွေရဲ့ Grant Element ကို တွက်ချက်တဲ့နေရာမှာ ၄၉.၀၆ ရာခိုင်နှုန်းရရှိပြီးတော့ ကမ္ဘာ့ဘဏ်၏ စံနှုန်းသတ်မှတ်ချက် ၃၅ ရာခိုင်နှုန်းအထက် ကျော်လွန်ပါသဖြင့် သက်သာသောချေးငွေ(Concessional Loan) ဖြစ်ပါကြောင်း တင်ပြအပ်ပါတယ်။ ၃၁-၁၂-၂၀၁၆ ရက်နေ့မှာရှိတဲ့ နိုင်ငံတော်၏ ပြည်ပကြွေးမြီနှင့် ဂျီဒီပီအချိုးဟာ ၁၃.၁ ရာခိုင်နှုန်းဖြစ်ပါကြောင်း တင်ပြအပ်ပါတယ်။ ၂၀၁၆ ခုနှစ်၊ သြဂုတ်လ ၁၉ ရက်နေ့မှာ ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် ဒုတိယပုံမှန်အစည်းအဝေး သတ္တမနေ့က အတည်ပြုခဲ့တဲ့ ကာလလတ် ကြွေးမြီစီမံခန့်ခွဲမှု မဟာဗျူဟာ အပိုဒ် ၃၁ အရလည်း ပြည်ပမှချေးငွေရယူခြင်းအတွက် ပြည်ထောင်စုအစိုးရ အဖွဲ့၏ခွင့်ပြုချက်နှင့် ပြည်ထောင်စုလွှတ်တော်၏ အတည်ပြုချက်တို့ဖြင့် နှစ်နိုင်ငံဖွံ့ဖြိုးမှု မိတ်ဖက် အဖွဲ့အစည်းများနဲ့ အပြည်ပြည်ဆိုင်ရာငွေကြေးအဖွဲ့အစည်းများထံမှ သက်သာသောချေးငွေများကို ဦးစားပေး ရယူမည်ဖြစ်ပါသည်ဟု ဖော်ပြထားချက်နဲ့လည်း ညီညွတ်မှုရှိပါတယ်။ လေးစားအပ်ပါသော နာယကကြီးခင်ဗျား။ နိုင်ငံတော်၏ ဘတ်ဂျက်အခြေအနေအရ နိုင်ငံတော်၏ အဓိကကြီးမားသော အရင်းအနှီးလိုအပ်ချက်ဖြစ်သည့် လျှပ်စစ်ကဏ္ဍကို လုံလောက်အောင် ဖြည့်ဆည်း ပေးနိုင်မှုမရှိပါ။ သို့ဖြစ်ပါ၍ ပြည်ပက သက်သာသော ချေးငွေများကို ရယူအကောင်အထည်ဖော် ဆောင်ရွက် ခြင်းသည် စနစ်တကျအသုံးချနိုင်ပါက လျော်ကန်သင့်မြတ်ပါကြောင်း တင်ပြအပ်ပါတယ်။ နိုင်ငံတော်၏ စီးပွားရေးဖွံ့ဖြိုးမှုနှုန်းကို ရည်မှန်းထားတဲ့အတိုင်း ရရှိစေရန်နှင့် စဉ်ဆက်မပြတ် ဖွံ့ဖြိုးတိုးတက်စေရန် အတွက် ပြည်တွင်းအား၊ ပြည်ပအားတို့ကို ရယူကြိုးပမ်း ဆောင်ရွက်ရမှာဖြစ်ပါတယ်။ ဒါ့အပြင်နှစ်ရှည် ချေးငွေများကို ရယူပြီးသည့်အခါတွင်လည်း တာဝန်သိစွာ ပြန်လည် ပေးဆပ်နိုင်ရန်ကိုလည်း အလေးထား ဆောင်ရွက်သွားရမှာဖြစ်ပါတယ်။ သို့ပါ၍ ရှမ်းပြည်နယ်(တောင်ပိုင်း) ကျေးရွာ (၄၁၆)ရွာသို့ ဓာတ်အားစနစ်က လျှပ်စစ်ဓာတ်အားပေးနိုင်ရေးအတွက် ကျေးလက်ဒေသ လျှပ်စစ်ဓာတ်အားရရှိရေး အစီအစဉ်အတွက် ဂျာမဏီဖွံ့ဖြိုးရေးဘဏ် KfW ထံမှ ချေးငွေယူရို ၂၃.၈၈၃ သန်း ချေးယူနိုင်ရေးကိစ္စကို ပြည်ထောင်စုလွှတ်တော်က ဆွေးနွေးသုံးသပ်၍ အတည်ပြုပေးနိုင်ပါရန်နှင့် စီမံကိန်းအကောင်အထည်ဖော်မှု အခြေအနေကိုလည်း လွှတ်တော်မှ စောင့်ကြည့်ကြပ်မတ်ပေးနိုင်ပါရန် တင်ပြရင်း နိဂုံးချုပ်ပါတယ်။ dodanig myzon code Development Policy Operation (DPO) 33co mculos သန်း ၂၀၀ ရယူရေး ကိစ္စအတွက် ရှင်းလင်းတင်ပြပါမယ်။ Power Point အသုံးခွင့်ပြုပါရန် တင်ပြအပ် ပါတယ်။ လေးစားအပ်ပါသော နာယကကြီးခင်ဗျား။ ပြည်ထောင်စု၏ အရအသုံးခန့်မှန်းခြေငွေစာရင်း အခြေအနေဟာ နှစ်စဉ် လိုငွေပေါ်ပေါက်လျက်ရှိတာကို လွှတ်တော်ကိုယ်စားလှယ်ကြီးများအားလုံး သိရှိကြပြီး ဖြစ်ပါတယ်။ ၂၀၁၇-၂၀၁၈ ဘဏ္ဍာရေးနှစ်အတွက် ပြည်ထောင်စုလွှတ်တော်ကို ပေးပို့ထားတဲ့ အရအသုံး ခန့်မှန်းခြေငွေစာရင်းတွင် လိုငွေကျပ် ၄,၁၂၈.၀၅၅ ဘီလီယံ ဖြစ်ပြီးတော့ လိုငွေနှင့် ဂျီဒီပီအချိုးဟာ ၄.၅၂ ရာခိုင်နှုန်း ဖြစ်တာကိုလည်း တွေ့ရှိကြရမှာဖြစ်ပါတယ်။ လိုငွေပေါ်ပေါက်ရတဲ့ အကြောင်းရင်းကိုလည်း ပြည်ထောင်စုအစိုးရက ရှင်းလင်းတင်ပြထားသည်များ ရှိသကဲ့သို့ ပြည်ထောင်စုလွှတ်တော် ပြည်သူ့ ငွေစာရင်းပူးပေါင်းကော်မတီကလည်း သုံးသပ်တင်ပြထားသည်များလည်း ရှိပါတယ်။ ပြည်ထောင်စုအစိုးရ အဖွဲ့အနေနဲ့ကတော့ ဘတ်ဂျက်လိုငွေကို ဂျီဒီပီရဲ့ ၅ ရာခိုင်နှုန်းထက် ကျော်လွန်မှုမရှိစေရန် ထိန်းသိမ်း ဆောင်ရွက်လျက်ရှိပြီးတော့ လိုငွေဖြစ်ပေါ်မှုကိုလည်း လျော့နည်းကျဆင်းလာစေရန်ကိုလည်းပဲ ဂရုပြု ဆောင်ရွက်လျက်ရှိပါတယ်။ ဘတ်ဂျက်လိုငွေဖြစ်ပေါ်တဲ့အခါမှာ ပြည်ထောင်စုဘဏ္ဍာရန်ပုံငွေစာရင်း ထိန်းသိမ်းရေးနည်းလမ်းများ နှင့်အညီ ပြည်တွင်းကနေ ချေးယူငွေများဖြင့် ဖြည့်ဆည်းရပါတယ်။ ယင်းသို့ဖြည့်ဆည်းရာမှာ အစိုးရ ငွေတိုက်စာချုပ်နဲ့ ငွေတိုက်လက်မှတ်တွေကို ထုတ်ဝေရောင်းချပြီးတော့ ဖြည့်ဆည်းပါတယ်။ ဝယ်ယူ ရင်းနှီးမြှုပ်နှံသူများ တစ်နည်းအားဖြင့် အစိုးရရဲ့ မြီရှင်များ၊ အဖွဲ့အစည်းများနှင့် တစ်ဦးချင်းပုဂ္ဂိုလ်များ ဖြစ်ပြီးတော့ ပြင်ပဈေးကွက်မှာ ဝယ်ယူရင်းနှီးမြှုပ်နှံမှုများ မလုံလောက်လို့ရှိရင် မြန်မာနိုင်ငံတော်ဗဟိုဘဏ် ထံကနေ ဝယ်ယူရင်းနှီးမြှုပ်နှံပေးပါတယ်။ ဘတ်ဂျက်လိုငွေကို ပြည်တွင်းချေးငွေနဲ့ ဖြည့်ဆည်းရမှု သက်သာ စေရန် နည်းလမ်းတစ်ခုကတော့ သက်သာမှုရှိတဲ့ ပြည်ပချေးငွေများ ရယူခြင်းဖြစ်ပါတယ်။ နိုင်ငံတော် အနေနဲ့ ၂၀၁၂ ခုနှစ် ပြည်ပကြွေးမြီဟောင်းများကို ရှင်းလင်းပြီးနောက်ပိုင်းမှာ ပြည်ပချေးငွေနဲ့ ထောက်ပံ့ ငွေများ ပိုမိုရရှိလာခဲ့ပါတယ်။ ပြည်ပချေးငွေများ ရယူတဲ့အခါမှာ၊ ယခုအခါမှာ သက်သာမှုရှိတဲ့ ချေးငွေ များကိုသာ စိစစ်ရယူလျက်ရှိပါတယ်။ နိုင်ငံတော်၏ အတိုင်ပင်ခံပုဂ္ဂိုလ်ကိုယ်တိုင် ဦးဆောင်တဲ့ ဖွံ့ဖြိုးမှု အကူအညီများ ညှိနှိုင်းရေးအဖွဲ့ကို ဖွဲ့စည်းထားရှိပြီးတော့ ထိုအဖွဲ့က ဦးစွာစိစစ်ပြီးမှသာ ပြည်ထောင်စု အစိုးရက ရယူသင့် မသင့် ဆုံးဖြတ်ပါတယ်။ ပြည်ပချေးငွေများကိုရယူရန် စိစစ်ရာမှာ ချေးငွေပေးအပ်တဲ့ နိုင်ငံ၊ အဖွဲ့အစည်းရဲ့ရည်ရွယ်ချက်၊ မိမိနိုင်ငံရဲ့ ရင်းနှီးမြှုပ်နှံမှု လိုအပ်ချက်၊ ဦးစားပေးမှုအခြေအနေ၊ ချေးငွေရဲ့ စည်းကမ်းသတ်မှတ်ချက်များအရ သက်သာမှု ရှိ မရှိ စသည်တို့ကို အဖက်ဖက်က ချိန်ထိုးဆန်းစစ်ပြီးမှသာ ရယူသင့်သည့်ချေးငွေများကို ရယူဆောင်ရွက်နိုင်ရန် ပြည်ထောင်စုလွှတ်တော်၏ အတည်ပြုချက်ရရှိရေး တင်ပြဆောင်ရွက်လျက်ရှိပါကြောင်း တင်ပြအပ်ပါတယ်။ လေးစားအပ်ပါသော နာယကကြီးခင်ဗျား။ ယခုတင်ပြတဲ့ချေးငွေဟာ ယခင်တင်ပြခဲ့တဲ့ ချေးငွေ များနှင့် သဘောသဘာဝ ကွဲပြားခြားနားမှုရှိပါတယ်။ ဖွံ့ဖြိုးမှုမူဝါဒဆိုင်ရာချေးငွေ Development Policy Operation (DPO) ချေးငွေဆိုသည်မှာ ကမ္ဘာ့ဘဏ်အဖွဲ့ဝင်နိုင်ငံများအနက် လက်ရှိအခြေအနေမှာ ဖွံ့ဖြိုးမှု နိမ့်ကျနေသော်လည်း အနာဂတ်တွင်ဖွံ့ဖြိုးမှု အလားအလာ အလွန်ကောင်းမွန်သော၊ စွမ်းဆောင်ရည် အတွက်လည်း ယုံကြည်စိတ်ချရသည့် အခြေအနေရှိသောနိုင်ငံများကို ရွေးချယ်ပြီးတော့ ပေးအပ်တဲ့ ချေးငွေမျိုးဖြစ်ပါတယ်။ ဖွံ့ဖြိုးမှုလမ်းကြောင်းပေါ်ကို အလျင်အမြန်ရောက်ရှိစေရန် အကူအညီ ပေးအပ်ခြင်းပဲ ဖြစ်ပါတယ်။ နိုင်ငံတိုင်းဟာ ဒီအခွင့်အရေးမျိုး မရရှိနိုင်ကြောင်း သိရှိရပါတယ်။ မြန်မာနိုင်ငံအနေနဲ့ ကမ္ဘာ့ ဘဏ်ရဲ့ နှုန်းစံများနှင့်ကိုက်ညီတဲ့ နိုင်ငံဖြစ်သဖြင့် ပေးအပ်ခြင်းဖြစ်ပြီးတော့ တစ်ကြိမ်လျှင် အမေရိကန် ဒေါ်လာ သန်း ၂၀၀ နှုန်းဖြင့် (၃) ကြိမ်အထိ ပေးအပ်ရန် ရည်မှန်းထားသည်ကို သိရှိရပါတယ်။ ဒီချေးငွေဟာ လုပ်ငန်းစီမံကိန်းတစ်ရပ်ရပ်အတွက် ထုတ်ချေးခြင်း (Project Support) မဟုတ်ဘဲနဲ့ နိုင်ငံတော်ရဲ့ ဘတ်ဂျက်သို့ တိုက်ရိုက်ထည့်ဝင်ပေးတဲ့ နိုင်ငံတော်အစိုးရက လွတ်လပ်စွာ သုံးစွဲခွင့်ရှိတဲ့ ချေးငွေ(Budget Support) ဖြစ်ပါတယ်။ မည်သည့်နေရာတွင် သုံးစွဲမည် ဆိုသည်ကိုလည်း ကမ္ဘာ့ဘဏ်က ကန့်သတ်ထားမှု မရှိပါဘူး။ ချေးငွေဆိုင်ရာ စည်းကမ်းချက်များဟာ ကမ္ဘာ့ဘဏ်ရဲ့ အခြား(IDA) အစီအစဉ် ချေးငွေများနဲ့ အတူတူဖြစ်ပါတယ်။ ဝန်ဆောင်ခ တစ်နှစ်လျှင် ၀.၇၅ ရာခိုင်နှုန်းဖြစ်ပါတယ်။ ဆိုင်းငံ့ကာလ ၆ နှစ်၊ ပြန်ဆပ်ကာလ ၃၂ နှစ်၊ ချေးငွေသက်တမ်း စုစုပေါင်း ၃၈ နှစ် ဖြစ်ပါတယ်။ ဆိုင်းငံ့ကာလအတွင်းမှာ နှစ်စဉ် ကျသင့်နိုင်တဲ့ အတိုးကတော့ အမေရိကန်ဒေါ်လာ ၁.၅ သန်း ဖြစ်ပါတယ်။ ဆိုင်းငံ့ကာလကျော်လွန်လို့ရှိရင် ပထမနှစ်မှာ အမေရိကန်ဒေါ်လာ ၁.၄၉ သန်းနဲ့ နောက်ဆုံးနှစ်မှာ ကျွန်တော်တို့ တစ်ဖြည်းဖြည်းနဲ့ အမေရိကန် ဒေါ်လာ ၀.၀၃၅ သန်းထိ ပေးရမှာဖြစ်ပါတယ်။ ဆိုင်းငံ့ကာလရဲ့နောက်ပိုင်းမှာ နှစ်စဉ်ကျသင့်တဲ့ အတိုးနဲ့အတူ ပေးဆပ်ရမယ့်အရင်းငွေကတော့ နှစ်စဉ် အမေရိကန်ဒေါ်လာ ၆.၂၅ သန်းခန့် ပေးဆပ်ရမှာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ DPO ချေးငွေရဲ့ သဘောသဘာဝဟာ လွတ်လပ်စွာ သုံးစွဲနိုင်တဲ့ ချေးငွေဖြစ်သော်လည်းပဲ နိုင်ငံတော်က မူဝါဒပိုင်းဆိုင်ရာပိုင်းမှာ ဖြည့်ဆည်းဆောင်ရွက်ပေးရမယ့် အချက်များ သတ်မှတ်ထားရှိပါတယ်။ ယင်းသို့သတ်မှတ်ရခြင်းမှာလည်း ချေးငွေပေးရတဲ့ ရည်ရွယ်ချက် မှာကိုက နိုင်ငံတော်မှာ စီးပွားရေးတည်ငြိမ်မှုရရှိစေရန်နှင့် စီးပွားရေးနှေးကွေးကျဆင်းတဲ့ဒဏ်ကို ခံနိုင်ရည်ရှိစေရန်အတွက် ရည်ရွယ်ထားတဲ့အတွက်ကြောင့် ဖြစ်ပါတယ်။ ချေးငွေကို နိုင်ငံတော်ကိုယ်စား စီမံကိန်းနှင့် ဘဏ္ဍာရေးဝန်ကြီးဌာနက တာဝန်ယူရယူရမှာဖြစ်ပြီးတော့ စီမံကိန်းနှင့်ဘဏ္ဍာရေးဝန်ကြီးဌာန၊ မြန်မာနိုင်ငံတော်ဗဟိုဘဏ်နှင့် လျှပ်စစ်နှင့်စွမ်းအင်ဝန်ကြီးဌာနတို့က မူဝါဒပိုင်းဆိုင်ရာ မေခရိုစီးပွားရေး ပြုပြင်ပြောင်းလဲမှုများအဖြစ်နဲ့ ဖြည့်ဆည်းဆောင်ရွက်ပေးရမယ့် အချက်များကို ှတ်ချက်များ နှင့်အညီ ဖြည့်ဆည်းဆောင်ရွက်ပေးရမှာဖြစ်ပါတယ်။ ဒီလိုဖြည့်ဆည်းဆောင်ရွက်ပေးရမယ့် သတ်မှတ် ထားတဲ့ နယ်ပယ်များကို တင်ပြရမယ်ဆိုရင် စနစ်ကျတဲ့ ကြွေးမြီစီမံခန့်ခွဲမှုနယ်ပယ် ဖြစ်ပါတယ်။ ဒီနယ်ပယ်မှာ ပြည်သူ့ကြွေးမြီစီမံခန့်ခွဲမှုဥပဒေအရ ပြည်သူ့ကြွေးမြီစီမံခန့်ခွဲမှုဆိုင်ရာ လုပ်ငန်းများကို စီမံကိန်းနှင့် ဘဏ္ဍာရေး ဝန်ကြီးဌာနက ဗဟိုပြုပြီးတော့ တာဝန်ယူဆောင်ရွက်ခြင်း၊ အခြားဝန်ကြီးဌာနများ၊ နိုင်ငံတော်ပိုင်စီးပွား ရေး လုပ်ငန်းများရဲ့ တိုက်ရိုက်ငွေချေးယူခြင်းများကိုလည်း ထိန်းချုပ်နိုင်ခြင်း ဒီနှစ်ချက်ဖြစ်ပါတယ်။ နောက် နယ်ပယ်တစ်ခုဖြစ်တဲ့ ဘဏ္ဍာရေးလိုငွေကို ငွေစက္ကူရိုက်ထုတ်ပြီးတော့ ဖြေရှင်းခြင်းကို လျှော့ချခြင်းနယ်ပယ်မှာတော့ ၂၀၁၆-၂၀၁ရ ဘဏ္ဍာရေးနှစ်ကစပြီးတော့ အစိုးရက မြန်မာနိုင်ငံတော် ဗဟိုဘဏ်က ရယူထားတဲ့ချေးငွေများအတွက် အတိုးနှုန်းကို ဈေးကွက်ပေါက်ဈေးဖြင့်ပေးချေခြင်း၊ မြန်မာ နိုင်ငံတော်ဗဟိုဘဏ်မှ ငွေချေးယူခြင်းကို ပြည်တွင်းမှ ဖြည့်ဆည်းပေးမယ့်ပမာဏ၏ ၄၀ ရာခိုင်နှုန်း လျာထားမှုပါဝင်သော ၂၀၁၇-၂၀၁၈၊ ဘဏ္ဍာနှစ် ကာလလတ်ကြွေးမြီစီမံခန့်ခွဲမှု မဟာဗျူဟာကို လွှတ်တော်သို့ တင်ပြထားခြင်း၊ အစိုးရငွေတိုက်စာချုပ် လေလံတင်ရောင်းချမှုများကို စတင်ဆောင်ရွက်ခြင်းဆိုတဲ့ အချက်တွေ ဖြစ်ပါတယ်။ နောက်နယ်ပယ်တစ်ခုဖြစ်တဲ့ နိုင်ငံတော်ပိုင်စီးပွားရေးအဖွဲ့အစည်းများရဲ့ ဘဏ္ဍာရေးစည်းမျဉ်း စည်းကမ်းများ ပြဋ္ဌာန်းခြင်းနယ်ပယ်မှာတော့ အမြတ်ရရှိတဲ့ နိုင်ငံတော်ပိုင်စီးပွားရေး အဖွဲ့အစည်းများသည် ၂၀၁၇-၂၀၁၈ ဘဏ္ဍာရေးနှစ်မှစ၍ ၎င်းတို့၏ သာမန်အသုံးစရိတ်အားလုံးကို ၎င်းတို့၏ ကိုယ်ပိုင်ရန်ပုံငွေ စာရင်းမှ သုံးစွဲခြင်း၊ ၂၀၁၅-၂၀၁၆ ဘဏ္ဍာရေးနှစ်အတွက် စာရင်းစစ်ဆေးပြီးတဲ့ နိုင်ငံပိုင်စီးပွားရေးအဖွဲ့ အစည်းများရဲ့ OA စာရင်းရှင်းတမ်းများကို ပြည်ထောင်စုအစိုးရအဖွဲ့သို့ တင်ပြခြင်းဖြစ်ပါတယ်။ နောက် နယ်ပယ်တစ်ခုဖြစ်တဲ့ မူဝါဒကို အခြေခံသည့် ဘတ်ဂျက်ရေးဆွဲခြင်းPolicy Base Budgeting မှာတော့ ပြည်ထောင်စုလွှတ်တော်ကို တင်သွင်းတဲ့ ၂၀၁၇-၂၀၁၈ အရအသုံး ခန့်မှန်းခြေငွေစာရင်းသည် နှစ်စဉ် ရေးဆွဲတဲ့ ကာလလတ်ဘဏ္ဍာရေးမူဘောင်(Medium Term Fiscal Framework) အပေါ်မှာ အခြေခံခြင်း၊ ယင်း MTFF တွင် ကာလလတ်ရငွေ ကြိုတင်ခန့်မှန်းချက်များနှင့် သတ်မှတ်ထားတဲ့ အသုံးစရိတ်များ ပါဝင်ခြင်း၊ ဆန်းစစ်ချက်နည်းလမ်း(analytical method) ဖြင့် တွက်ချက်ရာတွင် ဘတ်ဂျက်လိုငွေနှင့် ဂျီဒီပီအချိုး ဟာ ၅% အောက်ရှိစေရန် ရည်မှန်းထားခြင်းတို့ ပါဝင်ပါတယ်။ အခွန်အကောက်ရငွေ ပိုမိုတိုးတက်စေခြင်းနယ်ပယ်မှာတော့ ၂၀၁၅-၂၀၁၆ဘဏ္ဍာ ခုနှစ်မှာ အခွန်ထမ်း ကိုယ်တိုင်စည်းကြပ်တဲ့ စနစ်နဲ့ ဝင်ငွေခွန်ထမ်းဆောင်ခြင်းကို ၉၀% ရရှိအောင်ဆောင်ရွက်ခြင်း၊ ၂၀၁၆ ခုနှစ် ဧပြီလမှ စတင်၍ အထူးကုန်စည်ခွန်ကို ချမှတ်ထားပြီး ဖြစ်ခြင်း၊ ပြည်တွင်းအခွန်များဦးစီးဌာနကို အခွန် အမျိုးအစားအလိုက် ကောက်ခံခြင်းမှ လုပ်ငန်းအမျိုးအစားအလိုက် ကောက်ခံခြင်းပေါ်အခြေခံ၍ ပြောင်းလဲ ကောက်ခံခြင်းတို့ဖြစ်ပါတယ်။ နောက်နယ်ပယ်များကတော့ သဘာဝဓာတ်ငွေ့ဝင်ငွေအား စနစ်တကျ စီမံခန့်ခွဲခြင်း၊ စွမ်းအင်ကဏ္ဍ၏ ဘဏ္ဍာရေးအလားအလာကောင်းများ ပေါ်ထွန်းရေးအတွက် လျှပ်စစ်ဓာတ်အား ဝန်ဆောင်မှုလုပ်ငန်းများ၏ လုပ်ငန်းလည်ပတ်မှုရငွေနှင့် အသုံးစရိတ်များအကြား ကွာဟချက်ကို ၅ နှစ်အတွင်း ပယ်ဖျက်နိုင်ရန်အတွက် ဘဏ္ဍာရေးစွမ်းဆောင်ရည်ပြည့်ဝတဲ့ စီမံကိန်းများရေးဆွဲရန် ဖြစ်ပါတယ်။ နောက်နယ်ပယ်တစ်ခုကတော့ ထိရောက်တဲ့ ပြည်သူ့ဘဏ္ဍာရေးစီမံခန့်ခွဲမှု ဖြစ်ပါတယ်။ ပြည်သူ့ ဝန်ဆောင်မှုလုပ်ငန်းများကို ပိုမိုထိရောက်စွာ ဆောင်ရွက်နိုင်ရန် လက်ရှိကျင့်သုံးနေတဲ့ အခြေအနေနှင့် ကိုက်ညီတဲ့ ဘဏ္ဍာရေးစည်းမျဉ်းစည်းကမ်းနှင့် နည်းဥပဒေများ ချမှတ်နိုင်ခြင်း၊ ပစ္စည်းဝယ်ယူမှုဆိုင်ရာ ပြုပြင်ပြောင်းလဲရေးကို ဆောင်ရွက်နိုင်ရန်အတွက် အစိုးရပစ္စည်းဝယ်ယူရေး စည်းမျဉ်းစည်းကမ်းနှင့် လုပ်ထုံးလုပ်နည်း ကြီးကြပ်မှုကော်မတီကို ပြန်လည်ထူထောင်ဖွဲ့စည်းခြင်း၊ ပစ္စည်းဝယ်ယူမှုဆိုင်ရာ ညွှန်ကြားချက်(၂၀၁၃)ကို ခေတ်ကာလအခြေအနေနှင့် လျော်ညီစေရန် အများပြည်သူများ အကြံဉာဏ် ရယူရန်အတွက် ပြင်ဆင်ရေးဆွဲခြင်းတို့ဖြစ်ပါတယ်။ ဒီအချက်များကို ကမ္ဘာ့ဘဏ်နဲ့ ကျွန်တော်တို့ စီမံကိန်း နဲ့ဘဏ္ဍာရေးဝန်ကြီးဌာနတို့ ကြိုတင်ညှိနှိုင်းထားပြီး လက်တွေ့ဖြစ်နိုင်မယ့် အကောင်အထည်ဖော်နိုင်မယ့် အချက်များကို ကျွန်တော်တို့ ညှိနှိုင်းသတ်မှတ်ထားခြင်း ဖြစ်ပါတယ်။ လေးစားအပ်ပါသော နာယကကြီးခင်ဗျား။ ချေးငွေရယူခြင်းအားဖြင့် ရရှိနိုင်တဲ့ အကျိုးကျေးဇူး များကို အောက်ပါအတိုင်း တင်ပြအပ်ပါတယ်။ ချေးငွေကို အတိုးနှုန်းသက်သာစွာဖြင့် နှစ်ရှည်ရရှိနိုင်ပြီးတော့ လွတ်လပ်စွာသုံးစွဲနိုင်ခြင်း၊ သာမန်အသုံးစရိတ်အတွက်ဖြစ်ဖြစ်၊ ငွေလုံးငွေရင်းအသုံးစရိတ်အတွက်ဖြစ်ဖြစ် သီးခြားသုံးစွဲမှု မရှိခဲ့ရင်တောင်မှ ဘတ်ဂျက်လိုငွေကို သက်သာစေမှာဖြစ်ပါတယ်။ ယင်းသို့သက်သာ စေခြင်းဟာ ပြည်တွင်းက တကယ်လို့ ကြွေးမြီရယူခဲ့ရလို့ရှိရင် အတိုးနှုန်းဟာ အခုဈေးကွက်ပေါက်ဈေးနဲ့ ပေးနေရတဲ့အတွက်ကြောင့် တစ်နှစ်ကို ၈% ဝန်းကျင်မှာ ပေးနေရတဲ့အနေအထားရှိပါတယ်။ ကမ္ဘာ့ဘဏ်ရဲ့ ချေးငွေရရှိခဲ့လို့ရှိရင် မြန်မာငွေဒီ ဘီလီယံ ၂၀၀ ကျော်သည် ကျွန်တော်တို့ ကမ္ဘာ့ဘဏ်ရဲ့ ဝန်ဆောင်ခဖြစ်တဲ့ ၀.၇၅% သာ ကျွန်တော်တို့ ကျသင့်မှာဖြစ်ပါတယ်။ ပြည်ထောင်စုအစိုးရအဖွဲ့က နိုင်ငံတော်၏လိုအပ်ချက်အရ သုံးစွဲလိုသည်များရှိပါကလည်း ဘဏ္ဍာရေး ကန့်သတ်ချက်အရ မသုံးစွဲနိုင်တဲ့ လုပ်ငန်းများရှိနေခဲ့လို့ရှိရင် ဒါကို ကျွန်တော်တို့ ရယူပြီးတော့ သုံးစွဲနိုင် ပါတယ်။ သတ်မှတ်ထားတဲ့ မေခရိုစီးပွားရေး ပြုပြင်ပြောင်းလဲမှုများကို ဖြည့်ဆည်းဆောင်ရွက်ပေးရမှာ ဖြစ်တဲ့အတွက်ကြောင့် နိုင်ငံတော်ရဲ့ စီးပွားရေးဖွံ့ဖြိုးတိုးတက်မှုအတွက် ဆောင်ရွက်တဲ့နေရာမှာလည်း များစွာ အထောက်အကူဖြစ်ပါတယ်။ သတ်မှတ်ချက်များကိုလည်း ကျွန်တော်စောစောက တင်ပြသလိုပဲ လက်တွေ့ ဖြစ်နိုင်တဲ့အချက်များကိုပဲ ညှိနှိုင်း သတ်မှတ်ထားပါတယ်။ နိုင်ငံတော်အတွက် နိုင်ငံခြားငွေ အမေရိကန်ဒေါ်လာ သန်း ၂၀၀ ရရှိမှာဖြစ်ပြီးတော့ နိုင်ငံတော် အတွင်းမှာ ကျပ်ကိုသာ သုံးစွဲရမှာဖြစ်တဲ့အတွက်ကြောင့် နိုင်ငံခြားသုံးသီးသန့်ငွေ Foreign Exchange Result ကိုလည်း တိုးတက်စေမှာ ဖြစ်ပါတယ်။ လေးစားရပါသော နာယကကြီးခင်ဗျား။ ချေးငွေအတွက် မည်သို့မည်ပုံ သုံးစွဲမည်ကိုတော့ ပြည်ထောင်စုအစိုးရအဖွဲ့က အတည်ပြု ဆုံးဖြတ်ပြီးတဲ့အခါမှာ ပြည်ထောင်စုလွှတ်တော်သို့ ပေးပို့အစီရင်ခံမှာ ဖြစ်ပါတယ်။ ချေးငွေ အတိုး၊ အရင်း ပြန်လည်ပေးဆပ်မှုများကို စီမံကိန်းနှင့် ဘဏ္ဍာရေးဝန်ကြီးဌာနကပဲ တာဝန်ယူ ပေးဆပ်သွားမှာ ဖြစ်ပါတယ်။ ယခုတင်ပြတဲ့ချေးငွေဟာ အထက်မှာရှင်းလင်းတင်ပြခဲ့သည့် အတိုင်း နိုင်ငံတော်အတွက် တိုက်ရိုက်အကျိုးဖြစ်ထွန်းနိုင်မှု များစွာဖြစ်ပေါ်စေပြီးတော့ အခြားသောပရောဂျက် ချေးငွေများကဲ့သို့ အတိုင်ပင်ခံစရိတ်များလည်း မရှိပါဘူး။ အခွန်ကင်းလွတ်ခွင့်တောင်းဆိုထားတဲ့ ကိစ္စ များလည်း မပါဝင်ပါဘူး။ သာမန်၊ ငွေလုံးငွေရင်း အသုံးစရိတ်များ သုံးစွဲခဲ့လို့ရှိရင်လည်း နိုင်ငံတော်ရဲ့ ဘတ်ဂျက်၊ ဘဏ္ဍာရေးစည်းမျဉ်းစည်းကမ်းများ အတိုင်းသာသုံးစွဲမှာဖြစ်ခြင်းတို့ကြောင့် အဖက်ဖက်က စဉ်းစားသုံးသပ်ပြီးတော့ ပြည်ထောင်စုအစိုးရအဖွဲ့က ကမ္ဘာ့ဘဏ်ထံက ဖွံ့ဖြိုးမှုမူဝါဒဆိုင်ရာချေးငွေ ပထမ အကြိမ်ကို Development Policy Operation အမေရိကန်ဒေါ်လာ သန်း ၂၀၀ ကို ရယူလိုပါသဖြင့် ပြည်ထောင်စုလွှတ်တော်မှ ဆွေးနွေးသုံးသပ်၍ အတည်ပြုပေးနိုင်ပါရန် လေးစားစွာ တင်ပြရင်း နိဂုံးချုပ် အပ်ပါတယ်။</speech>
<title>အထက်ပါကိစ္စနှင့် စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်များရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ အထက်ပါ ပြည်ပချေးငွေရယူရန် ကိစ္စရပ်များနဲ့စပ်လျဉ်းပြီး ကော်မတီကိုယ်စားပြု၍ဖြစ်စေ၊ တစ်ဦးချင်းဖြစ်စေ ဆွေးနွေးလိုတဲ့ လွှတ်တော် ကိုယ်စားလှယ်ရှိပါက ၁၅-၃-၂၀၁ရ ရက်(ဗုဒ္ဓဟူးနေ့) မွန်းလွဲတစ်နာရီ (၁၃၀၀ နာရီ) နောက်ဆုံးထား၍ ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်းနဲ့ လွှတ်တော် ကိုယ်စားလှယ်များရဲ့ ဆွေးနွေးခြင်းအစီအစဉ်ကို ၁၆-၃-၂၀၁ရ ရက် (ကြာသပတေးနေ့)တွင်လည်းကောင်း၊ လွှတ်တော်ရဲ့ အဆုံးအဖြတ်ရယူခြင်းအစီအစဉ်ကို ၁၇-၃-၂၀၁ရ ရက်(သောကြာနေ့)တွင်လည်းကောင်း ဆောင်ရွက်သွားမည်ဖြစ်ကြောင်း ကြိုတင်အသိပေး ကြေညာပါတယ်။</speech>
</motion>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး (၁၄)ရက်မြောက်နေ့ ရပ်နားကြောင်းနှင့် (၁၅)ရက်မြောက်နေ့ ကျင်းပမည့် နေ့ရက်နှင့်ကြေညာခြင်း</title>
<speech type="speaker">အစီအစဉ်(၁၃)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ စတုတ္ထ ပုံမှန်အစည်းအဝေး (၁၄)ရက်မြောက်နေ့ အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေးရဲ့ (၁၅)ရက်မြောက်နေ့ကို ၂၀၁ရ ခုနှစ်၊ မတ်လ ၁၅ ရက်(ဗုဒ္ဓဟူးနေ့) နံနက် ၁၀ နာရီ ကျင်းပပြုလုပ်မည်ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေး (၁၄)ရက်မြောက်နေ့ အစည်းအဝေးကို မွန်းလွဲ ၁၄:၅၀ နာရီ ရပ်နားပါသည်။</speech>
</postface>
</transcript>
</doc>
