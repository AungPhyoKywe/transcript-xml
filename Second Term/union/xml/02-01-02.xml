<doc>
<docinfo>
<docno>02-01-02.xml</docno>
<pdf>02-01-02.pdf</pdf>
<term value='02'>ဒုတိယအကြိမ်</term>
<session value='01' />
<sittingday value='02' />
<legislature value='union'>ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး ဒုတိယနေ့မှတ်တမ်း</title>
<date value='09-02-2016'>၁၃ရရ ခုနှစ်၊ တပို့တွဲလဆန်း ၁ ရက် (၂၀၁၆ ခုနှစ်၊ ဖေဖော်ဝါရီလ ၉ ရက်)(အင်္ဂါနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် ပထမပုံမှန်အစည်းအဝေး ဒုတိယနေ့ကို နံနက် ၁၀:ဝဝ နာရီင်ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type='mc'>လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေးရဲ့ ဒုတိယနေ့ အစီအစဉ် စတင်ပါတော့မယ်။ ပထမပုံမှန် အစည်းအဝေးမှာ အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ကျွန်တော် ဦးကျော်စိုး က ဆက်လက်ဆောင်ရွက်သွားမှာ ဖြစ်ပါတယ်။ ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type='speaker'>အားလုံးမင်္ဂလာပါ။</speech>
<speech type='mc'>အားလုံးထိုင်နိုင်ကြပါပြီခင်ဗျား။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type='speaker'>ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် ပထမပုံမှန် အစည်းအဝေး ဒုတိယနေ့မှာ ပြည်ထောင်စုလွှတ်တော် ကိုယ်စားလှယ်များစိစစ်ရေးအဖွဲ့ရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စုလွှတ်တော် ကိုယ်စားလှယ်ဦးရေ စုစုပေါင်း ၆၅၃ ဦးရှိတဲ့အတွက် ဒီကနေ့အစည်းအဝေးကို ၆၄ရ ဦး တက်ရောက် ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၉၉.၀၈ ရာခိုင်နှုန်းရှိပြီး သုံးပုံတစ်ပုံထက် ကျော်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေ ပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ) တိုအရ အစည်းအဝေးအထမြောက်ကောင်းနဲစတင်ကျင်းပကြောင်း ကြသာပါတယ်။</speech>
<title>ပြည်ထောင်စုလွှတ်တော် ဒုတိယနေ့ အစည်းအဝေး အစီအစဉ်ကြေညာခြင်း</title>
<speech type='speaker'>ပြည်ထောင်စုလွှတ်တော်ကိုယ်စားလှယ်များခင်ဗျာ။ ဒုတိယအကြိမ် ပြည်ထောင်စု လွှတ်တော် ပုံမှန်အစည်းအဝေး ဒုတိယနေ့အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေထားတဲ့ အတိုင်း ဆက်လက်ဆောင်ရွက်ပါ့မယ်။ အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များ ခွင့်ပန်ကြားခြင်း ၊</speech>
<speech type='speaker'>အစီအစဉ်(၄) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော်ကိုယ်စားလှယ်များအတွက် ပြည်ထောင်စု လွှတ်တော်ကိုယ်စားလှယ်များစိစစ်ရေးအဖွဲ့က ခွင့်ပန်ကြားဖို့ ဖြစ်ပါတယ်။</speech>
<speech><mp id='409'>ဦးခင်မောင်ဝင်း(အဖွဲ့ဝင်၊ ပြည်ထောင်စုလွှတ်တော်ကိုယ်စားလှယ်များစိစစ်ရေးအဖွဲ့)</mp>လေးစားအပ်တဲ့ ပြည်ထောင်စု လွှတ်တော် နာယကကြီးခင်ဗျား။ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး ဒုတိယနေ့ ၉-၂-၂၀၁၆ ရက်နေ့တွင် ခွင့်ပန်ကြားသူ လွှတ်တော်ကိုယ်စားလှယ်များ စာရင်းကို ပြည်ထောင်စုလွှတ်တော် ကိုယ်စားလှယ်များစိစစ်ရေးအဖွဲ့မှ ကျွန်တော် ဦးခင်မောင်ဝင်း လမ်းမတော်မဲဆန္ဒနယ်က ကိုယ်စားတင်ပြ သွားမှာဖြစ်ပါတယ်။ ခွင့်ပန်ကြားသူများကတော့- ဦးလှဌေးဝင်း ဇေယျာသီရိ၊ - သူရဦးသက်ဆွေ ကိုကိုးကျွန်း တို့ဖြစ်ပါတယ်။ ယခင်ကခွင့်ပြုထားသူ ၄ ဦး၊ ယနေ့ ခွင့်ပန်ကြားသူ ၂ ဦး၊ စုစုပေါင်းခွင့်ပန်ကြားသူ ၆ ဦး၊ ခွင့်မဲ့ပျက်ကွက်သူ မရှိပါကြောင်း လေးစားစွာ တင်ပြအပ်ပါတယ်ခင်ဗျား။</speech>
<speech type='speaker'>ခွင့်ပန်ကြားသူအားလုံးကို ခွင့်ပြုပါတယ်။</speech>
<title>ပြည်ထောင်စုလွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type='speaker'>ပြည်ထောင်စုလွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စု လွှတ်တော် ပထမပုံမှန်အစည်းအဝေး ဒုတိယနေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ်ဦးရေ ၆၅၃ ဦး၊ ယခင်ကခွင့်ပြုထားသူ ၄ ဦး၊ ယနေ့ ခွင့်ပန်ကြား၍ ခွင့်ပြုထားသူ ၂ ဦး ဖြစ်တဲ့အတွက် ခွင့်ပြုထားသူ စုစုပေါင်း ၆ ဦးဖြစ်ပြီး ခွင့်မဲ့ပျက်ကွက်သူမရှိပါ ။ လွှတ်တော်ကိုယ်စားလှယ်များ အစည်းအ ဝေးတက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type='speaker'>ပြည်ထောင်စုလွှတ်တော်က သဘောတူတဲ့အတွက် လွှတ်တော်ကိုယ်စားလှယ် များ အစည်းအဝေးတက်ရောက်မှုအခြေအနေကို ပြည်ထောင်စုလွှတ်တော်ဆိုင်ရာ နည်းဥပဒေ ၄ နည်းဥပဒေခွဲ(ခ) အရ အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value = 'Committee'>
<title>ပြည်ထောင်စုလွှတ်တော် ကိုယ်စားလှယ် တစ်ဦးက ဥပဒေကြမ်းပူးပေါင်းကော်မတီဖွဲ့စည်းခြင်းနှင့် စပ်လျဉ်း၍ လွှတ်တော်သို့ ရှင်းလင်းတင်ပြခြင်း</title>
<speech type='speaker'>အစီအစဉ်(၅) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီကို ပြည်သူ့လွှတ်တော်နဲ့ အမျိုးသားလွှတ်တော်တို့မှ ဥပဒေကြမ်းကော်မတီများပူးပေါင်းပြီး ပြည်ထောင်စုလွှတ်တော်ဆိုင်ရာဥပဒေပုဒ်မ ၇-က နဲ့အညီ ဥပဒေကြမ်း ပူးပေါင်းကော်မတီ ဖွဲ့စည်းနိုင်ရေး ဆောင်ရွက်သွားမှာ ဖြစ်ပါတယ်။ ဥပဒေကြမ်းပူးပေါင်းကော်မတီ ဖွဲ့စည်းရေးနဲ့စပ်လျဉ်းပြီး လွှတ်တော်သို့ ရှင်းလင်းတင်ပြပေးရန် ဒေါက်တာမြတ်ဉာဏစိုး၊ ရန်ကုန်တိုင်းဒေသကြီး မဲဆန္ဒနယ်အမှတ်(၃)အား ဖိတ်ခေါ်ပါတယ်။</speech>
<speech><mp id='136'>ဒေါက်တာမြတ်ဉာဏစိုး (မဲဆန္ဒနယ်အမှတ်-၃၊ ရန်ကုန်တိုင်းဒေသကြီး)</mp>လေးစားအပ် ပါသော ပြည်ထောင်စုလွှတ်တော် နာယကကြီး၊ ပြည်သူ့လွှတ်တော် ဥက္ကဋ္ဌကြီးနဲ့တကွ ဒုတိယဥက္ကဋ္ဌကြီးများ၊ ပြည်ထောင်စုလွှတ်တော် ကိုယ်စားလှယ်များအားလုံး၊ တပ်မတော်သားကိုယ်စားလှယ်များနဲ့ ကော်မရှင် အဖွဲ့ ဝင်ပညာရှင်ကြီးများအားလုံးကို မင်္ဂလာပါလို့ လေးစားစွာ နှုတ်ခွန်းဆက်သအပ်ပါတယ်။ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ ဖွဲ့စည်းရေးနဲ့ပတ်သက်ပြီးတော့ ရန်ကုန်တိုင်း ဒေသကြီးမဲဆန္ဒနယ်(၃)က အမျိုးသားလွှတ်တော်ကိုယ်စားလှယ်၊ အမျိုးသားလွှတ်တော် ဥပဒေကြမ်းကော်မတီ အတွင်းရေးမှူး ကျွန်တော် ဒေါက်တာမြတ်ဉာဏစိုး ကနေပြီးတော့ ရှင်းလင်းတင်ပြသွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ နာယကကြီးရဲ့ တာဝန်ပေးအပ်ချက်အရ ကျွန်တော့ အနေနဲ့ ဥပဒေကြမ်းပူးပေါင်းကော်မတီ ဖွဲ့စည်းရေးကိစ္စရပ်များကို လွှတ်တော်ကို ရှင်းလင်းတင်ပြသွားမှာ ဖြစ်ပါတယ်။ ရှင်းလင်းတင်ပြတဲ့နေရာမှာတော့ ပူးပေါင်းကော်မတီဖွဲ့စည်းခြင်းနဲ့ဆိုင်တဲ့ ဥပဒေပြဋ္ဌာန်းချက်တွေ၊ ပူးပေါင်းကော်မတီရဲ့ တာဝန်နဲ့လုပ်ပိုင်ခွင့်တွေ၊ ပူးပေါင်းကော်မတီမှာ ကျင်းပဆောင်ရွက်မယ့် အစည်းအဝေး တွေနဲ့ အစီရင်ခံစာတင်ပြခြင်းအပေါ်မှာ ဆောင်ရွက်ရမယ့် လုပ်ငန်းစဉ်တွေအပေါ်မှာ ရှင်းလင်းတင်ပြသွားမှာ ဖြစ်ပါတယ်။ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီကို ဖွဲ့စည်းပုံအခြေခံဥပဒေပုဒ်မ ၁၀၂၊ ပြည်ထောင်စုလွှတ်တော်ဆိုင်ရာ ဥပဒေပုဒ်မ ၇-က နဲ့ ပြည်ထောင်စုလွှတ်တော်ဆိုင်ရာ နည်းဥပဒေ ၉၆ တို့ အရ ဖွဲ့စည်းရမှာဖြစ်ပါတယ်။ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီဖွဲ့စည်းခြင်းနဲ့ ပတ်သက် ပြီးတော့ ပြည်ထောင်စုလွှတ်တော်ဆိုင်ရာ နည်းဥပဒေ ၉၆ မှာဖော်ပြထားတာကတော့ နည်းဥပဒေခွဲ(က) မှာတော့ ပြည်ထောင်စုလွှတ်တော် အစည်းအဝေး၌ ဆွေးနွေးခြင်းမပြုမီ အသေးစိတ် လေ့လာစိစစ်နိုင်ရေး အတွက် လွှတ်တော်၏ သဘောတူညီချက်ဖြင့် ပြည်ထောင်စုလွှတ်တော် နာယကသည် ပြည်သူ့လွှတ်တော်နှင့် အမျိုးသားလွှတ်တော်တို့ရှိ ဥပဒေကြမ်းကော်မတီများတွင် ပါဝင်သော ကော်မတီဝင်ဦးရေ တူညီစွာပါဝင် သည့် ဥပဒေကြမ်းပူးပေါင်းကော်မတီကို ဖွဲ့စည်းနိုင်တယ်လို့ပြဋ္ဌာန်းပါတယ်။ နည်းဥပဒေခွဲ(ခ)မှာကတော့ ဥပဒေကြမ်းပူးပေါင်းကော်မတီရဲ့ ဥက္ကဋ္ဌ တာဝန်ကို ပြည်ထောင်စု လွှတ်တော် ဒုတိယနာယက ကနေပြီးတော့ တာဝန်ယူ ဆောင်ရွက်ရမယ်လို့ ပြဋ္ဌာန်းထားပါတယ်။ ဒုတိယဥက္ကဋ္ဌ(၁)ရဲ့ တာဝန်ကိုတော့ ဥက္ကဋ္ဌ တာဝန်ထမ်းဆောင်နေတဲ့ လွှတ်တော်ရဲ့ ဥပဒေကြမ်း ကော်မတီ ဥက္ကဋ္ဌက ဆောင်ရွက်ရမှာ ဖြစ်ပြီးတော့ ဒုတိယဥက္ကဋ္ဌ(၂)ရဲ့ တာဝန်ကိုတော့ ဥက္ကဋ္ဌတာဝန် မထမ်းဆောင်တဲ့ အခြားလွှတ်တော်တစ်ရပ်က ဥပဒေကြမ်းကော်မတီ ဥက္ကဋ္ဌကနေ ဆောင်ရွက်စေရမှာ ဖြစ်ပါတယ်။ အတွင်းရေးမှူးတာဝန်ကိုတော့ ဥက္ကဋ္ဌ တာဝန်ထမ်းဆောင်တဲ့ လွှတ်တော်ရဲ့ ဥပဒေကြမ်းကော်မတီ အတွင်းရေးမှူးက ဆောင်ရွက်ရမှာ ဖြစ်ပြီးတော့ တွဲဖက်အတွင်းရေးမှူး တာဝန်ကိုတော့ ဥက္ကဋ္ဌ တာဝန် မထမ်းဆောင်နေတဲ့ အခြားလွှတ်တော်တစ်ရပ်ရဲ့ ဥပဒေကြမ်းကော်မတီ အတွင်းရေးမှူး ကနေပြီးတော့ လပေါင်း ၃၀ အတွက် တာဝန်ထမ်းဆောင်ရမှာဖြစ်ပါတယ်။ လေးစားအပ်ပါသော နာယကကြီး အမှူးထားတဲ့ ပြည်ထောင်စုလွှတ်တော်ကိုယ်စားလှယ်များ ခင်ဗျား။ ဆက်လက်ပြီးတော့ ကျွန်တော် ဥပဒေကြမ်းပူးပေါင်းကော်မတီက ဆောင်ရွက်ရမယ့် လုပ်ငန်း တာဝန်တွေကို ရှင်းလင်းတင်ပြသွားမှာ ဖြစ်ပါတယ်။ ပထမဦးဆုံးအနေနဲ့တော့ ပြည်ထောင်စုလွှတ်တော် ဆိုင်ရာနည်းဥပဒေ ၈၂ ပါ ပြဋ္ဌာန်းချက်တွေအရ လွှတ်တော်နှစ်ရပ်သဘောကွဲလွဲတဲ့ ဥပဒေကြမ်းတစ်ရပ်နှင့် စပ်လျဉ်းပြီးတော့ ပြည်သူ့လွှတ်တော်နဲ့ အမျိုးသားလွှတ်တော်တို့ သဘောကွဲလွဲချက်တွေ ရှိခဲ့မယ်ဆိုရင် ပြည်ထောင်စုလွှတ်တော်မှာ ဆွေးနွေးဆုံးဖြတ်ဖို့ သက်ဆိုင်ရာလွှတ်တော် ဥက္ကဋ္ဌကနေပြီးတော့ ပြည်ထောင်စု လွှတ်တော် နာယကဆီကို ပေးပို့မှာဖြစ်ပါတယ်။ အဲဒီအခါမှာ နာယကကြီးက လွှတ်တော်အစည်းအဝေးမှာ ဆွေးနွေးခြင်းမပြုမီ လေ့လာစိစစ်စေရန် ဥပဒေကြမ်းပူးပေါင်းကော်မတီကို စ်ခု သတ်မှတ် ပြီးတော့ ကြိုတင်ပေးပို့ထားမှာဖြစ်ပါတယ်။ ပူးပေါင်းကော်မတီက ဒီကွဲလွဲချက်တွေအပေါ်မှာ လေ့လာတွေ့ရှိချက် တွေကို ကျွန်တော်တို့ အပြန်ပြန်အလှန်လှန် ဆွေးနွေးစိစစ်ပြီးတဲ့အခါမှာ လွှတ်တော်ကြီးကို သဘောထား မှတ်ချက်အစီရင်ခံစာ တင်ပြမှာဖြစ်ပါတယ်။ ဒီလိုတင်ပြတဲ့အခါမှာ ပူးပေါင်းကော်မတီ ဥက္ကဋ္ဌ က လက်မှတ် ရေးထိုးပြီးတော့ နာယကဆီကို တင်ပြရမှာဖြစ်ပါတယ်။ ဒီလိုပူးပေါင်းကော်မတီမှာ ဆွေးနွေး ဆုံးဖြတ်တဲ့ အခါမှာလည်း ကျွန်တော်တို့ထပ်ပြီးတော့ သဘောကွဲလွဲစရာတွေ ရှိနိုင်ပါသေးတယ်။ ပူးပေါင်းကော်မတီဝင် တစ်ဦး ဒါမှမဟုတ်ရင် အချို့ ဒီလိုသဘောကွဲလွဲချက်တွေ ပေါ်ပေါက်လာတဲ့အခါမှာလည်း ဒီလိုသဘောကွဲလွဲတဲ့ အချက်ကို ပူးပေါင်းကော်မတီရဲ့ တွေ့ရှိချက်နဲ့ သဘောထားမှတ်ချက် ပြုစုတဲ့နေရာမှာ သီးခြားထည့်သွင်း ဖော်ပြပေးရမှာ ဖြစ်ပါတယ်။ ဒါဟာဆိုရင် ဒီမိုကရေစီစံနှုန်းများနဲ့အညီ ဆုံးဖြတ်နိုင်အောင်လို့ ဒီလိုမျိုး နည်းဥပဒေမှာ ဖော်ပြထားတာဖြစ်ပါတယ်။ နာယကကတော့ ဥပဒေကြမ်းပူးပေါင်းကော်မတီရဲ့ တွေ့ရှိချက်နဲ့ သဘောထားမှတ်ချက်တွေကို ပူးပေါင်းကော်မတီ ဥက္ကဋ္ဌ ဒါမှမဟုတ်ရင်လည်း ဥက္ကဋ္ဌက တာဝန်ပေးအပ်တဲ့ ကော်မတီဝင်တစ်ဦးကို လွှတ်တော်ကို ရှင်းလင်းတင်ပြစေမှာ ဖြစ်ပါတယ်။ ဒီလို ရှင်းလင်းတင်ပြတဲ့နေရာမှာ မူရင်းဥပဒေကြမ်း၊ နောက်ပြီးတဲ့အခါမှာ လွှတ်တော်နှစ်ရပ် သဘောကွဲလွဲတဲ့အချက်တွေ၊ ပြီးတဲ့အခါမှာ ဥပဒေကြမ်းပူးပေါင်း ကော်မတီက ဒီသဘောကွဲလွဲချက်တွေအပေါ်မှာတွေ့ရှိတဲ့ လေ့လာတွေ့ရှိချက်တွေနဲ့ သဘောထားမှတ်ချက် တွေကို ပြည့်ပြည့်စုံစုံ တင်ပြရမယ်လို့ သတ်မှတ်ပြဋ္ဌာန်းထားပါတယ်။ ပြည်ထောင်စုလွှတ်တော်ဆိုင်ရာ ဥပဒေပုဒ်မ ၄၃-က မှာတော့ လွှတ်တော်၌သာ ဆွေးနွေးဆုံးဖြတ် ရမယ့် ဥပဒေကြမ်းတွေနဲ့စပ်လျဉ်းပြီးတော့ လွှတ်တော်အစည်းအဝေး၌ ဆွေးနွေးခြင်းမပြုမီ အသေးစိတ် လေ့လာစိစစ်ရန် လိုအပ်ပါက ဥပဒေကြမ်းပူးပေါင်းကော်မတီအား လေ့လာစိစစ်စေခြင်း၊ ယင်းပူးပေါင်း ကော်မတီ၏ လေ့လာတွေ့ရှိချက်နှင့် သဘောထားမှတ်ချက်များကို သတ်မှတ်ထားသည့် နည်းလမ်းများ နှင့်အညီ ဥပဒေကြမ်းနှင့်အတူ လွှတ်တော်အစည်းအဝေးသို့ တင်ပြဆောင်ရွက်စေခြင်းတို့ကို ပြုနိုင်သည်လို့ ပြဋ္ဌာန်းထားပါတယ်။ ဒါ့အပြင် ဥပဒေကြမ်းပူးပေါင်းကော်မတီအနေနဲ့ ဖွဲ့စည်းပုံအခြေခံဥပဒေ ပုဒ်မ ၁၀၀ ပုဒ်မခွဲ(ခ) ပါ ပြဋ္ဌာန်းချက်တွေအရ ပြည်ထောင်စုအစိုးရအဖွဲ့ကနေပြီးတော့ ပြည်ထောင်စုလွှတ်တော်ကို တိုက်ရိုက် တင်သွင်းရတဲ့ ဥပဒေကြမ်း ၃ ရပ် ရှိပါတယ်။ အဲဒါကတော့ အများသိပြီးဖြစ်တဲ့ အမျိုးသားစီမံကိန်း ဥပဒေကြမ်း (National Planing Law) ဖြစ်ပါတယ်။ နောက်တစ်ခုကတော့ နှစ်စဉ်ဘဏ္ဍာငွေအရအသုံး ခန့်မှန်းခြေငွေစာရင်းဥပဒေကြမ်း (Budget Law) ဖြစ်ပါတယ်။ နောက်တစ်ခါ အခွန်အကောက်ဆိုင်ရာ ဥပဒေကြမ်း (Taxation Law) ဒီ ၃ ခုကတော့ ဖွဲ့စည်းပုံအခြေခံဥပဒေပုဒ်မ ၁၀၀ ပုဒ်မခွဲ(ခ)အရ ပြည်ထောင်စုလွှတ်တော်ကိုသာ တိုက်ရိုက်တင်သွင်းရမှာ ဖြစ်ပါတယ်။ အဲဒီတော့ ပြည်ထောင်စုလွှတ်တော်ကို တိုက်ရိုက်တင်သွင်းလာတဲ့အခါမှာ ပြည်ထောင်စုလွှတ်တော်မှာ ဆွေးနွေးဆုံးဖြတ်ရမယ့် င်ခင်မှာ ပြည်ထောင်စုလွှတ်တော်ဆိုင်ရာ နည်းဥပဒေ ၈၅ မှာ ပြဋ္ဌာန်းထားတာကတော့ ဒီဥပဒေကြမ်းတွေကို လွှတ်တော် ကိုတင်ပြဖို့ ဘဏ္ဍာရေးကော်မရှင်ရဲ့ ထောက်ခံချက်နဲ့အတူ ပြည်ထောင်စုအစိုးရအဖွဲ့ကနေ နာယက ဆီကို တင်ပြလာတဲ့အခါမှာ နည်းဥပဒေခွဲ(က)မှာ ဖော်ပြထားတာကတော့ လွှတ်တော်အစည်းအဝေး၌ ဆွေးနွေးခြင်းမပြုမီ အသေးစိတ်လေ့လာစိစစ်နိုင်ရေးအတွက် နာယကသည် လွှတ်တော်၏ သဘောတူညီချက်ဖြင့် ဖွဲ့စည်းထားသော ဥပဒေကြမ်းပူးပေါင်းကော်မတီကိုဖြစ်စေ၊ အခြားသက်ဆိုင်သည့် ပူးပေါင်းကော်မတီများ နှင့်ပူးတွဲ၍ဖြစ်စေ လေ့လာစိစစ်ရမည်လို့ ပြဋ္ဌာန်းထားပါတယ်။ ကျွန်တော်တို့ ပြည်ထောင်စုလွှတ်တော်က ဖွဲ့စည်းမယ့် ပြည်သူ့ငွေစာရင်းပူးပေါင်းကော်မတီနဲ့ ဒါတွဲဖက်ပြီးတော့ ဆောင်ရွက်ရတာ ဖြစ်ပါတယ်။ နည်းဥပဒေခွဲ(ဂ)မှာ ဖော်ပြထားတာကတော့ ဥပဒေကြမ်းကို လေ့လာစိစစ်၍ တင်ပြစေရန် ယင်း ဥပဒေကြမ်းနှင့် ဘဏ္ဍာရေးကော်မရှင်၏ ထောက်ခံတင်ပြချက်တို့ကို ပူးပေါင်းကော်မတီသို့ နာယက က တ်မှတ်၍ ပေးပို့ရမယ်လို့ ပြဋ္ဌာန်းထားပါတယ်။ နည်းဥပဒေခွဲ(ဃ)မှာတော့ ပူးပေါင်းကော်မတီသည် ယင်းဥပဒေကြမ်းနှင့် ဘဏ္ဍာရေးကော်မရှင်၏ ထောက်ခံတင်ပြချက်တို့ကို အသေးစိတ် လေ့လာစိစစ်ပြီး တွေ့ရှိချက်နှင့် သဘောထားမှတ်ချက်တို့ကိုပြုစု၍ ပူးပေါင်းကော်မတီ ဥက္ကဋ္ဌက လက်မှတ်ရေးထိုးပြီး နာယကထံ တင်ပြရမယ်လို့ ပြဋ္ဌာန်းထားပါတယ်။ နည်းဥပဒေခွဲ(င)မှာတော့ ပူးပေါင်းကော်မတီဝင်တစ်ဦး သို့မဟုတ် အချို့သည် ပူးပေါင်းကော်မတီဝင်အများစုနှင့် သဘောကွဲလွဲပါက ယင်းသို့ သဘောကွဲလွဲသည့် အချက်ကို ပူးပေါင်းကော်မတီ၏ တွေ့ရှိချက်နှင့် သဘောထားမှတ်ချက်ပြုစုရာတွင် သီးခြားထည့်သွင်းဖော်ပြခွင့် ရှိသည်လို့ ဖော်ပြထားပါတယ်။ လွှတ်တော်နှစ်ရပ်သဘောကွဲလွဲတဲ့ ဥပဒေတွေကို ကျွန်တော်တို့ ဥပဒေကြမ်း ပူးပေါင်းကော်မတီက ဆောင်ရွက်ရမှာ ဖြစ်ပါတယ်။ နောက် ဖွဲ့စည်းပုံအခြေခံဥပဒေပုဒ်မ ၁၀၀(ခ)အရ ပြည်ထောင်စုလွှတ်တော်ကို တိုက်ရိုက်တင်သွင်းရမည့် ဥပဒေ ၃ ရပ်ကို ဆောင်ရွက်ရပါတယ်။ နောက်တစ်ချက်ကတော့ ပြည်ထောင်စုလွှတ်တော်ကြီးက ဆုံးဖြတ်အတည်ပြုပြီးတဲ့အခါမှာ နိုင်ငံတော် သမ္မတလက်မှတ်ရေးထိုးနိုင်ဖို့ ဥပဒေကြမ်းတွေကို ပေးပို့ရပါတယ်။ အဲဒီနိုင်ငံတော်သမ္မတရဲ့ သဘောထားမှတ်ချက်နဲ့ ပြန်လည်ပြီးတော့ လွှတ်တော်ကို ပေးပို့လာတဲ့ ဥပဒေကြမ်းတွေကိုလည်း ပြည်ထောင်စုလွှတ်တော်ဆိုင်ရာ နည်းဥပဒေ ၁၀၈ အရ ဒီလိုမျိုး နိုင်ငံတော်သမ္မတကသဘောထားမှတ်ချက် တွေနဲ့ ပေးပို့လာမယ်ဆိုရင် ဥပဒေကြမ်းပူးပေါင်းကော်မတီက လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို ပြုစုပြီးတော့ လွှတ်တော်ကို တင်ပြရမှာ ဖြစ်ပါတယ်။ ဥပဒေကြမ်းပူးပေါင်းကော်မတီအနေနဲ့ ဒီလုပ်ငန်းတာဝန်တွေအပြင် အရေးကြီးတဲ့ နောက်ထပ် လုပ်ငန်းတာဝန်တစ်ခုကတော့ ပြည်ထောင်စုလွှတ်တော်ဆိုင်ရာ နည်းဥပဒေ အခန်း(၁၈) ဖွဲ့စည်းပုံအခြေခံ ဥပဒေပြင်ဆင်ခွင့်အခန်း ဖြစ်ပါတယ်။ ဖွဲ့စည်းပုံအခြေခံဥပဒေကို ပြင်ဆင်တဲ့အခါမှာလည်း ဥပဒေကြမ်း ပူးပေါင်းကော်မတီကပဲ တာဝန်ယူပြီးတော့ ဆောင်ရွက်ရမှာဖြစ်ပါတယ်။ ဥပဒေကြမ်းပူးပေါင်းကော်မတီရဲ့ လုပ်ငန်းတာဝန်တွေကို တင်ပြပါ့မယ်။ နည်းဥပဒေ ၁၃၅ မှာတော့ ဖွဲ့စည်းပုံအခြေခံဥပဒေကို ပြင်ဆင်ရန် ဥပဒေမူကြမ်းနဲ့စပ်လျဉ်း၍ လွှတ်တော်အစည်းအဝေး၌ ဆွေးနွေးခြင်းမပြုမီ အသေးစိတ် လေ့လာစိစစ်ရန် နာယကသည် ပြည်သူ့လွှတ်တော် ဥပဒေကြမ်းကော်မတီနှင့် အမျိုးသားလွှတ်တော် ဥပဒေကြမ်းကော်မတီ တို့အား ကာလသတ်မှတ်၍ ပူးပေါင်းကော်မတီဖွဲ့စည်းပြီး လေ့လာစိစစ်စေရမည်။ နည်းဥပဒေ ၁၃၆ မှာ ဖော်ပြထားတာကတော့ ဖွဲ့စည်းပုံအခြေခံဥပဒေကို ပြင်ဆင်သည့်ဥပဒေမူကြမ်းကို စတင်ဆွေးနွေးခြင်းမပြုမီ ယင်းဥပဒေမူကြမ်းနှင့် ပူးပေါင်းကော်မတီ၏ လေ့လာစိစစ်ချက်တို့ကို လွှတ်တော် နာယက က သတ်မှတ်သည့်နည်းလမ်းအတိုင်း လွှတ်တော်ကိုယ်စားလှယ်များထံ ပြည်ထောင်စုလွှတ်တော်ရုံးက ကြိုတင် ဝေငှထားရမည်ဟု ပြဋ္ဌာန်းထားပါတယ်။ ဒါ့အပြင် ဥပဒေကြမ်းပူးပေါင်းကော်မတီရဲ့ လုပ်ငန်းတာဝန်တွေကို ထမ်းဆောင်နေတဲ့ ပူးပေါင်းကော်မတီအဖွဲ့ဝင်များအတွက် နည်းဥပဒေ ၁၅၆ မှာဖော်ပြထားတာတော့ လွှတ်တော်ပူးပေါင်း ကော်မတီ အစည်းအဝေးသို့ တက်ရောက်နေသည့် အဖွဲ့ဝင်တစ်ဦးအား ဖမ်းဆီးရန်လိုအပ်ပါက ခိုင်လုံသော အထောက်အထားကို ပူးပေါင်းကော်မတီ ဥက္ကဋ္ဌမှတစ်ဆင့် နာယကထံ တင်ပြရမည်။ နာယက၏ ကြိုတင် ခွင့်ပြုချက်မရရှိဘဲ ဖမ်းဆီးခြင်းမပြုရလို့ ဖော်ပြထားပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များခင်ဗျား။ ဥပဒေကြမ်းပူးပေါင်းကော်မတီရဲ့ အစည်းအဝေးများ ကျင်းပပြုလုပ်တဲ့ နေရာ မှာတော့ ပြည်ထောင်စုလွှတ်တော်ဆိုင်ရာ နည်းဥပဒေ ၉ရ မှာ ပြဋ္ဌာန်းထားတဲ့ နည်းလမ်းတွေအတိုင်း ဆောင်ရွက် ရမှာ ဖြစ်ပါတယ်။ နည်းဥပဒေခွဲ(က)မှာတော့ ခန့်အပ်ထားသည့် ကော်မတီဝင်ဦးရေစုစုပေါင်း၏ ထက်ဝက် ထက်မနည်း တက်ရောက်လျှင် အစည်းအဝေးအထမြောက်သည်လို့ ဖော်ပြထားပါတယ်။ နည်းဥပဒေခွဲ(ခ) မှာတော့ တက်ရောက်ရမည့် ကော်မတီဝင်ဦးရေမပြည့်လျှင် ပြည့်သည်အထိ ကော်မတီ ဥက္ကဋ္ဌက အစည်း အဝေးရွှေ့ဆိုင်းထားနိုင်သည် သို့မဟုတ် အစည်းအဝေးကို နောက် တစ်ရက်ရက်သို့ ရွှေ့ဆိုင်း နိုင်သည်လို့ ဖော်ပြထားပါတယ်။ နည်းဥပဒေခွဲ(ဂ)မှာတော့ ကော်မတီဥက္ကဋ္ဌသည် အစည်းအဝေး သဘာပတိ အဖြစ် ဆောင်ရွက်ရမည်။ ကော်မတီဥက္ကဋ္ဌမရှိလျှင် ကော်မတီဝင်များက မိမိတို့အထဲမှ ရွေးကောက်တင်မြှောက် သော ကော်မတီဝင်သည် အစည်းအဝေးသဘာပတိအဖြစ် ဆောင်ရွက်ရမည်။ နည်းဥပဒေခွဲ(ဃ)မှာကတော့ မဲဆန္ဒယူရာ၌ ကော်မတီ ဥက္ကဋ္ဌ သို့မဟုတ် သဘာပတိသည် ဆန္ဒမဲမပေးရ။ ဆန္ဒမဲတူညီနေလျှင် ကော်မတီ ဥက္ကဋ္ဌ သို့မဟုတ် သဘာပတိသည် အနိုင်မဲပေးရမယ်လို့ ပြဋ္ဌာန်းထားပါတယ်။ ဒီပြဋ္ဌာန်းချက်တွေဟာ ကျွန်တော်တို့ ပြည်သူ့လွှတ်တော်ဆိုင်ရာဥပဒေနဲ့ အမျိုးသားလွှတ်တော်ဆိုင်ရာ ဥပဒေမှာ ဥပဒေကြမ်း ကော်မတီများ ဆောင်ရွက်ဖို့ ပြဋ္ဌာန်းထားတဲ့ ပြဋ္ဌာန်းချက်တွေနဲ့ အတူတူပဲ ဖြစ်ပါတယ်။ အထက်ဖော်ပြပါ အကြောင်းအရာတွေကို ဥပဒေကြမ်းပူးပေါင်းကော်မတီက တာဝန်ယူ ဆောင်ရွက် ရတဲ့နေရာမှာ လိုက်နာရမယ့် လုပ်ငန်းတာဝန်တွေလည်း ရှိပါတယ်။ ပြည်ထောင်စုလွှတ်တော်ဆိုင်ရာ နည်းဥပဒေ ၉၈ မှာ ပြဋ္ဌာန်းထားတဲ့ ပြဋ္ဌာန်းချက်များ ဖြစ်ပါတယ်။ နည်းဥပဒေခွဲ(က)မှာတော့ ဥပဒေကြမ်း တစ်ရပ်ရပ်နှင့်စပ်လျဉ်း၍ ပြင်ဆင်ရန် အကြံပြုချက်များ ပေးနိုင်သည်လို့ ဖော်ပြထားပါတယ်။ သို့ရာတွင် အဆိုပါအကြံပြုချက်များသည် ဥပဒေကြမ်းတွင်ပါရှိသည့် ကိစ္စနှင့်စပ်လျဉ်းသော အကြံပြုချက်များ ဖြစ်ရ မည့်အပြင် ထိုဥပဒေကြမ်း၏သဘောတွင် အကျုံးဝင်သော အကြံပြုချက်များလည်း ဖြစ်ရမည်လို့ ပြဋ္ဌာန်း ထားပါတယ်။ နည်းဥပဒေခွဲ(ခ)မှာတော့ ဥပဒေကြမ်းကို အသေးစိတ် ဆွေးနွေး စဉ်းစားတဲ့နေရာမှာ လွှတ်တော်မှာ ဆွေးနွေးစဉ်းစားတဲ့ နည်းလမ်းအတိုင်း ဆွေးနွေး စဉ်းစားရပါမယ်။ သို့ရာတွင် ကော်မတီ တွင် အဆိုတင်သွင်းခြင်း၊ အကြံပြုချက်တင်သွင်းခြင်းတို့ နှင့်စပ်လျဉ်း၍ ထောက်ခံသူ မလိုအပ်ပါဘူး။ ကော်မတီဝင်များဟာ ကိစ္စတစ်ခုနဲ့စပ်လျဉ်းပြီးတော့ တစ်ကြိမ်ထက် ပိုပြီးတော့ ဆွေးနွေးခွင့်ရှိပါတယ်။ အရေးကြီးဆုံးကတော့ ဥပဒေကြမ်းနဲ့ စပ်လျဉ်းပြီးတော့ သက်ဆိုင်ရာ ဌာန၊ အဖွဲ့အစည်းတို့နှင့် ညှိနှိုင်း ပြီးတော့ ဖြေကြားနိုင်တဲ့ တာဝန်ရှိပုဂ္ဂိုလ်များအား ဖိတ်ကြား၍ မေးမြန်းဆွေးနွေးနိုင်သည်လို့ ပြဋ္ဌာန်း ထားပါတယ်။ ဒါဟာ ကျွန်တော်တို့ ဥပဒေကြမ်းကော်မတီအနေနဲ့ Hearing လုပ်တဲ့ Process ဖြစ်ပါတယ်။ ဆက်လက်ပြီးတော့ ကျွန်တော့အနေနဲ့ တင်ပြရမယ့်အချက်အနေနဲ့ကတော့ ဥပဒေကြမ်းပူးပေါင်း ကော်မတီက လွှတ်တော်ကို အစီရင်ခံစာတင်ပြခြင်းအပိုင်းဖြစ်ပါတယ်။ ဒီနေရာမှာ လိုက်နာဆောင်ရွက် ရမယ့် နည်းလမ်းတွေကတော့ ကျွန်တော်တို့ ပြည်ထောင်စုလွှတ်တော်ဆိုင်ရာ နည်းဥပဒေ ၉၉ မှာ ပြဋ္ဌာန်း ထားတဲ့ နည်းလမ်းတွေအတိုင်း ဆောင်ရွက်ရမှာဖြစ်ပါတယ်။ အဲဒီသတ်မှတ်ချက်များကတော့ ဥပဒေကြမ်း ပူးပေါင်းကော်မတီမှာ ဆွေးနွေးစဉ်းစားပြီး ဖြစ်ပါက ကော်မတီဥက္ကဋ္ဌသည် အစီရင်ခံစာမူကြမ်းကို ပြုစု၍ ကော်မတီအစည်းအဝေးမှာ တင်ပြရမှာဖြစ်ပါတယ်။ အစီရင်ခံစာမူကြမ်းကို ကော်မတီ က သဘောတူလျှင် ကော်မတီဥက္ကဋ္ဌသည် အစီရင်ခံစာကို လက်မှတ်ရေးထိုး၍ နာယကထံ တင်ပြရမှာ ဖြစ်ပါတယ်။ ကော်မတီ ဥက္ကဋ္ဌမရှိရင်တော့ သဘာပတိတာဝန်ကို ထမ်းဆောင်နေတဲ့ ကော်မတီဝင်တစ်ဦးကနေပြီးတော့ ဒီလုပ်ငန်းစဉ် များကို ဆောင်ရွက်ရမှာဖြစ်ပါတယ်။ နာယကရဲ့ သီးခြားညွှန်ကြားချက်မရှိဘူးဆိုရင် ဥပဒေကြမ်းကို ကော်မတီကို လွှဲအပ်တဲ့နေ့ရက်မှစ၍ ခုနစ်ရက်အတွင်း (ရုံးပိတ်ရက်များတော့မပါဝင်ပါဘူး) ရ ရက် အတွင်းမှာ ကော်မတီရဲ့ အစီရင်ခံစာကို နာယကဆီကို တင်ပြရမှာဖြစ်ပါတယ်။ မြန်ဆန်သွက်လက်စွာနဲ့ ဆောင်ရွက် ရမှာ ဖြစ်ပါတယ်။ ကော်မတီရဲ့ အစီရင်ခံစာနှင့်စပ်လျဉ်းပြီးတော့ နည်းဥပဒေ ၈၆ နည်းဥပဒေခွဲ(ခ)မှာ ပြဋ္ဌာန်းတဲ့ ပြဋ္ဌာန်းချက်တွေအတိုင်း ကော်မတီရဲ့ အစီရင်ခံစာအပေါ်မှာ အခြေပြုပြီးတော့ လွှတ်တော်ကြီးက ဆွေးနွေးဆုံးဖြတ် ဆောင်ရွက်ရမှာဖြစ်ပါတယ်။ ဒါ့အပြင် ပူးပေါင်းကော်မတီဝင်များအနေနဲ့ လိုက်နာဆောင်ရွက်ရမယ့် ကိစ္စရပ်များအနေနဲ့လည်း ပြည်ထောင်စုလွှတ်တော်ဆိုင်ရာ နည်းဥပဒေ ၁၀၀ မှာ ပြဋ္ဌာန်းထားတာတွေရှိပါတယ်။ ကော်မတီအစည်းအဝေး၌ ကော်မတီဝင်တစ်ဦးပြောဆိုသော သို့မဟုတ် ပြုလုပ်သော ကိစ္စကိုသော်လည်းကောင်း၊ ကော်မတီတွင် ဆွေးနွေးသော ဆွေးနွေးချက်များကိုသော်လည်းကောင်း ပြင်ပသို့ပေါက်ကြားခြင်း မရှိစေရဖြစ်ပါတယ်။ ကော်မတီအစည်းအဝေးမှတ်တမ်းတွင် ဆွေးနွေးချက်အားလုံးကို အသေးစိတ် မှတ်တမ်းတင်၍ ကော်မတီက အတည်ပြုထားရမည်။ ယင်းအစည်းအဝေးမှတ်တမ်းများကို ဖြန့်ဝေခြင်းမပြုရပါဘူး။ ကျွန်တော်တို့ ဖြန့်ဝေ ပိုင်ခွင့်မရှိပါဘူး။ နာယကထံ ပေးပို့သော အစီရင်ခံစာမိတ္တူကို အစည်းအဝေးမှတ်တမ်းများနှင့်အတူပူးတွဲ၍ အမှုတွဲအဖြစ် တစ်ပေါင်းတည်း ထိန်းသိမ်းထားနိုင်ရန် ပြည်ထောင်စုလွှတ်တော်ရုံးသို့ ပေးပို့ရမယ်လို့ ပြဋ္ဌာန်းထားပါတယ်။ အချုပ်အားဖြင့် ပြန်လည်တင်ပြရမယ်ဆိုရင်တော့ ဥပဒေကြမ်းပူးပေါင်းကော်မတီအနေနဲ့ ဆောင်ရွက် ရမယ့် လုပ်ငန်း ၅ ရပ်ရှိပါတယ်။ ပထမဦးဆုံးကတော့ လွှတ်တော်နှစ်ရပ်သဘောကွဲလွဲတဲ့ ဥပဒေများ အပေါ်မှာ ဆောင်ရွက်ရတာဖြစ်ပါတယ်။ နောက်တစ်ခုကတော့ ဖွဲ့စည်းပုံအခြေခံဥပဒေပုဒ်မ ၁၀၀ အရ ပြည်ထောင်စုအစိုးရကနေပြီးတော့ ပြည်ထောင်စုလွှတ်တော်ကို တိုက်ရိုက်တင်သွင်းရတဲ့ အမျိုးသားစီမံကိန်း ဥပဒေ၊ ဘတ်ဂျက်ဥပဒေနဲ့ အခွန်အကောက်ဆိုင်ရာ ဥပဒေတွေကို လေ့လာသုံးသပ်ပေးရမှာ ဖြစ်ပါတယ်။ ပဉ္စမမြောက်အချက်ကတော့ နိုင်ငံတော်သမ္မတဆီကနေ သဘောထားမှတ်ချက်နဲ့ ပြန်လာတဲ့ ဥပဒေကြမ်းတွေ အပေါ်မှာ လေ့လာသုံးသပ်ချက်နဲ့ သဘောထားမှတ်ချက် အစီရင်ခံစာကို ပြုစု တင်ပြရတာဖြစ်ပါတယ်။ ဒီ ၅ ချက်အပြင် အထူးတာဝန်တစ်ရပ်အနေနဲ့ ဆောင်ရွက်ရမယ့်ကိစ္စကတော့ ခုနက ကျွန်တော် တင်ပြသွားတဲ့ ဖွဲ့စည်းပုံအခြေခံဥပဒေပြင်ဆင်ရေးကိစ္စရပ်များကိုလည်း ဥပဒေကြမ်းပူးပေါင်းကော်မတီမှာ စတင်ပြီးတော့ လေ့လာဆွေးနွေးသုံးသပ်ပြီး ဆောင်ရွက်ရမှာဖြစ်ပါတယ် ဆိုတာကို လေးစားစွာ တင်ပြအပ်ပါတယ်။ နိဂုံးချုပ်အားဖြင့် တင်ပြရရင်တော့ ဖွဲ့စည်းပုံအခြေခံဥပဒေ၊ ပြည်ထောင်စုလွှတ်တော်ဆိုင်ရာ ဥပဒေ၊ နည်းဥပဒေပါ ပြဋ္ဌာန်းချက်များနှင့်အညီ ပြည်ထောင်စုလွှတ်တော်တွင် ဥပဒေကြမ်းပူးပေါင်းကော်မတီ တစ်ရပ်ကို လွှတ်တော်က ဖွဲ့စည်းပေးခြင်းသည် နောင်ဆက်လက်ဆောင်ရွက်မည့် ဥပဒေပြုရေး လုပ်ငန်းစဉ် များတွင် အထောက်အကူများစွာရှိစေမည့်အပြင် လုပ်ငန်းများ အဆင်ပြေချောမွေ့စွာ ဆက်လက် ဆောင်ရွက် နိုင်မည်ဖြစ်ပါကြောင်း လွှတ်တော်သို့ ရိုသေလေးစားစွာ ရှင်းလင်းတင်ပြအပ်ပါတယ်ခင်ဗျာ။ အားလုံးကို အထူးပဲ ကျေးဇူးတင်ရှိပါတယ်။</speech>
<title>ပြည်ထောင်စုလွှတ်တော် နာယက က ဥပဒေကြမ်းပူးပေါင်းကော်မတီတွင် ပါဝင်ရန် လျာထားသည့် အဖွဲ့ဝင်ဦးရေ၊ ဥက္ကဋ္ဌ၊ အတွင်းရေးမှူးနှင့် အဖွဲ့ဝင်များ၏ အမည်စာရင်း တင်ပြခြင်း</title>
<speech type='speaker'>အစီအစဉ်(၆) ဖြစ်ပါတယ်။ ပြည်ထောင်စုလွှတ်တော်ကိုယ်စားလှယ်များခင်ဗျား။ ပြည်ထောင်စုလွှတ်တော်မှာ ဆွေးနွေးဆုံးဖြတ်ရမယ့် ဥပဒေကြမ်းများနဲ့စပ်လျဉ်းပြီး ပြည်ထောင်စုလွှတ်တော် အစည်းအဝေး၌ ဆွေးနွေးခြင်းမပြုမီ အသေးစိတ် လေ့လာစိစစ်နိုင်ရေးအတွက် ပြည်သူ့လွှတ်တော်နဲ့ အမျိုးသားလွှတ်တော်တို့မှာ ဖွဲ့စည်းထားတဲ့ ဥပဒေကြမ်းကော်မတီများမှ ကော်မတီဝင်ဦးရေ တူညီစွာပါဝင်တဲ့ ဥပဒေကြမ်းပူးပေါင်းကော်မတီကို ပြည်ထောင်စုလွှတ်တော်ဆိုင်ရာ နည်းဥပဒေ ၉၆ နဲ့အညီ ကော်မတီ အဖွဲ့ဝင် (၁၅)ဦးဖြင့် ဖွဲ့စည်းနိုင်ဖို့အတွက် သက်ဆိုင်ရာ လွှတ်တော်များမှ ဥပဒေကြမ်းကော်မတီအဖွဲ့ဝင် (၇)ဦးစီ အမည်စာရင်း ပေးပို့ထားပါတယ်။ ယခု ပြည်ထောင်စုလွှတ်တော် ဥပဒေကြမ်းပူးပေါင်းကော်မတီမှာ ပါဝင်ဖွဲ့စည်းမယ့် လွှတ်တော် ကိုယ်စားလှယ်များ၏ အမည်စာရင်းကို တင်ပြမှာ ဖြစ်ပါတယ်။ ပြည်သူ့လွှတ်တော်ဥပဒေကြမ်းကော်မတီမှ(၁) ဦးထွန်းအောင်(ခ) နောင်ချိုမဲဆန္ဒနယ်၊ ဦးထွန်းထွန်းဟိန် (၂) ဒေါ်ခင်ဌေးကြွယ် ချောင်းဆုံမဲဆန္ဒနယ်၊ (၃) ဦးကျော်စိုးလင်း ပြည်ကြီးတံခွန်မဲဆန္ဒနယ်၊ (၄) ဦးဝေလှိုင်ထွန်း ပုသိမ်မဲဆန္ဒနယ်၊ (၅) ဦးခင်မောင်ဝင်း ၊ | လမ်းမတော်မဲဆန္ဒနယ်၊ (၆) ဗိုလ်မှူးချုပ်မောင်မောင် တပ်မတော်သားလွှတ်တော်ကိုယ်စားလှယ်၊ (၇) ဦးစတီဖန် ကျိုင်းတုံမဲဆန္ဒနယ် တို့အားလည်းကောင်း၊ အမျိုးသားလွှတ်တော် ဥပဒေကြမ်းကော်မတီမှ(၈) ဦးဇော်မင်း စစ်ကိုင်းတိုင်းဒေသကြီးမဲဆန္ဒနယ်အမှတ်(၆)၊ (၉) ဒေါက်တာမြတ်ဉာဏစိုး ရန်ကုန်တိုင်းဒေသကြီးမဲဆန္ဒနယ်အမှတ်(၃)၊ (၁၀) ဦးအောင်ကြည်ညွန့် မကွေးတိုင်းဒေသကြီးမဲဆန္ဒနယ်အမှတ်(၄)၊ (၁၁) ဦးသိန်းလွင် ကချင်ပြည်နယ်မဲဆန္ဒနယ်အမှတ်(၁၀)၊ (၁၂) ဒေါ်ကျိန်ငိုက်မန် ချင်းပြည်နယ်မဲဆန္ဒနယ်အမှတ်(၇)၊ (၁၃) ဒေါ်နွယ်နွယ်အောင် မွန်ပြည်နယ်မဲဆန္ဒနယ်အမှတ်(၂)၊ (၁၄) ဦးကျော်ကျော် ရခိုင်ပြည်နယ်မဲဆန္ဒနယ်အမှတ်(၄) တို့အားလည်းကောင်း ပါဝင်ဖွဲ့စည်းဖို့ လျာထားပါတယ်။ အထက်ပါ ဥပဒေကြမ်းပူးပေါင်းကော်မတီမှာ ပြည်ထောင်စုလွှတ်တော်ဆိုင်ရာ နည်းဥပဒေ ၉၆ နည်းဥပဒေခွဲ(ခ)နဲ့အညီ ဥက္ကဋ္ဌတာဝန်ကို ဒုတိယနာယက ဦးအေးသာအောင်အားလည်းကောင်း၊ ဒုတိယ ဥက္ကဋ္ဌ(၁)အဖြစ် စစ်ကိုင်းတိုင်းဒေသကြီး မဲဆန္ဒနယ်အမှတ်(၆)မှ ဦးဇော်မင်းအားလည်းကောင်း၊ ဒုတိယ ဥက္ကဋ္ဌ(၂)အဖြစ် နောင်ချို မဲဆန္ဒနယ်မှ ဦးထွန်းအောင်(ခ) ဦးထွန်းထွန်းဟိန် အားလည်းကောင်း၊ အတွင်းရေးမှူး အဖြစ် ရန်ကုန်တိုင်းဒေသကြီးမဲဆန္ဒနယ်အမှတ်(၃)မှ ဒေါက်တာမြတ်ဉာဏစိုးအားလည်းကောင်း၊ တွဲဖက် အတွင်းရေးမှူးအဖြစ် ကျိုင်းတုံမဲဆန္ဒနယ်မှ ဦးစတီဖန်အားလည်းကောင်း၊ ကျန်ရှိတဲ့ လွှတ်တော်ကိုယ်စားလှယ် (၁၀)ဦးအား ကော်မတီအဖွဲ့ဝင်များအဖြစ်လည်းကောင်း တာဝန်ပေးအပ်ဖွဲ့စည်းသွားမှာ ဖြစ်ကြောင်းနဲ့ မနက်ဖြန် ကျင်းပပြုလုပ်မယ့် ပြည်ထောင်စုလွှတ်တော် အစည်းအဝေးမှာ လွှတ်တော်ရဲ့ သဘောတူညီချက် ရယူပြီး ဆက်လက်ဆောင်ရွက်သွားမှာဖြစ်ကြောင်း အသိပေးတင်ပြအပ်ပါတယ်။</speech>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး ဒုတိယနေ့ ရပ်နားကြောင်းနှင့် တတိယနေ့ကျင်းပမည့် နေ့ရက်နှင့်ကြေညာခြင်း</title>
<speech type='speaker'>အစီအစဉ် ရ ဖြစ်ပါတယ်။ ပြည်ထောင်စုလွှတ်တော်ကိုယ်စားလှယ်များခင်ဗျား။ ယခု ပထမပုံမှန်အစည်းအဝေး ဒုတိယနေ့ အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေးရဲ့ တတိယနေ့ကို မနက်ဖြန် ၂၀၁၆ ခုနှစ်၊ ဖေဖော်ဝါရီလ ၁၀ ရက် (ဗုဒ္ဓဟူးနေ့) နံနက် ၁၀ နာရီ ကျင်းပပြုလုပ်မည် ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type='mc'>ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type='mc'>အားလုံးထွက်ခွာနိုင်ကြပါပြီ ခင်ဗျား။ ဒုတိယအကြိမ် ပြည်ထောင်စုလွှတ်တော် ဒုတိယပုံမှန်အစည်းအဝေး တတိယနေ့ အစည်းအဝေး ကို နံနက် ၁၀:၃၀ နာရီ ရပ်နားပါသည်။</speech>
</postface>
</transcript>
</doc>
