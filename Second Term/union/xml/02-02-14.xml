<doc>
<docinfo>
<docno>02-02-14.xml</docno>
<pdf>02-02-14.pdf</pdf>
<term value="02">ဒုတိယအကြိမ်</term>
<session value="02" />
<sittingday value="15" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ဒုတိယပုံမှန်အစည်းအဝေး (၁၄)ရက်မြောက်နေ့မှတ်တမ်း</title>
<date value='23-09-2016'>၁၃၇၈ ခုနှစ်၊ တော်သလင်းလပြည့်ကျော် ရ ရက် (၂၀၁၆ ခုနှစ်၊ စက်တင်ဘာလ ၂၃ ရက်)(သောကြာနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် ဒုတိယပုံမှန်အစည်းအဝေး (၁၄)ရက်မြောက်နေ့ကို မွန်းလွဲ ၁၃:၃၀ နာရီင်ကျင်းပ ပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ဒုတိယပုံမှန်အစည်းအဝေးရဲ့ (၁၄)ရက်မြောက်နေ့ အစီအစဉ် စတင်ပါတော့မယ်။ ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါ။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် ဒုတိယပုံမှန်အစည်းအဝေး (၁၄)ရက်မြောက်နေ့မှာ ပြည်ထောင်စု လွှတ်တော် ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စုလွှတ်တော် ကိုယ်စားလှယ်ဦးရေစုစုပေါင်း ၆၄ရ ဦးရှိပြီး ဒီကနေ့ အစည်းအဝေးကို ၅၇၃ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၈၈.၅၆ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် (၁၄)ရက်မြောက်နေ့ အစည်းအဝေး အစီအစဉ်ကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျာ။ ဒုတိယအကြိမ် ပြည်ထောင်စု လွှတ်တော် ဒုတိယပုံမှန်အစည်းအဝေး (၁၄)ရက်မြောက်နေ့ အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေထားတဲ့အတိုင်း ဆက်လက်ဆောင်ရွက်မှာ ဖြစ်ပါတယ်။ အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များ ခွင့်ပန်ကြားခြင်းနှင့် အစည်းအဝေးတက်ရောက်မှု အခြေအနေကို မှတ်တမ်းတင်ခြင်း၊</speech>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1157">ဦးမင်းဦး(အတွင်းရေးမှူး၊ ကိုယ်စားလှယ်များစိစစ်ရေးကော်မတီ)</mp>လေးစားအပ်ပါတဲ့ ပြည်ထောင်စုလွှတ်တော် နာယကကြီးခင်ဗျား။ ယနေ့ ကျင်းပပြုလုပ်တဲ့ ဒုတိယအကြိမ် ပြည်ထောင်စု လွှတ်တော် ဒုတိယပုံမှန်အစည်းအဝေး (၁၄)ရက်မြောက်နေ့ ၂၃-၉-၂၀၁၆ ရက်နေ့မှာ အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား ပဲခူးတိုင်းဒေသကြီး မဲဆန္ဒနယ်အမှတ်(၆)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များ စိစစ်ရေးကော်မတီ အတွင်းရေးမှူး ဖြစ်သူ ကျွန်တော် ဦးမင်းဦးက ခွင့်ပန်ကြားသွားမှာ ဖြစ်ပါတယ်။ ယနေ့ ပြည်ထောင်စုလွှတ်တော် အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များမှာ - - ဦးလဂန်ဇယ်ဂျုံး ဝိုင်းမော်၊ - ဦးပူကျင့်ရှင်းထန် တီးတိန်၊ - ဦးမောင်မြင့် မင်းကင်း၊ - ဦးအောင်စိုး ယင်းမာပင်၊ - ဦးမြင့်သိန်း ဝက်လက်၊ - ဦးအောင်စိုး သရက်ချောင်း၊ - ဦးဉာဏ်ထွန်း ဇီးကုန်း၊ - ဦးခင်မောင်သန်း တောင်ငူ၊ - ဒေါ်ချိုချို အုတ်တွင်း၊ - ဒေါက်တာသန်းအောင်စိုး မင်းလှ၊ - ဦးအောင်မြင့် သာယာဝတီ၊ - ဦးမြင့်ဆွေ ကျောက်ကြီး၊ - ဦးခင်မောင်ဦး ကျောက်တံခါး၊ - ဒေါက်တာလမျိုး အောင်မြေသာစံ၊ ဇေယျာသီရိ၊ စဉ့်ကူး၊ မိတ္ထီလာ၊ သာစည်၊ သပိတ်ကျင်း၊ ကျိုက်ထို၊ စစ်တွေ၊ ရသေ့တောင်၊ လှိုင်၊ ပုဇွန်တောင်၊ မြောက်ဥက္ကလာပ၊ တောင်ဥက္ကလာပ။ မင်္ဂလာဒုံ၊ - ဦးလှဌေးဝင်း - ဒေါက်တာဇော်ဝင်းမြင့် - ဒေါက်တာမောင်သင်း - ဦးသန်းစိုး - ဒေါက်တာအောင်နိုင် - ဒေါက်တာခင်ဆောင် - ဦးမောင်သိန်းခိုင် - ဒေါ်ခင်စောဝေ - ဦးအောင်ကျော်ကျော်ဦး - ဦးမြင့်လွင် - ဒေါက်တာသန်းဝင်း - ဒေါက်တာစောနိုင် - ဦးအောင်လှိုင်ဝင်း - ဦးတင်မောင်ဝင်း - ဒေါက်တာခင်မောင်မောင် - ဦးလွင်ကိုလတ် - ဦးတင်ထွန်းနိုင် - ဦးစိုင်းကျော်မိုး - ဦးလင်းဇော်ထွန်း - ဒေါက်တာစိုင်းမောက်ခမ်း - ဦးတင်အေး ဦးစိုင်းထွန်းစိန် - ဦးခွန်မောင်သောင်း - ဦးခင်မောင်မြင့် - ဦးရန်လင်း - ဗိုလ်မှူးရဲသီဟထွန်း - ဗိုလ်မှူးမျိုးမင်းမောင် - ဦးဂျေယောဂူ ဆိပ်ကမ်း၊ ဒဂုံမြို့သစ်(မြောက်ပိုင်း)၊ သန်လျင်၊ ဆိပ်ကြီးခနောင်တို၊ မိုင်းပန်၊ မိုင်းဖြတ်၊ လားရှိုး၊ မက်မန်း၊ မိုင်းပျဉ်း၊ ပင်လောင်း၊ ရပ်စောက်၊ ကျိုက်လတ်၊ တပ်မတော်သား၊ တပ်မတော်သား၊ ကချင်-၁။ - ဒေါက်တာခွန်ဝင်းသောင်း - ဒေါ်ရှီလာနန်တောင်(ခ) အမ်နန်တောင် ကချင်-၂။ - ဦးဇော်မင်း စစ်ကိုင်း-၆၊ - ဦးခင်မျိုးဝင်း တနင်္သာရီ-၁၂၊ - ဦးဝင်းကြိုင် ပဲခူး-၁၀၊ - ဦးခင်အောင်မြင့် မန္တလေး-၈၊ ဦးစိုးအောင် မန္တလေး-၁၁၊ - ဒေါက်တာဇော်လင်းထွဋ် - ဦးစိုးသီဟ(ခ) မောင်တူး မွန်-၁၀၊ - ဦးလှမြင့်(ခ) ဦးလှမြင့်သန်း - ဦးနိုင်သီဟ မွန်-၇၊ - ဦးခင်ဇော်ဦး - ဦးကျော်ကျော်ဝင်း - ဒေါက်တာဌေးကြွယ် ရန်ကုန်-၁၊ - ဦးကျော်နီနိုင် - ဦးကြည်ဝင်း ဧရာဝတီ-၁၂၊ - ဒေါ်မေသန်းနွဲ့ ဧရာဝတီ-၁၁၊ - ဗိုလ်မှူးချုပ်သက်နိုင် တပ်မတော်သားနှင့် - ဒုတိယဗိုလ်မှူးကြီးဇာနည်အောင် တပ်မတော်သား တို့ဖြစ်ကြပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၁၃ ဦးရှိပြီး ယနေ့ခွင့်ပန်ကြားသူ ၆၁ ဦး ဖြစ်တဲ့အတွက် စုစုပေါင်းခွင့်ပန်ကြားသူ ၇၄ ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ ခွင့်ပန်ကြားသူ ပြည်ထောင်စုလွှတ်တော်ကိုယ်စားလှယ် ၆၁ ဦးအား ခွင့်အဖြစ် သတ်မှတ်ခွင့်ပြုပေး နိုင်ပါရန် လေးစားစွာ ပန်ကြားတင်ပြအပ်ပါတယ်ခင်ဗျား။</speech>
<speech type="speaker">ခွင့်ပန်ကြားသူ အားလုံးကိုခွင့်ပြုပါတယ်။</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် ဒုတိယပုံမှန်အစည်းအဝေး (၁၄)ရက်မြောက်နေ့ကို တက်ရောက်ခွင့်ရှိတဲ့ လွှတ်တော် ကိုယ်စားလှယ် ၆၄ရ ဦး၊ ယခင်က ခွင့်ပြုထားသူ ၁၃ ဦး၊ ယနေ့ခွင့်ပန်ကြား၍ ခွင့်ပြုထားသူ ၆၁ ဦး ဖြစ်တဲ့အတွက် ခွင့်ပြုထားသူစုစုပေါင်း ၇၄ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလား ခင်ဗျာ။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို ပြည်ထောင်စုလွှတ်တော်ဆိုင်ရာ နည်းဥပဒေ ၄ နည်းဥပဒေခွဲ(ခ) အရ အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Bill">
<bill>
<title>ပြည်ထောင်စုလွှတ်တော် ဥပဒေရေးရာနှင့်အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင်က မူရင်းဥပဒေနှင့် နည်းဥပဒေများ စိစစ်ပြီးစီးမှု အခြေအနေကို လွှတ်တော်သို့ ရှင်းလင်းတင်ပြခြင်းနှင့် လွှတ်တော်က မှတ်တမ်းတင်ခြင်း၊</title>
<speech type="speaker">အစီအစဉ်(၅) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ ပြည်ထောင်စုအဆင့်ဌာန၊ အဖွဲ့အစည်းများအလိုက် တာဝန်ခံဆောင်ရွက်လျက်ရှိတဲ့ တည်ဆဲဥပဒေနဲ့ နည်းဥပဒေများအပေါ် စိစစ်ပြီးစီးမှုအခြေအနေကို ပြည်ထောင်စုလွှတ်တော်၌ မှတ်တမ်းတင်ပေးနိုင်ရန် အတွက် ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေး ကော်မရှင်က ၂၀-၉-၂၀၁၆ ရက်စွဲပါ စာအမှတ်၊ ၀၃/ပထစ(ကမရ-၁)/၂၀၁၆-၅၄၈နဲ့ ၂၂-၉-၂၀၁၆ ရက်စွဲပါ စာအမှတ်၊ ၀၃/ပထစ(ကမရ-၁)၂၀၁၆- ၅၅၉ တို့ဖြင့် ပေးပို့တင်ပြထားပါတယ်။ အထက်ပါကိစ္စနဲ့စပ်လျဉ်းပြီး ဥပဒေရေးရာနှင့်အထူးကိစ္စရပ်များ လေ့လာဆန်းစစ်သုံးသပ်ရေး ကော်မရှင်က လွှတ်တော်သို့ ရှင်းလင်းတင်ပြဖို့ ဖိတ်ခေါ်ပါတယ်။</speech>
<speech><mp id="1287">ဒေါက်တာသန်းဝင်း (ဒုတိယဥက္ကဋ္ဌ-၂၊ ဥပဒေရေးရာနှင့်အထူးကိစ္စရပ်များ လေ့လာဆန်းစစ် သုံးသပ်ရေးကော်မရှင်)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်သူ့လွှတ်တော် ဥက္ကဋ္ဌကြီး၊ ပြည်ထောင်စုဝန်ကြီးများ၊ ပြည်ထောင်စုလွှတ်တော် ကိုယ်စားလှယ်များခင်ဗျား။ ကျွန်တော်ကတော့ မန္တလေးတိုင်းဒေသကြီး မဲဆန္ဒနယ်အမှတ်(၁) အမျိုးသားလွှတ်တော် ကိုယ်စားလှယ် ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင် ဒုတိယဥက္ကဋ္ဌ(၂) ဒေါက်တာသန်းဝင်း ဖြစ်ပါတယ်။ နာယကကြီးခင်ဗျာ။ ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များ လေ့လာဆန်းစစ် သုံးသပ်ရေးကော်မရှင်က မူရင်းဥပဒေနှင့် နည်းဥပဒေများ နှိုင်းယှဉ်စိစစ်ပြီးစီးမှု အခြေအနေကို ပြည်ထောင်စု လွှတ်တော်သို့ ရှင်းလင်းတင်ပြခွင့်ပြုပါခင်ဗျာ။ ယနေ့တင်ပြမယ့် ဥပဒေ ၄ ခုကတော့ လယ်ယာမြေဥပဒေနှင့် နည်းဥပဒေများ၊ မြေလွတ်၊ မြေလပ်နှင့် မြေရိုင်းများ စီမံခန့်ခွဲရေးဥပဒေနှင့် နည်းဥပဒေများ၊ တောင်သူ လယ်သမားအခွင့်အရေးကာကွယ်ရေးနှင့် အကျိုးစီးပွားမြှင့်တင်ရေးဥပဒေနှင့် နည်းဥပဒေများ၊ ရှေးဟောင်း အဆောက်အအုံများ ကာကွယ်ထိန်းသိမ်းရေးဥပဒေနှင့် နည်းဥပဒေများ ဖြစ်ပါတယ်ခင်ဗျာ။ ပထမဦးစွာ လယ်ယာမြေဥပဒေနှင့် နည်းဥပဒေများမှာ နှိုင်းယှဉ်လေ့လာစိစစ်ချက်၊ ဖြည့်စွက်ချက် များကို တင်ပြပါမယ်ခင်ဗျာ။ (၁) ဥပဒေပုဒ်မ ၃ ပုမခွဲ(ဋ)၊ (ဌ)နှင့် ပုဒ်မ ၁၅ ပုဒ်မခွဲ(က)တို့တွင် ဝန်ကြီး ဌာနနှင့် ဦးစီးဌာနတို့၏ အမည်နှင့် အခေါ်အဝေါ်များကို ပြင်ဆင်ရန်ဖြစ်ပါတယ်။ (၂) ပုဒ်မ ၁၉ အရ အရေးယူဆောင်ရွက်ရာတွင် ဝန်ကြီးဌာနက ခန့်အပ်သော လယ်ယာမြေစီမံခန့်ခွဲရေးအဖွဲ့က စုံစမ်းစစ်ဆေး ရမည့်အချက်များကို နည်းဥပဒေများတွင် ဖြည့်စွက်ဖော်ပြရန်နှင့် ပုဒ်မ ၁၉ ပုဒ်မခွဲ(က)ပါ သတ်မှတ်သည့် ဒဏ်ကြေးငွေနှင့် ပုဒ်မခွဲ(ခ)ပါ သတ်မှတ်သည့်နည်းလမ်းများကို နည်းဥပဒေများတွင် သတ်မှတ်ဖော်ပြရန်၊ နှင့်အယူခံမှုများ စိစစ်ဆုံးဖြတ်ခြင်းနှင့်စပ်လျဉ်း၍ ခိုင်လုံသော အကြောင်းအချက်များကြောင့် အယူခံရက် ကျော်လွန်သည့် ကိစ္စများအတွက် မူရင်းဥပဒေနှင့် နည်းဥပဒေများတွင် ဖြည့်စွက်ဖော်ပြရန်၊ (၄) ပုဒ်မ ၁၂ ပုဒ်မခွဲ(ဂ)၊ ပုဒ်မ ၂၈ နှင့် နည်းဥပဒေ ၆၉ မှ ရရ တို့အရ သီးနှံ ပြောင်းလဲစိုက်ပျိုးခြင်းနှင့်စပ်လျဉ်းပြီး စပါး သီးနှံအပါအဝင် ရာသီသီးနှံမှ နှစ်ရှည်ပင် ပြောင်းလဲစိုက်ပျိုးခြင်းအတွက် အဓိကလိုရင်းအချက်ကို ရှင်းလင်း စေရန်နှင့် ဥပဒေနှင့် နည်းဥပဒေများပါအချက်များ ညီညွတ်မှုရှိစေရေး ပြန်လည်စိစစ်ရန်၊ (၅) ပုဒ်မ ၈ အရ လယ်ယာမြေလုပ်ပိုင်ခွင့် လွှဲပြောင်းခြင်းများနှင့်စပ်လျဉ်းပြီး အမွေဆက်ခံသော လယ်ယာမြေများအတွက် နည်းဥပဒေ ၂၉ မှ ၃၄ အထိ ပြဋ္ဌာန်းထားရာ အမွေဆက်ခံရရှိသူက လျှောက်ထားရာတွင် ကန့်ကွက်ချက် ရှိလျှင် စိစစ်ဆောင်ရွက်ရမည့်အချက်များကို ရှင်းလင်းမှုရှိစေရန် နည်းဥပဒေများတွင် ထပ်မံဖြည့်စွက်ရန် သို့မဟုတ် နည်းလမ်း၊ ညွှန်ကြားချက်ထုတ်ပြန်ရန်၊ (၆) ပုဒ်မ ၈ နှင့် နည်းဥပဒေ ၃၅၊ နည်းဥပဒေ၃၆ တို့အရ မြေလွတ်၊ မြေလပ်နှင့် မြေရိုင်းများကို ဖော်ထုတ်စိုက်ပျိုးလုပ်ကိုင်မှု တည်ငြိမ်သည့်အခါ လယ်ယာမြေ လုပ်ပိုင်ခွင့်လျှောက်ထားခြင်းနှင့် စိစစ်တင်ပြခြင်းတို့နှင့်စပ်လျဉ်းပြီး နည်းဥပဒေများတွင် ထပ်မံဖြည့်စွက်ရန် သို့မဟုတ် နည်းလမ်း၊ ညွှန်ကြားချက် ထုတ်ပြန်ရန်၊ (၇) ပုဒ်မ ၈ နှင့် နည်းဥပဒေ ၄၁၊ နည်းဥပဒေ ၄၂ တို့အရ ကျေးလက်ဒေသတောင်သူလယ်သမားမိသားစုများ၊ တစ်နိုင်တစ်ပိုင်စိုက်ပျိုးရေးအတွက် လုပ်ပိုင်ခွင့်ရရှိထား သောမြေလွတ်၊ မြေလပ်နှင့် မြေရိုင်းများကို ဖော်ထုတ်စိုက်ပျိုးပြီးနောက် လယ်ယာမြေလုပ်ပိုင်ခွင့် လျှောက်ထား ခြင်းနှင့် စိစစ်တင်ပြခြင်းတို့နှင့်စပ်လျဉ်းပြီး နည်းဥပဒေများတွင် ထပ်မံဖြည့်စွက်ရန် သို့မဟုတ် နည်းလမ်း ညွှန်ကြားချက် ထုတ်ပြန်ရန်၊ (၈) ပုဒ်မ ၉ ပုဒ်မခွဲ(ခ)၊ ပုဒ်မ ၁၂ ပုဒ်မခွဲ(ဂ)နှင့် နည်းဥပဒေ ၂၄တို့အရ လယ်ယာမြေလုပ်ပိုင်ခွင့် လွှဲပြောင်းသည့် စာချုပ်စာတမ်းများ ချုပ်ဆိုခြင်းအတွက် တံဆိပ်ခေါင်းခွန်နှင့် မှတ်ပုံတင်ခကို ဦးစီးဌာနက သတ်မှတ်ခြင်းအစား ဗဟိုလယ်ယာမြေစီမံခန့်ခွဲမှုအဖွဲ့က နည်းဥပဒေများတွင် ထည့်သွင်းသတ်မှတ်ခြင်းက ပိုမိုသင့်လျော် ခိုင်မာမှုရှိမည်ဖြစ်ပါသည်။ သက်ဆိုင်ရာ ဥပဒေနှင့် နည်းဥပဒေ များတွင် ပြင်ဆင်ဖြည့်စွက်ပြဋ္ဌာန်းရန်၊ (၉) ပုဒ်မ ၃၁ အရ လယ်ယာမြေကို အခြားနည်းအသုံးပြုရန် ခွင့်ပြုချက်ရရှိပြီးနောက် ၆ လအတွင်း စတင်အသုံးမပြုလျှင်သော်လည်းကောင်း၊ သတ်မှတ်ကာလအတွင်း လုပ်ငန်းပြီးစီးခြင်း မရှိလျှင်သော်လည်းကောင်း၊ ယင်းလယ်ယာမြေကို ပြန်လည်သိမ်းယူနိုင်ကြောင်း ပြဋ္ဌာန်းထားပြီး နည်းဥပဒေ ၉၃ အရ အခြားနည်းအသုံးပြုရန် ခွင့်ပြုမိန့်ကို ပယ်ဖျက်ရန်နှင့် နည်းဥပဒေ ၉၄ အရ ယင်းလယ်ယာမြေကို ပြန်လည်သိမ်းယူရန် ပြဋ္ဌာန်းထားပါသည်။ ထို့အပြင် နည်းဥပဒေ ၅၆ နှင့် နည်းဥပဒေ ၆၅ နည်းဥပဒေခွဲ (ခ)တို့တွင်လည်း လယ်ယာမြေကို အခြားနည်း အသုံးပြုခြင်းနှင့်ပတ်သက်၍ သတ်မှတ်ကာလများတွင် အသုံးမပြုနိုင်ပါက လယ်ယာမြေကို ပြန်လည်သိမ်းယူနိုင်ရေး ပြဋ္ဌာန်းထားပါသည်။ သတ်မှတ်ကာလအတွင်း အသုံးမပြုသည့် လယ်ယာမြေကို သိမ်းယူရန်မသင့်သဖြင့် ဥပဒေနှင့် နည်းဥပဒေများပါ ပြဋ္ဌာန်းချက်များကို ပြင်ဆင်ရန်၊ (၁၀) ပုဒ်မ ၃၂ အရ နိုင်ငံတော်စီမံကိန်းများအတွက် သိမ်းယူသည့်လယ်ယာမြေများကို စီမံကိန်းများဆောင်ရွက်ခြင်းမပြု တော့ပါက မူလလုပ်ပိုင်ခွင့်ရသူထံ ပြန်လည်ပေးအပ်ရန် ပြဋ္ဌာန်းထားသော်လည်း နည်းဥပဒေ ၉၆၊ ၉ရ နှင့် ၉၈ တို့တွင် ဖော်ပြပါရှိခြင်းမရှိပါ။ ယင်းအချက်ကို နည်းဥပဒေများတွင် ဖြည့်စွက်ပြဋ္ဌာန်းရန်။ နာယကကြီးခင်ဗျာ။ ဒုတိယအနေနဲ့ မြေလွတ်၊ မြေလပ်နှင့် မြေရိုင်းများ စီမံခန့်ခွဲရေးဥပဒေနှင့် နည်းဥပဒေများကို အောက်ပါအတိုင်း တွေ့ရှိရပါတယ်။ (၁) ပုဒ်မ ၂ ပုဒ်မခွဲ(ခ)၊ ပုဒ်မခွဲ(ဂ)နှင့် ပုဒ်မ ၃ ပုဒ်မခွဲ(က)တို့တွင် ဝန်ကြီးဌာနနှင့် ဦးစီးဌာန အမည်အခေါ်အဝေါ်များကို ပြင်ဆင်ရန်၊ (၂) ပုဒ်မ ၁၄ အရ မက်မက လက်၊ လင် ဝင်လင်က ကောက်ခံမယ် သတ်မှတ်ရန်ပြဋ္ဌာန်းထားပြီး နည်းဥပဒေ ၄၀ အရ မြေခွန်နှုန်းထားများကို သတ်မှတ်ထားပါသည်။ ဖွဲ့စည်းပုံ အခြေခံဥပဒေ ဇယား ၂ တိုင်းဒေသကြီး သို့မဟုတ် ပြည်နယ်ဥပဒေပြု စာရင်း အပိုဒ် ၁ အပိုဒ်ခွဲ (ဂ)တွင် မြေယာခွန်ကို ပြဋ္ဌာန်းဖော်ပြထားသဖြင့် ဥပဒေပုဒ်မ ၁၄ နှင့် နည်းဥပဒေပုဒ်မ ၄၀ တို့သည် ဖွဲ့စည်းပုံ အခြေခံဥပဒေဇယား ၂ အပိုဒ် ၁ အပိုဒ်ခွဲ(ဂ)နှင့် ညီညွတ်ခြင်း ရှိ မရှိ စိစစ်ရန်၊ (၃) ပုဒ်မ ၁၉ နှင့် ပုဒ်မ ၂၀ တို့အရ အခြေအနေတစ်ရပ်ရပ်ကြောင့် ခွင့်ပြုထားသော မြေလွတ်၊ မြေလပ်နှင့် မြေရိုင်းများကို ပြန်လည် ရယူခြင်းနှင့် ကုန်ကျစရိတ်ငွေများကို လျော်ကြေးပေးခြင်းတို့အတွက် နည်းဥပဒေ ၅၅ နှင့် နည်းဥပဒေ ၅၆ တို့တွင် ဖော်ပြထားရာ မှန်ကန်ခိုင်မာစွာနှင့် ရှင်းလင်းလွယ်ကူစွာ စိစစ်ဆောင်ရွက်နိုင်ရေးအတွက် လိုအပ်သော စည်းမျဉ်းစည်ကမ်းနှင့် နည်းလမ်းညွှန်ကြားချက် ထုတ်ပြန်ရန်ဖြစ်ပါတယ်ခင်ဗျာ။ နာယကကြီးခင်ဗျာ။ တတိယဥပဒေနှင့် နည်းဥပဒေကတော့ တောင်သူလယ်သမားအခွင့်အရေး ကာကွယ်ရေးနဲ့ အကျိုးစီးပွားမြှင့်တင်ရေး ဥပဒေနှင့် နည်းဥပဒေများကို သုံးသပ်ခြင်းဖြစ်ပါတယ်။ (၁) ပုဒ်မ ၄ အရ ပြည်ထောင်စုအစိုးရအဖွဲ့က ဦးဆောင်အဖွဲ့ကို ဖွဲ့စည်းတာဝန်ပေးအပ်ခဲ့ရာတွင် ပုဒ်မ ၄(က) အဖြစ် အဆိုပါဦးဆောင်အဖွဲ့ကို လိုအပ်ပါက အခါအားလျော်စွာ ပြင်ဆင်ဖွဲ့စည်းနိုင်ရေး ဖြည့်စွက်ပြဋ္ဌာန်းရန်၊ (၂) ပုဒ်မ ၆ အရ လယ်ယာထုတ်ကုန်စီမံခန့်ခွဲရေးအဖွဲ့နှင့် ပုဒ်မ ရ အရ လုပ်ငန်းကော်မတီများနှင့် လုပ်ငန်း အဖွဲ့များကို ဦးဆောင်အဖွဲ့က ဖွဲ့စည်းတာဝန်ပေးအပ်ရာတွင် အဆိုပါအဖွဲ့နှင့် ကော်မတီများကို လိုအပ်ပါက အခါအားလျော်စွာ ပြင်ဆင်ဖွဲ့စည်းနိုင်ရေး ဥပဒေတွင်ဖြည့်စွက်ပြဋ္ဌာန်းရန်၊ (၃) ပုဒ်မ ၁၄၊ ပုဒ်မ ၁၅ နှင့် ပုဒ်မ ၁၆ တို့အရ ချေးငွေများ ထုတ်ချေးခြင်းနှင့်စပ်လျဉ်းပြီး နည်းဥပဒေ ၂၁၊ နည်းဥပဒေ ၂၂ နှင့် နည်းဥပဒေ ၂၃ တို့အရ ပြဋ္ဌာန်းထားရာ ဥပဒေတွင် ကန့်သတ်ဖော်ပြထားခြင်း မရှိသော်လည်း နည်းဥပဒေ ၂၃ တွင် တောင်သူလယ်သမားတစ်ဦးချင်းကို အာမခံသူ နှစ်ဦးစီဖြင့် ထုတ်ချေးခြင်း၊ ပြန်လည်ပေးဆပ်ခြင်း ပြုရန် ဖော်ပြထားပါသည်။ ယင်းကန့်သတ်ဖော်ပြချက်ကို ပယ်ဖျက်ရန် သို့မဟုတ် ယင်းစာသားအစား တောင်သူလယ်သမား တစ်ဦးချင်း ကိုယ်တိုင်အာမခံသည့်စနစ်ဖြင့် အစားထိုးပြင်ဆင်ရန်၊ (၄) ပုဒ်မ ၂၉ ပုဒ်မခွဲ(က)တွင် ဝန်ကြီးဌာန အမည်ပြောင်းလဲသည့်အတိုင်း ပြင်ဆင်ရန်၊ (၅) ဝန်ကြီးဌာနက ၁၅-၁-၂၀၁၅ ရက်စွဲဖြင့်ထုတ်ပြန်သည့် မူလ နည်းဥပဒေများကို ပြည်ထောင်စုလွှတ်တော်၏ ပြင်ဆင်ချက်များအရ ပြင်ဆင်သည့် နည်းဥပဒေများဟု သီးခြားထုတ်ပြန်ခြင်းမရှိဘဲ ၂၉-၅-၂၀၁၅ ရက်စွဲဖြင့် မူလနည်းဥပဒေများတွင် ပြင်ဆင်ဖြည့်စွက်ချက် များကို ထည့်သွင်းပြီး နည်းဥပဒေတစ်ခုလုံးကိုဖော်ပြ၍ ပြင်ဆင်သည့် နည်းဥပဒေများဟု ထုတ်ပြန်ထား ခြင်းသည် ဥပဒေ၊ နည်းဥပဒေများ ရေးဆွဲခြင်းနည်းလမ်းနှင့် ညီညွတ်မှု ရှိ မရှိ စိစစ်ရန်ဖြစ်ပါတယ်။ စတုတ္ထတင်ပြမယ့် ဥပဒေကတော့ ရှေးဟောင်းအဆောက်အအုံများ ကာကွယ်ထိန်းသိမ်းရေးဥပဒေ ဖြစ်ပါတယ် ခင်ဗျာ။ ဥပဒေရဲ့ ပုဒ်မ ၂(ဃ)မှာ ဝန်ကြီးဌာနအမည်စာရင်းကို လက်ရှိအတိုင်းဖော်ပြရန်၊ ပုဒ်မ ၅(ဃ)မှာ ရှေးဟောင်းအဆောက်အအုံကို ပြည်သူလူထုက တန်ဖိုးထားသောစိတ်ဓာတ်နှင့် ထိန်းသိမ်းလိုသော စိတ်ဓာတ်ဖြစ်ရန် ပညာပေးအစီအစဉ်များကို နည်းဥပဒေတွင် ဖော်ပြသင့်ပါသည်။ ပုဒ်မ ၆(ဂ) နည်းဥပဒေ ၅(ခ)၊ (ဂ)၊ ၆(က)(ခ)၊ ပုဒ်မ ၆(ဂ)တွင် ပိုင်ရှင် သို့မဟုတ် ထိန်းသိမ်းစောင့်ရှောက်သူ မရှိသော ရှေးဟောင်း အဆောက်အအုံကို နိုင်ငံတော်ပိုင်အဖြစ် သတ်မှတ်၍ ကာကွယ် ထိန်းသိမ်းခြင်းဟု ပြဋ္ဌာန်းထားပါသည်။ နည်းဥပဒေပုဒ်မ ၅(ခ)နှင့် (ဂ)တွင် နိုင်ငံတော်ပိုင်အဖြစ်သတ်မှတ်၍ ကာကွယ်ထိန်းသိမ်းရန်နှင့် မျက်မြင် အခြေအနေကို ဝန်ကြီးဌာနသို့တင်ပြရန် ပြဋ္ဌာန်းထားပါသည်။ ပုဒ်မ၆(က)နှင့် (ခ)တွင် တိုင်းဒေသကြီး/ ပြည်နယ်အစိုးရအဖွဲ့နှင့် ညှိနှိုင်း၍ မူလပုံစံပြောင်းလဲခြင်းမရှိစေဘဲ ကာကွယ်ပြုပြင်ထိန်းသိမ်းရန်ပါရှိ သော်လည်း နိုင်ငံပိုင်သိမ်းပုံသိမ်းနည်း ပါရှိခြင်းမရှိပါ။ ရှေးဟောင်းအဆောက်အအုံကို နိုင်ငံပိုင်သိမ်းရာတွင် သိမ်းပုံသိမ်းနည်း ထည့်သင့်ပါသည်။ ပုဒ်မ ၇(ခ)၊ ၈(က)၊ နည်းဥပဒေ ၅(င)၊ ၅(စ)၊ (ဆ)၊ ၈(ခ)၊ ၁၇(ဇ)၊ (ဈ)၊ ပုဒ်မ ၇(ခ)တွင် သင့်လျော်သော ချီးမြှင့်ငွေ၊ ပုဒ်မ ၈(က)တွင် ထိုက်တန်သော ကာလတန်ဖိုးအပြင် ထပ်ဆောင်းချီးမြှင့်ငွေ၊ နည်းဥပဒေ ၅(င)တွင် သင့်လျော်သော ထပ်ဆောင်းတန်ဖိုး ချီးမြှင့်ရန်နှင့် ၅(စ)၊ (ဆ)နှင့် ၈(ခ) တို့တွင် ကာလတန်ဖိုးအပြင် ထပ်ဆောင်းချီးမြှင့်ငွေ၊ ၁၇(ဇ)၊ (ဈ)တွင် ကာလတန်ဖိုး ထပ်ဆောင်းတန်ဖိုးဟုပါရှိ၍ ပုဒ်မ ၇(ခ)နှင့် နည်းဥပဒေ ၅(င) တို့သည် ကျန်ပုဒ်မများနှင့် တစ်ပြေးညီ ဖြစ်သင့်ပါသည်။ ပုဒ်မ ၁၀(ခ)၊ ၁၅(က) ပညာရှင်အဖွဲ့ ဖွဲ့ရာတွင် တိကျရန်လိုအပ်ပါသည်။ ပုဒ်မ ၁၀(က)၊ နည်းဥပဒေ ၁၇(က) ရှေးဟောင်းအဆောက်အအုံ စစ်မှန်ခြင်း ရှိ မရှိ စစ်ဆေးသောအဖွဲ့ ဖွဲ့ခြင်း တိကျမှု မရှိပါ။ တိကျရန်လိုအပ်ပါသည်။ ပုဒ်မ ၁၅၊ ၁၆၊ နည်းဥပဒေအပိုဒ် ၄၁၊ ၄၃ ရှေးဟောင်းအဆောက်အအုံ၏ သတ်မှတ်ထားသော ဧရိယာအတွင်း ပုဒ်မ ၁၅(က)မှ (ဇ)အထိပါ လုပ်ငန်းများလုပ်လိုပါက ဦးစီးဌာနသို့ လျှောက်ရန်နှင့် ယင်းကိစ္စကို နည်းဥပဒေ ၄၁ တွင်ပြဋ္ဌာန်းထားပြီး နည်းဥပဒေ ၄၃(ခ)တွင် လျှောက်လွှာ နှင့်အတူ ပူးတွဲရမည့် အထောက်အထားမှန်ကန်လျှင် ဦးစီးဌာန၏ သဘောထားမှတ်ချက်ဖြင့် ဝန်ကြီးဌာန သို့ တင်ပြရန်သာဖော်ပြထားပြီး ယင်းဥပဒေပုဒ်မ ၁၆ တို့အရ ဦးစီးဌာနက ခွင့်ပြုခြင်း၊ ငြင်းပယ်ခြင်း ပြုနိုင်သဖြင့် ဦးစီးဌာနအား လုပ်ပိုင်ခွင့်ပေးထားသည့်သဘော ဖြစ်ပါသည်။ ဦးစီးဌာန၏ ဆုံးဖြတ်ချက်ကို မကျေနပ်လျှင် ဝန်ကြီးဌာနသို့ တင်ပြခွင့် ရှိ မရှိ ဖော်ပြထားခြင်း မရှိပါ။ ထို့အတူ ဤကဲ့သို့သော ကိစ္စရပ် များတွင် ဝန်ကြီးပါဝင်သော အဖွဲ့တစ်ဖွဲ့ကဆုံးဖြတ်လျှင် ပိုမိုသင့်တော်ပါမည်။ ဥပဒေကိုပါ ပြင်ဆင်ပေးသင့် ပါသည်။ ပုဒ်မ ၁၇၊ ၂၂၊ ပိုင်ရှင်သို့မဟုတ် ထိန်းသိမ်းစောင့်ရှောက်မည့်သူမရှိသော ရှေးဟောင်း အဆောက် အအုံတွေ့ရှိလျှင် သတင်းပို့ရန် ပြဋ္ဌာန်းထားပြီး သတင်းပို့ရန်ပျက်ကွက်ပါက ပုဒ်မ ၂၂ အရ အရေးယူရန် ပြဋ္ဌာန်းထားပါသည်။ ပြစ်မှုအကြောင်း၊ ပြစ်ဒဏ်အကြောင်း၊ ဥပဒေ၏ ရည်ရွယ်ချက်အကြောင်းများကို အများပြည်သူသို့ ထိရောက်စွာ ကြိုတင်အသိပေး၊ ပညာပေးသင့်ပါသည်။ ထိုကိစ္စမည်သို့ ဆောင်ရွက် မည်ကို နည်းဥပဒေတွင်ဖော်ပြမှုလည်း ရှိသင့်ပါသည်။ နည်းဥပဒေ ၇၊ ၈။ ဥပဒေ ရ နှင့်၈(ဂ) သည် သဘာဝ အားဖြင့် အတူတူဖြစ်ပါသည်။ နည်းဥပဒေ ၈(ဂ)ကို ဖြုတ်သင့်ပါသည်။ နာယကကြီးခင်ဗျာ။ ကျန်ရှိနေသော ဥပဒေနှင့် နည်းဥပဒေများကိုလည်း ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင်မှ ဆက်လက် စိစစ်လျက် ရှိပါကြောင်း လေးစားစွာ တင်ပြအပ်ပါတယ်ခင်ဗျာ။ ကျေးဇူးတင်ပါတယ်။ မူရင်းဥပဒေနှင့်နည်းဥပဒေများ နှိုင်းယှဉ်စိစစ်တင်ပြချက်ကို နောက်ဆက်တွဲဖြင့် ဖော်ပြထားပါသည်။</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ကော်မရှင်က ပေးပို့ တင်ပြထားတဲ့ မူရင်းဥပဒေနှင့် နည်းဥပဒေများ စိစစ်ပြီးစီးမှုအခြေအနေ တင်ပြချက်မိတ္တူ ကို လွှတ်တော် ကိုယ်စားလှယ်များထံ ဖြန့်ဝေထားပါတယ်။ အထက်ပါကိစ္စနဲ့စပ်လျဉ်းပြီး ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင်၏ တင်ပြချက်ကို လွှတ်တော်က မှတ်တမ်းတင်ကြောင်းနဲ့ တင်ပြပါ ဥပဒေ၊ နည်းဥပဒေများနဲ့ စပ်လျဉ်းပြီး ဆက်လက်ဆောင်ရွက်နိုင်ရန် သက်ဆိုင်ရာ ပြည်ထောင်စုအဆင့် ဌာန၊ အဖွဲ့အစည်းများသို့ ပေးပို့သွားမည်ဖြစ်ကြောင်း ကြေညာပါတယ်။</speech>
</bill>
</section>
<section value="Motion">
<motion>
<title>féccosso gosoog 60:2003:cos International Convention on Oil Pollution Preparedness, Response and Cooperation (OPRC 1990 Convention)တွင် မြန်မာနိုင်ငံမှ အတည်ပြု ပါဝင်ရန်ကိစ္စနှင့်စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း၊</title>
<speech type="speaker">အစီအစဉ်(၆) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များ ခင်ဗျား။ နိုင်ငံတော်သမ္မတထံမှ ပေးပို့ထားတဲ့ ပင်လယ်ပြင်တွင် ဆီ(ရေနံ)ယိုဖိတ်မှုဖြစ်စဉ် ဖြစ်ပွားပါက တုံ့ပြန်ဆောင်ရွက်ခြင်း၊ ပူးပေါင်းဆောင်ရွက်ခြင်းနဲ့ ကြိုတင်ပြင်ဆင်ထားခြင်းဆိုင်ရာ အပြည်ပြည်ဆိုင်ရာ ကွန်ဗင်းရှင်း(OPRC 1990 Convention)တွင် မြန်မာနိုင်ငံမှ အတည်ပြုပါဝင်ရန် ကိစ္စနဲ့စပ်လျဉ်းပြီး ၁၆-၈-၂၀၁၆ ရက်က ကျင်းပပြုလုပ်တဲ့ ပြည်ထောင်စုလွှတ်တော်အစည်းအဝေးမှာ သက်ဆိုင်ရာ ပြည်ထောင်စု အဆင့်အဖွဲ့အစည်းဝင်က လွှတ်တော်သို့ ရှင်းလင်းတင်ပြခဲ့ပြီး ဖြစ်ပါတယ်။ ယင်းကိစ္စနဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော်ကိုယ်စားလှယ် ၅ ဦး ရှိပါတယ်။ လွှတ်တော်ကိုယ်စားလှယ် တစ်ဦးစီအတွက် သတ်မှတ်ချိန် ၆ မိနစ်အတွင်း ဆွေးနွေးကြဖို့ ဖြစ်ပါတယ်။ ဦးစွာ ဒေါ်ထုမေ ရခိုင်ပြည်နယ်မဲဆန္ဒနယ်အမှတ်(၁၁)မှ ဆွေးနွေးဖို့ဖြစ်ပါတယ်။</speech>
<speech><mp id="1316">ဒေါ်ထုမေ(မဲဆန္ဒနယ်အမှတ်-၁၁၊ ရခိုင်ပြည်နယ်)</mp>လေးစားရတဲ့ ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါ။ ကျွန်မကတော့ ရခိုင်ပြည်နယ်၊ မဲဆန္ဒနယ်အမှတ်(၁၁)မှ အမျိုးသား လွှတ်တော်ကိုယ်စားလှယ် ဒေါ်ထုမေ ဖြစ်ပါတယ်။ နာယကကြီးရှင့်။ နိုင်ငံတော်သမ္မတကပေးပို့ထားတဲ့ အပြည်ပြည်ဆိုင်ရာရေကြောင်းအဖွဲ့ချုပ်(IMO)ရဲ့ Convention qp:32$0 3369:oloo Convention osoagoon International Convention on Oil Pollution Preparedness, Response and Cooperation aộos vemos legs 8(698)apsodą ဖြစ်ပွားလို့ရှိရင် တုံ့ပြန်ခြင်း၊ ပူးပေါင်းဆောင်ရွက်ခြင်းနှင့် ကြိုတင်ပြင်ဆင်ထားခြင်းဆိုင်ရာ အပြည်ပြည် ဆိုင်ရာ Convention မှာ မြန်မာနိုင်ငံက အတည်ပြု ပါဝင်ရန် ဆောင်ရွက်လျက်ရှိတာကို ကြိုဆိုကြောင်း ပြည်သူ့ဘဝလုံခြုံရေးကို အလေးထားပြီးတော့ ဆွေးနွေးလိုပါတယ်။ အတည်ပြု ပါဝင်ဖို့ကိစ္စကို ဘာ့ကြောင့် ကြိုဆိုရသလဲဆိုတော့ ဒီ OPRC 1990 Convention မှာ ကျွန်မတို့နိုင်ငံက အတည်ပြု ပါဝင်လို့ရှိရင် အကျိုးကျေးဇူးများကို လေ့လာသိရှိလို့သော်လည်းကောင်း၊ အကယ်လို့ အတည်ပြု ပါဝင်ထားခြင်း မရှိလို့ ရှိရင် မြန်မာနိုင်ငံအနေနဲ့ ကြုံတွေ့နိုင်တဲ့ အခက်အခဲ၊ စိန်ခေါ်ချက်များကို ရင်ဆိုင်ရာမှာ မတော်တဆ ဆီယို ဖိတ်မှု ဖြစ်လာခဲ့လို့ရှိရင် အန္တရာယ်ကြီးကြီးမားမားဖြစ်လာမှာ သေချာတာကြောင့် ဖြစ်ပါတယ်။ နောက်တစ်ချက်က ကျွန်မတို့နိုင်ငံဟာ နိုင်ငံတကာမှာနိုင်ငံများနဲ့ နှိုင်းယှဉ်လို့သော်လည်းကောင်း၊ အိမ်နီးနားချင်းနိုင်ငံနဲ့ နှိုင်းယှဉ်လို့သော်လည်းကောင်း နည်းပညာအပါအဝင် International Best Practice လို့ခေါ်တဲ့ နိုင်ငံတကာစံချိန်စံညွှန်းနှင့်ပတ်သက်ပြီး နိုင်ငံအတွက်အသုံးပြုဆောင်ရွက်ရတဲ့ အရေးကြီးကဏ္ဍ တွေမှာ အတော်ကို နောက်ကျကျန်ခဲ့ပါတယ်။ အခုကမ္ဘာကြီးက ရွာတစ်ရွာကဲ့သို့ ဖြစ်လာနေပြီးတော့ ကမ္ဘာကြီးမှာနေထိုင်တဲ့ လူသားများအတွက် ဘုံအန္တရာယ်ပဲဖြစ်ဖြစ်၊ ဘုံအကျိုးစီးပွားပဲဖြစ်ဖြစ် ပူးပေါင်း ဆောင်ရွက်ကြတဲ့အခါမှာ ပူးပေါင်းဆောင်ရွက်ကြတဲ့ အလေ့အထတွေ ထွန်းကားလာတာကို အခုလို သော်လည်းကောင်း၊ အန္တရာယ်ကို တားဆီးကာကွယ်ရန်သော်လည်းကောင်း အတည်ပြုပါဝင်ဖို့ လိုအပ် လာတာက သက်သေပြလျက်ရှိပါတယ်။ နောက်တစ်ခုက ကျွန်မတို့နိုင်ငံက နိုင်ငံရေးစနစ် ပြောင်းလဲလာခြင်းနှင့်အတူ နိုင်ငံတကာအသိုင်း အဝိုင်းဖြစ်တဲ့ (International Community)မှာ ပူးပေါင်းပါဝင်ဆောင်ရွက်ဖို့ အသင့်ရှိနေဖို့ လိုအပ် ပါတယ်။ နောက်တစ်ချက်က မြန်မာ့ဆိပ်ကမ်းများသို့ နိုင်ငံခြားကုန်တင်ဆီနှင့် သင်္ဘောများဝင်ထွက်မှု၊ တိုးတက်မှုများပြားလာတာနဲ့အတူ ရေနံဆီယိုဖိတ်မှုအန္တရာယ်များ မြင့်မားလာမှာရှိနိုင်သလို၊ တကယ်လို့ ဆီယိုဖိတ်ခဲ့လို့ရှိရင်၊ တစ်စုံတစ်ရာဖြစ်ပေါ်ခဲ့လို့ရှိရင်တော့ ရေ၊ လေ၊ အပင်များ၊ တိရစ္ဆာန်များ၊ ရေနေ သတ္တဝါများ၊ ရေကြောင်းဆိုင်ရာ သဘာဝပတ်ဝန်းကျင်များအပါအဝင် အထူးသဖြင့် ကမ်းရိုးတန်းနေ ပြည်သူလူထုများ ဆီယိုဖိတ်မှုဆိုးကျိုးကို ဦးစွာခံစားရမှာဖြစ်ပြီး ပမာဏများပြားလို့ရှိရင် ကိုယ့်တစ်နိုင်ငံ တည်းသာမက အိမ်နီးချင်းရေပိုင်နက်ကိုပါ ထိခိုက်နိုင်ပါတယ်။ ဒါ့ကြောင့် ဒီ Convention မှာ ပါဝင်ဖို့အတွက် ဆီညစ်ညမ်းမှုအန္တရာယ်ကာကွယ်ရေးနှင့် အရေးယူ ဆောင်ရွက်မှု ပိုမိုပြည့်စုံစေရန် ပါဝင်ဆောင်ရွက်ရမှာ ဖြစ်ပါတယ်။ ဒီနေရာမှာ အလျဉ်းသင့်လို့ ပြည်တွင်း ရေနံနှင့် Gas ပိုက်လိုင်းစီမံကိန်းကြောင့် လူမှုဘဝထိခိုက်မှုကို အနည်းငယ် တင်ပြလိုပါတယ်။ ကျွန်မတို့ နိုင်ငံဟာ နိုင်ငံတကာ Convention တွေမှာ ပူးပေါင်းပါဝင်ဖို့ လိုအပ်သလိုပဲ တစ်ချိန်တည်းမှာပဲ နိုင်ငံတွင်း ရေကြောင်းနဲ့ ကုန်းတွင်းပိုင်းတွေမှာ ဆောင်ရွက်လျက်ရှိတဲ့ ရေနံနှင့် Gas ပိုက်လိုင်းတွေကိုမှာလည်း အလေးထားစောင့်ကြည့်ဖို့ လိုအပ်ပါတယ်။ ဒီ Convention မှာ အဖွဲ့ဝင်နိုင်ငံပေါင်း ၁၀၈ နိုင်ငံ ပါဝင် ပြီးတော့ အာဆီယံနိုင်ငံတချို့ အပါအဝင် အိမ်နီးချင်းနိုင်ငံဖြစ်တဲ့ တရုတ်၊ အိန္ဒိယ၊ ဘင်္ဂလားဒေ့ရှ်ပါ ပါဝင်နေတဲ့ ဟာကို ကျွန်မ ဝမ်းသာအားရတွေ့ရှိရပါတယ်။ ဘာကြောင့်လဲဆိုတော့ ကျွန်မတို့ မြန်မာအစိုးရဟောင်းနဲ့ တရုတ်နိုင်ငံတို့ကြားမှာ ၂၀၀၄ ကစပြီးတော့ ရေနံနှင့် Gas ပိုက်လိုင်း စီမံကိန်းကို စတင်ခဲ့ပါတယ်။ နာယကကြီးရှင့်။ Power Point အသုံးပြုခွင့်ပေးပါရှင်။ ဒီ ကျွန်မတို့ ၂၀၀၄ ကနေပြီးတော့ မြန်မာ အစိုးရနဲ့ တရုတ်အစိုးရ နိုင်ငံပိုင်ကနေပြီးတော့ ဒီ အာဖရိကနဲ့ ကျွန်မတို့ Middle East ကနေပြီးတော့ ရေနံတွေကို မာလကာရေလက်ကြားကတစ်ဆင့် ကျွန်မတို့ မြန်မာနိုင်ငံ၊ အထူးသဖြင့် ကျောက်ဖြူ၊ နောက် ဒီမာလကာရေလက်ကြားကိုဖြတ်တာ အန္တရာယ်များတဲ့အတွက်ကြောင့် မြန်မာနိုင်ငံက ဖြတ်ပြီးတော့ တရုတ် နိုင်ငံကို အထူးသဖြင့် ကျွန်မတို့ ကျောက်ဖြူ၊ မန္တလေးတိုင်း၊ ရှမ်းပြည်နယ်က ဖြတ်ပြီးတော့ တရုတ်နိုင်ငံ ကူမင်းအထိ အဲဒီ ရေနံနဲ့ ရွှေ Gas ပိုက်လိုင်းနှစ်ခု ဖြတ်သွားပါတယ်။ ဒီလိုမျိုးဖြတ်တဲ့အခါမှ နေပြီးတော့ ကျွန်မတို့ ရေနံအပါအဝင် Gas ပိုက်လိုင်း ပါဝင်တဲ့အတွက် ကြောင့်မို့လို့ အထူးသဖြင့် ဒီ ဖြတ်သန်းရာ တစ်လျှောက်မှာ လယ်ယာသိမ်းဆည်းမှုများ လျော်ကြေးငွေ မရရှိတာတွေ ရှိခဲ့တယ်။ လူမှုဘဝ တွေကနေ ပြီးတော့ ထိခိုက်မှုတွေ ရှိခဲ့တဲ့အတွက်ကြောင့်မို့လို့ မြန်မာနိုင်ငံ ဘက်အပါအဝင် တရုတ်နိုင်ငံ၊ ကူမင်းဘက် ကလည်း ဒါကို တားဆီးခဲ့ကြပါတယ်။ ဒါကနေပြီးတော့ ဒီ Gas ပိုက်လိုင်းကနေပြီးတော့ တရုတ်နိုင်ငံကို မပို့ခင်မှာ (OGT) လို့ခေါ်တဲ့ ဒီ Onshore Gas Terminal မှာ နေပြီးတော့ သန့်စင်ပါတယ်။ နောက်ပြီးတော့ ဒီ မဒေးကျွန်း၊ ဒါ မဒေးကျွန်း Port အခြေအနေပါ။ ဒီ မဒေးကျွန်းမှနေပြီးတော့ သန့်စင်ပြီး ရေနံဆီကို မဒေးကျွန်းကနေတစ်ဆင့် တရုတ်နိုင်ငံကို ပို့ပါတယ်။ ဒါကတော့ သူတို့က မဒေးကျွန်းမှာ Propose Project တစ်ခုလုပ်ခဲ့တာပါ။ တကယ်တမ်းကျလို့ရှိရင်တော့ ဒီအတိုင်းပဲဖြစ်နေပါတယ်။ ကျွန်မတို့ ဒီရွှေ Gas ပိုက်လိုင်း ဖြတ်သန်း မှုမှာ အခု လောလောဆယ် ဒါကနေပြီးတော့ ကျွန်မကို ၈ လ ပိုင်းက အမ်းမြို့နယ်က ကျွန်မကို ပို့ထားတဲ့ပုံ ဖြစ်ပါတယ်။ ဒါတွေကနေပြီးတော့ ဒီ တစ်နိုင်ငံလုံးအတိုင်း အတာအားဖြင့် ရခိုင်ပြည်နယ်မှ ဟိုကူမင်းနယ် အထိ ဒီ ရွှေ Gas ပိုက်လိုင်းနဲ့ပတ်သက်ပြီး လူမှုဘဝဒုက္ခတွေ အများကြီးရှိနေပါတယ်။ ဒါကြောင့်မို့လို့ ကျွန်မတို့ နိုင်ငံအနေနဲ့ နိုင်ငံတကာ Convention တွေမှာပဲ Oil Pollution Preparedness, Response and Cooperation $. 320328 Coločep zadary basoza: são Social Pollution 603 ကိုလည်း နိုင်ငံတော်အတိုင်းအတာအားဖြင့် စောင့်ကြည့်ပြီးတော့ ကျွန်မတို့ ကာကွယ်ဖို့လိုအပ်နေကြောင်းကို ဆွေးနွေးအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး ဦးစောတင်ဝင်း ကြာအင်းဆိပ်ကြီးမဲဆန္ဒနယ် ဆွေးနွေးဖို့ ဖြစ်ပါ</speech>
<speech><mp id="1375">ဦးစောတင်ဝင်း(ကြာအင်းဆိပ်ကြီးမဲဆန္ဒနယ်၊ ကရင်ပြည်နယ်)</mp>လေးစားရပါသော နာယကကြီးနဲ့တကွ ကြွရောက်လာကြသူအားလုံး မင်္ဂလာအပေါင်းနဲ့ ပြည့်စုံကြပါစေ။ ကျွန်တော်ကတော့ ကရင်ပြည်နယ် ကြာအင်းဆိပ်ကြီးမဲဆန္ဒနယ်မှ ပြည်သူ့လွှတ်တော်ကိုယ်စားလှယ် စောတင်ဝင်း ဖြစ်ပါတယ်။ နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ ပေးပို့ထားသော International Convention on Oil Pullution Preparedness Response and Coopration oze Cosecco အတည်ပြုရန်ကိစ္စနှင့်စပ်လျဉ်း၍ အလျင်အမြန် အတည်ပြုသင့်ကြောင်း ဆွေးနွေးသွားမှာ ဖြစ်ပါတယ်။ လေးစားရပါသော နာယကကြီးခင်ဗျား။ ကျွန်တော်တို့နိုင်ငံမှာ ရေနံနှင့် သဘာဝဓာတ်ငွေ့များ စတင်တူးဖော်စဉ်ကပင် ဒီကိစ္စနှင့်ပတ်သက်သည့် နိုင်ငံတကာဥပဒေများ၊ လုပ်ထုံးလုပ်နည်းများ၊ ပြဋ္ဌာန်း ချက်များကို ကြိုတင်သိရှိလေ့လာ ပြင်ဆင်ထားသင့်ပါတယ်။ သို့မှသာလျှင် ကမ်းလွန်ပင်လယ်ပြင်တွင် ရှိသော သင်္ဘောများ၊ ပင်လယ်ဆိပ်ကမ်းများ၊ အဆောက်အဦများ၊ ဆီများသယ်ယူတင်ပို့လုပ်ဆောင်သော အဆောက်အဦများ၌ ဆီ(ရေနံ)နှင့်ဆက်စပ်သော ယိုဖိတ်မှုများ ဖြစ်ပွားခဲ့ပါက ချက်ချင်းတုံ့ပြန် ပူးပေါင်း ဆောင်ရွက် အရေးယူနိုင်မှာ ဖြစ်ပါတယ်။ နာယကကြီးခင်ဗျား။ ၁၉၆၉ ခုနှစ်၊ ဆီယိုဖိတ်မှုကြောင့် ဆုံးရှုံးမှုအတွက် လျော်ကြေးပေးရန် အပြည်ပြည်ဆိုင်ရာကွန်ဗင်းရှင်း ၁၉၇၁ ခုနှစ်နှင့် ဆီညစ်ညမ်းမှုကြောင့် လျော်ကြေးပေးရန်အတွက် အပြည်ပြည် ဆိုင်ရာရန်ပုံငွေတည်ထောင်မှုကွန်ဗင်းရှင်း၊ ၁၉၆၉ ခုနှစ် CLC နှင့် Fund ကွန်ဗင်းရှင်း နောက်ဆက်တွဲ များ၊ ၁၉၇၃ ခုနှစ် သင်္ဘောများမှ ပတ်ဝန်းကျင်ညစ်ညမ်းမှုကို တားဆီးကာကွယ်သော အပြည်ပြည်ဆိုင်ရာ ဥပဒေ၊ ၁၉၇၄ ခုနှစ် အပြည်ပြည်ဆိုင်ရာ ပင်လယ်ပြင်လုံခြုံရေးဥပဒေနှင့် ၁၉၇၈ ခုနှစ် နောက်ဆက်တွဲ ပြင်ဆင်ချက်များ၏ အရေးပါမှုတို့ကို သတိထားလျက်ဆိုပြီး OPRC-1990 ကွန်ဗင်းရှင်းမှာ ဖော်ပြထား ပါတယ်။ နာယကကြီးခင်ဗျား။ ဒီလို အပြည်ပြည်ဆိုင်ရာဥပဒေများ၊ ပြဋ္ဌာန်းချက်များ ရှိနေပါလျက်နဲ့ ကျွန်တော်တို့နိုင်ငံမှာ အတည်ပြုချက် ပါဝင်လက်မှတ်ရေးထိုးခြင်းမရှိတဲ့အတွက် ၂၀၁၃-၂၀၁၄ မှာ ဖြစ်ပျက် ခဲ့တဲ့ အကြောင်းအရာတစ်ခုကို သာဓကအဖြစ် ကျွန်တော်တင်ပြပါရစေ။ နာယကကြီးခင်ဗျား။ Power Point ဖြင့် ပြသခွင့်ပြုပါ။ ဒီဥစ္စာကတော့ မြန်မာ့ကမ်းလွန်မှာရှိတဲ့ နိုင်ငံခြားကုမ္ပဏီပိုင် ရေနံနှင့် သဘာဝတူးစင် ဖြစ်ပါတယ်။ Off- Shore Plattform ဖြစ်ပါတယ်။ ဒါကတော့ ရေနံစွန့်ပစ္စည်းဖြစ်တဲ့ Condensate ခေါ် လေဆီတွေ ပြသထားခြင်းဖြစ်ပါတယ်။ အမဲတွေက Condency တွေပါ။ ဒါကတော့ ကျွန်တော်တို့ ကမ်းလွန်ပင်လယ်ပြင်မှာ အဲဒီ စွန့်ပစ်ပစ္စည်း Condensate လို့ခေါ်တဲ့ လေဆီတွေကို မီးရှို့ထားတာဖြစ်ပါတယ်။ ထွက်ရှိလာတဲ့ ကာဗွန်ဒိုင်အောက်ဆိုဒ် ဓာတ်ငွေ့များဟာ လေထုနဲ့ သဘာဝပတ်ဝန်းကျင်ကို ညစ်ညမ်းမှုဖြစ်စေပါတယ်။ ဒီကာဗွန်ဒိုင်အောက်ဆိုဒ် တွေ ပိုမိုများပြားလာလျှင် မြန်မာ့လေထုအိုဇုန်းလွှာကို ထိခိုက်ပျက်စီးစေပါတယ်။ အိုဇုန်းလွှာဟာ နေမှ တိုက်ရိုက်ထွက်ရှိလာတဲ့ Ultra Violet Ray ခေါ် ခရမ်းလွန်ရောင်ခြည်ကို အကာအကွယ်ပေးတဲ့အလွှာ ဖြစ်ပါတယ်။ အခုဟာက နံပါတ်(၃)က အဲဒီ Condensate တွေကို မီးရှို့ထားလို့ထွက်လာတဲ့ ကာဗွန်ဒိုင်အောက်ဆိုဒ် တွေဖြစ်ပါတယ်။ အဲဒီတွင်းတူးစင်မှာ အလုပ်လုပ်နေကြတဲ့ မြန်မာနိုင်ငံသား နည်းပညာရှင် ကျွမ်းကျင် ဝန်ထမ်းများက ဤကဲ့သို့မပြုလုပ်ရန် အကြိမ်ကြိမ်တားမြစ်သော်လည်း မြန်မာနိုင်ငံတွင် ဤကဲ့သို့ မပြု လုပ်ရန်တားမြစ်သည့် ဥပဒေမရှိတဲ့အတွက် ပြုလုပ်ရခြင်းဖြစ်ကြောင်း ပြောသွားကာ ဆက်လက် မီးရှို့နေ ပါတယ်။ လွှတ်တော်ကိုယ်စားလှယ်များခင်ဗျား။ အဲဒီအပေါ်မှာပါတဲ့ မီးရှို့ထားတဲ့ နော်ဆယ်ခေါင်းလေးလုံးမှာ တစ်လုံးသာ မီးလောင်ပြီးတော့ ကျန်တဲ့ သုံးလုံးဟာ Condensate အဆီများကို လေထဲကို မှုတ်ထုတ်နေ ပါတယ်။ အဲဒီကနေပြီးတော့ ရေပြင်ပေါ်ကျပြီးတော့ မြင်တဲ့အတိုင်း အဆီကွက်များ၊ ရေနံအညစ်အကြေး များဟာ ပင်လယ်ပြင်ပေါ်မှာ ရှိနေပါတယ်။ နောက်ဆုံး သတင်းမီဒီယာတွေ သိရှိသွားပြီး သတင်းစာတွေမှာ ဖော်ပြလာတဲ့အတွက် သက်ဆိုင်ရာအာဏာပိုင်များက လာရောက်စစ်ဆေးတဲ့အခါမှသာ ဒီလေဆီမီးရှို့ခြင်းကို ရပ်လိုက်ပါတော့တယ်။ နာယကကြီးခင်ဗျား။ စိတ်မကောင်းစရာသတင်းကတော့ နိုင်ငံသားပီသစွာ ထောက်ပြပြောဆို ခဲ့တဲ့ မြန်မာ့နည်းပညာရှင် ကျွမ်းကျင်ဝန်ထမ်းများဟာ အလုပ်မှရပ်စဲခံရတဲ့အပြင် တရားစွဲခြင်းပါခံနေရ ပါတယ်။ သို့ပါ၍ မြန်မာနိုင်ငံသည် IMO ၏ အဖွဲ့ဝင်နိုင်ငံဖြစ်သည့် အားလျော်စွာ IMO မှ ပြဋ္ဌာန်းထားသော ကွန်ဗင်းရှင်းများတွင် အတည်ပြု ပါဝင်ခြင်းဖြင့် အပြည်ပြည်ဆိုင်ရာစံနှုန်းများအတိုင်း ပူးပေါင်းလိုက်နာ ဆောင်ရွက်လျက်ရှိသည်ကို ပေါ်လွင်စေမည်ဖြစ်ပါကြောင်း တင်ပြရင်း နိဂုံးချုပ်ပါတယ်ခင်ဗျား။ ကျေးဇူး တင်ပါတယ်။</speech>
<speech type="speaker">ဦးစိုးသိန်း(ခေါ်)ဦးမောင်စိုး တနင်္သာရီတိုင်းဒေသကြီး မဲဆန္ဒနယ်အမှတ်(၁၀) ဆွေးနွေးဖို့ဖြစ်ပါတယ်။</speech>
<speech><mp id="1262">ဦးစိုးသိန်း(ခ) ဦးမောင်စိုး(မဲဆန္ဒနယ်အမှတ်-၁၀၊ တနင်္သာရီတိုင်းဒေသကြီး)</mp>လေးစားရပါတဲ့ ပြည်ထောင်စုလွှတ်တော် နာယကကြီး၊ ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စုဝန်ကြီးများ နှင့် ဧည့်သည်တော်များမင်္ဂလာပါ။ ကျွန်တော်ကတော့ တနင်္သာရီတိုင်းဒေသကြီး မဲဆန္ဒနယ် အမှတ်(၁၀)မှ အမျိုးသားလွှတ်တော်ကိုယ်စားလှယ် ဦးစိုးသိန်း(ခ) ဦးမောင်စိုး ဖြစ်ပါတယ်။ ဒီကနေ့ ကျွန်တော် ဆွေးနွေး မှာကတော့ နိုင်ငံတော်သမ္မတကပေးပို့လာတဲ့ (OPRC 1990 Convention)ကို မြန်မာနိုင်ငံက အတည်ပြု ဝင်ရောက်နိုင်ရေးကိစ္စနဲ့ ဆွေးနွေးမှာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ ဒီ(OPRC 1990 Convention)ဟာ အပြည်ပြည်ဆိုင်ရာ ရေကြောင်းအဖွဲ့ချုပ် (IMO Convention)နဲ့ဆက်စပ်ပြီးတော့ အာဆီယံနိုင်ငံများအပါအဝင် နိုင်ငံပေါင်း ၁၀၈ နိုင်ငံက လက်မှတ်ရေးထိုးထားပြီး ၁၉၉၀၊ နိုဝင်ဘာ ၃၀ ရက်နေ့က လန်ဒန်မြို့မှာ အတည်ပြုချမှတ် ခဲ့ပြီးတော့ ၁၉၉၅ ခု၊ မေလ ၁၃ ရက်နေ့မှစပြီး အာဏာသက်ဝင်ခဲ့တာ ဖြစ်ပါတယ်။ မြန်မာနိုင်ငံမှ အတည်ပြု ဝင်ရောက်ခြင်းအားဖြင့် အကျိုးကျေးဇူးများစွာ ရရှိမှာဖြစ်သလို ဥပဒေရေးရာမှာလည်း အပြည်ပြည်ဆိုင်ရာ စံနှုန်းများအတိုင်း ပူးပေါင်းဆောင်ရွက်မှုများနဲ့ အပြည်ပြည်ဆိုင်ရာ ပတ်ဝန်းကျင်ဥပဒေများ၊ ကုလသမဂ္ဂ ပင်လယ်ပြင်ဆိုင်ရာ ဥပဒေများနဲ့သက်ဆိုင်တဲ့ ပြဋ္ဌာန်းချက်များ လိုက်နာဆောင်ရွက်လျက်ရှိကြောင်း ကိုလည်း ပေါ်လွင်စေမှာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ ဒီကွန်ဗင်းရှင်းရဲ့ သဘောတူညီချက်အရဖြစ်တဲ့ လုပ်ဆောင်သူမှ ပေးရမယ်ဆိုတဲ့ ယေဘုယျအခြေခံမူအရ ဒီကွန်ဗင်းရှင်းဟာ အလျော်အစားရှိတဲ့ ကွန်ဗင်းရှင်း ဖြစ်ပါတယ်။ အလျော်အစားရှိတဲ့ ကွန်ဗင်းရှင်းဖြစ်တဲ့အတွက် မြန်မာနိုင်ငံအနေနဲ့ ပင်လယ်ပြင်ဆီညစ်ညမ်းမှု ကာကွယ်ရေးနဲ့ အရေးယူဆောင်ရွက်မှုများကို ထိန်းချုပ်သွားမှာဖြစ်တဲ့အတွက် မိမိနိုင်ငံပိုင် ဆိပ်ကမ်း တွေကို ရောက်ရှိလာတဲ့ ဒီ ရေနံရောင်းဝယ်တင်ပို့နေတဲ့ ရေနံသင်္ဘောတွေဟာ ဆီယိုဖိတ်မှု၊ ဆီညစ်ညမ်းမှု ဖြစ်တဲ့အခါမှာ ချက်ချင်းတုံ့ပြန်ဆောင်ရွက်နိုင်မယ့် အရေးပေါ်စီမံချက်များ ရှိ မရှိ ဆိုတာကိုလည်း စစ်ဆေးရမှာဖြစ်ပါတယ်။ မိမိနိုင်ငံအတွင်းမှာ တူးဖော်နေတဲ့ ရေနံ တူးစင်တွေမှာလည်း မြေအောက်က ထွက်လာမယ့် ရေနံ၊ သဘာဝဓာတ်ငွေ့တွေရဲ့ လက်ဦးအမြောက်တွန်းကန်အားပေါ့ Initial Outpass Preasure ကို ထိန်းချုပ်ထားနိုင်မှု ရှိ မရှိ၊ ကြိုတင်တွက်ချက်ထားမှု ရှိ မရှိ၊ ဒီတွန်းကန်အားတွေကို တွန်းကန်အားဖြစ်လာတဲ့အခါကျရင် ဒီအဆီဖတ်များကို ဘယ်လိုဆောင်ရွက်ထားမှု ရှိ မရှိ ဆိုတာလည်း ဒီရေနံ ကုမ္ပဏီတွေကို စစ်ဆေးသွားရမှာ ဖြစ်ပါတယ်။ ဒါဘာလဲဆိုလို့ရှိရင်တော့ ရေနံအဆောက်အအုံ တစ်ခုကြောင့် ပင်လယ်ပြင်ဆီညစ်ညမ်းမှု ဖြစ်လာ ပြီဆိုရင် ရေကြောင်းပတ်ဝန်းကျင်ခြိမ်းခြောက်မှု၊ နိုင်ငံတစ်နိုင်ငံရဲ့ ကမ်းရိုးတန်းအကျိုးစီးပွားကို ခြိမ်းခြောက်မှု၊ ရေထဲရှိတဲ့ သတ္တဝါတွေရဲ့ အခြေတကျတည်ရှိမှုတို့ကို ပျက်ပြားစေတဲ့ ခြိမ်းခြောက်မှု၊ နောက်ရေလုပ်ငန်းနဲ့ ခရီးသွားလုပ်ငန်းတွေကို ထိခိုက်စေမယ့် ခြိမ်းခြောက်မှုစတဲ့ ခြိမ်းခြောက်မှုများစွာကို ဖြစ်စေနိုင်ပါတယ်။ လေးစားအပ်ပါတဲ့ နာယကကြီးခင်ဗျား။ ဒီကွန်ဗင်းရှင်းရဲ့ ပြဋ္ဌာန်းချက်အရ အဖွဲ့ဝင်နိုင်ငံတွေဟာ ဆီယိုဖိတ်မှုကို တုံ့ပြန်ဖို့အတွက်ကို ဒီစွမ်းဆောင်ရည်နဲ့ သက်ဆိုင်ရာအရင်းအမြစ်အပေါ်မူတည်ပြီးတော့ ဆီယိုဖိတ်မှု ပျံ့နှံ့နိုင်မယ့် နိုင်ငံတွေကနေပြီးတော့ ဆီယိုဖိတ်မှု အနည်းအများကို ဆုံးဖြတ်ပြီးတော့ သဘော တူကြရတာ ဖြစ်ပါတယ်။ ဒီကွန်ဗင်းရှင်းရဲ့ နောက်ဆက်တွဲပါ ဖော်ပြထားတဲ့ အစိတ်အပိုင်းများကို အခြေခံ ပြီးတော့ လိုအပ်တဲ့အကူအညီနဲ့ ငွေကြေးကုန်ကျမှုများကိုလည်း တောင်းခံရမှာဖြစ်ပြီးတော့ ဆီညစ်ညမ်းမှုကို ကိုင်တွယ်နိုင်ရန်အတွက် အဖွဲ့ဝင်နိုင်ငံတွေက ကုန်ပစ္စည်းတွေ၊ လူတွေ နောက်အထောက်အကူပစ္စည်းတွေကို ရရှိမှာဖြစ်သလို မြန်မာနိုင်ငံမှာရှိတဲ့ ရေနံကုမ္ပဏီတွေကြောင့် ပင်လယ်ပြင်ဆီညစ်ညမ်းမှုဖြစ်သွားပြီ ဆိုရင်တော့ လျော်ရမှာဖြစ်ပါတယ်။ ဒါကြောင့်မို့လို့ နိုင်ငံအတွင်းက ကမ်းနီး၊ ကမ်းဝေးမှာရှိတဲ့ ရေနံ၊ သဘာဝဓာတ်ငွေ့လုပ်ကွက်တွေမှာ လုပ်နေကြတဲ့ ရေနက်ပိုင်း ရေနံတွင်းတွေကနေပြီးတော့ ရေနံဆီယိုဖိတ်မှု၊ မီးလောင်ပေါက်ကွဲမှုမဖြစ်ရအောင် စနစ်တကျ ထိန်းချုပ်ကြပ်မတ်နိုင်တဲ့ ကတိစာချုပ်တွေ ချုပ်ဆိုပြီးမှ သာလျှင် ရေနံတွင်းများကို တူးဖော်ခွင့်ပေးခြင်း၊ နေရာသတ်မှတ်ပေးခြင်းများကို ဆောင်ရွက်ပေးရမှာ ဖြစ်ပါတယ်။ အရင်တုန်းကတော့ ကျွန်တော်တို့ ရေနံလောကမှာတော့ ထိန်းချုပ်မှုအားနည်းခဲ့တာ ရှိခဲ့ပါတယ်။ ဒါကတော့ ကျွန်တော်ု့ မပြောတော့ပါဘူး။ တစ်ချိန်တုန်းက မြန်မာ့ရေနံကမ်းလွန်မှာ တူးစင် တစ်ခု မီးလောင်ပေါက်ကွဲမှု ဖြစ်ခဲ့ပါတယ်။ ဒီဖြစ်စဉ်ကြောင့် ကြုံခဲ့ရဖူးတဲ့ ဒီ ရေနံကုမ္ပဏီက ဘာလို့လဲဆိုတော့ ဒီရေအောက်တွန်းကန်မှုအောက်ကို မထိန်းချုပ်နိုင်ဖြစ်ပြီးတော့ ပေါက်ကွဲတဲ့အခါမှာ အခြေအနေမလှတာနဲ့ တစ်ခါတည်း ၄ နာရီလောက်ြီးတော့ တူးစင်ကို အလွယ်တကူပဲ စွန့်ခွာလာခဲ့ကြတယ်။ ဒါဟာ ဘာလို့လဲဆိုတော့ ဥပဒေရေးရာ စည်းနှောင်မှုတွေမရှိတဲ့အတွက် ဒီတူးစင်ကို အလွယ်တကူပဲ စက်တွေ အားလုံးကိုပိတ်ပြီးတော့ စွန့်ခွာလာတယ်ဆိုတာ မီးတောင်ပေါက်ကွဲပြီး ကျန်ခဲတဲ့ပစ္စည်းတွေ၊ နောက်တူးစက် တွေဟာ သူတို့က အာမခံလုပ်ထားတာ ဖြစ်တဲ့အတွက် သူတို့က ဒီအာမခံလုပ်ထားတဲ့ ဒီပစ္စည်းတွေကို ပြန်ရမယ်ဆိုတာ သူတို့သေချာပေါက်သိတဲ့အတွက် ဒီရေနံကုမ္ပဏီက သေချာထိန်းချုပ် ချမှတ်မှုမရှိဘဲနဲ့ ကျွန်တော်တို့ ခုလိုအလွယ်တကူ စွန့်ပစ်တာ ဖြစ်ပါတယ်။ ဒါဟာလည်းဘာလို့လဲဆိုတော့ ရေနံတူးသမား တွေက ရေနံတူးတဲ့အခါမှာ သူတို့ကပါ လောင်းကြေးတစ်ခုပေါ့။ ကြေးကြီးတဲ့ လောင်းကြေးတစ်ခုပဲ။ ဒါဟာ Hydro Game တစ်ခုပါပဲ။ ရေနံကုမ္ပဏီက ဥစ္စာရင်လို ဥစ္စာခဲခဲ့ကြတာ ဖြစ်ပါတယ်။ တကယ်တမ်း ဖြစ်ပြီဆိုရင်တော့ သူတို့က အလွယ်တကူပဲ ရှောင်တိမ်းသွားကြတာ ဖြစ်တယ်။ အဲဒီဖြစ်စဉ်တွေဟာ သင်ခန်းစာယူရမှာ ဖြစ်ပါတယ်။ ဆီညစ်ညမ်းမှုဖြစ်ပြီဆိုရင် ဆီယိုဖိတ်မှုဖြစ်တဲ့နိုင်ငံတွေမှာ ဆုံးရှုံးမှု များစွာ ရှိနိုင်တဲ့အတွက် စီးပွားရေးအရဆုံးရှုံးနစ်နာမှုများ၊ ရေထဲရှိ ငါး၊ ပုစွန်၊ လိပ် အစရှိတဲ့ ရေနေ သတ္တဝါများနှင့် ကမ်းစပ်နေငှက်မျိုးနွယ်စုများ သေကြေပျက်စီးကုန်ကြမှာ ဖြစ်ပါတယ်။ ၂၀၁၀ ခုနှစ်က မက္ကဆီကိုပင်လယ်ကွေ့မှာ ရေနံပေါက်ကွဲမှု ဖြစ်စဉ်တစ်ခု ရှိခဲ့ဖူးပါတယ်။ ကျွန်တော် ပါဝါပွိုင့်နဲ့ ပြချင် ပါတယ်။ ပါဝါပွိုင့်သုံးခွင့်ပြုပါ။ 31 Petroleum suloso goodqolu 318 Petroleum Om BP caTon British Petroleum ကုမ္ပဏီက ရေနံပေါက်ကွဲမှု တစ်ခုဖြစ်ပါတယ်။ ပေါက်ကွဲမှုဖြစ်တဲ့အခါမှာ ဆီဂါလံပေါင်း သန်း ၂၀၀ လောက်ကို ဆီယိုဖိတ်ဖြစ်ပွားမှုဖြစ်ပြီးတော့ အမေရိကန်ဒေါ်လာ ၄ ဘီလီယံကျော် ပေးလိုက်ရပါတယ်။ လူပေါင်း ၄ သိန်း ၅ သောင်းကနေ လျော်ကြေးတောင်းတဲ့အတွက် ပြည်နယ် ၄ ခုရဲ့ ပြည်နယ်အစိုးရကို ဒေါ်လာပေါင်း ၇၁၃ သန်းကို အခွန်ပေးဆောင်လိုက်ရပါတယ်။ ငါးဈေးကွက်မှာလည်း ဒေါ်လာ ၁၇၂ သန်း ဆုံးရှုံးခဲ့ပြီး ပင်လယ်စားသောက်ကုန်နဲ့ ရောင်းဝယ်မှု ကျဆင်းလာပြီး ဒေသတွင်းမှာရှိတဲ့ ငါး၊ ပုစွန်၊ လိပ် စတဲ့ ရေနေသတ္တဝါတွေမှာလည်း ရေနံစိမ့်ဝင်ပြီးတော့ စားသောက်ရန်မသင့်ဘူးဆိုပြီး သတ်မှတ်ခံခဲ့ ရပါတယ်။ ကမ္ဘာ့လှည့်ခရီးသွားလုပ်ငန်းများ ဆုံးရှုံးရတဲ့အပြင်ကို ကမ်းရိုးတန်းမှာနေတဲ့ငှက်တွေ ရေနံစိမ်း ကြောင့် များစွာသေဆုံးခဲ့ရပြီးတော့ ရေထဲက ငါး၊ လိပ်၊ ပုစွန်၊ လင်းပိုင်နဲ့ နို့တိုက်သတ္တဝါတွေ အမြောက် သလို ၄ လက်မလောက်ထုရှိတဲ့ ရေနံတွေကြောင့် ပင်လယ်မှာ မီးတောက်မှုတွေလည်း ဖြစ်ခဲ့ပါတယ်။ ကမ်းရိုးတန်းတွေမှာ ရေနံတွေတင်ကျန်ခဲ့သလို ကမ်းရိုးတန်းနဲ့ ကမ်းခြေအပန်းဖြေစခန်းတွေလည်း ပျက်စီး ခဲ့ရပါတယ်။ လေးစားအပ်ပါသော နာယကကြီးခင်ဗျား။ နိဂုံးချုပ်အနေဖြင့် ကျွန်တော်တို့ OPRC 1990 ကို ဝင်ရောက်ခြင်းအားဖြင့် မြန်မာနိုင်ငံမှာလုပ်နေတဲ့ ကုမ္ပဏီတွေက OPRC ကွန်ဗင်းရှင်းရဲ့ ပြဋ္ဌာန်းချက်များ၊ ဥပဒေရဲ့ စည်းနှောင်မှုတွေကို ရှိလာမှာဖြစ်တဲ့အတွက် မြန်မာနိုင်ငံက 1990 ကွန်ဗင်းရှင်းကို ဝင်ရောက် ခြင်းကို လေးလေးနက်နက် ထောက်ခံပါကြောင်း ဆွေးနွေးရင်း နိဂုံးချုပ်ပါတယ်။</speech>
<speech type="speaker">ဒေါ်ခင်နှင်းသစ် ပန်းတောင်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1442">ဒေါ်ခင်နှင်းသစ်(ပန်းတောင်းမဲဆန္ဒနယ်၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါရှင်။ ကျွန်မကတော့ ပဲခူးတိုင်းဒေသကြီး ပန်းတောင်းမြို့နယ်က ပြည်သူ့လွှတ်တော်ကိုယ်စားလှယ် ဒေါ်ခင်နှင်းသစ် ဖြစ်ပါတယ်။ ကျွန်မအနေနဲ့ ၁၆-၉-၂၀၁၆ ရက်နေ့တွင် နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ ပေးပို့ထားသော (OPRC 1990 Convention) တွင် မြန်မာနိုင်ငံမှ အတည်ပြု ပါဝင်ရန် ထောက်ခံဆွေးနွေးသွားမှာ ဖြစ်ပါတယ်ရှင်။ နာယကကြီးရှင်။ ကမ္ဘာ့နိုင်ငံများဟာ အပြည်ပြည်ဆိုင်ရာ ဥပဒေများကို လေးစားလိုက်နာရမယ့် တာဝန်များရှိသဖြင့် မိမိတို့၏ လွတ်လပ်သောသဘောဆန္ဒဖြင့် လိုက်နာပါမယ်လို့ လက်မှတ်ရေးထိုးထားသော စာချုပ်များအပေါ် လေးစားလိုက်နာခြင်းသည် အပြည်ပြည်ဆိုင်ရာဥပဒေများကို လေးစားခြင်းပဲဖြစ်ပါတယ်။ အပြည်ပြည်ဆိုင်ရာစာချုပ်များသည် အပြည်ပြည်ဆိုင်ရာ ဥပဒေအမျိုးအစားတွင် ပါဝင်ပါတယ်။ အပြည်ပြည်ဆိုင်ရာစာချုပ်စာတမ်းများတွင် နိုင်ငံများနဲ့ အပြည်ပြည်ဆိုင်ရာ အဖွဲ့အစည်းတို့ရဲ့ သဘော တူညီချက်များ၊ လေးစားလိုက်နာရမယ့် တာဝန်ဝတ္တရားများ၊ စည်းမျဉ်းစည်းကမ်းများ ပါဝင်ပါတယ်။ Convention ဆိုသည်မှာလည်း နိုင်ငံအချင်းချင်း၊ အစိုးရအချင်းချင်း သဘောတူညီချက်ပဲ ဖြစ်ပါတယ်။ OPRC 1990 Convention ဟာလည်း အဖွဲ့ဝင်နိုင်ငံများရဲ့ ပင်လယ်ပြင်တွင် ဆီ(ရေနံ) ယိုဖိတ်မှုဖြစ်စဉ်အတွက် သဘောတူညီချက်များပဲဖြစ်ပါတယ်။ နာယကကြီးရှင့်။ Power Point တင်ပြခွင့်ပြုပါရှင်။ Power Point မှာ ဆွေးနွေးမှုနဲ့ပတ်သက်တဲ့ အကြောင်းအရာများ၊ မှတ်တမ်းဓာတ်ပုံများ ပါဝင်ပါတယ်။ ယခုထောက်ခံဆွေးနွေးတဲ့ Convention ဟာ အပြည်ပြည်ဆိုင်ရာ ရေကြောင်းအဖွဲ့ချုပ် (IMO) ရဲ့ Convention များအနက် အရေးပါတဲ့ Convention ဖြစ်ပါတယ်။ အဲဒီ Convention ကို လန်ဒန်မြို့၌ ၃၁-၁၁-၁၉၉၀ နေ့တွင် အတည်ပြုခဲ့ပြီး ၁၃-၅-၁၉၉၅ နေ့တွင် စတင်အာဏာသက်ဝင်ခဲ့ပါတယ်။ ထို Convention ဟာ ဦးတည်ချက် ၁၁ ချက်အပေါ် အခြေပြုခဲ့ခြင်းဖြစ်ပြီး သဘောတူညီသည့် အပိုဒ် ၁၉ ခု ပါခဲ့ပါတယ်။ Convention ရဲ့ရည်ရွယ်ချက်ကတော့ သင်္ဘောများ၊ ကမ်းလွန်ပင်လယ်ပြင်တွင် ရှိသော အဆောက်အအုံများ၊ ပင်လယ်ဆိပ်ကမ်းများနဲ့ ဆီများ သယ်ယူတင်ပို့လုပ်ဆောင်သော အဆောက် အအုံများ၌ ဆီ(ရေနံ) ယိုဖိတ်မှုဖြစ်ပွားခဲ့လျှင် ချက်ခြင်းတုံ့ပြန်ပူးပေါင်းဆောင်ရွက် အရေးယူနိုင်စွမ်း ရှိစေရေးအတွက် ကြိုတင်ပြင်ဆင်နိုင်ရန်ဖြစ်ပါတယ်။ မြန်မာနိုင်ငံအနေနဲ့ ရခိုင်ကမ်းရိုးတန်းမှာ ဘင်္ဂလား ပင်လယ်အော်၊ တနင်္သာရီကမ်းရိုးတမ်းမှာ အက်ဒမန်ပင်လယ်တို့ရှိပြီး အိန္ဒိယသမုဒ္ဒရာ၏ ပင်လယ်ကူး သင်္ဘောလမ်းနဲ့ အဓိကလမ်းကြောင်းပေါ်မှာ တည်ရှိနေတဲ့အတွက် ယခုအတည်ပြု ဝင်ရောက်ရမယ့် Convention ဟာ မြန်မာနိုင်ငံရဲ့ ပထဝီနိုင်ငံရေးအရ စပ်ဆိုင်နေတယ်လို့ ဆိုနိုင်ပါတယ်။ နာယကကြီးရှင့်။ ယနေ့ကမ္ဘာပေါ်ရှိနိုင်ငံများသည်လည်း ပူးပေါင်းဆောင်ရွက်ခြင်း၊ ဝန်ဆောင်မှု ပေးခြင်းများကို ယခင့်ယခင်ထက် ပိုမိုဆောင်ရွက်လာတာကို တွေ့ရှိနိုင်မှာဖြစ်ပါတယ်။ ၂၀၃၀ ခုနှစ် စဉ်ဆက်မပြတ် ဖွံ့ဖြိုးတိုးတက်ရေး ရည်မှန်းချက်ပန်းတိုင် (SDG)များနဲ့ ၂၀၃၀ ဒီမိုကရေစီပူးပေါင်း ဆောင်ရွက်ရေးများသည် ကမ္ဘာ့နိုင်ငံများမှအချင်းချင်း လက်တွဲခေါ်ယူကာ ဆောင်ရွက်နေမှုများရဲ့ ပြယုဂ်ပဲ ဖြစ်ပါတယ်။ ဒါ့အပြင် နိုင်ငံအချင်းချင်းသဘောတူညီမှုများနှင့် ပူးပေါင်းဆောင်ရွက်မှုများသည် စာချုပ်ပါ ရည်ရွယ်ချက်များကို ပေါက်မြောက်အောင်ဆောင်ရွက်နိုင်တဲ့အပြင် အချင်းချင်းအပြန်အလှန် ယုံကြည်မှု တည်ဆောက်နိုင်ခြင်း၊ အကျိုးပိုမိုဖြစ်ထွန်းအောင် ဆောင်ရွက်နိုင်ခြင်း စတဲ့အကျိုးကျေးဇူးများကိုလည်း ရရှိနိုင်မှာဖြစ်ပါတယ်။ ယခုအတည်ပြုရမယ့် Convention သည် ပင်လယ်ပြင်တွင် ဆီ(ရေနံ) ယိုဖိတ်မှုဖြစ်စင် ဖြစ်ပွား ပါကဆောင်ရွက်ရမည့် သဘောတူညီချက်များဖြစ်ရာ ရေနံယိုဖိတ်မှုကြောင့် ဖြစ်ပေါ်ရသည့် အဓိက အကျိုးဆက်ကြီး ၃ ခုကိုလည်းတင်ပြလိုပါတယ်။ အကျိုးဆက်(၁)ဖြစ်သော သဘာဝပတ်ဝန်းကျင် ပျက်စီးမှုတွင် ရေနံမှထွက်ရှိသည့် အဆိပ်အာနိသင်ကြောင့် ရေနံစိမ့်ဝင်လျက်ရှိသော ရေကြောင့် ပင်လယ် နေသတ္တဝါများ၊ ငှက်မျိုးစိတ်များမှာ ရေနံဖိတ်စင်မှုကြောင့် သေဆုံးမှုများ ဆိုးကျိုးများအကြီးအကျယ် ရင်ဆိုင်ရတတ်ပါတယ်။ ရေနံဖိတ်စင်ရေပြင်ကို ပြန်လည်သန့်ရှင်းရန်မှာလည်း ထိခိုက်ပျက်စီးတဲ့ အနေအထားပေါ် မူတည်၍ သတင်းပတ်မှသည် နှစ်ပေါင်းများစွာ ကြာသည်အထိကြုံတွေ့ရတတ်ပါတယ်။ နာယကကြီးရှင်။ အကျိုးဆက် (၂)ဖြစ်သော စီးပွားရေးအရ အကျိုးသက်ရောက်မှုတွင် တန်ဖိုး ရှိသော ရေနံများဆုံးရှုံးရခြင်းကြောင့် မသုံးစွဲရခြင်း၊ ဝင်ငွေနစ်နာခြင်း၊ ထို့အပြင်ရေထုညစ်ညမ်းမှုကို ပြန်လည်သန့်စင်ရန်မှာ ငွေကြေးကုန်ကျမှုအလွန်များသည့်အတွက် ကုမ္ပဏီတစ်ခုတည်းက တာဝန်ယူ ဖြေရှင်းနိုင်သော ကိစ္စရပ်မဟုတ်ဘဲ အစိုးရ၏ အခန်းကဏ္ဍလည်း ပါဝင်လာပါတယ်။ ထို့အပြင် ရေနံ သန့်စင်ရေး လုပ်သည့်အလုပ်သမားများမှာ ကျန်းမာရေးဆိုးရွားစွာ ဖြစ်ပေါ်လာနိုင်တဲ့အတွက် ၄င်းတို့ကို ထောက်ပံ့ငွေ တွေပေးရန်ကိုလည်း အစိုးရကတာဝန်ယူရမည့်ကိစ္စ ဖြစ်လာပါတယ်။ အကျိုးဆက် (၃)ဖြစ်သော ခရီးသွားလုပ်ငန်းထိခိုက်ခြင်းတွင် ရေနံဖိတ်စင်ထားသော နေရာ ဆွဲဆောင်တဲ့ကစားနည်းများ ပြုလုပ်မရသောကြောင့် ဒေသနေသူတို့၏ အကျိုးစီးပွားကို ထိခိုက်နိုင် ပါတယ်။ ဒါကြောင့် အဆိုပါ Convention မှာ အတည်ပြုဝင်ရောက်မယ်ဆိုရင် ထိုအကျိုးဆက်များကို ချက်ချင်းပူးပေါင်းအဖြေရှာ၍ ဆောင်ရွက်နိုင်မှာဖြစ်ပါတယ်။ နာယကကြီးရှင်။ မြန်မာနိုင်ငံအနေနဲ့ ပါလီမန်ဒီမိုကရေစီခေတ်နောက်ပိုင်းကစပြီး တံခါးပိတ်ဝါဒ ကို တိတိလင်းလင်းကျင့်သုံးကာ နိုင်ငံတကာနဲ့ အတတ်နိုင်ဆုံး ရှောင်ဖယ်ဆက်ဆံခဲ့ပါတယ်။ ဒါပေမယ့် ယခုအစိုးရသစ်ဟာ နိုင်ငံတကာနဲ့ရင်းရင်းနှီးနှီးဆက်ဆံကာ မိမိတို့နိုင်ငံရဲ့ အကျိုး၊ ကမ္ဘာ့နိုင်ငံများရဲ့ အကျိုးစီးပွားတို့အပေါ်မူတည်ကာ ဆက်ဆံရေးပုံစံသစ် တည်ဆောက်နေပြီဖြစ်ပါတယ်။ ဒါကြောင့်မြန်မာ နိုင်ငံအနေနဲ့ ယခုအစိုးရရဲ့ ကိုင်စွဲထားတဲ့ နိုင်ငံရေးမူဝါဒလမ်းစဉ်၊ နိုင်ငံရဲ့ ပကတိတည်ရှိနေမှု၊ အကျိုး သက်ရောက်မှုတို့အရ OPRC 1990 Convention တွင် မြန်မာနိုင်ငံမှ အတည်ပြုဝင်ရောက်သင့်ပါကြောင်း ဆွေးနွေးအပ်ပါတယ်ရှင်။ ကျေးဇူးတင်ပါတယ်။</speech>
<speech type="speaker">ဦးမောင်မောင်အုန်း ဧရာဝတီတိုင်းဒေသကြီးမဲဆန္ဒနယ်အမှတ်(၅) ဆွေးနွေးဖို့ဖြစ်ပါတယ်။</speech>
<speech><mp id="1341">ဦးမောင်မောင်အုန်း(မဲဆန္ဒနယ်အမှတ်-၅၊ ဧရာဝတီတိုင်းဒေသကြီး)</mp>မင်္ဂလာပါခင်ဗျာ။ လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်သူ့လွှတ်တော် ဥက္ကဋ္ဌကြီး၊ ပြည်ထောင်စု ဝန်ကြီးများ၊ ပြည်ထောင်စုလွှတ်တော် ကိုယ်စားလှယ်များနှင့် လေ့လာသူပြည်သူများ ကိုယ်စိတ်နှစ်ဖြာ ကျန်းမာချမ်းသာစေကြောင်း ဆုတောင်းလိုက်ပါတယ်။ ကျွန်တော်ကတော့ ဧရာဝတီတိုင်းဒေသကြီး မဲဆန္ဒနယ်အမှတ်(၅)မှ အမျိုးသားလွှတ်တော်ကိုယ်စားလှယ် ဦးမောင်မောင်အုန်း ဖြစ်ပါတယ်။ Power Point သုံးသင့်တဲ့ းငယ် တောင်းခံအပ်ပါတယ်။ လေးစားအပ်ပါသော နာယကကြီးခင်ဗျား။ ကျွန်တော်တို့ မြန်မာနိုင်ငံဟာ အဖွဲ့ဝင်နိုင်ငံပေါင်း ၁၇၁ နိုင်ငံပါဝင်တဲ့ နိုင်ငံတကာရေကြောင်းဆိုင်ရာ အဖွဲ့အစည်း IMO ကို ၁၉၅၁ ခုနှစ်ကတည်းက ပါဝင် ခဲ့ပါတယ်။ ပထမဦးဆုံး Oil Pollution ဆိုတဲ့ ဆီများကြောင့် ပင်လယ်ပြင်ညစ်ညမ်းခြင်းကို ဆွေးနွေး လိုပါတယ်။ ကမ္ဘာတစ်ဝန်းမှာ နေ့စဉ်ဆီလောင်စာ သုံးစွဲမှုမှာ ဂါလံပေါင်း ၃၀၀ ဘီလီယံခန့်ရှိပါတယ်။ သုံးစွဲနေတဲ့နေရာတွေကတော့ လောင်စာဆီလိုတစ်မျိုး၊ ပလပ်စတစ်ထုတ်ယူခြင်း၊ ဆေးဝါးနှင့် လျှပ်စစ် အတွက် နည်းမျိုးစုံပါတယ်။ သတင်းမီဒီယာများမှာ တွေ့ရတဲ့ Oil Spill (Oil Pollution) လို့ ခေါ်တဲ့ ဆီယိုဖိတ်မှုတွေကတော့ ဆီတင်သင်္ဘော (Tankers) တွေက အများဆုံးဖြစ်ပါတယ်။ ဥပမာပြောရရင် M.T Exxon Valdez သင်္ဘောက ၁၉၈၉ ခုနှစ်မှာ ဆီယိုဖိတ်ခဲ့မှုဟာ ဂါလံပေါင်း ၁၁ သန်းကျော်၊ တန်ပေါင်း အားဖြင့် ၃၇၀၀၀ ခန့်ရှိပြီး အိုလံပစ်ရေကူးကန်ပေါင်း ၁၂၅ ခုစာလောက်ရှိပါတယ်။ ဒီလို သဘာဝပတ်ဝန်းကျင်အပေါ် ထိခိုက်မှုတွေကို လျှော့ချဖို့ကတော့ ကမ်းရိုးတန်းနှင့် ကျေးငှက် တိရစ္ဆာန်လေးတွေအပေါ်ကဆီတွေကို နည်းပါးသန့်ရှင်းသွားအောင် လုပ်ပေးဖို့ပါပဲ။ အဲဒီအတွက်ကတော့ သန်းပေါင်းများစွာ ကုန်ကျမှာပါ။ ဥပမာ- MT Exxon Valdez ရဲ့ ဆီဖိတ်စင်မှုကြောင့် ကုန်ကျ စရိတ်ဟာ အမေရိကန် ဒေါ်လာ ၂.၁ ဘီလီယံငွေဖြစ်ပြီးတော့ ၁၉၉၉ ခုနှစ်၊ ဒီဇင်ဘာလမှာ M.V Erica ဟာလည်း ပြင်သစ်ကမ်းလွန် Britany မှာဆီလျှံမှုကြောင့် တန်ပေါင်း ၁၅၀၀၀ ခန့်ဆီယိုဖိတ်ခဲ့ပြီး ပင်လယ်ငှက် ရေပေါင်း တစ်သိန်းခွဲလောက် သေကြေကုန်ပါတယ်။ ဂေဟစနစ်တွေလည်း ထိခိုက်ပျက်စီးခဲ့ရပါတယ်။ Power Point ဖော်ပြပါ ဂရပ်ဟာ ၁၉၇၀ ခုနှစ်ကနေ၂၀၀၂ ခုနှစ်အထိ သင်္ဘောများက ဆီဖိတ် ယိုမှုနှင့် ဆက်စပ်ဖြစ်ပေါ်မှုဒုက္ခဆိုးကျိုးကို ပြတာပါ။ ဆီယိုဖိတ်မှုတွေဟာ လူသားတွေရဲ့ လုပ်ဆောင် မှုကြောင့် ဖြစ်ပေါ်လာရခြင်းပါ။ ဆီယိုဖိတ်မှုရဲ့ နောက်ဆက်တွဲကတော့ လူမှုဝန်းကျင်၊ စီးပွားရေး၊ သဘာဝပတ်ဝန်းကျင်၊ နိုင်ငံရေးဆူညံမှုဖြစ်ခြင်းနဲ့ ဆီယိုဖိတ်မှုတွေကို အကယ်၍ တုံ့ပြန် ပြင်ဆင်မှု မရှိလို့ရှိရင် အစိုးရအတွက် နိုင်ငံရေးအကြပ်အတည်းတောင်ဖြစ်စေနိုင်ပါတယ်။ ဆီယိုဖိတ်မှုကို တားဆီးဖို့ အတွက် သင်္ဘောတွေမှာ အဓိကတာဝန်က သင်္ဘောပေါ်ကနေ ပင်လယ်ထဲကိုမကျခြင်း Containment ဆိုတဲ့အလုပ် လုပ်တာဖြစ်ပါတယ်။ Ssaozas IMO International Maritime Organization m fécosmeacme: အဖွဲ့အစည်းက MARPOL 73/78 အရ သင်္ဘောသားတွေ လိုက်နာဖို့ ဥပဒေသတွေ၊ စည်းမျဉ်းတွေ ထုတ်ပြီးလိုက်နာစေပါတယ်။ ဒါ့အပြင် သင်္ဘောမှာဆီလျှံမှုတားဆီးဖို့အတွက် အရေးပေါ်စီမံမှုတွေ Shipboard Oil Pollution Emergency Plan-SOPEP apos&gt;6oz robo : ogooooos:qulosusil ဆီလျှံရင်လည်း သန့်ရှင်းရေးလုပ်ဖို့အတွက် ပစ္စည်းကိရိယာများနှင့် ဓာတုဗေဒဆေးဝါးတွေ ဆောင်ထား ရပါတယ်။ ဒါဟာ ရေနံတူးစင်တွေမှာလည်း ရှိပါတယ်။ ရေနံထုတ်လုပ်တဲ့စင်တွေ၊ နောက်ရေနံတူးတဲ့ Oil Wells osamsaqcp8oo Oil Terminal cozyscoas: Gulosasi နာယကကြီးခင်ဗျား။ ယခု ကျွန်တော် တင်ပြဆွေးနွေးရမယ့် အဓိကအပိုင်းကတော့ (OPRC 1990) ပင်လယ်ပြင်မှာ ဆီယိုဖိတ်မှုအတွက် ကြိုတင်ပြင်ဆင်ခြင်း တုံ့ပြန်ဆောင်ရွက်ခြင်းနှင့် ပူးပေါင်း ဆောင်ရွက်ခြင်းဆိုင်ရာ အပြည်ပြည်ဆိုင်ရာသဘောတူစာချုပ် လက်မှတ်ရေးထိုးအတည်ပြုရန် ကိစ္စဖြစ်ပါတယ်။ ဒါကကုန်းပေါ်က သက်ဆိုင်ရာနိုင်ငံများ လုပ်ဆောင်ရမယ့် တာဝန်ဖြစ်ပါတယ်။ လက်မှတ်ထိုး အတည်ပြုပြီးတာနဲ့ ဆီယိုဖိတ်မှုတားဆီးရေး အရေးပေါ် စီမံချက် Oil Pollution Emergency Plan, သတင်းပို့ပြီး အစီအမံ Oil Pollution Reporting Procedure နှင့် အမျိုးသားအဆင့်ဒေသတွင်း ကြိုတင်ပြင်ဆင်မှုနဲ့ တုံ့ပြန်မှုစနစ်တွေရှိရပါမယ်။ ပညာပေးခြင်း၊ လေ့ကျင့်ခြင်း၊ သတင်းဖလှယ်ခြင်းစတဲ့ အရေးပေါ်အကူအညီတွေလည်း အမြန်ဆုံးနိုင်ငံတကာမှ ရယူစေမှာပါ။ အကယ်၍ သင်္ဘောပြင်ပကိုဆီများ ယိုဖိတ်ခဲ့ရင် နီးစပ်ရာ သက်ဆိုင်ရာ နိုင်ငံတကာတွေမှ မလွှဲ မရှောင်သာ သန့်ရှင်းရန် ထိန်းသိမ်းရန် တာဝန်ရှိပါတယ်။ ဒါ့ကြောင့်နိုင်ငံတကာရေကြောင်းအဖွဲ့ IMO မှ ယခုလက်မှတ်ရေးထိုးမယ့် OPRC-1990 ကို ၁၉၉၀ ခုနှစ်မှာ ပြဋ္ဌာန်းခဲ့ခြင်းဖြစ်ပါတယ်။ နောက်ဆက်တွဲ sayoscopS: SPRC-HNS protocol 7000 . Gagndoos:closušill sås protocol moos? 6502693ug3S:Gozo ScaosEod20 60X3607 quos Chemical Tankers, LNG aço Liquid Natural Gas . LPG- Liquid Petroleum Gas Tanker Goz33ozos loulosusini HNS poss ကတော့ Hazardrous and Noxious Substance ဆိုတဲ့ ထိခိုက်နာကျင်စေတဲ့ ဓာတုဗေဒ ဆေးဝါးတွေ ဖြစ်ပါတယ်။ ကျွန်တော်တို့နိုင်ငံဟာ နိုင်ငံတကာဆီယိုဖိတ်မှုတားဆီးရေးသဘောတူစာချုပ် MARPOL 73 ကို ၄-၅-၁၉၈၈ နေ့မှာ လက်မှတ်ရေးထိုးခဲ့ပြီး ၄-၈-၁၉၈၈ နေ့မှာ အဖွဲ့ဝင်နိုင်ငံဖြစ်ခဲ့ပါတယ်။ ဒါ့အပြင် 38uposámoine coopem:vg Conversation saozos IMO International Convention on Civil Liability for Oil Pollution Damage 1992 (CLC) ဖြင့် မြန်မာနိုင်ငံမှ ၁၂-၇-၂၀၁၆ နေ့စွဲဖြင့် လက်မှတ်ထိုးပြီး ၁၂-၇-၂၀၁ရ နေ့စွဲမှာ အဖွဲ့ဝင်နိုင်ငံဖြစ်လာပါမယ်။ အထူးတင်ပြလိုတာက ယနေ့ ကာလမှာ Terrorist ဆိုတဲ့ အစွန်းရောက်တိုက်ခိုက်မှုတွေက မကြာခဏ တွေ့နေရပါတယ်။ ၂၀၀၁ ခုနှစ်၊ စက်တင်ဘာလ ၁၁ ရက်မှာ အမေရိကန်နိုင်ငံမှာ လေယာဉ်ဗုံးခွဲမှု တိုက်ခိုက်ခံရ 18:006$os miscosso. 2060886030s sagopuscozęĉosse ISPS CODE- Internaional Ship and Port Facility Security Code a oss Oga:003:18:6$oos als cossos, coscozum ဒီအတွက် ဂရုစိုက်ပြီးတော့ တားဆီးဖို့အတွက် လုပ်ဆောင်ထားပါတယ်။ အဲဒီနည်းနဲ့လည်း တကယ်လို့ မတားဆီးနိုင်ခဲ့ရင် ဆီယိုဖိတ်မှုတွေ ဖြစ်နိုင်ပါတယ်။ ဒါ့ကြောင့် ယခုသဘောတူစာချုပ်အား အမြန်ဆုံး လက်မှတ်ရေးထိုးသင့်ပါကြောင်း ထောက်ခံပါတယ်။</speech>
<speech type="speaker">နိဂုံးချုပ်ပါ။</speech>
<speech><mp id="1341">ဦးမောင်မောင်အုန်း(မဲဆန္ဒနယ်အမှတ်-၅၊ ဧရာဝတီတိုင်းဒေသကြီး)</mp>Intervention convention, Solas-1988 Protocol Load Line 88, LLMC 1976, CSC 1972, C-185 and Indian Ocean MoU စတဲ့ လက်မှတ်ထိုး အတည်ပြုရမယ့် စာချုပ်တွေဟာ သင်္ဘောသား၊ သင်္ဘော ကုမ္ပဏီများနဲ့ မြန်မာနိုင်ငံအတွက် အကျိုးရှိစေတဲ့အတွက် ကျွန်တော်တို့ တိုက်တွန်းလိုက်ပါကြောင်း ဒီကနေပြီးတော့ တင်ပြလိုက်ပါတယ်။ အားလုံးကို ကျေးဇူးတင်ပါတယ်။</speech>
<title>အထက်ပါကိစ္စနှင့်စပ်လျဉ်း၍ သက်ဆိုင်ရာ ပြည်ထောင်စုအဆင့်အဖွဲ့ အစည်းဝင်က ပြန်လည် ရှင်းလင်းရန်ရှိက ရှင်းလင်းဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များ ဆွေးနွေးလို့ ပြီးပါပြီ။ လွှတ်တော်ကိုယ်စားလှယ်များရဲ့ ဆွေးနွေးချက်များအပေါ် သက်ဆိုင်ရာ ပြည်ထောင်စုအဆင့် အဖွဲ့အစည်း ဝင်က ပြန်လည်ရှင်းလင်းရန်ရှိက ရှင်းလင်းဆွေးနွေးဖို့ဖြစ်ပါတယ်။</speech>
<speech><agency id="31">ဦးကျော်မျိုး(ဒုတိယဝန်ကြီး၊ ပို့ဆောင်ရေးနှင့်ဆက်သွယ်ရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကိုယ်စားလှယ်ကြီးများခင်ဗျား။ ယခု 3fEccoss bogos mooi o Inernational Conventional and Oil Pollution Preparedness (OPRC 1990 Convention)og sasagoloco:ngd vodwošlo:com wą goscoss ကိုယ်စားလှယ်ကြီးများ ငါးဦးက အဘက်ဘက်ကနေ သုံးသပ်ပြီးတော့ ထောက်ခံဆွေးနွေးသွားတဲ့အတွက် ကျွန်တော်တို့အနေနဲ့ အင်မတန်မှ ဝမ်းမြောက်ဝမ်းသာဖြစ်ပြီးတော့ လိုအပ်တဲ့အစီအမံများကို ဆက်လက် ဆောင်ရွက်သွားမှာဖြစ်တဲ့အကြောင်း တင်ပြလိုပါတယ်။</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ လွှတ်တော်ရဲ့ အဆုံးအဖြတ် ရယူပါမယ်။ ပင်လယ်ပြင်တွင် ဆီ(ရေနံ) ယိုဖိတ်မှုဖြစ်စဉ် ဖြစ်ပွားပါက တုံ့ပြန်ဆောင်ရွက်ခြင်း၊ ပူးပေါင်း ဆောင်ရွက်ခြင်းနဲ့ ကြိုတင်ပြင်ဆင်ထားခြင်းဆိုင်ရာ အပြည်ပြည်ဆိုင်ရာ ကွန်ဗင်းရှင်း (OPRC 1990 Convention)တွင် မြန်မာနိုင်ငံမှအတည်ပြု ပါဝင်ရန် ကိစ္စနှင့်စပ်လျဉ်း၍ လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် ပင်လယ်ပြင်တွင် ဆီ(ရေနံ)ယိုဖိတ်မှုဖြစ်စဉ် ဖြစ်ပွားပါက တုံ့ပြန်ဆောင်ရွက်ခြင်း၊ ပူးပေါင်းဆောင်ရွက်ခြင်းနဲ့ ကြိုတင်ပြင်ဆင်ထားခြင်းဆိုင်ရာ အပြည်ပြည် ဆိုင်ရာကွန်ဗင်းရှင်း (OPRC 1990 Convention) တွင် မြန်မာနိုင်ငံမှ အတည်ပြု ပါဝင်ရန် ကိစ္စကို လွှတ်တော်က သဘောတူကြောင်း ကြေညာပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များ ခင်ဗျား။ အစည်းအဝေးကို မိနစ် (၂၀)ခန့် ရပ်နားပါမယ်။</speech>
<speech type="mc">ပြည်ထောင်စုလွှတ်တော် နာယက ပြန်လည် ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ပါပြီခင်ဗျား။</speech>
</motion>
</section>
<section value="Bill">
<bill>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်ပါသော ပြည်ထောင်စုလွှတ်တော်ကိုယ်စားလှယ်များနှင့် ဧည့်သည်တော်များခင်ဗျား။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော်နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>လွှတ်တော်နှစ်ရပ်သဘောကွဲလွဲသော ငြိမ်းချမ်းစွာစုဝေးခြင်းနှင့် ငြိမ်းချမ်းစွာ စီတန်းလှည့်လည်ခြင်း ဆိုင်ရာ ဥပဒေကြမ်းနှင့်စပ်လျဉ်း၍ လွှတ်တော်ကိုယ်စားလှယ် များက ဆွေးနွေးခြင်းနှင့် တစ်ပိုဒ်ချင်းစီအလိုက် အတည်ပြုရန် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၈) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များ ခင်ဗျား။ လွှတ်တော်နှစ်ရပ်သဘောကွဲလွဲတဲ့ ငြိမ်းချမ်းစွာစုဝေးခြင်းနှင့် ငြိမ်းချမ်းစွာ စီတန်းလှည့်လည် ခြင်းဆိုင်ရာဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်း ကော်မတီရဲ့ လေ့လာတွေ့ရှိချက်နဲ့ သဘောထား မှတ်ချက်အစီရင်ခံစာကို ၂၀-၉-၂၀၁၆ ရက်တွင် ကျင်းပပြုလုပ်ခဲ့တဲ့ ဒုတိယအကြိမ် ပြည်ထောင်စု လွှတ်တော် အစည်းအဝေး (၁၃) ရက်မြောက်နေ့မှာ ဖတ်ကြားတင်ပြခဲ့ပြီး ဖြစ်ပါတယ်။ အဆိုပါ ဥပဒေကြမ်းနဲ့စပ်လျဉ်းပြီး လွှတ်တော်ကိုယ်စားလှယ် ၅ ဦးက ကွဲလွဲတဲ့ အပိုဒ်၊ အပိုဒ်ခွဲ ၈ ခု အတွက် ဆွေးနွေးဖို့ အမည်စာရင်းပေးထားပါတယ်။ ကိုယ်စားလှယ်များအနေနဲ့ သက်ဆိုင်တဲ့ အပိုဒ်၊ အပိုဒ်ခွဲအလိုက် ဖိတ်ခေါ်တဲ့အခါမှာ နစ်အတွင်း တိုတိုနဲ့လိုရင်း ဆွေးနွေးကြဖို့ ဖြစ်ပါတယ်။ လွှတ်တော်နှစ်ရပ်ရဲ့ အတည်ပြုချက်၊ ဥပဒေကြမ်းပူးပေါင်းကော်မတီရဲ့ သဘောထားမှတ်ချက်နဲ့ လွှတ်တော်ကိုယ်စားလှယ်များရဲ့ ပြင်ဆင်ချက်တို့ပါဝင်တဲ့ ပြင်ဆင်ချက်ဇယားကို လွှတ်တော်ကိုယ်စားလှယ် များထံ ဖြန့်ဝေထားပါတယ်။ လွှတ်တော်နှစ်ရပ် သဘောကွဲလွဲချက်များနဲ့ စပ်လျဉ်းပြီး ဥပဒေကြမ်းပူးပေါင်းကော်မတီရဲ့ အစီရင် ခံစာမှာ ဖော်ပြထားတဲ့အတိုင်း ဥပဒေကြမ်းတစ်ပုဒ်ချင်းစီအလိုက်ကို အဆိုတင်သွင်းခြင်း၊ လွှတ်တော် ကိုယ်စားလှယ်များကဆွေးနွေးခြင်း၊ ပြင်ဆင်ချက်ရှိပါက ယင်းအဆိုအပေါ် သက်ဆိုင်ရာ ပြည်ထောင်စု အဆင့် အဖွဲ့အစည်းဝင်က ပြန်လည်ရှင်းလင်း ဆွေးနွေးခြင်းနဲ့ လွှတ်တော်ရဲ့ အဆုံးအဖြတ်ရယူခြင်းတို့ကို တစ်ဆက်တည်း ဆောင်ရွက်သွားမှာ ဖြစ်ပါတယ်။ ဥပဒေကြမ်းပူးပေါင်းကော်မတီရဲ့ သဘောထားမှတ်ချက်ကို အခြေခံပြီး အဆုံးအဖြတ်ရယူရာမှာ ပြင်ဆင်ချက်မရှိတဲ့ အပိုဒ်များကိုတော့ လွှတ်တော်ရဲ့ သဘောထားမေးမြန်း၍ အတည်ပြု ဆောင်ရွက် သွားမှာ ဖြစ်ပါတယ်။ လွှတ်တော်ကိုယ်စားလှယ်များရဲ့ ပြင်ဆင်ချက်ရှိတဲ့ အပိုဒ်များနဲ့ သဘောထား ကွဲလွဲချက်ရှိတဲ့ အပိုဒ်များကိုတော့ စက်ခလုတ် အသုံးပြု၍ အဆုံးအဖြတ်ရယူသွားမှာဖြစ်ပြီး ထောက်ခံဆန္ဒမဲများပါက ဥပဒေကြမ်းပူးပေါင်းကော်မတီရဲ့ သဘောထားမှတ်ချက်အတိုင်း အတည်ပြုကြောင်းနဲ့ ကန့်ကွက်ဆန္ဒမဲ များပါက ကိုယ်စားလှယ်များရဲ့ ပြင်ဆင်ချက်အတိုင်း အတည်ပြုကြောင်း ကြေညာမှာ ဖြစ်ပါတယ်။ ယခု ဥပဒေကြမ်းပူးပေါင်းကော်မတီက ဥပဒေကြမ်းရဲ့ အပိုဒ် ၄ အပိုဒ်ခွဲ(စ)၊ အပိုဒ် ၁၀ အပိုဒ်ခွဲ (ည)၊ အပိုဒ် ၁၂ နဲ့အပိုဒ် ၁၄ အပိုဒ်ခွဲ(က)တို့မှစပြီး ပြင်ဆင်ချက် ဇယားအမှတ်စဉ်အလိုက် အဆိုပြု တင်ပြဖို့ ဖြစ်ပါတယ်။</speech>
<speech><mp id="1599">ဦးဝေလှိုင်ထွန်း (အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>လေးစားအပ်ပါသော ပြည်ထောင်စု လွှတ်တော်နာယကကြီးနှင့်တကွ တက်ရောက်လာသော လွှတ်တော်ကိုယ်စားလှယ်များ အားလုံး မင်္ဂလာအပေါင်းနဲ့ ပြည့်စုံကြပါစေ။ ကျွန်တော်ကတော့ ဧရာဝတီတိုင်းဒေသကြီး ပုသိမ်မဲဆန္ဒနယ် ပြည်သူ့လွှတ်တော်ကိုယ်စားလှယ် ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ အဖွဲ့ဝင် ဦးဝေလှိုင်ထွန်း ဖြစ်ပါတယ်။ လွှတ်တော်နှစ်ရပ်မှာ သဘောကွဲလွဲတဲ့ ငြိမ်းချမ်းစွာ စုဝေးခြင်းနှင့် ငြိမ်းချမ်းစွာ စီတန်းလှည့်လည် ခြင်းဆိုင်ရာ ဥပဒေကြမ်းနှင့် စပ်လျဉ်းပြီးတော့ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီရဲ့ သဘောတူ ညှိနှိုင်းပြင်ဆင်ချက်များမှာ အမှတ်စဉ် ၁ အပိုဒ် ၄(စ)၊ ဤဥပဒေပါ စည်းကမ်းချက်များနှင့် တာဝန်ရှိပုဂ္ဂိုလ် သို့မဟုတ် အဖွဲ့အစည်းများက ဒေသဆိုင်ရာ လိုအပ်ချက်အရ ကြိုတင်သတ်မှတ်ထားသော စည်းကမ်းချက်များနှင့် စပ်လျဉ်းသည့် ညှိနှိုင်းသဘောတူညီချက်။ ၁၀(ည) ဤဥပဒေပါ စည်းကမ်းချက် များနှင့် တာဝန်ရှိပုဂ္ဂိုလ် သို့မဟုတ် အဖွဲ့ အစည်းများက ဒေသဆိုင်ရာလိုအပ်ချက်အရ ကြိုတင်သတ်မှတ် ထားသော စည်းကမ်းချက်များနှင့် စပ်လျဉ်းသည့် ညှိနှိုင်းသဘောတူညီချက်များကို ဖောက်ဖျက်ခြင်းမပြုရ။ (၁၂) ငြိမ်းချမ်းစွာစုဝေးခြင်းနှင့် ငြိမ်းချမ်းစွာစီတန်းလှည့်လည်ခြင်း ပြုသူများသည် ဤဥပဒေပါစည်းကမ်းချက် တစ်ရပ်ရပ်ကိုသော်လည်းကောင်း၊ တာဝန်ရှိပုဂ္ဂိုလ် သို့မဟုတ် အဖွဲ့အစည်းများက ဒေသခံဆိုင်ရာလိုအပ်ချက် အရ ကြိုတင်သတ်မှတ်ထားသော စည်းကမ်းချက်များနှင့်စပ်လျဉ်းသည့် ညှိနှိုင်းသဘောတူညီချက်တစ်ရပ်ရပ် ကိုသော်လည်းကောင်း လိုက်နာခြင်းမရှိတဲ့ တာဝန်ရှိပုဂ္ဂိုလ် သို့မဟုတ် အဖွဲ့အစည်းက တားမြစ်ပါက စုဝေးခြင်းနှင့် စီတန်းလှည့်လှည်ခြင်းကို ဆက်လက်ဆောင်ရွက်ခြင်းမပြုဘဲ လူစုခွဲရမည်။ အပိုဒ် (၁၄) ဒုတိယရဲအုပ်အဆင့်ထက် မနိမ့်သော ရဲအရာရှိတစ်ဦးသည် (က) ငြိမ်းချမ်းစွာစုဝေးခြင်းနှင့် ငြိမ်းချမ်းစွာ စီတန်းလှည့်လည်ခြင်းတို့ကို ပြုလုပ်ရာတွင် ဤဥပဒေပါစည်းကမ်းချက် တစ်ရပ်ရပ်ကိုသော်လည်းကောင်း၊ တာဝန်ရှိပုဂ္ဂိုလ် သို့မဟုတ် အဖွဲ့အစည်းများက ဒေသဆိုင်ရာ လိုအပ်ချက်အရ ကြိုတင်သတ်မှတ်ထားသော စည်းကမ်းချက်များနှင့်စပ်လျဉ်းသည့် ညှိနှိုင်းသဘောတူညီချက် တစ်ရပ်ရပ်ကိုသော်လည်းကောင်း လိုက်နာ ခြင်းမရှိကြောင်း တွေ့ရှိလျှင်ဖြစ်စေ၊ ထိုသို့လိုက်နာခြင်းမရှိကြောင်း တိုင်ကြားချက်ကို လက်ခံရရှိလျှင် ဖြစ်စေ၊ ဦးဆောင်သည့်ပုဂ္ဂိုလ်အား သတိပေးရမည်ဟု ပြည်သူ့လွှတ်တော်က အတည်ပြုချက်အတိုင်း အတည်ပြုပြဋ္ဌာန်းနိုင်ပါရန် ပြည်ထောင်စုလွှတ်တော်သို့ အဆိုပြု တင်သွင်းအပ်ပါတယ်ခင်ဗျား။</speech>
<speech type="speaker">ဦးစိုးသိန်း(ခေါ်)ဦးမောင်စိုး တနင်္သာရီတိုင်းဒေသကြီးမဲဆန္ဒနယ်(၁၀) ဆွေးနွေးဖို့ဖြစ်ပါတယ်။</speech>
<speech><mp id="1262">ဦးစိုးသိန်း(ခ) ဦးမောင်စိုး (မဲဆန္ဒနယ်အမှတ်-၁၀၊ တနင်္သာရီတိုင်းဒေသကြီး)</mp>မင်္ဂလာပါ။ ကျွန်တော် အခုဆွေးနွေးမှာကတော့ အမျိုးသားလွှတ်တော် အတည်ပြုချက်နဲ့ ပြည်သူ့လွှတ်တော် အတည်ပြု ချက်နဲ့ သဘောထားကွဲလွဲတဲ့ ငြိမ်းချမ်းစွာစုဝေးခြင်းနှင့် ငြိမ်းချမ်းစွာစီတန်းလှည့်လည်ခြင်းဆိုင်ရာဥပဒေကြမ်း အပိုဒ် ၄(စ)၊ အပိုဒ် ၁၀(ည)၊ အပိုဒ် ၁၂ နဲ့ အပိုဒ် ၁၄(က)ကို ဆွေးနွေးမှာ ဖြစ်ပါတယ်။ ဒီပုဒ်မ ၄ ခုစလုံးက သဘောထားကွဲလွဲတဲ့ စကားရပ်ကတော့ စပ်လျဉ်းသည့် ညှိနှိုင်းသဘော တူချက်ဆိုတဲ့ စကားရပ်ပါနေတဲ့ အတွက်ကြောင့် ဖြစ်ပါတယ်။ ဒီစကားရပ်ဟာ ပုဒ်မ ၄ ခုစလုံးမှာပါနေတဲ့ အတွက် ပုဒ်မတစ်ခုဆွေးနွေးလိုက်ပြီဆိုရင် ဒီလေးခုစလုံး အကျုံးဝင်မှာ ဖြစ်တဲ့အတွက်ကြောင့် ကျွန်တော် ဒီအကျုံးဝင်မှာဖြစ်တဲ့ တစ်ခုပဲ ဆွေးနွေးပါမယ်။ ညှိနှိုင်းသည့် စပ်လျဉ်းသည့် သဘောတူညီချက်ဆိုတဲ့ စကားရပ်ဟာ ပြည်သူ့လွှတ်တော်က ထည့်သွင်းထားတဲ့ စကားရပ်ဖြစ်ပါတယ်။ ဒီစပ်လျဉ်းသည့် ညှိနှိုင်း သည့် သဘောတူညီချက်ဆိုတဲ့ဟာကို ကျွန်တော်တို့ အမျိုးသားလွှတ်တော်မှာ မပါတဲ့အတွက်ကြောင့် အမျိုးသားလွှတ်တော်ကို ထောက်ခံဆွေးနွေးသွားမှာ ဖြစ်ပါတယ်။ ဒီဥပဒေဟာ မြန်မာနိုင်ငံသားရဲ့ လူ့အခွင့်ရေးဆိုင်ရာ ဖွဲ့စည်းပုံ အခြေခံဥပဒေ ၃၅၄ (ခ) အရ ပေးထားတဲ့ ဥပဒေကြမ်းဖြစ်ပါတယ်။ ဒါပေမယ် လို့ ဖွဲ့စည်းပုံအခြေခံဥပဒေအရပေးထားပေမယ့် ဒီကျွန်တော်တို့ ပေးထားတဲ့နေရာမှာ ကြိုးတွေအထပ်ထပ် ချည်နှောင် ပြီးမှပေးတာဖြစ်တဲ့အတွက် အခုလည်းကြိုးတစ်ချောင်းထပ်ပြီး အချည်နှောင်ခံရတော့မှာ ဖြစ်တဲ့ အတွက် ကျွန်တော်ဟာ ဝင်ရောက်ဆွေးနွေးရခြင်းဖြစ်ပါတယ်။ ညှိနှိုင်းတဲ့ စပ်လျဉ်းသည့် သဘောတူညီချက် ဆိုတာက ဒီပုဒ်မအရကြည့်မယ်ဆိုရင် ဤပြဋ္ဌာန်းချက်ပါ စည်းကမ်းချက်များကိုလည်း ကျွန်တော်တို့က လိုက်နာပြီး ဖြစ်ပါတယ်။ နောက်ပြီးတော့ ဒီစည်းကမ်းချက်များဆိုတာက ဒီအခန်း ၅ မှာ ၁၄ ချက်၊ အခန်း ၄ မှာ ၃ ချက်၊ အခန်း ၃ မှာ ၆ ချက်နဲ့ စုစုပေါင်း စည်းကမ်း ချက်များ ၃၃ ချက်ကို လိုက်နာပြီးတဲ့ အပြင် တာဝန်ရှိပုဂ္ဂိုလ်အဖွဲ့အစည်းများက ကြိုတင်သတ်မှတ်ထားတဲ့ စည်းကမ်းချက်များကိုလည်း လိုက်နာ ထားရတာပဲဖြစ်ပါတယ်။ ဒီစကားရပ်များအရ တာဝန်ရှိပုဂ္ဂိုလ်ရော တာဝန်ရှိတဲ့ အဖွဲ့အစည်းတွေက ထောက်ပြ ထားတဲ့ စည်းကမ်းချက်မျိုးကိုလည်း ထုတ်ပြန်ထားတယ်။ ဒါလည်း လိုက်နာပြီးသားအပြင်ကို အခုထပ်ဖြည့် ထားတဲ့ စပ်လျဉ်းသည့် ညှိနှိုင်းသဘောတူညီချက်ဆိုတာ တခါလာပြန်ပြီ ဖြစ်တဲ့အတွက် ကိုယ်စားလှယ်တော်ကြီးများကလည်း ကျွန်တော်တို့က အမျိုးသားလွှတ်တော်နဲ့ ပြည်သူ့လွှတ်တော် လွန်ဆွဲ နေတာ မဟုတ်တဲ့အတွက် ပြည်ထောင်စုလွှတ်တော် ကိုယ်စားလှယ်တော်များအနေနဲ့ ရပ်တည်ပြီးတော့ ဆုံးဖြတ်ပေးဖို့ကိုလည်း ကြိုတင်ပြီးတော့ မေတ္တာရပ်ခံအပ်ပါတယ်။ ဘာဖြစ်လို့လဲဆိုတော့ ဒီညှိနှိုင်းတဲ့သဘောတူညီချက်ကြောင့် မတူညီနိုင်တဲ့ ဥပဒေစည်းနှောင် မှုတွေ အများကြီး ရှိလာနိုင်ပါတယ်။ ဒါကြောင့်မို့လို့ ဒီညှိနှိုင်းတဲ့ သဘောတူညီချက်မပါဘဲ အမျိုးသား လွှတ်တော်ရဲ့ ဥပဒေကြမ်း ဥပဒေအတည်ပြုချက်သာလျှင် အတည်ပြုပေးဖို့ ကျွန်တော် ပြောကြားရင်း နိဂုံးချုပ်ပါတယ်။</speech>
<speech type="speaker">ဒေါ်အိအိပြီး ဧရာဝတီတိုင်းဒေသကြီး မဲဆန္ဒနယ်အမှတ်(၈) ဆွေးနွေးဖို့ဖြစ်ပါတယ်။</speech>
<speech><mp id="1344">ဒေါ်အိအိပြုံး (မဲဆန္ဒနယ်အမှတ်-၈၊ ဧရာဝတီတိုင်းဒေသကြီး)</mp>လေးစားအပ်ပါသော နာယကကြီးရှင်။ လွှတ်တော်နှစ်ရပ် သဘောထားကွဲလွဲတဲ့ အပိုဒ် ၄ အပိုဒ်ခွဲ(စ)၊ အပိုဒ် ၁၀ အပိုဒ်ခွဲ(ည)၊ အပိုဒ် ၁၂၊ အပိုဒ် ၁၄ အပိုဒ်ခွဲ(က)တို့တွင် ညှိနှိုင်းသဘောတူညီချက်ဆိုသော စကားရပ်အား ထည့်သွင်းရန် မသင့်ပါသောကြောင့် ဆွေးနွေးရခြင်းဖြစ်ပါတယ်ရှင့်။ နာယကကြီးရှင်။ ထိုဥပဒေဟာ ပြည်သူကိုပေးထားသော နိုင်ငံသားများ၏ အခွင့်အရေးဥပဒေ ဖြစ်ပါတယ်ရှင်။ ပြည်ပန်းညိုချိုပါလျက် ဆားကဖျက်သည် ဆိုသကဲ့သို့ပင် ညှိနှိုင်းဆိုသော အသုံးအနှုန်း ကြောင့် နိုင်ငံသားအခွင့်အရေးကို ပြန်လည်ပိတ်ပင်ထားသလိုလည်း ဖြစ်နေပါတယ်ရှင်။ နိုင်ငံသားများသည် ဥပဒေအရ လုပ်ခွင့်ရှိသည် မရှိသည်ကို တိကျစွာဖြင့် ရှင်းရှင်းလင်းလင်း သိရန်လည်း လိုအပ်ပါတယ်ရှင်။ ဥပဒေဟာ ရိုးရှင်းပြီးသိလွယ်မယ် ရှင်းလင်းလွယ်ကူမယ် ဆိုလို့ရှိရင်တော့ ပိုပြီးအကျိုးရှိပါတယ်ရှင့်။ နာယကကြီးရှင်။ ညှိနှိုင်းသဘောတူညီချက်ဆိုသော စကားရပ်သည် ဥပဒေအတွင်း လိုအပ်ချက်ရှိ၍ ဥပဒေအပြင်မှ ဆွေးနွေးညှိနှိုင်း၍ လုပ်ဆောင်ကြခြင်းလည်း ဖြစ်ပါတယ်ရှင်။ တစ်နည်းအားဖြင့် ညှိနှိုင်း သဘောတူညီချက်အား ဥပဒေအတွင်း ပြဋ္ဌာန်းခြင်းအားဖြင့် ဒေသအာဏာပိုင်များသည် လုပ်ပိုင်ခွင့်ကို ပိုမိုအသုံးချနိုင်ပြီး အခွင့်ထူးများ ပေးထားသကဲ့သို့လည်း ဖြစ်နေပါတယ်ရှင်။ နိုင်ငံသူ နိုင်ငံသားများဟာ ဥပဒေအရ တစ်ပြေးညီ ကြိုတင်သတ်မှတ်ထားသော စည်းကမ်းချက်များကြောင့် လုပ်ခွင့်ရခြင်း မရခြင်းမှာ ဖြစ်သင့်ပြီး ဥပဒေအရ ဒီဒေသတွင် ညှိနှိုင်း၍ရသူဟာ စုဝေးခွင့်ရပြီး အခြားဒေသမှာ ညှိနှိုင်း၍မရခြင်းကြောင့် စုဝေးခွင့်မရရှိခြင်းဆိုတာ တရားဥပဒေစိုးမိုးမှုကို လိုရာသုံးသားရေကွင်း ဥပဒေဖြစ်သွားနိုင်ပါသောကြောင့် ညှိနှိုင်းသဘောတူညီချက်ဆိုသော အသုံးအနှုန်းကို ထည့်သွင်းခြင်းမပြုရန် ဆွေးနွေးရခြင်း ဖြစ်ပါတယ်ရှင်။ ထို့ကြောင့် အမျိုးသားလွှတ်တော်၏ အတည်ပြုချက်အတိုင်း ပြဋ္ဌာန်းသင့်ပါကြောင်း ဆွေးနွေးတင်ပြအပ် ပါတယ်ရှင့်။ ကျေးဇူးတင်ပါတယ်။</speech>
<speech type="speaker">ဦးလှဦး စစ်ကိုင်းတိုင်းဒေသကြီး မဲဆန္ဒနယ်အမှတ်(၄) ဆွေးနွေးဖို့ဖြစ်ပါတယ်။</speech>
<speech><mp id="1244">ဦးလှဦး (မဲဆန္ဒနယ်အမှတ်-၄၊ စစ်ကိုင်းတိုင်းဒေသကြီး)</mp>အားလုံးကို လေးစားပါတယ်။ ဒီဥပဒေနဲ့ပတ်သက်ပြီးတော့ကာ ဒီဥပဒေဟာ ပြည်သူကိုအခြေခံတဲ့ ဥပဒေဖြစ်ပါတယ်။ ပြည်သူကိုဆန္ဒပြု ရမယ့်အဓိကဥပဒေဖြစ်သည့်အတွက် ကျွန်တော်တို့ သဘောကလည်းပဲ အမျိုးသားလွှတ်တော်မှာ ပါဝင် ထားတဲ့ ပြဋ္ဌာန်းချက်ဟာ အဲဒီအတိုင်းပဲ သဘောတူချင်ပါတယ်။ ဘာဖြစ်လို့လဲဆိုတော့ ကျွန်တော် ညှိနှိုင်း တယ်ဆိုတာက ငြိမ်းချမ်းစွာစီတန်းလှည့်လည်ခြင်း ဥပဒေသည် ဒီဥပဒေအပေါ်မှာပဲ မူတည်ပြီး သွားလာ ပြီးတော့ ဆန္ဒပြုရမယ့် ပြည်သူများသည် အခြားစည်းကမ်းချက်များကို လိုက်နာဖို့ တာဝန်မရှိဘူးလို့ ကျွန်တော်တို့မြင်ပါတယ်။ အခြားစည်းကမ်းချက်များသည် သက်ဆိုင်ရာ ဒေသဆိုင်ရာ အာဏာပိုင်အဖွဲ့ အစည်းများရဲ့ တိုင်းတာမှု၊ အဖွဲ့အစည်းများရဲ့ ကန့်သတ်မှု၊ အဲဒီအပေါ်မှာထပ်မံပြီးတော့ ပြည်သူ များ အချုပ်အချယ်ခံရမှာ ဖြစ်ပါတယ်။ အဲဒီအပေါ်မှာ မူတည်ပြီးတော့ ပြည်သူ့လွှတ်တော်က ပြဋ္ဌာန်းခဲ့တဲ့ ညှိနှိုင်းတယ်ဆိုတဲ့အပေါ်မှာမျိုးကို အဲဒါကို ထည့်သွင်းရန်မသင့်ဘူးလို့ ကျွန်တော်တို့ မြင်ပါတယ်။ ဘာဖြစ်လို့လဲဆိုတော့ ဥပဒေရဲ့ သဘောသည် ပြည်သူ့ဥပဒေကို အခြေခံတဲ့ အတိုင်းအတာမျိုးမှာ ကာလပြောင်းလဲခြင်းပမာဏသည် ပြောင်းလဲခြင်းပမာဏအပေါ်မှာ မူတည်ပြီးတော့ ပြည်သူကို အဓိက ထားရမှာ ဖြစ်ပါတယ်။ ဥပဒေသည် လိုက်နာရန် ဆိုတာမျိုးထက် လုံခြုံဖို့ကို အဓိကပေးပါတယ်။ လုံခြုံမှု ဆိုတာ ဒီဥပဒေက ပြည်သူများရဲ့ ဆန္ဒပြတဲ့အပေါ်မှာ မူတည်ပြီးတဲ့အခါကျတော့ ဒီဥပဒေတစ်ခုတည်းကိုပဲ သွားလာပြီးတော့ ဆောင်ရွက်ဖို့တာဝန်ရှိပါမယ်။ အဲဒီလိုမဟုတ်ဘဲနဲ့ အခြားစည်းကမ်းချက်များ လိုက်နာ နိုင်ဖို့ ပြည်သူများမှာ တာဝန်မရှိဘူးထင်လို့ ဒီဥပဒေဟာ အမျိုးသားလွှတ်တော်မှာ ပါဝင်ထားတဲ့ ဒီအတိုင်းပဲ အတည်ပြုပေးဖို့ ကျွန်တော်တင်ပြရခြင်းဖြစ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးတင်အောင်ထွန်း မကွေးတိုင်းဒေသကြီး မဲဆန္ဒနယ်အမှတ်(၅) ဆွေးနွေးဖို့ဖြစ်ပါတယ်။</speech>
<speech><mp id="1279">ဦးတင်အောင်ထွန်း (မဲဆန္ဒနယ်အမှတ်-၅၊ မကွေးတိုင်းဒေသကြီး)</mp>လေးစားအပ်တဲ့ နာယကကြီးနဲ့ ပြည်ထောင်စုလွှတ်တော် ကိုယ်စားလှယ်များခင်ဗျာ။ ဥပဒေကြမ်းရဲ့ အပိုဒ် ၄ အပိုဒ်ခွဲ(စ)မှာ စည်းကမ်းအတိုင်း လိုက်နာဆောင်ရွက်ပါမယ်လို့ သဘောတူညီချက်ဖြစ်လို့ စည်းကမ်းချက်များနဲ့ စပ်လျဉ်းပြီး ညှိနှိုင်းသဘောတူတဲ့ သဘောတူညီချက်မဟုတ်လို့ အဓိပ္ပာယ်က မတူတဲ့အတွက် အမျိုးသား လွှတ်တော်ရဲ့ အတည်ပြုချက်အတိုင်းပြဋ္ဌာန်းသင့်ပါတယ်။ နောက်တစ်ချက်က ဥပဒေကြမ်းရဲ့ အပိုဒ် ၁၀ အပိုဒ်ခွဲ(ဋ)ဟာ သဘောကွဲလွဲချက်တစ်နဲ့ အတူတူ ပါပဲ။ စည်းကမ်းချက်တွေကို ဖောက်ဖျက်ခြင်းမပြုရတာကို ဆိုလိုတာပါ။ ဒါကြောင့်မို့လို့ အမျိုးသား လွှတ်တော်ရဲ့ အတည်ပြုချက်အတိုင်းပဲ ပြဋ္ဌာန်းသင့်ပါတယ်။ ဥပဒေကြမ်းရဲ့ အပိုဒ် ၁၂ က စုဝေးစီတန်း လှည့်လည်သူက ဥပဒေပါ စည်းကမ်းချက်တစ်ရပ်ရပ်ကို လိုက်နာခြင်းမရှိလို့ တာဝန်ရှိသူက တားမြစ်ရင် စုဝေးစီတန်းလှည့်လည်ခြင်းကို ဆက်လက်ဆောင်ရွက်ဘဲနဲ့ လူစုခွဲရမယ်လို့ ဆိုလိုတာပါ။ ဒီနေရာမှာ အဓိပ္ပာယ်ရှင်းလင်းပြထားတဲ့ အမျိုးသားလွှတ်တော်ရဲ့ အတည်ပြုချက်အတိုင်းပဲ ပြဋ္ဌာန်းသင့်ပါတယ်။ ဥပဒေကြမ်းရဲ့ အပိုဒ် ၁၄ အပိုဒ်ခွဲ(က) သည်လည်း စုဝေးစီတန်းလှည့်လည်နေရာမှာ ဥပဒေပါ စည်းကမ်းချက် တစ်ရပ်ရပ်ကို ဖောက်ဖျက်မယ်ဆိုလို့ရှိရင် ကျွန်တော်တို့အရေးယူဖို့အတွက် ဖြစ်ပါတယ်။ ဒီနေရာမှာလည်း စကားလုံးကျစ်လျစ်သိပ်သည်းရန်နှင့် အဓိပ္ပာယ်ရှင်းလင်းဖို့ လိုအပ်တဲ့အတွက် စကားလုံးအဓိပ္ပာယ် ပိုမို ကျစ်လျစ်သိပ်သည်းပြီးတော့ ရှင်းလင်းတဲ့ အမျိုးသားလွှတ်တော်ရဲ့ အတည်ပြုချက်ကိုပဲ ကျွန်တော်တို့ ပြဋ္ဌာန်းသင့်ပါတယ်။ နောက်တစ်ခုက အပိုဒ် ၁၀ အပိုဒ်ခွဲ(ဂ)မှာ ရည်ရွယ်ချက်နဲ့ တားဆီးပိတ်ဆို့ခြင်း မပြုရဆိုတဲ့နေရာ မှာလည်း တမင်ဆိုတဲ့စကားလုံးဟာ ဥပဒေမဆန်တဲ့ အရပ်ဆန်တဲ့ စကားလုံးဖြစ်နေလို့ အမျိုးသား လွှတ်တော်ရဲ့ အတည်ပြုချက်အတိုင်းပဲ ပြဋ္ဌာန်းသင့်ပါတယ်။ ဥပဒေကြမ်းရဲ့ အပိုဒ် ၁၀ အပိုဒ်ခွဲ(ဈ)မှာ ဥပဒေကြမ်းပူးပေါင်းကော်မတီရဲ့ ပြင်ဆင်ချက်ထက် ငွေကြေးသို့မဟုတ် ပစ္စည်းတစ်စုံတစ်ရာကို ပေးပြီးတော့ အမျိုးသားလွှတ်တော်ရဲ့ အတည်ပြုချက်အတိုင်းပဲ ပြဋ္ဌာန်းသင့်ပါတယ်။ နောက်ဆုံးတစ်ချက်ဖြစ်တဲ့ ဥပဒေကြမ်းရဲ့ အပိုဒ် ၂၅ ကို ငြိမ်းချမ်းစွာ။</speech>
<speech type="speaker">အဲဒီအဆင့်မရောက်သေးဘူး။ အဲဒီကောင် နောက်မှဆက်သွားမယ်။ ၂၅ မရောက်သေးပါဘူး။ ကျွန်တော်တို့ ၁၄ အပိုဒ်ခွဲ(က) အထိပဲ ကျွန်တော်တို့ ဆောင်ရွက်ထားတာပါ။ နောက်မှဆက်လာမယ်။</speech>
<speech><mp id="1279">ဦးတင်အောင်ထွန်း (မဲဆန္ဒနယ်အမှတ်-၅၊ မကွေးတိုင်းဒေသကြီး)</mp>ကျေးဇူးတင်ပါတယ် ခင်ဗျ။ ကျွန်တော် ဒီလောက်နဲ့ပဲ နိဂုံးချုပ်ပါတယ်။</speech>
<speech type="speaker">ပြည်ထဲရေးဝန်ကြီးဌာန သဘောထားပြောပါ။</speech>
<speech><agency id="21">ဗိုလ်ချုပ်အောင်စိုး(ဒုတိယဝန်ကြီး၊ ပြည်ထဲရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များခင်ဗျာ။ ဒီဥပဒေ သဘောထားကွဲလွဲချက် အပိုဒ် ၄(စ)၊ အပိုဒ် ၁၀(ည)၊ အပိုဒ် ၁၂၊ အပိုဒ် ၁၄(က)တို့နဲ့ ပတ်သက်ပြီး ပူးပေါင်းကော်မတီရဲ့ အဆိုပြုချက်မှာပါရှိတဲ့ စည်းကမ်းချက်များနှင့် စပ်လျဉ်းသည့် ညှိနှိုင်း သဘောတူညီ ချက်ဟု ဖော်ပြထားတဲ့နေရာမှာ ဆန္ဒဖော်ထုတ်မယ့်သူမှ ၎င်းရဲ့ အစီအစဉ်ကို မြို့နယ်ရဲတပ်ဖွဲ့မှူးထံ လာရောက်အသိပေး အကြောင်းကြားတဲ့အခါမှာ မြို့နယ်ရဲတပ်ဖွဲ့မှူးဟာ ဤဥပဒေပါ စည်းကမ်းချက်များနှင့် မိမိမြို့နယ်အလိုက် သက်ဆိုင်ရာတာဝန်ရှိသူများ၊ အဖွဲ့အစည်းများမှ ကြိုတင်ရေးဆွဲထားတဲ့ စည်းကမ်းချက် များကို ရှင်းပြပြီး လိုက်နာမည်ဖြစ်ကြောင်း သဘောတူညီချက်ရယူမှာ ဖြစ်ပါတယ်။ ဒီကြိုတင် သတ်မှတ်ထားတဲ့ စည်းကမ်းချက်များနဲ့ ပတ်သက်ပြီး ဆန္ဒဖော်ထုတ်သူအနေနဲ့ ထပ်မံညှိနှိုင်းရန် မလိုအပ်ဘဲ လိုက်နာဆောင်ရွက်သွားရန်သာ ဖြစ်တဲ့အတွက်ကြောင့်မို့လို့ အမျိုးသားလွှတ်တော်၏ အတည်ပြုချက်မှာ ပိုမိုသင့်လျော်ပါကြောင်း တင်ပြအပ်ပါတယ်။ ကျေးဇူးတင်ပါတယ်။</speech>
<speech type="speaker">ဥပဒေကြမ်းပူးပေါင်းကော်မတီ သဘောထားပြောပါ ။</speech>
<speech><mp id="1599">ဦးဝေလှိုင်ထွန်း(အဖွဲ့ဝင် ၊ ဥပဒေကြမ်းပူးပေါင်းကော်မတီ)</mp>ကြိုတင်သတ်မှတ်ချက်နဲ့ ညှိနှိုင်းသဘောတူညီချက်နှစ်ခုကို မကွဲလွဲလို့ဖြစ်ပါတယ်။ ကျွန်တော် နမူနာနဲ့ပဲ ပြောပါမယ်။ ကျွန်တော်တို့က ဒီဆန္ဒဖော်ထုတ်လို့ စီတန်းလှည့်လည်တဲ့နေရာမှာ အများကြီးလျှော့ပေးချင်လို့ ဒါထည့်တာ ကြိုတင်သတ်မှတ်ချက် ဆိုတာ ဥပမာဒီလမ်းကို ဆန္ဒဖော်ထုတ်မယ့်လူတွေက သွားမယ်ဆိုရင် ဒီလမ်းက မြို့လယ်ခေါင်လမ်းမ ဖြစ်တယ်။ အဲဒီမှာ ဥပမာ အထက်တန်းကျောင်းကြီး တစ်ကျောင်းရှိတယ်။ အဲဒါကြောင့်မို့လို့ ဒီကျောင်းရှေ့ကို မဖြတ်ရဘူးဆိုပြီးတော့ သတ်မှတ်ချက် သတ်မှတ်လိုက်ရင် အဲဒီလမ်းကို သွားလို့ကို မရတော့ဘူး။ အဲဒီ အခါမှာ ကျွန်တော်တို့က ဒီလမ်းကို သွားချင်တဲ့အခါကျတော့ ကျောင်းရှိတာမှန်တယ်။ ကျွန်တော်တို့ ဆင်းတဲ့ ၄ နာရီ် ကျွန်တော်တို့ သွားခွင့်ပြုမလားဆိုပြီး ကျွန်တော်တို့က ညှိမယ်။ ကျောင်းဆင်း သွားတဲ့ော့ ခွင့်ပြုရမှာပေါ့။ အဲဒီလိုညှိနှိုင်းချက်ကို လိုချင်လို့၊ ဖြေလျှော့ချင်လို့ သတ်မှတ် ထားတဲ့ဟာကိုသွားချင်လို့ ကျွန်တော်တို့ ဒါကိုလုပ်တာ။ အဲဒီရည်ရွယ်ချက်ကြောင့် ကျွန်တော်တို့ရဲ့ ပြည်သူ့လွှတ်တော်ရဲ့ အတည်ပြုချက်အတိုင်း ပြည်ထောင်စုလွှတ်တော်ကနေပြီးတော့ အတည်ပြုပြဋ္ဌာန်း နိုင်ရန် လွှတ်တော်ရဲ့ သဘောဆန္ဒကိုခံယူပေးဖို့ ကျွန်တော်တင်ပြအပ်ပါတယ်။ ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာဥပဒေကြမ်းရဲ့ အပိုဒ် ၄ အပိုဒ်ခွဲ(စ)၊ အပိုဒ် ၁၀ အပိုဒ်ခွဲ(ည)၊ အပိုဒ် ၁၂ နဲ့ အပိုဒ် ၁၄ အပိုဒ်ခွဲ(က)တို့သည် ဥပဒေကြမ်း ပူးပေါင်း ကော်မတီ၏ သဘောထားမှတ်ချက်နှင့်အညီ ပြည်သူ့လွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်းဖြစ်သင့်သည်။ ဒီအဆိုကို သဘောတူ မတူ လွှတ်တော်ရဲ့ ဆန္ဒရယူပါ့မယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင် ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type="speaker">အဆိုကို ထောက်ခံမဲ (၂၄၆)မဲ၊ ကန့်ကွက်မဲ (၁၃၉) မဲ၊ ကြားနေမဲ (၁၆၄)မဲ ဖြစ်ပါတယ်။ ထောက်ခံဆန္ဒမဲများတဲ့အတွက် ပြည်သူ့လွှတ်တော်၏ အတည်ပြုချက်အတိုင်း အဆိုအတည် ဖြစ်ကြောင်း ကြေညာပါတယ်။ ဦးဝေလှိုင်ထွန်း(အဖွဲ့ဝင်၊ဥပဒေကြမ်းပူးပေါင်းကော်မတီ)။ ဆက်လက်ပြီးတော့ အမှတ်စဉ်(၂)၊ အပိုဒ် ၁၀(ခ)ဖြစ်တဲ့ စုဝေးသည့်နေရာ သို့မဟုတ် စီတန်းလှည့်လည်သည့်လမ်းကြောင်း တစ်လျှောက်တွင် ပတ်ဝန်းကျင်ညစ်ညမ်းစေမည့် အပြုအမှုများ မပြုလုပ်ရဟု အမျိုးသားလွှတ်တော်က အတည်ပြုထားတယ်။ အဲဒီ အတည်ပြုထားတဲ့အထဲက ပိုမှန်ကန်သင့်လျော်တယ်။ ဒါကြောင့်မို့လို့ ကျွန်တော် တို့က အမျိုးသားလွှတ်တော်ရဲ့ အတည်ပြုချက်အတိုင်း အတည်ပြုပေးနိုင်ပါရန် ပြည်ထောင်စုလွှတ်တော်သို့ အဆိုတင်သွင်းအပ်ပါတယ်။</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ယင်းအပိုဒ်နဲ့စပ်လျဉ်းပြီး ဆွေးနွေးဖို့ အမည်စာရင်းပေးသွင်းထားတဲ့ ဦးလှဦး စစ်ကိုင်းတိုင်းဒေသကြီးမဲဆန္ဒနယ်အမှတ်(၄)နဲ့ ဦးဌေးဦး ရန်ကုန်တိုင်းဒေသကြီး မဲဆန္ဒနယ်အမှတ်(၂)တို့ကလည်း ဥပဒေကြမ်းပူးပေါင်းကော်မတီရဲ့ အဆိုပြုချက် ဖြစ်တဲ့ အမျိုးသားလွှတ်တော်ရဲ့ အတည်ပြုချက်အတိုင်း ထောက်ခံထားတဲ့အတွက် လွှတ်တော်ရဲ့ သဘော ထားရယူခြင်းကို ဆောင်ရွက်သွားမှာ ဖြစ်ပါတယ်။ အဆိုမှာ ဥပဒေကြမ်း၏ အပိုဒ် ၁၀ အပိုဒ်ခွဲ(ခ)သည် ဥပဒေကြမ်းပူးပေါင်းကော်မတီ၏ သဘောထား မှတ်ချက်နှင့်အညီ အမျိုးသားလွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူရှိပါသလား ခင်ဗျား။ သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="1599">ဦးဝေလှိုင်ထွန်း(အဖွဲ့ဝင် ၊ ဥပဒေကြမ်းပူးပေါင်းကော်မတီ)</mp>ဆက်လက်ပြီး အမှတ်စဉ်(၃) အပိုဒ် ၁၀(ဂ) ယာဉ်များနှင့် လမ်းသွားလမ်းလာများနဲ့ ပြည်သူများကို အနှောင့်အယှက်ဖြစ်စေရန် ရည်ရွယ်ချက်ဖြင့် တမင်တာဆီးပိတ်ဆို့ခြင်းကို မပြုလုပ်ရဟု ပြည်သူ့လွှတ်တော်မှ အတည်ပြု ပြဋ္ဌာန်းချက် အတိုင်း အတည်ပြု ပြဋ္ဌာန်းနိုင်ပါရန် ပြည်ထောင်စုလွှတ်တော်သို့ အဆိုပြု တင်ပြအပ်ပါတယ်။</speech>
<speech type="speaker">ဦးလှဦး စစ်ကိုင်းတိုင်းဒေသကြီးမဲဆန္ဒနယ်အမှတ်(၄) ဆွေးနွေးဖို့ဖြစ်ပါတယ်။</speech>
<speech><mp id="1244">ဦးလှဦး(မဲဆန္ဒနယ်အမှတ်-၄၊ စစ်ကိုင်းတိုင်းဒေသကြီး)</mp>အားလုံးကိုလေးစားပါတယ်။ ပုဒ်မခွဲ(ဂ)မှာ အမျိုးသားလွှတ်တော်က ယာဉ်များနှင့် လမ်းသွားလမ်းလာများ၊ ပြည်သူများကို အနှောင့်အယှက် ဖြစ်စေရန် ရည်ရွယ်ချက်ဖြင့် တာဆီးပိတ်ဆို့ခြင်းကို မပြုလုပ်ရလို့ အတည်ပြုထားပါတယ်။ ပြည်သူ့ လွှတ်တော်က တမင်တားဆီးပိတ်ဆို့ခြင်းကို မပြုလုပ်ရလို့ တမင်ထည့်ထားပါတယ်။ ဥပဒေကြမ်းပူးပေါင်း ကော်မတီက ပြည်သူ့လွှတ်တော်ရဲ့ ဟာကို အတည်ပြုထားပါတယ်။ ကျွန်တော့သဘောကတော့ တမင် ဆိုတာ မြန်မာ့အဘိဓာန်မှာ အထူးတလည်လို့ အဓိပ္ပာယ်ဖွင့်ဆိုထားပါတယ်။ ပိုမိုပြည့်စုံလို့ ကျွန်တော်တို့ လည်းပဲ ဥပဒေကြမ်းကော်မတီက အတည်ပြုတဲ့အတိုင်း ပြည်သူ့လွှတ်တော်ရဲ့ အတည်ပြုချက် တမင်ပါတဲ့ ဥစ္စာကို လက်ခံပြီးတော့ သဘောတူပါကြောင်း တင်ပြအပ်ပါတယ်။</speech>
<speech type="speaker">ဦးတင်အောင်ထွန်း မကွေးတိုင်းဒေသကြီးမဲဆန္ဒနယ်အမှတ်(၅) ဆွေးနွေးဖို့ဖြစ်ပါတယ်။</speech>
<speech><mp id="1279">ဦးတင်အောင်ထွန်း (မဲဆန္ဒနယ်အမှတ်-၅၊ မကွေးတိုင်းဒေသကြီး)</mp>ဥပဒေကြမ်းရဲ့ အပိုဒ် (၁၀) အပိုဒ်ခွဲ (ဂ) မှာ ရည်ရွယ်ချက်ဖြင့် တားဆီးပိတ်ဆို့ခြင်းကို မပြုလုပ်ရဆိုတဲ့နေရာမှာ ရည်ရွယ်ချက်ဖြင့် ဆိုတာ ကိုက မရည်ရွယ်ဘဲနဲ့ မတော်တဆ ဖြစ်တာကိုဆိုလိုခြင်းမဟုတ်တာက ပေါ်လွင်ထင်ရှားနေတာက တစ်ကြောင်း၊ တမင်ဆိုတဲ့စကားလုံးက ဥပဒေမဆန်ဘဲနဲ့ အရပ်ဆန်တဲ့စကားလုံးဖြစ်နေလို့ အမျိုးသား လွှတ်တော်ရဲ့ အတည်ပြုချက်အတိုင်းပဲ ပြဋ္ဌာန်းသင့်ပါတယ်ခင်ဗျား။</speech>
<speech type="speaker">ဦးဌေးဦး ရန်ကုန်တိုင်းဒေသကြီး၊ မဲဆန္ဒနယ်အမှတ်(၂) ဆွေးနွေးဖို့ဖြစ်ပါတယ်။</speech>
<speech><mp id="1319">ဦးဌေးဦး (မဲဆန္ဒနယ်အမှတ်-၂၊ ရန်ကုန်တိုင်းဒေသကြီး)</mp>ကျွန်တော့အနေနဲ့ ကျွန်တော်တို့ ဥပဒေကိုကျင့်သုံးတဲ့သူတွေရော၊ လိုက်နာတဲ့လူတွေရော ကျွန်တော်တို့ ရှင်းလင်းပြတ်သားတဲ့ အသိတရား ရှိဖို့အတွက် ကျွန်တော်က ပုဒ်မကို ခွဲခြမ်းစိတ်ဖြာပြီး တင်ပြလိုပါတယ်။ ကျွန်တော်တို့ ဥပဒေကို ကျင့်သုံးတဲ့ လူတိုင်းဟာ ပုဒ်မတစ်ခုချင်းကို အင်္ဂါရပ်တွေအနေနဲ့ ခွဲပြီး သတ်မှတ်တတ်တာ ကျွန်တော်တို့ အားလုံး သိပါတယ်။ အင်္ဂါရပ်သတ်မှတ်ထားတဲ့အထဲက တစ်ခုကို လွတ်အောင်လုပ်နိုင်တာနဲ့ ကျန်တဲ့ ဒီပုဒ်မတစ်ခုလုံး ကနေ လွတ်မြောက်သွားမှာဖြစ်ပါတယ်။ ဒါက ဥပဒေရဲ့သဘောတရား၊ တရားရုံးမှာ ကျွန်တော်တို့ ဆောင်ရွက်တဲ့ဘောတရားပါ။ နမူနာအနေနဲ့ ပြောရမယ်ဆိုရင် ကာယိန္ဒြေပျက်ဆီးမှုဆိုရင် မိန်းမဖြစ်ရမယ်။ အနိုင်ကျင့်ခံရမယ်။ ကာယိန္ဒြေပျက်ဖို့အတွက် သိလျက်နဲ့လုပ်တာမျိုးဖြစ်ရမယ်။ အဲဒီ အထဲက အင်္ဂါရပ် တစ်ခုခု မိန်းမမဟုတ်ဘူး။ ယောက်ျားဆိုရင် ပုဒ်မ မမြောက်ဘူး။ ကာယိနြေဖျက်ဆီးဖို့ ရည်ရွယ်ချက် မရှိဘူးဆိုလည်း မမြောက်ဘူး။ ကျွန်တော်တို့ အနိုင်ကျင့်တာမဟုတ်ဘူး။ မတော်တဆဖြစ်တာဆိုလည်း မမြောက်ဘူး။ အဲဒီသဘောတရားအတိုင်း ဒီပုဒ်မမှာ အင်္ဂါရပ် ၃ ခုရှိပါတယ်။ ယာဉ်များနဲ့ လမ်းသွားလမ်းလာပြည်သူများ တိရစ္ဆာန်တွေကို နှောင့်ယှက်ရင် ပြဿနာမရှိဘူး။ ယာဉ်များနဲ့ လမ်းသွားလမ်းလာပြည်သူများဆိုတဲ့ အင်္ဂါရပ်တစ်ခု၊ အနှောင့်အယှက်ဖြစ်စေရန် ရည်ရွယ်ချက် ဖြင့်ဆိုတာက ဒုတိယအင်္ဂါရပ်ဖြစ်ပါတယ်။ တတိယအင်္ဂါရပ်ကတော့ တမင်ဆိုပြီးတော့ ဖြည့်ထားတာ ရှိပါတယ်။ အဲ့ဒါဆိုရင် ဥပဒေကိုကျွန်တော်တို့ ဆောင်ရွက်နေတဲ့လူတွေအနေနဲ့ ယာဉ်များနဲ့ လမ်းသွား လမ်းလာ ပြည်သူများကို အနှောင့်အယှက်ဖြစ်စေရန် ရည်ရွယ်ချက်နဲ့ လုပ်တယ်ဆိုရင် ပြစ်မှုမြောက် ရမယ့်အစား တမင်ဆိုတာထည့်လိုက်တဲ့အတွက် ယာဉ်များနဲ့ လမ်းသွားလမ်းလာများကို အနှောင့်အယှက် ဖြစ်စေရန် လုပ်သည့်တိုင်အောင်တောင် တမင်မလုပ်ရင် အပြစ်မဖြစ်ဘူးဆိုတဲ့ ဥပဒေသဘော သက်ရောက် 8 တက်ပြီး S ရှုပ်ထွေးသွားပြီးတော့ အငြင်းပွားစရာ ကျွန်တော်တို့ဒီနေရာမှာ ပြဿနာအများကြီး ရှိပါတယ်။ ဒီဥပဒေကို ဖြစ်လာလို့ဆောင်ရွက်ကြပြီဆိုရင် တမင်လုပ်တယ်မလုပ်ဘူး။ ရည်ရွယ်ချက်နဲ့ လုပ်တယ် မလုပ်ဘူး။ စသည်ဖြင့် အဲ့ဒီအကြောင်းကြောင့် တမင်ဆိုတဲ့ဟာကိုထည့်ခြင်းသည် ဥပဒေပြဋ္ဌာန်းချက်ကို အကျိုးမပြုတဲ့ အပြင် ပိုမိုပြီးတော့ ရှုပ်ထွေးပြီးတော့ ဆောင်ရွက်တဲ့လူတွေအတွက် အခက်အခဲနဲ့ ပြဿနာကိုသာ ဖြစ်ပေါ်မှာ ဖြစ်တဲ့အတွက် ဒီတမင်ဆိုတဲ့အသုံးအနှုန်းပါတဲ့ဟာကို ကျွန်တော့အနေနဲ့ မထည့်သင့်ဘူးလို့ ဆွေးနွေးချင် ပါတယ်။ အားလုံး ကျေးဇူးတင်ပါတယ်။</speech>
<speech type="speaker">ပြည်ထဲရေးဝန်ကြီးဌာန သဘောထားပြောပါ။</speech>
<speech><agency id="21">ဗိုလ်ချုပ်အောင်စိုး(ဒုတိယဝန်ကြီး၊ ပြည်ထဲရေးဝန်ကြီးဌာန)</agency>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များခင်ဗျာ။ ကျွန်တော်တို့ ပြည်ထဲရေးဝန်ကြီးဌာနအနေနဲ့ကတော့ ပြည်ထောင်စုလွှတ်တော်ကြီးက ပြဋ္ဌာန်းပေးမယ့် ဥပဒေတွေကို ကိုင်တွယ်ကျင့်သုံးရမယ့် အဖွဲ့အစည်းဖြစ်တဲ့အတွက် ကျွန်တော်တို့ ရှုထောင့်အနေနဲ့ကတော့ တမင်ဆိုတဲ့ စကားရပ်ဟာ တရားစွဲဆိုတဲ့အဖွဲ့အစည်းအနေနဲ့ တရားရုံးသို့ တရားစွဲတင်ရာမှာ သက်သေပြရန် ခက်ခဲမှု ရှိနိုင်ပြီး ရည်ရွယ်ချက်ဆိုတဲ့ စကားရပ်မှာလည်း လုံလောက်တဲ့အတွက်ကြောင့်မို့လို့ အမျိုးသားလွှတ်တော်ရဲ့ အတည်ပြုချက်ကို ပိုမိုသင့်လျော်ပါကြောင်း တင်ပြအပ်ပါတယ်။</speech>
<speech type="speaker">ဥပဒေကြမ်းပူးပေါင်းကော်မတီ သဘောထားတင်ပြပါ။</speech>
<speech><mp id="1599">ဦးဝေလှိုင်ထွန်း(အဖွဲ့ဝင်၊ဥပဒေကြမ်းပူးပေါင်းကော်မတီ)</mp>တမင်ဆိုတဲ့စကားရပ်နဲ့ ပတ်သက်ပြီးတော့ အနှောင့်အယှက်ပြုတဲ့နေရာမှာ လမ်းသွားလမ်းလာတွေကိုပိတ်ချင်လည်း ပိတ်သွားမယ်။ ဒါပေမယ့် သဘောရိုးနဲ့ပိတ်တာလည်းဖြစ်နိုင်တယ်။ တမင်သက်သက်ပိတ်တယ်ဆိုတာက အနှောင့်အယှက် ဖြစ်စေချင်တဲ့ဆန္ဒနဲ့လုပ်တာ အဲဒါကြောင့်မို့လို့ တမင်ဆိုတဲ့ စကားလုံးက အရပ်စကားလား၊ ဥပဒေမှာ သုံးလို့ ရလားဆိုပြီးတော့ ကျွန်တော်တို့ ပညာရှင်တွေနဲ့ ဥပဒေကြမ်းမှာတွေ့တဲ့အခါမှာ မေးပါတယ်။ ဒါဟာ တမင်ဆိုတဲ့ စကားလုံးကသုံးပါတယ်။ တမင်လုပ်တယ်ဆိုတဲ့ဟာက အပြစ်ရှိတယ်။ ဒါကြောင့်မို့လို့ တမင်ကို ထည့်သွင်းသင့်ပါတယ်ဆိုလို့ ကျွန်တော်တို့ ကထည့်တာပါ။ အဲ့ဒါကြောင့်မို့လို့ ပြည်သူ့လွှတ်တော်ရဲ့ အတည်ပြုချက်အတိုင်း ပြည်ထောင်စုလွှတ်တော်က အဆုံးအဖြတ်ပေးနိုင်ဖို့အတွက် ပြည်ထောင်စု လွှတ်တော်ရဲ့ သဘောထားကို မဲဆန္ဒနဲ့ ဆုံးဖြတ်ပေးဖို့ကို တင်ပြအပ်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၁၀ အပိုဒ်ခွဲ(ဂ)သည် ဥပဒေကြမ်းပူးပေါင်းကော်မတီ၏ သဘောထားမှတ်ချက်နှင့်အညီ ပြည်သူ့လွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို သဘောတူမတူ လွှတ်တော်ရဲ့ ဆန္ဒရယူပါ့မယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type="speaker">အဆိုကို ထောက်ခံမဲ(၁၉၆)မဲ၊ ကန့်ကွက်မဲ(၁၉၀)မဲ၊ ကြားနေမဲ (၁၆၇)မဲ ဖြစ်ပါတယ်။ ထောက်ခံဆန္ဒမဲများတဲ့အတွက် ပြည်သူ့လွှတ်တော်၏ အတည်ပြုချက်အတိုင်း အဆိုအတည် ဖြစ်ကြောင်း ကြေညာပါတယ်။</speech>
<speech><mp id="1599">ဦးဝေလှိုင်ထွန်း (အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>ဆက်လက်ပြီး အမှတ်စဉ်(၄) အပိုဒ် ၁၀(ဈ) မှာ အမျိုးသားလွှတ်တော်က ငြိမ်းချမ်းစွာစုဝေးခြင်းနှင့် ငြိမ်းချမ်းစွာစီတန်းလှည့်လည်ခြင်း ပြုရာတွင် သူတစ်ဦးဦးအား ငွေကြေး သို့မဟုတ် ပစ္စည်းတစ်စုံတစ်ရာပေး၍ ပါဝင်စေခြင်း၊ ငွေကြေး သို့မဟုတ် ပစ္စည်းတစ်စုံတစ်ရာလက်ခံ၍ ပါဝင်ခြင်းတို့မပြုလုပ်ရ ဆိုပြီး အမျိုးသားလွှတ်တော်က အတည် ပြုချက်ကို ပြည်သူ့လွှတ်တော်က အားလုံးပယ်ဖျက်လိုက်တယ်။ အဲဒါနဲ့ပတ်သက်ပြီးတော့ ဥပဒေကြမ်း ပူးပေါင်းကော်မတီမှာ ဆွေးနွေးလိုက်တဲ့အခါမှာ အောက်ပါအတိုင်း ပြင်ဆင်ပြဋ္ဌာန်းသင့်ပါတယ်ဆိုပြီးတော့ ၁၀(ဈ) ငြိမ်းချမ်းစွာစုဝေးခြင်းနှင့် ငြိမ်းချမ်းစွာစီတန်းလှည့်လည်ခြင်း တို့ ပြုလုပ်စေရန် မရိုးမဖြောင့်သော သဘောဖြင့် သူတစ်ဦးဦးအား ငွေကြေး သို့မဟုတ် ပစ္စည်းတစ်စုံ တစ်ရာပေး၍ သွေးဆောင်ခြင်းမပြုရဟု ဥပဒေကြမ်းပူးပေါင်းကော်မတီက ပြင်ဆင်ပါတယ်။ အဲဒီလို ဥပဒေကြမ်းပူးပေါင်းရဲ့ ပြင်ဆင်အတည်ပြုချက် အတိုင်း ပြည်ထောင်စုလွှတ်တော်က အတည်ပြုပြဋ္ဌာန်း ပေးနိုင်ပါရန် အဆိုပြုတင်သွင်းအပ်ပါတယ်။</speech>
<speech type="speaker">ဦးတင်အောင်ထွန်း မကွေးတိုင်းဒေသကြီးမဲဆန္ဒနယ်အမှတ်(၅) ဆွေးနွေးဖို့ဖြစ်ပါတယ်။</speech>
<speech><mp id="1279">ဦးတင်အောင်ထွန်း (မဲဆန္ဒနယ်အမှတ်-၅၊ မကွေးတိုင်းဒေသကြီး)</mp>သဘောထားကွဲ လွဲချက်ဖြစ်တဲ့ ပြင်ဆင်ချက်ဇယားအမှတ်စဉ်(၄) ဥပဒေကြမ်းရဲ့ အပိုဒ် ၁၀ အပိုဒ်ခွဲ(ဈ) မှာ ဥပဒေကြမ်း ပူးပေါင်းကော်မတီရဲ့ ပြင်ဆင်ချက်ထက် ငွေကြေး ဒါမှမဟုတ် ပစ္စည်းတစ်စုံတစ်ရာကို အဓိပ္ပာယ်ကိုက ပေး၍ပါဝင်စေခြင်း တခြားသူတစ်ယောက်ယောက်ကို ကျွန်တော်တို့က ပေးလိုက်တာ။ ငွေကြေး သို့မဟုတ် ပစ္စည်းတစ်စုံတစ်ရာကို လက်ခံ၍ပါဝင်စေခြင်း၊ ကိုယ်တိုင်ကိုယ်ကျ ငွေကြေးပစ္စည်းယူပြီးတော့ ကျွန်တော်တို့ စီတန်းလှည့်လည်ခြင်းမှာ ပါဝင်လိုက်တာဆိုပြီးတော့ ပြည့်ပြည့်စုံစုံ တိတိကျကျ ရှင်းလင်းနေတဲ့အတွက် မူလအမျိုးသားလွှတ်တော်ရဲ့ အတည်ပြုချက်အတိုင်း ပြဋ္ဌာန်းသင့်တယ်လို့ ကျွန်တော်တို့ ဆွေးနွေးလို ပါတယ်။</speech>
<speech type="speaker">ဦးလှဦး စစ်ကိုင်းတိုင်းဒေသကြီးမဲဆန္ဒနယ်အမှတ်(၄) ဆွေးနွေးဖို့ဖြစ်ပါတယ်။</speech>
<speech><mp id="1244">ဦးလှဦး(မဲဆန္ဒနယ်အမှတ်-၄၊ စစ်ကိုင်းတိုင်းဒေသကြီး)</mp>အားလုံးလေးစားပါတယ်။ ဥပဒေကြမ်းရဲ့ အပိုဒ် ၁၀ အပိုဒ်(ဈ) မှာ အမျိုးသားလွှတ်တော်က ငြိမ်းချမ်းစွာစုဝေးခြင်းနှင့် ငြိမ်းချမ်းစွာ စီတန်းလှည့်လည်ခြင်းကို ပြုရာတွင် သူတစ်ဦးအားငွေကြေး သို့မဟုတ် ပစ္စည်းတစ်စုံတစ်ရာပေး၍ ပါဝင် စေခြင်း၊ ငွေကြေး သို့မဟုတ် ပစ္စည်းတစ်စုံတစ်ရာ လက်ခံ၍ ပါဝင်ခြင်းကို မပြုလုပ်ရလို့ အတိအလင်း ပြဋ္ဌာန်းထားပါတယ်။ ပြည်သူ့လွှတ်တော်က အဲဒါကို ပယ်ဖျက်ထားပါတယ်။ ဥပဒေကြမ်းပူးပေါင်း ကျွန်တော့သဘောကတော့ တမင် ဆိုတာ မြန်မာ့အဘိဓာန်မှာ အထူးတလည်လို့ အဓိပ္ပာယ်ဖွင့်ဆိုထားပါတယ်။ အဲဒါကိုလည်း ကျွန်တော်လက်မခံပါဘူး။ ဘာလို့လဲဆိုတော့ သွေးဆောင်ခြင်း မပြုရဆိုတာ အဲဒီအတန်းထဲမှာ ဆန္ဒပြတဲ့ထဲမှာ မပါသေးဘူး။ အပြင်မှာပဲ ရှိသေးတယ်။ အမျိုးသား လွှတ်တော်ကမှ ဒီအတန်းထဲမှာ ဆန္ဒပြတဲ့ထဲမှာ ပါနေပြီးပြီ။ သူ့မှာ ပိုက်ဆံရလို့ ပါလာတယ်။ ထင်ရှား ပါတယ်။ အဲဒါကြောင့် အမျိုးသားလွှတ်တော်ရဲ့ ဥပဒေပြုချက်အတိုင်းပဲ အတည်ပြုဖို့ ပြည်ထောင်စု လက်ထက် ထက်ထင်ပါတယ်။</speech>
<speech type="speaker">ဦးဌေးဦး ရန်ကုန်တိုင်းဒေသကြီး၊ မဲဆန္ဒနယ်အမှတ်(၂) ဆွေးနွေးဖို့ဖြစ်ပါတယ်။</speech>
<speech><mp id="1319">ဦးဌေးဦး (မဲဆန္ဒနယ်အမှတ်-၂၊ ရန်ကုန်တိုင်းဒေသကြီး)</mp>ဟုတ်ကဲ့။ ကျွန်တော်တို့ ဒီနေ့ခေတ်မှာ ဘာတွေဖြစ်နေကြလဲဆိုတာ အားလုံးသိပြီးသားပါ။ ကျွန်တော်တို့ နိုင်ငံသားတွေက ပြောမယ်ဆို ကလိမ်ကကျစ်ပညာ၊ မလိမ့်တပတ်ပညာ၊ ဆီလိုအပေါက်ရှာပြီး ဥပဒေက ဒီလိုပြဋ္ဌာန်းရင် ဟိုလိုလုပ်တယ်။ ဟိုလိုပြဋ္ဌာန်းရင် ဒီလိုလုပ်တယ်။ ဒီပညာတွေ တော်တော်တတ်နေတဲ့ ကျွန်တော်တို့ နိုင်ငံသားတွေရဲ့ အခြေအနေနဲ့ လိုက်လျောညီထွေတဲ့ ဥပဒေကို ပြဋ္ဌာန်းဖို့ လိုတယ်ဆိုတာ ကျွန်တော်တို့ ဥပဒေပြု ပြည်ထောင်စုလွှတ်တော်ကြီးကို သတိပေးလိုပါတယ်။ ကျွန်တော်တို့နိုင်ငံမှာ ပိုက်ဆံရှိရင်ရှိသလို၊ အာဏာရှိရင်ရှိသလို လူတွေကို ခိုင်းခဲ့ကြတယ်ဆိုတဲ့ဟာက အားလုံးသိပြီးသားပါ။ အဲဒီနည်းနဲ့ လူတွေကို ငွေကြေးပေးတယ်။ ပစ္စည်းတွေပေးတယ်။ ဒံပေါက်တွေကျွေးတယ်။ ပိုက်ဆံတွေ၊ အဝတ်အစားတွေ ပေးတယ်။ အဲဒီလိုနည်းနဲ့ ခိုင်းစားခဲ့ကြတာ ကျွန်တော်တို့ မျက်ကွယ်ပြုကြမယ်ဆိုရင် ကျွန်တော်တို့ သစ္စာ ဖောက်တွေဖြစ်မှာပါ။ အဲဒီတော့ အဲဒီအပြင် ဒီလိုဆောင်ရွက်တာကိုလည်း မရိုးမဖြောင့်တဲ့သဘောနဲ့ ဥပဒေကြမ်းပူးပေါင်းကော်မတီက ရေးထားပါတယ်။ မရိုးမဖြောင့်တဲ့သဘောနဲ့ဆောင်ရွက်မှ ပြစ်မှုမြောက် မယ်ဆိုရင် သဘောရိုးနဲ့ဆောင်ရွက်ပြပါလိမ့်မယ်။ ပေးတဲ့လူကရော၊ ယူတဲ့လူကရော တိုင်ပင်ပြီးတော့။ ကျုပ်တို့ကဆင်းရဲလို့ သူကကူညီတာ ဒီအတွက်ပေးတာမဟုတ်ဘူးဆိုရင် အားလုံး ဘယ်လို မှကို မရိုးမဖြောင့်တဲ့သဘောဆိုတဲ့ စာကြောင်းလေးပါလာတာနဲ့ကို အကုန်လုံးတရားခံတွေ လွတ်ကုန်မှာ ဖြစ်ပါတယ်။ တကယ်တမ်းဆိုရင်ပေးတယ်။ ပစ္စည်းပေးတယ်၊ ငွေပေးတယ်ဆိုရင်ပဲ ဒါ ပြစ်မှုမြောက်ရမှာ ဖြစ်ပါတယ်။ အခုဟာက ပစ္စည်းပေး၊ ငွေပေးရုံနဲ့ ပြစ်မှုမမြောက်ဘူး၊ မရိုးမဖြောင့်တဲ့ သဘောနဲ့ ပေးမှ ပြစ်မှုမြောက်မယ်ဆိုပြီးတော့ ပြောမယ်ဆိုရင် တရားခံတွေကိုလွတ်လမ်း ကျွန်တော်တို့ သူခိုးလမ်းပြ လုပ်ထားတဲ့ပုံစံမျိုး ဖြစ်နေပါတယ်။ ဒါကြောင့်မို့လို့ ဥပဒေကြမ်းပူးပေါင်းကော်မတီရဲ့ ကျွန်တော်တို့ ဒီပြဋ္ဌာန်းချက်ဟာ သူခိုးလမ်းပြဖြစ်တဲ့အပြင် တရားခံတွေကို ကျွန်တော်တို့ နိုင်ငံရဲ့ ဒီနေ့ဖြစ်နေတဲ့ နိုင်ငံသား တွေရဲ့ အဲဒီ မလိမ့်တပတ် စာရိတ္တကိုလည်း အားပေးအားမြောက် ပြုရာရောက်တဲ့သဘော ဖြစ်တဲ့အတွက် အမျိုးသားလွှတ်တော်ရဲ့ ပြဋ္ဌာန်းချက်အတိုင်းသာလျှင် ကျွန်တော်တို့ ပြည်သူများအတွက် သစ္စာရှိရှိနဲ့ ကျွန်တော်တို့ ဥပဒေပြုသင့်ပါတယ်လို့ အကြံပြု ဆွေးနွေးအပ်ပါတယ်။</speech>
<speech type="speaker">ပြည်ထဲရေးဝန်ကြီးဌာန သဘောထားပြောပါ။</speech>
<speech><agency id="21">ဗိုလ်ချုပ်အောင်စိုး(ဒုတိယဝန်ကြီး၊ ပြည်ထဲရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ အပိုဒ် ၁၀(ဈ)နဲ့ပတ်သက်ပြီး သီးခြားတင်ပြရန်မရှိဘဲ ပြည်ထောင်စုလွှတ်တော်ရဲ့ အဆုံးအဖြတ်ကို ခံယူမည်ဖြစ်ပါကြောင်း တင်ပြအပ်ပါတယ်။</speech>
<speech type="speaker">ဥပဒေကြမ်းပူးပေါင်းကော်မတီ သဘောထားပြောပါ။</speech>
<speech><mp id="1599">ဦးဝေလှိုင်ထွန်း (အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>ကျွန်တော်တို့က ဆန္ဒဖော်ထုတ်တဲ့ နေရာမှာ ဖြေလျှော့ပေးတယ်ဆိုတာက ကျွန်တော်အရင်ကတည်းက ပြောပါတယ်။ နဂိုကတည်းကလည်း ပြောပြီးသား။ အဲဒီတော့ ဖြေလျှော့တဲ့နေရာမှာ ငွေကြေးပေးလို့ ပစ္စည်းတစ်စုံတစ်ရာ ပေးလို့ဆိုတော့ အခု တွေ့နေပါတယ်။ ဆန္ဒဖော်ထုတ်တဲ့နေရာမှာ ရင်ထိုးတံဆိပ်ကလေးတွေလည်းပေးတယ်။ အင်္ကျီတွေ လည်း ပေးရင်ပေးမယ်။ ဦးထုပ်လည်းပေးရင်ပေးမယ်။ ဘာပေးပေး ပစ္စည်းဆိုတာပေးရင် ဒီပုဒ်မ ၂၀ အရ အနည်းဆုံး ထောင်တစ်လတော့ ကျမယ်။ အဲဒီတော့ ကျွန်တော်တို့က ဒီဟာကို ဆန္ဒမဖော်ထုတ်စေချင်လို့ colinfomonoamnofumfonion som accrocores manoo. တချို့က ကျွန်တော်တို့ ပါတီတွေမှာတောင် တချို့ လိုက်ပြီးတော့ လာချင်ကြတယ်။ ကျေးရွာမှာ မြို့ကိုလာဖို့ ခရီးစရိတ်မရှိဘူး။ ခရီးစရိတ်လိုလို့တောင်းရင်တောင်မှ လူတိုင်းတော့မဟုတ်ဘူး။ မတတ် နိုင်တဲ့သူတွေကို ပေးတာတွေလည်းရှိတယ်။ အဲဒီတော့မှ ငွေကြေးပေးလို့ဆိုတာက သူ့ခရီးစရိတ်လေး လာဖို့အတွက်ပေးတာ။ ခုနကလို လိုရာဆွဲရင်တော့ ရတယ်။ ဒါလည်း ငွေပေးတာပဲဆိုပြီးလုပ်မယ်။ ပစ္စည်းပေးချင်ရင်လည်း ဒါစွပ်စွဲလို့ရတယ်။ အဲဒီတော့ ဆန္ဒဖော်ထုတ်ဖို့ မလုပ်နဲ့လို့ပြောတာနဲ့ အတူတူ ဖြစ်မှာဆိုးလို့ ကျွန်တော်တို့က ဖြေလျှော့တာပါ။ အဲဒါကြောင့်မို့လို့ ဒီကျွန်တော်တို့ ပူးပေါင်းအဖွဲ့က အတည်ပြုထားတဲ့ဟာကို ပြည်ထောင်စုလွှတ်တော်က အတည်ပြုနိုင်ဖို့အတွက် ပြည်ထောင်စုလွှတ်တော်ရဲ့ သဘောထားဆန္ဒကိုပဲ ခံယူပါ့မယ်။ ကျေးဇူးတင်ပါတယ်။</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၁၀ အပိုဒ်ခွဲ(ဈ) သည် ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို သဘောတူမတူ လွှတ်တော်ရဲ့ ဆန္ဒရယူပါ့မယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type="speaker">အဆိုကို ထောက်ခံမဲ (၂၂၅) မဲ၊ ကန့်ကွက်မဲ (၁၆၀) မဲ၊ ကြားနေမဲ (၁၆၁) မဲ ဖြစ်ပါတယ်။ ထောက်ခံဆန္ဒမဲများတဲ့အတွက် ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း အဆိုအတည် ဖြစ်ကြောင်း ကြေညာပါတယ်။</speech>
<speech><mp id="1599">ဦးဝေလှိုင်ထွန်း (အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>ဆက်လက်ပြီး အမှတ်စဉ် ၅ အပိုဒ် ၂၅ ပုဒ်မ ၄ အရ အသိပေးတင်ပြပြီးသူသည် အကြောင်းအမျိုးမျိုးကြောင့် ငြိမ်းချမ်းစွာ စုဝေးခြင်း သို့မဟုတ် ငြိမ်းချမ်းစွာ စီတန်းလှည့်လည်ခြင်း မပြုလုပ်လိုပါက သက်ဆိုင်ရာ မြို့နယ်ရဲတပ်ဖွဲ့မှူးထံ ဆောလျင်စွာ အသိပေးတင်ပြရမည်ဟု ပြည်သူ့လွှတ်တော်က အတည်ပြုချက်အတိုင်း ပြည်ထောင်စု လွှတ်တော်က အတည်ပြုပေးပါရန် အဆိုတင်သွင်းပါတယ်။</speech>
<speech type="speaker">ဒေါ်အိအိပြုံး၊ ဧရာဝတီတိုင်းဒေသကြီး မဲဆန္ဒနယ်အမှတ်(၈) ဆွေးနွေးဖို့ဖြစ်ပါတယ်။</speech>
<speech><mp id="1344">ဒေါ်အိအိဖြိုး(မဲဆန္ဒနယ်အမှတ်-၈၊ ဧရာဝတီတိုင်းဒေသကြီး)</mp>လွှတ်တော်ကိုယ်စားလှယ် ကြီးများရှင့်။ ဒီနေရာမှာ ပြည်သူ့လွှတ်တော်၊ အမျိုးသားလွှတ်တော်ဟု မစဉ်းစားစေလိုဘဲ ပြည်သူ့အတွက် အကောင်းဆုံးနှင့် အသင့်တော်ဆုံးအရာများကို ပြတ်ပြတ်သားသားစဉ်းစားပေးစေလိုပါတယ်ရှင်။ အပိုဒ် ၂၅ တွင် ငြိမ်းချမ်းစွာ စုဝေးခြင်းနှင့် စီတန်းလှည့်လည်ခြင်း မပြုလုပ်လိုပါက သက်ဆိုင်ရာ ရဲတပ်ဖွဲ့မှူးထံ ဆောလျင်စွာ သတိပေးတင်ပြရမည်ဆိုရာတွင် အတည်ပြုပြီးဖြစ်သော အခန်း ၂ အသိပေးတင်ပြခြင်း အခန်းတွင် မိမိသဘောထားဆန္ဒအရ အလို့ငှာဆိုပြီး သက်ဆိုင်ရာ ရဲတပ်ဖွဲ့မှူးထံသို့ ယင်းသို့ဆောင်ရွက်မည့် နေ့မတိုင်မီ အနည်းဆုံး ၄၈ နာရီ ကြိုတင်၍ စာဖြင့်ပေးပို့တင်ပြရမည်ဟု တိကျစွာ ရေးသားထားပါတယ်ရှင့်။ ထိုအရာသည် သက်ဆိုင်ရာ ဌာနများမှ လိုအပ်သည်များကို အဆင့်ဆင့် ဆောင်ရွက်ခွင့်ရရန် ၄၈ နာရီဟု သုံးထားသည်ဟု နားလည်ပြီး အကြောင်းအမျိုးမျိုးကြောင့် ငြိမ်းချမ်းကြုစုခြင်းနှင့် ဂီကန်း လှည့်လည်ခြင်း မပြုလုပ်လိုပါက ၂၄ နာရီအတွင်း ပြန်လည်အသိပေးတင်ပြရမည်ဟု အမျိုးသားလွှတ်တော်၏ အတည်ပြုချက်သည် သက်ဆိုင်ရာဌာနမှ ပွဲလုပ်ဖြစ်သည် မလုပ်ဖြစ်သည်ကို တစ်ရက်စောင့်ကြည့်ရန် ရသည်ဟု နားလည်ပါတယ်ရှင်။ ၂၄ နာရီစောင့်ကြည့်ပြီး မလုပ်လိုကြောင်း ပြန်လည်တင်ပြမှုမရှိလျှင် သက်ဆိုင်ရာဌာနများမှ လိုအပ်သော ကူညီပံ့ပိုးမှုများကို ဆောင်ရွက်ရမှာလည်း ဖြစ်ပါတယ်ရှင့်။ ထိုသို့ မဟုတ်ဘဲ ဆောလျင်စွာဆိုသော အသုံးအနှုန်းသည် ငြိမ်းချမ်းစွာစုဝေးခြင်းနှင့် စီတန်းလှည့်လည်ခြင်း ပြုလုပ်မည့်နေ့ရက် ်းအလိုမှ လာရောက်တင်ပြမည် ဆိုပါကလည်း အကျုံးဝင်နေပါတယ်ရှင့်။ ထိုအခြေအနေဟာ သက်ဆိုင်ရာဌာနများရဲ့ အရေးကြီးသော ်များကို ပြုန်းတီးသကဲ့သို့လည်း ဖြစ်နေပြီး မလိုလားအပ်တဲ့ နှောင့်ယှက်မှုများပင်လို့ပဲ ယူဆရပါတယ်ရှင့်။ ထို့ကြောင့် ဆောလျင်စွာ ဆိုသည်ဟာ တိကျမှုမရှိဘဲ လိုအပ်သလို ဆွဲဆန့်နိုင်ပြီး လုပ်ငန်းအကောင်အထည်ဖော် ဆောင်ရွက်သူများ အတွက် အလုပ်ပိုများစွာ ဝင်ရောက်လာနိုင်ခြင်းကြောင့် ဥပဒေအား တိကျစွာရေးသား၍ အကောင်အထည် ဖော်ဆောင်ရာ ရောက်စေလိုသောကြောင့် အမျိုးသားလွှတ်တော်မှ အတည်ပြုချက်အား ပြဌာန်းပေးပါရန် ဆွေးနွေးအပ်ပါတယ်ရှင့်။ ကျေးဇူးတင်ပါတယ်ရှင့်။</speech>
<speech type="speaker">ဦးလှဦး စစ်ကိုင်းတိုင်းဒေသကြီး မဲဆန္ဒနယ်အမှတ်(၄) ဆွေးနွေးဖို့ဖြစ်ပါတယ်။</speech>
<speech><mp id="1244">ဦးလှဦး(မဲဆန္ဒနယ်အမှတ်-၄၊ စစ်ကိုင်းတိုင်းဒေသကြီး)</mp>အားလုံးကို လေးစားပါတယ်။ ဥပဒေကြမ်း အပိုဒ် ၂၅ ကို အမျိုးသားလွှတ်တော်က ပုဒ်မ ၃ အရ အသိပေးတင်ပြပြီးသူသည် အကြောင်း အမျိုးမျိုးကြောင့် ငြိမ်းချမ်းစွာ စုဝေးခြင်း သို့မဟုတ် ငြိမ်းချမ်းစွာ စီတန်းလှည့်လည်ခြင်းမပြုလုပ်လိုပါက ထိုသို့တင်ပြပြီး ၂၄ နာရီအတွင်း သက်ဆိုင်ရာ မြို့နယ်ရဲတပ်ဖွဲ့မှူးထံသို့ ပြန်လည်အသိပေးတင်ပြရမည်လို့ အတည်ပြုထားပါတယ်။ အဲဒါကို ပြည်သူ့လွှတ်တော်က ၂၄ နာရီ အစား ဆောလျင်စွာလို့ ပြန်လည် ပြင်ဆင်ပြီး သဘောထားကွဲထားပါတယ်။ အဲဒီတော့ ကျွန်တော့အမြင်မှာ ဆောလျင်စွာဆိုတဲ့ အဓိပ္ပာယ်က မြန်မာတို့ရဲ့ အဘိဓာန်မှာ လျင်မြန်စွာလို့ ပြန်ဆိုထားပါတယ်။ အဲဒီတော့ ဆန္ဒပြသူတွေက မိမိတို့ရဲ့ ဆန္ဒ အတွက် ဆန္ဒပြဖို့အကြောင်းမညီညွတ်လို့ ဆန္ဒမပြနိုင်ခဲ့ရင်အကြောင်း ညီညွတ်ရင် ဆန္ဒပြရမယ်။ သို့သော် လည်း အကြောင်းမညီညွတ်ရင် အကြောင်းမညီညွတ်ခြင်း၊ ညီညွတ်ခြင်းအတွက် ဆောလျင်စွာဆိုတဲ့ လျင်မြန်စွာ ပြန်လည်တင်ပြရမည်ဆိုရင် ဆန္ဒပြသူများဘက်က မဖြစ်မနေ ချက်ချင်းလိုက်နာရမည့် အမိန့် သံမျိုးပါနေပါတယ်။ အဲဒါကြောင့် ၂၄ နာရီဆိုတဲ့ ောက်ခြင်းအတွက် သက်ဆိုင်ရာ ရဲအရာရှိနဲ့ ဆိုရင်လည်းပဲ အငြင်းပွားစရာမလိုလို့ သင့်တင့်မျှတတဲ့ အနေအထား ၂၄ နာရီ ပြဌာန်းခြင်းဟာ သင့်လျော် သည့်အတွက် အမျိုးသားလွှတ်တော်က အတည်ပြုချက်အတိုင်း အတည်ပြုပေးဖို့ ကျွန်တော် တင်ပြခြင်း ဖြစ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးတင်အောင်ထွန်း၊ မကွေးတိုင်းဒေသကြီး မဲဆန္ဒနယ်အမှတ်(၅) ဆွေးနွေးဖို့ဖြစ်ပါတယ်။</speech>
<speech><mp id="1279">ဦးတင်အောင်ထွန်း(မဲဆန္ဒနယ်အမှတ်-၅၊ မကွေးတိုင်းဒေသကြီး)</mp>ပြည်ထောင်စု လွှတ်တော် ကိုယ်စားလှယ်များခင်ဗျား။ သဘောကွဲလွဲချက်ဖြစ်တဲ့ ပြင်ဆင်ချက်ဇယားအမှတ်စဉ် (၅)၊ ဥပဒေကြမ်းအပိုဒ် ၂၅ ကို ငြိမ်းချမ်းစွာစုဝေးစီတန်းလှည့်လည်ဖို့ အသိပေးတင်ပြပြီးတော့ မပြုလုပ်လို လို့ရှိရင် မြို့နယ်ရဲတပ်ဖွဲ့မှူးထံမှာ တင်ပြပြီး ၂၄ နာရီအတွင်းမှာ ပြန်လည်အသိပေးတင်ပြရမယ်လို့ အမျိုးသားလွှတ်တော်က အတည်ပြုထားပါတယ်။ ပြည်သူ့လွှတ်တော်က ဆောလျင်စွာဆိုတဲ့ စကားရပ်နဲ့ ထပ်ဖြည့်ပြင်ဆင်ထားတာ ကျွန်တော်တို့ စဉ်းစားရမယ့်အချက်က ခွင့်ပြုပြီးတော့ တားမြစ်တာကိုသာ ဆောလျင်စွာ အသိပေးဖို့ လိုအပ်တာပါ။ ဆောင်ရွက်မယ်လို့ ပြောပြီး မဆောင်ရွက်ဖြစ်တော့တဲ့အကြောင်း ကိုတော့ ဆောလျင်စွာတင်ပြရန် မလိုအပ်တော့ပါဘူး။ ဒါပေမယ့် ၂၄ နာရီ အတွင်းဆိုတာလည်း ကျွန်တော်တို့က နှေးကွေးတဲ့ မဟုတ်ပါဘူး။ ဒါကြောင့်မို့လို့ အမျိုးသားလွှတ်တော်ရဲ့ အတည်ပြုချက်အတိုင်း ပြဋ္ဌာန်းသင့်တဲ့အကြောင်း ဆွေးနွေးအပ်ပါတယ်။ ကျေးဇူးတင်ပါတယ်။</speech>
<speech type="speaker">ပြည်ထဲရေးဝန်ကြီးဌာနရဲ့ သဘောထားပြောပြပါ။</speech>
<speech><agency id="21">ဗိုလ်ချုပ်အောင်စိုး(ဒုတိယဝန်ကြီး၊ ပြည်ထဲရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ အပိုဒ် ၂၅ နဲ့ပတ်သက်ပြီး ငြိမ်းချမ်းစွာစုဝေးခြင်း သို့မဟုတ် ငြိမ်းချမ်းစွာ စီတန်းလှည့်လည်ခြင်း ဆောင်ရွက်ရာမှာ ရဲတပ်ဖွဲ့မှ လုံခြုံရေး ဆောင်ရွက် ပေးရမှာ ဖြစ်ပါတယ်။ ၂၄ နာရီအတွင်း ပြန်လည်တင်ပြရမည်ဟု အတည်ပြုခဲ့ရင် ငြိမ်းချမ်းစွာ စုဝေး ခြင်းနဲ့ငြိမ်းချမ်းစွာစီတန်းလှည့်လည်ခြင်း ပြုလုပ်ရန်အတွက် တင်ပြခဲ့တဲ့သူမှာ ၂၄ နာရီအတွင်းမှာ မဖြစ်မနေဆောင်ရွက်ရမယ့် သဘောလည်းသက်ရောက်မှု ရှိပါတယ်။ သို့ဖြစ်ပါ၍ ပြည်သူ့လွှတ်တော်ရဲ့ အတည်ပြုချက်ဖြစ်သော ဆောလျင်စွာ အသိပေးတင်ပြခြင်းဟာ ငြိမ်းချမ်းစွာစုဝေးခွင့်ကို အသိပေး တင်ပြ ခဲ့တဲ့ လူတွေအတွက် ပိုမိုသင့်လျော်ပါတဲ့အတွက် ဥပဒေကြမ်းပူးပေါင်းကော်မတီရဲ့ သဘောထားနဲ့အညီ ပြည်သူ့လွှတ်တော်ရဲ့ အတည်ပြုချက်ဟာ ပိုမိုသင့်လျော်ပါကြောင်း ထောက်ခံတင်ပြအပ်ပါတယ်။ ကျေးဇူး တင်ပါတယ်။</speech>
<speech type="speaker">ဥပဒေကြမ်းပူးပေါင်းကော်မတီရဲ့ သဘောထားပြောပါ။</speech>
<speech><mp id="1599">ဦးဝေလှိုင်ထွန်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>ဒီမှာ ပြင်ဆင်တဲ့ကိစ္စက ၂၄ နာရီနဲ့ ဆောလျင်စွာ အဓိပ္ပာယ်ကို ရှင်းရမှာပါ။ အဲဒါက ဘယ်သူကလုပ်မှာလဲ။ ဆန္ဒပြမယ့်သူတွေက ဆန္ဒ ထုတ်ဖော်မယ့်သူတွေက ၂၄ နာရီအတွင်း သူတို့မလုပ်ချင်တော့ဘူးဆိုရင် အကြောင်းကြားရမယ်။ တကယ်လို့ ၁၂ နာရီကျတော့မှ မလုပ်ချင်တော့ဘူးဆိုရင် တင်ပြလို့မရတော့ဘူးလား။ ပြကို ပြခိုင်းတာလား။ အစီအစဉ် မရှိရင်ဖျက်မှာဘဲ။ ဖျက်တဲ့အခါကျရင် အကျ သွားသတ်မှတ်လို့ မရဘူး။ ဖျက်ချင်တဲ့မယ်။ သဘောက ဒီဆန္ဒထုတ်ဖော်မှုတစ်ခုဟာ ကျေနပ်သွားပြီဆိုရင် ကျွန်တော်တို့မလုပ်တော့ပါဘူး ဆိုရင် သူဖျက်တဲ့အကြောင်းကြားလို့ ဆောလျင်စွာ အကြောင်းကြားနိုင်ရင် ပြီးအောင်လို့ ကျွန်တော်တို့ အဲဒီလို သတ်မှတ်ထားတယ်။ အဲဒါကြောင့်မို့လို့ ကျွန်တော်တို့ ပြည်သူ့လွှတ်တော်က အတည်ပြုတဲ့အတိုင်းပဲ ပြည်ထောင်စုလွှတ်တော်က ပြဋ္ဌာန်းပေးနိုင်ဖို့အတွက် လွှတ်တော်ရဲ့ သဘောဆန္ဒအတိုင်း ဆန္ဒခံယူရန် တင်ပြ အပ်ပါတယ်။</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၂၅ သည် ဥပဒေကြမ်းပူးပေါင်းကော်မတီ၏ သဘောထားမှတ်ချက်နှင့်အညီ ပြည်သူ့လွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို သဘောတူမတူ လွှတ်တော်ရဲ့ ဆန္ဒရယူပါ့မယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type="speaker">အဆိုကို ထောက်ခံမဲ (၂၇၄) မဲ၊ ကန့်ကွက်မဲ (၁၀၄) မဲ၊ ကြားနေမဲ (၁၆၉) မဲ ဖြစ်ပါတယ်။</speech>
<speech type="speaker">ထောက်ခံဆန္ဒမဲများတဲ့အတွက် ပြည်သူ့လွှတ်တော်၏ အတည်ပြုချက်အတိုင်း အဆိုအတည်ဖြစ်ကြောင်း ကြေညာပါတယ်။</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ငြိမ်းချမ်းစွာ စုဝေးခြင်း နှင့် ငြိမ်းချမ်းစွာ စီတန်းလှည့်လည်ခြင်းဆိုင်ရာ ဥပဒေကြမ်းနဲ့စပ်လျဉ်းပြီး ပြည်သူ့လွှတ်တော်နဲ့ အမျိုးသား လွှတ်တော်တို့က အတည်ပြုခဲ့တဲ့ အပိုဒ်၊ အပိုဒ်ခွဲများနဲ့ လွှတ်တော်နှစ်ရပ်သဘောကွဲလွဲတဲ့ အပိုဒ်၊ အပိုဒ်ခွဲ များကို ပြည်ထောင်စုလွှတ်တော်၏ အတည်ပြုချက်များအတိုင်း အပါအဝင် ပြန်လည်ပြင်ဆင်ပြီး ပြည်ထောင်စု လွှတ်တော်ဆိုင်ရာ ဥပဒေ၊ နည်းဥပဒေများနဲ့အညီ ဆက်လက် ဆောင်ရွက်မှာဖြစ်ကြောင်း အသိပေး ကြေညာပါတယ်။</speech>
</bill>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး(၁၄)ရက်မြောက်နေ့ ရပ်နားကြောင်းနှင့် (၁၅)ရက်မြောက်နေ့ ကျင်းပမည့် နေ့ရက်နှင့်ကြေညာခြင်း</title>
<speech type="speaker">အစီအစဉ်(၉) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များ ခင်ဗျား။ ဒုတိယပုံမှန်အစည်းအဝေး (၁၄)ရက်မြောက်နေ့ အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စု လွှတ်တော် ဒုတိယပုံမှန်အစည်းအဝေးရဲ့ (၁၅)ရက်မြောက်နေ့ ကျင်းပပြုလုပ်မည့် နေ့ရက်ကို ထပ်မံ အသိပေးမည် ဖြစ်ကြောင်းနှင့် ယနေ့အတွက် အစည်းအဝေး ပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော်နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် ဒုတိယပုံမှန်အစည်းအဝေး (၁၄) ရက်မြောက်နေ့ အစည်းအဝေးကို ညနေ ၁၅:၄၀ နာရီ ရပ်နားပါသည်။ ခပ ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ဒုတိယပုံမှန်အစည်းအဝေး (၁၄) ရက်မြောက်နေ့ ခွင့်ပန်ကြားသူ ကိုယ်စားလှယ်စာရင်း စဉ် အမည် မဲဆန္ဒနယ် မှတ်ချက် ၁။ ဦးလဂန်ဇယ်ဂျုံး ဝိုင်းမော် ၂၃-၉-၂၀၁၆ ကချင်ပြည်နယ် ၂။ ဦးပူကျင့်ရှင်းထန် တီးတိန် ချင်းပြည်နယ် ၃။ ဦးမောင်မြင့် မင်းကင်း ၂၃-၉-၂၀၁၆ စစ်ကိုင်းတိုင်းဒေသကြီး ၄။ ဦးအောင်စိုး ယင်းမာပင် ၂၃-၉-၂၀၁၆ စစ်ကိုင်းတိုင်းဒေသကြီး ၅။ ဦးမြင့်သိန်း ဝက်လက် ၂၃-၉-၂၀၁၆ စစ်ကိုင်းတိုင်းဒေသကြီး ၆။ ဦးအောင်စိုး သရက်ချောင်း ၊ ၂၃-၉-၂၀၁၆ တနင်္သာရီတိုင်းဒေသကြီး ၇။ ဦးဉာဏ်ထွန်း ဇီးကုန်း ၂၃-၉-၂၀၁၆ မှ ၃-၁၀-၂၀၁၆ ထိ ပဲခူးတိုင်းဒေသကြီး ၈။ ဦးခင်မောင်သန်း တောင်ငူ ပဲခူးတိုင်းဒေသကြီး ၉။ ဒေါ်ချိုချို ပဲခူးတိုင်းဒေသကြီး ၁၀။ ဒေါက်တာသန်းအောင်စိုး မင်းလှ) ၂၃-၉-၂၀၁၆ ပဲခူးတိုင်းဒေသကြီး ဦးအောင်မြင့် သာယာဝတီ ၂၃-၉-၂၀၁၆ ပဲခူးတိုင်းဒေသကြီး ၁၂။ ပဲခူးတိုင်းဒေသကြီး ၁၃။ ဦးခင်မောင်ဦး ကျောက်တံခါး ပဲခူးတိုင်းဒေသကြီး ၁၄။ ဒေါက်တာလှမိုး အောင်မြေသာဇံ မန္တလေးတိုင်းဒေသကြီး မှတ်ချက် ၂၃-၉-၂၀၁၆ ခဖ စဉ် အမည် မဲဆန္ဒနယ် ၁၅။ ဦးလှဌေးဝင်း ဇေယျာသီရိ မန္တလေးတိုင်းဒေသကြီး ၁၆။ ဒေါက်တာဇော်ဝင်းမြင့် စဉ့်ကူး မန္တလေးတိုင်းဒေသကြီး ၁၇။ ဒေါက်တာမောင်သင်း မိတ္ထီလာ မန္တလေးတိုင်းဒေသကြီး ၁၈။ မန္တလေးတိုင်းဒေသကြီး ၁၉။ ဒေါက်တာအောင်နိုင် သပိတ်ကျင်း မန္တလေးတိုင်းဒေသကြီး ၂၀။ ဒေါက်တာခင်ဆောင် ကျိုက်ထို မွန်ပြည်နယ် ၂၁။ ဦးမောင်သိန်းနိုင် စစ်တွေ ရခိုင်ပြည်နယ် ၂၂။ ဒေါ်ခင်စောဝေ ရသေ့တောင် ရခိုင်ပြည်နယ် ၂၃။ ဦးအောင်ကျော်ကျော်ဦး ရန်ကုန်တိုင်းဒေသကြီး ၂၄။ ဦးမြင့်လွင် ပုဇွန်တောင် ရန်ကုန်တိုင်းဒေသကြီး ဒေါက်တာသန်းဝင်း မြောက်ဥက္ကလာပ ရန်ကုန်တိုင်းဒေသကြီး ၂၆။ ဒေါက်တာစောနိုင် တောင်ဥက္ကလာပ ရန်ကုန်တိုင်းဒေသကြီး ၂၇။ ဦးအောင်လှိုင်ဝင်း မင်္ဂလာဒုံ ရန်ကုန်တိုင်းဒေသကြီး ၂၈။ ဦးတင်မောင်ဝင်း ဆိပ်ကမ်း ရန်ကုန်တိုင်းဒေသကြီး ခဗ စဉ် အမည် မဲဆန္ဒနယ် ၂၉။ ဒေါက်တာခင်မောင်မောင် ဒဂုံမြို့သစ်(မြောက်ပိုင်း) ရန်ကုန်တိုင်းဒေသကြီး ၃၀။ ဦးလွင်ကိုလတ် သန်လျင် ၊ ရန်ကုန်တိုင်းဒေသကြီး ၃၁။ ဦးတင်ထွန်းနိုင် ဆိပ်ကြီးခနောင်တို ရန်ကုန်တိုင်းဒေသကြီး ၃၂။ ဦးစိုင်းကျော်မိုး မိုင်းပန် ရှမ်းပြည်နယ် ၃၃။ ဦးလင်းဇော်ထွန်း ။ ရှမ်းပြည်နယ် ၃၄။ ဒေါက်တာစိုင်းမောက်ခမ်း လားရှိုး ရှမ်းပြည်နယ် ၃၅။ ဦးတင်အေး မက်မန်း ရှမ်းပြည်နယ် ၃၆။ ဦးစိုင်းထွန်းစိန် မိုင်းပျဉ်း ရှမ်းပြည်နယ် ၃၇။ ဦးခွန်မောင်သောင်း ပင်လောင်း ရှမ်းပြည်နယ် ၃၈။ ဦးခင်မောင်မြင့် ရပ်စောက် ရှမ်းပြည်နယ်၊ ၃၉။ ဦးရန်လင်း ကျိုက်လတ် ဧရာဝတီတိုင်းဒေသကြီး ၄၀။ ဗိုလ်မှူးရဲသီဟထွန်း တပ်မတော်သား ပြည်သူ့လွှတ်တော်ကိုယ်စားလှယ် ၄၁။ ဗိုလ်မှူးမျိုးမင်းမောင် တပ်မတော်သား ပြည်သူ့လွှတ်တော်ကိုယ်စားလှယ် ၄၂။ ဦးဂျေယောဂူ မဲဆန္ဒနယ်အမှတ် (၁) ကချင်ပြည်နယ် အစည်းအဝေးပြီးဆုံးသည်အထိ အစည်းအဝေးပြီးဆုံးသည်အထိ မှတ်ချက် ၂၃-၉-၂၀၁၆ မှ ၂၆-၉-၂၀၁၆ ထိ ၂၃-၉-၂၀၁၆ မှ ၂၆-၉-၂၀၁၆ ထိ ခဘ စဉ် အမည် မဲဆန္ဒနယ် ၄၃။ ဒေါက်တာခွန်ဝင်းသောင်း မဲဆန္ဒနယ်အမှတ် (၁၁) ကချင်ပြည်နယ် ၄၄။ ဒေါ်ရှီလာနန်တောင်(ခ) မဲဆန္ဒနယ်အမှတ် (၂) အမ်နန်တောင် ကချင်ပြည်နယ် ၄၅။ ဦးဇော်မင်း မဲဆန္ဒနယ်အမှတ် (၆) စစ်ကိုင်းတိုင်းဒေသကြီး ၄၆။ ဦးခင်မျိုးဝင်း မဲဆန္ဒနယ်အမှတ် (၁၂) တနင်္သာရီတိုင်းဒေသကြီး ၄၇။ ဦးဝင်းကြိုင် မဲဆန္ဒနယ်အမှတ် (၁၀) ပဲခူးတိုင်းဒေသကြီး ၄၈။ ဦးခင်အောင်မြင့် မဲဆန္ဒနယ်အမှတ် (၈) မန္တလေးတိုင်းဒေသကြီး ၄၉။ ဦးစိုးအောင် မဲဆန္ဒနယ်အမှတ် (၁၁) မန္တလေးတိုင်းဒေသကြီး ၅၀။ ဒေါက်တာဇော်လင်းထွဋ် မဲဆန္ဒနယ်အမှတ် (၉) မွန်ပြည်နယ် ၅၁။ ဦးစိုးသီဟ(ခ) မဲဆန္ဒနယ်အမှတ် (၁၀) မောင်တူး မွန်ပြည်နယ် ဦးလှမြင့်(ခ) မဲဆန္ဒနယ်အမှတ် (၁၁) ဦးလှမြင့်သန်း မွန်ပြည်နယ် ၅၃။ ဦးနိုင်သီဟ မဲဆန္ဒနယ်အမှတ် (၇) မွန်ပြည်နယ် ၅၄။ ဦးခင်ဇော်ဦး မဲဆန္ဒနယ်အမှတ် (၃) မွန်ပြည်နယ် ၅၅။ ဦးကျော်ကျော်ဝင်း မဲဆန္ဒနယ်အမှတ် (၈) ရခိုင်ပြည်နယ် ၅၆။ ဒေါက်တာဌေးကြွယ် မဲဆန္ဒနယ်အမှတ် (၁) ရန်ကုန်တိုင်းဒေသကြီး စဉ် အမည် ၅၇။ ဦးကျော်နီနိုင် ခမ မဲဆန္ဒနယ် မှတ်ချက် မဲဆန္ဒနယ်အမှတ် (၁၁) ၂၃-၉-၂၀၁၆ ရှမ်းပြည်နယ် မဲဆန္ဒနယ်အမှတ် (၁၂) ၂၃-၉-၂၀၁၆ ဧရာဝတီတိုင်းဒေသကြီး မဲဆန္ဒနယ်အမှတ် (၁၁) ၂၃-၉-၂၀၁၆ ဧရာဝတီတိုင်းဒေသကြီး တပ်မတော်သား ၂၃-၉-၂၀၁၆ အမျိုးသားလွှတ်တော်ကိုယ်စားလှယ် တပ်မတော်သား ၂၃-၉-၂၀၁၆ အမျိုးသားလွှတ်တော်ကိုယ်စားလှယ် ဒေါ်မေသန်းနွဲ့ ဗိုလ်မှူးချုပ်သက်နိုင် ဒုတိယဗိုလ်မှူးကြီး</speech>
</postface>
</transcript>
</doc>
