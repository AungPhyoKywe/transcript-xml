<doc>
<docinfo>
<docno>02-14-05.xml</docno>
<pdf>02-14-05.pdf</pdf>
<term value="02">ဒုတိယအကြိမ်</term>
<session value="14" />
<sittingday value="05" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် (၁၄)ကြိမ်မြောက်ပုံမှန်အစည်းအဝေး ပဉ္စမနေ့မှတ်တမ်း</title>
<date>၁၃၈၁ ခုနှစ်၊ တန်ဆောင်မုန်းလပြည့်ကျော် ၄ ရက် (၂၀၁၉ ခုနှစ်၊ နိုဝင်ဘာလ ၁၅ ရက်)(သောကြာနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် (၁၄)ကြိမ်မြောက်ပုံမှန်အစည်းအဝေး ပဉ္စမနေ့ကို နံနက် ၁၀:ဝဝ နာရီင်ကျင်းပ ပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် ပြည်သူ့ လွှတ်တော် ဥက္ကဋ္ဌ ဦးတီခွန်မြတ်က ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် (၁၄)ကြိမ်မြောက် ပုံမှန်အစည်းအဝေးရဲ့ ပဉ္စမနေ့အစီအစဉ် စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါခင်ဗျား။</speech>
<speech type="mc">အားလုံး ထိုင်နိုင်ကြပါပြီခင်ဗျား။ ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း ၊</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် (၁၄)ကြိမ်မြောက်ပုံမှန်အစည်းအဝေး ပဉ္စမနေ့မှာ ပြည်ထောင်စု လွှတ်တော်ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်ထောင်စုလွှတ်တော် ကိုယ်စားလှယ်ဦးရေ စုစုပေါင်း ၆၅၅ ဦး ရှိပြီး ဒီကနေ့ အစည်းအဝေးကို ၅၇၃ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၈၇.၄၈ ရာခိုင်နှုန်းရှိပြီး သုံးပုံ တစ်ပုံထက်ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် (၁၄)ကြိမ်မြောက်ပုံမှန်အစည်းအဝေး ပဉ္စမနေ့ အစီအစဉ် ကြေညာခြင်း</title>
<speech type="speaker">အစီအစဉ်(၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျာ။ ဒုတိယ အကြိမ် ပြည်ထောင်စုလွှတ်တော် (၁၄) ကြိမ်မြောက်ပုံမှန်အစည်းအဝေး ပဉ္စမနေ့ အစီအစဉ်ကို လွှတ်တော် ကိုယ်စားလှယ်များထံ ဖြန့်ဝေထားတဲ့အတိုင်း ဆက်လက်ဆောင်ရွက်သွားပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များအတွက် ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော်ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="895">စောမှာဖောင်ကွာ(အဖွဲ့ဝင်၊ ကိုယ်စားလှယ်များစိစစ်ရေးကော်မတီ)</mp>လေးစားအပ်ပါတဲ့ ပြည်ထောင်စုလွှတ်တော် နာယကကြီးခင်ဗျာ။ ယနေ့ ကျင်းပပြုလုပ်တဲ့ ဒုတိယအကြိမ် ပြည်ထောင်စု လွှတ်တော် (၁၄)ကြိမ်မြောက်ပုံမှန်အစည်းအဝေး ပဉ္စမနေ့ ၁၅-၁၁-၂၀၁၉ ရက်နေ့မှာ အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား ကရင်ပြည်နယ် မဲဆန္ဒနယ်အမှတ်(၁၂)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များ စိစစ်ရေးကော်မတီ အဖွဲ့ဝင်ဖြစ်သူ ကျွန်တော် စောမှာဖောင်ကွာက ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော်ကိုယ်စားလှယ်များမှာ- ဦးလဂန်ဇယ်ဂျုံး ဝိုင်းမော်၊ - ဦးစောတင်ဝင်း ကြာအင်းဆိပ်ကြီး၊ - ဦးကျင့်ရှင်းထန်း တီးတိန်၊ - ဦးနေလင်းအောင် မင်းတပ်၊ - ဦးအောင်ကျော်ဟိန်း တနင်္သာရီ၊ - ဦးအုန်းခင် ပုလော၊ - ဦးအောင်မြင့် သာယာဝတီ၊ - ဒေါက်တာသန်းအောင်စိုး မင်းလှ၊ - ဦးခင်မောင်သန်း တောင်ငူ၊ - ဒေါ်နီနီဒွန်း ပေါက်ခေါင်း၊ - ဦးကံမြင့် သရက်၊ - ဦးနိုင်ထူးအောင် နွားထိုးကြီး၊ - ဦးရွှေကို ကျောက်ပန်းတောင်း၊ - ဦးစစ်အေး တောင်သာ၊ - ဦးကျော်တင့် ကျိုက်ထို၊ မှော်ဘီ၊ စမ်းချောင်း၊ တိုက်ကြီး၊ သုံးခွ၊ ဆိပ်ကြီးခနောင်တို၊ မက်မန်း၊ - ဒေါက်တာခင်ဆောင် - ဦးအောင်ဝင်း - ဦးဘိုဘိုဦး - ဦးကျော်မြင့် - ဒေါ်စုစုလွင် - ဦးတင်ထွန်းနိုင် - ဦးတင်အေး - ဦးစိုင်းသန့်ဇင် - ဦးစိုင်းဥက္ကာ - ဦးစိုင်းသီဟကျော် - ဦးစိုင်းဆိုင်မိုင်း - ဦးရန်လင်း - ဦးခင်မောင်ရီ - ဦးမန်းညွန့်သိန်း - ဦးတင်လှ - ဦးအောင်မင်း - ဗိုလ်မှူးနိုင်လင်း - ဦးစောသန်းထွဋ် - ဦးမာန်လောမောင်း - ဦးမင်းနိုင် - ဒေါ်ရွှေရွှေစိန်လတ် - ဦးမောင်မောင်ဆွေ - ဒေါ်ထုမေ - င်္လှလှစိုး - ဦးဘမျိုးသိန်း - ဦးခွန်သိန်းဖေ - ဦးဇော်မင်းလတ်(ခ) ဦးကိုလတ် - ဒေါက်တာစိုင်းဆိုင်ကျောက်ဆမ် - ဦးမောင်မောင်အုန်း မိုင်းရယ်၊ မိုင်းကိုင်၊ ကျိုက်လတ်၊ ဟင်္သာတ၊ ပန်းတနော်၊ ဓနုဖြူ၊ ဇလွန်၊ တပ်မတော်၊ ကရင်-၂ ချင်း-၈၊ စစ်ကိုင်း-၁၂၊ ပဲခူး-၃။ မန္တလေး-၉၊ ရခိုင်-၁၁၊ ရန်ကုန်-၁၀၊ ရန်ကုန်-၅၊ ရှမ်း-၉၊ ရှမ်း-၁၊ ရှမ်း-၆၊ ဧရာဝတီ-၅၊ - ဒေါ်အိအိပြုံး ဧရာဝတီ-၈ နှင့် - ဗိုလ်မှူးချုပ်အောင်စန်းချစ် တပ်မတော် တို့ဖြစ်ပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၃၆ ဦးရှိပြီး၊ ယနေ့ ခွင့်ပန်ကြားသူ ၄၆ ဦး ဖြစ်တဲ့အတွက် စုစုပေါင်းခွင့်ပန်ကြားသူ ၈၂ ဦးဖြစ်ပါတယ်။ ခွင့်မဲ့ပျက်ကွက်သူ မရှိပါ ကြောင်းနဲ့ ယနေ့ ခွင့်ပန်ကြားတဲ့ ပြည်ထောင်စုလွှတ်တော်ကိုယ်စားလှယ် ၄၆ ဦးအား ခွင့်အဖြစ် သတ်မှတ် ခွင့်ပြုပေးနိုင်ပါရန် လေးစားစွာ ပန်ကြားတင်ပြအပ်ပါတယ်ခင်ဗျာ။</speech>
<speech type="speaker">ခွင့်ပန်ကြားသူ အားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် (၁၄)ကြိမ်မြောက်ပုံမှန်အစည်းအဝေး ပဉ္စမနေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅၅ ဦး၊ ယခင်က ခွင့်ပြုထားသူ ၃၆ ဦး၊ ယနေ့ခွင့်ပန်ကြား၍ ခွင့်ပြုထားသူ ၄၆ ဦးဖြစ်တဲ့အတွက် ခွင့်ပြုထားသူ စုစုပေါင်း ၈၂ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေ အနေတင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Motion">
<motion>
<title> စက်မှုဝန်ကြီးဌာနနှင့် စီမံကိန်းနှင့်ဘဏ္ဍာရေးဝန်ကြီးဌာနတို့ကို ပူးပေါင်း၍ စီမံကိန်း၊ ဘဏ္ဍာရေးနှင့် စက်မှု ဝန်ကြီးဌာနအဖြစ် ပြင်ဆင်သတ်မှတ်ဖွဲ့စည်းရေးကိစ္စနှင့်စပ်လျဉ်း၍ နိုင်ငံတော်သမ္မတက တာဝန်ပေးအပ်သည့် စီမံကိန်းနှင့် ဘဏ္ဍာရေးဝန်ကြီးဌာနကလွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ စက်မှု ဝန်ကြီးဌာနနှင့် စီမံကိန်းနှင့် ဘဏ္ဍာရေးဝန်ကြီးဌာနတို့ကို ပူးပေါင်းပြီး စီမံကိန်း၊ ဘဏ္ဍာရေးနှင့် စက်မှုဝန်ကြီး ဌာနအဖြစ် ပြင်ဆင်သတ်မှတ်ဖွဲ့စည်းရေး ကိစ္စနဲ့စပ်လျဉ်းပြီး နိုင်ငံတော်သမ္မတထံမှ ပြည်ထောင်စုလွှတ်တော် နာယက ထံသို့ နိုင်ငံတော်သမ္မတရုံးရဲ့ ၃၁-၁၀-၂၀၁၉ ရက်စွဲပါစာအမှတ်၊ ၁၀၇(၂)/၈/သမ္မတရုံးဖြင့် ပေးပို့ ထားပါတယ်။ အဆိုပါကိစ္စနဲ့စပ်လျဉ်းပြီး နိုင်ငံတော်သမ္မတက တာဝန်ပေးအပ်တဲ့ စီမံကိန်းနှင့် ဘဏ္ဍာရေး ဝန်ကြီးဌာနက လွှတ်တော်သို့ ရှင်းလင်းတင်ပြဖို့ ဖြစ်ပါတယ်။</speech>
<speech><agency id="27">ဦးဆက်အောင် (ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကိုယ်စားလှယ်ကြီးများအားလုံး မင်္ဂလာပါခင်ဗျာ။ စီမံကိန်းနှင့် ဘဏ္ဍာရေးဝန်ကြီးဌာနနှင့် စက်မှုဝန်ကြီးဌာန တို့ကိုပူးပေါင်း၍ စီမံကိန်း၊ ဘဏ္ဍာရေးနှင့် စက်မှု ဝန်ကြီးဌာနအဖြစ် ပြင်ဆင်ဖွဲ့စည်းခြင်းနှင့်ပတ်သက်၍ ရှင်းလင်းဖြေကြားသွားမှာ ဖြစ်ပါတယ်။ Power Point ဖြင့် ရှင်းလင်းတင်ပြခွင့်ပြုပါခင်ဗျား။ ပထမဦးစွာ စက်မှုဝန်ကြီးဌာနရဲ့ လက်ရှိဖွဲ့စည်းပုံကို Power Point နဲ့ ရှင်းလင်းလိုပါတယ်။ စက်မှု ဝန်ကြီးဌာနမှာ ဦးစီးဌာန (၃)ခုနဲ့ လုပ်ငန်း (၄)ခုရှိပါတယ်။ ဦးစီးဌာန(၃)ခုကတော့ ဝန်ကြီးရုံး၊ စက်မှုပူးပေါင်း ဆောင်ရွက်ရေးဦးစီးဌာနနဲ့ စက်မှုကြီးကြပ်ရေးနှင့် စစ်ဆေးရေးဦးစီးဌာနတို့ဖြစ်ပြီး လုပ်ငန်း (၄)ခုကတော့ အမှတ်(၁) အကြီးစားစက်မှုလုပ်ငန်း၊ အမှတ်(၂) အကြီးစားစက်မှုလုပ်ငန်း၊ အမှတ်(၃) အကြီးစားစက်မှုလုပ်ငန်းနှင့် မြန်မာ့ဆေးဝါးလုပ်ငန်းတို့ ဖြစ်ကြပါတယ်။ လက်ရှိစက်မှုဝန်ကြီးဌာနရဲ့ ဖွဲ့စည်းပုံဟာ နိုင်ငံတော်စက်ရုံအလုပ်ရုံများကို စီမံကြီးကြပ် လည်ပတ် နိုင်ရေးကို အဓိကဦးစားပေးထားတဲ့ ဖွဲ့စည်းပုံတစ်ခုဖြစ်တာကို တွေ့ရှိရပါတယ်။ ဗဟိုအုပ်ချုပ်တဲ့ စီးပွားရေး စနစ်အတွက် လိုအပ်တဲ့အုပ်ချုပ်ရေးယန္တရားများနဲ့ ဈေးကွက်စီးပွားရေးစနစ်ကို အကောင်အထည်ဖော်တဲ့ နေရာမှာ အရေးပါတဲ့လုပ်ငန်းစဉ်များကို ယခုဖွဲ့စည်းပုံမှာ ရောထွေးစွာဖွဲ့စည်းထားတာကို တွေ့ရှိရမှာဖြစ်ပါတယ်။ vos ĉioosso 8:47:69:0$dius Command Economy m69lý:cos? Market Economy good ဈေးကွက်စီးပွားရေးစနစ်ကို ဦးတည်နေတဲ့အတွက် အဲဒီဈေးကွက်စီးပွားရေးစနစ်ကို အကောင်အထည်ဖော် ဆောင်နိုင်မယ့် စက်မှုကဏ္ဍဆိုင်ရာမူဝါဒများနဲ့ ကြီးကြပ်ထိန်းကွပ်မှုများကို ဆောင်ရွက်နိုင်မယ့် ဖွဲ့စည်းပုံ အသစ်ကို အသွင်ကူးပြောင်းရေးဟာ အလွန်တရာ အရေးကြီးလှပါတယ်။ စက်မှုဝန်ကြီးဌာန လက်ရှိအကောင်အထည်ဖော်ဆောင်ရွက်နေတဲ့ မြန်မာနိုင်ငံ စက်မှုလက်မှု လုပ်ငန်းများ အသွင်ကူးပြောင်းမှုလုပ်ငန်းစဉ်မှာ အဓိကအားဖြင့် အပိုင်း နှစ်ပိုင်း ပါဝင်ပါတယ်။ ပထမပိုင်း မှာတော့ စက်မှုဝန်ကြီးဌာနလက်အောက်မှာရှိတဲ့ ပုံသေပိုင်ပစ္စည်းများကို ပုဂ္ဂလိကကဏ္ဍသို့ မဟာဗျူဟာ ကျကျနဲ့ စနစ်တကျလွှဲပြောင်းပေးရန် ဖြစ်ပါတယ်။ ဒုတိယအပိုင်းကတော့ မြန်မာနိုင်ငံရဲ့ စက်မှုလုပ်ငန်းများနှင့် SME အခန်းကဏ္ဍကို ထိရောက်စွာ ထိန်းကျောင်းမြှင့်တင်နိုင်စေရန်အတွက် မူဝါဒများချမှတ်ခြင်း၊ ကြီးကြပ်ထိန်းကျောင်းခြင်းများ ပြုလုပ်ခြင်း၊ လူသားအရင်းအမြစ်များပျိုးထောင်ခြင်း လုပ်ငန်းစဉ်များကို ထိရောက်စွာဆောင်ရွက်နိုင်တဲ့ ဖွဲ့စည်းပုံသို့ အသွင်ကူးပြောင်းခြင်းဖြစ်ပါတယ်။ ယခုလို အဆိုပြုတဲ့အတိုင်း ပူးပေါင်းဖွဲ့စည်းခြင်းအားဖြင့် မြန်မာနိုင်ငံ စက်မှုလက်မှုလုပ်ငန်းများ အသွင်ကူးပြောင်းမှုလုပ်ငန်းစဉ်ကို အကောင်အထည်ဖော်ဆောင်ရွက်ရာမှာ ပိုမိုမြန်ဆန်ထိရောက်ပြီး ရေရှည် တည်တံ့ခိုင်မြဲသော အသွင်ကူးပြောင်းမှုရလဒ်များကို ရရှိလာနိုင်မှာဖြစ်ပါတယ်။ ပထမဦးဆုံးအနေနဲ့ လက်ရှိစက်မှုဝန်ကြီးဌာနလက်အောက်မှာရှိတဲ့ စက်ရုံအလုပ်ရုံများနှင့် အခြားသော ပုံသေပိုင် ပစ္စည်းများစီမံခန့်ခွဲမှုအခြေအနေကို တင်ပြလိုပါတယ်။ ၂၀၁၂ ခုနှစ်ကနေပြီးတော့ ၂၀၁၅ ခုနှစ် အတွင်း စက်မှုဝန်ကြီးဌာနအောက်ရှိ နိုင်ငံပိုင်စက်ရုံများကို အစိုးရ-ပုဂ္ဂလိကပူးပေါင်းဆောင်ရွက်မှု Public Private Partnership(PPP)ပုံစံဖြင့် ပုဂ္ဂလိကသို့ လွှဲပြောင်းဆောင်ရွက်ခဲ့တဲ့စက်ရုံပေါင်း ၅၅ ရုံရှိပါတယ်။ လက်ရှိရရှိထားသော သတင်းအချက်အလက်များအရ အဆိုပါစက်ရုံများအနက် လုပ်ငန်းရပ်ဆိုင်းထားရတဲ့ စက်ရုံများ၊ စာချုပ်ဖျက်သိမ်းရန် တင်ပြထားတဲ့စက်ရုံများ၊ စာချုပ်အတိုင်းအကောင်အထည် မဖော်ဆောင် နိုင်သောစက်ရုံများ၊ အရှုံးဖြင့်လုပ်ငန်းလည်ပတ်နေသော စက်ရုံများရဲ့ အရေအတွက်ဟာ အမြတ်ရရှိပြီး လုပ်ငန်းလည်ပတ်နေတဲ့ စက်ရုံအရေအတွက်ထက် ပိုမိုများပြားနေတာကို တွေ့ရှိရမှာဖြစ်ပါတယ်။ စက်မှု ဝန်ကြီးဌာနရဲ့ တိုက်ရိုက်ကြီးကြပ်မှု လက်အောက်မှာရှိတဲ့ နိုင်ငံပိုင်စက်ရုံ ၅ရ ရုံအနက် စက်ရုံ ၄ ရုံမှာ သာလျှင် အမြတ်ဖြင့် လုပ်ငန်းလည်ပတ်နေကြတာကို တွေ့ရှိရမှာဖြစ်ပါတယ်။ သို့ဖြစ်ပါ၍ ဈေးကွက်စီးပွားရေးစနစ်နှင့်အညီ နိုင်ငံတော်၏ ကုန်ထုတ်လုပ်မှုမြှင့်တင်ရေးကို အကျိုးပြုနိုင်စေရန် အဆိုပါစက်ရုံများကို ပုဂ္ဂလိကအသွင်သို့ စနစ်တကျ ကူးပြောင်းနိုင်ရန် အလွန်အရေးကြီး လှပါတယ်။ ထိုသို့ကူးပြောင်းတဲ့အခါမှာ အစုရှယ်ယာများ၊ ပိုင်ဆိုင်မှုများ၊ PPP စာချုပ်များကို စီမံခန့်ခွဲနိုင် ရန်နှင့် ဘဏ္ဍာငွေယိုစီးမှုများ နည်းပါးစေရန်အတွက် လိုအပ်တဲ့ဆောင်ရွက်မှုများကို ယခု ပူးပေါင်းဆောင်ရွက် မည့် ဝန်ကြီးဌာနအနေဖြင့် ဆောင်ရွက်နိုင်ပါက ပိုမိုထိရောက်မြန်ဆန် သွက်လက်လာမည်ဖြစ်ပါကြောင်း တင်ပြအပ်ပါတယ်ခင်ဗျာ။ ဒုတိယအနေဖြင့် စက်မှုကဏ္ဍနှင့် သက်ဆိုင်သောမူဝါဒများချမှတ်ခြင်း၊ ကြီးကြပ်ထိန်းကျောင်းခြင်း များနှင့်စပ်လျဉ်း၍ လက်ရှိစက်မှုဝန်ကြီးဌာနက ဦးစီးဌာနများရဲ့ ဖွဲ့စည်းပုံကို တင်ပြလိုပါတယ်။ စက်မှု ပူးပေါင်းဆောင်ရွက်ရေးဦးစီးဌာနလက်အောက်မှာ ဝန်ထမ်းဦးရေ ၄၄၀ ခန့်ရှိပြီး၊ ဌာန ၁၀ ခုနဲ့ ဖွဲ့စည်း ထားတာကို တွေ့ရှိရပါတယ်။ ထိုနည်းတူစွာပဲ စက်မှုကြီးကြပ်ရေးနှင့် စစ်ဆေးရေးဦးစီးဌာန လက်အောက် မှာ ဝန်ထမ်းဦးရေ ၁၄၈၆ ဦးဖြစ်ပြီး၊ ဌာန ၁၀ ခုဖြင့် ဖွဲ့စည်းထားပါတယ်။ ဖွဲ့စည်းပုံအသေးစိတ်ကို Power Point q? cus gooo:olosušil Nextil အဆိုပါ ဦးစီးဌာနနှစ်ခုမှာ လုပ်ငန်းစဉ် တစ်ခုနှင့် တစ်ခု ထပ်နေခြင်း (တစ်နည်းဆိုသော် Functional Overlap များဖြစ်ပေါ်နေခြင်း)၊ ခေတ်ကာလနှင့် လျော်ညီမှုမရှိတော့သည့် လုပ်ငန်းစဉ်များ (Obsolescence) ဖြစ်ပေါ်နေခြင်း၊ ဆောင်ရွက်နေရသည့် လုပ်ငန်းစဉ်နှင့် ဌာနဆိုင်ရာ ဌာန၏အမည် ဆီလျော်မှုမရှိခြင်း (တစ်နည်းဆိုသော် Nominal Mismatch များဖြစ်ပေါ်နေခြင်း)၊ အမျိုးအစားမတူညီသော လုပ်ငန်းစဉ်များကို ဦးစီးဌာနတစ်ခုတည်းအောက်တွင် ယာယီအဆင်ပြေ လွယ်ကူစေရန် ပူးပေါင်းဖွဲ့စည်းထားခြင်း (တစ်နည်း ဆိုသော် Functional Mismatch) ဖြစ်ပေါ်နေခြင်းတို့ကို တွေ့ရှိရမှာဖြစ်ပါတယ်။ အဆိုပါဦးစီးဌာနများ၏ ဖွဲ့စည်းပုံများနှင့် လုပ်ငန်းစဉ်များကို လုပ်ငန်းစဉ်အလိုက် လိုအပ်သော ဖွဲ့စည်းပုံများ ဖြစ်ပေါ်လာရေးအတွက် ပြန်လည်သုံးသပ်၍ ပြောင်းလဲပြင်ဆင်ရန် အထူးအရေးပါလှပါတယ်။ ဆက်လက်ပြီးတော့ ယခုဖွဲ့စည်းမယ့်၊ ပူးပေါင်းဖွဲ့စည်းမယ့်၊ ဝန်ကြီးဌာနအောက်မှာ ဖွဲ့စည်းတည်ထောင် မယ့် နိုင်ငံတော်၏ ပုံသေပိုင်ပစ္စည်းများ စီမံခန့်ခွဲရေးကော်ပိုရေးရှင်း (State Assets Management CorporationSAMCO)အနေနဲ့ စက်မှုဝန်ကြီးဌာနလက်အောက်မှာရှိတဲ့ နိုင်ငံပိုင်စက်ရုံအလုပ်ရုံ ၁၁၂ ရုံကို မဟာဗျူဟာ ကျစွာဖြင့် စနစ်တကျလွှဲပြောင်း၍ စီမံကြီးကြပ်မည့် လုပ်ငန်းစဉ်ကိုလည်း တင်ပြလိုပါတယ်။ အသွင်ကူးပြောင်းရေးအစီအစဉ်၏ အခြေခံမူဝါဒမှာ လက်ရှိစက်မှုဝန်ကြီးဌာန လက်အောက်ရှိ စက်ရုံ အလုပ်ရုံများကို ၎င်းတို့၏ မဟာဗျူဟာအရေးပါမှုနှင့် စီးပွားဖြစ်ရပ်တည်နိုင်မှုအပေါ်အခြေခံ၍ အုပ်စုများ ဥပမာ- မဟာဗျူဟာကျပြီးတော့ Commercially Viable ဖြစ်တဲ့ လုပ်ငန်းစဉ်များ၊ လုပ်ငန်းများ၊ မဟာဗျူဟာ ကျပေမယ့်လည်း Commercially Viable မဖြစ်တဲ့လုပ်ငန်းများ၊ ဗဟာဗျူဟာမကျပေမယ့် Commercially Viable (gdo.coc$:epsi bus|DOWS:empp:11 Commercially viable olydop:abo. qc$:@p: စတဲ့အုပ်စု (Catagories) များခွဲပြီးတော့ ၎င်း Catagories များကို အခြေခံပြီးတော့ နိုင်ငံတော်က မည်မျှ ပိုင်ဆိုင်သင့်သလဲ၊ နိုင်ငံတော်ကမည်မျှအရှုံးခံသင့်သလဲ၊ ပုဂ္ဂလိကကဏ္ဍကိုလွှဲပြောင်းတဲ့အခါမှာ Big Bang Approach နဲ့လွှဲပြောင်းမှာလား၊ ဒါမှမဟုတ်လို့ရှိရင် Gradual Approach နဲ့ Eqitization နည်းနဲ့ သွားသင့် သလားဆိုတဲ့ strategic Plan များနဲ့ဆောင်ရွက်သွားနိုင်မှာဖြစ်ပါတယ်ခင်ဗျာ။ အဓိကတင်ပြလိုတာကတော့ စီမံကိန်းနှင့် ဘဏ္ဍာရေးဝန်ကြီးဌာနနဲ့ စက်မှုဝန်ကြီးဌာနတို့ ပေါင်းစည်း ခြင်းဟာ ဈေးကွက်စီးပွားရေးစနစ်ကို ပိုမိုအကောင်အထည်ဖော်ဆောင်နိုင်ရန်နဲ့ မြန်မာနိုင်ငံရဲ့ ရေရှည် တည်တံ့ခိုင်မြဲပြီး ဟန်ချက်ညီတဲ့ ဖွံ့ဖြိုးတိုးတက်မှုအစီအစဉ် Myanmar Sustainable Development Goals Plan ရဲ့ Goal Number 3 ဖြစ်တဲ့ Private sector led economic growth ကိုရရှိစေနိုင်ဖို့အတွက် စက်မှုဝန်ကြီး ဌာနအောက်မှာရှိတဲ့ နိုင်ငံပိုင်စက်ရုံအလုပ်ရုံများကို မဟာဗျူဟာမြောက် ကူးပြောင်းရေး လုပ်ငန်းစဉ်ဟာ အလွန်အရေးကြီးလှပါတယ်။ ယင်းဝန်ကြီးဌာနနှစ်ခုကို ပူးပေါင်းဖွဲ့စည်းခြင်းအားဖြင့် အသွင်ကူးပြောင်းရေး ဆိုင်ရာ လုပ်ငန်းစဉ်များကိုလည်း ထိရောက်မြန်ဆန်စေမှာဖြစ်ကြောင်း ဆက်လက် တင်ပြလိုပါတယ်။ နိုင်ငံတကာမှာလည်း စက်မှုဝန်ကြီးဌာနကို ကုန်သွယ်ရေးနှင့် စက်မှုဝန်ကြီးဌာန၊ စီးပွားရေး၊ ကူးသန်း ရောင်းဝယ်ရေးနှင့် စက်မှုဝန်ကြီးဌာန စသည်ဖြင့် စီးပွားရေးနှင့်ဆက်စပ်သော ဝန်ကြီးဌာနများနှင့် ပူးတွဲ ဖွဲ့စည်းလေ့ရှိကြပါတယ်။ မြန်မာနိုင်ငံ၏အခြေအနေအရ မြန်မာနိုင်ငံအတွက် Strategic Economic Planning များ ရေးဆွဲဆောင်ရွက် အကောင်အထည်ဖော်လျက်ရှိပြီး နိုင်ငံတော်ဘဏ္ဍာငွေများကိုလည်း စနစ်တကျ စီမံခန့်ခွဲလျက်ရှိတဲ့ စီမံကိန်းနှင့်ဘဏ္ဍာရေးဝန်ကြီးဌာနနဲ့ စက်မှုဝန်ကြီးဌာနကို ပူးပေါင်း ဖွဲ့စည်းရန် အသင့်လျော်ဆုံးဖြစ်ကြောင်း တင်ပြလိုပါတယ်။ မြန်မာနိုင်ငံစက်မှုလက်မှုလုပ်ငန်းများအား အသွင်ကူးပြောင်းတဲ့အခါမှာ အဓိကလိုအပ်တဲ့ ဘဏ္ဍာရေး၊ စီမံကိန်းဆိုင်ရာကိစ္စရပ်များ၊ ပုဂ္ဂလိကအသွင်ကူးပြောင်းရေးနှင့် အစိုးရနှင့် ပုဂ္ဂလိကပူးပေါင်းဆောင်ရွက်ရေး ဆိုင်ရာ လုပ်ငန်းစဉ်များကို တာဝန်ယူထားတဲ့ ဌာန၊ အဖွဲ့အစည်းများဟာလည်း စီမံကိန်းနှင့် ဘဏ္ဍာရေး ဝန်ကြီးဌာန၏ လက်အောက်မှာတည်ရှိပါတယ်။ ဥပမာ-စက်မှုဝန်ကြီးဌာနအောက်က ပုံသေပိုင်ပစ္စည်းများနှင့် အစုရှယ်ယာများကို စီမံကိန်းနှင့် ဘဏ္ဍာရေးဝန်ကြီးဌာနအောက်ရှိ SAMCO မှ လွှဲပြောင်းလက်ခံယူရမှာ ဖြစ်ပါတယ်။ နိုင်ငံပိုင်မြေများနှင့် စက်ရုံအလုပ်ရုံများ စသည်ပုံသေပိုင်ပစ္စည်းများကို အသွင်ကူးပြောင်း ရေးနှင့် PPP စာချုပ်စာတမ်းများ စီမံခန့်ခွဲရေးမှာလည်း စီမံကိန်းနှင့် ဘဏ္ဍာရေးဝန်ကြီးဌာနအောက်မှာ ရှိတဲ့ PPP Center က အဓိကအခန်းကဏ္ဍကနေပြီးတော့ ဆောင်ရွက်ရမှာဖြစ်ပါတယ်။ ထို့အပြင် ဝန်ကြီး ဌာနတစ်ခုတည်းအောက်တွင် တည်ရှိကြပါက စီမံကိန်းဦးစီးဌာန၊ ရသုံးမှန်းခြေငွေစာရင်းဦးစီးဌာနနှင့် စီမံကိန်းစိစစ်ရေးနှင့် တိုးတက်မှု အစီရင်ခံရေးဦးစီးဌာနတို့သည် စက်မှုစီမံကိန်း၊ ကြီးကြပ်ခြင်းနှင့် စောင့်ကြည့် အကဲဖြတ်ခြင်းများအပြင် ဘဏ္ဍာရေးဆိုင်ရာ စည်းမျဉ်းစည်းကမ်းများနှင့် လုပ်ထုံးလုပ်နည်းများကိုလည်း လိုက်နာစေရန်အတွက် များစွာကူညီပံ့ပိုးပေးနိုင်မှာဖြစ်ကြပါတယ်။ ထို့အပြင် စီမံကိန်းနှင့် ဘဏ္ဍာရေးဝန်ကြီးဌာန၏ ဝန်ကြီးသည်လည်း စက်မှုဝန်ကြီးဌာန၏ ဝန်ကြီး ဖြစ်နေတဲ့အတွက် ထိုကဲ့သို့ ပူးပေါင်းဖွဲ့စည်းလိုက်ခြင်းအားဖြင့် အသွင်ကူးပြောင်းရေးဆိုင်ရာ လုပ်ငန်းစဉ် များအားလုံးကို ဝန်ကြီးဌာနတစ်ခုတည်းအောက်မှာ တစ်စုတစ်စည်းတည်းဖြစ်စေသဖြင့် စီမံကိန်းနှင့် ပြုပြင်ပြောင်းလဲရေးဆိုင်ရာကိစ္စရပ်များကို အကောင်အထည်ဖော်ဆောင်ရွက်ရာမှာ များစွာထိရောက် မြန်ဆန် စေမှာဖြစ်ပါတယ်။ ယခုကဲ့သို့ပူးပေါင်းဖွဲ့စည်းခြင်းအားဖြင့် လွန်ခဲ့တဲ့ နှစ်နှစ်တာကာလကတည်းက စက်မှုဝန်ကြီး ဌာန၏ ရပ်ဆိုင်းထားရတဲ့ စက်ရုံအလုပ်ရုံများကို လေ့လာသုံးသပ်ခဲ့သော နိုင်ငံတော်၏ အတိုင်ပင်ခံပုဂ္ဂိုလ် ဦးဆောင်တဲ့ နိုင်ငံတော်စီးပွားရေးရာပေါင်းစပ် ညှိနှိုင်းရေးကော်မတီ (NECC) နှင့် ပိုမိုနီးကပ်စွာ ချိတ်ဆက် ဆောင်ရွက်နိုင်မည့်နည်းတူ စက်မှုဝန်ထမ်းများအတွက်လည်း ၎င်းတို့၏ ကျွမ်းကျင်မှု၊ သဘောဆန္ဒများနှင့် ကိုက်ညီမည့် လုပ်ငန်းတာဝန်များကို ဝန်ကြီးဌာနအသစ်တွင် ပိုမိုလွယ်ကူအဆင်ပြေစွာ ကူးပြောင်း ထမ်းဆောင်နိုင်စေမှာဖြစ်ကြောင်း တင်ပြအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<title>အထက်ပါကိစ္စနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်း တင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ် (၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော်သမ္မတထံမှ ပေးပို့စာမိတ္တူကို လွှတ်တော်ကိုယ်စားလှယ်များထံ ကြိုတင်ဖြန့်ဝေထားပါတယ်။ ပေးပို့စာမိတ္တူကို နောက်ဆက်တွဲဖြင့် ဖော်ပြထားပါသည်။ အထက်ပါကိစ္စနဲ့ စပ်လျဉ်းပြီး လွှတ်တော်ကိုယ်စားလှယ်များရဲ့ ဆွေးနွေးခြင်းအစီအစဉ်ကို ၂၀-၁၁-၂၀၁၉ ရက်မှာ ဆောင်ရွက်ဖို့ လျာထားပါတယ်။ ဒါကြောင့် ဆွေးနွေးလိုတဲ့လွှတ်တော်ကိုယ်စားလှယ် ရှိပါက ၁၉-၁၁-၂၀၁၉ ရက် (အင်္ဂါနေ့) မွန်းလွဲတစ်နာရီ နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်း တင်သွင်းနိုင်ကြောင်း ကြေညာပါတယ်။</speech>
</motion>
</section>
<section value="Bill">
<bill>
<title>မြန်မာနိုင်ငံတံဆိပ်ခေါင်းအက်ဥပဒေကို ပြင်ဆင်သည့် ဥပဒေကြမ်းနှင့်စပ်လျဉ်း၍ တစ်ပိုဒ်ချင်းစီအလိုက် အတည်ပြုရန် အဆိုတင်သွင်းဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း၊</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မြန်မာနိုင်ငံ တံဆိပ်ခေါင်းအက်ဥပဒေကို ပြင်ဆင်သည့် ဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို ၆-၁၁-၂၀၁၉ ရက်က ကျင်းပပြုလုပ်တဲ့ ပြည်ထောင်စုလွှတ်တော် အစည်းအဝေးမှာ ဖတ်ကြားတင်ပြခဲ့ပြီး ဖြစ်ပါတယ်။ အထက်ပါ ဥပဒေကြမ်းနဲ့စပ်လျဉ်းပြီး အဆိုတင်သွင်းဆွေးနွေးခြင်းနဲ့ လွှတ်တော်ရဲ့ အဆုံးအဖြတ်ရယူခြင်းတို့ကို တစ်ဆက်တည်း ဆောင်ရွက်သွားမှာ ဖြစ်ပါတယ်။ လွှတ်တော်ရဲ့ အဆုံးအဖြတ်ရယူရာမှာ ဥပဒေကြမ်းပူးပေါင်းကော်မတီရဲ့ သဘောထားမှတ်ချက်အပေါ်အခြေခံပြီး ပြင်ဆင်ချက်မရှိတဲ့ အပိုဒ်များ ကိုတော့ လွှတ်တော်ရဲ့ သဘောထားမေးမြန်း၍လည်းကောင်း၊ ပြင်ဆင်ချက်ရှိတဲ့ အပိုဒ်ကိုတော့ စက်ခလုတ် အသုံးပြု၍လည်းကောင်း အတည်ပြုဆောင်ရွက်သွားမှာ ဖြစ်ပါတယ်။ ဥပဒေကြမ်းရဲ့ မူလအဆိုပြုချက်၊ ဥပဒေကြမ်းပူးပေါင်းကော်မတီနဲ့ လွှတ်တော်ကိုယ်စားလှယ်များရဲ့ ပြင်ဆင်ချက်တို့ပါဝင်တဲ့ ဇယားကိုလည်း လွှတ်တော်ကိုယ်စားလှယ်များထံ ကြိုတင်ဖြန့်ဝေထားပါတယ်။ ပြင်ဆင်ချက်ဇယားကို နောက်ဆက်တွဲဖြင့် ဖော်ပြထားပါသည်။ ယင်းဥပဒေကြမ်းနဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော်ကိုယ်စားလှယ် များအနေနဲ့ မိမိဆွေးနွေးရမယ့်အပိုဒ်မှာ တိုတိုနဲ့လိုရင်း ဆွေးနွေးဖို့ဖြစ်ပါတယ်။ ယခုဥပဒေကြမ်းပူးပေါင်း ကော်မတီအနေနဲ့ ဥပဒေကြမ်း၏ ခေါင်းစဉ်၊ နိဒါန်းနှင့် အပိုဒ် ၁ တို့မှစ၍ အဆိုပြုတင်ပြဖို့ ဖြစ်ပါတယ်။</speech>
<speech><mp id="992">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>လေးစား အပ်ပါသော ပြည်ထောင်စုလွှတ်တော် နာယကကြီး၊ အမျိုးသားလွှတ်တော် ဥက္ကဋ္ဌကြီးနှင့်တကွ အားလုံးပဲ မင်္ဂလာပါခင်ဗျား။ ဥပဒေကြမ်းပူးပေါင်းကော်မတီကိုယ်စား ကျွန်တော် ဒေါက်တာမြတ်ဉာဏစိုးကနေ ပြီးတော့ အဆိုပြုတင်ပြသွားမှာ ဖြစ်ပါတယ်။ ပထမဦးဆုံး တင်ပြမှာကတော့ ဥပဒေကြမ်းရဲ့ ခေါင်းစဉ်၊ နိဒါန်းနဲ့ အပိုဒ် ၁ ဖြစ်ပါတယ်။ မြန်မာနိုင်ငံတံဆိပ်ခေါင်းအက်ဥပဒေကို ပြင်ဆင်သည့် ဥပဒေ(၂၀၁၉ ခုနှစ်၊ ပြည်ထောင်စုလွှတ်တော် ဥပဒေအမှတ်------။ ) ၁၃၈၁ ခုနှစ်၊ --------ရက် (၂၀၁၉ ခုနှစ်၊ --------လ-----ရက်) ပြည်ထောင်စု လွှတ်တော်သည် ဤဥပဒေကို ပြဋ္ဌာန်းလိုက်သည်။ အပိုဒ် ၁ ဤဥပဒေကို မြန်မာနိုင်ငံတံဆိပ်ခေါင်း အက်ဥပဒေကို ပြင်ဆင်သည့်ဥပဒေဟု ခေါ်တွင်စေရမည်။ ဒီအဆိုပြုချက်များကို လွှတ်တော်က အတည်ပြု ပေးနိုင်ပါရန် လေးစားစွာ တင်ပြအပ်ပါတယ်ခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ ခေါင်းစဉ်၊ နိဒါန်းနှင့် အပိုဒ် ၁ တို့သည် ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်းဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="992">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျား။ ဆက်လက်ပြီးတော့ ဥပဒေကြမ်းရဲ့ အပိုဒ် ၂ ကို တင်ပြမှာဖြစ်ပါတယ်။ ဒီဥပဒေကြမ်းရဲ့ အပိုဒ် ၂ ကတော့ တပ်မတော်သားလွှတ်တော်ကိုယ်စားလှယ် ဒုတိယဗိုလ်မှူးကြီးအောင်ဇင်မင်း ကနေပြီးတော့ လွှတ်တော်ကိုတင်သွင်းခဲ့တဲ့ ပြင်ဆင်ချက်နဲ့အညီ ဥပဒေကြမ်းပူးပေါင်းကော်မတီက ထပ်မံပြင်ဆင်ထားတာ ဖြစ်ပါတယ်။ မြန်မာနိုင်ငံတံဆိပ်ခေါင်းအက်ဥပဒေ ပုဒ်မ ၃၅ ပုဒ်မခွဲ(က)ကို အောက်ပါအတိုင်း အစားထိုးရမည်။ Article (35), Sub article (A), any such instrument not being an instrument chargeable with a duty of ton Kyoto only or a bill of avchance or promissory note choll cubiect te alust vention ho admitted in evidence on payment of the duty with which the same is chargeable, or in the case of an instrument insufficiently stamped or the amount required to make up such duty, together with a penalty of five hundred Kyats, or when three times the amount of the proper duty or deficient portion thereof exceeds five hundred Kyats, of a sum equal to three times such duty or portion;"""" မြန်မာနိုင်ငံတံဆိပ်ခေါင်းအက်ဥပဒေ ပုဒ်မ ၄၀ ပုဒ်မခွဲ (၁) ပုဒ်မခွဲငယ်(ခ)ကိုတော့ အောက်ပါအတိုင်း 3300:00:01 goulosusil Article (40), Sub article (1) (b), if he is of the opinion that such instrument is chargeable with duty and is not duly stamped, he shall require the payment of the proper duty or the amount required to make up the same, together with a penalty of five hundred Kyats; or if he thinks fit, an amount not exceeding three times the amount of the proper duty or of the deficient portion thereof, whether such amount exceeds or falls short of five hundred Kyats;"""" ဖြစ်ပါတယ်။ ဒီဥပဒေကြမ်းပူပေါင်းကော်မတီရဲ့ ထပ်မံပြင်ဆင်ချက်ကို လွှတ်တော်က အတည်ပြုပေးနိုင်ပါရန် လေးစားစွာ အဆိုပြုတင်ပြအပ်ပါတယ်ခင်ဗျား။</speech>
<speech type="speaker">ဒုတိယဗိုလ်မှူးကြီး အောင်ဇင်မင်း တပ်မတော်သား ပြည်သူ့လွှတ်တော် ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဒုတိယဗိုလ်မှူးကြီးအောင်ဇင်မင်း (တပ်မတော်သားပြည်သူ့လွှတ်တော်ကိုယ်စားလှယ်)</mp>ဒီ ပြင်ဆင်ချက်တင်သွင်းခဲ့တဲ့ ပုဒ်မ ၃၅ ပုဒ်မခွဲ(က)နဲ့ ပုဒ်မ ၄၀ ပုဒ်မခွဲ (၁) ပုဒ်မခွဲငယ်(ခ)တို့ပါ ဥပဒေကြမ်း ပူးပေါင်းကော်မတီက တင်ပြခဲ့တဲ့ ပြင်ဆင်ချက်များအတိုင်း အတည်ပြုပေးနိုင်ပါရန် တင်ပြအပ်ပါတယ်။</speech>
<speech type="speaker">ဦးစိုးသိန်း(ခေါ်)ဦးမောင်စိုး တနင်္သာရီတိုင်းဒေသကြီး မဲဆန္ဒနယ်အမှတ်(၁၀) ဆွေးနွေးဖို့ဖြစ်ပါတယ်။</speech>
<speech><mp id="976">ဦးစိုးသိန်း(ခေါ်)ဦးမောင်စိုး(မဲဆန္ဒနယ်အမှတ်-၁၀၊ တနင်္သာရီတိုင်းဒေသကြီး)</mp>လေးစားအပ် ပါသော ပြည်ထောင်စုလွှတ်တော် နာယကကြီးနှင့်တကွ ကိုယ်စားလှယ်ကြီးများအားလုံး မင်္ဂလာပါ။ ကျွန်တော်တို့ အခုလို ပြင်ဆင်တဲ့ဟာကို ကျွန်တော့အနေနဲ့လည်း သဘောတူညီမှုရှိပါတယ်။ ဒီနေရာမှာ ကျွန်တော်တို့ အရင်လို earner တွေ၊ rupee တွေ နေရာမှာ ကျွန်တော်တို့ “kyats” ကိုသုံးထားတာကို ကျွန်တော်တို့ သဘောတူပါတယ်။ နောက်တစ်ခု ကျွန်တော်တို့ ပြင်ဆင်ချက်ထဲမှာ ကျွန်တော်တို့ “ten times” ဆိုတဲ့ ဟာကို “five times” လို့ ပြင်ထားတာရှိပါတယ်။ အဲဒီအတွက် ကျွန်တော်တို့က ဒီ “five times”ကိုပဲ ကျွန်တော်တို့က အဆိုပြုထားတာ ဖြစ်ပါတယ်။ ကျန်တဲ့ရှေ့က ကျွန်တော်တို့ *Kyats”တွေကို ပြင်ဆင် ထားတဲ့ဟာကိုတော့ ကျွန်တော့အနေနဲ့ သဘောတူပါတယ်။</speech>
<speech type="speaker">ဦးအောင်စိန် ထားဝယ်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="425">ဦးအောင်စိန်(ထားဝယ်မဲဆန္ဒနယ်၊ တနင်္သာရီတိုင်းဒေသကြီး)</mp>နာယကကြီးခင်ဗျာ။ စာချုပ် စာတမ်းများနဲ့ ပတ်သက်ပြီးတော့ သက်ဆိုင်ရာ ပြဋ္ဌာန်းဥပဒေများအတိုင်း ဆောင်ရွက်ကြမယ်ဆိုရင် အခု ပြင်ဆင်လိုတဲ့ “ten times” ဆိုတဲ့ စကားရပ်ကို စဉ်းစားရန်အကြောင်းမရှိပါဘူး။ ဥပဒေပြဋ္ဌာန်းချက်အတိုင်း မဆောင်ရွက်တာဟာ တမင်ပျက်ကွက်တယ်ဆိုရင်တော့ လက်ရှိ “ten times” ဆိုတာကိုတောင်မှ နည်းပါသေး တယ်။ ကာယကံရှင်များကိုယ်တိုင် လျစ်လျူရှုပြီးတော့ တမင်ပျက်ကွက်လို့ ဥပဒေပြဋ္ဌာန်းချက်ကို ပြင်ရမယ်ဆိုရင် ကျွန်တော်တို့ ဥပဒေပြုအဖွဲ့က လိုက်လျောရာကြပါလိမ့်မယ်။ အကယ်၍များ ခေတ်ကာလနဲ့အညီဆိုရင်တော့ ဒဏ်ထိ တီးပေးတယ်။ ဒီအကြောင်းမသိပါဘူး။ တကယ်လိုများ အကောင်းကောင်းအောင် ဒဏ်ကြေးကို လျှော့မယ်ဆိုလို့ရှိရင် နိုင်ငံတော်နဲ့ စာချုပ်အတွက် အခွန်ထမ်း ပြည်သူတွေအတွက် မနစ်နာ ရအောင်၊ မျှတမှုရှိအောင် “ten times” ဆိုတဲ့ စကားရပ်အစား “five times” အဖြစ်သာ ပြင်ဆင် အတည်ပြုသင့်ပါကြောင်း တင်ပြအပ်ပါတယ်။</speech>
<speech type="speaker">ဦးမျိုးဝင်း မွန်ပြည်နယ် မဲဆန္ဒနယ်အမှတ်(၈) ဆွေးနွေးဖို့ဖြစ်ပါတယ်။</speech>
<speech><mp id="938">ဦးမျိုးဝင်း(မဲဆန္ဒနယ်အမှတ်-၈၊ မွန်ပြည်နယ်)</mp>အားလုံးပဲမင်္ဂလာပါ။ power point သုံးစွဲခွင့်ပြုဖို့ မေတ္တာရပ်ခံအပ်ပါတယ်။ ဒါက ၁၈၉၉ Stamp Act ထဲက ပုဒ်မ ၃၅ ဖြစ်ပါတယ်။ အဲဒီထဲမှာ ရေးထားတာရဲ့ ဆိုလိုရင်းကတော့ တံဆိပ်ခေါင်းကပ်ဖို့လိုတဲ့ စာချုပ်စာတမ်းတစ်ခုမှာ သတ်မှတ်ထားတဲ့ တံဆိပ်ခေါင်းခွန် ထမ်းဆောင် မထားရင် တရားဝင်စာချုပ်စာတမ်းအဖြစ် သက်သေမမြောက်ဘူးလို့ ဆိုပါတယ်။ အောက်က ပြင်မယ့် ပုဒ်မခွဲ (a) ဖြစ်ပါတယ်။ အဲဒီထဲက ပြင်လိုတဲ့ အဓိကအချက်ကို ကွက်ပြောရရင် အဲလိုကပ်သင့်တဲ့ တံဆိပ်ခေါင်းမကပ်ထားတဲ့ ဒါမှမဟုတ် လျှော့ကပ်ထားတဲ့ စာချုပ်ကို တရားဝင်စာချုပ်ဖြစ်ချင်ရင် ဒဏ်ငွေ ၁၀ ဆ ဆောင်ရမယ်လို့ ဆိုထားပါတယ်။ ဒီလိုလုပ်ထားတာက အခွန်ရှောင်မှာစိုးလို့ပါ။ ပြီးခဲ့တဲ့ ၂၀၁၉၂၀၂၀ အခွန်အကောက်ဥပဒေမှာ စည်းကြပ်မှုမှ လွတ်ကင်းနေတဲ့ ငွေအပေါ် အခွန်ကို ၃ ရာခိုင်နှုန်းအထိ လျှော့လိုက်ပါတယ်။ အဲဒီတုန်းကလည်း ကျွန်တော် ကန့်ကွက်ဆွေးနွေးခဲ့ဘူးပါတယ်။ ဘာကြောင့်လဲဆိုရင် ကျွန်တော်တို့ဆီမှာ အခွန်ကို နည်းအမျိုးမျိုးနဲ့ ရှောင်ပြီးလုပ်စားနေသူတွေ၊ တရားမဝင်လုပ်ငန်းနဲ့ ကြီးပွား နေသူတွေ၊ အဂတိတရားနဲ့ သူဌေးဖြစ်နေသူတွေအပြင် နိုင်ငံပိုင်ပစ္စည်းတွေကို နည်းအမျိုးမျိုးနဲ့ အောက် ဈေးနဲ့ ရယူထားသူတွေ၊ ငှားထားသူတွေ များနေလို့ပါပဲ။ နဂိုရယူထားစဉ်ကတည်းကိုက ကြိတ်ပြီးလုပ်ခဲ့ကြတဲ့အတွက်ကြောင့် သက်ဆိုင်ရာရုံးမှာ တရားဝင် ကျသင့်တဲ့ အခွန်တံဆိပ်ခေါင်းဖိုးနဲ့ လုပ်ခဲ့ကြတာလည်း အတော်နည်းမယ်လို့ ထင်ပါတယ်။ တောင်းဆိုလို့ အခွန်လျှော့ပေါ့ထားတုန်းက တရားဝင်အမည်ပေါက်လုပ်ဖို့ ကြံကြတဲ့အခါမှာနော်၊ အခုလိုကြံကြတဲ့အခါမှာ တံဆိပ်ခေါင်းတန်ကြေး ၁၀ ဆဆိုတဲ့ဟာက “ခု”နေပြန်တဲ့အခါကျတော့ ဒါကို ၃ ဆအထိလျှော့ပေးဖို့ တောင်းဆိုကြပြန်ပြီလို့ ကျွန်တော်ထင်မိပါတယ်။ အခုလျှော့ဖို့ စီစဉ်နေတာ အခွန်မဟုတ်ပါဘူး။ အခွန် ရှောင်လို့ ခံခဲ့ရမယ့် ပြစ်ဒဏ်ဖြစ်ပါတယ်။ ပထမအခွန်များလို့ဆိုပြီးတော့ လျှော့ခိုင်းတယ်။ အခုတစ်ခါ ပြစ်ဒဏ်လည်း လျှော့ပေးရဦးမယ်ဆိုတော့ မိအေးနှစ်ခါနာ ကိန်းဆိုက်မှာ ဖြစ်ပါတယ်။ နိုင်ငံအတွက်လည်း ထည့်စဉ်းစားပေးကြစေလိုပါတယ်။ အခုလို ပြစ်ဒဏ်ကိုပါ လွယ်လွယ်လေးလျှော့ပေးနေရင် နောင်ဆို ဘယ်သူမှ အခွန်ကို လေးစားကြတော့မှာ မဟုတ်လို့ အခွန်ယဉ်ကျေးမှု ထွန်းကားဖို့ဆိုတာ အိမ်မက် မက်နေရုံကလွဲလို့ မရှိပါဘူး။ အခွန်ယဉ်ကျေးမှု ထွန်းကားစေချင်ရင် ကျွန်တော်တို့ အခွန်ကို လျှော့ရမှာဖြစ်ပါတယ်။ အခုကျွန်တော်တို့ ဆီက ၄ ရာခိုင်နှုန်းဆိုတဲ့ Stamp Duty က အင်မတန် ဈေးကြီးပါတယ်။ အိမ်နီးချင်း ထိုင်းမှာ ဒသမ ၅ ရာခိုင်နှုန်း၊ ချမ်းသာတဲ့ စင်ကာပူလိုနိုင်ငံမှာတောင် မြန်မာငွေ သိန်းနှစ်ထောင်လောက် တန်တဲ့အိမ်ဝယ်ရင် 1 % လောက်ပဲ Stamp Duty ကျပါတယ်။ ဒါကြောင့် တကယ်ပြင်သင့်တာက ဒဏ်ကြေးမဟုတ်ဘဲ မူရင်း တံဆိပ်ခေါင်းခွန်ကိုသာ ပြင်သင့်ပါတယ်။ သူများနိုင်ငံတွေမှာ အခွန်ကို ဘယ်လိုပါးပါးနပ်နပ်နဲ့ ကောက်နေ သလဲဆိုတာကို လေ့လာအတုယူပြီးတော့ ကျွန်တော်တို့ရဲ့ မူလအခွန်ဥပဒေများကို ပြင်ဆင်သင့်ပါတယ်။ ဒါဟာ ဒဏ်ကြေးဖြစ်ပါတယ်။ ပြီးနေသူတွေများလို့ ဒီဒဏ်ကြေးကို လျှော့ပေးချင်တယ် ဆိုရင်တောင် ကျွန်တော့အနေနဲ့ကတော့ ၃ ဆအထိ မချပေးစေလိုပါဘူး။ ဒါကြောင့် မူလ “ten times” အစား “Seven times” အနေနဲ့သာ ပြင်ဆင်သင့်ပါတယ်လို့ အကြံပြုတင်ပြအပ်ပါတယ်။</speech>
<speech type="speaker">ဒေါက်တာပြည့်ဖြိုး ဧရာဝတီတိုင်းဒေသကြီး မဲဆန္ဒနယ်အမှတ်(၇) ဆွေးနွေးဖို့ဖြစ်ပါတယ်။</speech>
<speech><mp id="841">ဒေါက်တာပြည့်ဖြိုး(မဲဆန္ဒနယ်အမှတ်-၇၊ ဧရာဝတီတိုင်းဒေသကြီး)</mp>လေးစားအပ်ပါတဲ့ ပြည်ထောင်စုလွှတ်တော် နာယကကြီးနှင့်တကွ အားလုံးပဲမင်္ဂလာပါ။ ကျွန်တော့အား power point အသုံးပြု ခွင့်ပြုပါခင်ဗျား။ ကျွန်တော့အနေနဲ့ မြန်မာနိုင်ငံတံဆိပ်ခေါင်းအက်ဥပဒေကို ပြင်ဆင်တဲ့ဥပဒေကြမ်းနဲ့စပ်လျဉ်းပြီး ပြင်ဆင်ချက်ကို အဆိုပြုဆွေးနွေးသွားမှာ ဖြစ်ပါတယ်။ အဲဒီတော့ ဥပဒေကြမ်းပူးပေါင်းက ပြန်ဆုတ်ထားပေးပါ။ ဥပဒေကြမ်းပူးပေါင်းက ဝန်ကြီးဌာန အဆိုပြုတဲ့အတိုင်း ပုဒ်မ ၃၅ (a) ဒဏ်ကြေးကို မူလ ၁၀ ဆကနေ ၃ ဆလျှော့ချ ပြင်ဆင် တာကို ထောက်ခံထားတာ ဖြစ်ပါတယ်။ မူလဥပဒေ ပုဒ်မ ၃၅ မှာဆိုရင် တံဆိပ်ခေါင်းခွန် ထမ်းဆောင်ထားချက်မရှိရင် သက်သေခံချက် evidence မဖြစ်စေရဘူးလို့ ဖော်ပြထားပါတယ်။ အဲဒီတော့ အပိုဒ်ခွဲ a ကတော့ ကျွန်တော်တို့ exception ဖြစ်ပါတယ်။ အဲဒီတော့ ဒဏ်ကြေးက ဒါ ၁၀ ဆ ဖြစ်ပါတယ်။ အဲဒီတော့ မူလကတည်းက ကျွန်တော်တို့ တံဆိပ်ခေါင်းခွန် မဆောင်ခဲ့တဲ့အပေါ် ဒဏ်ကြေး ၁၀ ဆ ပေးဆောင်စေပြီး တရားဝင်စာချုပ်စာတမ်းဖြစ်စေတာ ဖြစ်ပါတယ်။ အဲဒီတော့ ဒီလိုမှ မဆောင်ရင်လည်း သက်သေခံချက်ဖြစ်လာမှာ မဟုတ်ပေမယ့် ထောင်ဒဏ်၊ ပြစ်ဒဏ်တွေလည်း မဖြစ်ပါဘူး။ ဒီရည်ရွယ်ချက် က အစိုးရမင်းတွေ အခွန်ငွေတွေ ရရှိဖို့နဲ့ အခြားတစ်ဖက်မှာတော့ အကျိုးစီးပွားတန်ဖိုးနဲ့ ခိုင်မာတဲ့ စာချုပ် စာတမ်း ဖြစ်ချင်ရင်တော့ သက်သေခံချက်ဖြစ်ရအောင် ဒဏ်ကြေးနဲ့ လုပ်ရမှာဖြစ်ပါတယ်။ အဲဒီတော့ ဌာနဆိုင်ရာရုံးတွေကို ရောက်လာတဲ့ ထိုက်သင့်တာ မဆောင်ထားတဲ့ စာချုပ်စာတမ်းတွေကို (Impound) သိမ်းချုပ်ပြီးတော့ ဒဏ်ရိုက်ရတဲ့ သဘောဖြစ်ပါတယ်။ အဲဒီတော့ ကျွန်တော့အနေနဲ့ ဒဏ်ကြေးကို “Seven times” ရ ဆကို ပြင်ဆင်ချက်ကို အဆိုတင်သွင်း 003:0losofii Next 11 အဲဒီတော့ ဒဏ်ကြေးကို ကျွန်တော်တို့ ၃ ဆ ပြင်ဆင်တာဟာ ဝန်ကြီးဌာနပြောတဲ့ ရည်ရွယ် ချက်တွေ ဖြစ်လာမှာ မဟုတ်ပါဘူး။ မူလတံဆိပ်ခေါင်းခွန် နှုန်းထားတွေကိုက များပြားနေတာဖြစ်ပြီး နိုင်ငံ တကာမှာလည်းပဲ ဖြစ်သင့်တဲ့ နှုန်းထားတွေကို ပြင်ဆင်သတ်မှတ်ကြပါတယ်။ ကျွန်တော်တို့ ပြည်ထောင်စု အခွန်အကောက် ဥပဒေမှာကတည်းက ကြိုတင်ပြင်ဆင်ရမယ့်အရာတွေ လုပ်မထားတာကို ထောက်ပြခဲ့ ပါတယ်။ ဝင်ငွေခွန်လျှော့ချတာနဲ့ ဆက်နွယ်ပြီး ပိုင်ဆိုင်မှုတွေ ဖော်ထုတ်ကြေညာတာနဲ့ ဆက်စပ်တဲ့ ယခု တံဆိပ်ခေါင်းခွန် ဥပဒေပြင်ဆင်ဖို့ရာ ဖြစ်လာပါတယ်။ ဒီဇယား ၁ ပါ အမှတ်စဉ် ၂၃ ပစ္စည်းလွှဲပြောင်း ရောင်းချခြင်း (Conveyence) တို့ အမှတ်စဉ် ၃၃ တို့၊ ၄၈ တို့က ယခုကျွန်တော်တို့ မဖြစ်မနေ ပတ်သက်လာကြမှာ ဖြစ်ပါတယ်။ အဲဒီတော့ ဒဏ်ကြေးတစ်ခုတည်းပြင်ရုံနဲ့ ကျွန်တော်တို့ အခွန်ယဉ်ကျေးမှုကောင်းမွန်လာမှာ မဟုတ် ပါဘူး။ မူလတံဆိပ်ခေါင်းခွန်နှုန်းထားတွေ များပြားခြင်းဟာ ဥပဒေကို လိုက်နာဖို့ ခက်စေမှာ ဖြစ်ပါတယ်။ အဲဒီတော့ ကျွန်တော်တို့နိုင်ငံရဲ့ တံဆိပ်ခေါင်းခွန်နှုန်းထားဟာ အခြားနိုင်ငံတွေနဲ့ နှိုင်းယှဉ်ကြည့်ရင် များပြားနေပါတယ်။ ထိုင်းနိုင်ငံမှာဆိုရင် မရွှေ့ပြောင်းနိုင်တဲ့ (properties) တွေ၊ ပိုင်ဆိုင်မှုတွေ ၀.၁ ရာခိုင်နှုန်း ကျသင့်ပါတယ်။ ဒါပေမဲ့ ဥပဒေကြမ်းပူးပေါင်းအတိုင်း ဒဏ်ကြေး ၃ ဆဆိုရင် မူလတံဆိပ်ခေါင်းခွန်နဲ့ ဒဏ်ကြေးကွာခြားချက်ဟာ ကျဉ်းမြောင်းနေပါတယ်။ မူလတံဆိပ်ခေါင်းခွန် ဆောင်ဖို့ရာကို အားနည်းစေမှာ ဖြစ်ပါတယ်။ နိဂုံးချုပ်အနေနဲ့ တင်ပြလိုတာကတော့ သင့်လျော်တဲ့ မူလတံဆိပ်ခေါင်းခွန်နှုန်းထားတွေကို လျှော့ချပြင်ဆင်သင့်ပြီးတော့ ဒဏ်ကြေးကိုလည်း မူလတံဆိပ်ခေါင်းခွန်ဆောင်ထားစေဖို့ရာ ထိရောက်တဲ့ ထိ ပြင်ဆင်ပါကင်လေးများက အားတင်ပြအပ်ပါတယ်ခင်ဗျာ ။</speech>
<speech type="speaker">ဦးကြည်ဝင်း ဧရာဝတီတိုင်းဒေသကြီး မဲဆန္ဒနယ်အမှတ်(၁၂) ဆွေးနွေးဖို့ဖြစ်ပါတယ်။</speech>
<speech><mp id="835">ဦးကြည်ဝင်း(မဲဆန္ဒနယ်အမှတ်-၁၂၊ ဧရာဝတီတိုင်းဒေသကြီး)</mp>ပြည်ထောင်စုလွှတ်တော် နာယကကြီးနှင့်တကွ လွှတ်တော်ကိုယ်စားလှယ်များအားလုံး မင်္ဂလာပါ။ အခုဒီ မြန်မာ့တံဆိပ်ခေါင်း ဥပဒေက ၂၀၁ရ ခုနှစ်က ဇူလိုင်လ ၂ရ ရက်နေ့က ပြည်ထောင်စုဝန်ကြီးက တင်ပြဖူးပါတယ်။ အဲဒီ တင်ပြတုန်းကလည်းပဲ ဒီဒဏ်ငွေ ၁၀ ဆကို ၃ ဆ ပြင်တာ မအောင်မြင်ပါဘူး။ အခုတစ်ခါထပ်ပြီးတော့ ပြည်ထောင်စုဝန်ကြီးကပဲ ဒီတံဆိပ်ခေါင်းကိုပြင်ဖို့ တင်လာတဲ့အခါကျတော့ လူပုဂ္ဂိုလ်တွေ နစ်နာတယ်။ ဒဏ်ကြေးတွေ မြင့်တယ်။ လက်ရှိဥပဒေနဲ့ မလိုက်နာလို့ အခွန်ဖြစ်တယ်ဆိုပြီးတော့ အကြောင်းပြတယ်။ အခွန်ယဉ်ကျေးမှုကိုလည်း ပြောလာတယ်။ အခုဟာက အခွန်ယဉ်ကျေးမှုနဲ့လည်း မဆိုင်ပါဘူး။ နာယကကြီးခင်ဗျား။ အမှန်တကယ်တော့ အခွန်ထမ်းတွေဟာ မရွှေ့ပြောင်းနိုင်တဲ့ပစ္စည်းတွေကို အဖိုးစားနားနဲ့၊ တန်ဖိုးနဲ့သင့်တဲ့စာချုပ်ကို လျော့တဲ့အပြင်ကို အဲဒီလျော့တဲ့တန်ဖိုးကိုတောင် မကပ်ဘူး။ ဒီဟာ တွေကို ကင်းလွတ်ခွင့်ပေးဖို့ဆိုပြီး ၂၀၁၃ ခုနှစ်က ပထမအကြိမ်တုန်းကလည်း ဒီပြည်ထောင်စုလွှတ်တော်မှာ တင်ပြဖူးတယ်။ ပုဒ်မ ၄၁ ကို မရခဲ့ဘူး။ လွန်ခဲ့တဲ့ ၁၀ နှစ်ကျော်ကလည်း သီလဝါမှာဖြစ်တဲ့၊ ဆိပ်ကမ်းမှာ ဖြစ်တဲ့ကိစ္စတွေမှာ ပုဒ်မ ၄၁ နဲ့ ဒါတွေကို ၂၀၁၄ ခုနှစ်က ဇွန်လမှာ ဒဏ်ကြေးတွေ မဆောင်လို့ ပျက်ကွက် တာတွေ၊ ရှောင်တာတွေ ရှိခဲ့ဖူးတယ်။ နာယကကြီးခင်ဗျား။ ကျွန်တော့အနေနဲ့ တင်ပြချင်တာက ယခင်ပြည်သူပိုင်သိမ်းထားတဲ့ပစ္စည်း တွေကို ပုဂ္ဂလိကပိုင်ရောင်းတဲ့အခါမှာ ဒီအခွန်ပုဒ်မ ၉၀ အတိုင်း အဓိပ္ပာယ်ဖွင့်ထားတာကို အဓိပ္ပာယ်လွဲတာ။ Nothing contain in this Act shall be demed to required soov Šusons Bodysusm socja cos? အစိုးရက ဒီ Privatization လုပ်လို့ရှိရင် မှတ်ပုံတင်ပြီး မှတ်ယူရမယ်ဆိုတာ မှားတာ။ တကယ်တမ်းကျတော့ ဝယ်တဲ့သူဆီက စာချုပ်ကို ထမ်းဆောင်ရမှာ။ မထမ်းဆောင်ခဲ့ဘူး။ ဒါကြောင့်မို့လို့ ကျွန်တော့အနေနဲ့ကတော့ တင်ပြလိုတာက ယခုကဲ့သို့ ကသောင်းကနင်းဖြစ်ရတာဟာ ကာယကံရှင်တွေကိုယ်တိုင်က လော်မာလို့ ဖြစ်ရတာ။ ဒါကို ငြင်းလို့မရပါဘူး။ ဒါကြောင့်မို့လို့ ရှေ့နေချုပ်ဥပဒေပုဒ်မ ၆ မှာ ဥပဒေပြုတယ်ဆိုတဲ့နေရာမှာ လိုက်နာရမယ့် မူတွေရှိတယ်။ အဲဒါက ဘာလဲဆိုရင် ဥပဒေတစ်ရပ်ဟာ နိုင်ငံတော်နဲ့ အများပြည်သူအကျိုးကို အလေးထားပြီး ကာကွယ်စောင့်ရှောက်ရမယ်လို့ ပြောတာ။ အခုကာကွယ်စောင့်ရှောက်ဖို့ တာဝန်ရှိတာကို မစောင့်ရှောက်ဘဲနဲ့ အခွန်တွေလျှော့မယ်ဆိုရင် ဒါဟာမဖြစ်သင့်ဘူး။ ဒါကြောင့်မို့လို့ ဒီဒဏ်ငွေ ၁၀ ဆကိစ္စ အလျဉ်းသင့်လို့ တင်ပြပါမယ်။ ပြည်ထောင်စုတရားလွှတ်တော်ချုပ် ယခင်တရားရုံးချုပ်က BCM တရားရုံးများ လက်စွဲအပိုဒ် ၉၈(၁၀၂) မှာ အခွန်တွေ ၁၀ ဆဆိုတောင်မှ နည်းနေတယ်တဲ့။ တရားလွှတ်တော်ချုပ်က အဲဒါမှာသူကရေးတာ။ သူတစ်ထူးတို့အား တရားဥပဒေကို စွန့်စား၍ ချိုးဖောက်ကျူးလွန်စေရန် အားပေးသော အရာမျှသာဖြစ်တယ်တဲ့။ အခုလို ဒဏ်ငွေ ၁၀ ဆတောင်မှ ဒါဒီလိုမျိုး သုံးသပ်ထားတာရှိတဲ့အတွက် နာယကကြီးကို ကျွန်တော်တင်ပြလိုတာက ဒဏ်ငွေ ၁၀ ဆ ကျွန်တော်တို့ လျှော့လို့မရပါဘူး။ ဒါကြောင့်မို့လို့ နဂိုဒဏ်ငွေ ၁၀ ဆအတိုင်းထားပါလို့၊ မူလဥပဒေအတိုင်း ထားပါလို့ တင်ပြရင်း နိဂုံးချုပ်ပါတယ်။</speech>
<speech type="speaker">ဝန်ကြီးဌာန သဘောထားပြောပါ။</speech>
<speech><agency id="27">ဦးမောင်မောင်ဝင်း (ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ် ပါသော နာယကကြီးခင်ဗျား။ ကျွန်တော်တို့ ပျက်ကွက်မှုများအတွက်ကို ဒဏ်ကြေးတပ်ရိုက်တဲ့အခါမှာ ဒီဒဏ်ကြေးတပ်ရိုက်ခံရသူများအနေနဲ့ သင့်တင့်မျှတတဲ့ နှုန်းထားဖြစ်ဖို့အတွက် ရှုထောင့်ကလည်း ကျွန်တော်တို့ သုံးသပ်ခဲ့ပါတယ်။ နောက်အခွန်ဆိုင်ရာလိုက်နာမှုများ အားကောင်းစေဖို့အတွက်ကိုလည်းပဲ ကျွန်တော်တို့ လက်ရှိသတ်မှတ်ထားတဲ့ ဒဏ်ကြေးအပေါ်မှာ ကျွန်တော်တို့ ဒီရှုထောင့်ကလည်း ကြည့်ပြီးတော့ သုံးသပ်ခဲ့ ပါတယ်။ နောက်ကျွန်တော်တို့ အခြားနိုင်ငံတွေမှာ တံဆိပ်ခေါင်းခွန်ဒဏ်ကြေးနဲ့ပတ်သက်ပြီးတော့ ဘယ်လို တပ်ရိုက်နေကြသလဲဆိုတဲ့ ရှုထောင့်ကိုလည်း ကျွန်တော်တို့ လေ့လာပြီးတော့ သုံးသပ်ခဲ့ပါတယ်။ ကျွန်တော် ဟိုနေ့ကကျွန်တော်တို့ တင်ပြစဉ်ကလည်း ထည့်သွင်းပြီးတော့ တင်ပြခဲ့ပါတယ်။ ဒီလို အဖက်ဖက်က ကျွန်တော်တို့ သုံးသပ်ပြီးတော့မှ လက်ရှိလက်တွေ့အခြေအနေမှာ ဖြစ်ပေါ်နေတဲ့ ဒီအခြေ အနေတွေအပေါ်မှာ ကြည့်ပြီးတော့ ကျွန်တော်တို့ သင့်တော်တဲ့နှုန်းထား၊ ကျွန်တော်တို့ နိုင်ငံနဲ့ သင့်တော်တဲ့ နှုန်းထားဖြစ်တဲ့ ၃ ဆ အဆိုပြုပြီးတော့ တင်ပြခဲ့ခြင်းဖြစ်ပါတယ်။ ဒီအပေါ်မှာ ဥပဒေကြမ်းပူးပေါင်း ကော်မတီကလည်း ထောက်ခံတင်ပြထားတဲ့အတွက်ကြောင့် ဥပဒေကြမ်းပူးပေါင်းကော်မတီရဲ့ ပြင်ဆင်ထားတဲ့ အတိုင်း ကျွန်တော်တို့ အတည်ပြုပေးနိုင်ဖို့အတွက် တင်ပြအပ်ပါတယ်။</speech>
<speech type="speaker">ဥပဒေကြမ်းပူးပေါင်းကော်မတီ သဘောထားပြောပါ။</speech>
<speech><mp id="992">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ ဒီအပိုဒ်မှာ အပိုင်း (၂)ပိုင်း ပါပါတယ်။ ပထမတစ်ပိုင်းကတော့ ဥပဒေကြမ်းပူးပေါင်းကော်မတီက ထပ်မံပြင်ဆင်ထားတာက အင်္ဂလိပ်စာရေးထုံး၊ သဒ္ဒါစည်းကမ်းကျနမှုရှိအောင် ဖြစ်ပါတယ်။ Punctuation ပိုင်းဖြစ်ပါတယ်။ ဒီ Punctuation ပိုင်းကိုလည်း ကျွန်တော်တို့က ဒါပြန်လည်တည့်မတ်ဆောင်ရွက်ပြီး ဖြစ်ပါတယ်။ ဒုတိယကတော့ အခွန်ရဲ့ဒဏ်ကြေး Penalties Fine ဖြစ်ပါတယ်။ အဲဒီတော့ ကျိုးကြောင်း ဖော်ပြချက်ထဲမှာလည်း ဒါဝန်ကြီးဌာနက တင်ပြခဲ့တာရှိပါတယ်။ သင့်တင့်မျှတတဲ့ ဒဏ်ကြေးငွေများ လျှော့ချ သတ်မှတ်ပေးဖို့ဆိုတာ ပါပါတယ်ခင်ဗျား။ ကျွန်တော်တို့ ပြည်ထောင်စုလွှတ်တော်ကြီးက မကြာသေးမီ ပြဋ္ဌာန်းလိုက်တဲ့ ဝင်ငွေခွန်ဥပဒေမှာလည်း ကျွန်တော်တို့ ဝင်ငွေခွန်နှုန်းထားတွေကို လျှော့ချသတ်မှတ်ပေးခဲ့ပြီးဖြစ်ပါတယ်။ ဒါနဲ့လိုက်လျောညီထွေရှိဖို့လည်း လိုပါတယ်။ ကျွန်တော်တို့ နိုင်ငံမှာ အခွန်ယဉ်ကျေးမှုထွန်းကားဖို့ ထူထောင်တည်ဆောက်နေတဲ့အခါမှာ ဒီလိုဒဏ်ကြေးငွေတွေကို လျှော့ချ သတ်မှတ်ပေးတာဟာ တွန်းအားပေးမှုတစ်ရပ်ဖြစ်ပါတယ်။ ပိုမိုပြီး သင့်မြတ်မှုရှိတဲ့အတွက်ကြောင့်မို့လို့ သက်ဆိုင်ရာဝန်ကြီးဌာနက အဆိုပြုတင်ပြလာတဲ့အတိုင်း နိုင်ငံတော်ရဲ့ အကျိုးစီးပွားကို ရှေးရှုပြီးတော့ လွှတ်တော်က အတည်ပြုပေးသင့်ပါကြောင်း လေးစားစွာ ရှင်းလင်းတင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ယင်းအပိုဒ်နဲ့စပ်လျဉ်းပြီး ဥပဒေကြမ်း ပူးပေါင်းကော်မတီက ဒုတိယဗိုလ်မှူးကြီးအောင်ဇင်မင်းရဲ့ ပြင်ဆင်ချက်အတိုင်း သဘောတူထားပြီး လွှတ်တော် ကိုယ်စားလှယ် ၅ ဦးတို့ကလည်း ပြင်ဆင်ချက်အဆို ၃ ခု တင်သွင်းထားတဲ့အတွက် စက်ခလုတ် အသုံးပြုတဲ့ နည်းလမ်းဖြင့် အဆုံးအဖြတ်ရယူသွားမှာဖြစ်ပါတယ်။ ဒါကြောင့် ပထမအဆင့်အနေနဲ့ ဥပဒေကြမ်းပူးပေါင်း ကော်မတီရဲ့ ထပ်မံပြင်ဆင်ချက်နဲ့ ဦးစိုးသိန်း(ခေါ်) ဦးမောင်စိုးနဲ့ ဦးအောင်စိန်တို့ရဲ့ ပြင်ဆင်ချက်တို့အပေါ် ဦးစွာ အဆုံးအဖြတ်ရယူပါ့မယ်။ ထောက်ခံဆန္ဒမဲများရင် ဥပဒေကြမ်းပူးပေါင်းကော်မတီရဲ့ ထပ်မံပြင်ဆင်ချက်က အတည်ဖြစ်ပြီး ကန့်ကွက်ဆန္ဒမဲများရင် ဦးစိုးသိန်း(ခေါ်) ဦးမောင်စိုးနဲ့ ဦးအောင်စိန်တို့ရဲ့ ပြင်ဆင်ချက်က အတည်ဖြစ်မှာ ဖြစ်ပါတယ်။ ဒုတိယအဆင့်အနေနဲ့ ပထမအဆင့် အတည်ပြုချက်နဲ့ ကိုယ်စားလှယ်များရဲ့ နောက်ထပ်ပြင်ဆင်ချက် တစ်ခုကို ဆက်လက်အဆုံးအဖြတ်ရယူသွားမှာ ဖြစ်ပါတယ်။ ပထမအဆင့်ကို စတင်ဆောင်ရွက်ပါ့မယ်။ အဆိုမှာ ဥပဒေကြမ်းရဲ့ အပိုဒ် ၂ သည် ဥပဒေကြမ်းပူးပေါင်းကော်မတီ၏ ထပ်မံပြင်ဆင် ချက်အတိုင်း ဤဥပဒေကြမ်း၏ အစိတ်အပိုင်းဖြစ်သင့်သည်။ ဒီအဆိုကို သဘောတူမတူ လွှတ်တော်ရဲ့ ဆန္ဒရယူပါ့မယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type="speaker">အဆိုကိုထောက်ခံမဲ(၄၉၁)မဲ၊ ကန့်ကွက်မဲ(၂၈)မဲ၊ ကြားနေမဲ(၅)မဲ ဖြစ်ပါတယ်။</speech>
<speech type="speaker">ထောက်ခံဆန္ဒမဲများတဲ့အတွက် ဥပဒေကြမ်းပူးပေါင်းကော်မတီ၏ ထပ်မံ ပြင်ဆင်ချက်အတိုင်း အတည်ဖြစ်ကြောင်း ကြေညာပါတယ်။</speech>
<speech type="speaker">ဆက်လက်ပြီး ဒုတိယအဆင့်အနေနဲ့ ပထမအဆင့်အတည်ဖြစ်တဲ့ ဥပဒေကြမ်း ပူးပေါင်းကော်မတီရဲ့ ထပ်မံပြင်ဆင်ချက်နဲ့ ဦးမျိုးဝင်းနဲ့ ဒေါက်တာပြည့်ဖြိုးတို့ရဲ့ ပြင်ဆင်ချက်တို့ကို မဲခွဲ ဆုံးဖြတ်သွားမှာ ဖြစ်ပါတယ်။ ထောက်ခံဆန္ဒမဲများပါက ဥပဒေကြမ်းပူးပေါင်းကော်မတီရဲ့ ထပ်မံပြင်ဆင်ချက် အတိုင်း အတည်ပြုမှာဖြစ်ပြီး ကန့်ကွက်ဆန္ဒမဲများပါက ကိုယ်စားလှယ် နှစ်ဦးရဲ့ ပြင်ဆင်ချက်အတိုင်း အတည်ပြုမှာဖြစ်ပါတယ်။ အဆိုမှာ ဥပဒေကြမ်း၏ အပိုဒ် ၂ သည် ဥပဒေကြမ်းပူးပေါင်းကော်မတီ၏ ထပ်မံ ပြင်ဆင်ချက် အတိုင်း ဤဥပဒေကြမ်း၏ အစိတ်အပိုင်းဖြစ်သင့်သည်။ ဒီအဆိုကို သဘောတူ မတူ လွှတ်တော်ရဲ့ ဆန္ဒရယူ ပါ့မယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type="speaker">အဆိုကိုထောက်ခံမဲ (၄၆၄)မဲ၊ ကန့်ကွက်မဲ(၄၉)မဲ၊ ကြားနေမဲ (၄)မဲ ဖြစ်ပါတယ်။</speech>
<speech type="speaker">ထောက်ခံဆန္ဒမဲများတဲ့အတွက် ဥပဒေကြမ်းပူးပေါင်းကော်မတီ၏ ထပ်မံ ပြင်ဆင်ချက်အတိုင်း အတည်ဖြစ်ကြောင်း ကြေညာပါတယ်။</speech>
<speech type="speaker">ဆက်လက်ပြီး တတိယအဆင့်အနေနဲ့ ဒုတိယအဆင့်အတည်ဖြစ်တဲ့ ဥပဒေကြမ်း ပူးပေါင်းကော်မတီရဲ့ ထပ်မံပြင်ဆင်ချက်နဲ့ ဦးကြည်ဝင်းရဲ့ အဆိုပြုချက်တို့ကို မဲခွဲဆုံးဖြတ်သွားမှာ ဖြစ်ပါတယ်။ ထောက်ခံဆန္ဒမဲများရင် ဥပဒေကြမ်းပူးပေါင်းကော်မတီရဲ့ ထပ်မံပြင်ဆင်ချက်က အတည်ဖြစ်ပြီး ကန့်ကွက် ဆန္ဒမဲများရင် ဦးကြည်ဝင်းရဲ့ ပြင်ဆင်ချက်က အတည်ဖြစ်မှာ ဖြစ်ပါတယ်။ အဆိုမှာ ဥပဒေကြမ်း၏ အပိုဒ် ၂ သည် ဥပဒေကြမ်းပူးပေါင်းကော်မတီ၏ ထပ်မံပြင်ဆင်ချက် အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို သဘောတူ မတူ လွှတ်တော်ရဲ့ ဆန္ဒရယူ ပါ့မယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များက စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type="speaker">အဆိုကိုထောက်ခံမဲ(၄၄၆)မဲ၊ ကန့်ကွက်မဲ(၆၆)မဲ၊ ကြားနေမဲ (၆)မဲ ဖြစ်ပါတယ်။</speech>
<speech type="speaker">ထောက်ခံဆန္ဒမဲများတဲ့အတွက် ဥပဒေကြမ်းပူးပေါင်းကော်မတီ၏ ထပ်မံ ပြင်ဆင်ချက်အတိုင်း အတည်ဖြစ်ကြောင်း ကြေညာပါတယ်။</speech>
<speech><mp id="992">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ ဆက်လက်ပြီးတော့ လွှတ်တော်ကို အဆိုပြုတင်ပြမှာကတော့ ဥပဒေကြမ်းပူးပေါင်းကော်မတီရဲ့ အသစ်ပြင်ဆင်ချက်ဖြစ်ပါတယ်။ ဒါကတော့ တပ်မတော်သားလွှတ်တော်ကိုယ်စားလှယ် ဒုတိယဗိုလ်မှူးကြီး အောင်ဇင်မင်းရဲ့ အဆိုပြုချက်အပေါ်မှာ အခြေပြုပြီးတော့ ဆောင်ရွက်ထားတာဖြစ်ပါတယ်။ ဒီဟာကလည်း ကျွန်တော်တို့ ဥပဒေရေးထုံးနဲ့ အင်္ဂလိပ်စာ သဒ္ဒါစည်းကမ်းကျနမှန်ကန်မှုရှိအောင် ပြင်ဆင်ထားတာ ဖြစ်ပါတယ်။ အပိုဒ် ၄ မြန်မာနိုင်ငံတံဆိပ်ခေါင်းအက်ဥပဒေတွင် ပါရှိသော ကျပ်နှင့် Kyat ဆိုသည့် စကားရပ်တို့ကို Kyats ဟုလည်းကောင်း၊ နောက်ဆက်တွဲဇယား(၁)တွင်ပါရှိသော Kyat နှင့် Kyats ဆိုသည့် စကားရပ်တို့ကို ငွေပမာဏဖော်ပြချက်များ၏ နောက်သို့ပြောင်းရွှေ့၍ Kyats ဟုလည်းကောင်း အသီးသီးအစားထိုးရမည်။ ဒီအသစ်ပြင်ဆင်ချက်ကို လွှတ်တော်က အတည်ပြုပေးနိုင်ပါရန် အဆိုပြုတင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ယင်းအပိုဒ်နဲ့စပ်လျဉ်းပြီး ဥပဒေကြမ်း ပူးပေါင်းကော်မတီအနေနဲ့ ဒုတိယဗိုလ်မှူးကြီးအောင်ဇင်မင်း၏ ပြင်ဆင်ချက်အတိုင်း သဘောတူထားခြင်း ဖြစ်ပါတယ်။ ဒါကြောင့်အဆိုမှာ ဥပဒေကြမ်း၏ အပိုဒ် ၄ သည် ဒုတိယဗိုလ်မှူးကြီးအောင်ဇင်မင်း၏ ပြင်ဆင်ချက် အတိုင်း ဤဥပဒေကြမ်း၏ အစိတ်အပိုင်းဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘော တူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<title>အထက်ပါဥပဒေကြမ်းတစ်ရပ်လုံးကို အတည်ပြုရန် စီမံကိန်းနှင့် ဘဏ္ဍာရေးဝန်ကြီးဌာနက အဆိုတင်သွင်းခြင်းနှင့် လွှတ်တော်၏ အတည်ပြုချက်ရယူခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မြန်မာနိုင်ငံ တံဆိပ်ခေါင်းအက်ဥပဒေကို ပြင်ဆင်သည့်ဥပဒေကြမ်းနဲ့စပ်လျဉ်းပြီး ဥပဒေကြမ်းတစ်ရပ်လုံးကို အတည် ပြုရန်အတွက် စီမံကိန်းနှင့် ဘဏ္ဍာရေးဝန်ကြီးဌာနက အဆိုတင်သွင်းဖို့ ဖြစ်ပါတယ်။</speech>
<speech><agency id="27">ဦးမောင်မောင်ဝင်း (ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယကကြီး၊ အမျိုးသားလွှတ်တော် ဥက္ကဋ္ဌကြီးနဲ့ လွှတ်တော်ကိုယ်စားလှယ်များ၊ ဖိတ်ကြားထားသော ပြည်ထောင်စုအဆင့် အဖွဲ့အစည်းဝင်များ၊ ဧည့်သည်တော်များအားလုံး ကိုယ်စိတ် နှစ်ဖြာ ကျန်းမာချမ်းသာပြီး မင်္ဂလာအပေါင်းနဲ့ ပြည့်စုံကြပါစေရန် နှုတ်ခွန်းဆက်သ ဂါရဝပြုအပ်ပါတယ်။ ကျွန်တော်ကတော့ စီမံကိန်းနှင့် ဘဏ္ဍာရေးဝန်ကြီးဌာန ဒုတိယဝန်ကြီး ဦးမောင်မောင်ဝင်းဖြစ်ပါတယ်။ လေးစားအပ်ပါသော နာယကကြီးခင်ဗျာ။ မြန်မာနိုင်ငံတံဆိပ်ခေါင်းအက်ဥပဒေကို ပြင်ဆင်သည့် ဥပဒေကြမ်းကို ဖွဲ့စည်းပုံအခြေခံဥပဒေပုဒ်မ ၁၀၀ ပုဒ်မခွဲ(ခ)နဲ့အညီ ပြည်ထောင်စုအစိုးရအဖွဲ့က ပြည်ထောင်စု လွှတ်တော်သို့ ၆-၁၁-၂၀၁၉ ရက်နေ့မှာ တင်သွင်းခဲ့ပါတယ်။ အဆိုပါဥပဒေကြမ်းနှင့်စပ်လျဉ်းပြီး ညှိနှိုင်း အစည်းအဝေးများကို ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ၊ ပြည်သူ့ငွေစာရင်းပူးပေါင်း ကော်မတီ၊ လွှတ်တော်ကိုယ်စားလှယ်ကြီးများ၊ သက်ဆိုင်ရာဝန်ကြီးဌာနများမှ ကိုယ်စားလှယ်များပါဝင်ပြီး ၁-၁၁-၂၀၁၉ ရက်နေ့နဲ့ ၁၃-၁၁-၂၀၁၉ ရက်နေ့များမှာ ကျင်းပပြုလုပ်ခဲ့ပါတယ်။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် (၁၄)ကြိမ်မြောက် ပုံမှန်အစည်းအဝေး ပဉ္စမမြောက်နေ့မှာလည်း ဥပဒေကြမ်းပါ အကြောင်းအရာများနဲ့စပ်လျဉ်းပြီး တစ်ပိုဒ်ချင်းစီအလိုက် အတည်ပြုရန် အဆိုတင်သွင်းခြင်း၊ ပြန်လည်ရှင်းလင်းဆွေးနွေးခြင်းနဲ့ အတည်ပြုဆုံးဖြတ်ခြင်းတို့ကို ဆောင်ရွက်ပြီး ဖြစ်ပါတယ်။ သို့ဖြစ်ပါ၍ ပြည်ထောင်စုလွှတ်တော်ဆိုင်ရာနည်းဥပဒေ ၉၁ နည်းဥပဒေခွဲ(က)နဲ့အညီ ပြည်ထောင်စုလွှတ်တော်မှာ ဆွေးနွေးဆုံးဖြတ်ထားတဲ့အတိုင်း မြန်မာနိုင်ငံတံဆိပ်ခေါင်းအက်ဥပဒေကို ပြင်ဆင်သည့်ဥပဒေကြမ်းကို ပြည်ထောင်စုလွှတ်တော်က အတည်ပြုပေးနိုင်ပါရန် နာယကကြီးမှတစ်ဆင့် လေးစားစွာ အဆိုတင်သွင်း အပ်ပါတယ်ခင်ဗျာ။ အားလုံးကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ မြန်မာနိုင်ငံတံဆိပ်ခေါင်းအက်ဥပဒေကို ပြင်ဆင်သည့် ဥပဒေကြမ်းနဲ့စပ်လျဉ်းပြီး လွှတ်တော်က ဆုံးဖြတ်ထားတဲ့အတိုင်း ဥပဒေကြမ်းတစ်ရပ်လုံးကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">လွှတ်တော်က သဘောတူတဲ့အတွက် မြန်မာနိုင်ငံတံဆိပ်ခေါင်းအက်ဥပဒေကို ပြင်ဆင်သည့်ဥပဒေကြမ်း တစ်ရပ်လုံးကို လွှတ်တော်က ဆုံးဖြတ်ထားသည့်အတိုင်း အတည်ပြုကြောင်း ကြေညာပါတယ်။</speech>
</bill>
<bill>
<title>ဗိုလ်မှူးချုပ်မောင်မောင် တပ်မတော်သားပြည်သူ့လွှတ်တော်ကိုယ်စားလှယ်အပါအဝင် ပြည်ထောင်စုလွှတ်တော် ကိုယ်စားလှယ် ၁၄၄ ဦးတင်ပြထားသော ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်သည့် ဥပဒေမူကြမ်းနှင့် စပ်လျဉ်း၍ လေ့လာစိစစ်ရေးပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ လွှတ်တော်သို့ ဖတ်ကြားတင်ပြခြင်း</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဗိုလ်မှူးချုပ် မောင်မောင် တပ်မတော်သားပြည်သူ့လွှတ်တော်ကိုယ်စားလှယ်အပါအဝင် ပြည်ထောင်စုလွှတ်တော် ကိုယ်စားလှယ် ၁၄၄ ဦး တင်ပြထားတဲ့ ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်သည့် ဥပဒေ မူကြမ်းနဲ့စပ်လျဉ်းပြီး ၁၇-၉-၂၀၁၉ ရက်က ကျင်းပပြုလုပ်တဲ့ ပြည်ထောင်စုလွှတ်တော် (၁၃)ကြိမ်မြောက် ပုံမှန်အစည်းအဝေး (၂၄)ရက်မြောက်နေ့မှာ လွှတ်တော်သို့ အသိပေးတင်ပြခြင်းနဲ့ ယင်းဥပဒေမူကြမ်းကို လေ့လာစိစစ်နိုင်ဖို့အတွက် ပြည်သူ့လွှတ်တော်နဲ့ အမျိုးသားလွှတ်တော်တို့က ဥပဒေကြမ်းကော်မတီဝင်များ ပါဝင်တဲ့ ပူးပေါင်းကော်မတီဖွဲ့စည်းခြင်းတို့ကို ဆောင်ရွက်ခဲ့ပြီး ဖြစ်ပါတယ်။ ယခု ဥပဒေမူကြမ်းနဲ့စပ်လျဉ်းပြီး လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို လွှတ်တော်သို့ ဖတ်ကြားတင်ပြဖို့ ပူးပေါင်းကော်မတီဝင် တစ်ဦးအား ဖိတ်ခေါ်ပါတယ်။</speech>
<speech><mp id="992">ဒေါက်တာမြတ်ဉာဏစိုး(အတွင်းရေးမှူး၊ ပူးပေါင်းကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယကကြီး၊ အမျိုးသားလွှတ်တော် ဥက္ကဋ္ဌကြီးနဲ့တကွ ပြည်ထောင်စုလွှတ်တော် ကိုယ်စားလှယ်တော်ကြီးများအားလုံး၊ ယနေ့အစည်းအဝေးကို တက်ရောက်လာတဲ့ ပြည်ထောင်စုအဆင့် အဖွဲ့အစည်းဝင်များအားလုံးကို မင်္ဂလာပါလို့ ဦးစွာနှုတ်ခွန်းဆက်သပါတယ်။ ပြည်ထောင်စုသမ္မတ မြန်မာ နိုင်ငံတော် ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်တဲ့ ဥပဒေမူကြမ်းနဲ့ စပ်လျဉ်းပြီးတော့ လေ့လာ စိစစ်ရေးပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို ကော်မတီ အတွင်းရေးမှူးဖြစ်တဲ့ ကျွန်တော် ဒေါက်တာမြတ်ဉာဏစိုးက တင်ပြသွားမှာဖြစ်ပါတယ်။ နာယကကြီးခင်ဗျာ။ Power Point အသုံးပြုခွင့်ပြုပါရန် လေးစားစွာ တင်ပြအပ်ပါတယ်။ ကျွန်တော်တို့ ဒီပူးပေါင်းကော်မတီကိုတော့ ပြည်ထောင်စုလွှတ်တော်ရုံးကနေပြီးတော့ အမိန့်ကြော်ငြာစာ အမှတ်(၆၉/၂၀၁၉)နဲ့ ဖွဲ့စည်းခဲ့တာဖြစ်ပါတယ်။ ဒီကော်မတီကနေပြီးတော့ တင်ပြရမယ်ဆိုရင်တော့ ဒီပြင်ဆင်တဲ့ ဥပဒေမူကြမ်း တွေကို လွှတ်တော်ကို တင်သွင်းခဲ့တဲ့အခြေအနေတွေကို ရှေးဦးစွာတင်ပြရမှာ ဖြစ်ပါတယ်။ တပ်မတော်သား ပြည်သူ့လွှတ်တော်ကိုယ်စားလှယ် ဗိုလ်မှူးချုပ်မောင်မောင်အပါအဝင် တပ်မတော်သား လွှတ်တော်ကိုယ်စားလှယ် ၁၄၄ ဦးက ဖွဲ့စည်းပုံအခြေခံဥပဒေနဲ့ ပြည်ထောင်စုလွှတ်တော် ဆိုင်ရာနည်းဥပဒေနဲ့အညီ ၁၀-၉-၂၀၁၉ ရက်နေ့မှာ ဒုတိယအကြိမ်ပြင်ဆင်တဲ့ ဥပဒေမူကြမ်းကို တင်ပြလာတာ ဖြစ်ပါတယ်။ ၁၇-၉-၂၀၁၉ ရက်နေ့မှာ ကျင်းပတဲ့ ပြည်ထောင်စုလွှတ်တော် အစည်းအဝေးမှာတော့ နာယကကြီးကနေပြီးတော့ ဒီလိုတင်ပြလာကြောင်းကို လွှတ်တော်ကို အသိပေးခဲ့ပြီး ဖြစ်ပါတယ်။ အဲဒီတော့ ဒီဥပဒေမူကြမ်းကို လေ့လာစိစစ်ပြီးတော့ အစီရင်ခံစာတင်ပြနိုင်ဖို့အတွက် ဖွဲ့စည်းပုံအခြေခံဥပဒေ ဒုတိယ အကြိမ်ပြင်ဆင်တဲ့ ဥပဒေမူကြမ်းလေ့လာစိစစ်ရေးပူးပေါင်းကော်မတီကို ခုနက ကျွန်တော်တင်ပြခဲ့တဲ့ အတိုင်းပါပဲ။ ပြည်ထောင်စုလွှတ်တော်ရုံးကနေပြီးတော့ အမိန့်ကြော်ငြာစာအမှတ်(၆၉/၂၀၁၉)နဲ့ ဖွဲ့စည်း တာဝန်ပေးအပ်ခဲ့တာ ဖြစ်ပါတယ်။ ကျွန်တော်တို့ ကော်မတီအနေနဲ့ ဒီနေ့ ၁၅-၁၁-၂၀၁၉ ရက်နေ့မှာ နောက်ဆုံးထားပြီးတော့ ပြည်ထောင်စုလွှတ်တော်ကို အစီရင်ခံတင်ပြရမယ်လို့ ဒါကော်မတီရဲ့ လုပ်ငန်း တာဝန်တွေမှာ ဖော်ပြထားပါတယ်။ ပူးပေါင်းကော်မတီရဲ့ လေ့လာစိစစ်တွေ့ရှိချက်များကို ဆက်လက် တင်ပြပါမယ်ခင်ဗျာ။ နာယကကြီးခင်ဗျာ။ ကျွန်တော်တို့က လွှတ်တော်ကြီးကို တင်သွင်းထားတဲ့ ဖွဲ့စည်းပုံအခြေခံဥပဒေ ပြင်ဆင်ရေးဆိုင်ရာ ဥပဒေမူကြမ်းတွေအပေါ်မှာ လေ့လာသုံးသပ်တဲ့အခါမှာ ဦးသိန်းထွန်း၊ ကျောင်းကုန်း မဲဆန္ဒနယ်အပါအဝင် ပြည်ထောင်စုလွှတ်တော် ကိုယ်စားလှယ် ၁၄၃ ဦးကလည်း လက်မှတ်ရေးထိုးပြီးတော့ ဒုတိယအကြိမ်ပြင်ဆင်တဲ့ ဥပဒေမူကြမ်းတစ်ရပ်ကို ၁၉-၂-၂၀၁၉ ရက်နေ့မှာ လွှတ်တော်ကို တင်သွင်း ထားကြောင်း တွေ့ရှိရပါတယ်။ Power Point မှာ ဖော်ပြထားတဲ့အတိုင်းပါပဲ။ ပြင်ဆင်လိုတဲ့ ပုဒ်မ၊ ပုဒ်မခွဲ တွေကို ကျွန်တော်တို့ Power Point မှာ တင်ပြထားပါတယ်။ ထို့အတူပါပဲ ဒီဥပဒေမူကြမ်းနဲ့ အလားသဏ္ဌာန်တူညီတဲ့ နောက်ထပ် ဥပဒေမူကြမ်းတစ်ရပ်ကိုတော့ ဒေါက်တာမောင်သင်း၊ မိတ္ထီလာမဲဆန္ဒနယ်အပါအဝင် ပြည်ထောင်စုလွှတ်တော်ကိုယ်စားလှယ် ၁၄၅ ဦး ကနေပြီးတော့ ၂၉-၅-၂၀၁၉ ရက်နေ့မှာ လွှတ်တော်ကို ထပ်မံတင်ပြထားတာလည်း ရှိပါတယ်။ ပြင်ဆင် လိုတဲ့ ပုဒ်မ၊ ပုဒ်မခွဲတွေကတော့ Power Point မှာ တင်ပြထားတဲ့အတိုင်း ဖြစ်ပါတယ်။ အခုအခါမှာတော့ တပ်မတော်သား ပြည်သူ့လွှတ်တော်ကိုယ်စားလှယ် ဗိုလ်မှူးချုပ်မောင်မောင် အပါအဝင် တပ်မတော်သား လွှတ်တော်ကိုယ်စားလှယ် ၁၄၄ ဦးကနေပြီးတော့ လက်မှတ်ရေးထိုးပြီးတော့ ၁၇-၉-၂၀၁၉ ရက်နေ့မှာ ဒုတိယအကြိမ်ပြင်ဆင်တဲ့ ဥပဒေမူကြမ်းတစ်ရပ်ကို တင်သွင်းလာတာ ဖြစ်ပါတယ်။ ပြင်ဆင်လိုတဲ့၊ အသစ် ဖြည့်စွက်လိုတဲ့ ပုဒ်မ၊ ပုဒ်မခွဲတွေကိုတော့ Power Point မှာ တင်ပြထားတဲ့အတိုင်းပဲ ဖြစ်ပါတယ်။ အဲဒီတော့ ပူးပေါင်းကော်မတီရဲ့ လေ့လာစိစစ်တွေ့ရှိချက်တွေကို ဆက်လက်တင်ပြရရင် ယခု ကျွန်တော်တို့ရဲ့ ပြည်ထောင်စုလွှတ်တော်မှာ လက်ရှိ ဦးသိန်းထွန်း၊ ကျောင်းကုန်းမဲဆန္ဒနယ်အပါအဝင် ပြည်ထောင်စုလွှတ်တော်ကိုယ်စားလှယ် ၁၄၃ ဦးကနေ တင်ပြခဲ့တဲ့ ဖွဲ့စည်းပုံအခြေခံဥပဒေကို ဒုတိယ အကြိမ် ပြင်ဆင်တဲ့ဥပဒေမူကြမ်းက တစ်ခု၊ ဒေါက်တာမောင်သင်း၊ မိတ္ထီလာမဲဆန္ဒနယ်အပါအဝင် ပြည်ထောင်စု လွှတ်တော်ကိုယ်စားလှယ် ၁၄၅ ဦးက တင်ပြခဲ့တဲ့ ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်တဲ့ ဥပဒေမူကြမ်းတစ်ခုနဲ့ ဒီနေ့ ကျွန်တော်တို့ အစီရင်ခံတင်ပြနေတဲ့ တပ်မတော်သား ပြည်သူ့လွှတ်တော် ကိုယ်စားလှယ် ဗိုလ်မှူးချုပ်မောင်မောင်အပါအဝင် တပ်မတော်သားလွှတ်တော် ကိုယ်စားလှယ် ၁၄၄ ဦးက တင်ပြလာတဲ့ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်တဲ့ ဥပဒေမူကြမ်းဆိုပြီးတော့ ဥပဒေမူကြမ်း သုံးရပ်ရှိနေတာကို တွေ့ရပါမယ်။ ဒီဥပဒေမူကြမ်း သုံးခုစလုံးမှာပါဝင်တဲ့ ပြင်ဆင်ချက်တွေကိုလည်း ခုနက Power Point မှာ တင်ပြထားပါတယ်။ အဲဒီတော့ ဒီဥပဒေမူကြမ်း သုံးရပ်အနေနဲ့ကတော့ ပြည်ထောင်စုသမ္မတ မြန်မာနိုင်ငံတော် ဖွဲ့စည်းပုံအခြေခံဥပဒေ(၂၀၀၈ ခုနှစ်) တစ်ခုလုံးအပေါ်မှာ ပြင်ဆင်ခြင်းမျိုးမဟုတ်ဘဲနဲ့ ပြဋ္ဌာန်းချက်အချို့ကိုသာ ပြင်ဆင်ဆောင်ရွက်ရန် တင်ပြထားခြင်း ဖြစ်ပါတယ်ဆိုတာကို ကျွန်တော်တို့ ကော်မတီ အနေနဲ့ လေ့လာတွေ့ရှိရပါတယ်။ ပြည်ထောင်စုလွှတ်တော်က လွှတ်တော်အတွင်းမှာရှိတဲ့ နိုင်ငံရေးပါတီ၊ အစုအဖွဲ့အသီးသီး၊ တစ်သီး ပုဂ္ဂလကိုယ်စားလှယ်များ အချိုးကျပါဝင်ဖွဲ့စည်းထားတဲ့ ဖွဲ့စည်းပုံအခြေခံဥပဒေ (၂၀၀၈ ခုနှစ်) ပြင်ဆင်ရေး ပူးပေါင်းကော်မတီတစ်ရပ်ကိုလည်း ၁၉-၂-၂၀၁၉ ရက်နေ့မှာ ပြည်ထောင်စုလွှတ်တော်ရုံးရဲ့ အမိန့်ကြော်ငြာ စာအမှတ်(၁၅/၂၀၁၉)နဲ့ ဖွဲ့စည်းထားပါတယ်။ အဲဒီမှာကတော့ ဖွဲ့စည်းပုံအခြေခံဥပဒေကို ပြင်ဆင်တဲ့ ဥပဒေမူကြမ်းတစ်ရပ်ကို လွှတ်တော်သို့ တင်သွင်းရန်ဆိုပြီးတော့ တာဝန်ပေးအပ်ထားတာကိုလည်း စိစစ် တွေ့ရှိရပါတယ်။ ဒီပြင်ဆင်ရေးပူးပေါင်းကော်မတီအနေနဲ့ ဖွဲ့စည်းပုံအခြေခံဥပဒေ(၂၀၀၈ ခုနှစ်)ကို ပြင်ဆင်တဲ့ ဥပဒေမူကြမ်းကို ဖွဲ့စည်းပုံအခြေခံဥပဒေ အခန်း(၁၂)ပါ ပြဋ္ဌာန်းချက်များနဲ့ ပြည်ထောင်စုလွှတ်တော်ဆိုင်ရာ နည်းဥပဒေ ၁၃၃၊ ၁၃၅ တို့နဲ့အညီ ပြည်ထောင်စုလွှတ်တော်သို့ တင်သွင်းရန် ဆောင်ရွက်နေကြောင်း ကိုလည်း တွေ့ရှိရပါတယ်။ အဲဒီဥပဒေမူကြမ်းမှာကတော့ ဒီဖွဲ့စည်းပုံအခြေခံဥပဒေ (၂၀၀၈ ခုနှစ်) တစ်ခုလုံး အပေါ်မှာ သုံးသပ်ပြင်ဆင်ဆောင်ရွက်ထားတဲ့ ပြင်ဆင်ချက်တွေ ပါဝင်လာမယ်ဆိုတာကို လေ့လာသုံးသပ် တွေ့ရှိရပါတယ်။ အဲအတွက်ကြောင့်မို့လို့ ဒီပြင်ဆင်ရေးပူးပေါင်းကော်မတီက ဖွဲ့စည်းပုံအခြေခံဥပဒေ (၂၀၀၈ ခုနှစ်) တစ်ခုလုံးအပေါ်မှာ ပြင်ဆင်ချက်တွေနဲ့ တင်သွင်းလာမယ့် ဥပဒေမူကြမ်းကို လွှတ်တော်ကို ဥပဒေ၊ နည်းဥပဒေနဲ့အညီ တင်သွင်းလာတဲ့အခါမှာတော့ လက်ရှိလွှတ်တော်ကို တင်သွင်းရောက်ရှိနေတဲ့ ဖွဲ့စည်းပုံ အခြေခံဥပဒေကို ဒုတိယအကြိမ် ပြင်ဆင်တဲ့ ဥပဒေမူကြမ်းသုံးခုနဲ့အတူ ဒီသုံးခုကလည်း ဆက်ပြီးတော့ တည်ရှိနေမှာဖြစ်ပါတယ်။ “သီးခြားစီ တစ်ပြိုင်တည်း ယှဉ်တွဲလျက်” စကားလုံး သုံးခုဖြစ်ပါတယ်ခင်ဗျာ။ သီးခြားစီ ဖြစ်ပါတယ်။ ဥပဒေကြမ်းတွေကို ကျွန်တော်တို့က ရောလိုက်မှာမဟုတ်ပါဘူး။ ဥပဒေကြမ်း တစ်ခုရဲ့ အောက်မှာ တစ်ခုကို သွပ်သွင်းလိုက်မှာလည်း မဟုတ်ပါဘူး။ သီးခြားစီ ဖြစ်ရပါမယ်။ နောက်တစ်ခါ တစ်ခုပြီးမှ တစ်ခုဆိုတဲ့ Process မျိုးလည်းမဟုတ်ဘဲနဲ့ တစ်ပြိုင်နက်တည်းပဲ ယှဉ်တွဲပြီးတော့ ဘယ်ဥပဒေ ကတော့ ပုဒ်မ၊ ပုဒ်မခွဲကများတယ်။ ဘယ်ဥပဒေကတော့ ပုဒ်မ၊ ပုဒ်မခွဲက နည်းတယ်ဆိုပြီးတော့လည်း မဟုတ်ပါဘူး။ တူညီတဲ့ အခွင့်အရေးနဲ့ ယှဉ်တွဲပြီးတော့ တစ်ပြိုင်နက်တည်း ပြည်သူ့လွှတ်တော်နဲ့ အမျိုးသား လွှတ်တော်မှာရှိတဲ့ ဥပဒေကြမ်းကော်မတီဝင်တွေ အားလုံးပါဝင်ဖွဲ့စည်းထားတဲ့ လေ့လာစိစစ်ရေးပူးပေါင်း ကော်မတီက အတူတကွ လေ့လာသုံးသပ်ရေး လုပ်ငန်းစဉ်များဆောင်ရွက်ရင် ပိုပြီးတော့ သင့်မြတ်မှာ ဖြစ်ပါတယ်။ ဒီပြင်ဆင်တဲ့ ဥပဒေမူကြမ်းအသီးသီးမှာ ပါဝင်နေတဲ့ ပုဒ်မ၊ ပုဒ်မခွဲတွေအကုန်လုံး တစ်ခုမှ ကျန်ခဲ့မှာမဟုတ်ပါဘူး။ အားလုံးကို ပြည့်စုံအောင်စုစည်းပြီးတော့ ဥပဒေမူကြမ်းတစ်ခုတည်းအဖြစ် လွှတ်တော်မှာ ဆွေးနွေးအဆုံးအဖြတ်ရယူမယ်ဆိုရင်တော့ ပိုမိုလျော်ကန်သင့်မြတ် ပါလိမ့်မယ်လို့ လေ့လာစိစစ်ရေးပူးပေါင်း ကော်မတီဝင်အများစုက လေ့လာတွေ့ရှိရပါတယ်။ ဒါပေမယ့် ကျွန်တော်တို့ ပြည်ထောင်စုလွှတ်တော်ဆိုင်ရာ နည်းဥပဒေများမှာ ပြဋ္ဌာန်းထားတဲ့ ပြဋ္ဌာန်းချက်များနဲ့အညီ အကြံပြုချက် သီးခြားတင်ပြထားတဲ့ ပူးပေါင်းကော်မတီဝင်များလည်း ရှိပါတယ်။ လေ့လာစိစစ်ရေးပူးပေါင်းကော်မတီဝင် ဦးစတီဖန်၊ ဒေါ်နန်းနီနီအေး၊ ဗိုလ်မှူးချုပ်မောင်မောင်နဲ့ ဗိုလ်မှူးချုပ် တင့်လွင်တို့ကတော့ ဒီဥပဒေမူကြမ်းကို ဖွဲ့စည်းပုံအခြေခံဥပဒေအခန်း (၁၂) ပါ ပြဋ္ဌာန်းချက်များ၊ လွှတ်တော် ဆိုင်ရာ ဥပဒေ၊ နည်းဥပဒေများနဲ့အညီ လွှတ်တော်မှာ ဆက်လက်ဆွေးနွေး ဆောင်ရွက်သင့်ကြောင်း ကိုလည်း သီးခြားအကြံပြုတင်ပြထားတာကို တင်ပြအပ်ပါတယ်။ နာယကကြီးခင်ဗျာ။ ပူးပေါင်းကော်မတီရဲ့ သဘောထားမှတ်ချက်ကို လေးစားစွာ လွှတ်တော်ကို တင်ပြပါမယ်။ သို့ဖြစ်တဲ့အတွက်ကြောင့်မို့လို့ တပ်မတော်သားပြည်သူ့လွှတ်တော်ကိုယ်စားလှယ် ဗိုလ်မှူးချုပ် မောင်မောင်အပါအဝင် တပ်မတော်သားလွှတ်တော်ကိုယ်စားလှယ် ၁၄၄ ဦးက လက်မှတ်ရေးထိုးတင်ပြလာတဲ့ ဥပဒေမူကြမ်း၊ ရှေးဦးတင်သွင်းထားတဲ့ ဒုတိယအကြိမ် ပြင်ဆင်တဲ့ ဥပဒေမူကြမ်းနှစ်ရပ်နဲ့ ပြည်ထောင်စု လွှတ်တော်ကြီးက ဖွဲ့စည်းတာဝန်ပေးအပ်ထားတဲ့ ပြင်ဆင်ရေးပူးပေါင်းကော်မတီက ဖွဲ့စည်းပုံ အခြေခံဥပဒေ (၂၀၀၈ ခုနှစ်) တစ်ခုလုံးအပေါ်မှာ သုံးသပ်လေ့လာပြီးတော့ ပြုစုရေးဆွဲပြီးတော့ လွှတ်တော်ကို တင်သွင်း လာမယ့် ဥပဒေမူကြမ်းတို့ကို တစ်ပြိုင်တည်းယှဉ်တွဲပြီးတော့ ပြည့်စုံတဲ့ ပြင်ဆင်တဲ့ ဥပဒေမူကြမ်းတစ်ရပ် အဖြစ် လွှတ်တော်သို့ တင်သွင်းနိုင်ရေးအတွက် ဆောင်ရွက်သင့်ပါကြောင်းနှင့် ပြည်ထောင်စုလွှတ်တော် ကိုယ်စားလှယ်ကြီးများအနေနဲ့ ကျွန်တော်တို့ရဲ့ အစီရင်ခံစာအပေါ်မှာ အကြံပြုဆွေးနွေးကြပြီးတဲ့နောက်မှာ လေ့လာစိစစ်ရေးပူးပေါင်းကော်မတီရဲ့ အစီရင်ခံစာကို လွှတ်တော်က ဆုံးဖြတ်အတည်ပြုပေးနိုင်ပါရန် လေးစားစွာ အစီရင်ခံတင်ပြအပ်ပါတယ်ခင်ဗျာ။ အားလုံးကို ပူးပေါင်းကော်မတီကိုယ်စား အထူးပဲကျေးဇူး တင်ရှိပါတယ်ခင်ဗျာ။</speech>
<title>အထက်ပါအစီရင်ခံစာနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၁၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ လေ့လာ စိစစ်ရေးပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို လွှတ်တော် ကိုယ်စားလှယ်များထံ ဖြန့်ဝေထားပါတယ်။ အစီရင်ခံစာအပြည့်အစုံကို နောက်ဆက်တွဲဖြင့် ဖော်ပြထားပါသည်။ အဆိုပါအစီရင်ခံစာအပေါ် ဆွေးနွေးလိုတဲ့ လွှတ်တော် ကိုယ်စားလှယ်ရှိပါက ၁၉-၁၁-၂၀၁၉ ရက် (အင်္ဂါနေ့) မွန်းလွဲတစ်နာရီ နောက်ဆုံးထား၍ ပြည်ထောင်စု လွှတ်တော်ရုံး ညွှန်ကြားရေးမှူးချုပ် အမည်စာရင်းပေးပို့နိုင်ကြောင်း ကြေညာပါတယ်။</speech>
</bill>
</section>
<section value="Report">
<report>
<title>မြန်မာနိုင်ငံအမျိုးသားလူ့အခွင့်အရေးကော်မရှင်၏ ၂၀၁၉ ခုနှစ်၊ ဇန်နဝါရီလမှ စက်တင်ဘာလ ၂၄ ရက်နေ့အထိ ဆောင်ရွက်ခဲ့သော လုပ်ငန်းဆောင်ရွက်ချက် အစီရင်ခံစာနှင့်စပ်လျဉ်း၍ မြန်မာနိုင်ငံအမျိုးသားလူ့အခွင့်အရေး ကော်မရှင်က ပြန်လည်ရှင်းလင်း ဆွေးနွေးခြင်းနှင့် လွှတ်တော်က မှတ်တမ်းတင်ခြင်း၊</title>
<speech type="speaker">အစီအစဉ်(၁၁) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မြန်မာနိုင်ငံ အမျိုးသားလူ့အခွင့်အရေးကော်မရှင်၏ ၂၀၁၉ ခုနှစ်၊ ဇန်နဝါရီလမှ စက်တင်ဘာလ ၂၄ ရက်နေ့အထိ ဆောင်ရွက်ခဲ့သော လုပ်ငန်းဆောင်ရွက်ချက် အစီရင်ခံစာနဲ့စပ်လျဉ်းပြီး လွှတ်တော်ကိုယ်စားလှယ်များရဲ့ ဆွေးနွေးခြင်းအစီအစဉ်ကို ၁၃-၁၁-၂၀၁၉ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်း အဝေးမှာ ဆောင်ရွက်ခဲ့ပြီးဖြစ်ပါတယ်။ လွှတ်တော်ကိုယ်စားလှယ်များရဲ့ ဆွေးနွေးချက်များအပေါ် မြန်မာနိုင်ငံ အမျိုးသားလူ့အခွင့်အရေးကော်မရှင်က ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="38">ဦးဝင်းမြ(ဥက္ကဋ္ဌ၊ မြန်မာနိုင်ငံ အမျိုးသားလူ့အခွင့်အရေးကော်မရှင်)</agency>ပြည်ထောင်စုလွှတ်တော် နာယကကြီးနဲ့တကွ လွှတ်တော်ကိုယ်စားလှယ်များအားလုံး ကိုယ်စိတ်နှစ်ဖြာ ကျန်းမာချမ်းသာကြပါစေ ကြောင်း ဆုတောင်းမေတ္တာ ပို့သအပ်ပါတယ်။ လေးစားအပ်ပါသော နာယကကြီးခင်ဗျာ။ မြန်မာနိုင်ငံ အမျိုးသားလူ့အခွင့်အရေးကော်မရှင် ၂၀၁၉ ခုနှစ် အစီရင်ခံစာအပေါ် လွှတ်တော်ကိုယ်စားလှယ်များရဲ့ အကြံပြုချက်များအား ကျွန်တော် ကော်မရှင်ဥက္ကဋ္ဌ ဦးဝင်းမြမှ ဖြေကြားတင်ပြသွားမှာဖြစ်ပါတယ်။ ယခုလိုကော်မရှင်ရဲ့ အစီရင်ခံစာကို လွှတ်တော်ကိုယ်စားလှယ် များက စိတ်ဝင်တစား လေ့လာဖတ်ရှုပြီး အကြံပြုဆွေးနွေးပေးတဲ့အတွက် ဝမ်းမြောက်ဂုဏ်ယူပါကြောင်း နှင့် အထူးကျေးဇူးတင်ရှိပါကြောင်း ပဏာမတင်ပြလိုပါတယ်။ မန္တလေးတိုင်းဒေသကြီး မဲဆန္ဒနယ်အမှတ်(၁)က ဒေါက်တာသန်းဝင်းရဲ့ ဆွေးနွေးချက်ဖြစ်တဲ့ လူ့အခွင့် အရေး အသိပညာပေးရေးလုပ်ငန်းများကို အခြေခံပညာ၊ အဆင့်မြင့်ပညာနဲ့ တက္ကသိုလ်များမှာ သင်ကြား ပေးသင့်ကြောင်း အကြံပြုချက်နဲ့ပတ်သက်လို့ ပညာရေးဝန်ကြီးဌာနနှင့် ၂၀၁၆ ခုနှစ်မှစပြီး ကော်မရှင် ဒုတိယ ဥက္ကဋ္ဌ ဦးဆောင်တဲ့အဖွဲ့ ဟာ စတင်ညှိနှိုင်းခဲ့ပါတယ်။ ၂၀၁၆ ခုနှစ်၊ ၂၀၁ရ ခုနှစ်များမှာ ပညာရေး ဝန်ကြီးဌာန၊ ပြည်ထောင်စုဝန်ကြီးနဲ့ နှစ်ကြိမ်သွားရောက်တွေ့ဆုံပြီး ဒုတိယတန်း သင်ခန်းစာအသစ်မှာ စာရိတ္တနှင့် ပြည်သူ့နီတိဘာသာရပ်၌ လူ့အခွင့်အရေးဘာသာရပ်ကို ပို့ချနိုင်ရေးအတွက် ဆရာ၊ ဆရာမများ အတွက် နည်းပြသင်တန်း ဖွင့်လှစ်နိုင်ရေးကို ညှိနှိုင်းခဲ့ပါတယ်။ ၂၀၁၆ ခုနှစ်အတွင်း ပညာရေးနဲ့ ဆက်စပ်မှု ရှိတဲ့ အရပ်ဘက်အဖွဲ့အစည်း ၉ ခုနဲ့ တွေ့ဆုံဆွေးနွေးခဲ့ပြီး အကြံပြုချက်များကိုလည်း ပညာရေးဝန်ကြီး ဌာနသို့ ပေးပို့ခဲ့ပါတယ်။ ပညာရေးဝန်ကြီးဌာနရဲ့ ခွင့်ပြုချက်ရရှိပါက တိုင်းနဲ့ ပြည်နယ်များအလိုက် နည်းပြ Sinfones fue 2o semoms ons n ogimnan Sofenfonerne အဖွဲ့ကိုလည်း ကလေးသူငယ်အခွင့်အရေး အလုပ်ရုံဆွေးနွေးပွဲတစ်ရပ် ပြုလုပ်ပေးခဲ့ပြီး သက်ဆိုင်ရာ ဝန်ကြီး ဌာနနဲ့ ဆက်လက်ညှိနှိုင်းဆောင်ရွက်သွားမှာ ဖြစ်ပါတယ်။ နိုင်ငံ့ဝန်ထမ်းများ လုံခြုံရေးနဲ့ ကာကွယ်ရေး တာဝန်ထမ်းဆောင်နေတဲ့ ဝန်ထမ်းများရဲ့ သင်တန်းများမှာ လက်ရှိသင်ကြားပို့ချနေတဲ့ ပိုမို ီး သင်ကြားသင့်ကြောင်း ဆွေးနွေးချက်နဲ့ ပတ်သက်လို့လည်း သက်ဆိုင်ရာ ပြည်ထောင်စုဝန်ကြီး ဌာနများနဲ့ ညှိနှိုင်းပြီး ဆက်လက်ဆောင်ရွက်သွားမှာ ဖြစ်ပါတယ်။ ကရင်ပြည်နယ်၊ လှိုင်းဘွဲမဲဆန္ဒနယ်က ဦးခင်ချိုရဲ့ ဆွေးနွေးချက်ဖြစ်တဲ့ လူ့အခွင့်အရေး အသိပညာ ပေးရေးများကို စာသင်ကျောင်းများမှာ သွားရောက်ပြီး ဟောပြောပို့ချပေးသင့်ကြောင်း အကြံပြုချက်နဲ့ ပတ်သက်လို့လည်း ပညာရေးဝန်ကြီးဌာနနဲ့ညှိနှိုင်းပြီး ဆက်လက်ဆောင်ရွက်သွားမှာ ဖြစ်ပါတယ်။ လူ့အခွင့် အရေး အသိပညာပေးရေး ဆောင်ရွက်မှုများနဲ့ပတ်သက်လို့ ရရှိတဲ့အကျိုးရလဒ်များကို သုတေသနပြု၍ အဖြေ ထုတ်ရန် လိုအပ်ကြောင်း အကြံပြုချက်နဲ့ ပတ်သက်လို့ သုတေသနပြုလုပ်ငန်းများကို ပညာရှင်များနဲ့ တိုင်ပင်ဆွေးနွေးပြီး ဆက်လက်ဆောင်ရွက်သွားမှာ ဖြစ်ပါတယ်။ ဆက်လက်ပြီး လူ့အခွင့်အရေးကာကွယ်စောင့်ရှောက်ရေးနဲ့ပတ်သက်လို့ မိဘမဲ့ကလေးများ ထိန်းသိမ်း စောင့်ရှောက်ရေးဂေဟာများ၊ လူမှုရေး၊ ဘာသာရေးအဖွဲ့အစည်းများက ထူထောင်ထားတဲ့ ပရဟိတဂေဟာ များကိုပါ ပိုမိုကြည့်ရှုစစ်ဆေးသင့်ကြောင်း အကြံပြုချက်နဲ့ ပတ်သက်လို့ ၂၀၁ရ ခုနှစ်တွင် (၁၅) ကြိမ်၊ ၂၀၁၈ ခုနှစ်တွင် (၈)ကြိမ်၊ ၂၀၁၉ ခုနှစ်တွင် (၂)ကြိမ် စစ်ဆေးခဲ့ပြီး ဖြစ်ပါတယ်။ လွှတ်တော်ကိုယ်စားလှယ်ကြီး အကြံပြုချက်အတိုင်း ဆက်လက်ကြိုးပမ်း စစ်ဆေးသွားမယ်လို့ ဖြေကြားလိုပါတယ်။ ပြည်ထောင်စုလွှတ်တော် နာယကကြီးခင်ဗျာ။ Power Point ဖြင့် တင်ပြခွင့်ပြုပါရန် တင်ပြအပ်ပါတယ်။ တိုင်ကြားစာများနဲ့ပတ်သက်လို့ ပြည်ထောင်စုဝန်ကြီးဌာနများရဲ့ ပြန်ကြားမှုကို ၂၀၁၉ ခုနှစ်၊ စက်တင်ဘာလအထိ ပြုစုထားတဲ့ စာရင်းဇယားအရ ၁၀၀ ရာခိုင်နှုန်းပြန်ကြားတာ ၃ ဌာန၊ ၅၀ ရာခိုင်နှုန်း မှ ၉၀ ရာခိုင်နှုန်းအကြား ပြန်ကြားတာက ၁၀ ဌာန၊ ၃၀ ရာခိုင်နှုန်းမှ ၅၀ ရာခိုင်နှုန်းအောက် ပြန်ကြားတာ ၄ ဌာနတို့ဖြစ်ကြောင်း တွေ့ရှိရပါတယ်။ ပြည်နယ်နဲ့ တိုင်းဒေသကြီး အစိုးရအဖွဲ့များအနက် ၁၀၀ ရာခိုင်နှုန်း ပြန်ကြားတာက ၂ ဖွဲ့၊ ၅၀ ရာခိုင်နှုန်း မှ ၈၀ ရာခိုင်နှုန်းအောက် ပြန်ကြားတာက ၄ ဖွဲ့၊ ၁၀ ရာခိုင်နှုန်းမှ ၄၀ ရာခိုင်နှုန်းအောက် ပြန်ကြားတာ ရ ဖွဲ့ ဖြစ်တာတွေ့ရှိရပါတယ်။ အကျဉ်းထောင်၊ အကျဉ်းစခန်းများရဲ့ အကြံပြုချက်များအပေါ် လိုက်နာဆောင်ရွက်ပြီးစီးမှုများကို သက်ဆိုင်ရာ ဝန်ကြီးဌာနက ကျွန်တော်တို့ထံ ပုံမှန်ပြန်ကြားလေ့ရှိပါတယ်။ ယင်းပြန်ကြားချက်များကို နှစ်အလိုက် စာအုပ်ချုပ်ပြီး သိမ်းဆည်းမှတ်တမ်း တင်ထားပါတယ်။ ဒါ့အပြင် အဆိုပါအကျဉ်းထောင်များရဲ့ ဖြေရှင်းဆောင်ရွက်ချက်များကို ဒုတိယအကြိမ်၊ တတိယ အကြိမ် ထပ်မံစစ်ဆေးခြင်းအားဖြင့် ၎င်းအကျဉ်းထောင်များရဲ့ ဖြေရှင်းဆောင်ရွက်ပြီးစီးမှုများကို စဉ်ဆက် မပြတ် အတည်ပြုဆောင်ရွက်လျက်ရှိပါတယ်။ တိုင်ကြားစာများကို ပြန်ကြားတဲ့နေရာမှာ သတ်မှတ်ချိန် အတွင်း ပြန်ကြားမှုမရှိတဲ့ဌာနများကို ၃ လတစ်ကြိမ် နှိုးဆော်စာပေးပို့ခြင်းအားဖြင့် ဖြေရှင်းဆောင်ရွက်လျက် ရှိပါတယ်။ သက်ဆိုင်ရာဌာနများအနေနဲ့ အချို့ကိစ္စများကို ဖြေရှင်းတဲ့နေရာမှာ ီး ရှာဖွေစုံစမ်း စစ်ဆေးရတဲ့ ကိစ္စရပ်များလည်း ရှိတဲ့အတွက် သတ်မှတ်ထားတဲ့ရက်ပေါင်း ၃၀ အတွင်း ပြန်ကြားမှု မရှိ နိုင်တာကိုလည်း ကျွန်တော်တို့ နားလည်ပေးရပါတယ်။ ကော်မရှင်ဟာ အမျိုးသားလူ့အခွင့်အရေးအဖွဲ့အစည်း များဆိုင်ရာ ကမ္ဘာ့အဖွဲ့ကြီး (GANDHRI)၊ အာရှပစိဖိတ် အမျိုးသားလူ့အခွင့်အရေးအဖွဲ့အစည်းများဖိုရမ် (APF)၊ နဲ့ အရှေ့တောင်အာရှ အမျိုးသားလူ့အခွင့်အရေး အဖွဲ့အစည်းများဖိုရမ် (SEANF) တို့တွင် အဖွဲ့ဝင် အဖြစ် ပါဝင်ဆောင်ရွက်လျက်ရှိရာ အဆိုပါအဖွဲ့အစည်းများရဲ့ အစည်းအဝေး၊ အလုပ်ရုံဆွေးနွေးပွဲများတွင် ပါဝင် တက်ရောက်ခွင့်ရရှိတဲ့အတွက် အခြားလူ့အခွင့်အရေးကော်မရှင်များ၏ ကောင်းမွန်တဲ့ ဆောင်ရွက်ချက် များကို လေ့လာသိရှိခွင့်ရရှိသကဲ့သို့ မိမိကော်မရှင်ရဲ့ လူ့အခွင့်အရေးမြှင့်တင်ရေးနဲ့ ကာကွယ်ရေးဆောင်ရွက်ချက် များကိုလည်း နိုင်ငံတကာနဲ့ ဒေသဆိုင်ရာအဆင့်တို့၌ သိရှိနိုင်ခြေတင်ပြနိုင်သည့် အကျိုးကျေးဇူးများ ရရှိ ပါတယ်။ ၂၀၁၆ ခုနှစ်မှာ SEANF ဖြင့် အလှည့်ကျ ဥက္ကဋ္ဌအဖြစ် အောင်မြင်စွာ ဆောင်ရွက်နိုင်ခဲ့တဲ့အတွက် မိမိနိုင်ငံရဲ့ ဂုဏ်ကိုလည်း မြှင့်တင်ဆောင်ရွက်နိုင်ခဲ့တဲ့အကြောင်း တင်ပြအပ်ပါတယ်။ တောင်ကိုရီးယားနိုင်ငံ၊ ဆိုးလ်မြို့မှာ ၂၀၁၉ ခုနှစ်၊ စက်တင်ဘာလမှာ ကျင်းပခဲ့တဲ့ အာရှပစိဖိတ်ဖိုရမ်ရဲ့ နှစ်ပတ်လည်အစည်းအဝေး တွင် မြန်မာနိုင်ငံ အမျိုးသားလူ့အခွင့်အရေးကော်မရှင်ရဲ့ Capacity Assessment နဲ့ Strategic Plan တို့ကို သက်ဆိုင်ရာများဖြင့် ကျယ်ကျယ်ပြန့်ပြန့် ညှိနှိုင်းရေးဆွဲ ပြဋ္ဌာန်းခဲ့ခြင်းကို အာရှပစိဖိတ်ဖိုရမ် အစည်းအဝေးက ချီးကျူးအသိအမှတ်ပြုခဲ့ပါတယ်။ ရခိုင်ပြည်နယ် မဲဆန္ဒနယ်အမှတ် ၅ မှ ဦးမြင့်နိုင်ရဲ့ တိုက်ပွဲဖြစ်တဲ့ ဒေသများမှာ လူ့အခွင့်အရေး ထိခိုက်နစ်နာသူများနဲ့ ပတ်သက်လို့ ကော်မရှင်ရဲ့ အစီရင်ခံစာမှာ ဖော်ပြထားသည်ကို မတွေ့ရှိရဘူးလို့ ဆွေးနွေးတဲ့အချက်နဲ့ပတ်သက်လို့ ကျွန်တော်တို့ ကော်မရှင်အနေနဲ့ လက်နက်ကိုင်ပဋိပက္ခဖြစ်ရာ နေရာများကို အတတ်နိုင်ဆုံး သွားရောက်ပြီး စုံစမ်းစစ်ဆေးခြင်း၊ အစီရင်ခံစာများ ပေးပို့ခြင်း၊ သတင်းထုတ်ပြန်ချက် များ ထုတ်ပြန်ခြင်းများကို ဆောင်ရွက်လျက်ရှိပါတယ်။ ၂၀၁၉ ခုနှစ်အတွင်းမှာ ကျောက်တန်းကျေးရွာကို သွားရောက်ပြီး စုံစမ်းစစ်ဆေးမှုများ ဆောင်ရွက် ခဲ့ပါတယ်။ လက်နက်ကိုင် ပဋိပက္ခဖြစ်ရာဒေသအားလုံးကို သွားရောက်ပြီး စုံစမ်းလေ့လာဖို့နဲ့ပတ်သက်လို့ လုံခြုံရေးကန့်သတ်မှုဘောင်အတွင်းက အခွင့်ရသလို ဆောင်ရွက်သွားမှာဖြစ်ပါကြောင်း တင်ပြလိုပါတယ်။ ညောင်ဦးမဲဆန္ဒနယ်က ဦးစောရဲ့ ဘယ်လိုလူတန်းစားအလွှာများမှာ လူ့အခွင့်အရေးချိုးဖောက်မှု ခံနေရတာ များသလဲ။ ဘယ်လိုလူတန်းစားတွေက ချိုးဖောက်နေသလဲဆိုတာနဲ့ ပတ်သက်လို့ ခွဲခြမ်းလေ့လာ သုတေသန ပြုပြီး အသိပညာပေးလုပ်ငန်းများကို ဆက်လက်ဆောင်ရွက်သွားပါမယ်လို့ တင်ပြလိုပါတယ်။ ရန်ကုန်တိုင်းဒေသကြီး၊ မဲဆန္ဒနယ်အမှတ် (၁၀) မှ ဒေါ်နော်လှလှစိုးက အကျဉ်းထောင်ပြုပြင်ပြောင်းလဲရေး နှေးကွေးနေတဲ့ကိစ္စနဲ့ ပတ်သက်လို့ ပြည်ထဲရေးဝန်ကြီးဌာနနဲ့ စဉ်ဆက်မပြတ်ဆက်သွယ်ပြီး ပူးပေါင်း ဆောင်ရွက်လျက်ရှိပါကြောင်း တင်ပြအပ်ပါတယ်။ လွတ်ငြိမ်းချမ်းသာခွင့်နဲ့ပတ်သက်လို့ ကော်မရှင်က နိုင်ငံတော်သမ္မတထံ အလျဉ်းသင့်သလို အစီရင်ခံစာ ရေးသားတင်ပြခဲ့ပါတယ်။ စနစ်တကျ လွှတ်ပေးနိုင်ရေး နဲ့ပတ်သက်လို့ လွတ်ငြိမ်းသက်သာခွင့်ပြုရန် စိစစ်တင်ပြတဲ့ ကော်မတီတစ်ရပ်ကို ပြည်ထောင်စုဝန်ကြီး ဦးဆောင်ပြီး ဖွဲ့စည်းဖို့ ၂၀၁၉ ခုနှစ်၊ ဇူလိုင်လ ၂ ရက်နေ့က နိုင်ငံတော်သမ္မတရုံးက ညွှန်ကြားခဲ့ပြီး ဖြစ်ပါတယ်။ အမျိုးသားလူ့အခွင့်အရေးကော်မရှင် ပြန်လည်ဖွဲ့စည်းရေးနဲ့ပတ်သက်လို့ ကော်မရှင်ဥပဒေ ပြင်ဆင်ရေးမှာ ထည့်သွင်းစဉ်းစား တင်ပြထားပြီးဖြစ်ပါတယ်။ ကော်မရှင်ရဲ့ ဘဏ္ဍာငွေအသုံးပြုမှုဟာ နိုင်ငံတော်အစိုးရ ထံက တောင်းယူခြင်းမဟုတ်ဘဲ သီးခြားရန်ပုံငွေ တစ်ရပ်အဖြစ် လွတ်လပ်စွာ အသုံးပြုနိုင်ရေးအတွက် ပြည်ထောင်စုလွှတ်တော်ရဲ့ ခွင့်ပြုချက်နဲ့ ပြည်ထောင်စုဘဏ္ဍာရန်ပုံငွေမှ နှစ်စဉ်ထောက်ပံ့ငွေကို စီမံကိန်းနဲ့ ဘဏ္ဍာရေးဝန်ကြီးဌာနမှတစ်ဆင့် တောင်းခံသုံးစွဲလျက်ရှိပါတယ်။ မင်္ဂလာဒုံမြို့နယ် ထောက်ကြံ့ရဲ့ စခန်းမှာ အကျဉ်းသားသေဆုံးတဲ့ ကိစ္စနဲ့ပတ်သက်လို့ တိုင်တန်းချက်ကို ၂၂-၂-၂၀၁၉ ရက်နေ့က ရရှိခဲ့ပြီး ပြည်ထဲရေး ဝန်ကြီးဌာနကို ၉-၄-၂၀၁၉ ခုနှစ်က အကြောင်းကြားခဲ့ပါတယ်။ ကာယကံရှင် ဖခင်ဖြစ်သူထံကိုလည်း အဲဒီ ရက်စွဲနဲ့ပဲ အသိပေးပြန်ကြားခဲ့ပြီး ဖြစ်ပါတယ်။ ပြည်ထဲရေးဝန်ကြီးဌာနက ပြန်ကြားချက် မရရှိသေးတဲ့ အတွက် နှိုးဆော်စာကိုလည်း ပေးပို့ခဲ့ပြီးဖြစ်ပါတယ်။ UNCAT-United Nation Covention Against Torture နဲ့ပတ်သက်ပြီးတော့ မြန်မာဘာသာပြန်ဆိုမှုကို ၂၀၂၀ ခုနှစ်အတွင်း ဇူလိုင်လ၊ ထုတ်ဝေခြင်းကို ဩဂုတ်လ၊ သုံးသပ်အကြံပြုတင်ပြချက်ကို စက်တင်ဘာလတို့မှာ ဆောင်ရွက်သွားဖို့ 2020 Operational Plan မှာ စီစဉ်ထားရှိကြောင်း တင်ပြအပ်ပါတယ်။ ဒဂုံမြို့သစ်(အရှေ့ပိုင်း)မဲဆန္ဒနယ်မှ ဦးနေကျော်က တိုင်စာအမှုပေါင်း ၇၀၀ ကျော်ရှိတဲ့အနက် ၂ မှု ကိုသာ ကွင်းဆင်းစစ်ဆေးပြီး ၃ မှုကို ရုံးသို့ခေါ်ယူစစ်ဆေးခြင်း ပြုလုပ်ခဲ့တာဟာ နည်းပါးနေတဲ့အတွက် ဒီထက်ပိုပြီးလုပ်သင့်ကြောင်း အကြံပြုတာနဲ့ပတ်သက်လို့ ၂၀၁၉ ခုနှစ်အတွင်းမှာ ကော်မရှင်ကြည့်ရှု စစ်ဆေးရေးအဖွဲ့ဟာ အကျဉ်းထောင် ၂၃ ခု၊ အကျဉ်းစခန်း ၂၂ ခု၊ ကွင်းဆင်းစစ်ဆေးခြင်း ၂ မှု၊ ရုံးသို့ ခေါ်ယူ စစ်ဆေးခြင်း ၃ မှု ပြုလုပ်ခဲ့တာဖြစ်တဲ့အတွက်ကြောင့် စုစုပေါင်း ဆောင်ရွက်ချက် ၅၀ ပြုလုပ် ခဲ့ကြောင်း တွေ့ရှိနိုင်ပါတယ်။ ဒီအရေအတွက်ဟာ တစ်လမှာ ၅ ခုကျော် ဆောင်ရွက်နိုင်ခဲ့ခြင်း ဖြစ်ပါတယ်။ ရက်သတ္တပတ် ၁ ပတ်မှ အနားယူခြင်းမရှိဘဲ ဆောင်ရွက်နေတာကို တွေ့မြင်နိုင်ပါတယ်။ ကွင်းဆင်းစစ်ဆေး ခြင်းနဲ့ပတ်သက်လို့ ကော်မရှင်ဥပဒေပုဒ်မ ၂၈ အရ လူ့အခွင့်အရေးဖောက်ဖျက်မှုများ ကျယ်ပြန့်စွာ ဖြစ်ပွား နေသည်ကိုလည်းကောင်း၊ ဖောက်ဖျက်မှုသည် စနစ်တစ်ရပ်အဖြစ် ဦးတည်နေသည်ကို လည်းကောင်း သိရှိပါက စုံစမ်းစစ်ဆေးနိုင်သည်ဟု ဖော်ပြထားတဲ့အတွက် အဆိုပါအချက်များနဲ့ကိုက်ညီတဲ့ တိုင်ကြား ချက်များကိုသာ ဦးစားပေး၍ ကွင်းဆင်းစုံစမ်းစစ်ဆေးရခြင်း ဖြစ်ပါကြောင်း ရှင်းလင်းတင်ပြအပ်ပါတယ်။ ယခုအစီရင်ခံစာဟာ ကော်မရှင်သက်တမ်း ပြည့်သွားပြီဖြစ်တဲ့အတွက် အဆိုပါကာလအတွင်း ဆောင်ရွက်ချက်သက်သက်ကိုသာ ပြုစုတင်ပြခြင်း ဖြစ်ပါတယ်။ နှစ်ပတ်လည်အစီရင်ခံစာများမှာတော့ သုံးသပ်ချက်၊ အကြံပြုချက်များ ရေးသားတင်ပြခဲ့တဲ့အခါ ကော်မရှင်ကြုံတွေ့ရတဲ့အခက်အခဲများ၊ အားနည်းချက် များကိုပါ ပြည့်ပြည့်စုံစုံဖော်ပြပြီး အစီရင်ခံလျက်ရှိကြောင်း တင်ပြအပ်ပါတယ်။ အကျဉ်းထောင်များ စစ်ဆေးတဲ့အခါ အကျဉ်းသားများရဲ့ တင်ပြချက်များအရ လတ်တလောကုစားနိုင်တဲ့ အချက်များကို တာဝန်ခံအရာရှိများကို ချက်ချင်းဖြေရှင်းဆောင်ရွက်စေခဲ့ပါတယ်။ အချို့အခက်အခဲများကို ပြည်ထောင်စု ဝန်ကြီးထံ အကြံပြုချက်များ ပေးပို့ပါတယ်။ အချို့ နိုင်ငံတော်အဆင့်ဖြေရှင်းရန် လိုအပ်တဲ့ အချက်များနဲ့ ပတ်သက်ပြီး နိုင်ငံတော်သမ္မတထံ တင်ပြမှုများ ပြုလုပ်ကုစားလျက်ရှိပါတယ်။ သဘာဝဘေးဒဏ်နဲ့ တိုက်ပွဲရှောင် နေရပ်ရွှေ့ပြောင်းသူများရဲ့ ယာယီစခန်းများကိုလည်း သွားရောက်ကြည့်ရှုခဲ့ပြီး သက်ဆိုင်ရာ ပြည်ထောင်စုဝန်ကြီးဌာနများ၊ ဒေသအစိုးရများကို အကြံပြုချက်များ ပေးပို့ခဲ့ပါတယ်။ ဆက်လက်ပြီးလည်း ဆောင်ရွက်သွားမှာဖြစ်ကြောင်း တင်ပြလိုပါတယ်။ အလုပ်အကိုင်အခွင့်အလမ်း ရပိုင်ခွင့်နဲ့ပတ်သက်လို့ တင်ပြတိုင်တန်းမှုများ မတွေ့ရှိရသေးပါဘူး။ သို့ပေမယ့် ဆွေးနွေးချက်အရ တရားရေးနဲ့သက်ဆိုင်တဲ့ ကိစ္စများကို ကော်မရှင်ဥပဒေပုဒ်မ ၃ရ အရ ဝင်ရောက်စွက်ဖက်မှုမလုပ်သော်လည်း လိုအပ်ပါက အကြံပြုချက်များပေးပို့ခြင်း၊ ပြည်ထောင်စု ဥပဒေ အထောက်အကူပြုအဖွဲ့ထံသို့ တင်ပြခြင်းများပြုလုပ်ခြင်းဖြင့် အတတ်နိုင်ဆုံး ကုစားပေးလျက်ရှိပါတယ်။ စစ်ကိုင်းတိုင်းဒေသကြီး မဲဆန္ဒနယ်အမှတ်(၁)မှ ဦးကျော်သောင်းရဲ့ အကြံပြုချက်မှာပါရှိတဲ့ ကျေးရွာများ အထိ အသိပညာပေးလုပ်ငန်းများ ဆောင်ရွက်ရေးကို လက်ရှိလည်း ကျေးရွာအဆင့်ထိ ကွင်းဆင်း ဟောပြောပေးနေကြောင်း အစီရင်ခံစာမှာ ဖော်ပြပါရှိပြီးဖြစ်ပါတယ်။ တိုင်ကြားစာနှင့် ပြန်ကြားစာ အရေအတွက်ကွာဟမှုနှင့်ပတ်သက်လို့ သက်ဆိုင်ရာဌာနများကို အမြဲဆော်ဆောင်ရွက်လျက်ရှိကြောင်း တင်ပြအပ်ပါတယ်။ အမျိုးသမီးကျောက်ထုတ်စခန်း ပိတ်သိမ်းရေးကို ၂၀၁ရ ခုနှစ်၊ ၂၀၁၈ ခုနှစ် နှစ်ပတ်လည်အစီရင်ခံစာများမှာ ထည့်သွင်းအကြံပြုခဲ့ပြီး ဖြစ်ပါတယ်။ အကျဉ်းသားများ စာအုပ်၊ စာပေဖတ်ရှုနိုင်ရေးအတွက် အကျဉ်းထောင်များမှာ စာကြည့်တိုက်များထားရှိရန် တိုက်တွန်းဆောင်ရွက်ခဲ့တဲ့အတွက် ယခုအခါမှာ အကျဉ်းထောင် ၄၄ ထောင်၊ အကျဉ်းစခန်း ၅၀ ခု အားလုံးမှာ စာကြည့်တိုက်များ ထူထောင်ထားပြီးဖြစ်ပါတယ်။ ဒါ့အပြင် ကော်မရှင် ကြည့်ရှုစစ်ဆေးရေး အဖွဲ့များ သွားရောက်ခဲ့တဲ့အခါတိုင်း စာအုပ်စာတမ်းများ လှူဒါန်းခြင်းကို ၂၀၁ရ ခုနှစ်က ယခု၄၅ သိန်းဖိုးခန့် မိမိအစီအစဉ်ဖြင့် လှူဒါန်းခဲ့ပြီးဖြစ်တဲ့အပြင် ပြန်ကြားရေး ဝန်ကြီးဌာန၊ သတင်းနှင့် စာနယ်ဇင်းဌာန ရွှေဥဒေါင်းခန်းမမှာ ၂၈-၁၀-၂၀၁၉ ရက်နေ့က အကျဉ်းထောင် စာကြည့်တိုက်များ အတွက် စာအုပ်လှူဒါန်းပွဲအခမ်းအနား ပြုလုပ်ခဲ့ရာမှာ ကျပ်သိန်း ၂၀၀ တန်ဖိုးရှိ စာအုပ်ပေါင်း ၉,၀၀၀ ကျော်ခန့် ရရှိခဲ့ပြီးဖြစ်တဲ့အတွက် အကျဉ်းထောင်အသီးသီးသို့ သွားရောက်စစ်ဆေးသည့်အခါတိုင်း မျှဝေလှူဒါန်းသွားမှာဖြစ်ပါကြောင်း တင်ပြအပ်ပါတယ်။ မြင်းခြံမဲဆန္ဒနယ် ဦးစိန်မြင့်က တင်ပြတဲ့ လူ့အခွင့်အရေးချိုးဖောက်မှု အခံရဆုံးဒေသများမှာ လူ့အခွင့်အရေးအသိပညာပေးလုပ်ငန်းများ ပိုမိုလုပ်ကိုင်စေရေးအကြံပြုချက်၊ နယ်ဒေသများမှာ ဆင့်ပွား သင်တန်းများ ပို့ချပေးရေးအကြံပြုချက်နဲ့ပတ်သက်လို့ ဆက်လက်ဆောင်ရွက်သွားမည်ဖြစ်ပါကြောင်း တင်ပြလိုပါတယ်။ ကုန်ထုတ်စခန်းများကို အကျဉ်းသားများမပို့မီ ကျန်းမာရေးစစ်ဆေးခြင်းများ ပြုလုပ်ခြင်းကို အကျဉ်းဦးစီးဌာနက ဆောင်ရွက်လျက်ရှိကြောင်း သိရှိရပါတယ်။ တပ်မတော်သားကိုယ်စားလှယ် ဒုတိယဗိုလ်မှူးကြီးဝင်းကိုရဲ့ အကြံပြုချက်များအရ လူ့အခွင့်အရေး ဆိုင်ရာ အလုပ်ရုံဆွေးနွေးပွဲသင်တန်းများမှာ သင်တန်းသားဦးရေ ဖော်ပြထားခြင်းမရှိကြောင်း ဆွေးနွေးချက် အရ ကျွန်တော် Power Point ဖြင့် တင်ပြအပ်ပါတယ်။ ကော်မရှင်စာကြည့်တိုက်မှာ e-book အရေအတွက် တိုးမြှင့်စုဆောင်းနိုင်ရေးကိုလည်း ကြိုးပမ်းဆောင်ရွက်သွားမှာဖြစ်ပါတယ်။ ၂၀၁၈ ခုနှစ်၊ နှစ်ပတ်လည် အစီရင်ခံစာမှာ တိုင်တန်းချက်များကို အမှုအမျိုးအစားခွဲခြားခြင်း၊ ပြည်နယ်၊ တိုင်းဒေသကြီး ခွဲခြားခြင်း ဇယားများဖြင့် ဖော်ပြခဲ့သော်လည်း ယခု အစီရင်ခံစာမှာ ကော်မရှင်သက်တမ်းကုန်ဆုံးချိန် လက်ရှိ ကော်မရှင်ရဲ့ ဆောင်ရွက်မှုကို သိရှိစေလိုတဲ့ စေတနာဖြင့် ကြိုတင်တင်ပြခြင်းဖြစ်တဲ့အတွက် ဖော်ပြနိုင်ခြင်း မရှိခဲ့ပါဘူး။ လာမယ့် ၂၀၁၉ ခုနှစ်၊ နှစ်ပတ်လည် အစီရင်ခံစာကို ၂၀၂၀ ခုနှစ်မှာ တင်ပြတဲု့့ရှိရင် ပြည့်ပြည့်စုံစုံ တင်ပြသွားမည်ဖြစ်ပါကြောင်း ရှင်းလင်းတင်ပြအပ်ပါတယ်။ ရွှေ့ပြောင်းသွားလာမှုနဲ့စပ်လျဉ်းတဲ့ ကမ္ဘာလုံးဆိုင်ရာ သဘောတူညီချက်(GCM)မှာ ကျား၊ မ တန်းတူညီမျှရေးကိစ္စကို ဆောလျင်စွာ အကောင်အထည်ဖော် ဆောင်ရွက်ရေးမှာ အမျိုးသားလူ့အခွင့်အရေး အဖွဲ့အစည်းများရဲ့ အခန်းကဏ္ဍပါရှိခဲ့ပါတယ်။ အဲဒီမှာ ခေါင်းစဉ်(၄)မျိုးနဲ့ ဆွေးနွေးခဲ့ပါတယ်။ ဒီခေါင်းစဉ် (၄)မျိုးကို Power Point မှာ ရှင်းလင်းတင်ပြအပ်ပါတယ်။ ကော်မရှင် ညွှန်ကြားရေးမှူးချုပ် ခန့်အပ် ခြင်းနဲ့ပတ်သက်လို့ ကော်မရှင်ဥပဒေပုဒ်မ ၅၂ မှာ """"ကော်မရှင်သည် မိမိ၏ လုပ်ငန်းတာဝန်များကို ထိရောက်စွာ ဆောင်ရွက်နိုင်ရန်အလို့ငှာ ကော်မရှင်ရုံးအကြီးအမှူးအပါအဝင် လိုအပ်သော အရာထမ်း၊ အမှုထမ်းများကို ခန့်အပ်နိုင်တယ်""""လို့ ပြဋ္ဌာန်းထားပါတယ်။ ဒါ့အပြင် ကော်မရှင် ဥပဒေပုဒ်မ ၆၁ မှာ """"ကော်မရှင်အဖွဲ့ဝင်နှင့် ကော်မရှင်ကတာဝန်ပေးအပ်ခြင်းခံရသူသည် ဤဥပဒေအရ လုပ်ငန်းတာဝန် ထမ်းဆောင်ရာတွင် ရာဇသတ်ကြီး ပုဒ်မ ၂၁ အရ ပြည်သူ့ဝန်ထမ်းများဖြစ်သည်ဟု မှတ်ယူရမည်"""" လို့ ပြဋ္ဌာန်းထားပါတယ်။ ဒီပြဋ္ဌာန်းချက် များအရ ကော်မရှင်ဝန်ထမ်းများဟာ နိုင်ငံ့ဝန်ထမ်းများ၊ တစ်နည်းအားဖြင့် အစိုးရဝန်ထမ်းများမဟုတ်ဘဲ ပြည်သူ့ဝန်ထမ်းများဖြစ်တဲ့အပြင် ကော်မရှင်ဟာ Paris Principle အရ သီးခြားလွတ်လပ်တဲ့ နိုင်ငံတော် အဆင့်အဖွဲ့အစည်းဖြစ်တဲ့အတွက် ကော်မရှင်ရုံး အကြီးအမှူးဖြစ်တဲ့ ညွှန်ကြားရေးမှူးချုပ်ကို နိုင်ငံတော် သမ္မတထံ တင်ပြရန်မလိုဘဲ ကော်မရှင်က တိုက်ရိုက်ခန့်ထားနိုင်ခွင့် ရှိကြောင်း တင်ပြအပ်ပါတယ်။ စစ်ကိုင်းတိုင်းဒေသကြီး မဲဆန္ဒနယ်အမှတ်(၈)မှ ဦးကိုကိုနိုင်ရဲ့ တင်ပြချက်များပါရှိတဲ့ ပြည်နယ်၊ တိုင်းအဆင့် ကော်မရှင်ရုံးများ တိုးချဲ့ဖွဲ့စည်းရေးနဲ့ပတ်သက်လို့ လက်ရှိမှာ နေပြည်တော်နဲ့ မန္တလေးတိုင်း ဒေသကြီးတို့မှာ ကော်မရှင်ရုံးများ ဖွင့်လှစ်ပြီး ရုံးအဆောက်အဦများလည်း ဆောက်လုပ်ပြီးဖြစ်ပါတယ်။ ရခိုင်ပြည်နယ် စစ်တွေမြို့မှာလည်း ကော်မရှင်ရုံးဖွင့်ရန် ဝန်ထမ်းများခန့်အပ်ပြီးဖြစ်တဲ့အပြင် ယာယီရုံးခန်းကို ပြည်နယ်အထွေထွေအုပ်ချုပ်ရေးဦးစီးဌာနမှာ ဖွင့်လှစ်ထားရှိပြီးဖြစ်ပါတယ်။ မှတ်တမ်းဌာနနဲ့ သုတေသန ဌာနများ ဖွဲ့စည်းနိုင်ရေးနဲ့ပတ်သက်လို့ လိုအပ်သလို ဆက်လက်ဆောင်ရွက် သွားပါမယ်။ အကျဉ်းထောင်များ ကျန်းမာရေးစောင့်ရှောက်မှု အားနည်းတဲ့ကိစ္စနဲ့ပတ်သက်လို့ ကျန်းမာရေးနှင့် အားကစားဝန်ကြီးဌာနကို အကြံပြုချက်များ ပေးပို့ဆောင်ရွက်လျက်ရှိပါတယ်။ အကျဉ်းထောင်အတွင်းမှာ အကျဉ်းသားလူငယ်များ စာမေးပွဲဖြေဆိုအောင်မြင်နိုင်ရေး သင်ကြားပေးကြတဲ့ အကျဉ်းသားဆရာများကို လျှော့ပေါ့သက်သာခွင့် များရရှိရေး သက်ဆိုင်ရာဝန်ကြီးဌာနသို့ အကြံပြုချက်များ ပေးပို့သွားမှာဖြစ်ပါကြောင်း တင်ပြအပ်ပါတယ်။ ကုန်ထုတ်စခန်းများက အကျဉ်းသားများရဲ့ လုပ်အားခတိုးမြှင့်ရေးနဲ့ ပတ်သက်ပြီး ၂၀၁၈ ခုနှစ်၊ နှစ်ပတ်လည် အစီရင်ခံစာမှာ တင်ပြအကြံပြုခဲ့ပြီး ဖြစ်ပါတယ်။ ဆက်လက်ပြီးလည်း ဆောင်ရွက်သွားမှာ ဖြစ်ကြောင်း တင်ပြအပ်ပါတယ်။ အမျိုးသမီး ကျောက်ထုတ်စခန်းများ ပိတ်သိမ်းရေးနဲ့ ပတ်သက်လို့လည်း အထက်မှာ တင်ပြခဲ့တဲ့အတိုင်း ၂၀၁ရ ခုနဲ့ ၂၀၁၈ ခုနှစ် အစီရင်ခံစာများမှာ ဖော်ပြခဲ့ပြီးဖြစ်ပါကြောင်း တင်ပြ အပ်ပါတယ်။ ပျော်ဘွယ်မဲဆန္ဒနယ်မှ ဦးသောင်းအေး တင်ပြချက်အရ ကော်မရှင်ဖွဲ့စည်းခြင်းမဖော်ပြမီ ကော်မရှင်ရဲ့ ရည်ရွယ်ချက်နဲ့ လုပ်ငန်းတာဝန်များကို ဖော်ပြပေးရေးနဲ့ ပတ်သက်လို့ လာမယ့် ၂၀၁၉ ခုနှစ်၊ နှစ်ပတ်လည်အစီရင်ခံစာမှာ ဖော်ပြသွားပါမယ်။ ရှမ်းပြည်နယ်မြောက်ပိုင်းနဲ့ ရခိုင်ပြည်နယ်မြောက်ပိုင်းမှာ ဖြစ်ပွားနေတဲ့ တိုင်းရင်းသားများကို တရားမဲ့ဖမ်းဆီး သတ်ဖြတ်ခေါ်ဆောင်သွားမှုနဲ့ ပတ်သက်လို့ ရခိုင်ပြည်နယ်မြောက်ပိုင်းကို ကော်မရှင် ကွင်းဆင်း စုံစမ်းစစ်ဆေးရေးအဖွဲ့ သွားရောက်ပြီး စုံစမ်းစစ်ဆေးခြင်းကို ၂၀၁ရ ခုနှစ်၊ စက်တင်ဘာလက ဆောင်ရွက်ခဲ့ပြီး သတင်းထုတ်ပြန်ခြင်းကို ၂၀၁ရ ခုနှစ်၊ အောက်တိုဘာလနှင့် နိုဝင်ဘာလများက ဆောင်ရွက်ခဲ့ပြီးဖြစ်ပါတယ်။ ယင်းကိစ္စနဲ့ပတ်သက်လို့ ထပ်မံရောက်ရှိတဲ့ တိုင်တန်းချက် ၃ စောင်ကို ၂၈-၂-၂၀၁၉၊ ၁-၄-၂၀၁၉၊ ၃-၅-၂၀၁၉ ရက်နေ့များက လွတ်လပ်သော စုံစမ်းစစ်ဆေးရေးကော်မရှင်ကို လွှဲပြောင်းပေးပို့ အသိပေးခဲ့ပါတယ်။ ICCPR နဲ့ ပတ်သက်တဲ့ အကြံပြုချက် (၂)ကြိမ်ပါရခြင်းနဲ့ပတ်သက်လို့ အစီရင်ခံစာအပိုဒ် ၂ရ မှာ ICCPR နဲ့ လက်နက်ကိုင်ပဋိပက္ခအတွင်း ကလေးသူငယ်များပါဝင် ပတ်သက်မှုတွင် CRC နောက်ဆက်တွဲစာချုပ်ကို လက်မှတ်ရေးထိုးရေးနှင့် အတည်ပြုပါဝင်ရေးအတွက် နိုင်ငံခြားရေး ဝန်ကြီးဌာနက သဘောထားမှတ်ချက်တောင်းခံသည့်အပေါ် ဖေဖော်ဝါရီလက အကြံပြုခဲ့ခြင်း ဖြစ်ပါတယ်။ အပိုဒ် ၃၁ မှာ ICCPR ကို ကနဦးလက်မှတ်ရေးထိုးရန် နိုင်ငံခြားရေးဝန်ကြီးဌာနက သဘောထား မှတ်ချက် ထပ်မံတောင်းခံသည့်အတွက် ဇူလိုင်လအတွင်း သဘောထားမှတ်ချက်ပေးပို့ခဲ့ကြောင်း တင်ပြခြင်း ဖြစ်ပါကြောင်း ရှင်းလင်းတင်ပြအပ်ပါတယ်။ သဘောထားမှတ်ချက်နဲ့ အကြံပြုချက်များပေးပို့တဲ့အခါတိုင်း လူ့အခွင့်အရေးရှုထောင့်ကို အခြေခံပြီး မိမိနိုင်ငံရဲ့ ယဉ်ကျေးမှု၊ ဓလေ့စရိုက်၊ နိုင်ငံအကျိုးစီးပွားများကို ထည့်သွင်းချိန်ဆ စဉ်းစားပြီးမှ ပေးပို့ခြင်းဖြစ်ပါကြောင်း တင်ပြအပ်ပါတယ်။ တပ်မတော်သား ပြည်သူ့ လွှတ်တော်ကိုယ်စားလှယ် ဒုတိယဗိုလ်မှူးကြီး ညီညီလွင်မှ နိုင်ငံတကာစာချုပ်များမှာ ပါဝင်လက်မှတ် ရေးထိုးခြင်းနဲ့ ပတ်သက်လို့ သဘောထားမှတ်ချက်နဲ့ အကြံပြုချက်များ ပေးပို့သည့်အခါတိုင်း အထက်မှာ ဖော်ပြတဲ့အတိုင်း ဘက်စုံစဉ်းစားပြီးမှ သတိကြီးစွာထားပြီး ဆောင်ရွက်လျက်ရှိပါကြောင်း တင်ပြအပ်ပါတယ်။ စက်ရုံ၊ အလုပ်ရုံများ၊ ကုမ္ပဏီများ၊ ပြည်ပအလုပ်အကိုင်ဆိုင်ရာ အဖွဲ့အစည်းများကို လူ့အခွင့်အရေး အသိ ပညာပေး ဆွေးနွေးမှုများ ပြုလုပ်နိုင်ရေး သက်ဆိုင်ရာဝန်ကြီးဌာနနဲ့ အဖွဲ့အစည်းများကို ညှိနှိုင်း ဆောင်ရွက် သွားမှာဖြစ်ပါကြောင်း တင်ပြအပ်ပါတယ်။ ပြည်ပသို့သွားရောက်လုပ်ကိုင်နေကြတဲ့ မြန်မာရွှေ့ပြောင်းအလုပ်သမားများရဲ့ လူအခွင့်အရေး ချိုးဖောက်ခံရတဲ့ ကိစ္စများနဲ့ ပတ်သက်လို့ အရှေ့တောင်အာရှ အမျိုးသားလူ့အခွင့်အရေး အဖွဲ့ အစည်းများ ဖိုရမ် (SEANF) အစည်းအဝေးများမှာ တင်ပြဆွေးနွေးမှုများ ပြုလုပ်ခဲ့တဲ့အပြင် သက်ဆိုင်ရာ နိုင်ငံရဲ့ အမျိုးသားလူ့အခွင့်အရေးကော်မရှင်နဲ့ ဆက်သွယ်ဆောင်ရွက်ခြင်းများကိုလည်း ပြုလုပ်လျက်ရှိပါတယ်။ ရခိုင်မြောက်ပိုင်းက ဟိန္ဒူဘာသာဝင်များအပေါ် ARSA ဘင်္ဂါလီအကြမ်းဖက်အဖွဲ့က ကျူးလွန်ခဲ့တဲ့ လူ့အခွင့် အရေး ချိုးဖောက်မှုများနဲ့ပတ်သက်လို့ လွှတ်တော်ကိုယ်စားလှယ် ဦးသောင်းအေးရဲ့ ဆွေးနွေးချက်ကို ရှင်းလင်းတင်ပြစဉ်က အထက်မှာ တင်ပြခဲ့ပြီးဖြစ်ပါတယ်။ မြန်မာနိုင်ငံအမျိုးသားလူ့အခွင့်အရေး ဆုံးရှုံးခံရမှု ဖြစ်စဉ်များကို အပြည်ပြည်ဆိုင်ရာ အဖွဲ့ အစည်းများ၊ ဒေသဆိုင်ရာအဖွဲ့အစည်းများနဲ့ ပူးပေါင်းဆောင်ရွက်မှုများရှိပါက ပြည်သူများသိရှိအောင် ချပြရှင်းလင်းပေးသင့်ကြောင်း အကြံပြုချက်နဲ့ပတ်သက်လို့ တနင်္သာရီတိုင်းဒေသကြီးက MSPP ဆီအုန်း ကုမ္ပဏီနဲ့ ပတ်သက်တဲ့ တိုင်ကြားချက်ကို မလေးရှားနိုင်ငံ၊ လူ့အခွင့်အရေးကော်မရှင်မှ တစ်ဆင့် ပေးပို့ လာတဲ့အတွက် ကွင်းဆင်းစုံစမ်းစစ်ဆေးမှုပြုလုပ်ပြီး အများပြည်သူသိရှိရန် ၂၀၁ရ ခုနှစ်က သတင်း ထုတ်ပြန်မှုများ ပြုလုပ်ပေးခဲ့ကြောင်း တင်ပြအပ်ပါတယ်။ အလားတူ နိုင်ငံတကာလူ့အခွင့်အရေး အဖွဲ့ အစည်းများနဲ့ ပူးပေါင်းဆောင်ရွက်မှုများ ပြုလုပ်သည့်အခါတိုင်း အများပြည်သူများ သိရှိစေရေးအတွက် ထုတ်ပြန်အသိပေးသွားမည် ဖြစ်ပါကြောင်း တင်ပြအပ်ပါတယ်။ အကြမ်းဖက် သောင်းကျန်းသူများရဲ့ လုပ်ရပ်များနဲ့ ပတ်သက်လို့ အလျဉ်းသင့်သည့်အခါတိုင်း သတင်းထုတ်ပြန်မှုများ ပြုလုပ်လျက်ရှိပါတယ်။ ဆက်လက်ပြီး အလားတူဖြစ်စဉ်များ ဖြစ်ပေါ်တိုင်း လေ့လာ စိစစ်ပြီး သတင်းထုတ်ပြန်နိုင်ရေး ဆောင်ရွက်သွားမည်ဖြစ်ပါကြောင်း တင်ပြအပ်ပါတယ်။ နိုင်ငံတကာ အဖွဲ့အစည်းအချို့က မြန်မာနိုင်ငံအပေါ် လူ့အခွင့်အရေးဆိုင်ရာ စွပ်စွဲပြောဆိုမှုများနဲ့ပက်သက်သည့် ကော်မရှင် အနေနဲ့နိုင်ငံတကာ လူ့အခွင့်အရေး အဖွဲ့အစည်းဖြစ်တဲ့ GANDHRI ဒေသဆိုင်ရာ လူ့အခွင့်အရေး အဖွဲ့အစည်းဖြစ်တဲ့ APF နဲ့ ဒေသကွဲဆိုင်ရာ လူ့အခွင့်အရေး အဖွဲ့အစည်းဖြစ်တဲ့ CNS အစည်းအဝေးနှင့် ဆွေးနွေးပွဲများမှာလဲ မြန်မာနိုင်ငံ၏ ပကတိ လူ့အခွင့်အရေးအခြေအနေများ၊ လူ့အခွင့်အရေး မြှင့်တင်ရေးနှင့် ကာကွယ်ရေးတို့နှင့် ပက်သတ်၍ ရင်ဆိုင်တွေ့ကြုံရသည့် စိန်ခေါ်မှုများ၊ အပြုသဘော တိုးတက်ပြောင်းလဲမှုများ၊ ကော်မရှင်၏ ကျိုးပမ်းအားထုတ် ဆောင်ရွက်ချက်များကို အလျဉ်းသင့်သလို ထည့်သွင်းပြောကြားလျက် ရှိပါတယ်။ ရန်ကုန်တိုင်းဒေသကြီးဒေါပုံ မဲဆန္ဒနယ်မှ ဦးဌေးဝင်းအောင်(ခေါ်) ဦးပြုံးချိုက ကော်မရှင် စွမ်းဆောင် ရည် ဆန်းစစ်မှုအစီရင်ခံစာ မဟာဗျူဟာစီမံကိန်း ၂၀၂၀-၂၀၂၄ နှင့် ၂၀၂၀ ခုနှစ်အတွက် နှစ်စဉ်လုပ်ငန်း စီမံချက်တို့နှင့် ပက်သတ်ပြီးဆွေးနွေးတင်ပြသွားတာတွေ့ရပါတယ်။ အဆိုပါစီမံကိန်းနှင့် စီမံချက်များကို ရေးဆွဲတဲ့နေရာမှာ ကော်မရှင်အဖွဲ့ဝင်များသာမက ကော်မရှင်ရုံးဝန်ထမ်းများနှင့်ပါ အသေးစိတ် တိုင်ပင်ပြီး လက်တွေ့ဆောင်ရွက်နိုင်မယ့်အတိုင်းအတာ ဘောင်အတွင်းမှ ရေးဆွဲခဲ့ခြင်းဖြစ်ပါတယ်။ လက်ရှိ ကော်မရှင် အဖွဲ့ဝင်များအနေဖြင့် အနာဂတ်ဖွဲ့စည်းမဲ့ကော်မရှင်အဖွဲ့ဝင်သစ်များ အခက်အခဲမရှိလုပ်ကိုင် တာဝန်ထမ်းဆောင် နိုင်စေရေးအတွက် ၇-၁၁-၂၀၁၉ ရက်နေ့က ကော်မရှင်အဖွဲ့ဝင်အားလုံးနှင့် လက်ထောက်ညွှန်ကြားရေးမှူး နှင့်အထက် ကော်မရှင်ရုံးဝန်ထမ်းများ တွေ့ဆုံဆွေးနွေးပြီး အသေးစိတ် လုပ်ငန်းတာဝန်ခွဲဝေမှုများကို သတ်မှတ်ဆောင်ရွက်ပြီးဖြစ်ပါကြောင်း တင်ပြအပ်ပါတယ်။ မြန်မာနိုင်ငံ အမျိုးသားလူ့အခွင့်အရေး ကော်မရှင်ရဲ့ ၂၀၁၉ ခုနှစ်၊ စက်တင်ဘာလ ၂၄ ရက်နေ့အထိ အစီရင်ခံစာကို ပြည်ထောင်စုလွှတ်တော် ကိုယ်စားလှယ်များက စိတ်ပါဝင်စားစွာ ဆွေးနွေးအကြံပေးကြတဲ့အတွက် ကျေးဇူးအထူးတင်ရှိပါကြောင်း နှင့် ကော်မရှင်ရဲ့ ဆောင်ရွက်ချက်များကို ပြည်ထောင်စုလွှတ်တော်က မှတ်တမ်းတင်ပေးနိုင်ပါရန် လေးစားစွာ တင်ပြအပ်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ မြန်မာနိုင်ငံအမျိုးသားလူ့အခွင့်အရေး ကော်မရှင်၏ ၂၀၁၉ ခုနှစ်၊ ဇန်နဝါရီလမှ စက်တင်ဘာလ ၂၄ ရက်နေ့အထိ ဆောင်ရွက်ခဲ့သော လုပ်ငန်း ဆောင်ရွက်ချက် အစီရင်ခံစာ အပါအဝင် လွှတ်တော်ကိုယ်စားလှယ်များရဲ့ ဆွေးနွေးချက်များနဲ့ သက်ဆိုင်ရာ ပြည်ထောင်စုအဆင့်အဖွဲ့ အစည်းဝင်ရဲ့ ပြန်လည်ရှင်းလင်း တင်ပြချက်များကို လွှတ်တော်က မှတ်တမ်း တင်ကြောင်း ကြေညာပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ အစည်းအဝေးကို မိနစ် ၃၀ ခန့် ခေတ္တ ရပ်နားပါမယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျာ။</speech>
<speech type="mc">အားလုံး ထွက်ခွာနိုင်ကြပါပြီခင်ဗျာ။</speech>
</report>
</section>
<section value="Motion">
<motion>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနဲ့ ဧည့်သည်တော်များခင်ဗျာ။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျာ။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျာ။</speech>
<title>နိုင်ငံတော်သမ္မတထံမှ ပေးပို့ထားသော ပညာရေးဝန်ကြီးဌာနက လူတိုင်းအကျုံးဝင် အရည်အသွေးမီ ပညာရေး လုပ်ငန်းအစီအစဉ် အကောင်အထည်ဖော် ဆောင်ရွက်ရေးအတွက် ကမ္ဘာ့ဘဏ်၏ အပြည်ပြည်ဆိုင်ရာ ဖွံ့ဖြိုးရေးအဖွဲ့ (IDA)ထံမှ အမေရိကန်ဒေါ်လာသန်း ၁၀၀ ချေးငွေရယူရေးကိစ္စနှင့် စပ်လျဉ်း၍ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ပြန်လည်ရှင်းလင်း ဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၁၂) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ ပေးပို့ထားတဲ့ ပညာရေးဝန်ကြီးဌာနက လူတိုင်းအကျုံးဝင် အရည်အသွေးမီ ပညာရေးလုပ်ငန်း အစီအစဉ် အကောင်အထည်ဖော် ဆောင်ရွက်ရေးအတွက် ကမ္ဘာ့ဘဏ်၏ အပြည်ပြည်ဆိုင်ရာ ဖွံ့ဖြိုးရေး အဖွဲ့ (IDA)ထံမှ အမေရိကန်ဒေါ်လာသန်း ၁၀၀ ချေးငွေရယူရေးကိစ္စနဲ့စပ်လျဉ်းပြီး လွှတ်တော်ကိုယ်စားလှယ် များရဲ့ ဆွေးနွေးခြင်းအစီအစဉ်ကို ပြီးခဲ့တဲ့ရက်က ကျင်းပတဲ့ ပြည်ထောင်စုလွှတ်တော် အစည်းအဝေးများမှာ ဆောင်ရွက်ခဲ့ပြီး ဖြစ်ပါတယ်။ ယခု လွှတ်တော်ကိုယ်စားလှယ်များရဲ့ ဆွေးနွေးချက်များနဲ့ စပ်လျဉ်းပြီး ဦးစွာ ပညာရေးဝန်ကြီး ဌာနက ပြန်လည်ရှင်းလင်းဆွေးနွေးဖို့ဖြစ်ပါတယ်။</speech>
<speech><agency id="16">ဦးဝင်းမော်ထွန်း(ဒုတိယဝန်ကြီး၊ ပညာရေးဝန်ကြီးဌာန)</agency>ရိုသေလေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်ကြီးများ၊ ပြည်ထောင်စု အဆင့် အဖွဲ့အစည်းဝင်များ၊ ဖိတ်ကြားထားသော ဧည့်သည်တော်များအားလုံး စိတ်၏ချမ်းသာခြင်း၊ ကိုယ်၏ ကျန်းမာခြင်းများနှင့် ပြည့်စုံပါစေကြောင်း ဦးစွာဆုမွန်ကောင်းတောင်း နှုတ်ခွန်းဆက်သအပ်ပါတယ်။ ပညာရေးဝန်ကြီးဌာနအနေဖြင့် လူတိုင်းအကျုံးဝင် ပညာအရည်အသွေးမီ လုပ်ငန်းအစီအစဉ်များ အကောင် အထည်ဖော် ဆောင်ရွက်နိုင်ရန်အတွက် ကမ္ဘာ့ဘဏ်၏ အပြည်ပြည်ဆိုင်ရာဖွံ့ဖြိုးရေးအဖွဲ့ (IDA) ထံမှ အမေရိကန် ဒေါ်လာသန်း ၁၀၀ ချေးငွေရယူရေးကိစ္စအပေါ် ကိုယ်စားလှယ်တော်ကြီး ၅၁ ဦးက ဆွေးနွေးအကြံပြုချက် များအား ကျွန်တော် ပညာရေးဝန်ကြီးဌာန ဒုတိယဝန်ကြီးမှ ပြန်လည်ရှင်းလင်းတင်ပြမှာ ဖြစ်ပါတယ်။ ကိုယ်စားလှယ်ကြီးများက ဝိုင်းဝန်းအကြံပြု ဆွေးနွေးပေးခဲ့ကြတဲ့အတွက် ပညာရေးဝန်ကြီးဌာနအနေဖြင့် အထူးကျေးဇူးတင်ရှိပါကြောင်း ဦးစွာတင်ပြအပ်ပါတယ်။ ပညာရေးဝန်ကြီးဌာနအနေဖြင့် လူတိုင်းအကျုံးဝင် အရည်အသွေးမီ ပညာရေးလုပ်ငန်းအစီအစဉ် (Inclusive Access and Quality Education-IAQE)3ə): 326m+£3300 pcos 62cb@gmaeneo saozos mopsade sa gayosaçempg.:69:3əg. (International Development AssociationIDA)ထံမှ ချေးငွေ အမေရိကန်ဒေါ်လာ သန်း ၁၀၀ ချေးယူဖို့ရှိပါတယ်။ ဒါ့အပြင် Global Partnership for Education(GPE)Q 931:6g 3aconmc3 wuß: 201 European Union(EU)oOQ Y||31:cg အမေရိကန်ဒေါ်လာ ၁၀ သန်း၊ စုစုပေါင်း အမေရိကန်ဒေါ်လာ သန်း ၁၈၀ ဖြင့် ၂၀၁၉-၂၀၂၀ ဘဏ္ဍာရေးနှစ် မှ ၂၀၂၂-၂၀၂၃ ဘဏ္ဍာရေးနှစ်အထိ ၄ နှစ်တာကာလအတွင်း အကောင်အထည်ဖော် ဆောင်ရွက်သွားမည် ဖြစ်ကြောင်း တင်ပြအပ်ပါတယ်။ ကိုယ်စားလှယ်တော်ကြီးအများစုရဲ့ ဆွေးနွေးချက်ကို ခြုံကြည့်ရင် အောက်ပါအဓိကအချက် ၄ ချက်ကို တင်ပြဆွေးနွေးခဲ့ကြောင်း တွေ့ရှိရပါတယ်။ (က)အနေနဲ့ စီမံကိန်းဆောင်ရွက်မည့် မြို့နယ်များ ရွေးချယ် ရာတွင် မျှတမှုအားနည်းသည်ဟု ကိုယ်စားလှယ်တော်ကြီးများက ထင်မြင်ယူဆကြခြင်း၊ (ခ) အကောင်အထည် ဖော်ဆောင်ရွက်မည့် မြို့နယ်များစာရင်းတွင် မိမိတို့မဲဆန္ဒနယ်အတွင်းရှိ မြို့နယ်များပါဝင်မှုမရှိခြင်း၊ (ဂ) ဘဏ္ဍာငွေသုံးစွဲရာတွင် ထိရောက်သော ဘဏ္ဍာငွေသုံးစွဲမှုဖြစ်ရန်လိုအပ်ကြောင်း အကြံပြုဆွေးနွေး ကြခြင်း၊ (ဃ) စီမံကိန်းရလဒ်များကို စောင့်ကြည့်ခြင်း၊ အကဲဖြတ်ခြင်းလုပ်ငန်းများကို အဓိကထားအကောင် အထည်ဖော်ရန်လိုအပ်ကြောင်း ထည့်သွင်းဆွေးနွေးသည်ကို တွေ့ရှိရပါတယ်။ အဆိုပါလုပ်ငန်းဆောင်ရွက်မည့် မြို့နယ်များရွေးချယ်ရာမှာ ကျွန်တော်တို့ ပညာရေးဝန်ကြီးဌာနအနေနဲ့ နိုင်ငံတကာစံချိန်စံညွှန်းနှင့်အညီ တိကျခိုင်မာမှုရှိတဲ့ အညွှန်းကိန်းများအပေါ်အခြေခံပြီး စိစစ်ရွေးချယ် ရပါကြောင်း တင်ပြအပ်ပါတယ်။ ဒီ အညွှန်းကိန်းတွေအနေဖြင့် ၂၀၁၈ ခုနှစ်အတွင်း ထုတ်ပြန်ထားတဲ့ 3a2z$:$$:qp: (Multi-Dimensional Disadvantages Index-MDI)oş səGölg: ozasąjod qoso ဖြစ်ပါတယ်။ ဒီ MDအားလည်း ၂၀၁၄ ခုနှစ်၊ အမျိုးသားသန်းခေါင်စာရင်း ကိန်းဂဏန်းများအပေါ် အခြေခံပြီး တွက်ချက်ထားတာဖြစ်ပါတယ်။ ဒါ့အပြင် ပညာရေးစီမံကိန်းများဖြစ်တဲ့အတွက် အခြေခံပညာ ကျောင်းများ တစ်ကျောင်းချင်းအလိုက် ပညာရေးဆိုင်ရာ စာရင်းအင်းများအပေါ် အခြေခံပြု တွက်ချက်ရ ပါကြောင်းနှင့် မြန်မာနိုင်ငံ၏ ဝေးလံမြို့နယ်စာရင်းများမှာလည်း စီမံကိန်းနှင့် ဘဏ္ဍာရေးဝန်ကြီးဌာနမှ အတည်ပြု ပြဋ္ဌာန်းပေးလိုက်တဲ့ စာရင်းများကို အမှတ်ပေးရွေးချယ်ပြီး ဦးစာပေး တန်းစီလျာထားစာရင်း ပြုစုဆောင်ရွက်ခဲ့ခြင်းဖြစ်ပါကြောင်း တင်ပြအပ်ပါတယ်။ ယခု စီမံကိန်းဝင်မြို့နယ်များအဖြစ် ရွေးချယ်မှုတွင်ပါဝင်သည့် မြို့နယ်များမှာ ဒီချေးငွေကို အကောင် အထည်ဖော်ဆောင်ရွက်ရာမှာ မည်သို့အသုံးပြုမယ်ဆိုတာ လျာထားတွက်ချက်ခြင်းသာ ဖြစ်ပါတယ်။ စီမံကိန်း အတွက် ရွေးချယ်မှုတွင်မပါဝင်သော်လည်း ကျန်မြို့နယ်များအတွက် ပညာရေးဝန်ကြီးဌာန၏ ပြည်ထောင်စု ဘဏ္ဍာရန်ပုံငွေဖြင့် ဆက်လက်ပံ့ပိုးအားဖြည့် ဆောင်ရွက်သွားမည်ဖြစ်ကြောင်း တင်ပြအပ်ပါတယ်။ အဲဒီတော့ ပညာရေးဝန်ကြီးဌာနအနေနဲ့ ဒီပညာရေးမြှင့်တင်မှုလုပ်ငန်းများ ဆောင်ရွက်ရာမှာ စီမံကိန်းဝင်မြို့နယ်များ ကိုသာ ကွက်ပြီးလုပ်လို့မရပါဘူး။ တစ်ပြည်လုံး အချိုးညီ၊ တစ်ပြေးညီ အားလုံးတစ်ပြိုင်နက် ဆောင်ရွက်ရမှာ ဖြစ်ကြောင်းနဲ့ စီမံကိန်း လျာထားမြို့နယ်စာရင်းများတွင် မပါဝင်သော်လည်း ပညာရေးမြှင့်တင်မှုများဟာ အရှိန်အဟုန်နဲ့ ဆက်လက်ဆောင်ရွက်ပေးနိုင်မည်ဖြစ်ပါကြောင်း တင်ပြအပ်ပါတယ်။ ကျွန်တော်တို့ လူတိုင်းအကျုံးဝင် အရည်အသွေးမီ ပညာရေးလုပ်ငန်းအစီအစဉ်မှာ အဓိကအားဖြင့် အခြေခံပညာရေးအတွက် Access and Quality အပိုင်းကို အဓိကထား ပံ့ပိုးဆောင်ရွက်မယ့် အစီအစဉ် ဖြစ်ပါတယ်။ ကျောင်းပြင်ပ ပညာရေးအစီအစဉ်နဲ့ တိုင်းရင်းသားဘာသာစကား လုပ်ငန်းအစီအစဉ်များလည်း ပါရှိပါတယ်။ ပြည်သူ့ဘဏ္ဍာရေးလုပ်ငန်းများကို စီမံခန့်ခွဲမှု နည်းပညာပေးမည့် အစီအစဉ် (Public Financing Management-PFM)နဲ့ လူသားအရင်းအမြစ် ဖွံ့ဖြိုးတိုးတက်စေရေး စီမံခန့်ခွဲမှုအစီအစဉ်(Human Resource Development Management)၊ ဒါ့အပြင် လုပ်ငန်းတစ်ခုချင်းအလိုက် ဘဏ္ဍာရေးဆိုင်ရာလုပ်ငန်းများ၊ နောက်တစ်ခါ နည်းပညာဆိုင်ရာ ကြီးကြပ်အကဲဖြတ်ခြင်းလုပ်ငန်းများ ပါဝင်မှာဖြစ်ပါတယ်။ ဒီလုပ်ငန်းတွေဆောင်ရွက်ရာမှာ စီမံကိန်းလုပ်ငန်းအတွက် အသုံးပြုတဲ့ငွေကြေးဟာ ချေးငွေဖြစ်သော် လည်း နိုင်ငံတော်၏ဘဏ္ဍာငွေသာဖြစ်ပါတယ်။ ဒီ နိုင်ငံတော်ဘဏ္ဍာငွေဖြင့် ဆောင်ရွက်ရာမှာ နိုင်ငံတော်က သတ်မှတ်ထားတဲ့ ဘဏ္ဍာရေးစည်းမျဉ်းများ၊ လုပ်ထုံးလုပ်နည်းများနှင့် နိုင်ငံတော်အတွက် အကျိုးရှိစွာ အပြည့်အဝ အသုံးပြုသွားမည်ဖြစ်ပါကြောင်း၊ ကိုယ်စားလှယ်ကြီးများ လမ်းညွှန်သလို ဘဏ္ဍာငွေ စီမံခန့်ခွဲရေး လုပ်ငန်းများ ထိရောက်အောင်မြင်အောင် အလေးထားဆောင်ရွက်မည်ဖြစ်ကြောင်း တင်ပြအပ်ပါတယ်။ ကျွန်တော်တို့ ဒီ Monitoring and Evaluation လုပ်ငန်းများအတွက် ဌာနတွင်း ကြီးကြပ်အကဲ ဖြတ်ခြင်း၊ စီမံကိန်းလုပ်ငန်းအဖွဲ့ဝင်များအနေဖြင့် ပုံမှန်ကြီးကြပ်အကဲဖြတ်ခြင်း လုပ်ငန်းများကို ကိုယ်စားလှယ် တော်ကြီးများ လမ်းညွှန်သကဲ့သို့ အလေးထားဆောင်ရွက်မည်ဖြစ်ကြောင်း တင်ပြအပ်ပါတယ်။ ကျောင်းများမှာ အကောင်အထည်ဖော်ဆောင်ရွက်ရာမှာ ဗဟိုချုပ်ကိုင်မှုလျှော့ချပြီး ဒေသလိုအပ်ချက်နှင့် ကိုက်ညီသည့် လုပ်ငန်းများအား လွှတ်တော်ကိုယ်စားလှယ်ကြီးများ၊ ကျောင်းကော်မတီအဖွဲ့များ၊ ကျောင်းသား မိဘများနှင့်အတူ ကျောင်းအရည်အသွေးအာမခံမှု အညွှန်းဘောင်အရ ကျောင်းအရည်အသွေးတိုးတက်မှု စီမံချက်များရေးဆွဲပြီး သက်မှတ်ငွေစာရင်းခေါင်းစဉ်နှင့်အညီ သုံးစွဲဆောင်ရွက်မည်ဖြစ်ကြောင်း တင်ပြအပ် ပါတယ်။ ကျောင်းနေအရွယ်ကလေးများအတွက် ပညာသင်ယူမှုအခွင့်အလမ်း ပိုမိုရရှိစေရန်၊ ကျောင်းနေ ပြီးသော ကလေးငယ်တိုင်း ကျောင်းနေမြဲလာစေရန် ပညာသင်ထောက်ပံ့သော အစီအစဉ်များ ပိုမိုတိုးမြှင့် ဆောင်ရွက်သွားမည်ဖြစ်ပါကြောင်း တင်ပြအပ်ပါတယ်။ သို့ဖြစ်ပါ၍ ပညာရေးဝန်ကြီးဌာနမှ အကောင်အထည်ဖော်ဆောင်ရွက်မည့် လူတိုင်းအကျုံးဝင် 329283363:8 02376789c$:3383202 (Inclusive Access and Quality Education-IAQE) aệ စပ်လျဉ်းပြီး စီမံကိန်းလုပ်ငန်းတစ်ရပ်လုံး အောင်မြင်စွာ အကောင်အထည်ဖော် ဆောင်ရွက်နိုင်ရန်အတွက် မိဘပြည်သူများ ပူးပေါင်းဆောင်ရွက်မှုနှင့်အတူ ဆောင်ရွက်သွားမှာဖြစ်ပါကြောင်းနှင့် ကမ္ဘာ့ဘဏ်၏ အပြည်ပြည်ဆိုင်ရာဖွံ့ဖြိုးရေးအဖွဲ့ (IDA)ထံမှ ချေးငွေ အမေရိကန်ဒေါ်လာ သန်း ၁၀၀ ချေးယူခြင်းအပေါ် ပြည်ထောင်စုလွှတ်တော်မှ အတည်ပြုခွင့်ပြုပေးနိုင်ပါရန် လေးစားစွာတင်ပြအပ်ပါတယ်။ ကျေးဇူးတင်ပါတယ်။</speech>
<speech type="speaker">ဆက်လက်ပြီး စီမံကိန်းနှင့် ဘဏ္ဍာရေးဝန်ကြီးဌာနက ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့်ဘဏ္ဍာရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်များအားလုံး မင်္ဂလာပါခင်ဗျာ။ ကျွန်တော်ကတော့ စီမံကိန်းနှင့် ဘဏ္ဍာရေးဝန်ကြီးဌာန ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ပညာရေးဝန်ကြီးဌာနက အခြေခံပညာဦးစီးဌာန၊ ကျောင်းပြင်ပနှင့် တစ်သက်တာပညာရေးဦးစီးဌာန၊ ပညာရေးသုတေသန၊ စီမံကိန်းနှင့် လေ့ကျင့်ရေးဦးစီးဌာနတို့က နယ်ပယ်စုံချို့တဲ့မှုညွှန်ကိန်း၊ ဝေးလံ ခက်ခဲညွှန်ကိန်း၊ ပညာရေးညွှန်ကိန်း၊ ကျန်းမာရေးညွှန်ကိန်းများဖြင့် စိစစ်ပြီးတော့ စံသတ်မှတ်ချက်နဲ့ ကိုက်ညီတဲ့ မြို့နယ် ၁၁၅ မြို့နယ်မှာရှိတဲ့ အခြေခံပညာကျောင်းပေါင်း ၁၅,၀၀၀ ခန့်မှာ လူတိုင်းအကျုံးဝင် အရည်အသွေးမီ ပညာရေးလုပ်ငန်းအစီအစဉ်စီမံကိန်း အကောင်အထည်ဖော် ဆောင်ရွက်ရန်အတွက် ကမ္ဘာ့ဘဏ်အပြည်ပြည်ဆိုင်ရာဖွံ့ဖြိုးရေးအဖွဲ့ (IDA)ထံမှ (၁၈)ကြိမ်မြောက် ရန်ပုံငွေဖြည့်တင်းမှု အစီအစဉ် အောက်က ချေးငွေအမေရိကန်ဒေါ်လာ ၁၀၀ သန်း ရယူရန်ကိစ္စနှင့် စပ်လျဉ်းပြီးတော့ လွှတ်တော် ကိုယ်စားလှယ်ကြီးများက ကျယ်ကျယ်ပြန့်ပြန့် သုံးသပ်ဆွေးနွေးခဲ့ကြတာကို တွေ့ရပါတယ်။ လွှတ်တော်ကိုယ်စားလှယ်ကြီးများရဲ့ ဆွေးနွေးချက်များကို အနှစ်ချုပ်ပါက မြို့နယ်များရွေးချယ်မှု၊ ကျောင်းများရွေးချယ်မှု သေချာစွာသုံးသပ်သင့်ကြောင်း၊ ချေးငွေကို အလေအလွင့်မရှိစေဘဲ အကျိုးရှိထိရောက်စွာ သုံးစွဲ သင့်ကြောင်း၊ နိုင်ငံတော်အတွက် ချေးငွေများရယူရာမှာ ဦးစားပေးကဏ္ဍခွဲခြားပြီးတော့ စနစ်တကျ စီမံခန့်ခွဲရယူသင့်ကြောင်း၊ စီမံကိန်းရလဒ်များကို စောင့်ကြည့်အကဲဖြတ်သင့်ကြောင်း တို့ဖြစ်ပါတယ်။ ဆွေးနွေး ချက်များအပေါ် အကောင်အထည်ဖော်ဆောင်ရွက်မည့် ပညာရေးဝန်ကြီးဌာနကလည်း ပြန်လည်ရှင်းလင်း ဆွေးနွေးပြီး ဖြစ်ပါတယ်။ ကယားပြည်နယ် မဲဆန္ဒနယ်အမှတ်(၉)မှ လွှတ်တော်ကိုယ်စားလှယ် ဦးစိုးသိန်းနှင့် တပ်မတော်သား အမျိုးသားလွှတ်တော်ကိုယ်စားလှယ် ဗိုလ်မှူးနိုင်မြင့်တို့က ချေးငွေဆိုင်ရာ စီမံခန့်ခွဲမှုနှင့် ပြည်နယ်များကို ဘဏ္ဍာငွေခွဲဝေသုံးစွဲမှုဆိုင်ရာစနစ်တို့နှင့် စပ်လျဉ်းပြီးတော့ အကြံပြုထောက်ပြဆွေးနွေး ခဲ့ပါတယ်။ လေးစားအပ်ပါသော နာယကကြီးခင်ဗျား။ ချေးငွေရယူရာမှာ ဦးစားပေးကဏ္ဍ(Priority) ချမှတ် သင့်ကြောင်း ဆွေးနွေးချက်နှင့်စပ်လျဉ်းပြီးတော့ ပြည်ထောင်စုအစိုးရအဖွဲ့သည် ဖွံ့ဖြိုးမှုအကူအညီများ ညှိနှိုင်းရေးအဖွဲ့ကို ဖွဲ့စည်းထားပြီးတော့ ပြည်ပချေးငွေနဲ့ အကူအညီရငွေများကို အဆိုပါအဖွဲ့က စနစ်တကျ စိစစ်ပြီးမှ ပြည်ထောင်စုအစိုးရအဖွဲ့၏ ဦးစားပေးအစီအစဉ်များနှင့် ကိုက်ညီမှသာ ဆက်လက်တင်ပြ ပေးလျက်ရှိပါကြောင်း တင်ပြအပ်ပါတယ်။ နိုင်ငံတော်ရဲ့ ဘတ်ဂျက်လိုငွေအတွက် ပြည်တွင်း၊ ပြည်ပမှ ငွေချေးယူခြင်းဖြင့် ဖြည့်ဆည်းပေးလျက်ရှိရာမှာ ပြည်တွင်းအနေနဲ့ အစိုးရငွေတိုက်လက်မှတ်နဲ့ အစိုးရ ငွေတိုက်စာချုပ်များကို ဈေးပြိုင်စနစ်နဲ့ ထုတ်ဝေရောင်းချခြင်းဖြင့်လည်းကောင်း၊ အချို့သောစီမံကိန်း လုပ်ငန်းကြီးများအတွက် လိုအပ်တဲ့ရန်ပုံငွေကို ပြည်ပက သက်သာတဲ့ချေးငွေများ စိစစ်ရယူ၍လည်းကောင်း ဖြည့်ဆည်းပေးလျက်ရှိပါတယ်။ ပြည်ပချေးငွေများရယူရာမှာ ၎င်းချေးငွေသည် သက်သာသော ချေးငွေ ဖြစ် မဖြစ် Grant Element နှင့် တွက်ချက်တိုင်းတာပြီး သက်သာမှုရှိမှသာ ကာလလတ်ကြွေးမြီစီမံခန့်ခွဲမှု မလာတာနှင့်အညီ သက်တော်၌ အတည်ပြုချက်ဖြင့် ယသက်ပါတယ်။ ကြွေးမြီဆိုင်ရာစီမံခန့်ခွဲမှုအနေနဲ့ ယခုအခါမှာ ငွေတိုက်ဦးစီးဌာနမှာ Debt Management Office ကို သီးခြားဖွဲ့စည်းထားရှိပြီးတော့ နိုင်ငံရဲ့ လက်ရှိပြည်တွင်း၊ ပြည်ပကြွေးမြီများရဲ့ ပေးရန်တာဝန်များကို ပျက်ကွက်မှု၊ နောက်ကျမှုမရှိစေဘဲ းဆပ်နိုင်တဲ့ အခြေအနေကို စဉ်ဆက်မပြတ် ထိန်းသိမ်းထား နိုင်ရန်၊ ချေးငွေအသစ်များ ထပ်မံရယူခြင်းကြောင့် အနာဂတ်ကာလမှာ နိုင်ငံရဲ့ ချေးငွေ ပြန်လည်ပေးဆပ် နိုင်စွမ်းအခြေအနေကို ထိခိုက်မှုမရှိစေရန် ကြွေးမြီခံနိုင်ရည်ရှိမှု လေ့လာဆန်းစစ်ချက် (Debt Sustainability Analysis-DSA)ဖြင့် လေ့လာသုံးသပ်ဆောင်ရွက်လျက်ရှိပါတယ်။ ၎င်းအပြင် ကြွေးမြီခံနိုင်ရည်ရှိမှု အဆင့်ကို ထိန်းသိမ်းထားရှိရန်၊ ဘဏ္ဍာရေးဆိုင်ရာ ဆုံးရှုံးနိုင်ခြေများကို စီမံခန့်ခွဲရန်နဲ့ ယင်းဆုံးရှုံးနိုင်ခြေများကို သင့်တင့်လျောက်ပတ်သော အတိုင်းအတာအတွင်း ရှိနေစေရန်အတွက် အစိုးရကြွေးမြီအနေအထားကို အကဲဖြတ်ရန်၊ အစိုးရငွေချေးသက်သေခံလက်မှတ်များ ရောင်းဝယ်တဲ့ ပြည်တွင်းဈေးကွက်များ ဖွံ့ဖြိုးတိုး တက်စေရန်တို့ကို ရည်ရွယ်ပြီးတော့ ကာလလတ်ကြွေးမြီစီမံခန့်ခွဲမှု မဟာဗျူဟာကိုလည်းပဲ နှစ်စဉ်ရေးဆွဲ ပြီးတော့ ဆောင်ရွက်လျက်ရှိပါတယ်။ ပြည်တွင်းပြည်ပချေးငွေများနှင့်စပ်လျဉ်းတဲ့ အချက်အလက်များကို စနစ်တကျ ပြုစုထိန်းသိမ်းထားရှိဖို့နဲ့ မှတ်တမ်းတင်ထားနိုင်ဖို့အလို့ငှာ နိုင်ငံတကာမှာ အသုံးပြုလျက်ရှိတဲ့ Commonwealth Secretariat Debt Recording and Management System(CS-DRMS) Software ကိုလည်းပဲ ယခုအခါမှာ စတင်အသုံးပြုဆောင်ရွက်နိုင်ပြီ ဖြစ်ပါတယ်။ လေးစားအပ်ပါသော နာယကကြီးခင်ဗျာ။ တိုင်းဒေသကြီး၊ ပြည်နယ်များကို ဘဏ္ဍာငွေခွဲဝေသုံးစွဲမှုနှင့် စပ်လျဉ်းပြီးတော့ တိုင်းဒေသကြီး၊ ပြည်နယ်များရဲ့ လိုငွေကို ပြည်ထောင်စုက နှစ်စဉ် ထောက်ပံ့ပေးလျက် ရှိရာမှာ နှစ်လတ်ဘဏ္ဍာရေးမူဘောင်(Medium Term Fiscal Framework-MTFF)ကို တည်ဆောက်ပြီး တော့ ညွှန်ကိန်း ၆ ခုနဲ့ တိုင်းတာပြီးတော့ အချိုးကျမျှတအောင် ခွဲဝေထောက်ပံ့ပါတယ်။ အဆိုပါ ညွှန်းကိန်း ၆ ခုကတော့ တိုင်းဒေသကြီး၊ ပြည်နယ်များရဲ့ စုစုပေါင်းလူဦးရေ၊ ဆင်းရဲနွမ်းပါးမှုအခြေအနေ၊ မြေဧရိယာ အကျယ်အဝန်း၊ တိုင်းဒေသကြီး၊ ပြည်နယ်အလိုက် စုစုပေါင်းလူဦးရေမှာ မြို့ပြလူဦးရေပါဝင်မှုအချိုး၊ တစ်ဦးကျ အခွန်ကောက်ခံမှု၊ လူတစ်ဦးရဲ့ ပျမ်းမျှ အသားတင်ထုတ်လုပ်မှုနဲ့ ဝန်ဆောင်မှုတန်ဖိုးတို့ဖြစ်ပါတယ်။ ၂၀၁၉-၂၀၂၀ ဘဏ္ဍာရေးနှစ်ကစတင်ပြီးတော့ တိုင်းဒေသကြီး၊ ပြည်နယ် ၁၄ ခုသို့ အရေးပေါ် ရန်ပုံငွေအဖြစ်နဲ့ ကျပ် ၁ ဘီလီယံစီ ခွဲဝေပေးထားပါတယ်။ ပြည်ထောင်စုလွှတ်တော်ဆိုင်ရာ ဖွံ့ဖြိုးရေး ရန်ပုံငွေအစီအစဉ်ကိုလည်းပဲ နှစ်စဉ် ဆောင်ရွက်ပေးလျက်ရှိပါတယ်။ ပြည်ထောင်စုက တိုင်းဒေသကြီး၊ ပြည်နယ်များကို ခွဲဝေပေးရမယ့် အခွန်ဝေစု(Tax Sharing) များကိုလည်းပဲ နှစ်စဉ်ွဲဝေပေးလျက် ရှိပါကြောင်း တင်ပြအပ်ပါတယ်။ လေးစားအပ်ပါသော နာယကကြီးခင်ဗျာ။ စီမံကိန်းနှင့် ဘဏ္ဍာရေးဝန်ကြီးဌာနအနေဖြင့် ဤစီမံကိန်း ချေးငွေကို ပြည်ထောင်စုလွှတ်တော်ရဲ့ အတည်ပြုချက်ရရှိတဲ့အခါမှာ ချေးငွေစာချုပ်ညှိနှိုင်းခြင်း၊ ချေးငွေ စာချုပ် ချုပ်ဆိုနိုင်ရန် ဆက်လက်ဆောင်ရွက်ခြင်း၊ စာချုပ်အသက်ဝင်ရန် ဆောင်ရွက်ခြင်း၊ ချေးငွေထုတ်ယူမှု၊ ချေးငွေ အရင်း၊ အတိုး ပြန်လည်ပေးဆပ်မှု စသည့်လုပ်ငန်းစဉ်များကို လုပ်ထုံးလုပ်နည်းများနှင့်အညီ ဆောင်ရွက်ပေးခြင်းတို့ကို ဆောင်ရွက်ပေးပြီးတော့ စီမံကိန်းအကောင်အထည်ဖော်မှုကိုလည်းပဲ စောင့်ကြည့် ကြပ်မတ်သွားမည် ဖြစ်ပါကြောင်း တင်ပြအပ်ပါတယ်။ အားလုံး ကျေးဇူးတင်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အထက်ပါချေးငွေရယူရေးကိစ္စနဲ့ စပ်လျဉ်းပြီး လွှတ်တော်ရဲ့ အဆုံးအဖြတ်ရယူခြင်းကို စက်ခလုတ်အသုံးပြု၍ ဆန္ဒပြုတဲ့နည်းလမ်းနဲ့ ဆောင်ရွက် ထောက်ခံဆန္ဒမဲများရင် သဘောတူအတည်ပြုပြီး ကန့်ကွက်ဆန္ဒမဲများရင် သဘောမတူကြောင်း ကြေညာမှာဖြစ်ပါတယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type="speaker">ထောက်ခံမဲ (၄၂၉)မဲ၊ ကန့်ကွက်မဲ မရှိ၊ ကြားနေမဲ မရှိ ဖြစ်ပါတယ်။</speech>
<speech type="speaker">ထောက်ခံဆန္ဒမဲများတဲ့အတွက် ပညာရေးဝန်ကြီးဌာနက လူတိုင်းအကျုံးဝင် အရည်အသွေးမီ ပညာရေးလုပ်ငန်းအစီအစဉ် အကောင်အထည်ဖော် ဆောင်ရွက်ရေးအတွက် ကမ္ဘာ့ဘဏ်၏ အပြည်ပြည်ဆိုင်ရာ ဖွံ့ဖြိုးရေးအဖွဲ့ (IDA) ထံမှ အမေရိကန်ဒေါ်လာသန်း ၁၀၀ ချေးငွေရယူရေးကိစ္စကို လွှတ်တော်က သဘောတူအတည်ပြုကြောင်း ကြေညာပါတယ်။</speech>
</motion>
</section>
<section value="Report">
<report>
<title>ပညာရေးဝန်ကြီးဌာန၊ အခြေခံပညာဦးစီးဌာန၏ ၂၀၁၈-၂၀၁၉ ခု၊ ဘဏ္ဍာရေးနှစ် ခွင့်ပြုရန်ပုံငွေတွင် ပါဝင်သော တည်ဆောက်ရေးလုပ်ငန်းများ အကောင်အထည်ဖော် ဆောင်ရွက်နိုင်မှုအခြေအနေအပေါ် ပြည်သူ့ငွေစာရင်း ပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာအမှတ်စဉ်(၁၅/၂၀၁၉) နှင့်စပ်လျဉ်း၍ အောက်ပါ လွှတ်တော်ကိုယ်စားလှယ်များက ဆက်လက်ဆွေးနွေးခြင်း</title>
<speech type="speaker">အစီအစဉ်(၁၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပညာရေး ဝန်ကြီးဌာန၊ အခြေခံပညာဦးစီးဌာနရဲ့ ၂၀၁၈-၂၀၁၉ ခု၊ ဘဏ္ဍာရေးနှစ် တည်ဆောက်ရေးလုပ်ငန်းများ အကောင်အထည်ဖော်ဆောင်ရွက်နိုင်မှု အခြေအနေအပေါ် ပြည်သူ့ငွေစာရင်းပူးပေါင်းကော်မတီ၏ လေ့လာ တွေ့ရှိချက်နှင့် သဘောထားမှတ်ချက် အစီရင်ခံစာအမှတ်စဉ် (၁၅/၂၀၁၉)နဲ့စပ်လျဉ်းပြီး ကျန်ရှိတဲ့ လွှတ်တော် ကိုယ်စားလှယ်များရဲ့ ဆွေးနွေးခြင်းအစီအစဉ်ကို ဆက်လက်ဆောင်ရွက်မှာဖြစ်ပါတယ်။</speech>
<speech type="speaker">ဦးသိန်းထွန်း ကျောင်းကုန်းမဲဆန္ဒနယ် စတင် ဆွေးနွေးဖို့ ဖြစ်ပါတယ်</speech>
<speech><mp id="165">ဦးသိန်းထွန်း(ကျောင်းကုန်းမဲဆန္ဒနယ်၊ ဧရာဝတီတိုင်းဒေသကြီး)</mp>အားလုံးမင်္ဂလာပါခင်ဗျာ။ ကျွန်တော်က ဧရာဝတီတိုင်းဒေသကြီး၊ ကျောင်းကုန်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးသိန်းထွန်း ဖြစ်ပါတယ်။ နာယကကြီးခင်ဗျာ။ ကျွန်တော့အနေနဲ့ ပြည်ထောင်စုလွှတ်တော် ပြည်သူ့ငွေစာရင်းပူးပေါင်း ကော်မတီရဲ့ အစီရင်ခံစာအမှတ်စဉ်(၁၅/၂၀၁၉)ကို အကြံပြုဆွေးနွေးသွားမှာ ဖြစ်ပါတယ်။ လေးစားအပ်တဲ့ နာယကကြီးခင်ဗျာ။ နိုင်ငံတော်ရဲ့ လိုအပ်တဲ့အဆောက်အဦတွေ တည်ဆောက် ရာမှာ ပညာရေးဝန်ကြီးဌာန၊ အခြေခံပညာဦးစီးဌာနရဲ့ ကျောင်းအဆောက်အဦများဟာ အခြားဝန်ကြီး ဌာနများနဲ့ အရေအတွက်ရော ဘတ်ဂျက်ပါ ပိုမိုများပြားပါတယ်။ ကျောင်းအဆောက်အဦဖြစ်တဲ့အတွက် သတ်မှတ်ထားတဲ့ စာသင်နှစ်အတွင်းမှာ ပြီးစီးဖို့လိုအပ်သလို အရည်အသွေးကောင်းမွန်တဲ့ စံချိန်စံညွှန်း ပြည့်မီတဲ့ အဆောက်အဦဖြစ်ဖို့လည်း လိုအပ်ပါတယ်။ တချို့ကျောင်းဆောင်ဟောင်းတွေဟာ အန္တရာယ် ရှိနေတဲ့ ကျောင်းတွေရှိနေတဲ့အတွက် ကလေးများအတွက် စိုးရိမ်နေရပါတယ်။ အစီရင်ခံစာ အပိုဒ် ၄ မှာ ၂၀၁၈-၂၀၁၉ မှာ အဆောက်အဦအရေအတွက် ၅,၁၃၈ ကျောင်း ချထားပေးတာ တွေ့ရှိရသလို အစီရင်ခံစာရဲ့ အပိုဒ် ၁ မှာ ခွင့်ပြုချက်ပါ တည်ဆောက်ရေးလုပ်ငန်းများအနက် လုပ်ငန်း ၂,၈၈၁ ခု သည် လုံးဝလုပ်ငန်း စတင်ဆောင်ရွက်နိုင်မှု မရှိသေးကြောင်း တွေ့ရှိရပါတယ်။ ၂၀၁၈ ခုနှစ်၊ ၆ လမှာ ဘဏ္ဍာရေးနှစ်ကူးပြောင်းချိန် ကြားကာလဘတ်ဂျက်ဖြစ်ခြင်းကြောင့် အဆောက်အဦတန်ဖိုးရဲ့ ပျမ်းမျှ ၂၅ ရာခိုင်နှုန်းကိုသာ ခွင့်ပြုခဲ့ခြင်း ဖြစ်ကြောင်း၊ သို့သော် ၂၀၁၈ ခုနှစ်၊ ဧပြီလမှစ၍ ဝန်ထမ်းများ၏ လစာနှုန်းထားများ တိုးမြှင့်ခွင့်ပြုရာတွင် လစာငွေလိုအပ်ချက်အရ လွှဲပြောင်းသုံးစွဲရသောကြောင့် တည်ဆောက်ရေးလုပ်ငန်းများအတွက် သုံးစွဲနိုင် ခြင်းမရှိကြောင်း ဖော်ပြထားပါတယ်။ ဒီအချက်ကိုကြည့်လျှင်လည်း ဘတ်ဂျက်ကို ပြည်ထောင်စုလွှတ်တော်သို့ ပြည်ထောင်စုအစိုးရအဖွဲ့မှ တင်သွင်းခဲ့ပြီး ပြည်ထောင်စုလွှတ်တော်တွင် ဘတ်ဂျက်စိစစ်ရေးပူးပေါင်းကော်မတီများက ဖွဲ့စည်းထား စေပြီး သက်ဆိုင်ရာဝန်ကြီးဌာနများနဲ့ အကြိမ်ကြိမ် ညှိနှိုင်းဆွေးနွေးကာ ပြည်ထောင်စုလွှတ်တော်မှာ သဘောတူပြီး နိုင်ငံတော်သမ္မတက လက်မှတ်ရေးထိုးကာ ဥပဒေဖြင့်ပြဋ္ဌာန်းထားသော်လည်း ခေါင်းစဉ် လွှဲပြောင်းသုံးထားသည်ကို တွေ့ရှိရပါတယ်။ ဝန်ထမ်းများကို လစာတိုးပေးတာ အင်မတန်မှကောင်းမွန်ပါတယ်။ ဘတ်ဂျက်ရေးဆွဲစဉ်ကတည်းက ဝန်ထမ်းလစာတိုးပေးဖို့ ဘတ်ဂျက်မှာ ထည့်သွင်းရေးဆွဲသင့်ပါကြောင်း အကြံပြုဆွေးနွေးလိုပါတယ်။ အစီရင်ခံစာရဲ့ အပိုဒ် ၅ တင်ဒါခေါ်ယူခြင်းမှာ တင်ဒါ (၁)ကြိမ်တည်းဖြင့် ပြီးပြတ်ခဲ့သော တိုင်းဒေသကြီး၊ ပြည်နယ် ၆ ခု၊ တင်ဒါ (၂) ကြိမ်ဖြင့် ပြီးပြတ်ခဲ့သော တိုင်းဒေသကြီး၊ ပြည်နယ် ၈ ခု၊ တင်ဒါ (၃)ကြိမ်ဖြင့် ပြီးပြတ်ခဲ့သော တိုင်းဒေသကြီး၊ ပြည်နယ် ၃ ခု၊ တင်ဒါ (၄)ကြိမ်နှင့်အထက် တိုင်းဒေသကြီး၊ ပြည်နယ် ကတော့ ကျွန်တော်တို့ ဧရာဝတီတိုင်းတစ်ခုတည်း ဖြစ်ပါတယ်။ တင်ဒါကို (၆)ကြိမ် ခေါ်ရပါတယ်။ အများကြီး 6şuod moulos ufli 336@:Gąjomos? Standard operate procedure(SOP) 329 ofĉ:63010): အတွင်းရှိ ဌာနအားလုံးရဲ့ တည်ဆောက်ရေးလုပ်ငန်းများကို BP, BQ ဖြင့်ပြန်လည် ရေးဆွဲပြီး ဒီဇိုင်းကုမ္ပဏီ ၂၂ ခုနဲ့ စာချုပ်ချုပ်ဆို ဆောင်ရွက်ခဲ့ကြောင်း တိုင်းတည်တော်မှ အတည်ပြုပေး ပြီးမှသာ တင်ဒါလုပ်ငန်းများ စတင်ဆောင်ရွက်ရခြင်းဖြစ်ကြောင်း သိရှိရပါတယ်။ တကယ်တမ်း SOP အရ အဆောက်အဦ တည်ဆောက် ခဲ့သော်လည်း အဆောက်အဦများ အရည်အသွေးမပြည့်မီကြောင်း၊ စာချုပ်အရ သတ်မှတ်ကာလတွင် မပြီးစီးကြောင်း တွေ့ရှိရပါတယ်။ ကျွန်တော်တို့မြို့နယ်မှာ အဆောက်အဦ ၁၉ ခု ရရှိပါတယ်။ ကျောင်းသာ ၁၀၀ ရာခိုင်နှုန်းရှိပြီး၊ ကျန် ၉ ကျောင်းမှာ ယခုထိမပြီးသေးပါဘူး။ ကုမ္ပဏီတစ်ခု တာဝန်ယူ ထားသည့် ကျောင်း ၃ ကျောင်းမှာ ယခုထိ ၂၅ ရာခိုင်နှုန်းသာပြီးစီးခဲ့ပြီး ဆက်လက် ဆောက်လုပ်နေသည် ကိုလည်း သိရှိရပါတယ်။ အဲဒီကုမ္ပဏီနဲ့ ဧရာဝတီတိုင်းဒေသကြီးမှာ ပညာရေး၊ ကျန်းမာရေး အဆောက်အဦပေါင်း ၃၀ ကျော်ကို တင်ဒါအောင်မြင်ထားသည်ကိုလည်း သိရှိရပါတယ်။ ဒီကုမ္ပဏီဟာ ကျွန်တော်တို့ဆီမှာတော့ ကျောင်းတွေ မပြီးစီးသလို ကျန်းမာရေးအဆောက်အဦကိုလည်း ၂၀၁၉ ခုနှစ်၊ စက်တင်ဘာလမှစ၍ Foundation တူးပြီး စတင်လုပ်နေသည်ကိုလည်း တွေ့ရှိရပါတယ်။ လေးစားအပ်တဲ့ နာယကကြီးခင်ဗျာ။ လုပ်ငန်းဆောင်ရွက်ရန်ကာလကို စာချုပ်တွင် စာချုပ်ဝင် နှစ်ဖက် လက်မှတ်ရေးထိုးပြီးသည့်နေ့တွင် လုပ်ငန်းစတင်ပြီး ၃၀-၉-၂၀၁၉ ရက်တွင် လုပ်ငန်းအား ပြီးစီး အောင်ဆောင်ရွက်ရမည်။ ပြီးစီးရန် သတ်မှတ်ရက်ထက်ကျော်လွန်ပါက ကျော်လွန်သည့် ရက်များအတွက် တစ်ရက်လျှင် ဆောင်ရွက်ရန် ကျန်လုပ်ငန်းတန်ဖိုး၏ ၀.၀၁ ရာခိုင်နှုန်းကို လုပ်ငန်းလက်ခံသူက ပေးလျော် ရမည်ဖြစ်ပြီး နောက်ကျရက် ၉၀ ရက်ထက်ကျော်လွန်ပါက လုပ်ငန်းအားရပ်ဆိုင်းပြီး အမည်ပျက်စာရင်းကို ထည့်သွင်းကြေညာရမည်ဟု စာချုပ်မှာပါဝင်နေတာကို တွေ့ရှိရပါတယ်။ ဒါဟာကုမ္ပဏီကို အခွင့်အလမ်း အများကြီးပေးထားသည်ကို တွေ့ရှိရမှာဖြစ်ပါတယ်။ ဒီဇင်ဘာလကုန်အထိ ခွင့်ပြုချက်ပေးထားတဲ့သဘော ရှိတဲ့အတွက်ကြောင့် ဘတ်ဂျက်သဘောတရားအရ မဖြစ်သင့်တဲ့ကိစ္စမျိုး ဖြစ်ပါတယ်။ လေးစားအပ်တဲ့ နာယကကြီးခင်ဗျာ။ QC အဖွဲ့များရဲ့ အဓိကလုပ်ငန်းတာဝန်များမှာ ပစ္စည်းများရဲ့ အရည်အသွေးနဲ့ အတိုင်းအတာမှန်ကန်မှု ရှိ မရှိ၊ လက်ရာကောင်းမွန်မှု ရှိ မရှိ၊ လုပ်ငန်းစံချိန်စံညွှန်း မှန်ကန်မှု ရှိ မရှိ၊ ဒီဇိုင်းများနဲ့ ကိုက်ညီမှု ရှိ မရှိ၊ လုပ်ငန်းတိုးတက်မှု ရှိ မရှိ စတဲ့စစ်ဆေးခြင်းတို့ကို ဆောင်ရွက်ရမည်ဖြစ်သော်လည်း တကယ်လက်တွေ့ပိုင်းမှာ အားနည်းချက်တွေ များစွာရှိနေပါတယ်။ တချို့ အဆောက်အဦ ၁၀၀ ရာခိုင်နှုန်း ပြီးစီးသော်လည်း QC ထောက်ပံ့ချက်မရလို့ ငွေထုတ်မရတာတွေ၊ တချို့ QC မရောက်လို့ စောင့်ခဲ့ရတဲ့ အခက်အခဲတွေ၊ တချို့အဆောက်အဦမြေပြင်မှာ သတ်မှတ်ရာခိုင်နှုန်း မပြီးသော်လည်း QC က ပြီးစီးကြောင်း ထောက်ခံထားတာတွေ တွေ့ရှိနေရတဲ့အတွက် QC များအနေနဲ့ သတ်မှတ်ထားတဲ့ စစ်ဆေးခရတာမို့ တာဝန်ခံမှု၊ တာဝန်ရှိမှု လိုအပ်သလို Third Party အနေနဲ့ ဘက်မလိုက်ဘဲ သမာသမတ်ကျဖို့ လိုအပ်ကြောင်း အကြံပြုဆွေးနွေးလိုပါတယ်။ လေးစားအပ်တဲ့ နာယကကြီးခင်ဗျာ။ ကျွန်တော်တို့မြို့နယ်မှာ မြို့နယ်တည်ဆောက်ရေး အရည် အသွေး စစ်ဆေးရေးကော်မတီရှိသော်လည်း ပညာရေးနဲ့ ကျန်းမားရေးကို ချန်လှပ်ပြီးတော့ ကြီးကြပ်နေ ရတဲ့ အနေအထားရှိပါတယ်။ အဲဒီအဖွဲ့မှာ မြို့နယ်အုပ်ချုပ်ရေးမှူးဥက္ကဋ္ဌ၊ ဆောက်လုပ်ရေးအင်ဂျင်နီယာ၊ စည်ပင်အင်ဂျင်နီယာ၊ ကျေးလက်ဦးစီးမှူး၊ လွှတ်တော်ကိုယ်စားလှယ်များပါဝင်ပြီးတော့ ပညာရေးနဲ့ ကျန်းမာရေး အဆောက်အဦများအတွက်ကတော့ မြို့နယ်ပညာရေးမှူး၊ မြို့နယ်ကျန်းမာရေးဦးစီးမှူးများက ဥက္ကဋ္ဌအဖြစ် ဆောင်ရွက်ပြီး မြို့နယ်ဆောက်လုပ်ရေးအင်ဂျင်နီယာက အတွင်းရေးမှူးအဖြစ် ဆောင်ရွက်ကာ မြို့နယ် စည်ပင်ကို လွှတ်တော်ကိုယ်စားလှယ်တို့က နာယကအဖြစ်ပါဝင်တဲ့အတွက် ပညာရေးနှင့် ကျန်းမာရေး ဌာနအတွက် ကြီးကြပ်မှုက အင်မတန်မှအားနည်းပါတယ်။ ဒါကလည်း ကျွန်တော်တို့ဧရာဝတီတိုင်းရဲ့ ထူးခြားချက် တစ်ရပ်ပါပဲ။ အဲဒါကြောင့် ပညာရေးနဲ့ ကျန်းမာရေးအဆောက်အဦတွေကို မြို့နယ်အုပ်ချုပ်ရေးမှူး ပါဝင် ခြင်းမရှိတော့ ရပ်/ကျေးအုပ်ချုပ်ရေးမှူးများကလည်း မသက်ဆိုင်တဲ့ အနေအထားရှိနေပါတယ်။ ကုမ္ပဏီ များအနေနဲ့ ပိုပြီးတော့ လျော့ရဲရဲဖြစ်စေပါတယ်။ နိဂုံးချုပ်အားဖြင့် အခြေခံပညာကျောင်းများမှာ များသောအားဖြင့် တစ်ထပ်ကျောင်းများ ဖြစ်ပါတယ်။ အလှူရှင်များနှင့် ဒေသခံလက်သမားများ၊ ပန်းရန်လက်သမားများနဲ့ အရည်အသွေးမီစွာ ဆောက်နေတဲ့ ကျောင်းတွေလည်း ရှိပါတယ်။ ကျွန်တော်တို့ဆီက အ.ထ.က အစုကြီးအောက်မှာ ဒီနှစ်အလှူရှင်တစ်ဦးရဲ့ ၁၁၀ ပေ x ၃၆ ပေကို ၃ လအတွင်း ပြီးစီးအောင် တည်ဆောက်နိုင်သလို ကုမ္ပဏီကဆောက်လုပ်တဲ့ ကျောင်း များထက် ကုန်ကျစရိတ်သက်သာပြီး အရည်အသွေးလည်း ပိုကောင်းမွန်ကြောင်း တွေ့ရှိရတဲ့အတွက်ကြောင့် အခြေခံပညာ တစ်ထပ်ကျောင်းဆောင်များကို ဒေသခံ။ ဆွေးနွေးရန် သတ်မှတ်ချိန်ပြည့်သဖြင့် မိုက်ပိတ်သွားပါသည်။</speech>
<speech type="speaker">ဆက်လက်ပြီး ဦးမြင့်ဦး မကွေးမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="272">ဦးမြင့်ဦး(မကွေးမဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များ၊ ဧည့်သည်တော်များ မင်္ဂလာပါခင်ဗျာ။ ကျွန်တော်ကတော့ မကွေးတိုင်းဒေသကြီး၊ မကွေးမဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဦးမြင့်ဦး ဖြစ်ပါတယ်။ နာယကကြီးခင်ဗျာ။ ပညာရေးဝန်ကြီးဌာန၊ အခြေခံဦးစီးဌာနရဲ့ ၂၀၁၈-၂၀၁၉ ဘဏ္ဍာနှစ် ခွင့်ပြု ရန်ပုံငွေမှာပါဝင်တဲ့ တည်ဆောက်ရေးလုပ်ငန်းများ အကောင်အထည်ဖော်နိုင်မှု အခြေအနေနှင့်စပ်လျဉ်း၍ ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာအမှတ်စဉ် (၁၅/၂၀၁၉)ကို အခြေခံပြီးတော့ ဆွေးနွေးသွားပါမယ်ခင်ဗျာ။ နာယကကြီးခင်ဗျာ။ Power Point အသုံးပြုခွင့်ပြုပါခင်ဗျာ။ ဒါကတော့ ကျွန်တော့မဲဆန္ဒနယ်မှာ ဆောက်လုပ်ရေးလုပ်ငန်းများ ၂၁ ခု ရတာဖြစ်ပါတယ်။ ဒီမှာ ရာခိုင်နှုန်းတွေပြထားပါတယ်။ ပြီးစီးတဲ့ ရာခိုင်နှုန်းတွေ ပြထားပါတယ်။ ဒါကတော့ ၁၀၀ ရာခိုင်နှုန်းပြီးစီးတဲ့ အဆောက်အဦးတွေ ဖြစ်ပါတယ်။ ဒါတွေကတော့ ကျွန်တော်တို့ ၁၀၀ ရာခိုင်နှုန်းပြီးစီးတဲ့ လုပ်ငန်းဖြစ်ပါတယ်။ ဒါကတော့ ၉၀ ရာခိုင်နှုန်းကနေပြီးတော့ ၈၅ ရာခိုင်နှုန်း၊ ၈၀ ရာခိုင်နှုန်း၊ ၇၅ ရာခိုင်နှုန်းထိ ပြီးစီးတဲ့ လုပ်ငန်းတွေဖြစ်ပါတယ်။ ဒါကတော့ ကျွန်တော်တို့ နောက်ဆုံးပိတ် ၅၀ ရာခိုင်နှုန်းထိပြီးတဲ့ လုပ်ငန်းတွေဖြစ်ပါတယ်။ ကျေးဇူး တင်ပါတယ်။ ပြည်ထောင်စုလွှတ်တော် ပြည်သူ့ငွေစာရင်းပူးပေါင်းကော်မတီရဲ့ ဆောက်လုပ်ရေးလုပ်ငန်းများ အကောင်အထည်ဖော်ဆောင်ရွက်နိုင်မှု အခြေအနေနဲ့စပ်လျဉ်းပြီး လေ့လာတွေ့ရှိချက်နဲ့ သဘောထား မှတ်ချက်အစီရင်ခံစာ(၁၅/၂၀၁၉)အရ တင်ဒါလုပ်ငန်းများကို သတ်မှတ်ညွှန်ကြားတဲ့အတိုင်း ီးစီးအောင် ဆောင်ရွက်နိုင်မှုလည်း ကျွန်တော်တို့မှာမရှိခဲ့ပါဘူး။ အဲဒီတော့ ကျွန်တော်တို့ လုပ်ငန်းအားလုံးကတော့ ၂၁ ခုဖြစ်ပါတယ်။ ဒါပေမယ့် လုပ်ငန်းပြီးစီးတာကတော့ ၂၃.၈ ရာခိုင်နှုန်းဖြစ်ပြီးတော့ ကျန်တဲ့လုပ်ငန်းတွေ ကတော့ ၇၆.၂ ရာခိုင်နှုန်းဖြစ်တာကို တွေ့ရပါတယ်။ ဒီလိုပဲတင်ဒါလုပ်ငန်းတွေကို သတ်မှတ်ညွှန်ကြားချက် အတိုင်း ီးစီးအောင် ဆောင်ရွက်နိုင်မှုမရှိတဲ့အခါကျတော့ ဒီ ၂၀၁၈-၂၀၁၉ ဘဏ္ဍာနှစ်မှာ ပထမ ၃ လပတ်ပြည့်တဲ့ အောက်တိုဘာ၊ ဒီဇင်ဘာလအထိ လုပ်ငန်းများပြီးစီးအောင် ဆောင်ရွက်ရမယ့်အစား ကျွန်တော်တို့ မကွေးမြို့မှာ ၄-၄-၂၀၁၉ ကျမှစာချုပ်ချုပ်ဆိုနိုင်ခဲ့ပါတယ်။ ဒါ့ကြောင့်လည်း တည်ဆောက်ရေးလုပ်ငန်းများ ပြေးညီ ဆောင်ရွက်နိုင်ခြင်းမရှိတာကို တွေ့ရပါတယ်။ တင်ဒါလုပ်ငန်းများကို လက်တွေ့ဆောင်ရွက်ရာမှာ ကုမ္ပဏီတွေရဲ့ Profile အပါအဝင် နည်းပညာနဲ့ ကျွမ်းကျင်မှုဆိုင်ရာ အရည်အချင်းစစ်ဆေးအကဲဖြတ်ခြင်း စတဲ့အချက်တွေကတော့ ကျွန်တော်တို့ 3a 57 gouložgaoza:ù Profile Engineer, Senior Engineer, Register Engineer 3369320zası လုပ်ငန်းအတွေ့အကြုံရှိတဲ့ ကုမ္ပဏီမှာ အမှန်တကယ်လုပ်နိုင်ခြင်းရှိ မရှိ၊ စက်ယန္တရားတွေရော ပြည့်စုံမှုရှိ မရှိ ဒါအချက် ၉ ချက်နဲ့ ညွှန်ကြားထားတာ တွေ့ရပါတယ်။ ဒါပေမယ့် တချို့ လုပ်ငန်းတွေစိစစ်တဲ့နေရာမှာ ပြည်သူ့ငွေစာရင်းပူးပေါင်းကော်မတီရဲ့ တင်ပြ ဆွေးနွေးထားတဲ့အတိုင်းပဲ လုပ်ငန်းတွေမှာ အင်ဂျင်နီယာမရှိဘူး။ တချို့ ရှိပြန်တော့လည်းပဲ လုပ်ငန်း အတွေ့အကြုံတွေကနည်းတယ်။ ဆောက်လုပ်ရေးပစ္စည်းလုပ်ငန်းတွေကလည်း မပြည့်မစုံဖြစ်နေတယ်။ ကျွန်တော်တို့ မကွေးတိုင်းမှာ ၂၅ မြို့နယ်၊ ကျောင်းဆောင်သစ်ပေါင်း ၄၅ရ ခု ဆောက်လုပ်ရမှာဖြစ်ပါတယ်။ ဒါပေမယ့် QC တင်ဒါအောင်တဲ့ဟာတော့ အဖွဲ့ ၂ ဖွဲ့နဲ့ စစ်ဆေးတာဖြစ်တဲ့အတွက် ကုမ္ပဏီတွေမှာလည်း အခက်အခဲရှိ၊ အရည်အသွေးစစ်ဆေးမှုနဲ့ QC လုပ်ငန်းတွေရဲ့ အကောင်အထည်ဖော်ဆောင်ရွက်တဲ့ နေရာ မှာလည်းပဲ တကယ်ပဲ QC တွေ မဖြစ်မနေ စစ်ဆေးရမယ့်လုပ်ငန်းတွေကို ဘယ်ာလမှာ မယ် မက်တက် အသင်း အက်စ်က ကျွန်တော်တို့ ဒါနဲ့ပတ်သက်ပြီး ဆွေးနွေးချင်တာကတော့ ၂၀၁၉-၂၀၂၀ မှာ တင်ဒါတွေ နောက် မကျဖို့။ QC ကုမ္ပဏီတွေကလည်း စံချိန်မီကုမ္ပဏီတွေဖြစ်ဖို့၊ ဆောက်လုပ်ရေးကုမ္ပဏီတွေကလည်း တောင့်တင်း ခိုင်မာပြီး အလုပ်ရိုသေတဲ့ ကုမ္ပဏီတွေဖြစ်ဖို့၊ ဒီနှစ်လုပ်မယ့် ၂၀၁၉-၂၀၂၀ ဆောက်လုပ်မယ့် ကျောင်းများရဲ့ ဒီဇိုင်းကိုလည်း အသိပေးစေချင်ပါတယ်။ နိဂုံးချုပ်အနေနဲ့ ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်၊ သဘောထားမှတ်ချက် အစီရင်ခံစာအမှတ်စဉ် (၁၅/၂၀၁၉)ဟာ ဆောက်လုပ်ရေးလုပ်ငန်းများအတွက် လမ်းညွှန်ဖြစ်ပါကြောင်း ထောက်ခံအပ်ပါတယ်ခင်ဗျာ။ အားလုံး ကျေးဇူးတင်ပါတယ်။</speech>
<speech type="speaker">ဦးဦးထွန်းမောင် ပုဏ္ဏားကျွန်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="325">ဦးဦးထွန်းမောင်(ပုဏ္ဏားကျွန်းမဲဆန္ဒနယ်၊ ရခိုင်ပြည်နယ်)</mp>အားလုံးပဲ မင်္ဂလာပါခင်ဗျာ။ ကျွန်တော်ကတော့ ရခိုင်ပြည်နယ် ပုဏ္ဏားကျွန်းမဲဆန္ဒနယ်က ပြည်ထောင်စုလွှတ်တော် ကိုယ်စားလှယ် ဦးဦးထွန်းမောင် ဖြစ်ပါတယ်။ ကျွန်တော်ဆွေးနွေးမှာက အခြေခံပညာဦးစီးဌာနရဲ့ ၂၀၁၈-၂၀၁၉ ဘဏ္ဍာရေးနှစ်၊ ဖွံ့ဖြိုးရေးရန်ပုံငွေနဲ့ တည်ဆောက်ရေးလုပ်ငန်းများ အကောင်အထည်ဖော်ဆောင်ရွက်နိုင်မှု အခြေအနေနဲ့ စပ်လျဉ်း၍ ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာ (၁၅/၂၀၁၉)ကို အကြံပြုထောက်ခံ ဆွေးနွေးသွားမှာ ဖြစ်ပါတယ်။ နာယကကြီးခင်ဗျား။ ပညာရေးဝန်ကြီးဌာနအနေနဲ့ ပညာရေးစနစ်ပိုမိုကောင်းမွန်လာစေရန် အမျိုးသား ပညာရေး မဟာဗျူဟာစီမံကိန်း ၂၀၁၆-၂၀၂၁ (၅)နှစ်တာနဲ့ KG+12 ပညာရေးစနစ်သစ်ကို ပြောင်းလဲ ဆောင်ရွက်နေချိန်မှာ လိုအပ်ချက်များစွာရှိတဲ့အနက် အဓိကအခြေခံလိုအပ်ချက်များမှာ ဆရာ၊ ဆရာမများ ပြည့်စုံစွာလိုအပ်သလို စာသင်ဆောင်များပြည့်စုံရန်လည်း အရေးကြီးလှပါတယ်။ ၂၀၁၈-၂၀၁၉ ဘဏ္ဍာရေး နှစ်မှာ အခြေခံပညာအဆောက်အဦး ပေါင်း ၅၁၃၈ ခု ဖွံ့ဖြိုးခဲ့တဲ့အနက် မတ်လကုန်ထိ ၆ လအတွင်းမှာ လုံးဝ စတင်ဆောင်ရွက်နိုင်မှုမရှိတဲ့ လုပ်ငန်းပေါင်း ၂၈၈၁ ခုရှိကြောင်းသိရှိရပါတယ်။ ညွှန်ကြားချက်အရ တင်ဒါလုပ်ငန်းစဉ် တွေကို ပထမ ၃ လအတွင်းမှာ ပြီစီးအောင်ဆောင်ရွက်ရမှာဖြစ်ပေမယ့် ၃ လအတွင်း ပြီးစီးအောင် ဆောင်ရွက် နိုင်တဲ့ တိုင်းနှင့် ပြည်နယ် လုံးဝမရှိကြောင်းသိရပါတယ်။ ၄ လနဲ့ ၅ လအတွင်း ပြီးစီးခဲ့တာက ကယားပြည်နယ်၊ ချင်းပြည်နယ်၊ ရှမ်းပြည်နယ်၊ နေပြည်တော်၊ ကရင်ပြည်နယ်၊ ရခိုင်ပြည်နယ်တို့ဖြစ်ကြောင်း ဖော်ပြထား ပါတယ်။ တိုင်းနှင့် ပြည်နယ် ၁၅ ခုမှာ ၆ ခုလောက်ကသာ ၅ လအတွင်းပြီးစီးပါတယ်။ ၆ ခုအထဲမှာ ၅ ခုက ဖွံ့ဖြိုးမှုနိမ့်ကျပြီး ဝေးလံခက်ခဲတဲ့ ပြည်နယ်တွေဖြစ်နေပါတယ်။ လမ်ပမ်းဆက်သွယ်ရေးကောင်းမွန်ပြီး ပိုမိုဖွံ့ဖြိုးတဲ့ တိုင်းဒေသကြီးတွေ ၆ လ၊ ရ လ ကြာမှ တင်ဒါလုပ်ငန်းပြီးစီးတယ်လို့ သိရပါတယ်။ ဆောင်ရွက်မှုတွေ ပြောင်းပြန်ကြီးဖြစ်နေကြောင်း သုံးသပ်မိပါတယ်။ သက်ဆိုင်ရာ တာဝန်ရှိသူတွေများ စီမံခန့်ခွဲမှု အလွန်အားနည်းနေကြောင်း ပေါ်လွင်နေပါတယ်။ နာယကကြီးခင်ဗျာ။ အစီရင်ခံစာထဲမှာ တိုင်းနဲ့ ပြည်နယ်များအလိုက် စာသင်ကျောင်းဆောင်ခွင့်ပြု ထားတာကို လေ့လာကြည့်တဲ့အခါမှာ ဧရာဝတီတိုင်းက ၆၈၃ ဆောင်၊ ပဲခူးတိုင်းက ၆၀၂ ဆောင်၊ စစ်ကိုင်း တိုင်းက ၅၈၉ ဆောင်၊ မန္တလေးတိုင်းက ၅၃၈ ဆောင်၊ မကွေးတိုင်းက ၄၅ရ ဆောင်ဖြစ်ပြီး ကယားပြည်နယ် က ၄၄ ဆောင်၊ ကချင်ပြည်နယ်က ၁၃၄ ဆောင်၊ ကရင်ပြည်နယ်က ၁၃၆ ဆောင်၊ ရခိုင်ပြည်နယ်က ၂၇၆ ဆောင်၊ မွန်ပြည်နယ်က ၁၈၈ ဆောင်၊ ရှမ်းပြည်နယ်မြောက်ပိုင်းက ၁၉၉ ဆောင်၊ ရှမ်းပြည်နယ်(အရှေ့ပိုင်း)က ၅၁ ဆောင်၊ ရှမ်းပြည်နယ်တောင်ပိုင်းက ၂၅၃ ဆောင် ဆောက်လုပ်ခွင့်ပြုထားတာ တွေ့ရပါတယ်။ တိုင်းဒေသကြီးတွေ ကို ကျောင်းဆောင် ဆောက်လုပ်ခွင့်ပြုထားတာကများနေပြီး ပြည်နယ်တွေကို ကျောင်းဆောင်ခွင့်ပြု ထားတာ နည်းနေကြောင်းတွေ့ရပါတယ်။ ဒီလိုတိုင်းဒေသကြီးတွေမှာ ကျောင်းဆောင်ခွင့်ပြုတာ များနေတဲ့ အတွက် တင်ဒါလုပ်ငန်းဆောင်ရွက်မှုတွေမှာ အားနည်းနေသလားလို့ ယူဆမိပါတယ်။ အစီရင်ခံစာမှာလည်း ၂၀၁၉ ခုနှစ်၊ မတ်လအထိ တင်ဒါလုပ်ငန်း အကောင်အထည်ဖော်နိုင်မှုက တိုင်းဒေသကြီးတွေထက် ပြည်နယ် တွေက ပိုမိုပြီးတော့ သာလွန်ကောင်းမွန်ကြောင်း တင်ပြထားတာတွေ့ရပါတယ်။ ဖွံ့ဖြိုးမှုအားနည်းတဲ့ ပြည်နယ်တွေကို စာသင်ကျောင်းဆောင်များ ယခုထက် ပိုမိုခွင့်ပြုပေးသင့်ကြောင်း အကြံပြုတိုက်တွန်း အပ်ပါတယ်။ နာယကကြီးခင်ဗျာ။ ကျွန်တော်တို့ ပုဏ္ဏားကျွန်းမြို့နယ်မှာ လွန်ခဲ့တဲ့နှစ် ၂၀၁၈-၂၀၁၉ ဘဏ္ဍာရေး နှစ်က အခြေခံပညာကျောင်းဆောင် ၈ ဆောင် ဆောက်လုပ်ခွင့်ပြုခဲ့ပါတယ်။ အဲဒီအထဲမှာ ၆ ကျောင်းက ရာနှုန်းပြည့်ပြီးစီးခဲ့ပြီး ၂ ကျောင်းက ၇၅ ရာခိုင်နှုန်းသာ ပြီးစီးခဲ့ပါတယ်။ အဲဒီ ၂ ကျောင်းကလည်း ဝေးလံပြီး ခက်ခက်ခဲခဲသွားလာရတဲ့ တိုက်ပွဲများ မကြာခဏဖြစ်ပွားနေတဲ့နေရာနဲ့ နီးကပ်နေတာ၊ PAE ဈေးနှုန်းကလည်း မြို့ပေါ်ကျောင်းတွေနဲ့ အတူတူဖြစ်နေတာတွေကြောင့် အရှုံးခံပြီးလုပ်ရမှာမို့ တင်ဒါလျှောက်မယ့်သူမရှိဘဲ ဘတ်ဂျက်ပိတ်ခါနီး နှစ်လခန့်စိုးရအဖွဲ့ကညှိနှိုင်းမှုဖြင့် ကုမ္ပဏီတစ်ခုကို အရှုံးခံပြီး ဆောက်လုပ် စေခဲ့တာ ဖြစ်ပါတယ်။ ဒါပေမယ့် လုပ်ငန်းက ၇၅ ရာခိုင်နှုန်း ပြီးစီးခဲ့ပါတယ်။ ငွေကတော့ ၅၀ ရာခိုင်နှုန်းသာ ရရှိခဲ့ကြောင်း၊ ကျန်ငွေနဲ့ လုပ်ငန်းပြီးစီးနိုင်ရေးကို သက်ဆိုင်ရာမှတာဝန်ယူပြီး အမြန်ဆောင်ရွက်ပေးသင့် ကြောင်း အကြံပြုလိုပါတယ်။ နိုင်ငံတစ်ဝန်းလုံးမှာ PAE ဈေးနှုန်းများကို မြို့ပေါ်နဲ့ အနီးအနားဒေသများထက် ဝေးလံပြီးခက်ခဲတဲ့နေရာတွေက ကျောင်းဆောင်တွေကို ယခု PAE ဈေးနှုန်းထက် ၅၀၀ ကျပ်ခန့် တိုးမြှင့် သတ်မှတ်ပေးသင့်ပါကြောင်း အကြံပြုအပ်ပါတယ်။ နာယကကြီးခင်ဗျာ။ နိဂုံးချုပ်အနေနဲ့ တည်ဆောက်ရေးလုပ်ငန်းများ ဆောင်ရွက်မှုနဲ့စပ်လျဉ်း၍ နိုင်ငံတော်သမ္မတရုံး ညွှန်ကြားချက်အမှတ်(၁/၂၀၁၇)နဲ့ ဆောက်လုပ်ရေးဝန်ကြီးဌာနက တင်ဒါလုပ်ငန်း လက်ညွှန်တို့ကို ပညာရေးဝန်ကြီးဌာနက လိုက်နာဖို့လိုအပ်သလို ကျန်ဝန်ကြီးဌာနအချို့က မလိုက်နာဘဲ လုပ်ချင်သလိုလုပ်နေကြတာကို အမြန်ဆုံး ကြီးကြပ်လမ်းညွှန် ဆောင်ရွက်ပေးသင့်ပါကြောင်း အကြံပြု တိုက်တွန်းရင်း အစီရင်ခံစာကို ထောက်ခံဆွေးနွေးအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဒေါက်တာခင်စည်သူ လွိုင်ကော်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="249">ဒေါက်တာခင်စည်သူ(လွိုင်ကော်မဲဆန္ဒနယ်၊ ကယားပြည်နယ်)</mp>လေးစားအပ်ပါတဲ့ နာယကကြီး နဲ့တကွ အားလုံးကို မင်္ဂလာပါလို့ နှုတ်ခွန်းဆက် ဂါရဝပြုပါတယ်ရှင့်။ ကျွန်မကတော့ လွိုင်ကော်မဲဆန္ဒနယ်က ပြည်သူ့လွှတ်တော်ကိုယ်စားလှယ် ဒေါက်တာခင်စည်သူ ဖြစ်ပါတယ်။ ကျွန်မအနေနဲ့ ဒီပူးပေါင်းကော်မတီက ပေးပို့လာတဲ့ အစီရင်ခံစာအပေါ်မှာ ခြုံငုံပြီးတော့မှ သုံးသပ်သလို ကျွန်မတို့ရဲ့ ဒေသမှာတွေ့တဲ့ အတွေ့အကြုံကို တင်ပြသွားမှာဖြစ်ပါတယ်။ အဲဒါဘာလဲဆိုရင် ကျွန်မတို့ အခုပညာရေးဌာနက ဆောက်လုပ်ရေးကဏ္ဍမှာ ကျောင်းတွေကို ဆောက်တဲ့အခါမှာ ကျွန်မတို့ တင်ဒါခေါ်တယ်။ ဒီတင်ဒါတွေကို နိုင်ငံတော်သမ္မတရုံး ကနေ ပေးပို့ထားတဲ့ စည်းမျဉ်းစည်းကမ်းတွေ၊ ခုနက ကိုယ်စားလှယ်တော်ကြီးတွေ ပြောသွားသလိုပဲ တင်ဒါ မှာပါတဲ့ သူတို့ရဲ့ Profile တွေ၊ ကျွမ်းကျင်မှုတွေ၊ ဘာတွေလိုအပ်တယ်ဆိုတဲ့ ၉ ချက်အပေါ်မှာ တည်ပြီး တော့မှ တင်ဒါပေးပါတယ်။ နောက်သူတို့ကလည်း အဲဒီမှာ Professional အင်ဂျင်နီယာ၊ စီနီယာ၊ ဂျူနီယာ အကုန်လုံးတတ်ပါတယ်ဆိုတဲ့ အင်ဂျင်နီယာတွေကို တင်ဒါရထားတာတွေ တွေ့ပါတယ်။ ဒါပေမယ့်လို့ သူတို့ရဲ့ အရည်အချင်းက တင်ဒါမှာအရွေးခံရကတည်းက အရမ်းတော်ပါတယ်ဆိုပြီး ရွေးထားပေမယ့်လို့ စေတနာတွေ မတော်တဲ့အတွက် ဘယ်လိုမှမိုးပျံအောင် ပညာတော်ပါစေ ပြည်သူလူထုမှာ အရမ်းအခက်အခဲ ဖြစ်ပါတယ်။ အဲဒါဘာတွေတွေ့ရသလဲဆိုရင် အခု ကျွန်မတို့ ၂၀၁၈-၂၀၁၉ မှာ ပြီးရမယ့် အဆောက်အဦကလည်း ခုနကပြောသလိုပဲပေါ့နော်။ ၉၀ ရာခိုင်နှုန် ပြီးတယ်။ ၁၀၀ ရာခိုင်နှုန်း ပြီးတယ်ဆိုပေမယ့်လို့ သွားစစ်တဲ့အခါမှ ဖြစ်ကတတ်ဆန်း လုပ်ထားတာတွေ တွေ့ရပါတယ်။ ပိုဝေးတဲ့နေရာမှာ ကျွန်မတို့ ပိုပြီးတော့မှ စုတ်စုတ်ပြတ်ပြတ် လုပ်ထားတာတွေ တွေ့တယ်။ အဲဒါကို QC Team အဖွဲ့ကလည်း လာမကြည့်သလို ဒါကျွန်မတို့ ကိုယ်တိုင်ကို ကလည်း သွားခေါ်ရတာတွေ ရှိတယ်။ ပြတင်းပေါက်ဘောင်နှစ်ခု လုပ်တာတောင်မှ တစ်ဘက်က Frame က ဒီမှန်တွေနဲ့ကို ဒီလိုတည့်မနေဘဲနဲ့ Up and Down ဖြစ်နေတာကိုတွေ့ရသလို ကြမ်းခင်းတွေ ခင်းတဲ့အခါမှာလည်း လှိုင်းတွေက လှိုင်းစီးလို့ရသလိုမျိုးတွေဖြစ်နေတာ ကျောက်လမ်းခင်းထားသလိုပုံတွေ တွေ့ရပါတယ်။ ဒါကြောင့် ကျွန်မအနေနဲ့ပြောချင်တာက တာဝန်ယူမှု၊ တာဝန်ခံမှု ဒီတင်ဒါစည်းမျဉ်း တင်ဒါတွေကို ဘယ်လိုကြီးကြပ်မလဲ၊ ဘယ်လိုဆက်ပြီးအရေးယူမလဲ၊ မပြီးတဲ့ဟာကို တစ်လလောက်နေ ရက် ၂၀ လောက်ကျော်မှ ပြီးတဲ့ဟာတွေကော ဘယ်လိုအခွန်ဆောင်ရမယ်ဆိုတာ ပါပြီးသားဖြစ်တယ်။ မဆောင်လို့ရှိရင် ဒါအဂတိနဲ့ငြိတယ်ဆိုတာလည်း သိပြီးသား။ သူတို့လည်းသိပြီးသား။ ဒါပေမယ့် မလုပ် ဆောင်တာတွေရှိပါတယ်။ ဒါက အခုပြည်ထောင်စုအဆင့်နဲ့ ဒေသဆိုင်ရာအစိုးရအဆင့်နဲ့ ညှိနှိုင်းဆောင်ရွက် ပြီးတော့ ပြည်သူလူထုကို စောင့်ရှောက်ရမှာဖြစ်တယ်။ တရားဥပဒေအောက်မှာလည်း နေစေချင်တယ် ဆိုတာကို အကြံပြုချင်ပါတယ်။ နောက်တစ်ခုက ဘာလဲဆိုရင် ကျွန်မတို့ရဲ့ Sustainable Development Goals မှာ နံပါတ် ၆ မှာ ဆိုလို့ရှိရင် water and Sanitation ပါပါတယ်။ ပညာရေးဌာနကချလိုက်တဲ့ တင်ဒါ၊ ဒါမှမဟုတ် အဆောက် အဦတွေကြည့်တဲ့အခါမှာ ကျောင်းတစ်ခုမှာ ကျောင်းပဲပါသွားတယ်။ Water လည်းမပါဘူး။ Sanitation လည်းမပါပါဘူး။ ဒါကြောင့် ရေကလည်းမပါဘူး။ နောက်တစ်နှစ်မှ ဘတ်ဂျက်ချတယ်။ Sanitation အိမ်သာ လည်းမပါဘူးဆိုရင် ကျွန်မတို့ Sustainable Development ကို သွားနေတဲ့ဟာက ဘယ်လို(ဖိုးပေးမန့်) ရမလဲပေါ့။ အဲဒါကြောင့်မို့လို့ ကျွန်မတို့ ကျောင်းပဲမလုပ်ဘဲနဲ့ ဒါဟာ ကျောင်းဆောက်ပြီဆိုရင်ကို Water ရော၊ Sanitation ရော တွဲလျက်ပါမှရမှာဖြစ်ပါတယ်။ ဒါကတော့ ကျွန်မတို့ ၄ နှစ်ရှိပါပြီ။ ကျွန်မတို့ ဒီပညာရေးဌာန ဝန်ကြီးနဲ့လည်း ဆွေးနွေးခဲ့ဖူးပါတယ်။ ဒါပေမယ့် အခုထိလည်း ပါမလာသေးပါဘူး။ ဒါကြောင့်မို့လို့ သူတို့ကို ကျွန်မတို့ နည်းဗျူဟာတွေ၊ ကျွန်မတို့ဒီ MSDP ပေါ့နော်။ ဒါ မဏ္ဍိုင်ကြီး နံပါတ် ၃ မှာ ဆိုရင်လည်း လူ့စွမ်းအားအရင်းအမြစ် ဖွံ့ဖြိုးဖို့၊ အရည်အသွေးရှိဖို့ ရည်မှန်းရပါမယ်။ အရေးကြီးတဲ့ ကဏ္ဍဖြစ်တယ်လို့ပြောသလို ပန်းတိုင် ၄ မှာလည်း ကျွန်မတို့ ကျန်းမာရေး၊ ပညာရေးတွေ အဲဒီဝန်ဆောင်မှု ပေးတဲ့အခါ အရည်အသွေးမြင့်ရမယ်။ လူမှုဘဝကာကွယ်ပေးမယ့် အစီအစဉ်တွေ လုပ်ရမယ်လို့ ပြောထား ပေမယ့်လို့ မဟာဗျူဟာမှာလည်း ဒါ water and sanitation မပါဘူးဆိုတာ ဒါသိပ်ကို အရေးကြီးတဲ့ဟာ လွတ်နေတယ်လို့ ကျွန်မမြင်ပါတယ်။ ဒါကြောင့်မို့လို့ နောက် ဒီ sustainable development goals ရော၊ MSDP 2289:qodcozi o oglasozi q28:q|b6ozoòpo mal oor water and sanitation og အဆောက်အဦချတဲ့အခါမှာထည့်ပါ။ အဲဒီအထဲမှာလည်း၊ တင်ဒါပေးတဲ့အခါမှာလည်း ဘယ်လိုလုပ်ရမယ် ဆိုတာ ပြည်နယ်အစိုးရနဲ့ ပြည်ထောင်စုအစိုးရက ဆောင်ရွက်ပေးပါလို့ မေတ္တာရပ်ခံပါတယ်။ အားလုံးကို ကျေးဇူးတင်ပါတယ်ရှင်။</speech>
<speech type="speaker">ဦးကျော်တုတ် မန္တလေးတိုင်းဒေသကြီး မဲဆန္ဒနယ်အမှတ်(၇) ဆွေးနွေးဖို့ဖြစ်ပါတယ်။</speech>
<speech><mp id="925">ဦးကျော်တုတ်(မဲဆန္ဒနယ်အမှတ်-၇၊ မန္တလေးတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီး၊ အမျိုးသားလွှတ်တော် ဥက္ကဋ္ဌနှင့် ပြည်ထောင်စုဒုတိယဝန်ကြီး၊ ပြည်ထောင်စု လွှတ်တော် ကိုယ်စားလှယ်များအားလုံး ကိုယ်စိတ်ကျန်းမာ ချမ်းသာပါစေကြောင်း ဆုတောင်းဂါရဝပြု နှုတ်ခွန်းဆက်သအပ်ပါတယ်။ ကျွန်တော်ကတော့ မန္တလေးတိုင်းဒေသကြီး မဲဆန္ဒနယ်အမှတ်(၇)က ဦးကျော်တုတ် ဖြစ်ပါတယ်။ ပညာရေးဝန်ကြီးဌာန၊ အခြေခံပညာဦးစီးဌာနရဲ့ ၂၀၁၈-၂၀၁၉ ဘဏ္ဍာရေးနှစ် ခွင့်ပြုရန်ပုံငွေ တွင်ပါဝင်တဲ့ တည်ဆောက်ရေးလုပ်ငန်းများ အကောင်အထည်ဖော်ဆောင်ရွက်နိုင်မှု အခြေအနေအပေါ် ပြည်သူ့ငွေစာရင်းပူးပေါင်းကော်မတီရဲ့ သဘောထားမှတ်ချက်အစီရင်ခံစာကို ထောက်ခံအကြံပြု ဆွေးနွေး သွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ အစီရင်ခံစာပါ အပိုဒ် ၃ နှင့် ၄ တို့မှာ အခြေခံပညာ ကျောင်းများရဲ့ စာသင်ခန်းလိုအပ်ချက်နှင့် စာသင်ဆောင်အပါအဝင် တည်ဆောက်ရေးလုပ်ငန်း ခွင့်ပြု အရေအတွက်ကို ဖော်ပြထားတာတွေ့ရပါတယ်။ တစ်နိုင်ငံလုံးလိုအပ်ချက်တွေကို ဖြည့်စည်းမှုအဖြစ် ၂၀၁၈-၂၀၁၉ ဘဏ္ဍာရေးနှစ်မှာ စာသင်ဆောင် ၄၅၇၅ အပါအဝင် တည်ဆောက်ရေးလုပ်ငန်းပေါင်း ၅၁၃၈ ခု ခွင့်ပြုခဲ့တယ်လို့ သိရပါတယ်။ ခွင့်ပြုပြီး ပထမ ၃ လအတွင်း တစ်နိုင်ငံလုံးမှ တင်ဒါလုပ်ငန်းပြီးစီးဖို့ လုံးဝ မရှိသလို ဧရာဝတီ၊ ရန်ကုန်၊ တနင်္သာရီတိုင်းဒေသကြီး ၃ ခုကတော့ တင်ဒါလုပ်ငန်း ရ လ ကျော်ကြာမှ ဆောင်ရွက်ခဲ့တာကြောင့် တိုင်းဒေသကြီးနှင့် ပြည်နယ်အသီးသီးမှာရှိတဲ့ တင်ဒါခေါ်ယူစိစစ်ခြင်း တာဝန်ရှိ သူများအနေနဲ့ လိုအပ်တဲ့နေရာမှာ လိုအပ်သည့်စာသင်ဆောင် ဖြည့်ဆည်းရရှိမှုအခြေအနေကို မလေးမစား လုပ်ရာရောက်ပါတယ်။ အမှန်မှာ လိုအပ်တောင့်တာမှုကို ဖြည့်ဆည်းဆောင်ရွက်တာဟာ ဝမ်းပမ်းတသာ မြန်မြန်ဆန်ဆန် ဆောင်ရွက်ပေးရမှာဖြစ်ပါတယ်။ အရည်အသွေးမမီသော၊ လေးလေးစားစား ဆောင်ရွက် ခြင်းမရှိသော၊ အတိအကျပြောရရင် ကုမ္ပဏီရဲ့ အထွေထွေအတွေ့အကြုံများ၊ အခြေခံကျွမ်းကျင်မှုဆိုင်ရာ တွက်ချက်မှုများ၊ အင်ဂျင်နီယာများရဲ့ ပညာအရည်အချင်း လုပ်ငန်းအတွေ့အကြုံများ စတဲ့သတ်မှတ်ချက် များနှင့် တိုင်းတာမှုရှိ မရှိနှင့် ပြီးခဲ့တဲ့ ၂၀၁၇-၂၀၁၈ ဘဏ္ဍာနှစ်က နာမည်ကောင်းမရတဲ့ ကုမ္ပဏီကို ၂၀၁၈-၂၀၁၉ ခုနှစ်မှာလည်းပဲ ထပ်မံတင်ဒါရရှိခြင်းဟာ အစီရင်ခံစာပါ တင်ဒါရွေးချယ်စိစစ်ခြင်းအပိုဒ် ၁၂၊ ၁၃၊ ၁၄ တို့ နှင့်အညီ တိုက်ဆိုင်ဆောင်ရွက်တာ ဟုတ်ပါသလားလို့ မေးခွန်းထုတ်စရာဖြစ်ပါတယ်။ နာမည်ကောင်းမရတဲ့ ကုမ္ပဏီများကို မြို့နယ်တည်/ကော်ကသော်လည်းကောင်း၊ မိခင်ဌာနဖြစ်တဲ့ ပညာရေးဌာနမှသော်လည်းကောင်း တိုင်းဒေသကြီး တင်ဒါစိစစ်ရွေးချယ်ရေးအဖွဲ့ထံ သတင်းပို့ခြင်းရှိ မရှိလို့လား သတင်းပို့ပါလျှက် တင်ဒါစိစစ် ရွေးချယ်ရေးအဖွဲ့က အဆိုပါကုမ္ပဏီကိုပဲ တင်ဒါအောင်ပေးလိုက်ခြင်းလားဆိုတဲ့ ခြေရာခံမေးခွန်းများ နောက်နောင်မကြုံရလေအောင် အဆင့်ဆင့်သောတာဝန်ရှိသူများက တာဝန်ယူ၊ တာဝန်ခံမှုအပြည့်နှင့် ဆောင်ရွက်သင့်ကြောင်း အလေးထားဆောင်ရွက်လိုပါတယ်။ ကုမ္ပဏီများအနေနဲ့ ဆောက်လုပ်ရမယ့်နေရာကို မြေပြင်ကွင်းဆင်း Soil Test လုပ်ခြင်းဖြင့် သွားရေးလာရေး အခြေအနေကိုပါသိရှိကာ တင်ဒါတင်ခြင်း လုပ်သင့်ပါတယ်။ တင်ဒါအောင်ပြီးခါမှ သွားရေးလာရေးခက်ခဲလို့ Ground Level ညှိရတဲ့ စရိတ်စက ကြီးမြင့်လို့ စတဲ့ဆင်ခြေများနှင့် လုပ်ငန်းကို စံနှုန်းလျော့လုပ်ခြင်းမျိုးမလုပ်ဖို့ လုပ်ငန်းများစွာ တင်ဒါယူ တင်ဒါအောင်ထားခြင်းကြောင့် င်ဒါတည်ဆောင်ရေးလုပ်ငန်းများကို အဟန့်အတား ဖြစ်ခြင်း မျိုးမဖြစ်ဖို့ အကြံပြုပြောကြားလိုပါတယ်။ စာသင်ဆောင်များခွင့်ပြုရာမှာ လွှတ်တော်ကတိ၊ အန္တရာယ် ဖြစ်ပါက မူလအန္တရာယ်ဆောင် ဖျက်သိမ်းပြီးကာမှ တည်ဆောက်ရခြင်းဖြစ်ပါ၍ အန္တရာယ်ဆောင်များ ဖျက်သိမ်းခွင့်ကို အဆင့်ဆင့်ြင့်စွာ ခွင့်ပြုချက်တောင်းခံရခြင်းမျိုး မဖြစ်သင့်ကြောင်း အကြံပြု လိုပါတယ်။ အန္တရာယ်ဆောင် ဖျက်သိမ်းခွင့်စောင့်ဆိုင်းရခြင်းကြောင့် ်ဆောက်ခြင်းများကို နောက်ကျ စေတာဖြစ်ပါတယ်။ အရည်အသွေး စိစစ်ကြပ်မတ်မှုအနေနဲ့ ကျွန်တော်တို့ မန္တလေးတိုင်းဒေသကြီး မှာတော့ ပုဂ္ဂလိကအရည်အသွေးစစ်ဆေးရေးကုမ္ပဏီကို တာဝန်ပေးဆောင်ရွက်စေပါတယ်။ မြို့နယ် တစ်မြို့နယ်မှာ စာသင်ကျောင်းအပါအဝင် ဆောက်လုပ်ရေးလုပ်ငန်းများစွာရှိပါတယ်။ QC တစ်ယောက်၊ နှစ်ယောက်အနေနဲ့ လုပ်ငန်းအားလုံးရဲ့ အဆင့် ၄ ဆင့်စလုံးကို ထိရောက်မှန်ကန်စွာ စစ်ဆေးရာမှာ အားနည်းချက်တွေရှိပါတယ်။ မြို့နယ်တည်၊ကော်အနေနဲ့ တင်ဒါအောင်ကုမ္ပဏီများနှင့် ချိတ်ဆက်ခြင်းလဲ မရှိ၊ Estimate တို့ စာချုပ်ပါအချက်အလက်တွေလဲမသိရဘဲနဲ့ အရည်အချင်းကိုစစ်ဆေးကြရာ QC က Pass ပြီးပြီးသားဆိုတာ အရည်အသွေးကမမီ၊ ပြစ်ချက်များစွာတွေ့ရ၊ ဒေသပေါက်ဈေး၊ ဒေသပစ္စည်း ဆိုရာမှာလည်းအညံ့ဆုံး၊ ဈေးအနိမ့်ဆုံး အမျိုးအစားများကိုသုံး လိုအပ်ချက်များ၊ အားနည်းချက်များ ပြုပြင်ပြီးမှ တစ်ရစ်ခြင်းငွေပေးရန် မြို့နယ်တည်၊ကော်က လက်မှတ်ထိုးထောက်ခံရတာမို့ လိုအပ်တာ ပြောလည်း ကုမ္ပဏီဘက်က တာဝန်ခံအင်ဂျင်နီယာက ကျောင်းပြီးကာစကလေးတွေ ဖြစ်နေတာများ ပါတယ်။ ဒီလိုအခြေအနေအမျိုးမှာ ဘယ်သူတာဝန်ခံ၊ ဘယ်သူတာဝန်ရှိပါသလဲ။ ဘယ်လို အရေးယူနိုင်ပါ သလဲ။ စနစ်ကျနမှုမရှိဘဲ ရှေ့ဆက်ဆောက်လုပ်ခွင့်မပြု၊ ရပ်ဆိုင်းသင့်လျှင် ရပ်ဆိုင်းထားဖို့ ညွှန်ကြားခွင့် ဘယ်သူ့မှာရှိသလဲဆိုတာ မေးခွန်းများထုတ်စရာ ဖြစ်ပါတယ်။ ကျောင်းတစ်ကျောင်းဆိုရင် တင်ဒါအောင် ကုမ္ပဏီက တစ်ဆင့်ကန်ထရိုက်ပေးပါတယ်။ ကန်ထရိုက်ယူသူက အင်ဂျင်နီယာမဟုတ် ကုန်သည်ပွဲစား ဖြစ်ပါတယ်။ သူကမှတစ်ဆင့် ဒေသကပန်းရန်တို့၊ လက်သမားတို့ကို တစ်ရစ်ခြင်း ထပ်မံပြီးဆောင်ရွက်တာ တာဝန်ခံ၊ တာဝန်ယူမှုလည်းမရှိ တတ်သိနားလည်တဲ့ ကျောင်းအကျိုးတော်ဆောင်တွေ မြို့နယ်တည်/ကော် အဖွဲ့က စစ်ဆေးတွေ့ရှိချက်များ ပြုပြင်ရန်ညွှန်ကြားသော်လည်းပဲ လိုက်နာခြင်းမရှိ၊ ဒီအခြေအနေကို ကျောင်းအကျိုးတော်ဆောင် ရပ်မိရပ်ဖများက ကူမယ့်သူမရှိ ကယ်မယ့်သူမရှိဆိုတဲ့အသံတွေ ကြားနေရ ပါတယ်။ သို့ဖြစ်ပါ၍ တည်ဆောက်ရေးလုပ်ငန်းများနဲ့စပ်လျဉ်း၍ အစီရင်ခံစာပါအပိုဒ် ၂၀၊ ၂၁၊ ၂၂၊ ၂၃၊ ၂၄ သုံးသပ် ချက်များအတိုင်း လိုက်နာဆောင်ရွက်သင့်ကြောင်း သဘောထားမှတ်ချက်ကို ထောက်ခံပါကြောင်းနှင့် တင်ဒါ လုပ်ငန်းများ ာင်ရွက်နိုင်မှုမရှိလျှင် တည်ဆောက်ရေးလုပ်ငန်းများ နှောင့်နှေးကြန့်ကြာမှု ဖြစ်ပေါ် နေလျှင် အရည်အသွေးစံချိန်စံညွှန်းပြည့်မီရေးစိစစ်မှုမှာ အားနည်းချက်များတွေ့ရှိလျှင် မည်သို့အရေးယူ ဆောင်ရွက်ရမည်ဖြစ်ကြောင်း ညွှန်ကြားပေးပါရန် အကြံပြုဆွေးနွေးရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဒုတိယဗိုလ်မှူးကြီး အောင်ကျော်မိုး တပ်မတော်သား ပြည်သူ့လွှတ်တော် ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဒုတိယဗိုလ်မှူးကြီး အောင်ကျော်မိုး(တပ်မတော်သားပြည်သူ့လွှတ်တော်ကိုယ်စားလှယ်)</mp>မင်္ဂလာပါ။ ကျွန်တော်ကတော့ တပ်မတော်သား ပြည်သူ့လွှတ်တော်ကိုယ်စားလှယ် ဒုတိယဗိုလ်မှူးကြီး အောင်ကျော်မိုးဖြစ်ပါတယ်။ အခြေခံပညာဦးစီးဌာန၏ ၂၀၁၈-၂၀၁၉ ဘဏ္ဍာနှစ် ခွင့်ပြုရန်ပုံငွေတွင်ပါဝင်သော တည်ဆောက်ရေးလုပ်ငန်းများ အကောင်အထည်ဖော်ဆောင်ရွက်နိုင်မှု အခြေအနေနှင့်စပ်လျဉ်းသည့် ပြည်သူ့ ငွေစာရင်းပူးပေါင်းကော်မတီအစီရင်ခံစာ(၁၅/၂၀၁၉)ကို ဆွေးနွေးမှာ ဖြစ်ပါတယ်။ Power Point သုံးစွဲခွင့် ပြုပါခင်ဗျာ။ အစီရင်ခံစာ၏ အပိုဒ် ၈ ၌ လုပ်ငန်း ၅၁၀၀ တွင် ၃၁-၈-၂၀၁၉ အထိ ၁၀၀ ရာခိုင်နှုန်းပြီးစီးတဲ့ လုပ်ငန်း ၁၀၃၀ ခုဟု ဖော်ပြသကဲ့သို့ ၇၅၊ ၅၀ နဲ့ ၂၀ ရာခိုင်နှုန်းပြီးစီးတဲ့လုပ်ငန်း မည်မျှရှိကြောင်း ဖော်ပြသင့်ပါတယ်။ ၁၀၀ ရာခိုင်နှုန်းပြီးစီးမှုအပေါ် ငွေပေးချေမှု ၇၁ရ ခုဟု ဖော်ပြထားရာ ငွေပေးချေရန် ကျန်သည်မှာ ၃၁၃ ခု ရှိမှာဖြစ်ပါတယ်။ လုပ်ငန်းပြီးစီးမှုနဲ့ ငွေပေးချေမှုကို သီးခြားစီခွဲ၍ ဖော်ပြသင့်ပါတယ်။ ပေးချေပြီးငွေထက် ပေးချေရန်ကျန်ငွေက များနေတာကြောင့် လုပ်ငန်းပြီးစီးမှုအားနည်းသလို ပြီးစီးတဲ့လုပ်ငန်းအပေါ်မှာ ငွေပေး ချေမှုအားနည်းနေတာတွေကို ကြပ်မတ်ဆောင်ရွက်သင့်ပါတယ်။ အပိုဒ် ၁ရ ပါဇယားနဲ့ နောက်ဆက်တွဲ(က)ပါ ဇယားမှာ ရခိုင်၊ ရန်ကုန်နဲ့ ဧရာဝတီတို့ရဲ့ ခွင့်ပြု လုပ်ငန်းအရေအတွက် ကွဲလွဲနေတာတွေ့ရပါတယ်။ အပိုဒ် ၅ တွင် ရှမ်း(မြောက်)၏ ဒုတိယအကြိမ် တင်ဒါ ဖွင့်ဖောက်စိစစ်သည့်ရက်မှာ ၁၈-၁-၂၀၁၉ ရက်ဖြစ်သော်လည်း စာချုပ်သည့်ရက်မှာ ၂-၁-၂၀၁၉ ဖြစ်နေတာ တွေ့ရပါတယ်။ ဒါမျိုးတွေကအစ အားနည်းချက်၊ လွဲမှားချက် တွေရှိနေတာကို စိစစ်ကြပ်မတ်သင့်ပါတယ်။ အပိုဒ် ၉ ၌ ရန်ကုန်တိုင်းဒေသကြီးတွင် QC ကုမ္ပဏီ ၁၂ ခု ရှိကြောင်း ဖော်ပြထားပြီး အပိုဒ် ၁၅ တွင် QC ၁၀ ဖွဲ့ဖြင့် ဆောင်ရွက်ကြောင်း ဖော်ပြထားရာ ကွဲလွဲမှု ဖြစ်နေပါတယ်။ တိုင်းဒေသကြီးနဲ့ပြည်နယ်တချို့တွင် QC ကုမ္ပဏီ မရသည့် အကြောင်းရင်းကို စိစစ်သင့်ပါတယ်။ ပြည်နယ်အစိုးရ တစ်ခုတည်းမှာပဲ ရှမ်း(အရှေ့)နဲ့ ရှမ်း(တောင်)က QC ကုမ္ပဏီငှားပြီး ရှမ်း(မြောက်)မှာ မငှားတာ တွေ့ရပါတယ်။ မြို့နယ်နဲ့ ခရိုင်အဆင့် တည်ဆောက်ရေးနဲ့ အရည်အသွေးစစ်ဆေးရေးကော်မတီ တွေ စစ်ဆေးတာနဲ့လုံလောက်မှု ရှိ မရှိ ဆန်းစစ်သင့်ပါတယ်။ QC ကုမ္ပဏီ ငှားရင်လည်း ထိုက်တန်တဲ့ အကျိုး ရဖို့လိုပါတယ်။ QC ကုမ္ပဏီက လာစစ်တာကိုစောင့်နေရလို့ ငွေထုတ်ဖို့ကြန့်ကြာကြောင်း ဆွေးနွေးချက်တွေ့ရှိ ခဲ့ပါတယ်။ QC ကုမ္ပဏီငှားရာမှာ ဝန်ထမ်းအရေအတွက်ကို လုပ်ငန်းအရေအတွက်နဲ့ ချိန်ဆရန်လိုပါတယ်။ အပိုဒ် ၉ ၌ QC ကုမ္ပဏီရမ်းမှုများကို ဖော်ပြထားရာ ငှားသည့်ရက်စွဲကို ဖော်ပြနိုင်ပါက စစ်ဆေးချိန်နဲ့ တည်ဆောက်ချိန် ကွာခြားမှုကိုသိရှိနိုင်ပြီး ပြီးစီးမှုအခြေအနေကိုသုံးသပ်ရာမှာ ထည့်သွင်းစဉ်းစားနိုင်မှာ ဖြစ်ပါတယ်။ ဆောက်လုပ်ရေးကုမ္ပဏီတွေရဲ့ Profile နည်းပညာနဲ့ကျွမ်းကျင်မှု အရည်အချင်းများကို စိစစ် သကဲ့သို့ QC ကုမ္ပဏီတွေကိုလည်း စိစစ်သင့်ပါတယ်။ QC ကုမ္ပဏီငှားရမ်းခြင်းဆိုင်ရာ လိုက်နာဆောင်ရွက် ရမည့် စံပြုလုပ်ငန်းစဉ်တစ်ခု ပြဋ္ဌာန်းသတ်မှတ်သင့်ကြောင်း အကြံပြုပါတယ်။ အပိုဒ် ၁၅ တွင် တင်ဒါလျှောက်သူ မရှိ၍ တင်ဒါအကြိမ်ကြိမ်ခေါ်ရခြင်းနှင့် စပ်လျဉ်းသည့် တွေ့ရှိ ချက်များ ဖော်ပြထားသော်လည်း အကြောင်းရင်းများကို အသေးစိတ်သုံးသပ်ထားတာ မတွေ့ရပါဘူး။ ဒါကိုလည်း ပြန်လည်ရှင်းလင်းသင့်ပါတယ်။ အပိုဒ် ၂၁ တွင် တင်ဒါ (၂)ကြိမ် ခေါ်သည့်တိုင် ဝင်ပြိုင်သူမရှိက ကုမ္ပဏီရွေးချယ်တာဝန်ပေးသင့် ကြောင်း၊ ကျောင်းတည်ဆောက်ရေးကော်မတီဖွဲ့စည်း၍ ဆောက်လုပ်သင့်ကြောင်း ဖော်ပြထားပါတယ်။ ဖော်ပြပါအတိုင်း ဆောင်ရွက်ပါက အားသာချက်များအပြင် အားနည်းချက်တွေလည်း ရှိနိုင်တဲ့အတွက် ဂရုပြု၍ စီမံသင့်ပါတယ်။ အပိုဒ် ၁၃ တွင် “ကုမ္ပဏီကို စစ်ဆေးအကဲဖြတ်ရာ၌ ပါဝင်သောအချက်များ” ကို ဖော်ပြထားပြီး အပိုဒ် ၁၉ ၌ ကုမ္ပဏီတချို့တွင် Site Engineer မရှိကြောင်းနဲ့ လုပ်ငန်းအတွေ့အကြုံ နည်းပါးကြောင်း၊ တည်ဆောက်ရေးလုပ်ငန်းများတွင် Detail Work Plan မရှိကြောင်းဖော်ပြထားရာ ကုမ္ပဏီများ ရွေးချယ် ရာတွင် သေချာစွာ စိစစ်ခဲ့ခြင်းမရှိကြောင်း ပေါ်လွင်နေပါတယ်။ အပိုဒ် ၉ တွင် အခြေခံပညာဦးစီးဌာန၏ တည်ဆောက်ရေးလုပ်ငန်းများကို သက်ဆိုင်ရာ တိုင်းဒေသကြီးနဲ့ ပြည်နယ်အစိုးရအဖွဲ့များ၏ စီမံကြီးကြပ်မှုဖြင့် တင်ဒါခေါ်ခြင်း၊ လုပ်ငန်းအပ်နှံခြင်း၊ လုပ်ငန်းများ စံချိန်စံညွှန်းများနှင့်အညီ ီးစီးရေးအတွက် ကြီးကြပ်ခြင်း၊ ငွေပေးချေခြင်းများကို ဝန်ကြီးချုပ် သို့မဟုတ် ဝန်ကြီးတစ်ဦးဦး၏ခွင့်ပြုချက်ဖြင့် ဆောင်ရွက်ကြောင်း ဖော်ပြထားရာ တင်ဒါ လုပ်ငန်းစဉ်နဲ့ လုပ်ငန်းအပ်နှံမှုနောက်ကျခြင်း၊ စံချိန်စံညွှန်းမပြည့်ခြင်း၊ ြီးခြင်းနှင့် ငွေပေးချေမှု ကြန့်ကြာခြင်းများသည် အမျိုးမျိုးသော အကြောင်းရင်းများနဲ့ အဆင့်ဆင့်သော တာဝန်ရှိသူများရဲ့ လိုအပ်ချက်များ၊ ပေါ့လျော့မှုများကြောင့် ဖြစ်နိုင်သော်လည်း သက်ဆိုင်ရာတိုင်းဒေသကြီးနဲ့ ပြည်နယ် အစိုးရအဖွဲ့များမှာလည်း ၎င်းတို့ရဲ့ စီမံကြီးကြပ်ရာတွင် အားနည်းမှုများကြောင့် တာဝန်ရှိမှာဖြစ်ပါတယ်။ အစီရင်ခံစာအရလည်းကောင်း၊ လွှတ်တော်ကိုယ်စားလှယ်များ၏ ဆွေးနွေးချက်များအရလည်းကောင်း တည်ဆောက်ရေးလုပ်ငန်းများသည် စံချိန်စံညွှန်း မပြည့်မီခြင်းများရှိကြောင်း သိရပါတယ်။ ဗိသုကာပုံစံ အင်ဂျင်နီယာအမြင်ရှိသူများက ကြီးကြပ်ခြင်း၊ လိုအပ်သည့်ငွေကြေးကို အဂတိကင်းစွာအသုံးပြုခြင်း၊ QC စနစ်တကျစစ်ဆေးခြင်းတို့ ပြည့်စုံမှသာ စံချိန်စံညွှန်းကောင်းမှာ ဖြစ်ပါတယ်။ သတ်မှတ်စံချိန်စံညွှန်း မပြည့်မီ ပါက လိုအပ်သည့် အရေးယူမှုများ ထင်သာမြင်သာ ဆောင်ရွက်သင့်ပါတယ်။ ခြုံငုံဆွေးနွေးရရင် ဘဏ္ဍာရေးနှစ်အပြောင်းအလဲတွင် သက်ဆိုင်ရာ ဝန်ကြီးဌာန၊ လုပ်ငန်းဆောင်ရွက် သည့် ကုမ္ပဏီ၊ QC ကုမ္ပဏီ၊ တည်ဆောက်ရေး ကော်မတီတို့ဟာ သမားရိုးကျဆောင်ရွက်နေပါက သမ္မတရုံး၏ ညွှန်ကြားချက်အမှတ် (၁/၂၀၁၇) အပေါ် လိုက်နာအကောင်အထည်ဖော်နိုင်မှု အားနည်းနေဦးမှာ ဖြစ်ပါတယ်။ ဘဏ္ဍာရေးနှစ်အပြောင်းအလဲအရ ဖြစ်ပေါ်လာတဲ့ တည်ဆောက်ရေး လုပ်ငန်းဆောင်ရွက်ရန် ုံလောက်မှုမရှိသည့် အခက်အခဲကို ကျော်လွှားနိုင်စေရေးအတွက် ပြည်ထောင်စုဝန်ကြီး ဌာန၊ တိုင်းဒေသကြီး၊ ပြည်နယ် အစိုးရအဖွဲ့များနှင့် သက်ဆိုင်ရာဦးစီးဌာနတို့က ီမံခန့်ခွဲမှု၊ လုပ်ငန်းစီမံခန့်ခွဲမှုတို့အား အထူးအလေးထားပေါင်းစပ်ဆောင်ရွက်ရန် လိုအပ်ကြောင်းနှင့် ပြောင်းလဲလာတဲ့ အခြေအနေအပေါ် ထုတ်ပြန်ထားတဲ့ ညွှန်ကြားချက်များနှင့်အညီ နိုင်ငံ့အကျိုး၊ ပြည်သူလူထုအကျိုးကို ထိထိရောက်ရောက် ရှေးရှုဖော်ဆောင်ပေးရန် လိုအပ်နေသေးကြောင်း သုံးသပ်အကြံပြုဆွေးနွေးရင်း နိဂုံး ချုပ်ပါတယ်။ ကျေးဇူးတင်ပါတယ်။</speech>
<speech type="speaker">ဒေါ်တင်တင်ရီ ကျွန်းစုမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="422">ဒေါ်တင်တင်ရီ(ကျွန်းစုမဲဆန္ဒနယ်၊ တနင်္သာရီတိုင်းဒေသကြီး)</mp>အားလုံးမင်္ဂလာပါရှင်။ ကျွန်မကတော့ ကျွန်းစုမြို့နယ် ပြည်သူ့လွှတ်တော်ကိုယ်စားလှယ် ဒေါ်တင်တင်ရီ ဖြစ်ပါတယ်ရှင်။ လေးစားအပ်ပါသော ပြည်ထောင်စုလွှတ်တော်နာယကကြီးရှင့်။ ကျွန်မအနေဖြင့် ပြည်သူ့ငွေ စာရင်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက်အစီရင်ခံစာအမှတ်စဉ် (၁၅/၂၀၁၉) အား ထောက်ခံအကြံပြုဆွေးနွေးသွားမှာဖြစ်ပါတယ်ရှင်။ အစီရင်ခံစာတွင် ၂၀၁၉ မတ်လ ၂၁ ရက်နေ့တွင် ဆွေးနွေးချက်အရ ပညာရေးဝန်ကြီးဌာန၊ အခြေခံပညာရေးဦးစီးဌာန၏ ၂၀၁၈-၂၀၁၉ ခုနှစ်၊ ဘဏ္ဍာရေးနှစ် ခွင့်ပြုချက် တည်ဆောက်ရေးလုပ်ငန်းများ ၄,၇၉ရ ခုအနက်မှ စစ်ကိုင်း၊ မကွေး၊ မန္တလေး၊ ရန်ကုန်၊ ဧရာဝတီတိုင်းနဲ့ မွန်ပြည်နယ်တို့မှာ ၂,၄၃၈ ခုပါဝင်ပြီး ဆောင်ရွက်နိုင်ခြင်းမရှိသေးသည့် လုပ်ငန်းများသည် ၂,၈၈၁ ခုသည် တိုင်းဒေသကြီးများနှင့် ပြည်နယ် ၆ ခုအနေဖြင့် လုပ်ငန်းရပ်အားလုံးကို လုံးဝစတင် ဆောင်ရွက်နိုင်ခြင်း မရှိသေးကြောင်းကို သိရှိရပါသည်။ လုပ်ငန်းများစတင်မဆောင်ရွက်နိုင်သည့် အကြောင်း ရင်းများကို လေ့လာရာတွင် အချို့သော တိုင်းနဲ့ပြည်နယ်များသည် တင်ဒါကို (၁)ကြိမ်မှ (၃)ကြိမ်၊ (၄)ကြိမ် ခေါ်ယူခဲ့ရပြီး ထူးခြားချက်အနေဖြင့် ဧရာဝတီတိုင်းတွင် (၆)ကြိမ်အထိ ခေါ်ယူထားရကြောင်း သိရှိရပါသည်။ တနင်္သာရီတိုင်းဒေသကြီးအနေဖြင့်လည်း (၃)ကြိမ်တိုင်ခေါ်ယူခဲ့ကြောင်း တွေ့ရှိရပါသည်။ တင်ဒါကို အကြိမ်ကြိမ်ခေါ်ယူရခြင်း၊ တင်ဒါမအောင်မြင်သူရှိရခြင်းအကြောင်းရင်းကို လေ့လာရာတွင် အောက်ပါ အတိုင်း တွေ့ရှိရပါသည်။ တိုင်းနဲ့ပြည်နယ်များအား နေရာဒေသခရီးလမ်းပန်းဆက်သွယ်ရေး၊ သယ်ယူပို့ဆောင်ခ စရိတ်များအား မခွဲခြားဘဲ တစ်ပြေးညီ ရန်ပုံငွေချထားပေးခြင်း၊ မြန်မာနိုင်ငံ၏ ဘဏ္ဍာရေးနှစ်အား ပြောင်းလဲ သတ်မှတ်ခြင်းနဲ့အညီ လိုက်ပါဆောင်ရွက်နိုင်ခြင်းမရှိခြင်း၊ နိုင်ငံတော်သမ္မတရုံး၏ ညွှန်ကြားချက် အမှတ် (၁/၂၀၁၇)ပါ တင်ဒါလုပ်ငန်းစဉ်များနှင့်အညီ ဆောင်ရွက်နိုင်ခြင်းမရှိခြင်း၊ တင်ဒါလုပ်ငန်းများကို ၅ လ၊ ၃ လ စသည်ဖြင့် နောက်ကျပြီးမှ တင်ဒါခေါ်ယူခြင်း၊ တင်ဒါဖွင့်ဖောက်ချိန်ကြာမြင့်နေသည့်အပြင် စာချုပ် ချုပ်ဆိုရန် နှောင့်နှေးကြန့်ကြာနေခြင်း၊ မိုးများ၍ ရာသီဥတုဆိုးဝါးပြီး လှိုင်းလေပြင်းထန်သည့်အပြင် ဆက်သွယ်ရေး ခက်ခဲကြမ်းတမ်းသည့် သယ်ယူပို့ဆောင်ရေးစရိတ် မြင့်မားသည့်ဒေသများကို မခွဲခြားဘဲ ရန်ပုံငွေကို တစ်ပြေးညီ ချမှတ်ပေးခြင်း၊ လုပ်ငန်းများပြီးစီးသော်လည်း ငွေပေးချေမှုအပိုင်းတွင် နှောင့်နှေးကြန့်ကြာ နေရခြင်း၊ တင်ဒါမှရရှိသဖြင့် မိုးရာသီတွင် လုပ်ငန်းများကို ဆောင်ရွက်နိုင်ခြင်းမရှိသဖြင့် ကုမ္ပဏီများမှ တွက်ခြေ မကိုက်သည့်အပြင် ပြီးစီးအောင် ဆောင်ရွက်နိုင်ရန် မဖြစ်နိုင်ခြင်း၊ တင်ဒါလာရောက် ဆွဲယူခြင်းမရှိခြင်းတို့ကြောင့် ဖြစ်ပါသည်။ ကျွန်မမဲဆန္ဒနယ် ကျွန်းစုမြို့ ကျေးရွာ ၉ ရွာမှာ ကျောင်း ၉ ကျောင်းနှင့် ကော့သောင်းမြို့မှ ကျောင်း ၆ ကျောင်း၊ စုစုပေါင်း ၁၅ ကျောင်းကို တင်ဒါယှဉ်ပြိုင်သူမရှိဟုဆိုကာ တိုင်းပညာရေးမှူးမှ ရန်ပုံငွေအား ပြန်လည်အပ်နှံရန် စီစဉ်ထားပြီးကာမှ သိရှိရသဖြင့် ကျွန်မအပါအဝင် ကိုယ်စားလှယ်များသည် ပညာရေး ဝန်ကြီးဌာန တိုင်းအစိုးရအဖွဲ့နှင့် ညှိနှိုင်းရာ ကုမ္ပဏီများအား မေတ္တာရပ်ခံပြီးနောက် တည်ဆောက်နိုင်ရန် အတွက် ကြိုးပမ်းဆောင်ရွက်ခဲ့ရာတွင် ၅-၈-၂၀၁၉ တွင် လုပ်ငန်းကို စတင်ဆောင်ရွက်နိုင်ရန် တင်ဒါကိစ္စကို ပြီးပြတ်ခဲ့ရပါသည်။ ပြည်သူ့ငွေစာရင်းပူးပေါင်းကော်မတီ၏ သုံးသပ်ချက်အပိုဒ် ၂၁ ပါအတိုင်း တင်ဒါ (၂)ကြိမ်ခေါ်ယူ သည့် တိုင်အောင် ဝင်ရောက်ယှဉ်ပြိုင်ခြင်း မရှိသော လုပ်ငန်းများတွင် အပိုင်း ၁ ကန့်သတ်တင်ဒါခေါ်ခြင်း သို့မဟုတ် သက်ဆိုင်ရာကိုယ်စားလှယ်များမှ ညှိနှိုင်း၍ ကုမ္ပဏီရွေးချယ်ခြင်း၊ ကိုယ်စားလှယ်များနှင့် ညှိနှိုင်းပြီး QC အဖွဲ့ဝင်များ၏ ကြပ်မတ်စစ်ဆေးမှုဖြင့် ကျောင်းအကျိုးဆောင်အဖွဲ့များ၊ တည်ဆောက်ရေး ကော်မတီများ ဖွဲ့စည်းတာဝန်တည်ဆောက်စေခြင်းစသည့် အချက်များသည်လည်း သင့်လျော်ကောင်းမွန် သည့် အကြံပြုချက်များဖြစ်ပါသည်။ Power Point အသုံးပြုခွင့်ပေးပါရှင်။ လုပ်ငန်းများကို ဆုံးရှုံးလုနီးကာမှ ပြန်လည်ရသဖြင့် ကုမ္ပဏီနှင့် ဒေသခံများပူးပေါင်း၍ ဆောက်လုပ် နေသော ပုံများ ဖြစ်ပါတယ်ရှင့်။ အထူးသဖြင့် ကျွန်မမဲဆန္ဒနယ်မြေတွင် CT Project ဖြင့် ၄ နှစ်တိုင်အောင် လုပ်ငန်းများကို ဆက်တိုက် ဆောင်ရွက်ခဲ့ရာတွင် ငွေကြေး၊ လုပ်အား အလှူများဖြင့် အားသွန်ခွန်စိုက် ကြိုးပမ်းဆောင်ရွက်ခဲ့ကြသဖြင့် ဆောက်လုပ်ရေးလုပ်ငန်းများသည် ကုမ္ပဏီများက ဆောင်ရွက်သည်ထက် အရည်အသွေးပြည့်ဝ၍ လုံခြုံစိတ်ချရသည့် လုပ်ငန်းများကို ခွဲဝေချထားပေးသည်ထက်ပင် ပိုမိုကုန်ကျပြီး အကောင်အထည်ဖော်နိုင်သည့်အပြင် ၎င်းတို့ကိုယ်တိုင်မှာလည်း ဆောက်လုပ်ရေးအတွက် အတွေ့အကြုံ များသည့် ကုမ္ပဏီမှ လာရောက်လုပ်ကိုင်သည့် ပန်းရန်ဆရာများထက်သာလွန်ခဲ့သည်မှာ လက်တွေ့ဖြစ်ပါ သည်။ ၎င်းအပြင် ဒေသနဲ့ကိုက်ညီ သင့်လျော်သော ဒီဇိုင်းများလည်း ဖြစ်သင့်ပါသည်။ ကျွန်းစုမြို့နယ်ကဲ့သို့ ကျွန်းများပေါ်တွင် တည်ဆောက်ထားသည့် ပင်လယ်ကမ်းခြေရွာများတွင် တည်ဆောက်ထားသည့် အဆောက်အဦများတွင် Steel Structure မျိုးကို အသုံးပြုရန် ရေးဆွဲထားသည့် ဒီဇိုင်းမှာလည်း ကာလ၊ ဒေသနဲ့ ကိုက်ညီခြင်းမရှိပါ။ ဆားငံရေကြောင့် မကြာမီ သံချေးတက်ပျက်စီး လွယ်သဖြင့် အလွယ်တကူ ရရှိ နိုင်သည့် ဒေသသုံး ကံ့ကော်သားကဲ့သို့သော သစ်မာများနှင့် အလားတူသစ် များကို အသုံးပြုဆောက်လုပ်ခွင့်ပေးသင့်ပါသည်။ ဧရာဝတီတိုင်းဒေသကြီးတွင် ဆောက်လုပ်ခွင့်ရသည့် ကုမ္ပဏီများအနေဖြင့် PAE နှုန်းထားပိုမိုစွာ လုပ်ကိုင်ခွင့်ရရှိခဲ့သော်လည်း အချို့ ကုမ္ပဏီများအနေဖြင့် အရည်အသွေးပြည့်ဝအောင် ဆောင်ရွက်မှုမရှိ ကြောင်းကို ဖော်ပြထားသည်ကိုလည်း တွေ့ရှိရပါသည်။ အလားတူပင် သွားလာရခက်ခဲသည့် တိုင်းနဲ့ ပြည်နယ် အချို့တွင်လည်း PAE နှုန်းထားကို တစ်ပြေးညီ ချထားခြင်းမပြုဘဲ သင့်လျော်သည့် နှုန်းထားများကို ပြန်လည် သတ်မှတ်ပေးသင့်ပါသည်။ သို့မှသာ တင်ဒါဆွဲမည့် ကုမ္ပဏီများ ပေါ်ပေါက်လာကာ စံချိန်စံညွှန်းနဲ့ကိုက်ညီမည့် လုပ်ငန်းများကို အကျိုးရှိစွာ ဆောင်ရွက်နိုင်မည်ဖြစ်ပါသည်။ ၎င်းအပြင် တင်ဒါခေါ်ယူကိစ္စများတွင် ယှဉ်ပြိုင် သည့်ကုမ္ပဏီများမှာ ဈေးအနည်းဆုံးပေးသည့် ကုမ္ပဏီများ၊ ဖြစ်နိုင်ခြေမရှိသည့် ဈေးနှုန်းများဖြင့် လျှော့ချ တောင်းဆိုလာသည့် ကုမ္ပဏီများအား တင်ဒါအောင်ပေးခြင်းသည်လည်း လျော်ကန်သင့်မြတ်သည့် ကိစ္စရပ် မဟုတ်ပေ။ ၎င်းအပြင် လုပ်ငန်းခွင်တွင် Site Engineer မရှိခြင်း၊ တစ်ဦးတည်းမှာ ရေလမ်းခရီးသွားလာရေး လုပ်ငန်း ၂ ခု၊ ၃ ခုကို တာဝန်ယူဆောင်ရွက်နေခြင်းနဲ့ BQ ပါစာရင်းအတိုင်း မလုပ်ကိုင်ဘဲ အလုပ်သမားကို ၃ ဦး၊ ၅ ဦးခန့်နဲ့ ဆောင်ရွက်လုပ်ကိုင်နေခြင်းများကိုလည်း ကြပ်မတ်စစ်ဆေးအရေးယူသင့်ပါသည်။ အချုပ်အားဖြင့်ဆိုသော် ငွေစာရင်းပူးပေါင်းကော်မတီ၏ အစီရင်ခံစာပါအပိုဒ် ၂၀၊ ၂၁၊ ၂၃ နဲ့ ၂၄ သုံးသပ်ချက်များကို အလေးထားလိုက်နာ ဆောင်ရွက်သင့်ပါကြောင်း ထပ်လောင်းအကြံပြုရင်း ထောက်ခံ အပ်ပါသည်။ အားလုံးကို ကျေးဇူးတင်ပါတယ်ရှင်။</speech>
<speech type="speaker">ဗိုလ်မှူးစိန်ထွန်း တပ်မတော်သားပြည်သူ့လွှတ်တော်ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဗိုလ်မှူးစိန်ထွန်း(တပ်မတော်သားပြည်သူ့လွှတ်တော်ကိုယ်စားလှယ်)</mp>လေးစားအပ် ပါသော ပြည်ထောင်စုလွှတ်တော် နာယကနှင့် အားလုံးမင်္ဂလာပါ။ ကျွန်တော်ကတော့ တပ်မတော်သား ပြည်သူ့လွှတ်တော်ကိုယ်စားလှယ် ဗိုလ်မှူးစိန်ထွန်း ဖြစ်ပါတယ်။ ကျွန်တော့အနေနဲ့ ပညာရေးဝန်ကြီး ဌာနရဲ့ တည်ဆောက်ရေးလုပ်ငန်းများနဲ့ ပတ်သက်တဲ့ ပြည်သူ့ငွေစာရင်းပူးပေါင်းကော်မတီရဲ့ လေ့လာ တွေ့ရှိချက်နှင့် သဘောထားမှတ်ချက်အစီရင်ခံစာအမှတ် (၁၅/၂၀၁၉)ကို အကြံပြုဆွေးနွေးသွားမှာ ဖြစ်ပါတယ်။ Power Point သုံးစွဲခွင့်ပြုပါခင်ဗျာ။ နာယကကြီးခင်ဗျာ။ ပညာရေးဝန်ကြီးဌာန အခြေခံပညာဦးစီးဌာနရဲ့ စာသင်ဆောင်များ တည်ဆောက် ရာမှာ နေပြည်တော်ကောင်စီနဲ့ သက်ဆိုင်ရာ အစိုးရအဖွဲ့များက တင်ဒါခေါ်ယူမှု အကြောင်းအမျိုးမျိုး ကြောင့် နှောင့်နှေးကြန့်ကြာခြင်း၊ အထွေထွေ စီမံခန့်ခွဲမှုအားနည်းခြင်းနှင့် တာဝန်ရှိသူအဖွဲ့အစည်း/ပုဂ္ဂိုလ် အဆင့်ဆင့်တို့က ကြီးကြပ်မှုအားနည်းခြင်းများကြောင့် ၂၀၁၈-၂၀၁၉ ဘဏ္ဍာနှစ် တည်ဆောက်ရေး လုပ်ငန်း ၂၈၈၁ ခုမှာ စတင်ဆောင်ရွက်နိုင်မှုမရှိသေးခြင်း၊ လုပ်ငန်းများ သတ်မှတ်ဘဏ္ဍာရေးနှစ်အတွင်း ပြီးစီးအောင်ဆောက်လုပ်နိုင်မှုမရှိခြင်း၊ ဆောက်လုပ်ပြီး အဆောက်အဦများမှာလည်း အရည်အသွေး ပြည့်မီမှု မရှိခြင်း၊ လုပ်ငန်းများပြန်လည် အပ်နှံရသဖြင့် ပိုလျှံငွေများ နိုင်ငံတော်ဘဏ္ဍာသို့ ပြန်လည်အပ်နှံရခြင်း တို့ဖြစ်ပေါ်နေကြောင်းသိရှိရပါတယ်။ ဒါကြောင့် အထက်ဖော်ပြပါ အားနည်းချက်များ လျော့နည်း သွားပြီး လစ်ဟာမှုများမရှိအောင် ပြည်ထောင်စုအစိုးရနှင့် ပညာရေးဝန်ကြီးဌာနတို့က စဉ်ဆက်မပြတ် ကြီးကြပ် လမ်းညွှန်ပေးခြင်းများ ဆောင်ရွက်သင့်ကြောင်း အကြံပြုတင်ပြအပ်ပါတယ်။ နာယကကြီးခင်ဗျာ။ တင်ဒါခေါ်ယူခြင်းကို လုပ်ငန်းစဉ်အားလုံး ၃ လအတွင်း ပြီးပြတ်နိုင်အောင် ဆောင်ရွက်နိုင်မှသာ ဆက်လက်ဆောင်ရွက်ရမယ့် ကိစ္စရပ်များ ီးစီးမှာဖြစ်ပါတယ်။ လုပ်ငန်းစဉ်များ နှောင့်နှေးကြန့်ကြာနေခြင်းဟာ မူဝါဒမှားယွင်းမှုရှိ မရှိ၊ ဘဏ္ဍာနှစ်ပြောင်းလဲမှုသတ်မှတ်ခြင်းအပေါ် မှန်ကန်မှု ရှိ မရှိ ပြန်လည်သုံးသပ်ရန်လိုအပ်ကြောင်းနှင့် အမှားအပေါ်အမှန်ဟု ဝိုင်းဝန်းကာကွယ်နေခြင်းကြောင့် တိုင်းပြည်နှင့် ပြည်သူ့ဘဏ္ဍာငွေများ ဆုံးရှုံးနစ်နာမည်ဖြစ်ကြောင်း အကြံပြုအပ်ပါတယ်။ တင်ဒါစနစ်ဖြင့် ဆောက်လုပ်ရာမှာ ပါဝင်ပတ်သက်သူများအားလုံး Power Point မှာ တင်ပြ ထားတဲ့ တင်ဒါစနစ်ရဲ့ ရည်ရွယ်ချက် ၅ ချက်ကို သိရှိနားလည်ရန် လိုအပ်ပါကြောင်း၊ တင်ဒါကို နှောင့်နှေး စေမဲ့ တချို့မလိုအပ်သော လုပ်ငန်းစဉ်များ ဖြေလျှော့ပေးသင့်ကြောင်း၊ တင်ဒါလုပ်ငန်းစဉ်ပြီးစီးရမဲ့ကာလကို ပညာရေးဝန်ကြီးဌာနနှင့် သက်ဆိုင်ရာအစိုးရအဖွဲ့များ ပေါင်းစပ်ညှိနှိုင်း သတ်မှတ်ရေးဆွဲထားသင့်ပါကြောင်း၊ One Stop Service လုပ်လို့ရတဲ့ တင်ဒါလုပ်ငန်းစဉ်များ စီစဉ်ဆောင်ရွက်ပေးသင့်ပါကြောင်း အကြံပြု တင်ပြအပ်ပါတယ်။ ဒါကြောင့် ပညာရေးဝန်ကြီးဌာနအနေနဲ့ တည်ဆောက်ရေး ခွင့်ပြုရန်ပုံငွေကို နေပြည်တော် ကောင်စီနဲ့ သက်ဆိုင်ရာအစိုးရအဖွဲ့များသို့ လွှဲပြောင်းထုတ်ပေးရုံဖြင့် မိမိတာဝန်ကျေပွန်သည်ဟု မသတ်မှတ်ဘဲ ဆောက်လုပ်သော အဆောက်အဦများအား ဘဏ္ဍာငွေလေလွင့်ဆုံးရှုံးမှုမရှိဘဲ စံချိန်စံညွှန်းကောင်းမွန်စွာ ဘဏ္ဍာရေးနှစ်အတွင်း ရာနှုန်းပြည့်ပြီးစီးအောင် တည်ဆောက်နိုင်ရေး နေပြည်တော်ကောင်စီ၊ သက်ဆိုင်ရာ အစိုးရအဖွဲ့များနှင့် ပေါင်းစပ်ညှိနှိုင်း ကြီးကြပ်ဆောင်ရွက်သင့်ကြောင်း အကြံပြုတင်ပြအပ်ပါတယ်။ ဒါ့အပြင် ပညာရေးဝန်ကြီးဌာန၊ အခြေခံပညာဦးစီးဌာန စာသင်ဆောင်များကို ကန်ထရိုက်စနစ်ဖြင့် တည်ဆောက်ရာမှာလည်း နိုင်ငံတော်သမ္မတရုံးရဲ့ ညွှန်ကြားချက်အမှတ် (၁/၂၀၁၇)ပါ အချက်များအတိုင်း လိုက်နာဆောင်ရွက်မှု အားနည်းနေဆဲဖြစ်၍ အပြည့်အဝလိုက်နာ ဆောင်ရွက်ကြပါရန် တိုက်တွန်းအပ် ပါတယ်။ နာယကကြီးခင်ဗျာ။ Design Bid Build Method ဖြင့် တင်ဒါခေါ်ယူခြင်းမှာ လုပ်ငန်းအပ်နှံသူ ဌာန၊ အဖွဲ့အစည်းက အကြိုအင်ဂျင်နီယာလုပ်ငန်းများ (Site Survey)၊ Architectural and Structural Design များရေးဆွဲဆောင်ရွက်ခြင်း၊ (Estimates) ခန့်မှန်းကုန်ကျငွေစာရင်း တွက်ချက်ခြင်း၊ ကြမ်းခင်းဈေး သတ်မှတ်ခြင်း စတဲ့လုပ်ငန်းစဉ်များဖြင့် စနစ်တကျလုပ်ဆောင်ပေးရမှာ ဖြစ်ပါတယ်။ ထိုသို့လုပ်ဆောင် မှသာ တိကျမှန်ကန်သော ဘဏ္ဍာငွေနဲ့ အရည်အသွေး ပြည့်ဝသော တည်ဆောက်ရေးလုပ်ငန်းများ ဆောင်ရွက် နိုင်မှာဖြစ်ပါတယ်။ တည်ဆောက်ရေးတင်ဒါတစ်ခုမှာ Power Point မှာတင်ပြထားတဲ့ လုပ်ငန်းစဉ်များအနက် အကြို အင်ဂျင်နီယာလုပ်ငန်း၊ ဒီဇိုင်းရေးဆွဲခြင်း၊ ခန့်မှန်းခြေစာရင်းတွက်ချက်ခြင်း၊ ကြမ်းခင်းဈေးသတ်မှတ်ခြင်း စတဲ့လုပ်ငန်းများကို Design Bid Build Method တင်ဒါစနစ်အရ ပညာရေးဝန်ကြီးဌာနက ဆောင်ရွက် ပေးရမှာ ဖြစ်ပါတယ်။ ဒါကြောင့် ဝန်ကြီးဌာနအနေနဲ့ ယင်းလုပ်ငန်းများ အောင်မြင်စွာ ဆောင်ရွက်နိုင်ရန် ဗဟိုမှတိုင်း၊ခရိုင်အဆင့်အထိ အင်ဂျင်နီယာဌာနတစ်ခု တိုးချဲ့ဖွဲ့စည်းသင့်ကြောင်း အကြံပြုတိုက်တွန်းအပ် ပါတယ်။ ဒါ့အပြင် တင်ဒါစိစစ်ရွေးချယ်ရာတွင်လည်း Power Point မှာ တင်ပြထားတဲ့ နှိုင်းယှဉ်သုံးသပ် အကဲဖြတ်သည့်အချက် ၉ ချက်အတိုင်း တိကျမှန်ကန်စွာ စိစစ်ရွေးချယ်ရန် လိုအပ်ကြောင်း အကြံပြု ဆွေးနွေးအပ်ပါတယ်။ ပြည်သူ့ငွေစာရင်း ပူးပေါင်းကော်မတီရဲ့ အစီရင်ခံစာအရလည်းကောင်း၊ သက်ဆိုင်ရာ ကိုယ်စားလှယ်များ ဆွေးနွေးချက်၊ မှတ်တမ်းဓာတ်ပုံများအရ လည်းကောင်း စာသင်ဆောင်တည်ဆောက်ရေးလုပ်ငန်းများ၏ အရည်အသွေး မပြည့်ဝမှု၊ အားနည်းချို့ယွင်းမှုများ ဖြစ်ပေါ်နေကြောင်း တွေ့ရှိရပါတယ်။ ထိုသို့ လုပ်ငန်း များ စံချိန်စံညွှန်းပြည့်မီစွာ အကောင်အထည်မဖော်နိုင်ခြင်းရဲ့ အကြောင်းရင်းကို လေ့လာကြည့်မယ် ဆိုရင် Power Point မှာ တင်ပြထားတဲ့အတိုင်း ကန်ထရိုက်တာများနဲ့ လုပ်ငန်းကြီးကြပ်ရေးအဖွဲ့များရဲ့ အားနည်းချက်များကို ထင်ရှားစွာတွေ့မြင်နိုင်ပါတယ်။ နာယကကြီးခင်ဗျာ။ ပညာရေးဝန်ကြီးဌာနရဲ့ တည်ဆောက်ရေးလုပ်ငန်းများ သတ်မှတ်ဘဏ္ဍာရေး နှစ်အတွင်း အရည်အသွေးပြည့်ဝစွာဖြင့် အောင်မြင်စွာ တည်ဆောက်နိုင်ရန် ဝန်ကြီးဌာနအနေနဲ့ အမှန် သုံးစွဲကုန်ကျမယ့် ရန်ပုံငွေကို ခွင့်ပြုပေးသင့်ပါကြောင်းနှင့် အရည်အသွေးထိန်းသိမ်းရေး(Quality Control) အဖွဲ့များအနေဖြင့် ဆောက်လုပ်ရေးဝန်ကြီးဌာနက ထုတ်ပြန်ထားတဲ့ မြန်မာနိုင်ငံအဆောက်အဦဆိုင်ရာ စည်းမျဉ်းများ (Myanmar National Building Code)အတိုင်း စစ်ဆေးအတည်ပြုလက်ခံသင့်ပါကြောင်း အကြံပြုတိုက်တွန်းရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးဘိုကြီး ချောက်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="258">ဦးဘိုကြီး(ချောက်မဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ အားလုံးမင်္ဂလာပါလို့ နှုတ်ခွန်းဆက်သ ဂါရဝပြုပါတယ်။ ကျွန်တော် ကတော့ မကွေးတိုင်းဒေသကြီး၊ ချောက်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဘိုကြီး ဖြစ်ပါတယ်။ ပညာရေးဝန်ကြီးဌာန၊ အခြေခံဦးစီးဌာနရဲ့ ၂၀၁၈-၂၀၁၉ ခု၊ ဘဏ္ဍာနှစ်ခွင့်ပြုရန်ပုံငွေတွင်ပါဝင်သော တည်ဆောက်ရေးလုပ်ငန်းများ အကောင်အထည်ဖော်ဆောင်ရွက်မှု အခြေအနေနှင့်စပ်လျဉ်း၍ ပြည်သူ့ ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာအမှတ်စဉ်(၁၅/၂၀၁၉) အပေါ် အပိုင်း၄ပိုင်းဖြင့် ထောက်ခံအကြံပြု ဆွေးနွေးသွားမှာ ဖြစ်ပါတယ်။ ယခု အစီရင်ခံစာကို ကုမ္ပဏီ ၃၅ ခုမှ တာဝန်ရှိသူများ၊ လွှတ်တော်ရေးရာကော်မတီဝင်များ သက်ဆိုင်ရာတာဝန်ရှိတဲ့ ဌာနဆိုင်ရာအကြီး အကဲများနှင့် တွေ့ဆုံဆွေးနွေးပြီးမှ အစီရင်ခံစာတင်ပြထားတကြောင်း ဖော်ပြထားပါတယ်။ အစီရင်ခံစာ ပထမပိုင်းအနေဖြင့် (က) အမျိုးသားပညာရေးမဟာဗျူဟာစီမံကိန်း ၂၀၁၆ -၂၀၁ရ အရ ပညာရေးကဏ္ဍပြုပြင်ပြောင်းလဲမှုများ၊ (ခ) တည်ဆောက်ရေးလုပ်ငန်းများရဲ့ ဘဏ္ဍာနှစ် ၅ နှစ် (၅)ကြိမ် အတွက် ခွင့်ပြုငွေများအခြေအနေ၊ (ဂ) တင်ဒါခေါ်ယူခြင်း၊ စိစစ်ရွေးချယ်ခြင်း၊ စာချုပ်ချုပ်ဆိုလုပ်ငန်း အပ်နှံဆောင်ရွက်ခြင်းများ၊ (ဃ) တင်ဒါလုပ်ငန်းစဉ်များကို ပြီးပြတ်ဆောင်ရွက်နိုင်မှု ရှိ မရှိ အခြေအနေ များ တင်ဒါပိုလျှံငွေပြန်အပ်ခြင်း၊ (င) လုပ်ငန်းပြီးစီးမှုနှင့် လုပ်ငန်းတန်ဖိုးပေးချေမှုအခြေအနေ (စ) တည်ဆောက်ရေး လုပ်ငန်းကြီးကြပ်ခြင်းနှင့် အရည်အသွေးစစ်ဆေးခြင်း၊ (ဆ) တင်ဒါခေါ်ယူသည့်စနစ်၊ (ဇ) လုပ်ငန်းကြီးကြပ်ခြင်း၊ အရည်အသွေးစစ်ဆေးခြင်းနှင့် လုပ်ငန်းတန်ဖိုးပေးချေခြင်းတို့အပေါ် ပြည်သူ့ငွေစာရင်းပူးပေါင်းကော်မတီမှ အထွေထွေသုံးသပ်ချက်များ၊ သဘောထားမှတ်ချက်များကို အသေးစိတ် အကျယ်တဝင့် ရေးသားဖော်ပြထား ပါတယ်။ အထက်ပါအချက် ၈ ချက်အပေါ် ပြည်ထောင်စုလွှတ်တော် ကိုယ်စားလှယ်များမှလည်း ရှုထောင့် အမျိုးမျိုးမှ ပြည့်ပြည့်စုံစုံ ဝေဖန်သုံးသပ် အကြံပြုဆွေးနွေးသွားကြပါတယ်။ ဒုတိယအချက်အနေနဲ့ အစီရင်ခံစာမှာ င်းအခြား (၃)ပိုင်း ပိုင်း၍ ဖော်ပြအစီရင်ခံထား ပါတယ်။ အပိုင်း(၁)ကတော့ လ ၁၁ လရဲ့ အချက်အလက်တွေကို အစီရင်ခံစာအပိုဒ် ၈ မှာ တည်ဆောက်ရေး လုပ်ငန်းများရဲ့ ၃၁-၈-၂၀၁၉ ရက်နေ့အထိပြီးစီးမှု လုပ်ငန်းတန်ဖိုးပေးချေမှုများကို နောက်ဆက်တွဲ(က)ဖြင့် တင်ပြရာတွင် စုစုပေါင်းငွေပေးချေပြီးပြီးစီးမှုတန်ဖိုးက ကျပ်သန်းပေါင်း ၁၂၈,၇၅၃ လုပ်ငန်းပြီးစီးမှုနှင့် ငွေ ပေးချေရန် ကျန်တဲ့ပိုက်ဆံကတော့ ကျပ်သန်း ၁၄၉,၄၆၂ ဟု ဖော်ပြထားပါတယ်။ အပိုင်း(၂)မှာတော့ ၅ လရဲ့ အချက်အလက်တွေကို အစီရင်ခံစာအပိုဒ် ၁ရ ၌ ၂၀၁၉ ခုနှစ်၊ မတ်လ ၂၁ ရက်နေ့ အစည်းအဝေးဆုံးဖြတ်ချက် များအရ ၂၀၁၈-၂၀၁၉ ခု ဘဏ္ဍာနှစ် ခွင့်ပြုရန်ပုံငွေပါ တည်ဆောက်ရေးလုပ်ငန်းများ ဆောင်ရွက်မှုအခြေ အနေမှာ နေပြည်တော်ရုံးမပါ တည်ဆောက်ရေးလုပ်ငန်း ၄၇၉ရ ခုအနက် ၂၈၈၁ မှာ လုံးဝစတင်ဆောင်ရွက်မှု မရှိသေးကြောင်း ဖော်ပြထားပါတယ်။ အစီရင်ခံစာအပိုဒ် ၈ နဲ့ အပိုဒ် ၁ရ တို့မှာ မတူညီသော ကာလအပိုင်းအခြား ၂ ခုရဲ့ အခြေအနေကို ရှင်းလင်းဖော်ပြထားပါတယ်။ အပိုင်း(၃)မှာတော့ ဘဏ္ဍာရေးနှစ်နောက်ဆုံးလရဲ့ ၁၇-၉-၂၀၁၉ ရက်နေ့မှာ ပြည်ထောင်စုလွှတ်တော်သို့ တင်ပြအစီရင်ခံထားဆဲဖြစ်သဖြင့် အားနည်းချက်များ၊ လိုအပ်ချက်များ တွေ့ရှိ ပါကလည်း န်လည်ပြင်ဆင်ရန် မဖြစ်နိုင်တော့ပါ။ ယခုအစီရင်ခံစာမှာ ဘဏ္ဍာရေးနှစ် တစ်နှစ် ၁၁ လအတွက် အချက်အလက်တွေ၊ ၅ လအတွက် အချက်အလက်တွေများမှ တွေ့ရှိချက်၊ သုံးသပ်ချက်နှင့် ပြည်ထောင်စုလွှတ်တော်သို့ ဘဏ္ဍာရေးနှစ်မကုန်မီ အစီရင်ခံစာတင်ပြထားကြောင်း တွေ့မြင်ရပါတယ်။ ထိုသို့တင်ပြမယ့်အစား အစီရင်ခံစာကို ၆ လအတွက်ဖြစ်စေ၊ ၁၂ လကုန်မှဖြစ်စေ ပြည်ထောင်စုလွှတ်တော်သို့ အစီရင်ခံစာများကို တင်ပြပေးပါက ပြည့်စုံသောအစီရင်ခံစာများဖြစ်ပြီး ပိုမိုထိရောက်သော သက်ရောက်မှု များရရှိနိုင်ကြောင်း အကြံပြုတင်ပြပါတယ်။ တတိယအချက်အနေဖြင့် ပညာရေးဝန်ကြီးဌာန၊ အခြေခံပညာဦးစီးဌာနရဲ့ ၂၀၁၇-၂၀၁၈ ခု၊ ဘဏ္ဍာနှစ် ခွင့်ပြုငွေရန်ပုံငွေပါ တည်ဆောက်ရေးလုပ်ငန်းများကို ဆောက်လုပ်ရေးဝန်ကြီးဌာနသို့ လုပ်ငန် အပ်နှံဆောင်ရွက်တဲ့အခါမှာ သက်ဆိုင်ရာဘဏ္ဍာရေးနှစ်အတွင်း ီးစီးမှုမရှိခြင်းနှင့်စပ်လျဉ်းပြီးတော့ ၉-၈-၂၀၁၈ ရက်နေ့စွဲပါအစီရင်ခံစာအမှတ်(၆/၂၀၁၈)မှာတော့ ပိုလျှံငွေများနှင့်ပတ်သက်၍ ပြန်အပ်ခြင်း၊ မအပ်ဘဲ ဆက်လက်ဆောင်ရွက်ခြင်းတို့အတွက် အသေးစိတ်စစ်ဆေးပြီး ပြည်သူ့ငွေစာရင်းပူးပေါင်းကော်မတီ ရဲ့ တွေ့ရှိချက်၊ သုံးသပ်ချက်၊ သဘောထားမှတ်ချက်များကို အစီရင်ခံတင်ပြခဲ့ပါတယ်။ သို့သော် ယခုနှစ် အစီရင်ခံစာတွင် ငွေစာရင်းဆိုင်ရာကိစ္စရပ်များအတွက် သုံးသပ်ခြင်း၊ အကြံပြုခြင်း၊ သဘောထားမှတ်ချက် ပြုခြင်းများကို ပြည့်စုံစွာ ဖော်ပြထားခြင်းမတွေ့ရပါ။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ စတုတ္ထအချက်အနေဖြင့် တင်ပြ ရရင် စီမံကိန်းနှင့် ဘဏ္ဍာရေးဝန်ကြီးဌာနမှ ၂၀၁ရ ခုနှစ်၊ ဧပြီလ ၁ ရက်နေ့တွင် ထုတ်ပြန်ထားသော မြန်မာ နိုင်ငံ၏ ဘဏ္ဍာရေးစီမံခန့်ခွဲမှုဆိုင်ရာစည်းမျဉ်း အခန်း(၆)၌ ခွင့်ပြုလျာထားငွေများကို စီမံခန့်ခွဲခြင်းမှ အပိုဒ် ၄၂ တွင် ဘဏ္ဍာရေးနှစ် တစ်နှစ်အတွက် ခွင့်ပြုထားတဲ့သုံးငွေများကို သက်ဆိုင်ရာဘဏ္ဍာရေးနှစ် အတွင်းသာ သုံးစွဲခွင့်ရှိပြီး ဘဏ္ဍာရေးနှစ်ကုန်ဆုံးပြီးနောက် မည်သည့်နည်းနှင့်မျှ သုံးစွဲခွင့်မရှိပါဟု ထုတ်ပြန် ထားပါတယ်။ ၎င်းအပြင် ပိုလျှံရန်ပုံငွေနှင့်ပတ်သက်ပြီး အပိုဒ် ၅၈ တွင် နှစ်စဉ်အရအသုံးဆိုင်ရာ ခန့်မှန်းခြေ ငွေစာရင်းကို ဘဏ္ဍာရေးနှစ် တစ်နှစ်အတွက်သာ ခွင့်ပြုခဲ့ခြင်းဖြစ်သဖြင့် ဘဏ္ဍာရေးနှစ်အတွင်း မသုံးစွဲ နိုင်သည့် ရန်ပုံငွေများကို ပြည်ထောင်စုအစိုးရအဖွဲ့ရုံးက သတ်မှတ်ထားတဲ့နေ့ရက်တွင် ပြန်လည်အပ်နှံရ မည်လို့ အတိအကျဖော်ပြထားပြီး ဖြစ်ပါတယ်။ သတ်မှတ်ချက်များအတိုင်း မဆောင်ရွက်ပါက ပြဋ္ဌာန်း ထားသော ရသုံးမှန်းခြေဥပဒေများကို ချိုးဖောက်ခြင်း၊ ထိုမှတစ်ဆင့် မသမာမှုများဖြစ်ပေါ်နိုင်ခြင်း၊ မည်ကဲ့ သို့သော အားနည်းချက်များပေါ်ပေါက်နိုင်ခြင်း စတဲ့အချက်များအတွက် စိစစ်သုံးသပ်၍ အကြံပြုချက်များကို ထိရောက်သောဥပမာများဖြင့် ယှဉ်တွဲဖော်ပြ အစီရင်ခံသင့်ကြောင်း အကြံပြုဆွေးနွေးရင်း ယခုအစီရင် ခံစာကို ထောက်ခံတင်ပြ ဆွေးနွေးအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဒေါ်ဝင့်ဝါထွန်း ရှားတောမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="248">ဒေါ်ဝင့်ဝါထွန်း(ရှားတောမဲဆန္ဒနယ်၊ ကယားပြည်နယ်)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ အားလုံးပဲမင်္ဂလာပါရှင်။ ကျွန်မကတော့ ကယားပြည်နယ်၊ ရှားတော မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်ဝင့်ဝါထွန်း ဖြစ်ပါတယ်ရှင့်။ ပြည်သူ့ငွေစာရင်းပူးပေါင်း ကော်မတီရဲ့ (၁၅/၂၀၁၉) အစီရင်ခံစာကို လေးလေးနက်နက် ထောက်ခံဆွေးနွေးသွားမှာ ဖြစ်ပါတယ်ရှင်။ ကျွန်မတို့ ဒေသဆိုင်ရာအခက်အခဲတွေအရ သွားလာရေးခက်ခဲတဲ့ ကျွန်မတို့ တောင်ပေါ်ဒေသတွေ အတွက်ကို ဝန်ကြီးဌာနကနေ သတ်မှတ်ထားတဲ့ စည်းမျဉ်းစည်းကမ်းလေးတွေကို ပြန်လည်စိစစ် သုံးသပ် ပေးဖို့အတွက် မေတ္တာရပ်ခံချင်တာဖြစ်ပါတယ်။ ကျွန်မတို့ နယ်မြေဒေသအတွက် ၂၀၁၈-၂၀၁၉ ဘဏ္ဍာနှစ်မှာ လုပ်ငန်းတစ်ရပ်အနေနဲ့ ချထားပေးတဲ့ ဒေါ့ကလပ်သေကျေးရွာမှာ ၃၃.၃ သန်းနဲ့ ချထားပေးတဲ့ ၆၀x၃၀x ၁၂ ပေ Steel Structure အဆောက်အဦကြီးတစ်ခုဟာ ဘယ်လိုမှတည်ဆောက်လို့ရနိုင်တဲ့ အနေအထား မျိုးမရှိပါဘူး။ လမ်းပန်းဆက်သွယ်ရေးအခြေအနေအရ လူသွားလမ်းတစ်လမ်းသာ ရှိပါတယ်။ ဆိုင်ကယ်နဲ့ သားရင်တောင် တော်တော်ခကတက်တာမ လေးရက်ကသစ်ပါတယ်။ ဒေသမျိုး ဖြစ်တာဖြစ်တဲ့အတွက်ကြောင့်မို့လို့ ကျွန်မတို့ ကယားပြည်နယ်အစိုးရအဖွဲ့ အနေနဲ့ ၂၀၁၉ ခုနှစ်၊ ဇန်နဝါရီလမှာ တင်ဒါလုပ်ငန်းစဉ်တွေကို ပြီးစီးအောင်ဆောင်ရွက်နိုင်ခဲ့တယ်။ သို့ပါသော်လည်း ၂၀၁၉ ခုနှစ်၊ ဖေဖော်ဝါရီလ ၆ ရက်နေ့မှာမှ ကျွန်မတို့ ဒီ Steel Structure အဆောက်အဦအစား ၆၀x၃၀x၁၂ ပေ သွပ်မိုး၊ ပျဉ်ကာ၊ ပျဉ်ခင်း အဆောက်အဦသစ် ပြောင်းလဲတည်ဆောက်ခွင့် ပြုပါရန်ဆိုပြီးတော့မှ ကျွန်မတို့ မြို့နယ်ပညာရေးမှူးကတစ်ဆင့် ပြည်နယ်ပညာရေးကို တင်ပြတောင်းခံခဲ့ရတာ ဖြစ်ပါတယ်။ ထိုကနေတစ်ဆင့် ကျွန်မတို့ ပညာရေးဝန်ကြီးဌာန၊ နေပြည်တော်က အခြေခံပညာဦးစီးဌာနကနေ ၂၀၁၉ ခုနှစ်၊ ဇွန်လ ၅ ရက် နေ့မှသာလျှင် ရည်ညွှန်းစာ ၆ ခုကို ကိုးကားပြီးတော့မှ ဘဏ္ဍာရေးနှစ်အတွင်း အရည်အသွေးပြည့်မီသည့် အဆောက်အဦဆောက်ဖို့ ခွင့်ပြုခဲ့တာဖြစ်ပါတယ်။ နာယကကြီးရှင်။ ကျွန်မတို့ ၂၀၁၈-၂၀၁၉ ဘဏ္ဍာနှစ်ဆိုတာ ၂၀၁၈ ခုနှစ်၊ အောက်တိုဘာလကနေ ပြီးတော့မှ ၂၀၁၉ ခုနှစ် စက်တင်ဘာလမှာ အဆုံးသတ်တာဖြစ်ပါတယ်။ တည်ဆောက်ရေးလုပ်ငန်း လုပ်ဖို့ရာအတွက် ၂၀၁၉ ခုနှစ်၊ ဇွန်လ ၆ ရက်နေ့မှသာလျှင် ခွင့်ပြုချက်ရခဲ့တာ ဖြစ်တဲ့အတွက်ကြောင့်မို့လို့ တည်ဆောက်နိုင်ဖို့ရာအတွက် ၃ လသာလျင် ခဲ့တာဖြစ်ပါတယ်။ ဒီလို ၃ လသာ တဲ့ အကြောင်းရင်းကို ပြန်လည်ပြီးတော့ ချိန်ဆကြည့်မယ်ဆိုရင် ကျွန်မတို့ ဘဏ္ဍာရေးနှစ်ပြောင်းလဲခြင်းရဲ့ အနှစ်သာရနဲ့ ဖြောင့်ဖြောင့်ကြီး ဆန့်ကျင်တယ်လို့ မြင်ပါတယ်ရှင့်။ ဘဏ္ဍာရေးနှစ်ပြောင်းလဲခြင်း အနှစ်သာရထဲမှာပါတဲ့ ပွင့်လင်းရာသီမှာ အရည်အသွေးပြည့်မီတဲ့ တည်ဆောက်ရေးလုပ်ငန်းတွေ ဖြစ်စေဖို့ ဆိုတဲ့အချက်ကို ကျွန်မတို့က ဆန့်ကျင်ပြီးသားဖြစ်နေပါတယ်။ ဒီအချက်ကို ကျွန်မတို့ ပြန်လည်ဆန်းစစ် သင့်တယ်ဆိုတာကို မီးမောင်းထိုးပြလိုပါတယ်ရှင့်။ ဒုတိယအနေနဲ့ ဆွေးနွေးလိုတာက ကျွန်မတို့ တင်ဒါမစတင်မီကပင် တင်ဒါကို ဝင်ရောက်ဆွဲကြမယ့် ကုမ္ပဏီတွေအနေနဲ့ နယ်မြေဒေသကို ကွင်းဆင်းပြီးတော့ လေ့လာစိစစ်သင့်ပါတယ်။ ကျွန်မတို့ ဒီရွာလေးမှာ ဒီကျောင်းဆောက်လုပ်နိုင်ဖို့အတွက် မြေနေရာရရှိရေးကို ကျွန်မတို့ ရပ်မိရပ်ဖတွေနဲ့၊ သက်ဆိုင်ရာပုဂ္ဂိုလ် တွေနဲ့ ဝိုင်းဝန်းပြီးတော့မှ သေသေချာချာစနစ်တကျ ရှာဖွေပါတယ်။ ရှာဖွေလို့ရလာတဲ့ဟာကို ကျွန်မတို့ ပုံစံရရှိအောင်လုပ်ပါတယ်။ အဲဒီကနေမှတစ်ဆင့် ကျွန်မတို့က ဘဏ္ဍာငွေရရှိအောင် ကျွန်မတို့ ကြိုးစား ခဲ့ကြရတာ ဖြစ်ပါတယ်။ ဒီလိုကြိုးစားခဲ့တဲ့ အနေအထားတစ်ရပ်ပေါ်မှာ ကျွန်မတို့ သက်ဆိုင်ရာပညာရေး ဝန်ကြီးဌာနအနေနဲ့ သုံးသပ်သင့်တာက ကျွန်မတို့ ပြည်သူ့လွှတ်တော်မှာ မေးခွန်းမေးမြန်းခဲ့တဲ့ တောင်တွင်းကြီး မဲဆန္ဒနယ်က ဦးမင်းသိန်း ဆွေးနွေးခဲ့သလိုပဲ နဂိုမူလခွင့်ပြုချက် ရထားတဲ့အကျောင်းက မြေနေရာ အခက်အခဲကြောင့် ကျောင်းဆောင်သစ်ကို ကျွန်မတို့ မဆောက်လုပ်နိုင်တာ ဖြစ်တဲ့အတွက်ကြောင့်မို့လို့ ခွင့်ပြုချက်ရထားတဲ့ အတန်းပညာကို ဖွင့်လှစ်သင်ကြားနိုင်ခြင်း မရှိဘူးဆိုတဲ့အချက်ကိုလည်း ကျွန်မတို့ သတိပြုရမှာဖြစ်ပါတယ်။ ဒီလိုဖြစ်တာဖြစ်တဲ့အတွက်ကြောင့်မို့လို့ စံချိန်စံညွှန်းနဲ့ ကိုက်ညီနိုင်တဲ့ မြေနေရာ၊ အကျယ်အဝန်းတွေကို ရရှိပြီးတော့မှ Site Plan ကို စနစ်တကျရေးဆွဲထားဖို့ သင့်တယ်ဆိုတာကို အကြံပြု လိုပါတယ်ရှင့်။ တတိယအနေနဲ့ ဆွေးနွေးလိုတာက ကျွန်မတို့ QC များရဲ့ တာဝန်ယူမှု၊ တာဝန်ခံမှုအပိုင်းနဲ့ ပတ်သက်ပြီး ဆွေးနွေးချင်ပါတယ်။ QC များကို ကျွန်မတို့ ကယားပြည်နယ်အစိုးရအဖွဲ့အနေနဲ့ ၁.၅ ရာခိုင်နှုန်း ငှားရမ်းသုံးစွဲခဲ့တယ်လို့ သိရပါတယ်ရှင့်။ သူတို့ရဲ့ တာဝန်ယူမှု၊ တာဝန်ခံမှုအပိုင်းကို ကျွန်မတို့ လေ့လာ သုံးသပ်ကြည့်တဲ့အခါမှာ ကျွန်မတို့ ကိုယ်စားလှယ်များနဲ့ မြို့နယ်တည်/ကော်များအဖွဲ့ဟာ သွားရောက် စိစစ်ကြပ်မတ်ကြတဲ့အခါမှာ ရှေ့ကကိုယ်စားလှယ်ကြီးများ တင်ပြခဲ့တဲ့အတိုင်းပါပဲ။ မြင်ရတဲ့အပိုင်းကဏ္ဍတွေမှာ အားနည်းချက်တွေ မြောက်မြားစွာတွေ့ရှိရပါတယ်။ ဒီလိုမျိုး မြင်ရတဲ့အပိုင်းမှာတောင် အားနည်းချက်တွေ မြောက်မြားစွာတွေ့ရှိရမယ်ဆိုရင် မမြင်ရတဲ့အခန်းကဏ္ဍတွေအတွက် ဘယ်လောက်အာမခံချက်ရှိပါမလဲ။ ဒါဟာကျွန်မတို့အစိုးရအတွက် စိန်ခေါ်မှုတစ်ရပ်ဖြစ်နေပါတယ်။ ဘာကြောင့်မို့လို့ ဒီစကားကိုပြောရတာလဲ ဆိုလို့ရှိရင် ဘတ်ဂျက်လိုငွေတွေပြနေပါလျက်နဲ့ ကျွန်မတို့ ပညာရေးရဲ့ အသုံးစရိတ်ကို မြင့်မားစွာ သုံးစွဲခဲ့ ပြီးတော့မှ ကျွန်မတို့ လူ့စွမ်းအားအရင်းအမြစ်တစ်ရပ်ကို မွေးထုတ်ဖို့အတွက် ကြိုးစားနေတဲ့ အစိုးရတစ်ရပ် အတွက် ဘဏ္ဍာရေး၊ ဘဏ္ဍာငွေ လေလွင့်ဆုံးရှုံးမှုမရှိအောင် ကြိုးစားနေတဲ့ အစိုးရတစ်ရပ်အတွက် ဒါတွေဟာ စိန်ခေါ်မှုတစ်ရပ်ဖြစ်နေတယ်ဆိုတာကို မီးမောင်းထိုးပြလိုတာဖြစ်ပါတယ်ရှင်။ နိဂုံးချုပ်အနေနဲ့ဆွေးနွေးလိုတာက ကျွန်မတို့ တောင်ပေါ်တိုင်းရင်းသားဒေသတွေ၊ သွားလာရန် ခက်ခဲတဲ့ နယ်မြေဒေသတွေမှာ နယ်မြေဒေသနဲ့ လိုက်လျောညီထွေမှုရှိတဲ့၊ ဒေသပေါက်ဈေးနဲ့ ကိုက်ညီမှု ရှိတဲ့ တည်ဆောက်ရေးပုံစံဒီဇိုင်း BP, BQ တွေကို ကျွန်မတို့ ဘတ်ဂျက်လျာထား တွက်ချက်နိုင်အောင် သက်ဆိုင်ရာဝန်ကြီးဌာနအနေနဲ့ စနစ်တကျ၊ တစ်ပြေးညီ သတ်မှတ်စိစစ်ပြီးတော့မှ ညွှန်ကြားသင့်ပါတယ်။ ဒုတိယအချက်အနေနဲ့ အကြံပြုချင်တာက QC များရဲ့ တာဝန်ယူမှု၊ တာဝန်ခံမှုအပိုင်းကို စနစ်တကျ စိစစ်ကြပ်မတ်ပြီးတော့မှ ထိန်းကျောင်းပေးသင့်ပါတယ်ဆိုတာကို အကြံပြုရင်းနဲ့ ပြည်သူ့ငွေ စာရင်းပူးပေါင်းကော်မတီရဲ့ အစီရင်ခံစာကို လေးလေးနက်နက် ထောက်ခံအပ်ပါတယ်ရှင်။ ကျေးဇူး အများကြီးတင်ပါတယ်ရှင့်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အထက်ပါ အစီရင်ခံစာနဲ့စပ်လျဉ်းပြီး ကျန်ရှိတဲ့အစီအစဉ်များကို ၂၀-၁၁-၂၀၁၉ ရက်မှာ ကျင်းပပြုလုပ်မယ့် ပြည်ထောင်စုလွှတ်တော် အစည်းအဝေး၌ ဆောင်ရွက်ရန်လျာထားပါကြောင်း ကြေညာပါတယ်။</speech>
</report>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး ပဉ္စမနေ့ ရပ်နားကြောင်းနှင့် ဆဋ္ဌမနေ့ ကျင်းပမည့် နေ့ရက်နှင့်ကြေညာခြင်း</title>
<speech type="speaker">အစီအစဉ်(၁၄)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ (၁၄)ကြိမ် မြောက် ပုံမှန်အစည်းအဝေး ပဉ္စမနေ့ အစီအစဉ်ကို ရပ်နားပါမယ်။ အစည်းအဝေး ဆဋ္ဌမနေ့ကို ၂၀၁၉ ခုနှစ်၊ နိုဝင်ဘာလ ၁၈ ရက် (တနင်္လာနေ့) နံနက် ၁၀ နာရီ ကျင်းပပြုလုပ်မည်ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် (၁၄)ကြိမ်မြောက် ပုံမှန်အစည်းအဝေး ပဉ္စမနေ့ အစည်း အဝေးကို မွန်းလွဲ ၁၃:၁၅ နာရီတွင် ရပ်နားပါသည်။</speech>
</postface>
</transcript>
</doc>
