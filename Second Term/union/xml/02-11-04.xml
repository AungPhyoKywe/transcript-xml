<doc>
<docinfo>
<docno>02-11-04.xml</docno>
<pdf>02-11-04.pdf</pdf>
<term value="02">ဒုတိယအကြိမ်</term>
<session value="11" />
<sittingday value="04" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက်ပုံမှန်အစည်းအဝေး စတုတ္ထနေ့မှတ်တမ်း</title>
<date value='01-02-2019'>၁၃၈၀ ပြည့်နှစ်၊ ပြာသိုလပြည့်ကျော် ၁၂ ရက် | (၂၀၁၉ ခုနှစ်၊ ဖေဖော်ဝါရီလ ၁ ရက်)(သောကြာနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် (၁၁)ကြိမ်မြောက်ပုံမှန်အစည်းအဝေး စတုတ္ထနေ့ကို နံနက် ၁၀:ဝဝ နာရီင်ကျင်းပ ပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် ပြည်သူ့လွှတ်တော် ဥက္ကဋ္ဌ ဦးတီခွန်မြတ်က ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက် ပုံမှန်အစည်းအဝေးရဲ့ စတုတ္ထနေ့အစီအစဉ် စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါခင်ဗျား။ ။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ ဒုတိယ အကြိမ် ပြည်ထောင်စုလွှတ်တော် (၁၁)ကြိမ်မြောက် ပုံမှန်အစည်းအဝေး စတုတ္ထနေ့မှာ ပြည်ထောင်စုလွှတ်တော် ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်ထောင်စု လွှတ်တော် ကိုယ်စားလှယ်ဦးရေ စုစုပေါင်း ၆၅ရ ဦး ရှိပြီး ဒီကနေ့ အစည်းအဝေးကို ၆၀ရ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၉၂.၃၉ ရာခိုင်နှုန်းရှိပြီး သုံးပုံတစ်ပုံထက် ကျော်လွန် တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)တို့အရ အစည်း အဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် (၁၁)ကြိမ်မြောက်ပုံမှန်အစည်းအဝေး စတုတ္ထနေ့အစီအစဉ် ကြေညာခြင်း</title>
<speech type="speaker">အစီအစဉ်(၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက် ပုံမှန်အစည်းအဝေး စတုတ္ထနေ့ အစီအစဉ်ကို လွှတ်တော်ကိုယ်စားလှယ် များထံ ဖြန့်ဝေထားတဲ့အတိုင်း ဆက်လက်ဆောင်ရွက်သွားပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များအတွက် ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ လွှတ်တော်ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1249">ဦးမောင်မောင်လတ်(အတွင်းရေးမှူး၊ ကိုယ်စားလှယ်များစိစစ်ရေးကော်မတီ)</mp>လေးစားအပ် ပါသော ပြည်ထောင်စုလွှတ်တော် နာယကကြီးခင်ဗျာ။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စု လွှတ်တော် (၁၁)ကြိမ်မြောက် ပုံမှန်အစည်းအဝေး စတုတ္ထနေ့ ၁-၂-၂၀၁၉ ရက်နေ့မှာ အစည်းအဝေးသို့ တက်ရောက်နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များရဲ့ကိုယ်စား စစ်ကိုင်းတိုင်းဒေသကြီး မဲဆန္ဒနယ်အမှတ်(၉)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များ စိစစ်ရေးကော်မတီ အတွင်းရေးမှူးဖြစ်သူ ကျွန်တော် ဦးမောင်မောင်လတ်က ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိသော ပြည်ထောင်စုလွှတ်တော်ကိုယ်စားလှယ်များမှာ- ဦးဂျီဖုန်ဆားရ် နောင်မွန်း၊ - ဦးဝင်းသိန်းဇော် ဆားလင်းကြီး၊ - ဦးအောင်စိုး သရက်ချောင်း၊ - ဦးဉာဏ်ထွန်း - ဦးကျော်မင်း လက်ပံတန်း၊ - ဦးလှဌေးဝင်း ဇေယျာသီရိ၊ - ဒေါက်တာစိုင်းလှသိန်း ချမ်းမြသာစည်၊ - ဦးနိုင်ထူးအောင် နွားထိုးကြီး၊ - ဦးစစ်နိုင် မင်းပြား၊ - ဦးတင်မောင်ဝင်း ဆိပ်ကမ်း၊ - ဒေါက်တာဝေဖြိုးအောင် သာကေတ၊ - ဒေါက်တာခင်မောင်မောင် ဒဂုံမြို့သစ်(မြောက်ပိုင်း)၊ - ဦးယောနာ ကချင်-၅၊ - ဦးရှေးရယ်ရှုမောင် ကယား-၂၊ - ဦးရဲထွဋ် စစ်ကိုင်း-၅၊ - ဦးခင်မောင်ဝင်း စစ်ကိုင်း-၇၊ - ဦးကိုကိုနိုင် စစ်ကိုင်း-၈၊ - ဒေါက်တာမြသောင်း ပဲခူး-၇၊ - ဒေါက်တာတင်တင်ဝင်း - ဦးရဲမြင့်စိုး ရန်ကုန်-၇၊ - ဦးဌေးဦး ရန်ကုန်-၂၊ - ဦးဇော်မင်းလတ်(ခ) ဦးကိုလတ် ရှမ်း-၁၊ ဦးစိုင်းလုံစံခတ် ရှမ်း-၇၊ - ဦးစိုင်းဝမ်းလှိုင်းခမ်း - ဦးကြည်ဝင်း ဧရာဝတီ-၁၂၊ - ဦးစိုးမိုး ဧရာဝတီ-၁၊ - ဗိုလ်မှူးကြီးထိန်လင်း တပ်မတော် နှင့် - ဒုတိယဗိုလ်မှူးကြီးဇာနည်အောင် တပ်မတော် တို့ဖြစ်ကြပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၂၂ ဦးရှိပြီး ယနေ့ခွင့်ပန်ကြားသူ ၂၈ ဦးဖြစ်တဲ့အတွက် စုစုပေါင်း ခွင့်ပန်ကြားသူ ၅၀ ဦးဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ခွင့်ပန်ကြားတဲ့ ပြည်ထောင်စုလွှတ်တော်ကိုယ်စားလှယ် ၂၈ ဦးအား ခွင့်အဖြစ် ခွင့်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျာ။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် (၁၁) ကြိမ်မြောက် ပုံမှန်အစည်းအဝေး စတုတ္ထနေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅ရ ဦး၊ ယခင်က ခွင့်ပြုထားသူ ၂၂ ဦး၊ ယနေ့ ခွင့်ပန်ကြား၍ ခွင့်ပြုထားသူ ၂၈ ဦးဖြစ်တဲ့အတွက် ခွင့်ပြုထားသူ စုစုပေါင်း ၅၀ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Order">
<title>နိုင်ငံတော်သမ္မတထံမှ ပေးပို့သော ကချင်ပြည်နယ်အစိုးရအဖွဲ့တွင် ပြည်နယ်ဝန်ကြီးများ ခန့်အပ်တာဝန်ပေးခြင်းကို တင်ပြခြင်းနှင့် လွှတ်တော်ကမှတ်တမ်းတင်ခြင်း</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ကချင် ပြည်နယ်အစိုးရအဖွဲ့တွင် ဦးကျော်ကျော်ဝင်းကို စိုက်ပျိုးမွေးမြူရေး နှင့်ဆည်မြောင်းဝန်ကြီး အဖြစ်လည်းကောင်း၊ ဦးလဆိုင်းကို သယံဇာတနှင့်သဘာဝ ပတ်ဝန်းကျင်ထိန်းသိမ်းရေးဝန်ကြီး အဖြစ်လည်းကောင်း၊ ဦးနော်လီ (ခေါ်)ဇခေါင်ခမ်းရယ်ကို စည်ပင်သာယာရေးဝန်ကြီးအဖြစ်လည်းကောင်း ခန့်အပ်တာဝန်ပေးခြင်းတို့နဲ့စပ်လျဉ်းပြီး နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၃၀-၁-၂၀၁၉ ရက်စွဲပါ စာအမှတ်၊ ၁၀၇(၁)/၈/သမ္မတရုံးဖြင့် ပေးပို့ထားပါတယ်။ အထက်ပါ ကချင်ပြည်နယ်အစိုးရအဖွဲ့တွင် ပြည်နယ်ဝန်ကြီးများအဖြစ် ခန့်အပ်တာဝန်ပေးခြင်းကို ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၁ ပုဒ်မခွဲ(ခ)အရ လွှတ်တော်က မှတ်တမ်းတင်ကြောင်း ကြေညာပါတယ်။</speech>
</section>
<section value="Report">
<report>
<title>ပြည်ထောင်စုအစိုးရအဖွဲ့မှ ပေးပို့သော ၂၀၁၈ ခုနှစ်၊ ဧပြီလမှ စက်တင်ဘာလ အထိ ၆ လပတ် အခွန်ကောက်ခံ ရရှိမှုအခြေအနေနှင့် ယင်းအပေါ် ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ (၂/၂၀၁၉)တို့နှင့်စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လပတ် အခွန်ကောက်ခံရရှိမှု အခြေအနေနဲ့စပ်လျဉ်းပြီး ၂၉-၁-၂၀၁၉ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော်အစည်းအဝေးမှာ ပြည်သူ့ငွေစာရင်းပူးပေါင်းကော်မတီရဲ့ လေ့လာ တွေ့ရှိချက်နှင့် သဘောထားမှတ်ချက်အစီရင်ခံစာ ဖတ်ကြားတင်သွင်းခြင်းကို ဆောင်ရွက်ခဲ့ပြီးဖြစ်ပါတယ်။ အဆိုပါကိစ္စနဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော်ကိုယ်စားလှယ် ၁၃ ဦး ရှိပါတယ်။ ဒီနေ့မှာ လွှတ်တော်ကိုယ်စားလှယ် ၈ ဦး ဆွေးနွေးရန်လျာထားပြီး ပြည်ထောင်စုဝန်ကြီးဌာန ၅ ခု အပေါ် ဆွေးနွေးလိုကြောင်း အမည်စာရင်းပေးပို့ထားတဲ့အတွက် သက်ဆိုင်ရာ ပြည်ထောင်စုအဆင့် အဖွဲ့အစည်းဝင် များကို ဖိတ်ကြားထားပါတယ်။ ဆွေးနွေးမယ့် ကိုယ်စားလှယ်တစ်ဦးချင်းအနေနဲ့ သတ်မှတ်ချိန် ၆ မိနစ်အတွင်း ဆွေးနွေးဖို့ဖြစ်ပါတယ်။</speech>
<speech type="speaker">ဦးတင်ထွန်းနိုင် ဆိပ်ကြီးခနောင်တိုမဲဆန္ဒနယ် စတင်ဆွေးနွေးဖို့ဖြစ်ပါတယ်။</speech>
<speech><mp id="1554">ဦးတင်ထွန်းနိုင်(ဆိပ်ကြီးခနောင်တိုမဲဆန္ဒနယ်၊ ရန်ကုန်တိုင်းဒေသကြီး)</mp>လေးစားရတဲ့ ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါ။ ကျွန်တော့အနေနဲ့ ဒီကနေ့မှာ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လအတွက် ပြည်ထောင်စု၏ အခွန်ရငွေနဲ့စပ်လျဉ်းပြီးတော့ ပြည်သူ့ငွေစာရင်း ပူးပေါင်းကော်မတီရဲ့ အစီရင်ခံစာအမှတ်စဉ်(၂/၂၀၁၉)အပေါ်မှာ အကြံပြုထောက်ခံ ဆွေးနွေးသွားမှာ ဖြစ်ပါတယ်။ နာယကကြီးခင်ဗျား။ ကျွန်တော့ရဲ့ တင်ပြဆွေးနွေးမှုကို Power Point သုံးစွဲခွင့်ပြုပါရန် ခွင့်တောင်းခံအပ်ပါတယ်။ လေးစားရတဲ့ နာယကကြီးခင်ဗျာ။ ပြည်သူ့ငွေစာရင်းပူးပေါင်းကော်မတီက Next အထူးကုန်စည် ကားများ ပြင်ဆင်သတ်မက်ခြင်းများ ပြုလပ်တကင် တိက်သို့ ပြင်ဆင်သတ်မက်ခြင်းတောင် ဖြစ်ပေါ် လာမည့် ကုန်ကျစရိတ်နဲ့ အကျိုးကျေးဇူး နှိုင်းယှဉ်လေ့လာသုံးသပ်မှုကို စနစ်တကျပြလုပ်ပြီးမှသာ ဆောင်ရွက် သင့်ပါကြောင်း သဘောထားမှတ်ချက်ပြုထားတာ တွေ့ရပါတယ်။ တစ်ဆက်တည်းမှာ အခုအစီရင်ခံစာတင်သွင်းတဲ့ကာလ ၂၀၁၈ ခုနှစ်၊ ဧပြီလမှ စက်တင်ဘာလအထိ အထူးကုန်စည်ခွန်နှုန်းထားများ လျှော့ပေါ့သတ်မှတ်ခဲ့တာနဲ့စပ်လျဉ်းပြီး စီးကရက်အမျိုးမျိုးအပေါ် ကောက်ခံတဲ့ အခွန်နှုန်းထားတွေကို ၂၀၁ရ ခုနှစ် ဥပဒေနဲ့ နှိုင်းယှဉ်ပြထားတာကိုလည်း တွေ့ရပါတယ်။ အဲဒီနှိုင်းယှဉ်ချက် အရ ၂၀၁ရ ခုနှစ် အခွန်အကောက်ဥပဒေနဲ့အညီ ၅၀၀ ကျပ်တန် စီးကရက်တစ်ဘူးအပေါ် ကောက်ခံတဲ့ အထူးကုန်စည်ခွန်ဟာ ငွေကျပ် ၁၈၀ ကျပ် ကျသင့်မှာ ဖြစ်ပေမယ့်လို့ ၂၀၁၈ ခုနှစ် ဥပဒေမှာတော့ တစ်လိပ် ၄ ကျပ်နှုန်းနဲ့ ငွေကျပ် ၈၀ သာ ကျသင့်တော့ကြောင်း တွေ့ရမှာဖြစ်ပါတယ်။ နာယကကြီးခင်ဗျာ။ အရက်၊ ဘီယာ၊ ဝိုင်၊ ဆေးလိပ် စတဲ့ကုန်စည်တွေကို အထူးကုန်စည်အဖြစ် သီးသန့်ခွဲထုတ်ပြီး မြင့်မားတဲ့အတိုးနှုန်းနဲ့ စည်းကြပ်ကောက်ခံနေခြင်းဟာ တိုင်းပြည်အတွက် အခွန်ဘဏ္ဍာ ပိုမိုရရှိရေးထက် နိုင်ငံသူ၊ နိုင်ငံသားတွေရဲ့ ကျန်းမာရေးကို မထိခိုက်စေလိုတဲ့ ရည်ရွယ်ချက်က အဓိက ဆိုတာ ကျွန်တော်တို့ အားလုံးအသိပဲဖြစ်ပါတယ်။ ဒါကြောင့် ကျွန်တော်တို့အနေနဲ့ အရက်၊ ဘီယာ၊ ဝိုင်၊ စီးကရက် စတဲ့ကုန်စည်တွေအပေါ် စည်းကြပ် ကောက်ခံမယ့် အထူးကုန်စည်ခွန်နဲ့ပတ်သက်လာရင် အခွန်နှုန်းပြောင်းလဲလိုက်လို့ ပြည်သူတွေရဲ့ကျန်းမာရေးကို ပိုမိုကောင်းမွန်လာစေသလား။ ပိုပြီးထိခိုက် သွားစေသလားဆိုတာ အလေးအနက်ထား စဉ်းစားချင့်ချိန်ပြီး မူလရည်ရွယ်ချက်က သွေဖည်မသွားအောင် မှန်မှန်ကန်ကန် ပြဋ္ဌာန်းနိုင်ဖို့ သိပ်ကိုအရေးကြီးပါတယ်။ နာယကကြီးခင်ဗျာ။ အမေရိကန်နိုင်ငံမှာ သုတေသနအခြေခံ သီးခြားလွတ်လပ်တဲ့ အဖွဲ့အစည်း တစ်ခုက အခွန်ဆိုင်ရာမူဝါဒအပြောင်းအလဲများရဲ့ ကောင်းကျိုးဆိုးပြစ်တွေကို စနစ်တကျ သုံးသပ်လေ့လာပြီး 603.ign.cozma yoscosidados: fcozi Policy Maker Gozo saloooo gulosusin Next i အဲဒီအဖွဲ့အစည်းရဲ့ သုတေသနလေ့လာတွေ့ရှိချက်တွေအရ စီးကရက်နဲ့ပတ်သက်တဲ့ အခွန်ကို ၁၂ ရာခိုင်နှုန်း တိုးမြှင့်လိုက်ခြင်းအားဖြင့် ဆေးလိပ်ကြောင့် သေဆုံးသူဦးရေ ၄၆ ရာခိုင်နှုန်းထိ လျှော့ချနိုင် ခဲ့တယ်လို့ ဆိုပါတယ်။ ဒါ့အပြင် တစ်ဦးချင်းဝင်ငွေမြင့်မားတဲ့ နိုင်ငံတွေမှာ စီးကရက်တစ်ဘူးရောင်းဈေးရဲ့ ၅၄ ရာခိုင်နှုန်းဟာ အထူးကုန်စည်ခွန်ဆောင်ရတာ ဖြစ်ပြီး အလယ်အလတ်ဝင်ငွေရှိတဲ့ နိုင်ငံတွေမှာတော့ ရောင်းဈေးရဲ့ ၄၀ ရာခိုင် နှုန်းဟာ အထူးကုန်စည်ခွန် ဖြစ်ကြောင်းလေ့လာသိရှိရပါတယ်။ ကျွန်တော်တို့နိုင်ငံလို တစ်ဦးချင်းဝင်ငွေ နည်းပါးတဲ့ နိုင်ငံတွေမှာတောင် ဆေးလိပ်တစ်ဘူးရဲ့ ရောင်းဈေးဟာ ရောင်းဈေးရဲ့ ၃ရ ရာခိုင်နှုန်းဟာ အထူးကုန်စည်ခွန်အဖြစ် ပေးဆောင်ရတယ်လို့ဆိုပါတယ်။ ဒါပေမယ့် လက်ရှိ ကျွန်တော်တို့နိုင်ငံရဲ့ စီးကရက်နဲ့ ပတ်သက်တဲ့ အထူးကုန်စည်ခွန် လေ့လာကြည့်တဲ့အခါ ပျှမ်းမျှ ၃၀ ရာခိုင်နှုန်းခန့်သာရှိသေးကြောင်း တွေ့ရ ပြီးတော့ ဆေးပေါ့လိပ်ဆိုရင် ၂ ရာခိုင်နှုန်းလောက်သာ ရှိတဲ့ အတွက်ကြောင့်မို့လို့ ကမ္ဘာပေါ်မှာ အနည်းဆုံး လို့တောင် ပြောရမယ်ထင်ပါတယ်။ လေးစားရတဲ့ နာယကကြီးခင်ဗျာ။ ကျန်းမာရေးကို ဆိုးရွားစွာထိခိုက်စေတဲ့ ကုန်ပစ္စည်းတွေသုံးစွဲခြင်းကို လျှော့ချနိုင်ဖို့ အခွန်တိုးမြှင့်ကောက်ခံလိုက်ခြင်းဟာ လက်ရှိစွဲနေတဲ့သူတွေထက် အခုမှ အစပြုလက်တည့် စစ်တမ်းတွေအရ သိရှိရပါတယ်။ Power Point မှာတင်ပြထားသလို ရောင်းဈေးရဲ့ ၁၀ ရာခိုင်နှုန်းကို အခွန် အဖြစ် တိုးမြှင့်ကောက်ခံလိုက်တဲ့အခါမှာ ဆေးလိပ်စွဲနေတဲ့ လူကြီးတချို့ရဲ့ သောက်သုံးမှု ၃ ရာခိုင်နှုန်းကနေ ရ ရာခိုင်နှုန်းလောက်ပဲ လျော့ကျသွားချိန်မှာ လူငယ်လူရွယ်တွေကတော့ ၅ ရာခိုင်နှုန်းကနေ ၁၅ ရာခိုင်နှုန်း အထိ သောက်သုံးမှုလျော့ကျသွားတယ်လို့ ဆိုပါတယ်။ ဒါတွေကိုကြည့်ခြင်းအားဖြင့် ကျွန်တော်တို့အနေနဲ့ အထူးကုန်စည်ခွန်နှုန်းထားတွေကို သတ်မှတ်တော့မယ်ဆိုရင် နိုင်ငံသူ၊ နိုင်ငံသားတွေရဲ့ ကျန်းမာရေးဆိုင်ရာ အကျိုးစီးပွားတွေနဲ့ နှိုင်းယှဉ်ချိန်ထိုးပြီးမှ သတ်မှတ်ရမယ်ဆိုတာ ထင်ရှားပေါ်လွင်ပါတယ်။ ကျေးဇူးတင် ပါတယ်။ လေးစားအပ်တဲ့ နာယကကြီးခင်ဗျာ။ ပြည်ထောင်စုဘတ်ဂျက်မှာ လိုငွေပြနေတဲ့ကြားက ကျန်းမာရေး အသုံးစရိတ်တွေ ကျွန်တော်တို့ နှစ်စဉ်တိုးမြှင့်လျာထား ခွင့်ပြု ပေးနေတာ အားလုံးအသိပဲဖြစ်ပါတယ်။ နိုင်ငံသူ၊ နိုင်ငံသားတွေ ကျန်းမာကြံ့ခိုင်ရေးအတွက် အဲဒီလို ကျန်းမာရေးအသုံးစရိတ်တွေ တိုးမြှင့်ခွင့်ပြု ပေးနေချိန်မှာ တစ်ဖက်က အရက်၊ ဘီယာ၊ ဝိုင်၊ စီးကရက် အစရှိတဲ့ အထူးကုန်စည်ခွန်တွေရဲ့ အခွန် နှုန်းထားတွေကို လျှော့ပေါ့ခွင့်ပြုမယ်ဆိုရင် ကျွန်တော်တို့အနေနဲ့ အိတ်ပေါက်နဲ့ ဖားကောက်သလို အဖြစ်မျိုးကနေ ဘယ်တော့မှ ရုန်းထွက်လာနိုင်မှာ မဟုတ်ပါဘူး။ အထူးသဖြင့် မျိုးဆက်သစ်လူငယ်တွေရဲ့ ကျန်းမာကြံ့ခိုင်ရေးကို အထူးလိုလားတယ်ဆိုရင် သူတို့ရဲ့ ကျန်းမာရေးထိခိုက်ပျက်စီးစေမယ့် ဆောင်ရွက်ချက် တွေကို ကျွန်တော်တို့အနေနဲ့ အတတ်နိုင်ဆုံး ချင့်ချိန်ရှောင်ရှားနိုင်ဖို့ အထူးအရေးကြီးပါတယ်။ ဒါကြောင့် ကျွန်တော့အနေနဲ့ ပြည်သူ့ငွေစာရင်းပူးပေါင်းကော်မတီရဲ့ သဘောထားမှတ်ချက်မှာ ဖော်ပြပါရှိသလို အထူး ကုန်စည်ခွန်နှုန်းထားများ လျှော့ပေါ့သတ်မှတ်ခြင်းရဲ့ ကောင်းကျိုးဆိုးပြစ်တွေကို ကျယ်ကျယ်ပြန့်ပြန့် စနစ်တကျ ချင့်ချိန်သုံးသပ်ပြီးမှသာ မှန်မှန်ကန်ကန် ဆုံးဖြတ်ဆောင်ရွက်သင့်ပါကြောင်း အလေးအနက် တိုက်တွန်းရင်းနဲ့ ဆွေးနွေးမှုကို နိဂုံးချုပ်အပ်ပါတယ်။ အားလုံးကို အထူးကျေးဇူးတင်ပါတယ်။</speech>
<speech type="speaker">ဦးခင်ချို လှိုင်းဘွဲမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1371">ဦးခင်ချို (လှိုင်းဘွဲမဲဆန္ဒနယ်၊ ကရင်ပြည်နယ်)</mp>အားလုံး မင်္ဂလာပါ။ ကျွန်တော်ကတော့ ကရင်ပြည်နယ် လှိုင်းဘွဲမဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးခင်ချို ဖြစ်ပါတယ်။ ကျွန်တော် ဆွေးနွေးတင်ပြမှာက JPAC ရဲ့ (၂/၂၀၁၉) ပါ ၂၀၁၈ ခုနှစ်၊ ၆ လပတ် အခွန်အကောက်ဆိုင်ရာ အစီရင်ခံစာနဲ့ ပတ်သက်ပြီး ဆွေးနွေးတင်ပြမှာ ဖြစ်ပါတယ်။ အခွန်အကောက်ရငွေမှာ အပိုင်း ၄ ပိုင်း ပါဝင်ပြီးတော့ အပိုင်း ၄ ပိုင်းလုံးက အခွန် လျာထားချက်ပြည့်မီ ကျော်လွန်တာတွေ့ရပါတယ်။ ပထမပိုင်း ထွက်ကုန်နဲ့ သုံးစွဲမှုအပေါ် ကောက်ခံမှုအပိုင်းမှာ ခေါင်းစဉ် ၉ မျိုး ရှိတဲ့အနက်မှာ နေပြည်တော်နယ်မြေမှာကောက်ခံတဲ့ ယစ်မျိုးခွန်နဲ့ တစ်နိုင်ငံလုံးက သွင်းကုန်လိုင်စင်ခများနဲ့ စတုတ္ထပိုင်း နိုင်ငံပိုင်ပစ္စည်းသုံးစွဲမှုအပေါ်ကောက်ခံတဲ့ ခေါင်းစဉ် ၁၀ မျိုးရှိတဲ့အထဲမှာ နေပြည်တော်နယ်မြေ မှာကောက်ခံတဲ့ ရေခွန်နဲ့ ဓာတ်သတ္တုခွန်၊ တစ်နိုင်ငံလုံးရဲ့ သစ်တောထွက်ပစ္စည်းများမှ ကောက်ခံလို့ရတဲ့ အခွန်နဲ့ ရေအားလျှပ်စစ်ထုတ်လုပ်မှုကရရှိတဲ့ Free Power တို့အား လျာထားချက်မပြည့်တာ တွေ့ရပါတယ်။ ဝန်ကြီးဌာန ၈ ခုအနေနဲ့ နေပြည်တော်ကောင်စီရဲ့ ရငွေများအနေနဲ့ ပြည်ထဲရေးနဲ့ စီးပွား/ကူးသန်းဝန်ကြီး ဌာန ၂ ခုဟာ လျာထားချက်မပြည့်တာ တွေ့ရပါတယ်။ အခွန်အကောက်လျာထားချက် ပြည့်မီကျော်လွန်ရရှိမှုများနဲ့ပတ်သက်ပြီး ရှင်းလင်းချက်များနဲ့ပတ်သက်လို့ ကုန်သွယ်ခွန်က လျာထားချက်ထက် ၃၀ ရာခိုင်နှုန်းကျော်ကျော် ရရှိမှုနဲ့ပတ်သက်ပြီး သမဝါယမကဏ္ဍမှာ အထားတွေကိုလည်းပဲ နိုင်ငံတော်ကို အခွန်ထမ်းဆောင်မှု အနေအထားနဲ့ပတ်သက်ပြီး နှိုင်းယှဉ်ပြီးတော့ လွှတ်တော်ကို အခါအားလျော်စွာ တင်ပြအစီရင်ခံစာ တင်သင့်တယ်လို့အကြံပြုလိုပါတယ်။ ပြီးတော့ လုပ်ငန်း လေလံတင်ဒါကနေ ကုန်သွယ်လုပ်ငန်းခွန် ၅ ရာခိုင်နှုန်း ရရှိမှုနဲ့ပတ်သက်လို့ ဒီရငွေက နိုင်ငံတော်က ဘတ်ဂျက်လျာထားခွင့်ပြုထားတဲ့ ငွေဖြစ်လို့ နိုင်ငံတော်ရဲ့ အမှန်ရငွေမဟုတ်တဲ့အတွက် ဒီရငွေက ရာခိုင်နှုန်း အားဖြင့် ဘယ်လောက်ပါဝင်တယ်ဆိုတာသိမှ နိုင်ငံတော်ရဲ့ ရငွေအခြေအနေမှန်ကို ချိန်ထိုးစိစစ်နိုင်မှာ ဖြစ်တယ်လို့ ယူဆပါတယ်။ အောင်ဘာလေထီအနေနဲ့ ရောင်းရငွေရဲ့ ၄၀ ရာခိုင်နှုန်းကို နိုင်ငံတော်က ရရှိတာဖြစ်ပြီးတော့ အခွန် အကောက် ကာလတစ်ခုအတွင်း ထီလက်မှတ်ရောင်းချငွေ လျာထားမှုအပေါ်မှာ ရငွေအနေနဲ့ လျာထားတာ ဖြစ်ပြီးတော့ ပေါက်မဲထီဆုငွေတွေလာမထုတ်လို့ ဘဏ္ဍာငွေအဖြစ်နဲ့ သိမ်းယူရရှိလို့ လျာထားချက်ထက် ပိုမိုလာကြောင်းသိရပါတယ်။ ထီထုတ်လုပ်ရောင်းချမှုနဲ့ပတ်သက်လို့ ထုတ်လုပ်မှုကုန်ကျစရိတ်များ ရှိတဲ့ အတွက်ကြောင့် အမှန်ရောင်းချနိုင်မယ့်ပမာဏကို အမှာလွှာများနဲ့ ချိန်ထိုးဆောင်ရွက်နိုင်ဖို့နဲ့ ထီလက်မှတ် လက်ကျန် မကျန်ရှိဖို့ ကြိုတင်တွက်ချက်ဖို့ လိုမှာဖြစ်ပါတယ်။ ပြီးတော့လည်းပဲ လက်ရှိရောင်းချနေတဲ့ ၅၀၀ ကျပ်တန် ထီနဲ့ပတ်သက်လို့ သတ်မှတ်ဈေးနှုန်းအတိုင်းရောင်းချဖို့ အောင်ဘာလေသိန်းဆုဌာနက သတ်မှတ်ထားပေမယ့်လည်းပဲ လက်ရှိပြင်ပမှာ ဖြစ်နေတဲ့ဈေးနှုန်းက မူလတန်ဖိုးရဲ့ ၅ ပုံ ၁ ပုံ၊ ၅ ပုံ ၂ ပုံ လောက် ဈေးနှုန်းပိုမိုနေတာကို လူတိုင်းသိနေကြတာ ဖြစ်ပါတယ်။ ဒီလိုမဖြစ်နိုင်ဖို့အတွက်က ဒါကလည်းပဲ ထီလက်မှတ်ရောင်းချသူတွေဘက်က ကြည့်မယ်ဆိုလို့ရှိရင် သူတို့မှာလည်း လက်ခံရောင်းချရတဲ့ ထီလက်မှတ်အားလုံးရဲ့ သတ်မှတ်ကာလအတွင်း ကုန်စင်အောင် ရောင်းချနိုင်မှ ထီလက်မှတ်တစ်အုပ်မှာ ကျပ် ၅၀၀ မြတ်စွန်းမှာဖြစ်ပြီးတော့ မှာယူလက်ခံတဲ့ ထီလက်မှတ် ရဲ့ ၁၁ ပုံ ၁ ပုံလောက် လက်ကျန် ကျန်မယ်ဆိုရင် အရင်းရနိုင်ပြီး ဒီထက်နည်းပြီးတော့ လက်ကျန်ပိုမို အစောင်ရေများမယ်ဆိုရင် အရှုံးဖြစ်ပေါ်နိုင်တဲ့အတွက် အရှုံးကာမိနိုင်မယ့် demand အပေါ်မှာ ဈေးနှုန်း တင်ရောင်းချတာ တွေ့ရပါတယ်။ ဒါကြောင့် ဒီပြဿနာတွေ ပြေလည်နိုင်ဖို့အတွက်ကို ထီလက်မှတ်ဈေးနှုန်း တန်ဖိုးလျှော့ပေးခြင်း သို့မဟုတ် ထီလက်မှတ်အပိုစောင်ရေ ပိုမိုပေးခြင်း စတဲ့နည်းလမ်းတစ်ခုခုနဲ့ ဆောင်ရွက် နိုင်ဖို့ ထီကုန်သည်များရဲ့ လစဉ်ထီအရောင်း လက်ကျန်ဖြစ်ပေါ်မှုအခြေအနေတွေကို တွက်ချက်ပြီးတော့ ဥပဒေနဲ့ အညီ သတ်မှတ်ဈေးနှုန်းအတိုင်း ရောင်းချနိုင်အောင် စီစဉ်ဆောင်ရွက်ပေးသင့်ကြောင်းနဲ့ လက်လုပ်လက်စားများ၊ အောက်ခြေလူတန်းစားတွေရဲ့ဘဝ ပြောင်းလဲမှုရနိုင်ဖို့အတွက်ကိုလည်းပဲ တတ်နိုင်တဲ့ငွေအင်အားအပေါ်မှာ စွန့်စားပြီး ထီဝယ်ထိုးနိုင်စေဖို့အတွက် ယခင် ၂၀၀ ကျပ်တန် ထီများကိုလည်းပဲ ပြန်လည်ဆောင်ရွက်ပေး နိုင်ဖို့ အကြံပြုတိုက်တွန်းလိုပါတယ်။ ယာဉ်လိုင်စင်လုပ်ငန်းများနဲ့ လုပ်ငန်းလိုင်စင်ကောက်ခံမှုများနဲ့ ပတ်သက်လို့ ယာဉ်လိုင်စင်နဲ့ ယာဉ်မောင်းလိုင်စင်ပြုလုပ်ခြင်း၊ သက်တမ်းတိုးပေးခြင်း စတာတွေကို ပြုလုပ်တဲ့အခါမှာ ပြည်နယ်နဲ့ တိုင်းဒေသကြီးအဆင့်မှာရှိတဲ့ မြို့ကြီးတွေမှာပဲ အများဆုံးရုံးစိုက်ထားတဲ့အတွက်ကြောင့်မို့လို့ နယ်က ပြည်သူတွေ အခက်အခဲအများကြီး ကြုံတွေ့နေရတာဖြစ်လို့ သက်ဆိုင်တဲ့ ဌာနများအနေနဲ့ နယ်မြေဒေသ အခြေအနေ၊ ခရီးအကွာအဝေးအပေါ် ချိန်ထိုးပြီးတော့ နယ်မြေကွင်းဆင်းပြီး လိုင်စင်ပြုလုပ်မှုတွေဆောင်ရွက် ပေးမယ်ဆိုရင်၊ စီမံချက်ရေးဆွဲ ဆောင်ရွက်ပေးနိုင်မယ်ဆိုရင် ပြည်သူများအတွက် အဆင်ပြေမှာဖြစ်လို့ ပြည်သူများရဲ့ အားကိုးယုံကြည်မှု ပိုမိုရလာနိုင်မှာဖြစ်ပါတယ်။ တံဆိပ်ခေါင်းခွန်နဲ့ပတ်သက်လို့ ပြည်သူများအနေနဲ့ အသိပညာ၊ ဗဟုသုတနည်းကြတဲ့အတွက်ပေါ် မူတည်ပြီးတော့ မသမာမှုမျိုးစုံနဲ့ တရားမဝင်စာချုပ်များနဲ့ အဆောက်အဦ၊ မြေ၊ မော်တော်ယာဉ် စတာတွေ ရောင်းဝယ်ပြုလုပ်ကြတဲ့အတွက် နိုင်ငံတော်က ရသင့်တဲ့အခွန်၊ တံဆိပ်ခေါင်းခွန်တွေ အပြည့်အဝမရတဲ့အပြင် ကုန်သွယ်ခွန်၊ ဝင်ငွေခွန်တွေလည်းပဲ အပြည့်အဝမရတာ တွေ့နေရပါတယ်။ ဒါကြောင့် အများပြည်သူတို့ တံဆိပ်ခေါင်းခွန်နဲ့ပတ်သက်ပြီး အသိပညာတိုးလာစေရေးနဲ့ ဥပဒေနဲ့အညီ ပိုင်ဆိုင်ခွင့်များ ရနိုင်ရေးအတွက် အခွန်အကောက် အပြည့်အဝရရှိနိုင်ရေးနဲ့ အများပြည်သူနဲ့သက်ဆိုင်တဲ့ တံဆိပ်ခေါင်းအမျိုးအစား၊ တန်ဖိုး၊ အသုံးပြုရမယ့်နေရာ၊ ပြစ်မှုပြစ်ဒဏ်တွေဖော်ပြတဲ့ ကြော်ငြာလက်ကမ်းစာစောင်များကို အများပြည်သူ မြင်သာတဲ့ နေရာတွေမှာ ကြော်ငြာမှု၊ ပိုစတာတွေကပ်မှု၊ ဖြန့်ဝေမှုတွေ ပြုလုပ်ပေးနိုင်မယ်ဆိုရင် နိုင်ငံတော် အတွက် အကျိုးရှိမှာ ဖြစ်ပါတယ်။ အထူးကုန်စည်ခွန်များနဲ့ပတ်သက်လို့ ဥပဒေအရ အထူးကုန်စည်အဖြစ် သတ်မှတ်ထားတဲ့ ကုန်စည် ထုတ်လုပ်မှု၊ ရောင်းချမှုတွေအပေါ် အခွန်အမှတ်တံဆိပ် ပြည့်ပြည့်ဝဝကပ်နိုင်အောင် ထုတ်လုပ်မှု၊ ဖြန့်ဝေ ရောင်းချမှုများနဲ့ စားသောက်ဆိုင်၊ တည်းခိုခန်းများကို အခါအားလျော်စွာ စစ်ဆေးဖော်ထုတ်မှုတွေ ထိထိ ရောက်ရောက် ဆောင်ရွက်သင့်တယ်လို့ အကြံပြုလိုပါတယ်။ ဝင်ငွေခွန်ကောက်ခံမှုနဲ့ပတ်သက်လို့ အခွန်ထမ်းကြီးများနဲ့ အလယ်အလတ် အခွန်ထမ်းကြီးများနဲ့ ပတ်သက်လို့ စာရင်းဇယားအထောက်အထား တင်ပြမှုအပေါ် အခွန်စည်းကြပ်ရာမှာ အခွန်ထမ်းဆောင်မှုမှ လွတ်ကင်းနိုင်မှု ရှိ မရှိ၊ MIC ကနေ မှတ်ပုံတင်ထားတဲ့ ကုမ္ပဏီလုပ်ငန်းများစာရင်းနဲ့ ်စစ်ဆေး ဖော်ထုတ်ဖို့လိုမှာဖြစ်ပြီးတော့ စာရင်းဇယားမပြုစုနိုင်တဲ့ အောက်ခြေအခွန်ထမ်းဆောင်ရမယ့် ပြည်သူအများစုနဲ့ ပတ်သက်လို့ အခွန်ယဉ်ကျေးမှုတိုးလာဖို့ အသိပညာပေးခြင်းနဲ့ စည်းရုံးခြင်း၊ အခွန်ကောက်ခံမှုစနစ် ပုံစံ ပြောင်းလဲဆောင်ရွက်သင့်လျှင် ပြောင်းလဲဆောင်ရွက်ရန် အကြံပြုလိုပါတယ်။ ဥပမာအားဖြင့် အခွန် ဦးစီးဌာနက လက်ရှိဆောင်ရွက်နေတဲ့ အခွန်ကြေညာလွှာ တင်သွင်းသည်ကနေစပြီးတော့ အခွန်ဆိုင်ရာ အဆင့်ဆင့်တင်ပြမှု၊ စည်းကြပ်မှု၊ ကောက်ခံမှုများကို အခွန်ထမ်းပြည်သူများ လိုလိုချင်ချင် လွယ်လွယ် ကူကူ ထမ်းဆောင်နိုင်မှုစနစ်၊ အခွန်ကောက်ခံသူဝန်ထမ်းနဲ့ အခွန်ထမ်းဆောင်သူ ပြည်သူများ တိုက်ရိုက် ထိတွေ့ဆက်ဆံမှုမပြုနိုင်တဲ့ အဂတိတရားများ ဆောင်ရွက်၍မရစေနိုင်သော အခွန်ကောက်ခံမှုစနစ်ပုံစံ ပြောင်းလဲဆောင်ရွက်နိုင်မယ်ဆိုရင် ပြည်သူနဲ့ နိုင်ငံ နှစ်ဦးနှစ်ဖက် အကျိုးရှိနိုင်မှာဖြစ်ကြောင်း အကြံပြု တင်ပြရင်း နိဂုံးချုပ်အပ်ပါတယ်။ အားလုံး ကျေးဇူးတင်ပါတယ်။</speech>
<speech type="speaker">ဒေါ်ချိုချို အုတ်တွင်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1438">ဒေါ်ချိုချို (အုတ်တွင်းမဲဆန္ဒနယ်၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ အားလုံးမင်္ဂလာပါရှင်။ ကျွန်မကတော့ ပဲခူးတိုင်းဒေသကြီး အုတ်တွင်း မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်ချိုချို ဖြစ်ပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလ အထိ ၆ လပတ်အခွန် ကောက်ခံရရှိမှုအခြေအနေနှင့် ၎င်းအပေါ် ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ(၂/၂၀၁၉) တို့နှင့်စပ်လျဉ်း၍ အကြံပြု ထောက်ခံ ဆွေးနွေးသွားမှာ ဖြစ်ပါတယ်။ ဘဏ္ဍာရေးနှစ် တစ်နှစ်အတွက် အခွန်အကောက်ရငွေ လျာထားချက်များ သတ်မှတ်ရာတွင် ယခင်ဘဏ္ဍာရေးနှစ်အတွင်း အလားတူကာလအတွက် အမှန်ကောက်ခံရရှိခဲ့သော အခွန် အကောက်ပမာဏအပေါ်တွင် အခြေခံလျက် ပြည်ထောင်စုရဲ့ မူဝါဒပြောင်းလဲချက်များကို ထည့်သွင်း စဉ်းစားပြီးသတ်မှတ်သင့်ကြောင်း၊ အချို့သောအခွန်အကောက်များ ပုံစံအားဖြင့် မြေယာပေါ်တွင် ကောက်ခံ သည့် အခွန်၊ ငါးလုပ်ငန်းဆိုင်ရာ အခွန်အခတွင် မူလခန့်မှန်းခြေနှင့် အမှန်ကောက်ခံရရှိငွေတို့သည် နှစ်စဉ် လိုလိုပင် ကွာဟချက်ကြီးမားနေတဲ့အတွက် အမှန်ကောက်ခံရရှိနိုင်မယ့် ပမာဏကိုတွက်ချက်ပြီး အမှန် ရရှိနိုင်ခြေနှင့်နီးစပ်အောင် လျာထားသတ်မှတ်သင့်ကြောင်း အကြံပြုလိုပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လအတွက် ပြည်ထောင်စုရဲ့ အခွန်ငွေစာရင်းချုပ် အရ ပြည်ထောင်စုရဲ့ အခွန်အကောက်ရရှိငွေသည် မူလခန့်မှန်းခြေရဲ့ ၁၂၂.၆၅ ရာခိုင်နှုန်းဖြစ်တဲ့အတွက် လျာထားချက်ကို ကျော်လွန်အောင်မြင်ကြောင်း တွေ့ရှိရပါတယ်။ ဤကဲ့သို့ လျာထားချက်ကျော်လွန်၍ စည်းကြပ်ရရှိနိုင်ခဲ့ခြင်းသည် ယခင်နှင့်အလားတူကာလ စည်းကြပ်ရရှိခဲ့တဲ့ အခွန်အကောက်ပမာဏထက် လျော့နည်းလျာထားခဲ့ခြင်း ဖြစ်နိုင်သကဲ့သို့ လျာထားချက်ကိုပြည့်မီအောင် အကောင်အထည်မဖော်နိုင်ခဲ့ ခြင်းသည်လည်း ယခင်နှင့်အလားတူကာလ၌ စည်းကြပ်ရရှိခဲ့တဲ့ ပမာဏထက် များစွာပိုမို၍ သတ်မှတ် ခဲ့ခြင်းကြောင့်လည်း ဖြစ်နိုင်ပါတယ်။ ထို့ကြောင့် ၂၀၁၈ ခုနှစ်၊ ဧပြီလမှ စက်တင်ဘာလအထိ အခွန် အကောက်လျာထားချက်နဲ့ အခွန်စည်းကြပ်ရရှိငွေများကို ၂၀၁၇-၂၀၁၈ ဘဏ္ဍာနှစ်၊ ပထမ ၆ လပတ်အတွင်း အခွန်စည်းကြပ်ရရှိငွေများနှင့် နှိုင်းယှဉ်လေ့လာသင့်ပါတယ်။ နာယကကြီးရှင့်။ Power Point အသုံးပြုခွင့်ပြုပါရှင်။ ၂၀၁၈ ခုနှစ်၊ ဧပြီလမှ စက်တင်ဘာလ အထိ ၆ လ အတွက် ပြည်ထောင်စုရဲ့ အခွန်အကောက်ရငွေ မူလခန့်မှန်းခြေလျာထားချက်မှာ ၂၀၁၇-၂၀၁၈ ဘဏ္ဍာနှစ်၏ အလားတူကာလ အမှန်တကယ် ကောက်ခံရရှိခဲ့ငွေ၏ ၉၀.၉၁ ရာခိုင်နှုန်းသာရှိတဲ့အတွက် ထိုကဲ့သိုမူလခန့်မှန်းခြေ လျာထားချက်နိမ့်နေခြင်းကြောင့်သာ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ ရရှိနေခြင်းသာဖြစ်ပြီး အမှန်တကယ် အခွန်အကောက်ရရှိငွေမှာတော့ ၂၀၁၇-၂၀၁၈ ဘဏ္ဍာနှစ်ရဲ့ အလားတူ ကာလ အခွန်အကောက်ရရှိငွေရဲ့ ၁၁၁.၂၂ ရာခိုင်နှုန်းသာရှိကြောင်း တွေ့ရပါတယ်။ ထို့အတူငွေစာရင်းခေါင်းစဉ်ကြီး ၄ ခုအရ လေ့လာရာမှာလည်း စုစုပေါင်းအခွန်အကောက်ရငွေရဲ့ အဓိကအစိတ်အပိုင်းကြီးနှစ်ရပ်ဖြစ်တဲ့ ပြည်တွင်းထွက်ကုန်နှင့် ပြည်သူပြည်သားများသုံးစွဲမှုအပေါ် ကောက်ခံတဲ့ အခွန်အကောက်နှင့် ဝင်ငွေခွန်တို့တွင် ၂၀၁၈ ခုနှစ်၊ ဧပြီလမှ စက်တင်ဘာလအထိ မူလခန့်မှန်းခြေ လျာထားချက်တို့သည် ၂၀၁၇-၂၀၁၈ ဘဏ္ဍာနှစ်ရဲ့ အလားတူကာလ၌ အမှန်ကောက်ခံရရှိခဲ့သော အခွန် အကောက်ပမာဏရဲ့ ၈၄.၅၄ ရာခိုင်နှုန်းနဲ့ ၈၆.၉၁ ရာခိုင်နှုန်း အသီးသီးသာရှိကြောင်း တွေ့ရှိရပါတယ်။ ထို့အတွက်ကြောင့် မူလခန့်မှန်းခြေလျာထားချက်ထက်ကျော်လွန်၍ စည်းကြပ်ရရှိနိုင်ခဲ့ခြင်းသည် ယခင်နှစ် အလားတူကာလ စည်းကြပ်ရရှိခဲ့တဲ့ အခွန်အကောက်ပမာဏထက် လျော့နည်းလျာထားခဲ့ခြင်း ဖြစ်နိုင် သကဲ့သို့ လျာထားချက်ကိုပြည့်မီအောင် အကောင်အထည်မဖော်နိုင်ခဲ့ခြင်းသည်လည်း ယခင်နှစ်အလားတူ ကာလ၌ စည်းကြပ်ရရှိခဲ့တဲ့ ပမာဏထက်များစွာပိုမို၍ လျာထားသတ်မှတ်ခဲ့ခြင်းကြောင့်လည်း ဖြစ်နိုင်တယ် ဆိုတာကို သိသာထင်ရှားစေပါတယ်။ ပြည်ထောင်စုရဲ့ စည်းကြပ်ရရှိမှုအခြေအနေကို ဝန်ကြီးဌာနအလိုက် ခွဲခြားလေ့လာတဲ့အခါမှာလည်း စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ပို့ဆောင်ရေးနှင့် ဆက်သွယ်ရေးဝန်ကြီးဌာန၊ သယံ ဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီးဌာန၊ လျှပ်စစ်နှင့် စွမ်းအင်ဝန်ကြီးဌာန၊ စီမံကိန်းနှင့် ဘဏ္ဍာရေးဝန်ကြီးဌာန၊ ဟိုတယ်နှင့် ခရီးသွားလာရေးဝန်ကြီးဌာနတို့သည် မူလခန့်မှန်းခြေထက်ကျော်လွန်၍ အခွန်စည်းကြပ်နိုင်ခဲ့ကြပြီး ပြည်ထဲရေးဝန်ကြီးဌာန၊ စီးပွားရေးနှင့် ကူးသန်းရောင်းဝယ်ရေးဝန်ကြီးဌာန နှင့် နေပြည်တော်ကောင်စီတို့ကတော့ မူလခန့်မှန်းခြေလျာထားချက်ကို ပြည့်မီအောင် အခွန်အကောက် များ စည်းကြပ်နိုင်ခဲ့ခြင်းမရှိကြောင်းကိုလည်း တွေ့ရှိရပါတယ်။ နိဂုံးချုပ်အားဖြင့် သက်ဆိုင်ရာဌာနတွေရဲ့ ရှင်းလင်းဖြေကြားချက်မှာ အချို့သော စာသား၊ စကားလုံး တွေဟာ မိမိတို့ဌာနရဲ့ လုပ်ဆောင်ရမည့် တာဝန်ဝတ္တရားများကို အောက်ခြေမှ အထက်အရာရှိအဆုံး ပေါ့လျော့စွာ ဆောင်ရွက်နေသလားလို့ ထင်မှတ်ရပါတယ်။ ယစ်မျိုးခွန်မှာဆိုရင် မြို့နယ်တွေမှ အခွန် ခန့်မှန်းခြေစာရင်း ရေးဆွဲတင်ပြတဲ့အခါမှာ အမှန်တကယ် ကောက်ခံရမယ့်ငွေထက် ပိုမိုခန့်မှန်းလျာထား ခဲ့ခြင်းကြောင့် ရည်မှန်းချက်မပြည့်မီရခြင်းဟု ဖော်ပြထားပါတယ်။ ဒီအချက်ကိုကြည့်ရင် အောက်ခြေရုံးက ခန့်မှန်းတာကို အထက်ရုံးအသီးသီးက တာဝန်ရှိသူအသီးသီးရဲ့ လက်ခံပေါ့လျော့မှုတွေကြောင့် အခွန်ရငွေ လျာထားချက် မှားယွင်းသွားတာဖြစ်တဲ့အတွက် သည်လိုဖြစ်ရပ်မျိုးမဖြစ်ရအောင် သက်ဆိုင်ရာဝန်ကြီး ဌာနအနေနှင့် ပြုပြင်ဆောင်ရွက်သွားရန် အကြံပြုရင်း နိဂုံးချုပ်အပ်ပါတယ်။ ကျေးဇူးတင်ပါတယ်ရှင်။</speech>
<speech type="speaker">ဦးဝင်းရှိန် တနင်္သာရီတိုင်းဒေသကြီး မဲဆန္ဒနယ်အမှတ်(၉) ဆွေးနွေးဖို့ဖြစ်ပါတယ်။</speech>
<speech><mp id="1261">ဦးကင်းရှိန်(မဲဆန္ဒနယ်အမှတ်-၉၊ တနင်္သာတိုင်းဒေသကြီး)</mp>လေးစားရပါသော ပြည်ထောင်စု လွှတ်တော် နာယကကြီးနှင့်တကွ အမျိုးသားလွှတ်တော် ဥက္ကဋ္ဌများ၊ ပြည်ထောင်စုအဆင့် အဖွဲ့အစည်းဝင်များ၊ ပြည်ထောင်စုလွှတ်တော် ကိုယ်စားလှယ်များအားလုံး၊ ဧည့်သည်တော်များ မင်္ဂလာအပေါင်းနှင့် ပြည့်စုံ ပါစေခင်ဗျား။ ကျွန်တော်ကတော့ တနင်္သာရီတိုင်းဒေသကြီး မဲဆန္ဒနယ်အမှတ်(၉)မှ အမျိုးသားလွှတ်တော် ကိုယ်စားလှယ် ဦးကင်းရှိန် ဖြစ်ပါတယ်။ ကျွန်တော် (၂/၂၀၁၉)အပေါ်မှာ ရည်မှန်းချက်ပြည့်မီခြင်းမရှိတဲ့ အခွန် (၆)မျိုးအတွက် ဦးစားပေး ဆွေးနွေးသွားမှာ ဖြစ်ပါတယ်။ ပထမဦးဆုံး ယစ်မျိုးနဲ့ပတ်သက်ပြီးတော့ အခွန်မပြည့်မီတဲ့အတွက်ကြောင့် ယစ်မျိုးလိုင်စင် ကျွန်တော်တို့ မြို့နယ်မှာ မြို့နယ်တစ်မြို့နယ်လုံးမှာ (၆၇)ခု ရှိပါတယ်ခင်ဗျာ။ တကယ်မြို့နယ် တစ်မြို့နယ်စလုံးမှာ ရောင်းချ နေတာ (၁၀၀)ကျော်တောင် ရှိပါတယ်။ အဲဒါ ကျွန်တော် ယစ်မျိုးလိုင်စင် ထပ်ပြီးတော့ပေးလိုက်ရင် အခွန် ပိုပြီးတော့ရမယ်။ အဲဒီလိုအကြံပေးချင်ပါတယ်။ အရက်သောက်တဲ့လူကတော့ သောက်မှာပဲခင်ဗျာ။ ယစ်မျိုး လိုင်စင်မရှိတဲ့ ပုဂ္ဂိုလ်တွေကလည်း တရားဝင်လိုင်စင်မရှိပေမယ့် တရားမဝင်လိုင်စင်ပေးနေရသလို ဖြစ်နေတဲ့ အခါမှာ အဲဒီလိုသူတို့ကလည်း တရားဝင်လိုင်စင်လည်းလိုချင်တယ်။ အဲဒီလိုပေးလိုက်မယ်ဆိုရင် ပိုပြီးတော့ အခွန်များလာမယ်လို့ ကျွန်တော် ယူဆပါတယ်ခင်ဗျာ။ ဒုတိယတစ်ချက်ကတော့ လေးစားရပါသော နာယကကြီးခင်ဗျား။ လိုင်စင်ကိစ္စပါ။ ဒုတိယကိစ္စက လိုင်စင်မရှိတဲ့လုပ်ငန်းတွေ အများကြီးရှိပါတယ်။ ကျွန်တော်တို့မြို့နယ်မှာ၊ ကျွန်တော်တို့တိုင်းမှာ ဥပမာ မြိတ်မြို့မှာ Speed Boat ခရီးသွားလုပ်ငန်းမှာ Speed Boat တွေ ၄၀၊ ၅၀ လောက်ရှိတယ်ခင်ဗျာ။ လိုင်စင်ရှိတဲ့ဟာ ၄၊ ၅ စီးပဲရှိပါတယ်။ နောက်ပြီးတော့ လိုင်စင်ခွင့်ပြုခြင်းမရှိတဲ့ ပင်လယ်ထဲကလှေတွေ နောက် သဲ၊ ကျောက်၊ အုတ်လုပ်ငန်းတွေ အဲဒီလုပ်ငန်းတွေအားလုံးဟာ လိုင်စင်လုပ်ပေးလိုက်မယ် ဆိုရင် လိုင်စင်အခွန်တိုးတက်လာမှာပါ။ အဲဒီလို ကျွန်တော် တင်ပြချင်ပါတယ်ခင်ဗျာ။ နောက်တစ်ချက်က သစ်တော၊ သစ်တောလုပ်ငန်းနဲ့ ပတ်သက်ပြီးတော့ ကျွန်တော်တို့ဆီမှာ သစ်ထုတ်လုပ်ဖို့ဟာကို တနင်္သာရီတိုင်းမှာ ထားဝယ်နဲ့ တနင်္သာရီမြို့နယ်တွေမှာ သစ်ထုတ်ခွင့်ပေးတယ်။ ကျန်တဲ့ မြို့နယ်တွေမှာ မပေးဘူး။ မပေးတော့ တကယ်လိုအပ်နေတော့ သစ်တွေခိုးကြတယ်ခင်ဗျာ။ သစ်ခိုးတော့ ခိုးတာနဲ့ဖမ်းတာနဲ့ ဖမ်းတာနဲ့ခိုးတာနဲ့ အဲဒီလိုဖြစ်တယ်။ အဲဒီတော့ မြို့နယ်တိုင်း၊ မြို့နယ်တိုင်းမှာ သစ်ရှိတဲ့ တရားဝင်လုပ်ကွက်တွေကနေပြီးတော့ အဆင့်ဆင့် ထုတ်ပေးထားမယ်ဆိုရင် သစ်ခိုးမှုလည်းပျောက်မယ်။ နောက် သစ်အတွက် တရားဝင်ငွေလည်း ပိုရလာမယ်။ ကျွန်တော် အဲဒီလို အကြံပြုလိုပါတယ်ခင်ဗျာ။ နောက်တစ်ခါ သစ်တောနဲ့ ပတ်သက်တဲ့ သစ်တောပစ္စည်း ၂၁ မျိုး ထဲမှာပါတဲ့ ငှက်သိုက်လုပ်ငန်း ကျွန်တော်တို့ တနင်္သာရီတိုင်းမှာ အများကြီးလုပ်ကိုင်တဲ့လုပ်ငန်း အခု ၂၀၁၉ ခုနှစ် နိုဝင်ဘာလအထိ စာချုပ်ချုပ်ပြီးတော့လုပ်ထားတဲ့ မြို့နယ်က ထားဝယ်မှာ ၃ အိမ်၊ မြိတ်မှ ၇၃ အိမ်၊ တနင်္သာရီမှာ ၄ အိမ်၊ ကော့သောင်းမှာ ၂၂ အိမ်၊ ဘုတ်ပြင်းမှာ ၇၅ အိမ်၊ ကျွန်တော်တို့ ပုလောမြို့နယ် မပါသေးပါဘူးခင်ဗျာ။ ပုလောမှာလည်း ငှက်မွေးတဲ့သူတွေ အများကြီးပဲ။ အဲဒီ ငှက်သိုက်အား စာချုပ် ချုပ်ပြီး အခွန်ကောက်မယ်ဆိုရင် ဒေသပေါက်ဈေးရဲ့ ၁၀ ရာခိုင်နှုန်းရမှာ၊ အဲဒီ ၁၀ ရာခိုင်နှုန်းဆိုရင် တော်တော် များများရနိုင်ပါတယ်။ ကျွန်တော် မြိတ်ကဟာ လေ့လာကြည့်တဲ့တစ်နှစ်လုံးမှာ ငှက်သိုက် တစ်ပိဿာရတဲ့ အိမ်တစ်ဆောင်ပဲပြတယ်ခင်ဗျာ။ နောက်မျှမ်းမျှခြင်း ကျွန်တော် နားလည်သိထားတာက ကျွန်တော်တို့ မြို့နယ်တွေမှာ အနည်းဆုံးတစ်နှစ်ကို ငှက်သိုက်မရဘူးဆိုရင်ကျွန်တော်တို့ ၂ ပိဿာ၊ ၃ ပိဿာ၊ ၅ ပိဿာ အချို့ဆို ၁၀ ပိဿာအပေါ်မှာ ရနိုင်တယ်ခင်ဗျာ။ အဲဒါက ဒေသပေါက်ဈေးရဲ့ ၁၀ ရာခိုင်နှုန်း ကောက်မယ်ဆိုရင် အခွန်အများကြီး တိုးတက်လာဖို့ရှိပါတယ်ခင်ဗျာ။ နောက်တစ်ခု ထီကိစ္စ။ စောစောတုန်းကပြောသွားတဲ့ ဦးခင်ချို၊ ပြောသွားတာနဲ့ ကျွန်တော် ပြောတာနဲ့ နည်းနည်းဆန့်ကျင်ဘက် ဖြစ်ချင်ဖြစ်မယ်။ ထီဟာ ဆုမဲ ၆ သောင်းကျော် လာမထုတ် လို့ ၅၇၄.၄၀ သန်း အစိုးရက ရလိုက်တယ်ပေါ့။ အစိုးရရတော့ ပြည်သူတွေအတွက် မကောင်းဘူးပေါ့။ ဘာကြောင့် အဲဒီလိုဖြစ်လဲ ဆိုတော့ စဉ်းစားကြည့်ရင် ဆုမဲတွေဟာသေးတယ်ခင်ဗျာ။ ဥပမာ ၅ သောင်း၊ တစ်သိန်း၊ ၂ သိန်းဆိုတော့ တော်တော်များများ လာမထုတ်ကြဘူး။ အဲဒီတော့ ကျွန်တော် အကြံပြုချင်တာက နောက်ပြီးတော့ ထီတစ်စောင် ၅၀၀ ကနေ ဆိုပေမယ့် အပြင်မှာ ၆၀၀၊ ၇၀၀ ဖြစ်နေတာကို အဲဒါလည်း အဆင်ပြေသွားအောင် အဲဒီ မင်္ဂလာစုံတွဲ ဆုမဲတွေအားလုံးဖျက်ပစ်လိုက်ပြီးတော့ ဥပမာ တစ်သောင်းဆု၊ ၅,၀၀၀ ဆု၊ ၃,၀၀၀ ဆု၊ ၁,၀၀၀ ဆု၊ နောက် ၅၀၀ ဆု၊ ၁၀၀ ဆု၊ အနိမ့်ဆုံး သိန်း ၅၀ ဆုလောက်ထိ ထားလိုက်မယ်ဆိုရင် တစ်ရွက်ချင်း လည်းရောင်းလို့ရမယ်။ နောက် အဲဒီပြဿနာလည်း ပိုရောင်းတဲ့ပြဿနာလည်း ရှင်းသွားမယ်လို့ အဲဒီလို ကျွန်တော် ယူဆပါတယ်ခင်ဗျာ။ အဲဒါကြောင့် အဲဒီလို အကြံပေးပါရစေ။ နောက်ဆုံးနိဂုံးချုပ်အနေနဲ့ကတော့ ၂၀၁၈ ခုနှစ်၊ ပြည်ထောင်စုအခွန်အကောက် ဥပဒေပုဒ်မ ၃၅ မှာ ပြည်ထောင်စုအစိုးရအဖွဲ့သည် အခွန်ကောက်ခံမှု အထောက်အကူပြုအဖွဲ့များကို အမိန့်ကြော်ငြာစာ ထုတ်ပြန်ပြီး ဖွဲ့စည်းဆောင်ရွက်ရမည်ဟု ပြဋ္ဌာန်းထားတဲ့အတိုင်း အဲဒီအခွန်အကောက်အဖွဲ့များ ဖွဲ့တဲ့် သူလုပ်ငန်းဆိုင်ရာဆိုင်ရာ ပုဂ္ဂိုလ်တွေနဲ့တွဲပြီးတော့ ဖွဲ့ပြီးတော့လုပ်မယ်ဆိုရင် အင်မတန်အောင်မြင်မယ်လို့ ယူဆမိပါတယ်ခင်ဗျာ။ အဲဒါကိုအကြံပေးရင်း နိဂုံးချုပ်ပါတယ်ခင်ဗျာ။ အားလုံး ကျေးဇူးတင်ပါတယ်။</speech>
<speech type="speaker">ဒေါ်ဝင့်ဝါထွန်း ရှားတောမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1367">ဒေါ်ဝင့်ဝါထွန်း(ရှားတောမဲဆန္ဒနယ်၊ ကယားပြည်နယ်)</mp>လေးစားအပ်ပါသော ပြည်ထောင်စုလွှတ်တော်နာယကကြီးနဲ့တကွ အားလုံးပဲမင်္ဂလာပါရှင်။ ကျွန်မကတော့ ကယားပြည်နယ်၊ ရှားတောမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်ဝင့်ဝါထွန်းဖြစ်ပါတယ်ရှင့်။ ကျွန်မအနေဖြင့် ပြည်သူ့ငွေစာရင်းပူးပေါင်းကော်မတီရဲ့ (၂/၂၀၁၉) အစီရင်ခံစာကို ထောက်ခံဆွေးနွေးသွားမှာ ဖြစ်ပါတယ်ရှင်။ လေးစားအပ်ပါသော ပြည်ထောင်စုလွှတ်တော်နာယကကြီးရှင့်။ ကျွန်မတို့ ပြည်ထောင်စုလွှတ်တော် ကြီးမှာပဲ ကြွေးမြီစီမံခန့်ခွဲမှုမဟာဗျူဟာစီမံကိန်းနဲ့ပတ်သက်တဲ့ အစီရင်ခံစာကိုလည်း ကျွန်မတို့ ဆွေးနွေး သုံးသပ်ခဲ့ပြီး ဖြစ်ပါတယ်။ ကျွန်မ ဒီအစီရင်ခံစာကို ဆွေးနွေးတဲ့အခါမှာ ကြွေးမြီစီမံခန့်ခွဲမှုအတွက် အဓိကကျတဲ့ ရငွေတွေ တိုးတက်အောင်ဆောင်ရွက်ခြင်းနဲ့ အသုံးစရိတ်များအား ချင့်ချိန်သုံးစွဲခြင်းတို့ဖြင့် ဘတ်ဂျက်လိုငွေကို ထိန်းသိမ်းဆောင်ရွက်နိုင်မှာ ဖြစ်တဲ့အတွက်ကြောင့်မို့လို့ ပြည်သူ့ငွေစာရင်းပူးပေါင်းကော်မတီရဲ့ သဘောထား မှတ်ချက် အပိုဒ် ၂၄၊ ၂၅၊ ၂၆၊ ၂၇၊ ၂၈ တို့ကို ထောက်ခံဆွေးနွေးသွားမှာ ဖြစ်ပါတယ်ရှင့်။ ပထမဦးစွာ စီမံကိန်းနှင့်ဘဏ္ဍာရေးဝန်ကြီးဌာနနဲ့ပတ်သက်တဲ့ ကိစ္စများကို ခြုံငုံဆွေးနွေးလိုပါတယ်ရှင်။ ကျွန်မတို့ ပြည်ထောင်စုအစိုးရဲ့ ဘတ်ဂျက်လိုငွေတွေကို လေ့လာကြည့်တဲ့အခါမှာ နံပါတ်(၁)အနေနဲ့ ကုန်သွယ် ခွန်နဲ့ အထူးကုန်စည်ခွန် ကင်းလွတ်ခွင့်များရှိနေခြင်း၊ နံပါတ်(၂) ကုန်ကျစရိတ်နဲ့ အကျိုးကျေးဇူး လေ့လာ ဆန်းစစ်မှု Cost and Benefit Analysis ပြုလုပ်ထားခြင်း မရှိသည့်အပြင် ဦးစားပေးလုပ်ငန်း သတ်မှတ်ထားခြင်းမရှိသော အခွန်ဆိုင်ရာ မက်လုံးပေးမှုများ ရှိနေခြင်းတို့ကြောင့် ဖြစ်တယ်လို့ လေ့လာ တွေ့ရှိရတာဖြစ်ပါတယ်။ ဒီအခါမှာ ကျွန်မတို့ အစီရင်ခံစာကို လေ့လာသုံးသပ်ကြည့်တဲ့အခါမှာလည်း အစီရင်ခံစာမှာ ကျွန်မတို့ အသေးစိတ်ပါဝင်ထားတာ တွေ့ရှိရတာဖြစ်တဲ့အတွက်ကြောင့်မို့လို့ ကျွန်မ သက်ဆိုင်ရာ ဝန်ကြီးဌာနကို ကျေးဇူးတင်ပါတယ်ဆိုတဲ့အကြောင်း ပြောကြားလိုပါတယ်။ ကျေးဇူးပြု၍ ကျွန်မကို Power Point အသုံးပြုခွင့်ပြုပါရှင့်။ ပြည်သူ့ငွေစာရင်းပူးပေါင်းကော်မတီရဲ့ သဘောထားမှတ်ချက် အပိုဒ် ၂၄ မှာပါတဲ့ ဘဏ္ဍာရေးနှစ် တစ်နှစ်အတွက် အခွန်အကောက်ရငွေ လျာထားချက်များ ရေးဆွဲရာမှာ ယခင်ဘဏ္ဍာရေးနှစ်များရဲ့ အမှန် ကောက်ခံရရှိမှုနဲ့ ပကတိဖြစ်ပေါ်နေသော အခြေအနေများကို အခြေခံ၍ လျာထား သတ်မှတ်သင့်ပါကြောင်း သဘောထားမှတ်ချက် ပြုအပ်ပါတယ်ဆိုတဲ့အချက်ကို ထောက်ခံပါတယ်။ ကျွန်မတို့ ၂၀၁၈ ခုနှစ်၊ ပြည်ထောင်စုအခွန်အကောက်ဥပဒေရဲ့ ထူးခြားချက်ကို လေ့လာကြည့်တဲ့ အခါမှာဝင်ငွေနှစ်ကို ပြောင်းလဲလိုက်တာ ဖြစ်တဲ့အတွက်ကြောင့်မို့လို့ အခွန်အကောက်ဥပဒေရဲ့ အခွန်နှစ်နဲ့ ပတ်သက်ပြီးတော့မှ ထူးခြားဖြစ်စဉ်လေးတွေကို တွေ့ရှိရပါတယ်။ နိုင်ငံပိုင်စီးပွားရေးလုပ်ငန်းများမှအပ ကျန်အခွန်ထမ်းအားလုံးအတွက် ဧပြီလ ၁ ရက်နေ့မှ မတ်လ ၃၁ ရက်နေ့အထိ ကာလအတိုင်း ဆက်လက် ထားရှိရမယ်ဆိုတာ ပါရှိတာဖြစ်ပါတယ်။ ထို့အတူပဲ ကျွန်မတို့ ၂၀၁၈-၂၀၁၉ ပြည်ထောင်စုရဲ့ အခွန်အကောက်ဥပဒေကို လေ့လာကြည့်တဲ့ အခါမှာ ၎င်းအချက်နဲ့ ပတ်သက်တဲ့ ဖော်ပြချက်ကို ပါရှိထားတာဖြစ်ပါတယ်။ ပုဒ်မခွဲ(၂)မှာ ဆိုလို့ရှိရင် နိုင်ငံပိုင် စီးပွားရေးလုပ်ငန်းများမှအပ ကျန်အခွန်ထမ်းအားလုံးအတွက် ဧပြီလ ၁ ရက်နေ့မှ မတ်လ ၃၁ ရက်နေ့အထိ ကာလအတိုင်း ဆက်လက်ထားရှိရမယ်လို့ ပြဋ္ဌာန်းပါရှိထားတာ ဖြစ်ပါတယ်။ ထို့အတူ ကျွန်မတို့ ပုဒ်မ ၃၉ မှာဆိုလို့ရှိရင် ဖော်ပြပါရှိထားတာက နိုင်ငံပိုင်စီးပွားရေးလုပ်ငန်း များမှအပ ကျန်အခွန်ထမ်းအားလုံးအတွက် ဤဥပဒေပါ ပြဋ္ဌာန်းချက်များသည် ၂၀၁၉ ခုနှစ်၊ ဧပြီလ ၁ ရက်နေ့မှ စက်တင်ဘာလ ၃၀ ရက်နေ့အထိ အကျိုးသက်ရောက်စေရမယ်လို့ ပါထားတာဖြစ်တဲ့အခါကျတော့ ကျွန်မတို့ စဉ်းစားရမယ့် အချက်လေးတစ်ချက် ရှိပါတယ်။ အဲဒါကဘာလဲဆိုရင် ၂၀၁၈ ပြည်ထောင်စုရဲ့ အခွန်အကောက် ဥပဒေထဲမှာ နိုင်ငံပိုင်စီးပွားရေးလုပ်ငန်းတွေရဲ့ တစ်နှစ်စာလျာထားချက်က ပါသွားပါပြီ။ သို့သော်လည်း နိုင်ငံပိုင်စီးပွားရေးမဟုတ်တဲ့ အခြားအခွန်ထမ်းတွေအတွက်ကကျတော့ ၂၀၁၈ ခုနှစ်၊ ပြည်ထောင်စုရဲ့ အခွန်အကောက်ဥပဒေထဲမှာ ၆ လပါသွားမယ်။ ၂၀၁၈-၂၀၁၉ ခုနှစ်၊ ပြည်ထောင်စုရဲ့ အခွန်အကောက် ဥပဒေထဲမှာ ၆ လ ပါဝင်သွားမှာဖြစ်ပါတယ်။ ဒါကဘာကို ဖော်ပြတာလဲဆိုလို့ရှိရင် ပြောင်းလဲသွားတဲ့ အခွန်နှုန်းထားတွေအပေါ်မှာ စီမံကိန်းနဲ့ ဘဏ္ဍာရေးဝန်ကြီးဌာနအနေနဲ့ သေသေချာချာ စီမံတွက်ချက်မှု ရှိခဲ့ပါသလားဆိုတဲ့ မေးခွန်းကို မေးချင်လို့ ဖြစ်ပါတယ်ရှင့်။ ကျွန်မတို့ ၂၀၁၈-၂၀၁၉ ဘဏ္ဍာနှစ်အတွက်ကို ကျွန်မတို့ ခန့်မှန်းခြေငွေစာရင်း ဖြစ်ပါတယ်။ လိုငွေနဲ့ GDP အချိုးကို လေ့လာကြည့်တဲ့အခါမှာ ၄.၅ ရာခိုင်နှုန်းဖြစ်နေပြီးတော့မှ အမေရိကန်ဒေါ်လာ တစ်ဒေါ်လာကို ၁,၃၆၀ နှုန်းနဲ့ တွက်ချက်ခဲ့ပြီးတော့မှ ဘတ်ဂျက်လိုငွေဟာ ဘီလီယံ ၄,၀၀၀ ကျော် ရှိနေတယ် ဆိုတာကိုလည်း ကျွန်မတို့ မဖြစ်မနေ သတိပြုရမှာဖြစ်ပါတယ်။ ပြည်ထောင်စုရဲ့ ဘဏ္ဍာငွေအတွက်ကို ဖော်ပြထားတာဖြစ်ပါတယ်။ ကျွန်မတို့ ဘတ်ဂျက် လိုငွေတွေကို ဘယ်လိုဖြည့်ဆည်းမလဲဆိုတာကို ဖော်ပြထားတာဖြစ်ပါတယ်။ အခွန်ရငွေတွေရဲ့ အချိုးကို ဖော်ပြထားတာဖြစ်ပါတယ်။ ကျွန်မတို့ ဒါကတော့ ကြွေးမြီနဲ့ပတ်သက်တဲ့ စီမံကိန်းကို ရေးဆွဲထားတာဖြစ်ပါတယ်ရှင့်။ ဒါကတော့ ကျွန်မတို့ နှစ်အလိုက် အခွန်ရငွေနဲ့အချိုးကို ဖော်ပြ ထားတာဖြစ်ပါတယ်။ ဒါကတော့ ကျွန်မတို့ အခွန်နှစ်ပြောင်းလဲလိုက်တဲ့ပြည်သူလူထုတွေအတွက် အကျိုးဖြစ်ထွန်း သွားစေတဲ့ အချက်တစ်ချက်ကို လေ့လာတွေ့ရှိခဲ့တာဖြစ်ပါတယ်။ အဲဒါကတော့ ဘာလဲဆိုရင် အရှေ့မှာ ကျွန်မဖော်ပြခဲ့သလိုပါပဲ။ ဘဏ္ဍာရေးနှစ်နဲ့ တစ်ပြိုင်နက်တည်း လိုက်ပါပြောင်းလဲရန် မလိုဘဲနဲ့ ၆ လ ့တာ ဖြစ်ပါတယ်ရှင့်။ ဒါကတော့ နိုင်ငံပိုင်စီးပွားရေး အဖွဲ့အစည်းတွေကနေရရှိတဲ့ အခွန်တွေကို ဖော်ပြထားတာဖြစ် closcôol Next. ဒီဟာကို ဖော်ပြခြင်းအားဖြင့် ကျွန်မတို့က ဘာကို လေ့လာသိရှိနိုင်သလဲဆိုလို့ရှိရင် Next ။ ပုဂ္ဂလိကစီးပွားရေးလုပ်ငန်းရှင်တွေနဲ့ နိုင်ငံပိုင်စီးပွားရေး လုပ်ငန်းရှင်တွေကနေ ပေးရမယ့် အခွန် ရငွေအချိုးအစားကို ကျွန်မတို့ လေ့လာသိရှိနိုင်မှာ ဖြစ်ပါတယ်။ ဒါကိုလေ့လာသိရှိခြင်းအားဖြင့် ရငွေ တွေကို လျာထားတဲ့အခါမှာ မည်သည့်ပုဂ္ဂိုလ် အဖွဲ့အစည်းရဲ့ ရငွေတွေဟာ ကျွန်မတို့ မြန်မာနိုင်ငံကြီးနဲ့ ဘတ်ဂျက်လိုငွေနဲ့ GDP အချိုးအပေါ်မှာ များစွာသက်ရောက်မှုရှိမယ်ဆိုတာ လေ့လာသုံးသပ်နိုင်မှာ ဖြစ်ပါတယ်ရှင့်။ ဒီလိုဖြစ်တာ ဖြစ်တဲ့အတွက်ကြောင့်မို့လို့ ပြည်သူ့ငွေစာရင်းပူးပေါင်းကော်မတီရဲ့ သဘောထားမှတ်ချက် အစီရင်ခံစာထဲမှာပါတဲ့ ပုဒ်မ ၂၈ ကို ထောက်ခံကြိုဆိုတာဖြစ်ပါတယ်။ အခွန်ထမ်းပြည်သူတွေကို ကျွန်မတို့ အသိအမှတ်ပြု ကြိုဆိုဖို့လိုမှာ ဖြစ်ပါတယ်။ ဒီအတွက်ကြောင့်မို့လို့ ကျွန်မ ဒီအပိုဒ်ကို ကြို ဆိုတာဖြစ် ပါတယ်ရှင့်။ နိဂုံးချုပ်အနေဖြင့် ကျွန်မဆွေးနွေးလိုတာကတော့ ဓာတ်သတ္တုခွန်နဲ့ပတ်သက်ပြီး ဆွေးနွေးလိုတာ ဖြစ်ပါတယ်။ ကျွန်မတို့ လျာထားချက်တွေ မပြည့်မီတဲ့အထဲမှာ ဓာတ်သတ္တုခွန်ပါတာဖြစ်တဲ့အခါမှာ ဒါဟာ မဖြစ်သင့်ဘူးလို့ ကျွန်မအနေနဲ့ ယူဆပါတယ်။ ဘာကြောင့်မို့လဲဆိုလို့ရှိရင် လုပ်ငန်းစီမံကိန်းတွေကို လျာထား ကတည်းကိုက ကျွန်မတို့ BP,BQ တွေ တွက်ရပါတယ်။ Drawing တွေ ရေးဆွဲရပါတယ်။ ဒီအခါမှာ အဆောက်အဦတစ်ခုကို တည်ဆောက်လိုက်တဲ့အခါမှာ ကျွန်မတို့ မည်ရွေ့မည်မျှ ကျောက်၊ သဲ သုံးစွဲမယ် ဆိုတာကို ဖော်ပြပြီးသားဖြစ်သလို မြို့နယ်အသီးသီးမှာလည်း လုပ်ငန်းလိုင်စင်တွေကို လျှောက်ပြီးတော့မှ သာလျှင် တင်ဒါကို တင်ရမယ်ဆိုတဲ့အချက် ပါပါတယ်ရှင့်။ ဒီအချက်ဖြစ်တာဖြစ်တဲ့အတွက်ကြောင့်မို့လို့ (၁/၂၀၁၇) ကို လေးစားလိုက်နာခြင်းအားဖြင့် ကျွန်မတို့ မြန်မာနိုင်ငံမှာ ရသင့်ရထိုက်တဲ့ အခွန်တွေကို စနစ်တကျရရှိအောင် ဆောင်ရွက်ပေးပါလို့ အကြံပြုဆွေးနွေးရင်းနဲ့ ကျွန်မ ပြည်သူ့ငွေစာရင်းပူးပေါင်း ကော်မတီရဲ့ သဘောထားမှတ်ချက်အစီရင်ခံစာကို ထောက်ခံဆွေးနွေးအပ်ပါတယ်ရှင့်။ ကျေးဇူးအများကြီး တင်ပါတယ်။</speech>
<speech type="speaker">ဒေါ်ခင်စန်းလှိုင် ပုလဲမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1162">ဒေါ်ခင်စန်းလှိုင်(ပုလဲမဲဆန္ဒနယ်၊ စစ်ကိုင်းတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါရှင်။ ကျွန်မအနေနဲ့ ပြည်သူ့ငွေစာရင်း ပူးကောင်းကော်မတီရဲ့ အစီရင်ခံစာ အမှတ်စဉ် (၂/၂၀၁၉)ရဲ့ အပေါ်မှာ အပြုသဘောနဲ့ ဝေဖန်ဆွေးနွေး သွားမှာဖြစ်ပါတယ်။ နာယကကြီးရှင် Power Point သုံးစွဲ၍ တင်ပြခွင့်ပြုပါရန် လေးစားစွာ တောင်းခံ အပ်ပါတယ်။ နာယကကြီးရှင်။ အစီရင်ခံစာရဲ့ စာမျက်နှာ ၁၀ အပိုဒ် ၁၆ မှာ ဖော်ပြထားတဲ့ အခွန်ကြွေးကျန် ကောက်ခံရရှိမှု အခြေအနေအပေါ်မှာ လေ့လာဆန်းစစ်ဆွေးနွေးလိုပါတယ်။ အခွန်ကြွေးကျန်နဲ့ ပတ်သက်ပြီး မူရင်းအခွန်ရငွေအစီရင်ခံစာမှာလည်း ရှင်းရှင်လင်းလင်း ဖော်ပြထားတာကို ကျွန်မတို့ မတွေ့ရတဲ့အပြင် စာရင်းပါအခွန်ကြွေးကျန်ငွေတွေကို လေ့လာကြည့်တဲ့အခါမှာ စုစုပေါင်းမြန်မာကျပ်ငွေ ဘီလီယံ ၁၀၀ လောက်ရှိနေတာကို ကျွန်မတို့ တွေ့ရပါတယ်။ နာယကကြီးရှင်။ ကျွန်မတို့နိုင်ငံဟာ သယံဇာတအပေါ်မှာ မှီခိုအားထားခဲ့တဲ့ နှစ်ပေါင်းများစွာကနေ ဒီနေ့ အခွန်ပေါ်မှီခိုနေတဲ့ စီးပွားရေးဖြစ်ဖို့ ဖြေးဖြေးချင်းရည်မှန်းနေတဲ့ြစ်ပါတယ်။ ဒီကိစ္စကို လွန်ခဲ့တဲ့ ရက်ပိုင်းကပဲ နိုင်ငံတော်သမ္မတကြီးကိုယ်တိုင် ပြောခဲ့တာကို ကျွန်မတို့ သတိထားမိကြမယ်လို့ ထင်ပါတယ်။ အခု ကြွေးကျန်ငွေကျပ် ဘီလီယံ ၁၀၀ ကျော်ကိုသာ အမိအရ အခွန်ကောက်ခံနိုင်ခဲ့မယ် ဆိုလို့ရှိရင် နိုင်ငံတော်ရဲ့ ဖွံ့ဖြိုးရေးအနေနဲ့ လိုအပ်တဲ့နေရာတွေမှာ ကျွန်မတို့ သုံးစွဲအကောင်အထည် ဖော်နိုင်မှာပဲ ဖြစ်ပါတယ်။ အဲဒီတော့ အခုတော့ ဒီလောက်ကြီးမားတဲ့ အခွန်ကြွေးကျန်ငွေတွေကို အခွန်ရငွေ အစီရင်ခံစာမှာ ရှင်းရှင်းလင်းလင်း မဖော်ပြပေမယ့် ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာမှာတော့ ပြည်တွင်း အခွန်များဦးစီးဌာနရဲ့ နှစ်အဆက်ဆက် လက်ကျန်ဖြစ်ပေါ်နေတဲ့ အခွန်ကြွေးကျန်များကို ဖော်ပြထားတဲ့ အတွက်သာ ကျွန်မတို့ သိရှိရခြင်းဖြစ်ပါတယ်။ သို့သော်လည်း ပြည်သူ့ငွေစာရင်းပူးပေါင်းကော်မတီ အနေနဲ့ ဒီအပေါ်မှာ သဘောထားမှတ်ချက် တစ်စုံတစ်ရာ တစ်နည်းအားဖြင့် ဒီကြွေးကျန်ငွေတွေကို ဘယ်လိုအမိအရ ကောက်ယူသင့်တယ်၊ ဘယ်လိုဆက်လက် ဆောင်ရွက်သင့်ပါတယ်ဆိုတဲ့ လမ်းညွှန်ချက်ကို မတွေ့ရတာ ကတော့ ကျွန်မတို့ အင်မတန်အံ့သြမိပါတယ်။ နာယကကြီးရှင်။ ၁၉၇၄ ခုနှစ် ဝင်ငွေခွန်ဥပဒေရဲ့ ပြင်ဆင်ချက်များမှာဆိုလို့ရှိရင် အခွန်အရ ကောက်ခံခြင်းနဲ့ပတ်သက်ပြီး တိတိကျကျ ဖော်ပြထားပါတယ်။ ဝင်ငွေခွန် အခန်း (၁၃) ပုဒ်မ ၃၉၊ ၄၀၊ ၄၁ တို့မှာလည်း အခွန်မပြေကျန်ငွေကို အရကောက်ခံဖို့ နည်းလမ်းတွေ ပါရှိပြီးဖြစ်ပါတယ်။ ကျွန်မအနေနဲ့ zanjugosoconè:Gooszolop: Power Point pood:0 os goos:olos ou 3 Power Point os တင်ပြထားတာကို ကြည့်ခြင်းအားဖြင့် ဘယ်သူတွေမှာ တာဝန်အရှိဆုံးလဲဆိုတာကို ကျွန်မတို့ သိရမှာပဲ ဖြစ်ပါတယ်။ နိုင်ငံဖွံ့ဖြိုးရေးအတွက် အခွန်ကို မှီခိုဖို့ကြိုးစားနေဖို့ ကျွန်မတို့ အစိုးရနဲ့လွှတ်တော်ကြီးတို့ ရည်မှန်းချက်၊ ရည်မှန်းပြင်ဆင်မှုတွေ အခုလို အခွန်ကြွေးကျန်တွေကို ထိထိရောက်ရောက် လေးလေးနက်နက်ထား ကောက်ခံနိုင်ဖို့ အခုချိန်မှာဆို ကျွန်မတို့ ဆောင်ရွက်သင့်နေပါပြီ။ အခွန်နဲ့ပတ်သက်တဲ့ ဘယ်လိုဥပဒေကိုပဲ ပြဋ္ဌာန်းပြဋ္ဌာန်း ဥပဒေသာရှိပြီး ထိရောက်အောင် ဥပဒေကို လက်တွေ့မှာ အသုံးမချနိုင်ဘူးဆိုရင် ဥပဒေ တွေဟာ အသုံးမတည့်တဲ့ ဥပဒေအဖြစ်သာ ရှိနေမှာပဲဖြစ်ပါတယ်။ အရပ်စကားနဲ့ ပြောရမယ်ဆိုလို့ရှိရင် ဒီအခွန်ရရှိရေးဟာ အားနာရမယ့်ကိစ္စမဟုတ်တဲ့အပြင် မျက်နှာလိုက်ရမယ့် ကိစ္စမျိုးလည်း မဟုတ်ပါဘူး။ ကျွန်မတို့ လွှတ်တော်ထဲမှာ လွှတ်တော်ကိုယ်စားလှယ်တွေ နေ့စဉ်မေးမြန်းနေတဲ့ မေးခွန်းတွေမှာ စာသင် ကျောင်း လိုအပ်ချက်တွေ၊ ကျန်းမာရေးဌာနခွဲများ၊ ခက်ခဲလှတဲ့ ကျေးလက်လမ်းများ၊ ဆက်သွယ်ရေး မလွယ်ကူလှတဲ့ ချောင်းကူးတံတားများစတဲ့ လိုအပ်တာတွေကို ပြည်သူ့လွှတ်တော် ကိုယ်စားလှယ်များက အကြိမ်ကြိမ် တင်ပြတောင်းခံနေမှုတွေဟာ ဒီလိုပမာဏများလှတဲ့ အခွန်ကြွေးကျန်တွေကိုသာ အမိအရ ကောက်ခံပြီး ဖြည့်ဆည်းပေးနိုင်မယ်ဆိုရင် ထောင်နဲ့ချီတဲ့ ကျွန်မတို့ရဲ့ လိုအပ်တဲ့ အချက်အလက်တွေကို တည်ဆောက်နိုင်မှာဖြစ်ပြီး တော်တော်များများဟာလည်း ပြေလည်သွားမှာပဲ ဖြစ်ပါတယ်။ လေးစားအပ်ပါသော နာယကကြီးရှင်။ အခွန်မပြေ ကျန်ငွေဖြစ်ဘိသကဲ့သို့ ကောက်ခံမယ်ဆိုတဲ့ စကားကို တခြားဥပဒေတွေမှာလည်း သုံးရတဲ့အတွက် အခွန်အမိအရကောက်ခံခြင်းဟာ တခြားဥပဒေ များစွာအတွက် စံနမူနာစကားလုံးအဖြစ် ကိုးကားမှီငြမ်းရတာပဲဖြစ်ပါတယ်။ ဒါပေမယ့် မူရင်းဝေါဟာရ ကို သုံးစွဲနေတဲ့ အခွန်ကောက်ခံမှုမှာ ခုလိုကြွေးကျန်တွေများစွာ ရှိနေမယ်ဆိုရင် ဒီအခွန်ကို ဘယ်လို ကောက်ခံမယ်၊ ဘယ်တော့ရမယ်၊ ဘယ်လိုစီမံချက်တွေချပေးနေတယ်ဆိုတာ သက်ဆိုင်ရာ အစိုးရဝန်ကြီး ဌာနက ဒီနေ့အစီရင်ခံစာမှာ ဖော်ပြနိုင်ခြင်းမရှိတာ ဝမ်းနည်းစရာပဲဖြစ်ပါတယ်။ တစ်ခါ ကျွန်မတို့ရဲ့ ပြည်သူ့ ငွေစာရင်းပူးပေါင်းကော်မတီအနေနဲ့လည်း ဒီအတွက်လမ်းညွှန်အကြံပြုချက်၊ သဘောထားမှတ်ချက် တစ်ရပ်မှ မပေးခဲ့တာကိုလည်း ကျွန်မတို့ အစီရင်ခံစာကိုဖတ်ပြီး အားမလိုအားမရဖြစ်ရပါတယ်။ နာယကကြီးရှင့်။ စီးပွားရေးလုပ်ငန်းရှင်များ အကြောက်ဆုံးကတော့ အခွန်လက်သီးပါပဲဆိုတဲ့ အနောက်တိုင်းစကားရှိပါတယ်။ အခွန်ကို လူတွေကြောက်ကြပါတယ်။ ကျွန်မတို့နိုင်ငံမှာ လူတိုင်း အခွန် ဆောင်ရမယ်ဆိုတဲ့ ယဉ်ကျေးမှုတစ်ရပ်ကို ဒီကနေ့ထူထောင်နေတဲ့စ်ပါတယ်။ ဒီကနေ့မှာဆိုလို့ရှိရင် အစိုးရသစ်တက်လာပြီးတဲ့နောက်မှာ အခွန်တွေတိုးကောက်တဲ့ ပြည်သူလူထုတွေ အခွန်ကြောင့်မို့လို့ ဝန်ထုပ်ဝန်ပိုးတွေ ဖြစ်နေရပါတယ်ဆိုပြီးတော့ လူမှုကွန်ရက်တွေ၊ မီဒီယာတွေမှာ တချို့က လှုံ့ဆော်ရေးသား နေတာတွေကို တွေ့ရမှာပဲဖြစ်ပါတယ်။ ဒါတွေလည်း အားလုံးအသိပဲ ဖြစ်ပါတယ်။ တစ်ဘက်မှာလည်း ၂၀၁၀ အစိုးရတက်လာကတည်းက ငါတို့က အခွန်တာဝန်ကျေရမယ်။ ငါတို့ပေးတဲ့ အခွန်တွေဟာ လမ်းတွေ၊ တံတားတွေ စတဲ့ Infrastructure နဲ့ ကျန်းမာရေး၊ ပညာရေးတွေကနေ ဒီနေ့ကျွန်မတို့အစိုးရသစ်ရဲ့ လက်ထက်မှာ စလုပ်နေတဲ့ နိုင်ငံ့သမိုင်းမှာ ဘယ်တုန်းကမှမရှိခဲ့ဘူးတဲ့ သက်ကြီးနိုင်ငံသားတွေအတွက် လူမှုရေးထောက်ပံ့ကြေးတွေ၊ ကိုယ်ဝန်ဆောင်နဲ့ ကလေးတွေအတွက် ထောက်ပံ့မှုတွေ ဖြစ်လာနေတယ် ဆိုပြီးတော့မှ အခွန်ထမ်းဖြစ်ရတာကို ဂုဏ်ယူဝံ့ကြွားစွာနဲ့ အခွန်ထမ်းဆောင်ပေးနေကြတဲ့ နိုင်ငံသားတွေ လုပ်ငန်းရှင်တွေလည်း ရှိနေပါတယ်။ ဒီလိုပုဂ္ဂိုလ်တွေကို ဒီကနေ့ ထိုက်ထိုက်တန်တန် နိုင်ငံတော်ကနေ ပြီးတော့မှ ချီးမြှင့်ပေးပြီး၊ ဂုဏ်ပြု ပေးနေတာကိုလည်း အားလုံးအသိပဲဖြစ်ပါတယ်။ ဒီလိုအခွန်ပေးဆောင် နေတဲ့သူတွေ တစ်နည်းအားဖြင့် နိုင်ငံ့အတွက် ကိုယ်ရှာထားတဲ့ စီးပွားရေးထဲကနေပြီး အမြတ်ငွေထဲကနေ ခွဲဝေပေးဆောင်ရမယ်လို့ စိတ်ဓာတ်ရှိတဲ့သူတွေဟာ သူတို့ကိုယ်တိုင်အတွက် အမြတ်အစွန်းနည်းနည်း လေးပဲရရ နိုင်ငံ့အတွက်ပေးဆောင်ဖို့ အသိတရားရှိရှိ ကြိုးစားနေတဲ့အခု ဒီကနေ့ ကျွန်မတို့ တွေ့နေရတဲ့ အခွန်မပေးချင်တဲ့သူတွေ၊ အခွန်ရှောင်ချင်သူတွေထဲက တရားဝင်စာရင်းအဖြစ် တွေ့လာရတဲ့ ခေတ်အဆက်ဆက်က၊ နှစ်အဆက်ဆက်က ကျွန်မတို့ အခွန်ကြွေးကျန်တွေဟာ ရင်နာစရာ ပေါ်ပေါက် နေတာကိုတော့ ကျွန်မတို့ စိတ်မချမ်းမြေ့ဖြစ်ရပါတယ်။ လေးစားအပ်ပါသော နာယကကြီးရှင်။ အခုလို အခွန်ကြွေးကျန်တွေ ဘီလီယံ ၁၀၀ ကျော်လောက် ရှိနေတာနဲ့ပတ်သက်ပြီး ဘယ်တုန်းကအကြွေးတွေလဲ။ ဘယ်လိုအကြွေးမျိုးတွေလဲဆိုတာ ခွဲခြားတင်ပြဖို့ လိုသလို ဘယ်အောင်လုပ်ဖို့ ရည်မှန်းထားသလဲ။ ဘယ်လိုနည်းဗျူဟာတွေနဲ့ လုပ်ဆောင်မှာလဲ ဆိုတာတွေကို သက်ဆိုင်ရာအစိုးရအဖွဲ့တွေက ထပ်မံရှင်းလင်းဖြေကြားဖို့ လိုအပ်သလို ဖြစ်နိုင်ရင် သီးခြား အစီရင်ခံစာတစ်ရပ် တင်ပြပေးဖို့နဲ့ ပြည်ထောင်စုလွှတ်တော်ရဲ့ ပြည်သူ့ငွေစာရင်းပူးပေါင်းကော်မတီက ပိုမိုကြီးကြပ်ပေးပြီး လမ်းညွှန်ပေးနိုင်ဖို့ ဒီကနေ့ ပြည်ထောင်စုလွှတ်တော်ကြီးကနေတစ်ဆင့် လေးလေး နက်နက် တိုက်တွန်းရင်း နိဂုံးချုပ်အပ်ပါတယ်ရှင်။ ကျေးဇူးတင်ပါတယ်ရှင်။</speech>
<speech type="speaker">ဒေါ်ရွှေရွှေစိန်လတ် ပဲခူးတိုင်းဒေသကြီး မဲဆန္ဒနယ်အမှတ်(၃) ဆွေးနွေးဖို့ဖြစ်ပါတယ်။</speech>
<speech><mp id="1267">ဒေါ်ရွှေရွှေစိန်လတ် (မဲဆန္ဒနယ်အမှတ်-၃၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီး အမျိုးသားလွှတ်တော် ဥက္ကဋ္ဌနှင့် ပြည်ထောင်စုအဖွဲ့အစည်းဝင်များ၊ လွှတ်တော်ကိုယ်စားလှယ်များ အားလုံးမင်္ဂလာပါရှင်။ ကျွန်မအနေနဲ့ ပြည်သူ့ငွေစာရင်းပူးပေါင်းကော်မတီရဲ့ ၂၀၁၈ ခုနှစ် ဧပြီလ ကနေ စက်တင်ဘာလ အထိ ၆ လ ပြည်ထောင်စုဝန်ကြီးဌာနဖွဲ့စည်းမယ့် အခွန်ရငွေစာရင်းများနှင့်စပ်လျဉ်းပြီးတော့ ပြည်သူ့ ငွေစာရင်းပူပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာအမှတ်စဉ် (၁/၂၀၁၉)ရဲ့ အပိုဒ် ၂၃ မှာ ဖော်ပြထားတဲ့ ၂၀၁၈ ခုနှစ်၊ ပြည်ထောင်စုရဲ့ အခွန်ကောက်ဥပဒေ ပုဒ်မ ၃၅ တွင် ပြည်ထောင်စုအစိုးရအဖွဲ့သည် အခွန်ကောက်ခံမှု အထောက်အကူပြုအဖွဲ့များကို အမိန့်ကြော်ငြာစာထုတ်ပြန်၍ ဖွဲ့စည်းဆောင်ရွက်ရမည်ဟု ပြဋ္ဌာန်းထားသော်လည်း ၎င်းအခွန်ကောက်ခံမှု အထောင်အကူပြု အဖွဲ့အစည်း များ၊ အဖွဲ့များ ဖွဲ့စည်းဆောင်ရွက်နိုင်ခြင်း မရှိသေးကြောင်း တွေ့ရှိရပါတယ်ဆိုတဲ့ တွေ့ရှိချက်အပေါ်မှာ ပတ်သက်ပြီးတော့မှ ထောင်ခံအကြံပြုသွားမှာ ဖြစ်ပါတယ်။ လေးစားအပ်ပါသော နာယကကြီးရှင် ဒီအခွန်အထောက်အကူပြု လုပ်ငန်းအဖွဲ့အစည်းများ ဖွဲ့စည်းဖို့ အတွက် ဘဏ္ဍာရေးဝန်ကြီးဌာန အမိန့်ကြော်ငြာစာအမှတ်(၆၂၈/ ၂၀၁၅)နှင့် ၂၀၁၅ ခုနှစ်၊ မတ်လ ၉ ရက် နေ့ကထုတ်ပြန်ခဲ့ပြီးဖြစ်ပါတယ်။ ဒီအမိန့်ကြော်ငြာစာဟာ အခုထိတည်ဆဲဖြစ်တဲ့အတွက်ကြောင့် လိုက်နာ ဆောင်ရွက်သင့်ပါတယ်ရှင်။ ဒီဟာနဲ့ပတ်သက်ပြီးတော့ ကျွန်မကို Power Point အနည်းငယ် သုံးစွဲခွင့်ပြုဖို့ Elgsa Solosus qu Power Point golu Next slide II ဒါကတော့ ကျွန်မတို့ ခုနကဖော်ပြထားတဲ့ အမိန့်ကြော်ငြာစာဖြစ်ပါတယ်။ အဲဒီမှာ ရည်ရွယ်ချက် ရှိပါတယ်။ ရည်ရွယ်ချက်ကတော့ အခွန်ဘဏ္ဍာငွေ ပြည့်ဝစွာရရှိစေရေးအတွက် အခွန်စည်းကြပ်မှုလုပ်ငန်း များကို ကြီးကြပ်ဆောင်ရွက်နိုင်ရန် ပြည်ထောင်စု၏ ဘဏ္ဍာငွေတိုးတက်ရရှိရေး အထောက်အကူပြုဦးစီး ကော်မတီ တိုင်းဒေသကြီး၊ ပြည်နယ်အခွန်ဘဏ္ဍာငွေ တိုးတက်ရရှိရေး အထောက်အကူပြု အဖွဲ့နှင့် မြို့နယ်၊ ကျေးရွာ၊ ရပ်ကွက်အဆင့် အခွန်ဘဏ္ဍာငွေတိုးတက်ရရှိရေး အထောက်အကူပြုလုပ်ငန်းအဖွဲ့များကို ဖွဲ့စည်းဖို့ ဖြစ်ပါတယ်။ အဲဒီမှာဆိုလို့ရှိရင် ကျွန်မတို့ အခွန်ဘဏ္ဍာငွေတိုးတက်ရရှိစေရေး အထောက်အကူပြုဦးစီး mivos gulosuôn Next Slide ဒီမှာဆိုရင် ဖွဲ့စည်းပုံလည်း ပါပါတယ်။ အဲဒီ ဦးစီးကော်မတီရဲ့ လုပ်ငန်းတာဝန်တွေ ပါပါတယ်။ အဓိကကတော့ မူဝါဒတွေချမှတ်ဖို့နှင့် အထောက်အကူပြုလုပ်ငန်းဆောင်ရွက်ဖို့အတွက် ကုန်ကျမယ့် အသုံးစရိတ် မူဝါဒတွေချမှတ်ဖို့ Next slider ပြစ်ဒဏ်နဲ့ပတ်သက်ပြီးတော့မှ ဆောင်ရွက်ဖို့တွေ၊ အခွန်ထမ်းတွေကို အခွန်ထမ်းဆောင်လာဖို့ စည်ရုံးဖို့၊ တိုင်းပြည်ဝင်ငွေလုပ်ဆောင်ဖို့ အခွန်မပြေကျန်ငွေများနှင့်ပတ်သက်ပြီးတော့ အရကောက်ခံမှု ဆောင်ရွက်ခြင်းတွေအတွက် လိုအပ်သည့်ပံပိုးကူညီမှု စသည်ဖြင့်ဖော်ပြထားပါတယ်။ Next slider တိုင်းဒေသကြီး၊ ပြည်နယ်အခွန်ဘဏ္ဍာငွေ Nexti တိုးတက်ရရှိရေးအထောက်အကူပြုအဖွဲ့မှာ ဆိုရင်လည်း ဖွဲ့စည်းပုံပါရှိပြီး ဖြစ်ပါတယ်။ အဲဒီမှာ လုပ်ငန်း တာဝန်တွေလည်း ပါရှိပြီးဖြစ်ပါတယ်။ ဒီအဖွဲ့ရဲ့ လုပ်ငန်းတာဝန်တွေကတော့ တိုင်းဒေသကြီး၊ ပြည်နယ် အတွင်းမှာ အခွန်အပြည့်အဝကောက်ခံရှိစေရေး အကောင်အထည်ဖော်ဆောင်မှု အခြေအနေများကို ကြီးကြပ် ဖို့နဲ့ လိုအပ်တဲ့မူဝါဒတွေကို ဦးစီးကော်မတီရဲ့ လမ်းညွှန်မှုကို တောင်းခံယူဖို့ နောက်တစ်ခု ဒီအကောင် အထည်ဖော်ဆောင်ရွက်ချက်များနဲ့ တိုးတက်မှုအခြေအနေကို တစ်လတစ်ကြိမ် ဦးစီးကော်မတီကိုဆောင်ရွက်ဖို့ Next Slidell စသည်ဖြင့် ကျွန်မတို့ ပြည့်ပြည့်စုံစုံ ပါရှိတာဖြစ်ပါတယ်။ နောက်တစ်ဆင့်ကတော့ မြို့နယ်အဆင့် အခွန်ဘဏ္ဍာငွေ တိုးတက် ရရှိရေး အထောက်အကူပြု လုပ်ငန်းအဖွဲ့တွေပဲ ဖြစ်ပါတယ်။ ဒီမှာလည်း မြို့နယ်အခွန်ဦးစီးဌာနမှူးက အဖွဲ့ ခေါင်းဆောင်အနေနဲ့ ပါရှိပြီးတော့မှ တခြားအစိုးရ ဌာနအဖွဲ့ဝင်တွေကလည်း အဖွဲ့ဝင်အဖြစ် ပါရှိပြီးဖြစ်ပါတယ်။ အဲဒီမှာလည်း အထောက်အကူပြုလုပ်ငန်း အဖွဲ့တာဝန်များ ပါရှိပါတယ်။ ခုနတုန်းက ကိုယ်စားလှယ်တော်ကြီး ဒေါ်ခင်စန်းလှိုင် ဆွေးနွေးသွားသလိုပဲ ဒီအဆင့်ကတော့ ကျွန်မတို့ အထောက်အကူပြု လုပ်ငန်းအဖွဲ့မှာ အရေးကြီးတော့ အရေးပါတဲ့အဖွဲ့ပဲ ဖြစ်ပါတယ်။ အဲဒီမှာဆိုလို့ရှိရင် သူရဲ့လုပ်ငန်းတာဝန်တွေလည်း အတိအကျဖော်ပြထားပါတယ်။ Next Slider ဒါကတော့ ရပ်ကွက်ကျေးရွာ အခွန်ဘဏ္ဍာငွေ တိုးတက်ရရှိရေး အထောက်အကူပြု လုပ်ငန်းအဖွဲ့ တွေရဲ့ အခွန်စည်းကြပ်ကောက်ခံမှုဆိုင်ရာ သတင်းအချက်အလက်တွေကို ကွင်းဆင်းကောက်ခံဖို့နဲ့ ပြန်လည် တင်ပြတာတွေကို ကြီးကြပ်ဖို့ ဖြစ်ပါတယ်။ ပြီးလို့ရှိရင် အခွန်ဆိုင်ရာ လိုက်နာဆောင်ရွက်ရန် ပျက်ကွက်သူ တွေကို တည်ဆဲဥပဒေနဲ့အညီ အရေးယူဆောင်ရွက်နိုင်ရေးအတွက် တိုင်းဒေသကြီး/ ပြည်နယ်အထောက် အကူပြုလုပ်ငန်းအဖွဲ့ကို တင်ပြလမ်းညွှန်ခံယူဖို့နဲ့ လုပ်ငန်းအမျိုးတူ လုပ်ငန်းရှင်တွေကို ခေါ်ယူထိတွေ့ ပြီးတော့မှ အခွန်ဆိုင်ရာ အသိပေးရှင်းလင်းဖို့ ရပ်ကွက်၊ ကျေးရွာအဆင့် အခွန်ဘဏ္ဍာငွေတိုးတက်ရရှိရေး၊ အထောက်အကူပြု လုပ်ငန်း အဖွဲ့ဝင်တွေကို အခွန်ဆိုင်ရာပြဋ္ဌာန်းချက်များ သတင်းအချက်အလက် ကောက်ယူ ရာမှာ လိုက်နာဆောင်ရွက်ရမယ့်ကိစ္စတွေကို ရှင်းလင်းအသိပေးဖို့ ဖြစ်ပါတယ်။ နောက်ဆုံးအဆင့်ကတော့ ရပ်ကွက်၊ ကျေးရွာအဆင့် အခွန်ဘဏ္ဍာငွေတိုးတက်ရရှိရေး အထောက် အကူပြုလုပ်ငန်းအဖွဲ့ပဲ ဖြစ်ပါတယ်။ Next Slider ပြီးလို့ရှိရင် အခွန်ဆိုင်ရာ လိုက်နာဆောင်ရွက်ရန် ပျက်ကွက်သူ တွေကို တည်ဆဲဥပဒေနဲ့အညီ အရေးယူဆောင်ရွက်နိုင်ရေးအတွက် တိုင်းဒေသကြီး/ ပြည်နယ်အထောက် အကူပြုလုပ်ငန်းအဖွဲ့ကို တင်ပြလမ်းညွှန်ခံယူဖို့နဲ့ လုပ်ငန်းအမျိုးတူ လုပ်ငန်းရှင်တွေကို ခေါ်ယူထိတွေ့ ပြီးတော့မှ အခွန်ဆိုင်ရာ အသိပေးရှင်းလင်းဖို့ ရပ်ကွက်၊ ကျေးရွာအဆင့် အခွန်ဘဏ္ဍာငွေတိုးတက်ရရှိရေး၊ အထောက်အကူပြု လုပ်ငန်း အဖွဲ့ဝင်တွေကို အခွန်ဆိုင်ရာပြဋ္ဌာန်းချက်များ သတင်းအချက်အလက် ကောက်ယူ ရာမှာ လိုက်နာဆောင်ရွက်ရမယ့်ကိစ္စတွေကို ရှင်းလင်းအသိပေးဖို့ ဖြစ်ပါတယ်။ အဲဒီ အဖွဲ့ရဲ့ လုပ်ငန်းတာဝန်တွေကတော့ ရပ်ကွက်ကျေးရွာအတွင်းမှာ လုပ်ငန်းလုပ်ကိုင်နေသူတွေ၊ အခြေပစ္စည်း ရောင်းချသူတွေ၊ ဝယ်ယူတည်ဆောက်သူများနဲ့ ပတ်သက်တဲ့ သတင်းအချက်အလက်တွေ ရယူစုစည်းဖို့၊ ရယူထားတဲ့ သတင်းအချက်အလက်တွေကို သတ်မှတ်ကာလအလိုက် သတ်မှတ်ပုံစံများနဲ့ မြို့နယ်အဆင့် အထောက်အကူပြု အဖွဲ့များကို တင်ပြအစီရင်ခံဖို့နဲ့ စည်းကြပ်ကောက်ခံထားတဲ့အခွန်များ၊ လစဉ်ပေးသွင်း ရမယ့် အခွန်ငွေများ အပြည့်အဝ ကောက်ခံရရှိရေး ပူးပေါင်းကူညီခြင်းဖြစ်ပါတယ်။ အဲဒီအပိုဒ်(၁၀)မှာတော့ ဒီကော်မတီတွေနဲ့ အထောက်အကူပြု အဖွဲ့အဆင့်ဆင့်တို့ဟာ အဖွဲ့အလိုက် အဖွဲ့ဝင်တွေအချင်းချင်း တွေ့ဆုံခြင်း Next Slider လုပ်ငန်းတာဝန် များနှင့်ပတ်သက်ပြီးတော့မှ ရှင်းလင်းအသိပေးခြင်း ဆောင်ရွက်သွားမယ့် လုပ်ငန်း အခြေအနေ၊ လုပ်ငန်းစဉ်များလည်း ညှိနှိုင်းခြင်း စတဲ့ကြိုတင်ပြင်ဆင်မှုတွေကို ဖွဲ့စည်းမိန့်ရရှိပြီးသည်မှ ရက်သတ္တပတ် ၂ ပတ် အတွင်း အပြီးဆောင်ရွက်ရမယ်။ ကော်မတီနှင့် အထောက်အကူပြုအဖွဲ့အဆင့်ဆင့်တို့သည် ဝင်ငွေခွန် ဥပဒေပုဒ်မ ၄၂ ပါ လုပ်ပိုင်ခွင့်ကို ကျင့်သုံးဆောင်ရွက်နိုင်တယ်လို့ ဖော်ပြထားပါတယ်။ အဲဒီတော့ ဒီ ၄၂ ပေါ့။ ဝင်ငွေခွန် ဥပဒေပုဒ်မ ၄၂ ဒီမှာ ပါရှိတဲ့ ၄၂ ရဲ့ သတင်းအချက်အလက်များ တောင်းဆိုပိုင်ခွင့်မှာဆိုလို့ရှိရင် ဒီအဖွဲ့တွေဟာ မြို့နယ်အခွန် ဦးစီးဌာနမှူး၊ ပြည်ထောင်စုနယ်မြေအခွန်ဦးစီးမှူး၊ ဒါမှမဟုတ် တိုင်းဒေသကြီး၊ ပြည်နယ်အခွန်ဦးစီးမှူးတွေ၊ အလယ်အလတ်အခွန်ထမ်းများတွေဟာ ပုဒ်မ ရ အရ ဖွဲ့စည်းထားတဲ့အဖွဲ့နဲ့ လွှဲအပ်တာဝန်ပေးခြင်းခံရသော ပုဂ္ဂိုလ်နှင့် အဖွဲ့များသည်လည်းကောင်း၊ ဝင်ငွေခွန်ကိစ္စနှင့်စပ်လျဉ်း၍ လိုအပ်သော သတင်းအချက်အလက် ရှိသူတိုင်းအား ယင်းသတင်းအချက်အလက်တို့ ပေးပို့ရန်တောင်းဆိုနိုင်သည်လို့ ဥပဒေမှာ အတိအကျပြဋ္ဌာန်း ထားပါတယ်။ ဒါကြောင့်မို့လို့ ကျွန်မအနေနဲ့ ဒီအခုတင်ပြတဲ့ လုပ်ငန်းအထောက်အကူပြု အဖွဲ့တွေဟာ ဒီမှာအမိန့်ကြော်ငြာစာမှာပါတဲ့အတိုင်း ကျွန်မတို့ အလျင်အမြန် အကောင်အထည်ဖော်ပြီးတော့မှ လိုအပ် သလိုပေါ့ ခေတ်နဲ့အညီ လိုအပ်တဲ့နေရာတွေမှာ ပြုပြင်ပြင်ဆင်ပြီးတော့မှ အလျင်မြန်ဆုံး ဆောင်ရွက် သွားမယ်ဆိုရင် ကျွန်မတို့ ပြည်သူ့ငွေစာရင်းကော်မတီက တင်ပြထားတဲ့ သဘောထားမှတ်ချက်တွေကို အကောင်အထည်ဖော်ရာလည်းရောက်သလို ကျွန်မတို့ ဒီရည်ရွယ်ချက်မှာ ဖော်ပြထားတဲ့အတိုင်း အခွန် ဘဏ္ဍာငွေတွေကို အပြည့်အဝရရှိမှာဖြစ်ကြောင်း။ ဆွေးနွေးရန်သတ်မှတ်ချိန်ပြည့်သဖြင့် မိုက်ပိတ်သွားပါသည်။</speech>
<speech type="speaker">ဦးထွန်းထွန်း ပွင့်ဖြူမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1460">ဦးထွန်းထွန်း(ပွင့်ဖြူမဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စု အဆင့်ဝန်ကြီးများ၊ ဧည့်သည်တော်အားလုံး မင်္ဂလာပါလို့ ဦးစွာပဏာမ ဂါဝရပြု နှုတ်ခွန်းဆက်သအပ် ပါတယ်။ ကျွန်တော်ကတော့ မကွေးတိုင်းဒေသကြီး ပွင့်ဖြူမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးထွန်းထွန်းဖြစ်ပြီး ၂၀၁၈ ခုနှစ် ဧပြီလမှ စက်တင်ဘာလအထိ ၆ လအတွက် ပြည်ထောင်စု၏ အခွန် ရငွေအစီရင်ခံစာအပေါ် အကြံပြု ဆွေးနွေးသွားမှာ ဖြစ်ပါတယ်။ လေးစားအပ်ပါသော လွှတ်တော်နာယကကြီးခင်ဗျာ။ ဖွံ့ဖြိုးဆဲနိုင်ငံတွေ ဒီမိုကရေစီနိုင်ငံတွေဟာ အခွန်ကိုအားကိုးအားထားပြုပြီး ဖွံ့ဖြိုးတိုးတက်အောင် တည်ဆောက်ကြရပါတယ်။ အစိုးရ၏ အသုံးစရိတ် များကို ကျခံနိုင်ရန် ဝင်ငွေရှာဖွေရာတွင် အဓိကအကျဆုံးနည်းလမ်းဟာ အခွန်စည်းကြပ်ကောက်ခံရေး ဖြစ်ပါတယ်။ ပြီးခဲ့တဲ့ ဇန်နဝါရီလ ၂၅ ရက်နေ့မှာပဲ နိုင်ငံတော်သမ္မတကြီးက နိုင်ငံတော်၏ တည်ငြိမ် အေးချမ်းရေး၊ လုံခြုံရေးနှင့် တရားဥပဒေစိုးမိုးရေး လုပ်ငန်းများဆောင်ရွက်ရာတွင်လည်း ငွေကြေးလိုအပ် ကြောင်း မိမိတို့အစိုးရအနေဖြင့် အခွန်စနစ်ကို ကောင်းမွန်လာရန်နှင့် အခွန်ယဉ်ကျေးမှု ထွန်းကားလာ စေရန် ရေရှည်ရည်မှန်းချက်ပန်းတိုင်များ ချမှတ်ဆောင်ရွက်လျက်ရှိပါတယ်လို့လည်း ပြောကြားထားပြီး ဖြစ်ပါတယ်။ ကျွန်တော်တို့နိုင်ငံရဲ့ အခွန်နှင့် GDP အချိုးဟာ အာဆီယံဒေသအတွင်းနိုင်ငံများနှင့် နှိုင်းယှဉ်လျှင် နိမ့်ကျလျက်ရှိပါတယ်။ ၂၀၁၁-၂၀၁၂ ဘဏ္ဍာရေးနှစ်မှစပြီးတော့ ၂၀၁၈ ဧပြီ၊ စက်တင်ဘာအထိ အခွန်နှင့် GDP အချိုးကို ကြည့်မယ်ဆိုလို့ရှိရင် ၂၀၁၄-၂၀၁၅ ခုနှစ် ဘဏ္ဍာရေးနှစ်မှာပဲ အခွန်နှင့် GDP အချိုးဟာ ၁၀ ရာခိုင်နှုန်း အမြင့်ဆုံးတွေ့ရပါတယ်။ ကျန်တဲ့ဟာတွေကတော့ ၁၀ ရာခိုင်နှုန်းအောက်မှာ ရောက်ရှိ နေတာကို တွေ့ရပါတယ်။ လေးစားအပ်ပါသော နာယကကြီးခင်ဗျာ။ ၂၀၁၈ ခုနှစ် ၆ လအတွက် ပြည်ထောင်စု၏အခွန်ရငွေ စာရင်းမှာ မူလခန့်မှန်းခြေ ၂,၇၉၁,၈၉၆.၇၆၃ သန်း ဖြစ်ပြီး အမှန်တကယ် အခွန်ရငွေကတော့ ၃,၄၂၄,၁၅၄.၇၉၆ သန်း ဖြစ်ပါတယ်။ အကောင်အထည်ဖော်မှုရာခိုင်နှုန်းကတော့ ၁၂၂.၆၅ ရာခိုင်နှုန်းလို့ ဖော်ပြထားတာကို တွေ့ရှိရပါတယ်။ အဲဒါဟာဆိုရင် လျာထားချက်ထက်ပိုနေပြီး အကောင်အထည်ဖော်မှု ရာခိုင်နှုန်း ကောင်းမွန်နေတာကို တွေ့ရပါတယ်။ ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက် အပိုဒ် ၁၂ မှာ ၂၀၁၈ (၆)လတွင် ရည်မှန်းချက် ထက်ကျော်လွန်ကောက်ခံခဲ့ခြင်းသည် မူလကပဲ လျာထားချက်ထက် လျှော့ချထားခြင်းကြောင့်ဖြစ်နိုင်ကြောင်း သုံးသပ်ထားပါတယ်။ ပြည်သူ့ငွေစာရင်းပူးပေါင်းကော်မတီ၏ သဘောထားမှတ်ချက် အပိုဒ် ၂၄ မှာ ဘဏ္ဍာရေးနှစ် တစ်နှစ်အတွက် အခွန်အကောက်ရငွေ လျာထားချက်များ ရေးဆွဲရာတွင် ယခင်ဘဏ္ဍာရေး နှစ်များ၏ အမှန်ကောက်ခံရရှိမှုနှင့် ပကတိဖြစ်ပေါ်နေသော အခြေအနေများကို အခြေခံ၍ လျာထားသတ်မှတ် သင့်ပါကြောင်း သဘောထားမှတ်ချက်ပြုထားပါတယ်။ ဒါတွေကို အထူးသတိပြုသင့်ပါတယ်။ လေးစားအပ်ပါသော နာယကကြီးခင်ဗျာ။ မိမိတို့နိုင်ငံအခွန်စနစ်ကောင်းမွန်ဖို့၊ အခွန်ယဉ်ကျေးမှု ထွန်းကားလာစေဖို့ဆိုရင် လက်ရှိကျင့်သုံးနေတဲ့ အခွန်စနစ်ကို အမြန်ဆုံး ပြောင်းလဲနိုင်ဖို့လိုအပ်ပါတယ်။ လက်ရှိအခွန်စနစ်ရဲ့ အားသာချက်၊ အားနည်းချက်တွေကို ပြန်လည်သုံးသပ်ဖို့လည်း လိုပါတယ်။ လက်ရှိ အခွန်စနစ်ရဲ့ အားနည်းချက်တွေကတော့ အခွန်စီမံခန့်ခွဲရာတွင် စွမ်းဆောင်ရည်နိမ့်ကျခြင်း၊ အခွန်ထမ်း များ၏ လိုက်နာမှုအားနည်းခြင်း၊ အခွန်ဆိုင်ရာမူဝါဒများ၊ ဥပဒေများ၊ လုပ်ထုံးလုပ်နည်းများ ခေတ်မမီခြင်း၊ ရှင်းလင်းပြတ်သားမှုမရှိခြင်းတို့ ဖြစ်ပါတယ်။ ဒီလိုအားနည်းချက်တွေကြောင့် အဂတိလိုက်စားမှုတွေ ရှိနေခြင်း၊ အခွန်နှင့် GDP အချိုး နိမ့်ကျနေခြင်းတို့ ဖြစ်ပါတယ်။ အခွန်စနစ်ပြောင်းလဲတဲ့နေရာမှာ မဟာဗျူဟာ၊ နည်းဗျူဟာ ၊ မျှော်မှန်းချက်၊ ရည်မှန်းချက်ပန်းတိုင်များကို စနစ်တကျ ချမှတ်ဆောင်ရွက်ဖို့ လိုပါတယ်။ အခွန်ကောက်ခံရရှိမှု အမြင့်မားဆုံးဖြစ်စေရေး ဥပဒေနှင့်အညီ အခွန်ကောက်ခံရရှိမှုကို ် အမျှ အမြင့်မားဆုံးအနေအထားသို့ ရောက်ရှိစေရန်ဖြစ်ပါတယ်။ ဒီနေရာမှာ ပြီးခဲ့တဲ့ရက်ပိုင်းမှာပဲ ၂၀၁၇၂၀၁၈ စည်းကြပ်နှစ်အတွက် ဝင်ငွေခွန်၊ ကုန်သွယ်လုပ်ငန်းခွန်နှင့် အထူးကုန်စည်ခွန် အများဆုံးပေးဆောင် ခဲ့သူများအား နိုင်ငံတော်သမ္မတမှ ဂုဏ်ထူးဆောင်ဆုနှင့် ဂုဏ်ပြုမှတ်တမ်းများ ပေးအပ်ချီးမြှင့်ခဲ့ပါတယ်။ ဒါတွေကို ကျွန်တော်တို့ ပြည်သူတွေက နားလည်ကြိုဆိုရမှာပါ။ သို့သော်လည်း အခွန်တိမ်းရှောင် နေသူတွေကိုတော့ ဘယ်နှစ်ဦးရှိတယ်။ နိုင်ငံ့အတွက်အခွန် ဘယ်လောက်နစ်နာတယ်။ ဘယ်လိုအပြစ်ပေး အရေးယူတယ်ဆိုတာကိုတော့ တရားဝင်ထုတ်ပြန် ကြေညာထားတာမရှိပါဘူး။ ဒါတွေကိုလည်း ထုတ်ပြန် ကြေညာပေးဖို့လိုပါတယ်။ ၂၀၀၈ ခုနှစ် အခြေခံဥပဒေပုဒ်မ ၃၈၉ တွင် နိုင်ငံသားတိုင်းသည် ဥပဒေအရ ပေးဆောင်ရမည့် အခွန်အကောက်များကိုပေးဆောင်ရန် တာဝန်ရှိသည်ဟု အတိအလင်းဖော်ပြထားပြီး လည်းဖြစ်ပါတယ်။ လေးစားအပ်ပါသော နာယကကြီခင်ဗျာ။ အခွန်စနစ် ပြုပြင်ပြောင်းလဲတဲ့နေရာမှာ အခွန်အခြေကို ချဲ့ထွင်ရေးသည်လည်း အရေးကြီးပါတယ်။ အခွန်စနစ်တွင် ပါဝင်သင့် ပါဝင်ထိုက်သူအားလုံး စနစ်တွင် အောင် ထက်ပါတယ်.. အသက်က . . ထင် သည် ဝန်ကြီးဌာနသည် အခွန်ပေးဆောင်ထိုက်သူများက ဥပဒေနှင့်အညီ ပေးဆောင်လာစေရန်အတွက် လိုအပ် သည့် သတင်းအချက်အလက်များ၊ ကူညီပံ့ပိုးမှုများကို သက်ဆိုင်ရာဌာနများရဲ့ အကူအညီကို ရယူနိုင် သည်ဟုလည်း ပါရှိပြီးဖြစ်ပါတယ်။ အဲဒါတွင်မကသေးပါဘူး။ တိုင်း၊ ခရိုင်၊ မြို့နယ်များတွင် အခွန် ကောက်ခံမှု အထောက်အကူပြုအဖွဲ့များကို ဖွဲ့စည်းသင့်ပါတယ်။ ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာ အပိုဒ် ၂၃ တွင် ၂၀၁၈ ခုနှစ်၊ ပြည်ထောင်စု၏ အခွန်အကောက်ဥပဒေပုဒ်မ ၃၅ တွင် ပြည်ထောင်စုအစိုးရအဖွဲ့သည် အခွန်ကောက်ခံမှု၊ အထောက်အကူပြု အဖွဲ့များကို အမိန့်ကြော်ငြာစာများ ထုတ်ပြန်၍ ဖွဲ့စည်းဆောင်ရွက်ရမည်ဟု ပြဋ္ဌာန်းထားသော်လည်း ၎င်းအခွန်ကောက်ခံမှု အထောက်အကူပြုအဖွဲ့များ ဖွဲ့စည်းဆောင်ရွက်နိုင်မှုများမရှိသေးကြောင်း ဖော်ပြထား ပါတယ်။ သို့ဖြစ်ပါ၍ သက်ဆိုင်ရာဝန်ကြီးဌာနအနေဖြင့် အမြန်ဆုံး အခွန် စနစ် ကောင်းမွန်လာစေရန်နှင့် အခွန်ယဉ်ကျေးမှု ပိုမိုကောင်းမွန်လာစေရန် ကြိုးစားဆောင်ရွက်ရန် တိုက်တွန်းရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အထက်ပါ အစီရင်ခံစာနဲ့စပ်လျဉ်းပြီး ကျန်ရှိတဲ့ လွှတ်တော်ကိုယ်စားလှယ်များရဲ့ ဆွေးနွေးခြင်းအစီအစဉ်ကို ဆက်လက်ဆောင်ရွက်ရန်ရှိကြောင်း ကြေညာပါတယ်။</speech>
</report>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး စတုတ္ထနေ့ ရပ်နားကြောင်းနှင့် ပဉ္စမနေ့ ကျင်းပမည့် နေ့ရက်နှင့်ကြေညာခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ (၁၁)ကြိမ် မြောက် ပုံမှန်အစည်းအဝေး စတုတ္ထနေ့ အစီအစဉ်ကို ရပ်နားပါမယ်။ အစည်းအဝေး ပဉ္စမနေ့ကို ၂၀၁၉ ခုနှစ်၊ ဖေဖော်ဝါရီလ ၅ ရက် (အင်္ဂါနေ့) နံနက် ၁၀ နာရီ ကျင်းပပြုလုပ်မည်ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒုတိယအကြိမ် လွှတ်တော်များရဲ့ (၃)နှစ်မြောက် နှစ်ပတ်လည်နေ့ အခမ်းအနားကို ၁၁:၃၀ မိနစ်Banquet Hall မှာ ကျင်းပပြုလုပ်မှာဖြစ်ပါတယ်။ လွှတ်တော်ကော်မတီ ဥက္ကဋ္ဌများမှအပ ကျန်လွှတ်တော်ကိုယ်စားလှယ်များ အားလုံးအတွက် အစုအဖွဲ့အလိုက် သီးခြားနေရာ သတ်မှတ်ထားခြင်းမရှိပါ။ အားလုံး Free အစီအစဉ် ဖြစ်ပါတယ်ခင်ဗျား။ နိုင်ငံတော်သမ္မတနှင့် နိုင်ငံတော်အတိုင်ပင်ခံပုဂ္ဂိုလ်တို့ ကြွရောက်ချီးမြှင့်ပေးမှာ ဖြစ်ပါတယ်။ ကိုယ်စားလှယ်များအားလုံး ရာယူပေးကြဖို့ လေးစားစွာ ပန်ကြားအပ်ပါတယ် ခင်ဗျာ။ အားလုံး ထွက်ခွာနိုင်ကြပါပြီ။ ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက် ပုံမှန်အစည်းအဝေး စတုတ္ထနေ့ အစည်းအဝေးကို နံနက် ၁၁:ဝဝ နာရီတွင် ရပ်နားပါသည်။</speech>
</postface>
</transcript>
</doc>
