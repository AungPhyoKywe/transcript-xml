<doc>
<docinfo>
<docno>02-01-09.xml</docno>
<pdf>02-01-09.pdf</pdf>
<term value='02'>ဒုတိယအကြိမ်</term>
<session value='01' />
<sittingday value='09' />
<legislature value='union'>ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး နဝမနေ့မှတ်တမ်း</title>
<date>၁၃ရရ ခုနှစ်၊ တပေါင်းလဆန်း ၁၀ ရက် (၂၀၁၆ ခုနှစ်၊ မတ်လ ၁၈ ရက်)(သောကြာနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် ပထမပုံမှန်အစည်းအဝေး နဝမနေ့ကို နံနက် ၁၀:ဝဝ နာရီင်ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type='mc'>လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စု လွှတ်တော် ပထမပုံမှန်အစည်းအဝေးရဲ့ နဝမနေ့ အစီအစဉ် စတင်ပါတော့မယ်။ ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type='speaker'>အားလုံးမင်္ဂလာပါ။</speech>
<speech type='mc'>အားလုံးထိုင်နိုင်ကြပါပြီခင်ဗျား။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type='speaker'>ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး နဝမနေ့မှာ ပြည်ထောင်စုလွှတ်တော် ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စု လွှတ်တော်ကိုယ်စားလှယ်ဦးရေ စုစုပေါင်း ၆၅၃ ဦးရှိပြီး ဒီကနေ့အစည်းအဝေးကို ၆၄၃ ဦး တက်ရောက် ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေစုစုပေါင်းရဲ့ ၉၈.၄ရ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ) တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် နဝမနေ့အစည်းအဝေး အစီအစဉ်ကြေညာခြင်း</title>
<speech type='speaker'>ပြည်ထောင်စုလွှတ်တော် ကိုယ်စားလှယ်များခင်ဗျာ။ ပထမပုံမှန်အစည်းအဝေး နဝမနေ့ကို လွှတ်တော်ကိုယ်စားလှယ်များထံ ဖြန့်ဝေထားတဲ့ အစီအစဉ်အတိုင်း ဆက်လက်ဆောင်ရွက်ပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များ ခွင့်ပန်ကြားခြင်း</title>
<speech type='speaker'>အစီအစဉ်(၄) ဖြစ်ပါတယ်။ ဒီကနေ့အစည်းအဝေးကို မတက်ရောက်နိုင်တဲ့ လွှတ်တော်ကိုယ်စားလှယ်များအတွက် ပြည်ထောင်စုလွှတ်တော်ကိုယ်စားလှယ်များ စိစစ်ရေးကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id='852'>ဦးမင်းဦး(အတွင်းရေးမှူး၊ ကိုယ်စားလှယ်များစိစစ်ရေးကော်မတီ)</mp>လေးစားအပ်ပါတဲ့ ပြည်ထောင်စုလွှတ်တော် နာယကကြီးခင်ဗျား။ ဒီကနေ့ပြုလုပ်ကျင်းပတဲ့ ဒုတိယအကြိမ် ပြည်ထောင်စု လွှတ်တော် ပထမပုံမှန်အစည်းအဝေး နဝမနေ့ ၁၈-၃-၂၀၁၆ ရက်နေ့မှာ အစည်းအဝေးသို့ တက်ရောက် နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား ပဲခူးတိုင်းဒေသကြီး မဲဆန္ဒနယ် အမှတ်(၆)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်စိစစ်ရေးကော်မတီ အတွင်းရေးမှူး ဖြစ်သူ ကျွန်တော် ဦးမင်းဦးက ခွင့်ပန်ကြားသွားမှာဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိသော ပြည်ထောင်စုလွှတ်တော်ကိုယ်စားလှယ်များမှာ- ဦးဦးလှစော မြောက်ဦး၊ - ဦးစစ်နိုင် မင်းပြား၊ - ဒေါ်နန်းနီနီအေး ကရင်-၆၊ - ဦးဟင်နရီဗန်ထီးယူ ချင်း-၃၊ - ဦးအောင်သိန်း ပဲခူး-၁၂ နှင့် - ဒေါ်ထုမေ ရခိုင်-၁၁ တို့ဖြစ်ကြပါတယ်။ ယခင်က ခွင့်ပန်ကြားသဖြင့် ခွင့်ပြုထားသူ ၄ ဦး နှင့် ယနေ့ ခွင့်ပန်ကြားသူ ၆ ဦး ဖြစ်တဲ့အတွက် စုစုပေါင်းခွင့်ပန်ကြားသူ ၁၀ ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနဲ့ ယနေ့ ခွင့်ပန်ကြားသူများအား ခွင့်အဖြစ် သတ်မှတ်ခွင့်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျား။</speech>
<speech type='speaker'>ခွင့်ပန်ကြားသူအားလုံးကို ခွင့်ပြုပါတယ်။</speech>
<title>ပြည်ထောင်စုလွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type='speaker'>ပြည်ထောင်စုလွှတ်တော် ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စု လွှတ်တော် ပထမပုံမှန်အစည်းအဝေး နဝမနေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅၃ ဦး၊ ယခင်ကခွင့်ပြုထားသူ ၄ ဦး၊ ယနေ့ခွင့်ပန်ကြား၍ ခွင့်ပြုထားသူ ၆ ဦး ဖြစ်တဲ့အတွက် ခွင့်ပြုထားသူ စုစုပေါင်း ၁၀ ဦးဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type='speaker'>ပြည်ထောင်စုလွှတ်တော်က သဘောတူတဲ့အတွက် လွှတ်တော်ကိုယ်စားလှယ်များ အစည်းအဝေး တက်ရောက်မှုအခြေအနေကို ပြည်ထောင်စုလွှတ်တော်ဆိုင်ရာ နည်းဥပဒေ ၄ နည်းဥပဒေခွဲ(ခ) အရ အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value = 'Motion'>
<motion>
<title>နိုင်ငံတော်သမ္မတအဖြစ် ရွေးချယ်တင်မြှောက်ခံထားရသူက တင်ပြသော ပြည်ထောင်စုအစိုးရဝန်ကြီးဌာန အရေအတွက်၊ အမည်နှင့် ပြည်ထောင်စုဝန်ကြီးဦးရေ သတ်မှတ်ခြင်းတို့နှင့်စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း</title>
<speech type='speaker'>အစီအစဉ် (၅) ဖြစ်ပါတယ်။ ပြည်ထောင်စုလွှတ်တော်ကိုယ်စားလှယ်များ ခင်ဗျာ။ နိုင်ငံတော်သမ္မတအဖြစ် ရွေးချယ်တင်မြှောက်ခံထားရသူက ပြည်ထောင်စုလွှတ်တော်သို့ တင်ပြ ထားတဲ့ ပြည်ထောင်စုအစိုးရဝန်ကြီးဌာန အရေအတွက်၊ အမည်နဲ့ ပြည်ထောင်စုဝန်ကြီးဦးရေ သတ်မှတ်ချက် တို့နဲ့စပ်လျဉ်းပြီး မနေ့ကကျင်းပပြုလုပ်တဲ့ ပြည်ထောင်စုလွှတ်တော်အစည်းအဝေးမှာ တင်ပြခဲ့ပြီးဖြစ်ပါတယ်။ အထက်ပါကိစ္စနဲ့စပ်လျဉ်းပြီး ဆွေးနွေးဖို့ လွှတ်တော်ကိုယ်စားလှယ် ၅ ဦး အမည်စာရင်း တင်သွင်း ထားပါတယ်။ လွှတ်တော်ကိုယ်စားလှယ်များအနေနဲ့ တစ်ဦးကို ၁၀ မိနစ်စီ ဆွေးနွေးဖို့ဖြစ်ပါတယ်။ ပထမဦးစွာ ဦးနိုင်ထူးအောင် နွားထိုးကြီးမဲဆန္ဒနယ်က ဆွေးနွေးဖို့ဖြစ်ပါတယ်။</speech>
<speech><mp id='292'>ဦးနိုင်အောင်(နွားထိုးကြီးမဲဆန္ဒနယ်၊ မန္တလေးတိုင်းဒေသကြီး)</mp>လေးစားအပ် ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော်ကိုယ်စားလှယ်များ၊ ဧည့်သည်တော်များအားလုံး မင်္ဂလာအပေါင်းနဲ့ ပြည့်စုံပါစေကြောင်း နှုတ်ခွန်းဆက်သအပ်ပါတယ်။ ကျွန်တော် ကတော့ မန္တလေးတိုင်းဒေသကြီး နွားထိုးကြီးမဲဆန္ဒနယ်မှ ပြည်ထောင်စုလွှတ်တော်ကိုယ်စားလှယ် ဦးနိုင်ထူးအောင် ဖြစ်ပါတယ်။ ကျွန်တော့အနေနဲ့ နိုင်ငံတော်သမ္မတအဖြစ် ရွေးချယ်တင်မြှောက်ခံထားရသူ ထံမှ ပေးပို့လာတဲ့ ပြည်ထောင်စုအစိုးရ၏ ဝန်ကြီးဌာနအရေအတွက်၊ အမည်၊ ပြည်ထောင်စုဝန်ကြီး ဦးရေနဲ့ ပတ်သက်၍ သင့်မြတ်ကောင်းမွန်ပါကြောင်း ထောက်ခံဆွေးနွေးသွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျာ။ အစိုးရတစ်ရပ်ကို ဖွဲ့စည်းရာမှာ ထိရောက်တဲ့၊ ကျစ်လျစ်တဲ့ တာဝန်ယူမှု၊ တာဝန်ခံမှုအပြည့်ရှိတဲ့ မလိုအပ်ဘဲကုန်ကျမှုမရှိစေတဲ့ အစိုးရမျိုးဖြစ်ဖို့ ရည်ရွယ် ဖွဲ့စည်းရမှာ ဖြစ်ပါတယ်။ ဒါကြောင့် ဝန်ကြီးဌာနများကို ဖွဲ့စည်းတဲ့အခါမှာ မလိုအပ်ဘဲ ဝန်ကြီးဌာနများ ဖောင်းပွနေမှုကို ရှောင်ရှားရမှာဖြစ်သလို ဖွဲ့စည်းသင့် ဖွဲ့စည်းထိုက်တဲ့ ဝန်ကြီးဌာနများကိုလည်း ထည့်သွင်း ဖွဲ့စည်းရမှာဖြစ်ပါတယ်။ ယခု နိုင်ငံတော်သမ္မတအဖြစ် ရွေးချယ်ခံထားရသူမှ ပေးပို့လာတဲ့ ဝန်ကြီးဌာန အရေအတွက်မှာ ၂၁ ခု ရှိတာကြောင့် လက်ရှိ ရှိနေတဲ့ ဝန်ကြီးဌာန ၃၆ ခုထက် ပိုမိုကျစ်လျစ်စွာနဲ့ဖွဲ့စည်းဖို့ ပြင်ဆင်ထားတာကို မြင်နိုင်ပါတယ်။ ဝန်ကြီးဌာနများကို ပူးပေါင်းဖွဲ့စည်းလိုက်တာတွေ တွေ့ရသလို ဝန်ကြီးဌာနအသစ်တစ်ခု တိုးချဲ့ ဖွဲ့စည်းမှုကိုလည်း မြင်တွေ့နိုင်ပါတယ်။ လေးစားအပ်ပါသော နာယကကြီးခင်ဗျာ။ ဝန်ကြီးဌာနများ လျှော့ချလိုက်တာကြောင့် ဝန်ကြီးဌာန များရဲ့ ဆောင်ရွက်မှုတွေ ပိုမိုလျင်မြန် ကောင်းမွန်လာမှာ ဖြစ်ပါတယ်။ ဝန်ကြီးဌာနတွေ များနေရင် ဝန်ကြီးဌာနတစ်ခုချင်းအလိုက် တာဝန်ယူလုပ်ဆောင်ရတာတွေ လျော့နည်းသွားပြီး လုပ်ငန်းလုပ်ဆောင် ရာမှာ ဝန်ကြီးဌာနချင်းပူးပေါင်းမှ လုပ်ဆောင်လို့ရနိုင်တာတွေ များပြားနေပါလိမ့်မယ်။ ဒါကြောင့် မလိုအပ်ဘဲ ညှိရနှိုင်းရတာ ဆွေးနွေးရတာတွေများလာပြီး ်ကြာတာတွေ၊ မူဝါဒဖော်ဆောင်မှု အပိုင်းမှာ အခက်အခဲဖြစ်တာတွေ တွေ့ကြုံရမှာဖြစ်ပါတယ်။ ဒါ့အပြင် ဝန်ကြီးဌာနတွေရဲ့ တာဝန်ယူမှု တာဝန်ခံမှုအပိုင်းမှာလည်း ရောထွေးဝေဝါးမှုတွေ ဖြစ်ပေါ်လာနိုင်ပါတယ်။ ဝန်ကြီးဌာနတွေကို လျှော့ချ လိုက်ခြင်း အားဖြင့် တာဝန်ယူမှု၊ တာဝန်ခံမှုတွေ ပိုမိုရှင်းလင်းလာမှာဖြစ်သလို လွှတ်တော်အနေနဲ့လည်း ဘတ်ဂျက် စစ်ဆေးမှုအပါအဝင် အပြန်အလှန်ထိန်းကျောင်းခြင်းတွေ ပြုလုပ်ရာမှာ ပိုမိုထိရောက်မြန်ဆန်စွာ ဆောင်ရွက် လာနိုင်မှာ သေချာပါတယ်။ ပြည်ထောင်စုဝန်ကြီးအားလုံးဟာ ဖွဲ့စည်းပုံအခြေခံဥပဒေပုဒ်မ ၂၃၀ နှင့် ပုဒ်မခွဲ(ဇ) အရ နိုင်ငံတော်သမ္မတထံမှာ တာဝန်ခံရမှာဖြစ်လို့ ဝန်ကြီးဌာန အရေအတွက် နည်းတဲ့အခါမှာ နိုင်ငံတော်သမ္မတအနေနဲ့ မိမိဝန်ကြီးများရဲ့ တာဝန်ခံမှုကို ပိုမိုနိုင်နင်းစွာ တိုက်ရိုက် ထိန်းကျောင်းနိုင်မှာဖြစ်သလို သမ္မတရုံးဝန်ကြီးများစွာနဲ့ တစ်ဆင့်ခံပြီး မိမိဝန်ကြီးများကို ထိန်းကျောင်းရတဲ့ ကိစ္စများလည်း ကင်းဝေးနိုင်မှာ ဖြစ်ပါတယ်။ လေးစားအပ်ပါသော နာယကကြီးခင်ဗျာ။ လက်ရှိအစိုးရဖွဲ့စည်းဖို့ လျာထားတဲ့ ဝန်ကြီးဌာန ၂၁ ဌာန ဆိုတဲ့အရေအတွက်ဟာ နိုင်ငံတကာမှ အစိုးရများရဲ့ ဝန်ကြီးဌာနများ ဖွဲ့စည်းပုံနဲ့နှိုင်းယှဉ်ရင်လည်း သင့်တင့်တဲ့အရေအတွက်ဆိုတာ တွေ့ရမှာဖြစ်ပါတယ်။ မြန်မာနိုင်ငံထက် ၁၄ ဆ ခွဲလောက်ကြီးပြီး လူဦးရေ သန်း ၃၂၀ ကျော်ရှိတဲ့ အမေရိကန်နိုင်ငံမှာ ဝန်ကြီးဌာန ၁၅ ခုနဲ့ပဲ ဖွဲ့စည်းထားတာ ဖြစ်ပါတယ်။ အိမ်နီးချင်း အာဆီယံနိုင်ငံများကို ကြည့်ရင်လည်း ထိုင်းနိုင်ငံမှာ ၂၀၀၂ ခုနှစ်ကတည်းက ဝန်ကြီးဌာန ၂၀ နဲ့ပဲ ဖွဲ့စည်း ထားတာ တွေ့နိုင်သလို စင်္ကာပူမှာလည်း ဝန်ကြီးဌာန ၁ရ ခုပဲ ရှိပါတယ်။ အမ္ဘာ့အကြီးဆုံး ဒီမိုကရေစီ နိုင်ငံဖြစ်တဲ့ အိန္ဒိယနိုင်ငံမှာဆိုရင်လည်း မလိုအပ်ဘဲ အစိုးရအဖွဲ့ဝင်တွေ များပြားဖောင်းပွနေခြင်းဟာ ဆိုးကျိုးများကိုဖြစ်ပေါ်စေတာ ကြုံတွေ့ခဲ့ရလို့ ၎င်းကိုကာကွယ်နိုင်ဖို့အတွက် အစိုးရအဖွဲ့ဝင်အရေအတွက် ဟာ အောက်လွှတ်တော်ကိုယ်စားလှယ်ဦးရေရဲ့ ၁၅ ရာခိုင်နှုန်းထက် မကျော်စေရဆိုပြီး ဖွဲ့စည်းပုံအခြေခံ ဥပဒေထဲမှာပါ ပြင်ဆင်ချက်အမှတ် ၉၁ အနေနဲ့ ၂၀၀၃ ခုနှစ်မှာ ထည့်သွင်းရေးဆွဲခဲ့ပါတယ်။ ကျွန်တော်တို့ အခြားနိုင်ငံများကို အတုယူ ပုံတူကူးချဖို့မလိုပေမယ့် အခြားနိုင်ငံများရဲ့ အတွေ့အကြုံများကနေ သင်ခန်းစာ ယူဖို့တော့ လိုအပ်ပါလိမ့်မယ်။ ဒါကြောင့် ကျစ်လျစ်ထိရောက်တဲ့ အစိုးရဖွဲ့စည်းမှုဟာ တိုင်းပြည်အတွက် ပိုမိုအကျိုးပြုနိုင်တယ်ဆိုတာကို ကျွန်တော်တို့ သတိချပ်ဖို့လိုပါလိမ့်မယ်။ လေးစားအပ်ပါသော နာယကကြီးခင်ဗျာ။ ယခုပေးပို့လာတဲ့ ပြည်ထောင်စုအစိုးရဝန်ကြီးဌာန များရဲ့ အမည်စာရင်းအရဆိုရင်လည်း လုပ်ငန်းသဘောသဘာဝအရ ပူးတွဲဆောင်ရွက်ရမယ့်၊ ညှိနှိုင်း လုပ်ဆောင်ရမယ့် ကိစ္စများအတွက် အတတ်နိုင်ဆုံး ဝန်ကြီးဌာနတစ်ခုတည်းအောက်မှာပဲ လုပ်ဆောင်နိုင်ဖို့ ဖွဲ့စည်းထားတာလည်း တွေ့ရပါတယ်။ ဥပမာပြောရရင် သယံဇာတဖော်ထုတ်ခြင်းများ ပြုလုပ်ရာမှာ သဘာဝပတ်ဝန်းကျင် ပျက်စီးမှုနည်းပါးစေရေးအတွက် သေချာစွာ တွက်ချက်ပြင်ဆင် ဆောင်ရွက်ဖို့ လိုမှာဖြစ်ပါတယ်။ ဒီအတွက် သယံဇာတနဲ့ သဘာဝပတ်ဝန်ကျင်ထိန်းသိမ်းရေးဝန်ကြီးဌာနဆိုပြီး ပေါင်းစပ်ဖွဲ့စည်းလိုက်တဲ့အခါ သယံဇာတဖော်ထုတ်ရေးနဲ့ သဘာဝပတ်ဝန်ကျင်ထိန်းသိမ်းရေးတို့ကို ယခင် ကထက်ပိုမိုပြီး အချိုးညီစွာ ထိန်းကျောင်းလုပ်ဆောင်လာနိုင်မှာ ဖြစ်ပါတယ်။ လေးစားအပ်ပါသော နာယကကြီးခင်ဗျာ။ ယခု နိုင်ငံတော်သမ္မတအဖြစ် ရွေးချယ်တင်မြှောက် ခံထားရသူမှ ပေးပို့လာတဲ့ ဝန်ကြီးဌာနစာရင်းထဲမှာ ယခင်အစိုးလက်ထက်ကမရှိခဲ့တဲ့ တိုင်းရင်းသား ရေးရာဝန်ကြီးဌာနဆိုပြီး ဝန်ကြီးဌာနတစ်ခု အသစ်တိုးလာတာတွေ့ရပါတယ်။ အဆိုပါကိစ္စနဲ့ ပတ်သက် ပြီးတော့ ၂၀၁၅ ခုနှစ်၊ ဖေဖော်ဝါရီလ ၂၄ ရက်က ပြည်ထောင်စုလွှတ်တော်က ပြဋ္ဌာန်းခဲ့တဲ့ တိုင်းရင်းသား လူမျိုးများ၏ အခွင့်အရေးကာကွယ်စောင့်ရှောက်သည့်ဥပဒေရဲ့ ပုဒ်မ ၆ မှာ နိုင်ငံတော် သမ္မတသည် တိုင်းရင်းသားလူမျိုးများ ရေးရာကိစ္စရပ်များကို အလေးထားဆောင်ရွက်နိုင်ရန် တိုင်းရင်းသားလူမျိုးများ ရေးရာဝန်ကြီးဌာနကို ပြည်ထောင်စုလွှတ်တော်၏ သဘောတူညီချက်ဖြင့် ဖွဲ့စည်းရမည်လို့ ပါရှိပြီး ဖြစ်ပါတယ်။ ဒီဥပဒေဟာ ပြဋ္ဌာန်းပြီးဖြစ်ပေမယ့် ယခုထိ အကောင်အထည်ဖော် ဆောင်ရွက်နိုင်ခဲ့ခြင်း မရှိပါဘူး။ ဒါကြောင့် နိုင်ငံတော်သမ္မတအဖြစ် ရွေးချယ်တင်မြှောက်ခံရသူမှ တိုင်းရင်းသားရေးရာဝန်ကြီးဌာန ဖွဲ့စည်းဖို့ဆောင်ရွက်ထားခြင်းဟာ လွှတ်တော်က ပြဋ္ဌာန်းထားတဲ့ဥပဒေကို အသက်ဝင်အောင် အကောင် အထည်ဖော် ဆောင်ရွက်ခြင်းဖြစ်လို့ ဂုဏ်ယူဝမ်းမြောက်ကြောင်း ပြောကြားလိုပါတယ်။ ဒါ့အပြင် တိုင်းရင်းသားစည်းလုံးညီညွတ်ရေး၊ ပြည်တွင်းငြိမ်းချမ်းရေး၊ အမျိုးသားပြန်လည်ရင်ကြားစေ့ရေးတို့ကို အလေးထားဆောင်ရွက်ရမယ့် ှာ ယခုကဲ့သို့ တိုင်းရင်းသားများအရေးအတွက် အလေးပေး ဆောင်ရွက်ပေးဖို့ တိုင်းရင်းသားရေးရာဝန်ကြီးဌာနဖွဲ့စည်းခြင်းဟာ ကျွန်တော်တို့အားလုံး ကြိုဆိုရမယ့် ကိစ္စလည်း ဖြစ်ပါတယ်။ လေးစားအပ်ပါသော နာယကကြီးခင်ဗျာ။ နိဂုံးချုပ်အနေနဲ့ပြောရရင် နိုင်ငံတော်သမ္မတအဖြစ် ရွေးချယ်တင်မြှောက်ခံထားရသူထံမှ ပြည်ထောင်စုလွှတ်တော်သို့ ပေးပို့လာသည့် ပြည်ထောင်စုအစိုးရ ဝန်ကြီးဌာနအရေအတွက်၊ အမည်နဲ့ ပြည်ထောင်စုဝန်ကြီးဦးရေဟာ သင့်တော်ကောင်းမွန်၍ ယခုအတိုင်း ဖွဲ့စည်းဆောင်ရွက်သင့်ပါကြောင်း ကျွန်တော့အနေနဲ့ ထောက်ခံအပ်ပါတယ်ခင်ဗျာ။ အားလုံးကို ကျေးဇူး တင်ပါတယ်ခင်ဗျာ။</speech>
<speech type='speaker'>ဦးဂျေယော ကချင်ပြည်နယ် မဲဆန္ဒနယ်အမှတ်(၁) ဆွေးနွေးဖို့ဖြစ်ပါတယ်။</speech>
<speech><mp id='868'>ဦးဂျေယောဝူ(မဲဆန္ဒနယ်အမှတ်-၁၊ ကချင်ပြည်နယ်)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်တော်ကြီးများနှင့် ဧည့်သည်တော်များအားလုံး မင်္ဂလာပါခင်ဗျား။ ကျွန်တော်ကတော့ ကချင်ပြည်နယ်မဲဆန္ဒနယ်အမှတ်(၁) မှ ဦးဂျေယာဂူပဲ ဖြစ်ပါတယ်ခင်ဗျာ။ လေးစားအပ်ပါသော နာယကကြီးခင်ဗျား။ အင်္ဂလိပ်ဝေါဟာရ အနည်းအကျဉ်းထည့်သွင်း ဆွေးနွေး ခွင့်ပြုပါရန် ပန်ကြားအပ်ပါတယ်ခင်ဗျား။ ကျွန်တော့အနေနဲ့ အကျိုးအကြောင်းများဖြင့် ထောက်ခံဆွေးနွေး သွားမှာဖြစ်ပါတယ်။ ဘာကြောင့်လဲဆိုတော့ ဖောင်းပွနေတဲ့ဝန်ကြီးဌာနတွေကို ကျစ်လျစ်ခိုင်မာလာအောင် ဖွဲ့စည်းလိုက်လို့ပဲ ဖြစ်ပါတယ်။ အဲဒီတော့ ပြည်သူ့ဘဏ္ဍာကို ခြိုးခြံချွေတာ စုဆောင်းမိတော့မှာဖြစ်လို့ တကယ့်အရေးကြီးပြီး မဖြစ်မနေလိုအပ်နေတဲ့ နေရာတွေမှာ သုံးစွဲနိုင်တော့မှာလည်း ဖြစ်ပါတယ်ခင်ဗျား။ ဝန်ကြီးဌာနအရေအတွက် ၂၁ ခု စုစည်းလိုက်ခြင်းက နိုင်ငံတကာစံချိန်စံနှုန်း(International Standard) co28:28 caosegle :09:001. osos Information Technology (IT) şę Innovative caosd. လည်း ညီညွတ်နေပါတယ်။ Panoramic Scope ကျယ်ပြန့်ပေမယ့် တိကျတဲ့အခြေအနေကို 3902:g5 m2 $|08560zı Mobile Phone, Online GoTos Gaos@godeodcaos copos ecolo ဖြစ်ပါတယ်။ ပြည်သူတွေအတွက်လည်း ဝန်ထုပ်ဝန်ပိုးမဖြစ်စေတော့ပါဘူး။ ဝန်ကြီးဌာနတစ်ခုတည်း သွားပြီး လုပ်ငန်းတာဝန်များ ပြီးပြတ်စေလာနိုင်တော့မှာ ဖြစ်ပါတယ်။ ဒီဌာနကနေဟိုဌာန ဘောလီဘော လည်း အပုတ်ခံရတော့မှာလည်း မဟုတ်တော့ပါဘူး။ စ်ပြေးညီ ဝန်ကြီးဌာနတစ်ခုတည်း မှာပင် အများအားဖြင့် One Stop Service လုပ်လို့ ရလာနိုင်တော့မှာ ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ ဝန်ကြီးဌာနအမည်များလည်း ပြည့်စုံမှုရှိတယ်လို့ ယုံကြည်ပါတယ်။ စိုက်ပျိုးမွေးမြူရေးနဲ့ ဆည်မြောင်းဝန်ကြီးဌာနအောက်မှာဆိုရင်လည်း ကျေးလက်ဒေသဖွံ့ဖြိုးမှုတို့ သမဝါယမလုပ်ငန်းများအားလုံး Automatic ပါဝင်လို့သွားမှာ ဖြစ်ပါတယ်။ အလားတူ ရထားပို့ဆောင်ရေးကလည်း ပို့ဆောင်ရေးပါပဲ။ သယံဇာတနဲ့ သဘာဝပတ်ဝန်းကျင်ထိန်းသိမ်းရေး ဝန်ကြီးဌာနကလည်း သစ်တော၊ ချောင်းမြောင်း၊ အင်းအိုင်၊ ကမ်းနီးကမ်းလွန်၊ ဒီရေတော၊ Mangrovesi မြေပင်ပေါ်မှာလည်း မြေပေါ်မြေအောက်၊ ရေပေါ်ရေအောက် အားလုံးကိုလွှမ်းခြုံမှာ ဖြစ်ပါတယ်။ ကျန်းမာရေးနဲ့ အားကစားဆိုတာကလည်း ပူးပေါင်းလို့ရပါတယ်။ အမှတ် ၁ရ ဖြစ်တဲ့ တိုင်းရင်းသားဝန်ကြီးဌာနကတော့ ပထမအကြိမ် လွှတ်တော်သက်တမ်းရဲ့ အသီးအပွင့်ပဲဖြစ်ပါတယ်။ ရခိုင်အမျိုးသား ပါတီ ANP ဥက္ကဋ္ဌ ဒေါက်တာအေးမောင်က အမျိုးသားလွှတ်တော်သို့ ရေးရာဝန်ကြီး ၂၉ ဦးနှင့် စပ်ဆိုင်သောဥပဒေများ၊ အဆောင်အယောင်များ၊ ပြည်နယ်နှင့် တိုင်းဒေသကြီး Cabinet အဆင့်တိုးမြှင့် ခြင်းဆိုင်ရာ ဥပဒေများနှင့် ပြည်သူ့လွှတ်တော် ဒုတိယဥက္ကဋ္ဌ ဦးတီခွန်မြတ်က တင်သွင်းတဲ့ တိုင်းရင်းသားအခွင့်အရေးကာကွယ်သည့် ဥပဒေကြမ်း အကျေအလည် ဆွေးနွေးကြရင်းနဲ့ ပေါ်ထွက်ခဲ့တဲ့ ဝန်ကြီးဌာန တစ်ခုဖြစ်ပါတယ်။ ဝန်ကြီးဌာန အသစ်ဖြစ်ပေမယ့် အင်မတန်အရေးကြီးပြီး မြန်မာနိုင်ငံ၏ တိုင်းရင်းသားများ ပထဝီအနေအထား၊ ဲ့ တောင်းဆိုမှုကြောင့် ပေါ်ထွက်ခဲ့ရခြင်းပဲဖြစ်ပါတယ်။ တိုင်းရင်းသားစည်းလုံးညီညွတ်ရေး ရရှိစေရန် အထူးအကောင်အထည်ဖော်ရမယ့် ဝန်ကြီးဌာနပဲ ဖြစ်ပါတယ်။ နာယကကြီးခင်ဗျား။ ပြည်ထောင်စုဝန်ကြီးဦးရေ ၁၈ ဦး သတ်မှတ်လိုက်ခြင်းသည် အလွန်မှပင် ကောင်းမြတ်တယ်ဟု ခံယူမိပါတယ်ခင်ဗျား။ ဘာကြောင့်လဲဆိုတော့ စကားပုံတွေမှာ ရှိပါတယ်။ “Not Many But Only A Few Good People”လို့ ကောင်းတဲ့သူ အနည်းငယ်သာ လိုအပ်ပါတယ်။ လူများစွာ မလိုအပ်ပါလို့ ဆိုပါတယ်။ Quantity to Quality လို့လည်းဆိုပါတယ်။ အရေအတွက်မှ အရည်အချင်းသို့ ပြည်ထောင်စုဝန်ကြီးတွေက အနည်းဆုံးတော့ ဘက်စုံကျွမ်းကျင်တဲ့ ခေါင်းဆောင်တွေပဲ ဖြစ်ပါတယ်။ အနည်းဆုံးတော့ Subject ၄၊ ၅ ခုလောက်တော့ ပိုင်ပိုင်နိုင်နိုင် တာဝန်ယူနိုင်ကြမှာ ဖြစ်ပါတယ်။ ၅ နှစ် အတွင်းတော့ ပင်ပင်ပန်းပန်း ဇွဲ၊ လုံ့လနဲ့တော့ ကြိုးစားထမ်းဆောင်ရမှာ ဖြစ်ပါတယ်။ ဘာပဲဖြစ်ဖြစ် ဝန်ကြီးဦးရေတစ်ဝက် လျှော့ချလိုက်ခြင်းဖြင့် ငါးနှစ်ဆိုတဲ့ အစိုးရသက်တမ်း One Term မှာ ဝန်ကြီးများ လစာအဖြစ် ငွေကျပ်သိန်းပေါင်း ၃၂,၄၀၀ ကိုသော်လည်းကောင်း၊ ယင်းပြည်ထောင်စုဝန်ကြီးများ အဆောင် 336wsqp:1 Advisor, PSO,PA, Secretary, Cook, Marly, Security Guards, coseqp:1 ယာဉ်များ၊ စက်သုံးဆီများ စသည်တို့ကို တွက်လိုက်ပါက သိန်းကို သိန်းကြီးထပ်ပြီး ပြည်သူ့ဘဏ္ဍာကို ခြိုးခြံချွေတာမိမှာမို့လို့ပဲ ဖြစ်ပါတယ်။ နိုင်ငံတော်ဘဏ္ဍာငွေများ စုဆောင်းလာနိုင်တော့မှာ ဖြစ်သလို နောင်လာနောင်သား၊ သားစဉ် မြေးဆက်များအားလည်း မိဘဘိုးဘွား အမွေအနှစ်များ၊ နိုင်ငံ့ဘဏ္ဍာအရန်ငွေများကို လက်ဆင့်ကမ်း ပေးနိုင်တော့မှာဖြစ်လို့ နိုင်ငံတော်သမ္မတအဖြစ် ရွေးချယ်တင်မြှောက်ခံထားရသူထံမှ ပြည်ထောင်စု လွှတ်တော်သို့ ပေးပို့သော ပြည်ထောင်စုဝန်ကြီးဌာန အရေအတွက်၊ အမည်နှင့် ပြည်ထောင်စုဝန်ကြီးဦးရေ ၁၈ ဦးအား လေးလေးနက်နက် ထောက်ခံဆွေးနွေးရင်း နိဂုံးချုပ်အပ်ပါတယ်ခင်ဗျား။ ကျေးဇူးတင်ပါတယ် ခင်ဗျား။</speech>
<speech type='speaker'>ဦးသန့်စင်မောင် မုံရွာမဲဆန္ဒနယ်က ဆွေးနွေးဖို့ဖြစ်ပါတယ်။</speech>
<speech><mp id='362'>ဦးသန့်စင်မောင် (မုံရွာမဲဆန္ဒနယ်၊ စစ်ကိုင်းတိုင်းဒေသကြီး)</mp>ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည် တော်များခင်ဗျား။ ကိုယ်စိတ်နှစ်ဖြာ ကျန်းမာရွှင်လန်းကြပါစေကြောင်း ဆုတောင်းမေတ္တာ ပို့သအပ်ပါတယ်။ ကျွန်တော်ကတော့ စစ်ကိုင်းတိုင်းဒေသကြီး မုံရွာမဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးသန့်စင်မောင် ဖြစ်ပါတယ်။ ကျွန်တော့အနေနဲ့ နိုင်ငံတော်သမ္မတအဖြစ် ရွေးချယ်ခံထားရသူက ပြည်ထောင်စု လွှတ်တော်သို့ ပေးပို့အဆိုပြု တင်ပြထားတဲ့ ပြည်ထောင်စုဝန်ကြီးဌာနများ အရေအတွက်၊ အမည်နှင့် ပြည်ထောင်စု ဝန်ကြီးဦးရေတို့အပေါ် ထောက်ခံတင်ပြ အကြံပြုဆွေးနွေးသွားမှာ ဖြစ်ပါတယ်။ ဒီနေရာမှာ အမျိုးသား ဒီမိုကရေစီအဖွဲ့ချုပ်ရဲ့ ရွေးကောက်ပွဲကြေညာစာတမ်းမှာ ပြည်သူလူထုအား တရားမျှတစွာ အကာအကွယ်ပေးမယ့် အုပ်ချုပ်ရေးစနစ် ပေါ်ပေါက်လာရေးဆိုတဲ့ ရည်မှန်းချက်ကြီး၊ အဓိကရည်မှန်းချက် ကြီးကို အကောင်အထည်ဖော်ဖို့ နံပါတ်(၁) လုပ်ငန်းစဉ်မှာ နိုင်ငံတော်အသုံးစရိတ် သက်သာနိုင်ရန်နှင့် စွမ်းဆောင်ရည်ပြည့်၍ ကျစ်လျစ်သော အစိုးရတစ်ရပ် ဖွဲ့စည်းနိုင်ရန်အတွက် ဝန်ကြီးဌာနများကို လျှော့ချ သွားမည်ဆိုတဲ့ လုပ်ငန်းစဉ်ကို စတင်အကောင်အထည်ဖော် ဆောင်ရွက်တာဖြစ်တဲ့အတွက်ကြောင့် နိုင်ငံတော် သမ္မတအဖြစ် ရွေးချယ်တင်မြှောက်ခံရသူရဲ့ အဆိုပြုချက်အပေါ် ကြိုဆိုပါကြောင်း ပထမဦးစွာ ပြောကြား လိုပါတယ်။ ကျွန်တော်တို့နိုင်ငံရဲ့ ပြည်ထောင်စုဝန်ကြီးဌာန အရေအတွက်တွေကို လက်လှမ်းမီသလောက် ပြန်ပြီးတော့ လေ့လာကြည့်တဲ့အခါမှာ ၁၉၆၆-၁၉၆ရ မှာ အစိုးရဝန်ကြီးဌာန ၂၄ ခု၊ ၁၉၈၈-၁၉၈၉ မှာ အစိုးရဝန်ကြီးဌာန ၂၄ ခု၊ တပ်မတော်အစိုးရလက်ထက်ကျတော့ နည်းနည်းအပြောင်းအလဲတွေ ရှိခဲ့တယ်။ ၃၀ အထိ ဖွဲ့စည်းထားတဲ့ရက်တွေရှိတယ်။ အခုလက်ရှိအစိုးရလက်ထက်မှာတော့ ဝန်ကြီးဌာန ၃၆ ခု ဖြစ်ပါတယ်။ အဲဒီမှာ နိုင်ငံတော်သမ္မတအဖြစ် ရွေးချယ်တင်မြှောက်ခံရသူက အဆိုပြု တင်ပြတဲ့အခါမှာ ၂၁ ဌာနပ် ဖွဲ့စည်းမယ်လို့ တင်ပြလာပါတယ်။ ဒီနေရာမှာ ၃၆ ခု ကနေ ၂၁ ခုကို လျှော့ချလိုက်တဲ့ အတွက် ကြောင့်ဆိုပြီးတော့ အားလုံး ပြည်သူလူထုတစ်ရပ်လုံးကတော့ နိုင်ငံတော်အသုံးစရိတ်ကို ချွေတာနိုင်ပြီ။ ကျစ်ကျစ်လျစ်လျစ်သော အစိုးရဖွဲ့စည်းနိုင်ပြီဆိုပြီးတော့ သတင်းစာတွေ၊ ဂျာနယ်တွေ၊ မီဒီယာတွေမှာ အားလုံးကြိုဆိုကြတဲ့ဟာတွေ အများကြီး တွေ့ရပါတယ်။ အခုဒီနေရာမှာလည်း စဉ်းစားစရာတစ်ချက်ကတော့ ဒီလိုဖွဲ့စည်းလိုက်တဲ့အခါမှာ တကယ်တမ်း စွမ်းရည်ထက်မြက်တဲ့၊ စွမ်းရည်မြင့်တဲ့၊ ထိထိရောက်ရောက် ဆောင်ရွက်နိုင်တဲ့ ဝန်ကြီးဌာနတွေဖြစ်မှ ဖြစ်ပါ့မလားလို့ စိုးရိမ်ကြတာတွေ ရှိပါတယ်။ ဒါပေမယ့် တစ်ကယ်တမ်းကျတော့ ခုနတုန်းက တင်ပြသွားတဲ့ အတိုင်းပဲ အားလုံးသည် သင့်လျော်အောင် အားလုံးပေါင်းစပ်ထားတယ် ဆိုတဲ့အကြောင်းကို တွေ့ရပါတယ်။ ဥပမာ လယ်ယာစိုက်ပျိုးရေးနှင့် ဆည်မြောင်းဝန်ကြီးဌာနကို မွေးမြူရေးနဲ့ ရေလုပ်ငန်းဝန်ကြီးဌာနနဲ့ ပေါင်းစပ်ပြီးတော့ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနဆိုပြီး ဖွဲ့တာဟာ လွန်ခဲ့တဲ့ ၁၉၉၂ ခုနှစ် မတိုင်ခင်က အဖွဲ့အစည်းများနှင့် အတူတူပါပဲ။ ဒီလိုပါပဲ ပို့ဆောင်ရေး၊ ဆက်သွယ်ရေးနှင့် ရထား ဝန်ကြီးဌာနတွေ ပေါင်းပြီးတော့ ပို့ဆောင်ရေးနှင့် ဆက်သွယ်ရေးဝန်ကြီးဌာန ဆိုပြီးတော့ တစ်ခုတည်း ဖွဲ့စည်းတာဟာလည်းပဲ ၁၉၉၂ မတိုင်ခင်က ဖွဲ့စည်းပုံအတိုင်းပဲ ဖြစ်ပါတယ်။ အခြားအလားတူပဲ ယဉ်ကျေးမှုနဲ့ သာသနာရေးဝန်ကြီးဌာန ပေါင်းစပ်တယ်။ သစ်တောဝန်ကြီးဌာန၊ သစ်တောနဲ့ သဘာဝပတ်ဝန်းကျင် ထိန်းသိမ်းရေးဝန်ကြီးဌာနနဲ့ သတ္တုတွင်းဝန်ကြီးဌာနကို ပေါင်းစပ်ထားတဲ့ သဘောတွေ့ရပါတယ်။ သယံဇာတနှင့် သဘာဝပတ်ဝန်းကျင် ထိန်းသိမ်းရေးဝန်ကြီးဌာနဆိုပြီးတော့ ပေါင်းစပ်ဖွဲ့စည်းလိုက်တာ ဖြစ်ပါတယ်။ ဒီလိုပဲလျှပ်စစ်ဝန်ကြီးဌာနနဲ့ စွမ်းအင်ဝန်ကြီးဌာန ပေါင်းစပ်ပါတယ်။ အလုပ်သမားနဲ့ လူဝင်မှု ကြီးကြပ်ရေးကို ပေါင်းစပ်ပြီးတော့ ဖွဲ့စည်းထားပါတယ်။ တစ်ခါဘတ်ဂျက်ပေးတဲ့ ဘဏ္ဍာရေးဝန်ကြီးဌာနနဲ့ စီမံ/စီးပွားဝန်ကြီးဌာနကို ပေါင်းစပ်ပြီးတော့ ဘဏ္ဍာရေးနှင့် စီမံကိန်းဝန်ကြီးဌာနဆိုပြီးတော့ အနီးစပ်ဆုံး စနစ်တကျ ပေါင်းစပ်ဖွဲ့စည်းပြီး တင်ပြထားတာကို တွေ့ရှိရတဲ့အတွက်ကြောင့် အစဉ်အလာအတိုင်းပဲ ပြုလုပ် ထားတာအတွက်ကြောင့်မို့လို့ အလွန်အမင်း အခက်အခဲတွေ မရှိနိုင်ဘူးလို့ ကျွန်တော်တို့ ယူဆပါတယ်။ ဒီနေရာမှာ ကျွန်တော်အကြံပြုချင်တာ တစ်ချက်ကတော့ သမဝါယမဝန်ကြီးဌာနနဲ့ ပတ်သက်လို့ ဘယ်အောက်မှာထားမလဲဆိုတဲ့ကိစ္စ စဉ်းစားတဲ့အခါမှာ စဉ်းစားရန်အချက်ကို ကျွန်တော် အကြံပြုချင် ပါတယ်။ ဒီနေရာမှာ သမဝါယမဟာ သိတဲ့အတိုင်းပဲ ပြည်ပချေးငွေတွေယူပြီးတော့ ကျေးလက်ပြည်သူ များအပေါ်မှာ ဆင်းရဲနွမ်းပါးမှုလျှော့ချရေးဆိုတဲ့ ခေါင်းစဉ်အောက်မှာ ချေးငွေတွေပေးခဲ့တယ်။ အဲဒီမှာ အလားတူပဲ ကျေးလက်ဒေသဖွံ့ဖြိုးတိုးတက်ရေး ဝန်ကြီးဌာနအနေနဲ့လည်းပဲ မြစိမ်းရောင်စီမံကိန်းခေါင်းစဉ်နဲ့ ချေးငွေတွေထုတ်ပေးခဲ့တယ်။ ဒါကြောင့် ကျေးလက်ပြည်သူတွေအတွက် ချေးငွေတွေထုတ်ပေးတဲ့ လုပ်ငန်း သဘာဝချင်းတူနေတဲ့အတွက်ကြောင့် တစ်ခါတည်း လုပ်ငန်းလွယ်ကူစေရန်အတွက် သမဝါယမဝန်ကြီး ဌာနကို စိုက်ပျိုးရေး၊ မွေးမြူရေးနဲ့ ဆည်မြောင်းဝန်ကြီးဌာနအောက်မှာ ထားသင့်တယ်လို့ ကျွန်တော်က အကြံပြုတာပါ။ ဒီဟာအတွက် သမ္မတကြီးအနေနဲ့ ရွေးချယ်စဉ်းစားပြီးဖြစ်မှာပါ။ နောက်ဒီမှာ ပို့ဆောင်ရေး၊ ဆက်သွယ်ရေးနဲ့ ရထားပို့ဆောင်ရေးဝန်ကြီးဌာနကို ပေါင်းစပ်တဲ့ နေရာမှာလည်းပဲ ဒီဟာသည် အလွန်သင့်လျော်တဲ့အကြောင်း ပြောလိုပါတယ်။ အာရှဖွံ့ဖြိုးရေးဘဏ် ကျန်တော်တို့ရဲ့ မိတ်ဖက်အဖွဲ့အစည်းဖြစ်တဲ့ အာရှဖွံ့ဖြိုးရေးဘဏ်ဟာ သယ်ယူပို့ဆောင်ရေးကဏ္ဍမှာ ဝန်ကြီးဌာနတွေ အကွဲကွဲအပြားပြား ဖြစ်နေတဲ့အတွက်ကြောင့်မို့ မူဝါဒတစ်ခုကို စုစုစည်းစည်း မချမှတ် နိုင်ဘူး။ စီမံကိန်းတွေရေးဆွဲတဲ့နေရာမှာလည်း ခိုင်ခိုင်မာမာမရှိဘူး။ ဝန်ကြီးဌာန တစ်ခုနဲ့တစ်ခု လုပ်တဲ့ အခါမှာ လုပ်ငန်းတွေ ထပ်နေတာတွေရှိတယ်။ လုပ်ငန်းတစ်ခုနဲ့တစ်ခု လစ်ဟာနေတာတွေလည်းရှိတယ် ဆိုပြီးတော့ ဝေဖန်ထောက်ပြထားပါတယ်။ ဒါကြောင့် တစ်ခုတည်းသော သယ်ယူပို့ဆောင်ရေးဝန်ကြီး ဌာန ဖွဲ့စည်းသင့်တယ်ဆိုတဲ့အကြောင်း အကြံပြု တင်ပြထားပါတယ်။ တစ်ခါ JICA ကလည်းပဲ အမျိုးသား သယ်ယူပို့ဆောင်ရေးစီမံကိန်း ပင်မစီမံကိန်းကို ၂၀၁၄ က ရေးသားတင်ပြတဲ့အခါမှာလည်းပဲ သူဟာ ပို့ဆောင်ရေးကဏ္ဍဝန်ကြီးဌာနတွေဟာ တစ်ခုနဲ့တစ်ခု ပူးပေါင်းဆောင်ရွက်မှု အားနည်းတဲ့အတွက်ကြောင့် ပူးပေါင်းဆောင်ရွက်ညှိနှိုင်းမှုကော်မတီကို ဖွဲ့စည်းဆောင်ရွက်သင့်တယ် ဆိုပြီးတော့ အကြံပြုထားပါတယ်။ အဲဒီတော့ ဒီဟာကျတော့ အခုလို ပေါင်းစပ်ဖွဲ့စည်းလိုက်တဲ့အတွက်ကြောင့်မို့လို့ ဒီမိတ်ဖက် အဖွဲ့အစည်းတွေရဲ့ အကြံပြုချက်နဲ့ လိုက်လျောညီထွေရှိတဲ့အကြောင်း ဒါကြောင့် ကျွန်တော် ထောက်ခံ တင်ပြဆွေးနွေးခြင်းဖြစ်ပါတယ်။ တစ်ကယ်တမ်းတော့ မူလအဖွဲ့အစည်းတွေ စာရွက်တစ်ရွက်ကို စွဲဆုတ်ပြီး သုံးပိုင်းလောက်ပိုင်းပြီးတော့မှ ပြန်ပြီး စာရွက်တစ်ရွက် ပြန်လုပ်တဲ့အခါမှာ ဒါအခက်အခဲ ရှိမယ်။ ရှိတန်သလောက်ရှိမယ်ဆိုတာ သေချာပါတယ်။ သို့သော်လည်းပဲ ကျွန်တော်တို့ဟာ ပွင့်ပွင့်လင်းလင်း မျှမျှတတ ညီညီညွတ်ညွတ် အားလုံး စနစ်တကျ ပေါင်းစပ်ဆောင်ရွက်မယ်ဆိုရင် ပိုမိုပြီးတော့ ကျွန်တော် တို့ရဲ့ ရည်မှန်းချက်အတိုင်း စွမ်းရည်မြင့်တဲ့ ကျစ်ကျစ်လျစ်လျစ်ရှိတဲ့၊ သွက်သွက်လက်လက်ရှိတဲ့၊ ထိထိ ရောက်ရောက်ရှိတဲ့ အစိုးရအဖွဲ့ဝန်ကြီးဌာနများဖြစ်လာနိုင်မယ်လို့ ယုံကြည်တဲ့အတွက် အခု နိုင်ငံတော် သမ္မတအဖြစ် ရွေးကောက်တင်မြှောက်ခံရသော ပုဂ္ဂိုလ်က အဆိုပြုတင်ပြတဲ့ ဝန်ကြီးဌာန ၂၁ ခု ဖွဲ့စည်းခြင်း၊ အရေအတွက်နဲ့ ဌာနအမည်များကို ထောက်ခံတင်ပြပါကြောင်း ဆွေးနွေးရင်း နိဂုံးချုပ်အပ်ပါတယ်။ ကျေးဇူးတင်ပါတယ်ခင်ဗျာ။</speech>
<speech type='speaker'>ဦးဘရှိန် ကျောက်ဖြူမဲဆန္ဒနယ်က ဆွေးနွေးဖို့ဖြစ်ပါတယ်။</speech>
<speech><mp id='321'>ဦးဘရှိန်(ကျောက်ဖြူမဲဆန္ဒနယ်၊ ရခိုင်ပြည်နယ်)</mp>လေးစားအပ်ပါသော ပြည်ထောင်စု လွှတ်တော်နာယကနဲ့ လွှတ်တော်ကိုယ်စားလှယ်များ၊ ဧည့်သည်တော်များအားလုံး မင်္ဂလာပါခင်ဗျား။ ကျွန်တော်ကတော့ ရခိုင်ပြည်နယ်၊ ကျောက်ဖြူမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးဘရှိန် ဖြစ်ပါတယ်။ ရခိုင်တိုင်းရင်းသားလူမျိုးတစ်ဦး ဖြစ်ပါတယ်။ ကျွန်တော်ဒီနေ့ လွှတ်တော်သို့ ဆွေးနွေး တင်ပြ မှာကတော့ ရွေးကောက်ခံ နိုင်ငံတော်သမ္မတက လွှတ်တော်သို့ တင်ပြထားတဲ့ ပြည်ထောင်စုအစိုးရ ဝန်ကြီးဌာနအရေအတွက်၊ ပြည်ထောင်စုအစိုးရ ဝန်ကြီးဌာနအမည်၊ ပြည်ထောင်စုအစိုးရ ဝန်ကြီးဦးရေ၊ ဒီကဏ္ဍသုံးခုအနက်က ဝန်ကြီးဌာနအရေအတွက်နဲ့ ပတ်သက်ပြီးတော့ အနည်းငယ်ဆွေးနွေးလိုပါတယ်။ နာယကကြီး ခင်ဗျား။ ကျွန်တော်တို့ လွှတ်တော်သို့ တင်ပြထားတဲ့ ရွေးကောက်ခံသမ္မတက ဖော်ပြတဲ့ ဝန်ကြီးဌာနစုစုပေါင်း ၂၁ ခုရှိပါတယ်။ လက်ရှိဝန်ကြီးဌာန ၃၆ ခုရှိပါတယ်။ ဝန်ကြီး ဌာနတွေ လျှော့လိုက်တဲ့အတွက်ကြောင့် အသုံးစရိတ်တွေ အများကြီးသက်သာသွားမှာ ဖြစ်ပါတယ်။ ကျွန်တော့ရှေ့က ဆွေးနွေးသွားကြတဲ့ ကိုယ်စားလှယ်တော်တွေကလည်း ဒါတွေကို ဖော်ပြပါတယ်။ ဝန်ကြီးဌာနတွေ လျှော့လိုက်တဲ့အတွက်ကြောင့် အသုံးစရိတ်တွေ ပိုလာမှာဖြစ်ပါတယ်။ မလိုအပ်တဲ့ ဌာနတွေမှာ၊ မလိုအပ်တဲ့နေရာတွေမှာ သုံးနေရတဲ့ စရိတ်တွေကို မသုံးတော့တဲ့အတွက်ကြောင့် ပိုလာတဲ့ အသုံးစရိတ်တွေကို လိုအပ်တဲ့နေရာတွေမှာ ကျွန်တော်တို့ ပိုပိုသာသာသုံးစွဲလာနိုင်မှာ ဖြစ်တဲ့အတွက်ကြောင့် ဒီလိုဝန်ကြီးဌာနလျှော့လိုက်တာကို အလေးအနက်ကြိုဆိုပါကြောင်း ပြောကြားလိုပါတယ်။ နောက်တစ်ချက်တင်ပြလိုတာကတော့ ကျွန်တော်တို့ လွှတ်တော်ကို တင်ပြပေးထားတဲ့ ဝန်ကြီး ဌာနအရေအတွက် အမှတ်စဉ်(၁၇)မှာ ဖော်ပြထားတဲ့ တိုင်းရင်းသားရေးရာဝန်ကြီးဌာန ဖြစ်ပါတယ်။ ဒီဝန်ကြီးဌာနကတော့ အရင်အစိုးရလက်ထက်မှာမရှိခဲ့ပါဘူး။ အရင်အစိုးရအဆက်ဆက် လက်ထက်မှာလည်း မရှိခဲ့ပါဘူး။ အခု ၂၀၁၅ ရွေးကောက်ပွဲအပြီးမှာပေါ်လာတဲ့ အစိုးရအဖွဲ့လက်ထက်မှာမှ ဒီဝန်ကြီးဌာန ဖွဲ့စည်းမှာဖြစ်တဲ့အတွက်ကြောင့် တိုင်းရင်းသားလွှတ်တော်ကိုယ်စားလှယ် တစ်ယောက်အနေနဲ့ အလေး အနက် ကြိုဆိုပါတယ်။ ဒီဝန်ကြီးဌာန ဖြစ်ပေါ်မှုအကြောင်းတရားနဲ့ ပတ်သက်ပြီးတော့ ကြုံကြိုက်တုန်း လွှတ်တော်သို့ အနည်းငယ်တင်ပြလိုပါတယ်။ ဒီဥပဒေကို ကျွန်တော်တို့ ပြည်သူ့လွှတ်တော်၊ အဲဒီးကတော့ ပြည်သူ့လွှတ်တော်မှာ ဥပဒေကြမ်းကော်မတီဥက္ကဋ္ဌဖြစ်တဲ့ ဦးတီခွန်မြတ် အခုတော့ ပြည်သူ့ လွှတ်တော် ဒုတိယဥက္ကဋ္ဌ ဖြစ်ပါတယ်။ သူကဦးဆောင်ပြီးတော့ ကျွန်တော်တို့လည်း အဲဒီတုန်းကတော့ ပြည်သူ့လွှတ်တော်ဥပဒေကြမ်းကော်မတီဝင် ဖြစ်ပါတယ်။ ဒီဥပဒေကို ဆရာဦးတီခွန်မြတ်နဲ့ ကျွန်တော်တို့ ကော်မတီဝင်တွေပူးပေါင်းပြီးတော့၊ ကြိုးစားပြီးတော့ ဒီဥပဒေကို ရေးဆွဲခဲ့ပါတယ်။ ရေးဆွဲပြီးတော့ တိုင်းရင်းသားရေးရာနဲ့ ပြည်တွင်းငြိမ်းချမ်းရေးဖော်ဆောင်မှုကော်မတီကို ကျွန်တော်တို့ အပ်လိုက်ပါတယ်။ အဲဒီကော်မတီက လွှတ်တော်ကို တင်ပြပြီးတော့ လွှတ်တော်မှာ ဆွေးနွေးအတည်ပြုလို့ ဒီဥပဒေကို ပြီးခဲ့တဲ့ လွှတ်တော်သက်တမ်းကာလမှာ ပြဋ္ဌာန်းနိုင်ခဲ့ပါတယ်။ ဒီဥပဒေဖြစ်ပေါ်လာအောင် ကျွန်တော်တို့ကြိုးစားတဲ့နေရာမှာ အဓိကတာဝန်အရှိဆုံးနဲ့ ကျွန်တော်တို့ကို ကူညီပေးတဲ့ပုဂ္ဂိုလ်ကတော့ အဲဒီးက ပြည်သူ့လွှတ်တော်ဥက္ကဋ္ဌ သူရဦးရွှေမန်းပါ။ သူရဦးရွှေမန်းရဲ့ တက်အကင် တ ယ် တစ်ခုကို ကျွန်တော်တို့ ရေးဆွဲပြီးတော့ ပြဋ္ဌာန်းပေးနိုင်ခဲ့တယ်။ ၂၀၁၁-၂၀၁၅ ကာလအတွင်းက လွှတ်တော် သက်တမ်းမှာ ဥပဒေပြဋ္ဌာန်းပေးနိုင်ခဲ့ပေမယ့်လည်း ပြီးခဲ့တဲ့ အစိုးရသက်တမ်းမှာတော့ ဒီဝန်ကြီးဌာနကို ဖော်ဆောင်ပေးနိုင်ခဲ့ခြင်း မရှိပေမယ့်လည်း ဒီနေ့ှာ ဒီဝန်ကြီးဌာနကို ဖော်ဆောင်ပေးလိုက်တဲ့ အတွက်ကြောင့် တိုင်းရင်းသားတွေရဲ့ အရေးကိစ္စတွေနဲ့ ပတ်သက်ပြီးတော့ ဒီဥပဒေရဲ့ အမည်ကတော့ တိုင်းရင်းသားများအခွင့်အရေး ကာကွယ်စောင့်ရှောက်တဲ့ဥပဒေဆိုတော့ တိုင်းရင်းသားတွေရဲ့ အခွင့်အရေးကို ဘယ်လိုကာကွယ်မယ်။ ဘယ်လိုစောင့်ရှောက်မယ်ဆိုတဲ့ လုပ်ငန်းစဉ်တွေကို တကယ်လုပ်ကိုင်ရမယ့် ဝန်ကြီးဌာနတစ်ခု၊ တိုင်းရင်းသားဆိုတဲ့နေရာမှာ ဗမာတွေပါတယ်ဆိုပေမယ့်လည်း ဗမာတွေကတော့ ဖွံ့ဖြိုးပြီးသားတိုင်းရင်းသားတွေ ဖြစ်တဲ့အတွက်ကြောင့် ဗမာမဟုတ်တဲ့ ကျန်တဲ့တိုင်းရင်းသားတွေဖွံ့ဖြိုးဖို့ အတွက် ဘက်စုံဖွံ့ဖြိုးဖို့အတွက်၊ ဘက်စုံဆိုတဲ့နေရာမှာ နိုင်ငံရေးလည်းပါမယ်။ စီးပွားရေးလည်းပါမယ်။ လူမှုရေးလည်းပါမယ်။ ယဉ်ကျေးမှုလည်းပါမယ်။ အဲဒီလိုရည်ရွယ်ချက်တွေနဲ့ ကျွန်တော်တို့ ရေးဆွဲခဲ့တဲ့ ဥပဒေဟာ ဒီနေ့ဝန်ကြီးဌာန တစ်ခုအဖြစ်နဲ့ ရပ်တည်ခွင့်ရလာမယ်ဆိုတဲ့အတွက်ကြောင့် ကျွန်တော်တို့ ဒီဥပဒေကို ကြိုးစားပမ်းစား ရေးဆွဲခဲ့တဲ့ ပုဂ္ဂိုလ်တွေ၊ ဒီဥပဒေဖြစ်လာအောင် ဦးဆောင် လမ်းညွှန်ပေးခဲ့တဲ့ ကျွန်တော်တို့ အဲဒီးက ပြည်သူ့လွှတ်တော်ဥက္ကဋ္ဌကြီး သူရဦးရွှေမန်းလည်း ဒီဥပဒေအသက်ဝင်တဲ့ အတွက်ကြောင့် သူလည်းဒီနေ့ှာ အားရဝမ်းသာရှိမယ်လို့ ကျွန်တော်တို့ ထင်ပါတယ်။ ဒီလို ပြည်ထောင်စုလွှတ်တော်မှာ ရွေးကောက်ခံ နိုင်ငံတော်သမ္မတက ဝန်ကြီးဌာနတွေအရေ အတွက်ကို တင်ပြတဲ့အခါ ဝန်ကြီးဌာနတွေလျော့သွားတဲ့အတွက်ကြောင့် အသုံးစရိတ်တွေ လျော့လာမယ် ဆိုတာတော့ ဟုတ်ပါတယ်။ ဒါပေမယ့် ကျွန်တော်တို့ကို ပေးထားတဲ့ စာရင်းတွေမှာက ၁၊ ၂၊ ၃၊ ၄၊ ၅၊ ၆၊ ၇၊ ၈၊ ၂၁ အဲဒီလိုပေးတဲ့အခါ ဝန်ကြီးဌာန ပေါင်းလိုက်တဲ့ဝန်ကြီးဌာနတွေမှာ ကျွန်တော်တို့ နာမည်ဖတ်လို့ မရတဲ့ ဝန်ကြီးဌာနတွေရှိတယ်။ သမဝါယမဝန်ကြီးဌာန၊ သိပ္ပံနဲ့နည်းပညာဝန်ကြီးဌာန၊ အားကစားဝန်ကြီး ဌာန စသည်ဖြင့်ပေါ့ ဝန်ကြီးဌာန ၄ ခုလောက် နာမည်ဖတ်လို့ မရတော့ဘူး။ ဒီဝန်ကြီးဌာနတွေကလည်း ပေါင်းစပ်တဲ့အထဲမှာတော့ ပါသွားပြီဆိုတာ ကျွန်တော်တို့ သိပါတယ်။ သို့သော် ဘယ်လိုပါတယ်ဆိုတာကို ကျွန်တော်တို့ စနစ်တကျသိအောင် ကျွန်တော်တို့ ဒီလွှတ်တော်ကိုယ်စားလှယ်တွေသိရုံမကဘဲနဲ့ နိုင်ငံ တစ်ဝန်းလုံးမှာရှိတဲ့ ဒီအကြောင်းခြင်းအရာတွေကို စိတ်ပါဝင်စားနေကြတဲ့ ပြည်သူတွေလည်းသိဖို့ လိုမယ်လို့ အကြံပြုချင်ပါတယ်။ သိအောင်လည်း ကျွန်တော်တို့ကို ဘယ်လိုအစီအစဉ်နဲ့ ထုတ်ပြန်ပေးမလဲ။ ထုတ်ပြန်သင့်ပါတယ်။ ကျွန်တော်တို့အခု ဒီလိုဝန်ကြီးဌာနတွေ လျှော့လိုက်တဲ့အတွက်ကြောင့် တချို့မသိတဲ့ လူတွေလက်လှမ်းမမှီတဲ့ ပုဂ္ဂိုလ်တွေက ကျွန်တော်တို့ကို တယ်လီဖုန်းနဲ့ဆက်ပြီးပြောတယ်။ ဝန်ကြီးဌာနတွေ ပေါင်းလိုက်တဲ့အတွက်ကြောင့် တချို့တွေ အလုပ်ပြုတ်သွားမှာလား။ ဘယ်ရောက်သွားမလဲ စသည်ဖြင့် ကျွန်တော်တို့ကိုလည်း အဲဒါတွေမသိတဲ့သူတွေကတော့ မေးနေကြတယ်။ ဒါပေမယ့် ဝန်ကြီးဌာနပေါင်းတဲ့ ပုဂ္ဂိုလ်တွေကတော့ ဒီဝန်ကြီးဌာနတွေကို ဘယ်ဝန်ကြီးဌာနမှာ ဘယ်ဝန်ကြီးဌာနတွေ ဘယ်လိုပေါင်းစပ် ညှိနှိုင်းမယ်ဆိုတာ သူတို့မှာ အစီအစဉ်ရှိပြီးသား ဖြစ်ပါတယ်ဆိုတာလည်း ကျွန်တော်တို့ နားလည်ပါတယ်။ သို့သော် ဒီလုပ်ငန်းရှင်တွေကို ဒီလောက်ကြီးကြီးမားမား ကြိုးကြိုးစားစား လုပ်နေတဲ့ လုပ်ငန်းရှင် တွေကို ပြည်သူတွေက အားရဝမ်းသာ ကြိုဆိုထောက်ခံနိုင်အောင် အသေးစိတ်လေးလည်း သိနိုင်သလောက် သိခွင့်ရသင့်တယ်လို့ တင်ပြဆွေးနွေးရင်း နိဂုံးချုပ်ပါတယ်။ အားလုံးကိုလေးစားပါတယ်။ ကျေးဇူးတင် ပါတယ်။</speech>
<speech type='speaker'>ဒေါက်တာအောင်သူ ရန်ကုန်တိုင်းဒေသကြီး၊ မဲဆန္ဒနယ်အမှတ်(၆)က ဆွေးနွေးဖို့ဖြစ်ပါတယ်။</speech>
<speech><mp id='995'>ဒေါက်တာအောင်သူ (မဲဆန္ဒနယ်အမှတ်-၆၊ ရန်ကုန်တိုင်းဒေသကြီး)</mp>လေးစားအပ် ပါသော ပြည်ထောင်စုလွှတ်တော် နာယကကြီးနှင့်တကွ ကြွရောက်လာတဲ့ ပြည်ထောင်စုလွှတ်တော် ကိုယ်စားလှယ်များအားလုံးကို ဦးစွာပထမအနေနဲ့ မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော် ကတော့ ရန်ကုန်တိုင်းဒေသကြီး အမျိုးသားလွှတ်တော် မဲဆန္ဒနယ်အမှတ်(၆)မှ အမျိုးသားလွှတ်တော် ကိုယ်စားလှယ် ဒေါက်တာအောင်သူဖြစ်ပါတယ်။ ကျွန်တော့အနေနဲ့ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေးရဲ့ အဋ္ဌမနေ့မှာ နိုင်ငံတော်သမ္မတအဖြစ်နဲ့ ရွေးချယ်တင်မြှောက်ခံထားရသူက ပြည်ထောင်စုလွှတ်တော်ကို တင်ပြလာတဲ့ ပြည်ထောင်စုအစိုးရဝန်ကြီးဌာန အရေအတွက်၊ အမည်နှင့် ပြည်ထောင်စုဝန်ကြီးဦးရေ သတ်မှတ်ခြင်းဆိုင်ရာ ကိစ္စရပ်များနှင့်ပတ်သက်ပြီး ဆွေးနွေးတင်ပြသွားမှာ ဖြစ်ပါတယ်။ တင်ပြထားတဲ့ဝန်ကြီးဌာနများနဲ့ ပတ်သက်ပြီး လက်ရှိဝန်ကြီးဌာနများနဲ့ နှိုင်းယှဉ်ပြီး အောက်ပါအတိုင်း Analyze လုပ်ပြီး စိစစ်တွေ့ရှိရပါတယ်။ (က) အနေနဲ့ကတော့ အချို့သောဝန်ကြီးဌာနများဟာ မူလဝန်ကြီးဌာနအတိုင်းပဲ ထားရှိ ဖွဲ့စည်း ထားတာဖြစ်ပါတယ်။ (ခ) အနေနဲ့ကတော့ အချို့သော ဝန်ကြီးဌာနများကို ပေါင်းစပ်ဖွဲ့စည်းထားခြင်းပဲ ဖြစ်ပါတယ်။ (ဂ) အနေနဲ့ကတော့ ဝန်ကြီးဌာနအသစ်ကို ထပ်မံတိုးချဲ့ ဖွဲ့စည်းလိုက်ခြင်းပဲဖြစ်ပါတယ်။ ဤကဲ့သို့ ဆောင်ရွက်ချက်တစ်ခုချင်းအတွက် တွေ့ရှိရတဲ့ အကျိုးကျေးဇူးများကို ပြောရင်း ထောက်ခံ ဆွေးနွေးသွားမှာဖြစ်ပါတယ်။ ပထမအနေနဲ့ မူလဝန်ကြီးဌာနများအတိုင်းဖွဲ့စည်းခြင်းကိစ္စရပ်နဲ့ပတ်သက်ပြီး နိုင်ငံတကာမှာ အထင်အရှားဖြစ်နေတဲ့ Public Awareness ကိုဖြစ်စေတဲ့ ဝန်ကြီးဌာနတွေ ဖြစ်တာကို တွေ့ရပါတယ်။ နိုင်ငံတော်ရဲ့ ပကတိ အခြေအနေမှာ မရှိမဖြစ်လိုအပ်တဲ့ ဝန်ကြီးဌာနများ ဖြစ်တာကို တွေ့ရပါတယ်။ တတိယအနေနဲ့ကတော့ ဖွဲ့စည်းပုံဥပဒေနဲ့အညီဆောင်ရွက်ဖို့ရန်ရှိတဲ့ လုပ်ငန်းစဉ်ကို တိကျစွာလိုက်နာဆောင်ရွက်တဲ့အတွက် မူလအတိုင်းထားရှိဖွဲ့စည်းထားခြင်းကို ထောက်ခံတင်ပြခြင်း ဖြစ်ပါတယ်။ ဒုတိယအနေနဲ့ဝန်ကြီးဌာနများ ပေါင်းစပ်ခြင်းနဲ့ပတ်သက်ပြီး ထောက်ခံ တင်ပြဆွေးနွေး လိုတာကတော့ လုပ်ငန်းသဘာဝအရ ဝန်ကြီးဌာန တစ်ခုတည်းရဲ့ အောက်မှာ တစ်စုတစ်စည်းတည်း ရှိသင့်သော်လည်းပဲ အကွဲကွဲအပြားပြားနဲ့ဖြစ်နေတဲ့ ဝန်ကြီးဌာနတွေကို လိုအပ်သလို စုစည်းဆောင်ရွက် ထားတဲ့ အတွက် ထောက်ခံရခြင်းပဲဖြစ်ပါတယ်။ ယခုကဲ့သို့ ပေါင်းစပ်ဖွဲ့စည်းထားတဲ့အတွက် လုပ်ငန်းများကို ဆောင်ရွက်တဲ့နေရာမှာ ထိရောက်ခြင်းနှင့် စွမ်းဆောင်ရည်မြင့်မားခြင်း၊ လုပ်ငန်းအကောင်အထည်ဖော်ဆောင်ရွက်ခြင်းအတွက် ကြာမြင့်တဲ့ ို လျှော့ချနိုင်ခြင်းစတဲ့ အကျိုးကျေးဇူးများကို ရရှိမှာဖြစ်ပါတယ်။ ဒါ့အပြင် ပြီးခဲ့တဲ့ ကိုယ်စားလှယ်ကြီးများ ဆွေးနွေးသွားတဲ့ ထင်သာမြင်သာအရှိဆုံးအချက်ကတော့ လျှော့ချခဲ့တဲ့ ဝန်ကြီးဌာနမှာရှိတဲ့ ရာထူးများအတွက် အသုံးပြု နေတဲ့လစာစရိတ်၊ အဆောင်အယောင်စရိတ်နဲ့အသုံး စရိတ်စတာတွေကို လျှော့ချနိုင်မှာဖြစ်ပြီး ယင်းစရိတ်များကို အများပြည်သူအကျိုးအတွက် ပိုမိုသုံးစွဲ နိုင်မှာလည်း ဖြစ်ပါတယ်။ တတိယအချက်အနေနဲ့တင်ပြလိုတာကတော့ တိုးချဲ့ ဖွဲ့စည်းတဲ့ ဝန်ကြီးဌာန ဖြစ်တဲ့ တိုင်းရင်းသားရေးရာဝန်ကြီးဌာနအကြောင်းပဲဖြစ်ပါတယ်။ ပထမဦးဆုံးအနေနဲ့ တင်ပြလိုတာကတော့ ပြည်ထောင်စုလွှတ်တော်မှာ ဥပဒေပြု၍ ဖော်ပြခဲ့တဲ့ ပြည်ထောင်စုလွှတ်တော်ရဲ့ သဘောတူညီချက်၊ တစ်နည်းအားဖြင့် ပြောမယ်ဆိုရင် ပြည်သူလူထုရဲ့ဆန္ဒကို အကောင်အထည်ဖော်ဆောင်ရွက်နိုင်ခဲ့တဲ့အတွက် တိုင်းရင်းသားရေးရာဝန်ကြီးဌာန ဖွဲ့စည်းမှုကို ထောက်ခံရခြင်းပဲ ဖြစ်ပါတယ်။ ဖွဲ့စည်းပုံအခြေခံဥပဒေရဲ့ အခန်း(၅)အုပ်ချုပ်ရေးမှာ တိုင်းဒေသကြီးဝန်ကြီးများ သို့မဟုတ် ပြည်နယ် ဝန်ကြီးများ ခန့်အပ်တာဝန်ပေးခြင်းမှာ ပုဒ်မ ၂၆၂ (ဆ) ၁ နှင့် ၂ တို့အရ နိုင်ငံတော်သမ္မတက တာဝန် ပေးအပ်ထားတဲ့ တိုင်းဒေသကြီး သို့မဟုတ် ပြည်နယ်ဝန်ကြီးများဖြစ်တဲ့ ကိုယ်ပိုင်အုပ်ချုပ်ခွင့်ရ တိုင်းဥက္ကဋ္ဌ နှင့် တိုင်းအုပ်ချုပ်ခွင့်ရဒေသ ဥက္ကဋ္ဌ၊ တိုင်းရင်းသားလူမျိုးများရေးရာအတွက် ဆောင်ရွက်ရန် တင်မြှောက် ထားတဲ့ တိုင်းရင်းသားလူမျိုးရေးရာဝန်ကြီးများက တာဝန်ယူ ဆောင်ရွက်လျက်ရှိတဲ့ လုပ်ငန်းများနဲ့ ပတ်သက်တဲ့ တိုင်းရင်းသားရေးရာကိစ္စရပ်များကို တိုင်းဒေသကြီးပြည်နယ်များနဲ့ ပြည်ထောင်စုအစိုးရ အဖွဲ့တို့ ချိတ်ဆက်ညှိနှိုင်းဆောင်ရွက်မှုကို ပိုမိုထိရောက်မြန်ဆန်ခြင်းကို ဖန်တီးပေးမယ့် ပြည်ထောင်စု အဆင့်ဝန်ကြီးဌာနတစ်ခုအဖြစ် တိုင်းရင်းသားရေးရာဝန်ကြီးဌာနဟာ ပေါ်ထွန်းလာမှာဖြစ်တဲ့အတွက် ထပ်မံ ထောက်ခံတင်ပြခြင်းဖြစ်ပါတယ်။ အိမ်နီးချင်း နိုင်ငံများအနက်က အိန္ဒိယနိုင်ငံမှာ Ministry of Minority Affair ဆိုတဲ့ ဝန်ကြီး ဌာနတစ်ခုကို တွေ့ရပါတယ်။ မည်သည့်နိုင်ငံမှာရှိ၍ ယင်းဝန်ကြီးဌာနအသီးသီးကို ဖွဲ့စည်းလိုခြင်းထက် မိမိနိုင်ငံရဲ့ ပကတိအခြေအနေအရ လိုအပ်လျက်ရှိတဲ့ ပြည်ထောင်စုတိုင်းရင်းသားအားလုံးရဲ့ စည်းလုံး ညီညွတ်ရေး၊ ဖက်ဒရယ်ပြည်ထောင်စုဖြစ်ပေါ်လာရေး၊ အမျိုးသားရင်ကြားစေ့ရေးတို့အတွက် တိုင်းရင်းသား ရေးရာဝန်ကြီးဌာနဟာ အမှန်တကယ် စွမ်းဆောင်ပေးနိုင်တဲ့ ဝန်ကြီးဌာနတစ်ခုအဖြစ် မားမားမတ်မတ် ထွက်ပေါ်လာမယ်လို့ ယုံကြည်မိပါတယ်။ ၎င်းအပြင် ဖွဲ့စည်းပုံအခြေခံဥပဒေရဲ့ နိုင်ငံတော်အခြေခံမူများရဲ့ ပုဒ်မ ၆(က) ပြည်ထောင်စုမပြိုကွဲရေးနဲ့၆(ခ) တိုင်းရင်းသားစည်းလုံးညီညွတ်မှု မပြိုကွဲရေးစတဲ့ နိုင်ငံတော်ရဲ့ ဦးတည်ချက်များကိုလည်း ပြည့်ဝစေဖို့ ယင်းဝန်ကြီးဌာနက စွမ်းဆောင်ပေးနိုင်မှာ ဖြစ်တယ်လို့လည်း ယုံကြည်ပါတယ်။ ဒါ့အပြင် ဖွဲ့စည်းပုံအခြေခံဥပဒေ နိုင်ငံတော်အခြေခံမူရဲ့ ပုဒ်မ ၂၂ ရဲ့ (က)၊ (ခ)နဲ့ (ဂ)ပါ တိုင်းရင်းသား များရဲ့ စကား၊ စာပေ၊ အနုပညာ၊ ယဉ်ကျေးမှုတို့ကို ဖွံ့ဖြိုးတိုးတက်စေရန် ကူညီဆောင်ရွက်ခြင်း၊ တိုင်းရင်းသားအချင်းချင်းစည်းလုံးညီညွတ်ရေး၊ အပြန်အလှန် ချစ်ကြည်လေးစားရေးနှင့် တိုးတက်ဖြစ်ထွန်း စေရေးတို့ကို ကူညီဆောင်ရွက်ပေးနိုင်မှာ ဖြစ်သလို တိုးတက်ဖွံ့ဖြိုးမှု နည်းပါးနေတဲ့ တိုင်းရင်းသားများရဲ့ ပညာရေး၊ ကျန်းမာရေး၊ စီးပွားရေး၊ လမ်းပန်းစသည်တို့ပါဝင်တဲ့ လူမှုစီးပွားရေး၊ ဖွံ့ဖြိုးရေးတွေကိုလည်းပဲ ပိုမိုထိရောက်စွာ ဆောင်ရွက်နိုင်မှာလည်းပဲ ဖြစ်ပါတယ်။ ဒါကြောင့်မို့လို့ လက်ရှိ တိုင်းရင်းသားလူမျိုး ပေါင်းစုံ ၁၃၅ မျိုး စုပေါင်းနေထိုင်တဲ့ အမိမြန်မာနိုင်ငံတော်ကြီးမှာ တိုင်းရင်းသားရေးရာဝန်ကြီးဌာနဟာ အမှန်တကယ် လိုအပ်လျက်ရှိတယ်လို့ ထင်မြင်မိတဲ့အတွက် ယင်းဝန်ကြီးဌာန တိုးချဲ့ ဖွဲ့စည်းခြင်းကို အလေးအနက် ထောက်ခံပါကြောင်း တင်ပြအပ်ပါတယ်။ ပြည်ထောင်စုလွှတ်တော် နာယကကြီးခင်ဗျာ။ နောက်ဆုံးအနေနဲ့ ထောက်ခံဆွေးနွေးလိုတာ ကတော့ ဝန်ကြီးဌာနအရေအတွက်ပဲ ဖြစ်ပါတယ်။ အရှေ့တောင်အာရှနိုင်ငံများဖြစ်တဲ့ ထိုင်း၊ စင်ကာပူ၊ အင်ဒိုနီးရှားနဲ့ ဖိလစ်ပိုင်တို့အပြင် တိုးတက်ပြီးဖြစ်တဲ့ ဂျပန်နိုင်ငံအပါအဝင် နိုင်ငံအများစုမှာ ဝန်ကြီးဌာန အရေအတွက်ဟာ ၂၀ ၀န်းကျင်မှာပဲ အများစုရှိတာ တွေ့ရပါတယ်။ ယခုတင်ပြလာတဲ့ ဝန်ကြီးဌာန အရေအတွက်ဟာ ကမ္ဘာနိုင်ငံအများစုရဲ့ ဝန်ကြီးဌာနအရေအတွက်များနှင့် ဆီလျော်ညီညွတ်မှုရှိနေသည်။ အတွက် အရေအတွက်အနေနဲ့လည်း သင့်လျော် ညီညွတ်ပါကြောင်း ထောက်ခံတင်ပြရင်းနဲ့ နိဂုံးချုပ်အပ် ပါတယ်။ အားလုံးကို ကျေးဇူးတင်ပါတယ်။</speech>
<speech type='speaker'>ပြည်ထောင်စုလွှတ်တော် ကိုယ်စားလှယ်များခင်ဗျား။ လွှတ်တော်ကိုယ်စားလှယ် များ ဆွေးနွေးလို့ပြီးပါပြီ။ အထက်ပါကိစ္စနဲ့စပ်လျဉ်းပြီး ၂၁-၃-၂၀၁၆ ရက် (တနင်္လာနေ့)၌ ကျင်းပ ပြုလုပ်မယ့် ပြည်ထောင်စုလွှတ်တော် အစည်းအဝေးတွင် ပြည်ထောင်စုလွှတ်တော်ဆိုင်ရာဥပဒေ ပုဒ်မ ၃၁၊ နည်းဥပဒေ ၂၄ တို့နဲ့အညီ နိုင်ငံတော်သမ္မတအဖြစ် ရွေးချယ်တင်မြှောက်ခံထားရသူက ရှင်းလင်း တင်ပြခြင်းနဲ့ လွှတ်တော်ရဲ့ အဆုံးအဖြတ်ရယူခြင်းအစီအစဉ်တို့ကို ဆောင်ရွက်မှာဖြစ်ကြောင်း ကြေညာပါတယ်။</speech>
</motion>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး နဝမနေ့ရပ်နားကြောင်းနှင့် ဒသမနေ့ ကျင်းပမည့် နေ့ရက်နှင့်ကြေညာခြင်း ။</title>
<speech type='speaker'>အစီအစဉ်(၆) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ ပထမပုံမှန်အစည်းအဝေး နဝမနေ့အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေးရဲ့ ဒသမနေ့ကို ၂၀၁၆ ခုနှစ်၊ မတ်လ ၂၁ ရက်(တနင်္လာနေ့) နံနက် ၁၀ နာရီ ကျင်းပပြုလုပ်မည်ဖြစ်ကြောင်းနဲ့ ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type='mc'>ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type='mc'>အားလုံး ထွက်ခွာနိုင်ကြပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး နဝမနေ့အစည်းအဝေးကို နံနက် ၁၀:၄၅ နာရီ ရပ်နားပါသည်။</speech>
</postface>
</transcript>
</doc>