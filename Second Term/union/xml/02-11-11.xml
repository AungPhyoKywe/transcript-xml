<doc>
<docinfo>
<docno>02-11-11.xml</docno>
<pdf>02-11-11.pdf</pdf>
<term value="02">ဒုတိယအကြိမ်</term>
<session value="11" />
<sittingday value="11" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက်ပုံမှန်အစည်းအဝေး (၁၁) ရက်မြောက်နေ့မှတ်တမ်း</title>
<date>၁၃၈၀ ပြည့်နှစ်၊ တပို့တွဲလပြည့်ကျော် ၉ ရက် (၂၀၁၉ ခုနှစ်၊ ဖေဖော်ဝါရီလ ၂၈ ရက်)(ကြာသပတေးနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် (၁၁)ကြိမ်မြောက်ပုံမှန်အစည်းအဝေး (၁၁)ရက်မြောက်နေ့ကို နံနက် ၁၀:ဝဝ နာရီင် ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် ပြည်သူ့လွှတ်တော် ဥက္ကဋ္ဌ ဦးတီခွန်မြတ်က ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စု လွှတ်တော် (၁၁)ကြိမ်မြောက်ပုံမှန်အစည်းအဝေးရဲ့ (၁၁)ရက်မြောက်နေ့ အစီအစဉ် စတင်ပါတော့မယ်။ ယနေ့ အစည်းအဝေးသို့ ဧည့်သည်တော် ၁၀၁ ဦး လာရောက်လေ့လာလျက်ရှိကြောင်း တင်ပြအပ်ပါတယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါခင်ဗျား။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ ဒုတိယ အကြိမ် ပြည်ထောင်စုလွှတ်တော် (၁၁)ကြိမ်မြောက် ပုံမှန်အစည်းအဝေး (၁၁)ရက်မြောက်နေ့မှာ ပြည်ထောင်စု လွှတ်တော် ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်ထောင်စုလွှတ်တော် ကိုယ်စားလှယ်ဦးရေစုစုပေါင်း ၆၅ရ ဦးရှိပြီး ဒီကနေ့အစည်းအဝေးကို ၆၁၉ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေစုစုပေါင်းရဲ့ ၉၄.၂၂ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ) တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် (၁၁)ကြိမ်မြောက်ပုံမှန်အစည်းအဝေး (၁၁)ရက်မြောက်နေ့ အစီအစဉ် ကြေညာခြင်း</title>
<speech type="speaker">အစီအစဉ်(၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက် ပုံမှန်အစည်းအဝေး (၁၁) ရက်မြောက်နေ့ အစီအစဉ်ကို လွှတ်တော် ကိုယ်စားလှယ်များထံ ဖြန့်ဝေထားတဲ့အတိုင်း ဆက်လက်ဆောင်ရွက်သွားပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များအတွက် ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ လွှတ်တော်ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="931">ဒေါ်သီရိရတနာ(အဖွဲ့ဝင်၊ ကိုယ်စားလှယ်များစိစစ်ရေးကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယကကြီးရှင်။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက် ပုံမှန်အစည်းအဝေး (၁၁)ရက်မြောက်နေ့ ၂၈-၂-၂၀၁၉ ရက်နေ့မှာ အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ကိုယ်စား မွန်ပြည်နယ်မဲဆန္ဒနယ် (၁၂)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော်ကိုယ်စားလှယ်များ စိစစ်ရေးကော်မတီ အဖွဲ့ဝင်ဖြစ်သူ ကျွန်မ ဒေါ်သီရိရတနာက ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက် နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များကတော့- ဦးလုံဂျုံဆန်မိုင် ဆွမ်ပရာဘွမ်၊ - ဒေါက်တာဝင်းအောင် ခင်ဦး၊ - ဦးအောင်မြင့် သာယာဝတီ၊ - ဦးခင်မောင်ဦး ကျောက်တံခါး၊ - ဦးဘိုကြီး ချောက်၊ - ဦးသာချို ရေနံချောင်း၊ - ဦးသောင်းအေး ပျော်ဘွယ်၊ ဦးလှထွန်းကျော် မောင်တော၊ - ဒေါက်တာသက်သက်ခိုင် ဒဂုံ၊ - ဦးစိုင်းထွန်းစိန် မိုင်းပျဉ်း၊ - ဦးခွန်မောင်သောင်း ပင်လောင်း၊ - ဒေါက်တာစိုင်းမောက်ခမ်း လားရှိုး၊ - ဒေါ်နန်းခင်စော မက်မန်း၊ - ဦးသိန်းထွန်း ကျောင်းကုန်း၊ - ဗိုလ်ချုပ်တင်ဆွေဝင်း တပ်မတော်၊ - ဦးဂင်ကမ်းလျန် ချင်း-၅၊ - ဦးအောင်သိန်း ပဲခူး-၁၂၊ - ဦးကျော်သီဟ မန္တလေး-၁၂ နှင့် - ဦးဖေတင် မွန်-၆ တို့ဖြစ်ပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၁၈ ဦးရှိပြီး ယနေ့ခွင့်ပန်ကြားသူ ၂၀ ဦး ဖြစ်တဲ့အတွက် စုစုပေါင်း ခွင့်ပန်ကြားသူ ၃၈ ဦးဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ ခွင့်ပန်ကြားတဲ့ ပြည်ထောင်စုလွှတ်တော်ကိုယ်စားလှယ် ၂၀ ဦးအား ခွင့်အဖြစ် သတ်မှတ်ခွင့်ပြုပေးနိုင်ပါရန် လေးစားစွာ တင်ပြအပ်ပါတယ်ရှင်။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက် ပုံမှန်အစည်းအဝေး (၁၁)ရက်မြောက်နေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅ရ ဦး၊ ယခင်က ခွင့်ပြုထားသူ ၁၈ ဦး၊ ယနေ့ခွင့်ပန်ကြား၍ ခွင့်ပြုထားသူ ၂၀ ဦးဖြစ်တဲ့အတွက် ခွင့်ပြု ထားသူ စုစုပေါင်း ၃၈ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေး တက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Order">
<title>ပြည်ထောင်စုလွှတ်တော်က အတည်ပြုသည်ဟုမှတ်ယူရမည့် ယဉ်ကျေးမှုအမွေအနှစ်ဒေသများ ကာကွယ်ထိန်းသိမ်းရေးဥပဒေကြမ်းကို လွှတ်တော်က မှတ်တမ်းတင်ခြင်း၊</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ယဉ်ကျေးမှု အမွေအနှစ်ဒေသများ ကာကွယ်ထိန်းသိမ်းရေးဥပဒေကြမ်းကို အမျိုးသားလွှတ်တော်မှာ စတင်ဆွေးနွေးခဲ့ပြီး လွှတ်တော်နှစ်ရပ် သဘောတူတဲ့ဥပဒေကြမ်းအဖြစ် ၂၅-၂-၂၀၁၉ ရက်မှာ ပြည်ထောင်စုလွှတ်တော်သို့ ပေးပို့ ထားပါတယ်။ အဆိုပါဥပဒေကြမ်းကို နိုင်ငံတော်သမ္မတ လက်မှတ်ရေးထိုးထုတ်ပြန်နိုင်ဖို့အတွက် ၂၆-၂-၂၀၁၉ ရက်တွင် ပေးပို့ထားပါကြောင်းနဲ့ ပြည်ထောင်စုလွှတ်တော်ဆိုင်ရာနည်းဥပဒေ ၈၁ အရ ပြည်ထောင်စု လွှတ်တော်က အတည်ပြုသည်ဟုမှတ်ယူ၍ မှတ်တမ်းတင်ကြောင်း ကြေညာပါတယ်။</speech>
</section>
<section value="Committee">
<title>ပြည်ထောင်စုလွှတ်တော်၌ ဖွဲ့စည်းထားရှိသော အာဆီယံပါလီမန်များ ညီလာခံ ဆိုင်ရာပူးပေါင်းကော်မတီနှင့် နိုင်ငံတကာပါလီမန်များ အဖွဲ့ဆိုင်ရာပူးပေါင်းကော်မတီတို့၏ သက်တမ်းတိုးမြှင့်ရေး၊ အဖွဲ့ဝင် ပြောင်းလဲတာဝန်ပေးအပ်ရေးတို့နှင့်စပ်လျဉ်း၍ လွှတ်တော်သို့ တင်ပြခြင်းနှင့် သဘောတူညီချက်ရယူခြင်း</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု လွှတ်တော် အာဆီယံပါလီမန်များညီလာခံဆိုင်ရာပူးပေါင်းကော်မတီနဲ့ နိုင်ငံတကာပါလီမန်များအဖွဲ့ဆိုင်ရာ ပူးပေါင်းကော်မတီတို့ကို ၁-၃-၂၀၁၆ ရက်နေ့တွင် စတင်ဖွဲ့စည်းခဲ့ပြီး တစ်နှစ်လျှင် တစ်ကြိမ် နှစ်စဉ်သက်တမ်း တိုးမြှင့်ဆောင်ရွက်လျက်ရှိပါတယ်။ တစ်ဆက်တည်းမှာပဲ နိုင်ငံတကာပါလီမန်များအဖွဲ့ဆိုင်ရာ ပူးပေါင်းကော်မတီအဖွဲ့ဝင် ဒေါ်နန်းမိုး မန်တုံမဲဆန္ဒနယ် ပြည်သူ့လွှတ်တော်ကိုယ်စားလှယ်အစား ဒေါက်တာစိုးမိုးသူ မြောင်းမြမဲဆန္ဒနယ် ပြည်သူ့ လွှတ်တော်ကိုယ်စားလှယ်အားလည်းကောင်း၊ ဗိုလ်မှူးချုပ်ဝင်းကိုကို တပ်မတော်သားပြည်သူ့လွှတ်တော် ကိုယ်စားလှယ်အစား ဗိုလ်မှူးချုပ်ဇော်ဝင်း တပ်မတော်သားပြည်သူ့လွှတ်တော် ကိုယ်စားလှယ်အား လည်းကောင်း ပြောင်းလဲတာဝန်ပေးအပ်သွားမှာ ဖြစ်ပါတယ်။ အဆိုပါပူးပေါင်းကော်မတီနှစ်ခုကို သက်တမ်းတစ်နှစ်တိုးမြှင့်ခြင်းနဲ့ ကော်မတီအဖွဲ့ဝင်နှစ်ဦး ပြောင်းလဲ တာဝန်ပေးအပ်ခြင်းဆိုင်ရာ အမိန့်ကြော်ငြာစာ(မူကြမ်း)ကို လွှတ်တော်ကိုယ်စားလှယ်များထံ ကြို တင် ဖြန့်ဝေထားပါတယ်။ ယခုလွှတ်တော်ရဲ့ သဘောထားရယူခြင်းကို ဆောင်ရွက်ပါ့မယ်။ အဆိုပါပူးပေါင်းကော်မတီနှစ်ခုရဲ့ သက်တမ်းကို ၁-၃-၂၀၁၉ ရက်မှစ၍ နောက်ထပ်သက်တမ်းတစ်နှစ် ထပ်မံတိုးမြှင့်ခြင်းနဲ့ နိုင်ငံတကာ ပါလီမန်များအဖွဲ့ဆိုင်ရာ ပူးပေါင်းကော်မတီအဖွဲ့ဝင်နှစ်ဦး ပြောင်းလဲတာဝန်ပေးအပ်ခြင်းတို့ကို လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် လွှတ်တော်က အတည်ပြုကြောင်းကြေညာပါတယ်။</speech>
<title>ပြည်ထောင်စုလွှတ်တော် ဥပဒေရေးရာနှင့်အထူးကိစ္စရပ်များ လေ့လာဆန်းစစ် သုံးသပ်ရေးကော်မရှင်၏ သက်တမ်းတိုးမြှင့်ရေးနှင့်စပ်လျဉ်း၍ လွှတ်တော်သို့ တင်ပြခြင်းနှင့် သဘောတူညီချက်ရယူခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု လွှတ်တော် ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင်ကို ၁-၃-၂၀၁၆ ရက်တွင် စတင်ဖွဲ့စည်းခဲ့ပြီး တစ်နှစ်လျှင် တစ်ကြိမ် နှစ်စဉ်သက်တမ်းတိုးမြှင့် ဆောင်ရွက်လျက်ရှိပါတယ်။ ကော်မရှင်အတွက် နောက်ထပ်တစ်နှစ် သက်တမ်းထပ်မံတိုးမြှင့်ခြင်းဆိုင်ရာ အမိန့်ကြော်ငြာစာ (မူကြမ်း) ကိုလည်း လွှတ်တော်ကိုယ်စားလှယ်များထံ ကြိုတင်ဖြန့်ဝေထားပါတယ်။ ယခု လွှတ်တော်ရဲ့ သဘောထား ရယူခြင်းကို ဆောင်ရွက်ပါ့မယ်။ အဆိုပါကော်မရှင်အတွက် ၁-၃-၂၀၁၉ ရက်မှစ၍ နောက်ထပ်သက်တမ်း တစ်နှစ် ထပ်မံတိုးမြှင့် ခြင်းကို လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။</speech>
<speech type="speaker">သဘောမတူသူရှိပါသလားခင်ဗျား။ သဘောမတူသူရှိပါသည်။</speech>
<speech type="speaker">ဟုတ်ပါပြီ။ ကောင်းပါပြီ။ ဒါဆိုလို့ရှိရင် သဘောမတူသူရှိတဲ့အတွက် ဒါကို မဲခွဲဆုံးဖြတ်သွားမှာ ဖြစ်ပါတယ်။</speech>
<speech type="speaker">သဘောမတူသူရှိတဲ့အတွက် အဆုံးအဖြတ်ရယူခြင်းကို စက်ခလုတ်အသုံးပြု၍ ဆန္ဒပြုတဲ့နည်းလမ်းနဲ့ ဆောင်ရွက်ပါ့မယ်။ ထောက်ခံဆန္ဒမဲများရင် အတည်ပြုပြီး ကန့်ကွက်ဆန္ဒမဲများရင် အတည်မပြုကြောင်း ကြေညာမှာဖြစ်ပါတယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များက စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type="speaker">ထောက်ခံမဲ (၂၀)မဲ၊ ကန့်ကွက်မဲ(၅၅၅)မဲ၊ ကြားနေမဲ (၁၀)မဲ ဖြစ်ပါတယ်။</speech>
<speech type="speaker">ကန့်ကွက်ဆန္ဒမဲများတဲ့အတွက် ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင် သက်တမ်းတစ်နှစ် ထပ်မံတိုးမြှင့်ခြင်းကို လွှတ်တော်က အတည်မပြုကြောင်း ကြေညာပါတယ်။</speech>
</section>
<section value="Bill">
<bill>
<title>နိုင်ငံတော်သမ္မတထံမှ သဘောထားမှတ်ချက်ဖြင့် ပြန်လည်ပေးပို့ထားသော တီထွင်မှုမူပိုင်ခွင့်ဥပဒေကြမ်းနှင့် စပ်လျဉ်း၍ ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာကို ဖတ်ကြားတင်ပြခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ တီထွင်မှု မူပိုင်ခွင့်ဥပဒေကြမ်းနဲ့စပ်လျဉ်းပြီး နိုင်ငံတော်သမ္မတရဲ့ သဘောထားမှတ်ချက်ကို နိုင်ငံတော်သမ္မတရုံးရဲ့ ၁၈-၂-၂၀၁၉ ရက်စွဲပါစာအမှတ်၊ ၅(၁)/၁/သမ္မတရုံးဖြင့် ပြန်လည်ပေးပို့ထားပါတယ်။ နိုင်ငံတော်သမ္မတရဲ့ သဘောထားမှတ်ချက်များအပေါ် ဥပဒေကြမ်းပူးပေါင်းကော်မတီ၏ လေ့လာ တွေ့ရှိချက်နဲ့ သဘောထားမှတ်ချက်အစီရင်ခံစာကို လွှတ်တော်သို့ ဖတ်ကြားတင်ပြဖို့ ဖိတ်ခေါ်ပါတယ်။</speech>
<speech><mp id="295">ဦးကျော်စိုးလင်း(အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုဝန်ကြီးများ၊ လွှတ်တော်ကိုယ်စားလှယ်များ၊ တက်ရောက်လာတဲ့ ဧည့်သည်တော်များအားလုံး မင်္ဂလာပါလို့ဦးစွာ နှုတ်ခွန်းဆက်သပါတယ်။ ကျွန်တော် ကတော့ မန္တလေးတိုင်းဒေသကြီး ပြည်ကြီးတံခွန်မဲဆန္ဒနယ်က ပြည်သူ့လွှတ်တော်ကိုယ်စားလှယ် ဥပဒေကြမ်း ပူးပေါင်းကော်မတီရဲ့ အတွင်းရေးမှူး ဦးကျော်စိုးလင်း ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ နိုင်ငံတော်သမ္မတက သဘောထား မှတ်ချက်ဖြင့် ပြန်လည်ပေးပို့လာသော တီထွင်မှုမူပိုင်ခွင့်ဥပဒေကြမ်းနှင့်စပ်လျဉ်း၍ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာကို ဖတ်ကြား တင်သွင်းသွားမှာ ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များခင်ဗျာ။ တီထွင်မှုမူပိုင်ခွင့်ဥပဒေကြမ်းကို ပြည်ထောင်စုလွှတ်တော်က ၈-၂-၂၀၁၉ ရက်နေ့ တွင် အတည်ပြုခဲ့ပြီး နိုင်ငံတော်သမ္မတထံသို့ လက်မှတ်ရေးထိုးထုတ်ပြန်နိုင်ရန် ပေးပို့ခဲ့ရာ နိုင်ငံတော် သမ္မတက သဘောထားမှတ်ချက် ၅ ချက်ဖြင့် ၁၈-၂-၂၀၁၉ ရက်နေ့တွင် ပြန်လည်ပေးပို့လာခဲ့ပါတယ်။ နိုင်ငံတော်သမ္မတ၏ သဘောထားမှတ်ချက်အပေါ် ပြည်ထောင်စုလွှတ်တော် နာယက က ၁၉-၂-၂၀၁၉ ရက် နေ့မှာ ဥပဒေကြမ်းပူးပေါင်းကော်မတီ၏ သဘောထားမှတ်ချက် အစီရင်ခံစာကိုတင်ပြရန် တာဝန်ပေးအပ် ခဲ့ပါတယ်။ ဥပဒေကြမ်းကော်မတီမှာ ၂၅-၂-၂၀၁၉ ရက်နေ့တွင် ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင် အဖွဲ့ဝင်များ၊ စီးပွားရေးနှင့် ကူးသန်းရောင်းဝယ်ရေး ဝန်ကြီးဌာန၊ ပညာရေးဝန်ကြီးဌာန၊ ပြည်ထောင်စုရှေ့နေချုပ်ရုံးတို့နှင့် အစည်းအဝေးကျင်းပခဲ့ပြီး နိုင်ငံတော် သမ္မတ၏ သဘောထားမှတ်ချက်များကို လေ့လာစိစစ်ခဲ့ကြပါတယ်။ ထိုအစည်းအဝေး၏ ဆွေးနွေးချက်များအရ နိုင်ငံတော်သမ္မတက သဘောထားမှတ်ချက်ဖြင့် ပြန်လည်ပေးပို့လာတဲ့ ဥပဒေကြမ်းနှင့်စပ်လျဉ်း၍ ဥပဒေကြမ်း၏ အပိုဒ် ၈ အပိုဒ်ခွဲ(ဈ)၊ အပိုဒ် ၆၅ အပိုဒ်ခွဲ(ခ) တို့ကို နိုင်ငံတော်သမ္မတ၏ သဘောထားမှတ်ချက်အတိုင်းလည်းကောင်း၊ အပိုဒ် ၆၅ အပိုဒ်ခွဲ(က)၊ အပိုဒ် ၆၆ အပိုဒ်ခွဲ(က)၊ အပိုဒ် ၇၁ နှင့် အပိုဒ် ရရ ၊ အပိုဒ် ၈၂ အပိုဒ်ခွဲ(ခ)တို့ကို နိုင်ငံတော်သမ္မတ၏ သဘောထား မှတ်ချက်နှင့်အညီ ပြင်ဆင်၍လည်းကောင်း အတည်ပြု ပြဋ္ဌာန်းသင့်ပါကြောင်း လေ့လာတွေ့ရှိခဲ့ရပါတယ်။ ဥပဒေကြမ်းပူးပေါင်းကော်မတီက ညှိနှိုင်းသဘောတူညီတဲ့ အပိုဒ်၊ အပိုဒ်ခွဲများ၏ ပြင်ဆင်ချက် များကိုလည်းပဲ နောက်ဆက်တွဲဇယားပါ ကန့်လန့်ဖြတ်ဇယားဖြင့် ရှင်းလင်းတင်ပြထားပြီးဖြစ်ပါတယ်။ သို့ဖြစ်ပါ၍ နိုင်ငံတော်သမ္မတ၏ သဘောထားမှတ်ချက်ဖြင့် ပြန်လည်ပေးပို့လာသော တီထွင်မှု မူပိုင်ခွင့်ဥပဒေကြမ်းနှင့်စပ်လျဉ်း၍ ပြည်ထောင်စုလွှတ်တော်ဆိုင်ရာ နည်းဥပဒေ ၉၉ နှင့်အညီ လွှတ်တော်သို့ အစီရင်ခံတင်ပြအပ်ပါတယ်ခင်ဗျာ။ အားလုံးကို အထူးပဲကျေးဇူးတင်ရှိပါတယ်။</speech>
<title>အထက်ပါ ဥပဒေကြမ်းနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ် ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ ဥပဒေကြမ်းနဲ့စပ်လျဉ်းပြီး နိုင်ငံတော်သမ္မတရဲ့ သဘောထားမှတ်ချက်အပါအဝင် ဥပဒေကြမ်းပူးပေါင်းကော်မတီရဲ့ အစီရင်ခံစာမိတ္တူကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ အစီရင်ခံစာနှင့်ကန့်လန့်ဖြတ်ဇယားကို နောက်ဆက်တွဲဖြင့် ဖော်ပြထားပါသည်။ နိုင်ငံတော်သမ္မတရဲ့ သဘောထားမှတ်ချက်များကို ပြည်ထောင်စုလွှတ်တော်ဆိုင်ရာ နည်းဥပဒေ ၁၀၈ နဲ့အညီ အဆိုတင်သွင်းဆွေးနွေးလိုတဲ့ လွှတ်တော်ကိုယ်စားလှယ်ရှိပါက အပိုဒ်၊ အပိုဒ်ခွဲအလိုက် ပြည့်စုံစွာ ဖော်ပြပြီး ၄-၃-၂၀၁၉ ရက် (တနင်္လာနေ့) မွန်းလွဲတစ်နာရီ နောက်ဆုံးထား၍ ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းပေးပို့နိုင်ကြောင်း ကြေညာပါတယ်။</speech>
</bill>
<bill>
<title>လွှတ်တော်နှစ်ရပ်သဘောကွဲလွဲသော လုပ်ငန်းခွင်ဘေးအန္တရာယ် ကင်းရှင်းရေးနှင့် ကျန်းမာရေး ဥပဒေကြမ်းနှင့်စပ်လျဉ်း၍ ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာကို ဖတ်ကြားတင်ပြခြင်း</title>
<speech type="speaker">အစီအစဉ် (၁၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ လုပ်ငန်းခွင် ဘေးအန္တရာယ် ကင်းရှင်းရေးနှင့် ကျန်းမာရေးဥပဒေကြမ်းကို ပြည်သူ့လွှတ်တော်မှာ စတင်ဆွေးနွေးခဲ့ပြီး လွှတ်တော်နှစ်ရပ်သဘောကွဲလွဲတဲ့ ဥပဒေကြမ်းအဖြစ် ပြည်ထောင်စုလွှတ်တော်၌ ဆွေးနွေးဆုံးဖြတ်နိုင်ဖို့ ၁၅-၂-၂၀၁၉ ရက်မှာ ပေးပို့ထားပါတယ်။ အဆိုပါဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နဲ့ သဘောထား မှတ်ချက်အစီရင်ခံစာကို လွှတ်တော်သို့ ဖတ်ကြားတင်ပြဖို့ ဖိတ်ခေါ်ပါတယ်။</speech>
<speech><mp id="960">ဦးဇော်ဝင်း (အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ အားလုံးပဲ မင်္ဂလာပါလာပါခင်ဗျာ။ လွှတ်တော်နှစ်ရပ် သဘောကွဲလွဲတဲ့ လုပ်ငန်းခွင်ဘေးအန္တရာယ်ကင်းရှင်းရေးနှင့် ကျန်းမာရေးဥပဒေကြမ်းနှင့်စပ်လျဉ်းပြီးတော့ ပြည်ထောင်စု လွှတ်တော် ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို ပဲခူးတိုင်းဒေသကြီး ထန်းတပင်မြို့နယ်၊ ပြည်သူ့လွှတ်တော်ကိုယ်စားလှယ် ဥပဒေကြမ်းပူးပေါင်းကော်မတီရဲ့ အဖွဲ့ဝင် ကျွန်တော် ဦးဇော်ဝင်းက တင်ပြသွားမှာဖြစ်ပါတယ်။ လွှတ်တော်နှစ်ရပ်သဘောကွဲလွဲတဲ့ လုပ်ငန်းခွင်ဘေးအန္တရာယ်ကင်းရှင်းရေးနှင့် ကျန်းမာရေးဥပဒေကြမ်း ကို ပြည်သူ့လွှတ်တော်မှာ ၁၂-၉-၂၀၁၈ ရက်နေ့မှာ ဆွေးနွေးအတည်ပြုပြီးတော့ အမျိုးသားလွှတ်တော်ကို ပေးပို့ခဲ့ပါတယ်။ အမျိုးသားလွှတ်တော်က ၁၉-၁၂-၂၀၁၈ ရက်နေ့မှာ ပြင်ဆင်ချက်များဖြင့် ပြန်လည်ပေးပို့ ခဲ့ရာ ပြည်သူ့လွှတ်တော်က သဘောမတူသည့်အချက်များကို ပြည်ထောင်စုလွှတ်တော်တွင် ဆွေးနွေးဆုံးဖြတ်ဖို့ ၁၅-၂-၂၀၁၉ ရက်တွင် ပေးပို့ခဲ့ပါတယ်။ ယင်းဥပဒေကြမ်းနှင့်စပ်လျဉ်းပြီးတော့ လွှတ်တော်နှစ်ရပ်သဘောကွဲလွဲတဲ့ အချက်များအပေါ်မှာ ပြည်ထောင်စုလွှတ်တော်တွင် ဆွေးနွေးဆုံးဖြတ်နိုင်ရေး ဥပဒေကြမ်းပူးပေါင်းကော်မတီရဲ့ သဘောထား မှတ်ချက် အစီရင်ခံစာတင်ပြရန် ပြည်ထောင်စုလွှတ်တော် နာယက က ၁၅-၂-၂၀၁၉ ရက်တွင် တာဝန် ပေးအပ်ခဲ့ပါတယ်။ ဒါကြောင့်မို့လို့ ဥပဒေကြမ်းပူးပေါင်းကော်မတီဟာ ၂၇-၂-၂၀၁၉ ရက်မှာ ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင်အဖွဲ့ဝင်များ၊ အလုပ်သမား၊ လူဝင်မှုကြီးကြပ်ရေးနှင့် ပြည်သူ့အင်အားဝန်ကြီးဌာန၊ ကျန်းမာရေးနှင့် အားကစားဝန်ကြီးဌာန၊ ပြည်ထောင်စု ရှေ့နေချုပ်ရုံး၊ မြန်မာနိုင်ငံကုန်သည်များနှင့် စက်မှုလက်မှုလုပ်ငန်းရှင်များအသင်းချုပ်တို့နှင့် အစည်းအဝေး ကျင်းပခဲ့ပြီးတော့ ဥပဒေကြမ်းပါ သဘောထားကွဲလွဲချက်များကို လေ့လာစိစစ်ခဲ့ပါတယ်။ ယင်းအစည်းအဝေးရဲ့ ဆုံးဖြတ်ချက်များအရ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ ဟာ လွှတ်တော်နှစ်ရပ် သဘောကွဲလွဲသည့် အချက်များနှင့်စပ်လျဉ်း၍ ဥပဒေကြမ်း၏ အမည်၊ အပိုဒ် ၁ အပိုဒ်ခွဲ(က)၊ အပိုဒ် ၂ အပိုဒ်ခွဲ(စ)၊ အပိုဒ်ခွဲ(ခ)၊ အပိုဒ်ခွဲ(န)၊ အပိုဒ် ၄ အပိုဒ်ခွဲ(ခ)၊ အပိုဒ်ခွဲ(ဃ)၊ အပိုဒ်ခွဲ(တ)၊ အပိုဒ် ရ အပိုဒ်ခွဲ(င)၊ အပိုဒ် ၉ ၏ခြေဆင်း၊ အခန်း(၆) ခေါင်းစဉ်၊ အပိုဒ် ၁၂ အပိုဒ်ခွဲ(က)၊ အပိုဒ်ခွဲ(ခ)၊ အပိုဒ် ၁၃ ရဲ့ ခြေဆင်း၊ အပိုဒ် ၁၄၊ အပိုဒ် ၁ရ ရဲ့ ခြေဆင်း၊ အပိုဒ် ၂၆ အပိုဒ်ခွဲ(ဇ)၊ အပိုဒ်ခွဲ(၅)၊ အပိုဒ် ၂ရ အပိုဒ်ခွဲ(ဂ)၊ အပိုဒ် ၃၀ အပိုဒ်ခွဲ(ခ)၊ အပိုဒ်ခွဲ(စ)၊ အပိုဒ်ခွဲ(ဆ)၊ အပိုဒ် ၅၂၊ အပိုဒ် ၆၆ အပိုဒ်ခွဲ(က)၊ အပိုဒ်ခွဲ(ခ)တို့ကို အမျိုးသား လွှတ်တော်၏ အတည်ပြုချက်များအတိုင်းလည်းကောင်း၊ အခန်း (၁) ခေါင်းစဉ်၊ အပိုဒ် ၂ အပိုဒ်ခွဲ(ဂ)၊ အပိုဒ်ခွဲ(င)၊ အပိုဒ်ခွဲ(ဆ)၊ အပိုဒ်ခွဲ(ဇ)၊ အပိုဒ်ခွဲ(၁)၊ အပိုဒ်ခွဲ(လ)၊ အပိုဒ် ၄ အပိုဒ်ခွဲ(ဋ)၊ အပိုဒ်ခွဲ(ဌ)၊ အပိုဒ် ၂၆ အပိုဒ်ခွဲ(င)၊ အပိုဒ်ခွဲ(ဏ)၊ အပိုဒ် ၂ရ အပိုဒ်ခွဲ(ခ)၊ အပိုဒ် ၃၃၊ အပိုဒ် ၄၁ အပိုဒ်ခွဲ(က)၊ အပိုဒ် ၅၈ တို့ကို ပြည်သူ့ လွှတ်တော်ရဲ့ အတည်ပြုချက်များအတိုင်းလည်းကောင်း၊ အပိုဒ် ၂ အပိုဒ်ခွဲ(ဒ)၊ အပိုဒ် ၃၆ အပိုဒ်ခွဲ(ခ)၊ အပိုဒ် ၃၉၊ အပိုဒ် ၄၀ အပိုဒ်ခွဲ(က)တို့ကို ဥပဒေကြမ်းပူးပေါင်းကော်မတီရဲ့ အတည်ပြုချက်များအတိုင်း လည်းကောင်း အတည်ပြု ပြဋ္ဌာန်းသင့်ပါကြောင်း လေ့လာတွေ့ရှိရပါတယ်။ ဥပဒေကြမ်းပူးပေါင်းကော်မတီဟာ လွှတ်တော်နှစ်ရပ်သဘောကွဲလွဲသည့် အချက်များအပြင် လွှတ်တော် နှစ်ရပ်က အတည်ပြုခဲ့တဲ့ ဥပဒေကြမ်းအပေါ်တွင်လည်း ထပ်မံလေ့လာစိစစ်ခဲ့ရာ ပြည်ထောင်စုလွှတ်တော်ဆိုင်ရာ နည်းဥပဒေ ၉၈ အရ ဖြည့်စွက်အကြံပြုချက်အရ ဥပဒေကြမ်းရဲ့ အပိုဒ် ၃ အပိုဒ်ခွဲ(ဂ)ကို ဥပဒေကြမ်း ပူးပေါင်းကော်မတီရဲ့ အသစ်ပြင်ဆင်ချက်အတိုင်း အတည်ပြု ပြဋ္ဌာန်းသင့်ပါကြောင်း လေ့လာတွေ့ရှိရ ပါတယ်။ ဥပဒေကြမ်းပူးပေါင်းကော်မတီက ညှိနှိုင်းသဘောတူညီခဲ့တဲ့ လွှတ်တော်နှစ်ရပ် သဘောကွဲလွဲသော အပိုဒ်၊ အပိုဒ်ခွဲများနှင့် အသစ်ဖြည့်စွက်သည့် အပိုဒ်ခွဲများကို နောက်ဆက်တွဲပါ ကန့်လန့်ဖြတ်ဇယားဖြင့် ပြုစုတင်ပြ ထားရှိပြီးဖြစ်ပါတယ်။ သို့ဖြစ်ပါ၍ လွှတ်တော်နှစ်ရပ် သဘောကွဲလွဲသော လုပ်ငန်းခွင်ဘေးအန္တရာယ်ကင်းရှင်းရေးနှင့် ကျန်းမာရေးဥပဒေကြမ်းနှင့်စပ်လျဉ်း၍ ပြည်ထောင်စုလွှတ်တော်ဆိုင်ရာ နည်းဥပဒေ ၈၂ နှင့်အညီ ဥပဒေကြမ်း ပူးပေါင်းကော်မတီက အစီရင်ခံစာတင်ပြအပ်ပါတယ်ခင်ဗျာ။ အားလုံး ကျေးဇူးတင်ပါတယ်ခင်ဗျာ။</speech>
<title>အထက်ပါဥပဒေကြမ်းနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၁၁) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ ဥပဒေကြမ်းရဲ့ သဘောကွဲလွဲချက်များနဲ့စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက်အစီရင်ခံစာကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ အစီရင်ခံစာနှင့်ကန့်လန့်ဖြတ်ဇယားကို နောက်ဆက်တွဲဖြင့် ဖော်ပြထားပါသည်။ ပြည်ထောင်စုလွှတ်တော်ဆိုင်ရာ နည်းဥပဒေ ၈၃ နည်းဥပဒေခွဲ(ဂ)နဲ့အညီ လွှတ်တော်နှစ်ရပ် သဘော ကွဲလွဲတဲ့အချက်များနဲ့ တိုက်ရိုက်သက်ဆိုင်တဲ့ ပြင်ဆင်ချက်အဆို တင်သွင်းဆွေးနွေးလိုတဲ့ လွှတ်တော် ကိုယ်စားလှယ်ရှိပါက ဆွေးနွေးလိုတဲ့ အပိုဒ်၊ အပိုဒ်ခွဲနဲ့ အကြောင်းအရာကို ဖော်ပြလက်မှတ်ရေးထိုးပြီး ၄-၃-၂၀၁၉ ရက် (တနင်္လာနေ့ မွန်းလွဲတစ်နာရီ နောက်ဆုံးထား၍ ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်း ကြေညာပါတယ်။</speech>
</bill>
</section>
<section value="Motion">
<motion>
<title>နိုင်ငံတော်သမ္မတထံမှ ပေးပို့ထားသော အာဆီယံ-ဟောင်ကောင်(တရုတ်) လွတ်လပ်သော ကုန်သွယ်မှု သဘောတူ စာချုပ်အသက်ဝင်ရေးအတွက် အတည်ပြုကြောင်း အသိပေးအကြောင်းကြားစာကို စာချုပ်ဝင်နိုင်ငံ အားလုံးသို့ ပေးပို့ရန်ကိစ္စနှင့်စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၁၂) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ ပေးပို့ထားတဲ့ အာဆီယံ-ဟောင်ကောင်(တရုတ်) လွတ်လပ်သော ကုန်သွယ်မှုသဘောတူစာချုပ် အသက်ဝင်ရေးအတွက် အတည်ပြုကြောင်း အသိပေးအကြောင်းကြားစာကို စာချုပ်ဝင်နိုင်ငံအားလုံးသို့ ပေးပို့ရန်ကိစ္စနဲ့စပ်လျဉ်းပြီး ၂၆-၂-၂၀၁၉ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က လွှတ်တော်သို့ ရှင်းလင်းတင်ပြခဲ့ပြီး ဖြစ်ပါတယ်။ အထက်ပါကိစ္စနဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော်ကိုယ်စားလှယ် ၃ ဦး ရှိပါတယ်။ တစ်ဦးချင်းအနေနဲ့ ၆ မိနစ်အတွင်း ဆွေးနွေးဖို့ဖြစ်ပါတယ်။</speech>
<speech type="speaker">ဦးသန်းစိုး(ခေါ်) သန်းစိုး(ဘောဂဗေဒ) ရန်ကုန်တိုင်းဒေသကြီး မဲဆန္ဒနယ် အမှတ်(၄) စတင်ဆွေးနွေးဖို့ဖြစ်ပါတယ်။</speech>
<speech><mp id="993">ဦးသန်းစိုး(ခေါ်)ဦးသန်းစိုး(ဘောဂဗေဒ)(မဲဆန္ဒနယ်အမှတ်-၄၊ ရန်ကုန်တိုင်းဒေသကြီး)</mp>လေးစား အပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါ။ ကျွန်တော်ကတော့ အာဆီယံ-ဟောင်ကောင်(တရုတ်) လွတ်လပ်သော ကုန်သွယ်မှုစာချုပ် သက်ဝင်ရေးနဲ့ပတ်သက်ပြီးတော့ ထောက်ခံအကြံပြု ဖြည့်စွက်ဆွေးနွေးသွားမှာ ဖြစ်ပါတယ်။ ကျွန်တော်တို့ ဒီ အာဆီယံ AFTA နဲ့ ပတ်သက်ပြီးတော့မှ သဘောတူထားတဲ့ နိုင်ငံတွေဟာ ၅ နိုင်ငံ ရှိသွားပါပြီ။ တရုတ်၊ ကိုရီးယား၊ ဂျပန်၊ သြစတြေးလျ၊ နယူးဇီလန် ခုဆိုရင် ဟောင်ကောင်(တရုတ်) တစ်ခု တိုးလာပါပြီ။ ကျွန်တော်ဖြည့်စွက် ဆွေးနွေးလိုတဲ့ဟာကတော့ ကျွန်တော့ကို Power Point တင်ပြခွင့်ပြုပါ။ အာဆီယံ-တရုတ်နဲ့ပတ်သက်ပြီးတော့မှ ကျွန်တော်တို့နိုင်ငံရဲ့ အခွင့်မသာတဲ့ Trade deficit ဖြစ်နေတဲ့ ဟာလေးကို အချက်အနေနဲ့ Trade balance အနေနဲ့ တင်ပြတာဖြစ်ပါတယ်။ နှစ်အလိုက် အာဆီယံနဲ့ တရုတ်ကုန်သွယ်မှုမှာတော့ ကျွန်တော်တို့က deficit အမြဲတမ်းဖြစ်နေပါတယ်။ အာဆီယံဘက် ကနေ ပြီးတော့။ နောက် Power Point တစ်ခုပြပါ။ ဒါကတော့ ASEAN Statistical Year Book ကနေ ပြီးတော့ ယူထားတာဖြစ်ပါတယ်။ နောက် Power Point osdalgolul အထူးသဖြင့်တော့ ကျွန်တော်တို့ မြန်မာနိုင်ငံနဲ့ တရုတ်နဲ့ Trade လုပ်တဲ့၁၉၉၅ ကနေပြီးတော့ ယနေ့ထိတိုင် ကျွန်တော် ထင်ပါတယ်။ ကျွန်တော်တို့ အမြဲတမ်း Trade က deficit ဖြစ်နေတာပါ။ Blocope: al cosé David i. Steinberg S Modern China-Myanmar Relations aộos စာအုပ်ထဲကနေ ကျွန်တော် ကိုးကားတင်ပြထားတာ ဖြစ်ပါတယ်။ အဲဒီတော့ အဲဒီစာအုပ်ထဲမှာလည်း ဒီ ကျွန်တော်တို့ တရုတ်နိုင်ငံအနေနဲ့ မြန်မာနိုင်ငံအပေါ်မှာ အထူးကုန်စည်တွေနဲ့ပတ်သက်ပြီးတော့ အခွင့်အရေး ပေးခဲ့တာတွေ အများကြီးရှိပါတယ်။ ဥပမာ Early Harvest Programs ဆိုတဲ့ဟာနဲ့ ၂၀၀၄ ခုနှစ်မှာ ကျွန်တော်တို့ မြန်မာရဲ့ ကုန်စည် ၁၃၃ မျိုးကို အခွင့်အရေး ပေးခဲ့တာမျိုးတွေ ကျွန်တော် မှတ်သားခဲ့ ဖူးပါတယ်။ အဲဒီလိုပဲ ဒီ ၂၀၀၅ GSM Summit မှာ တရုတ်ဝန်ကြီးချုပ် ဝမ်ကျားပေါင်ကနေပြီးတော့မှ Preferential Trade policy ကနေပြီးတော့ မြန်မာထုတ်ကုန် ၈ရ မျိုးကို အထူးအခွင့်အရေးပေးခဲ့တာမျိုးတွေ ကျွန်တော်တို့ တွေ့ခဲ့ရပါတယ်။ အဲဒီတော့ ကျွန်တော်ဆွေးနွေးတင်ပြလိုတဲ့အချက်က နှစ်ချက်ရှိပါတယ်။ အခု ဟောင်ကောင်(တရုတ်) ကုန်သွယ်မှုသဘောတူစာချုပ် လက်မှတ်ရေးထိုးမှုနဲ့ ပတ်သက်ပြီးတော့ ကျွန်တော် အပြည့်အဝထောက်ခံ ပါတယ်။ ဒါပေမယ့် အာဆီယံ-တရုတ်ကုန်သွယ်မှု သဘောတူညီချက်များကနေပြီး မြန်မာအတွက် အခွင့် အရေးပေးထားတဲ့ ကုန်စည်တွေပေါ်မှာ ဘယ်လောက်အတိုင်းအတာအထိ အကျိုးရရှိခံစားရပါသလဲ ဆိုတာကိုတော့ ကျွန်တော်ပြန်ပြီးတော့ ဆန်းစစ်အဖြေရှာဖို့ လိုပါတယ်လို့ ကျွန်တော် ဒီနှစ်ခု ASEAN Trade Modern China-Myanmar Relations açon David i. Steinberg à ossposaq maling ရှိရင် စာမျက်နှာ ၂၃၄ မှာ ကျွန်တော်တို့ တစ်ကယ်အခွင့်အရေးမရခဲ့တာတွေကို သွားတွေ့ရလို့ဖြစ်ပါတယ်။ အဲဒီတော့ နယ်စပ်ကုန်သွယ်ရေးကနေပြီးတော့ ကျွန်တော်တို့ မကြာခဏကြားနေရတဲ့ ကုန်သွယ်မှုမူဝါဒ ဆုံးဖြတ်ချက်၊ စည်းမျဉ်း၊ စည်းကမ်းအပြောင်းအလဲတွေကြောင့် မြန်မာဘက်ကနေပြီးတော့ ကုန်သည်တွေ အထိနာနေကြတာကို ကျွန်တော်တို့ ဥပက္ခာမပြုသင့်ပါဘူး။ ကုန်သွယ်မှုဆိုင်ရာ အထူးအခွင့်အရေး ပေးထား တယ်ဆိုပေမယ့် ပြန်ပြီးကန့်သတ်ထားတဲ့ Rule တွေက အမြဲတမ်းရှိနေပါတယ်။ အဲဒီနိုင်ငံရဲ့ ကန့်သတ် ထားတဲ့ Case တွေကို ဘယ်လိုအဖြေရှာမလဲ။ ဥပမာ မကြာသေးခင်က မူဆယ် ၁၀၅ မိုင်မှာ ဖရဲသီး ပိတ်ပင်ရတဲ့သတင်း၊ နောက် ဆန်တွေကို တရားဝင်တင်ပို့ခွင့်မရတဲ့သတင်း၊ ခုနောက်ဆုံး ကျွဲ၊ နွားတွေကို ပိတ်ပင်ရပ်ဆိုင်းထားတဲ့ သတင်းတွေကို မကြာခဏကြားနေရတာဖြစ်တဲ့အတွက် ဒီလိုအခွင့်မသာမှုတွေကြောင့် စီးပွားရေးလုပ်ငန်းတွေ ကမောက်ကမဖြစ်မှာကို စိုးရိမ်ရပါတယ်။ လယ်ယာသီးနှံတွေရဲ့ Supply Chain တစ်ခုလုံးအပေါ်မှာ သက်ရောက်မှုတွေကြောင့် လယ်ယာကဏ္ဍ စီးပွားရေးအပေါ်မှာဖြစ်လာမယ့် အခြေ အနေကိုလည်း ဆန်းစစ်တတ်ဖို့လိုပါတယ်။ အခုဆိုရင် အိန္ဒိယမှာ ပဲနဲ့ပတ်သက်ရင် ကျွန်တော်တို့ Policy က အမြဲတမ်း Change နေတာ ဖြစ်ပါတယ်။ အဲဒီတော့ ဘာကိုပြောချင်တာလဲဆိုတော့ ASEAN+1 အရသော်လည်းကောင်း၊ ခုနက ဒီစာအုပ်မှာ မြန်မာကနေပြီးတော့ တရုတ်နိုင်ငံအနေနဲ့ မြန်မာပြည်ကိုပေးထားတဲ့ ခုနကပြောတဲ့ Preferential Trade Policy of spododam EX Programs of Early Harvest Programs of apos sagę အရေးတွေ အများကြီးရှိခဲ့ဖူးပါတယ်။ ကျွန်တော်တို့နိုင်ငံမှာ ကုန်စည်ပေါင်းတော်တော်များများကို အခွင့်အရေး ပေးခဲ့ပါတယ်။ အဲဒီတော့ ဒီလို ကျွန်တော်တို့နဲ့ ကုန်သွယ်ဖက်နိုင်ငံတွေကနေပြီးတော့ မူဝါဒအပြောင်း အလဲတွေဟာ ခုနက တရားဝင်စာချုပ်စာတမ်းတွေနဲ့ ဖြစ်ခဲ့တဲ့ဟာတွေအပေါ်မှာ ဘယ်လောက်လိုက်နာ သလဲဆိုတာကို ဒီနေရာမှာ ကျွန်တော် ဆွေးနွေးရခြင်းဖြစ်ပါတယ်။ မြန်မာကုန်စည်အမျိုးပေါင်းနဲ့ပတ်သက်ပြီး ဘာကြောင့်၊ ဘယ်လို၊ ဘယ်တိုင်း အတာ ဘယ်လောက်ဆုံးရှုံးသလဲ၊ ဘယ်လိုတားမြစ်ချက်တွေကြောင့်ဆိုတာကို သက်ဆိုင်ရာ ဌာနတွေနဲ့ စနစ်တကျ သုတေသနလုပ်ဖို့လိုပါတယ်။ ဥပမာ WTO စည်းမျဉ်းတွေနဲ့ညီသလား။ ခုနက ASEAN+1 မှာရှိတဲ့ AFTA နဲ့ပတ်သက်တဲ့ စည်းမျဉ်းတွေနဲ့ ညီသလားဆိုတာကို ကျွန်တော်တို့ ဌာနဆိုင်ရာအသီးသီးကနေ ပြီးတော့ သုတေသနလုပ်ပြီးတော့မှ ဒီအချက်တွေနဲ့မညီဘူးဆိုရင် ဒီလိုစည်းမျဉ်းစည်းကမ်းတွေနဲ့ ဒီလို သဘောတူညီချက်တွေ မညီဘူးဆိုရင် ကျွန်တော်တို့ ဘယ်လိုပြန်ပြီးတော့ Bargain လုပ်သင့်တယ် ဆိုတာကို သက်ဆိုင်ရာဌာနတွေနဲ့ စဉ်းစားပြီးတော့ အထူးဌာနအနေနဲ့ တစ်ခုထားပြီးတော့ ပြန်လည်တင်ပြပြီး လုပ်ဖို့ အများကြီးကိုလိုပါတယ်။ ဘာဖြစ်လို့လဲဆိုတော့ ကျွန်တော်တို့ဆီမှာ အခုကြားနေရတာ ဒီကုန်သွယ်မှု အခွင့်မသာတဲ့ ကိစ္စတွေနဲ့ပတ်သက်လို့ရှိရင် ကျွန်တော်တို့က သတင်းအဖြစ်အနေနဲ့ပဲ ကြားခဲ့ရတယ်။ သက်ဆိုင်ရာဌာန၊ အဖွဲ့အစည်းတွေကနေပြီးတော့ ထုတ်ပြန်ပြီးတော့ ဥပမာ ASEAN+1 အရ မညီညွတ် om.senfoni@outinho misunners အရ၊ ဘယ်လောက်အရ မညီညွတ်တာကို ကျွန်တော်တို့ အမြဲတမ်းထုတ်ပြနိုင်မှသာ ကျွန်တော်တို့က ကုန်သွယ်မှုအခွင့်အလမ်းကို သာမှာပါ။ ကျွန်တော်တို့ ရသင့်ရထိုက်တဲ့ အခွင့်အလမ်းကို ရရှိမှာဖြစ်ပါတယ်။ အဲဒါကြောင့်မို့လို့ အဲဒီကုန်သွယ်မှုမကြာခဏ Policy Change တာတွေနဲ့ ပတ်သက်ပြီးတော့မှ ASEAN+1 သော်လည်းကောင်း၊ WTO သော်လည်းကောင်း ဘာကြောင့်၊ ဘယ်စည်းမျဉ်းကြောင့်၊ ဘယ် article ကြောင့် ဆိုတာမျိုးကို သက်ဆိုင်ရာဌာနအနေနဲ့ အဲဒီ Case တွေကို Research လုပ်ပြီးတော့မှ အမြဲတမ်းသုတေသန လုပ်နိုင်မှာ ဒီပြဿနာကို ကျော်လွှားနိုင်မှာဖြစ်ပါတယ်။ ဒါကြောင့် ဒီလိုသဘောတူညီချက်ကို လက်ခံပါတယ်။ ဒါပေမယ့် article တကယ်လို့ ပြဿနာတွေတက်လာရင် ဘယ်လို article အရ ဆိုတာကို ကျွန်တော်တို့ ရှင်းပေးဖို့ သုတေသနအဖွဲ့အစည်းတစ်ခုဖွဲ့ပြီးတော့ ဆောင်ရွက်ပေးပါလို့ ကျွန်တော်ပြောကြားရင်း နိဂုံးချုပ် ပါတယ်။ ကျေးဇူးတင်ပါတယ်။</speech>
<speech type="speaker">ဆက်လက်ပြီး ဦးဇာနည်မင်း ရွှေကူမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="240">ဦးဇာနည်မင်း(ရွှေကူမဲဆန္ဒနယ်၊ ကချင်ပြည်နယ်)</mp>ပြည်ထောင်စုလွှတ်တော် နာယကကြီး နှင့်တကွ တက်ရောက်လာသူများအားလုံး မင်္ဂလာပါ။ ကျွန်တော်ကတော့ ကချင်ပြည်နယ်၊ ရွှေကူမြို့နယ် ပြည်သူ့လွှတ်တော်ကိုယ်စားလှယ် ဦးဇာနည်မင်း ဖြစ်ပါတယ်။ ကျွန်တော့အနေနဲ့ နိုင်ငံတော်သမ္မတမှ ပေးပို့လာတဲ့ အာဆီယံ-ဟောင်ကောင်(တရုတ်) လွတ်လပ်သော ကုန်သွယ်မှုသဘောတူစာချုပ် အသက်ဝင် နိုင်ရေးအတွက်ကို အတည်ပြုကြောင်း အကြောင်းကြားစာ စာချုပ်ဝင်နိုင်ငံများအားလုံးကို ပေးပို့ရန်ကိစ္စ နဲ့စပ်လျဉ်းပြီးတော့မှ ကျွန်တော့အနေနဲ့ အကြံပြု ဆွေးနွေးသွားမှာ ဖြစ်ပါတယ်။ ကျွန်တော့အနေနဲ့ ဒီမှာပြောလိုတာကတော့ ဒီကုန်စည်နဲ့ပတ်သက်ပြီးတော့မှ ကျွန်တော်တို့တွေ ဒီလက်မှတ်ကိုထိုးလိုက်ပြီ ကျွန်တော်တို့ရဲ့ ကြိုတင်ပြင်ဆင်မှုတွေ လုပ်ဖို့လိုပါလိမ့်မယ်။ ကျွန်တော်တို့ ကုန်စည် တွေစီးဆင်းလာပြီ အဓိကအားဖြင့်တော့ ကျွန်တော့ ကချင်ပြည်နယ်ကိုအခြေခံပြီးမှ ပြောရမယ်ဆိုလို့ရှိရင် ကျွန်တော်တို့ရဲ့ ဒီကချင်ပြည်နယ် တရုတ်နဲ့ဆိုလို့ရှိရင် ကုန်းတွင်းပိုင်းဆက်စပ်မှုက ပိုရှိပါတယ်။ များပါ တယ်။ အဲဒီမှာ ကျွန်တော်တို့ အဓိက ကျွန်တော်တို့ဆီက ပို့ကုန်တွေနဲ့ မနှစ်ကဆိုလို့ရှိရင် ကျွန်တော်တို့ ဒါဟာပြောမယ်ဆိုလို့ရှိရင် ဖရဲရယ်၊ နောက် သရက်ရယ် ဆန်ရယ် တင်ပို့ခဲ့ပါတယ်။ အဲဒီမှာလည်း ကျွန်တော်တို့တွေက ကျွန်တော်တို့မှာ ခိုင်မာတဲ့မူဝါဒတွေ ဒီစာချုပ်စာတမ်းတွေနဲ့ ခိုင်ခိုင်မာမာနဲ့ မလုပ်တဲ့ အခါကျတော့ ကျွန်တော်တို့ရဲ့ တောင်သူတွေ၊ စီးပွားရေးလုပ်ငန်းရှင်တွေ အများကြီးနစ်နာဆုံးရှုံးခဲ့ပါ တယ်။ ဆန်ကုန်သည်တွေနဲ့ ကျွန်တော်တို့ ဒါတရားစွဲဆိုခံတဲ့အထိ ဒါဖြစ်ခဲ့ရတယ်။ နောက်သရက်ဆိုလို့ ရှိရင်လည်း ဒါဈေးကွက်အနေအားဖြင့်တော့ ဒါတောင်သူတွေ အများကြီးအထိနာပြီးတော့မှ ပြောမယ်ဆို လို့ရှိရင် ဒီဒေသမှာ ပေါက်ဈေးနဲ့ကိုမှ များစွာနစ်နာပြီးတော့မှ ရောင်းချခဲ့ရတာတွေလည်း ရှိပါတယ်။ ဒါတွေကိုလည်း ဒီနိုင်ငံအနေနဲ့ အာဆီယံ Background အနေနဲ့ ကျွန်တော်တို့ ဒါအခုလက်မှတ်ထိုးမှာ ဖြစ်တဲ့အတွက်ကြောင့်မိုလို့ ဒါတွေကိုလည်းပေါ့နော် ကြိုတင်ပြင်ဆင်ပြီးတော့မှ မူဝါဒတစ်ရပ်အနေနဲ့ ချမှတ်ဖို့၊ အဲဒီအပေါ်မှာလည်း ခုနက ကျွန်တော်တို့ အမျိုးသားလွှတ်တော်ကိုယ်စားလှယ်ကြီး ဦးသန်းစိုးရဲ့ တင်ပြချက်အရ ဒါသုတေသနလုပ်ပြီးမှ ဒါသေသေချာချာနဲ့ စိစစ်ဆောင်ရွက်ဖို့ကိုလည်း ကျွန်တော့အနေနဲ့ ဒီလွှတ်တော်နာယကကြီးကတစ်ဆင့် ကျွန်တော့အနေနဲ့ တိုက်တွန်းလိုပါတယ်ဗျ။ နောက်တစ်ချက်ကတော့ ဒီမှာ ကျွန်တော်တို့ရဲ့ ကုန်သွယ်မှုပေါ့ တရုတ်အပိုင်းမှာ ဒီတရားဝင်ဂိတ် တွေကိုလည်းကျွန်တော်က အဆင့်မြှင့်တင်ဖို့လိုပါလိမ့်မယ်။ အဆင့်မြှင့်တင်ဖို့ဆိုတာ ဒီအခု ကျွန်တော်တို့ န္တ ဥGovernment စ ကျွန်တော်တို့ ဒါအီးစနစ်နဲ့သွားဖို့လိုပါတယ်။ နောက်တစ်ခါ ဒီဟောင်ကောင်မှာဆိုလို့ရှိလည်း ကျွန်တော် တို့ရဲ့ ရင်းနှီးမြှုပ်နှံဖို့အတွက် ကျွန်တော်တို့နိုင်ငံအနေနဲ့ ကမ်းလှမ်းထားတဲ့ နိုင်ငံထဲမှာလည်း ပါပါတယ်။ ဒါကြောင့်မိုလို့ အဓိကအားဖြင့် ဒီကုန်သွယ်မှုအတွက်ကို စာချုပ်ကိုပေါ့နော် ဒီတရားဝင်ပြုခြင်းဟာ ကျွန်တော်တို့ရဲ့ ရင်းနှီးမြှုပ်နှံမှုအတွက်ကိုလည်း အားပေးရာရောက်တာဖြစ်ပါတယ်။ ဒါကြောင့်မိုလို့ ကျွန်တော်တို့ ဒီရဲ့နယ်စပ်ဂိတ်တွေကိုလည်း သေချာပြင်ဆင်ထားသင့်တယ်။ ကျွန်တော်တို့ဘက်က ကုန်သွယ်တဲ့ နေရာမှာလည်းပေါ့နော် ဒါဒီဥပဒေတွေ ပြင်ဆင်ထားရမယ်။ ပြင်ဆင်ပြီးမှ ဒီဝန်ဆောင်မှုတွေ၊ ရင်းနှီး မြှုပ်နှံမှုတွေ စီးဆင်းဖို့အတွက်ကိုလည်း ကျွန်တော်တို့ရဲ့ ဒီအားသာအားနည်းချက်တွေကို လေ့လာပြီးမှ ဒါဆောင်ရွက်ထားသင့်တယ်ဆိုတဲ့အကြောင်းကိုလည်း ကျွန်တော့အနေနဲ့ နာယကကြီးကနေတစ်ဆင့် ပြောလိုပါတယ်။ ဒီမှာတစ်ချက်ပါပါတယ်။ ကုန်သွယ်စီးဆင်းတဲ့နေရာမှာ ကုန်သွယ်စီးဆင်းမှု၊ ရင်းနှီးမြှုပ်နှံမှုစီးဆင်းမှု အဟန့်အတားတွေ လျော့နည်းစေဖို့အတွက်တွေပါတယ်။ နောက်တစ်ခါ စာချုပ်ဝင်ရမှ စီးပွားရေးချိတ် ဆက်မှု နက်နဲပြန့်ကျဲစေဖို့အတွက်လည်း ပါပါတယ်။ အဲ့ဒီမှာတစ်ချက်က ကျွန်တော့အနေနဲ့ ဆွေးနွေးလို တာက ပြည်သူတွေရဲ့ ပါဝင်မှုရယ်၊ နောက်တစ်ခါ ဝန်ထမ်းတွေ၊ ဌာနဆိုင်ရာပါဝင်မှုတွေ ကျွန်တော့အနေနဲ့ ဒီမှာသုံးချင်ပါတယ်။ အဲဒီမှာ ကျွန်တော်တို့ရဲ့ ဒီစီးဆင်းမှုအဟန့်အတားတွေကိုပေါ့နော် တိတိကျကျနဲ့ မြန်မြန်ဆန်ဆန် စနစ်တကျဖြစ်ဖို့အတွက်က ဒီအဟန့်အတားတွေဖြစ်ဖို့အတွက်ကလည်း ကျွန်တော်တို့ ဒီနိုင်ငံ့ဝန်ထမ်းတွေနဲ့ အများကြီးပူးပေါင်းဆောင်ရွက်ဖို့အတွက် လိုပါတယ်ဆိုတဲ့အကြောင်း ကျွန်တော့ အနေနဲ့ပြောလိုပါတယ်။ ဒါကြောင့်မို့လို့ ကျွန်တော့အနေနဲ့ စီးပွားရေးလုပ်ငန်းတွေ ကုန်ကျစရိတ်တွေသက်သာစေပြီးမှ တိုးမြှင့် ကုန်သွယ်တွေတိုးမြှင့်ပြီးမှ စီးပွားရေးလုပ်ငန်းတွေထိရောက်စေဖို့အတွက် စီးပွားရေးလုပ်ငန်း အခွင့်အလမ်းများကို ပိုမိုများပြားလာပြီးမှ ကျွန်တော်တို့ရဲ့ နိုင်ငံအတွက် စီးပွားရေးတွက်ခြေကိုက်မယ့် အနေအထားဖြစ်တဲ့အတွက်ကြောင့်မို့ ဒီစာချုပ်ကို ကျွန်တော် ထောက်ခံပါတယ်ဆိုတဲ့အကြောင်းပြောကြားနဲ့ နိဂုံးချုပ်ပါတယ်။ အားလုံး ကျေးဇူးတင်ပါတယ်။</speech>
<speech type="speaker">ဦးအေးမင်းဟန် မွန်ပြည်နယ် မဲဆန္ဒနယ်အမှတ်(၁) ဆွေးနွေးဖို့ဖြစ်ပါတယ်။</speech>
<speech><mp id="928">ဦးအေးမင်းဟန်(မဲဆန္ဒနယ်အမှတ်-၁၊ မွန်ပြည်နယ်)</mp>လေးစားရပါသော ပြည်ထောင်စု လွှတ်တော် နာယကကြီးနှင့် လွှတ်တော်ကိုယ်စားလှယ်များအားလုံး မင်္ဂလာပါခင်ဗျာ။ ကျွန်တော်ကတော့ မွန်ပြည်နယ် မဲဆန္ဒနယ်အမှတ်(၁)က အမျိုးသားလွှတ်တော်ကိုယ်စားလှယ် ဦးအေးမင်းဟန် ဖြစ်ပါတယ်။ ကျွန်တော့အနေဖြင့် မြန်မာနိုင်ငံမှ အာဆီယံ-ဟောင်ကောင်(တရုတ်) လွတ်လပ်သောကုန်သွယ်မှု သဘော တူစာချုပ် အသက်ဝင်ရေးအတွက် အတည်ပြုကြောင်းအသိပေး အကြောင်းကြားစာကို စာချုပ်ဝင်နိုင်ငံ များအားလုံးသို့ ပေးပို့ရန်ကိစ္စနှင့်ပတ်သက်ပြီး ဆွေးနွေးသွားမှာ ဖြစ်ပါတယ်။ အင်္ဂလိပ်စာအသုံးနှုန်း သုံးစွဲ ခွင့်ပြုဖို့ နာယကကြီးအား တင်ပြတောင်းခံအပ်ပါတယ်။ လွတ်လပ်စွာကုန်သွယ်ခြင်း Free Trade ကြောင့် ကောင်းကျိုးများရှိသလို ဆိုးကျိုးများလည်း ရှိနိုင်ပါတယ်။ နိုင်ငံတစ်ခုအနေဖြင့် ကုန်သွယ်မှုနှင့် တိုင်းပြည်ဖွံ့ဖြိုးတိုးတက်မှုလမ်းကြောင်းတွင် အားနည်းချက် များရှိနေပြီဆိုပါက Free Trade ကို ဆိုးကျိုးအနေဖြင့် သုံးသပ်နေမည်သာဖြစ်ပါတယ်။ သို့သော်လည်း မျက်မှောက်ခေတ်အနေအထားကို ကြည့်မယ်ဆိုရင် နိုင်ငံတော်တော်များများသည် Free Trade ကို တွန်းအားပေးလာကြပါတယ်။ ဒါကြောင့် မြန်မာနိုင်ငံအနေဖြင့်လည်း မပြောင်းလဲချင်လည်း ကမ္ဘာကြီး ပြောင်းလဲမှုနဲ့အတူ လိုက်လျောညီထွေဖြစ်အောင် ပြောင်းလဲဖို့လိုပါတယ်။ ဒေသအတွင်းနိုင်ငံများ၏ ဖွံ့ဖြိုးမှုကွာခြားခြင်းသည် Free Trade ကို ဖော်ဆောင်ရာမှာ ကြီးမားတဲ့အခက်အခဲတစ်ခု ဖြစ်ပါတယ်။ ဒါတွေကတော့ လူ့စွမ်းအားအရင်းအမြစ်ကွာခြားခြင်း၊ နည်းပညာပိုင်းကွာခြားခြင်းနဲ့ အခြေခံအဆောက် အဦ ကွာခြားမှုရှိခြင်းနှင့် ငွေကြေးအရင်းအနှီးကွာခြားခြင်းတို့ပဲ ဖြစ်ပါတယ်။ ဒါကြောင့် မိမိနိုင်ငံ ဖွံ့ဖြိုးတိုးတက်ရန်အတွက် အခြားအာဆီယံနိုင်ငံများနှင့် ယှဉ်ပြိုင်နိုင်အောင် ကြိုးစားရပါမယ်။ Efficiency တက်အောင် လုပ်ယူရမှာဖြစ်ပါတယ်။ နောက်တစ်ချက်ကတော့ Free Trade တွေ စီးပွားရေးဖွံ့ဖြိုးတိုးတက်မှုတစ်ခုတည်းသော ထောက်ပံ့မှုတွေကို သတိထားရပါမယ်။ အကြောင်းမှာ Free Trade နဲ့ပတ်သက်လို့ ကောင်းကျိုးများရှိသလို ဆိုးကျိုးများလည်းရှိမှာ ဖြစ်ပါတယ်။ မိမိနိုင်ငံမှ ကုန်ပစ္စည်းများကို တစ်ခြားနိုင်ငံသို့တင်ပို့ရာတွင် အခွန်ကင်းလွတ်ခွင့်ရခြင်း၊ ထုတ်ကုန်တိုးလာခြင်း အလုပ် အကိုင်အခွင့်အလမ်းများပေါများလာခြင်း၊ ပြည်သူများအတွက် ရွေးချယ်စရာအခွင့်အလမ်းများ များလာခြင်း နိုင်ငံခြားငွေလဲလှယ်မှုကနေ အကျိုးအမြတ်ရရှိခြင်း၊ စီးပွားရေးဖွံ့ဖြိုးတိုးတက်လာခြင်း စသည့်ကောင်းကျိုး များရှိနိုင်သလို တစ်ဖက်မှာလည်း အမျိုးသားအကျိုးစီးပွားကိုထိခိုက်နိုင်ခြင်း၊ ယှဉ်ပြိုင်နိုင်စွမ်းနှင့် ပြည်တွင်း လုပ်ငန်းငယ်များ လျော့ကျသွားခြင်း၊ နိုင်ငံတကာဥပဒေများကို ခုခံနိုင်မှုအားနည်းခြင်း၊ အရည်အသွေးမှာ မယှဉ်နိုင်လျှင် ပြည်တွင်းထုတ်ကုန်များ၏ ဝယ်လိုအားကျဆင်းလာခြင်း စသည့်ဆိုးကျိုးများကို ရင်ဆိုင်ကြုံတွေ့ နိုင်သည့်အတွက် အခုကတည်းက ကြိုတင်ပြင်ဆင်ထားဖို့ လိုအပ်မှာဖြစ်ပါတယ်။ ဟောင်ကောင်(တရုတ်ပြည်) တရုတ်နိုင်ငံထဲမဝင်ရောက်မီ ဗြိတိသျှကိုလိုနီလက်အောက် ရောက်ရှိ နေချိန် ၁၉၉၅ ခုနှစ်၊ ဇန်နဝါရီလ ၁ ရက်နေ့ကတည်းက ကမ္ဘာ့ကုန်သွယ်ရေးအဖွဲ့ WTO ထဲတွင် သီးသန့် ဝင်ရောက်ထားခြင်းဖြစ်တဲ့အတွက် ဟောင်ကောင်ကို ကမ္ဘာပေါ်မှာ ကုန်သွယ်ရေးအရ တရုတ်နိုင်ငံ၏ လက်အောက်ခံမဟုတ်ဘဲ သီးခြားလွတ်လပ်တဲ့နိုင်ငံတစ်နိုင်ငံအဖြစ် မှတ်ယူထားပါတယ်။ ဟောင်ကောင်နှင့် အာဆီယံနိုင်ငံများ ကုန်သွယ်မှုပမာဏသည် ၂၀၁၆ ခုနှစ်တွင် ဟောင်ကောင်ဒေါ်လာ ၁၁၉ ဘီလီယံရှိပြီး ၂၀၁ရ ခုနှစ်တွင် ၉၃ရ ဘီလီယံအထိ တိုးတက်လာခဲ့ပါတယ်။ ဟောင်ကောင်နှင့် မြန်မာနိုင်ငံတို့သည် ၂၀၁၇-၂၀၁၈ ဘဏ္ဍာရေးနှစ်မှာ ၃၈၅.၆၃ သန်း ကုန်သွယ်ခဲ့ပြီး ၂၀၁၈ ခုနှစ်၏ ၆ လဘတ်ဂျက်မှာ ၂၃၈.၅ သန်း တန်ဖိုးအပြန်အလှန် ကုန်သွယ်ခဲ့ကြပါတယ်။ ဟောင်ကောင်-မြန်မာ ကုန်သွယ်မှုသည် လျင်မြန်စွာ ဖွံ့ဖြိုးတိုးတက်ခဲ့သောကြောင့် ဟောင်ကောင်သည် တရုတ်၊ စင်္ကာပူ၊ ထိုင်း အပြီးတွင် ကုန်သွယ်မှုတန်ဖိုး အရ စတုတ္ထအများဆုံးနိုင်ငံ ဖြစ်လာပါတယ်။ မြန်မာနိုင်ငံမှ ဟောင်ကောင်သို့ အဓိကတင်ပို့တဲ့ ပို့ကုန်အရ ကျောက်သံပတ္တမြား၊ စိုက်ပျိုးထွက်ကုန်၊ ရေလုပ်ငန်းထွက်ကုန်နှင့် အဝတ်အထည်တို့ ဖြစ်ပါတယ်။ ဟောင်ကောင်မှ တင်သွင်းသည့် ကုန်ပစ္စည်းများကတော့ စာရေးကိရိယာ၊ ဆက်သွယ်ရေးနဲ့ သက်ဆိုင် သည့် ပစ္စည်းကရိယာများ၊ မြင်အားကောင်စေမည့် ပစ္စည်များ ဥပမာ- Microscope, Telescope စသည် တို့ဖြစ်ပါတယ်။ အာဆီယံ- ဟောင်ကောင် လွတ်လပ်သော ကုန်သွယ်မှု သဘောတူစာချုပ်သည် အာဆီယံနှင့် အခြားနိုင်ငံများချုပ်ဆိုသော ၆ ခုမြောက် သဘောတူစာချုပ်ဖြစ်ပြီး ယင်းစာချုပ်အရှေ့တွင် တရုတ်၊ ကိုရီးယား၊ ဂျပန်၊ အိန္ဒိယ၊ ဩစတြေးလျ၊ နယူဇီလန်နိုင်ငံတို့နှင့် လွတ်လပ်သော ကုန်သွယ်မှု စာချုပ်များ ချုပ်ဆိုခဲ့ပြီးဖြစ်ပါတယ်။ အဆိုပါစာချုပ်သည် မြန်မာနိုင်ငံနှင့် ဟောင်ကောင်တို့ကြား ၂ နိုင်ငံ ချုပ်ဆိုသည့် စာချုပ်မဟုတ်ဘဲ အာဆီယံနှင့် ဟောင်ကောင်(တရုတ်)အကြား ချုပ်ဆိုသည့် စာချုပ်ဖြစ်သည့် အလျောက် အဖွဲ့အစည်းတစ်ခုနှင့် နိုင်ငံတစ်နိုင်ငံတို့ကြားချုပ်ဆိုသည့် သဘောတူစာချုပ်သာ ဖြစ်ပါတယ်။ မြန်မာနိုင်ငံသည် အာဆီယံထဲသို့ ၁၉၉၅ ခုနှစ်၊ ဇူလိုင်လ ၁ ရက်နေ့ထဲက ဝင်ရောက်ခဲ့ခြင်းကြောင့် ယခုချုပ်ဆိုသည့်စာချုပ်အရ ချုပ်ဆိုသည့်သဘောတူစာချုပ်မှာ တစ်စိတ်တစ်ပိုင်း ပါဝင်ပတ်သက်နေရခြင်း ဖြစ်ပါတယ်။ ယခုသဘောတူစာချုပ်သည် မြန်မာနိုင်ငံနှင့် ဟောင်ကောင်အကြား Trade balance ကွာဟမှု မရှိခြင်းကြောင့် မြန်မာနိုင်ငံအတွက် ဆိုးကျိုးနည်းပြီး ကောင်းကျိုးပိုများစေပါတယ်။ ဒါပေမယ့်လည်း သယံဇာတအမျိုးအစားများ ပါဝင်ပတ်သက်ပြီးတော့ ကန့်သတ်ထားမှုတော့ ရှိသင့်ပါတယ်။ ထိုကန့်သတ် ချက်များအပေါ်အခြေခံပြီး မြန်မာနိုင်ငံအနေဖြင့် သင့်တော်သည့်ကုန်ပစ္စည်းများကို ထုတ်လုပ်ဖို့လိုအပ် ပါမယ်။ ကန့်သတ်ချက်များအပေါ် အခြေခံပြီး ကုန်ထုတ်လုပ်ငန်းများကို လုပ်ဆောင်နိုင်မှသာ Specialization ဆိုတာဖြစ်လာမှာ ဖြစ်ပါတယ်။ မြန်မာနိုင်ငံအနေဖြင့် Specialization ကို အခြေခံသည့် ထုတ်လုပ်မှုမျိုးကို လုပ်ဆောင်ရပါမယ်။ Specialization ကို ထုတ်ကုန်များကို ထုတ်လုပ်နိုင်မှသာလျှင် မြန်မာနိုင်ငံအနေဖြင့် ထုတ်လုပ်မှုကုန်ကျ စရိတ် လျော့နည်းလာမည်ဖြစ်ပြီး ကုန်ထုတ်စွမ်းအားလည်း မြင့်တက်လာပါမယ်။ ဒါမှသာ Free Trade ဖော်ဆောင်သည့်အခြားနိုင်ငံများနှင့် ယှဉ်ပြိုင်နိုင်မှာဖြစ်ပါတယ်။ တကယ်တော့ Free Trade သည် ကြောက်စရာမလိုပါဘူး။ Specialization ကို အခြေခံသည့် စိန်ခေါ်မှုတစ်ခုသာ ဖြစ်ပါတယ်။ နောက်ဆုံးအနေဖြင့် ပြောရမယ်ဆိုလို့ရှိရင် Free Trade ကို စိန်ခေါ်နိုင်ဖို့အတွက် မိမိတို့နိုင်ငံအနေဖြင့် မိမိတို့ သံယံဇာတအမျိုးအစားများကို ကန့်သတ်၍ Specialization ကိုအခြေခံသည့် ကုန်ထုတ် လုပ်ငန်းများ ဖွံ့ဖြိုးတိုးတက်အောင် လုပ်ဆောင်ရန်လိုအပ်ကြောင်းတင်ပြရင်း နိုင်ငံတော်သမ္မတက ပေးပို့လာသည့် အာဆီယံ-ဟောင်ကောင်(တရုတ်) လွတ်လပ်သော ကုန်သွယ်မှုသဘောတူစာချုပ် အသက်ဝင်ရေးအတည် ပြုကြောင်း အသိပေးအကြောင်းကြားစာကို စာချုပ်ဝင်နိုင်ငံများအားလုံး ပေးပို့ရန်ကိစ္စနှင့်ပတ်သက်ပြီး သဘောတူကြောင်း ပြည်ထောင်စုလွှတ်တော် နာယကကြီးအား တင်ပြအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<title>အထက်ပါကိစ္စနှင့်စပ်လျဉ်း၍ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က ပြန်လည် ရှင်းလင်းဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၁၃) ဖြစ်ပါတယ်။ လွှတ်တော်ကိုယ်စားလှယ်များရဲ့ ဆွေးနွေးချက် များနဲ့စပ်လျဉ်းပြီး သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="27">ဦးဆက်အောင်(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန၊ ရင်းနှီးမြှုပ်နှံမှုနှင့် နိုင်ငံခြား စီးပွားဆက်သွယ်ရေးဝန်ကြီးဌာနကိုယ်စား)</agency>လေးစားအပ်ပါသော ပြည်ထောင်စုလွှတ်တော် နာယက၊ ပြည်သူ့လွှတ်တော် ဥက္ကဋ္ဌနှင့် လွှတ်တော်ကိုယ်စားလှယ်များ၊ ဖိတ်ကြားထားသော ပြည်ထောင်စု အဆင့်အဖွဲ့အစည်းဝင်ပုဂ္ဂိုလ်များ၊ ဧည့်သည်တော်များအားလုံး မင်္ဂလာပါခင်ဗျာ။ အာဆီယံ-ဟောင်ကောင် (တရုတ်) လွတ်လပ်သောကုန်သွယ်မှု သဘောတူညီမှုစာချုပ် အသက်ဝင်ရေးအတွက် အတည် ပြုကြောင်း အသိပေးအကြောင်းကြားစာကို စာချုပ်ဝင်နိုင်ငံအားလုံးကို ပေးပို့နိုင်ရေးကိစ္စနှင့်စပ်လျဉ်းပြီးတော့ ၂၆-၂-၂၀၁၉ ခုနှစ်မှာ ပြည်ထောင်စုလွှတ်တော်သို့ ရှင်းလင်းတင်ပြခဲ့ပြီး ဖြစ်ပါတယ်။ အဆိုပါစာချုပ်အသက်ဝင်ပြီးပါက စာချုပ်ဝင်နိုင်ငံများအကြား နိုင်ငံ ၁၀ နိုင်ငံ စုစည်းထားတဲ့ ဈေးကွက်တစ်ခုဖြစ်တဲ့ အာဆီယံနဲ့ ကမ္ဘာ့ကုန်သွယ်မှုနဲ့ ဈေးကွက်တစ်ခုဖြစ်တဲ့ အာဆီယံနဲ့ ကမ္ဘာ့ကုန်သွယ် မှုနဲ့ ရင်းနှီးမြှုပ်နှံမှု အင်အားကြီးနိုင်ငံတစ်ခုဖြစ်တဲ့ ဟောင်ကောင်(တရုတ်)တို့အကြားမှာ စီးပွားရေး ဆက်သွယ်မှုများ ပိုမိုခိုင်မာစေတဲ့ စာချုပ်တစ်ခုဖြစ်တဲ့အတွက် ခိုင်မာတဲ့ပူးပေါင်းဆောင်ရွက်မှုတွေနဲ့ ကုန်သွယ်မှုရင်းနှီးမြှုပ်နှံမှု အခွင့်အလမ်းတွေ ပိုမိုရရှိစေမှာဖြစ်ပါတယ်။ ဒါ့အပြင် ဈေးကွက်ဒေသအတွင်းမှာ စီးပွားရေးဖွံ့ဖြိုးတိုးတက်မှုများကို အထောက်အကူပြုစေမှာလည်း ဖြစ်ပါတယ်။ အာဆီယံအဖွဲ့ဝင်နိုင်ငံ များနဲ့ ဟောင်ကောင်(တရုတ်)တို့အကြား ကုန်စည်နှင့် ဝန်ဆောင်မှု ကုန်သွယ်ရေး၊ ရင်းနှီးမြှုပ်နှံမှုကဏ္ဍ တို့မှာ အကျိုးကျေးဇူးများကို ရရှိမယ့်အပြင် စီးပွားရေးပူးပေါင်းဆောင်ရွက်မှုများကိုလည်း ပိုမိုမြှင့်တင် နိုင်ပြီးတော့ ကုန်သွယ်မှု လွယ်ကူချောမွေ့စေရေးကို အထောက်အကူပြုနိုင်မှာဖြစ်ပါတယ်။ မြန်မာနိုင်ငံနဲ့ ဟောင်ကောင်(တရုတ်)အကြားမှာလည်း အပြန်အလှန်ကုန်သွယ်မှုတွေ ပိုမိုတိုးတက် လာစေနိုင်ပြီး မြန်မာနိုင်ငံရဲ့ ဝန်ဆောင်မှု၊ ကုန်သွယ်ရေးနဲ့ ရင်းနှီးမြှုပ်နှံမှုကဏ္ဍများမှလည်း အကျိုးကျေးဇူး op:of nico@oslodclosušili Sozșcossos. Biliteral Trade . Multiliteral Trade Agreement များကို ဆက်လက်ပြီးတော့ ချုပ်ဆိုပြီးအတည်ပြုပြီးတဲ့အခါမှာတော့ ဒီ Agreement များကို ဆက်လက် 8:cos? Enforcement op:opaondonsle:cos? caosegadags looulosušili sàścé Enforcement များဆောင်ရွက်ရတဲ့အခါကျလို့ရှိရင်တော့ ကိုယ်စားလှယ်တော်ကြီး ဦးသန်းစိုးပြောသလိုမျိုး မလိုက်နာတဲ့ şĉioozni Enforcement 8:cos? 3369:apas: gs Gouloswil 6$os 8:cos? Preferential Trade qp:0c:od 332¢69:9p:MwS: 3983999028 Cecesaozos Market Distribution လို့ခေါ်တဲ့ ဈေးကွက်ဖြန့်ကျက်မှု၊ နောက်ပြီးတော့ Product Development လို့ခေါ်တဲ့ ကုန်ပစ္စည်း မြှင့်တင်နိုင်မှုစတဲ့ အချက်များကိုကောင်းမွန်အောင် ဆောင်ရွက်ရမှာဖြစ်ပြီးတော့ Value Added ပစ္စည်း များကိုလည်း ပိုမိုထုတ်လုပ်နိုင်ဖို့လိုပါတယ်။ အဲဒီတော့မှသာ ကျွန်တော်တို့ Intra Regional Trade ကို ပိုမိုအားကောင်းလာစေနိုင်မှာ ဖြစ်ပါတယ်။ ယခုစာချုပ်မှာလည်း အာဆီယံအတွင်းဖွံ့ဖြိုးမှုနည်းတဲ့ မြန်မာနိုင်ငံ၊ ကမ္ဘောဒီးယားနိုင်ငံ၊ လာအို၊ ပီဒီအာနဲ့ ဗီယက်နမ်နိုင်ငံများကို သက်သာတဲ့အခွင့်အရေးများကို ညှိနှိုင်းခွင့်များကိုလည်း ပေးထားတာ ဖြစ်ပါတယ်။ Article 15 မှာ မြန်မာ၊ ကမ္ဘောဒီးယား၊ လာအို၊ ပီဒီအာနဲ့ ဗီယက်နမ်တို့ကို ပိုမိုပါဝင် ဆောင်ရွက်နိုင်ရေးအတွက် Capacity မြင့်တင်ရေး ကုန်စည်ဖြန့်ဖြူးတဲ့ Distribution Channel များနဲ့ သတင်းအချက်အလက်များကို ပိုမိုရရှိစေရေး၊ ၎င်းနိုင်ငံများရဲ့ Export Supply လုပ်နိုင်တဲ့ ကုန်စည်များ အတွက် ဈေးကွက်များပိုမိုရရှိနိုင်ရေးနဲ့ ၎င်းနိုင်ငံများကို Liberalization အစီအစဉ်များကိုလည်း လျှော့ပေါ့ ခွင့်ပြုဖို့လို့ ညှိနှိုင်းခွင့်ပြုနိုင်ရေးကို ဖော်ပြထားပါတယ်။ အဲဒါကြောင့်မို့လို့ ၎င်းစာချုပ်ကို အတည်ပြုခြင်းအားဖြင့် မြန်မာနိုင်ငံအနေနဲ့ တခြားနိုင်ငံများထက် ပိုမိုသာတဲ့အခွင့်အရေးနဲ့ သက်သာခွင့်များကို ညှိနှိုင်းရရှိနိုင်မှာဖြစ်ပါတယ်။ ယခုလိုပဲ RCEP လို့ခေါ်တဲ့ Regional Comprehensive Economic Partnership 332028:3260:60360pS: Osobę@ce. ပတ်သက်ပြီးတော့ မြန်မာနိုင်ငံအပါအဝင် မြန်မာနိုင်ငံ၊ ကမ္ဘောဒီးယားနိုင်ငံ၊ လာအိုနိုင်ငံများကိုလည်း ယခုကဲ့သို့ Preferential Treatment များပေးရေးကို ဆက်လက်ပြီးတော့ ညှိနှိုင်းဆောင်ရွက်လျက် ရှိပါတယ်။ သို့ဖြစ်ပါ၍ မြန်မာနိုင်ငံအနေဖြင့် အခြားအာဆီယံနိုင်ငံ အဖွဲ့ဝင်နိုင်ငံများအနဲ့အတူ လိုက်ပါဆောင်ရွက် နိုင်ရန်အတွက် အာဆီယံ-ဟောင်ကောင်(တရုတ်) လွတ်လပ်သော ကုန်သွယ်မှုသဘောတူညီမှု စာချုပ်အတွက် အတည်ပြုကြောင်း အကြောင်းပြန်ကြားစာ အာဆီယံအတွင်းရေးမှူးချုပ်ရုံးသို့ ပေးပို့နိုင်ရန် လွှတ်တော်၏ အတည်ပြုချက် ရယူပေးနိုင်ပါရန် နာယကကြီးမှတစ်ဆင့် လေးစားစွာတင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ယခု လွှတ်တော်ရဲ့ အဆုံးအဖြတ် ရယူ ပါမယ်။ အထက်ပါကိစ္စနဲ့စပ်လျဉ်းပြီး လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အာဆီယံ-ဟောင်ကောင်(တရုတ်) လွတ်လပ်သော ကုန်သွယ်မှုသဘောတူစာချုပ် အသက်ဝင်ရေးအတွက် အတည်ပြုကြောင်း အသိပေးအကြောင်းကြားစာကို စာချုပ်ဝင်နိုင်ငံအားလုံးသို့ ပေးပို့ရန်ကိစ္စနဲ့ စပ်လျဉ်းပြီး လွှတ်တော်က အတည်ပြုကြောင်း ကြေညာပါတယ်။</speech>
<title>နိုင်ငံတော်သမ္မတထံမှ ပေးပို့ထားသော အာဆီယံ- ဟောင်ကောင်(တရုတ်) ရင်းနှီးမြှုပ်နှံမှုသဘောတူ စာချုပ်အား အတည်ပြုရန်ကိစ္စနှင့်စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၁၄) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှပေးပို့ထားတဲ့ အာဆီယံ-ဟောင်ကောင်(တရုတ်) ရင်းနှီးမြှုပ်နှံမှုသဘောတူစာချုပ်အား အတည် ပြုရန်ကိစ္စနဲ့စပ်လျဉ်းပြီး ၂၆-၂-၂၀၁၉ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က လွှတ်တော်သို့ ရှင်းလင်းတင်ပြခဲ့ပြီး ဖြစ်ပါတယ်။ အထက်ပါကိစ္စနဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော်ကိုယ်စားလှယ် ၅ ဦး ရှိပါတယ်။ တစ်ဦးချင်းအနေနဲ့ ၆ မိနစ်အတွင်း ဆွေးနွေးဖို့ဖြစ်ပါတယ်။</speech>
<speech type="speaker">ဒေါ်ထုမေ ရခိုင်ပြည်နယ် မဲဆန္ဒနယ်အမှတ်(၁၁) စတင်ဆွေးနွေးဖို့ဖြစ်ပါတယ်။</speech>
<speech><mp id="942">ဒေါ်ထုမေ(မဲဆန္ဒနယ်အမှတ်-၁၁၊ ရခိုင်ပြည်နယ်)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ အားလုံး မင်္ဂလာပါ။ နာယကကြီးရှင် နိုင်ငံတော်သမ္မတထံမှ ပေးပို့ထားတဲ့ အာဆီယံ-ဟောင်ကောင်(တရုတ်) ရင်းနှီးမြှုပ်နှံမှု သဘောတူစာချုပ်အား အတည်ပြုရန်ကိစ္စနှင့်စပ်လျဉ်းပြီး ကျွန်မအနေနဲ့ ထောက်ခံအကြံပြု ဆွေးနွေးသွားမှာ ဖြစ်ပါတယ်။ နိုင်ငံတော်သမ္မတထံမှ ပေးပို့ထားတဲ့ စာအရ အာဆီယံ-ဟောင်ကောင် ရင်းနှီးမြှုပ်နှံမှုစာချုပ်ကို အာဆီယံအဖွဲ့ဝင်နိုင်ငံများက ၂၀၁၈ ခုနှစ်၊ မေလ ၁၈ ရက်နေ့မှာ ဗီယက်နမ်နိုင်ငံ ဟနွိုင်းမြို့မှာ လက်မှတ်ထိုးခဲ့ကြတဲ့အတွက်ကြောင့် စာချုပ်ဝင်နိုင်ငံ တစ်နိုင်ငံဖြစ်တဲ့ မြန်မာနိုင်ငံအနေနဲ့ အဲဒီစာချုပ်ကိုအတည်ပြုကြောင်း အာဆီယံအတွင်းရေးမှူးချုပ်ထံ ပေးပို့ရမှာဖြစ်ပါတယ်။ အာဆီယံ-ဟောင်ကောင် ရင်းနှီးမြှုပ်နှံမှုသဘောတူညီချက်ဟာ အာဆီယံနိုင်ငံဝင် များနှင့် တရုတ်နိုင်ငံတို့၊ ဟောင်ကောင်တို့အကြား ရင်းနှီးမြှုပ်နှံမှုမြှင့်တင်နိုင်ရေးအတွက် ရင်းနှီးမြှုပ်နှံမှု ဆိုင်ရာ ဖြေလျှော့ပေးရေး၊ အကာအကွယ်ပေးရေး၊ လျင်မြန်ချောမွေ့စေရေးအပေါ်မှာ အခြေပြုရေးဆွဲ ထားကြောင်း သိရပါတယ်။ မြန်မာနိုင်ငံဟာ အာဆီယံအဖွဲ့ဝင်နိုင်ငံဖြစ်တဲ့အပြင် မြန်မာနိုင်ငံနှင့် ရင်းနှီးမြှုပ်နှံမှုမြှင့်တင်ရေး လုပ်ငန်းစဉ်အတွက် အဓိကဖိတ်ခေါ်ထားတဲ့နိုင်ငံမှာ ဟောင်ကောင်ကလည်း ပါဝင်ပြီးဖြစ်ပါတယ်။ afw.fo.s mun@..: mnn fanns 9.@.sie mens Sosimers mes ပါကြောင်း သိသာထင်ရှားပါတယ်။ ၂၀၁၉ ခုနှစ်၊ ဇန်နဝါရီ ၃၁ ရက်နေ့ မြန်မာနိုင်ငံရင်းနှီးမြှုပ်နှံမှုဥပဒေ အရခွင့်ပြုခဲ့တဲ့ ရင်းနှီးမြှုပ်နှံမှုလုပ်ငန်းတွေမှာ ဟောင်ကောင်ဟာ လုပ်ငန်းပေါင်း ၁၈၈ ခု၊ ခွင့်ပြု တန်ဖိုး အမေရိကန်ဒေါ်လာသန်းပေါင်း ၈,၀၀၀ နီးပါးနဲ့ စတုတ္ထနေရာမှာ ရပ်တည်နေပြီးတော့ ခွင့်ပြုနိုင်ငံခြား ရင်းနှီးမြှုပ်နှံမှုလုပ်ငန်းအားလုံးရဲ့ ၁၀ ရာခိုင်နှုန်းကျော်ရှိကြောင်း တရားဝင်ကိန်းဂဏန်းများအရ သိရှိရ ပါတယ်။ ဒီကိန်းဂဏန်းများအရ ဟောင်ကောင်ဟာ နိုင်ငံခြားရင်းနှီးမြှုပ်နှံမှုများလိုအပ်တဲ့ မြန်မာနိုင်ငံ အတွက် တခြားသော အခြားနိုင်ငံများဖြစ်တဲ့ ဂျပန်၊ ကိုရီးယား၊ စင်္ကာပူ၊ ထိုင်းနိုင်ငံများကဲ့သို့ ရင်းနှီး မြှုပ်နှံမှုအလားအလာကောင်းတဲ့ နိုင်ငံဖြစ်ပါတယ်။ ဒါ့အပြင် ဟောင်ကောင်ဟာ မြန်မာနိုင်ငံအတွက် အရေး ပါတဲ့ ကုန်သွယ်ဖက်နိုင်ငံ တစ်နိုင်ငံလည်း ဖြစ်ပါတယ်။ မြန်မာနိုင်ငံက ဟောင်ကောင်ကို ကျောက်မျက်ရတနာ၊ စိုက်ပျိုးရေးထွက်ကုန်များ၊ ရေထွက် ပစ္စည်းများနဲ့ အထည်ချုပ်လုပ်ငန်းထွက်ကုန်များ အဓိကတင်ပို့ပြီး မြန်မာနိုင်ငံကတော့ ဆက်သွယ်ရေးနဲ့ နည်းပညာပစ္စည်းများ တင်သွင်းကြောင်း သိရှိရပါတယ်။ ၂၀၁ရ ခုနှစ် ဟောင်ကောင်က မြန်မာနိုင်ငံကို အမေရိကန်ဒေါ်လာ ၂၉၀ တန်ဖိုးရှိတဲ့ ကုန်ပစ္စည်းများ တင်ပို့ခဲ့ပြီးတော့ မြန်မာနိုင်ငံက အမေရိကန်ဒေါ်လာ ၈၉.၉ သန်း တန်ဖိုးရှိတဲ့ သွင်းကုန်များ သွင်းခဲ့ကြောင်း မြန်မာနိုင်ငံရဲ့ ပို့ကုန်ကဏ္ဍအတွက် အလားအလာ ရှိတဲ့ ကုန်သွယ်ဖက်နိုင်ငံ ဖြစ်ပါတယ်။ ယမန်နှစ်က မြန်မာနိုင်ငံရင်းနှီးမြှုပ်နှံမှုကော်မရှင်နဲ့ ဟောင်ကောင်သို့ သွားရောက်ပြီး ရင်းနှီးမြှုပ်နှံမှုအတွက် ဆွေးနွေးပွဲများ (၂) ကြိမ်တိုင်တိုင် သွားရောက်ပြုလုပ်ခဲ့ပြီး ဖြစ်တဲ့ အတွက်ကြောင့် လက်ရှိရရှိထားတဲ့ ရင်းနှီးမြှုပ်နှံမှု အနေအထားအရလည်းကောင်း၊ ဟောင်ကောင်ဟာ မြန်မာ ရင်းနှီးမြှုပ်နှံမှုကဏ္ဍမှာ ဦးဆောင်သူတစ်ရပ်အနေနဲ့ အလားအလာကောင်းပြီးတော့ လိုအပ်ချက်တွေလည်း အများကြီးရှိဦးမှာဖြစ်ပါတယ်။ ဒါ့အပြင် တရုတ်ရဲ့ Bella Roll Initiative ကြောင့် မြန်မာနိုင်ငံမှာ ဟောင်ကောင်ရဲ့ ရင်းနှီးမြှုပ်နှံ မှုဟာ များစွာတိုးတက်လာနိုင်မယ်လို့ မျှော်မှန်းရပါတယ်။ ပြုပြင်ပြောင်းလဲရေးအတွက် ကြိုးပမ်းနေတဲ့ မြန်မာနိုင်ငံဟာ အာဆီယံနိုင်ငံဝင် နိုင်ငံတစ်နိုင်ငံဖြစ်တာကြောင့် အာဆီယံအပါအဝင် အခြားသောနိုင်ငံများ ဖြစ်တဲ့ ဒေသတွင်းနိုင်ငံများ၊ အဖွဲ့အစည်းများနဲ့ လိုက်လျောညီထွေ ပူးပေါင်းဆောင်ရွက်ဖို့ လိုအပ်သလို ယှဉ်ပြိုင်မှုစွမ်းအားကိုလည်း တိုးမြှင့်ဖို့လိုအပ်ပါတယ်။ ဒါမှမဟုတ်ဘူးဆိုလို့ရှိရင် ကိုယ့်ကန်ထဲကငါးက သူများပလိုင်းထဲကို ရောက်သွားမှာဖြစ်ပါတယ်။ သူများဆီက ဟင်းစားတောင်းရတဲ့ဘဝက ကျွန်မတို့ လွတ်မှာမဟုတ်ပါဘူး။ ဒါကြောင့် နိုင်ငံရဲ့ ရင်းနှီးမြှုပ်နှံမှုကဏ္ဍမှာ တာဝန်ယူဆောင်ရွက်နေကြတဲ့ သက်ဆိုင်ရာ ပုဂ္ဂိုလ်များအနေနဲ့ မိမိနိုင်ငံက အခြားအာဆီယံနိုင်ငံဝင်များနည်းတူ ရင်းနှီးမြှုပ်နှံမှုများရယူဖို့အတွက် မိမိနိုင်ငံရဲ့ အားနည်းချက်၊ အားသာချက်၊ စိန်ခေါ်ချက်နဲ့ အခွင့်အလမ်းတွေကို မဟာဗျူဟာကျကျ မှန်မှန် ကန်ကန် သုံးသပ်ဖို့အရေးကြီးပါတယ်။ ဒီလိုဆောင်ရွက်နိုင်စွမ်းမရှိလို့ရှိရင် ကျွန်မတို့နိုင်ငံဟာ သူများ မလိုချင်တဲ့ ရင်းနှီးမြှုပ်နှံမှုများကိုရရှိပြီးတော့ နိုင်ငံအတွက် အကျိုးဖြစ်ထွန်းမှုနည်းပါးတဲ့ ရင်းနှီးမြှုပ်နှံမှုသာ ရရှိမှာဖြစ်ပါတယ်။ နာယကကြီးရှင်။ ရင်းနှီးမြှုပ်နှံကြမယ့် ဘယ်နိုင်ငံမဆို၊ ဘယ်အဖွဲ့အစည်းမဆို သူတို့ရဲ့ အမြတ်အစွန်း ကိုသာ ဦးစားပေးကြမှာဖြစ်ပါတယ်။ ဒါအင်မတန်ရိုးရှင်းတဲ့ သဘာဝတရားပါ။ စီးပွားရေးလုပ်တယ် ဆိုတာ အမြတ်အစွန်းရရှိဖို့ဖြစ်ပါတယ်။ ကျွန်မတို့နိုင်ငံအနေနဲ့ ရေရှည်အကျိုးစီးပွားအတွက် ရင်းနှီးမြှုပ်နှံခြင်း က အရေးကြီးတာက ကျွမ်းကျင်လုပ်သားရှိဖို့ ဖြစ်ပါတယ်။ အခုလက်ရှိမြန်မာနိုင်ငံဟာ ဘယ်တုန်းကမှမရှိခဲ့တဲ့ လူသားစွမ်းအား အရင်းအမြစ်တွေ ဖြစ်နေပါတယ်။ ဒါနိုင်ငံရဲ့ Intensive ဖြစ်နေတဲ့ အရင်းအနှီးကို ကျွန်မတို့မြန်မာနိုင်ငံက အသုံးပြုရမှာဖြစ်ပါတယ်။ ဒါ့အပြင် မိမိနိုင်ငံအတွက် ထုတ်ကုန်နဲ့ ဝန်ဆောင်မှုလုပ်ငန်း တွေကိုလည်း အာဆီယံအသိုက်အဝန်းမှာ ယှဉ်ပြိုင်ဖို့အတွက် ဘယ်လိုရုန်းကန်ရမလဲဆိုတာ လက်တွေ့ကျကျ သုံးသပ်ဖို့တိုက်တွန်းလိုပါတယ်။ အားလုံးသိရှိတဲ့အတိုင်း နိုင်ငံခြားရင်းနှီးမြှုပ်နှံမှုတိုးတက်ရေး၊ နိုင်ငံသားများ အလုပ်အကိုင် အခွင့်အလမ်းရရှိရေး၊ အရင်းအနှီးအတတ်ပညာများစီးဝင်နိုင်ရေးဟာ မြန်မာနိုင်ငံအတွက် အရေးကြီးနေပါတယ်။ ဒါ့အပြင် အကောင်းဆုံးသော ရင်းနှီးမြှုပ်နှံမှုများဟာ ဒေသများရဲ့ လူမှုစီးပွားရေးအပေါ်မှာ ကောင်းကျိုး ပိုများတဲ့ ရင်းနှီးမြှုပ်နှံမှုနဲ့ ရေရှည်ဖွံ့ဖြိုးတိုးတက်ရေး ထွန်းကားစေရမှာဖြစ်ပါတယ်။ လတ်တလော ဝမ်းရေး ဖြည့်ရုံတင်မကဘဲ ရေရှည်လမ်းကြောင်းအတွက် အခြေခံကောင်းရင်းနှီးမြှုပ်နှံမှုကို ကျွန်မတို့ ဦးစားပေး ရပါမယ်။ ရင်းနှီးမြှုပ်နှံမှုတိုင်းဟာ တာဝန်ယူမှုရှိတဲ့ ရင်းနှီးမြှုပ်နှံမှုဖြစ်ရမယ့်အပြင် သဘာဝပတ်ဝန်းကျင် ထိခိုက်မှုအနည်းဆုံး ရင်းနှီးမြှုပ်နှံမှုဖြစ်အောင်လည်း သက်ဆိုင်ရာက ကြီးကြပ်ရမှာဖြစ်ပါတယ်။ နိဂုံးချုပ်အနေနဲ့ မြန်မာနိုင်ငံအနေနဲ့ အာဆီယံ-ဟောင်ကောင် ရင်းနှီးမြှုပ်နှံမှုသဘောတူညီချက်ကို အကောင်းဆုံးအသုံးချပြီးတော့ နိုင်ငံသားများ အထူးသဖြင့် အလုပ်အကိုင်ရှားပါးတဲ့ ကျွန်မတို့ ရခိုင်ပြည်နယ် အပါအဝင် တိုင်းရင်းသားဒေသတွေမှာလည်း ရင်းနှီးမြှုပ်နှံမှုပိုမိုရရှိအောင် ကြိုးပမ်းဆောင်ရွက်သင့်ကြောင်း တိုက်တွန်းလိုပါတယ်။ ဒါ့အပြင် မြန်မာနိုင်ငံရဲ့ အရေးကြီးဆုံး စီးပွားရေးကဏ္ဍဖြစ်တဲ့ စိုက်ပျိုးမွေးမြူရေး ထွက်ကုန်များ အဆင့်မြှင့်ထုတ်လုပ်နိုင်ဖို့အတွက် ရင်းနှီးမြှုပ်နှံမှုများကို အောင်အောင်မြင်မြင် ဖိတ်ခေါ် သင့်ကြောင်း သက်ဆိုင်ရာသို့ အထူးပြု အလေးအနက် တိုက်တွန်းရင်း နိုင်ငံတော်သမ္မတထံမှပေးပို့တဲ့ အာဆီယံ-ဟောင်ကောင် ရင်းနှီးမြှုပ်နှံမှုမှာ ကျွန်မတို့နိုင်ငံက လက်မှတ်ရေးထိုးကြောင်း ဆွေးနွေးရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး ဦးဇာနည်မင်း ရွှေကူမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="240">ဦးဇာနည်မင်း(ရွှေကူမဲဆန္ဒနယ်၊ ကချင်ပြည်နယ်)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ တက်ရောက်သူများအားလုံး မင်္ဂလာပါ။ ကျွန်တော့အနေနဲ့ကတော့ နိုင်ငံတော်သမ္မတ ထံမှပေးပို့လာတဲ့ အာဆီယံ-ဟောင်ကောင်(တရုတ်)ရင်းနှီးမြှုပ်နှံမှုသဘောတူစာချုပ်ကို အတည်ပြုပေးနိုင်ရန်အတွက် ကျွန်တော့အနေနဲ့ ထောက်ခံဆွေးနွေးသွားမှာ ဖြစ်ပါတယ်။ အဲဒီ အာဆီယံ ဟောင်ကောင်(တရုတ်)ရင်းနှီးမြှုပ်နှံမှုသဘောတူစာချုပ်ကို အာဆီယံအဖွဲ့ဝင်နိုင်ငံများ အနေနဲ့ ၁၈-၅-၂၀၁၈ ခုနှစ် ရက်မှာ ဗီယက်နမ်နိုင်ငံ၊ ဟနွိုင်းမြို့မှာ လက်မှတ်ရေးထိုးခဲ့ပြီးဖြစ်ပြီးမှ စာချုပ် ဝင်အဖွဲ့ဝင်နိုင်ငံအနေနဲ့ အတည်ပြုကြောင်း အသိပေးအကြောင်းကြားစာကို အာဆီယံအတွင်းရေးမှူးချုပ်သို့ ပေးပို့နိုင်ရန်လည်း စီစဉ်ဆောင်ရွက်လျက်ရှိနေတယ်ဆိုတဲ့အကြောင်းကို သိရှိရပါတယ်။ အဆိုပါသဘောတူ စာချုပ်သည် အာဆီယံအဖွဲ့ဝင်နိုင်ငံများ၏ ဟောင်ကောင်တို့အကြား ရင်းနှီးမြှုပ်နှံမှု မြှင့်တင်ရေးအတွက် ရည်ရွယ်ချက်များကတော့ ရင်းနှီးမြှုပ်နှံမှုဆိုင်ရာများကို ဖြေလျော့ပေးခြင်း၊ ရင်းနှီးမြှုပ်နှံမှုများကို အကာ အကွယ်ပေးခြင်း၊ ရင်းနှီးမြှုပ်နှံမှုများကို လျင်မြန်ချောမွေ့စေခြင်းနဲ့ ရင်းနှီးမြှုပ်နှံမှုများကို မြှင့်တင်ခြင်းဆိုတဲ့ အချက်များကို ရေးဆွဲထားတာ ဖြစ်ပါတယ်။ အဲဒါကြောင့်မို့လို့ အာဆီယံအဖွဲ့ဝင်နိုင်ငံဖြစ်တဲ့ ကျွန်တော်တို့ မြန်မာနိုင်ငံအနေနဲ့ဆိုလို့ရှိရင် အဲဒီ ရင်းနှီးမြှုပ်နှံမှုကို ဖြေလျော့ပေးခြင်းဆိုတဲ့နေရာမှာ ကျွန်တော်တို့ ဒီရင်းနှီးမြှုပ်နှံမှုသမားတွေ စီးပွားရေး လုပ်ငန်းရှင်တွေကပေါ့နော် အဓိကအခြေခံအချက်အားဖြင့် ရင်းနှီးမြှုပ်နှံနိုင်ဖို့အတွက်ကို မြေယာအခက်အခဲ ပြဿနာပေါ့ ရင်ဆိုင်နေရပါတယ်။ အဲဒီမှာ အချို့ ရင်းနှီးမြှုပ်နှံမှုအတွက်ကို လာပြီးမှလာရောက်တဲ့ လုပ်ငန်းရှင် တွေက ဘာပြောလဲဆိုလို့ရှိရင် ဒီမြေယာကိုပေါ့ အခြားနည်းသုံးစွဲဖို့အတွက် လျှောက်ထားရင်းကနေ ၅ နှစ် လောက်အထိကြာပြီးမှ၊ စိတ်ပျက်ပြီးမှ၊ လက်မှိုင်ချပြီးမှ ပြန်သွားရတယ်ဆိုတဲ့ အနေအထားမျိုးတွေ စီးပွားရေးလုပ်ငန်းရှင်တွေနဲ့ ကျွန်တော်တို့နဲ့တွေ့တဲ့ကျွန်တော်တို့ကို ပြောပါတယ်။ အဲဒါကိုလည်း ကျွန်တော်တို့ အာဆီယံအဖွဲ့ဝင်နိုင်ငံဖြစ်တဲ့ ကျွန်တော်တို့နိုင်ငံအနေနဲ့ အဲဒါတွေကိုလည်း ဖြေလျော့နိုင်အောင် ပေါ့နော် ကြိုတင်ပြီးမှ ပြင်ဆင်ဖို့အတွက်ကိုလည်း ကျွန်တော့အနေနဲ့ နာယကကြီးမှတစ်ဆင့် ကျွန်တော် တိုက်တွန်းပြောကြားလိုပါတယ်။ နောက် ရင်းနှီးမြှုပ်နှံမှုအကာအကွယ်ပေးမှုဆိုတာကလည်း ရင်းနှီးမြှုပ်နှံမှုတွေကို အခု ကျွန်တော်တို့ ကချင်ပြည်နယ်ဆိုလို့ရှိရင် ဒါတစ်သျှူးငှက်ပျောတွေ လာရောက်ပြီးမှ ရင်းနှီးမြှုပ်နှံတယ်။ ရင်းနှီးမြှုပ်နှံတဲ့ နေရာမှာလည်း မြေယာဥပဒေအရဆိုလို့ရှိရင် နိုင်ငံခြားသားကနေမှ မြေယာကိုငှားမယ်ဆိုလို့ရှိရင် ပြည်ထောင်စုရဲ့ အစိုးရရဲ့ခွင့်ပြုချက်ပါမှ ငှားရမ်းရမယ်။ နောက် MIC ကို ဖြတ်ရမယ်ပေါ့။ အဲဒါတွေ ရှိပါတယ်။ သို့ပေမယ့် အဲဒါတွေကို မလုပ်ခဲ့ဘဲနဲ့ပေါ့နော် လာရောက်ရင်းနှီးမြှုပ်နှံကြတယ်။ မြှုပ်နှံတဲ့လွှတ်တော် ကိုယ်စားလှယ်ကနေမှ တိုက်တွန်းတဲ့အခါကျမှ ပြည်နယ်အစိုးရအနေနဲ့ နောက်ကနေလိုက်လုပ်တဲ့အခါကျမှ အဲဒါလုပ်ငန်းရှင်တွေက MIC ကို ပိုက်ဆံတွေသွင်းတယ်။ နောက်အခါ လုပ်ငန်းတွေကို တရားဝင် ဖြစ်အောင်ဆိုမှ လုပ်ဆောင်နေတာကိုလည်း တွေ့ရပါတယ်။ ဒါတွေကိုလည်း အဲဒီလိုမျိုးပေါ့နော် မဖြစ်ဖို့ အတွက် စနစ်တကျနဲ့ အဲဒီတရားဥပဒေ အောက်ကနေ သွားနိုင်ဖို့အတွက်ကိုလည်း ပြင်ဆင်ထားဖို့ လိုပါ လိမ့်မယ်။ နောက်အခါ ရင်းနှီးမြှုပ်နှံမှုကို ချောမွေ့စေဖို့အတွက် မြှင့်တင်ဖို့အတွက် ဒီမှာ အကြံပြုဆွေးနွေးထားတာ ဖြစ်တဲ့အတွက်ကြောင့်မို့လို့ ကျွန်တော်တို့ အာဆီယံအဖွဲ့ဝင်နိုင်ငံအနေနဲ့ ကျွန်တော်တို့ရဲ့ Rule and Regulation တွေ လုပ်ထုံးလုပ်နည်းတွေကို ဖြေလျော့သင့်တာလည်း ဖြေလျော့ရမယ်။ ပြန်ပြီးမှ သုံးသပ်သင့်တာတွေ သုံးသပ်ရပါမယ်။ နောက်တခါလုပ်ငန်းရွေးချယ်တဲ့အပိုင်းမှာလည်း ကျွန်တော်တို့ ဒီ သဘာဝပတ်ဝန်းကျင် တွေထိခိုက်လား။ နောက်တခါ အခုတစ်သျှူးငှက်ပျောတွေ ကျွန်တော်တို့ဆီမှာ လာရောက် ရင်းနှီး မြှုပ်နှံလို့ရှိရင် ကျွန်တော်တို့ ဒေသခံပြည်သူတွေက စိုးရိမ်ထိတ်လန့်ကြတယ်။ စိုးရိမ်ထိတ်လန့်တာ ဘာကြောင့်လဲဆိုတော့ သူတို့ရဲ့ တစ်သျှူးငှက်ပျောတွေကို သုံးစွဲတဲ့ ဓာတုဗေဒ၊ ပိုးသတ်ဆေးသုံးစွဲတာတွေ အလွန်အကျွံသုံးစွဲတာတွေရှိတယ်။ အလွန်အကျွံသုံးစွဲတာတွေ ရှိတဲ့အခါကျတော့ ဒေသခံတွေကနေမှ ထိတ်လန့်ရတယ်။ ထိတ်လန့်ရတဲ့အခါကျတော့ ဒီဟာတွေကိုလည်း ဖြေရှင်းပေးဖို့လည်း လိုပါတယ်။ ဒါကြောင့်မို့လို့ ကျွန်တော်တို့ရဲ့ အာဆီယံနိုင်ငံအနေနဲ့ ရင်းနှီးမြှုပ်နှံမှုကိုပေါ့ လာနိုင်ဖို့အတွက်က ကျွန်တော်တို့ ဘက်က ဖြေလျော့မှုရှိသလို ကျွန်တော်တို့ရဲ့ အဲဒီ Social Impact, Envrionment Impact မဖြစ်အောင် ပေါ့နော် အစိုးရတစ်ရပ်အနေနဲ့ကလည်း အဲဒါကို ထိန်းထိန်းကျောင်းကျောင်းနဲ့ လျင်လျင်မြန်မြန်နဲ့ ဆောင်ရွက် ပေးဖို့လိုတယ်ဆိုတဲ့အကြောင်းလည်း ကျွန်တော့အနေနဲ့ တိုက်တွန်းပြောကြားလိုပါတယ်။ ဒါကြောင့်မို့လို့ ဒီအဆိုပါစာချုပ်ဟာဆိုရင် ဟောင်ကောင်အနေနဲ့ အာဆီယံအဖွဲ့နိုင်ငံမှ ၄ နိုင်ငံကနေ အတည်ပြုပြီးမှ ရက်ပေါင်း ၆၀ အတွင်းမှ အသက်ဝင်မှာဖြစ်ပါတယ်။ ဒါကြောင့်မို့လို့ နိုင်ငံတော်သမ္မတ ထံမှပေးပို့လာတဲ့ အာဆီယံနဲ့ ဟောင်ကောင်(တရုတ်)ရဲ့ ရင်းနှီးမြှုပ်နှံမှုသဘောတူစာချုပ်ကို အတည်ပြုပေးဖို့ အတွက် ကျွန်တော့အနေနဲ့ ထောက်ခံဆွေးနွေးလိုက်ရပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးသန်းစိုး(ခေါ်) သန်းစိုး(ဘောဂဗေဒ) ရန်ကုန်တိုင်းဒေသကြီး မဲဆန္ဒနယ် အမှတ်(၄) ဆွေးနွေးဖို့ဖြစ်ပါတယ်။</speech>
<speech><mp id="993">ဦးသန်းစိုး(ခေါ်)ဦးသန်းစိုး(ဘောဂဗေဒ)(မဲဆန္ဒနယ်အမှတ်-၄၊ ရန်ကုန်တိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါ။ ကျွန်တော် အာဆီယံ- ဟောင်ကောင်(တရုတ်) ရင်းနှီးမြုပ်နှံမှု သဘောတူစာချုပ် အတည်ပြုရန်ကိစ္စနှင့်စပ်လျဉ်းပြီး တော့ ထောက်ခံအကြံပြု ဆွေးနွေးသွားမှာ ဖြစ်ပါတယ်။ ကျွန်တော့ကို တစ်ဆက်တည်း Power Point အသုံးပြုခွင့်ပေးပါခင်ဗျာ။ အာဆီယံ-တရုတ် ကုန်သွယ်မှုပမာဏဟာ US ၄၃၆ ဘီလီယံကျော်ရှိခဲ့ပါတယ်။ အာဆီယံနိုင်ငံဟာ တရုတ်တို့ရဲ့ နိုင်ငံခြားရင်းနှီးမှုဟာ ၂၀၁ရ ခုမှာ ၁၁ ဘီလီယံရှိပါတယ်။ ဒါကြောင့် ၂၀၀၉ နောက်ပိုင်းမှာ တရုတ်ရဲ့ နိုင်ငံခြားရင်းနှီးမြှုပ်နှံမှုဟာ ၂၀၁၆ ခုနှစ်မှာ စတုတ္ထနေရာမှာရှိပေမယ့် ၂၀၁ရ ခုနှစ်မှာ တတိယ နေရာကို ရောက်ရှိလို့ လာတာဖြစ်ပါတယ်။ ဒါကြောင့် အာဆီယံနိုင်ငံများရဲ့ ရင်းနှီးမြှုပ်နှံမှု၊ ကုန်သွယ်မှု Data အရကြည့်ရင် တရုတ်နိုင်ငံရဲ့ ပူးပေါင်းဆောင်ရွက်မှုဟာ အရေးပါတဲ့နေရာမှာ ရောက်ရှိနေတာကို သက်သေ ပြနိုင်သလို ဖြစ်ပါတယ်။ ဒီထဲမှာ ပါတဲ့အချက်ကတော့ Statistical Year Book မှာရှိတဲ့ ၂၀၁၈ ခုနှစ်မှာ ကျွန်တော်တို့ နိုင်ငံအလိုက် အာဆီယံနိုင်ငံတွေမှာ အဆင့်ခွဲခြားတဲ့နေရာမှာ ကျွန်တော်တို့ မြန်မာနိုင်ငံက အဆင့် ရ နဲ့ ရောက်ရှိနေတာဖြစ်ပါတယ်။ နောက် Power Point တစ်ခုပြပါ။ ဒါကတော့ အာဆီယံနိုင်ငံတွေကို အာဆီယံပြင်ပနိုင်ငံတွေကလာပြီးတော့ ရင်းနှီးမြှုပ်နှံတဲ့ နေရာမှာ တရုတ်နိုင်ငံရဲ့ ရင်းနှီးမြှုပ်နှံမှုဟာ အဆင့် ၆ နေရာမှာ ရှိခဲ့ပါတယ်။ ဒီ ၂၀၀၈ ကနေပြီး ၂၀၁ရ မှာဆို သူဟာ အဆင့် ၃ နေရာထိကို တက်လာတဲ့အတွက် သူရဲ့ ရင်းနှီးမြှုပ်နှံမှုပမာဏဟာ ASEAN + China ဆိုတဲ့ဟာက တော်တော်ကိုအရေးပါတဲ့ အခန်းကဏ္ဍမှာ ရောက်ရှိလို့လာပြီဖြစ်ပါတယ်။ နောက် Power Point တစ်ခုပြပါ။ အဲဒီတော့ ဒါဟာ Graph အနေနဲ့ ကြည့်လို့ရှိရင် ကျွန်တော်တို့ အောက်ကတော့ CLMV ၄ နိုင်ငံကို ပြောပြီးတော့ နောက်တစ်ချက်ကတော့ ကျန်တဲ့ ၅ နိုင်ငံကို ပြောထားခြင်းဖြစ်ပါတယ်။ အဲဒီတော့ မြန်မာဟာ CLMV မှာဆိုရင်တော့ မြန်မာ့အောက်မှာ လာအိုရယ်၊ ကမ္ဘောဒီးယားရယ် ၂ နိုင်ငံပဲရှိ ပါတော့ တယ်။ အဲဒီတော့ ပထမဆုံး မြန်မာနိုင်ငံကိုလာတဲ့ နိုင်ငံအမြင့်ဆုံးဟာ စင်ကာပူနဲ့ မြန်မာရဲ့ ခွဲခြားမှုဆို တော်တော်လေးကွာပါတယ်။ သူတို့နိုင်ငံမှာ ၁၀ ဘီလီယံလောက်အထိကို အနည်းဆုံး နှစ်တိုင်းဝင်နေ ပါတယ်။ နောက် Power Point တစ်ခုပြပါ။ ဒါကြောင့် အခုလည်း အာဆီယံ-တရုတ်စီးပွားရေးဝန်ကြီးများရဲ့ ၂၀၁၈ ခုနှစ်၊ သြဂုတ်လ ၃၀ စင်ကာပူမှာ နောက်ဆုံးထုတ်ပြန်ချက်မှာလည်း ထူးခြားတဲ့ သဘောတူညီချက်တွေ ပါတဲ့အချက်တွေကို Joint Media Statement oporoscoossos als cossos, cosa qulosušili so sy Framework Agreement Gozok zor Baqjlcozoa Caigosợos ofil Product Special Rules aços PSR saozas ညှိနှိုင်းဆွေးနွေးခဲ့တာကိုလည်း ကျွန်တော်တို့ မီဒီယာထုတ်ပြန်ချက်တွေအရ ကျွန်တော်တို့ သိရှိရပါတယ်။ အဲဒီတော့ ၁၉၈၈၊ ၂၀၁ရ ခုနှစ် ဘဏ္ဍာရေးအလိုက် မြန်မာ-ဟောင်ကောင် ရင်းနှီးမြုပ်နှံမှု အခြေ အနေဟာ အမေရိကန်ဒေါ်လာ ရင်းနှီးမြှုပ်နှံမှုပမာဏဟာ ကျွန်တော်တို့ ၇၈ ဘီလီယံ (၁၁ ရာခိုင်နှုန်း) နားမှာရှိပြီးတော့ အဆင့် ၄ မှာရှိပါတယ်။ အဓိကတော့ တရုတ်၊ တရုတ်ဟာ ၁၉၉ ဘီလီယံနဲ့ ၂၆ နေရာမှာ ပထမအဆင့်မှာရှိပါတယ်။ အဲဒီတော့ မြန်မာအတွက်ပြောရမယ်ဆိုရင် တရုတ်နိုင်ငံပဲပြောပြော ဟောင်ကောင်ပဲ ပြောပြော အရေးပါတဲ့အခန်းကဏ္ဍမှာ ရှိပါတယ်။ အဲဒီတော့ ကျွန်တော်တို့က ဘာကိုပြန်ပြီးတော့ Investment oplo:60&gt; 206330228qodcozing consgosoo:wapo bundao@op Host Country 326$ $ $ Investment fuoscundos Institution soz sousedembaraçosso cope: ကျွန်တော်တို့ပြန်ပြီးတော့ ကိုယ့်ဟာကိုလည်းပြန်ပြီးတော့ ဆန်းစစ်ရမှာဖြစ်သလို တစ်ဖက်ဟောင်ကောင် နိုင်ငံ၊ ဟောင်ကောင်သော်လည်းကောင်း၊ တရုတ်နိုင်ငံသော်လည်းကောင်း ကျွန်တော်တို့ Host Country တွေကိုလာပြီး Investment လုပ်လို့ရှိရင် သူတို့ကြည့်ရတဲ့အချက်က Question ၈ ခုရှိပါတယ်။ အထူးသဖြင့်ကတော့ ဒါဥပဒေတွေ၊ စည်းမျဉ်းစည်းကမ်းတွေ ဘယ်လောက်ခိုင်မာလဲ၊ နောက်တစ်ခုက ပိုင်ဆိုင်မှုစနစ်ကို အာမခံချက်ဘယ်လောက်ပေးနိုင်သလဲ၊ နံပါတ် ၂ မှာဆိုရင် နောက်ပြီးတော့ ဉာဏ ပစ္စည်းပိုင်ဆိုင်မှုနဲ့ ပတ်သက်ပြီးတော့ ဥပဒေတွေ၊ ခိုင်မာမှုတွေ ဘယ်လောက်ရှိသလဲ။ နောက်ပြီးတော့ သဘောတူညီချက်တွေအပေါ်မှာ ဘယ်လောက်အထိ Enforcement လုပ်သလဲဆိုတာတွေ ကြည့်ရမှာ ဖြစ်ပါတယ်။ နောက် အငြင်းပွားမှုနဲ့ပတ်သက်တဲ့ပြဿနာတွေ ဘယ်လိုဖြေရှင်းသလဲဆိုတာ ဒါဟာဆို ကျွန်တော်တို့ နိုင်ငံမှာ အခု နေ့တိုင်းနေ့တိုင်း မီဒီယာတွေမှာ ဒီကိစ္စတွေ အမြဲတမ်းတွေ့နေရတာဖြစ်ပါတယ်။ တော့ လယ်သိမ်းယာသိမ်း သိမ်းဆည်းမှုတွေနဲ့ ပတ်သက်ပြီးတော့ ဘယ်လို Review လုပ်ထားတဲ့ Process တွေရှိသလဲဆိုတာကြည့်ပါတယ်။ နောက်ခွဲခြားဆက်ဆံမှု နိုင်ငံခြားသားနဲ့ ပြည်တွင်းနိုင်ငံသားတွေကို Investment လုပ်တဲ့နေရာမှာ ဘယ်လိုခွဲခြားဆက်ဆံတဲ့ဆိုတဲ့ Process တွေကို ကြည့်ပါတယ်။ တော့ ကျွန်တော်တို့နိုင်ငံရဲ့ International Cooperation နဲ့ပတ်သက်ပြီးတော့ စ်ပြေးညီ ဘယ်လောက်ထိ ပြန်လည်ဆန်းစစ်ပြီးတော့ Response လုပ်နိုင်သလဲဆိုတဲ့ အချက်တွေပေါ်မှာ ဆန်းစစ် ပါတယ်။ နောက်တစ်ခုက နိုင်ငံတကာကလက်ခံတဲ့ အနုညာတတရားစီရင်ဆုံးဖြတ်ချက်တွေနဲ့ပတ်သက်ပြီး ဘယ်လို Instrument နဲ့ ဖြေရှင်းနေတယ်ဆိုတာကို ကျွန်တော်တို့ဆီမှာ ကြည့်ရတာဖြစ်ပါတယ်။ ဒါကြောင့် မို့လို့ ဟောင်ကောင်(တရုတ်) အာဆီယံရင်းနှီးမြှုပ်နှံမှုစာချုပ် ချုပ်ဖို့ကိုထောက်ခံသလို တစ်ဖက်မှာလည်း ကျွန်တော်တို့ နိုင်ငံမှာရှိရမယ့် Investment Institution တွေဟာ ဒီ Factor ၈ ခုကနေ ဘယ်လောက်ထိ ခိုင်မာသလဲဆိုတာ ကျွန်တော်တို့ ပြန်ပြီးတော့ကြည့်ရမှာဖြစ်ပါတယ်။ ဒါမှသာ ၂ ဖက်နိုင်ငံဟာ ရင်းနှီး မြှုပ်နှံမှုလုပ်တဲ့ နိုင်ငံသော်လည်းကောင်း၊ ကျွန်တော်တို့ ရင်းနှီးခံရတဲ့ Host နိုင်ငံသော်လည်းကောင်း ကောင်းကောင်းမွန်မွန်နဲ့ ရင်းနှီးမြှုပ်နှံမှု Communication ကို လုပ်နိုင်မှာဖြစ်ပါတယ်။ ဒါကြောင့်မို့လို့ ဒီအချက်ကို ဆွေးနွေးရင်းနဲ့ တစ်ဖက်က စာချုပ်သဘောတူညီချက်တွေကို လိုက်ပြီးတော့ချုပ်နေသလို ကျွန်တော်တို့ နိုင်ငံအတွက် ရင်းနှီးမြှုပ်နှံမှုလိုအပ်တဲ့ အချက်လက်လေးတွေကို ဖြည့်စွက်ပြီးတော့ အစိုးရ အနေနဲ့ ဒီအချက်တွေကို ဆောင်ရွက်ပြီးတော့ မြန်မြန်ဆန်ဆန်လုပ်ပေးပါလို့ ကျွန်တော်ပြောကြားရင်း နိဂုံးချုပ် ပါတယ်။ ကျေးဇူးတင်ပါတယ်။</speech>
<speech type="speaker">ဦးခင်ချို၊ လှိုင်းဘွဲမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="255">ဦးခင်ချို (လှိုင်းဘွဲမဲဆန္ဒနယ်၊ ကရင်ပြည်နယ်)</mp>အားလုံးမင်္ဂလာပါ။ ကျွန်တော်ကတော့ ကရင်ပြည်နယ်၊ လှိုင်းဘွဲမဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးခင်ချို ဖြစ်ပါတယ်။ ကျွန်တော် ဆွေးနွေးတင်ပြမှာက နိုင်ငံတော်သမ္မတရုံးက ပေးပို့တဲ့ အာဆီယံ-ဟောင်ကောင်ရင်းနှီးမြှုပ်နှံမှုသဘောတူ စာချုပ်ကို အတည်ပြုပေးရန်ကိစ္စနဲ့ပတ်သက်ပြီး ထောက်ခံတင်ပြဆွေးနွေးမှာ ဖြစ်ပါတယ်။ ဒီစာချုပ်ရဲ့ ရည်ရွယ်ချက်က အာဆီယံအဖွဲ့ဝင်နိုင်ငံများနဲ့ ဟောင်ကောင်နိုင်ငံတို့အကြား ရင်းနှီးမြှုပ်နှံမှုမြှင့်တင် နိုင်ရေး၊ ဖြေလျော့မှုများ ဆောင်ရွက်ပေးနိုင်ရေး၊ ရင်းနှီးမြှုပ်နှံမှုအကာအကွယ်ပေးနိုင်ရေး၊ ရင်းနှီးမြှုပ်နှံမှု လျင်မြန်ချောမွေ့ပြီး ရင်းနှီးမြှုပ်နှံမှုတွေ မြှင့်တင်ပေးနိုင်ရေးအတွက် ရည်ရွယ်ပြီးတော့ ၁၈-၅-၂၀၁၈ မှာ ဗီယက်နမ်နိုင်ငံ၊ ဟနွိုင်းမြို့မှာ လက်မှတ်ရေးထိုးခဲ့ကြကြောင်း သိရပါတယ်။ ရင်းနှီးမြှုပ်နှံမှုဆိုရာမှာလည်းပဲ ပြောင်းရွှေ့နိုင်သောပစ္စည်းတွေ၊ Stock Share တွေ၊ အသိပညာဆိုင်ရာအခွင့်အရေးတွေ၊ ငွေကြေးဆိုင်ရာ ပဋိညာဉ်တွေ၊ စိုက်ပျိုးရေး၊ မွေးမြူရေး၊ ထုတ်လုပ်မှုနဲ့ သယံဇာတဆိုင်ရာ ထုတ်လုပ်မှု၊ အသုံးပြုမှုတွေ ပါဝင်မှာဖြစ်ကြောင်း သိရပါတယ်။ ရင်းနှီးမြှုပ်နှံမှု ပြုလုပ်တဲ့အခါမှာလည်းပဲ သက်ဆိုင်ရာနိုင်ငံရဲ့ နိုင်ငံသားများ ရင်းနှီးမြှုပ်နှံမှုအခွင့် အရေးနဲ့ တန်းတူခံစားခွင့်ရရှိစေရမှာဖြစ်ပြီးတော့ အပိုဒ် ၈ အရ စာချုပ်ဝင်နိုင်ငံတစ်နိုင်ငံကို လုံခြုံရေးဆိုင်ရာ အရေးယူမှုတစ်ခုခုအပေါ်လည်းပဲ ကာကွယ်တားဆီးမှု အခွင့်အရေးရရှိနိုင်မှာဖြစ်ကြောင်း သိရပါတယ်။ အပိုဒ် ၁၀ အရ စာချုပ်ဝင်နိုင်ငံရဲ့ ရင်းနှီးမြှုပ်နှံမှုကို နိုင်ငံပိုင်ပြုလုပ်မှု၊ သိမ်းဆည်းမှု၊ လျော်ကြေးပေးရန် လိုအပ်မှုရှိလာတဲ့အခါမှာ အများပြည်သူအကျိုးနဲ့ တည်ဆဲဥပဒေတို့အရသာ ဆောင်ရွက်ရမှာဖြစ်ပြီးတော့ လုံလောက်ထိရောက်တဲ့ လျော်ကြေးကို ရင်းနှီးမြှုပ်နှံမှုရဲ့ မူလတန်ဖိုးနဲ့ ညီမျှမှာဖြစ်ပြီး သိမ်းဆည်းဖို့ ကြေညာတဲ့ဈေးကွက်တန်ဖိုးနဲ့ သတ်မှတ်ရမှာဖြစ်ပြီးတော့ သင့်တော်တဲ့အတိုးနှုန်းလည်း ထည့်သွင်း တွက်ချက်ရမှာဖြစ်ကြောင်း သိရပါတယ်။ ရင်းနှီးမြှုပ်နှံမှုမြှုပ်နှံတဲ့ နိုင်ငံအတွင်းက မငြိမ်သက်မှု၊ စစ်မက်ဖြစ်ပွားမှုကြောင့် ဆုံးရှုံးနိုင်တဲ့ နစ်နာကြေးတွေကို လျော်ကြေးပေးပြီး ဆောင်ရွက်ရမှာဖြစ်ကြောင်းလည်း သိရပါတယ်။ စာချုပ်အား ၂၀၁၉ ခုနှစ်၊ ဇန်နဝါရီလ ၁ ရက်နေ့မှာ စပြီး အသက်ဝင်ရမှာဖြစ်ပြီး လက်ရှိနောက်ကျနေပြီဖြစ်လို့ ဒီရက်ကနေနောက်ပိုင်း ရက်ပေါင်း ၆၀ အတွင်း ဒီအာဆီယံအဖွဲ့ဝင်အနည်းဆုံး ၄ နိုင်ငံရဲ့ သဘောတူ ထောက်ခံချက်တွေနဲ့ ပေးပို့ရမှာဖြစ်ကြောင်းနှင့် အဖွဲ့ဝင်အဖြစ်က ရပ်စဲခြင်း၊ နုတ်ထွက်ခြင်းကို ရက်ပေါင်း ၁၈၀ ကြိုတင်အကြောင်းကြားရမှာဖြစ်ကြောင်း သိရပါတယ်။ အာဆီယံနိုင်ငံများအနေနဲ့နဲ့ ဟောင်ကောင်နိုင်ငံတို့ရဲ့ ရင်းနှီးမြှုပ်နှံမှုသဘောတူစာချုပ်မှာ လက်မှတ်ရေးထိုးခြင်းအားဖြင့် နိုင်ငံအတွက်ရလာနိုင်မယ့် အကျိုးအပြစ် တွေကို လေ့လာကြည့်မယ်ဆိုလို့ရှိရင် မြန်မာနိုင်ငံကို လာရောက်ရင်းနှီးမြှုပ်နှံမှုတွေအနေနဲ့ ၁၉၈၈ ကနေ ၂၀၁၈ နိုဝင်ဘာလအထိကို USD ၇၅ ဘီလီယံလောက်ကို နိုင်ငံအဖွဲ့အစည်း ၄၉ ခုက လာရောက်ရင်းနှီး မြှုပ်နှံရာမှာ တရုတ်နဲ့ စင်္ကာပူက အများဆုံးဖြစ်ကြောင်း သိရပါတယ်။ ၂၉-၃-၂၀၁၂ ရက်နေ့မှာ အာဆီယံ နိုင်ငံများအနေနဲ့ ဘက်စုံရင်းနှီးမြှုပ်နှံမှုသဘောတူစာချုပ် ချုပ်ဆိုပြီးလည်းဖြစ်ပါတယ်။ မြန်မာနိုင်ငံအနေနဲ့လည်းပဲ MIPP မြှင့်တင်နိုင်ရေးစီမံကိန်းကို နှစ် ၂၀ အတွင်းမှာ USD ဘီလီယံ ၂၂၀ ရရှိနိုင်ဖို့ ရည်မှန်းချက် ၅ ရပ် ချမှတ်ဆောင်ရွက်ထားကြောင်းလည်း သိရပါတယ်။ ၁၉၈၈-၁၉၈၉ ကနေ ၂၀၁၇-၂၀၁၈ အထိကို နှစ်အလိုက် နိုင်ငံခြား ရင်းနှီးမြှုပ်နှံမှုတွေအနေနဲ့ ၂၀၁၀-၂၀၁၁ မှာ USD သန်း ၁၉,၉၉၉ နဲ့အများဆုံးဖြစ်တာ တွေ့ရပါတယ်။ ၁၉၈၈ ကနေ ၂၀၁၀-၂၀၁၁ အထိကို USD သန်း ၃၂,၂၉၀ နဲ့ ယခင်အစိုးရ ၅ နှစ်တာကာလ ၂၀၁၁-၂၀၁၂ ကနေ ၂၀၁၅-၂၀၁၆ အထိဟာ USD သန်း ၁၇,၆၅၉ နဲ့ လက်ရှိအစိုးရလက်ထက် ၂၀၁၆-၂၀၁ရ ကနေပြီးတော့ ၂၀၁၈ နိုဝင်ဘာလအထိကို USD သန်း ၁၄,၅၉၉ ရင်းနှီးမြှုပ်နှံထားကြောင်းလည်း သိရပါတယ်။ ရင်းနှီးမြှုပ်နှံမှုတွေအနေနဲ့ တရုတ်နိုင်ငံ USD သန်း ၂၃,၀၀၁ သန်း စင်ကာပူက USD သန်း ၂၀,၀၈၉ နဲ့ ထိုင်းက ၁၁,၂၁၅ သန်း၊ ဟောင်ကောင်က ၇,၈၈၄ သန်း၊ ကိုရီးယားက ၃,၈၈၉ သန်း၊ ဂျပန်က ၁,၁၇၆ သန်းရှိကြောင်း သိရပါတယ်။ မြန်မာနိုင်ငံအနေနဲ့လည်း နိုင်ငံခြားရင်းနှီးမြှုပ်နှံမှု အရှိန်အဟုန်ရရှိလာဖို့ MIC စာအုပ်ကို ရင်းနှီး မြှုပ်နှံမှုနဲ့ နိုင်ငံခြားစီးပွားဆက်သွယ်ရေးဝန်ကြီးဌာနတစ်ခု အသစ်ဖွင့်လှစ်ဆောင်ရွက်ပြီး ဖြစ်ပါတယ်။ ဟောင်ကောင်က တရုတ်နိုင်ငံရဲ့ သီးခြားအုပ်ချုပ်ခွင့်ရနယ်မြေဖြစ်ပြီးတော့ ဒီမိုကရေစီရင့်ကျက်ပြီး အာရှ ကျားတစ်ကောင်အနေနဲ့ ရပ်တည်နေခဲ့တာဖြစ်လို့ နိုင်ငံဖွံ့ဖြိုးတိုးတက်မှု အရှိန်အဟုန်ကောင်းတဲ့ နိုင်ငံ တစ်နိုင်ငံဖြစ်ပြီးတော့ နိုင်ငံခြားကုန်သွယ်ဖက်နိုင်ငံအများအပြားရှိတဲ့ နိုင်ငံဖြစ်လို့ မြန်မာနိုင်ငံ အပါအဝင် အာဆီယံနိုင်ငံတွေအတွက် အထောက်အကူအများကြီး ပေးနိုင်တဲ့နိုင်ငံဖြစ်ပါတယ်။ ဟောင်ကောင်နဲ့ ရင်းနှီးမြှုပ်နှံမှုဆိုင်ရာ သဘောတူစာချုပ်မှာ လက်မှတ်ရေးထိုးခြင်းဖြင့် မြန်မာနိုင်ငံအတွက် နိုင်ငံခြား ရင်းနှီးမြှုပ်နှံမှုတွေ အခွင့်အလမ်း အများကြီးတိုးလာနိုင်သလို ကုန်သွယ်မှုကဏ္ဍလည်းပဲ အများကြီးတိုးတက် လာနိုင်မှာဖြစ်ပါတယ်။ မြန်မာနိုင်ငံအနေနဲ့ လက်ရှိကာလအထိ ကုန်သွယ်ရေးကဏ္ဍမှာ ကုန်သွယ်မှုလိုငွေတွေ အမြဲတမ်းဖြစ်နေတဲ့အတွက်ကြောင့် ပို့ကုန်ကိုမြှင့်တင်နိုင်ဖို့ လိုမှာဖြစ်ပြီးတော့ သွင်းကုန်နဲ့ပို့ကုန် အလွန် အမင်းကွာဟမှုမဖြစ်အောင် အမြဲသတိထားဖို့ ဖြစ်ပါတယ်။ ဒီစာချုပ်ပါစည်းကမ်းတွေအရလည်း မိမိ နိုင်ငံအတွင်း ရင်းနှီးမြှုပ်နှံမှုတွေဝင်လာတဲ့အခါမှာ နိုင်ငံရဲ့ အခြေနေအရ မငြိမ်သက်မှု၊ စစ်မက်ဖြစ်ပွားမှု တွေကြောင့် ရင်းနှီးမြှုပ်နှံမှုတွေ၊ ဆုံးရှုံးမှုတွေ ဖြစ်လာတဲ့အခါမှာ ဒီမဖြစ်အောင် ဆောင်ရွက်ပေးဖို့ လိုမှာ ဖြစ်ပါတယ်။ ဒါမှလည်းပဲ နိုင်ငံအတွက် ဆုံးရှုံးနစ်နာမှုတွေ ကာကွယ်နိုင်မှာဖြစ်ပါတယ်။ ဒီစာချုပ်ဟာ နိုင်ငံဖွံ့ဖြိုးတိုးတက်ရေးအတွက်ကို အများကြီး အထောက်အကူဖြစ်လာမှာဖြစ်လို့ အဖွဲ့ဝင်နိုင်ငံအဖြစ် အတည်ပြု လက်မှတ်ရေးထိုးမှုကို ထောက်ခံပါကြောင်းတင်ပြရင်း နိဂုံးချုပ်အပ်ပါတယ်။ အားလုံးကို ကျေးဇူးတင် ပါတယ်။</speech>
<speech type="speaker">ဦးကျော်သောင်း စစ်ကိုင်းတိုင်းဒေသကြီး မဲဆန္ဒနယ်အမှတ်(၁) ဆွေးနွေးဖို့ဖြစ်ပါတယ်။</speech>
<speech><mp id="952">ဦးကျော်သောင်း(မဲဆန္ဒနယ်အမှတ်-၁၊ စစ်ကိုင်းတိုင်းဒေသကြီး)</mp>ပြည်ထောင်စုလွှတ်တော် နာယကကြီးနှင့်တကွ၊ ပြည်ထောင်စုဝန်ကြီးများ၊ ဒု-ဝန်ကြီးများ၊ ပြည်ထောင်စုလွှတ်တော် ကိုယ်စားလှယ် တော်ကြီးများ၊ ဧည့်သည်တော်များအားလုံး မင်္ဂလာပါလို့ ဦးစွာပထမ နှုတ်ခွန်းဆက်သ ဂါရဝပြုအပ်ပါတယ်။ ကျွန်တော်ကတော့ စစ်ကိုင်းတိုင်းဒေသကြီး မဲဆန္ဒနယ်အမှတ်(၁)မှ အမျိုးသားလွှတ်တော်ကိုယ်စားလှယ် ဦးကျော်သောင်း ဖြစ်ပါတယ်။ ကျွန်တော့အနေနဲ့ နိုင်ငံတော်သမ္မတထံမှ ပေးပို့ထားသော အာဆီယံ- ဟောင်ကောင် (တရုတ်)ရင်းနှီးမြှုပ်နှံမှု သဘောတူစာချုပ် အတည်ပြုရန်ကိစ္စနှင့်စပ်လျဉ်း၍ ထောက်ခံတင်ပြ ဆွေးနွေး သွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျာ။ တရုတ်ပြည်သူ့သမ္မတနိုင်ငံ၏ ဟောင်ကောင်အထူး အုပ်ချုပ်ခွင့်ရဒေသနှင့် အရှေ့တောင်အာရှနိုင်ငံများအသင်းတို့အကြား ချုပ်ဆိုမည့် ရင်းနှီးမြှုပ်နှံမှုဆိုင်ရာ သဘောတူစာချုပ်ဟာ ချုပ်ဆိုသင့် ချုပ်ဆိုထိုက်တဲ့စာချုပ် ဖြစ်ပါတယ်။ ၎င်းစာချုပ်ဟာ အာဆီယံအဖွဲ့ဝင် နိုင်ငံများနှင့် ဟောင်ကောင်တို့အကြား ရင်းနှီးမြှုပ်နှံမှုမြှင့်တင်နိုင်ရေးအတွက် ရည်ရွယ်ဆောင်ရွက်ခဲ့တဲ့ ဆောင်ရွက်မှုတစ်ခုဖြစ်ပါတယ်။ ထိုသို့ဆောင်ရွက်ခြင်းဖြင့် ရင်းနှီးမြှုပ်နှံမှုဆိုင်ရာ ဖြေလျှော့ပေးမှုတွေ၊ ရင်းနှီးမြှုပ်နှံမှုအကာအကွယ်ပေးမှုတွေ၊ ရင်းနှီးမြှုပ်နှံမှုလျင်မြန်ချောမွေ့စွာဆောင်ရွက်နိုင်မှုတွေ၊ ရင်းနှီး မြှုပ်နှံမှုမြှင့်တင်ရန်ဆောင်ရွက်မှုတွေကို အထူးအလေးထား ဆောင်ရွက်သွားမှာဖြစ်ကြောင်း တွေ့ရှိရပါတယ်။ ကျွန်တော်တို့နိုင်ငံဟာ ကမ္ဘာ့နိုင်ငံများအပါအဝင် အာဆီယံနိုင်ငံများအကြားမှာ သီးခြားနေထိုင်ခဲ့တဲ့ အတွက် အထီးကျန်ခဲ့ပါတယ်။ သို့အတွက် နိုင်ငံရေး၊ စီးပွားရေး၊ လူမှုရေး၊ ပညာရေး၊ ကျန်းမာရေး အစစ ဖွံ့ဖြိုးမှုနောက်ကျခဲ့ရပါတယ်။ ၁၉၉ရ ခုနှစ်ကစပြီး မြန်မာနိုင်ငံဟာ အာဆီယံအဖွဲ့ဝင်နိုင်ငံတစ်နိုင်ငံ ဖြစ်လာတဲ့ နောက် မိတ်ဖက်နိုင်ငံအချင်းချင်း ရိုင်းပင်းကူညီမှုနဲ့ ဖွံ့ဖြိုးတိုးတက်မှုနှေးကွေးရာက တစ်စ တစ်စ ဖွံ့ဖြိုး တိုးတက်လာခဲ့ပါတယ်။ ယခုဆိုလျှင် မြန်မာနိုင်ငံရဲ့ ရင်းနှီးမြှုပ်နှံမှုမြှင့်တင်ရေး လုပ်ငန်းစဉ်များတွင် အဓိကဖိတ်ခေါ်မည့် နိုင်ငံများမှာ ဟောင်ကောင်ပါဝင်လျက်ရှိပါတယ်။ ဒါကြောင့် အာဆီယံ- ဟောင်ကောင် ရင်းနှီးမြှုပ်နှံမှု သဘောတူစာချုပ်ကို လက်မှတ်ရေးထိုးအတည်ပြုခြင်းအားဖြင့် မိမိတို့ရဲ့ ရင်းနှီးမြှုပ်နှံမှု မြှင့်တင်ရေးလုပ်ငန်းများကို များစွာအထောက်အကူပြုစေမှာ ဖြစ်ပါတယ်။ အာဆီယံအဖွဲ့ဝင်နိုင်ငံများ ဖြစ်တဲ့ ဘရူနိုင်း၊ ကမ္ဘောဒီးယား၊ အင်ဒိုနီးရှား၊ လာအို၊ မလေးရှား၊ မြန်မာ၊ ဖိလစ်ပိုင်၊ စင်ကာပူ၊ ထိုင်း၊ ဗီယက်နမ်နဲ့ တရုတ်ပြည်သူ့သမ္မတနိုင်ငံရဲ့ ဟောင်ကောင်အထူးအုပ်ချုပ်ခွင့်ရဒေသတို့ရဲ့ စာချုပ်ဝင်နိုင်ငံ များအကြား လွတ်လပ်သော ကုန်သွယ်မှုဒေသဆိုင်ရာ သဘောတူစာချုပ်မှအစ စီးပွားရေးပေါင်းစည်းခြင်းဖြင့် ကုန်သွယ်မှု၊ ဖြေလျော့မှုလုပ်ငန်းစဉ်များရဲ့ အစိတ်အပိုင်းအနေနဲ့ ခိုင်မာအောင် စာချုပ်ချုပ်ဆိုကြခြင်း ဖြစ်ပါတယ်။ ရင်းနှီးမြှုပ်နှံမှုဆိုင်ရာ သဘောတူစာချုပ်ကို အပိုဒ်ပေါင်း ၂၉ ပိုဒ်နဲ့ နောက်ဆက်တွဲ(၁)နဲ့ နောက် ဆက်တွဲ(၂)တို့ဖြင့် ရှင်းလင်းတင်ပြထားတာကိုလည်း တွေ့ရပါတယ်။ အပိုဒ် ၃ မှာပါတဲ့ နိုင်ငံသားများ နည်းတူ ဆက်ဆံဆောင်ရွက်မှု၊ အပိုဒ် ၄ ပါ အထူးအခွင့်အရေးအရ နိုင်ငံများနည်းတူ ဆက်ဆံဆောင်ရွက်မှု၊ အပိုဒ် ၅ ပါ ရင်းနှီးမြှုပ်နှံမှုများအပေါ်ဆက်ဆံမှု စတဲ့ခေါင်းစဉ်ပါ အကြောင်းအရာများဟာ စာချုပ်ဝင် နိုင်ငံများအကြား ရင်းနှီးမြှုပ်နှံမှုများမျှတမှုရှိပြီး သာတူညီမျှဆက်ဆံမှုနဲ့ အပြည့်အဝကာကွယ်မှုနဲ့ လုံခြုံမှု ရှိစေရန် ဆောင်ရွက်ကြောင်းလည်း သိရှိရပါတယ်။ အထူးစိတ်ဝင်စားစရာကောင်းတဲ့ အချက်ကတော့ အပိုဒ် ၈ ပါ လုံခြုံရေးကင်းလွတ်ခွင့်များပဲ ဖြစ်ပါတယ်။ အဲဒီထဲမှာက စာချုပ်ဝင်နိုင်ငံတစ်နိုင်ငံအား ယင်းရဲ့ လိုအပ်သော လုံခြုံရေးဆိုင်ရာကိစ္စနှင့် ဆန့်ကျင်ကြောင်းယူဆသည့် ထုတ်ဖော်ပြောကြားမှု သတင်းတစ်ရပ်ရပ်ပေးရန်၊ (ခ) ယင်း၏မရှိမဖြစ်သော လုံခြုံရေးဆိုင်ရာကိစ္စအား ကာကွယ်ရန်အတွက် လိုအပ်သည်ဟုယူဆသော စာချုပ်ဝင်နိုင်ငံတစ်နိုင်ငံအား အရေးယူမှုတစ်ခုခုမှ ကာကွယ်တားဆီးရန်၊ အပိုဒ်(၁) တပ်မတော် သို့မဟုတ် အခြားလုံခြုံရေးအဖွဲ့အား လက်နက်ခဲယမ်းမီးကျောက်နှင့် စစ်လက်နက်ကိရိယာ တန်ဆာပလာများ ထောက်ပံ့ရန်အတွက် တိုက်ရိုက် သို့မဟုတ် သွယ်ဝိုက်၍ဆောင်ရွက်ရန် ဆောင်ရွက်သောဆောင်ရွက်ချက်များ (၂) နိုင်ငံအတွင်း သို့မဟုတ် နိုင်ငံတကာဆက်ဆံရေးတွင် စစ်မက်ဖြစ်ပွားခြင်းနှင့် အခြားအရေးပေါ်အခြေအနေများအရ လိုအပ်သလို ဆောင်ရွက်ခြင်း၊ (၃) အနုမြူစွမ်းအင်နှင့် အနုမြူစွမ်းအင်ထွက်ပေါ်စေသောပစ္စည်းများနှင့် ဆက်စပ်ခြင်း၊ (၄) ဆက်သွယ်ရေးစွမ်းအင်နှင့် ရေ၊ အခြေခံအဆောက်အဦများအပါအဝင် အဓိကကျသော အများပြည်သူ ဆိုင်ရာ အခြေခံအဆောက်အအုံများ ပျက်စီးယုတ်လျော့စေရန် တမင်တကာကြံရွယ်ခြင်းမှကာကွယ်ခြင်း၊ (ဂ) အပြည်ပြည်ဆိုင်ရာငြိမ်းချမ်းရေးနဲ့ လုံခြုံရေးထိန်းသိမ်းရန်အတွက် ကုလသမဂ္ဂပဋိညာဉ်စာတမ်းအရ ယင်းရဲ့တာဝန်များဆောင်ရွက်နေစဉ်အတွင်း စာချုပ်ဝင်နိုင်ငံတစ်နိုင်ငံအား အရေးယူမှုမှ ကာကွယ်တားဆီးရန် စတဲ့အချက်တွေဟာ စိတ်ဝင်စားစရာကောင်းတဲ့ အချက်တွေပဲဖြစ်ပါတယ်။ ထို့အတူ အထွေထွေကင်းလွတ်ခွင့်များလည်း ရှိပါသေးတယ်။ အဲဒီထဲမှာ အနုပညာဆိုင်ရာ၊ သမိုင်း ဆိုင်ရာ သို့မဟုတ် ရှေးဟောင်းတန်ဖိုးရှိသော အမျိုးသားအမွေအနှစ် ရတနာများကာကွယ်ခြင်းအတွက် ဆောင်ရွက်ခြင်း၊ ပြည်တွင်း၌ထုတ်လုပ်မှု သို့မဟုတ် သုံးစွဲမှုများကြောင့် ထိခိုက်မှုဖြစ်စေပါက ယင်းသို့ မဖြစ်စေရန် သဘာဝသယံဇာတများအား ထိန်းသိမ်းဆောင်ရွက်ခြင်း စတဲ့အချက်များကိုလည်းပဲ ထည့်သွင်း ထားတာကိုလည်းတွေ့ရှိရပါတယ်။ အပိုဒ် ၁ရ အထူးလုပ်ရိုးလုပ်စဉ်များနှင့် သတင်းအချက်အလက်များ ထုတ်ဖော်ပြောကြားခြင်း၊ အပိုဒ် ၁၈ အာဆီယံအဖွဲ့ဝင်နိုင်ငံသစ်များအတွက် အထူးနှင့် ကွဲပြားခြားနားသည့် ဆက်ဆံပုံများစတဲ့အချက်များကလည်း အာဆီယံအဖွဲ့ဝင် နိုင်ငံသစ်များရဲ့ အရေးပါမှုကို အသိအမှတ်ပြု ဆောင်ရွက်တဲ့အတွက် များစွာအကျိုးရှိစေမှာ ဖြစ်ပါတယ်။ နိဂုံးချုပ်အနေနဲ့ သဘောတူစာချုပ်ပါအချက်အလက်များအားလုံးကို ခြုံငုံသုံးသပ်ပြီး မြန်မာနိုင်ငံ အနေနဲ့ အာဆီယံ-ဟောင်ကောင်(တရုတ်) ရင်းနှီးမြှုပ်နှံမှုသဘောတူစာချုပ်အား အတည်ပြုရန်ကိစ္စနှင့် ပတ်သက်၍ အခြားအာဆီယံအဖွဲ့ဝင်နိုင်ငံများနည်းတူ အတည်ပြုနိုင်ရန်အတွက် ဆက်လက်ဆောင်ရွက် သင့်ပါကြောင်း ထောက်ခံဆွေးနွေးတင်ပြရင်း နိဂုံးချုပ်အပ်ပါတယ်။ အားလုံးကျေးဇူးတင်ပါတယ်။ အထက်ပါကိစ္စနှင့်စပ်လျဉ်း၍ စီမံကိန်းနှင့်ဘဏ္ဍာရေးဝန်ကြီးဌာနက ပြန်လည်ရှင်းလင်း ဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း၊</speech>
<speech type="speaker">အစီအစဉ်(၁၅) ဖြစ်ပါတယ်။ လွှတ်တော်ကိုယ်စားလှယ်များရဲ့ ဆွေးနွေးချက် များနဲ့စပ်လျဉ်းပြီး စီမံကိန်းနှင့်ဘဏ္ဍာရေးဝန်ကြီးဌာနက ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="27">ဦးဆက်အောင်(ဒုတိယဝန်ကြီး၊ စီမံကိန်းနှင့်ဘဏ္ဍာရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယက၊ ပြည်သူ့လွှတ်တော် ဥက္ကဋ္ဌနဲ့ လွှတ်တော်ကိုယ်စားလှယ်ကြီးများ၊ ဖိတ်ကြား ထားသော ပြည်ထောင်စုအဆင့် အဖွဲ့အစည်းဝင်ပုဂ္ဂိုလ်များနှင့် ဧည့်သည်တော်များအားလုံးမင်္ဂလာပါခင်ဗျာ။ အာဆီယံ-ဟောင်ကောင်(တရုတ်)ရင်းနှီးမြှုပ်နှံမှု သဘောတူစာချုပ်အတည်ပြုရေး ကိစ္စနှင့်စပ်လျဉ်း ပြီးတော့ ၂၆-၂-၂၀၁၉ ရက်နေ့မှာ ပြည်ထောင်စုလွှတ်တော်သို့ ရှင်းလင်းတင်ပြခဲ့ပြီးဖြစ်ပါတယ်။ ယင်းစာချုပ်က အာဆီယံအဖွဲ့ဝင်နိုင်ငံများနဲ့ ဟောင်ကောင်(တရုတ်)တို့အကြားမှာ ရင်းနှီးမြှုပ်နှံမှုများ မြှင့်တင်နိုင်ရေးကို ရည်ရွယ်ပြီးတော့ ရင်းနှီးမြှုပ်နှံမှုဆိုင်ရာ ဖြေလျော့မှုပေးခြင်း၊ ရင်းနှီးမြှုပ်နှံမှုများကို အကာအကွယ်ပေးခြင်း၊ ရင်းနှီးမြှုပ်နှံမှုများကို လျင်မြန်ချောမွေ့စေခြင်းနဲ့ ရင်းနှီးမြှုပ်နှံမှုကို မြှင့်တင်ခြင်းတို့အပေါ် အခြေပြု ပြီးတော့ ရေးဆွဲထားခြင်းဖြစ်ပါတယ်။ မြန်မာနိုင်ငံ၏ ရင်းနှီးမြှုပ်နှံမှု မြှင့်တင်ရေးလုပ်ငန်းစဉ်များမှာလည်း အဓိကဖိတ်ခေါ်မည့် နိုင်ငံများမှာ ဟောင်ကောင်ပါဝင်လျက်ရှိတဲ့အတွက် အာဆီယံ-ဟောင်ကောင် (တရုတ်) ရင်းနှီးမြှုပ်နှံမှုစာချုပ်ကို လက်မှတ်ရေးထိုးအတည်ပြုခြင်းအားဖြင့် မိမိတို့ရဲ့ ရင်းနှီးမြှုပ်နှံမှုမြှင့်တင်ရေး လုပ်ငန်းများကိုလည်း များစွာအထောက်အကူပြုနိုင်မှာဖြစ်ပါတယ်။ မြန်မာနိုင်ငံအနေနဲ့ ရင်းနှီးမြှုပ်နှံမှုများကို ပိုမိုပြီးတော့ ဖွံ့ဖြိုးလာစေဖို့လို့နဲ့ ဥပဒေများခိုင်မာမှု ရှိအောင်လို့လည်း နိုင်ငံခြားရင်းနှီးမြှုပ်နှံမှုဥပဒေနဲ့ မြန်မာနိုင်ငံသားများ ရင်းနှီးမြှုပ်နှံမှုဥပဒေကို နှစ်ခု ပေါင်းစပ်ပြီးတော့ မြန်မာရင်းနှီးမြှုပ်နှံမှုဥပဒေကိုလည်း ထုတ်ပြန်ပြီးဖြစ်ပါတယ်။ ၎င်းဥပဒေမှာလည်း ၎င်းဥပဒေမှာပါတဲ့အချက်များထဲမှာမှ ဒီဥပဒေမှာ အဓိကသာလွန်တဲ့ နိုင်ငံခြားရင်းနှီးမြှုပ်နှံမှုများ၊ ပြည်တွင်း ရင်းနှီးမြှုပ်နှံမှုများနှစ်ခုကို သာတူညီမျှ ရှိစေဖို့အချက်များ၊ ဒါ့အပြင် MIC လို့ခေါ်တဲ့ Myanmar Investment Commission oscomové opa:c3268: Caqu338:28: Myanmar Investment Committee ဆိုတဲ့ ကော်မတီများ အသီးသီးဖွဲ့စည်းပြီးတော့ ပိုပြီးတော့လျင်မြန်စွာ ဆောင်ရွက်နိုင်ဖို့လို့ အချက်များလည်း ပါဝင်ထားပြီးဖြစ်ပါတယ်။ ရင်းနှီးမြှုပ်နှံမှုများကိုလည်း ယခင်က Reactively ထိုင်ပြီးတော့ စောင့်ဆိုင်း နေရာမှာ ယခုအခါမှာ Proactively ခေါ်ယူတဲ့ အစီအစဉ်များကိုလည်း ဆက်လက်ဆောင်ရွက်လျက် ရှိပါတယ်။ ရင်းနှီးမြှုပ်နှံမှု အခန်းကဏ္ဍမှာလည်း ပိုမိုကောင်းမွန်တဲ့ Favourable ဖြစ်တဲ့ ရင်းနှီးမြှုပ်နှံမှု ဝန်းကျင်များကို ဖန်တီးဖို့လို့အတွက် အလေးထားပြီး တံခါးတစ်ပေါက်တည်း (Single Window) စနစ် 32688. GƏos@gmęEcq: SOP pcaTon Standard Operating Procedure qp:69:3018:60s? oodsaėmsaqogecundąp:o caos@gmcques golos si Favourable Fasility Investment Climate များ ရရှိစေဖို့ဖြစ်ပါတယ်။ နောက်ရင်းနှီးမြှုပ်နှံမှုနဲ့ ပတ်သက်ပြီးတော့ မြေနေရာများရရှိစေရေး အတွက်ကလည်း ဒီ၎င်းမြေနေရာများ အဆင်ပြေစေရေးအတွက် Project Bank လို့ခေါ်တဲ့စနစ်မျိုး ကျင့်သုံး ဆောင်ရွက်လျက်ရှိပါတယ်။ ယခုညှိနှိုင်းတဲ့စာချုပ်မှာ စာချုပ်ရဲ့ Article 18 မှာလည်း မြန်မာနိုင်ငံပါဝင်တဲ့ အာဆီယံ အဖွဲ့ဝင်သစ်နိုင်ငံများအတွက် မတူညီတဲ့အထူးဆောင်ရွက်မှု Special and Deferencial Treatment for the Newer ASEAN Member State solo:com? Ogos:qodąp:olg oss woulosušil အဲဒီအပိုဒ်မှာ မြန်မာအပါအဝင် အာဆီယံအဖွဲ့ဝင်နိုင်ငံသစ်များကို Capicity များ မြှင့်တင်ရေး၊ နောက် ပြီးတော့ Technical Assistance များပေးရေး၊ သတင်းအချက်အလက်များ ပိုမိုရရှိနိုင်ရေးကို ကူညီ ပေးဖို့လို့ နောက် Commitment ကတိကဝတ်များကိုလည်း ၎င်းနိုင်ငံများရဲ့ ဖွံ့ဖြိုးမှုအဆင့်အပေါ် အခြေခံ ပြီးတော့ လျှော့ပေါ့လက်ခံဖို့စတဲ့အချက်များကို ပါဝင်ထားတာကို တွေ့ရှိရပါတယ်။ သို့ပါ၍ မြန်မာနိုင်ငံအနေဖြင့် အခြားအာဆီယံအဖွဲ့ဝင်နိုင်ငံများအတူ လိုက်ပါဆောင်ရွက်နိုင်ရန် အတွက် အာဆီယံ-ဟောင်ကောင်(တရုတ်) ရင်းနှီးမြှုပ်နှံမှုသဘောတူညီမှုစာချုပ် အာဏာသက်ဝင်ရေး အတွက် အတည်ပြုကြောင်း အကြောင်းပြန်ကြားစာအား အာဆီယံအတွင်းရေးမှူးချုပ်ရုံးသို့ ပေးပို့နိုင်ရန် လွှတ်တော်၏ အတည်ပြုချက်ရယူပေးနိုင်ပါရန် နာယကကြီးမှတစ်ဆင့် လေးစားစွာ တင်ပြအပ်ပါတယ် ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ယခု လွှတ်တော်ရဲ့ အဆုံးအဖြတ် ရယူပါမယ်။ အထက်ပါကိစ္စနဲ့စပ်လျဉ်းပြီး လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အာဆီယံ-ဟောင်ကောင်(တရုတ်) ရင်းနှီး မြှုပ်နှံမှုသဘောတူစာချုပ်အား အတည်ပြုရန်ကိစ္စနဲ့ စပ်လျဉ်းပြီး လွှတ်တော်က အတည်ပြုကြောင်း ကြေညာပါတယ်။</speech>
</motion>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး (၁၁)ရက်မြောက်နေ့ ရပ်နားကြောင်းနှင့် (၁၂)ရက်မြောက်နေ့ ကျင်းပမည့်နေ့ရက်နှင့်ကြေညာခြင်း</title>
<speech type="speaker">အစီအစဉ်(၁၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ (၁၁)ကြိမ်မြောက် ပုံမှန်အစည်းအဝေး (၁၁)ရက်မြောက်နေ့ အစီအစဉ်ကို ရပ်နားပါမယ်။ အစည်းအဝေး (၁၂)ရက်မြောက်နေ့ကို ၂၀၁၉ ခုနှစ်၊ မတ်လ ၅ ရက် (အင်္ဂါနေ့) နံနက် ၁၀ နာရီ ကျင်းပပြုလုပ်မည်ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက်ပုံမှန်အစည်းအဝေး (၁၁)ရက် မြောက်နေ့ အစည်းအဝေးကို နံနက် ၁၁:၂၅ နာရီတွင် ရပ်နားပါသည်။</speech>
</postface>
</transcript>
</doc>
