<doc>
<docinfo>
<docno>02-10-07.xml</docno>
<pdf>02-10-07.pdf</pdf>
<term value="02">ဒုတိယအကြိမ်</term>
<session value="10" />
<sittingday value="07" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ဒသမပုံမှန်အစည်းအဝေး သတ္တမနေ့မှတ်တမ်း</title>
<date>၁၃၈၀ ပြည့်နှစ်၊ တန်ဆောင်မုန်းလပြည့်ကျော် ၁၄ ရက် (၂၀၁၈ ခုနှစ်၊ ဒီဇင်ဘာလ ၆ ရက်)(ကြာသပတေးနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် ဒသမပုံမှန်အစည်းအဝေး သတ္တမနေ့ကို နံနက် ၁၀:ဝဝ နာရီင်ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် ပြည်သူ့လွှတ်တော် ဥက္ကဋ္ဌ ဦးတီခွန်မြတ်က ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ဒသမပုံမှန်အစည်းအဝေးရဲ့ သတ္တမနေ့ အစီအစဉ် စတင်ပါတော့မယ်။ ဒီကနေ့ အစည်းအဝေးကို ရန်ကုန်တိုင်းဒေသကြီးလွှတ်တော်၊ ပြည်သူ့ငွေစာရင်းပူးပေါင်းကော်မတီအဖွဲ့ဝင် ၁၂ ဦး၊ ဒေါက်တာမေဝင်းမြင့်၏ ဧည့်သည်တော် ၉၀ ဦး၊ ဦးမျိုးဝင်း(အမျိုးသားလွှတ်တော်ကိုယ်စားလှယ်)၏ ဧည့်သည် ၃၉ ဦး အပါအဝင် စုစုပေါင်း ၁၄ရ ဦး လာရောက်လေ့လာလျက်ရှိကြောင်း တင်ပြအပ်ပါတယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါခင်ဗျား။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ ဒုတိယအကြိမ် ပြည်ထောင်စုလွှတ်တော် ဒသမပုံမှန်အစည်းအဝေး သတ္တမနေ့မှာ ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်ထောင်စု လွှတ်တော် ကိုယ်စားလှယ်ဦးရေ စုစုပေါင်း ၆၅ရ ဦးရှိပြီး ဒီကနေ့အစည်းအဝေးကို ၅၆၅ ဦး တက်ရောက် ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၈၆.၀၀ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် ဒသမပုံမှန်အစည်းအဝေး သတ္တမနေ့ အစီအစဉ် ကြေညာခြင်း</title>
<speech type="speaker">အစီအစဉ်(၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် ဒသမပုံမှန်အစည်းအဝေး သတ္တမနေ့အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေထားတဲ့အတိုင်း ဆက်လက်ဆောင်ရွက်သွားပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များအတွက် ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော်ကိုယ်စားလှယ်များ စိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1229">စောမှားဖောင်ချာ(အဖွဲ့ဝင်၊ ကိုယ်စားလှယ်များစိစစ်ရေးကော်မတီ)</mp>လေးစားရပါတဲ့ ပြည်ထောင်စုလွှတ်တော် နာယကကြီးခင်ဗျာ။ ယနေ့ကျင်းပတဲ့ ဒုတိယအကြိမ် ပြည်ထောင်စုလွှတ်တော် ဒသမပုံမှန်အစည်းအဝေး သတ္တမနေ့ ၆-၁၂-၂၀၁၈ ရက်နေ့မှာ အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော်ကိုယ်စားလှယ်များရဲ့ကိုယ်စား ကရင်ပြည်နယ်၊ မဲဆန္ဒနယ်အမှတ်(၁၂)မှ အမျိုးသား လွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များ စိစစ်ရေးကော်မတီအဖွဲ့ဝင်ဖြစ်သူ ကျွန်တော် စောမှာဖောင်ကွာက ခွင့်ပန်ကြားသွားမှာ ဖြစ်ပါတယ်။ ယနေ့အစည်းအဝေးသို့ တက်ရောက် နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များကတော့- ဦးတင့်စိုး ဖားကန့်၊ - ဦးအောင်သိန်း ဗန်းမော်၊ - ဦးချင်းဖေလင်း မံစီ၊ - ဦးဇာနည်မင်း ရွှေကူ၊ - ဒေါ်နီရွှေလျန်း ထန်တလန်၊ - ဒေါက်တာဆလိုင်းရီယန်းဗဲလ်(ခ) ဆလိုင်းရန်းမယ် ဖလမ်း၊ - ဦးကျင့်ရှင်းထန် တီးတိန်၊ - ဒေါ်အေးအေးမူ(ခ) ရှားမီး ကလေး၊ ဦးမျိုးဇော်အောင် ကောလင်း၊ - ဦးအောင်သန်းစိန် ခန္တီး၊ - ဦးမောင်မြင့် မင်းကင်း၊ - ဒေါက်တာအေဇင်လတ် ရွှေဘို၊ - ဦးအောင်စိုး သရက်ချောင်း၊ ကျောက်ကြီး၊ ရွှေကျင်၊ - ဦးခင်အေး - ဦးမြင့်ဆွေ - ဦးစောသလေးစော - ဒေါက်တာမောင်သင်း - ဦးသောင်းအေး - ဦးစော - ဒေါက်တာကြည်မို့မို့လွင် - ဒေါ်နီနီမေမြင့် - ဦးဦးလှစော - ဒေါ်ခင်စောဝေ - ဦးစစ်နိုင် - ဦးမြင့်လွင် - ဒေါ်ဖြူဖြူသင်း - ဒေါက်တာသန်းဝင်း - ဒေါက်တာခင်မောင်မောင် - ဦးဘိုဘိုဦး - ဒေါက်တာဝေဖြိုးအောင် - ဦးလွင်ကိုလတ် - ဦးစိုးသူရထွန်း - ဦးနေမျိုးထွန်း - ဦးခွန်မောင်သောင်း - ဦးစိုင်းထွန်းအောင် - ဦးတင်အေး - ဦးစိုင်းဖိုးမြတ် ဦးစိုင်းဘသိန်း - ဒေါ်ပြုံးကေသီနိုင် - ဒေါ်နန်းခင်စော - ဦးတင်လှ ညောင်ဦး၊ စဉ့်ကိုင်၊ တောင်ကုတ်၊ မြောက်ဦး၊ ရသေ့တောင်၊ မင်းပြား၊ ပုဇွန်တောင်၊ မင်္ဂလာတောင်ညွန့်၊ မြောက်ဥက္ကလာပ၊ ဒဂုံမြို့သစ်(မြောက်ပိုင်း)၊ စမ်းချောင်း၊ သန်လျင်၊ ကွမ်းခြံကုန်း၊ ထန်းတပင်၊ ပင်လောင်း၊ မိုင်းယောင်း၊ မက်မန်း၊ မူဆယ်၊ လင်းခေး၊ ကလော။ ကွန်ဟိန်း၊ ဓနုဖြူ၊ - ဒေါက်တာစိုးမိုးသူ - ဦးခင်မောင်လတ် - ဦးဇော်မင်းသိန်း - ဗိုလ်ချုပ်သန်းထွတ်သိန်း - ဗိုလ်မှူးချုပ်နိုင်ဝင်း - ဒုတိယဗိုလ်မှူးကြီးဒေါ်စိုးစိုးမြင့် - ဦးမင်းဆွေနိုင် - ဦးဖြေရယ်(ခ) ဦးမြင့်သန်းထွန်း - နန်းနီနီအေး - စောချစ်ဦး - ဒေါ်ကျိန်ငိုက်မန် - ဦးဗွန်ဟေး - ဦးဝင်းအောင် - ဦးဇော်မင်း - ဦးညီညီထွေး(ခ) ဦးကိုကိုလေး - ဦးအောင်ဝင်း ၊ - ဒေါက်တာခင်မောင်ဝင်း - ဒေါက်တာမိုးမြင့်အောင် - ဦးပြူးလွင် - ဦးအောင်ကြည်ညွန့် - ဦးစိုးအောင် - ဦးကျော်မြင့်ဦး - ဦးခင်အောင်မြင့် - ဦးလှမြင့်သန်း(ခ) ဦးလှမြင့် - ဦးလင်းတင်ဌေး ဦးခင်မောင်လတ် - ဦးအေးသာအောင် - ဦးတက်ထွန်းအောင် မြောင်းမြ၊ မြန်အောင်၊ လေးမျက်နှာ၊ တပ်မတော်၊ တပ်မတော်၊ တပ်မတော်၊ ကချင်-၆၊ ကယား-၁။ ကရင်-၆၊ ကရင်-၃၊ ချင်း-၇၊ ချင်း-၁၊ စစ်ကိုင်း-၃၊ စစ်ကိုင်း-၆၊ စစ်ကိုင်း-၁၁၊ တနင်္သာရီ-၁၊ တနင်္သာရီ-၁၁၊ ပဲခူး-၂၊ မကွေး-၁၂၊ မကွေး-၄၊ မန္တလေး-၁၁၊ မန္တလေး-၁၀၊ မန္တလေး-၈၊ မွန်-၁၁၊ မွန်-၄။ ရခိုင်-၃၊ ရခိုင်-၆၊ ရခိုင်-၂။ ရန်ကုန်-၂၊ - ဦးကျော်နီနိုင် ရှမ်း-၁၁၊ - ဦးမိုင်းအုဏ်းခိုင် ရှမ်း-၁၀၊ - ဦးသိမ်းဆွေ ဧရာဝတီ-၁၀၊ - ဦးကြည်ဝင်း ဧရာဝတီ-၁၂ နှင့် - ဗိုလ်မှူးချုပ်တင်ဆွေ တပ်မတော် တို့ဖြစ်ကြပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၁၆ ဦးရှိပြီး၊ ယနေ့ ခွင့်ပန် ကြားသူ ၇၆ ဦး ဖြစ်တဲ့အတွက် စုစုပေါင်းခွင့်ပန်ကြားသူ ၉၂ ဦးဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ခွင့်ပန်ကြားသူ ပြည်ထောင်စုလွှတ်တော်ကိုယ်စားလှယ် ၇၆ ဦးအား ခွင့်အဖြစ် သတ်မှတ်ခွင့်ပြုပေး နိုင်ပါရန် လေးစားစွာ ပန်ကြားတင်ပြအပ်ပါတယ်ခင်ဗျာ။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် ဒသမပုံမှန်အစည်းအဝေး သတ္တမနေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅ရ ဦး၊ ယခင်က ခွင့်ပြုထားသူ ၁၆ ဦး၊ ယနေ့ခွင့်ပန်ကြား၍ ခွင့်ပြုထားသူ ၇၆ ဦး ဖြစ်တဲ့အတွက် ခွင့်ပြုထားသူ စုစုပေါင်း ၉၂ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေ တင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Committee">
<title>ပြည်ထောင်စုလွှတ်တော် ဥပဒေကြမ်းပူးပေါင်းကော်မတီတွင် အဖွဲ့ဝင် ပြောင်းလဲတာဝန်ပေးအပ်ခြင်းနှင့် စပ်လျဉ်း၍ လွှတ်တော်၏ သဘောတူညီချက်ရယူခြင်း</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု လွှတ်တော်မှ ဖွဲ့စည်းထားတဲ့ ဥပဒေကြမ်းပူးပေါင်းကော်မတီ အဖွဲ့ဝင် ဒေါ်ကျိန်ငိုက်မန် ချင်းပြည်နယ် မဲဆန္ဒနယ်အမှတ်(၇) အစား ဦးစိုးမိုး ဧရာဝတီတိုင်းဒေသကြီးမဲဆန္ဒနယ်အမှတ်(၁)အား အဖွဲ့ဝင်အဖြစ် ပြောင်းလဲ တာဝန်ပေးအပ်နိုင်ပါရန် အမျိုးသားလွှတ်တော်က ပေးပို့ထားတဲ့အတွက် အမိန့်ကြော်ငြာစာ (မူကြမ်း)ကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ (ယခု လွှတ်တော်ရဲ့ သဘောထားရယူပါ့မယ်။ တင်ပြပါ ဥပဒေကြမ်းပူးပေါင်းကော်မတီအဖွဲ့ဝင် ပြောင်းလဲတာဝန်ပေးအပ်ရန် ကိစ္စကို လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။</speech>
<speech type="speaker">သဘောမတူသူမရှိတဲ့အတွက် ပြည်ထောင်စုလွှတ်တော် ဥပဒေကြမ်းပူးပေါင်း ကော်မတီအဖွဲ့ဝင် ပြောင်းလဲတာဝန်ပေးအပ်ရန်ကိစ္စကို ပြည်ထောင်စုလွှတ်တော်ဆိုင်ရာ ဥပဒေ၊ နည်းဥပဒေ များနဲ့အညီ ဆက်လက် ဆောင်ရွက်သွားမည်ဖြစ်ကြောင်း ကြေညာပါတယ်။</speech>
</section>
<section value="Bill">
<bill>
<title>လွှတ်တော်နှစ်ရပ်သဘောကွဲလွဲသော မြန်မာနိုင်ငံတိုင်းရင်းဆေးကောင်စီဥပဒေကြမ်းနှင့်စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်းနှင့် တစ်ပိုဒ်ချင်းစီအလိုက် အတည်ပြုရန် လွှတ်တော်၏အဆုံးအဖြတ်ရယူခြင်း၊</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ လွှတ်တော် နှစ်ရပ်သဘောကွဲလွဲတဲ့ မြန်မာနိုင်ငံတိုင်းရင်းဆေးကောင်စီ ဥပဒေကြမ်းနဲ့စပ်လျဉ်းပြီး ဥပဒေကြမ်း ပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက်အစီရင်ခံစာကို ၂၉-၁၁-၂၀၁၈ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ ဖတ်ကြားတင်ပြခဲ့ပြီး ဖြစ်ပါတယ်။ ဒီနေ့မှာ လွှတ်တော်နှစ်ရပ်သဘောကွဲလွဲတဲ့ အပိုဒ်များနဲ့စပ်လျဉ်းပြီး အဆိုတင်သွင်းခြင်း၊ လွှတ်တော် ကိုယ်စားလှယ်များက ဆွေးနွေးခြင်းနဲ့ လွှတ်တော်ရဲ့ အဆုံးအဖြတ်ရယူခြင်းတို့ကို တစ်ဆက်တည်း ဆောင်ရွက်သွားမှာ ဖြစ်ပါတယ်။ လွှတ်တော်ရဲ့ အဆုံးအဖြတ်ရယူရာမှာ ပြင်ဆင်ချက်မရှိတဲ့ အပိုဒ်၊ အပိုဒ်ခွဲများအတွက် လွှတ်တော်ရဲ့ သဘောထားမေးမြန်းပြီး အတည်ပြု ဆောင်ရွက်သွားမှာ ဖြစ်ပါတယ်။ ပြင်ဆင်ချက်ရှိတဲ့ အပိုဒ်၊ အပိုဒ်ခွဲများကိုတော့ စက်ခလုတ် အသုံးပြု၍ အဆုံးအဖြတ် ရယူသွားမှာ ဖြစ်ပြီး ထောက်ခံဆန္ဒမဲများပါက ဥပဒေကြမ်းပူးပေါင်းကော်မတီရဲ့ သဘောထားမှတ်ချက်အတိုင်းလည်းကောင်း၊ ကန့်ကွက်ဆန္ဒမဲများပါက ပြင်ဆင်ချက်အတိုင်းလည်းကောင်း အတည်ပြုမှာဖြစ်ပါတယ်။ လွှတ်တော်နှစ်ရပ်ရဲ့ အတည်ပြုချက်၊ ဥပဒေကြမ်းပူးပေါင်းကော်မတီရဲ့ သဘောထားမှတ်ချက်နဲ့ ဆွေးနွေးလိုတဲ့ လွှတ်တော်ကိုယ်စားလှယ်များရဲ့ သဘောထားပြင်ဆင်ချက်တို့ပါဝင်တဲ့ ဇယားကိုလည်း ဖြန့်ဝေပေးထားပါတယ်။ ပြင်ဆင်ချက်ဇယားကို နောက်ဆက်တွဲဖြင့် ဖော်ပြထားပါသည်။ သဘောကွဲလွဲတဲ့အချက်နဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော်ကိုယ်စားလှယ်များ အနေနဲ့ မိမိဆွေးနွေးရမယ့်အပိုဒ်မှာ တိုတိုနဲ့ လိုရင်း ဆွေးနွေးကြဖို့ ဖြစ်ပါတယ်။ ယခု ဥပဒေကြမ်းပူးပေါင်းကော်မတီက ဥပဒေကြမ်းရဲ့ သဘောကွဲလွဲတဲ့ အပိုဒ် ၂ အပိုဒ်ခွဲ(က)နှင့် အပိုဒ်ခွဲ(ဌ)တို့မှစပြီး ပြင်ဆင်ချက်ဇယား အမှတ်စဉ်အလိုက် အဆိုပြု တင်ပြဖို့ ဖြစ်ပါတယ်။ ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)။ လေးစားအပ်ပါသော ပြည်ထောင်စုလွှတ်တော် နာယကကြီး၊ အမျိုးသားလွှတ်တော် ဥက္ကဋ္ဌကြီးနှင့်တကွ အားလုံးပဲ မင်္ဂလာပါခင်ဗျာ။ ပထမဦးစွာ ဖြန့်ဝေထားတဲ့ ကန့်လန့်ဖြတ်ဇယားရဲ့ အမှတ်စဉ်(၁) ဖြစ်တဲ့ ဥပဒေကြမ်းရဲ့ အပိုဒ် ၂၊ အပိုဒ်ခွဲ (က)နှင့် (ဌ)တို့ကို ပြည်သူ့လွှတ်တော်ရဲ့ အတည်ပြုချက်အတိုင်း လွှတ်တော်က အတည်ပြု ပေးနိုင်ပါရန် အဆိုပြု တင်ပြအပ်ပါတယ်ခင်ဗျာ။</speech>
<speech type="speaker">ဒေါက်တာဝင်းမြင့် ပဲခူးတိုင်းဒေသကြီး မဲဆန္ဒနယ်အမှတ်(၁၁) စတင်ဆွေးနွေးဖို့</speech>
<speech><mp id="1274">ဒေါက်တာဝင်းမြင့်(မဲဆန္ဒနယ်အမှတ်-၁၁၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ ဒီပုဒ်မ ၂(က)၊ (ဌ) နဲ့ပတ်သက်လို့ ကျွန်တော်က ဥပဒေကြမ်း ပူးပေါင်းကော်မတီရဲ့ သဘောထားမှတ်ချက်အတိုင်း ကျွန်တော်ထောက်ခံပြီးသားပါ။ ဘာဖြစ်လို့လဲဆိုတော့ ပုဒ်မ(က)မှာ တိရစ္ဆာန်ဆိုတာ သတ္တဝါတိုင်းမှာပါပြီးတော့ သတ္တဝါဆိုတာ တိရစ္ဆာန်ထဲမှာ မပါပါဘူး။ ဘာလို့ ဆိုတော့ လူ၊ နတ်၊ ဗြဟ္မာ သတ္တဝါလို့ ရေးတဲ့အတွက်ကြောင့် ဒီဥစ္စာက ဒီပြည်သူ့လွှတ်တော်ရဲ့ အတည်ပြု ချက်ပဲ မှန်ပါတယ်။ ဒါကြောင့်မို့လို့ ကျွန်တော်က ဒီမှာ ဥပဒေကြမ်းပူးပေါင်းကော်မတီရဲ့အတိုင်း တင်ပြထားတာ ဖြစ်ပါတယ်။ ဥပမာအားဖြင့် တိရစ္ဆာန်ဆိုတာ မိုးကောင်းကင်ကြီးကို ကျောပေးသွားနေလို့ တိရစ္ဆာန်လို့ ခေါ်တာပါ။ သတ္တဝါကတော့ အဲဒါတွေပါဝင်သလို နတ်တွေ၊ ဗြဟ္မာတွေလည်း ပါပါတယ်။ နောက်တခါ တိရစ္ဆာန်ဆိုတာ တိ၊ ရစ်၊ ဆန် ဆိုကတည်းက အိပ်၊ စား၊ ကာမ ၃ ခုကိုသာ သိတဲ့ဟာ ဖြစ်တဲ့အတွက်ကြောင့် ဒီမှာက ပြည်သူ့လွှတ်တော်က မှန်တဲ့အတွက်ကြောင့် ကျွန်တော်က ဥပဒေကြမ်း ပူးပေါင်းကော်မတီကိုပဲ ထောက်ခံထားတာပါ။ (ဌ) မှာလည်း ကန့်သတ်ဆေးကုသခွင့်လိုင်စင်ဆိုသည်မှာ မြန်မာနိုင်ငံရှိဆိုတဲ့ အမျိုးသား လွှတ်တော်ကို ပယ်ပြီးတော့ ပြည်သူ့လွှတ်တော်အတိုင်းပဲ ထည့်ထားပါတယ်။ ဘာဖြစ်လို့လဲဆိုတော့ ဒီဥပဒေကိုက တိုင်းရင်းဆေးကောင်စီ ဖြစ်တဲ့အတွက်ကြောင့် ဒီထဲမှာရှိတဲ့ လူမျိုးတွေဟာလည်း မြန်မာနိုင်ငံအတွင်းမှာ ရှိပြီးသားဖြစ်တဲ့အတွက်ကြောင့်၊ ထည့်စရာမလိုတဲ့အတွက်ကြောင့် ဥပဒေကြမ်းပူးပေါင်းကော်မတီရဲ့ ထောက်ခံချက် အတိုင်း ပြည်သူ့လွှတ်တော်ရဲ့ တင်ပြချက်ကိုပဲ အတည်ပြုခြင်းဖြစ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး ဒေါက်တာကျော်သန်းထွန်း မန္တလေးတိုင်းဒေသကြီး မဲဆန္ဒနယ် အမှတ်(၃) ဆွေးနွေးဖို့ဖြစ်ပါတယ်။</speech>
<speech><mp id="1289">ဒေါက်တာကျော်သန်းထွန်း(မဲဆန္ဒနယ်အမှတ်-၃၊ မန္တလေးတိုင်းဒေသကြီး)</mp>လေးစားအပ် ပါသော ပြည်ထောင်စုလွှတ်တော် နာယကကြီးနှင့်တကွ ကြွရောက်လာကြတဲ့ ပြည်ထောင်စုဝန်ကြီး၊ ဒုဝန်ကြီးများ၊ ကိုယ်စားလှယ်တော်အပေါင်း ကျန်းမာချမ်းသာစေကြောင်း ဆုတောင်းမေတ္တာ ပို့သအပ် ပါတယ်။ ကျွန်တော်ကတော့ မန္တလေးတိုင်းဒေသကြီး မဲဆန္ဒနယ်အမှတ်(၃)က အမျိုးသားလွှတ်တော် ကိုယ်စားလှယ် ဒေါက်တာ ကျော်သန်းထွန်း(ကန်တုန်) ဖြစ်ပါတယ်။ ကျွန်တော်လည်းပဲ ဒီ ကျွန်တော်တို့ အမှတ်(၂) (က)မှာ ကျွန်တော်တို့ သတ္တဝါအတွက်ဆိုပြီးတော့ ရေးထားတဲ့ဟာကို ကျွန်တော်တို့ အမျိုးသား လွှတ်တော်မှာတုန်းကတည်းက ဒီသတ္တဝါအတွက်ဆိုပြီးတော့ သုံးနှုန်းဖို့ဆိုပြီးတော့ ကျွန်တော်တင်ပြ ထားပါတယ်။ အဓိပ္ပာယ်ကတော့ ကျွန်တော်တို့ သတ္တဝါအတွက်ဆိုတာက သက်ရှိလောကအားလုံး Unicell ကျွန်တော်တို့ Cell တစ်ခုတည်းနဲ့ ဖွဲ့စည်းတာကနေ Multicelli Cell များစွာနဲ့ ဖွဲ့စည်းထားတဲ့အားလုံးကို ခေါ်လို့ရပါတယ်။ တိရစ္ဆာန်ဆိုတာ စောစောက ဒေါက်တာဝင်းမြင့် တင်ပြသွားသလိုပဲ အိပ်၊ စား၊ ကာမ ၃ ခုပဲ တိ၊ ရစ်၊ ဆန် အဲဒီအနေထားကို ပယ်ဖျက်ပြီးတော့ သက်ရှိအားလုံးဖြစ်တဲ့ စောစောကတင်ပြခဲ့တဲ့ Unicell moglo:cos? Multicell 828003:09 Sacos ms malecosso Sc$ops Goodoodą တင်ပြချင်တာက တိရစ္ဆာန်အတွက်ဆိုတာက နည်းနည်းလေး ကျွန်တော်တို့ အဆင့်နိမ့်ပြီးတော့ သုံးနှုန်း ရတာ သိပ်မကောင်းပါဘူး။ ဆိုချင်တာက ဝံသည်းခြေဆိုလို့ရှိရင် ဝံတိရစ္ဆာန်သည်းခြေလို့ ပြောတာထက် ဝံသတ္တဝါသည်းခြေဆိုတာ အင်မတန် ယဉ်ကျေးသိမ်မွေ့တဲ့ အခေါ်အဝေါ်လည်း ဖြစ်ပါတယ်။ အဲဒီတော့ကာ ဆိုချင်တာက ကျွန်တော်တို့ ဒီမှာ ဘုံနိမ့် ဘုံမြင့်အားလုံး၊ အင်းဆက်တွေအားလုံးဟာ သက်ရှိသတ္တဝါများ ဖြစ်ကြတဲ့အတွက် ဒီတိရစ္ဆာန်ဆိုတဲ့ နေရာမှာ ကျွန်တော်တို့ ပျားသတ္တဝါ၊ ပျားရည်ဟာ ပျားသတ္တဝါကို ပျားတိရစ္ဆာန်လို့ သုံးနှုန်းခြင်းမရှိပါဘူး။ ဒါကြောင့်မို့လို့ ဒီ နို့တိုက်သတ္တဝါထဲကဖြစ်တဲ့ မြင်းတို့၊ ကျွဲတို့၊ mommmuunnossasinmis o mas o သေးသေးလေးတွေ အင်းဆက်တို့လို ဟာမျိုးတွေဆိုလို့ရှိရင်လည်းပဲ ကျွန်တော်တို့ သတ္တဝါထဲမှာ ပါတဲ့အတွက် အားလုံးကိုခြုံငုံပြီးတော့ ဒီနေရာမှာ သတ္တဝါအတွက်ဆိုတဲ့ဟာမှ ပိုပြီးတော့သင့်လျော်မှာ ဖြစ်တဲ့အတွက် သတ္တဝါဆိုတဲ့ စကားလုံးကို ကျွန်တော်က ရည်ညွှန်းပြီးတော့ သုံးနှုန်းရခြင်းဖြစ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ကျန်းမာရေးနှင့်အားကစားဝန်ကြီးဌာန သဘောထားပြောပါ။</speech>
<speech><agency id="20">ဒေါက်တာမြင့်ထွေး(ပြည်ထောင်စုဝန်ကြီး၊ ကျန်းမာရေးနှင့်အားကစားဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်များခင်ဗျာ။ ကျွန်တော့အနေနဲ့ အားလုံးခြုံငုံသုံးသပ်တဲ့ သတ္တဝါဆိုတဲ့ဟာကို သဘောတူပါတယ်ခင်ဗျာ။ ကျေးဇူးတင်ပါတယ် ခင်ဗျား။</speech>
<speech type="speaker">ဥပဒေကြမ်းပူးပေါင်းကော်မတီ သဘောထားပြောပါ။</speech>
<speech><mp id="136">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီးခင်ဗျာ။ ပြည်ထောင်စုဝန်ကြီးကတော့ ခြုံငုံပြီးတော့ သုံးသပ်ရင်တော့ သတ္တဝါကပိုပြီးတော့ သင့်လျော်တယ်လို့တော့ ဒါဒီလိုမျိုးအဆိုပြုတင်ပြသွားတာ ရှိပါတယ်။ သို့သော်ငြားလည်း ဒါကအနောက်တိုင်း ဆေးပညာရပ်နဲ့မတူပါဘူး။ တိုင်းရင်းဆေးပညာမှာ တိုင်းရင်းဆေးပညာရဲ့ ကုထုံးများ၊ ဆေးဝါးများမှာ ကျွန်တော်တို့ Transplant မပါပါဘူး။ ခန္ဓာကိုယ်အစိတ်အပိုင်းများ တစ်နည်းအားဖြင့်ပြောရရင် လူ့ခန္ဓာကိုယ် အစိတ်အပိုင်းများ အစားထိုးခြင်း၊ လဲလှယ်ခြင်း၊ ခွဲစိတ်ကုသခြင်း ဒါတွေမပါတဲ့အတွက်ကြောင့်မို့လို့ ကျွန်တော်တို့လည်း အပြန်ပြန်အလှန်လှန် တိုင်းရင်းဆေးကောင်စီနဲ့လည်း ပြန်သုံးသပ်တယ်၊ တိုင်းရင်းဆေး ပညာရှင်တွေနဲ့လည်း သုံးသပ်တဲ့အခါမှာ သတ္တဝါဆိုရင် လူသားပါပါဝင်မယ်ဆိုတဲ့ အဓိပ္ပာယ်မျိုး ဖြစ်နေ ပါတယ်။ ဒီအတွက်ကြောင့်မို့လို့ လူသားမပါဘူးဆိုတာကို ပေါ်လွင်ထင်ရှားစေလိုတဲ့အတွက်ကြောင့်မို့လို့ တိရစ္ဆာန်လို့သာ အသုံးပြုသင့်ပါကြောင်း ပထမတစ်ချက်တင်ပြလိုပါတယ်။ ဒုတိယတစ်ချက်ကတော့ ကိုယ်စားလှယ်တော်ကြီးများလည်း ဆွေးနွေးသွားခြင်းတော့မရှိပါဘူး။ မှန်ပါတယ်ခင်ဗျား။ ကျွန်တော်တို့ တိုင်းရင်းသားလူမျိုးများဆိုတာ မြန်မာနိုင်ငံအတွင်းမှာပဲ မှီတင်းနေထိုင်တဲ့ တိုင်းရင်းသားလူမျိုးများပဲ ဖြစ်တယ်ဆိုတာက ပေါ်လွင်ထင်ရှားပြီးဖြစ်ပါတယ်။ မြန်မာနိုင်ငံဆိုတဲ့စကားရပ်က မလိုအပ်ပါဘူး။ ဒီအတွက် ပြည်သူ့လွှတ်တော်ရဲ့ အသုံးအနှုန်းများက ပိုပြီးတိကျမှန်ကန်မှု ရှိတဲ့အတွက်ကြောင့်မို့လို့ ပြည်သူ့ လွှတ်တော်ရဲ့ အတည်ပြုချက်အတိုင်း လွှတ်တော်က အတည်ပြုပေးနိုင်ပါရန် အဆိုပြုတင်ပြအပ်ပါတယ် ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၂ အပိုဒ်ခွဲ(က)နှင့် အပိုဒ်ခွဲ(ဌ)တို့သည် ပြည်သူ့လွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို သဘောတူ မတူ လွှတ်တော်ရဲ့ ဆန္ဒရယူပါ့မယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type="speaker">အဆိုထောက်ခံမဲ(၄၆၁)မဲ၊ ကန့်ကွက်မဲ(၆၄)မဲ၊ ကြားနေမဲ (၄)မဲ ဖြစ်ပါတယ်။</speech>
<speech type="speaker">ထောက်ခံဆန္ဒမဲများတဲ့အတွက် ပြည်သူ့လွှတ်တော်၏ အတည်ပြုချက်အတိုင်း အတည်ဖြစ်ကြောင်း ကြေညာပါတယ်။</speech>
<speech><mp id="136">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီးခင်ဗျာ။ ဆက်လက်ပြီးတော့ ဇယားအမှတ်စဉ် (၂)၊ ဥပဒေကြမ်းရဲ့ အပိုဒ် ၃ အပိုဒ်ခွဲ(ဂ)ကိုတော့ ဥပဒေကြမ်းပူးပေါင်းကော်မတီရဲ့ ပြင်ဆင်ချက်အတိုင်း အတည်ပြုပေးနိုင်ပါရန် အဆိုပြုတင်ပြအပ်ပါတယ် ခင်ဗျာ။</speech>
<speech type="speaker">ဒေါက်တာကျော်သန်းထွန်း မန္တလေးတိုင်းဒေသကြီး မဲဆန္ဒနယ်အမှတ်(၃) စတင်ဆွေးနွေးဖို့ဖြစ်ပါတယ်။</speech>
<speech><mp id="1289">ဒေါက်တာကျော်သန်းထွန်း(မဲဆန္ဒနယ်အမှတ်-၃၊ မန္တလေးတိုင်းဒေသကြီး)</mp>ကျွန်တော်တို့ အမျိုးသားလွှတ်တော် အတည်ပြုချက်အတိုင်း ကျွန်တော်ထောက်ခံပါတယ်။ ဘာဖြစ်လို့လဲဆိုတော့ ကျွန်တော်တို့ ပြည်တွင်းပြည်ပအဖွဲ့အစည်းများနဲ့ ဆက်ဆံတယ်ဆိုရာမှာ နိုင်ငံတကာနဲ့ ကျွန်တော်တို့ရဲ့ အမျိုးသားရေး ဆေးပညာဖြစ်တဲ့ တိုင်းရင်းဆေးပညာဟာ ကမ္ဘာမှာရင်ပေါင်တန်းပြီးတော့သွားနိုင်ဖို့ အရေးကြီးပါတယ်။ ဆိုလိုချင်တာက လိုအပ်မယ်ဆိုလို့ရှိရင်လည်း အထူးသဖြင့် ကျွန်တော်တို့က WHO နဲ့ဆိုင်တဲ့ ကမ္ဘာကြီးမှာ ရှိတဲ့နိုင်ငံ အထူးသဖြင့် တရုတ်ပြည်မှာဆိုလို့ရှိရင်လည်း အင်မတန် သူတို့ရဲ့ ဆေးပညာထွန်းကားနေပါတယ်။ ကျွန်တော်တို့ရဲ့ အိမ်နီးနားချင်းထွန်းကားသလို ကျွန်တော်တို့မြန်မာနိုင်ငံမှာရှိကြတဲ့ ဆေးဝါးတွေအားလုံး ဟာလည်း တရုတ်ပြည်ရဲ့ ဆေးဝါးကုန်ကြမ်းများနဲ့ တော်တော်လေးဆင်တူတာဖြစ်တဲ့အတွက် စောစောကပြောတဲ့ နိုင်ငံတကာပြည်တွင်းပြည်ပနဲ့ဆက်ဆံတဲ့အခါမှာ ကျွန်တော်တို့ရဲ့ အဆင့်အတန်းကလည်းပဲ သူတို့လိုရှိတယ် ဆိုတဲ့အကြောင်းကို ထင်ထင်ရှားရှားဖြစ်စေချင်တဲ့အတွက် ဒီအမျိုးသားလွှတ်တော်မှာ အတည်ပြုချက် အတိုင်းပဲ ကျွန်တော်က ဆက်လက်ပြီးတော့ တင်ပြပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး ဒေါက်တာဝင်းမြင့် ပဲခူးတိုင်းဒေသကြီး မဲဆန္ဒနယ်အမှတ်(၁၁) ဆွေးနွေးဖို့ဖြစ်ပါတယ်။</speech>
<speech><mp id="1274">ဒေါက်တာဝင်းမြင့်(မဲဆန္ဒနယ်အမှတ်-၁၁၊ ပဲခူးတိုင်းဒေသကြီး)</mp>လေးစားရပါသော ပြည်ထောင်စုလွှတ်တော် နာယကကြီးခင်ဗျား။ ကျွန်တော်မျက်မှန်တပ်ထားလို့ စာအဖတ်ကျွမ်းသွားတာ ဖြစ်ပါတယ်။ ဒီဥပဒေကြမ်းပူးပေါင်းကော်မတီက ထောက်ခံထားတဲ့ပြည်သူ့လွှတ်တော်ရဲ့ ရေးသားချက်ကိုပဲ ထောက်ခံပါတယ်။ ဘာဖြစ်လို့လဲဆိုတော့ အမျိုးသားလွှတ်တော် ရေးထားတာမှာ တိုင်းရင်းဆေးပညာ ခေတ်မီ ဖွံ့ဖြိုးတိုးတက်ရေးအတွက် အောက်မှာလည်းပဲ လေ့ကျင့်သင်ကြားရေးနှင့် အသက်မွေးဝမ်းကျောင်းပြုနိုင်ရေး တို့အတွက်ဆိုပြီးတော့ ဒါမြန်မာစာအရေးအသား သိပ်ပြီးတော့ ပုံစံမကျတာကို တွေ့ရပါတယ်။ ကျန်တဲ့ ဒီ ခေတ်မီဖွံ့ဖြိုးတိုးတက်ရေးပါပြီးလို့ရှိရင် နောက်က အစဉ်မြင့်မားစွာတို့ဘာတို့က မပါလဲရပေမယ့် ပိုမို ပြည့်စုံအောင် ရေးသားထားတဲ့အတွက်ကြောင့် ဥပဒေကြမ်းပူးပေါင်းကော်မတီရဲ့ ရေးသားတင်ပြချက်ကိုပဲ ထောက်ခံပါတယ်။ အားလုံးကိုကျေးဇူးတင်ပါတယ်။</speech>
<speech type="speaker">ကျန်းမာရေးနှင့်အားကစားဝန်ကြီးဌာန သဘောထားပြောပါ။</speech>
<speech><agency id="20">ဒေါက်တာမြင့်ထွေး(ပြည်ထောင်စုဝန်ကြီး၊ ကျန်းမာရေးနှင့်အားကစားဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ ကျွန်တော့အနေနဲ့ ဥပဒေကြမ်းပူးပေါင်း ကော်မတီရဲ့ ပြောကြားချက်ကိုထောက်ခံပါတယ်။ ဘာကြောင့်လဲဆိုတော့ ဒီနေရာမှာ အဆင့်အတန်း မြင့်မားစွာနဲ့ ဖွံ့ဖြိုးတိုးတက်ရေးဆိုတာ နှစ်ခုစလုံးပါမှာဖြစ်ပါတယ်။ ဖွံ့ဖြိုးတိုးတက်အောင်တော့ လုပ်လို့ ရတယ်၊ အဆင့်အတန်းမြင့်မှ မလုပ်ဘူးဆိုလို့ရှိရင် တစ်ရက်ကြာမယ့်ဟာ တစ်လကြာသွားမယ်၊ ငါးလ ကြာသွားမယ် ဖြစ်တဲ့အတွက် ဒီနှစ်ခုစလုံးပါမှ ပြည့်စုံမှာဖြစ်ပါတယ်။ ဘာကြောင့်လဲဆိုတော့ ဒီကောင်စီ ဥပဒေမှာ ကြည့်မယ်ဆိုရင် အားလုံးက လုံးဝပြည့်စုံပြီးတော့ ရေပက်မဝင်ဖြစ်ဖို့ အရေးကြီးပါတယ်။ မဟုတ်လို့ရှိရင် နောက်မှ ရေပက်ဝင်လို့ရှိရင် ကျွန်တော်တို့ တိုင်းရင်းဆေးပညာဦးစီးဌာန၊ ကျန်းမာရေးနှင့် အားကစားဝန်ကြီးဌာန၊ ကောင်စီတို့က ရှင်းလို့ရှိရင် မပြီးတော့ပါဘူး။ မဖြစ်သင့်ဘဲနဲ့ ရှင်းတဲ့အခါကျတော့ ကိစ္စအရပ်ရပ်များဟာ အလွန်ကြာသွားမှာဖြစ်တဲ့အတွက် ကောင်စီမှာပါတဲ့ အချက်များအားလုံးသည် အလွန် တိကျဖို့ လိုပါတယ်ခင်ဗျာ။ အဲဒါကြောင့် ကျွန်တော့အနေနဲ့ အရင်အချက်ကိုတော့ ကျွန်တော်ပြန် မကောက် ပါဘူး။ သို့သော်လည်း ခုနကပြောတဲ့ မြန်မာနိုင်ငံရှိ ဆိုတာဟာ ပါကိုပါရတယ်ခင်ဗျ။ တိကျမှဖြစ်မယ်။ တိုင်းရင်းဆေးဆိုတာ အိန္ဒိယမှာလည်းရှိတယ်၊ တရုတ်မှာလည်းရှိတယ်။ အဲဒါကြောင့် ဒါကတော့ ကျွန်တော် ပြန်ကောက်တာပါ။ ခုနကပြောရမှန်း မသိလို့ ကျွန်တော် (ဌ)ကို ကျန်သွားခြင်းဖြစ်ပါတယ်။ ကျေးဇူး တင်ပါတယ်ခင်ဗျာ။</speech>
<speech type="speaker">ဥပဒေကြမ်းပူးပေါင်းကော်မတီရဲ့ သဘောထားပြောပါ။ ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)။ နာယကကြီးခင်ဗျာ။ ဒီအချက်က ကျွန်တော်တို့ ရည်ရွယ်ချက်ဖြစ်ပါတယ်။ တိုင်းရင်းဆေးပညာ ခေတ်မီ ဖွံ့ဖြိုးတိုးတက်ဖို့ဖြစ်ပါတယ်။ ဒီမှာ အပိုင်း ၃ ပိုင်းပါပါတယ်။ တစ်ခုကတော့ သင်ကြားရေး(Teaching) ဖြစ်ပါတယ်။ နောက်တစ်ခုကတော့ အသက်မွေးဝမ်းကျောင်းပြုရေး(Professionalism Pratice) ဖြစ်ပါတယ်။ 6şundaq:05dqmcos226090$$ gill:09:000/69:(R and Digoclosusil Research and Development ဖြစ်ပါတယ်။ အဲဒီတော့ ကျွန်တော်တို့သည် ပူးပေါင်းကော်မတီက ဘယ်လိုဆောင်ရွက်ထား တာလဲဆိုတော့ ပြည်သူ့လွှတ်တော်နဲ့ အမျိုးသားလွှတ်တော်ရဲ့ ရေးထုံးတွေထဲကမှ အသင့်မြတ်အမှန်ကန်ဆုံး ရေးထုံးဖြစ်အောင်လို့ ရေးထားတာဖြစ်ပါတယ်။ ဒီအတွက်ကြောင့်မို့လို့ ဒါရေးထုံးပြင်ဆင်ချက်သာလျှင် ဖြစ်ပါတယ်။ ပူးပေါင်းကော်မတီရဲ့ ပြင်ဆင်ချက်ကိုလည်း ပြည်ထောင်စုဝန်ကြီးကလည်း ထောက်ခံထား ပြီးဖြစ်ပါတယ်။ ပူးပေါင်းကော်မတီရဲ့ ပြင်ဆင်ချက်အတိုင်း လွှတ်တော်က အတည်ပြုပေးနိုင်ပါရန် အဆိုပြု တင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၃ အပိုဒ်ခွဲ(ဂ) သည် ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို သဘောတူ မတူ လွှတ်တော်ရဲ့ ဆန္ဒရယူပါ့မယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type="speaker">အဆိုထောက်ခံမဲ(၅၁၃)မဲ၊ ကန့်ကွက်မဲ(၁၂)မဲ၊ ကြားနေမဲ (၂)မဲ ဖြစ်ပါတယ်။</speech>
<speech type="speaker">ထောက်ခံဆန္ဒမဲများတဲ့အတွက် ဥပဒေကြမ်းပူးပေါင်းကော်မတီ၏ ပြင်ဆင်ချက် အတိုင်း အတည်ဖြစ်ကြောင်း ကြေညာပါတယ်။</speech>
<speech><mp id="136">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီးခင်ဗျား။ ဆက်လက်ပြီးတော့ စာမျက်နှာ ၂၊ ဇယားအမှတ်စဉ်(၃) ဖြစ်ပါတယ်။ ဥပဒေကြမ်းရဲ့ အပိုဒ် ၃ အပိုဒ်ခွဲ(င) ကိုတော့ ဥပဒေကြမ်းပူးပေါင်းကော်မတီရဲ့ ပြင်ဆင်ချက်အတိုင်း လွှတ်တော်က အတည်ပြု ပေးနိုင်ပါရန် အဆိုပြုတင်ပြအပ်ပါတယ်ခင်ဗျား။</speech>
<speech type="speaker">ဒေါက်တာဝင်းမြင့် ပဲခူးတိုင်းဒေသကြီးမဲဆန္ဒနယ်အမှတ်(၁၁) ဆွေးနွေးဖို့ဖြစ်ပါတယ်။</speech>
<speech><mp id="1274">ဒေါက်တာဝင်းမြင့်(မဲဆန္ဒနယ်အမှတ်-၁၁၊ ပဲခူးတိုင်းဒေသကြီး)</mp>လေးစားအပ်ပါသော နာယကကြီးခင်ဗျာ။ ဒီမှာတော့ ကျွန်တော်က အမျိုးသားလွှတ်တော်ရဲ့ အတည်ပြုချက်ကို ထောက်ခံ ဆွေးနွေးပါမယ်။ ဘာဖြစ်လို့လဲဆိုတော့ ပြည်သူ့လွှတ်တော်ရဲ့ အတည်ပြုချက်မှာတော့ ဘေးဥပါဒ်ကင်းသော ဆိုပြီးတော့ “ဥပဒ်”ကို ပစောက်ရေးချကို ဒသတ်နဲ့ပါဒ်ထားတာ ပါဠိရေးထုံး မှားနေပါတယ်။ ဒါကအဘိ ဓမ္မာဝီထိပိုင်း မှာတော့ ဥပါဒ်ရှီပင်ဆိုတဲ့ ဥပဒ်ခဏ၊ ဋီခဏ၊ ဘင်ခဏ ဖြစ်၊ တည်၊ ပျက် ဖြစ်ခဏ၊ တည်ခဏ၊ ပျက်ခဏကိုပဲ ဆိုလိုတာ ဖြစ်ပါတယ်။ ဥပဒေကြမ်းပူးပေါင်းကော်မတီက ရေးထားတဲ့ “ဥပဒ်”မှာ ပစောက် ဒဒွေးသတ်ကတော့ မှန်ပါတယ်။ သူ့ရဲ့ အဓိပ္ပာယ်ကလည်း မြန်မာလိုဆိုရင် အန္တရာယ်ကိုပဲ ဆိုလိုတာပါ။ ဒါကြောင့်မို့လို့ မြန်မာစကားမှာ “ဘေးအန္တရာယ်”၊ “ဘေးဥပဒ်အန္တရာယ်”၊ “ဥပဒ်” ဆိုပြီးတော့ သုံးနှုန်း ကြပါတယ်။ သို့သော်လည်းပဲ ကျွန်တော်တို့ ဒီမှာလူအများသိတဲ့ ဥပဒေတစ်ခုပြုတဲ့အခါမှာ လူအများ သိတဲ့အသုံးအနှုန်းကိုပဲ သုံးတာကို သဘောကျပါတယ်။ ဘာဖြစ်လို့လဲဆိုတော့ ကျွန်တော်တို့ ဒီ Danger ဆိုပြီးတော့ အရိုးခေါင်းကြီးနဲ့ လုပ်ထားတယ်။ အောက်မှာ အန္တရာယ်ရှိသည် ဗို့အားဘယ်လောက်၊ နောက်တစ်ခါ အန္တရာယ်ကွေ့၊ အန္တရာယ်ရှိသည် ဖြည်း ဖြည်းမောင်း ဒါမျိုးတွေကို သိရှိပြီးဖြစ်ပါတယ်။ ဥပဒ်ဆိုတာက ကျွန်တော်တို့ လူကြီးပိုင်းလောက်နဲ့ ဗုဒ္ဓ ဘာသာဝင် မြန်မာ နောက်ပိုင်းကလေးတွေဆိုရင် ဥပဒ်ဆိုတာတောင် ဘာမှန်းမသိပါဘူး။ ဒါကြောင့်မို့လို့ ဒီတစ်ပြည်လုံးကို လွှမ်းခြုံတဲ့ ဒီဥပဒေတွေမှာ တိုင်းရင်းဆေးလည်းဖြစ်တဲ့အတွက်ကြောင့် ဥပဒ်ဆိုလို့ ရှိရင် တိုင်းရင်းသားတွေ တော်တော်များများ မသိမှာစိုးတဲ့အတွက်ကြောင့် ဘေးအန္တရာယ်လို့ပဲ သုံးနှုန်းစေ ချင်ပါတယ်။ ဘာဖြစ်လို့လဲဆိုတော့ ဒီဥပဒ်ကို တစ်ခါထပ်ပြီး ဒါဘာကြောင့်လဲ မေးစမ်းနေရရင် ဒီအတွက် လူတစ်ယောက်ရဲ့ ကြန့်ကြာသွားတဲ့အတွက်ကြောင့် သူ့ရဲ့လုပ်အားတွေ ဆုံးရှုံးနိုင်ပါတယ်။ ဘာဖြစ်လို့လဲ ဆိုတော့ ဟိုးတုန်းက ကျွန်တော်တို့ ၁၀၀ ကိုပြတ်တဲ့ဂဏန်းကို ငွေစက္ကူတွေ မထုတ်တဲ့အတွက်ကြောင့် ကျွန်တော်တို့ အဲဒီမှာ လူတစ်ယောက်တစ်ယောက်ရဲ့ ်ကြာမှု၊ ပေါင်းလိုက်၊ နုတ်လိုက်၊ စားလိုက် ငွေချေတဲ့အခါမှာ ဒါတွေဟာ တိုင်းပြည်ဖွံ့ဖြိုးတိုးတက်ရေးကို အနှောင့်အယှက် ဖြစ်စေပါတယ်။ ဒီလိုပဲ အင်္ဂလိပ်တွေက အခြေအမြစ်မရှိတဲ့ ၁၂ လက်မ တစ်ပေ၊ သုံးပေ တစ်ကိုက် မက်ထရစ်စနစ်ကတော့ ဆယ်လီစိတ်နဲ့ သွားတဲ့အတွက်ကြောင့် ဒီစနစ်က တိုးတက်သွားပါတယ်။ အဲဒါကြောင့်မို့လို့ ဒီမှာလည်းပဲ အန္တရာယ်လို့သုံးလို့ရှိရင် ကလေးတွေရယ် တိုင်းရင်းသားကလေး တွေလည်း အကုန်သိနိုင်တယ်။ နောက်ဆုံး ရေဒီယိုမှာလာတဲ့ မေတ္တာပို့မှာ “အန္တရာယ်ခပ်သိမ်းကင်းငြိမ်း ကြပါစေ” ဆိုတဲ့အတွက် ဒီအသံလေးတွေကို ကြားဖူးနေတဲ့အတွက်ကြောင့် ဒီဘေးအန္တရာယ်လို့ သုံးလို့ ရှိရင် အများပြည်သူတိုင်းရင်းသား လူမျိုးတွေအကုန်လုံး နားလည်မှာဖြစ်တဲ့အတွက်ကြောင့် ပိုပြီးတော့ အကျိုးထိရောက်မှာ ဖြစ်ပါတယ်။ ဒါကြောင့်မို့လို့ ဥပဒေတစ်ခုဆွဲတဲ့အခါမှာလည်း ဒီအများပြည်သူရဲ့ အကျိုးတရားဖြစ်မယ့်ဟာကို ရှေးရှုမလား၊ မိမိရဲ့ အဖွဲ့ရဲ့ အသုံးအနှုန်းကို ရှေ့တန်းတင်မလား၊ မိမိတို့ အဖွဲ့အစည်းရဲ့ ရေးထုံးကို ရှေ့တန်းတင်ပြီးရေးမလားဆိုတာ ဒီနေရာမှာတော့ ကျွန်တော်တို့က အများပြည်သူ အကျိုးရှိမယ့် သိနိုင်တဲ့ အဓိပ္ပာယ်လည်း အတူတူဖြစ်တဲ့ စကားလုံး ဟိုဘက်က ဥပဒ်ဆိုတော့ တစ်လုံးပေါ့။ ဆွေးနွေးရန် သတ်မှတ်ချိန်ပြည့်သဖြင့် မိုက်ပိတ်သွားပါသည်။</speech>
<speech type="speaker">ကျန်းမာရေးနှင့်အားကစားဝန်ကြီးဌာန သဘောထားပြောပါ။</speech>
<speech><agency id="20">ဒေါက်တာမြင့်ထွေး(ပြည်ထောင်စုဝန်ကြီး၊ ကျန်းမာရေးနှင့်အားကစားဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ ကျွန်တော့အနေနဲ့ ဒီကိစ္စကတော့ ကျွန်တော့ရဲ့ ဦးနှောက်အသိဉာဏ်နဲ့တောင် စဉ်းစားလို့မရပါဘူး။ ဒီကိစ္စက ကျွန်တော်အဲဒီလောက်ကြီးလည်း မပိုင်ဆိုင်ပါဘူး။ ဒီဟာကလည်း ဗမာစာ အရေးအသားဖြစ်တော့ ကျွန်တော့အနေနဲ့ကတော့ စာလုံးပေါင်း ရေးချမပါဘဲ ဆိုတော့ကျတော့လည်း ဥပါဒ်ကတော့ လူတိုင်းသုံးနေတဲ့ဟာဖြစ်ပါတယ်။ ဘေးအန္တရာယ်နဲ့ စာလို့ရှိရင်။ ကျွန်တော့အနေနဲ့ကတော့ တကယ့် ၁၀၀ ရာခိုင်နှုန်းကို ပြောလို့တော့ မရပါဘူး။ ကျွန်တော့ Beyond my ပေါ့လေ။ အမှန်တရား ကျွန်တော်ဝန်ခံတာပါခင်ဗျား။</speech>
<speech type="speaker">ဥပဒေကြမ်းပူးပေါင်းကော်မတီ သဘောထားပြောပါ။ ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)။ နာယကကြီးခင်ဗျာ။ ဒီသဘောကွဲလွဲတဲ့အချက်မှာ ပြည်သူ့လွှတ်တော်ကတော့ မောက်ချာနဲ့ ဥပဒ်လို့ ဒီလိုမျိုး စာလုံးပေါင်းထားတာ ဖြစ်ပါတယ်။ ပြည်ထောင်စုဝန်ကြီးပြောသလိုပါပဲ။ ဒါမြန်မာစာအရေးအသား ရေးထုံး ဖြစ်ပါတယ်။ မြန်မာအဘိဓာန်မှာကတော့ မောက်ချာနဲ့ ဥပါဒ် တာဟာ ဖြစ်ပေါ်သည်၊ ဖြစ်ပေါ်ခြင်း ကြိယာ verb ဖြစ်ပါတယ်။ မောက်ချာမပါတဲ့ ဥပဒ်ကကျတော့ ကျွန်တော်တို့ Noun ဖြစ်ပါတယ်။ နာမ် ဖြစ်ပါတယ်။ ဘေးအန္တရာယ်၊ နှိပ်စက်ညှင်းပန်းမှု ဒီလိုဖော်ပြထားတာ ဖြစ်ပါတယ်။ ဆရာဒေါက်တာဝင်းမြင့် ဆွေးနွေးသွားတာကတော့ ကျွန်တော်တို့ လျှပ်စစ်ထရန်စဖော်မာကြီးတွေမှာ Danger လို့ မြင်လိုက်တာနဲ့၊ အရိုးခေါင်းကြီးဆွဲထားတာနဲ့ ဒီလိုသုံးနှုန်းသွားတာတော့ ရှိပါတယ်။ အဲဒီတော့ ကျွန်တော်တို့က ဘေးအန္တရာယ် ဆိုတာကတော့ လုပ်ကိုင်ဆောင်ရွက်တဲ့ လုပ်ငန်းတွေမှာပဲ သုံးတာများပါတယ်။ အစာနဲ့ ဆေးဝါးကျရင်တော့ ကျွန်တော်တို့က ဘေးဥပဒ်လို့ပဲ သုံးပါတယ်။ နောက်တစ်ခု ပြန်စဉ်းစားရမှာက ကျွန်တော်တို့အခု ဆွေးနွေး နေတဲ့ဥပဒေက တိုင်းရင်းဆေးဥပဒေဖြစ်ပါတယ်။ တိုင်းရင်းဆေးရဲ့ အဓိပ္ပာယ်ဖွင့်ဆိုချက်မှာကိုက ဒေသနာနယ၊ ဘေသဇ္ဇနယ၊ ဝိဇ္ဇာဓရနယ၊ နက္ခတ္တနယ ဟူသော နယကြီးလေးပါးနှင့်ဆိုပြီးတော့ ဒီလိုအထူးပြု ထားတာဖြစ်ပါတယ်။ အဲဒီတော့ ပါဠိသတ် စကားလုံးတွေ ဥပဒေတစ်ရပ်လုံးမှာပါတဲ့အတွက်ကြောင့်မို့လို့ ဘေးဥပဒ်လို့ ကျွန်တော်တို့ ဒီ ပါဠိသတ်စကားလုံး သုံးနှုန်းခြင်းက ပိုမိုသင့်မြတ်တဲ့အတွက် ဥပဒေကြမ်း ပူးပေါင်းကော်မတီရဲ့ ပြင်ဆင်ချက်အတိုင်း ဆက်လက် အတည်ပြုပေးနိုင်ပါရန် လေးစားစွာ တင်ပြအပ်ပါတယ် ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၃ အပိုဒ်ခွဲ(င) သည် ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို သဘောတူ မတူ လွှတ်တော်ရဲ့ ဆန္ဒရယူပါ့မယ်။ ဆန္ဒမဲပေးကြဖို့အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ ယ်ကလယ်သမားက စက်လက်အသီး၍ အမ်းပါသည်။</speech>
<speech type="speaker">အဆိုထောက်ခံမဲ (၄၈၂) မဲ၊ ကန့်ကွက်မဲ (၃၅) မဲ၊ ကြားနေမဲ (၁၂) မဲ ဖြစ်ပါတယ်။</speech>
<speech type="speaker">ထောက်ခံဆန္ဒမဲများတဲ့အတွက် ဥပဒေကြမ်းပူးပေါင်းကော်မတီ၏ ပြင်ဆင်ချက် အတိုင်း အတည်ဖြစ်ကြောင်း ကြေညာပါတယ်။</speech>
<speech><mp id="136">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယက ကြီးခင်ဗျား။ ဆက်လက်ပြီးတော့ ဥပဒေကြမ်းပူးပေါင်းကော်မတီရဲ့ ပြင်ဆင်ချက်များ ဖြစ်ပါတယ်။ ဥပဒေ ကြမ်းရဲ့ အပိုဒ် ၃ အပိုဒ်ခွဲ (စ) နဲ့(ဆ)၊ အပိုဒ် ၆ တို့ကို ဥပဒေကြမ်းပူးပေါင်းကော်မတီရဲ့ ပြင်ဆင်ချက် အတိုင်း လွှတ်တော်က အတည်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၃ အပိုဒ်ခွဲ(စ)၊ အပိုဒ်ခွဲ(ဆ)နှင့် အပိုဒ် ၆ တို့သည် ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="136">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျား။ ဆက်လက်ပြီးတော့ ဥပဒေကြမ်းရဲ့ အပိုဒ် ရ အပိုဒ်ခွဲ(က) အပိုဒ်ခွဲငယ်(၇) နှင့် (၉) တို့ကိုတော့ ပြည်သူ့လွှတ်တော်ရဲ့ အတည်ပြုချက်အတိုင်း လွှတ်တော်က အတည်ပြုပေးနိုင်ပါရန် အဆိုပြု တင်ပြအပ် ပါတယ်ခင်ဗျ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ရ အပိုဒ်ခွဲ(က) အပိုဒ်ခွဲငယ်(၇)နှင့် အပိုဒ်ခွဲငယ်(၉) တို့သည် ပြည်သူ့လွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူ ပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="136">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျား။ ဆက်လက်ပြီးတော့ တင်ပြမှာကတော့ ဒီဥပဒေအရဖွဲ့စည်းမယ့် နာယကအဖွဲ့ရဲ့ လုပ်ပိုင်ခွင့်များ ဖြစ်ပါတယ်။ အပိုဒ် ရ အပိုဒ်ခွဲ(ခ)၊ အပိုဒ် ၈ နှင့် အပိုဒ် ၁၀၊ နာယကအဖွဲ့ရဲ့ လုပ်ပိုင်ခွင့်များကိုတော့ ဥပဒေကြမ်းပူးပေါင်းကော်မတီရဲ့ ပြင်ဆင်ချက်အတိုင်း လွှတ်တော်က အတည်ပြုပေးနိုင်ပါရန် အဆိုပြု တင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ရ အပိုဒ်ခွဲ(ခ)၊ အပိုဒ် ၈ နှင့် အပိုဒ် ၁၀ တို့သည် ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါ သလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူရှိပါသလား ခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="136">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျား။ ဆက်လက်ပြီးတော့ တင်ပြမှာကတော့ အပိုဒ် ၁၄ ရဲ့ ခြေဆင်းနှင့် အပိုဒ် ၁၄ ရဲ့ အပိုဒ်ခွဲ (ခ) တို့ ဖြစ်ပါတယ်။ ပြည်သူ့လွှတ်တော်ရဲ့ အတည်ပြုချက်များဟာ ပိုပြီးတော့ သင့်မြတ်မှန်ကန်မှုရှိတဲ့အတွက်ကြောင့် မို့လို့ ပြည်သူ့လွှတ်တော်ရဲ့ အတည်ပြုချက်အတိုင်း ပြည်ထောင်စုလွှတ်တော်က အတည်ပြု ပေးနိုင်ပါရန် အဆိုပြုတင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၁၄ ခြေဆင်းနှင့် အပိုဒ်ခွဲ(ခ)တို့သည် ပြည်သူ့လွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ် အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="136">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျား။ ဆက်လက်ပြီးတော့ လွှတ်တော်ကို တင်သွင်းမယ့်အဆိုကတော့ ဥပဒေကြမ်းရဲ့ အပိုဒ် ၁၄ အပိုဒ်ခွဲ(ဆ) ဖြစ်ပါတယ်။ လွှတ်တော်နှစ်ရပ်စလုံးရဲ့ အတည်ပြုချက်များမှာ အခြားသက်ဆိုင်ရာ ပြည်ထောင်စု ဝန်ကြီးဌာနများပဲ ပါပါတယ်။ ဒါ ကောင်စီရဲ့ တာဝန်များ ဖြစ်ပါတယ်။ ကောင်စီသည် တိုင်းဒေသကြီးနှင့် ပြည်နယ် အစိုးရအသီးသီးနှင့်သာမက နေပြည်တော်ကောင်စီနဲ့ပါ ချိတ်ဆက်ပြီးတော့ လုပ်ငန်းဆောင် ရွက်ရမှာ ဖြစ်တဲ့အတွက်ကြောင့်မို့လို့ ဥပဒေကြမ်းပူးပေါင်းကော်မတီရဲ့ ပြင်ဆင်ချက်အတိုင်း လွှတ်တော်က အတည်ပြု ပေးနိုင်ပါရန် အဆိုပြု တင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၁၄ အပိုဒ်ခွဲ(ဆ)သည် ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ် အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="136">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျား။ ဆက်လက်ပြီးတော့ တင်ပြလိုတာကတော့ အပိုဒ် ၁၅ ရဲ့ ခြေဆင်းဖြစ်ပါတယ်။ အပိုဒ် ၁၅ မှာ ပါရှိတဲ့ ပြဋ္ဌာန်းချက်တွေဟာ ကောင်စီရဲ့ လုပ်ပိုင်ခွင့်များသာ ဖြစ်တဲ့အတွက်ကြောင့်မို့လို့ ပြည်သူ့လွှတ်တော်ရဲ့ အတည်ပြုချက်က သင့်မြတ်မှန်ကန်မှုရှိတဲ့အတွက် ပြည်သူ့လွှတ်တော်ရဲ့ အတည်ပြုချက်အတိုင်း ပြည်ထောင်စု လွှတ်တော်က အတည်ပြုပေးနိုင်ပါရန် အဆိုပြု တင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၁၅ ခြေဆင်းသည် ပြည်သူ့လွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="136">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီးခင်ဗျား။ ဆက်လက်ပြီးတော့ ကန့်လန့်ဖြတ်ဇယားရဲ့ စာမျက်နှာ ၅ အမှတ်စဉ်(၁၀) ဖြစ်ပါတယ်။ ဥပဒေကြမ်းရဲ့ အပိုဒ် ၁၅ အပိုဒ်ခွဲ(စ)ကိုတော့ ပြည်သူ့လွှတ်တော်ရဲ့ အတည်ပြုချက်အတိုင်း ပြည်ထောင်စု လွှတ်တော်က အတည်ပြုပေးနိုင်ပါရန် အဆိုပြု တင်ပြအပ်ပါတယ်ခင်ဗျာ။</speech>
<speech type="speaker">ဒေါက်တာကျော်သန်းထွန်း မန္တလေးတိုင်းဒေသကြီး မဲဆန္ဒနယ်အမှတ်(၃) စတင်ဆွေးနွေးဖို့ဖြစ်ပါတယ်။</speech>
<speech><mp id="1289">ဒေါက်တာကျော်သန်းထွန်း(မဲဆန္ဒနယ်အမှတ်-၃၊ မန္တလေးတိုင်းဒေသကြီး)</mp>နာယကကြီး ခင်ဗျား။ ဒီ ကျွန်တော်တို့ ပြည်သူ့လွှတ်တော်က သတ်မှတ်ထားတဲ့ အတည်ပြုချက်ကို ကျွန်တော်လက်ခံ ပါတယ်။ ဘာ့ကြောင့်လဲဆိုတော့ ကျွန်တော်တို့ ဘုရားရှင်လက်ထက်က သမားတော်ကြီး ဇီဝက လက်ထက် ကနေပြီးတော့ ဒိသာပါမောက္ခဆီမှာ သွားရောက်ပြီးတော့ တပည့်ခံယူပြီး ဆေးပညာကို သင်ကြားကြပါတယ်။ အဲဒါက ရှေးခေတ်အခါကပါ။ ဒါပေမယ့်လို့ သူတို့မှာက အဲဒီတတ်မြောက်လာတဲ့ သူတိုင်းမှာ သက်တမ်း ရင့်လာသည်နှင့်အမျှ သမ္ဘာရင့်ပြီးတော့ အတွေ့အကြုံများစွာ ရှိပါတယ်။ သူတို့ရဲ့ ကိုယ်စွမ်းတွေ အားလုံးဟာ သူတို့ရဲ့ လက်တွေ့ တွေ့ရှိလာတဲ့ အနေအထားပေါ်မူတည်ပြီးတော့ အတွေ့အကြုံများစွာနဲ့ ကုသလာတဲ့ အတွက် သူတို့ရဲ့ အတွေ့အကြုံ တွေဟာ အင်မတန်မှ တန်ဖိုးကြီးမားလှတာဖြစ်ပါတယ်။ အခု ကျွန်တော်တို့ ဒီနေ့ ကျောင်းတွေ၊ တက္ကသိုလ်တွေ ရှိလာတဲ့အခါမှာတော့ တွေးခေါ်ကြတဲ့ အခါမှာတော့ ကျောင်းတွေ၊ တက္ကသိုလ်တွေ ရှိလာပြီဖြစ်တဲ့အတွက် အဲဒီလို တစ်ဦးတစ်ယောက်ကောင်းဆီမှာ တတ်မြောက်လာရတဲ့သူတွေဟာ မလုံလောက်တော့ဘူးဆိုပြီးတော့ လူတွေက ခံယူကြတဲ့သူတွေလည်း ရှိပါတယ်။ သို့သော်လည်းပဲ ဒီနေရာမှာ အသက်အရွယ်ကြီးရင့်ပြီးတော့ သူတို့အသက်အရွယ် ကြီးရင့်သည်နှင့် အမျှ သူတို့ကုသလာကြတဲ့ အတွေ့အကြုံတွေဟာ အင်မတန်မှ တန်ဖိုးကြီးမားပြီးတော့ သူတို့မှာရှိကြတဲ့ ကုထုံး၊ ကုခန်း၊ ကုကွက်တွေ၊ ဖော်မြူလာတွေ အဲဒါတွေအားလုံးဟာ အင်မတန် တန်ဖိုးထားစရာကောင်းပါတယ်။ ဒါကြောင့်ဖြစ်တဲ့အတွက် ဒီလို အသက်အရွယ်ကြီးရင့်တဲ့ ပုဂ္ဂိုလ်များကိုလည်းပဲ ထည့်သွင်းပြီးတော့ ကျွန်တော်တို့က အသက်မွေးဝမ်းကျောင်းပြုလျက်ရှိတဲ့ တိုင်းရင်းဆေးဆရာများကို ကျွန်တော်တို့က လက်ခံပြီး လက်မှတ် ထိုးပေးဖို့ဆိုတာကို ကျွန်တော် ထောက်ခံပါတယ်။ နောက်တစ်ခုကလည်း သူတို့ကို ဒီအတိုင်းထောက်ခံမှာ မဟုတ်ဘဲနဲ့ အရည်အချင်းများကိုလည်း သတ်မှတ်ဦးမှာဖြစ်တဲ့အတွက် သူတို့တော်ခြင်း မတော်ခြင်းဆိုတာ သူတို့ရဲ့ အတွေ့အကြုံမှာ မူတည်ပြီးတော့ သူတို့ရဲ့ အပေါ်မှာ ကျွန်တော်တို့က ဆုံးဖြတ်နိုင်တာဖြစ်တဲ့အတွက် ပြည်သူ့လွှတ်တော်ရဲ့ အတည်ပြု ချက်ကို ကျွန်တော် ထောက်ခံအတည်ပြုပါတယ် ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး ဦးမြင့်ဦး သနပ်ပင်မဲဆန္ဒနယ်က ဆွေးနွေးဖို့ဖြစ်ပါတယ်။</speech>
<speech><mp id="1169">ဦးမြင့်ဦး(သနပ်ပင်မဲဆန္ဒနယ်၊ မကွေးတိုင်းဒေသကြီး)</mp>နာယကကြီးနှင့်တကွ အားလုံးပဲ မင်္ဂလာပါခင်ဗျာ။ ကျွန်တော်ကတော့ ဒီအပိုဒ်မှာ ဆွေးနွေးချင်တာကတော့ ဒီပုဒ်မကို ထည့်လို့ရှိရင် တချို့ လူငယ်တွေက အရည်အချင်းမရှိတဲ့ တိုင်းရင်းဆေးဆရာတွေ ဆရာဖြစ်လာမယ်၊ ဖောင်းပွလာမယ်လို့ ပြောဆိုတာတွေရှိပါတယ်။ ဒါဟာ လွဲမှားတဲ့ ထင်မြင်ချက်တွေပဲ ဖြစ်ပါတယ်။ ဒီဥပဒေဟာ ကျွန်တော်တို့ တိုင်းရင်းဆေးပညာကို သေချာတတ်ကျွမ်းနားလည်တဲ့ လူတွေကို စနစ်တကျပါဝင်နိုင်အောင်လို့ ရေးဆွဲ ထားတာဖြစ်ပါတယ်။ မြန်မာနိုင်ငံ တိုင်းရင်းဆေးဆရာအသင်းကြီးနဲ့ တိုင်းရင်းဆေးပညာရပ်ဆိုင်ရာ အကြံပေး အဖွဲ့ကလည်း ကျွန်တော်တို့ကို လှိုက်လှိုက်လှဲလှဲ ထောက်ခံနေတာ ဖြစ်ပါတယ်။ နာယကကြီးခင်ဗျား။ မြန်မာတိုင်းရင်းဆေးဟာ သမားအစဉ်အဆက် ပေါက်မြောက်လာတဲ့ ဆရာ များနဲ့ သိပ္ပံ တက္ကသိုလ်ဆင်းရယ်လို့ နှစ်ဖွဲ့ရှိပါတယ်။ ပုဂံခေတ်ကနေ ယနေ့တိုင် မြန်မာ့တိုင်းရင်းဆေးပညာ ရှင်သန်ရပ်တည်နေနိုင်တာဟာ အစဉ်အလာ သမားစဉ်ဆက် ဆရာများကြောင့်သာ ဖြစ်ပါတယ်။ ဒီဆရာ များကပဲ သိပ္ပံနဲ့တက္ကသိုလ်ကို မွေးထုတ်ပေးခဲ့တာဖြစ်ပါတယ်။ သမားစဉ်ဆက် ဆရာတစ်ဦးဟာ ဆရာကြီးများ ထံမှာ နှစ်ပေါင်းသုံးလေးဆယ်လောက် တပည့်ခံယူပြီးတော့ စာတွေ့လက်တွေ့ ကျမ်းဂန်တတ်မြောက်မှ သင်ယူမှ ဆရာဖြစ်ပါတယ်ခင်ဗျာ။ ဒီအချက်ဟာ အနောက်တိုင်းဆေးနဲ့ တိုင်းရင်းဆေး အဓိကကွာတဲ့ မတူကွဲပြားတဲ့ အချက်ဖြစ်သလို ဒါကြောင့်ပဲ တိုင်းရင်းဆေးရဲ့ ဖြစ်တည်မှုဟာ အနောက်တိုင်းဆေးအနေနဲ့ နှိုင်းယှဉ်လို့မရတာ ဖြစ်ပါတယ်။ နာယကကြီးခင်ဗျား။ တိုင်းရင်းဆေးတက္ကသိုလ် ပေါ်ပေါက်လာအောင်လို့ သမားစဉ်ဆက် ဆရာကြီး များကပဲ ကြိုးစားအားထုတ်ခဲ့တာ ဖြစ်ပါတယ်။ သို့သော်လည်း တက္ကသိုလ်က သင်ပေးနိုင်တာကတော့ ကျွန်တော်တို့ အခြေခံဆေးပညာပဲ ဖြစ်ပါတယ်။ တက္ကသိုလ်ကဆင်းတဲ့ ဆရာလေးတစ်ယောက်ဟာ ပြင်ပမှာ ဝါရင့်သမားတော်ကြီးများထံမှာ နှစ်အတန်ကြာ လက်တွေ့အမွေခံ သင်ယူပြီးမှ ပေါက်မြောက်တဲ့ တိုင်းရင်းဆေးဆရာ ဖြစ်ပါတယ်။ WHO ကလည်း တိုင်းရင်းဆေးပညာဆိုတာဟာ နှစ်ပေါင်းရာချီ မျိုးဆက်တစ်ခုကနေ မျိုးဆက်တစ်ခုကို လက်ဆင့်ကမ်းပြန့်ပွားလာတဲ့ ပညာရပ်ကိုခေါ်တယ်လို့ ဆိုထား ပါတယ်။ ကျွန်တော်တို့ တိုင်းရင်းဆေးတက္ကသိုလ်ပေါ်တာကလည်း နှစ်ဘာမှ မကြာသေးပါဘူး။ လိင်ဆင်ကရ ပါတင်ပါတယ်ခင်ဗသော။ ဒါကြောင့်မို့လို့ နောက်ထပ်တက္ကသိုလ်တွေ၊ ကောလိပ်တွေလည်း အများကြီးပေါ်ဖို့လိုပါတယ်။ ကျွန်တော်တို့ ဥပဒေတွေကို ပြဋ္ဌာန်းတဲ့အခါမှာ တစ်ဖက်ကိုပိတ်ပြီးတော့ ပြဋ္ဌာန်းလို့ မရပါဘူးခင်ဗျား။ ကျွန်တော်တို့ တက္ကသိုလ်ကဆင်းတဲ့ ဆရာတွေရော၊ သိပ္ပံကဆင်းတဲ့ဆရာတွေရော၊ သမားစဉ်ဆက်က ဆရာတွေပါ ပါဝင်ပြီးတော့ All Inclusive ဖြစ်ဖို့ လိုအပ်ပါတယ်။ ဒီနေ့ ကျွန်တော်တို့ ဥပဒေပြဋ္ဌာန်းလိုက်လို့ တိုင်းရင်းဆေးဆရာတွေ၊ ကုသနေတဲ့ဆရာတွေ ထောင်ကျတယ်၊ အရေးယူခံရတယ်ဆိုလို့ရှိရင် ကျွန်တော်တို့ လွှတ်တော်မှာ တာဝန်မကင်းဖြစ်ပါတယ်။ Power Point သုံးခွင့်ပြုပါခင်ဗျာ။ ဒါကတော့ ကျွန်တော်တို့ တိုင်းရင်းဆေးကောင်စီရဲ့ ပုဒ်မ ၁၅(စ) ဖြစ်ပါတယ်။ အရည်အချင်းကို သတ်မှတ်မှာ ဖြစ်ပါတယ်ခင်ဗျ။ ဒီအတိုင်းပေးမှာ မဟုတ်ပါဘူး။ ဒါကတော့ ကျွန်တော်တို့ လက်ရှိ တည်ဆဲဥပဒေမှာ အခွင့်အာဏာတွေ ပေးထားတာဖြစ်ပါတယ်။ အဲဒါကို ကြည့်လိုက်လို့ရှိရင် တိုင်းရင်းဆေးပညာ တစ်နှစ်သင်တန်းဆင်းအပြင်ကို တိုင်းရင်းဆေးပညာဖြင့် အသက်မွေးဝမ်းကျောင်းတဲ့ လူတွေ ကိုလည်း အသိအမှတ်ပြုထားတာ ဖြစ်ပါတယ်။ ဒါဟာ ကျွန်တော်တို့ ပုဒ်မ ၁၅ ကို ရည်ညွှန်းထားတာ ဖြစ်ပါတယ်။ နောက် Next ကိုပြပါ။ ဒါကတော့ ထိုင်းနိုင်ငံကပေးတဲ့ဟာတွေ ဖြစ်ပါတယ်။ အဆင့်တွေ အများကြီးပေးပါတယ်။ ဝါရင့် သမားတွေကိုလည်း ကျွန်တော်တို့ (တဆ) ပေးပါတယ်။ ဒါကတော့ ကျွန်တော်တို့ တိုင်းရင်းဆေးမှာ ၇၃၈၄ ဦးပဲ ရှိပါတယ်။ အင်မတန်မှ နည်းပါတယ်။ ဒါကတော့ တစ်ဖက်ကဆိုလို့ရှိရင် ထိုင်းနိုင်ငံမှာ တိုင်းရင်းဆေးဆရာ ၆ သောင်းကျော်ရှိပြီး ကျွန်တော်တို့ဆီမှာ ရ ထောင်ကျော်လေးပဲ ရှိပါတယ်။ ဒါကတော့ ကောင်စီကအသိအမှတ်ပြုလို့ရှိရင် ပုဒ်မ ၃၁(က) အပ်နှင်းထားတဲ့ တိုင်းရင်းဆေးပညာ ရပ်ဆိုင်ရာ ဘွဲ့ဒီပလိုမာ။ ဒီဟာက ကျွန်တော် နောက်အပိုဒ်ကျမှ ဆက်ပြီး ဆွေးနွေးပါမယ်။ ကျွန်တော်အဓိကပြောချင်တာကတော့ ကျွန်တော်တို့ အခုတိုင်းရင်းဆေးကောင်စီဥပဒေဟာ အကြိမ်ကြိမ် ကျွန်တော်တို့ အပြန်ပြန်အလှန်လှန် ရေးပြီးတော့မှ တိုင်းရင်းဆေးဆရာတွေအားလုံး လက်ရှိကုသနေတဲ့ သမားတော်ကြီးတွေရော၊ သမားစဉ်ဆက်ဆရာတွေရော၊ တက္ကသိုလ်က ဆရာတွေအတွက်ကို သေသေ ချာချာ ပြည့်ပြည့်စုံစုံ ရေးဆွဲတာဖြစ်တဲ့အတွက် ပြည်သူ့လွှတ်တော်က အတည်ပြုထားတဲ့အတိုင်း ဥပဒေကြမ်း ပူးပေါင်းကော်မတီ ကနေပြီးတော့ အဆိုပြုတဲ့အတိုင်း လက်ခံပေးစေချင်ပါတယ်။ ထောက်ခံပေးစေချင် ပါတယ်။ ကျေးဇူးတင်ပါတယ်အားလုံးကို။</speech>
<speech type="speaker">ဒေါက်တာစိန်မြအေး ဒလမဲဆန္ဒနယ်က ဆွေးနွေးဖို့ဖြစ်ပါတယ်။</speech>
<speech><mp id="1553">ဒေါက်တာစိန်မြအေး(ဒလမဲဆန္ဒနယ်၊ ရန်ကုန်တိုင်းဒေသကြီး)</mp>လေးစားအပ်သော နာယကကြီးခင်ဗျာ။ Power Point အသုံးပြု၍ ဆွေးနွေးခွင့်ပေးပါခင်ဗျာ။ ကျွန်တော့အနေနဲ့ Next ။ ကျွန်တော့အနေနဲ့ ပြည်သူ့လွှတ်တော်ရဲ့ အတည်ပြုချက်အတိုင်း ၁၅(စ)ကို ဥပဒေကြမ်းပူးပေါင်း ကော်မတီက သဘောတူပါတယ်။ ဘာကြောင့်လဲဆိုတော့ Power Point မှာပြထားတဲ့အတိုင်းပဲ ဥပဒေ ကြမ်းရဲ့ အခန်း(၁) အမည်နဲ့ အဓိပ္ပာယ်ဖော်ပြချက်မှာ မှတ်ပုံတင်ဆေးဆရာဆိုတာ တိုင်းရင်းဆေးဆရာ မှတ်ပုံတင်စာရင်းတွေ အမည်တင်သွင်းခြင်းခံရပြီး တိုင်းရင်းဆေးဆရာ မှတ်ပုံတင်လက်မှတ် ထုတ်ပေးခြင်း ခံရသူလို့ ဖော်ပြထားခြင်း။ အခန်း(၁) မြန်မာနိုင်ငံ တိုင်းရင်းဆေးဆရာ မှတ်ပုံတင်ခြင်းမှာ ပုဒ်မ ၃၁(ဂ)တွင် ပုဒ်မခွဲ ၁၅(စ)အရ အရည်အချင်းပြည့်မီသူလို့ ဆိုထားတဲ့အတွက် ကောင်စီရဲ့တာဝန်မှာ တိုင်းရင်းဆေး ဆရာ၏ အရည်အချင်းသတ်မှတ်ပိုင်ခွင့် ရှိရမှာဖြစ်ပါတယ်။ အဲဒါအပြင် ၁၅(စ)ကို ပယ်ဖျက်ပါက ကောင်စီရဲ့ လွတ်လပ်စွာ လုပ်ပိုင်ခွင့်နဲ့ တာဝန်အရဆောင်ရွက်ရန် အခွင့်အရေးတွေဟာ လျော့သွားပြီး ခေတ်ကာလအခြေအနေအရ ပြောင်းလဲရမယ့် အရည်အချင်းများကို သတ်မှတ်နိုင်မှုများ ပျောက်ဆုံးဆုံးရှုံးသွားမှာ ဖြစ်သောကြောင့် ပြည်သူ့လွှတ်တော်၏ အတည်ပြုချက်ကို လက်ခံသင့်ပါကြောင်း အဆိုတင်သွင်းအပ်ပါတယ် နာယကကြီး ခင်ဗျား။</speech>
<speech type="speaker">ဒေါက်တာသန်းဝင်း မန္တလေးတိုင်းဒေသကြီး မဲဆန္ဒနယ်အမှတ်(၁) ဆွေးနွေးဖို့ဖြစ်ပါတယ်။</speech>
<speech><mp id="1287">ဒေါက်တာသန်းဝင်း(မဲဆန္ဒနယ်အမှတ်-၁၊ မန္တလေးတိုင်းဒေသကြီး)</mp>လေးစားအပ်ပါသော နာယကကြီးနှင့်တကွ လွှတ်တော်ကိုယ်စားလှယ်များခင်ဗျား။ ပညာရပ်ဆိုင်ရာမှတ်ပုံတင်ဖြစ်တဲ့ တိုင်းရင်း ဆေးဆရာ မှတ်ပုံတင်ခြင်းကို နိုင်ငံတကာ ပညာရပ်ဆိုင်ရာမှတ်ပုံတင်ထုတ်ပေးခြင်း စံအတိုင်း အသိအမှတ်ပြု ကျောင်း၊ တက္ကသိုလ်တွေက လက်မှတ်ရ၊ ဒီပလိုမာရ၊ ဘွဲ့ရသူများကိုသာ ထုတ်ပေးရမှာ ဖြစ်ပါတယ်။ တိုင်းရင်းဆေးဆရာ မှတ်ပုံတင်ရရှိသူကို လူသားတို့ရဲ့ အသက်ကို တာဝန်ယူရတဲ့ ဆေးကုသခွင့်လိုင်စင် ဆက်လက်ထုတ်ပေးရမှာ ဖြစ်တဲ့အတွက် မှတ်ပုံတင်ထုတ်ပေးခြင်းကိစ္စဟာ အထူးအရေးထားရမယ့်ကိစ္စ ဖြစ်ပါတယ်။ အခုဆွေးနွေးသွားတဲ့ ကိုယ်စားလှယ်တော်ကြီးများက ပုဒ်မ ၃၁ မှာပါတဲ့ ဒီတိုင်းရင်းဆေး မှတ်ပုံတင်လက်မှတ် ထုတ်ပေးဖို့ ပထမ (က)နဲ့ (ခ) သတ်မှတ်ချက်များက စောစောကပြောတဲ့ ဒီပလိုမာ၊ ဘွဲ့၊ မဟာဘွဲ့၊ နောက်စောစောပိုင်းကဖွင့်ခဲ့တဲ့ ၃ ဘာသာလက်မှတ်ရ၊ ၄ ဘာသာလက်မှတ်ရ၊ ၁ နှစ်သင်တန်းက အောင်မြင်ပြီးတဲ့ လက်မှတ်ရတွေကို ထုတ်ပေးထားတဲ့အပြင် ပုဒ်မ ၁၅ (စ)အရဆိုရင် တိုင်းရင်းဆေးပညာဖြင့် အသက်မွေးဝမ်းကျောင်းပြုလျက်ရှိသည့် တိုင်းရင်းဆေးဆရာ ဖြစ်ထိုက်သူ၏ အရည်အချင်းများ သတ်မှတ်ခြင်း ဆိုတဲ့အချက်နဲ့ အဲဒီအရည်အချင်းကို တိုင်းရင်းဆေးကောင်စီက သတ်မှတ်ပြီးတော့ အဲဒီသတ်မှတ်ချက် ပြည့်စုံသူကိုသာ မှတ်ပုံတင်ထုတ်ပေးမယ်လို့ ရေးဆွဲထားတာဖြစ်ပါတယ်။ အဲဒီတော့ နိုင်ငံတကာမှာ ဘယ်ပညာရပ်အဖွဲ့အစည်းမဆို ဆိုလိုချင်တာ Professional Bodies တွေမှာ Professional Bodies တွေဖြစ်တဲ့ကောင်စီတွေ ဥပမာကျွန်တော်တို့ အနောက်တိုင်းဆေးပညာနဲ့ ပတ်သက်တဲ့ ဆေးကောင်စီ၊ နောက်သူနာပြုကောင်စီ၊ နောက်အင်ဂျင်နီယာကောင်စီ၊ ရှေ့နေများကောင်စီ အပါအဝင် ပညာရပ်ကောင်စီတွေဆိုတာ Professionalism ဆိုတာဒီပညာကို ကောင်းစွာတတ်မြောက် တယ်လို့ တစ်ချိန်တုန်းကတော့ ဘုရင်ပေါ့။ အခုတော့ နိုင်ငံအစိုးရက သတ်မှတ်ပြီးတော့မှ အဲဒီပညာနဲ့ ပတ်သက်လို့ လုပ်ပိုင်ခွင့်ပေးထားတာဖြစ်ပါတယ်။ အဲဒါမျိုး ပေးထားတာနဲ့ အတူတူ အဲဒီပညာရပ် အဖွဲ့ အစည်းတွေဆိုတာ အဲဒီပညာရပ်ကို ထိန်းသိမ်းဖို့၊ တိုးတက်ဖို့၊ စံကိုထိန်းထားဖို့ဟာ ပညာရပ်ကောင်စီတွေရဲ့ တာဝန်ဖြစ်ပါတယ်။ အဲဒီတော့ ကျွန်တော်တို့ တိုင်းရင်းဆေးပညာဟာ ကျွန်တော်တို့ အနောက်တိုင်းဆေးပညာနဲ့ နှီးနွယ်တဲ့ ညီအစ်ကိုပညာရပ် ဖြစ်ပါတယ်။ အဲဒီတော့ တိုင်းရင်းဆေးပညာဟာ မှန်ပါတယ်။ နှစ်ပေါင်းများစွာက ဘိုးစဉ်ဘောင်ဆက် အဆင့်ဆင့် သင်ယူကြပြီးတော့ ကုသပေးလို့ ကျွန်တော်တို့တွေ လူဖြစ်ခဲ့ တယ်ဆိုတာ မှန်သော်လည်းပဲ အနောက်တိုင်းဆေးပညာရဲ့ ဖွံ့ဖြိုးတိုးတက်မှုမှာလည်း အစောပိုင်းရာစုနှစ်တွေ ကြည့်တယ် ဆိုရင် ဒီမြန်မာတိုင်းရင်းဆေးပညာလိုပဲ အစဉ်အဆက် သင်ကြားခဲ့ပြီးတော့မှ ပညာဖြန့်သွားတာ ဖြစ်ပေမယ့် နောက်ပိုင်းမှာကျတော့ စနစ်တကျသင်ကြားရေး သိပ္ပံနည်းပညာနဲ့ တက္ကသိုလ်တွေ ထူထောင်ပြီးတော့ တက္ကသိုလ်ဆိုလိုက်ပြီဆိုကတည်းက အဲဒီတက္ကသိုလ်တွေဆိုတာ Curriculum ဆိုတဲ့ သင်ကြားရေး သင်ရိုး ညွှန်းတမ်းအတိုင်း စနစ်တကျသင်ကြားပြီးတော့ စနစ်တကျစစ်ဆေးပြီးတော့မှ ဘွဲ့ရထိုက်သူ ပညာကို ပြည့်စုံပြီဆိုတဲ့ ဝန်ပေးထားတဲ့ ပါမောက္ခချုပ်တွေက ဘွဲ့ရဖို့ သင့်တော်ပြီဆိုပြီးတော့ ပညာရေး အဖွဲ့က ဆုံးဖြတ်ပြီးတော့မှ ဘွဲ့ပေးပြီးတော့ အဲဒီဘွဲ့ကို သက်ဆိုင်ရာပညာရပ်ကောင်စီတွေက အသိအမှတ် ပြုလို့ သက်ဆိုင်ရာပညာရပ်ရဲ့ မှတ်ပုံတင်ပေးတာဖြစ်ပါတယ်။ အဲဒီတော့အနောက်တိုင်း ဆေးပညာမှာလည်းဆေးကောင်စီက ဆေးတက္ကသိုလ်တွေက အောင်မြင် ထားတဲ့ ပုဂ္ဂိုလ်တွေကို ဒီလိုမျိုး ပေးတာဖြစ်ပါတယ်။ အဲဒီတော့ မြန်မာတိုင်းရင်းဆေးပညာဟာလည်း သမာရိုးကျသင်ကြားပြီးတော့ အဆင့်ဆင့်ကမ်းလှမ်းခဲ့တာ ဖြစ်သော်လည်းပဲ ၁၉၆၂ ကတည်းက စနစ်တကျ သင်တန်းတွေ၊ သိပ္ပံတွေ ပေါ်လာပြီးတော့ ၂၀၀၁ နှစ်ကစပြီးတော့ အရှေ့တောင်အာရှမှာ ပထမဆုံးဂုဏ်ယူခဲ့တဲ့ တိုင်းရင်းဆေးတက္ကသိုလ်အနေနဲ့ မြန်မာနိုင်ငံမှာ ပေါ်ထွန်းခဲ့ပြီးတော့ အခုချိန်မှာ အားလုံး တိုင်းရင်း ဆေးပညာရှင် ၇၅၀၀ ခန့်အထိ လေ့ကျင့်ပြီးဖြစ်ပါတယ်။ အဲဒီတော့ ပညာရပ်တစ်ခု တိုးတက်ပြောင်းလဲဖို့ ဆိုတာဟာ အားလုံးကိုနိုင်ငံခြားကို၊ အနောက်တိုင်းကို အထင်ကြီးတာ မဟုတ်သော်လည်းဘဲ နိုင်ငံတကာ စံအတိုင်းသွားရမှာ ဖြစ်တဲ့အတွက် နိုင်ငံတကာ စံလမ်းကြောင်းမှန်ပေါ်ကို ရောက်နေပြီးဖြစ်တဲ့ တိုင်းရင်း ဆေးတက္ကသိုလ်ကြီးနဲ့ တိုင်းရင်းဆေးတက္ကသိုလ်က ဘွဲ့တွေသတ်မှတ်တာ စနစ်တကျမွေးထုတ်ပေးနေ ပါလျက်နဲ့ သမားရိုးကျသင်ကြားမှုနဲ့ စနစ်ကျတယ် မကျတယ်တော့ ကျွန်တော် မဝေဖန်လိုပါဘူး။ ဒါပေမယ့် တက္ကသိုလ်ရဲ့ သင်ရိုးညွှန်းတမ်းလိုမျိုး သင်ကြားထားတာ မဟုတ်ဘဲနဲ့ ဒီကောင်စီက သတ်မှတ်ချက်အရ အဲဒီဟာကို ပြုလုပ်တဲ့ အရည်အချင်းစစ်အရ မှတ်ပုံတင်လက်မှတ်ပေးမယ်ဆိုရင် ကျွန်တော်တို့ မြန်မာနိုင်ငံသား၊ နိုင်ငံသူများဟာ အဲဒီအရည်အချင်း စံသတ်မှတ်မှု မသေချာတဲ့ တိုင်းရင်းဆေး လက်မှတ်ရ ပုဂ္ဂိုလ်တွေလက်ထဲမှာ အလွန်အန္တရာယ်များလှပါတယ်။ အဲဒါကြောင့်မို့လို့ ကျွန်တော့အနေ နဲ့တော့ ပုဒ်မ ၁၅(စ)နဲ့ ပုဒ်မ ၃၁(ဂ) တို့ကိုပယ်ဖျက်ဖို့၊ တစ်နည်းပြောမယ်ဆိုရင် ဥပဒေကြမ်းကော်မတီရဲ့ ပြင်ဆင်ချက်ကို ကန့်ကွက်ကြောင်း ကျွန်တော်လေးနက်စွာ ဆွေးနွေးအပ်ပါတယ်။</speech>
<speech type="speaker">ဦးစိုးစံသက်ထွန်း မြင်းမူမဲဆန္ဒနယ်က ဆွေးနွေးဖို့ဖြစ်ပါတယ်။</speech>
<speech><mp id="1385">ဦးစိုးစံသက်ထွန်း(မြင်းမူ၊ စစ်ကိုင်းတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီးတကွ အားလုံးပဲမင်္ဂလာပါ။ ကျွန်တော်ကတော့ မြင်းမူ မဲဆန္ဒနယ်က ဦးစိုးစံသက်ထွန်း ဖြစ်ပါတယ်။ ဒီနေ့ အစည်းအဝေးမှာ မြန်မာနိုင်ငံတိုင်းရင်းဆေးကောင်စီဥပဒေကြမ်းရဲ့ ပုဒ်မ ၁၅ ပုဒ်မခွဲ (စ)ကို အမျိုးသားလွှတ်တော်ရဲ့ အတည်ပြုချက်အတိုင်း ပယ်ဖျက်ပေးဖို့အတွက် ဆွေးနွေးသွားမှာ ဖြစ်ပါတယ်။ Power Point saap:28°Cle cogzzadásaiolosulနာယကကြီးခင်ဗျား။ ပုဒ်မ ၁၅ ပုဒ်မခွဲ(စ)မှာ တိုင်းရင်းဆေးပညာဖြင့် အသက်မွေးဝမ်းကျောင်း ရိတ် တိင်းရင်းဆေးဆရာဖြစ်ထိက်သ၏ အရည်အချင်းများ သတ်မှတ်ခြင်းလို့ ဖော်ပြထားပါတယ်။ ဒီပုဒ်မကို ရည်ညွှန်းပြီးတော့ အခန်း(၁၁) မှတ်ပုံတင်ခြင်း အခန်းမှာ ပုဒ်မ၃၁ ပုဒ်မခွဲ(ဂ) မှာ ပုဒ်မ ၁၅ ပုဒ်မခွဲ (စ) အရ အရည်အချင်းပြည့်မီသူလို့ ဖော်ပြပြီးတော့ မှတ်ပုံတင်ပေးဖို့ကို ပြန်လည်ခွင့်ပြုထားတာ ဖြစ်ပါတယ်။ ယခုတင်ပြတဲ့ ပုဒ်မတွေကို ထည့်သွင်းပြဋ္ဌာန်းပေးခဲ့မယ်ဆိုလို့ရှိရင် နိုင်ငံတော်ကနေ ဖွင့်လှစ် သင်ကြားပေးခဲ့တဲ့ တိုင်းရင်းဆေးနဲ့ဆိုင်တဲ့ ဘယ်ကျောင်းကိုမှ တက်ရောက်ခွင့်ရှိခြင်းမရှိခဲ့တဲ့ တိုင်းရင်းဆေးနဲ့ အသက်မွေးပါတယ်လို့ ဆိုသူတွေဟာ မှတ်ပုံတင်လျှောက်ထားခွင့်တွေ ရလာမှာဖြစ်ပါတယ်။ ကျောင်းတွေကို ၊ ငွေကုန်၊ လူပင်ပန်းခံ တက်ရောက်ခဲ့ရတဲ့ ကျောင်းသားတွေနည်းတူ မှတ်ပုံတင်လက်မှတ် (တဆ) တွေ ရရှိလာမှာ ဖြစ်ပါတယ်။ စနစ်တကျ သင်ကြားပေးတာတွေမရှိလို့ ကျင့်ဝတ်တွေကိုလည်း အပြည့်အဝမသိကြတဲ့သူတွေဟာ ဘယ်စစ်ဆေးမှုမှ မခံယူစရာမလိုဘဲနဲ့ အထွေထွေရောဂါ ကုသခွင့်တွေ၊ အထူးကုသခွင့်တွေ၊ တိုင်းရင်းဆေးဝါးတွေ ထုတ်လုပ်တဲ့နေရာမှာ ကြီးကြပ်ခွင့်တွေကို ရရှိလာကြမှာ ဖြစ်ပါတယ်။ ဒီပုဂ္ဂိုလ်တွေက တိုင်းရင်းဆေးနဲ့ ပြည်သူတွေကို ဘေးကင်းလုံခြုံ စိတ်ချရတဲ့ ကျန်းမာရေး စောင့်ရှောက်မှုကို ပေးနိုင်ပါ့မလားဆိုတာ များစွာ မေးခွန်းထုတ်စရာရှိပါတယ်။ ကျွန်တော်တို့ နိုင်ငံတော် ကနေ ဘဏ္ဍာငွေများစွာ အကုန်အကျခံဖွင့်လှစ်ခဲ့တဲ့ တိုင်းရင်းဆေးဆိုင်ရာအကြောင်းများရဲ့ ရည်ရွယ်ချက် တွေဟာလည်း သဲထဲရေသွန်ဖြစ်သွားရမှာဖြစ်ပါတယ်။ နာယကကြီးခင်ဗျား။ မြန်မာနိုင်ငံတိုင်းရင်းဆေးကောင်စီဥပဒေကို အခုလိုပြင်ဆင်ရေးဆွဲရတာဟာ အသစ်ရေးဆွဲရတာဟာ ပြည်သူတွေကို တိုင်းရင်းဆေးနဲ့ အရည်အသွေးပြည့်ပြီး ထိရောက်လုံခြုံတဲ့ ကျန်းမာရေးစောင့်ရှောက်မှုမျိုး ပေးဖို့လို့ ဖြစ်ပါတယ်။ ပညာရပ်ဆိုင်ရာကောင်စီတစ်ခုရဲ့ လုပ်ငန်းဟာ တက္ကသိုလ်သင်တန်းကျောင်းတွေက မွေးထုတ်လိုက်တဲ့ ပညာရှင်တွေကို စိစစ်အသိအမှတ်ပြုပြီးတော့ လုပ်ပိုင်ခွင့် လိုင်စင်တွေကို ပေးဖို့ဖြစ်ပါတယ်။ ကျင့်ဝတ်တွေကို လိုက်နာနိုင်အောင် ထိန်းကျောင်းပေးဖို့ ဖြစ်ပါတယ်။ အဆင့်အတန်းတွေကိုသတ်မှတ်ပေးဖို့ ဖြစ်ပါတယ်။ အခုတင်ပြထားတဲ့ ပုဒ်မကို ပြဋ္ဌာန်းခဲ့ရင် ပညာရပ်ဆိုင်ရာကောင်စီတစ်ခုဟာ အရည်အချင်းတွေ သတ်မှတ်ပြီးတော့ ပညာရှင်တွေ မွေးထုတ်ပေး နေသလိုဖြစ်သွားမှာဖြစ်ပါတယ်။ ဒီလိုဆိုရင် တိုင်းရင်းဆေးတက္ကသိုလ်၊ တိုင်းရင်းဆေးသိပ္ပံတွေမှာ မွေးထုတ် ပေးခဲ့တဲ့သူတွေ ယခုတက်ရောက်နေဆဲ ပုဂ္ဂိုလ်တွေဟာ အလကားပဲ ဖြစ်သွားပါလိမ့်မည်။ တိုင်းရင်းဆေးပညာကို ပိုမိုတိုးတက်ပြီးတော့ ပြည်သူများအကြားမှာ ယခုထက်ပိုမို စိမ့်ဝင်ဖို့၊ နိုင်ငံ amn finne annuOSoforfofon OS Sm မှုဟာ များစွာအရေးပါတဲ့ အချက်ဖြစ်ပါတယ်။ အခုကျင့်သုံးနေတဲ့ တိုင်းရင်းဆေး ကောင်စီဥပဒေမှာလည်းပဲ အလားတူ ပုဒ်မမျိုး ပါပါတယ်။ ဒီပုဒ်မအရ ထုတ်ပေးထားတဲ့ (တဆ)ဦးရေ ၆၀ လောက်ဟာ အထောက် အထားပြဿနာတွေ၊ ကျင့်ဝတ်ဆိုင်ရာပြဿနာတွေ အခုချိန်အထိရှင်းလို့ မပြီးသေးတာ လက်တွေ့ပဲဖြစ်ပါတယ်။ နာယကကြီးခင်ဗျား။ နိုင်ငံတော်အနေနဲ့ ၁၉၆၂ ကနေ ယခု တိုင်းရင်းဆေး ပညာရှင်များ မွေးလည်းမွေးထုတ်ပေးခဲ့ပါတယ်။ အသိအမှတ်လည်း ပြုပေးခဲ့ပါတယ်။ သက်လွန် (တဆ) လို့ခေါ်တဲ့ ထင်ရှားကျော်ကြားတဲ့ တိုင်းရင်းဆေးဆရာကြီးတွေ၊ အရည်အသွေး ပြည့်မီတဲ့ တိုင်းရင်းဆေး ဆရာတွေကို မှတ်ပုံတင်အကြိမ်ကြိမ်ထုတ်ပေးခဲ့ပြီး ဖြစ်ပါတယ်။ အခုလက်ရှိမှာ တိုင်းရင်းဆေးဆရာ ၇၅၀၀ ကျော်အထိရှိပါတယ်။ အဲဒီလို မှတ်ပုံတင်ထုတ်ပေးတဲ့ ကာလတွေတုန်းက မပါခဲ့တဲ့ ပုဂ္ဂိုလ်တွေဟာ အခုပြန်ပြီး အသိအမှတ်ပြုရမယ်ဆိုလို့ရှိရင်များစွာ စဉ်းစားစရာဖြစ်လာမှာ ဖြစ်ပါတယ်။ တစ်ဦးစ၊ နှစ်ဦးစကို ဂုဏ်ထူးဆောင်ပေးချင်တာမတော်တဆ ကျကျန်တဲ့တာတွေဖြစ်မှာ ဆိုးတာလောက်နဲ့တော့ ဥပဒေထဲမှာ ပြဋ္ဌာန်းဖို့ရာမသင့်ပါဘူး။ အတိုင်းအတာတစ်ခုအထိ ခွင့်ပြုပေးခဲ့တဲ့ ဲ့ပြီဖြစ်လို့ ဒီလို နောက်ဖေးပေါက်က ဝင်လို့ရတယ်လို့ ပုဒ်မမျိုးဟာ ခေတ်ကာလနဲ့ကိုက်ညီတော့မှာ မဟုတ်တော့ပါဘူး ခင်ဗျား။ ဒီနေရာမှာ တိုင်းရင်းသားတွေရဲ့ ကုထုံးကုသမှုတွေအတွက် စိုးရိမ်စရာရှိတယ်လို့ တချို့တွေက ဆွေးနွေးကြပါတယ်။ အခု ပြဋ္ဌာန်းထားတဲ့ ဥပဒေမှာ မှတ်ပုံတင်ရသူ တိုင်းရင်းဆေးဆရာ အတွက်ကုသရမယ့် လိုင်စင် ၂ မျိုးရှိပါတယ်။ ရိုးရာတိုင်းရင်းဆေးဆရာတွေအတွက် ကုသရမယ့် လိုင်စင် တစ်မျိုး သီးခြားစီ ပြဋ္ဌာန်းထားတာဖြစ်ပါတယ်။ နောက်ကျွန်တော်တို့ ကန့်သတ်ဆေးကုသခွင့် လိုင်စင်နဲ့ ပတ်သက်ရင်လည်းပဲ အဓိပ္ပာယ်လျှောက်ထားခြင်းတွေ၊ နောက်ခွင့်ပြုခြင်းတွေ ဒါတွေကိုလည်းပဲ Power Point မှာ တင်ပြထားသလိုပဲ တိတိကျကျပြဋ္ဌာန်းထားပြီးဖြစ်လို့ ဒီရိုးရာကုသမှုတွေအတွက်လည်း စိုးရိမ် စရာမလိုတဲ့ အနေအထားပဲ ဖြစ်ပါတယ်။ ဥပဒေပါ အခွင့်အရေးကိုရပြီးတော့ ရိုးရာတိုင်းရင်းဆေးဆရာတွေဟာ တရားဝင်ရရှိလာတဲ့ ဆေးကု သခွင့် လိုင်စင်နဲ့အတူ မိမိကျွမ်းကျင်မှုရှိရင်ရှိသလောက် ကောင်စီမှာ စိစစ်မှုခံယူပြီးတော့ ကုသပေးကြနိုင်မှာ ဖြစ်ပါတယ်။ မှတ်ပုံတင်ရဖို့လည်း မလိုပါဘူး။ ဒါကြောင့် ပုဒ်မ ၁၅ ပုဒ်မခွဲ (စ)ဟာ ထည့်သွင်းပြဋ္ဌာန်းရန် အတွက် မလိုအပ်ကြောင်း တွေ့ရှိရပါတယ်။ ဒါကြောင့် နိဂုံးချုပ်အားဖြင့် မြန်မာ့တိုင်းရင်းဆေးပညာ ဖွံ့ဖြိုး တိုးတက်ရေး၊ ပြည်သူတွေကို ထိရောက်လုံခြုံတဲ့ ကျန်းမာရေးစောင့်ရှောက်မှုပေးနိုင်ရေး၊ မလိုလားအပ်တဲ့ နစ်နာဆုံးရှုံးမှုတွေ မဖြစ်ပေါ်လာစေရေးအတွက် ထည့်သွင်းပြဋ္ဌာန်းရန် မလိုအပ်သော ပုဒ်မ ၁၅ ပုဒ်မခွဲ (စ)ကို အမျိုးသားလွှတ်တော်က အတည်ပြုထားတဲ့အတိုင်း ပယ်ဖျက်ပေးပါရန် လေးစားစွာတင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးနိုင်ထူးအောင် နွားထိုးကြီးမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1493">ဦးနိုင်ထူးအောင်(နွားထိုးကြီးမဲဆန္ဒနယ်၊ မန္တလေးတိုင်းဒေသကြီး)</mp>လေးစားအပ်ပါသော နာယကကြီးနှင့်တကွ အားလုံးမင်္ဂလာပါ။ ကျွန်တော့အနေနဲ့ ပုဒ်မ ၁၅(စ) ကို ပယ်ဖျက်ပေးဖို့ ဆွေးနွေး သွားမှာ ဖြစ်ပါတယ်။ နာယကကြီးခင်ဗျာ။ ဥပဒေတစ်ခုကို ရေးဆွဲတဲ့အခါမှာ ခြွင်းချက်တွေကို ထည့်သွင်း စဉ်းစားဖို့လိုပေမယ့် အခြေတည်ပြီး မစဉ်းစားဖို့ လိုပါတယ်။ ခြွင်းချက်ကို အခြေတည်လိုက်ရင် လူအများစု အတွက် ထိခိုက်မှုများစွာ ဖြစ်နိုင်သလို လက်တွေ့မဆန်တဲ့ သဘာဝမကျတဲ့ ဥပဒေတွေ ဖြစ်လာနိုင်ပါတယ်။ ဒါ့အပြင် ဒီဥပဒေနဲ့ ပတ်သက်ပြီး အဓိကထည့်သွင်းစဉ်းစားရမယ့် နောက်အချက်ကတော့ တိုင်းရင်းဆေး ကဏ္ဍကို စနစ်ကျနခိုင်မာတဲ့ ကဏ္ဍအဖြစ်ဆောက်မှာလား၊ စနစ်ကျနမှုနည်းတဲ့ ကဏ္ဍအဖြစ်မှာပဲ ထားမှာလား ဆိုတဲ့အချက် ဖြစ်ပါတယ်။ နာယကကြီးခင်ဗျား။ ရှေးယခင်ကတည်းက ကျင့်သုံးခဲ့တဲ့ မြန်မာ့တိုင်းရင်းဆေးဟာ အစွမ်းထက် ပါတယ်။ သို့သော်လည်း စနစ်ကျတဲ့ သိပ္ပံနည်းကျတဲ့ တိကျတဲ့ ဆေးဝါးဖော်ထုတ်မှု ကုသမှုတွေ သင်ကြား မှုတွေ ပြုလုပ်နိုင်မှသာ ပိုမိုကောင်းမွန်တဲ့ ကျန်းမာရေး စောင့်ရှောက်မှုတွေ ပေးနိုင်မှာဖြစ်သလို နိုင်ငံ တကာကိုလည်း ထိုးဖောက်နိုင်မှာ ဖြစ်ပါတယ်။ ယခုလည်း တိုင်းရင်းဆေးလောကဟာ အဲဒီလမ်းကြောင်း ဖက်ကို ဦးတည်ပြီးသွားနေတာ တွေ့ရပြီး သင်ကြားရေးမှာဆို တက္ကသိုလ်အဆင့်ထိဖွင့်လှစ် ဆက်လက် သင်ကြားလာနိုင်တာ တွေ့ရပါတယ်။ ဒီလိုသွားနေတာကို အားပေးမှာလား၊ အဟန့်အတားဖြစ်စေမှာ လားဆိုတာကိုတော့ အခုဥပဒေကြမ်းရဲ့ အပိုဒ် ၁၅ (စ) က ဆုံးဖြတ်သွားမှာ ဖြစ်ပါတယ်။ လွှတ်တော်နာယကကြီးခင်ဗျား။ ယခုဥဒေထဲမှာ နှစ်ပေါင်းများစွာ ကုသလာတဲ့ တိုင်းရင်းဆေး သမားတော်ကြီးတွေအတွက်ဆိုတဲ့ ခြွင်းချက်ကိုသာ အဓိကထားစဉ်းစားပြီး အပိုဒ် ၁၅(စ) ကို ထည့်သွင်းမယ် ဆိုရင် တိုင်းရင်းဆေးကဏ္ဍအတွက် ထိခိုက်မှုများစွာ ဖြစ်လာနိုင်ပါတယ်။ ဒီပုဒ်မကြောင့် မည်သည့် တိုင်းရင်းဆေးတက္ကသိုလ်၊ တိုင်းရင်းဆေးသင်တန်းမှာမှ စနစ်တကျသင်ကြားခဲ့မှုမရှိဘဲ ရောဂါတိုင်းကို ကုသခွင့်ရှိတဲ့ တိုင်းရင်းဆေးဆရာတွေ ပေါ်ပေါက်လာမှာ ဖြစ်ပါတယ်။ ဒါ့အပြင် တိုင်းရင်းဆေးဝါး ထုတ်လုပ် ရာတွင် ကြီးကြပ်ခွင့်ရရှိခြင်း ဆေးကောင်စီအဖွဲ့ဝင်အဖြစ် ရွေးချယ်ခံနိုင်ခွင့် စတာတွေလည်း ခွင့်ပြုပေး ရမှာဖြစ်လို့ တိုင်းရင်းဆေးလောကအတွက် အင်မတန်စိတ်ပူစရာကောင်းတဲ့ ကိစ္စဖြစ်ပါတယ်။ တိုင်းရင်းဆေး ကဏ္ဍအပေါ်မှာ လူထုယုံကြည်မှု ကျဆင်းသွားနိုင်ပါတယ်။ လွှတ်တော်နာယကကြီးခင်ဗျား။ မိရိုးဖလာရိုးရာ အစဉ်လာတိုင်း ဆေးကုလာသူတွေ အတွက်လည်း တိုင်းရင်းဆေးဆရာ မှတ်ပုံတင်လက်မှတ်မရပေမယ့် ဆေးကုသခွင့်လိုင်စင် လျှောက်ထားလို့ရအောင် ဥပဒေက ခွင့်ပြုပြီးဖြစ်ပါတယ်။ ကန့်သတ်ဆေးကုသခွင့်လိုင်စင်မှာ မိမိကျွမ်းကျင်ရင် ကျွမ်းကျင်သလို ကုသခွင့်ရရှိအောင် ပေးထားပြီးဖြစ်ပါတယ်။ နာမည်ကျော်ပြီးသား တိုင်းရင်းဆေးသမားတော်တွေဟာ ကောင်းမွန်တဲ့ဂုဏ်သတင်းရှိပြီး အများပြည်သူရဲ့ ယုံကြည်မှုရရှိပြီး ဖြစ်ပါတယ်။ ဆေးကုသခံယူသူ အတွက် ယုံကြည်စိတ်ချရမှုနဲ့ ဂုဏ်သတင်းကောင်းဟာ လိုင်စင်အမျိုးအစားထက် ပိုမိုအဓိကကျပါတယ်။ ဒါကြောင့် အပိုဒ် ၁၅(စ)ကို ပယ်ဖျက်ခြင်းဟာ နှစ်ပေါင်းများစွာ ကုသလာတဲ့ တိုင်းရင်းဆေးသမားတော်ကြီးတွေ ကိုလည်း ခွဲခြားမှုမဖြစ်စေသလို ထိခိုက်မှုလည်း မဖြစ်စေပါဘူး။ နာယကကြီးခင်ဗျား။ ဆေးပညာမှာ ယုံကြည်ရမှုဆိုတာ အထူးအရေးကြီးပါတယ်။ ဒါကြောင့် အရေအတွက်ထက် အရည်အသွေး ကောင်းမွန်မှု၊ အရည်အသွေးအာမခံနိုင်မှုကိုသာ ပိုအဓိကထားဖို့လိုပါ တယ်။ တကယ်လို့သာ တိုင်းရင်းဆေးဆရာလက်မှတ်ကို ပညာရပ်ပိုင်းဆိုင်ရာ အာမခံချက်ရှိတဲ့ ဘွဲ့၊ လက်မှတ် မရှိလည်း ကောင်စီတစ်ခုတည်းရဲ့ ဆုံးဖြတ်ချက်နဲ့ ခွင့်ပြုပေးလိုက်မယ်ဆိုရင် တိုင်းရင်းဆေးလောကဟာ လူတွေအယုံကြည်မဲ့တဲ့လောက ဖြစ်သွားပါလိမ့်မယ်။ လွှတ်တော်နာယကကြီးခင်ဗျား။ နောက်တစ်ချက်က အပိုဒ် ၁၅(စ) ဟာ တိုင်းရင်းဆေးဆရာ ဖြစ်ထိုက်သူရဲ့ အရည်အချင်း သတ်မှတ်ခွင့်ကို ကောင်စီကို ပေးအပ်ထားတာပဲ လျှောက်တိုင်း တိုင်းရင်း ဆေးဆရာ မှတ်ပုံတင်လက်မှတ် မရနိုင်ဘူးလို့ အကြောင်းပြကောင်း ပြနိုင်ပါတယ်။ ဥပဒေပြုတဲ့နေရာမှာ မူကိုသာ အခြေပြုနိုင်သမျှ ပြုရပါတယ်။ လူကို အခြေမပြုသင့်ပါဘူး။ ကျွန်တော်တို့ နိုင်ငံလို ကဏ္ဍတိုင်း အလွှာတိုင်း၊ နေရာတိုင်းမှာ အဂတိတွေနဲ့ ပြည့်နေတဲ့ နိုင်ငံမျိုးမှာလည်း လူကိုဗဟိုပြုဖို့မသင့်ပါဘူး။ မူကို ဗဟိုပြုတဲ့ဥပဒေသာ ဖြစ်သင့်ပါတယ်။ ဒါကြောင့်အပိုဒ် ၁၅(စ)ကို ပယ်ဖျက်သင့်ပါတယ်။ ဒါ့အပြင် အပိုဒ် ၁၅(စ)သာ အတည်ဖြစ်သွားရင် တိုင်းရင်းဆေးတက္ကသိုလ်ကို မတက်လည်း၊ စနစ်တကျသင်လည်း တိုင်းရင်းဆေးဆရာ လက်မှတ်ရရှိမှာဖြစ်လို့ ဘယ်သူမှ စနစ်တကျသင်ဖို့ စိတ်ပါမှာ မဟုတ်တော့သလို့ စနစ်ကျနလာတဲ့ တိုင်းရင်းဆေးကဏ္ဍကြီး နောက်ကြောင်းပြန်သွားပါလိမ့်မယ်။ လွှတ်တော်နာယကကြီးခင်ဗျာ။ နိဂုံးချုပ်အနေနဲ့အပိုဒ် ၁၅(စ)ကို ဥပမာတစ်ခုနဲ့ နှိုင်းယှဉ်ပြောချင် ပါတယ်။ ဒီပုဒ်မဟာ ဘာနဲ့တူလဲဆိုတော့ သူခိုးပူနေတဲ့ အကိုကြီးမိုးချုပ်မှ ပြန်လာပါ့မယ်ဆိုပြီး သွားတာ ခံရနိုင်ပါတယ်။ အကိုကြီးပြန်လာမှပဲ တံခါးထဖွင့်ပေးတာ ကောင်းပါတယ်။ ဒီဥပဒေမှာလည်း အပိုဒ် ၁၅(စ)က တံခါးကြီး ဖွင့်ပေးထားသလို ဖြစ်နေပါတယ်။ တကယ်တော့ လိုအပ်ရင် တံခါးထဖွင့် ပေးဖို့ရအောင်လည်း ဒီဥပဒေမှာ ပါပြီးသားပါ။ လက်ရှိအနေထားအရ တံခါးပိတ်ထားပြီး လိုအပ်မှသာ တံခါးဖွင့်သင့်တာမို့ အပိုဒ် ၁၅(စ)ကို ပယ်ဖျက်ပေးစေလိုပါတယ်။ ဒါ ကြောင့် စနစ်တကျရှိတဲ့ သိပ္ပံနည်း ကျတဲ့ တိုင်းရင်းဆေးကဏ္ဍဖြစ်ပေါ်လာရေးနဲ့ ဘေးကင်းလုံခြုံတဲ့ တိုင်းရင်းဆေးကုသမှုကို မိဘပြည်သူများ ရရှိ စေရေးအတွက် အပိုဒ် ၁၅(စ)ကို ကန့်ကွက်ပယ်ဖျက်ပေးပါရန် မေတ္တာရပ်ခံရင်း နိဂုံးချုပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ကျန်းမာရေးနှင့်အားကစားဝန်ကြီးဌာန သဘောထားပြောပါ။</speech>
<speech><agency id="20">ဒေါက်တာမြင့်ထွေး(ပြည်ထောင်စုဝန်ကြီး၊ ကျန်းမာရေးနှင့်အားကစားဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ ဒီကိစ္စဟာ အလွန်ကျယ်ပြန့်တဲ့ကိစ္စ ဖြစ်ပါတယ်။ နှစ်ဖက်စလုံးနေရာက စဉ်းစားဖို့လိုပါတယ်။ တစ်ဖက်မှာ အပေါင်းလက္ခဏာရှိသလို အနုတ် လက္ခဏာရှိတယ်။ တစ်ဖက်မှာ အနုတ်လက္ခဏာရှိသလို အပေါင်းလက္ခဏာရှိတယ်။ ဒီမှာကြည့်တဲ့အခါမှာ တိုင်းရင်းဆေးတက္ကသိုလ်က ဘွဲ့ရပြီးအောင်လာတဲ့သူပဲ ကုသခွင့်ပေးမယ်ဆိုရင် အရင်တုန်းကရှိတဲ့ သမားတော်ကြီးတွေကို ဘယ်လိုစဉ်းစားမလဲ။ သမားတော်ကြီးမှာ ကုသချက်တွေဟာ အောင်လာတဲ့ ဘွဲ့ရတဲ့ သူတွေထက် များစွာကျွမ်းကျင်တဲ့ ပညာတွေလည်းရှိပါတယ်။ ကျွန်တော့အနေနဲ့ကတော့ ဒီထွက်လာတဲ့ ဟာကတော့ မှန်ပါတယ်။ Scientific ဖြစ်ပြီးဘွဲ့ရဖြစ်ရမယ်။ ဒါတွေကိုပေးမယ်။ ဟိုကျန်တဲ့သူတွေကို ဘယ်လိုစဉ်းစားမလဲ ဆိုတာတော့ စဉ်းစားဖို့လိုပါတယ်၊ စဉ်းစားတဲ့အခါမှာလည်း စိုးရိမ်စရာ မလိုပါဘူး။ တိုင်းရင်းဆေးကောင်စီမှာပါဝင်တဲ့ အဖွဲ့ဝင်များအားလုံးသည် တကယ့်တိုင်းရင်းဆေးသမားတော်ကြီးတွေ ပါပါတယ်။ အတွေ့ကြုံရင့်တဲ့သူတွေ ပါပါတယ်။ ကျွန်တော်တို့ ကျန်းမာရေးနဲ့ အားကစားဆီမှာ တိုင်းရင်းဆေး ပညာဌာနက လူတွေပါတယ်။ တိုင်းရင်းဆေးတက္ကသိုလ်ကော ဒါကိုတော့ တစ်ဖက်က စဉ်းစားပေးရပါမယ်။ မဟုတ်ဘဲနဲ့ ဒါကိုတစ်ချက်တည်း ဒါပဲလုပ်မယ်ဆိုရင် ဟိုဆရာ/ဆရာကြီးတွေ ဘယ်လိုလုပ်မလဲ။ ဒါကိုလည်း နှစ်ဖက်မျှပြီး စဉ်းစားရမယ်။ စဉ်းစားတယ်ဆိုတာ ပြည်သူလူထုရဲ့ အကျိုးကို ကျွန်တော်တို့ စဉ်းစားတာပါ။ ဒီတစ်ဖက်ကို ဒုက္ခရောက်စေချင်လို့ မဟုတ်ပါဘူး။ အများကြီးပဲရှိပါတယ်။ ဒီမှာထိုင်နေတဲ့ လွှတ်တော်ကိုယ်စားလှယ်များလည်း တိုင်းရင်းဆေးသမာတော်ကြီးတွေပေးတဲ့ ဆေးကုထုံးနဲ့ ကောင်းသွားတဲ့ သူတွေ အမျိုးတွေမှာ ကောင်းသွားတဲ့သူတွေ အများကြီးရှိပါတယ်။ ဒီအချက်ကိုတော့ နှစ်ဖက်ကို စဉ်းစား စေချင်ပါတယ်။ ကျွန်တော့အနေနဲ့တော့ ဒီလိုမဲခွဲဆုံးဖြတ်လိုက်လို့ရှိရင်တော့ တစ်ဖက်ဖက်ကတော့ နိုင်သွားမှာဖြစ်ပါတယ်။ သို့သော်လည်း တစ်ဖက်မှာ ရှုံးသွားတဲ့ဖက်ကိုလည်း ကျွန်တော်တို့က ပြန်ကြည့် ရမယ်။ ဒါမျှမျှတတတော့ ဖြစ်စေချင်ပါတယ်။ သို့သော်လည်း ဒီမှာပြောထားတာ ရှင်းရှင်းလေးပါပဲ။ တိုင်းရင်းဆေးကောင်စီမှာသာလျှင် အခွင့် အာဏာရှိပါတယ်။ ဒါမှန်ပါတယ်။ တိုင်းရင်းဆေးကောင်စီ နောက်ဆုံးအဆင့် ဖြစ်ပါတယ်။ နိုင်ငံခြားမှာ ဆိုလို့ရှိရင် ကျွန်တော်တို့ M.B.B.S တွေ ရသွားပြီးရင် Bol Certificate ဆိုတာ ပြန်ရပါတယ်။ ၅ နှစ် တစ်ခါ ဒီလိုလည်း ကျွန်တော်တို့ လုပ်ပေးမလား။ ဒါတွေကိုလည်း ကျွန်တော်တို့ ရှေ့ရေးကို ကျွန်တော်တို့ ဆေးပညာလောကမှာလည်း စဉ်းစားနေပါတယ်။ ကျွန်တော်တို့ M.B.B.S မှာလည်း ဘွဲ့တစ်ခါတည်းရတယ် ကျွန်တော်တို့ တစ်သက်လုံးဘာသင်တန်းမှမတက်ဘဲနဲ့ ပြည်သူလူထုကို ကုသနေခြင်းဖြစ်ပါတယ်။ သူတို့ကို ကျွန်တော်တို့က သင်တန်းတွေကို စပေးနေပါပြီ။ အဲဒီလိုပဲ တိုင်းရင်းဆေးမှာလည်း လုပ်သင့်ပါတယ်။ ဒီနေရာမှာ ကြုံကြိုက်လို့ ပြောတာပါ။ တိုင်းရင်းဆေး(တဆ) တစ်ခုတည်းနဲ့ ဒါလုံးဝမလုံလောက်ပါဘူး။ သူတို့ကို ကျွန်တော်တို့ တိုင်းရင်းဆေးကောင်စီအသင်းရယ်၊ ကျန်းမာရေးနဲ့ အားကစားဝန်ကြီးဌာနရယ်၊ တိုင်းရင်းဆေးတက္ကသိုလ်ရယ် ပေါင်းပြီးတော့ ဘယ်လိုလုပ်မယ်ဆိုတာ အားလုံးဒီမှာ ဝိုင်းဝန်းစဉ်းစားပေးပါ။ လွှတ်တော်ကိုယ်စားလှယ်ကြီးများလည်း ဝိုင်းဝန်းစဉ်းစားပေးပါ ။ ကျွန်တော်တို့ တိုင်းရင်းဆေးလောကဟာ အနောက်ပိုင်းဆေးလောကနဲ့ ယှဉ်နိုင်အောင်၊ ကျော်နိုင်အောင်ထိကို ကျွန်တော်တို့ လုပ်လို့ရပါတယ်။ အားလုံး ဝိုင်းဝန်းစုပေါင်း ညီညာပြီးလုပ်မှသာလျင် တိုင်းရင်းဆေးလောကကြီးဟာ တိုးတက်မှာဖြစ်ကြောင်း ကျွန်တော် ပြောလိုပါတယ်။ ကျေးဇူးတင်ပါတယ်။</speech>
<speech type="speaker">ဥပဒေကြမ်းပူးပေါင်းကော်မတီ သဘောထားပြောပါ။ ဒေါက်တာမြတ်ဉာဏစိုး (တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)။ နာယကကြီးခင်ဗျား။ ဒီအချက်က လွှတ်တော်ကိုယ်စားလှယ်တော်ကြီးများလည်း တော်တော်ကျယ်ကျယ် ပြန့်ပြန့် ဆွေးနွေးခဲ့ပြီးဖြစ်ပါတယ်။ ပြည်သူများလည်း အင်မတန်မှ စိတ်ဝင်တစား စောင့်ကြည့်နေတဲ့ အခြေ အနေ ဖြစ်တဲ့အတွက်ကြောင့်မို့လို့ ကျွန်တော်တို့ ဥပဒေကြမ်းပူးပေါင်းကော်မတီအနေနဲ့ းငယ် ယူပြီးတော့ ရှင်းလင်းတင်ပြခွင့်ပြုပါရန် မေတ္တာရပ်ခံပန်ကြားလိုပါတယ်။ ပထမဦးဆုံးကတော့ ကျွန်တော်တို့ အခုဆွေးနွေးနေတဲ့ အပိုဒ် ၁၅ အပိုဒ်ခွဲ(စ)ဟာ တိုင်းရင်းဆေးကောင်စီရဲ့ လုပ်ပိုင်ခွင့် ဖြစ်ပါတယ်။ ဖတ်ကြား တင်ပြပါမယ်။ တိုင်းရင်းဆေးပညာဖြင့် အသက်မွေးဝမ်းကျောင်းပြုလျက်ရှိသည့် “တိုင်းရင်းဆေးဆရာ ဖြစ်ထိုက်သူ၏ အရည်အချင်းများသတ်မှတ်ခြင်း” အရည်ချင်းတွေကို သတ်မှတ်ပေးမှာပါ။ အားလုံးစိုးရိမ်နေတာက သူသူငါငါတိုင်းရင်းဆေးကောင်စီက ဖွံ့ဖွဖြစ်စေဆိုပြီးတော့ တိုင်းရင်း ဆေးဆရာ ဖြစ်ထိုက်သည်လို့ တံဆိပ်ကပ်ပေးလိုက်တာနဲ့ ပေါ်ပေါက်လာမယ့် တိုင်းရင်းဆေးဆရာတွေ ပေါ်ပေါက်လာမှာကို စိုးရိမ်နေတယ်ဆိုတာကို ကျွန်တော်တို့ နားလည်ပါတယ်။ ဒါပေမယ့် တိုင်းရင်းဆေး ဆရာ ဖြစ်ထိုက်တဲ့ ဖြစ်ထိုက်ရမယ့် ပုဂ္ဂိုလ်တွေရဲ့ အရည်အချင်းကို သတ်မှတ်ရမှာဟာ တိုင်းရင်းဆေး ကောင်စီဟာ တိုင်းရင်းဆေးပညာရှင်အများစုနဲ့ ပါဝင်ဖွဲ့စည်းထားတာ ဖြစ်ပါတယ်။ ၄၅ ဦးထက်မပိုတဲ့ ကောင်စီ ဖွဲ့စည်းခြင်းမှာ အပိုင်း ၃ ပိုင်း ပါတယ်။ ပထမဆုံးအပိုင်းကတော့ အုပ်ချုပ်ရေး၊ စီမံခန့်ခွဲရေးနဲ့ သင်ကြားရေးပိုင်း တစ်နည်းအားဖြင့်ပြောရရင် ဝန်ကြီးဌာနနဲ့ သက်ဆိုင်တဲ့အပိုင်း ဖြစ်ပါတယ်။ အပိုဒ်ခွဲ ငယ်(၁)ကနေ (၄)ထိဟာ တိုင်းရင်းဆေး ပညာဦးစီးဌာန ညွှန်ချုပ်ပါတယ်။ တိုင်းရင်းဆေးတက္ကသိုလ် ပါမောက္ခချုပ် ပါပါတယ်။ ဦးစီးဌာနက ညွှန်ကြားရေးမှူးတွေ ပါပါတယ်။ တိုင်းရင်းဆေးတက္ကသိုလ်က ပါမောက္ခတွေ ပါပါတယ်။ အမှတ်စဉ် (၅) နဲ့ (၆) ကတော့ CSO တွေ ဖြစ်ပါတယ်။ တိုင်းရင်းဆေး ဆရာအသင်း ဗဟိုက ကိုယ်စားလှယ်တွေ ပါပါတယ်။ တိုင်းရင်းဆေးဝါးထုတ်လုပ်သူများနဲ့ တိုင်းရင်းဆေး ပစ္စည်းလုပ်ငန်းရှင်များအသင်းက ကိုယ်စားလှယ် တွေပါပါတယ်။ အမှတ်စဉ် (၇)၊ (၈)၊ (၉) ကတော့ တိုင်းရင်းဆေးဆရာများ သီးသန့်ဖြစ်ပါတယ်။ ဒီမှာ ထူးခြားတာကလည်း နောက်ဆုံးပိုင်းဖြစ်တဲ့ တိုင်းရင်း ဆေးဆရာများထဲမှာလည်း လူငယ်တိုင်းရင်းဆေးပညာရှင်များ စိုးရိမ်နေသလို မဖြစ်ရအောင် မှတ်ပုံတင် တိုင်းရင်းဆေးဆရာ သက်တမ်း အနည်းဆုံး ရ နှစ်ရှိသူ၊ အသက် ၃၅ နှစ် အောက်ရှိသူ နှစ်ဦးဆိုပြီး ပါပါတယ်။ ဒါတွေဟာ ဘွဲ့ရတိုင်းရင်းဆေးတက္ကသိုလ်က ဘွဲ့ရရှိထားတဲ့ လူငယ်တိုင်းရင်းဆေးဆရာများ စိုးရိမ်ဖွယ်ရာမရှိဘူးဆိုတာကို ရှင်းလင်းတင်ပြလိုခြင်း ဖြစ်ပါတယ်။ နောက်တစ်ခုက ကျွန်တော်တို့ ယနေ့ လက်ရှိ မြန်မာနိုင်ငံမှာ ဆေးတက္ကသိုလ် ၅ ခုရှိပါတယ်။ သွားဘက်ဆိုင်ရာဆေးတက္ကသိုလ် ၂ ခုရှိပါတယ်။ တိုင်းရင်းဆေးတက္ကသိုလ် တစ်ခုပဲရှိပါတယ်။ ဆိုလိုခြင်းအားဖြင့်ကတော့ ကျွန်တော်တို့ Product တွေ နည်းနေပါသေးတယ်။ မွေးထုတ်နိုင်တဲ့အပိုင်းက နည်းနေပါသေးတယ်။ ကိုယ်စားလှယ်တော်ကြီးများ ဆွေးနွေးသွားတဲ့ထဲမှာလည်း တိုင်းရင်းဆေးဆရာ များရဲ့ အခွင့်အရေးမဆုံးရှုံးဘူး။ သို့သော် အထွေထွေလိုင်စင်တော့ မရတော့ဘူး။ ကန့်သတ် လိုင်စင်ပဲရတော့မယ်။ တစ်နည်းအားဖြင့် ပြောရရင် ကျွန်တော်တို့ဆေးပညာနယ်ပယ်မှာ တောက်လျှောက် ကြုံတွေ့ခဲ့ရတဲ့ အထွေထွေဆေးပညာရပ်မှာဆိုရင် LMP, MBBS, MBBS တွေမပေါ်ခင်တုန်းက LMP apo:cope. ooscòmoss goulosus Licensed Medical Practitioner op:oouloswn LMP များကို အရည်အချင်းမရှိလို့ တစ်ထစ်ချ သတ်မှတ်လို့မရပါဘူး။ နောက်သွားဘက်ဆိုင်ရာ ဆရာဝန်များ အနေနဲ့ဆိုရင်လည်း Dental Surgeon နဲ့ CDP ဆိုတဲ့လူတန်းစား ၂ ရပ်ရှိပါတယ်။ Certified Dental Practitioner များပါ။ အဲဒီတော့ ဝါရင့်တိုင်းရင်းဆေးဆရာကြီးများဟာ တက္ကသိုလ်တွေက မွေးထုတ်ပေး လိုက်မယ့် မျိုးဆက်သစ် လူငယ်တိုင်းရင်းဆေးများထက် တစ်ဆင့်နိမ့်တဲ့ ဒုတိယတန်းစား တိုင်းရင်းဆေး ဆရာများဖြစ်သွားပါလိမ့်မယ်။ ဒီကန့်သတ်ချက်ကို ပယ်ဖျက်လိုက်ရင်။ အလေးအနက်ပြုပြီးတော့ တင်ပြလို တာကတော့ ဒါကဥပဒေ ဖြစ်ပါတယ်။ ဥပဒေပြီးရင် နောက်မှာ နည်းဥပဒေလာပါဦးမယ်။ အရည်အချင်း သတ်မှတ်ချက်များကို တိုင်းရင်းဆေးကောင်စီက ဒီအတိုင်း ကျွန်တော်တို့ သုံးသပ်ပြီးပေးလို့ရမှာ မဟုတ်ပါဘူး။ အချက် ၆ ချက် အဲဒီအခါမှာပါဝင်လာမှာဖြစ်ပါတယ်။ ဒါကို ကျွန်တော် အလေးအနက်ပြု တင်ပြနေတာကတော့ အခုက ထောက်ခံဆွေးနွေးတဲ့ လွှတ်တော် ကိုယ်စားလှယ်က ၃ ဦးဖြစ်ပါတယ်။ ကန့်ကွက်ဆွေးနွေးတဲ့ လွှတ်တော်ကိုယ်စားလှယ်က ၃ ဦး ဖြစ်ပါတယ်။ အင်မတန်ထူးခြားတာက ထောက်ခံတဲ့ လွှတ်တော် ကိုယ်စားလှယ်တွေထဲမှာ ပြည်သူ့လွှတ်တော် ကိုယ်စားလှယ်တွေပါသလို အမျိုးသားလွှတ်တော် ကိုယ်စားလှယ်တွေလည်း ပါပါတယ်။ ကန့်ကွက်တဲ့ထဲ မှာလည်း အမျိုးသားလွှတ်တော်ကိုယ်စားလှယ်ပါသလို ပြည်သူ့လွှတ်တော် ကိုယ်စားလှယ်တွေလည်း ပါပါတယ်။ ကန့်သတ်ရမယ့်၊ အရည်အချင်းသတ်မှတ်ရမယ့် အချက် ၆ ချက်ရှိပါတယ်။ နံပါတ်(၁)ကတော့ အသက်အရွယ်ဖြစ်ပါတယ်။ တိုင်းရင်းဆေးဆရာရဲ့ အသက် ဖြစ်ပါတယ်။ နံပါတ်(၂) အချက်ကတော့ ဆေးကုသခဲ့တဲ့ သက်တမ်းဖြစ်ပါတယ်။ တိုင်းရင်းဆေးကုသတဲ့ သက်တမ်းဟာ ၁၀ နှစ်ရှိရမယ်။ ၁၅ နှစ် ရှိရမယ်။ ဒါမျိုးလည်း သတ်မှတ်ထားမှာဖြစ်ပါတယ်။ နောက်တစ်ခုကကျတော့ (၃) အချက်ကကျတော့ ဆေးကုသမှုမှတ်တမ်းဖြစ်ပါတယ်။ ၁၀ နှစ်၊ ၁၅ နှစ် တော့ရှိတယ်။ ဆိုင်းဘုတ်ကြီးပဲချိတ်ထားပြီးတော့ လူနာတစ်ယောက်မှလည်း မကုဘူး။ အများပြည်သူရဲ့ ကိုးစားမှုလည်း မရဘူးဆိုတော့လည်း မရပါဘူး။ လူနာဘယ်နှစ်ဦးကို ကုခဲ့တယ်ဆိုတဲ့ မှတ်တမ်းရှိရ ပါမယ်။ Record တွေရှိရပါမယ်။ နံပါတ်(၄) အချက်ကတော့ ဆေးကုသတဲ့ နည်းစနစ်နဲ့ ကုထုံးတွေ အပ်စိုက်ကုတာပဲဖြစ်ဖြစ်၊ Acupuncture ပဲဖြစ်ဖြစ်၊ ဘယ်လိုပဲဖြစ်ဖြစ် တိုင်းရင်းဆေးကောင်စီက အသိ အမှတ်ပြုထားတဲ့ နည်းစနစ်နဲ့ကုထုံးများကို အသုံးပြုမှသာလျှင် ခွင့်ပြုမှာဖြစ်ပါတယ်။ နံပါတ်(၅) အချက် ကတော့ သုံးစွဲတဲ့ဆေးဝါးတွေ၊ ဓာတ်စာတွေဟာ FDA လို့ခေါ်တဲ့ အစားအသောက်နဲ့ ဆေးဝါးကွပ်ကဲမှု စိစစ်ရေးဌာနရဲ့ ခွင့်ပြုချက်ရရှိမှ ဖြစ်ပါတယ်။ (၆)အချက် အရေးကြီးဆုံးအချက်ဖြစ်ပါတယ်။ ကောင်စီက လိုအပ်ရင် အရည်အချင်းစစ်ဆေးခြင်း၊ ဆိုတဲ့သဘောက စာမေးပွဲဖြစ်ပါတယ်။ ကမ္ဘာမှာ Learning Process က တက္ကသိုလ်တက်မှ၊ ကျောင်းတက်မှ မဟုတ်ပါဘူး။ Self-Learning ဆိုတာလည်းရှိပါတယ်။ အင်တာနက်ပေါ်ကနေ ကျွန်တော်တို့ လေ့လာလို့ ကိုယ်တကယ်ဖြစ်ချင်ရင် တကယ်လေ့လာမယ်။ ခုနကလို စံနှုန်းတွေ အသက်အရွယ် အားဖြင့်လည်း ပြည့်မီမယ်။ ဆေးကုသတဲ့ သက်တမ်းတစ်ခုကိုလည်း ပြည့်မီမယ်။ ဆေးကုသတဲ့ မှတ်တမ်း ကောင်းတွေလည်းရှိမယ်။ ကုထုံးနည်းစနစ်ကလည်း စနစ်ကျနခိုင်မာမယ်။ သုံးစွဲတဲ့ ဆေးဝါးဓာတ်စာတွေ ကလည်း အစစ်ဆေးခံနိုင်မယ်ဆိုရင် တိုင်းရင်းဆေးကောင်စီက စစ်ဆေးမယ့်စာမေးပွဲကို ဝင်ရောက် ဖြေဆိုခွင့် ရှိမှာဖြစ်ပါတယ်။ ဒါမှမဟုတ်ရင်လည်း စစ်မေးမယ့်စာမေးပွဲ ဖြစ်ချင်ဖြစ်ပါမယ်။ နှုတ်မေး ဖြစ်ချင်ဖြစ်ပါမယ်။ တိုင်းရင်းဆေးကောင်စီသည် နိဂုံးချုပ်တင်ပြလိုတာကတော့ လက်လွတ်စပယ် တံဆိပ်ကပ်ပေး လိုက်မှာ မဟုတ်ပါဘူး။ တိုင်းရင်းဆေးဆရာများ ဖောင်းပွလာမယ့် ကိစ္စရပ်ကိုတော့ ကောင်စီကြီး တစ်ရပ်ဟာ တိုင်းရင်းဆေးလောကရဲ့ ဥသျှောင်ကောင်စီကြီးတစ်ရပ်ဟာ ဒါကိုဆောင်ရွက်မှာ မဟုတ်ပါဘူး။ ဒီအတွက် ပြည်ထောင်စုဝန်ကြီးကလည်း ခုနတင်ပြသွားတာရှိပါတယ်။ ရှေးယခင်အစဉ်အဆက်က သမားတော်ကြီးများကိုလည်း ထည့်သွင်းစဉ်းစားဖို့ လိုပါတယ်ဆိုတဲ့အတိုင်း “သမားဆိုအိုမှ၊ ပျိုမှ” ဆိုတဲ့ ခေတ်မဟုတ်ပါဘူး။ မှန်ကန်တဲ့ သမားကောင်းဖြစ်ဖို့ပဲ လိုပါတယ်။ ဘွဲ့ရမှ၊ ဘွဲ့မရမှဆိုတာထက် အရည်အချင်း ပြည့်မီတဲ့ တိုင်းရင်းဆေးပညာရှင်များ၊ တိုင်းရင်းဆေးဆရာများကို အသိအမှတ်ပြုနိုင်ဖို့ရာအတွက် ကောင်စီကို ဒီလုပ်ပိုင်ခွင့်ပေးရပါမယ်။ ဥပဒေမှာ ဒီအချက်ပါမှသာလျှင် ကျွန်တော်ခုနက တင်ပြတဲ့ အချက် ၆ ချက်ဟာ နည်းဥပဒေမှာ ပါရှိလာမှာဖြစ်ပါတယ်။ ဥပဒေမှာကိုက ဒါကိုပယ်ဖျက်လိုက်ပြီဆိုတာနဲ့ နည်းဥပဒေမှာလည်း ပါဝင်လာနိုင်စရာ မရှိတော့ပါဘူး။ နည်းဥပဒေသည် ဥပဒေကို ကျော်လွန်နိုင်တာ မဟုတ်တဲ့အတွက် ကြောင့်မို့လို့ သင်းသတ်လိုက်သလိုဖြစ်သွားပါမယ်။ အဲဒီတော့ ပြည်ထောင်စုလွှတ်တော် ကိုယ်စားလှယ် တော်ကြီးများအနေနဲ့ ဒီအချက်အားလုံးကို ခြုံငုံပြီးတော့ အစွဲကင်းစွာနဲ့ ဥပဒေပြုရတဲ့ ပုဂ္ဂိုလ်များပီပီ မှန်ကန်တဲ့ဘက်ကနေပြီးတော့ ရပ်တည်ဆုံးဖြတ်ပေးနိုင်ဖို့အတွက် လေးစားစွာ ပန်ကြားတင်ပြအပ်ပါတယ်။ အားလုံးကို ကျေးဇူးတင်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၁၅ အပိုဒ်ခွဲ (စ)သည် ပြည်သူ့လွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို သဘောတူ မတူ လွှတ်တော်ရဲ့ အတည်ပြုချက်ရယူပါ့မယ်။ ဆန္ဒမဲပေးကြဖို့အသင့်ရှိစေ လိုပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များက စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type="speaker">အဆိုထောက်ခံမဲ(၄၃၃)မဲ၊ ကန့်ကွက်မဲ(၉၄)မဲ၊ ကြားနေမဲ (၇)မဲ ဖြစ်ပါတယ်။</speech>
<speech type="speaker">ထောက်ခံဆန္ဒမဲများတဲ့အတွက် ပြည်သူ့လွှတ်တော်၏ အတည်ပြုချက် အတိုင်း အတည်ဖြစ်ကြောင်း ကြေညာပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ အစည်းအဝေးကို ၃၀ မိနစ်ခန့် ခေတ္တ ရပ်နားမှာ ဖြစ်ပါတယ်။</speech>
<speech type="mc">ပြည်ထောင်စုလွှတ်တော်နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျာ။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနဲ့ ဧည့်သည်တော်များ ခင်ဗျာ။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျာ။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<speech type="speaker">လွှတ်တော်ကိုယ်စားလှယ်များ ခင်ဗျား။ အစီအစဉ်(၆)ကို ဆက်လက် ဆောင်ရွက်သွားပါမယ်။ ဥပဒေကြမ်းပူးပေါင်းကော်မတီက အဆိုကို တင်ပြဖို့ဖြစ်ပါတယ်။ ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)။ နာယကကြီးခင်ဗျား။ ဥပဒေကြမ်းရဲ့ အပိုဒ် ၁၆ ခြေဆင်းကိုတော့ ပြည်သူ့လွှတ်တော်ရဲ့ အတည်ပြုချက် အတိုင်း အတည်ပြုပေးနိုင်ပါရန် အဆိုပြုတင်ပြအပ်ပါတယ်ခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၁၆ ခြေဆင်းသည် ပြည်သူ့လွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့် သည်။ ဒီအဆိုကို အတည်ပြုရန် လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူရှိပါသလား ခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="136">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီးခင်ဗျား။ ဥပဒေကြမ်းရဲ့ အပိုဒ် ၁၆ အပိုဒ်ခွဲ (က) ကိုတော့ အမျိုးသားလွှတ်တော်ရဲ့ အတည်ပြု ချက်အတိုင်း အတည်ပြုပေးနိုင်ပါရန် အဆိုပြုတင်ပြအပ်ပါတယ်ခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၁၆ အပိုဒ်ခွဲ(က)သည် အမျိုးသားလွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလား ခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။ ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)။ နာယကကြီးခင်ဗျား။ ဥပဒေကြမ်းရဲ့ အပိုဒ် ၁ရ ၏ ခြေဆင်းကို ပြည်သူ့လွှတ်တော်၏ အတည်ပြုချက် အတိင်း အတည်ပြုပေးနိုင်ပါရန် တင်ပြအပ်ပါတယ်ခင်များ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၁ရ ခြေဆင်းသည် ပြည်သူ့လွှတ်တော်ရဲ့ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့် သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူ မရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="136">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>ဥပဒေကြမ်းရဲ့ အပိုဒ် ၂၁ ဖြစ်တဲ့ ဥပဒေကြမ်းပူးပေါင်းကော်မတီရဲ့ ရေးထုံးပြင်ဆင်ချက်ကို လွှတ်တော်က အတည်ပြုပေးနိုင်ပါရန် အဆိုပြု တင်ပြအပ်ပါတယ်ခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၂၁ သည် ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့် သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလား ခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="136">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီးခင်ဗျား။ ဆက်လက်ပြီးတော့ ဥပဒေကြမ်းရဲ့ အပိုဒ် ၂၄ နဲ့ အခန်း (၁၁)ရဲ့ အခန်းခေါင်းစဉ်တို့ ကိုတော့ ပြည်သူ့လွှတ်တော်ရဲ့ အတည်ပြုချက်အတိုင်း လွှတ်တော်က အတည်ပြုပေးနိုင်ပါရန် အဆိုပြု တင်ပြအပ်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၂၄ နှင့် အခန်း(၁၁)ခေါင်းစဉ်တို့သည် ပြည်သူ့လွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="136">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီးခင်ဗျား ဆက်လက်ပြီးတော့ ဥပဒေကြမ်းရဲ့ အပိုဒ် ၃၁ အပိုဒ်ခွဲ (က)ကိုတော့ အမျိုးသားလွှတ်တော်ရဲ့ အတည်ပြုချက်အတိုင်း လွှတ်တော်က အတည်ပြုပေးနိုင်ပါရန် တင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၃၁ အပိုဒ်ခွဲ(က)သည် အမျိုးသားလွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="136">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီးခင်ဗျား။ အခုဆက်လက်ပြီးတော့ အဆိုတင်သွင်းသွားမယ့် အပိုဒ် ၃၁ အပိုဒ်ခွဲ(ဂ)ကတော့ ခုနကလွှတ်တော်မှာ ကျယ်ကျယ်ပြန့်ပြန့် ဆွေးနွေးပြီးတော့ အတည်ပြုပြီးဖြစ်တဲ့ အပိုဒ် ၁၅ ပုဒ်မခွဲ (စ) နဲ့ ချိတ်ဆက်နေတာဖြစ်ပါတယ်။ အပိုဒ် ၁၅ အပိုဒ်ခွဲ(စ)ကို အတည်ပြုပြီးဖြစ်တဲ့အတွက်ကြောင့်မို့လို့ လွှတ်တော်က ဒီအပိုဒ် ၃၁ အပိုဒ်ခွဲ(ဂ)ကိုလည်း ဥပဒေရေးထုံးအရ ဆက်လက်အတည်ပြုရန်သာ ဖြစ်ပါကြောင်း အဆိုပြု တင်ပြအပ်ပါတယ်ခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဥပဒေကြမ်း၏ အပိုဒ် ၃၁ အပိုဒ်ခွဲ (ဂ) သည် အပိုဒ် ၁၅(စ)နှင့်ဆက်စပ်ပြီး၊ ဆုံးဖြတ်ပြီး အပိုဒ် ၁၅(စ)ကို မူလကတည်းက လွှတ်တော်မှာ ဆုံးဖြတ်ပြီးဖြစ်ပါတယ်။ အဲဒါကြောင့် လွှတ်တော်ရဲ့ သဘောတူညီချက်နဲ့ ဆောင်ရွက်သွားမှာ ဖြစ်ပါတယ်။ ဥပဒေကြမ်းပူးပေါင်းကော်မတီရဲ့ အဆိုပြုတင်ပြချက်အပေါ် သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် ဥပဒေကြမ်းပူးပေါင်းကော်မတီရဲ့ အဆိုပြု ချက်ကို အတည်ပြုကြောင်း ကြေညာပါတယ်။</speech>
<speech><mp id="136">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီးခင်ဗျာ။ ဆက်လက်ပြီးတော့ ဥပဒေကြမ်းရဲ့ အပိုဒ် ၃၂ ကိုတော့ ဥပဒေကြမ်းပူးပေါင်း ကော်မတီရဲ့ ပြင်ဆင်ချက်အတိုင်း အတည်ပြု ပေးနိုင်ပါရန် တင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၃၂ သည် ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="136">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီးခင်ဗျာ။ ဆက်လက်ပြီးတော့ ဥပဒေကြမ်းရဲ့ အပိုဒ် ၃၆ နှင့် ၃၈ တို့ကိုတော့ ပြည်သူ့ လွှတ်တော်ရဲ့ အတည်ပြုချက်အတိုင်း လွှတ်တော်က အတည်ပြုပေးနိုင်ပါရန် တင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၃၆ နှင့် အပိုဒ် ၃၈ တို့သည် ပြည်သူ့လွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="136">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီးခင်ဗျာ။ ဆက်လက်ပြီးတော့ လွှတ်တော်ကို အဆိုတင်သွင်းမှာကတော့ ဥပဒေကြမ်းရဲ့ အပိုဒ် ၃၉ ဖြစ်ပါတယ်။ လွှတ်တော်ကိုယ်စားလှယ်တော်ကြီးများကို ဖြန့်ဝေထားတဲ့ ကန့်လန့်ဖြတ်ဇယားရဲ့ စာမျက်နှာ ရ အမှတ်စဉ် ၂၀ ဖြစ်ပါတယ်။ ဒီနေရာမှာ ဒီပြဋ္ဌာန်းချက်ဟာ ယာယီကန့်သတ် ဆေးကုသခွင့်လိုင်စင်ရရှိဖို့ လျှောက်ထားဖို့ ဖြစ်ပါတယ်။ လွှတ်တော်နှစ်ရပ်သဘောကွဲတာက အသုံးအနှုန်းပဲ သဘောကွဲတာဖြစ်ပါတယ်။ နိုင်ငံခြားသား တိုင်းရင်းဆေးဆရာလို့ ပြည်သူ့လွှတ်တော်က အတည်ပြုထားပြီးတော့ အမျိုးသား လွှတ်တော်ကတော့ ပြည်ပနိုင်ငံ၏ တိုင်းရင်းဆေးဆရာလို့ အတည်ပြုထားတာ ဖြစ်ပါတယ်။ ဥပဒေကြမ်း ပူးပေါင်းကော်မတီက ပြင်ဆင်လိုက်တဲ့အခါမှာတော့ မှားယွင်းပြီးတော့ ပြင်ဆင်မိတာ ဖြစ်ပါတယ်။ ပြည်ပ နိုင်ငံ၏ တိုင်းရင်းဆေးပညာဘွဲ့ က နိုင်ငံသား သို့မဟုတ် နိုင်ငံခြားသား၊ နိုင်ငံသားပါသွားပြီးတော့ အကျုံးဝင်သလို ဖြစ်သွားပါတယ်။ တကယ့်တကယ်တော့ ဒီ ယာယီကန့်သတ် ဆေးကုသခွင့်လိုင်စင်ဟာ နိုင်ငံသားနဲ့ အကျုံးဝင်ခြင်း မရှိပါဘူး။ ဥပဒေကြမ်းရဲ့ အခန်း ၁၁၊ အပိုဒ် ၃၁ မှာကို “မှတ်ပုံတင် လက်မှတ်ရရှိလိုသော နိုင်ငံသားတစ်ဦးသည် အောက်ပါသတ်မှတ်ချက်များနှင့်အညီ ကောင်စီသို့ လျှောက်ထား နိုင်သည်။ ” အပိုဒ်ခွဲ(က)မှာ “ကောင်စီက အသိအမှတ်ပြုသည့် ပြည်တွင်း၊ ပြည်ပတက္ကသိုလ် တစ်ခုခုက အပ်နှင်းသည့် ဖြစ်တဲ့အတွက်ကြောင့်မို့လို့ မြန်မာနိုင်ငံသားဆိုရင်တော့ ပြည်တွင်းကပဲ ဘွဲ့ရရ၊ ပြည်ပ ကပဲ ဘွဲ့ရရ ကျွန်တော်တို့ ယာယီကန့်သတ်မဟုတ်ပါဘူးခင်ဗျ။ အထွေထွေဆေးကုသခွင့်လိုင်စင် ရရှိမှာ ဖြစ်ပါတယ်။ ဒီပုဒ်မရဲ့ ရည်ညွှန်းချက်ကတော့ နိုင်ငံခြားသားကိုပဲ ရည်ညွှန်းတာဖြစ်တဲ့အတွက် ပြည်သူ့ လွှတ်တော်ရဲ့ အတည်ပြုချက်အတိုင်း လွှတ်တော်က အတည်ပြုပေးနိုင်ပါရန် လေးစားစွာ အဆိုပြု တင်ပြ အပ်ပါတယ်ခင်ဗျာ။</speech>
<speech type="speaker">ဒေါက်တာကျော်သန်းထွန်း မန္တလေးတိုင်းဒေသကြီး မဲဆန္ဒနယ်အမှတ်(၃) စတင်ဆွေးနွေးဖို့ဖြစ်ပါတယ်။</speech>
<speech><mp id="1289">ဒေါက်တာကျော်သန်းထွန်း(မဲဆန္ဒနယ်အမှတ်-၃၊ မန္တလေးတိုင်းဒေသကြီး)</mp>လေးစားအပ် ပါသော နာယကကြီးခင်ဗျာ။ မြန်မာနိုင်ငံရဲ့ အမျိုးသားရေးဆေးပညာနဲ့ ပတ်သက်တဲ့ ဆေးသိပ္ပံနဲ့ ဆေး တက္ကသိုလ် သန္ဓေတည်ဖို့ စိစစ်နေဆဲကာလမှာပဲ တရုတ်ပြည်သူ့သမ္မတနိုင်ငံ ကန်တုန်ဆေးတက္ကသိုလ်ကို တစ်ဦး၊ အိန္ဒိယနိုင်ငံ နယူးဒေလီဆေးတက္ကသိုလ်ကို နှစ်ဦး၊ ၁၉၇၅-၁၉၈၀ အထိ သွားရောက်ပညာ သင်ကြား ခဲ့တဲ့သူများ ရှိပါတယ်။ အိန္ဒိယနိုင်ငံသွားသူ တစ်ဦးကတော့ ကွယ်လွန်သွားရှာပါပြီ။ ရှားရှားပါးပါး နှစ်ယောက် ကျန်ပါသေးတယ်။ သူတို့ဟာ မြန်မာလူမျိုးစစ်စစ်များဖြစ်ပြီး သူတို့ကို နိုင်ငံခြားသား သတ်မှတ်သလို ယာယီကန့်သတ်ဆေးကုသခွင့်ပေးဖို့ တစ်ပြေးတည်းသတ်မှတ်မယ် ဆိုလို့ရှိရင် သင့် မသင့် ချင့်ချိန်ဖို့ ဖြစ်ပါတယ်။ အားလုံးကိုကျေးဇူးတင်ပါတယ်။</speech>
<speech type="speaker">ဆက်လက်ပြီး ဦးမြင့်ဦး သနပ်ပင်မဲဆန္ဒနယ်က ဆွေးနွေးဖို့ဖြစ်ပါတယ်။</speech>
<speech><mp id="1169">ဦးမြင့်ဦး(သနပ်ပင်မဲဆန္ဒနယ်၊ မကွေးတိုင်းဒေသကြီး)</mp>နာယကကြီးနဲ့တကွ အားလုံးပဲ မင်္ဂလာပါခင်ဗျာ။ ဒီအပိုဒ်ကတော့ ကျွန်တော်တို့ ဥပဒေကြမ်းပူးပေါင်းကော်မတီမှာ ညှိစဉ်အခါက ကျွန်တော်တို့ မျက်စိချော်သွားတာလို့ပဲ ကျွန်တော်ယူဆပါတယ်။ ဒါကြောင့်မို့လို့ အခု ကျွန်တော်တို့ ပြန်ညှိလိုက်တဲ့ အခါမှာ ဥပဒေကြမ်းပူးပေါင်းကော်မတီကလည်း ပြည်သူ့လွှတ်တော်ရဲ့ အတည်ပြုချက်အတိုင်း ဖြစ်တဲ့အတွက် အထွေအထူးတော့ ဆွေးနွေးစရာမလိုပါဘူး။ သို့သော်လည်း ကျွန်တော်တို့ ဒီဟာက အတော်အရေးကြီး တဲ့ဟာ ဖြစ်ပါတယ်။ ခုနတုန်းက ကန်တုန်ဆရာကြီး ဒေါက်တာကျော်သန်းထွန်း ဆိုလို့ရှိရင် ရှင်းပြ သွားပါတယ်။ သူကလည်းနိုင်ငံခြားကနေပြီးတော့ ဘွဲ့ယူတယ်။ ဒီလိုပဲ ကျွန်တော်တို့ တိုင်းရင်းဆေးပညာ အကြံပေးအဖွဲ့မှာလုပ်နေတဲ့ ဆရာကြီးနှစ်ဦး ရှိပါသေးတယ်။ သက်ရှိထင်ရှား ဆရာကြီးတွေကလည်း အိန္ဒိယ တက္ကသိုလ်ကနေ အာယုဗေဒဆေးပညာကို နှစ်ပေါင်းများစွာ သွားသင်လာခဲ့တာ။ အဲဒီတော့ သူတို့ကို ကျွန်တော်တို့က (တဆ) မပေးဘူး။ ယာယီကန့်သတ်ပဲပေးမယ်ဆိုရင် ဒါဆိုရင် မမျှတပါဘူး။ ဒါကြောင့် မို့လို့ ကျွန်တော်တို့ ဒီဥပဒေကို အကြိမ်ကြိမ်ဆွေးနွေးတဲ့အခါမှာ အစဉ်အဆက်ပေါ့။ ကျွန်တော်တို့က ဒီဟာကို လက်ခံထားပြီးသားဖြစ်ပြီးတော့ နောက်ဆုံး ပူးပေါင်းကော်မတီကျမှ ကျွန်တော်တို့ မျက်စိချော်သွားတာပဲ ဖြစ်ပါတယ်။ ဒါကြောင့်မို့လို့ ဒီဥပဒေကြမ်းပူးပေါင်းကော်မတီကနေပြီး လက်ခံထားပြီးသားဖြစ်တဲ့ ပြည်သူ့ လွှတ်တော်ရဲ့ အတည်ပြုချက်အတိုင်းပဲ အတည်ပြု ပေးဖို့ တင်ပြအပ်ပါတယ်ခင်ဗျာ။ ကျေးဇူးတင်ပါတယ်။</speech>
<speech type="speaker">ဒေါက်တာစိန်မြအေး ဒလမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1553">ဒေါက်တာစိန်မြအေး(ဒလမဲဆန္ဒနယ်၊ ရန်ကုန်တိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ အစကတော့ နိုင်ငံသားဆိုတဲ့ စကားလုံးပါတဲ့အတွက် ကျယ်ပြန့်စွာ ဆွေးနွေးဖို့ ပြင်ဆင်ပြီးကာမှ ဥပဒေကြမ်းပူးပေါင်းကော်မတီမှ အမှားပြင်ဆင်တဲ့သဘော မျက်စိလျှမ်းတဲ့ သဘော ပြောသွားတဲ့အတွက် ကျယ်ပြန့်စွာ ဆွေးနွေးခြင်းမပြုလိုတော့ပါဘူး။ နိုင်ငံသား ပြည်ပနိုင်ငံရဲ့ တိုင်းရင်းဆေးပညာဘွဲ့ရ နိုင်ငံသားတွေကို နိုင်ငံခြားသားတိုင်းရင်းဆေးဆရာနဲ့ တစ်တန်းတည်း မထားဘဲနဲ့ အထွေထွေဆေးကုသရေးလိုင်စင်ရရန် သတ်မှတ်ချက်များနဲ့ အညီ ကောင်စီသို့ လျှောက်ထားရမည် ဆိုတဲ့အချက်ကို အတည်ပြုပေးဖို့အတွက် ဝမ်းမြောက်ဝမ်းသာစွာ အဆိုတင်သွင်းပါတယ်။</speech>
<speech type="speaker">ကျန်းမာရေးနှင့်အားကစားဝန်ကြီးဌာန သဘောထားပြောပါ။ ဒေါက်တာမြင့်ထွေး(ပြည်ထောင်စုဝန်ကြီး၊ ကျန်းမာရေးနှင့်အားကစားဝန်ကြီးဌာန)၊ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ ကျွန်တော့ရှေ့မှာ ဆွေးနွေးသွားသော မန္တလေးတိုင်းဒေသကြီး မဲဆန္ဒနယ်အမှတ်(၃)မှ ဒေါက်တာဦးကျော်သန်းထွန်း၊ သနပ်ပင်မဲဆန္ဒနယ်မှ ဦးမြင့်ဦး၊ ဒလမဲဆန္ဒနယ်မှ ဒေါက်တာစိန်မြအေးတို့ ပြောကြားချက်များကို ကျွန်တော့အနေနဲ့ လုံးဝထောက်ခံကြောင်း လေးစားစွာ တင်ပြအပ်ပါတယ်ခင်ဗျာ။</speech>
<speech type="speaker">ဥပဒေကြမ်းပူးပေါင်းကော်မတီရဲ့ သဘောထားပြောပါ။ ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)။ နာယကကြီးခင်ဗျာ။ ကျွန်တော်တို့ ဥပဒေကြမ်းပူးပေါင်းကော်မတီအနေနဲ့ ဒီဟာကို မှားယွင်းပြီးတော့ ပေါ့နော်။ ပြင်ဆင်ချက်အဆိုပြုမိတဲ့အတွက် လွှတ်တော်ကြီးတစ်ရပ်လုံးကို တောင်းပန်ပါတယ်။ ဒါ ကျွန်တော်တို့ရဲ့ မှားယွင်းမှုသာလျှင် ဖြစ်ပါတယ်။ ပြည်သူ့လွှတ်တော်ရဲ့ အတည်ပြုချက်အတိုင်းပဲ လွှတ်တော်က အတည်ပြု ဆောင်ရွက်ပေးနိုင်ပါရန် လေးစားစွာ တင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဥပဒေကြမ်းပူးပေါင်းကော်မတီ ကလည်း လွှတ်တော်ကိုယ်စားလှယ် ၃ ဦးရဲ့ ဆွေးနွေးချက်ကို သဘောတူထားပါတယ်။ ဒါကြောင့် အဆိုမှာ ဥပဒေကြမ်း၏ အပိုဒ် ၃၉ သည် ပြည်သူ့လွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကိုအတည်ပြုရန် လွှတ်တော်က သဘောတူပါသလားခင်ဗျာ။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="136">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီးခင်ဗျာ။ ဆက်လက်ပြီးတော့ ဥပဒေကြမ်းရဲ့ အပိုဒ် ၄၀၊ ၄၂ နဲ့ ၄၄ တို့ကိုတော့ ဥပဒေကြမ်း ပူးပေါင်းကော်မတီရဲ့ ပြင်ဆင်ချက်များအတိုင်း လွှတ်တော်က အတည်ပြုပေးနိုင်ပါရန် အဆိုပြု တင်ပြအပ် ပါတယ်ခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၄၀၊ အပိုဒ် ၄၂ နှင့် အပိုဒ် ၄၄ တို့သည် ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="136">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီးခင်ဗျာ။ ဥပဒေကြမ်းရဲ့ အပိုဒ် ၄၆ ကိုတော့ ပြည်သူ့လွှတ်တော်ရဲ့ အတည်ပြုချက်အတိုင်း လွှတ်တော်က အတည်ပြုပေးနိုင်ပါရန် အဆိုပြု တင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၄၆ သည် ပြည်သူ့လွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။ ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)။ နာယကကြီးခင်ဗျာ။ ဥပဒေကြမ်းရဲ့ အပိုဒ် ၄ရ ရဲ့ခြေဆင်းကိုတော့ အမျိုးသားလွှတ်တော်ရဲ့ အတည်ပြုချက် အတိုင်း လွှတ်တော်က အတည်ပြုပေးနိုင်ပါရန် တင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၄ရ သည် အမျိုးသားလွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="136">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ ဥပဒေကြမ်းရဲ့ အပိုဒ် ၄ရ အပိုဒ်ခွဲ(ဃ)၊ အပိုဒ် ၅၂၊ ၅၄၊ ၅၈ နဲ့ ၅၉ တို့ကိုတော့ ပြည်သူ့ လွှတ်တော်ရဲ့ အတည်ပြုချက်အတိုင်း ပြည်ထောင်စုလွှတ်တော်ကြီးက အတည်ပြုပေးနိုင်ပါရန် အဆိုပြု တင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဥပဒေကြမ်း၏ အပိုဒ် ၄ရ အပိုဒ်ခွဲ (ဃ)၊ အပိုဒ် ၅၂၊ အပိုဒ် ၅၄ ၊ အပိုဒ် ၅၈ နှင့် အပိုဒ် ၅၉ တို့သည် ပြည်သူ့လွှတ်တော်၏ အတည်ပြု ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="136">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ ဥပဒေကြမ်းရဲ့ အပိုဒ် ၆၀ ကိုတော့ ဥပဒေကြမ်းပူးပေါင်းကော်မတီရဲ့ ပြင်ဆင်ချက် အတိုင်း အတည်ပြုပေးနိုင်ပါရန် တင်ပြအပ်ပါတယ်ခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၆၀ သည် ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့် သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="136">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ နောက်ဆုံးအနေနဲ့ကတော့ ဥပဒေကြမ်းရဲ့ အပိုဒ် ၆၁၊ ၆၂၊ ၆၃ နဲ့ ၆၄ တို့ကိုတော့ ပြည်သူ့လွှတ်တော်ရဲ့ အတည်ပြုချက်အတိုင်း ပြည်ထောင်စုလွှတ်တော်ကြီးက အတည်ပြုပေးနိုင်ပါရန် အဆိုပြု တင်ပြအပ်ပါတယ်ခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၆၁ မှ အပိုဒ် ၆၄ အထိသည် ပြည်သူ့လွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူ မရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အထက်ပါ ဥပဒေကြမ်းနဲ့စပ်လျဉ်းပြီး ပြည်သူ့လွှတ်တော်နဲ့ အမျိုးသားလွှတ်တော်တို့က အတည်ပြုခဲ့တဲ့ အပိုဒ်၊ အပိုဒ်ခွဲများကို လွှတ်တော်နှစ်ရပ် အတည်ပြုချက်အတိုင်းလည်းကောင်း၊ လွှတ်တော်နှစ်ရပ် သဘောကွဲလွဲတဲ့ အပိုဒ်၊ အပိုဒ်ခွဲများကို ပြည်ထောင်စု လွှတ်တော်၏ အတည်ပြုချက်များအတိုင်းလည်းကောင်း ပြန်လည်ပြင်ဆင်၍ ပြည်ထောင်စုလွှတ်တော် ဆိုင်ရာ ဥပဒေ၊ နည်းဥပဒေများနဲ့ အညီ ဆက်လက်ဆောင်ရွက်မှာဖြစ်ကြောင်း ကြေညာပါတယ်။</speech>
</bill>
</section>
<section value="Report">
<report>
<title>ပြည်ထောင်စုအစိုးရအဖွဲ့မှ ပေးပို့သော ပြည်ထောင်စုဝန်ကြီးဌာန၊ အဖွဲ့အစည်းများ၏ ၂၀၁ရ -၂၀၁၈ ခု၊ ဘဏ္ဍာရေးနှစ် ဒုတိယ ၆ လပတ် အခွန်ကောက်ခံရရှိမှုအခြေအနေနှင့် ၎င်းအပေါ် ပြည်သူ့ငွေစာရင်း ပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ(၁၁/၂၀၁၈)တို့နှင့် စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၇- ၂၀၁၈ ခု၊ ဘဏ္ဍာရေးနှစ် ပထမ ၆ လပတ် အခွန်ကောက်ခံရရှိမှုအခြေအနေနဲ့ စပ်လျဉ်းပြီး ၂၆-၁၁-၂၀၁၈ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ သက်ဆိုင်ရာ ပြည်ထောင်စုအဆင့် အဖွဲ့ အစည်းဝင်က လွှတ်တော်သို့ ရှင်းလင်းတင်ပြခြင်းနဲ့ ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိ ဆက် သ မက်မက်မက် ဖက်ထားတင်သင်း တောင်တက်ပါတယ်။ အဆိုပါကိစ္စနဲ့စပ်လျဉ်းပြီး လွှတ်တော်ကိုယ်စားလှယ် ၂၀ ဦးက ပြည်ထောင်စုဝန်ကြီးဌာန ရ ခု အပေါ် ဆွေးနွေးလိုကြောင်း အမည်စာရင်းပေးပို့ထားတဲ့အတွက် သက်ဆိုင်ရာ ပြည်ထောင်စုအဆင့် အဖွဲ့ အစည်းဝင်များကို ဖိတ်ကြားထားပါတယ်။ (ယခု ဆွေးနွေးမယ့် ကိုယ်စားလှယ်တစ်ဦးချင်းအနေနဲ့ သတ်မှတ်ချိန် ၆ မိနစ်အတွင်း ဆွေးနွေးဖို့ဖြစ်ပါတယ်။ ဦးကျော်မျိုးမင်း မိုးညို မဲဆန္ဒနယ် စတင်ဆွေးနွေးဖို့ဖြစ်ပါတယ်။</speech>
<speech><mp id="1451">ဦးကျော်မျိုးမင်း(မိုးညိုမဲဆန္ဒနယ်၊ ပဲခူးတိုင်းဒေသကြီး)</mp>အားလုံးပဲမင်္ဂလာပါခင်ဗျား။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ ပြည်ထောင်စုအစိုးရအဖွဲ့မှ ပေးပို့ လာတဲ့ ပြည်ထောင်စုဝန်ကြီးဌာန၊ အဖွဲ့အစည်းများရဲ့ ၂၀၁၇-၂၀၁၈ ခု၊ ဘဏ္ဍာရေးနှစ် ဒုတိယ ၆ လပတ် အခွန်ကောက်ခံရရှိမှုအပေါ် မူတည်ပြီးတော့ ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက်အစီရင်ခံစာအပေါ်မှာ ကျွန်တော်ဆွေးနွေးသွားမှာ ဖြစ်ပါတယ်။ ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာပါ အပိုဒ် ၂၅ ဖြစ်တဲ့ အခွန်ကောက်ခံရာတွင် အခွန်တိမ်းရှောင်သူများနှင့် အခွန်လျှော့ပေါ့ ပေးဆောင်နေသူ များကို စုံစမ်းဖော်ထုတ်ပြီး ထိရောက်စွာကောက်ခံနိုင်ရေး စီမံဆောင်ရွက်သွားရန် သဘောထားမှတ်ချက်နဲ့ အပိုဒ် ၂ရ ဖြစ်တဲ့ အခွန်ဆိုင်ရာနှင့် စပ်လျဉ်း၍ မှန်ကန်သော သတင်းအချက်အလက်များ အသိပညာပေး ဖြန့်ဝေခြင်းနှင့် ပြည်သူများ၏ အခွန်ယဉ်ကျေးမှု တိုးတက်လာပြီး လိုက်နာမှု အားကောင်းစေရေးအတွက် အောက်ပါလုပ်ငန်းများကို ပိုမိုထိရောက်စွာ တိုးချဲ့ဆောင်ရွက်သွားရန် လိုအပ်ကြောင်း သဘောထားမှတ်ချက် အပေါ်ကို မူတည်ပြီးတော့ ဆွေးနွေးသွားမှာ ဖြစ်ပါတယ်။ ဒီသဘောထားမှတ်ချက်အပေါ်မူတည်ပြီးတော့ ကျွန်တော်တို့လေ့လာတဲ့အခါမှာ ဒီအစီရင်ခံစာရဲ့ အဓိကရည်ရွယ်ချက်ကတော့ ဒီ ၂၀၁၇-၂၀၁၈ အစီရင်ခံစာအပေါ်မှာ မူတည်ပြီးတော့ ၂၀၁၈-၂၀၁၉ အခွန် စည်းကြပ်ကောက်ခံတဲ့ နေရာမှာ အကြံပြုချက်တွေ ဖြစ်ပါတယ်။ အဲဒီတော့ ကျွန်တော်တို့ဒီ ၂၀၁၈-၂၀၁၉ ဘဏ္ဍာနှစ်မှာ အဓိကပြန်လည်ပြီးတော့ ပြင်ဆင်ကောက်ခံမယ့် အများပြည်သူရဲ့ လူမှုစီးပွားဘဝနဲ့တိုက်ရိုက် သက်ဆိုင်မယ့် အခွန်တွေရှိပါတယ်။ အဲဒါကတော့ ယစ်မျိုးခွန်၊ လယ်ယာမြေခွန်၊ ရေခွန်နဲ့ တာတမံ ခွန်တွေ ဖြစ်ပါတယ်။ ဒီအခွန်တွေနဲ့ ပတ်သက်ပြီး ကျွန်တော်ဆွေးနွေးသွားမှာ ဖြစ်ပါတယ်။ အဲဒီတော့ ဒီယစ်မျိုးခွန်နဲ့ ပတ်သက်ပြီးတော့ဆိုလို့ရှိရင် ဒီ ၂၀၁၈-၂၀၁၉ ခုနှစ်မှာ ကျွန်တော်တို့ အခွန်တွေကို တိုးမြှင့်ကောက်ခံထားတာရှိပါတယ်။ ကျွန်တော်တို့ ဒီ CS2A လိုင်စင်ဆိုလို့ရှိရင် မူလ ၃ သိန်း၊ ၅ သိန်း၊ FM 9, FM 12, FM 17, D1A အစရှိတဲ့ အခွန်တိုးမြှင့်ကောက်ခံရာမှာ FM 9 ဆိုလည်း ၁၀ သိန်း ကနေ ၁၅ သိန်း၊ FM 17 ဆို ၁၀ သိန်းကနေ သိန်း ၂၀၊ D1A ဆိုလို့ရှိရင် သိန်း ၂၀ ကနေ သိန်း ၄၀ အထိ ကျွန်တော်တို့ တိုးမြှင့်ကောက်ခံမှာ ဖြစ်ပါတယ်။ ဒီဘဏ္ဍာနှစ်မှာ။ အဲဒီတော့ ကျွန်တော်ဆွေးနွေးချင် တာက ဒီလိုမျိုးအခွန်တွေ တိုးမြှင့်ကောက်ခံလို့ရှိရင် အခွန်ထမ်းပြည်သူတွေရဲ့ အခွင့်အရေးကို ကာကွယ် ပေးဖို့ တာဝန်ရှိတဲ့ အဖွဲ့အစည်းတွေကနေပြီးတော့ ကာကွယ်ပေးဖို့ ဖြစ်ပါတယ်။ ဘာကြောင့်ကျွန်တော် ဒီလိုပြောရသလဲဆိုလို့ရှိရင် မြန်မာနိုင်ငံအဝှမ်းမှာရှိတဲ့ ဒီစားသောက်ဆိုင် အများစုရဲ့ ရောင်းချတဲ့နေရာမှာ CS2A လိုင်စင် တစ်ခုတည်းရတာနဲ့ ဒီတခြား ၁၅ သိန်း၊ သိန်း ၂၀၊ သိန်း ၄၀ အခွန် ဆောင်ရမယ့်၊ လိုင်စင်မှာ ကျသင့်မယ့်ဟာတွေပါ အကုန်လုံး ရောထွေးပြီးတော့ ရောင်းချ နေတာကို တွေ့မြင်ရပါတယ်။ ဆိုလိုတာကတော့ FM 9 လိုင်စင်တွေဆိုလို့ရှိရင် ကျွန်တော်တို့ ဒီဆိုင် အတွင်းမှာ ကျွန်တော်တို့ ရောင်းချမှုလိုင်စင် FM 12 ရမှသာ ကျွန်တော်တို့ ရောင်းလို့ရပါတယ်။ ဒါပေမယ့် CS2A လိုင်စင်ရတဲ့ ဆိုင်တိုင်းမှာကို ဘီယာနဲ့အရက်တွေရနေတာ ဖြစ်တဲ့အတွက် အခွန်ထမ်းပြည်သူ တွေရဲ့ အခွင့်အရေးကိုလည်း ကျွန်တော်တို့ ကာကွယ်ပေးဖို့လိုအပ်ပြီး ဒီလိုမျိုး အခွန်တွေ တိုးမြှင့်ကောက်ခံ တဲ့နေရာမှာ အခွန်ဆောင်ရတဲ့ ပြည်သူတွေရဲ့ အခွင့်အရေးကိုလည်း ကာကွယ်ပေးဖို့ ဒီလိုအပ် ပြီဆိုတာ ထည့်သွင်းဆွေးနွေးခြင်းဖြစ်ပါတယ်။ ဒုတိယအချက်အနေနဲ့တော့ ကျွန်တော်တို့ ဒီအစီရင်ခံစာမှာပါတဲ့ မြေယာအခွန်ကောက်ခံမှုအပေါ်မှာ ရရှိတဲ့ ငွေကြေးထဲမှာ မူတည်ပြီးတော့ ပြည်ထောင်စုနယ်မြေ နေပြည်တော်အတွင်းရှိ မြို့နယ်များမှအပ ပေါ့နော်။ ကျွန်တော်တို့ ကောက်ခံတဲ့အခွန်၊ စက်မှုစီးပွားမြေငှားဂရန်၊ ကျေးလက်မြေငှားဂရန် ဒါတွေကို ပဲထားပါတယ်။ ဒီနှစ်မှာတော့ ကျွန်တော်တို့က တိုင်းဒေသကြီးနဲ့ ပြည်နယ်အလိုက် မြေယာခွန်တွေကို ပြောင်းလဲကောက်ခံသွားမှာ ဖြစ်ပါတယ်။ အဲဒါဆိုတော့ တစ်ဧကကို ကျွန်တော်တို့ ၁,၀၀၀၊ မြေအမျိုး အစားကို လိုက်ပြီးတော့ ၁,၅၀၀ ကျွန်တော်တို့ တိုးမြှင့်ကောက်ခံသွားမှာဖြစ်တဲ့အတွက် ဒီအခွန်တွေ ကောက်ခံရတဲ့အပေါ်မှာ မူတည်ပြီးတော့လည်း ပြည်သူတွေကို အသိပညာပေးဖို့ ကျွန်တော်တို့ ကြိုတင် ပြင်ဆင်ဖို့ လိုအပ်တယ်လို့ ထင်ပါတယ်။ အဲဒီအတွက် ကျွန်တော်တို့ ဒီစက်မှုစီးပွားမြေငှားဂရန်တွေ ချပေးတဲ့နေရာမှာ ကျွန်တော်တို့ မြို့နယ်မှာ ချပေးတဲ့ မြေငှားဂရန်နှစ်ခုကို ကြည့်လိုက်မယ်ဆိုလို့ရှိရင် ဒီပြည်ထောင်စုအစိုးရအဖွဲ့ကို ပေးသွင်းတဲ့ အခွန်ဟာ ၅ သိန်းသာ ဖြစ်ပြီးတော့ အဲဒီစက်မှုစီးပွားမြေငှားဂရန်အတွက် ကျွန်တော်တို့တိုင်းဒေသကြီးရဲ့ ဒဏ်ငွေအဖြစ် လယ်ယာမြေအခြားသုံးစွဲခွင့်ချမှတ်တဲ့ ဒဏ်ကြေးဟာ သိန်း ၅၀ ဖြစ်နေပါတယ်။ အဲဒီတော့ ကျွန်တော်တို့ဒီ စက်မှုစီးပွားမြေငှားဂရန်တွေကို ကျွန်တော်တို့ ခွင့်ပြုတဲ့အခါမှာ စက်မှုစီးပွားမြေငှားဂရန် တွေအတွက် လျှောက်ထားတဲ့ အခွန်ကြေးတွေကို ကျွန်တော်တို့ ပြည်ထောင်စုအစိုးရအဖွဲ့အနေနဲ့ တိုးမြှင့် ကောက်ခံဖို့ လိုအပ်ပါတယ်။ နောက်ဆုံးအနေနဲ့ ကျွန်တော်ဆွေးနွေးချင်တာကတော့ ရေခွန်နဲ့ တာတမံခွန်ဖြစ်ပါတယ်။ အဲဒီရေခွန်နဲ့ တာတမံခွန် စည်းကြပ်ကောက်ခံတဲ့နေရာမှာ ဒီရေခွန်နဲ့တာတမံခွန် စည်းကြပ်ကောက်ခံဖို့အတွက် အဖွဲ့ အစည်းတွေလည်း အခုကျွန်တော်တို့ ဖွဲ့စည်းပြီးသားဖြစ်ပါတယ်။ အဲဒီလိုဖွဲ့စည်း ပြီးတော့ကောက်ခံတဲ့ နေရာမှာ တာတမံခွန် စည်းကြပ်ခွင့်ရှိတဲ့ စည်းကြပ်ပိုင်နိုင်တဲ့ပေါ့နော်။ ကျွန်တော်တို့ ဒီမြေအမျိုးအစားနဲ့ တာတမံခွန် စည်းကြပ်ခွင့်ရှိတဲ့ မြေစာရင်းတွေဟာ တိကျစွာ ကျွန်တော်တို့ ညွှန်ကြားချက်၊ လမ်းညွှန်ချက် တွေပေးဖို့လိုပါတယ်။ ကျွန်တော်တို့မြို့နယ်မှာ ဆိုလို့ရှိရင် တာတမံခွန်နဲ့ ပတ်သက်လို့ရှိရင် ဒီမိုင် ၄၀ နီးပါး လောက်ရှိတဲ့ တာပတ်ထားတဲ့အတွင်းမှာ ဧက ၃၀၀၀၀ လောက် ရှိပြီးတော့ အဲဒီဧရာဝတီမြစ်ကို တိုက်ရိုက် ကာထားတဲ့ ရေတားကာတာကြီးရဲ့ အတွင်းမှာ ဧက ၅၀၀၀၀ လောက်ရှိနေတာ ဖြစ်တဲ့အတွက် တာတမံခွန် စည်းကြပ်လို့ရှိရင် အဲဒီမြေအမျိုးအစားတွေပါ အကုန်လုံးပူးပေါင်းပြီးတော့ ကောက်ခံမှာလား။ တာတမံ အဝန်းအဝိုင်း တစ်ခုအတွင်းမှာရှိတဲ့ တာတမံအခွန်တွေကိုပဲ ကောက်ခံမှာလားဆိုတာ ဒွိဟဖြစ်နေတာ ရှိပါတယ်။ အဲဒီတော့ တာတမံခွန်နဲ့ ပတ်သက်ပြီးတော့ ဆိုလို့ရှိရင်လည်း ကျွန်တော်တို့ ဒီကောက်ခံရမယ့် အဖွဲ့အစည်းကနေပြီးတော့ ကောက်ခံရမယ့် လမ်းညွှန်ချက်၊ ညွှန်ကြားချက်တွေကို တိတိကျကျနဲ့ ၂၀၁၈-၂၀၁၉ ဘဏ္ဍာနှစ်မှာ ကောက်ခံနိုင်ဖို့အတွက် ဒီလိုသက်ဆိုင်ရာ အဖွဲ့အစည်းများအနေနဲ့ လမ်းညွှန်စီစဉ်ဆောင်ရွက် ပေးသင့်ပါကြောင်း ကျွန်တော် ဆွေးနွေးလိုပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး ဦးမောင်မောင်အုန်း ဧရာဝတီတိုင်းဒေသကြီး မဲဆန္ဒနယ်အမှတ် (၅) ဆွေးနွေးဖို့ဖြစ်ပါတယ်။</speech>
<speech><mp id="1341">ဦးမောင်မောင်အုန်း(မဲဆန္ဒနယ်အမှတ်-၅၊ ဧရာဝတီတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်ထောင်စုဝန်ကြီးများ၊ လွှတ်တော်ကိုယ်စားလှယ်များနဲ့ လေ့လာသူ ပြည်သူများ ကိုယ်စိတ်နှစ်ဖြာ ကျန်းမာချမ်းသာကြပါစေ။ ကျွန်တော်ဆွေးနွေးလိုတာကတော့ ဒီအစီရင်ခံစာနဲ့ ပတ်သက်ပြီးဆွေးနွေးလိုတာကတော့ အချက် ၂ ချက်ရှိပါတယ်။ နံပါတ်(၁)က အပိုဒ် ၈(ခ)မှာ ပြည်ထောင်စု အစိုးရရဲ့ သဘောတူညီချက်နဲ့ ဝင်ငွေခွန်ကင်းလွတ်ခွင့် သက်သာခွင့်ကိုပြုနိုင် တယ်ဆိုတဲ့အပိုဒ်နဲ့ အပိုဒ် ၂၀ က အခွန်တိမ်းရှောင်ခြင်း၊ အခွန်ထိန်ချန်ခြင်း၊ အခွန်တံဆိပ်ခေါင်း အတု လုပ်ခြင်းကို ဆွေးနွေးမှာ ဖြစ်ပါတယ်။ အခွန်မူဝါဒဆိုတာ ပြည်သူ့အကျိုးရှေးရှုကာ ကောက်ခံရန် လိုအပ်ပါတယ်။ လတ်တလော ရေရှည် အမြင်နဲ့ မိမိတို့ ရည်မှန်းချက် ပြည့်မီရန်သာကြည့်ပြီးကောက်ခံမယ်ဆိုရင် ရေရှည်ဖွံ့ဖြိုးဖို့အတွက် ထိခိုက် သွားနိုင်ပါတယ်။ ဒါကြောင့်မို့လို့ အခွန်နှုန်းနည်းနည်းနဲ့ အခွန်ဆောင်သူများများရဖို့၊ အခွန်ပမာဏ များများ ရဖို့ ဦးစားပေးမလား။ အခွန်နှုန်းများများတင်ပြီး အခွန်ရှောင်သူတွေများပြီး ဝင်ငွေခွန်ပမာဏ လျော့နည်း လာအောင် ဦးစားပေးမလားဆိုတာ လက်တွေ့ကျကျ သုတေသနပြု ပြီးဆောင်ရွက်သင့်ပါတယ်။ ဥပမာတစ်ခုနဲ့ တင်ပြရမယ်ဆိုရင် စက်မှုဇုန်ရဲ့ ဖြစ်ရပ်ကို ပြောလိုပါတယ်။ စက်ရုံပိုင်ရှင်တွေဟာ ပိုက်ဆံမတတ်နိုင်တဲ့အတွက် ပလတ်စတစ်လုပ်တဲ့ Injection စက်အဟောင်းတွေကို တင်သွင်းလိုတာကို ခွင့်မပြုခဲ့ပါဘူး။ တကယ်တော့ အလီဘာဘာလို ကုမ္ပဏီတွေက စက်အဟောင်းတွေကို သွင်းမယ်ဆိုရင် ဒေါ်လာ နှစ်သောင်းလောက်ကျပေမယ့် သွင်းခွင့်မရတဲ့အတွက် တရုတ်စက်အသစ်တွေကို ၃၊ ၄ သောင်းနဲ့ ဝယ်ပြီး လည်ပတ်ရပါတယ်။ ငွေများများမတတ်နိုင်တဲ့လုပ်ငန်းရှင်တွေနဲ့ SME အသေးစားလုပ်ငန်းရှင် တွေဟာ ပေါ်ပေါက်မလာတော့ပါဘူး။ တစ်ဆက်တည်းမှာလည်း သူတို့နဲ့ ဆက်စပ်တဲ့အလုပ်သမားတွေ စီးပွားရေး အဆင်မပြေ ဖြစ်ကြရပါတယ်။ ဖြစ်သင့်တာက သွင်းကုန်ပါမစ် မလို၊ အကောက်ခွန်ပါမစ်မလို ပြုလုပ်ပေးမယ်ဆိုရင် စက်မှုဇုန်များများ တိုးတက်လည်ပတ်လာနိုင်ပြီးတော့ ပြည်တွင်းကုန်၊ ပြည်ပအစားထိုး ကုန်တွေ တိုးတက်လာကာ Trade Deficit ကို သက်သာစေမှာ ဖြစ်ပါတယ်။ လုပ်ငန်းအခြေအနေ များများ ရဖို့အတွက် Incentive အနေနဲ့ မက်လုံးတွေများများပေးသင့်ပါတယ်။ နောက်တစ်ခုဆွေးနွေးလိုတာက အခွန်ပုန်း၊ အခွန်ရှောင်၊ အခွန်ထိမ်ချန်ခြင်းကိစ္စဖြစ်ပါတယ်။ မြန်မာ တစ်ပြည်လုံး အရက်ချက်စက်ရုံတိုင်းမှာ အရက်ချက်မှုကို တိုင်းတာတဲ့ Flow Meter နဲ့ အချက်အလက် သတင်းပို့တဲ့ Datalogger တွေ တပ်ဆင်ဖို့ လိုပါတယ်။ လက်ရှိအခြေအနေမှာ စက်ရုံအကြီးတွေပါတယ် ပြီးတော့ စက်ရုံအငယ်နဲ့အလတ်တွေမှာ မတပ်သေးပါဘူး။ ဒါတွေဟာ အမိန့်ကြော်ငြာစာ ထုတ်တဲ့အခါမှာ တစ်ပြေးတစ်ညီတည်း ထုတ်ဖို့လိုအပ်ပါတယ်။ ကျွန်တော်တို့ စက်ရုံတွေရဲ့ အရက်ချက် ကော်လံတိုင်း မှာလည်း Flow Meter တွေတပ်ဖို့လိုပါတယ်။ တချို့နည်းပညာအရ တချို့စက်ရုံတွေမှာ အရက်ချက် ကော်လံ ၂ ခု၊ ၃ ခုရှိပေမယ့် တစ်ခုကိုသာ (မင်းတိုင်းကျေ)တပ်ပြီး ကျန်တဲ့နေရာတွေက အခွန်မဲ့၊ ဥပဒေမဲ့နဲ့ မှောင်ခိုအောက်လမ်းက မတရားစီးပွား ရှာနေတာ တော်တော်များများ တွေ့နေရပါတယ်။ စက်ရုံတွေမှာ အရက်ထုတ်လုပ်တဲ့ ပိုက်လိုင်းတွေ ကိုလည်း အရောင်ခွဲခြားပြီးတော့ ဆေးသုတ်ထားဖို့လိုပါတယ်။ ယခင်ယစ်မျိုးဥပဒေမှာ ပိုက်လိုင်းတွေ အင်အား S8 က SSSSS စက်ရုံတိုင်းမှာ အရက်ချက် ကော်လံတိုင်း ပိုက်လိုင်းတွေ Flange တွေရှိပါတယ်။ ဒီ Flange တွေမှာ လည်း ချိတ်ပိတ်ထားဖို့ လိုပါတယ်။ နည်းပညာမတူတဲ့အတွက် ကော်လံ ၃၊ ၄ လုံးမှာ Flange အများကြီး ရှိတဲ့အတွက် အဲဒါတွေ ချိတ်ပိတ်မထားလို့ရှိရင် အထက်ကဖော်ပြခဲ့သလို ဥပဒေမဲ့ ထုတ်လုပ်ခြင်းဖြစ် ပါမယ်။ ဒါကိုစစ်ဆေးဖို့ အတွက် အခွန်ဦးစီးဌာနရုံးက ဦးဆောင်ပြီးတော့ လွှတ်တော်ကိုယ်စားလှယ်တွေ၊ စေတနာရှင်ဒေသခံ လုပ်အားပေးပြည်သူတွေနဲ့ သက်ဆိုင်ရာအဖွဲ့အစည်းတွေ ပူးပေါင်းပြီးတော့ ပြင်ပ ကြီးကြပ်ရေးအဖွဲ့နဲ့ ချိတ်ပိတ်ထားဖို့လိုပါတယ်။ ချိတ်ပိတ်တဲ့ ချိတ်ပိတ်တဲ့ပစ္စည်းတိုင်း နိုင်ငံတော်မှ ထုတ်လုပ်တဲ့ ခိုင်ခန့်တဲ့၊ စိတ်ချတဲ့ ချိတ်ပိတ်တွေဖြစ်ပြီး အတုလုပ်ခိုးယူမှု မဖြစ်ဖို့အတွက်လည်း လိုအပ် ပါတယ်။ နောက်ဖြစ်စဉ်ပုံဖြစ်တဲ့ Flow Chart တို့ Pipe line diagram တွေကိုလည်း အရက်ချက်စက်ရုံ တွေမှာ စနစ်တကျ ချိတ်ဆွဲပြသဖို့ လိုအပ်ပါတယ်။ ဒီလိုလုပ်ခြင်းအားဖြင့် လွယ်လွယ်ကူကူစစ်ဆေးလို့ မြင်သာစွာ စစ်ဆေးနိုင်ပြီး ဒီပုံစံအတိုင်း တိုက်ဆိုင်စစ်ဆေးပြီး အပိုပေါက်၊ မလွယ်ပေါက်၊ ပန့်လေချူပေါက်၊ နမူနာစမ်းသပ်ပေါက်တွေက အရက်ခိုးမထုတ်ဖို့အတွက်လည်း ထိန်းချုပ်နိုင်မှာ ဖြစ်ပါတယ်။ မြင်သာတဲ့နေရာ တွေမှာ ဒီလိုစစ်ဆေးထားတဲ့အတွက် ပွင့်လင်းမြင်သာမှုရှိပြီးတော့ ယုံကြည်မှုရှိပါတယ်။ တစ်ခါတစ်ရံမှာ Flow Meter . Datalogger 603gs Signal Goscosodo saaloscope: necossio wad ထွက်ရှိတဲ့နှုန်းအတိုင်း တွက်ချက်ပြီးတော့ အခွန်ဆောင်သင့်ပါတယ်။ စစ်ဆေးခြင်း၊ တားဆီးခြင်း၊ အပြစ်ပေးခြင်းအနေနဲ့ ဒေသဆိုင်ရာ အဖွဲ့အစည်းတွေမှာ တစ်လ တစ်ကြိမ်ဖြစ်စေ၊ သုံးလတစ်ကြိမ်ဖြစ်စေ၊ ရှောင်တခင်ဖြစ်စေ ဝင်ရောက်စစ်ဆေးသင့်ပါတယ်။ တစ်ခါတစ်ရံမှာ စက်ရုံတွေကနေ အခွန်ရုံးကို စက်ရုံပိတ်ထားတဲ့အကြောင်းကြားပြီး မလွယ်ပေါက်တွေက အရက်တွေ ထုတ်ယူရောင်းချနေတာကို တွေ့ရပါတယ်။ အထက်ဖော်ပြပါ ကိုယ်စားလှယ်နဲ့ရှောင်တခင်စစ်ဆေးခြင်း အားဖြင့် ကာကွယ်နိုင်ပါတယ်။ တရားမဝင်အရက်ပုလင်းတွေ ထုတ်လုပ်ပြီးတော့ တံဆိပ်ခေါင်းအတု တွေနဲ့ ရောင်းချခြင်းတွေကို တောနယ်မှာတွေ့ရပါတယ်။ ဒါတွေဟာ ရေလမ်း၊ ကုန်းလမ်းကနေပြီးတော့ တရားဥပဒေစိုးမိုးမှု နည်းတဲ့ဒေသတွေမှာ အများဆုံးတွေ့ရှိရပါတယ်။ ပြည်သူတွေနဲ့ ပူးပေါင်းကာကွယ် သင့်ပါတယ်။ လေးစားအပ်ပါသော နာယကကြီးခင်ဗျာ။ အနှစ်ချုပ်သုံးသပ်ရမယ်ဆိုလို့ရှိရင် ပြည်ပရင်းနှီးမြှုပ်နှံ သူတွေကို မက်လုံးပေးသလို ပြည်တွင်းလုပ်ငန်းရှင်တွေကိုလည်း ရေရှည်အကျိုးအတွက် အခွင့်အရေး ပေးသင့်ပါတယ်။ အခွန်ပညာပေးခြင်း စည်းရုံးခြင်းတွေ လုပ်သလို အခွန်ကောက်စနစ်အတွက် စံလုပ်ထုံး လုပ်နည်းတွေ၊ Standard Operation Procedure နဲ့ အသေးစိတ်လုပ်ထုံးလုပ်နည်း Detail Procedure တွေကို ပြည်သူတွေကိုပါ ချပြပြီး အသိပညာပေးလို့ရှိရင် လုပ်ငန်းလည်းမြန် ပွင့်လင်းမြင်သာမှုလည်း ရှိပြီး အဂတိတရားလည်း နည်းပါးစေနိုင်ပါတယ်။ လက်ရှိအခွန်တံဆိပ်ခေါင်း ကပ်ပြီးတော့ကောက်ခံ နေတဲ့ လုပ်ငန်းတွေ၊ အရက်ပုလင်းတံဆိပ်ကပ်နေတဲ့ လုပ်ငန်းတွေမှာ အတုလုပ်တဲ့ ပုဂ္ဂိုလ်တွေလည်း ရှာဖွေဖော်ထုတ်သင့်ပါတယ်။ အရက်နဲ့ ဘီယာ တရားမဝင်လုပ်ငန်းတွေကို စနစ်တကျ ဖော်ထုတ်ပြီးတော့ အထွေထွေအုပ်ချုပ်ရေး ပြည်သူ့ရဲ၊ အခွန်ဦးစီးနဲ့ တာဝန်သိပြည်သူများနဲ့ ပူးပေါင်းဖော်ထုတ်နိုင်မယ်ဆိုရင် ယစ်မျိုးခွန်ဟာ ယခုနှစ်ထက် နှစ်ဆတိုးပြီး ကုန်သွယ်လုပ်ငန်းခွန်ထက်တောင် သာလာနိုင်တယ်လို့ သုံးသပ် တင်ပြရင်းနဲ့ ဆွေးနွေးလိုက်ရပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးရန်လင်း ကျိုက်လတ်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1621">ဦးရန်လင်း(ကျိုက်လတ်မဲဆန္ဒနယ်၊ ဧရာဝတီတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနဲ့တကွ ကြွရောက်လာသူအားလုံးကို မင်္ဂလာပါလို့ ဦးစွာဂါရဝပြု နှုတ်ခွန်းဆက်ပါတယ်။ ကျွန်တော်က ကျိုက်လတ်မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးရန်လင်း ဖြစ်ပါတယ်။ ကျွန်တော်ဒီနေ့ ဝန်ကြီးဌာနအသီးသီးက ပြည်ထောင်စုအဖွဲ့အစည်းများရဲ့ ဒုတိယ ၆ လပတ် ၂၀၁၇-၂၀၁၈ အခွန်ရငွေစာရင်းများအပေါ် လေ့လာတွေ့ရှိချက်နှင့် ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာ (၁၁/၂၀၁၈) ကို ဆွေးနွေးမှာဖြစ်ပါတယ်။ ဆွေးနွေးတဲ့အခါမှာ အချက် ၄ ချက်နဲ့ ဆွေးနွေးပါ့မယ်။ ပထမအချက်က အခွန်အကောက်များလျှော့ပေါ့ခြင်း၊ လွတ်ကင်းခြင်းနဲ့ပတ်သက်လို့ ဖြစ်ပါတယ်။ အဲဒီမှာ စိုက်ပျိုးရေးဆိုင်ရာ သွင်းအားစုတွေ ဓာတ်မြေသြဇာတွေ၊ ပိုးသတ်ဆေးတွေ၊ ငါးလုပ်ငန်းမှာ၊ ပုစွန် လုပ်ငန်းမှာသုံးတဲ့ ကာကွယ်ဆေးများကို အခွန်အကောက်ခ ကင်းလွတ်ခွင့်ပြုတာကို ကြိုဆိုပါတယ်။ ကျွန်တော်တို့ စိုက်ပျိုးရေးမှာ တောင်သူလယ်သမားများ သွင်းအားစုတွေ ဈေးကြီးနေတာကို တစ်နည်းတစ်လမ်း သက်သာ စေတဲ့အတွက် ကြိုဆိုရခြင်းဖြစ်ပါတယ်။ ထို့အတူ ဆေးလိပ်၊ ကွမ်းယာတွေ၊ အမျိုးသားကျန်းမာရေးကို ထိခိုက်စေတဲ့ဟာတွေအတွက်ကို ဒါတွေကို အခွန်တိုးကောက်တာကိုလည်းပဲ ကြိုဆိုပါတယ်။ နောက် အောင်ဘာလေထီနဲ့ပတ်သက်ပြီး ပြောချင်ပါတယ်။ အောင်ဘာလေထီမှာ ၃ နှစ်ဆက်တိုက် လာပြီးမထုတ်တဲ့၊ ပြည်သူတွေလာမထုတ်တဲ့ ပိုက်ဆံတွေရှိပါတယ်။ အဲဒီ ၃ နှစ် ပိုက်ဆံတွေကို ပေါင်းလိုက်ရင် ကျပ်သန်းပေါင်း ၁၅,၀၀၀ ကျော်ရှိပါတယ်။ ဒီပိုက်ဆံတွေကို ပြည်သူ့ဘဏ္ဍာအဖြစ် သိမ်းမယ့်အစား ၃ နှစ်တစ်ခါ ဒါပြည်သူများရဲ့ ငွေဖြစ်ပါတယ်။ ထိုက်သင့်တဲ့အခွန်လည်းပဲ ယူပြီးဖြစ်တဲ့အတွက် ဒီပိုက်ဆံများကို သီးခြား အထူးအစီအစဉ်နဲ့ ပြန်လည်ပြီးတော့မှ ပြည်သူများကို ထီဆုများအဖြစ် ခွဲဝေပေးသင့်ပါတယ်။ နောက်တစ်ခါ ထီလုပ်ငန်းလုပ်ကိုင်သူများကို အခွန်ကင်းလွတ်ခွင့်ပြုတာ တွေ့ပါတယ်။ အဲဒီတော့ ထီတစ်စောင်ဟာ အရင်တုန်းက အစဉ်အဆက်မှာ ဥပဒေမှာလည်းရှိပါတယ်။ အခုဆိုလက်ရှိ ၅၀၀ ထက်ပိုမရောင်းရဆိုပေမယ့်လို့ ကျွန်တော်တို့ ရောင်းနေကြတာ တွေ့ပါတယ်။ အဲဒီတော့ အဲဒီက ထီပေါ်မှာလည်း အမြတ်ယူသေးတယ်။ တစ်ခါ အခွန်ကလည်းလွတ်ဦးမယ်ဆိုရင် အခွင့်အရေးနှစ်ခု ရသလိုဖြစ်နေပါတယ်။ ဒါကြောင့်မို့လို့ အခု အပြင်လောကမှာ ထီတစ်စောင်ကို ၅၀၀ နဲ့ မင်္ဂလာစုံတွဲပဲထိုးထိုး၊ ဆယ်စောင်တွဲပဲထိုးထိုး၊ တစ်စောင်တည်းပဲထိုးထိုး ၅၀၀ နဲ့ ရောင်းတဲ့ဆိုင်တွေ ရှိပါတယ်။ အဲဒီဆိုင်တွေက အဲဒီလိုရောင်းနိုင်သေးရင် ဒါကို တိတိကျကျကောက်ပြီးတော့မှ ထီကို သတ်မှတ်နှုန်းထက် ပိုမရောင်းဘဲနဲ့ သတ်မှတ်နှုန်းအတိုင်းရောင်းနိုင်အောင် လုပ်ပေးရင် သူတို့ ထီလုပ်ငန်းကို ဝင်ငွေခွန်က လွတ်ခွင့်ပြုတာကိုလက်ခံနိုင်ပါတယ်။ အဲဒီလိုမဟုတ်လို့ကတော့ သူတို့ဟာ အခွင့်အရေးနှစ်ခါရတယ်လို့ ကျွန်တော်မြင်ပါတယ်။ နောက် ဒုတိယအချက်က အခွန်ငွေပိုလျှံအောင်ကောက်နိုင်တဲ့ ဌာနများဖြစ်ပါတယ်။ ဥပမာအားဖြင့် ပြရလို့ရှိရင် ဓာတ်သတ္တုပစ္စည်းများ ထုတ်ယူတဲ့အတွက် ၃၉၀ ရာခိုင်နှုန်းရပါတယ်။ လေးဆနီးပါးလောက် ပိုက်ဆံရပါတယ်။ မြေယာပေါ်မှာကောက်တဲ့အခွန်က ၄၇၁ ဆိုတော့ ၄.ရ ဆလောက် ပိုပြီးရပါတယ်။ အဲဒီတော့ အဲဒီလိုအများကြီး လျာထားချက်နဲ့ကွာဟရခြင်းဟာ ဘာဖြစ်လို့လဲ။ ကျွန်တော်တို့တွေ လျာထား ချက်ကို နီးကပ်အောင်၊ မှန်ကန်အောင် မပြုလုပ်နိုင်သေးဘူးဆိုတာ ဒီနေရာမှာ ပေါ်လွင်တယ်လို့ ယူဆပါတယ်။ ကျွန်တော်ပြောတဲ့အချက်တွေဟာ ၂၀၁၇-၂၀၁၈ ခု၊ ၆ လပတ်တင် မဟုတ်ဘဲနဲ့ ၂၀၁၇-၂၀၁၈ တစ်နှစ်လုံးရဲ့ ငွေစာရင်းပူးပေါင်းက တွက်ပေးတဲ့စာရင်းဇယားများပေါ်မှာ အခြေခံပြီး ပြောတာဖြစ်ပါတယ်။ အဲဒါကြောင့် မို့လို့ လျာထားချက်နဲ့ အမှန်တကယ်ရရှိမှုဟာ အဲဒီလောက် ၃ ဆ၊ ၄ ဆ ကွာဟဖို့ မသင့်ဘူးလို့ ယူဆပါတယ်။ နောက်တစ်ချက်ကတော့ အခွန်ထမ်းပြည်သူများရဲ့ အခွင့်အရေးဖြစ်ပါတယ်။ မနှစ်က ဒီဲ ဒီလိုကျွန်တော်ပြောခဲ့ဖူးပါတယ်။ အခွန်ထမ်းပြီးတော့ အခွန်ထမ်းတဲ့သူတွေဟာ သူတို့ အခွန်ထမ်းရတဲ့အတွက် ဘာအခွင့်အရေးများရသလဲဆိုတာကို သိစေလိုပါတယ်။ ကျွန်တော်တို့ အရင်တုန်းက ရုပ်ရှင်ကားတစ်ကားပဲ ကြည့်ကြည့်၊ ဗီဒီယိုခွေတစ်ခွေပဲကြည့်ကြည့် စဖွင့်လိုက်တာနဲ့ စီးပွားရေးဦးတည်ချက်(၄)ရပ်၊ နိုင်ငံရေး ဦးတည်ချက်(၄)ရပ် ဆိုတာကိုအရင်တွေ့ရပါတယ်။ အဲဒီလိုပဲ အခွန်ထမ်းပြည်သူများကို ဗီဒီယိုတွေ၊ ရုပ်ရှင်တွေ၊ တီဗွီတွေထဲကနေပြီးတော့မှ ဒါကိုမြေစိုက်ပိုစတာကြီးများနဲ့ နိုင်ငံ့တာဝန်ကျေပွန်ဖို့ သင်အခွန်ဆောင်ပြီးပြီလား ဆိုတဲ့ဟာမျိုး၊ ဝင်ငွေခွန် ထမ်းဆောင်ပြီးသူတိုင်းသည် ဥပမာအားဖြင့် (က) ပုဂ္ဂလိက ဆေးရုံများကိုတက်ရင် ၂၀ ရာခိုင်နှုန်း သက်သာခွင့်ရမယ်။ နံပါတ်(၂) နိုင်ငံတော်ပိုင် ကား၊ ရထား၊ လေယာဉ်ပျံများစီးရင် ၂၅ ရာခိုင်နှုန်း လျှော့ပေါ့ခွင့်ရမယ် စသည်ဖြင့် စသည်ဖြင့် အခွန်ထမ်းပြည်သူများ အခွန်ထမ်းချင်စိတ်ဖြစ်အောင် လှုံ့ဆော်တဲ့ပိုစတာများကို များများနေရာအနှံ့မှာထားပြီးတော့မှ အခွန်ဆောင်နိုင်မယ့်လူများ အမှန်တကယ် တိုးလာအောင်ဆောင်ရွက်သင့်ပါတယ်လို့ပြောကြားရင်း နိဂုံးချုပ်ပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ နေ့လယ်စာ သုံးဆောင်နိုင်ရန်အတွက် အစည်းအဝေးကို တစ်နာရီခန့် ရပ်နားမှာဖြစ်ပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံးထွက်ခွာနိုင်ကြပါပြီ ခင်ဗျား။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနဲ့ ဧည့်သည်တော်များခင်ဗျာ။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံးထိုင်နိုင်ကြပါပြီ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အစီအစဉ်(၇) ကိုဆက်လက်ဆောင်ရွက် သွားပါမယ်။ ဦးခင်ဝင်း မကွေးတိုင်းဒေသကြီးမဲဆန္ဒနယ်အမှတ်(၂) ဆွေးနွေးဖို့ဖြစ်ပါတယ်။</speech>
<speech><mp id="1277">ဦးခင်ဝင်း(မဲဆန္ဒနယ်အမှတ်-၂ ၊ မကွေးတိုင်းဒေသကြီး)</mp>လေးစားအပ်ပါသော နာယကကြီးနှင့် တကွ အားလုံးမင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ မကွေးတိုင်းဒေသကြီး မဲဆန္ဒနယ်အမှတ်(၂) မှ အမျိုးသားလွှတ်တော်ကိုယ်စားလှယ် ဦးခင်ဝင်းဖြစ်ပါတယ်။ နာယကကြီးခင်ဗျား။ ၂၀၁၇-၂၀၁၈ ခု၊ ဘဏ္ဍာရေးနှစ် ပြည်ထောင်စုဝန်ကြီးဌာန၊ အဖွဲ့အစည်း များရဲ့ ဒုတိယ ၆ လပတ် အခွန်ရငွေစာရင်းများအပေါ် ပြည်သူ့ငွေစာရင်းပူးပေါင်းကော်မတီ၏ လေ့လာ တွေ့ရှိချက်အစီရင်ခံစာမှ ငါးလုပ်ငန်းဆိုင်ရာအခွန်အခများအပေါ် ကျွန်တော် အကြံပြုဆွေးနွေးသွားမှာ ဖြစ်ပါတယ်။ ဒုတိယအကြိမ် ၆ လပတ်အတွင်း ငါးလုပ်ငန်းမှာ ကျပ် ၆၉၁.၃၉၉ သန်း လျာထားအနက် ကနေပြီးတော့ ကောက်ခံရရှိတဲ့ငွေက ၂,၂၅၇.၉၄၅ သန်း ရရှိခဲ့ပါတယ်။ ပြုပြင်ပြီးခန့်မှန်းငွေကျပ်က ၁,၅၀၅,၁၃၉ သန်းအပေါ်မှာ ကောက်ခံရရှိမှုဟာ ၄,၄၅၈.၄၀၃ သန်းဖြစ်၍ တစ်နှစ်လုံးရည်မှန်းချက်ကို ပြည့်မီကျော်လွန်နေကြောင်း တွေ့ရှိရပါတယ်။ ပင်လယ်ကမ်းဝေးကမ်းနီးငါးဖမ်းလုပ်ငန်းရှင်များမှ ငါးစို ခွန်၊ လှေခွန်၊ ရေလုပ်သားမှတ်ပုံတင်ကြေးများ ပြည့်စုံစွာကောက်ခံရရှိခြင်း၊ ငါးမွေးကန်လိုင်စင်ခွန်များ ပြည့်စုံစွာကောက်ခံရရှိခြင်းကြောင့်လို့ ဆိုပါတယ်။ ဒီစာရင်းဇယားတွေကိုကြည့်မယ်ဆိုရင်တော့ ကျေနပ် စရာပါပဲ။ နာယကကြီးခင်ဗျား။ ငါးလုပ်ငန်းလုပ်ကိုင်ကြရာမှာ (၁) ရေငန်ပင်လယ်ပြင်ငါးထုတ်လုပ်မှု၊ (၂) ရေချိုငါးဖမ်းထုတ်လုပ်မှု၊ (၃) မွေးမြူရေးငါးဖမ်းထုတ်လုပ်မှုဆိုပြီးတော့ ကျွန်တော်တို့နိုင်ငံမှာ လုပ်ကိုင် လျက်ရှိပါတယ်။ တစ်ခုစီအခွန်အခရရှိမှုကို ခွဲခြားဖော်ပြမယ်ဆိုရင် ပိုပြီးတော့ ကောင်းမှာပါ။ ဘာလို့လဲ ဆိုတော့ ရေငန်ပင်လယ်ပြင် ငါးလုပ်ငန်းမှာ အလေအလွင့်တွေများနေပါတယ်။ ပင်လယ်ပြင်မှာ ငါးခိုး ဖမ်းမှု၊ ဥပဒေမဲ့ငါးဖမ်းမှုတွေ၊ ငါးဖမ်းသင်္ဘောနံပါတ်တူပြုလုပ်မှုတွေ ဒီလိုကြုံတွေ့နေရပါတယ်။ ဒီနေ့ထိ ကြုံတွေ့နေရပါတယ်ခင်ဗျား။ ပြီးခဲ့တဲ့ ပထမအကြိမ် လွှတ်တော်သက်တမ်းကအတိုင်း ကမ်းဝေးငါးဖမ်း ရေယာဉ်တွေရဲ့ လှုပ်ရှားမှုကိုသိနိုင်အောင် ဂြိုဟ်တုစနစ်အသုံးပြုပြီး စောင့်ကြပ်ထိန်းသိမ်းတဲ့ VMS တပ်ဆင်ဖို့ စီမံခဲ့ပါတယ်။ ဒုတိယအကြိမ် အမျိုးသားလွှတ်တော်မှာလည်း VMS စနစ်တပ်ဆင်ဖို့ ဆက်စပ်ဝန်ကြီးဌာနတွေ ပူးပေါင်းဆောင်ရွက်ဖို့ ပြီးခဲ့တဲ့ ဘဏ္ဍာနှစ်ကအတိုင်း လွှတ်တော်ကို လာရောက်ဖြေဆိုသွားပြီးဖြစ်ပါတယ်။ ဒီနေ့တပ်ဆင်ရသေးပါဘူး။ သဘာဝသယံဇာတငါးတွေ လေလွင့်ချင်တိုင်း လေလွင့်နေပါတယ်။ နောက်တစ်ခု အမျိုးသားလွှတ်တော်မှာ တနင်္သာရီတိုင်းဒေသကြီးအတွင်း ငါးများကို ဆိပ်ကမ်းမှာ တင်ချပြီး ငါးလေလံဈေးတစ်ခု ဖော်ဆောင်ဖို့ အဆိုကို ကတိကဝတ်ပြုထားပါတယ်။ ဒါပေမဲ့ ဒီနေ့အထိ ငါးအမျိုး အစားခွဲ ကုန်ပေါ်တင်ပြီး လေလံဈေးမလုပ်နိုင်သေးပါဘူး။ သင်္ဘောအစင်းလိုက် တစ်ဖက်နိုင်ငံကို Catch Certificate ထုတ်ပေးနေရဆဲ ဖြစ်ပါတယ်။ ဒီလုပ်ငန်းတွေက အခွန်ဘယ်လောက်လေလွင့်မလဲဆိုတာ စဉ်းစားကြည့်ပါ။ ငါးမွေးမြူရေးလုပ်ငန်းမှာဆိုရင် လက်ရှိငါးကန်ဧက ပေါင်း ၄၀၀,၀၀၀ ကျော်က (လန) ရပြီးသားဟာ ၁၃၀,၀၀၀ ကျော်ပဲရှိပါတယ်။ လန-၃၉ မရသေးတာ ကဆို ၃၀၀,၀၀၀ ကျော်ရှိနေပါတယ်။ ဒီတရားဝင်တွေ ရှိနေသလို တရားမဝင်တွေလည်းရှိနေဦးမှာပဲ။ ဝန်ကြီးဌာနအချင်းချင်း ပူးပေါင်းဆောင်ရွက်မှု အားနည်းတာကိုလည်း ပင်လယ်ငါးဖမ်းလုပ်ငန်းမှာရော၊ မွေးမြူရေးလုပ်ငန်းမှာပါတွေ့ရှိနေရပါတယ်။ ဒီလိုကြုံတွေ့နေရတာ အဂတိလိုက်စားမှုတွေဖြစ်နေမယ်။ ရသင့်ရထိုက်တဲ့ အခွန်အခတွေ လေလွင့်ဆုံးရှုံး နေမယ်။ အဂတိဖြစ်လို့ ကုန်ကျစရိတ်တွေများနေမယ်။ ငါးလုပ်ငန်းကဏ္ဍဖွံ့ဖြိုးမှုနှောင့်နှေးမှုတွေ ကြုံတွေ့ နေရမယ်ဆိုတာတွေကတော့ အသေအချာပါပဲ။ ဒါကြောင့် ငါးလုပ်ငန်းကရတဲ့ အခွန်အခကတော့ ကျွန်တော့အနေနဲ့ ပြည့်မီကျော်လွန်မှုမရှိသေး ဘူးလို့ပဲ သုံးသပ်ဆွေးနွေးမှာ ဖြစ်ပါတယ်။ ငါး၊ ပုစွန်မွေးမြူရေးလုပ်ငန်းကို လုပ်ကိုင်ဆောင်ရွက်သည်မှာ လူနေထိုင်ခြင်း၊ စက်ရုံတည်ဆောက်ခြင်း၊ ဓာတ်ဆီဆိုင်များ တည်ဆောက်ခြင်း၊ အခြားစီးပွားရေးလုပ်ငန်း များလို လုံးဝ ဆုံးရှုံးသွားခြင်းမဟုတ်ဘဲ းစိုက်ပျိုးမြေအဖြစ် အလွယ်တကူပြန်လည်အသုံးပြု နိုင်ပါတယ်။ ဒါကြောင့် ရာသီဥတုအပြောင်းအလဲစိန်ခေါ်မှုတွေ များပြားနေချိန်မှာ ကမ္ဘာ့ဈေးကွက်ဝင် ငါးမွေးမြူခြင်း၊ ငါးဖမ်းခြင်းတို့မှ နိုင်ငံဘဏ္ဍာငွေ အမှန်တကယ်တိုးတက်ရရှိစေရန် ဝန်ကြီးဌာနများ ပူးပေါင်း ဆောင်ရွက်သင့်ပါကြောင့် ဆွေးနွေးအကြံပြု တင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးခင်မျိုးဝင်း တနင်္သာရီတိုင်းဒေသကြီး မဲဆန္ဒနယ်အမှတ်(၁၂) ဆွေးနွေးဖို့ဖြစ်ပါတယ်။</speech>
<speech><mp id="1264">ဦးခင်မျိုးဝင်း(မဲဆန္ဒနယ်အမှတ်-၁၂၊ တနင်္သာရီတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါ။ ကျွန်တော်ကတော့ တနင်္သာရီတိုင်း ဒေသကြီး မဲဆန္ဒနယ်အမှတ်(၁၂) ဘုတ်ပြင်းမြို့နယ်မှ ဦးခင်မျိုးဝင်း ဖြစ်ပါတယ်။ ပြည်သူ့ငွေစာရင်းပူးပေါင်း ကော်မတီရဲ့ အစီရင်ခံစာ (၁၁/၂၀၁၈)နဲ့ပတ်သက်ပြီး ငါးလုပ်ငန်းဆိုင်ရာ အခွန်အခများကို ကျွန်တော် ဆွေးနွေးချင်ပါတယ်။ ကျွန်တော်တို့ရဲ့ ရေလုပ်ငန်းနဲ့ရတဲ့အခွန် တစ်နှစ်လုံး ရည်မှန်းချက်ကို ပြည့်မီကျော်လွန် ပါတယ်ဆိုတဲ့ မြန်မာငွေ ကျပ်သန်း ၄,၄၅၈.၄၀ သန်းရနေချိန်မှာ အိမ်နီးချင်းထိုင်းနိုင်ငံအနေနဲ့ ပြည်ပ ပို့ကုန် အခွန်တစ်ခုတည်းတောင် ဒေါ်လာသန်း ၄၀၀ လောက်ရရှိပြီး မြန်မာငွေနဲ့ဆိုရင် သန်းပေါင်း ၆ သိန်း ကျော်လောက် ရရှိနေတာကို ဆက်လက်လေ့လာစေချင်ပါတယ်။ Power Point အသုံးပြုခွင့် တောင်းခံ အပ်ပါတယ်။ မြန်မာနိုင်ငံရဲ့ ပင်လယ်ကမ်းရိုးတန်းဟာ အရှေ့တောင်အာရှမှာဆိုရင် ဗီယက်နမ်ပြီးရင် အရှည်ဆုံး ပင်လယ်ကမ်းရိုးတန်းကို ပိုင်ဆိုင်ထားပြီး ငါးဖမ်းလုပ်ငန်းအမြောက်အမြား လုပ်ကိုင်ဆောင်ရွက်နေသော် လည်း ရေလုပ်ငန်းက ရရှိတဲ့အခွန်အခမှာ အိမ်နီးချင်းထိုင်း၊ ဗီယက်နမ်နိုင်ငံများနှင့် နှိုင်းယှဉ်ကြည့်လျင် ၁၀ ဆမှ ၁၅ ဆခန့် နည်းနေကြောင်း တွေ့ရှိရပါတယ်။ ကျွန်တော်တို့ရဲ့ ကောက်ခံတဲ့ အခွန်အခတွေဟာ ခေတ်နောက်ကျလွန်းနေပြီလား။ ဘာတွေမှားနေပြီလဲ ပြန်လည်သုံးသပ်ဖို့ လိုအပ်နေပါပြီ။ ပြုပြင်ဖို့ ဘာတွေ လိုအပ်နေတာလည်းဆိုတာကို တင်ပြချင်ပါတယ်။ ပထမဦးဆုံး ထိုင်းနိုင်ငံက ကောက်ခံတဲ့ အခွန်အခအချို့ကို တင်ပြပါမယ်။ Power Point မှာ တင်ပြထားတဲ့အတိုင်း ဒရွတ်ဆွဲပိုက် ၁ မီတာကို ဘတ် ၅၀၀ နဲ့ဆို အနည်းဆုံး ပိုက်အရှည် ၂၄၀ မီတာ အတွက် ဘတ် ၁၂၀,၀၀၀ ကျပြီး မြန်မာငွေနဲ့ဆိုရင် ကျပ်သိန်းပေါင်း ၅၄ သိန်း ကျနေပါတယ်။ အခု ဖော်ပြတဲ့ ငါးလုပ်ငန်းအသုံးပြုကိရိယာပစ္စည်း လျှောက်ထားမှုဆိုင်ရာ နှုန်းထားများကို ကျွန်တော်တို့ နိုင်ငံမှာ ကောက်ခံခြင်းလည်းမရှိ၊ သတ်မှတ်ထားတာလည်း မရှိသေးပါ။ Power Point မှာ ဖော်ပြ ထားတဲ့ အမှတ်စဉ် (၆) မှာဆိုရင် ငါးဖမ်းလှေအင်ဂျင်စက်တစ်လုံး တပ်ဆင်တိုင်း ဘတ် ၃,၅၀၀ ကောက်ခံပြီး အမှတ်စဉ်(၇)မှာပါတဲ့ သောင်တူးခအဖြစ်နဲ့ ရေကြောင်းထိန်းသိမ်းခွင့် ကောက်ခံတာကို တွေ့ရမှာဖြစ်ပါတယ်။ မြန်မာကကောက်တဲ့ နှုန်းထားများနဲ့ နှိုင်းယှဉ်လိုက်ရင် Power Point မှာပါတဲ့ ငါးလုပ်ငန်း ခွင့်ပြုချက်လိုင်စင် လျှောက်ထားရာမှာ သတ်မှတ်နှုန်းထားများအရ ငါးဖမ်းခွင့်ပြုချက် တစ်စောင် ဘတ် ၁၀,၀၀၀ ဆို မြန်မာငွေကျပ် ၄၅၀,၀၀၀ ဖြစ်လို့ မြန်မာဘက်ကတော့ မှတ်ပုံတင်ကြေး ၂၅၀ ကျပ်ဆိုတော့ ရယ်စရာဖြစ်နေမလားလို့ပါ။ ငါးစိုခွန်အနေနဲ့ GRT တန် ၆၀ အောက်ကို ၃၀,၀၀၀ ကျပ်ကနေ GRT ၁၅၀ အထက်ကို ၈၀,၀၀၀ ကျပ်ပဲ ဖြစ်ပါတယ်။ လှေခွန်အနေနဲ့ GRT ကုန်ချိန်တန်အလိုက် တစ်တန်ကို ၂,၅၀၀ ကျပ်နှုန်းနဲ့ ဥပမာ GRT ၁၅၀ ဆိုရင် ၃၇၅,၀၀၀ ကျပ်ဖြစ်ပြီး ဒရွတ်ဆွဲ၊ ဝိုင်းချုပ်၊ တဝ(ကင်းမွန်)တို့ဆိုလို့ရှိရင် အမျိုးအစားအလိုက် ကွဲပြားမှု ပေါ်မူတည်ပြီး ၂၄,၀၀၀ ကျပ်၊ ၁၈,၀၀၀ ကျပ်၊ ၁၃,၀၀၀ ကျပ် အသီးသီးထပ်မံပေးဆောင် ရပါတယ်။ ဥပမာ GRT ၁၅၀ ရှိတဲ့ ဒရွတ်ဆွဲလှေအတွက် အလွန်ဆုံး ကျပ် ၅၀၀,၀၀၀ နီးပါးပဲ ကျပါတယ်။ နောက်ပြီး ကြိုတင်ဝင်ငွေခွန်ဆိုပြီးကောက်တဲ့ ဝင်ငွေခွန်နဲ့ပတ်သက်လို့ GRT တန် ၁၅၀ အထက် တစ်ခေါက်ကို ၅၀၀,၀၀၀ ကောက်ပြီး တစ်နှစ်လုံး ၁၀ ခေါက်ဆိုရင် ကြိုတင်ငွေ သိန်း ၅၀ ပေးဆောင် ပြီးတော့မှ နှစ်ကုန်လို့ စုစုပေါင်းအခွန် သိန်း ၆၀ ကျခဲ့ရင် နောက်ထပ် ၁၀ သိန်းလောက်ပဲ ပေးဆောင် ရပေမယ့် အခုပြတဲ့စာရင်းတွေက ကုန်ချိန်တွေ၊ ငါးအမျိုးအစားတွေ၊ တန်ဖိုးတွေ Check Point မှာ အမှန်အကန် မဦးစီးနိုင်တဲ့အခါ များစွာကွာခြားနိုင်ပါတယ်။ ဒါတောင် One Stop Service လုပ်နေတဲ့ Check Point ကို နိုင်ငံတော် ဘတ်ဂျက်နဲ့ လက်ရှိနေရာမှ အခြားကို အတင်းရွှေ့ဖို့ စီစဉ်ရေးဆွဲနေခြင်းဟာ လိုရာကြိုးဆွဲဖို့ တစ်နည်းတစ်ဖုံ ကြိုးစားနေသလားလို့ ပြည်သူတွေ သံသယဝင်နေပါတယ်။ ဘာကြောင့်လဲဆိုတော့ ဖော်ပြပါ တနင်္သာရီတိုင်း၊ မြိတ်ဒေသရှိ OSS လုပ်ဆောင်နေတဲ့ နေရာ ရုံးခန်းဟာ ကုန်ကျမှုမရှိပါဘဲ ဝန်ဆောင်မှုပေးနေတာကို ပိုမိုအဆင်ပြေအောင် စာချုပ်ပါအတိုင်း ဖြည့်ဆည်း ကြိုးစားပေးရမည့်အစား အရေးတကြီးလိုအပ်တဲ့ ရင်းနှီးငွေ ထပ်မံတိုးမြှင့်ခွင့်ပြုဖို့တော့ မစဉ်းစားဘဲ ပြဒါးတစ်လမ်း သံတစ်လမ်းလုပ်ရပ်က တိုင်းပြည်ကရလာမယ့် အခွန်အခတွေကို မဝင်လာအောင် တားမြစ် သလို ဖြစ်နေပါတယ်။ ဒီမှာ ၁ ကီလို ၁ ဒေါ်လာရတဲ့ပုစွန်တွေ၊ ထိုင်းရောက်တဲ့အခါ ပေါက်ဈေးနှုန်းတွေက ပုဇွန်ဖြူဆိုဒ်သေး ၅ ဒေါ်လာနီးပါး၊ ဆိုဒ်ကြီးပုစွန်ဖြူ ၁၁ ဒေါ်လာနဲ့ ပုစွန်ကြား ၃၀ ဒေါ်လာနီးပါး ရရှိ နေတာပါ။ ၂၀၁၂-၂၀၁၃ ခုနှစ်ကတည်းက နော်ဝေသုတေသန သင်္ဘောရဲ့ တိုင်းထွာချက်အရ မြန်မာ့ရေပေါ် ငါး ၅၀% နဲ့ ရေအောက်ငါး ၃၀% သာ ကျန်တော့တာလို့ သတိပေးခဲ့ပေမယ့် ငါးဖမ်းလှေအစီးရေ ထိန်းချုပ် ရမယ့်အစား အကြီးစားပြင်ဆင်ပြောင်းလဲခွင့် သံထည်ခွန်ပေးပြီး GRT မြင့်တက်ဖမ်းဆီးမှုတွေ ဖမ်းဆီးလှေတွေကို လေလံတင်ပြီး ပြန်ရောင်းချပေးတဲ့စနစ်ကလည်း ဒီလှေက ငါးပဲဖမ်းသလား၊ လူကုန် ကူးသလား၊ အကောက်အခွန်မဲ့ ပစ္စည်းသွင်းတာလား၊ လက်နက်နဲ့ မူးယစ်ဆေးဝါးမှောင်ခိုလားဆိုတာ ဘာမှ စောင့်ကြည့်တဲ့ မှတ်တမ်းတွေမရှိတာကလည်း အနောက်တံခါး မလုံမခြုံဖြစ်နေတာရဲ့ ကွင်းဆက် တွေပဲလို့ ယူဆနိုင်တာမို့လို့ အခွန်ရတယ်ဆိုတိုင်းလည်း တချို့နေရာတွေမှာ ခွင့်မပြုသင့်တာကို သတိချပ် စေလိုကြောင်းနဲ့ မြန်မာနိုင်ငံ ငါးဖမ်းခြင်းဆိုင်ရာဥပဒေရဲ့ ခေတ်မမီတော့တဲ့ အခွန်အခသတ်မှတ်ချက်များ အမြန်ဆုံးပြင်ဆင်ပြဋ္ဌာန်းဖို့ တာဝန်ရှိသူတွေဖက်ကလည်း ဝန်လေးနှောင့်နှေးမနေသင့်တော့ပါကြောင်း ပြောကြားရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးဇော်ဟိန်း တနင်္သာရီတိုင်းဒေသကြီး မဲဆန္ဒနယ်အမှတ်(၇) ဆွေးနွေးဖို့ဖြစ်ပါတယ်။</speech>
<speech><mp id="1259">ဦးဇော်ဟိန်း(မဲဆန္ဒနယ်အမှတ်-၇၊ တနင်္သာရီတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကြီးတစ်ရပ်လုံး မင်္ဂလာပါလို့ နှုတ်ခွန်းဆက်သ အပ်ပါတယ်။ ကျွန်တော်ကတော့ တနင်္သာရီတိုင်းဒေသကြီး မဲဆန္ဒနယ်အမှတ်(၇)မှ အမျိုးသားလွှတ်တော် ကိုယ်စားလှယ် ဦးဇော်ဟိန်း ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ ပြည်သူ့ငွေစာရင်းပူးပေါင်း ကော်မတီရဲ့ အစီရင်ခံစာအရ ၂၀၁၇-၂၀၁၈ ခု၊ ဘဏ္ဍာရေးနှစ်မှာ အခွန်ကောက်ခံရရှိမှုဟာ ဝင်ငွေခွန် ၁,၂၆၃ ဘီလီယံရှိပြီးတော့ ဆက်သွယ်ရေးဝန်ဆောင်မှုလုပ်ငန်းလုပ်ကိုင်တဲ့ ကောက်ခံရရှိခွန်ကတော့ ၆၁၂ ဘီလီယံ ရှိပါတယ်။ ငါးလုပ်ငန်းဆိုင်ရာ အခွန်အခကတော့ ၄ ဘီလီယံရှိပြီးတော့ ရေနံနှင့်သဘာဝဓာတ်ငွေ့ ထုတ်ယူတဲ့ အခွန်အခလည်းကျရော ၃၅၂ ဘီလီယံရှိကြောင်း သိရှိရပါတယ်။ ကျွန်တော့အနေနဲ့ ငါးလုပ်ငန်း ဆိုင်ရာအခွန်အခနဲ့ရေနံနှင့် သဘာဝဓာတ်ငွေ့ထုတ်ယူတဲ့ ကောက်ခံတဲ့အခွန်နဲ့ ပတ်သတ်ပြီးတော့ ဆွေးနွေး သွားမှာ ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ ကျွန်တော်ရဲ့ မဲဆန္ဒနယ်မြေ ဖြစ်တဲ့ တနင်္သာရီတိုင်းဒေသကြီးဟာ ရေလုပ်ငန်းကို အဓိကထားလုပ်ကိုင်ကြပါတယ်။ ရေသယံဇာတ ထုတ်ယူသုံးစွဲတဲ့ နေရာမှာ ကမ်းဝေးငါးဖမ်းလှေကြီးများက စည်းကမ်းမဲ့ ထုတ်ယူသုံးစွဲမှုဟာ ကြီးမားတဲ့ အတွက်ကြောင့် ကမ်းနီးရေလုပ်သားပြည်သူများ သယံဇာတရှားပါးမှုများနဲ့ ရင်ဆိုင်နေကြရပါတယ်။ ဒီလို ပင်လယ်ပြင်မှာ ငါးဖမ်းဆီးပြီးတော့ ရလာတဲ့ငါးများကို One Stop Service အနေဖြင့် Check Point စစ်ဆေးတဲ့နေရာမှာ အပေါ်ယံအဖြစ်သာ ခန့်မှန်းစစ်ဆေးရပြီးတော့ တနှစ်ကို အခွန်ဘဏ္ဍာငွေ ဘီလီယံချီပြီးတော့ နစ်နာမှုများ ဖြစ်ပေါ်လေ့ရှိပါတယ်။ စည်းကမ်းမဲ့ ကမ်းဝေးငါးဖမ်းလှေကြီးများဟာ ဥပဒေမဲ့ ကမ်းနီးသို့ ဝင်ရောက်ဖမ်းဆီးတဲ့အတွက်ကြောင့် ကမ်းနီးရေလုပ်သားပြည်သူများဟာလည်းပဲ မိမိတို့ဒေသမှာ သိက္ခာရှိစွာ ရပ်တည်ဖို့ ခက်ခဲလာနေကြပါတယ်။ ပင်လယ်ပြင်ငါးဖမ်းဆီးရေးလုပ်ငန်းဥပဒေကို သီးခြားစွာ ပြဋ္ဌာန်းထားသော်လည်းပဲ ကမ်းနီးလှေများ ဖမ်းမိတဲ့အခါမှာ တစ်ခါတည်းတရားစွဲ ထောင်ချ ခြင်းခံနေရပြီးတော့ စည်းကမ်းမဲ့ ကမ်းဝေးလှေကြီးများကိုတော့ မတားဆီးအရေးမယူတာ မရှိသလောက် ဖြစ်ပြီးတော့ ဖမ်းပြီးရင်လည်း ဥပဒေအတိုင်းဆောင်ရွက်တာ မဟုတ်ဘဲနဲ့ ညွှန်ကြားချက်နဲ့ ဒဏ်ငွေသာ ဆောင်နေကြောင်း တွေ့ရှိရပါတယ်။ တကယ်လို့ မြိတ်ဒေသမှာ ငါးဈေးကွက်ပေါ်ပေါက်လို့ ပင်လယ် သယံဇာတကို နည်းမှန် လမ်းမှန်ထုတ်ယူမယ်ဆိုရင် တစ်နှစ်ကို မြိတ်ခရိုင်တစ်ခုတည်းမှာ ငါးလုပ်ငန်း ဦးစီးဌာနမှ အနည်းဆုံး ဘီလီယံ ၃၀ ရရှိမှာ ဖြစ်ပါတယ်။ မြိတ်ခရိုင်နဲ့ ပကျော့ခရိုင်ရဲ့ နယ်စပ်ဂိတ်ဖြစ်တဲ့ မော့တောင်နယ်စပ် ကုန်သွယ်ရေးစခန်းမှာ မြန်မာဘက်က ကုန်သွယ်မှုဟာ အမေရိကန်ဒေါ်လာ ၁ သန်း သာရှိသော်လည်းဘဲ ထိုင်းဘက်ကကုန်သွယ်မှုပြ စာရင်းဟာ ၂၀၁၈ ခုနှစ်မှာ ဘတ်သန်း ၆၀၀ ရှိပြီးတော့ ၂၀၁ရ ကုန်သွယ်မှုထက် ၁၃၅ ရာခိုင်နှုန်း တိုးတက်လာကြောင်း သိရှိရပါတယ်။ ဒီတော့ မြန်မာဖက်က ကုန်သွယ်မှုပြတာဟာ အလွန်လျော့နည်းပြီးတော့ ရေလမ်းကြောင်းနဲ့ ရနောင်းနယ်စပ်ကုန်သွယ်ရေး ဂိတ်ဟာ ဒီထက်အဆပေါင်းများစွာ ကုန်သွယ်မှု လျော့နည်းစာရင်းပြနေပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ ၂၀၁၇-၂၀၁၈ ခု၊ ဘဏ္ဍာရေးနှစ် ဒုတိယ ၆ လပတ် ကောက်ခံရရှိတဲ့ အခြေအနေနဲ့ ပတ်သက်ပြီးတော့ ပြည်ထောင်စုအဖွဲ့စည်းဝင် ရှင်းလင်း တဲ့အခါမှာ ရေနံနှင့် သဘာဝဓာတ်ငွေ့မှ ကောက်ခံရရှိခွန်ဟာ ၂၀၁၆-၂၀၁ရ ဘဏ္ဍာရေးနှစ်က ၄၄၈ ဘီလီယံ ရှိပြီးတော့ ၂၀၁၇-၂၀၁၈ ဘဏ္ဍာရေးနှစ်မှာတော့ ၃၅၂ ဘီလီယံလျော့နည်းသွားပြီးတော့ ၉၆ ဘီလီယံ လျော့နည်းသွားတာ တွေ့ရပါတယ်။ အကြောင်းကတော့ တနင်္သာရီတိုင်းဒေသကြီး အစိုးရအဖွဲ့ အစီအစဉ်နဲ့ တနင်္သာရီတိုင်းဒေသကြီးမီးလင်းရေးကော်မတီမှ GGS ပုဂ္ဂလိက လျှပ်စစ်ဓာတ်အားဖြန့်ဖြူးရေး ကုမ္ပဏီမှ သဘာဝဓာတ်ငွေ့သုံအင်ဂျင်များနဲ့ ၁၆-၆-၂၀၁ရ မှာ စတင်ပြီးတော့ လျှပ်စစ်ဓာတ်အား ၁ ယူနစ် ကို ၂၀၀ ကျပ်နဲ့ ဖြန့်ဖြူးခဲ့ကြောင်း သိရှိရပါတယ်။ ဓာတ်ငွေ့ ဖိုးကျသင့်ငွေကို တိုင်းဒေသ မီးလင်းရေးကော်မတီမှ လျှပ်စစ် ဓာတ်အားထုတ်လုပ်ရေး နေပြည်တော်သို့ ပေးချေရကြောင်း သိရှိရပါတယ်။ ၂၀၁၈-၂၀၁ရ ဇူလိုင်လ ကတည်းက နိုင်ငံတော်ရဲ့ ဓာတ်ငွေ့ဖိုးမပေးသွင်းခဲ့တဲ့ GGS ကုမ္ပဏီဟာ ယခု ၂၀၁၈ ခုနှစ်၊ စက်တင်ဘာလအထိ ဓာတ်ငွေ့ဖိုးဟာ ၆ ဘီလီယံကျော် အကြွေးကျန်နေသေးကြောင်း သိရှိ ရပါတယ်။ GGS ပုဂ္ဂလိက လျှပ်စစ်ဓာတ်အားဖြန့်ဖြူးရေးကို နိုင်ငံတော်မှ ဓာတ်ငွေ့ဖိုး စိုက်ထုတ် ပေးနေရတဲ့အတွက်ကြောင့် နိုင်ငံတော်မှ နှစ်စဉ်ဓာတ်အားခ ဘီလီယံ ၆၀၀ ကျော်အရှုံးပေါ်နေပြီးတော့ လျှပ်စစ်ဓာတ်အားဖြန့်ဖြူးနေတဲ့GGS ပုဂ္ဂလိက စီးပွားရေးကုမ္ပဏီက ပေးရန်ရှိတဲ့အကြွေးများကို နိုင်ငံတွင်းမှာရှိတဲ့ သန်း ၅၀ ကျော်သော ပြည်သူများရဲ့ ပြည်သူများကနေပြီးတော့ အကြွေးဆပ်ပေးနေရ သလို ဖြစ်နေပါတယ်။ တနင်္သာရီတိုင်းဒေသကြီးအတွင်းမှာ နေထိုင်တဲ့ ပြည်သူ ၁၄ သိန်းကျော်ဟာ နိုင်ငံတော်ရဲ့ လျှပ်စစ်ဓာတ်အားလိုင်းကို တခြားပြည်နယ်နှင့် တိုင်းဒေသကြီးလို ဈေးသက်သက်သာသာနဲ့ သုံးစွဲခွင့်မရဘဲနဲ့ လျှပ်စစ်ဓာတ်အားကြီးမှုကို ခါးသီးစွာ ခံစားနေရတဲ့GGS ကုမ္ပဏီက နိုင်ငံတော်မှ ရသင့်ရထိုက်တဲ့ ဓာတ်ငွေ့ဖိုးအကြွေး ၆ ဘီလီယံကျော်ကို မပေးတဲ့အပြင် ပြည်သူများဆီမှ ကျသင့်တဲ့ မီးမီတာဖိုးကိုလည်း လစဉ်ကောက်ယူနေပြီးတော့ ငွေးနိုင်တဲ့ မီတာရှင်များကိုလည်း ယင်း Log ကြေးအတွင်း ပြည်သူများစီမှ ဒဏ်ကြေးကြီးမြင့်စွာ တပ်ပြီးတော့ အမြတ်ထုတ်နေကြောင်း သိရှိရပါတယ်။ တနင်္သာရီတိုင်းဒေသကြီးမှာ အခွင့်ရေးကောင်းကောင်းရနေတဲ့ GGS ကုမ္ပဏီဟာ နိုင်ငံသား များအားလုံးရဲ့ ဥပဒေအရ တန်းတူညီမျှမှုနဲ့ အခွင့်ရေးသာတူညီမျှမှုရှိရမယ်ဆိုတဲ့။ ဆွေးနွေးရန် သတ်မှတ်ချိန်ပြည့်သဖြင့် မိုက်ပိတ်သွားပါသည်။</speech>
<speech type="speaker">ဒေါက်တာခွန်ဝင်းသောင်း ကချင်ပြည်နယ်မဲဆန္ဒနယ်အမှတ်(၁၁) ဆွေးနွေးဖို့ဖြစ်ပါတယ်။</speech>
<speech><mp id="1208">ဒေါက်တာခွန်ဝင်းသောင်း(မဲဆန္ဒနယ်အမှတ်-၁၁၊ ကချင်ပြည်နယ်)</mp>လေးစားအပ် ပါသော ပြည်ထောင်စုလွှတ်တော် နာယကကြီးနှင့်တကွ အားလုံးပဲမင်္ဂလာပါ။ ပြည်သူ့ငွေစာရင်းပူးပေါင်း ကျွန်တော်တို့ရဲ့ ရေလုပ်ငန်းနဲ့ရတဲ့အခွန် တစ်နှစ်လုံး ရည်မှန်းချက်ကို ပြည့်မီကျော်လွန် ပါတယ်ဆိုတဲ့ မြန်မာငွေ ကျပ်သန်း ၄,၄၅၈.၄၀ သန်းရနေချိန်မှာ အိမ်နီးချင်းထိုင်းနိုင်ငံအနေနဲ့ ပြည်ပ ပို့ကုန် အခွန်တစ်ခုတည်းတောင် ဒေါ်လာသန်း ၄၀၀ လောက်ရရှိပြီး မြန်မာငွေနဲ့ဆိုရင် သန်းပေါင်း ၆ သိန်း သွင်းကုန်များလို့ ဒေါ်လာဈေး လှုပ်ခတ်တယ်ဆိုတဲ့ အယူအဆကြောင့် ပြည်ပကသွင်းနေကြ ဟိုတယ်တွေမှာ မသုံးမဖြစ်တဲ့အသားတွေကို ပိတ်ပင်လိုက်လို့ အဲဒီကုန်ကြမ်းတွေ ကုန်ချောပြန်ထုတ်တဲ့ စားသောက်ကုန်စက်ရုံတွေဆီကနေ ကွန်တိန်နာတစ်လုံးကို သိန်းရာဂဏန်း အခွန်လျော့နည်းသွားပြီး ကုန်ကြမ်း ပြတ်လို့ စက်ရုံတွေရပ်ရရင် မှီခိုနေတဲ့ လုပ်သားများရဲ့ အခက်အခဲနဲ့ ပြည်ပအေးခဲအသား မှောင်ခိုဝင်လာမယ့် ပြဿနာတွေ၊ နိုင်ငံရေးပွင့်လင်းလာမှုနောက်ပိုင်း ခရီးသွားများပိုမိုဝင်ရောက်လာလို့ ဟိုတယ်နှင့် စားသောက်ဆိုင် ကြီးများမှာ လိုအပ်တဲ့အရည်အသွေးပြည့် အသားကုန်ချောကို တိုက်ရိုက် တင်သွင်းပြန်ရင်လည်း နိုင်ငံခြား လိုငွေပိုမြင့်လာမှာပဲဖြစ်ပါတယ်။ ဝင်ထွက်နေကြတဲ့ သံတမန်နဲ့ ဧည့်နိုင်ငံခြားသားတွေဟာ OI.E Law နဲ့ မညီတဲ့ ပြည်တွင်းအသား တွေကို စားသုံးလေ့မရှိပါဘူး။ အခုလို အသားကုန်ကြမ်းတင်သွင်းခွင့် ပိတ်ပင်မှုကြောင့် G to G လက်မှတ်ရေး ထိုးထားတဲ့ စီးပွားဖက်နိုင်ငံအနေနဲ့ နစ်နာတယ်ဆိုပြီး WTO Law အရ ဂျနီဗာခုံရုံးမှာ တရားစွဲဆိုခွင့် ရှိတာမို့ အဖွဲ့ဝင်မြန်မာနိုင်ငံအနေနဲ့ နောက်ဆက်တွဲပြဿနာကိုလည်း စဉ်းစားသင့် ပါတယ်။ နောက်ထပ်ဆွေးနွေးလိုတာကတော့ ရသင့်တဲ့အခွန်တွေမရတာနဲ့ အခွန်ရှောင်ကိစ္စတွေပဲ ဖြစ်ပါတယ်။ ပင်လယ်ကမ်းရိုးတန်း ငါးဖမ်းလုပ်ငန်းရှင်များထံမှ ကောက်ခံမှုရာခိုင်နှုန်း ပြည့်မီကျော်လွန်တယ် ဆိုတာနဲ့ ပတ်သက်ပြီး ထောက်ပြချင်ပါတယ်။ လုပ်ငန်းရှင်ကြီးအချို့က ငါးဖမ်းလှေတစ်စီးကို ပုံစံတူပွားလို့ ဆယ်ဆနီးပါး ဖောင်းပွနေတဲ့အပြင် ငါးဖမ်းတန်ချိန် လျှော့ပြတာက တစ်သွယ်၊ ရ ဒေါ်လာ ၈ ဒေါ်လာဈေးရှိတဲ့ ပုစွန် တစ်ကီလိုကို ၁ ဒေါ်လာနှုန်းလောက်ပဲ လျှော့ပြတာကတစ်မျိုး အခွန်ရှောင်ခိုးနည်းစုံလှတဲ့အပြင် လက်ဝါးချင်း ños 8: saqj£:ąją:qjl8zomor Sale Contract empę codcę:nclypuosodò Check Point m စာရင်းပြနေတာကို One Stop Service လုပ်ငန်းတွေ အတိအကျလုပ်ဖို့ အမျိုးသားလွှတ်တော်က အဆို တင်သွင်းပြီး အတည်ပြုခဲ့တာတောင် ဆိုင်ရာကအကောင်အထည်ဖော်ရမယ့်အစား MIC ဥပဒေနဲ့အညီ စာချုပ်ပါ ပြန်တမ်းဝင်ခွင့်ပြုမိန့်အရ ရှိပြီးသားအပြည်ပြည်ဆိုင်ရာ ငါးလေလံဈေးနဲ့ Check Point ပူးတွဲပြီးမှ ဝန်ဆောင်မှုပေးတဲ့လုပ်ငန်းကို အခြားမျက်ကွယ်ရာကို ပြောင်းရွှေ့ဖို့ အတင်းတွန်းလုပ်တဲ့ ရည်ရွယ်ချက်က မရိုးသားတဲ့အပြင် ဘောင်ကျော်နေရုံမက အတည်ပြုတဲ့လွှတ်တော်ကိုပါ လျစ်လျူရှုရာ ရောက်နေပါတယ်။ ကမ်းနီးကို ကျူးကျော်လာတဲ့ ငါးခိုးလှေတွေဖမ်းဖို့ကျတော့ ရေငန်နဲ့မဆိုင်ဘူးလို့ ငြင်းပြီး ရုံးခန်းနဲ့ အဆောက်အဦနေရာ ကုန်ကျမှုမရှိတဲ့ လက်ရှိ Check Point ကနေ ဘတ်ဂျက် သိန်းသောင်းချီ အကုန်ခံပြီး ရွှေ့ပြောင်းရေးစီမံကိန်းဆွဲနေမှုဟာ ဘယ်မလဲဆိုတာ မရေမရာနဲ့ မှန်ကန်စွာရမယ့် ရေသယံဇာတ အခွန်တွေ ဆုံးပြီးရင်းရှုံးဖို့ သေလိုဖြစ်နေပါတယ်။ ဒါ့အပြင် ၂၀၁၈ ခုနှစ်၊ စက်တင်ဘာ ၁ ရက်နေ့မှ ၃၀ ရက်နေ့အထိ မြိတ် Check Point ကနေ ပင်လယ်ကို ၂၁၁ စီး ငါးဖမ်းထွက်ပြီး ၁၁၃ စီး ပြန်ဝင်လာရာမှာ ငါးတန်ချိန် ၅၇၁၈ တန်ပါပြီး စက်ရုံသုံး ပါကေးငါး တန် ၂၀၀၀ ကျော် ဖယ်လိုက်ရင် ပြည်ပကိုပို့နေတာ ၃၀၉၂ တန်ရှိလို့ စာရင်းမှာဖော်ပြထား တာက ၇၀၆၈ တန်ဆိုတော့ တန် ၄၀၀၀ နီးပါး စာရင်းပိုပြီး ပြည်ပကို တိုက်ရိုက်ထွက်ခွာတဲ့သဘောမို့ I.U.U နဲ့ငြိတဲ့အပြင် အခွန်တွေ ဘယ်လောက်နစ်နာနေတာကို ခန့်မှန်းလို့ ရပါပြီ။ အဲဒီပြည်ပပို့ တန် ၇၀၆၈ ဟာ လိုင်းဖြူကဲ့လှေ ၄၉ ခေါက် ဆိုတော့ တစ်ခေါက်ကို ၁၄၄ တန်နှုန်းနဲ့ ငါးဖမ်းလှေ ၁၀ စီးခန့်စီက ငါးကဲ့ယူတာဖြစ်လို့ လှေတစ်စီးကို ရက် ၆၀ မှာ ဈေးကွက်ဝင်ငါး ၁၄ တန်ပဲ အဖမ်းပြတဲ့သဘောမို့ လှေထွက်ဖမ်းသလောက် အကုန်ပြန်မဝင်လာသလို ဝင်လာသမျှလည်း ကုန်ချိန်လျှော့ ပြလေ့ရှိတာတွေအပြင် ထိုင်းနိုင်ငံ ဆင်ခိုဂိတ်၊ မော့တောင်လမ်းအတိုင်း ငါးမျိုးစုံစာရင်းပြုပြီး မျှောစာနဲ့ပဲ ထွက်နေလို့ လစ်ဟာသွားရတဲ့ အခွန်အခတွေ စတဲ့ ဒီလိုအထိန်းအကွပ်မဲ့ ရေသယံဇာတတွေကြောင့် ကိုယ့် လုပ်သားနဲ့ ကိုယ့်ဆီကငါးတွေကနေ တခြားနိုင်ငံကြီးပွားနေပုံကို ဂျပန်ကာတွန်းဆရာကတောင် သရော် ထားဖူးပါတယ်။ ဒါကြောင့်မို့လို့ရှည်လျားတဲ့ ကမ်းရိုးတန်းပိုင်ပေမယ့် ပင်လယ်ရေထွက်ပစ္စည်းတွေကို ထိုင်း၊ ဗီယက်နမ် တို့ထက် ၁၀ ဆလျော့နည်းပြီးမှ ပြည်ပပို့နိုင်တာရဲ့နောက်ကွယ်မှာ မြန်မာအမည်ခံပြီး ထိုင်းလုပ်ငန်းရှင်တွေနဲ့ အလိုတူစွာခိုးထုတ်ခဲ့ကြတဲ့ သာဓကတွေကြောင့်ပါပဲ။ ဥပမာ လိုင်းနီငါးဖမ်းလှေ ၁၀ စီး ထွက်ရင် ကုန်ကျငွေ ဒေါ်လာ ၃ သိန်းခွဲခန့်ရှိပြီး အဲဒီကရတဲ့ငါးတွေစုပေါင်းလို့ လိုင်းဖြူတစ်စီးနဲ့ ရနောင်းကိုသွားပို့ရင် ကြေညာ တဲ့တန်ဖိုး ဒေါ်လာ ၁၂၀,၀၀၀ နဲ့ ပြည်တွင်းမှာ စက်ရုံငါးပါကေး ရောင်းရငွေ ဒေါ်လာ ၁၀၀,၀၀၀ ၀န်းကျင်ဆိုတော့ လှေ ၁၀ စီးငါးဖမ်းထွက်တိုင်း ဒေါ်လာ ၁၃၀,၀၀၀ လောက် ရှုံးနေပါလျက် ဘာလို့ ဆက်ဖမ်းနေနိုင်ကြတာလဲ။ အမှန်က သူတို့စာရင်းပြတဲ့တန်ဖိုးထက် ဟိုမှာ ၄ ဆကနေ ၈ ဆလောက်အထိ အနည်းဆုံးရနေလို့ပါပဲ။ လေးစားရပါသော ပြည်ထောင်စုလွှတ်တော် နာယကကြီးခင်ဗျား။ ဒါကြောင့်မို့လို့ စာရင်းတွေ ဖျောက်ပြီး အခွန်အခတွေ ဘီလီယံပေါင်းများစွာ ဆုံးရှုံးခဲ့ရတဲ့ ဆယ်စုနှစ် နှစ်ခုနီးပါးကြံရာပါ ခိုးသား ၅၀၀ ဇာတ်လမ်းရှည်ကြီးကို အဆုံးသတ်နိုင်ဖို့ လွှတ်တော်ထဲ ငါးညှီနံ့လွှမ်းတဲ့အထိ ကိုယ်စားလှယ်တွေ ဘယ်လောက် အော်နေပါစေ တာဝန်ရှိသူတွေဘက်က တုဏှိဘာဝေ ဆိတ်ဆိတ်နေနေရုံမက အောက်ခြေနယ်မြေတွေမှာ ပြောလေကဲလေဖြစ်လာလို့ ငရမန်ကန်းလက်ထဲက စောလူးမင်းကိုကယ်မိတဲ့ ကျန်စစ်သားလို မခံစားနိုင်ကြတဲ့ ပြည်သူတွေခမျာ လက်သည်ချည်းအားမကိုးတော့ဘဲ အရဲစွန့်လို ကိုယ်တိုင်ကြိုးစားပြီး ညှစ်ထုတ်နေကြပါပြီ။ ပင်လယ်ရေလုပ်ငန်းက ရထိုက်တဲ့အခွန်အခတွေ ပိုမိုရရှိနိုင်ဖို့၊ ကုန်ကြမ်းမှ ကုန်ချောအဆင့်ကို တက်လှမ်းကြဖို့ ကြိုးစားရမှာကို အသိခေါက်ခက်အဝင်မနက်ကြတော့ပဲ ငါးထွက်တဲ့ဒေသမှာ ငါးဆိုတာ အရုပ်ရေးပြမှ သိရမယ့်အဆင့်ကိုမရောက်ခင် အခွန်သတ်မှတ်တာထက်ကျော်လွန်တယ်ဆိုပြီး ကျေနပ်မနေဘဲ အခွန်တွေ တိုးမြှင့်ရဖို့ဆိုရင် အခွန်ရှောင် လုပ်ငန်းကြီးတွေကို အရေးယူဖော်ထုတ်ပြုပြင်ဖို့ ကြိုးပမ်းဖော်ဆောင်သင့် ပါကြောင်း နာယကကြီးမှတစ်ဆင့် တိုက်တွန်းအကြံပြုအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဒေါ်နန်းထွေးသူ ဖားဆောင်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1368">ဒေါ်နန်းထွေးသူ(ဖားဆောင်းမဲဆန္ဒနယ် ၊ ကယားပြည်နယ်)</mp>လေးစားအပ်ပါသော ပြည်ထောင်စုလွှတ်တော် နာယကြီးနှင့်တကွ အားလုံးစိတ်၏ချမ်းသာခြင်း၊ ကိုယ်၏ကျန်းမာခြင်းနှင့် ပြည်စုံ ကြပါစေလို့ ဦးစွာ နှုတ်ခွန်းဆက်သအပ်ပါတယ်။ ကျွန်မကတော့ ကယားပြည်နယ် ဖားဆောင်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်နန်းထွေးသူဖြစ်ပါတယ်။ ၂၀၁၇-၂၀၁၈ ဘဏ္ဍာရေးနှစ် ပြည်ထောင်စု ဝန်ကြီးဌာန အဖွဲ့အစည်းများ၏ ဒုတိယ ၆ လပတ် အခွန်ရငွေစာရင်းများနှင့် လေ့လာတွေ့ရှိချက်၊ သဘော ထားမှတ်ချက်အစီရင်ခံစာအမှတ်စဉ် (၁၁/၂၀၁၈)မှ ပြည်သူ့ငွေစာရင်းပူးပေါင်းကော်မတီ၏ သဘောထားမှတ်ချက်ပါ အခွန်ကောင်ခံရာတွင် အခွန်တိမ်းရှောင်နေသူများနှင့် အခွန်လျော့ပေါ့ပေးဆောင်နေသူများကို စုံစမ်း ဖော်ထုတ်ပြီး ထိရောက်စွာကောက်ခံနိုင်ရေး စီမံချက်ဆောင်ရွက်သွားရန် သဘောထားမှတ်ချက်အပေါ်မှာ ထောက်ခံဆွေးနွေးသွားမှာ ဖြစ်ပါတယ်။ လေးစားရပါသော ပြည်ထောင်စုလွှတ်တော် နာယကကြီးရှင်။ ကျွန်မတို့နိုင်ငံဟာ ဒီမိုကရေစီ စနစ်ကိုကူးပြောင်းတဲ့ စ်တဲ့အတွက် နိုင်ငံတစ်နိုင်ငံရဲ့ ဖွံ့ဖြိုးတိုးတက်ရေးဆိုရင် အခွန်ထမ်း ပြည်သူများနှင့် အခွန်ထမ်းဆောင်သူများအပေါ်မှာ အများဆုံးမူတည်နေပါတယ်။ ၂၀၁၇-၂၀၁၈ ခု၊ ဘဏ္ဍာရေးနှစ် ဂတိယ ၆ လပတ် အ တောက်တခေါင် ၂၀၁၀၀ အထိယ ၆ လ ပက် အခ ရငွေထက် လျော့နည်းနေတာကို တွေ့ရှိရပါတယ်။ ယခုလိုလျော့နည်းရခြင်းအကြောင်းက တစ်နိုင်ငံလုံးမှာ ရှိတဲ့စီမံကိန်းလုပ်ငန်းများကို သေချာအခွန်ကြီးကြပ်ပြီးကောက်ခံမှု အားနည်းရခြင်းကြောင့် ဖြစ်တယ်လို့ ကျွန်မအနေနဲ့သုံးသပ်လိုပါတယ်။ လေးစားရပါသော ပြည်ထောင်စုလွှတ်တော် နာယကကြီးရှင်။ ကျွန်မမဲဆန္ဒနယ်မှာရှိတဲ့ သတ္တု တူးဖော်ခြင်း လုပ်ငန်းကို အနည်းငယ်တင်ပြ ဆွေးနွေးချင်ပါတယ်။ ကျွန်မမဲဆန္ဒနယ် မော်ချီးဒေသဟာ ဆိုရင် ခဲမဖြူ၊ အဖြိုက်နက် အဓိက ထွက်ရှိရာဒေသတစ်ခုဖြစ်ပြီး အင်္ဂလိပ်အစိုးရလက်ထက်မှ စတင်ထုတ်ယူ ခဲ့ပြီး မြန်မာအစိုးရလက်ထက်တွင်လည်း ဆက်လက်ထုတ်ယူနေဆဲဖြစ်ကာ သက်တမ်းအားဖြင့် နှစ်ပေါင်း ၁၀၀ ကျော်ခန့်ထုတ်ယူခဲ့သော်လည်း ကယားပြည်နယ်မှာရှိတဲ့ ကျွန်မရဲ့ မဲဆန္ဒနယ်ဟာဆိုရင် ဖွံ့ဖြိုးမှု အနောက်ကျဆုံးဒေသဖြစ်နေရပါတယ်။ ခဲ၊ သတ္တုထုတ်လုပ်သော ကုမ္ပဏီများရဲ့ တာဝန်ယူ၊ တာဝန်ခံမှုမရှိဘဲ ဒေသဖွံ့ဖြိုးရေးလုပ်ငန်းများကို စာချုပ်ပါအတိုင်း ဆောင်ရွက်ပေးခြင်း မရှိသောကြောင့် ဒေသခံများနှင့် ကျွန်မပြည်သူ့လွှတ်တော်ကိုယ်စားလှယ်က ကုမ္ပဏီတစ်ခု၏ သက်တမ်းတိုးခြင်းကိစ္စကို ကန့်ကွက်ပါကြောင်း ဝန်ကြီးဌာနကို တင်ပြထားပါတယ်။ လေးစားရပါသော ပြည်ထောင်စုလွှတ်တော် နာယကကြီးရှင်။ မော်ချီးဒေသတွင် ခဲ၊ သတ္တု တူးဖော်သော ကုမ္ပဏီများစွာရှိပါတယ်။ သို့သော် အချို့ကုမ္ပဏီလုပ်ကွက်များဟာဆိုရင် တရားဝင်အခွန် ဆောင်ပြီးလုပ်နေသော ကုမ္ပဏီများရှိသလို၊ တရားမဝင် မဟုတ်ဘဲနဲ့ ငြိမ်းချမ်းရေးလက်မှတ်ရေးထိုး ထားတဲ့ အဖွဲ့အစည်းများနှင့် အကျိုးတူ ပူးပေါင်းလုပ်ကိုင်နေကြတာကို တွေ့ရှိရပါတယ်။ ၎င်းအဖွဲ့ အစည်း များနှင့်ပူးပေါင်း၍ အခွန်ရှောင်ပြီးလုပ်ကိုင်နေသော ကုမ္ပဏီများကို စီမံချက်ချ၍ အစိုးရအနေဖြင့် သေသေ ချာချာ ပြန်လည်စိစစ်ပြီး နိုင်ငံတော်အတွက် ရရှိနိုင်သောအခွန်များကို ကောက်ခံသင့်ကြောင်း ဆွေးနွေး အကြံပြု ဆွေးနွေးလိုပါတယ်။ နာယကကြီးရှင်။ မော်ချီးသတ္တုတွင်းစီမံကိန်း ငွေကြေးရင်းနှီးမြှုပ်နှံမှု ၁၀၀ ရာခိုင်နှုန်း ပြုလုပ်ရပြီး အောက်ပါအတိုင်း အခွန်အခများ ပေးသွင်းရပါတယ်။ ဓာတ်သတ္တုခွန် ၄ ရာခိုင်နှုန်း ဆိုရင် ဥပမာ တန် ၁၀၀ ထုတ်လုပ်ရရှိပါက နိုင်ငံတော်ကို ၄ တန် အခမဲ့ ပေးသွင်းရပါတယ်။ သို့သော် အချို့ ကုမ္ပဏီများသည် ထုတ်လုပ်ရရှိတဲ့ခဲများကို နိုင်ငံတော်အား စာရင်းအမှန် ဖော်ထုတ် တင်ပြခြင်းမရှိဘဲ အခွန်လျှော့ပေါ့ ပေးဆောင်နေတာကိုလည်း တွေ့ရှိရပါတယ်။ ကုမ္ပဏီများ အနေဖြင့် ပြည်ပနိုင်ငံများသို့ သတ္တု တိုက်ရိုက်ရောင်းချပါက နှစ်စဉ်ကုမ္ပဏီရရှိတဲ့ အကျိုးအမြတ် ၂၅ ရာခိုင်နှုန်းကို ဝင်ငွေခွန်အဖြစ် နိုင်ငံတော်သို့ ပေးသွင်းရပါတယ်။ ကုမ္ပဏီအနေဖြင့် နိုင်ငံခြားသို့ တိုက်ရိုက်ရောင်းချနိုင်ခြင်း မရှိဘဲ ပြည်တွင်းကုမ္ပဏီသို့ ရောင်းချပါက ဝင်ငွေခွန် ၂၅ ရာခိုင်နှုန်းအပြင် ကုန်သွယ်ခွန်အဖြစ် ရောင်းရ ငွေရဲ့ ၅ ရာခိုင်နှုန်းကိုလည်း ထပ်မံပေးဆောင်ရမယ်လို့ အတိအလင်း စာချုပ်မှာ ဖော်ပြထားသော်လည်း ထပ်မံပေးဆောင်ရမယ့်အခွန်များကို အခွန်ရှောင်လိုတဲ့အတွက် ခဲများကို မှောင်ခိုထုတ်၍ ကျွန်မတို့ လွိုင်ကော် မြို့ကို မဝင်ဘဲ ဒီမော့ဆိုလမ်းခွဲမှ ရှမ်းပြည်နယ်၊ မိုးဗြဲလမ်းကနေတစ်ဆင့် မန္တလေးမြို့ကနေ တရုတ်ပြည်သို့ တိုက်ရိုက်တင်သွင်း ရောင်းချ၍ အခွန်တိမ်းရှောင် နေမှုများကို သက်ဆိုင်ရာ ဝန်ကြီးဌာနအနေဖြင့် လက်ရှိ သတ္တုတူးဖော်ခွင့်ရှိသော လုပ်ငန်းများအားလုံးကို ပြန်လည်သေချာစိစစ်ပြီး အခွန်ထမ်းအသစ်များ မဖော် ထုတ်မီ ယခုလက်ရှိ ကောက်ခံရမည့်အခွန်အပေါ် သေချာကြီးကြပ်စစ်ဆေး၍ အခွန်တိမ်းရှောင်သူများနှင့် အခွန်လျှော့ပေါ့ ပေးဆောင်နေသူများကို ဖော်ထုတ်၍ နောက်ထပ် ကုမ္ပဏီသက်တမ်းတိုးပေးခြင်းများ ကိုလည်း သေသေချာချာ ပြန်လည်သုံးသပ်သင့်ပါကြောင်း အကြံပြုလိုပါတယ်။ နိဂုံးချုပ်အနေဖြင့် စီမံကိန်းဒုတိယဝန်ကြီးပြောကြားသွားသလိုပါပဲ ကျွန်မတို့နိုင်ငံအနေဖြင့် ရေရှည် မှာတော့ နိုင်ငံတော်အစိုးရ၏ အသုံးစရိတ်များကို အခွန်အရပ်ရပ်ကောက်ခံရရှိမှု ရငွေများဖြင့် အဓိက သုံးစွဲရမှာဖြစ်တဲ့အတွက် အခွန်တိမ်းရှောင်နေသူများနှင့် အခွန်လျှော့ပေါ့ပေးဆောင်နေသူများကို စုံစမ်း ဖော်ထုတ်ပြီး ထိရောက်စွာ ကောက်ခံနိုင်မှသာလျှင် အခွန်ဆိုင်ရာ ပြုပြင်ပြောင်းလဲမှုများကို တစ်ဆင့်ပြီး တစ်ဆင့် အကောင်အထည်ဖော် ဆောင်ရွက်နိုင်မှာဖြစ်တဲ့အတွက် ပြည်သူ့ငွေစာရင်းပူးပေါင်းကော်မတီရဲ့ သဘောထားမှတ်ချက်ကို လေးလေးနက်နက် ထောက်ခံဆွေးနွေးလိုက်ပါတယ်။ အားလုံးကို ကျေးဇူးတင် ပါတယ်ရှင်။</speech>
<speech type="speaker">ဦးသန်းစိုး(ခေါ်)သန်းစိုး(ဘောဂဗေဒ) ရန်ကုန်တိုင်းဒေသကြီး မဲဆန္ဒနယ်အမှတ် (၄) ဆွေးနွေးဖို့ဖြစ်ပါတယ်။</speech>
<speech><mp id="1320">ဦးသန်းစိုး(ခေါ်)သန်းစိုး(ဘောဂဗေဒ)(မဲဆန္ဒနယ်အမှတ်-၄၊ ရန်ကုန်တိုင်းဒေသကြီး)</mp>ပြည်ထောင်စုလွှတ်တော်နာယကကြီးနှင့်တကွ အားလုံးမင်္ဂလာပါ။ ကျွန်တော်ကတော့ နိုင်ငံပိုင်ပစ္စည်းများ အပေါ် ကောက်ခံသည့် အခွန်အကောက်နဲ့ပတ်သက်ပြီးတော့မှ (၇/၂၀၁၈) စာရင်းစစ်ချုပ်အစီရင်ခံစာပါ လျှပ်စစ်နဲ့ သယံဇာတဝန်ကြီးဌာနမှာရှိတဲ့ ကုန်သွယ်လုပ်ငန်းခွန်၊ ဝင်ငွေငှားရမ်းခတွေနဲ့ ပတ်သက်ပြီး တော့ နိုင်ငံတော်က ဆုံးရှုံးနစ်နာမှုတွေကို ကျွန်တော်ဆက်စပ်ပြီးတော့ ဆွေးနွေးသွားပါမယ်။ ကျွန်တော့ ကို Power Point တင်ပြခွင့်ပြုပါခင်ဗျား။ အဲဒီတော့ နိုင်ငံကနေပြီးတော့မှ Resource တွေကနေပြီးတော့မှ ရရှိတဲ့အခွန်အခတွေနဲ့ ပတ်သက် ပြီးတော့မှ ကျွန်တော်တို့ Resources Governance Index မှာကြည့်လိုက်လို့ရှိရင် မြန်မာဟာ ရရ မှာ ရှိပါတယ်။ ဒီ Report ကိုကြည့်လိုက်လို့ရှိရင် လျှပ်စစ်ဝန်ကြီးဌာနရဲ့ ဝင်ငွေနဲ့ပတ်သက်ပြီးတော့ အချက် တွေကို ကျွန်တော်တို့ တော်တော်များများ တွေ့ရှိရမှာဖြစ်ပါတယ်။ နောက်တစ်ခုပြပါဦး။ ဒီအချက်ကို ကြည့်လိုက်လို့ရှိရင် Resources နဲ့ပတ်သက်ပြီးတော့ ကျွန်တော်တို့ နိုင်ငံအနေနဲ့ တော်တော်ထင်ထင်ရှားရှားကို တွေ့ရမှာဖြစ်ပါတယ်။ နောက် Power Point ပြပါ။ အဓိကက အခွန်နဲ့ပတ်သက်ပြီးတော့ နိုင်ငံပိုင်ပစ္စည်းများအပေါ်မှာ ကောက်ခံတဲ့ဟာက ဒီနှစ်မှာ ၁,၀၁၅ ဘီလီယံ ကျွန်တော်တို့ သိရှိထားပါတယ်။ ၂၀၁၄-၂၀၁၅ မှာ ၁,၄၈၈ ဘီလီယံ ရှိခဲ့ပြီးတော့ တဖြည်း ဖြည်းနဲ့ကျလာရင်းနဲ့ ဒီနှစ်မှာ နည်းနည်းလေးတက်လာပါတယ်။ အဲဒီလိုတက်လာခြင်းအားဖြင့် ကျွန်တော်တို့က ဘာကိုသွားတွေ့သလဲဆိုတော့ စာရင်းစစ်ချုပ်အစီရင်ခံစာကို ကြည့်ခြင်းအားဖြင့် ဥပမာ- မြန်မာနိုင်ငံတော်က ရသင့်ရထိုက်တဲ့ အခွန်အခတွေဟာ လျှပ်စစ်ဝန်ကြီးဌာနမှာဆိုရင် တာပိန်မှာဆိုရင် ယွမ် ၁၂.၂၁၂ သန်းကို ခုချိန်ထိ မရသေးဘူးလို့ဆိုပြီးတော့ အစီရင်ခံစာမှာတွေ့ထားပါတယ်။ အဲဒီတော့ ရန်ကုန်-မန္တလေး လျှပ်စစ် ဖြန့်ဖြူးရေးလုပ်ငန်းမှာ သီးခြားငွေထုတ်စာရင်းနဲ့ ၅၉ ဘီလီယံကို ပေးသွင်းမှု မရှိခြင်းဆိုတဲ့အချက်ကို ကျွန်တော်တို့ တွေ့ထားပါတယ်။ ဒီအချက် ၈ ချက်ရှိပါတယ်။ အဲဒီတော့ မြန်မာ့ရေနံနဲ့ PUMA Energy ကနေပြီးတော့ လေယာဉ်ဆီဖြန့်ဖြူးတဲ့နေရာမှာ ငှားရမ်းခမရတာတွေ၊ စပေါ်ငွေမရတာတွေ၊ ကုန်သွယ် လုပ်ငန်းခွန်မရတာတွေဟာ အများကြီးရှိနေတဲ့အတွက် ဒီဟာတွေကို ဒါလျှပ်စစ်ဝန်ကြီးဌာနမှာရှိတဲ့ ဒီအချက် ၈ ချက်ကို ဒါဥပမာအနေနဲ့ တင်ပြတာပါ။ ဒီဟာတွေကိုသာ တောင်းဆိုခဲ့လို့ရှိရင် နိုင်ငံတော် Revenue ဟာ တော်တော်လေးကို တက်လာမှာဖြစ်ပါတယ်။ အဲဒီတော့ နောက်တစ်ခုကိုပြပါ။ အဲဒီတော့ ဝန်ကြီးဌာနတွေက တော်တော်များများတော့ အဲဒီအစီရင်ခံစာမှာဆိုရင် ပို့ဆောင် ဆက်သွယ်ရေး၊ စိုက်ပျိုးရေး၊ မွေးမြူရေး၊ လျှပ်စစ်၊ သတ္တုတွင်းဝန်ကြီးဌာန တော်တော်များများရဲ့ အစီရင်ခံစာမှာ ပေးရန်ရှိတွေ အများကြီးကို ရရှိထားပါတယ်။ ဒါကသတ္တုတွင်းဝန်ကြီးဌာနမှာရှိပါတယ်။ အဓိကကတော့ သတ္တုတွင်းဝန်ကြီးဌာနမှာလည်း အမှတ်(၁) သတ္တုတွင်းမှာဆိုရင် နိုင်ငံတော်သို့ ထည့်ဝင် ငွေ ၂.၃၃၅ ဘီလီယံတွေ၊ နောက်ကြွေးကျန်ကိစ္စတွေ ဝင်ငွေခွန်မရရှိတာတွေကို အစီရင်ခံစာမှာအများကြီး တွေ့ရှိထားပါတယ်။ ဒီအချက်တွေကို ကျွန်တော်တို့ ထောက်ခြင်းအားဖြင့် နိုင်ငံတော်က ရသင့်ရထိုက်တဲ့ ဝင်ငွေတွေကိုသာ ထိထိရောက်ရောက်နဲ့ သက်ဆိုင်ရာ ဝန်ကြီးဌာနတွေက တာဝန်ယူမှု၊ တာဝန်ခံမှုနဲ့သာ ကောက်ခံလို့ရှိရင် နိုင်ငံတော်က ပမာဏတွေဟာ တော်တော်များများ ရရှိလာမှာပါ။ အဲဒါကြောင့်မို့ ကျွန်တော့အနေနဲ့ အမြဲတမ်းထောက်ထောက်ပြနေတာက သက်ဆိုင်ရာလွှတ်တော်ရဲ့ ကော်မတီအသီးသီး အနေနဲ့လည်း သက်ဆိုင်ရာဝန်ကြီးဌာနတွေကို ခေါ်ယူတွေ့ဆုံပြီးတော့ ဒီလိုကြန့်ကြာတဲ့ကိစ္စတွေကို မေးမြန်းပြီးတော့ အစီရင်ခံစာတွင့်တာမျိုး ထိထိရောက်ရောက်လုပ်သင့်တယ်လို့ ကျန်တော့အနေနဲ့ ထင်ပါ ဥပမာ-လျှပ်စစ်ကော်မတီတို့၊ သတ္တုနဲ့သယံဇာတကော်မတီတို့က ထိထိရောက်ရောက်ကို ခေါ်ယူ တွေ့ဆုံမေးမြန်းလို့ရှိရင် ဒီ(၇/၂၀၁၈)ရဲ့ ကြွေးကျန်ကိစ္စတွေ၊ နိုင်ငံတော် Revenue ရမယ့်ကိစ္စတွေက အများကြီးထွက်ရှိလာမှာဖြစ်ပါတယ်။ အဲဒီတော့ နောက်တစ်ခုက ကျွန်တော်တို့ နိုင်ငံတော်အနေနဲ့(၇/၂၀၁၈) စာရင်းစစ်ချုပ်အစီရင်ခံစာ ကို ကြည့်ခြင်းအားဖြင့် ရသင့်ရထိုက်တဲ့ အခွန်အခတွေကို ကိုယ်စားလှယ်တွေအနေနဲ့ ကျွန်တော်တို့ သုံးတဲ့ အပိုင်းကို မေးခွန်းတွေမေးတာထက်စာရင် ရအောင်ဘယ်လိုလုပ်မလဲဆိုတဲ့ဟာမျိုးတွေလည်း မေးခွန်းတွေ မေးလို့ရှိရင် နိုင်ငံတော်ဝင်ငွေတွေ တော်တော်များများကို ရရှိမယ်လို့ ကျွန်တော့အနေနဲ့ ဖြည့်စွက်ဆွေးနွေး ပါတယ်။ ဒါကြောင့်မို့ ကျွန်တော် EIDI နဲ့ပတ်သက်လို့ရှိရင်လည်း နောက် Power Point တစ်ခ ပြပါ။ EIDI အစီရင်ခံစာတွေ၊ နိုင်ငံတော်ရဲ့ Resource နဲ့ပတ်သက်တဲ့ ဝန်ကြီးဌာနတွေကို တွေ့လို့ရှိရင် တော်တော် များများကို ပြန်ပြီးတော့ လေ့လာတဲ့GDP ရဲ့ ၁၀ ရာခိုင်နှုန်းလောက်ပဲ ရှိပြီးတော့မှ အသုံးစရိတ်ကျတော့ Government Budget ရဲ့ ၅၀ ရာခိုင်နှုန်းကျော်ကျော် သုံးထားတာတွေ၊ အဲဒီလိုမျိုး ကွဲလွဲ တဲ့အချက်လေးတွေ သိနိုင်ပါတယ်။ နောက် Power Point တစ်ခုပြပါ။ ခုန Power Point ဒီ Power Point ကတော့ သတ္တုတွင်းဝန်ကြီးဌာနမှာရှိတဲ့ ခန္တီးရတနာမြေမှာ ပေးရန်ရှိတဲ့၊ ရရန်ရှိတဲ့ အချက်အလက်ကို စာရင်းစစ်ချုပ်အစီရင်ခံစာကနေ ပြန်ပြီးတော့ တင်ပြထားခြင်းဖြစ်ပါတယ်။ ဒီဟာတွေကို ခေါ်ယူတွေ့ဆုံပြီးတော့ ဒီအကြွေးတွေ၊ ဒီငှားရမ်းခတွေကိုသာ တောင်းဆိုနိုင်မယ်ဆိုရင် နိုင်ငံတော် ရဲ့ ဝင်ငွေတော်တော်များများဟာ တက်လာစရာရှိပါတယ်။ ကျွန်တော်တို့က ရေခဲတုံးလိုပဲ။ ပင်လယ်ပေါ်မှာ ရှိတဲ့ ရေခဲတုံးအပေါ်က သေးသေးလေးကိုပဲ ပြောနေကြတာဖြစ်ပါတယ်။ အောက်ကရေခဲတုံး အကြီးကြီးမှာ နိုင်ငံတော်အခွန် ဘီလီယံတစ်ထောင်၊ နှစ်ထောင်ရနိုင်တဲ့ကိစ္စတွေကို ဒီစာရင်းစစ်ချုပ် အစီရင်ခံစာကို ကြည့်ခြင်းအားဖြင့် အများကြီးထွက်လာနိုင်ပါတယ်။ နောက်သတ္တုတွင်းဝန်ကြီးဌာနရဲ့ ကျောက်မျက်ရတနာကို ကြည့်ပါ။ နောက် Power Point တစ်ခုပြပါ။ အဲဒီတော့ သတ္တုတွင်းမှာ မြန်မာ့ကျောက်မျက်ရတနာမှာဆိုရင် အစီရင်ခံစာအရဆိုရင် ထည့်ဝင် ငွေက ၄.၆၄၅ ဘီလီယံ၊ နောက် နိုင်ငံတော် ၁၀ ဘီလီယံ၊ ဝင်ငွေခွန်က ၅ ဘီလီယံကျော်ကျော်၊ နောက် ကြိုတင်ပေးဝင်ငွေခွန်က ၁၃ ဘီလီယံ၊ နောက် ကုန်သွယ်ခွန်နဲ့ပတ်သက်ပြီးတော့ ၄.၄၆၃၆ သန်း အဲဒီလို အသီးသီးကျန်ရှိနေတာတွေကို ဒီအစီရင်ခံစာမှာ ကျွန်တော်တို့ သိရှိပြီးသားဖြစ်ပါတယ်။ ဒါကြောင့်လည်း ကျွန်တော်တို့ အစီရင်ခံစာကို ပြည့်ပြည့်စုံစုံနဲ့ ထည့်သွင်းပြီးတော့ ဖော်ပြခဲ့တာပါ။ ဒါကြောင့်မို့ ဒီအစီရင်ခံစာတွေအရ ရရန်ရှိတဲ့ငွေကြေးတွေကိုသာ ကျွန်တော်တို့က ထိထိရောက်ရောက် ကောက်ခံနိုင်တယ်ဆိုရင် နိုင်ငံတော်ရဲ့ နိုင်ငံပိုင်ပစ္စည်းတွေအပေါ်မှာ ကောက်ခံတဲ့အခွန်အခတွေဟာ အချိုး အများကြီး တက်လာမှာပါ။ ဒါကြောင့် ဒီအပိုင်းကိုလည်း သက်ဆိုင်ရာဝန်ကြီးဌာနတွေအနေနဲ့ ကျွန်တော်တို့ ပြည်ထောင်စုလွှတ်တော် နာယကကြီးမှတစ်ဆင့် ကျွန်တော်တို့ကို ရှင်းပြပေးပါလို့ ကျွန်တော်ဆွေးနွေးရင်းနဲ့ ကျေးဇူးတင်ပါတယ်။</speech>
<speech type="speaker">ဒေါ်ရွှေရွှေစိန်လတ် ပဲခူးတိုင်းဒေသကြီး မဲဆန္ဒနယ်အမှတ်(၃) ဆွေးနွေးဖို့ဖြစ်ပါတယ်။</speech>
<speech><mp id="1267">ဒေါ်ရွှေရွှေစိန်လတ်(မဲဆန္ဒနယ်အမှတ်-၃၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့် အမျိုးသားလွှတ်တော်ဥက္ကဋ္ဌကြီး၊ ပြည်ထောင်စုအစိုးရအဖွဲ့ ဝန်ကြီးများနဲ့ လွှတ်တော်ကိုယ်စားလှယ်များအားလုံး မင်္ဂလာပါရှင်။ ကျွန်မကတော့ ပဲခူးတိုင်းဒေသကြီး အမှတ်(၃) မဲဆန္ဒနယ်မှ အမျိုးသားလွှတ်တော်ကိုယ်စားလှယ် ဒေါ်ရွှေရွှေစိန်လတ်ပဲ ဖြစ်ပါတယ်။ ကျွန်မအနေနဲ့ ကော်မတီရဲ့ အစီရင်ခံစာ၊ ကော်မတီရဲ့ လေ့လာတွေ့ချက် အပိုဒ်၁၂ ၊ ၁၃ သဘောထား မှတ်ချက်၊ အပိုဒ် ၂၄၊ ၂၃ တို့နဲ့ဆက်စပ်ပြီးတော့မှဆွေးနွေးသွားမှာ ဖြစ်ပါတယ်။ အဲဒီလို ဆွေးနွေးတဲ့ အခါမှာ ၂၀၁၇-၂၀၁၈ ခုနှစ် အခွန်ကြွေးကျန်အခြေအနေတွေကို အကြံပြု ဆွေးနွေးသွားမှာဖြစ်ပါတယ်။ ခုနက တုန်းက ကိုယ်စားလှယ်တော်ကြီး ဦးသန်းစိုးကလည်း တချို့ဟာတွေ ဆွေးနွေးသွားတာ ဖြစ်ပါတယ်။ ၂၀၁၆-၂၀၁ရ ခုနှစ် ဘဏ္ဍာနှစ်၊ စာရင်းစစ်ချုပ်အစီရင်ခံစာမှာ ၂၁ မျိုးအနက် ၁၅ မျိုးကတော့ ကျွန်မတို့ ၁ရ မျိုးကတော့ အမြတ်ရတယ်။ နောက်တစ်ခု ကျွန်မတို့ ဒီနေရာမှာ ၄ မျိုးပဲ အခွန်လျော့ရတယ်။ ဒါပေမယ့် အခု ၂၀၁၇-၂၀၁၈ ဘဏ္ဍာနှစ်မှာ ဆိုလို့ရှိရင် အခုအစိုးရတင်လာတဲ့ အစီရင်ခံစာမှာဆိုရင် ကျွန်မတို့ ၂၁ မျိုး မှာ ၁၅ မျိုးကတော့ ရည်မှန်းချက်ကို ပြည့်မီပါတယ်။ ၆ ခုကတော့ လျော့ကျတယ်။ GDP ကလည်း မနှစ်က ၈.၉၃ ကနေပြီးတော့မှ ၂၀၁၆-၂၀၁ရ မှာ ၈.၉၃ ရာခိုင်နှုန်းကနေပြီးတော့ ၈.၂၁ ရာခိုင်နှုန်းအထိ ကျဆင်းသွားပါတယ်။ အဲဒါကြောင့်မို့လို့ ကျွန်မနေနဲ့ ဆက်လက်ပြီး ဆွေးနွေးမှာကတော့ အခွန်ကြွေးကျန် တွေနဲ့ ပတ်သက်ပြီးတော့မှ ဒီအစိုးရရဲ့ အစီရင်ခံစာမှာရော ကျွန်မတို့ မပါတဲ့အတွက်ကြောင့်မို့လို့ ကျွန်မတို့ ပြည်သူ့ငွေစာရင်းပူပေါင်းအစီရင်ခံစာမှာ ထည့်သွင်းထားတဲ့ အချက်လေးတွေကို ကျွန်မအနေနဲ့ ထောက်ပြ ပြီးတော့ ဆွေးနွေးသွားမှာ ဖြစ်ပါတယ်။ ကျွန်မကို Power Point အနည်းငယ် သုံးစွဲခွင့်ပြုပါရှင်။ ဒါဒီနှစ်မှာ၂၀၁၇-၂၀၁၈ ဆိုလို့ရှိရင် ကျွန်မတို့အခွန်ရငွေတိုးတက်လာပါတယ်။ ဒါကတော့ ၂၀၁၆-၂၀၁ရ ခုနှစ်၊ ပြည်ထောင်စုစာရင်းစစ်ချုပ်ရဲ့ အစီရင်ခံစာအပေါ်မှာ ပြည်သူ့ ငွေစာရင်းပူးပေါင်းကော်မတီကနေပြီးတော့မှ သဘောထား လေ့လာတွေ့ရှိချက် အပိုင်း ၂ မှာ ဖော်ပြထားတဲ့ ဇယားလေးပဲ ဖြစ်ပါတယ်။ ဒီမှာဆိုလို့ရှိရင် ကျွန်မတို့ ၂၀၁၆-၂၀၁ရ ခုနှစ်က ကြွေးကျန်တွေကို ကျွန်မတို့ တွေ့မြင်ရမှာ ဖြစ်ပါတယ်။ ပြည်တွင်းအခွန်များဦးစီးဌာနကနေ ကောက်ယူရမယ့် အကြွေးကျန် တွေဖြစ်ပါတယ်။ ဒါပေမဲ့လို့ ဒီအစီရင်ခံစာမှာ အဲဒီအကြွေးကျန်တွေနဲ့ ပတ်သက်ပြီးတော့မှ ဘယ်လောက် ကောက်ခံရရှိခဲ့တယ်။ ဘယ်လောက်ထိကျွန်မတို့ လက်ကျန်ရှိတယ်။ အဲဒါတွေက ဘယ်လိုဖွဲ့စည်းတယ် ဆိုတာ ဖော်ပြမှုအားနည်း ပါတယ်။ ဒါကလည်း ကျွန်မတို့ လွှတ်တော်ကြီးအနေနဲ့ စဉ်းစားဖို့ပေါ့နော်။ ကျွန်မတို့ ဒီလိုမျိုး အစိုးရကနေ တင်လာတဲ့ အစီရင်ခံစာအားလုံးသည် ပုံစံမပြောင်းလဲပါဘူး။ ကျွန်မတို့ အခုမှဆို အစီရင်ခံစာသည် ကျွန်မတို့ရဲ့ ကော်မတီတွေကနေပြီးတော့မှ အကြံပြုချက်အရ ပုံစံတွေ ပြောင်းလဲ ရမှာ ဖြစ်ပါတယ်။ ဥပမာအခွန်ဒီအစီရင်ခံစာဆိုရင် ကျွန်မတို့ ဂဏန်းတွေနဲ့က သိပ်ပြီးတော့မှ ကျွန်မတို့ အနေနဲ့သိပ်ပြီး နားမလည် ပါဘူး။ တော်တော်များများပေါ့။ အဲဒီမှာပုံပြာရပ်တွေ ကျွန်မတို့ အတိုးအလျော့ တွေပေါ့နော်။ မနှစ်ကနဲ့ နှိုင်းယှဉ်တဲ့ ဘားဂရပ်တွေ၊ ရာခိုင်နှုန်းပြတဲ့ပုံစံတွေ၊ နှိုင်းယှဉ်မှုတွေ မနှစ်ကလည်း ကျွန်မတို့ထောက်ပြခဲ့ ဒါပေမယ့် ဒီနှစ်မှာ ဒီအတိုင်းပဲ ဖြစ်ပါတယ်။ အဲဒါကြောင့်မို့လို့ ကျွန်မတို့ လွှတ်တော်ကြီးက ထောက်ပြတယ်။ ကျွန်မတို့ အကြံပြုတယ်။ အဲဒါတွေကို အစိုးရကလိုက်နာမှု အားနည်းတယ်ဆိုတာ ကျွန်မဒီနေရာမှာ တင်ပြချင်ပါတယ်။ ဥပမာဆိုလို့ရှိရင် ကျွန်မတို့ပြည်တွင်းအခွန်များဦးစီးဌာနပေါ့နော်။ ဒီစည်းကြပ်နဲ့ ဒီဇယားနဲ့ပတ်သက်ပြီး ကျွန်မ ရှင်းပြရမယ်ဆိုလို့ရှိရင် စည်းကြပ်နှစ်သတ်မှတ်ရက်မှာ မသွင်းတဲ့ငွေတွေကိုဆိုလို့ရှိရင် အခွန်ကြွေးကျန် အဖြစ်ကောက်ခံပါတယ်။ အဲဒီလို အခွန်တွေကို ကောက်ခံတဲ့အခါမှာ စည်းကြပ်နှစ်နဲ့ကပ်လျှက်ရှိတဲ့ အခွန် ကြွေးတွေကိုတော့ ကြွေးသစ်လို့သတ်မှတ်ပြီးတော့မှ စည်းကြပ်နှစ် ကြွေးကျန်တွေတော့ ကြွေးဟောင်းအဖြစ် ဖော်ပြရပါတယ်။ လျှော့လျှော်မှုတွေကတော့ အခွန်ထမ်းက ပေးဆောင်တဲ့ ကြွေးတွေကို ချလန်တွေ တင်ပြနိုင်မယ်ဆိုရင် လျှော့ချပေးတယ်။ အခွန်ထမ်းစာရင်းကို သက်ဆိုင်ရာ ပြည်တွင်းအခွန်များ ဦးစီး ဌာနမှူးရုံးအပြင် ပြည်တွင်းအခွန်များဦးစီးဌာနရဲ့ အခြားအခွန်ရုံးတွေမှာ ထပ်မံပါဝင် လျှော့ပေးတာဖြစ်ပါတယ်။ အဲဒီတော့ ဒီလိုမျိုး ဇယားမျိုးကို အခွန် ဒီ အစီရင်ခံစာမှာ ကျွန်မတို့ တင်ပြမယ်ဆိုရင် ကျွန်မတို့ အနေနဲ့လည်း သုံးသပ်ရတာလွယ်ပါတယ်။ အခုတော့ ကျွန်မတို့မှာ ဂဏန်းတွေကို တွက်ရတယ်။ ပုံတွေကို ကိုယ့်ဘာသာပြန်ဆွဲရတယ်။ ပြီးတော့မှ သုံးသပ်ရတယ်ဆိုတော့ တော်တော်လေးကို ကျွန်မတို့မှာ ပါတယ်။ အဲဒါကြောင့်မို့လို့ ကျွန်မတို့ ဒီစာရင်း ဒီအခွန်ရငွေ အစီရင်ခံစာမှာဆိုလို့ရှိရင် အခွန်ကြွေးကျန်တွေနဲ့ ပတ်သက်ပြီးတော့ ၂၀၁၇-၂၀၁၈ ဘဏ္ဍာနှစ်မှာ ဘယ်လိုကောက်ခံခဲ့သလဲ။ ဘယ်လိုရရှိခဲ့သလဲ။ ဘယ်လောက် ကျန်သေးလဲ။ အဲဒါတွေကအဓိက ခုနက ဦးသန်းစိုးပြောသွားသလို အစိုးရဌာနတွေက ဘယ်လောက် ကျန်တာလဲ။ ပုဂ္ဂလိကတွေဆီက ဘယ်လောက်ကျန်တာလဲ။ အဖွဲ့အစည်းတွေက ဘယ်လောက်ကျန်တာလဲ။ နိုင်ငံပိုင်အဖွဲ့အစည်းတွေက၊ စီးပွားရေးအဖွဲ့အစည်းတွေက ဘယ်လောက် ကျန်တာလဲဆိုတာကို ကျွန်မ တို့ကို သေသေချာချာလေး ဇယားလေးနဲ့ ဖော်ပြမယ်ဆိုရင်တော့ ကျွန်မတို့အနေနဲ့ ဒီအခွန်ရရှိမှု ခုန ကတုန်းကအခွန် ၅ မျိုးမှာ အဓိကကျတဲ့ ကျွန်မတို့ ဒီ ကုန်သွယ်လုပ်ငန်းခွန်၊ ဝင်ငွေခွန်တွေဟာ လျော့နည်း ခဲ့တာ ဖြစ်ပါတယ်။ ဒါ ပေမယ့်လို့လည်း ကျွန်မတို့ ဒီအစီရင်ခံစာထဲမှာ ဖော်ပြထားတဲ့အတိုင်းပဲ ဒီ ကုန်သွယ်လုပ်ငန်းခွန်၊ ဝင်ငွေခွန်ဟာ ကျွန်မတို့ ပြည်ထောင်စု အခွန်ရငွေရဲ့ အဓိကရငွေတွေဖြစ်တဲ့အတွက် ကြောင့်မို့လို့ ဒီလုပ်ငန်းတွေမှာ ဘယ်လိုမျိုး အခွန်ကိုပြည့်မီအောင်ကောက်မလဲဆိုလို့ရှိရင် ခုနကတုန်းက ကျွန်မပြောတဲ့ အခွန်လက်ကျန် နှစ်အဆက်ဆက်က ကျန်လာတဲ့ အခွန်ကြွေးကျန်တွေကို ကျွန်မတို့ ထိထိမိမိကောက်ခံနိုင်မယ်ဆိုရင် ခုနကတုန်းပြောတဲ့ GDP နဲ့ အခွန်ရနှုန်း ရာခိုင်နှုန်းလည်း တိုးလာမယ်။ ကျွန်မတို့ရဲ့ ဝင်ငွေခွန်နဲ့ ကုန်သွယ်ခွန်တွေလည်း တိုးလာမယ်ဖြစ်ပါတယ်။ အဲဒီတော့ ဝင်ငွေခွန် တိုးလာမယ် ဆိုလို့ရှိရင် ကျွန်မတို့က ဒီ ကုန်သွယ်လုပ်ငန်းခွန်တွေ တိုးလာပါတယ်။ ဒီနှစ်မှာဆိုရင် ပြီးခဲ့တဲ့နှစ်မှာဆိုရင် ၂၀၁၇-၂၀၁၈ မှာ ဒါပေမယ့်လို့လည်း ကျွန်မတို့ ဝင်ငွေခွန် လျော့ကျပါတယ်။ တကယ်လို့သာ ကျွန်မတို့ ဒီကုန်သွယ်လုပ်ငန်းခွန်တွေကို မှန်မှန်ကန်ကန်နဲ့ ကောက်ခံ နိုင်မယ်ဆိုရင် ကျွန်မတို့ဝင်ငွေခွန်လည်း တိုးလာမှာဖြစ်ပါတယ်။ အဲဒီအတွက် ကုန်သွယ်လုပ်ငန်းခွန် ရှောင်တိမ်းနေတဲ့ အခွန်ထမ်းတွေ ဒါတွေကိုလည်း ကျွန်မတို့ ဖိဖိစီးစီး ကောက်လို့ရပါတယ်။ ဒီနေရာနဲ့ ပတ်သက်ပြီး ကျွန်မတို့ မြို့နယ်မှာဆိုလို့ရှိရင် ကျွန်မတာဝန်ယူရတဲ့ မြို့နယ် ၃ မြို့နယ်မှာ ရွှေဆိုင်လုပ်ငန်းနဲ့ ကျွန်မဥပမာထားပြီး တင်ပြပါ့မယ်။ ကျွန်မတို့မြို့တွေမှာဆိုရင် ရွှေဆိုင်လုပ်ငန်းတွေ တိုးတက်လာပါတယ်။ ဥပမာ-ဆိုင် ၁၀၀ လောက် တိုးတက်လာပါတယ်။ ဒါပေမယ့်လို့ အခွန်ကောက်ခံတာသည် ဆိုင် ၂၀ လောက် ကပဲ တကယ်ဆိုင်ကြီးတွေကပဲ ကောက်ခံပြီးတော့ ကျန်တဲ့ဆိုင်တွေက အခွန်တွေက ဘယ်ကိုရောက်ရှိ သွားသလဲဆိုတာကို ကျွန်မတို့ သေသေချာချာ ဇာစ်မြစ်လိုက်ဖို့ ခက်ခဲပါတယ်။ အဲဒီတော့ ရွှေဆိုင်ကြီး တွေက ကျွန်မတို့ တင်ပြတာရှိပါတယ်။ အဲဒီအတွက် သူတို့က နှစ်စဉ် ကျန်တဲ့ဆိုင်တွေရဲ့ အခွန်အခတွေထက် သူတို့ကပိုပြီးတော့မှ ထမ်းဆောင်ရတယ်။ ပိုပြီးတော့မှ ကြီးလေးတယ်။ အဲဒီလိုမျိုးတွေ နောက်ခါမှာ သဲ။ ကျောက် စသည်ဖြင့်ပေါ့ အများကြီးရှိပါတယ်။ ကျန်တဲ့လုပ်ငန်းတွေလည်း ကျွန်မတို့ ဒါကိုယ်စားလှယ် အနေနဲ့ပေါ့နော် ကိုယ့်ရဲ့မြို့နယ်မှာရှိတဲ့ အခွန်စာရင်းတွေနဲ့ အခွန်ရရှိငွေတွေကို နှိုင်းယှဉ်ပြီးတော့မှ ကျွန်မ လွှတ်တော်မှာ မေးခွန်းမေးမြန်းတာ။ သက်ဆိုင်ရာ ကော်မတီတွေမှာ မေးမြန်းပြီးတော့မှ ကျွန်မတို့ Check and Balance အခန်းကဏ္ဍကို ပိုပြီးတော့ ထိန်းကျောင်းမယ်ဆိုရင် ခုနကတုန်းက ကျွန်မတို့ အခွန်လျော့ ကျနေတဲ့ ကုန်သွယ်၊ လုပ်ငန်းခွန်တွေ၊ ဝင်ငွေခွန်တွေဟာ ပိုပြီးတော့မှ ရရှိလာမှာဖြစ်ပါတယ်။ နောက်နှစ် အစီရင်ခံစာတွေမှာလည်း ကျွန်မတို့ ကော်မတီတွေ၊ လွှတ်တော်ကိုယ်စားလှယ်တွေ၊ ဆွေးနွေးချက်တွေ၊ အကြံပြုချက်တွေကို ပိုပြီးတော့မှ ထည့်သွင်းပြီးတော့မှ ဖော်ပြပေးဖို့ တိုက်တွန်းရင်းနဲ့ နိဂုံးချုပ်ပါတယ်။ အားလုံးကျေးဇူးတင်ပါတယ်ရှင့်။</speech>
<speech type="speaker">ဦးကျော်တင့် ဆွေးနွေးဖို့ဖြစ်ပါတယ်။</speech>
<speech><mp id="1480">ဦးကျော်တင့်(တပ်ကုန်းမဲဆန္ဒနယ်၊ မန္တလေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့် အားလုံးပဲ မင်္ဂလာပါ။ ကျွန်တော်ကတော့ တပ်ကုန်းမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးကျော်တင့်ဖြစ်ပါတယ်။ ကျွန်တော့အနေနဲ့ ပြည်သူ့ငွေစာရင်းပူးပေါင်း ကော်မတီရဲ့ အစီရင်ခံစာ(၁၁/၂၀၁၈)ကို သုံးသပ်အကြံပြု ဆွေးနွေးသွားမှာ ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော်နာယကကြီးခင်ဗျာ။ ကျွန်တော်တို့နိုင်ငံမှာ အခွန် ၂၁ မျိုးကောက်ခံပြီး အစီရင်ခံစာအရ လျာထားချက် ပြည့်မီခြင်းမရှိသည့် အခွန် ၁၁ မျိုးရှိကြောင်း သိရှိရ ပါတယ်။ ပြည့်မီခြင်းမရှိသည့် ၁၁ မျိုးနဲ့ တစ်နှစ်လုံး ရည်မှန်းချက် မပြည့်မီတဲ့ အခွန် ၄ မျိုးရှိကြောင်း တွေ့ရှိရပါတယ်။ အဲဒါတွေကတော့ ကုန်သွယ်လုပ်ငန်းခွန်၊ တံဆိပ်ခေါင်းခွန်၊ ဝင်ငွေခွန်နဲ့ ရေနံနဲ့ သဘာဝ ဓာတ်ငွေ့မှ ကောက်ခံတဲ့ အခွန်တို့ဖြစ်ကြောင်း၊ ၎င်းတို့ထဲမှ ပြည်ထောင်စု၏ အခွန်ရငွေမှာ အဓိကကျတဲ့ ကုန်သွယ်လုပ်ငန်းခွန်၊ ဝင်ငွေခွန်နဲ့ တံဆိပ်ခေါင်းခွန်များ မပြည့်မီခြင်းဟာ နိုင်ငံတော်၏ အခွန်မူဝါဒကို စိန်ခေါ်မှုတစ်ရပ်ဖြစ်တယ်လို့ ကျွန်တော့အနေနဲ့ သုံးသပ်မိပါတယ်။ ဒီအခွန် ၃ မျိုးဟာလည်း တစ်ခုနဲ့ တစ်ခု ဆက်စပ်မှုရှိတဲ့အတွက် အခွန်ငွေတစ်မျိုးအားနည်းသွားတာနဲ့ ကျန်တဲ့ ၂ မျိုးကိုပါ ရိုက်ခတ်လာမှာ ဖြစ်တဲ့အတွက် ဒီအခွန် ၃ မျိုးကို တာဝန်ယူရတဲ့ ပြည်တွင်းအခွန်များဦးစီးဌာနအနေနဲ့ တာဝန်ယူမှု၊ တာဝန်ခံမှုအဖြစ်နဲ့ ဆောင်ရွက်ပေးဖို့လိုကြောင်း အကြံပြု ဆွေးနွေးလိုပါတယ်။ ဒီအခွန် ၃ မျိုးထဲမှ အခွန်အကောက်ရငွေတွင် အများဆုံးကောက်ခံရရှိတဲ့ ဝင်ငွေခွန်နဲ့ပတ်သက်ပြီး အနည်းငယ်ထောက်ပြ ဆွေးနွေးလိုပါတယ်။ မြို့နယ်များမှာရှိတဲ့ ပြည်တွင်းအခွန်ဦးစီးမှူးရုံးနဲ့ ဝန်ထမ်း များဟာ တာဝန်ယူ၊ တာဝန်ခံဆောင်ရွက်မှု အားနည်းနေခြင်းများ တွေ့ရတဲ့အပြင် အကျင့်ပျက်ခြစားမှု များလည်း အနည်းနဲ့အများဆိုသလို တွေ့ရပါတယ်။ မကြာခင်ကပဲ ဝင်ငွေခွန်သွင်းဆောင်ရတဲ့ မိတ်ဆွေ လုပ်ငန်းရှင် တစ်ယောက်က ၂၀၁၈-၂၀၁၉ ၀င်ငွေခွန်စည်းကြပ်မှုကို သွင်းဆောင်တဲ့အခါမှာ ဒီနှစ်အတွက် အခွန်ငွေ ၃ သိန်း သွင်းလိုကြောင်းတင်ပြခဲ့ပြီး သွင်းလိုတဲ့ ၃ သိန်းကျပ်ကို တောင်းခံခဲ့လို့ ပေးခဲ့ကြောင်းနဲ့ နောက်နေ့မှာ အခွန်သွင်းပြီးတဲ့ ချလန်လာယူဖို့ခေါ်တဲ့အတွက် သွားယူတဲ့အခါမှာ ဝင်ငွေခွန် ၁၈၀,၀၀၀ နဲ့ ဒဏ်ငွေ ၁၈,၀၀၀ နှစ်ရပ်ပေါင်း ၁၉၈,၀၀၀ သွင်းထားတဲ့ ချလန်ကို ထုတ်ပေးခဲ့ကြောင်း လာရောက် ပြောပြလို့ ကြားသိခဲ့ရပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ ကျွန်တော်တို့နိုင်ငံရဲ့ အခွန်ရငွေ ဟာ ဂျီဒီပီရဲ့ ၈ ရာခိုင်နှုန်းဝန်းကျင်နားမှာ ရပ်တန့်နေတာ ကြာခဲ့ပါပြီ။ ပြည်ထောင်စုရဲ့ဘဏ္ဍာဝင်ငွေဟာ တန့်နေတဲ့ အခွန်ဝင်ငွေရဲ့ သက်ရောက်မှုကိုခံနေရပြီး ဝင်ငွေခွန်ဟာလည်း အခွန်ဝင်ငွေ တန့်နေခြင်းရဲ့ အဓိကအကြောင်းရင်းတစ်ရပ်ဖြစ်တဲ့အတွက် ယခုလိုဝင်ငွေခွန် လျာထားချက်ပြည့်မီမှု မရှိခြင်းကို သက်ဆိုင်ရာ ဝန်ကြီးဌာနနဲ့ နိုင်ငံတော်အစိုးရမှ အထူးကြပ်မတ်ထိန်းသိမ်းသင့်ကြောင်း အကြံပြုလိုပါတယ်။ လေးစားအပ်ပါသော နာယကကြီးနှင့် ပြည်ထောင်စုလွှတ်တော် ကိုယ်စားလှယ်များခင်ဗျာ။ ပြည်သူ့ ငွေစာရင်းပူးပေါင်းကော်မတီသုံးသပ်ချက် အပိုဒ် ၂၁ မှာ ကုန်သွယ်လုပ်ငန်းခွန် ထိထိရောက်ရောက် ကောက်ခံ နိုင်သည်နှင့်အမျှ ဝင်ငွေအမှန်ကိုပါ ဖော်ထုတ်သိရှိနိုင်သည်ဖြစ်ရာ ကုန်သွယ်လုပ်ငန်းခွန် တိုးတက်လာနိုင် သကဲ့သို့ ဝင်ငွေခွန်သည်လည်း အထိုက်အလျောက် တိုးတက်သင့်စေကာမူ လျာထားချက်ထက် လျော့နည်း ရရှိနေသဖြင့် ကင်းလွတ်နေသူများကို ထိထိရောက်ရောက် စည်းကြပ်သင့်ကြောင်း သုံးသပ်ထားတာကို တွေ့ရှိရပါတယ်။ အခွန်ကင်းလွတ်နေမှုများနဲ့ ပတ်သက်ပြီး ဆွေးနွေးရရင် အခွန်အခြေ မချဲ့ထွင်နိုင်မှုကြောင့် ကင်းလွတ်ရသလို၊ အခွန်ဝန်ထမ်းများရဲ့ အကျင့်ပျက်ခြစားမှုများကြောင့် ကင်းလွတ်နေတာကိုလည်း တွေ့ရ ပါတယ်။ တစ်ဖက်မှာလည်း ကုန်သွယ်လုပ်ငန်းခွန် မှန်မှန်ပေးဆောင်နေတဲ့ လုပ်ငန်းတချို့ဟာ ကုန်သွယ် လုပ်ငန်းခွန် ၅ ရာခိုင်နှုန်းလောက်သာ သူတို့အမြတ်ဖြစ်ခဲ့တာမို့ ဝင်ငွေခွန်ဆောင်ရတဲ့အခါ အမြတ်မပြနိုင် လို့ အခွန်မဆောင်နိုင်တာကို ဝန်ကြီးဌာနရဲ့ Formula အရ ဒီလောက်ငွေဝင်ရင် ဒီလောက်မြတ်ရမယ်လို့ ပြောပြီး အခွန်အတင်းဆောင်ခိုင်းတာ ဒါမှမဟုတ် လာဘ်ငွေတောင်းနေတာတွေလည်း ကြားသိနေရ ပါတယ်။ ဒီ Formula ဆိုတာ တရားဝင် ရှိနေတာလား။ လက်တွေ့ကျလား၊ သဘာဝကျလား ဆိုတာတွေ ကိုလည်း စိစစ်သင့်ပါတယ်။ နောက်တစ်ခုကတော့ ကျွန်တော့်မိတ်ဆွေတစ်ယောက်ရဲ့ သူငယ်ချင်းဟာ စီးပွားရေးလုပ်ငန်းများ အောင်မြင်ပြီး သိန်းပေါင်းမြောက်မြားစွာ ကြွယ်ဝချမ်းသာနေတဲ့အတွက် အခွန်ဘယ်လောက်ဆောင်ရ သလဲမေးတဲ့အခါ တရားဝင်အခွန်အနေနဲ့ မဆောင်ဖူးကြောင်း၊ နှစ်စဉ်တော့ တောင်းသလောက် ပေးရ ကြောင်း၊ တရားဝင်အခွန်ပေးသွင်းလိုကြောင်း ပြောတဲ့အခါ ခွင့်မပြုဘဲ တားမြစ်ခံခဲ့ရကြောင်း ပြောပြခဲ့ပါ တယ်။ သို့ဖြစ်ပါ၍ ပြည်သူ့ငွေစာရင်းပူးပေါင်းကော်မတီ၏ သဘောထားမှတ်ချက် အပိုဒ် ၂၅ ဖြစ်သော အခွန်ကောက်ရာတွင် အခွန်တိမ်းရှောင်နေသူများနှင့် အခွန်လျှော့ပေါ့ ပေးဆောင်နေသူများကို စုံစမ်း ဖော်ထုတ်ပြီး ထိရောက်စွာ ကောက်ခံနိုင်ရေး စီမံဆောင်ရွက်သွားရန်ဆိုသည့် သဘောထားမှတ်ချက် အပြင် အကျင့်ပျက်အခွန်ဝန်ထမ်းများကိုလည်း ထိရောက်စွာ စုံစမ်းဖော်ထုတ် အရေးယူသင့်ပါကြောင်း၊ သဘောထားမှတ်ချက်ကိုလည်း ထည့်သွင်းသင့်ပါကြောင်း အကြံပြုပြောကြားလိုပါတယ်။ ဆက်လက်ပြီး အခွန်အကောက်များထဲမှ တစ်နှစ်လုံးရည်မှန်းချက်ကို ပြည့်မီကျော်လွန်ပေမယ့် ဒုတိယ ၆ လပတ် ရည်မှန်းချက် ပြည့်မီခြင်းမရှိခဲ့တဲ့ အောင်ဘာလေသိန်းထီခွန်နဲ့ ပတ်သက်ပြီး ဆွေးနွေးလိုပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ အောင်ဘာလေထီဥပဒေကို ပြည်ထောင်စုလွှတ်တော်ကြီးမှ ရေးဆွဲပြဋ္ဌာန်းခဲ့ပြီးဖြစ်ပါတယ်။ အောင်ဘာလေသိန်းဆုဌာနမှ ထုတ်ပြန် သတ်မှတ်ပေးထားတဲ့ ထီဈေးနှုန်းများကို လျစ်လျူရှုပြီး ထီဆိုင်များက ရောင်းဝယ်နေကြတာ အားလုံး သိပြီးဖြစ်ပါလိမ့်မယ်။ စီမံကိန်းနဲ့ ဘဏ္ဍာရေးဝန်ကြီးဌာန ၂၀၁၇-၂၀၁၈ ခုနှစ်အတွင်း ဒုတိယ ၆ လပတ် ပြည်ထောင်စုရဲ့ အခွန်ရငွေ အစီရင်ခံစာမှာ ဒုတိယ ၆ လပတ်အတွင်း အမှန်တကယ်ရောင်းချခဲ့တဲ့ အက္ခရာ လုံးရေမှာ မူလရောင်းချရန် သတ်မှတ်လျာထားခဲ့တဲ့ အက္ခရာလုံးရေထက် လျော့နည်းခဲ့ခြင်းကြောင့်လို့ ဖော်ပြထားတဲ့အတွက် ထီလက်မှတ်ဈေးနှုန်းများကို တိုးမြှင့်ရောင်းချနေမှုနဲ့ တိုက်ရိုက်ပတ်သက်နေတာကို တွေ့ရပါတယ်။ ထီထိုးသူများဟာ ကံစမ်းတဲ့သဘောနဲ့ ထိုးကြတာဖြစ်တဲ့အတွက် ထီစောင်ရေပေါ်မှာ Limit ထားတာမဟုတ်ဘဲ၊ ထိုးနိုင်တဲ့ ငွေအတိုင်းအတာအပေါ်မှာ Limit ထားတာဖြစ်တဲ့အတွက် ထီဈေးနှုန်းများ တိုးမြှင့်ရောင်းချနေခြင်းများကို အခုလိုပြည်သူက တိုင်မှမဟုတ်ဘဲ၊ အောင်ဘာလေထီဥပဒေနဲ့အညီ ထိန်းသိမ်း ကြပ်မတ်သင့်ကြောင်း အကြံပြုလိုပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ နိဂုံးချုပ်အားဖြင့် နိုင်ငံတော် အစိုးရမှ အခွန်စနစ်ပြုပြင်ပြောင်းလဲရေးကို Level အလိုက် မဟာဗျူဟာစီမံချက် ရေးဆွဲဆောင်ရွက်နေပြီး Level 1 အဆင့်မှာ အကြမ်းဖျင်းအားဖြင့် အောင်မြင်မှုရှိတယ်လို့ သုံးသပ်ခဲ့ကြပြီး Level 2 အဆင့် မဟာ ဗျူဟာစီမံချက်ကို ရေးဆွဲအကောင်အထည်ဖော်ဖို့ ကြိုးစားနေတဲ့ ြစ်တဲ့အတွက် ပြည်ထောင်စု၏ အခွန်အကောက်များအားလုံး လျာထားချက်အတိုင်းပြည့်မီအောင်ဆောင်ရွက်ဖို့ လိုအပ်ပါတယ်။ ပြည်သူများ ကလည်း အခွန်ယဉ်ကျေးမှုတိုးတက်လာပြီး လိုက်နာမှုအားကောင်းလာရေးအတွက် အခွန်ဆိုင်ရာ ပညာပေး လုပ်ငန်းများအပြင် အခွန်တာဝန်ကျေပွန်သည့် အခွန်ထမ်းပြည်သူများနှင့် အခွန်ဝန်ထမ်းများကို အသိ အမှတ်ပြုခြင်းနဲ့ ထိုက်သင့်သည့် ချီးမြှင့်မှုများကို စီမံဆောင်ရွက်သွားခြင်းအပြင် အခွန်အရပ်ရပ်မှ အခွန် ဝန်ထမ်းများကိုလည်း ဂုဏ်သိက္ခာနဲ့ပတ်သက်သော အတွေးအခေါ် အယူအဆကို မြှင့်တင်ပေးသင့်ပါကြောင်း အကြံပြုရင်းနိဂုံးချုပ်ပါတယ်။ အားလုံးကိုကျေးဇူးတင်ပါတယ်။</speech>
<speech type="speaker">ဦးခင်ချို၊ လှိုင်းဘွဲမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1371">ဦးခင်ချို (လှိုင်းဘွဲမဲဆန္ဒနယ်၊ ကရင်ပြည်နယ်)</mp>အားလုံးမင်္ဂလာပါ။ ကျွန်တော်ကတော့ ကရင်ပြည်နယ်၊ လှိုင်းဘွဲမဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးခင်ချိုဖြစ်ပါတယ်။ ကျွန်တော် ရှင်းလင်းတင်ပြမှာကတော့ JPAC ရဲ့ ၂၀၁၇-၂၀၁၈ ဘဏ္ဍာနှစ်၊ ဒုတိယ ၆ လပတ် အခွန်အကောက် ရငွေ အပေါ်မှာ လေ့လာတွေ့ရှိချက်အစီရင်ခံစာနဲ့ ပတ်သက်ပြီး အကြံပြုတင်ပြမှာဖြစ်ပါတယ်။ ဒုတိယ ၆ လ အခွန်ကောက်ခံမှုနဲ့ ပတ်သက်ပြီးတော့ အပိုင်း ၄ ပိုင်း ကောက်ခံရရှိတဲ့နေရာမှာ ပထမ ပြည်တွင်းထုတ်ကုန်နဲ့ ပြည်သူများသုံးစွဲမှုအပေါ် ကောက်ခံတဲ့အခွန်က အခွန်အကောက် ၉ မျိုး ပါဝင်ပြီး တော့ ယစ်မျိုးခွန်၊ မုတ်ကောင်သွင်းတဲ့အခွန်နဲ့ လိုင်စင်ဆိုင်ရာထုတ်ပေးတဲ့အခွန် ၃ မျိုးပဲ လျာထားချက် ပြည့်ပြီးတော့ ဒုတိယဖြစ်တဲ့ ဝင်ငွေခွန်မှာတော့ လျာထားချက်မပြည့်ဘဲနဲ့ တတိယအပိုင်း အကောက်ခွန် လျာထားချက်ကတော့ တစ်ခုတော့ လျာထားချက်ပြည့်မီကြောင်းနဲ့ စတုတ္ထအပိုင်း နိုင်ငံပိုင်ပစ္စည်း သုံးစွဲမှု အပေါ်မှာ ကောက်ခံတဲ့အခွန် ၁၀ မျိုး ပါဝင်တဲ့အထဲမှာ သစ်တောခွန်၊ ရေနံသဘာဝဓာတ်ငွေ့နဲ့ ဓာတ်သတ္တု ရတနာခွန် ၃ မျိုးဟာ လျာထားချက် မပြည့်တာတွေ့ရပါတယ်။ ၂၀၁၇-၂၀၁၈ တစ်နှစ်လုံးအနေနဲ့ ပထမ ပိုင်း အခွန် ၉ မျိုး၊ ကုန်သွယ်ခွန်၊ အောင်ဘာလေထီနဲ့ တံဆိပ်ခေါင်းခွန် ၃ မျိုးနဲ့ ဒုတိယအပိုင်း ဝင်ငွေခွန် တို့ဟာ လျာထားချက်မပြည့်ကြောင်း တွေ့ရပါတယ်။ စတုတ္ထပိုင်းအခွန် ၁၀ မျိုးမှာတော့ ရေခွန်၊ ရေနံနဲ့ သဘာဝဓာတ်ငွေ့ခွန်နဲ့ Free Power များဟာ လျာထားချက်မပြည့်ကြောင်း တွေ့ရပါတယ်။ ၂၀၁၇-၂၀၁၈ ရဲ့ အခွန်အကောက် လျာထားချက်က ကျပ်ဘီလီယံ ၆,၄၈၁ ရှိပြီးတော့ ပြုပြင်လျာထား တာကတော့ ၇,၅၄၆ ဘီလီယံရှိပြီး အမှန်ကောက်ခံရတာက ၇,၄၂၃ ဘီလီယံ ရှိတာမို့လို့ မူလလျာထား အခွန်အကောက်ရငွေအနေနဲ့ အခွန်ဦးစီးဌာနက ကောက်ခံတဲ့ အခွန် ၅ မျိုးဖြစ်တဲ့ ဝင်ငွေခွန်၊ ကုန်သွယ်ခွန်၊ အထူးကုန်စည်ခွန်၊ အောင်ဘာလေထီနဲ့ တံဆိပ်ခေါင်းခွန်က ရငွေဟာ အခွန်အကောက်ရငွေအားလုံးရဲ့ ၇၆ ရာခိုင်နှုန်းလောက်ရှိလို့ နိုင်ငံအတွက် အဓိကအားထားရတဲ့ အခွန်အကောက်တွေဖြစ်ပါတယ်။ ဒီအဓိက ကျတဲ့အခွန် ၅ မျိုးမှာ အထူးကုန်စည်ခွန်တစ်မျိုးပဲ လျာထားချက် ပြည့်တာတွေ့ရပြီးတော့ ကျန်အခွန် ၄ မျိုးကတော့ လျာထားချက်မပြည့်တာ တွေ့ရပါတယ်။ ဒီအခွန် ၅ မျိုးထဲမှာလည်းပဲ ဝင်ငွေခွန်ဟာ နှစ်စဉ်လိုလို အခွန်အကောက်ရငွေအားလုံးရဲ့ သုံးပုံတစ်ပုံ ကျော်ကျော်လောက်ရနေတဲ့ နိုင်ငံရဲ့ အဓိကကျတဲ့ ဝင်ငွေဖြစ်ပါတယ်။ အခွန်ရငွေတွေကို GDP ရဲ့ ရာခိုင်နှုန်းအနေနဲ့ ၂၀၁၁-၂၀၁၂ ကစပြီး ရ နှစ်တာ ကာလအတွင်း မှာ ၂၀၁၄-၂၀၁၅ မှာ GDP ရဲ့ ရာခိုင်နှုန်း အမြင့်ဆုံးရရှိတာ တွေ့ရပေမယ့် ကောက်ခံရရှိမှု ပမာဏနဲ့ GDP တိုးလာမှု အနေအထားအရ ၂၀၁၇-၂၀၁၈ နဲ့ နှိုင်းယှဉ်ကြည့်မယ်ဆိုရင် ရငွေဟာ ၂၀၁၄၂၀၁၅ ရဲ့ ၁၁၄ ရာခိုင်နှုန်းရပြီးတော့ GDP တိုးလာမှုဟာ ၁၃၉ ရာခိုင်နှုန်းရတာ တွေ့ရလို့ GDP အပေါ် ရာခိုင်နှုန်းဟာ ၂၀၁၄-၂၀၁၅ ထက် နိမ့်ကျတယ်လို့ ယူဆလို့မရပါဘူး။ ဆက်လက်ပြီးဆွေးနွေးတင်ပြလိုတာကတော့ ဝင်ငွေခွန်၊ ကုန်သွယ်ခွန်နဲ့ အထူးကုန်စည်ခွန်တွေ ကောက်ခံမှုအနေနဲ့ အခွန်ထမ်းကြီးများ၊ အလယ်အလတ်အခွန်ထမ်းကြီးများနဲ့ အများပြည်သူအပေါ် ကောက်ခံ တဲ့အခွန် အပိုင်း ၃ ပိုင်းရှိတဲ့အတွက် နှစ်အလိုက်အခွန်ကောက်ခံရရှိမှုအပိုင်းမှာ ဒီ ၃ မျိုးကို ခွဲခြားပြီးတော့ ဖော်ပြနိုင်မယ်ဆိုရင် ဘယ်အပိုင်းက လိုအပ်ချက်၊ အားနည်းချက်ရှိလဲဆိုတာ ဝေဖန်စိစစ် ပိုင်းခြားနိုင်မှာ ဖြစ်ပါတယ်။ အခွန်ထမ်းကြီးများနဲ့ အလယ်အလတ်အခွန်ထမ်းကြီးများအတွက် ကိုယ်တိုင် အခွန်စည်းကြပ် တဲ့စနစ်အပြင် Online စနစ်များကနေပြီးတော့ အခွန်ထမ်းဆောင်မှုဆိုင်ရာ ကိစ္စရပ်တွေ ဆောင်ရွက်နိုင် တဲ့အတွက်ကြောင့်မို့လို့ အခွန်ထမ်းနဲ့ အခွန်ကောက်ခံသူ ဝန်ထမ်းများအချင်းချင်း တွေ့ဆုံဖို့မလိုအပ်ဘဲနဲ့ ဆောင်ရွက်နိုင်လို့ အဂတိလိုက်စားမှုကို အထိုက်အလျောက် ကာကွယ်နိုင်ပေမယ့် အများပြည်သူကို ကောက်ခံ တဲ့အခွန်စနစ်က ဝင်ငွေခွန်ကြေညာလွှာတင်သွင်းတဲ့ ီးတော့ ခေါ်ယူစစ်ဆေးတာ၊ အခွန်စည်း ကြပ်တာ၊ အခွန်ဆောင်စေတာတွေကစပြီးတော့ အခွန်ထမ်းနဲ့ အခွန်ကောက်ခံသူ ဝန်ထမ်းများ တိုက်ရိုက် ထိတွေ့ဆက်ဆံနေရတဲ့အပေါ်မှာ အဆင်မပြေမှုတွေ၊ အဂတိလိုက်စားမှုတွေ ရှိနေသေးမှာ သေချာပါတယ်။ အခွန်ထမ်းကြီးများနဲ့ အလယ်အလတ် အခွန်ထမ်းများနဲ့ ပတ်သက်လို့ အခွန်ထမ်းဆောင်မှု အားနည်း နေတာ၊ ရှောင်လွှဲတာ၊ လျှော့ပေါ့ထမ်းဆောင်တာနဲ့ ပတ်သက်လို့ ယူဆရတဲ့ကုမ္ပဏီကြီးတွေ၊ လုပ်ငန်း တွေကို ပြည်ထောင်စုစာရင်းစစ်ချုပ်ဥပဒေ၊ တာဝန်နှင့်လုပ်ပိုင်ခွင့် အပိုဒ်ခွဲ(ဇ)မှာပါတဲ့ လုပ်ပိုင်ခွင့်နဲ့အညီ Audit Fund တွေရဲ့ စစ်ဆေးအတည်ပြုပြီး နှစ်ချုပ်စာရင်းတွေကို ထပ်ချုပ်စစ်ဆေးပြီးတော့ နိုင်ငံရဲ့ ရသင့်ရထိုက်တဲ့အခွန်ငွေတွေ ဖော်ထုတ်စစ်ဆေးနိုင်ဖို့အတွက်လည်းပဲ လိုအပ်တဲ့အတွက်ကြောင့် စာရင်း စစ်ချုပ်ရုံးရဲ့ ဝန်ထမ်းဖွဲ့စည်းပုံကို အပြည့်ခန့်ထားရေးအတွက်လည်း ဆောင်ရွက်သင့်ကြောင်း အကြံပြု လိုပါတယ်။ အခွန်ဆောင်ရတဲ့ပြည်သူတွေအနေနဲ့ အခွန်ကောက်ခံနေသူ ဝန်ထမ်းများကို နှစ်ပေါင်းများစွာ ကြောက်ရွံ့နေရတဲ့ အခြေအနေရှိနေသရွေ့ အခွန်ကောက်ခံမှုစနစ်ဟာ နိုင်ငံရဲ့ လိုအပ်ချက်တွေ၊ ပြည်သူ ပြည်သားတွေရဲ့ အကျိုးဖြည့်ဆည်းနိုင်မှု၊ နိုင်ငံတော်ကို ပြည်သူတွေကနေပြီးတော့ ကြည်ကြည်ဖြူဖြူနဲ့ လှူဒါန်းနေရတာဆိုတဲ့ အမြင်မျိုးရှိလာနိုင်တဲ့ အခွန်ယဉ်ကျေးမှုစနစ်ဖြစ်အောင် ဆောင်ရွက်ဖို့လိုမှာ ဖြစ်ပါတယ်။ အခွန်ထမ်းဆောင်နေသူ ပြည်သူများအနေနဲ့ နိုင်ငံတော်ကို ပေးသွင်းနေရာမှာ မိမိအတွက် စုဆောင်း နိုင်တဲ့ငွေ ဘယ်လောက်အတိုင်းအတာထိ ရှိနိုင်တယ်ဆိုတာကို မတွက်ချက်နိုင်၊ မသိရှိနိုင်ကြတဲ့အတွက် ကြောင့် အခွန်ငွေသက်သာဖို့အတွက် အဂတိတရားတွေကို အားပေးနေကြပါတယ်။ ဒါကြောင့်လည်းပဲ ပြည်သူ့ လွှတ်တော်မှာ ငွေဖြူ သတ်မှတ်ပေးတဲ့စနစ် ဆောင်ရွက်ပေးဖို့ မေးခွန်းမေးခဲ့ဖူးပါတယ်။ အောက်ခြေမှာ Tax Base ကို ချဲ့နိုင်မယ်ဆိုရင် ပြည်သူဆန္ဒရှိတာနဲ့အညီ ထမ်းဆောင်စေနိုင်မယ်၊ အလွှာလိုက်နှုန်းထား မှာလည်းပဲ အခွန်ထမ်းဆောင်ချင်လာနိုင်တဲ့ ရာခိုင်နှုန်းမက်လုံးကို ဥပဒေအကာအကွယ်နဲ့ ဆောင်ရွက် ပေးနိုင်မယ်ဆိုလို့ရှိရင် နိုင်ငံအတွက် ထိုက်သင့်တဲ့အခွန်တွေ တိုးလာနိုင်မယ်လို့ ယူဆပါတယ်။ ပြီးတော့ အောင်ဘာလေထီနဲ့ပတ်သက်လို့ အနည်းငယ်တင်ပြ ဆွေးနွေးလိုပါတယ်။ အောင်ဘာလေ ထီရဲ့ မူလရည်ရွယ်ချက်က မပြည့်စုံသူ ပြည်သူများရဲ့ ဘဝအခြေအနေ မြင့်မားလာစေဖို့ ပြည်သူတွေ ဝယ်ယူတဲ့ ထီတန်ဖိုးငွေကနေပြီးတော့ ပြည်သူတွေအကျိုးကို ပြန်လည်ဖြည့်ဆည်းဖို့အတွက်ကို အဓိက ရည်ရွယ်ဆောင်ရွက်တာဖြစ်လို့ ဆုငွေပမာဏအများကြီးကို ဆုငွေ သုံးလေးနေရာလောက်မှာပဲ စုပြုံချီးမြှင့်တာ ထက်ကို သာမန်လူတန်းစားတွေရဲ့ဘဝ ပြောင်းလဲသွားနိုင်တဲ့ သိန်း ၂၀၀၊ ၃၀၀ ဆုလောက် များများထား ပေးနိုင်မယ်ဆိုရင် ထီဆုရတဲ့လူအရေအတွက် များပြားလာပြီးတော့ သာမန်ပြည်သူတွေရဲ့ ဘဝတစ်ခု ပြောင်းလဲမှုဖြစ်လာနိုင်မယ်လို့ အကြံပြုလိုပါတယ်။ ပြီးတော့လည်းပဲ လက်ရှိ ထီစနစ် တစ်စောင် ၅၀၀ ကျပ် ဆိုတာဟာ လက်လုပ်လက်စား ဆင်းရဲသားမိသားစုတွေရဲ့ တစ်နေ့တာစရိတ်အတွက် ထီနှစ်စောင် သုံးစောင်ရဲ့ တန်ဖိုးနဲ့ ညီမျှနေတဲ့အတွက်ကြောင့် သူတို့ဘဝပြောင်းလဲနိုင်ဖို့အတွက် ထီကိုစွန့်စားပြီးတော့ ထိုးဖို့မလွယ်တဲ့ အနေအထားရှိနေတဲ့အတွက်ကြောင့် ယခင်လိုပဲ ကျပ် ၂၀၀ တန် ထီလက်မှတ်ကိုလည်းပဲ ပြန်လည်ဆောင်ရွက် ပေးသင့်တယ်လို့ ယူဆပါတယ်။ ထီကိုအခွန်ကောက်ခံလိုတဲ့ ဝင်ငွေ၊ ရငွေများ များများရဖို့ မစဉ်းစားသင့်ဘူးလို့ ယူဆပါတယ်။ နောက်ဆုံးတင်ပြလိုတာက အခွန်ဆိုင်ရာ စီမံခန့်ခွဲမှုဥပဒေမှာလည်းပဲ အခွန်ကောက်ခံသူ အစိုးရ ဘက်က တစ်ဖက်တည်းအမြင်နဲ့မကြည့်ဘဲ အခွန်ထမ်းဆောင်ရမယ့် ပြည်သူတွေရဲ့ အမြင်ကိုလည်း ထည့်သွင်း စဉ်းစားရေးဆွဲပြီး နိုင်ငံနဲ့ ပြည်သူအကျိုး နှစ်ဦးနှစ်ဖက် ကောင်းမွန်တဲ့အခွန်စနစ် အောင်မြင်အောင် ဆောင်ရွက်သင့်ကြောင်း အကြံပြုရင်း နိဂုံးချုပ်အပ်ပါတယ်။ အားလုံးကျေးဇူးတင်ပါတယ်။</speech>
<speech type="speaker">ဦးကျော်ဆွေ မဲဆန္ဒနယ်အမှတ်(၁၁)၊ မကွေးတိုင်းဒေသကြီး ဆွေးနွေးဖို့ဖြစ်ပါတယ်။</speech>
<speech><mp id="1285">ဦးကျော်ဆွေ(မဲဆန္ဒနယ်အမှတ်-၁၁၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုဝန်ကြီးများနဲ့ လွှတ်တော်ကိုယ်စားလှယ်တော်ကြီးများ၊ ဧည့်သည်တော်များအားလုံး ရွှင်လန်းချမ်းမြေ့ကြပါစေလို့ ဂါရဝပြု နှုတ်ခွန်းဆက်သအပ်ပါတယ်။ ကျွန်တော်ကတော့ မကွေးတိုင်းဒေသကြီး၊ မဲဆန္ဒနယ်အမှတ် (၁၁)မှ အမျိုးသားလွှတ်တော်ကိုယ်စားလှယ် ဦးကျော်ဆွေ ဖြစ်ပါတယ်။ ကျွန်တော့အနေနဲ့ ပြည်ထောင်စုလွှတ်တော် ပြည်သူ့ငွေစာရင်းပူးပေါင်းကော်မတီ ၂၀၁၇-၂၀၁၈ ခု၊ ဘဏ္ဍာရေးနှစ် ပြည်ထောင်စုဝန်ကြီးဌာန အဖွဲ့အစည်းများရဲ့ ဒုတိယ ၆ လပတ် အခွန်ရငွေစာရင်းများအပေါ် လေ့လာ တွေ့ရှိချက်နဲ့ သဘောထားမှတ်ချက် အစီရင်ခံစာအမှတ်စဉ်(၁၁/၂၀၁၈)ကို ဖြည့်စွက်အကြံပြု ဆွေးနွေး သွားမှာဖြစ်ပါတယ်။ လေးစားအပ်တဲ့ ပြည်ထောင်စုလွှတ်တော် နာယကကြီးခင်ဗျား။ ပြည်သူလူထု လိုအပ်ချက်တွေ ဖြည့်ဆည်းပေးဖို့ဆိုရင် ဝင်ငွေအမြောက်အမြား လိုအပ်ပါတယ်။ ရသင့်ရထိုက်တဲ့ အခွန်အခတွေရဖို့လည်း လိုပါတယ်။ ကျွန်တော်တို့ နိုင်ငံအနေအထားက လူဆင်းရဲသားသမီးတွေလိုပါပဲ။ လူချမ်းသာသားသမီး ကျွန်တော်တို့နိုင်ငံဟာ နိုင်ငံတကာချေးငွေနဲ့ အသက်ဆက်နေရတဲ့ နိုင်ငံဖြစ်ပါတယ်။ ရသင့်ရထိုက်တဲ့ အခွန်အခတွေကို အပြည့်အဝရမှသာ နာလန်ထူနိုင်မှာဖြစ်ပါတယ်။ အဲဒါကြောင့်မို့လို့ ရသင့်ရထိုက်တဲ့ အခွန် အခ ရနိုင်ဖို့အတွက် တစ်တပ်တစ်အား ဝင်ရောက်အကြံပြု ဆွေးနွေးခြင်းဖြစ်ပါတယ်။ လေးစားအပ်တဲ့ ပြည်ထောင်စုလွှတ်တော် နာယကကြီးခင်ဗျား။ ပြည်သူ့ငွေစာရင်းပူးပေါင်း ကော်မတီရဲ့ သုံးသပ်ချက် စာမျက်နှာ ၁၅၊ အပိုဒ် ၂၀ မှာ ကုန်သွယ်လုပ်ငန်းခွန်ကို ယခုထက် ပိုမိုကျယ်ပြန့်စွာ တိုးတက်ကောက်ခံနိုင်ရေး အလေးထားဆောင်ရွက်သင့်ကြောင်း သုံးသပ်ထားပါတယ်။ ပြည်သူ့ငွေစာရင်း ပူးပေါင်းကော်မတီရဲ့ သုံးသပ်ချက်ကို ထပ်ဆင့်ထောက်ခံအပ်ပါတယ်။ ကျွန်တော်တို့ ကြုံတွေ့နေရတာထဲက သာဓကလေး နည်းနည်းပြောချင်ပါတယ်။ ကျွန်တော်တို့ စားသောက်ဆိုင်တွေမှာ လက်တွေ့စားသောက်တဲ့ အခါမှာ ဘောက်ချာယူမလား မေးပါတယ်။ မယူရင် အခွန်ငွေထည့် မတွက်တော့ပါဘူး။ စားသုံးသူကလည်း သက်သာမယ့်လမ်းကြောင်းကို ရွေးလိုက်ပါတယ်။ အဲဒီလို ဥပဒေကို ချိုးဖောက်တာကိုသိလို့ သတင်းပို့ချင် တယ်ဆိုလို့ရှိရင်လည်းပဲ ပိုလို့လွယ်ကူအောင် အခွန်တံဆိပ်ခေါင်းမကပ်ရင် သတင်းပို့နိုင်တဲ့ ဖုန်းနံပါတ်ကို အများပြည်သူ လွယ်လွယ်ကူကူရအောင် စီစဉ်ပေးသင့်တယ်လို့ ကျွန်တော့အနေနဲ့ ယူဆပါတယ်။ ကျွန်တော်တို့ အပိုဒ် ၂၃ (ခ)မှာ အခွန်တာဝန်ကျေပွန်တဲ့ အခွန်ထမ်းပြည်သူများကို အသိအမှတ်ပြုတဲ့ အပိုင်းကိုလည်း အမြန်ဆုံးအကောင်အထည်ဖော်သင့်တယ်လို့ ယူဆပါတယ်။ အခွန်ထမ်းပြည်သူများဟာ တိုင်းပြည်ဖွံ့ဖြိုးရေးအတွက် အလွန်ပဲအရေးကြီးတဲ့ ဂုဏ်သရေရှိပုဂ္ဂိုလ်များ ဖြစ်တဲ့အတွက် အခွန်ဦးစီးရုံး တွေမှာ သွားတဲ့အခါမှာ အခွန်ဆောင်ရန်လာတဲ့ ပုဂ္ဂိုလ်တွေကို ကျွန်တော်တို့ လေးလေးစားစား ကြိုဆိုနေရာ ချထားပေးတာ၊ လွယ်ကူအဆင်ပြေအောင် အကူအညီပေးတာမျိုးကိုလည်းပဲ ဆောင်ရွက်သင့်ကြောင်း အကြံ ပြုလိုပါတယ်။ ကျွန်တော်တို့ အပိုဒ် ၂၄ ဖြစ်တဲ့ အခွန်ထမ်းအသစ်များ စုံစမ်းဖော်ထုတ် ကောက်ခံခြင်းကိစ္စနဲ့ ပတ်သက်လို့လည်း အကြံပြုလိုပါတယ်။ အခွန်ထမ်းပြည်သူများရဲ့ စိတ်ဆန္ဒမှာ တရားမျှတမှုကို လိုလား ကြပါတယ်။ ဒီတိုင်းပြည်ထဲမှာ စီးပွားရေး လုပ်ကြတာချင်းအတူတူ အခွန်ဆောင်သင့်သူများ ဆောင်ရခြင်း ရှိ မရှိ၊ အခွန်ဆောင်သင့်သလောက် ဆောင်ခြင်း ရှိ မရှိ သိလိုကြပါတယ်။ အခွန်တိမ်းရှောင်နေတာ၊ အခွန်လျော့ပေါ့ပေးဆောင်နေကြတာမျိုးတွေကို ပြည်သူလူထုက မလိုလား ကြပါဘူး။ အဲဒီလိုပဲ အခွန်ဦးစီးဌာနကိုလည်း အခွန်ရရှိရေးအတွက် သတင်းပေးကူညီချင်တဲ့ စိတ်လည်းပဲ ရှိကြပါတယ်။ အခု အခွန်ဦးစီးဌာနအနေနဲ့ ထိပ်ဆုံးက အခွန်ထမ်း ၅၀ ကို သတင်းစာကနေပြီးတော့ ကြေညာထားတာတွေ့ရတာ ကောင်းမွန်ပါတယ်။ စီးပွားရေးကို ဂုဏ်သိက္ခာရှိရှိ နိုင်ငံတော်အတွက် အခွန် ထမ်းနေကြတဲ့ပုဂ္ဂိုလ်များအတွက်လည်း ဂုဏ်ယူဖွယ်ရာ လုပ်ဆောင်ချက်ပါ။ သို့သော်လည်းပဲ အခုလိုလူမှု မီဒီယာတွေကို ကောင်းကောင်းအသုံးချ နေကြတဲ့အခွန်ထမ်းထားတဲ့ အဆင့်အလိုက် အခွန်ထမ်း ကုမ္ပဏီ အားလုံးကို ကြေညာပေးမယ်ဆိုရင် ကုန်ကျစရိတ်မများဘဲနဲ့ ကြေညာနိုင်ပါတယ်။ ဒီလိုများများ ကြေညာပေးနိုင်မယ်ဆိုလို့ရှိရင် အခွန်ရှောင်တဲ့သူတွေ၊ အခွန်လျှော့ဆောင်တဲ့သူတွေ ကျွန်တော်တို့ ထိန်းကျောင်း ပေးနိုင်မယ်လို့ ယူဆပါတယ်။ အဲဒီလိုပဲ မြို့နယ်အခွန်ဦးစီးရုံးတိုင်းကလည်းပဲ လူမှုမီဒီယာမှာ Page တစ်ခုဖွင့်ပြီးတော့ အသုံးချ ပြီးတော့ အခွန်ထမ်းစာရင်းကို ထုတ်ပြန်ပေးခြင်း၊ အခွန်ပညာပေးခြင်းများကို ပြုလုပ်မယ်ဆိုရင် အခွန်ထမ်း ပြည်သူများ ကျေနပ်မှုရမယ်လို့လည်း ယုံကြည်မျှော်လင့်ပါတယ်။ ပွင့်လင်းမြင်သာမှုနဲ့ တာဝန်ခံမှုလည်း မြင့်တက်ပြီးတော့ အခွန်ရှောင်ခြင်း၊ အခွန်လျှော့ဆောင်ခြင်းများလည်း လျော့နည်းလာမယ်လို့ ယုံကြည် ပါတယ်။ အခွန်ရှောင်တဲ့သူတွေ၊ အခွန်လျှော့ဆောင်တဲ့သူတွေ လျော့နည်းအောင် ပြုလုပ်နိုင်ခြင်းအားဖြင့် အခွန်ထမ်းဟောင်းများကိုသာ နှစ်စဉ်တိုးပြီးတိုးပြီး ဆောင်နေရတဲ့ အခွန်ဆောင်နေရတာမျိုး မဖြစ်မှာ ဖြစ်ပါတယ်။ ကျွန်တော်တို့ အပိုဒ် ၂၇(က)မှာ ဆိုလို့ရှိရင် အခွန်ဆိုင်ရာအသိပညာပေးလုပ်ငန်းများ ဆောင်ရွက် တဲ့အခါမှာ ပြည်သူများအလွယ်တကူ ထိတွေ့သိရှိနိုင်တဲ့ နည်းပညာများကိုပါ အသုံးပြုခြင်းကို တိုက်တွန်းထား တာဟာ အလွန်သင့်လျော်ပါတယ်။ ကျွန်တော်တို့ ပညာပေးလုပ်ငန်းများကို ဆောင်ရွက်ရာမှာ အများပြည်သူစိတ်ဝင်စားဖို့ အပြောင်း အလဲ တီထွင်ဆန်းသစ်မှုတွေနဲ့ တင်ဆက်ဖို့လိုတဲ့အကြောင်းကိုလည်းပဲ အကြံပြုလိုပါတယ်။ နောက်ဆုံးအနေနဲ့ အကြံပြုချင်တာကတော့ ကျွန်တော်တို့ အခွန်ကောက်ခံရေးနဲ့ ပတ်သက်လို့ရှိရင် ပြည်သူ့ကိုယ်စားလှယ်များ၊ မြို့နယ်အုပ်ချုပ်ရေးမှူးများ၊ ရပ်/ကျေး အုပ်ချုပ်ရေးမှူးများ ဖွဲ့စည်းထားတဲ့ ထိန်းကျောင်းပေးနိုင်တဲ့ ယန္တရား တစ်ခု ဖွဲ့စည်းပေးဖို့လိုတဲ့အကြောင်း အကြံပြုရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဒေါက်တာစိန်မြအေး ဒလမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1553">ဒေါက်တာစိန်မြအေး(ဒလမဲဆန္ဒနယ်၊ ရန်ကုန်တိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ကြွရောက်လာသူအားလုံး မင်္ဂလာပါလို့ နှုတ်ခွန်းဆက်သ အပ်ပါတယ်။ ကျွန်တော်ကတော့ ဒလမဲဆန္ဒနယ်မြေမှ ပြည်သူ့လွှတ်တော်ကိုယ်စားလှယ် ဒေါက်တာ စိန်မြအေး ဖြစ်ပါတယ်။ ကျွန်တော့အနေနဲ့ ပြည်သူ့ငွေစာရင်းပူးပေါင်းကော်မတီရဲ့ ၂၀၁၇-၂၀၁၈ ဘဏ္ဍာ ရေးနှစ် ဒုတိယ ၆ လပတ် အခွန်ရငွေပေါ်မှာ မှတ်ချက်အစီရင်ခံစာ အမှတ်စဉ် (၁၁/၂၀၁၈) ကို အကြံပေး ထောက်ခံဆွေးနွေးသွားမှာ ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ အစီရင်ခံစာမှာ ကုန်သွယ် လုပ်ငန်းခွန်ကို အခွန်အခြေ (Tax Base) ကျယ်ဝန်းပြီး ဖိဖိစီးစီးကောက်ခံနိုင်သည်နှင့်အမျှ တိုးတက် ရရှိရန် အလားအလာ အကောင်းဆုံးအခွန်လို့ အပိုဒ် ၂၀ မှာ ဖော်ပြထားတာကို များစွာသဘောတူ ပါတယ်။ ဒါပေမယ့် ၂၀၁၇-၂၀၁၈ မှာတော့ လျာထားချက်ကို ပြည့်မီခြင်းမရှိသေးဘူးလို့ အားလျော့ ဖွယ်ရာ သိရှိရပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ အစီရင်ခံစာ အပိုဒ် ၁၃ မှာ ရည်မှန်းချက်မပြည့်မီတဲ့ အခွန် ၆ မျိုးထဲမှာ ကုန်သွယ်လုပ်ငန်းခွန်ကို အဓိကအခွန်အဖြစ် သတ်မှတ်ထား ပါတယ်။ ၂၀၁၇-၂၀၁၈ ဘဏ္ဍာရေးနှစ်မှာ ကုန်သွယ်လုပ်ငန်းခွန်ဟာ စုစုပေါင်း အခွန်ရငွေတွင်ပါဝင်မှု ၂၆.၆၁ ရာခိုင်နှုန်းသာဖြစ်ကြောင်း၊ ဒါ့အပြင် ၂၀၁၇-၂၀၁၈ ဘဏ္ဍာရေးနှစ် ဒုတိယ ၆ လပတ် ပြည်ထောင်စု အခွန်ရငွေစာရင်းမှာ လျာထားချက်ရဲ့ ၇၃.၆၂ ရာခိုင်နှုန်းသာ အကောင်အထည်ဖော်နိုင်ကြောင်းနဲ့ ဘဏ္ဍာ ရေးနှစ် တစ်နှစ်လုံးအတွက် လျာထားချက်ရဲ့ ၉၅.၁၆ ရာခိုင်နှုန်းသာရှိကြောင်းလည်း သိရှိရပါတယ်။ ဒီအချက်တွေကြောင့်မို့လို့ ကုန်သွယ်လုပ်ငန်းခွန်ကို ရည်မှန်းချက်ပြည့်မီအောင် ရည်ရွယ်ပြီး မြို့နယ်က အတွေ့အကြုံ ကို အခြေခံပြီး ဆက်လက်ဆွေးနွေးသွားမှာ ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ အစီရင်ခံစာ အပိုဒ် ၂၃ မှာ ပါတဲ့အတိုင်း ပြည်ထောင်စု၏ အခွန်အကောက်ဥပဒေပုဒ်မ ၃ရ ပါ ပြဋ္ဌာန်းချက်တွေကို အကောင်အထည် ဖော်တဲ့နေရာမှာ အခွန်ဆိုင်ရာ ပညာပေးခြင်း၊ အသိအမှတ်ပြု ထိုက်သင့်တဲ့ချီးမြှောက်မှုတွေကို တိုးချဲ့ ဆောင်ရွက်ခြင်းနဲ့တော့ ကုန်သွယ်လုပ်ငန်းခွန်ကို ထိထိရောက်ရောက် လျာထားချက်ပြည့်မီ ကျော်လွန်အောင် ကောက်နိုင်ပါ့မလားဆိုတာ သံသယရှိနေပါကြောင်း တင်ပြလိုပါတယ်။ သက်သေခံချက်အဖြစ် ကျွန်တော့ မဲဆန္ဒနယ်မြေမှာ ကြုံရတဲ့အခြေအနေကို ပြောပြရရင် ဒလတစ်မြို့နယ်လုံးမှာ ဘယ်စားသောက်ဆိုင်သွားသွား၊ ဘယ်ဟိုတယ်၊ ဘယ် တည်းခိုရိပ်သာပဲတည်းတည်း၊ ရွှေထည်တွေပဲဝယ်ဝယ် အခွန်တံဆိပ်ခေါင်းကပ်တဲ့ ပြေစာကို Customer ကိုပေးတဲ့ အစဉ်အလာ မရှိသေးပါဘူး။ စားသောက်ဆိုင်တွေဆို ရိုးရိုးပြေစာတောင် မနည်းတောင်းယူရ ပါတယ်။ ဒီလိုနဲ့တစ်ခါက မြို့နယ်စီမံကိန်း အစည်းအဝေးတစ်ခုမှာ ကြုံရတာကတော့ တံဆိပ်ခေါင်းမကပ် ပြေစာကိစ္စကို သက်ဆိုင်ရာမြို့နယ်အခွန် တာဝန်ရှိပုဂ္ဂိုလ်ကို မြို့မိမြို့ဖတစ်ဦးက မေးမြန်းဆွေးနွေးတဲ့အခါ တာဝန်ရှိပုဂ္ဂိုလ်က တံဆိပ်ခေါင်းကပ်ရောင်းဖို့ သူ့အနေနဲ့ ကြိုးစားသော်လည်း ဆိုင်ရှင်များက ဖောက်သည် ပျက်မယ်၊ ဆိုင်အရောင်းကျမယ်၊ ဆိုင်ဝင်ငွေနည်းရင် ဝင်ငွေခွန်လည်း နည်းနိုင်တဲ့အတွက် ဆိုင်ရှင်များက မဆောင်ရွက်ကြခြင်းဖြစ်ကြောင်း ဆိုင်ရှင်များဘက်က ဖြေသွားတာကို ဝမ်းနည်းစွာကြုံဖူးပါတယ်။ အဲဒီ မြို့မိမြို့ဖက အခွန်ဆောင်ချင်လို့ မေးရတာပါလို့ ထပ်ပြောတော့မှ လွှတ်တော်ကိုယ်စားလှယ်များက တိုက်တွန်း ပေးတော့မှ ဒလမှာ အခွန်ပညာပေးခြင်းတွေ၊ လုပ်ငန်းရှင်တွေကို ရှင်းလင်းစည်းရုံးမှုတွေကို ထလုပ်ခဲ့တာတော့ လက်တွေ့ဖြစ်ရပ်ပဲ ဖြစ်ပါတယ်။ ဒါကြောင့်မို့လို့ အခွန်ဥပဒေမှာ မြို့နယ်အခွန်ဦးစီးမှူးတွေကို Sale Tax တာဝန်မကျေပွန်မှု အတွက် အရေးယူနိုင်သူအဖြစ် ထားခဲ့မိရင် ဘယ်လိုမှ Tax Base မကျယ်လာနိုင်တဲ့အပြင် ဗမာပြည် တစ်ဝန်းမှာ ဒလလိုမြို့နယ်တွေ ဘယ်လောက်များပြီး တိုင်းပြည်အခွန်တွေ ဘယ်လောက်ဆုံးရှုံးနေပြီလဲ ဆိုတာ သက်ဆိုင်ရာများက သတိပြုမိစေချင်ပါတယ်။ ပြည်သူတွေဟာ Sale Tax ကိုဆောင်ချင်ပါတယ်။ ကျွန်တော့အတွေ့အကြုံအရတော့ တာဝန်ကျေပွန်တဲ့ စားသောက်ဆိုင်နဲ့ ဝန်ဆောင်မှုလုပ်ငန်းရှင်များ ရှိသော်လည်း အခုနောက်ပိုင်းမှာ အခွန်ပြေစာမကပ်တဲ့ဆိုင်တွေ များများလာတာကတော့ မျက်မြင် ဖြစ်ပါတယ်။ အခွန်ဆောင်ချင်သူ Customer က တံဆိပ်ခေါင်းနဲ့ ပြေစာတောင်းရင်တောင် အထူးအဆန်းလို စားပွဲထိုးတွေရဲ့ အကြည့်ခံခဲ့ရတဲ့ အကြိမ်တွေ၊ တံဆိပ်ခေါင်းအဆင်သင့်မရှိလို့ ကြန့်ကြာမှုတွေ၊ တံဆိပ်ခေါင်း ကပ်ခိုင်းရင် ကျသင့်ငွေထက်ပိုကျမယ်လို့ စေတနာထားသလိုလိုနဲ့ ဥပဒေကို ပြောင်ချိုးဖောက်ခိုင်းနေ တာတွေ၊ ချိုးဖောက်နေတာတွေကတော့ အခွန်ယဉ်ကျေးမှု ဆိတ်သုဉ်းလာတဲ့ သက်သေပဲဖြစ်ပါတယ်။ ဆိတ်သုဉ်းရာကနေ အစဉ်အလာဖြစ်ဖို့ နီးစပ်နေပါပြီလို့ သတိပေးချင်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ အစီရင်ခံစာ အပိုဒ် ၂ရ မှာ ထိုက်သင့်သည့် ချီးမြှောက်မှုကို စီမံဆောင်ရွက်ပေးရမယ်ဆိုတာ ပြေစာနဲ့အခွန်ဆောင်ချင်တဲ့ ဝန်ဆောင်မှု ရယူသည့် သူများအတွက် မရှင်းပါဘူး။ မဆွဲဆောင်နိုင်ပါဘူး။ ဂုဏ်ပြုချီးကျူးရုံလောက်နဲ့တော့ မတိုးတက် လာနိုင်ပါဘူး။ မြန်မာစာမှာ ချီးမြှောက်တာနဲ့ ချီးမြှင့်တာမတူပါဘူး။ ချီးမြှင့်ရပါမယ်။ ကြုံခဲ့ရတဲ့ လုပ်ငန်းရှင် တစ်ဦးပြောခဲ့တာကို ပြန်ပြောရရင် ကျွန်တော်တို့ စားသောက်ဆိုင်မှာစားခဲ့တာ၊ ဈေးဝယ်ခဲ့တာ တစ်လတစ်လ မနည်းပါဘူး။ အစိုးရကသာ ကျွန်တော်တို့လို တာဝန်ကျေပြွန်စွာ တံဆိပ်ခေါင်းကပ် ပြေစာရစေချင်တဲ့ လူတွေကို အခွန်ဆောင်ပြီး ပြေစာတွေစုထားပြီး သင့်လျော်တဲ့ အတိုင်းအတာကို ပြန်ချီးမြှင့်နိုင်ရင် အခွန် ပြေစာပေးတဲ့ ဆိုင်တွေပဲ အားပေးမယ်။ ပြေစာမပေးတဲ့ဆိုင်တွေကို ဝေးဝေးကရှောင်မယ်။ ဆိုင်တိုင်း Sale Tax ဆောင်ဖို့အတွက် ဆွဲဆောင်နိုင်မှာဖြစ်ကြောင်း ပြောဖူးပါတယ်။ ဒါကြောင့် အစီရင်ခံစာ အပိုဒ် ၂၀ ပါ အခွန်တံဆိပ်ခေါင်းကပ်၍ အဓိကလုပ်ငန်းရပ် ၅ မျိုးကို ပိုမိုထိရောက်အောင်ကောက်ခံဖို့ စီစဉ်ဆောင်ရွက်မယ်ဆိုရင် အခွန်ဆောင်လိုသူ၊ ဝန်ဆောင်မှုရလိုသူ Customer ရဲ့ စိတ်ဓာတ်ကို ဆွဲဆောင်အားပေးဖို့ လိုအပ်နေပါတယ်။ ဒါကြောင့်မို့လို့ အဲဒီအစီအစဉ်မျိုးကို၊ ဥပဒေကို ပြန်လည်ပြုပြင်တာမျိုး ဆောင်ရွက်ဖို့လိုပါတယ်။ ပြည်သူလူထုကို ပညာပေးရုံနဲ့မရပါဘူး။ ရလာတဲ့ ပညာအသိကို လက်တွေ့အသုံးချနိုင်အောင် ဖန်တီးစီမံပေးမှသာ ကုန်သွယ်လုပ်ငန်းခွန်ကတစ်ဆင့် ဝင်ငွေ တိုးတက်ရရှိရေးကို စီမံဆောင်ရွက်သွားနိုင်မှာ ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ လက်တွေ့ရှိဆဲ အနေအထား မှာတော့ ကုန်သွယ်လုပ်ငန်းခွန်ဥပဒေနဲ့ ထုတ်ပြန်ထားသည့် စည်းမျဉ်းများအရ ဝန်ဆောင်မှု ဆောင်ရွက် သူသည်သာ ဥပဒေနဲ့အညီ ကုန်သွယ်လုပ်ငန်းခွန်များကို ခုနှိမ်နိုင်သည့် အခွင့်အရေးရနေပြီး ဝန်ဆောင်မှု ရယူသူ Customer များအတွက် ဖော်ပြထားခြင်းမရှိသေးပါဘူး။ ဒါကြောင့် ပြင်သင့်တာပြင်ပြီး ဝန်ဆောင်မှု ရယူသူ Customer မည်သူမဆို အလားတူအခွင့်အရေးမျိုး ရရှိနိုင်ပါက ပြည်သူ့ငွေစာရင်းကော်မတီ၏ ကုန်သွယ်လုပ်ငန်းခွန်နှင့် ပတ်သက်သည့် သဘောထားမှတ်ချက်များ ပိုမိုအောင်မြင်နိုင်ပါကြောင်း လေးစားစွာ အကြံပြုရင်းနဲ့ ထောက်ခံဆွေးနွေးလိုက်ရပါတယ် ခင်ဗျာ။ အားလုံးကို ကျေးဇူးတင်ပါတယ်ခင်ဗျ။</speech>
<speech type="speaker">ဒေါ်နော်ခရစ္စထွန်း(ခေါ်)ဒေါက်တာအားကာမိုး ကရင်ပြည်နယ် မဲဆန္ဒနယ် အမှတ်(၇) ဆွေးနွေးဖို့ဖြစ်ပါတယ်။</speech>
<speech><mp id="1224">ဒေါ်နော်ခရစ္စထွန်း(ခေါ်)ဒေါက်တာအားကာမိုး (မဲဆန္ဒနယ်အမှတ်-၇၊ ကရင်ပြည်နယ်)</mp>လေးစားအပ်တဲ့ ပြည်ထောင်စုလွှတ်တော် နာယကကြီးနဲ့ ပြည်ထောင်စုဝန်ကြီးများ၊ ပြည်ထောင်စု လွှတ်တော် ကိုယ်စားလှယ်အားလုံး မင်္ဂလာပါ။ ကျွန်မကတော့ ကရင်ပြည်နယ် မဲဆန္ဒနယ်အမှတ်(၇)က နော်ခရစ္စထွန်း(ခေါ်)ဒေါက်တာအာကာမိုး ဖြစ်ပါတယ်။ ကျွန်မအနေနဲ့ ၂၀၁၇-၂၀၁၈ ဘဏ္ဍာရေးနှစ် ဒုတိယ ၆ လပတ် ပြည်ထောင်စုရဲ့ အခွန်ရငွေစာရင်းအပေါ် ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာ (၁၁/၂၀၁၈)နဲ့ စပ်လျဉ်းပြီး ချုံငုံအကြံပြု ဆွေးနွေးသွားမှာဖြစ်ပါတယ်။ ဖွဲ့စည်းပုံအခြေခံဥပဒေပုဒ်မ ၁၀၀(ခ)အရ ပြည်ထောင်စုအစိုးရအဖွဲ့က တင်သွင်းပြီးနှစ်စဉ် ပြည်ထောင်စုလွှတ်တော်မှာ အတည်ပြု ပြဋ္ဌာန်းရတဲ့ ပြည်ထောင်စုရဲ့ အခွန်အကောက်ဥပဒေနဲ့ နှစ်စဉ်ရသုံး ခန့်မှန်းခြေငွေစာရင်းဥပဒေတို့ဟာ နိုင်ငံတော်ရဲ့ အမျိုးသားစီမံကိန်းဥပဒေနဲ့ ချိတ်ဆက်ပြီး ပြဋ္ဌာန်းချက် နဲ့အညီ အကောင်အထည်ဖော်ဆောင်ရွက်ရတာ ဖြစ်ပါတယ်။ ဘဏ္ဍာနှစ်အလိုက် စီမံကိန်းရည်မှန်းချက် တွေအပေါ် ရသုံးခန့်မှန်းခြေငွေစာရင်းတွေအတွက် ရသင့်ရထိုက်တဲ့ ပြည်ထောင်စုရဲ့ အခွန်တွေကို နှစ်စဉ် မှန်မှန်ကန်ကန် တိုးတက်ရရှိမှ တိုင်းပြည်အတွက် လိုအပ်တဲ့အသုံးစရိတ်တွေကို ပြည့်ပြည့်ဝဝအသုံးပြု နိုင်မှာ ဖြစ်ပါတယ်။ နာယကကြီးရှင့်။ Power Point အသုံးပြုခွင့်ပေးဖို့ တောင်းခံအပ်ပါတယ်။ ၂၀၁၇-၂၀၁၈ ဒုတိယ ၆ လပတ်ရဲ့ အခွန်ကောက်ခံရရှိမှုဟာ ၂၀၁၆-၂၀၁ရ ဒုတိယ ၆ လပတ်ထက် ၂၂၉.၂၉၅ ဘီလီယံ လျော့နည်းတာကို တွေ့ရမှာဖြစ်ပါတယ်။ Slide မှာဖော်ပြထားတဲ့အတိုင်းပဲ အခွန်ရငွေနဲ့ ဂျီဒီပီအချိုး ကျဆင်းလာတာနဲ့အတူ ဘတ်ဂျက်လိုငွေနဲ့ ဂျီဒီပီအချိုးက မြင့်တက်လာတာ တွေ့ရမှာဖြစ်ပါတယ်။ ၂၀၁၇-၂၀၁၈ ဒုတိယ ၆ လပတ်မှာ လျာထားချက် ပြည့်မီကျော်လွန်တဲ့ အခွန်အကောက် ၁၀ မျိုး ရှိပြီးတော့ လျာထားချက် မပြည့်မီတဲ့ အခွန်အကောက် ၁၁ မျိုးကို တွေ့ရမှာ ဖြစ်ပါတယ်။ အဓိကအားဖြင့် တစ်နှစ် ပတ်လုံး လျာထားချက်မပြည့်မီတဲ့ အခွန် ၄ မျိုးကတော့ ကုန်သွယ်ခွန်၊ ဝင်ငွေခွန်၊ တံဆိပ်ခေါင်း ခွန်နဲ့ ရေနံနဲ့ သဘာဝဓာတ်ငွေ့ကောက်ခံတဲ့ အခွန်တွေပဲ ဖြစ်ပါတယ်။ ကျွန်မအနေနဲ့ ကုန်သွယ်ခွန်နဲ့ ဝင်ငွေခွန်ကို အဓိကထား ဆွေးနွေးချင်ပါတယ်။ လျာထားချက် မပြည့်မီတဲ့ ကုန်သွယ်ခွန်ကဏ္ဍနဲ့ပတ်သက်ပြီး ၂၀၁ရ ပြည်ထောင်စုရဲ့ အခွန်အကောက်ဥပဒေမှာ ၂၀၁၆ ပြည်ထောင်စုရဲ့ အခွန်အကောက်ဥပဒေအပေါ် အခွန်နှုန်း တိုးမြှင့်ခြင်း၊ ဖြေလျှော့ခြင်းတွေလုပ်တာကို တွေ့ရပါတယ်။ စည်းကြပ်ရမယ့်အနည်းဆုံးသတ်မှတ်ပမာဏကို တိုးမြှင့်လိုက်တဲ့အတွက် လုပ်ငန်းဖွံ့ဖြိုး လာဖို့ အခွင့်အရေး ပေးထားပါတယ်။ အထူးကုန်စည်ခွန်ဥပဒေနဲ့ ကုန်သွယ်လုပ်ငန်းခွန်ဥပဒေကို နှစ်အလိုက် ညှိနှိုင်းပြဋ္ဌာန်းတဲ့အတွက် အခွန်ရရှိငွေ တိုးတက်လာပါတယ်။ အထူးကုန်စည် ၁ရ မျိုးထဲက ၅ မျိုးပဲ ကောက်ခံထားတာကို တွေ့ရပါတယ်။ MIC ခွင့်ပြုထားတဲ့ကုမ္ပဏီ ၃၉၄ ခုနဲ့ INGO, NGO များသို့ လှူဒါန်းငွေတွေကို ကုန်သွယ်ခွန်နဲ့ အကောက်ခွန်ကင်းလွတ်ခွင့်ပြုတဲ့အတွက် ၃၅၈.၆၇၃ ဘီလီယံ လျော့နည်းကောက်ခံရရှိပါတယ်။ ကုန်သွယ်မှုနဲ့ ပတ်သက်ပြီး သွင်းကုန်များပြီး ပို့ကုန်နည်းတဲ့ ကျွန်မတို့နိုင်ငံမှာ ကုန်သွယ်မှုလိုငွေ ပြနေတဲ့အတွက် ကုန်သွယ်ရေး အသာစီးရရှိမှုကို ထိန်းညှိနိုင်ဖို့နဲ့ ပြည်တွင်းထုတ်လုပ်မှု မြင့်တက်လာဖို့ လိုအပ်နေပါတယ်။ အဲဒီအတွက် ယာယီတင်သွင်းခြင်း သို့မဟုတ် ပြန်လျှော့အခွန်စနစ်နဲ့ တင်သွင်းလာတဲ့ ကုန်စည်တွေကို မှန်မှန်ကန်ကန် စိစစ်အခွန်စည်းကြပ်ဖို့ လိုအပ်ပါတယ်။ ဥပမာ အခွန်ကင်းလွတ်ခွင့် ပြုထားတဲ့ ဓာတ်မြေသြဇာ၊ ဘိလပ်မြေတွေကို Trade Volume ကြီးမားစွာနဲ့ ပြည်ပကားတင်သွင်းပြီး ကျွန်မတို့ နိုင်ငံရဲ့ ဈေးကောင်းမရတဲ့ ကုန်ကြမ်းတွေ၊ အထူးကုန်စည်တွေနဲ့ Draw Back လုပ်မယ်ဆိုရင် ကုန်သွယ်မှု အသာစီးရပြီး လိုငွေပြနေဦးမှာပါ။ နိုင်ငံရဲ့ သွင်းကုန်အခြေခံမူနဲ့အညီ အဓိကလိုအပ်တဲ့ သွင်းကုန်များမှလွဲ၍ ကျန်သွင်းကုန်တွေကို နှစ်စဉ်ကန့်သတ်ခြင်း၊ အခွန်တိုးမြှင့်ကောက်ခံခြင်းတွေကို ဆောင်ရွက်သင့်ပါတယ်။ မူဝါဒတွေကို ပြင်ဆင်ပြောင်းလဲရပါမယ်။ စီးပွား/ကူးသန်းဝန်ကြီးဌာနရဲ့ သွင်းကုန်ဆိုင်ရာ တည်ဆဲဥပဒေနဲ့ ညွှန်ကြားချက်တွေနဲ့အညီ ခွင့်ပြု ချက်မရှိတဲ့ သွင်းကုန်တွေ ဥပမာအားဖြင့် ပြည်ပက အရက်၊ ဘီယာ၊ စီးကရက်တွေကို တိတိကျကျ တားမြစ်ပိတ်ပင်သင့်ပါတယ်။ ပို့ကုန်ကဏ္ဍမှာလည်း ပြည်တွင်းထုတ်လုပ်မှု မြှင့်တင်ပေးဖို့အတွက် Raw mos:coz sazęcrypco: :1 Gasum CCopSoĉopocosos Success Value added ကုန်ချောတွေကို သေသေချာချာစိစစ်ပြီး အခွန်တိုးမြှင့်ကောက်ခံသင့်ပါတယ်။ ဥပမာပို့ကုန်သက်ရှိ တိရစ္ဆာန် ၂၀၁ရ ပြည်ထောင်စုရဲ့ အခွန်အကောက်ဥပဒေမှာ ကင်းလွတ်ခွင့်ပေးထားပါတယ်။ WTO အဖွဲ့ဝင်နိုင်ငံ ဖြစ်တဲ့ ကျွန်မတို့နိုင်ငံဟာ WTO ရဲ့ GATT ပုဒ်မ ၂၀ နဲ့ ၂၁ မှာ တိရစ္ဆာန်နဲ့ တိရစ္ဆာန်ထွက်ပစ္စည်းတွေကို ကုန်သွယ်ခွင့်ပေးမထားကြောင်း စီးပွား/ကူးသန်းဝန်ကြီးဌာနက ဖော်ပြထားပါတယ်။ ၂၀၁၂ အရေးကြီး ကုန်စည်နဲ့ ဝန်ဆောင်မှုဥပဒေ ၄(ခ)မှာတော့ တားမြစ်ထားပါတယ်။ ဥပဒေရဲတားမြစ်တာရော၊ ကင်းလွတ်တာရော တွေ့ရမှာဖြစ်ပါတယ်။ အဲဒီအတွက် ကျွဲ၊ နွားအရှင်တွေကို ပြည်ပတင်ပို့တဲ့နေရာမှာ တားမြစ်ထားတဲ့ အခြေအနေအပေါ် တည်ဆဲလုပ်ပိုင်ခွင့်တွေနဲ့ ငွေကြေးကောက်ခံမှုတွေ ရှိနေပါတယ်။ ဒါကြောင့် ပြည်တွင်းထုတ်လုပ်သူတွေအဖို့ ပို့ကုန်အပေါ်မှာ အကျိုးအမြတ်ရရှိမှုနည်းပါတယ်။ တစ်ဖက် ကလည်း Value added အသားတွေကို ပြည်ပက ပြန်လည်တင်သွင်းခွင့်ပြုတဲ့အတွက် ပြည်တွင်း ထုတ်လုပ်မှုကို အားပေးရာမရောက်တာ တွေ့ရပါတယ်။ ဒါတွေကို တည့်မတ်ပေးဖို့ Process တွေ မှန်ကန် ဖို့ လိုအပ်နေပါတယ်။ အဲဒီအပြင် ပုံမှန်ကုန်သွယ်ရေးနည်းလမ်း Conventional Trade ကနေပြီးတော့ တရားဝင်ကုန်သွယ်မှုတွေ ရှိနေသလို နယ်စပ်ကုန်သွယ်မှု Border Trade တွေကနေပြီး ဂိတ်တွေအားလုံး ကို သေသေချာချာစိစစ်ပြီး အခွန်ရရှိဖို့နဲ့ တရားမဝင်ကုန်သွယ်မှုတွေကို တားမြစ်ဖို့ လိုအပ်ပါတယ်။ ဒါတွေ အားလုံးကို ပြုပြင်ပြောင်းလဲပြီး မှန်မှန်ကန်ကန်ဆောင်ရွက်ဖို့ လိုအပ်ပါတယ်။ ကုန်သွယ်လုပ်ငန်းခွန်ဟာ အခြေကျယ်ဝန်းပြီး ဖိဖိစီးစီး ကောက်ခံနိုင်နေတဲ့အမျှ တိုးတက်မှု အလား အလာ အကောင်းဆုံးအခွန်ဖြစ်ပါတယ်။ လက်ရှိမှာ တံဆိပ်ခေါင်းကပ်ပြီး ကုန်သွယ်ခွန်ကောက်ခံနေတဲ့ စားသောက်ဆိုင်တွေ၊ ဟိုတယ်၊ တည်းခိုရိပ်သာတွေ၊ ရုပ်မြင်သံကြားဝန်ဆောင်မှုတွေ၊ မိုဘိုင်းအသုံးပြု ခြင်းတွေ၊ ရွှေဆိုင်တွေရှိပါတယ်။ ကင်းလွတ်ခွင့်မပေးသေးတဲ့ အခြားလုပ်ငန်းအစား ဥပမာအားဖြင့် ကား ရေဆေးဆီလိုက် လုပ်ငန်းတွေ၊ အလှပြင်ဆိုင်တွေကိုလည်း တိုးချဲ့ကောက်ခံသင့်ပါတယ်။ ကုန်သွယ်လုပ်ငန်း ခွန်ကတစ်ဆင့် ဝင်ငွေအမှန်ကို ဖော်ထုတ်နိုင်တဲ့အတွက် အခွန်တိမ်းရှောင်ခြင်း၊ အခွန်ထိမ်ချန်ခြင်း တွေကို ထိန်းချုပ်နိုင်မှာ ဖြစ်ပါတယ်။ အခွန်အကောက်ရငွေတွေထဲက အများဆုံးဖြစ်တဲ့ ဝင်ငွေခွန်ဟာ လျာထားချက် မပြည့်မီခဲ့သလို ၂၀၁၄-၂၀၁၅ ကနေ ၂၀၁၇-၂၀၁၈ ဘဏ္ဍာရေး ၄ နှစ်မှာ အခွန်ရငွေက ၂,၂၀၀ နဲ့ ၂,၃၀၀ ဘီလီယံထဲမှာပဲ တန့်နေတယ်ဆိုတဲ့အတွက် စည်းကြပ်မှုကင်းလွတ်နေတဲ့ ပုဂ္ဂလိကပိုင်းကဏ္ဍ ပုဂ္ဂိုလ်စု၊ လုပ်ငန်းစုတွေကို ထိထိရောက်ရောက် စည်းကြပ်သင့်ပါတယ်။ ၂၀၁ရ အခွန်အကောက်ဥပဒေမှာ ဝန်ငွေခွန် သက်သာခွင့်၊ ကင်းလွတ်ခွင့်တွေကို ပေးထားပါတယ်။ ဝင်ငွေခွန်ဟာ Tax Structure အရ အရေးအကြီးဆုံးအခွန်ဖြစ်ပြီး အများကြီးဖြည့်ဆည်းဖို့ လိုအပ်နေ ပါတယ်။ ပျောက်ဆုံးနေတဲ့ ဝင်ငွေခွန်တွေ အများကြီးရှိနေပါတယ်။ အခွန်ဆိုင်ရာ ပညာပေးခြင်း၊ အခွန် တာဝန်ကျေပွန်တဲ့ အခွန်ထမ်းပြည်သူတွေနဲ့ အခွန်ဝန်ထမ်းတွေ အသိအမှတ်ပြုခြင်း၊ ထိုက်သင့်တဲ့ ချီးမြှောက် မှုများ စီမံဆောင်ရွက်ခြင်းဖြင့် တာဝန်ယူမှုရှိတဲ့နိုင်ငံသားများ သိက္ခာရှိသောဝန်ထမ်းများ အခွန်ဝန်ထမ်းများ ဖြစ်ဖို့ အခွန်ယဉ်ကျေးမှု အားကောင်းလာအောင် တိုးချဲ့ ဆောင်ရွက်ရမှာ ဖြစ်ပါတယ်။ ဝင်ငွေခွန်၊ ကုန်သွယ် လုပ်ငန်းခွန်၊ အထူးကုန်စည်ခွန်ဆိုပြီးတော့ အခွန် ၄ ခုကို ခေတ်မီနည်းစနစ်နဲ့ လိုက်နာနိုင်ဖို့ ယိုဖိတ်မှု ကင်းဖို့၊ အလွဲသုံးစားကင်းဖို့ အခွန်ဆိုင်ရာဥပဒေကြမ်းကိုလည်း လွှတ်တော်မှာ တင်ပြဆွေးနွေးထားရပါတယ်။ အချုပ်အားဖြင့် နိုင်ငံရဲ့ အသုံးစရိတ်အားလုံးဟာ ရေရှည်မှာ အခွန်အကောက်ကနေ ရပ်တည်သုံးစွဲရမှာဖြစ်။ ဆွေးနွေးရန် သတ်မှတ်ချိန်ပြည့်သဖြင့် မိုက်ပိတ်သွားပါသည်။</speech>
<speech type="speaker">ဦးဝင်းနိုင် မိုးကောင်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1354">ဦးဝင်းနိုင်( မိုးကောင်းမဲဆန္ဒနယ်၊ ကချင်ပြည်နယ်)</mp>လေးစားအပ်ပါသော ပြည်ထောင်စု လွှတ်တော် နာယကကြီးနဲ့ ပြည်ထောင်စုအဆင့် အဖွဲ့အစည်းဝင်များအားလုံးပဲ မင်္ဂလာပါခင်ဗျား။ ကျွန်တော် ကတော့ ကချင်ပြည်နယ်၊ မိုးကောင်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဝင်းနိုင် ဖြစ်ပါတယ်။ ပြည်သူ့ငွေစာရင်းပူးပေါင်းကော်မတီရဲ့ သဘောထားမှတ်ချက် အစီရင်ခံစာအမှတ်စဉ် (၁၁/၂၀၁၈)က အပိုဒ် ၂၃၊ ၂၅၊ ၂ရ နဲ့စပ်လျဉ်းပြီး ဆွေးနွေးသွားမှာ ဖြစ်ပါတယ်ခင်ဗျား။ နာယကကြီးခင်ဗျား။ ကျွန်တော်တို့ အစိုးရသစ်လက်ထက်မှာ နိုင်ငံရဲ့ သစ်တောသယံဇာတ၊ သတ္တု သယံဇာတထုတ်လုပ်မှုကို လျှော့ချခဲ့ပြီး အခွန်နဲ့စနစ်တကျ ရပ်တည်နိုင်အောင် ကြိုးစားကောက်ခံ ဆောင်ရွက် နေတာတွေ့ရပါတယ်။ ၂၀၁၁-၂၀၁၂ မှာ အခွန်မှ ရငွေအနေနဲ့ စုစုပေါင်းရငွေရဲ့ ၂၆ ရာခိုင်နှုန်းသာ ရှိခဲ့ရာမှ ၂၀၁၆-၂၀၁ရ ကစလို့ စုစုပေါင်း ရငွေရဲ့ ၄၂ ရာခိုင်နှုန်းနီးပါးထိ ကောက်ခံနိုင်ခဲ့တာကို တွေ့ရပါတယ်။ အစိုးရတစ်ရပ်ဟာ ပြည်သူပြည်သားများနဲ့အပြိုင် စီးပွားရေးလုပ်ရပြီ၊ ဈေးကွက်လုရပြီဆိုရင် ဂုဏ်သိက္ခာ ကျဆင်းစေပါတယ်။ နိုင်ငံတော်အစိုးရကိုယ်တိုင် စီးပွားရှာတာထက် ပြည်သူပြည်သား စီးပွားရေးလုပ်ငန်း ရှင်တွေ ရင်းနှီးမြှုပ်နှံသူတွေကို အခွင့်အလမ်းကောင်းတွေ ဖော်ဆောင်ပေးတာ၊ အကျိုးစီးပွားတွေကို ကာကွယ် ပေးတာတွေကို ဦးစားပေးလုပ်ဆောင်ခြင်း၊ အထောက်အပံ့ အကူအညီများပေးခြင်း၊ လုပ်ငန်းများ ကြီးထွား လာစေခြင်း၊ အလုပ်လက်မဲ့ပြဿနာများ လျော့ပါးလာစေခြင်းတို့ကြောင့်မို့ အခွန်ထမ်းတွေရဲ့ အပြန်အလှန် ယုံကြည်အားကိုးမှုတွေကို ရရှိစေမှာဖြစ်ပါတယ်။ ကျွန်တော်တို့ တိုင်းပြည်အနေနဲ့ နှစ်ပေါင်းများစွာ မှန်ကန်တဲ့အခွန်ပေးဆောင်မှုနဲ့ ကင်းကွာခဲ့တဲ့ အတွက် အခက်အခဲတွေလည်း အများကြီးရှိမှာဖြစ်ပါတယ်။ ဝင်ငွေခွန်၊ ကုန်သွယ်လုပ်ငန်းခွန်၊ အမြတ်ခွန် စသဖြင့် ကောက်ခံမှုအမျိုးမျိုးအပေါ်မှာ သေချာဂဃနဏ နားမလည်တဲ့အတွက် အခွန်ဝန်ထမ်းတွေကို အမြင်မရှင်းတာ၊ အစိုးရအပေါ် ငြီးငြူ စိတ်ပျက်တာတွေလည်း တွေ့နေရပါတယ်။ ပြည်သူ့ငွေစာရင်း ပူးပေါင်းကော်မတီရဲ့ သဘောထားမှတ်ချက်အစီရင်ခံစာအပိုဒ် ၂၃ မှာဖော်ပြထားသလို ပြည်သူများသို့ အခွန်ပညာပေးခြင်း၊ စည်းရုံးခြင်းဟာ အလွန်အရေးကြီးတာဖြစ်တဲ့အတွက် လူအများနားလည်သဘော ပေါက်လွယ်အောင် စည်းရုံးဟောပြောနိုင်သူတွေနဲ့ စနစ်တကျပညာပေးသင့်ပါတယ်။ ကျွန်တော်တို့ မြို့နယ်မှာ အခွန်ဆိုင်ရာဟောပြောပွဲနဲ့ ကြုံကြိုက်လို့ တက်ခွင့်ရခဲ့ပါတယ်။ ပြည်နယ် အဆင့် အခွန်အရာရှိကြီးကပဲ အဟောအပြောအားနည်းတာလား။ အခွန်ဆိုင်ရာ လုပ်ထုံးလုပ်နည်းတွေကပဲ ရှုပ်ထွေးတာလား။ ကိန်းဂဏန်းတွေ၊ ရာခိုင်နှုန်းတွေ၊ အခွန်ဝေါဟာရတွေကို ရှည်ရှည်လျားလျား နားထောင် လိုက်ရပေမယ့် မြို့သူမြို့သားတွေနဲ့အတူ ဘာမှကို ရှင်းရှင်းလင်းလင်း နားမလည်လိုက်ပါဘူး။ အစိုးရ အဆက်ဆက်အားနည်းတဲ့ အခွန်ယဉ်ကျေးမှုကြောင့် လာရောက်ရှင်းလင်းတဲ့သူအပေါ်မှာ မယုံကြည်တဲ့ စိတ်အခံရှိနေကြလို့လည်း ဖြစ်ကောင်းဖြစ်နိုင်ပါတယ်။ အများပြည်သူကို အသိပညာပေးတဲ့နည်းတူ ဌာန ဆိုင်ရာအခွန်ဝန်ထမ်းတွေအနေနဲ့လည်း အခွန်နဲ့ပတ်သက်တဲ့ ညွှန်ကြားချက်တွေ၊ လုပ်ထုံးလုပ်နည်းတွေကို လိုက်နာပြီး ပူးပေါင်းဆောင်ရွက်ကြဖို့လည်းလိုပါတယ်။ တင်ဒါစည်းမျဉ်းစည်းကမ်းအရ တင်ဒါအဆိုပြု လွှာတင်ရာမှာ အခွန်ကင်းရှင်းကြောင်း ထောက်ခံချက်ပါရှိဖို့ ညွှန်ကြားချက်ရှိပေမယ့် ကျွန်တော်တို့ မြို့နယ်မှာ စည်ပင်သာယာရဲ့ သားငါးလေလံတွေ တင်ဒါဝင်ရောက်ယှဉ်ပြိုင်ရာမှာ အခွန်ကင်းရှင်းကြောင်း ထောက်ခံချက်မပါတဲ့ အဆိုပြုလွှာတွေကို လက်ခံတာ၊ လေလံချပေးတာတွေ နှစ်စဉ်ရှိနေကြောင်း သိရှိရပါတယ်။ ပြည်နယ်အစိုးရအဖွဲ့အနေနဲ့ တင်ဒါစည်းမျဉ်းစည်းကမ်းတွေနဲ့ မညီဘဲ လျှော့ပေါ့ခွင့်ပြု နေတာ အခွန်ရှောင်တာအားပေးသလိုဖြစ်စေပါတယ်။ အစီရင်ခံစာအပိုဒ် ၂၅ မှာ အခွန်လျှော့ပေါ့ပေးဆောင်နေသူ များကို စုံစမ်းဖော်ထုတ်ပြီး ထိရောက်စွာကောက်ခံနိုင်ရေး စီမံဆောင်ရွက်ဖို့ သဘောထားမှတ်ချက်အပေါ်မှာ ဖြည့်စွက်ဆွေးနွေးလိုတာကတော့ အခွန်တိမ်းရှောင်နေကြောင်း၊ အခွန်လျှော့ပေါ့ ပေးဆောင်နေကြောင်း တို့ကို သက်ဆိုင်ရာတာဝန်ရှိသူများက ဖော်ထုတ်ပြီး ထင်ရှားစွာဖော်ထုတ်ခံရသူတွေကို ထိရောက်တဲ့ အပြစ်ကိုလည်း ပေးစေလိုပါတယ်။ တိုင်းပြည်ပေါ်မှာ စီးပွားရေးအခက်အခဲ အမျိုးမျိုးကြားက မှန်မှန် ကန်ကန် အခွန်ပေးဆောင်နေသူတွေရှိနေချိန်မှာ အထက်ပါကဲ့သို့ အခွန်ရှောင်တာဟာ နိုင်ငံသူ၊ နိုင်ငံသား များအပေါ် သစ္စာဖောက်ခြင်းတစ်မျိုးပဲဖြစ်ပါတယ်။ နှစ်စဉ်နှစ်တိုင်း ကချင်ပြည်နယ်ရဲ့ ဝင်ငွေခွန်၊ ကုန်သွယ် လုပ်ငန်းခွန်နဲ့စပ်လျဉ်းပြီး အများဆုံးပေးသွင်းတဲ့ ကုမ္ပဏီများ၊ လုပ်ငန်းရှင်များစာရင်းကို ထုတ်ပြန်ကြေညာ ရာမှာ တင်ဒါလုပ်ငန်းများစွာရရှိတဲ့ ကုမ္ပဏီကြီးတွေ ထိပ်တန်းအခွန်ဆောင်သူစာရင်းမှာ ပါဝင်မလာတဲ့ အပေါ်မှာ လူမှုကွန်ရက်မှာ ဝေဖန်မှုမြင့်တက်လျက် ရှိနေပါတယ်။ ပြည်သူ့ငွေစာရင်းပူးပေါင်းကော်မတီက ရှင်းလင်းတင်ပြခဲ့သလိုပဲ ကုန်သွယ်ခွန်ဆိုတာ လုပ်ငန်း အရှုံးအမြတ်နဲ့မဆိုင်ဘဲ လုပ်ငန်းလုပ်ကိုင်ဆောင်ရွက်မှု ကုန်ရောင်းရငွေ တန်ဖိုးအပေါ်မှာ ကောက်ခံတာ ဖြစ်တဲ့အတွက် ကချင်ပြည်နယ်အတွင်း လုပ်ငန်းပေါင်းများစွာ ဆောင်ရွက်ခွင့်ရနေတဲ့ ဒိတ်ဒိတ်ကြဲကုမ္ပဏီ ကြီးတွေ ကုန်သွယ်လုပ်ငန်းခွန်ဆောင်တဲ့ အခွန်ထမ်းထိပ်ပိုင်းစာရင်းမှာ မပါလာတဲ့အပေါ် ပြည်နယ် အစိုးရ အဖွဲ့အနေနဲ့လည်း ကြပ်ကြပ်မတ်မတ် စိစစ်ဆောင်ရွက်သင့်ကြောင်း အကြံပြုဆွေးနွေးလိုပါတယ်။ ကုန်ရောင်း ပြေစာများ မမှန်ကန်တာ၊ မှန်ကန်တဲ့ ကုန်ပစ္စည်းအထွက်စာရင်းအရ ကုန်ရောင်းရငွေများ မှန်ကန်စွာ မဖော်ပြတာတွေကြောင့် ရသင့်တဲ့ကုန်သွယ်လုပ်ငန်းခွန်များ မရရှိတာတွေ၊ အကြမ်းအမြတ်မှ အသားတင် အမြတ်၊ အသားတင်အရှုံးများ အမှန်မရရှိစေရန် အသုံးစရိတ်များ လိမ်လည်ပြသလို့ ရသင့်တဲ့အခွန် ဝင်ငွေများ မရရှိတာတွေကိုလည်း တာဝန်ရှိသူများအဆင့်ဆင့်မှ ကြီးကြပ်စိစစ်ပြီး အရေးယူဆောင်ရွက် သင့်ပါတယ်။ လေးစားအပ်ပါသော နာယကကြီးခင်ဗျား။ ပြည်သူတွေအနေနဲ့ မဖြစ်မနေသုံးကြတဲ့ လက်ကိုင် ဖုန်းအတွက် ငွေဖြည့်တိုင်း၊ မိသားစုတွေ စားသောက်ဆိုင်မှာ တစ်ခါတစ်လေစားသောက်မိတဲ့ အခါတိုင်း ကျသင့်တဲ့ ၅ ရာခိုင်နှုန်းသော အခွန်ကို ကြည်ကြည်ဖြူဖြူ ပေးဆောင်နေကြတာတွေကို ထောက်ထားသော အားဖြင့် တာဝန်ကျေအခွန်ဝန်ထမ်းတွေကို အသိအမှတ်ပြု ကာ ချီးမြှောက်ဂုဏ်ပြုသလိုပဲ အခွန်ရှောင်တာ စိစစ်ပေါ်ပေါက်ပါကလည်း ထိရောက်စွာအပြစ်ပေးခြင်းဖြင့် အခွန်ယဉ်ကျေးမှုကို အထောက်အပံ့ဖြစ်နိုင် မယ်လို့ ယုံကြည်မိကြောင်း တင်ပြရင်း ပြည်သူ့ငွေစာရင်းပူးပေါင်းကော်မတီရဲ့ သဘောထားမှတ်ချက် အစီရင်ခံစာအမှတ်စဉ်(၁၁/၂၀၁၈) ကို ထောက်ခံဆွေးနွေးအပ်ပါတယ်ခင်ဗျား။ အားလုံးကို အထူးပဲကျေးဇူး တင်ပါတယ်။</speech>
<speech type="speaker">ဦးသက်နိုင်ဦး ရေဖြူမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1421">ဦးသက်နိုင်ဦး(ရေဖြူမဲဆန္ဒနယ်၊ တနင်္သာရီတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုအဆင့်အဖွဲ့အစည်းဝင်များ၊ ဧည့်သည်တော် များနှင့် လွှတ်တော်ကိုယ်စားလှယ်များအားလုံး မင်္ဂလာပါခင်ဗျာ။ ကျွန်တော်ကတော့ တနင်္သာရီတိုင်း ဒေသကြီး၊ ရေဖြူမြို့နယ်မှ ပြည်သူ့လွှတ်တော်ကိုယ်စားလှယ် ဦးသက်နိုင်ဦးဖြစ်ပါတယ်။ ပြည်ထောင်စု လွှတ်တော် ပြည်သူ့ငွေစာရင်းပူးပေါင်းကော်မတီရဲ့ ၂၀၁၇-၂၀၁၈ ခု၊ ဘဏ္ဍာရေးနှစ် ပြည်ထောင်စုဝန်ကြီး ဌာန အဖွဲ့အစည်းများ၏ ဒုတိယ ၆ လပတ် အခွန်ရငွေစာရင်းအပေါ် လေ့လာတွေ့ရှိချက်နှင့် သဘောထား မှတ်ချက်အစီရင်ခံစာအမှတ်စဉ် (၁၁/၂၀၁၈)အပေါ် မြို့နယ်များတွင် ကြုံတွေ့နေရသော အခြေအနေများကို အခြေခံပြီး အကြံပြု ထောက်ခံဆွေးနွေးသွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ ပြည်သူ့ငွေစာရင်းပူးပေါင်းကော်မတီဟာ အစီရင်ခံစာတွင် ဘဏ္ဍာရေးနှစ်အလိုက် အခွန်ကောက်ခံရန် လျာထားချက်ကိုအခြေခံပြီး အခွန်ရငွေစာရင်းအပေါ် အခြေပြု စိစစ်ကာ လေ့လာတွေ့ရှိချက်နှင့် သဘောထားမှတ်ချက်ပြုထားသည်ကို ဖော်ပြထားပါတယ်။ အစီရင်ခံစာတွင် ရည်မှန်းချက်ပြည့်မီခြင်းမရှိသည့် အခွန် ၆ မျိုးအနက် ကုန်သွယ်လုပ်ငန်းခွန်၊ ဝင်ငွေခွန်နှင့် တံဆိပ်ခေါင်း ခွန်တို့သည် ပြည်တွင်းအခွန်များဦးစီးဌာနမှ တာဝန်ယူကောက်ခံသည့် အဓိကအခွန် အကောက် ၅ မျိုးတွင် ပါဝင်နေပြီး ပြည်သူတို့၏စားသုံးမှု စီးပွားရေးလုပ်ငန်းအခြေအနေတို့နှင့် ဆက်စပ်နေသော အခွန်များဖြစ်ကြောင်း ဖော်ပြထားသည်ကို တွေ့ရပါတယ်။ အခွန်ရငွေရည်မှန်းချက် ပြည့်မီခြင်းမရှိမှုကို ပြည်တွင်းအခွန်များဦးစီး ဌာန၏ အခွန်လျာထားချက်ကောက်ခံမှု အခြေအနေများအတွက် ပြည်ထောင်စုအခွန်အကောက်ဥပဒေပါအခွန် ကောက်ခံရန် လျာထားချက်အပေါ်အခြေခံပြီး ဆွေးနွေးမှာ ဖြစ်ပါတယ်။ ပြည်တွင်းအခွန်ဦးစီးဌာနဟာ ပြည်ထောင်စု၏ အခွန်အကောက်ဥပဒေပါလျာထားချက်နှင့်အညီ အခွန်ကောက်ခံရာတွင် သက်ဆိုင်ရာတိုင်းဒေသကြီး/ ပြည်နယ်များရဲ့ ပြည်တွင်းအခွန်များဦးစီးဌာနမှ တစ်လင် နယ်အရေး တစ်ရက်အလက်ခံ လက်မက်(စ်ကောင် နေသည်ကို တွေ့ရပါတယ်။ အခွန်ကောက်ခံရန်လျာထားချက်ကို ဘယ်လိုအချက်တွေအပေါ်မှာ အခြေခံပြီး လျာထားပါသလဲ။ ပကတိမြေပြင်အခြေအနေအပေါ် အခြေခံပြီး လျာထားနိုင်ရဲ့လား စဉ်းစားစရာဖြစ်ပါတယ်။ တိုင်းဒေသကြီး/ပြည်နယ်အခွန်ဦးစီးဌာနမှ သတ်မှတ်လျာထားပေးသော အခွန်ကောက်ခံရန် လျာထား ချက်သည် မြို့နယ်အတွင်း ကောက်ခံသင့်သောအခွန်နှင့် မှန်မှန်ကန်ကန်သတ်မှတ်လျာထားနိုင်မှသာ အခွန်ဝန်ထမ်းများ အခွန်ကောက်ခံဝန်ဆောင်မှုပေးရာတွင် အမှန်တကယ်ရရှိမည့် အခွန်များ ရည်မှန်းချက် ပြည့်မီအောင် ကောက်ခံနိုင်မှာဖြစ်ပါတယ်။ ရသင့်ရထိုက်သော အခွန်ရရှိမှုအခြေအနေမဖြစ်လျှင် အောက်ခြေ ဝန်ထမ်းများရဲ့ ဝန်ဆောင်မှုအားနည်းချက်များကြောင့် ပြည်သူများမှ မကျေနပ်ချက်များထွက်ပေါ်လာမှာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ ပကတိအခြေအနေတွင် မြို့နယ်အခွန်များဦးစီးဌာန အနေဖြင့် မြို့နယ်အတွင်းအခွန်ကောက်ခံသင့်သည့် ကုန်သွယ်လုပ်ငန်းခွန်၊ ဝင်ငွေခွန် ဝန်ဆောင်မှုလုပ်ငန်း များအတွက် အခွန်များရရှိစေရေးကို ယခုခြေခံစာရင်းများကောက်ယူနိုင်မှုမရှိသေးသည်ကို တွေ့ရပါတယ်။ တိုင်းဒေသကြီးမှ အခွန်ကောက်ခံရန်လျာထားမှုအပေါ်အခြေခံကာ နှစ်စဉ်နှစ်တိုင်း အခွန် ကောက်ခံပေးနေရကြောင်း ကြားသိနေရပါတယ်။ နှစ်စဉ်အခွန်ပေးဆောင်နေကျ လူဟောင်းများကိုသာ အခွန် ဆောင်ရန် တိုက်တွန်းလုပ်ဆောင်နေပြီး အခွန်ရှောင်နေသော အခွန်ထမ်းများ၊ အခွန်ဆောင်ရန် လိုအပ်နေ သော အခွန်ထမ်းသစ်များ ဖော်ထုတ်နိုင်ခြင်း မရှိသေးသည်ကိုတွေ့ရပါတယ်။ အမှန်တကယ် ဖြစ်သင့် သည်မှာ အခွန်ထမ်းပြည်သူများနှင့် တိုက်ရိုက်ထိတွေ့ဝန်ဆောင်မှုပေးနေသော အဓိကအခြေခံ နေရာများ ဖြစ်သည့် မြို့နယ်များတွင် အခွန်ကောက်ခံသင့်သော အခြေခံစာရင်းများ ကောက်ယူလျာထား သတ်မှတ် မည်ဆိုလျှင် မှန်မှန်ကန်ကန် လျာထားသတ်မှတ်နိုင်မည်ဟု ယုံကြည်ပါတယ်။ သို့မှသာ ကုန်သွယ်လုပ်ငန်း ခွန်နှင့်စပ်လျဉ်း၍ ပြည်သူ့ငွေစာရင်းပူးပေါင်းကော်မတီ၏ သဘောထားမှတ်ချက်ပါအတိုင်း အခွန်ထမ်း သစ်များ စုံစမ်းဖော်ထုတ်ကောက်ခံခြင်း၊ ကင်းလွတ်ခွင့်မပြုထားသော အခြားလုပ်ငန်းအမျိုးအစားများ ကိုပါ တိုးချဲ့ ကောက်ခံနိုင်ခြင်း ကုန်သွယ်လုပ်ငန်းခွန်မှတစ်ဆင့် ဝင်ငွေခွန်ကို ဖော်ထုတ်သိရှိနိုင်မည်ဖြစ်၍ ကုန်သွယ်လုပ်ငန်းခွန် တိုးတက်ကောက်ခံမှုနှင့် အထိုက်အလျောက် ဝင်ငွေခွန်တိုးတက်ရရှိရေး စီမံဆောင် ရွက်နိုင်မှာ ဖြစ်ပါတယ်။ သို့ဖြစ်ပါ၍ ပြည်တွင်းအခွန်များဦးစီးဌာနအနေဖြင့် အခွန်များလျာထားကောက်ခံရာတွင် မြို့နယ် များ၏ ပကတိမြေပြင်အခြေအနေနှင့် ကိုက်ညီသော အချက်အလက်များကောက်ယူပြီး အခွန်လျာထား ကောက်ခံ အကောင်အထည်ဖော် ဆောင်ရွက်သင့်ပါကြောင်း အကြံပြု တိုက်တွန်းရင်း ပြည်သူ့ငွေစာရင်း ပူးပေါင်းကော်မတီရဲ့ ၂၀၁၇-၂၀၁၈ ခု၊ ဘဏ္ဍာရေးနှစ် ပြည်ထောင်စုဝန်ကြီးဌာန အဖွဲ့အစည်းများရဲ့ ဒုတိယ ၆ လပတ်အခွန်ရငွေစာရင်းများအပေါ် လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ အမှတ်စဉ် (၁၁/၂၀၁၈)ကို ထောက်ခံအပ်ပါကြောင်း တင်ပြအပ်ပါတယ်ခင်ဗျား။</speech>
<speech type="speaker">ဦးမျိုးဝင်း မွန်ပြည်နယ်မဲဆန္ဒနယ်အမှတ်(၈) ဆွေးနွေးဖို့ဖြစ်ပါတယ်။</speech>
<speech><mp id="1304">ဦးမျိုးဝင်း(မဲဆန္ဒနယ်အမှတ်-၈၊ မွန်ပြည်နယ်)</mp>လေးစားရတဲ့ ပြည်ထောင်စုလွှတ်တော် နာယကကြီးနှင့်တကွ အားလုံးပဲ မင်္ဂလာပါလို့။ ကျွန်တော်ကတော့ မွန်ပြည်နယ်မဲဆန္ဒနယ်အမှတ် (၈) မှ ဦးမျိုးဝင်း ဖြစ်ပါတယ်။ ၂၀၁၇-၂၀၁၈ အခွန်ရငွေစာရင်းထဲက ဝင်ငွေခွန်၊ အထူးကုန်စည်ခွန်နဲ့ ကုန်သွယ် လုပ်ငန်းခွန်အပေါ် အခွန်ကောက်ခံမှုစနစ်အပေါ် သုံးသပ်ဆွေးနွေးသွားမှာ ဖြစ်ပါတယ်။ Power Point သုံးစွဲခွင့်ပြုပါခင်ဗျား။ ဒီအခွန် ၃ မျိုးဟာ မြန်မာနိုင်ငံရဲ့ အဓိကအကျဆုံး အခွန်အမျိုးအစားများ ဖြစ်ပါတယ်။ အရင်က ဝင်ငွေခွန်နဲ့ ကုန်သွယ်ခွန်ဆိုပြီး ၂ မျိုးကောက်ခံခဲ့ရာမှာ ဘီလီယံ ၄,၀၀၀ လောက်ပဲ ရခဲ့ပါတယ်။ အောက်ဆုံး လိုင်းမှာပါ။ အထူးကုန်စည်ခွန်ဆိုပြီး အခွန် ၃ မျိုးခွဲလိုက်တဲ့ ဒီဘက်ခေတ်မှာတော့ ဘီလီယံ ၅,၀၀၀ ကျော်လောက် တိုးတက်ရလာတာကို တွေ့ရမှာ ဖြစ်ပါတယ်။ ဒီအခွန် ၃ ရပ် ရငွေဟာ အခွန်ရငွေ အားလုံး ရဲ့ ၄ ပုံ ၃ ပုံ နီးပါးအထိ တက်လာတာကို Slide မှာ ဝိုင်းပြထားပါတယ်။ ကျန်အခွန်တွေကတော့ တက်မလာပဲ တန့်နေတာကို အောက်ဆုံးလိုင်းမှာ တွေ့ရမှာ ဖြစ်ပါတယ်။ ၂၀၁၇-၂၀၁၈ ယာယီစာရင်းအရ ကျန် အခွန်ရငွေများကိုကြည့်ရင် ဆက်သွယ်ရေးလုပ်ငန်း ကနေအများဆုံးရတာ တွေ့ရပါတယ်။ ၂၀၁၄-၂၀၁၅ မှာ နိုင်ငံခြားအော်ပရေတာအသစ်တွေဝင်လာလို့ အခွန်တအားတိုးရခဲ့ပေမယ့် ၂၀၁၅၂၀၁၆ မှာ ဒီကဏ္ဍ ရပ်သွားတာမို့ အခွန်ရငွေကျသွားခြင်းဖြစ်ပါတယ်။ ဟိုးအရင်ခေတ်တုန်းကဆိုလို့ရှိရင် ဆက်သွယ်ရေး ကဏ္ဍကနေ သန်း ၅၀ လောက်ပဲ ရပါတယ်။ ဒါကို ဂရပ်နဲ့ကြည့်ရင် ပိုရှင်းပါတယ်။ အပေါ်က အဝါလိုင်းက အခွန်ရငွေစုစုပေါင်း ဖြစ်ပါတယ်။ ၂၀၁၅-၂၀၁၆ မှာ ကျသွားတာ ခုန ဆက်သွယ်ရေးကဏ္ဍကြောင့် ဖြစ်ပါတယ်။ အောက်အပြာလိုင်းက အခြားကဏ္ဍကအခွန်ရငွေတွေ တန့်နေတာကို ပြနေတာဖြစ်ပါတယ်။ အလယ်ကမှန်မှန်တက်နေတဲ့ အဖြူ ရောင်လိုင်းက ဝင်ငွေခွန်၊ ကုန်သွယ်ခွန်၊ အထူးကုန်စည်ခွန် ၃ မျိုးထဲက ဝင်ငွေခွန်ကို ထပ်ပြီးတော့ ခွဲထုတ်ပြီး လေ့လာကြည့်ပါမယ်။ ပုံမှာ အဝါလိုင်းက ဝင်ငွေခွန် ဖြစ်ပါတယ်။ ၄ နှစ်အတွင်း တက်လာတာ မတွေ့ရပါဘူး။ ဒါကို ကြည့်လိုက်တာနဲ့ ဒီနိုင်ငံရဲ့ အခွန်ထမ်းတွေရဲ့ စီးပွားရေးဟာ အီနေတယ်ဆိုတာကို ခန့်မှန်းနိုင်ပါတယ်။ ဒီဘက်အစိုးရ လက်ထက်မှာတော့ အခွန်ကို ဖိဖိစီးစီးကောက်လာတာကြောင့် ကုန်သွယ်ခွန် ၂ မျိုးဟာ ဝင်ငွေခွန်ကို ကျော်တက်သွားတာ တွေ့ရမှာပါ။ ဝင်ငွေခွန်တွေ တက်မလာတဲ့ကိစ္စ ဒါကိုဒီအတိုင်း ဆက်သွား Geccos? obdolopol malộcossos Tax Policy Tax System cozma Os:có cpcql8 ဆိုတာတွေကို ဒါပြနေတဲ့ ခေါင်းလောင်းထိုးသံပဲ ဖြစ်ပါတယ်။ အခွန်တိုးတက်ရရှိဖို့ဆိုရင် စီးပွားရေးလုပ်ငန်းတွေ ဖွံ့ဖြိုးလာအောင်၊ နယ်ပယ်သစ်တွေ ဖြစ်ထွန်း လာအောင် ဖန်တီးပေးရမယ့်အပိုင်းနဲ့ အခွန်ဆိုင်ရာ Policy တွေကို ပြန်လည်သုံးသပ်ရေးဆွဲတာ Tax Administrative Body ကိုကြည့်ရင် အားကောင်းအောင် လုပ်တာဆိုပြီးတော့ အပိုင်း ၂ ပိုင်းရှိပါတယ်။ စီးပွားရေးဖွံ့ဖြိုးမှုဆိုတဲ့ အပိုင်းကို ကြည့်ရင် ကျွန်တော်တို့ Investor တွေအတွက် DICA တို့လို အဖွဲ့အစည်းတွေ ရှိနေတာတောင် ဒီ FDI တွေအတွက် Special Task Force အနေနဲ့ ဝန်ကြီးဌာန အသစ်တွေနဲ့ ဝန်ဆောင်မှုတွေ ပိုမိုကောင်းမွန်မြန်ဆန်အောင် ပြုပြင်ပြောင်းလဲမှုတွေ ဆက်တိုက်လုပ်လာ တာကို တွေ့ရပါတယ်။ ဒါပေမယ့် ဒါတွေကို အမီလိုက်ရမယ့် အခွန်ဘက်အခြမ်းမှာတော့ စီမံအုပ်ချုပ်မှု ဥပဒေသာ အသစ်ရေးဆွဲနေပေမယ့် လုပ်ငန်းပိုင်းကိုတော့ နဂိုရှိပြီးသား လူတွေနဲ့ လမ်းဟောင်းအတိုင်း လျှောက်လှမ်းမယ့်ပုံစံကိုသာ တွေ့နေရပါတယ်။ ဒါကြောင့်လည်း တလောက နိုင်ငံအတွက်အရေးပါလှတဲ့ အခွန်ဆိုင်ရာစီမံအုပ်ချုပ်မှုဥပဒေကို ဆွေးနွေးတုန်းက Admin ပိုင်းခိုင်မာအားကောင်းအောင် ဘုတ်နဲ့သွားဖို့ အကြံပြုခဲ့ခြင်း ဖြစ်ပါတယ်။ ဒါဟာ နိုင်ငံအများစုသွားနေတဲ့ လမ်းကြောင်းလည်း ဖြစ်ပါတယ်။ အခုဖွံ့ဖြိုးပြီးနိုင်ငံတွေကလည်း အရင် မဖွံ့ဖြိုးခင်က Ministry of Finance အောက်က အခွန်ဌာနတွေနဲ့ပဲ အဆင်ပြေသလို သွားခဲ့ကြပါတယ်။ ဒါပေမယ့် တကယ်တမ်းဖွံ့ဖြိုးလာတဲ့အခါမှာ အခုလိုဌာနတစ်ခုတည်းက အလုပ်အားလုံး တာဝန်ယူထား တာထက် ပေါ်လစီချမှတ်တာနဲ့ စီမံခန့်ခွဲမှုဗျူဟာတွေကို သီးခြားအဖွဲ့တွေနဲ့ သတ်သတ်မှတ်မှတ် တာဝန် ယူတာဟာ ပိုမိုအကျိုးများတာကို တွေ့လာကြတဲ့အတွက် အခုဆို နိုင်ငံအတော်များများဟာ Semi Autonomous System meo Statutory Body 6038. 3əz$68q6ozor glo:808 copropos ရအောင်ကြိုးစားလုပ်ဆောင်လာကြတာကို တွေ့ရပါတယ်။ ဒီတော့ ဒီကနေ့ကျွန်တော်တို့ အိမ်နီးချင်းနိုင်ငံတွေနဲ့ ဖွံ့ဖြိုးပြီးနိုင်ငံတွေမှာ ဘယ်လိုသွားနေသလဲ။ ကျွန်တော်တို့ မျက်စိဖွင့်ကြည့်ရပါမယ်။ ရှေ့ကကိုယ်စားလှယ်တော်ကြီးတွေ ဆွေးနွေးသွားတာကို အနှစ်ချုပ် သုံးသပ်ရရင် ဒီနိုင်ငံမှာ Totally Tax System Reform လုပ်ဖို့လိုနေတာ တွေ့ရပါတယ်။ အခါတိုင်းလို လှေကြီးထိုးရိုးရိုးနဲ့ သွားနေလို့မရတော့ပါဘူး။ နိုင်ငံတကာမှာ အခွန်စီမံကောက်ခံနေတာကို ကြည့်ရင် အကြမ်းဖျင်းမော်ဒယ် ၃ မျိုးရှိပါတယ်။ ဒုတိယမော်ဒယ်နဲ့ တတိယမော်ဒယ်ကို ဖွံ့ဖြိုးပြီးနဲ့ ဖွံ့ဖြိုးဖို့ အရှိန် ယူနေတဲ့ နိုင်ငံတွေမှာသုံးပါတယ်။ ဒုတိယမော်ဒယ်ကိုကြည့်ရင် Semi Autonomous Body ကို MOF အောက်မှာပဲ External Statutory Body အနေနဲ့ သွားတဲ့ပုံစံဖြစ်ပါတယ်။ ဂျပန်၊ စင်္ကာပူတို့ပုံစံမျိုး ဖြစ်ပါတယ်။ တတိယ Autonomous ပုံစံကတော့ လုံးဝကိုယ်ပိုင်ရပ်တည်နေတဲ့ Administrative Body ဖြစ်ပါတယ်။ မော်ဒယ် ၂ ခုစလုံးက ဒီအဖွဲ့တွေဟာ အခွန်ပေါ်လစီချတာ၊ ဥပဒေပြင်တာ၊ ရေးတာ၊ အခွန် ကောက်တာထိ ကြီးကြပ်ထိန်းညှိပါတယ်။ လိုအပ်တဲ့အကြံဉာဏ်ကို ဝန်ကြီးနဲ့အစိုးရအဖွဲ့ကို ပေးပါတယ်။ ဒီလိုအလုပ်တွေကို အတိအကျခွဲပြီးလုပ်မှသာလျှင် ပိုပြီး Effective ဖြစ်တဲ့ရလဒ်ကို ရရှိမှာဖြစ်ပါတယ်။ ကျွန်တော်တို့နိုင်ငံကတော့ ပထမအုပ်စု ဘဏ္ဍာရေးဝန်ကြီးဌာန အောက်ကသွားတဲ့ မော်ဒယ်ဖြစ်ပါတယ်။ ဒါပေမယ့် ကျွန်တော်တို့ ဥပဒေကြမ်းနဲ့ မတူတာက Slide ထဲမှာခရေပွင့်ပြထားတဲ့ နိုင်ငံတွေကိုကြည့်ရင် Authority ကို ကော်မရှင်နဲ့ Director ဘုတ်အဖွဲ့တွေနဲ့ပဲ သွားတာဖြစ်ပါတယ်။ ထိုင်းမှာဆိုရင် အရပ်ဘက် Expert p 2:$. 3aộ:qzaopicozuloeo mdoqezade.azs: O:cos? India gaoine CBDT ဆိုတဲ့ ဝင်ငွေခွန်နဲ့ပတ်သက်တဲ့ Central Board နဲ့ CBEC ဆိုတဲ့အထူးအကောက်ခွန် Board နဲ့ စီမံပါတယ်။ ကျန်တဲ့နိုင်ငံတွေလည်း ဒီအတိုင်းပါပဲ။ ကမ္ဘောဒီးယားလို ဘုတ်မဖွဲ့တဲ့နိုင်ငံတွေမှာတောင် ခေါင်းစဉ်အလိုက် လုပ်ရမယ့် အလုပ်တွေနဲ့ခွဲထားတဲ့ Department ၁၀ ခုကို ကျွန်တော်တို့ သီးခြားစီ အလုပ်တွေခွဲပြီးတော့ အကောင်အထည်ဖော် ဆောင်ရွက်ပါတယ်။ နိဂုံးချုပ်အနေနဲ့ ဆွေးနွေးရရင် စီးပွားရေးဖွံ့ဖြိုးလာရင် အခွန်ဝင်ငွေတိုးလာမယ်။ အဲဒီလိုတိုး လာတာကို ကျွန်တော်တို့ အဲဒီအရှိန်ကိုအမီ လိုက်နိုင်မယ့် အခွန်အုပ်ချုပ်မှု စီမံစနစ်ကိုလည်းပဲ နိုင်ငံတကာ အဆင့်မီအောင် ပြုပြင်ရေးဆွဲဖို့ လိုနေတယ်ဆိုတာကို တင်ပြရင်းနိဂုံးချုပ်ပါတယ်။ အားလုံး ကျေးဇူး တင်ပါတယ်။</speech>
<speech type="speaker">ဦးတင်ထွန်းနိုင် ဆိပ်ကြီးခနောင်တိုမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1554">ဦးတင်ထွန်းနိုင် (ဆိပ်ကြီးခနောင်တိုမဲဆန္ဒနယ် ၊ ရန်ကုန်တိုင်းဒေသကြီး)</mp>လေးစားရတဲ့ ပြည်ထောင်စုလွှတ်တော် နာယကကြီးနဲ့တကွ အားလုံးမင်္ဂလာပါ။ ကျွန်တော့ရဲ့ ဆွေးနွေးမှုကို Power Point နဲ့ တင်ပြနိုင်ပါရန် ခွင့်တောင်းခံအပ်ပါတယ်။ နာယကကြီးခင်ဗျား။ ၂၀၁၇-၂၀၁၈ ဘဏ္ဍာရေးနှစ်ရဲ့ ဒုတိယ ၆ လပတ် အခွန်ရငွေစာရင်းကို လေ့လာကြည့်တဲ့အခါ စုစုပေါင်း လျာထားချက်အနေနဲ့ ကျပ်ဘီလီယံပေါင်း ၅,၀၀၀ နီးပါး ကောက်ခံ ရရှိဖို့ ရည်မှန်းခဲ့ပေမယ့် အမှန်တကယ်ကောက်ခံရရှိဖို့ကတော့ ကျပ်ဘီလီယံ ၄,၃၀၀ ကျော်သာရရှိခဲ့တဲ့အတွက် လျာထားမျှော်လင့်တာအောက် ကျပ်ဘီလီယံပေါင်း ၆၅၀ သန်းလျော့နည်းကောက်ခံနိုင်ခဲ့ကြောင်း တွေ့ရှိရ ပါတယ်။ အဓိကကျတဲ့ အခွန်တစ်မျိုးချင်းစီအလိုက် ကောက်ခံရရှိမှုကို လေ့လာကြည့်တဲ့အခါ ကုန်သွယ် လုပ်ငန်းခွန်အနေနဲ့ ၁,၅၅၀ ဘီလီယံ လျာထားခဲ့ပေမယ့် အမှန်တကယ်ကောက်ခံနိုင်ခဲ့တာက ၁,၁၄၀ ဘီလီယံသာ ရှိခဲ့လို့ ရည်မှန်းချက်အောက် ဘီလီယံ ၄၀၀ ကျော်လျော့နည်းရရှိခဲ့ပါတယ်။ ကျပ်ဘီလီယံ ၁,၆၄၀ ကျော် ရရှိမယ်လို့ ခန့်မှန်းလျာထားခဲ့တဲ့ ဝင်ငွေခွန်ကတော့ လက်တွေ့မှာ ၁,၂၇၀ ဘီလီယံပဲရခဲ့လို့ ငွေကျပ်ဘီလီယံ ၃၇၀ လျော့နည်းရရှိခဲ့ပါတယ်။ ၈၈၆ ဘီလီယံရရှိမယ်လို့ တွက်ဆလျာထားခဲ့တဲ့ အထူး ကုန်စည်ခွန်က မျှော်လင့်သလို ဖြစ်မလာဘဲ ကျပ်ဘီလီယံ ၁၀၀ ကျော် လျော့နည်းကောက်ခံနိုင်ခဲ့တဲ့ အတွက် အဲဒီအခွန် ၃ မျိုးပေါင်းရဲ့ မှန်းချက်နဲ့ နှမ်းထွက်မကိုက်တဲ့ စုစုပေါင်းပမာဏဟာ ငွေကျပ်ဘီလီယံ ၉၀၀ နီးပါးရှိတာကို တွေ့ရမှာဖြစ်ပါတယ်။ နာယကကြီးခင်ဗျား။ လျာထားချက်အောက် လျော့နည်းကောက်ခံနိုင်မှု ပြိုင်ပွဲမှာ ကျပ်ဘီလီယံ ငဝဝ ကျော်နဲ့ ဗိုလ်စွဲခဲ့တဲ့ ကန်သယ်လပ်ငန်းခန့် လည်းကောက်ခံရရှိမှ အကြောင်းရင်းထောက် ရှာကြည့်တဲ့အခါ MIC ခွင့်ပြုချက်နဲ့ ကုမ္ပဏီ ၄၀၀ နီးပါးကို အခွန်ကင်းလွတ်ခွင့်ပြုခဲ့တာက ကျပ် ၁၂၅ ဘီလီယံရှိပြီး ကျန်ခေါင်းစဉ် ၄ မျိုး ကင်းလွတ်ခွင့်ပေးတာက ၃၅ ဘီလီယံခန့်နဲ့ စုစုပေါင်းပမာဏ ငွေကျပ် ဘီလီယံ ၁၆၀ ခန့်သာ ဖော်ပြထားတာ တွေ့ရပါတယ်။ စုစုပေါင်းလျော့နည်းတာဟာ ဘီလီယံ ၄၀၀ ကင်းလွတ်ခွင့်ပေးလိုက်လို့ လျော့ရတာက ဘီလီယံ ၁၆၀ ပဲရှိလို့ ကျန်တဲ့ဘီလီယံ ၂၄၀ ကျော် ဘယ်ရောက် သွားသလဲဆိုတဲ့ ဖြေရှင်းချက်ကိုတော့ အစီရင်ခံစာမှာ မယ်မယ်ရရ ဖော်ပြထားတာ မတွေ့ရဘဲ ပျောက်ခြင်း မလှပျောက်နေပါတယ်။ လျာထားချက်ဆိုတာ မျှော်လင့်ခန့်မှန်းတာဖြစ်လို့ မှန်းချက်နဲ့ နှမ်းထွက် ကိုက်ချင်မှ ကိုက်မယ်ဆိုတာ လက်ခံပါတယ်။ ဒါပေမယ့်လို့ ဘီလီယံ ၂၄၀ ကျော်တောင် လျော့နည်းကောက်ခံရရှိခြင်း အကြောင်းရင်းကိုတော့ ပြည်တွင်းအခွန်များဦးစီးဌာနအနေနဲ့ အစီရင်ခံစာမှာ ခိုင်လုံတဲ့ ဖြေရှင်းချက်ပေးဖို့ အထူးလိုအပ်ပါတယ်။ ဒီလိုပဲရမလားလို့ လျာလိုက်တာပဲ။ မရတော့လည်း ဘယ်တတ်နိုင်ပါ့မလဲ ဆိုရင် တာဝန်ယူမှု၊ တာဝန်ခံမှုမရှိရာ ကျသလို ဒီလိုပုံနဲ့ တိုင်းပြည်ရဲ့ ဘတ်ဂျက်ကို ကောင်းကောင်းမွန်မွန် ထိထိရောက်ရောက် စီမံခန့်ခွဲနိုင်ဖို့ဆိုတာ ဘယ်တော့မှ ဖြစ်လာမယ်မထင်ပါဘူး။ MIC ခွင့်ပြုချက်နဲ့ ကုမ္ပဏီ တွေကို အခွန်ကင်းလွတ်ခွင့်ပေးတယ် ဆိုတာမှာလည်း ပြည်တွင်းအခွန်များဦးစီးဌာနအနေနဲ့ ဒီကိစ္စကို ၆ လပတ် ကြိုတင်လျာထားစဉ်က မသိခဲ့ဘူးလား။ ကိုယ့်ဌာနက လျောစရာ ရှိတာလျာတယ်၊ သူ့ဌာန ကလည်း ကင်းလွတ်ခွင့်ပေးစရာရှိတာ ပေးတယ်။ အစီရင်ခံစာတင်ရတော့မယ်ဆိုမှ ကျွန်တော်တို့ဌာနက လျာထားတာကို သူတို့ဌာနက ကင်းလွတ်ခွင့်ပေးလိုက်လို့ ထင်သလောက်မရခဲ့ဘူး ဆိုရင် အစိုးရဦးစီးဌာန အချင်းချင်း ပေါင်းစပ်ညှိနှိုင်းမှုမရှိခဲ့တာလား။ ပေါင်းစပ်ညှိနှိုင်းစရာမလိုအပ်တာလား။ ချိတ်ဆက် ဆောင်ရွက်မှု အားနည်းနေတာလားဆိုတဲ့ မေးခွန်းထုတ်လိုပါတယ်။ :aopil and conslo:60 MPT, Telenor, Ooredoo ooo oodusen: ကုမ္ပဏီတွေကတစ်ဆင့်ရရှိတဲ့ ကုန်သွယ်လုပ်ငန်းခွန်နဲ့ Cooperate Income Tax ကိုလေ့လာကြည့်တဲ့ အခါမှာ ဈေးကွက်ဝေစု အများဆုံးရရှိထားတဲ့ MPT KDDI က ထိပ်ဆုံးအခွန်ဆောင်သူများစာရင်းမှာ ပါမလာတာကို စိတ်ဝင်စားဖွယ်တွေ့ရပါတယ်။ Power Point ကိုကြည့်ရင် ကုန်သွယ်လုပ်ငန်းခွန် ထိပ်တန်း အခွန်ဆောင်သူစာရင်းမှာ Telenor ကကျပ်ဘီလီယံ ၅၀၀ ကျော်ကောက်ခံပေးဆောင်ပြီး နံပါတ် ၁ မှာ ရပ်တည်နေပါတယ်။ Ooredoo က ကျပ်ဘီလီယံ ၅၀ အောက် ပေးဆောင်ပြီး နံပါတ် ၂ နေရာမှာ ရပ်တည်နေတာကို တွေ့ရမှာ ဖြစ်ပါတယ်။ MPT နဲ့ သူ့ရဲ့ မိတ်ဖက်ကုမ္ပဏီ ဖြစ်တဲ့ KDDI Myanmar ကတော့ ဒီနှစ်မှာစာရင်းမဝင် အင်းမဝင် ဖြစ်နေတာကို တွေ့ရတဲ့အတွက် ကျွန်တော်တို့အနေနဲ့ အကြောင်းရင်းကို ရှင်းရှင်းလင်းလင်း တိတိကျကျ သိလိုပါတယ်။ Cooperate Income Tax ပေးဆောင်မှုမှာလည်း Telenor ကဘီလီယံ ၈၀ ကျော်ပေးဆောင်နေချိန်မှာ MPT ရဲ့ မိတ်ဖက်ကုမ္ပဏီ ဖြစ်တဲ့ KDDI Summit Global Myanmar ကုမ္ပဏီလိမိတက်က ဘီလီယံ ၃၀ အောက်သာ ပေးဆောင်နေကြောင်းသိရတဲ့ အတွက် အဲဒီကိစ္စကိုလည်း ရှင်းလင်းပေးဖို့ တောင်းဆိုပါတယ်။ နာယကကြီးခင်ဗျား။ တစ်ဆက်တည်းမှာ ကုန်သွယ်လုပ်ငန်းခွန် ကင်းလွတ်ခွင့်ပြုတဲ့ ကုန်စည် တွေနဲ့ စပ်လျဉ်းပြီး နှစ်စဉ်ကင်းလွတ်ခွင့်ပြုနေတဲ့ ကုန်စည်စာရင်းမှာ မျက်လှည့်ပြသလို ပေါ်ချည် ပျောက်ချည် ဖြစ်နေတဲ့ ဆပ်ပြာလုပ်မယ့် ကုန်ကြမ်း၊ ဆပ်ပြာမှုန့်လုပ်မယ့် ကုန်ကြမ်း၊ ဆပ်ပြာကြမ်းဆိုတဲ့ ထူးဆန်းတဲ့ ကုန်စည်တစ်ခုပါနေတာကို ဆွေးနွေးလိုပါတယ်။ နိုင်ငံတော်အနေနဲ့ ကုန်စည်တစ်ခုကို ကင်းလွတ်ခွင့်ပြုတယ်ဆိုတာ အခွန်ဘဏ္ဍာရရှိရေးအတွက် စားသုံးသူ ပြည်သူလူထုရဲ့ အကျိုးစီးပွားကို ပိုမိုဦးစားပေးဖို့ အထူးလိုအပ်တဲ့ အခြေအနေရှိမှသာ ကင်းလွတ်ခွင့်ပေးလေ့ရှိတယ်လို့ နားလည်ထား ပါတယ်။ ၂၀၁၆ အခွန်အကောက်ဥပဒေမှာ အဲဒီကုန်စည်ကင်းလွတ်ခွင့်ရခဲ့ပေမယ့် ၂၀၁ရ ဥပဒေမှာတော့ ကင်းလွတ်ခွင့်မပေးခဲ့တာ တွေ့ရပါတယ်။ မကြာမီက ပြဋ္ဌာန်းလိုက်တဲ့ ၂၀၁၈ ဥပဒေမှာတော့ အဲဒီ ကုန်စည်က မည်သို့လုပ်လိုက်သည်မသိ၊ ကင်းလွတ်ခွင့်ရတဲ့ ကုန်စည်စာရင်းထဲ ပြန်ပါလာပြန်ပါတယ်။ ဒါကြောင့်နောင်ကို အခွန်ကင်းလွတ်ခွင့်ပြုတဲ့ ကုန်စည်သို့မဟုတ် ကိစ္စရပ်တွေနဲ့ စပ်လျဉ်းလာလျှင် သက်ဆိုင်ရာ အဖွဲ့အစည်းတွေအနေနဲ့ ဘာကြောင့် အခွန်ကင်းလွတ်ခွင့်ပြုတယ်။ ကင်းလွတ်ခွင့်ပေးလိုက်လို့ တိုင်းပြည်ရဲ့ အခွန်ဘဏ္ဍာရရှိမှုမှာ ဘယ်လောက် ထိခိုက်သွားတယ် စတဲ့ အချက်အလက်အသေးစိတ်ကို တစ်ပါတည်းတင်ပြစေလိုပါတယ်။ လေးစားရတဲ့ နာယကကြီးခင်ဗျာ။ နောက်ဆုံးအနေနဲ့ ရသင့်ရထိုက်တဲ့ ဝင်ငွေခွန် တိုင်းပြည်က မရရှိဘဲ လွတ်ထွက်နေတဲ့ ကိစ္စတစ်ရပ်ကို ဆွေးနွေးလိုပါတယ်။ နိုင်ငံတကာ ကုမ္ပဏီကြီးတွေ အပါအဝင် ပြည်တွင်းက ကုမ္ပဏီကြီးတွေဟာ ဒီဘက်နှစ်တွေမှာ အကြံပေးပညာရှင်တွေ၊ အတိုင်ပင်ခံတွေကစလို့ အခြေခံအလုပ်သမားအထိ နိုင်ငံခြားသားတွေကို တွင်တွင်ကျယ်ကျယ် အသုံးပြုလာနေကြပါတယ်။ qp:6003395:00€ såsopeozus Tourist Visa, Business Visa scoscoile: Visa bundosd: ရှိသလောက် သက်ဆိုင်ရာ ကုမ္ပဏီတွေမှာ အလုပ်ဝင်လုပ်တယ်။ သက်တမ်းကုန်ရင် ဘန်ကောက်ခဏ ပြန်ထွက်ပြီး ပြန်ဝင်လာတယ်။ သူတို့ရရှိတဲ့ဝင်ငွေက စာချုပ်အရ ဒေါ်လာသိန်းချီ သန်းချီရကြပေမယ့် ကျွန်တော်တို့ တိုင်းပြည်မှာတော့ သူတို့ဆီက ဝင်ငွေခွန် တစ်ကျပ်တစ်ပြားမှ မရရှိဘဲ အိမ်ပြန် သွားတော့လည်း လေဆိပ်ကနေ အထုပ်ပိုက်ပြီး သာသာယာယာပဲ ပြန်လည် ထွက်ခွာသွားကြတာမို့ တိုင်းပြည်အတွက် နစ်နာလှပါတယ်။ ဒီကိစ္စတွေကို ပြည်တွင်းအခွန်များဦးစီးဌာနအနေနဲ့ ပြည်ထဲရေး လက်အောက်မှာရှိတဲ့ လူဝင်မှုကြီးကြပ်ရေး MIC တို့နဲ့လိုအပ်သလို စီမံချက်ချပြီး ပူးပေါင်းကိုင်တွယ် စီမံနိုင်ဖို့ အရေးတကြီးလိုအပ်နေကြောင်း တိုက်တွန်းရင်းနဲ့ပဲ ကျွန်တော့ရဲ့ ဆွေးနွေးမှုကို နိဂုံးချုပ် ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဒေါ်ဝင့်ဝါထွန်း ရှားတောမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1367">ဒေါ်ဝင့်ဝါထွန်း(ရှားတောမဲဆန္ဒနယ်၊ ကယားပြည်နယ်)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ အားလုံးပဲမင်္ဂလာပါရှင်။ ကျွန်မကတော့ ကယားပြည်နယ်၊ ရှားတော မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်ဝင့်ဝါထွန်း ဖြစ်ပါတယ်ရှင့်။ ယခုကျွန်မဆွေးနွေး လိုတာ ကတော့ ပြည်သူ့ငွေစာရင်းပူးပေါင်းကော်မတီ၏ ၂၀၁၇-၂၀၁၈ ဘဏ္ဍာရေးနှစ်ရဲ့ ကျွန်မတို့ ဒုတိယ ၆ လပတ် အခွန်ရငွေအစီရင်ခံစာအပေါ်မှာ ကျွန်မသုံးသပ်ဆွေးနွေးသွားမှာ ဖြစ်ပါတယ်။ အဲ့ဒီလို ဆွေးနွေး တဲ့အခါမှာ ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက် အပိုဒ် ၁၂ မှာပါတဲ့ ကျွန်မတို့ အခွန်အကောက် ရငွေ ၂၁ မျိုးထဲကနေပြီးတော့မှ အခွန်အကောက် ၆ မျိုးကနေပြီးတော့မှ ဘတ်ဂျက်လိုငွေကို ပြည့်မီအောင် မကောက်နိုင်ခဲ့တဲ့ကိစ္စရပ်တွေအပေါ်မှာ အဓိကထားပြီးဆွေးနွေးသွားမှာဖြစ်ပါတယ်။ ကျွန်မတို့ ပုဒ်မ ၁၃ မှာ ဖော်ပြထားတဲ့အတိုင်းပဲ ကျွန်မတို့ အခွန် ၆ မျိုးအနက် ကုန်သွယ်လုပ်ငန်းခွန်၊ ဝင်ငွေခွန်၊ တံဆိပ်ခေါင်းခွန်တို့နဲ့ ပတ်သက်ပြီးတော့ ဆွေးနွေးချင်ပါတယ်။ အဲ့ဒီလိုဆွေးနွေးတဲ့အခါမှာ ကျွန်မ ကုန်သွယ်လုပ်ငန်းခွန်၊ ဝင်ငွေခွန်နဲ့ပတ်သက်ပြီး အဓိကထားဆွေးနွေးပါ့မယ်။ ပုဒ်မ ၁၄ မှာ ကျွန်မတို့ ဘာကို ရည်ညွှန်းထားသလဲဆိုလို့ရှိရင် အခွန်နဲ့ GDP အချိုးဟာ ကျွန်မတို့ ၂၀၁၇-၂၀၁၈ ခုနှစ်၊ ဘဏ္ဍာနှစ်မှာ ကျွန်မတို့ ၈.၂၁ ရာခိုင်နှုန်းသာရှိကြောင်း တွေ့ရှိရပါတယ်။ ဒါဟာဘာကိုညွှန်းဆိုနေသလဲ ဆိုလို့ရှိရင် အခွန်နဲ့ GDP အချိုး တဖြည်းဖြည်းကျဆင်းလာတယ်ဆိုတာကို ကျွန်မတို့ ညွှန်းဆိုနေတာ ဖြစ်ပါတယ်။ ဒီလို ကျွန်မတို့ အခွန်နဲ့ GDP အချိုးကျဆင်းလာတဲ့အပေါ်မှာ ကျွန်မတို့လေ့လာသုံးသပ်ပြီးတော့မှ သင်ခန်းစာ ယူရမယ့်ကိစ္စရပ်တွေရှိပါတယ်။ အဲဒီလိုမျိုးသင်ခန်းစာယူတဲ့အခါမှာ ကျွန်မတို့ ပြည်သူ့ငွေစာရင်းပူးပေါင်း ကော်မတီရဲ့ သုံးသပ်ချက်အစီရင်ခံစာထဲမှာကိုက ပုဒ်မ ၂၁ မှာဆိုလို့ရှိရင် ဝင်ငွေခွန်ဟာ ကျွန်မတို့ ၂၀၁၄၂၀၁၅ ဘဏ္ဍာနှစ်ကနေ ၂၀၁၇-၂၀၁၈ ဘဏ္ဍာနှစ်မှာ ဘီလီယံ ၂,၂၀၀ နဲ့ ၂,၃၀၀ ကြားမှာ တန့်နေတယ် ဆိုတဲ့အချက်က မဖြစ်မနေကျွန်မတို့သတိမူရမယ့် အချက်ဖြစ်ပါတယ်။ အဲဒီဟာက ဘာကိုညွှန်းဆိုသလဲ ဆိုရင် ကျွန်မတို့လက်ရှိ ၂၀၁၈-၂၀၁၉ ဘဏ္ဍာနှစ် ပြည်ထောင်စုရဲ့ အခွန်အကောက်ဥပဒေ ပုဒ်မ ၄၁ မှာ ဆိုရင် ကျွန်မတို့ ၂၀၁၉ ခုနှစ်၊ အောက်တိုဘာလ ၁ ရက်နေ့မှာ ဘဏ္ဍာနှစ်နဲ့ အခွန်နှစ်ဟာ ထပ်တူဖြစ် အောင် စီမံဆောင်ရွက်ရမယ်ဆိုတဲ့အချက် ပါပါတယ်။ ဒါကဘာကိုသွားပြီးတော့မှ Hight light ဖြစ်စေ သလဲဆိုတော့ လက်ရှိ ကျွန်မတို့ဝင်ငွေခွန်ကိုထမ်းဆောင်နေရတဲ့ စီးပွားရေးလုပ်ငန်းရှင်တွေဟာ မကြာခင် ရောက်လာမယ့် ၂၀၁၉ ခုနှစ်၊ အောက်တိုဘာလ ၁ ရက်နေ့မှာ သူတို့ပေးဆောင်နေရတဲ့ အခွန် System ကို ကျွန်မတို့ ဘဏ္ဍာနှစ်နဲ့အညီ လိုက်လုပ်ရတော့မှာဖြစ်ပါတယ်။ ဒီလိုလိုက်လုပ်ရတဲ့အခါမှာ သူတို့ရဲ့ အခွန် စနစ်ကြီးကို ပြုပြင်ပြောင်းလဲရေးလုပ်တဲ့ လုပ်ငန်းစဉ်တွေမှာ ကုန်ကျမယ့်ကုန်ကျစရိတ်တွေဟာ သုံးငွေ စာရင်းထဲမှာ ပါမသွားမှာဖြစ်တဲ့အတွက်ကြောင့်မလို့ ဝင်ငွေမှာ လျော့နည်းသွားပြီးတော့မှ အခွန်အကောက် ကောက်ခံတဲ့ ဝင်ငွေခွန်မှာလည်း လျော့နည်းသွားနိုင်တာဖြစ်တဲ့အတွက်ကြောင့်မိုလို့ ဒါကိုလည်း ကျွန်မတို့ ဆင်ခြင်သုံးသပ်ပြီးတော့မှ ကြိုတင်ပြင်ဆင်မှုတွေလုပ်ထားဖို့ လိုနေမယ်လို့အကြံပြုချင်ပါတယ်။ ဒုတိယတစ်ချက်အနေနဲ့ ဆွေးနွေးလိုတာကတော့ ကျွန်မတို့ ၂၀၁၈-၂၀၁၉ ဘဏ္ဍာနှစ်ရဲ့ ဘဏ္ဍာငွေ အရအသုံးဆိုင်ရာဥပဒေမှာဆိုရင် ကျွန်မတို့ လက်ရှိ ယူအက်စ် ၁ ဒေါ်လာကို ၁,၃၆၀ ကျပ်နဲ့ ထည့်သွင်း ရေးဆွဲပြီးတော့မှ တွက်ချက်တင်ပြခဲ့တာ ဖြစ်ပါတယ်။ အဲ့ဒီလို ထည့်သွင်းတွက်ချက်တင်ပြခဲ့တာတောင်မှ ကျွန်မတို့နိုင်ငံမှာ မဖြစ်ပေါ်စဖူး ဖြစ်ပေါ်တဲ့ဘတ်ဂျက်လိုငွေ ၄,၀၀၀ ကျော်လိုနေတာဖြစ်ပါတယ်။ ဒီလို ဘတ်ဂျက်နဲ့လိုငွေ အချိုးအပေါ်မှာလည်း ပြန်ပြီးတော့မှ အကျိုးသက်ရောက်စေနိုင်တာက ရငွေတွေကို တိုးတက်ရရှိအောင် လုပ်ကိုင်ဆောင်ရွက်ဖို့လိုပါတယ်။ ဒီလိုရငွေတွေကို တိုးတက်အောင်၊ ရအောင်ဆောင်ရွက် ပေးရမယ့် အဓိကတာဝန်ရှိတဲ့ ပုဂ္ဂိုလ်တွေအထဲမှာလည်း အခွန်အကောက်ကိစ္စပါဝင်နေတာ ဖြစ်တဲ့အတွက် ကြောင့်မိုလို့ ဒါကိုလည်း ကျွန်မတို့ အလေးအနက်ထားပြီးတော့မှ စီစဉ်ဆောင်ရွက်ပေးဖို့ အကြံပြုချင်တာ ဖြစ်ပါတယ်။ အဲ့ဒီတော့ ကျွန်မတို့ ရငွေဆိုတဲ့ကိစ္စရပ်ကိုဆွေးနွေးတဲ့အခါမှာ ကျွန်မ ဟိုတယ်နဲ့ခရီးဝန်ကြီး ဌာနကို ဆွေးနွေးလိုပါတယ်။ ဟိုတယ်နဲ့ခရီးကနေရနိုင်တဲ့ ကျွန်မတို့ ကုန်သွယ်လုပ်ငန်းခွန်တွေကို မပြတ်ရရှိအောင် ဆောင်ရွက် ပေးစေချင်ပါတယ်။ ဒါကဘာကိုညွှန်းဆိုတာလဲဆိုရင် ကျွန်မတို့လက်ရှိ မြန်မာနိုင်ငံမှာ ဟိုတယ်နဲ့ ခရီး သွားလာရေးလုပ်ငန်းတွေဟာ အင်မတန်မှဖွံ့ဖြိုးတိုးတက်လာပါတယ်။ ကျွန်မတို့ ဟိုတယ်ခရီးလုပ်ငန်းတွေ ဖွံ့ဖြိုးတိုးတက်လာတာနဲ့အမျှ နောက်ဆက်တွဲမှာ ကျွန်မတို့ ခရီးသွားပြည်သူတွေဟာလည်း များပြား လာတာဖြစ်ပါတယ်။ အဲဒီရဲ့ နောက်ဆက်တွဲမှာ ကျွန်မတို့ ရသင့်ရထိုက်တဲ့ ကုန်သွယ်လုပ်ငန်းခွန်တွေ ကျွန်မတို့ ဝင်ငွေခွန်တွေကို တိုးတက်ရရှိအောင် စနစ်တကျစီမံဆောင်ရွက်ပေးဖို့ကိုလည်း ကျွန်မအကြံပြု တိုက်တွန်းလိုတာ ဖြစ်ပါတယ်ရှင့်။ နောက်ဆုံးအချက်အနေနဲ့ ကျွန်မဆွေးနွေးလိုတာကတော့ ကျွန်မတို့ ပြည်သူ့ငွေစာရင်းပူးပေါင်း ကော်မတီရဲ့ သဘောထားမှတ်ချက်မှာပါတဲ့ ၂၄၊ ၂၅၊ ၂၆၊ ၂ရ အားလုံးကို ကျွန်မ ထောက်ခံတာဖြစ်တဲ့ အတွက်ကြောင့်မိုလို့ ထို့အတူပဲ ကျွန်မတို့ ၂၀၁၇-၂၀၁၈ အခွန်အကောက်ဥပဒေရဲ့ ပုဒ်မ ၃ရ (က) (ခ) (ဂ) မှာကတည်းကိုက ကျွန်မတို့ ပြင်ဆင်ပေးလိုက်တာရှိပါတယ်။ အဲဒါကဘာလဲဆိုလို့ရှိရင် အခွန်ဝန်ထမ်းတွေနဲ့ အခွန်ထမ်းတွေ တာဝန်ကျေပွန်စွာ ထမ်းဆောင်တယ်ဆိုလို့ရှိရင် ကျွန်မတို့ ပြည်သူ့ဘဏ္ဍာထဲကနေပြီးတော့မှ ထိုက်သင့်တဲ့ ချီးမြှင့်ငွေတွေပေးရမယ်ဆိုတဲ့ဟာ ကျွန်မတို့ဖော်ပြထားပြီးဖြစ်ပါတယ်။ ဒီလိုမျိုး ကျွန်မတို့ နိုင်ငံတော်ဘက်ကနေပြီးတော့မှလည်း အခွန်အကောက်ရအောင် တာဝန်ယူပေးရမယ့် အခွန်ထမ်းတွေ အပေါ်မှာ အခွန်ဝန်ထမ်းတွေအပေါ်မှာ ကြည့်ရှုစောင့်ရှောက်တာဖြစ်သလို ကျွန်မတို့နိုင်ငံတော်ရဲ့ ဘတ်ဂျက် လိုငွေနဲ့ GDP အချိုးအပေါ်မှာ အများကြီးအကျိုးသက်ရောက်မှုရှိနေတဲ့ အခွန်အကောက်ရရှိရေးတွေ အတွက်ကိုလည်း သက်ဆိုင်ရာတာဝန်ရှိသူများမှ ပူးပေါင်းပြီးတော့မှ စနစ်တကျစီစဉ်ဆောင်ရွက်ပေးခြင်း အားဖြင့် ကျွန်မတို့နိုင်ငံရဲ့ ဘတ်ဂျက်နဲ့လိုငွေ GDP အချိုးကို ကျအောင်စီစဉ်ဆောင်ရွက်ပြီးတော့ အခွန် ရငွေနဲ့ GDP အချိုးကို တိုးတက်အောင်ဆောင်ရွက်ပေးပါလို့ ဆွေးနွေးရင်းနဲ့ ပြည်သူ့ငွေစာရင်းပူးပေါင်း ကော်မတီရဲ့ သဘောထားမှတ်ချက်ပါ ၄ ချက်စလုံးအား ထောက်ခံဆွေးနွေးအပ်ပါတယ်ရှင်။ ကျေးဇူး အများကြီးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ လွှတ်တော်ကိုယ်စားလှယ်များရဲ့ ဆွေးနွေးခြင်းအစီအစဉ် ပြီးဆုံးပါပြီ။ အထက်ပါ အစီရင်ခံစာနဲ့စပ်လျဉ်းပြီး သက်ဆိုင်ရာ ပြည်ထောင်စုအဆင့်အဖွဲ့အစည်းနဲ့ ပြည်သူ့ငွေ စာရင်းပူးပေါင်းကော်မတီတို့က ပြန်လည်ရှင်းလင်း ဆွေးနွေးခြင်းနဲ့ လွှတ်တော်က မှတ်တမ်းတင် အတည် ပြုခြင်း အစီအစဉ်တို့ကို ၁၀-၁၂-၂၀၁၈ ရက်နေ့ တနင်္လာနေ့မှာ ပြုလုပ်ကျင်းပမယ့် ပြည်ထောင်စုလွှတ်တော် အစည်းအဝေးမှာ ဆောင်ရွက်ရန်လျာထားပါကြောင်း ကြေညာပါတယ်။</speech>
</report>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး သတ္တမနေ့ ရပ်နားကြောင်းနှင့် အဋ္ဌမနေ့ ကျင်းပမည့် နေ့ရက်နှင့် ကြေညာခြင်း</title><speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒသမ ပုံမှန်အစည်းအဝေး သတ္တမနေ့ အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် ဒသမပုံမှန်အစည်းအဝေးရဲ့ အဋ္ဌမနေ့ကို ၂၀၁၈ ခုနှစ်၊ ဒီဇင်ဘာလ ၁၀ ရက်(တနင်္လာနေ့) နံနက် ၁၀ နာရီ ကျင်းပပြုလုပ်မည်ဖြစ်ကြောင်းနဲ့ ယနေ့အတွက် အစည်းအဝေး ပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် ဒသမပုံမှန်အစည်းအဝေး သတ္တမနေ့ အစည်းအဝေးကို မွန်းလွဲ ၁၅:၁၅ နာရီတွင် ရပ်နားပါသည်။</speech>
</postface>
</transcript>
</doc>
