<doc>
<docinfo>
<docno>02-14-07.xml</docno>
<pdf>02-14-07.pdf</pdf>
<term value="02">ဒုတိယအကြိမ်</term>
<session value="14" />
<sittingday value="07" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် (၁၄)ကြိမ်မြောက်ပုံမှန်အစည်းအဝေး သတ္တမနေ့မှတ်တမ်း</title>
<date>၁၃၈၁ ခုနှစ်၊ တန်ဆောင်မုန်းလပြည့်ကျော် ၉ ရက် (၂၀၁၉ ခုနှစ်၊ နိုဝင်ဘာလ ၂၀ ရက်)(ဗုဒ္ဓဟူးနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် (၁၄)ကြိမ်မြောက်ပုံမှန်အစည်းအဝေး သတ္တမနေ့ကို နံနက် ၁၀:ဝဝ နာရီင်ကျင်းပ ပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် ပြည်သူ့လွှတ်တော် ဥက္ကဋ္ဌ ဦးတီခွန်မြတ်က ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် (၁၄)ကြိမ်မြောက် ပုံမှန်အစည်းအဝေးရဲ့ သတ္တမနေ့အစီအစဉ် စတင်ပါတော့မယ်။ ယနေ့အစည်းအဝေးကို ပြည်ထောင်စုစာရင်းစစ်ချုပ်ရုံး သင်တန်းကျောင်းမှ အုပ်ချုပ်သူများနဲ့ သင်တန်းသား သင်တန်းသူ ၁၂၆ ဦးအပါအဝင် ဧည့်သည် ၁၇၅ ဦးလာရောက်လေ့လာလျက်ရှိကြောင်း တင်ပြအပ်ပါတယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါခင်ဗျား။</speech>
<speech type="mc">အားလုံး ထိုင်နိုင်ကြပါပြီခင်ဗျာ။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် (၁၄)ကြိမ်မြောက်ပုံမှန်အစည်းအဝေး သတ္တမနေ့မှာ ပြည်ထောင်စု လွှတ်တော်ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်ထောင်စုလွှတ်တော် ကိုယ်စားလှယ်ဦးရေ စုစုပေါင်း ၆၅၅ ဦး ရှိပြီး ဒီကနေ့ အစည်းအဝေးကို ၅ရရ ဦး တစ်ပုံထက်ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် (၁၄)ကြိမ်မြောက်ပုံမှန်အစည်းအဝေး သတ္တမနေ့ အစီအစဉ်</title>
<speech type="speaker">အစီအစဉ်(၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယ အကြိမ် ပြည်ထောင်စုလွှတ်တော် (၁၄) ကြိမ်မြောက်ပုံမှန်အစည်းအဝေး သတ္တမနေ့ အစီအစဉ်ကို လွှတ်တော် ကိုယ်စားလှယ်များထံ ဖြန့်ဝေထားတဲ့အတိုင်း ဆက်လက်ဆောင်ရွက်သွားပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များအတွက် ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော်ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1368">ဒေါ်နန်းထွေးသူ(အဖွဲ့ဝင်၊ ကိုယ်စားလှယ်များစိစစ်ရေးကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယကကြီးရှင်။ ယနေ့ ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် (၁၄)ကြိမ်မြောက်ပုံမှန်အစည်းအဝေး သတ္တမနေ့ ၂၀-၁၁-၂၀၁၉ ရက်နေ့မှာ အစည်းအဝေးသို့ တက်ရောက် နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား ကယားပြည်နယ် ဖားဆောင်း မဲဆန္ဒနယ်မှ ပြည်သူ့လွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များ စိစစ်ရေး ကော်မတီ အဖွဲ့ဝင်ဖြစ်သူ ကျွန်မ ဒေါ်နန်းထွေးသူက ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော်ကိုယ်စားလှယ်များကတော့- ဦးအင်ထုံးခါးနော်ဆမ် မြစ်ကြီးနား၊ - ဦးလဂန်ဇယ်ဂျုံး ဝိုင်းမော်၊ - ဦးဝင်းအောင် မိုးမောက်၊ - ဦးဇာနည်မင်း ရွှေကူ၊ - ဦးကျင့်ရှင်းထန် တီးတိန်၊ - ဦးပါထန်း မတူပီ၊ - ဒေါ်နီရွှေလျန်း ထန်တလန်၊ - ဒေါက်တာဝင်းအောင် ခင်ဦး၊ - ဦးမြင့်ကြည် ကသာ၊ - ဒေါက်တာအေဇင်လတ် ရွှေဘို၊ _ ခင်အေး - ဒေါက်တာခင်စိုးစိုးကြည် - ဒေါ်မြခွာညိုဦး - ဦးခင်မောင်ဦး - ဦးရဲထွန်းဝင်း ဦးစော - ဦးရည်မွန်(ခ) မောင်တင်သစ် - ဒေါ်မာမာခိုင် - ဦးကျော်ရွှေ - ဦးအောင်ဝင်း - ဦးဇော်ဝင်း - ဒေါက်တာအေးမင်း - ဒေါ်ဇင်မာအောင် - ဦးဘိုဘိုဦး - ဒေါက်တာဒေါ်သန်းငွေ - ဦးဝင်းမြင့်ဦး(ခ) ဦးနေမျိုး - ဒေါ်နန်းခင်စော - ဒေါ်နန်းမိုး - ဦးခွန်မောင်သောင်း - ဒေါက်တာစိုးမိုးသူ - ဗိုလ်မှူးနိုင်လင်း - ဦးသိန်းလွင် - ဦးအောင်ကျော်စိုး - ဒေါ်နန်းမိုးမိုးထွေး - ဦးဝင်းအောင် - ဦးထွန်းလင်း - ဒေါက်တာမိုးမြင့်အောင် - ဒေါက်တာတင်တင်ဝင်း ကျောက်တံခါး၊ ပေါက်၊ ညောင်ဦး၊ ပုဗ္ဗသီရိ၊ သထုံ၊ ရမ်းဗြဲ၊ မှော်ဘီ၊ ကြည်မြင့်တိုင်၊ ခရမ်း၊ ရန်ကင်း၊ စမ်းချောင်း၊ တောင်ကြီး၊ ညောင်ရွှေ၊ ကွန်ဟိန်း၊ မန်တုံ၊ ပင်လောင်း၊ မြောင်းမြ တပ်မတော်၊ ကချင်-၁၀၊ ကယား-၇၊ ကရင်-၄၊ စစ်ကိုင်း-၃၊ တနင်္သာရီ-၃၊ - ဒေါ်သန်းသန်းအေး မကွေး-၇၊ - ဦးကျော်တုတ် မန္တလေး-၇၊ - ဦးလင်းတင်ဌေး မွန်-၄၊ ဦးကျော်ထွေး ရန်ကုန်-၈၊ - ဦးစိုင်းထွန်းအောင် ရှမ်း-၂ - ဒေါ်အိအိပြုံး ဧရာဝတီ-၈ နှင့် - ဦးမန်းထွန်းကြိုင် ဧရာဝတီ-၆ တို့ဖြစ်ပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၃၁ ဦးရှိပြီး၊ ယနေ့ ခွင့်ပန်ကြားသူ ၄ရ ဦး ဖြစ်တဲ့အတွက် စုစုပေါင်းခွင့်ပန်ကြားသူ ၇၈ ဦးဖြစ်ပါတယ်။ ခွင့်မဲ့ပျက်ကွက်သူ မရှိပါ ကြောင်းနှင့် ယနေ့ ခွင့်ပန်ကြားတဲ့ ပြည်ထောင်စုလွှတ်တော်ကိုယ်စားလှယ် ၄ရ ဦးအား ခွင့်အဖြစ် သတ်မှတ် ခွင့်ပြုပေးနိုင်ပါရန် လေးစားစွာဖြင့် တင်ပြအပ်ပါတယ်ရှင်။</speech>
<speech type="speaker">ခွင့်ပန်ကြားသူ အားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် (၁၄)ကြိမ်မြောက်ပုံမှန်အစည်းအဝေး သတ္တမနေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅၅ ဦး၊ ယခင်က ခွင့်ပြုထားသူ ၃၁ ဦး၊ ယနေ့ခွင့်ပန်ကြား၍ ခွင့်ပြုထားသူ ၄ရ ဦးဖြစ်တဲ့အတွက် ခွင့်ပြုထားသူ စုစုပေါင်း ၇၈ ဦး ဖြစ်ပြီး ခွင့်မဲ့ပျက်ကွက်သူ မရှိပါ။ လွှတ်တော်ကိုယ်စားလှယ်များ အစည်းအဝေး တက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Bill">
<bill>
<title>ဗိုလ်မှူးချုပ်အောင်စန်းချစ် တပ်မတော်သားအမျိုးသားလွှတ်တော် ကိုယ်စားလှယ်အပါအဝင်ပြည်ထောင်စု လွှတ်တော် ကိုယ်စားလှယ် ၁၄၄ ဦး တင်ပြထားသော ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်သည့် ဥပဒေမူကြမ်းနှင့် စပ်လျဉ်း၍ လေ့လာစိစစ်ရေးပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ လွှတ်တော်သို့ ဖတ်ကြားတင်ပြခြင်း</title>
<speech type="speaker">အစီအစဉ်(၅)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဗိုလ်မှူးချုပ် အောင်စန်းချစ် တပ်မတော်သားအမျိုးသားလွှတ်တော်ကိုယ်စားလှယ်အပါအဝင် ပြည်ထောင်စုလွှတ်တော် ကိုယ်စားလှယ် ၁၄၄ ဦး တင်ပြထားတဲ့ ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်သည့် ဥပဒေ fumorin Safomfannfanfinares sons လေ့လာစိစစ်နိုင်ဖို့အတွက် ပြည်သူ့လွှတ်တော်နဲ့ အမျိုးသားလွှတ်တော်တို့က ဥပဒေကြမ်းကော်မတီဝင် များပါဝင်တဲ့ ပူးပေါင်းကော်မတီဖွဲ့စည်းခြင်းတို့ကို ဆောင်ရွက်ခဲ့ပြီး ဖြစ်ပါတယ်။ ယခု ဥပဒေမူကြမ်းနဲ့စပ်လျဉ်းပြီး လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို လွှတ်တော်သို့ ဖတ်ကြားတင်ပြဖို့ ပူးပေါင်းကော်မတီဝင် တစ်ဦးအား ဖိတ်ခေါ်ပါတယ်။</speech>
<speech><mp id="136">ဒေါက်တာမြတ်ဉာဏစိုး(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>လေးစားအပ်ပါတဲ့ ပြည်ထောင်စု လွှတ်တော် နာယက၊ အမျိုးသားလွှတ်တော် ဥက္ကဋ္ဌကြီးနှင့်တကွ ပြည်ထောင်စုလွှတ်တော် ကိုယ်စားလှယ် တော်ကြီးများအားလုံးနဲ့ ဒီနေ့အစည်းအဝေးကို ကြွရောက်လာတဲ့ ပြည်ထောင်စုအဆင့် အဖွဲ့အစည်းဝင်များ၊ လေ့လာသူများအားလုံးကို မင်္ဂလာပါလို့ ဦးစွာနှုတ်ခွန်းဆက်သအပ်ပါတယ်။ ပြည်ထောင်စုသမ္မတမြန်မာ နိုင်ငံတော် ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်တဲ့ ဥပဒေမူကြမ်းနဲ့ စပ်လျဉ်းပြီးတော့ ပြည်ထောင်စု လွှတ်တော်ရုံးက အမိန့်ကြော်ငြာစာအမှတ်(၇၄/၂၀၁၉)နဲ့ ဖွဲ့စည်းပေးထားတဲ့ လေ့လာစိစစ်ရေးပူးပေါင်း ကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို ကော်မတီအတွင်းရေးမှူး ဖြစ်တဲ့ ကျွန်တော် ဒေါက်တာမြတ်ဉာဏစိုး ကနေပြီးတော့ တင်ပြသွားမှာဖြစ်ပါတယ်။ နာယကကြီးခင်ဗျာ။ Power Point အသုံးပြုခွင့်ပြုပါရန် လေးစားစွာ ပန်ကြားတင်ပြအပ်ပါတယ်။ ကျွန်တော်တို့ ဒီဥပဒေမူကြမ်းကို လွှတ်တော်ကို တင်သွင်းခဲ့ခြင်းအပိုင်းကို ရှေးဦးစွာ တင်ပြလို ပါတယ်။ တပ်မတော်သား အမျိုးသားလွှတ်တော်ကိုယ်စားလှယ် ဗိုလ်မှူးချုပ်အောင်စန်းချစ် အပါအဝင် လွှတ်တော်ကိုယ်စားလှယ် ၁၄၄ ဦးကနေပြီးတော့မှ ၁၇-၉-၂၀၁၉ ရက်စွဲနဲ့ လွှတ်တော်ကို တင်ပြခဲ့တာ ဖြစ်ပါတယ်။ ၂၀-၉-၂၀၁၉ ရက်နေ့မှာတော့ နာယကကြီးက ဒီလိုတင်ပြထားကြောင်းကို လွှတ်တော်ကို အသိပေးခဲ့ပြီး ဖြစ်ပါတယ်။ အဲဒီတော့ ဒီဥပဒေမူကြမ်းအပေါ်မှာ လေ့လာစိစစ်နိုင်ဖို့အတွက် ပြည်သူ့လွှတ်တော်နဲ့ အမျိုးသား လွှတ်တော်က ဥပဒေကြမ်းကော်မတီဝင်တွေ အားလုံးပါဝင်တဲ့ ၃၀ ဦးနဲ့ ဖွဲ့စည်းထားတဲ့ ပူးပေါင်း ကော်မတီကိုတော့ ၂၀-၉-၂၀၁၉ ရက်နေ့မှာ ဖွဲ့စည်းတာဝန်ပေးအပ်ခဲ့တာ ဖြစ်ပါတယ်။ ကျွန်တော်တို့ ကော်မတီအနေနဲ့ ဒီနေ့မှာ ပြည်ထောင်စုလွှတ်တော်ကို အစီရင်ခံတင်ပြရမှာဖြစ်ပါတယ်။ လေ့လာစိစစ် တွေ့ရှိချက်များကို ဆက်လက်တင်ပြပါမယ်။ နာယကကြီးခင်ဗျာ။ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်တဲ့ ဥပဒေမူကြမ်းတွေ အပေါ်ကို ကျွန်တော်တို့ လေ့လာစိစစ်ရေးကော်မတီက လေ့လာသုံးသပ်ခဲ့တဲ့အခါမှာ ဦးသိန်းထွန်း၊ ကျောင်းကုန်း မဲဆန္ဒနယ်အပါအဝင် လွှတ်တော်ကိုယ်စားလှယ် ၁၄၃ ဦးက ၁၉-၂-၂၀၁၉ မှာ ဥပဒေမူကြမ်း တစ်ခု တင်သွင်း ဒေါက်တာမောင်သင်း၊ မိတ္ထီလာမဲဆန္ဒနယ်အပါအဝင် ကိုယ်စားလှယ် ၁၄၅ ဦးကတော့ ၂၉-၅-၂၀၁၉ ရက်နေ့မှာ တင်သွင်းထားတာဖြစ်ပါတယ်။ တပ်မတော်သား ပြည်သူ့လွှတ်တော်ကိုယ်စားလှယ် ဗိုလ်မှူးချုပ်မောင်မောင်အပါအဝင် ကိုယ်စားလှယ် ၁၄၄ ဦးကတော့ ၁၇-၉-၂၀၁၉ မှာ တင်သွင်းထားတဲ့ အတွက်ကြောင့်မို့လို့ ဒုတိယအကြိမ်ပြင်ဆင်တဲ့ ဥပဒေမူကြမ်း သုံးခုရှိနေပါကြောင်းကို လေ့လာတွေ့ရှိရမှာ ဖြစ်ပါတယ်။ အခုအခါ တပ်မတော်သား အမျိုးသားလွှတ်တော်ကိုယ်စားလှယ် ဗိုလ်မှူးချုပ်အောင်စန်းချစ်အပါအဝင် လွှတ်တော်ကိုယ်စားလှယ် ၁၄၄ ဦးကစပြီးတော့လည်း ၂၀-၉-၂၀၁၉ မှာ လွှတ်တော်ကို တင်သွင်းလာပါတယ်။ ဒီတင်သွင်းလာတဲ့ ဥပဒေမူကြမ်းမှာပါဝင်တဲ့ ပြင်ဆင်လိုတဲ့ ပုဒ်မ၊ ပုဒ်မခွဲတွေကတော့ Power Point မှာ တင်ပြ ထားတဲ့အတိုင်းပဲ ဖြစ်ပါတယ်။ ဒီအတွက်ကြောင့်မို့လို့ ပြည်ထောင်စုလွှတ်တော်ကြီးမှာ ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်တဲ့ဥပဒေမူကြမ်း အခုချိန်မှာတော့ စုစုပေါင်း ၄ ခု ရောက်ရှိနေပြီးဖြစ်ပါတယ်။ ဒီမူကြမ်း ၄ ခုစလုံးဟာ ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေ(၂၀၀၈ ခုနှစ်) တစ်ခုလုံးအပေါ်မှာ ပြင်ဆင်ခြင်း မဟုတ်ဘဲနဲ့ ပြဋ္ဌာန်းချက်အချို့ကိုသာ ပြင်ဆင်ဆောင်ရွက်ရန် တင်ပြထားတယ်ဆိုတာကို ကျွန်တော်တို့ ပြင်ဆင်ချက်မှာဖော်ပြထားတဲ့ အပိုဒ်၊ အပိုဒ်ခွဲတွေကို ကြည့်မယ်ဆိုရင် ကျွန်တော်တို့ တွေ့နိုင်ပါတယ်။ ပြည်ထောင်စုလွှတ်တော်ကြီးက လွှတ်တော်အတွင်းမှာရှိတဲ့ နိုင်ငံရေးပါတီ၊ အစုအဖွဲ့ အသီးသီး၊ ပူးပေါင်းကော်မတီတစ်ရပ်ကိုလည်း ၁၉-၂-၂၀၁၉ ရက်နေ့မှာ ဖွဲ့စည်း တာဝန်ပေးအပ်ပြီးတော့ ကော်မတီ ကလည်း လုပ်ငန်းတာဝန်တွေကို ဆောင်ရွက်နေပါတယ်။ ဒီကော်မတီကတော့ ဖွဲ့စည်းပုံအခြေခံဥပဒေ တစ်ခုလုံးအပေါ်မှာ သုံးသပ်ပြင်ဆင်ထားတဲ့ ပြင်ဆင်ချက်တွေကို ဥပဒေမူကြမ်းအဖြစ် တင်သွင်းလာမယ် ဆိုတာကိုလည်း ကျွန်တော်တို့ လေ့လာသုံးသပ် တွေ့ရှိရပါတယ်။ အဲဒီတော့ ဒီပြင်ဆင်ရေးပူးပေါင်းကော်မတီကနေပြီးတော့ ဥပဒေမူကြမ်းကို လွှတ်တော်ကို ဥပဒေ၊ နည်းဥပဒေနဲ့အညီ တင်သွင်းလာတဲ့အခါမှာ လက်ရှိကျွန်တော်တို့ လွှတ်တော်ကြီးကို တင်သွင်းထားပြီး ဖြစ်တဲ့ ဒုတိယအကြိမ် ပြင်ဆင်တဲ့ဥပဒေမူကြမ်း ၄ ခုနဲ့အတူ ကျွန်တော် ဟိုတစ်နေ့ကလည်း ဒီကိစ္စကို လေးနက်စွာ ရှင်းလင်းတင်ပြပြီးဖြစ်ပါတယ်။ သီးခြားစီ၊ တစ်ပြိုင်တည်း ယှဉ်တွဲပြီးတော့ ပြည်သူ့လွှတ်တော်နဲ့ အမျိုးသားလွှတ်တော်တို့မှာရှိတဲ့ ဥပဒေကြမ်းကော်မတီဝင်တွေ အားလုံးပါဝင်ဖွဲ့စည်းထားတဲ့ လေ့လာ စိစစ်ရေးပူးပေါင်းကော်မတီက အတူတကွ လေ့လာသုံးသပ်ရေးလုပ်ငန်းစဉ်များ ဆောင်ရွက်သွားမှာဖြစ်ပါတယ်။ ဒီလိုဆောင်ရွက်တဲ့နေရာမှာလည်း ပြင်ဆင်တဲ့ဥပဒေမူကြမ်း အားလုံးမှာပါဝင်တဲ့ ပုဒ်မ၊ ပုဒ်မခွဲတွေ တစ်ခုမှ ကျန်ခဲ့မှာမဟုတ်ပါဘူး။ ပြည့်စုံစွာ စုစည်းပြီးတော့ လွှတ်တော်မှာ ဆွေးနွေးဆုံးဖြတ် ရယူခြင်းကို ဆောင်ရွက် မယ်ဆိုရင် ပိုပြီးတော့ လျော်ကန်သင့်မြတ်မှုရှိမယ်။ လွှတ်တော်ရဲ့ လွှတ်တော်ရဲ့ ဆောင်ရွက်ရတဲ့ လုပ်ငန်းစဉ်တွေလည်း ပိုပြီးတော့ စနစ်ကျနမှုရှိမယ်လို့ ကျွန်တော်တို့ လေ့လာစိစစ်ရေးပူးပေါင်းကော်မတီဝင် အများစုက လေ့လာတွေ့ရှိရပါတယ်။ လွှတ်တော်ဆိုင်ရာ နည်းဥပဒေအရ သီးခြားအကြံပြုချက် တင်သွင်းထားတဲ့ ပူးပေါင်းကော်မတီဝင် ၃ ဦးဖြစ်တဲ့ ဦးစတီဖန်၊ ဗိုလ်မှူးချုပ်မောင်မောင်နဲ့ ဗိုလ်မှူးချုပ်တင့်လွင်တို့ကတော့ ဒီဥပဒေမူကြမ်းကို ဖွဲ့စည်းပုံအခြေခံဥပဒေ အခန်း(၁၂)ပါ ပြဋ္ဌာန်းချက်များ၊ လွှတ်တော်ဆိုင်ရာ ဥပဒေ၊ နည်းဥပဒေများနဲ့အညီ လွှတ်တော်တွင် ဆက်လက်ဆွေးနွေး ဆောင်ရွက်သင့်ကြောင်းဆိုပြီးတော့ သီးခြားအကြံပြု တင်ပြထား တာလည်း ရှိပါတယ်။ နာယကကြီးခင်ဗျာ။ ကျွန်တော်တို့ ပူးပေါင်းကော်မတီရဲ့ သဘောထားမှတ်ချက်ကို တင်ပြပါ့မယ်။ ဒီအတွက်ကြောင့်မို့လို့ တပ်မတော်သား အမျိုးသားလွှတ်တော်ကိုယ်စားလှယ် ဗိုလ်မှူးချုပ်အောင်ဆန်းချစ် အပါအဝင် တပ်မတော်သားလွှတ်တော်ကိုယ်စားလှယ် ၁၄၄ ဦးက လက်မှတ်ရေးထိုးပြီးတော့ တင်ပြခဲ့တဲ့ ယခုဥပဒေမူကြမ်း၊ ရှေးဦးစွာတင်သွင်းထားတဲ့ ဒုတိယအကြိမ်ပြင်ဆင်တဲ့ ယခင်ဥပဒေမူကြမ်း ၃ ခုနဲ့ ပြည်ထောင်စုလွှတ်တော်က ဖွဲ့စည်းတာဝန်ပေးအပ်ထားတဲ့ ပြင်ဆင်ရေးပူးပေါင်းကော်မတီက ဒီ ဖွဲ့စည်းပုံ အခြေခံဥပဒေ(၂၀၀၈ ခုနှစ်) တစ်ခုလုံးအပေါ်မှာ သုံးသပ်လေ့လာပြီးတော့၊ ပြုစုရေးဆွဲပြီးတော့ လွှတ်တော်ကို ကျွန်တော်တို့ လေ့လာစိစစ်ရေးပူးပေါင်းကော်မတီရဲ့ အစီရင်ခံစာကို လွှတ်တော်မှာ လွှတ်တော် ကိုယ်စားလှယ်တော်ကြီးများက ဆွေးနွေးပြီးရင် ဆုံးဖြတ်အတည်ပြုပေးနိုင်ပါရန် လေးစားစွာ တင်ပြအပ် ပါတယ်။ အားလုံးကို အထူးပဲကျေးဇူးတင်ရှိပါတယ်ခင်ဗျာ။</speech>
<title>အထက်ပါအစီရင်ခံစာနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၆)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ လေ့လာ စိစစ်ရေးပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို လွှတ်တော် ကိုယ်စားလှယ်များထံ ဖြန့်ဝေထားပါတယ်။ အစီရင်ခံစာအပြည့်အစုံကို နောက်ဆက်တွဲဖြင့် ဖော်ပြထားပါသည်။ အဆိုပါအစီရင်ခံစာအပေါ် ဆွေးနွေးလိုတဲ့ လွှတ်တော် ကိုယ်စားလှယ်ရှိပါက ၂၅-၁၁-၂၀၁၉ရက် (တနင်္လာနေ့) မွန်းလွဲတစ်နာရီ နောက်ဆုံးထား၍ ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းပေးပို့နိုင်ကြောင်း ကြေညာပါတယ်။</speech>
</bill>
</section>
<section value="Motion">
<motion>
<title>နိုင်ငံတော်သမ္မတထံမှ ပေးပို့ထားသော ကမ္ဘာ့အကောက်ခွန်အဖွဲ့က ပြန်လည် သုံးသပ်ထားသော အပြည်ပြည်ဆိုင်ရာ ကျိုတိုသဘောတူစာချုပ် (WCO Revised Kyoto Convention)တွင် မြန်မာနိုင်ငံမှ အဖွဲ့ဝင်နိုင်ငံအဖြစ် ဝင်ရောက်နိုင်ရေး ကိစ္စနှင့်စပ်လျဉ်း၍ စီမံကိန်းနှင့် ဘဏ္ဍာရေးဝန်ကြီးဌာနကလွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ကမ္ဘာ့ အကောက်ခွန်အဖွဲ့က ပြန်လည်သုံးသပ်ထားတဲ့ အပြည်ပြည်ဆိုင်ရာကျိုတို သဘောတူစာချုပ် (WCo Revised Kyoto Convention)တွင် မြန်မာနိုင်ငံမှ အဖွဲ့ဝင်နိုင်ငံအဖြစ် ဝင်ရောက်နိုင်ရေးကိစ္စနဲ့စပ်လျဉ်းပြီး ပြည်ထောင်စုလွှတ်တော်ရဲ့ အတည်ပြုချက်ရယူပေးနိုင်ပါရန် နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၁၃- ၁၁-၂၀၁၉ ရက်စွဲပါစာအမှတ်၊ ၃(၁)/၁/သမ္မတရုံးဖြင့် ပေးပို့ထား ပါတယ်။ အဆိုပါကိစ္စနဲ့စပ်လျဉ်းပြီး စီမံကိန်းနှင့်ဘဏ္ဍာရေးဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="27">ဦးဆက်အောင်(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယက၊ အမျိုးသားလွှတ်တော် ဥက္ကဋ္ဌနှင့် လွှတ်တော်ကိုယ်စားလှယ်ကြီးများအားလုံး မင်္ဂလာပါခင်ဗျာ။ ကျွန်တော့အနေနဲ့ ကမ္ဘာ့အကောက်ခွန်အဖွဲ့ရဲ့ ပြန်လည်သုံးသပ်ထားသော အပြည်ပြည် ဆိုင်ရာ ကျိုတိုသဘောတူစာချုပ်(Revised Kyoto Convention)ကို မြန်မာနိုင်ငံကနေပြီးတော့ အဖွဲ့ဝင်နိုင်ငံ အဖြစ် ဝင်ရောက်နိုင်ရေးနဲ့ စပ်လျဉ်းပြီးတော့ ရှင်းလင်းတင်ပြမှာ ဖြစ်ပါတယ်ခင်ဗျာ။ လေးစားအပ်ပါသော နာယကကြီးနှင့် လွှတ်တော်ကိုယ်စားလှယ်များခင်ဗျာ။ ပြန်လည်သုံးသပ် ထားသော အပြည်ပြည်ဆိုင်ရာ ကျိုတိုသဘောတူစာချုပ်ဟာ ၁၉၇၃ ခု ကနေပြီးတော့ ၁၉၇၄ ခုနှစ်မှာ ကမ္ဘာ့အကောက်ခွန်အဖွဲ့က အကောင်အထည်ဖော်ဆောင်ရွက်ထားတဲ့ ရိုးရှင်းပြီးစည်းဝါးညီတဲ့ အကောက်ခွန် လုပ်ငန်းစဉ်များ၊ အလေ့အကျင့်များနဲ့ ကုန်သွယ်မှုလွယ်ကူချောမွေ့စေရန် ဆောင်ရွက်မယ့် နိုင်ငံတကာ စာချုပ်ကို ပြန်လည်သုံးသပ်ထားတဲ့ စာချုပ်ဖြစ်ပြီးတော့ ၂၀၀၆ ခုနှစ်၊ ဖေဖော်ဝါရီ ၃ ရက်နေ့မှာ စတင်အကျိုး bundeoposal: Goclos ufi Revised Kyoto Convention de sacaodos go Body of Convention, General Annex g. Specific Annex aş 8:60)? səęE: (z)ęê: Gločulos Body of Convention မှာ အဓိပ္ပာယ်ဖွင့်ဆိုချက်၊ လုပ်ငန်းတာဝန်နဲ့ ဖွဲ့စည်းပုံ၊ သဘောတူညီ ချက်အား စီမံဆောင်ရွက်ခြင်း၊ အဖွဲ့ဝင်နိုင်ငံအတည်ပြုခြင်းနဲ့ သဘောတူညီချက် တရားဝင်သက်ရောက်ခြင်း ဟူ၍ အဓိကအခန်း (၅)ခန်း ပါဝင်ပါတယ်။ General Annex မှာတော့ အခန်း (၁၀)ခန်း ပါဝင်ပြီးတော့ Specific Annex မှာတော့ နောက်ဆက်တွဲအခန်း (၁၀)ခန်း ပါဝင်ပါတယ်။ General Annex နဲ့ Specific Annex တို့မှာ Standard(ပြဋ္ဌာန်းချက်)၊ Transitional Standard (ာင်ရွက်ရမည့်ပြဋ္ဌာန်းချက်)နဲ့ Recommended Pratice(အကြံပြု ပြဋ္ဌာန်းချက်) ဟူ၍ အပိုင်း (၃)ပိုင်း ပါဝင်ပါတယ်။ Revised Kyoto Convention 28 dagoĉsəlySoĉopošolm General Annex ol Standard ပြဋ္ဌာန်းချက်အားလုံးကို လိုက်နာရန်တာဝန်ရှိပြီးတော့ Specific Annex ကိုတော့ Annex တစ်ခု ဒါမှမဟုတ်ရင် တစ်ခုထက်ပို၍ လက်ခံနိုင်ပါတယ်။ လေးစားအပ်ပါသော နာယကကြီးနှင့် လွှတ်တော်ကိုယ်စားလှယ်များခင်ဗျာ။ Revised Kyoto Convention သို့ အဖွဲ့ဝင်နိုင်ငံအဖြစ် ဝင်ရောက်ပါက Instrument of Accession Letter အား ကမ္ဘာ့ အ ကောက်ခွန်အဖွဲ့(WCO)သို့ ပေးပို့ရမှာဖြစ်ပြီး WCO မှ အဆိုပါ Instrument of Accession Letter ကို လက်ခံပြီး ၃ လအကြာမှာ ဥပဒေကြောင်းအရ စတင်အကျိုးသက်ရောက်မှုရှိမှာ ဖြစ်ပါတယ်။ ဥပဒေကြောင်းအရ sami:wodeposilo:cşors General Annex d. Specific Annex ol Standard op:or ? Qol 320ze: သော်လည်းကောင်း၊ Transitional Standard များကို ၅ နှစ် အတွင်းသော်လည်းကောင်း အကောင်အထည် ဖော်ဆောင်ရွက်ရမှာဖြစ်ပါတယ်။ Revised Kyoto Convention ကို လိုက်နာဆောင်ရွက်ခြင်းအားဖြင့် အပြည်ပြည်ဆိုင်ရာ အကောက်ခွန် စံနှုန်းများနဲ့ ကိုက်ညီတဲ့ အသိအမှတ်ပြုခံရခြင်း၊ ကမ္ဘာ့အကောက်ခွန်အဖွဲ့မှ ထပ်မံချမှတ်မယ့် စံနှုန်းများကို ဆုံးဖြတ်ရာမှာ ပါဝင်ဆောင်ရွက်နိုင်ခြင်း၊ ကုန်သွယ်မှုညှိနှိုင်းဆောင်ရွက်ရာမှာ အကျိုးအမြတ်များ ရရှိနိုင်ခြင်း စတဲ့အကျိုးကျေးဇူးများကို ပိုင်ဆိုင်နိုင်မှာဖြစ်ပါတယ်။ ဒါ့အပြင် wco ရဲ့ Recommendation များကို လိုက်နာခြင်းဖြစ်တဲ့အတွက် ကမ္ဘာ့နိုင်ငံအသီးသီးက မြန်မာ့အကောက်ခွန်ရဲ့ လုပ်ထုံးလုပ်နည်းများအပေါ် ပိုမိုယုံကြည်စိတ်ချလာမှာဖြစ်ပြီး လုပ်ငန်းဆောင်ရွက်မှုမှာ နိုင်ငံတကာအဆင့်အတန်းနဲ့ညီတဲ့ ဆောင်ရွက် နိုင်တယ်ဆိုတဲ့ ဂုဏ်သတင်းကိုလည်း ပိုင်ဆိုင်လာနိုင်မှာဖြစ်ပါတယ်။ ကမ္ဘာ့အကောက်ခွန်အဖွဲ့(WCO) မှာ လက်ရှိဖွဲ့ဝင်ပေါင်း ၁၈၃ နိုင်ငံရှိတဲ့အနက် ၄-၁၀-၂၀၁၉ 70869.3308 qĉcoole: ojo m Revised Kyoto Convention o zagofcąp: (Contracting Parties)များအဖြစ် ဝင်ရောက်ခဲ့ပြီးဖြစ်ပါတယ်။ အာဆီယံ ၁၀ နိုင်ငံအနက် မြန်မာနိုင်ငံအပါအဝင် နိုင်ငံ ၃ နိုင်ငံသာ အဖွဲ့ဝင်နိုင်ငံအဖြစ်ဝင်ရောက်ဖို့ ကျန်ရှိနေတာဖြစ်ပါတယ်။ အကောက်ခွန်ဦးစီးဌာနဟာ အာရှ ဖွံ့ဖြိုးရေးဘဏ်(ADB) ရဲ့ အကူအညီနဲ့ Revised Kyoto Convention အပေါ် ကွာဟမှုဆန်းစစ်ခြင်း၊ တစ်နည်း ဆိုသော် Gap Analysis များဆောင်ရွက်ခြင်း၊ တွေ့ရှိရတဲ့ ကွာဟမှုအတွက် လုပ်ငန်းဆောင်ရွက်မှုအစီအစဉ် (Action Plan) များ ရေးဆွဲခြင်းနဲ့ လုပ်ငန်းဆောင်ရွက်ရန် Timeline)များ၊ သတ်မှတ်ခြင်းများကို ယခုအခါ အဆိုပါလုပ်ငန်းစဉ်များကို ဆောင်ရွက်ပြီးဖြစ်တဲ့အတွက် ပြည်တွင်းလုပ်ငန်းစဉ်ဖြစ်တဲ့ နိုင်ငံခြားရေးဝန်ကြီးဌာန၊ အပြည်ပြည်ဆိုင်ရာပူးပေါင်းဆောင်ရွက်ရေးဝန်ကြီးဌာန၊ စီးပွားရေးနှင့် ကူးသန်း ရောင်းဝယ်ရေးဝန်ကြီးဌာနနဲ့ ပြည်ထောင်စုရှေ့နေချုပ်ရုံးတို့၏ သဘောထားမှတ်ချက်များ တောင်းခံခဲ့ပြီး စီးပွားရေးရာကော်မတီနဲ့ ပြည်ထောင်စုအစိုးရအဖွဲ့တို့ကို တင်ပြခဲ့ကာ ခွင့်ပြုချက်များ ရရှိခဲ့ပြီးဖြစ်ပါတယ်။ ဆက်လက်၍ ပြည်ထောင်စုလွှတ်တော်သို့ တင်ပြအတည်ပြုချက် ရယူနိုင်ရေးအတွက် နိုင်ငံတော် သမ္မတက ပြည်ထောင်စုလွှတ်တော် နာယကထံ သဝဏ်လွှာပေးပို့ခြင်း ဖြစ်ပါတယ်။ ပြည်ထောင်စုလွှတ်တော်ရဲ့ ခွင့်ပြုချက်ရပါက သံတမန်လုပ်ငန်းစဉ်ဖြစ်တဲ့ Instrument of Accession Letter အား နိုင်ငံခြားရေးဝန်ကြီး ဌာန ပြည်ထောင်စုဝန်ကြီးက လက်မှတ်ရေးထိုးပြီး ဘယ်လ်ဂျီယံနိုင်ငံ မြန်မာသံရုံးကတစ်ဆင့် ကမ္ဘာ့ အကောက်ခွန်အဖွဲ့သို့ ပေးပို့ခြင်းကို ဆောင်ရွက်ရမှာဖြစ်ပါတယ်။ သို့ပါ၍ ကမ္ဘာ့အကောက်ခွန်အဖွဲ့က ပြန်လည်သုံးသပ်ထားတဲ့ အပြည်ပြည်ဆိုင်ရာ ကျိုတိုသဘောတူ စာချုပ်(WCO-Revised Kyoto Convention) သို့ မြန်မာနိုင်ငံမှ အဖွဲ့ဝင်နိုင်ငံအဖြစ် ဝင်ရောက်နိုင်ရေး ကိစ္စအား ပြည်ထောင်စုလွှတ်တော်မှ အတည်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျာ။ ကျေးဇူးတင်ပါတယ်။</speech>
<title>အထက်ပါကိစ္စနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ ပေးပို့စာမိတ္တူကို လွှတ်တော်ကိုယ်စားလှယ်များထံ ကြိုတင်ဖြန့်ဝေထားပါတယ်။ ပေးပို့စာမိတ္တူကို နောက်ဆက်တွဲဖြင့် ဖော်ပြထားပါသည်။ အထက်ပါကိစ္စနဲ့စပ်လျဉ်းပြီး လွှတ်တော်ကိုယ်စားလှယ်များရဲ့ ဆွေးနွေးခြင်းအစီအစဉ်ကို နောက်တစ်ပတ်မှာ ဆောင်ရွက်ဖို့ လျာထားပါတယ်။ ဒါကြောင့် ဆွေးနွေးလိုတဲ့ လွှတ်တော်ကိုယ်စားလှယ် ရှိပါက ၂၅-၁၁-၂၀၁၉ ရက် (တနင်္လာနေ့)မွန်းလွဲတစ်နာရီ နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်း ကြေညာပါတယ်။</speech>
</motion>
</section>
<section value="Report">
<report>
<title>ပညာရေးဝန်ကြီးဌာန၊ အခြေခံပညာဦးစီးဌာန၏ ၂၀၁၈-၂၀၁၉ ခု၊ ဘဏ္ဍာရေးနှစ် ခွင့်ပြုရန်ပုံငွေတွင် ပါဝင်သော တည်ဆောက်ရေးလုပ်ငန်းများ အကောင်အထည်ဖော် ဆောင်ရွက်နိုင်မှုအခြေအနေအပေါ် ပြည်သူ့ငွေစာရင်း ပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ အမှတ်စဉ် (၁၅/၂၀၁၉)အပါအဝင် လွှတ်တော်ကိုယ်စားလှယ်များ၏ ဆွေးနွေးချက်များအပေါ် ပညာရေးဝန်ကြီးဌာနက ပြန်လည်ရှင်းလင်းဆွေးနွေးခြင်း၊</title>
<speech type="speaker">အစီအစဉ်(၉)လွှတ်တော်ကိုယ်စားလှယ်များခင်ဗျား။ ပညာရေးဝန်ကြီးဌာန၊ အခြေခံပညာဦးစီးဌာနရဲ့ ၂၀၁၈-၂၀၁၉ ခု၊ ဘဏ္ဍာရေးနှစ် ခွင့်ပြုရန်ပုံငွေတွင်ပါဝင်တဲ့ တည်ဆောက်ရေး လုပ်ငန်းများ အကောင်အထည်ဖော် ဆောင်ရွက်နိုင်မှု အခြေအနေနဲ့စပ်လျဉ်းတဲ့ ပြည်သူ့ငွေစာရင်းပူးပေါင်း ကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာတင်သွင်းခြင်း၊ အစီရင်ခံစာအပေါ် လွှတ်တော်ကိုယ်စားလှယ်များ ဆွေးနွေးခြင်းတို့ကို ပြီးခဲ့တဲ့ ပြည်ထောင်စုလွှတ်တော် အစည်းအဝေးများမှာ ယခုပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ အပါအဝင် လွှတ်တော်ကိုယ်စားလှယ်များရဲ့ ဆွေးနွေးချက်များအပေါ် သက်ဆိုင်ရာ ပြည်ထောင်စုအဆင့် အဖွဲ့ အစည်းဝင်က ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="16">ဒေါက်တာမျိုးသိမ်းကြီး(ပြည်ထောင်စုဝန်ကြီး၊ ပညာရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီး၊ အမျိုးသားလွှတ်တော် ဥက္ကဋ္ဌကြီး၊ ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စုအဆင့်အဖွဲ့ အစည်းဝင်နှင့် ဧည့်သည်တော်များအားလုံး မင်္ဂလာအပေါင်း နှင့် ပြည့်စုံပါစေလို့ ပထမဦးစွာ နှုတ်ခွန်းဆက်သဂါရဝပြုအပ်ပါတယ်။ ကျွန်တော်ကတော့ ပညာရေးဝန်ကြီး ဌာန ပြည်ထောင်စုဝန်ကြီး ဒေါက်တာမျိုးသိမ်းကြီး ဖြစ်ပါတယ်။ ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက်အစီရင်ခံစာ အမှတ်စဉ် (၁၅/၂၀၁၉) အပါအဝင် လွှတ်တော် ကိုယ်စားလှယ်များရဲ့ ဆွေးနွေးချက်များအပေါ် ပြန်လည်ရှင်းလင်း တင်ပြခွင့်ပြုပါရန် လေးစားစွာ တင်ပြ အပ်ပါတယ်။ ပြည်သူ့ငွေစာရင်းပူးပေါင်းကော်မတီအဖွဲ့နှင့် ပြည်ထောင်စုလွှတ်တော်ကိုယ်စားလှယ်များရဲ့ ရှုထောင့် ပေါင်းစုံမှ အလေးထားသုံးသပ်အကြံပြုချက်များအပေါ်လည်း ပညာရေးဝန်ကြီးဌာနအနေနဲ့ အထူးကျေးဇူး တင်ရှိပါကြောင်းနဲ့ လေးစားတန်ဖိုးထား လိုက်နာဆောင်ရွက်သွားမည်ဖြစ်ပါကြောင်း တင်ပြအပ်ပါတယ်။ လေးစားအပ်ပါသော နာယကကြီးခင်ဗျား။ Power Pointအသုံးပြု တင်ပြခွင့်ပြုပါရန် လေးစားစွာ တင်ပြအပ်ပါတယ်။ ပြည်သူ့ငွေစာရင်းပူးပေါင်းကော်မတီရဲ့ သုံးသပ်ချက် အပိုဒ်၂၀ ပါ ကျွန်တော်တို့ ၂၀၁၈-၂၀၁၉ ခု၊ ဘဏ္ဍာရေးနှစ် ရန်ပုံငွေခွင့်ပြုချက်ပါ တည်ဆောက်ရေးလုပ်ငန်းများ အကောင်အထည်ဖော် ဆောင်ရွက်ရာမှာ အားနည်းချက်တွေ ဖြစ်ပေါ်နေတယ်လို့ ကျွန်တော်တို့ ဒါသုံးသပ်အကြံပြုချက် ၄ ခုရှိ ပါတယ်။ (က) တင်ဒါလုပ်ငန်းတွေကို သတ်မှတ်ညွှန်ကြားချက်အတိုင်း ာင်ရွက်နိုင်မှု အားနည်းခြင်း၊ (ခ) တည်ဆောက်ရေးလုပ်ငန်းများတွင် ကုမ္ပဏီများအနေနဲ့ ်တပြေးညီ တည်ဆောက်ခြင်းမရှိ၍ နှောင့်နှေးကြန့်ကြာမှုများ ဖြစ်ပေါ်ခြင်း၊ (ဂ) အရည်အသွေးစံချိန်စံညွှန်းပြည့်မီရေး စိစစ်ကြီးကြပ်မှုတွင် အားနည်းချက်များ ဖြစ်ပေါ်ခြင်း၊ (ဃ) လုပ်ငန်းပြီးစီးမှုနှင့်တပြေးညီ လုပ်ငန်းတန်ဖိုး ပေးချေနိုင်မှုမရှိခြင်း ဆိုပြီးတော့ ကျွန်တော်တို့ အပိုဒ် ၂၀၊ ၂၁၊ ၂၂၊ ၂၃ နဲ့ ပတ်သက်ပြီးတော့ ဒါ ပြည်သူ့ငွေစာရင်းပူးပေါင်း ကော်မတီကနေပြီးတော့ အကြံပြု တင်ပြထားပါတယ်။ ဒါနဲ့ပတ်သက်ပြီးတော့မှ လွှတ်တော်ကိုယ်စားလှယ်တွေကလည်းပဲ ကျွန်တော်တို့ အောက်ပါ အကြံပြုချက်တွေကို ကျွန်တော်တို့ အလေးထား ပြုပြင်ဆောင်ရွက်သွားဖို့အတွက် အကြံပြုထားပါတယ်။ တွေနဲ့အညီ ဆောင်ရွက်ရတာဖြစ်တဲ့အတွက်ကြောင့်မို့လို့ အလေးထား လိုက်နာဆောင်ရွက်သွားမှာ ဖြစ်ပါတယ်။ အဆောက်အဦတွေ စံချိန်စံညွှန်းပြည့်မီစွာ တည်ဆောက်ရေးနဲ့ ပတ်သက်ပြီးတော့လည်းပဲ တာဝန် ရှိသူတွေနဲ့ ပူးပေါင်းပြီးတော့မှ ဒါကို အရည်အသွေးပြည့်မီစွာနဲ့ ောင်ရွက်ဖို့အတွက် ဆက်လက် စီစဉ်ဆောင်ရွက်သွားမှာ ဖြစ်ပါတယ်။ အရည်အသွေးစစ်ဆေးတဲ့ QC စစ်ဆေးမှုနဲ့ ပတ်သက်ပြီးတော့ ဆောင်ရွက်ရန် အကြံပြုချက်တွေနဲ့ ပတ်သက်ပြီးတော့လည်း ဒါကို ဒီပြည်သူ့ငွေစာရင်းပူးပေါင်းကော်မတီနဲ့ ပြည်ထောင်စုလွှတ်တော် ကိုယ်စားလှယ်တွေကနေပြီးတော့မှ အကြံပြုချက်တွေ ကျွန်တော်တို့ ရရှိပါတယ်။ လုပ်ငန်းအမှန်တကယ် ပြီးစီးမှုအလိုက် ်တပြေးညီ ငွေပေးချေရေးလုပ်ငန်းနဲ့ ပတ်သက်ပြီးတော့ လည်းပဲ ကျွန်တော်တို့ကို အကြံပြုထားပါတယ်။ နောက်ဆုံးတစ်ချက်ကတော့ ကျွန်တော်တို့ PAE နှုန်းထား တွေကို တစ်ပြေးညီ ချထားခြင်းမပြုဘဲ ဒေသအလိုက် သင့်လျော်တဲ့ နှုန်းထားတွေ သတ်မှတ်ခွင့်ပြုရေး ဆိုပြီးတော့ ကျွန်တော်တို့ လွှတ်တော်ကိုယ်စားလှယ်များက အကြံပြု တင်ပြသွားပါတယ်။ အဲဒီတော့ ပညာရေးဝန်ကြီးဌာနအနေနဲ့ ၂၀၁၈-၂၀၁၉ ခု၊ ဘဏ္ဍာရေးနှစ် အခြေခံပညာဦးစီး ဌာနရဲ့ တည်ဆောက်ရေးလုပ်ငန်း ၄,၇၉ရ ခုကို သက်ဆိုင်ရာ တိုင်းဒေသကြီး၊ ပြည်နယ်အစိုးရအဖွဲ့ တွေရဲ့ ဦးဆောင်မှုနဲ့ တင်ဒါခေါ်ယူခြင်း၊ လုပ်ငန်းအပ်နှံခြင်း၊ လုပ်ငန်းများ စံချိန်စံညွှန်းနဲ့အညီ ီးစီးရေးနဲ့ ကြီးကြပ်ကွပ်ကဲခြင်း၊ ငွေပေးချေမှုတွေကိုလည်းပဲ တိုင်းဒေသကြီး၊ ပြည်နယ်အစိုးရအဖွဲ့ရဲ့ ဝန်ကြီးချုပ် သို့မဟုတ် ဝန်ကြီးချုပ်မှ တာဝန်ပေးသော ဝန်ကြီးတစ်ဦးရဲ့ ခွင့်ပြုချက်ဖြင့် လုပ်ငန်းပြီးစီးမှု သတ်မှတ် ရာခိုင်နှုန်းအလိုက် လုပ်ငန်းတန်ဖိုးရဲ့ ၂၅ ရာခိုင်နှုန်းစီဖြင့် (၄)ကြိမ်ခွဲ၍ ပေးချေရန် သက်ဆိုင်ရာ တိုင်းဒေသကြီး၊ ပြည်နယ်အစိုးရအဖွဲ့တွေကို ကျွန်တော်တို့ ဘဏ္ဍာရေးလုပ်ထုံးလုပ်နည်းနှင့်အညီ ဆောင်ရွက်နိုင်ဖို့အတွက် ၂၀၁၈ ခုနှစ်၊ အောက်တိုဘာလ ၁၉ ရက်နေ့မှာ ကျွန်တော်တို့ စာအမှတ်၊ ဘဏ္ဍာ-၂/ ဆောက်လုပ်ရေး ၂၀၁၈-၂၀၁၉ (၉၈၀၇) ဖြင့် လုပ်ငန်းအပ်နှံ ဆောင်ရွက်ခဲ့ပါတယ်။ ဒီလိုလုပ်ငန်းအပ်နှံ ဆောင်ရွက်တဲ့အခါ မှာလည်း ပညာရေးဝန်ကြီးဌာနအနေနဲ့ တိုင်းဒေသကြီး၊ ပြည်နယ်အစိုးရအဖွဲ့တွေကို တိုက်ရိုက်လုပ်ငန်း လုပ်ငန်းပြီးစီးမှုနဲ့ တစ်ပြေးညီလုပ်ငန်းတန်ဖိုးတွေကိုလည်း ပေးချေဆောင်ရွက်သွားဖို့လို့အတွက်နဲ့ (၂)ကြိမ်အထိ ကျွန်တော်တို့ ဒါတိုင်းဒေသကြီး၊ အစိုးရအဖွဲ့တွေမှာလည်း ဒါတည်ဆောက်ရေးလုပ်ငန်း တွေကို င်ဒါခေါ်ယူခြင်း၊ တည်ဆောက်ရေးလုပ်ငန်းများ ဆောင်ရွက်ခြင်း၊ ငွေပေးချေခြင်းတွေကို ဆောင်ရွက်ဖို့လို့အတွက် ဆောင်ရွက်တဲ့အခါမှာလည်း လုပ်ထုံးလုပ်နည်းနဲ့အညီ ကျွန်တော်တို့ တင်ဒါ လုပ်ငန်းတွေကိုလည်း ခေါ်ယူဆောင်ရွက်ရတာ ဖြစ်တဲ့အတွက် (၂)ကြိမ်အထိ တင်ဒါမအောင်မြင်တဲ့ လုပ်ငန်းတွေကို ကန့်သတ်တင်ဒါ သို့မဟုတ် သက်ဆိုင်ရာလွှတ်တော်ကိုယ်စားလှယ်တွေနဲ့ ညှိနှိုင်း ဆောင်ရွက်ခြင်းနဲ့ QC အဖွဲ့များရဲ့ စစ်ဆေးကြီးကြပ်မှုနဲ့ ကျောင်းတည်ဆောက်ရေး Next Slide Please ဒါကလည်း ကျွန်တော်တို့ အပ်နှံတဲ့ဟာနဲ့ ဒါပူးပေါင်းဆောင်ရွက်ဖို့လို့အတွက် ဒီညွှန်ကြားတဲ့စာ တွေဖြစ်ပါတယ်။ Next Slider ဒါကတော့ ကျွန်တော်တို့ လာမှာဖြစ်ပါတယ်။ ဒီ QC အဖွဲ့တွေရဲ့ စစ်ဆေးကြီးကြပ်မှုနဲ့ ကျောင်း တည်ဆောက်ရေးကော်မတီတွေနဲ့ ဖွဲ့စည်းဆောင်ရွက်ဖို့ စီစဉ်ဆောင်ရွက်လျက်ရှိပါတယ်။ အဆိုပါ အကြံပြုချက် တွေနဲ့ စပ်လျဉ်းပြီးတော့လည်း ၂၀၁၈-၂၀၁၉ ခု၊ ဘဏ္ဍာရေးနှစ်အတွင်း ပြီးပြတ်အောင် ဆောင်ရွက် နိုင်ခြင်းမရှိတဲ့ လုပ်ငန်းများအတွက် ဖြစ်ပေါ်လာတဲ့ ပိုလျှံငွေတွေကိုလည်း ပညာရေးဝန်ကြီးဌာနအနေနဲ့ တိုင်းဒေသကြီး၊ ပြည်နယ်အစိုးရအဖွဲ့များက နေပြီးတော့မှ ကျွန်တော်တို့ဒါ ပြန်လည်ပြီးတော့မှ ရရှိတဲ့ အထွေထွေပိုလျှံရန်ပုံငွေကို ကျွန်တော်တို့ အပ်နှံပြီးဖြစ်တဲ့အတွက် ၂၀၁၉-၂၀၂၀ ခု၊ ဘဏ္ဍာရေးနှစ် ဖြည့်စွက် ခွင့်ပြုငွေမှာ ပြန်လည်တောင်းခံပြီးတော့မှ ဒီမပြီးသေးတဲ့ လုပ်ငန်းတွေကို ပြီးပြတ်အောင် ဆက်လက် ဆောင်ရွက်သွားမည်ဖြစ်ပါကြောင်း တင်ပြအပ်ပါတယ်။ သက်ဆိုင်ရာ တိုင်းဒေသကြီး၊ ပြည်နယ်အစိုးရအဖွဲ့များသို့ ပြန်လည်တောင်းခံရန် လိုအပ်သော ရန်ပုံငွေတွေကိုလည်း ၂၀၁၉-၂၀၂၀ ခု၊ ဘဏ္ဍာရေးနှစ် ဖြည့်စွက်ခွင့်ပြုရန်ပုံငွေစာရင်းမှာ လျာထားတင်ပြ ဆောင်ရွက်သွားမည်ဖြစ်ပါကြောင်းနဲ့ ပြည်ထောင်စုအစိုးရအဖွဲ့ရုံးမှတစ်ဆင့် ၂၀၁၉ ခုနှစ်၊ နိုဝင်ဘာလ ၁၈ ရက်နေ့ ရက်စွဲပါစာအမှတ်၊ ဘဏ္ဍာ-၂/ ၂၀၁၉-၂၀၂၀/ ဆောက်လုပ်ရေး(၁၂၂၁၀) ဖြင့် အကြောင်းကြား 003:18:G8c1cmè: osèysaclosušill Foundation 4. Plinth Level 32 ş sa l¢gos que: ပြီးတော့လည်း Feasibility Study လုပ်ငန်းတွေကို သေချာစွာ ဆောင်ရွက်နိုင်ရေးအတွက် ကျွန်တော်တို့ ပညာရေးဝန်ကြီးဌာနအနေနဲ့ အခြေခံပညာဦးစီးဌာန၊ တိုင်းဒေသကြီး၊ ပြည်နယ် ပညာရေးမှူးရုံးတွေကို လည်းပဲ ကျွန်တော်တို့ ဒါညွှန်ကြားဆောင်ရွက်ထားပြီး ဖြစ်ပါကြောင်း တင်ပြအပ်ပါတယ်။ ဆက်လက်ပြီး ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာပါ Next slide Please အစီရင်ခံစာမှာဖော်ပြထားတဲ့ လုံခြုံဘေးကင်းပြီး ကလေးပျော် စံပြစာသင်ကျောင်း ဆောက်လုပ်ရေး လမ်းညွှန်ချက်စာအုပ် ဖြစ်ပါတယ်။ ဒီစာအုပ်သည် အင်မတန်ကောင်းမွန်တာ ဖြစ်တဲ့အတွက်ကြောင့်မို့လို့ ပြည်သူ့ငွေစာရင်းပူးပေါင်းကော်မတီကလည်းပဲ ထောက်ခံပြီးတော့ အသုံးပြုဖို့လို့အတွက် အကြံပြုထား တာဖြစ်တဲ့အတွက် ဒီစာအုပ်ကိုလည်းပဲ ကျွန်တော်တို့ စနစ်တကျနဲ့ အကောင်အထည်ဖော်ဆောင်ရွက် çaocesa ozos Swiss Agency for Development and Cooperation - SDC Sosundsag.saops:. ပူးပေါင်းပြီးတော့မှ တိုင်းဒေသကြီး၊ ပြည်နယ် ပညာရေးမှူးရုံးတွေကို ရှင်းလင်းဆောင်ရွက်လျက်ရှိပြီးတော့ ဆက်လက်ပြီးတော့လည်း မြို့နယ်အဆင့်၊ ကျောင်းအဆင့်တွေကိုလည်းပဲ အလုပ်ရုံဆွေးနွေးပွဲများ၊ သင်တန်းများ ဖွင့်လှစ်ဆောင်ရွက်နိုင်ရေးကိုလည်း ဆက်လက်စီစဉ် ဆောင်ရွက်လျက်ရှိပါကြောင်း လေးစားစွာတင်ပြ အပ်ပါတယ်။ ဒီဇိုင်းပုံစံနဲ့ စပ်လျဉ်းပြီးတော့မှ ဒေသနဲ့ကိုက်ညီသော အဆောက်အဦအမျိုးအစား (Steel Structure) သို့မဟုတ် RCC သို့မဟုတ် Brick-noggin(BN) အုတ်ညှပ်အမျိုးအစား သို့မဟုတ် Plinth Level အနိမ့်အမြင့် အပါအဝင် ဒါတွေကိုလည်းပဲ အခြေခံပညာဦးစီးဌာနမှ သတ်မှတ်ထားသော စာသင်ကျောင်း ပုံစံဒီဇိုင်းများ အတိုင်း သတ်မှတ်ရန်ပုံငွေဖြင့် တင်ပြတောင်းခံဆောင်ရွက်လျက်ရှိပြီးတော့ သက်ဆိုင်ရာ တိုင်းဒေသကြီး၊ ပြည်နယ် ပညာရေးမှူးရုံးများမှတစ်ဆင့် မြို့နယ်များအထိ ကျွန်တော်တို့ ဒါအခမဲ့ ဖြန့်ဝေဆောင်ရွက်လျက် ရှိပါတယ်။ ဒါတွေကို ကျွန်တော်တို့ ပညာရေးဝန်ကြီးဌာနရဲ့ Website မှာလည်းပဲ ခုနတုန်းက လုံခြုံ ဘေးကင်းပြီး ကလေးပျော် စံပြစာသင်ကျောင်းလမ်းညွှန်ချက်တွေ၊ အခုကျွန်တော်တို့ တင်ပြတဲ့ အဆောက်အဦ ဒီဇိုင်းနဲ့ ပတ်သက်တာတွေကိုလည်း ဝန်ကြီးဌာနရဲ့ Website တွေမှာလည်း တင်ပြီးတော့သော်လည်းကောင်း စီစဉ်ဆောင်ရွက်လျက်ရှိကြောင်း တင်ပြအပ်ပါတယ်။ ဆက်လက်ပြီးတော့လည်းပဲ ဒေသနဲ့ လိုက်လျောညီထွေဖြစ်တဲ့ ကျောင်းအဆောက်အဦပုံစံဖြစ်ရေး အတွက်ကိုလည်းပဲ ကျွန်တော်တို့ သက်ဆိုင်ရာ ကျောင်း Architect အဆောက်အဦဒီဇိုင်း ကျွမ်းကျင်သော ပညာရှင်တွေနဲ့ ကျွန်တော်တို့ ဒါတွေကိုပြန်လည်စိစစ်ပြီးတော့မှ မိုးများတဲ့ဒေသတွေ၊ ရေကြီးနစ်မြုပ်နိုင်တဲ့ ဒေသတွေ၊ ပြီးလို့ရှိရင် ပူပြင်းခြောက်သွေ့တဲ့ဒေသတွေ၊ ငလျင်ဒဏ်အန္တရာယ် ကြုံတွေ့နိုင်တဲ့ဒေသတွေ ဆိုပြီးတော့ ဒီလိုဒေသတွေအပေါ်မှာလည်းပဲ ကျွန်တော်တို့တစ်တွေရဲ့ အခြေခံပညာကျောင်း အဆောက် အဦ ဒီဇိုင်းတွေကိုလည်းပဲ ပြန်လည်စိစစ်ပြီးတော့မှ ပြင်ဆင်နိုင်ရေးကိုလည်းပဲ ဆောင်ရွက်လျက်ရှိပါကြောင်း လေးစားစွာတင်ပြအပ်ပါတယ်။ တင်ဒါခေါ်ယူခြင်းလုပ်ငန်းနဲ့ ပတ်သက်ပြီးတော့လည်း အများဆုံး နှစ်ကြိမ်အထိသာ ပြလုပ်ဖို့လို့နဲ့ တင်ဒါနှစ်ကြိမ်ခေါ်ယူသည့်တိုင် ဝင်ရောက်ယှဉ်ပြိုင်မည့်သူ မရှိတဲ့ ဒေသတွေမှာရှိတဲ့ တည်ဆောက်ရေး လုပ်ငန်းတွေ အတွက်ကိုလည်းပဲ တိုင်းဒေသကြီး၊ ပြည်နယ်အစိုးရအဖွဲ့များသို့ တင်ပြ၍ ပြည်သူ့ငွေစာရင်း ပူးပေါင်းကော်မတီရဲ့ အပိုဒ် ၂၁(င)ပါ အကြံပြုနည်းလမ်းများအတိုင်း ဆောင်ရွက်သွားဖို့လို့အတွက်ကို လည်းပဲ ကျွန်တော်တို့တာဝန်ကို လုပ်ထုံးလုပ်နည်းနဲ့အညီ တင်ဒါလုပ်ငန်းနဲ့ ဆောင်ရွက်ဖို့လို့နဲ့ အကြံပြု နည်းလမ်းတွေနဲ့ လိုက်နာဆောင်ရွက်ဖို့လို့အတွက်ကိုလည်းပဲ စီစဉ်ဆောင်ရွက်လျက်ရှိကြောင်း လေးစားစွာ တင်ပြအပ်ပါတယ်။ QC အဖွဲ့ ငှားရမ်းခြင်းနဲ့ ပတ်သက်၍ တိုင်းဒေသကြီး၊ ပြည်နယ်အစိုးရအဖွဲ့များရဲ့ ကြီးကြပ် လုပ်ငန်းတာဝန်များအား ထည့်သွင်းသတ်မှတ်ပေးရန်အတွက် စီစဉ်ဆောင်ရွက်လျက်ရှိကြောင်း လေးစားစွာ တင်ပြအပ်ပါတယ်။ QC စစ်ဆေးမှုကိုလည်းပဲ ်တစ်ပြေးညီ ဆောင်ရွက်နိုင်ရေးအတွက် Detail Work plan ကိုရေးဆွဲပြုစုရေး၊ တိုင်းဒေသကြီး၊ ပြည်နယ် ပညာရေးမှူးရုံးများမှတစ်ဆင့် သက်ဆိုင်ရာ တိုင်းဒေသကြီး၊ ပြည်နယ်အစိုးရအဖွဲ့များသို့လည်း ညှိနှိုင်းပူးပေါင်း ဆောင်ရွက်သွားမည်ဖြစ်ပါကြောင်း လေးစားစွာတင်ပြအပ်ပါတယ်။ နာယကကြီးခင်ဗျား။ လုပ်ငန်းပေးချေမှုနှင့် ပတ်သက်၍ လုပ်ငန်းတန်ဖိုး ပေးချေနိုင်ရေးအတွက်၊ ေးချေနိုင်စေရေးအတွက် သက်ဆိုင်ရာ တိုင်းဒေသကြီး၊ ပြည်နယ် ပညာရေးမှူးရုံးများမှတစ်ဆင့် သက်ဆိုင်ရာ တိုင်းဒေသကြီး၊ ပြည်နယ်အစိုးရအဖွဲ့များသို့တင်ပြ၍ လုပ်ငန်းတန်ဖိုးငွေပေးချေတဲ့ လုပ်ငန်းကို ဆောင်ရွက်ရတာ ဖြစ်တဲ့အတွက်ကြောင့်မို့လို့ ဒီလုပ်ငန်းငွေမပေးချေမီမှာလည်းပဲ ကျွန်တော်တို့ဒီ သူ့ရဲ့လုပ်ငန်း ရာခိုင်နှုန်းအလိုက် ပြီးစီးမှုရှိ မရှိ၊ ပြီးတော့ QC အဖွဲ့တွေရဲ့ စစ်ဆေးမှု၊ ပြီးတော့ သက်ဆိုင်ရာ တိုင်းဒေသကြီး၊ ပြည်နယ်အစိုးရအဖွဲ့ တွေရဲ့ အတည်ပြုချက်တွေနဲ့ စိစစ်ဆောင်ရွက်သွားတာဖြစ်တဲ့ အတွက်ကြောင့်မို့လို့ ဒီ လုပ်ငန်းကိုလည်းပဲ ကျွန်တော်တို့ ပူးပေါင်းညှိနှိုင်း ဆောင်ရွက်သွားမည်ဖြစ်ပါကြောင်း လေးစားစွာ တင်ပြ အပ်ပါတယ်။ ပညာရေးဝန်ကြီးဌာန အခြေခံပညာဦးစီးဌာနအနေနဲ့ Next Slide Please အဆောက်အဦတွေ ဆောက်လုပ်ဖို့လို့အတွက် ရန်ပုံငွေ တင်ပြတောင်းခံရာမှာလည်းပဲ PAE နှုန်းထား တွေကို တစ်ပြေးညီ သတ်မှတ်ထားခြင်းမျိုးမဟုတ်ဘဲ ဒေသအလိုက် သူ့ရဲ့ သွားလာရေးခက်ခဲမှုအပေါ်မှာ မူတည်ပြီးတော့ တိုင်းဒေသကြီး၊ ပြည်နယ်အစိုးရအဖွဲ့တွေနဲ့ ညှိနှိုင်းပြီးတော့မှ တိုင်းဒေသကြီး၊ ပြည်နယ် အစိုးရအဖွဲ့တွေက သတ်မှတ်ပေးသော PAE နှုန်းထားတွေကို ကျွန်တော်တို့ဒါ တင်ပြပြီးတော့မှ ပညာရေး မြှင့်တင်မှု ကော်မတီရဲ့ စိစစ်မှုနဲ့ သတ်မှတ် PAE နှုန်းထားတွေအတိုင်းကို ဒေသအလိုက် PAE နှုန်းထား များဖြင့် ခွင့်ပြုချက် ရယူဆောင်ရွက်လျက်ရှိကြောင်း တင်ပြအပ်ပါတယ်။ လေးစားအပ်ပါသော နာယကကြီးခင်ဗျား။ တည်ဆောက်ရေးလုပ်ငန်းတွေကို ဆောင်ရွက်တဲ့ အခါမှာ သစ်သားရှားပါးမှုအရ Steel Structure သို့ ပြောင်းလဲတည်ဆောက်ရာမှာ သက်ဆိုင်ရာ ဦးစီးဌာနတွေကို လည်းပဲ တင်ပြပြီးတော့မှ ခွင့်ပြုမိန့်ရရှိမှသာ ကျွန်တော်တို့ဆောင်ရွက်ရတာ ဖြစ်ပါတယ်။ ဒီလိုလုပ်ငန်း ဆောင်ရွက်ပြီးစီးမှုအပေါ် အထောက်အထားများ ပြည့်စုံပါက ်တစ်ပြေးညီ ကျွန်တော်တို့ ဒါကို စီစဉ်ဆောင်ရွက်ပေးလျက်ရှိပါကြောင်း တင်ပြအပ်ပါတယ်။ အခြေခံပညာဦးစီးဌာအနေနဲ့ ကျောင်းတွေကို မဲဆန္ဒနယ် လွှတ်တော်ကိုယ်စားလှယ်တွေရဲ့ ထောက်ခံချက်နဲ့ တင်ပြလာမှုအပေါ်မှာလည်းပဲ တိုင်းဒေသကြီး၊ ပြည်နယ်ပညာရေးမှူးရုံးများမှတစ်ဆင့် တိုင်းဒေသကြီး၊ ပြည်နယ်အစိုးရအဖွဲ့များသို့ တင်ပြအတည် ပြုချက်ရယူပြီး လာမယ့်ဘဏ္ဍာရေးနှစ်တွေမှာ ထည့်သွင်း စီစဉ်ဆောင်ရွက်သွားမည်ဖြစ်ပါကြောင်း တင်ပြ အပ်ပါတယ်။ ၂၀၁၈-၂၀၁၉ ခု၊ ဘဏ္ဍာရေးနှစ်အတွင်း ငွေလုံးငွေရင်း တည်ဆောက်ရေးလုပ်ငန်းများ ဆောင်ရွက် ရာတွင် မြို့နယ်တည်ဆောက်ရေး အရည်အသွေး စစ်ဆေးရေးကော်မတီအား ပညာရေးဝန်ကြီးဌာနမှ သက်ဆိုင်ရာတိုင်းဒေသကြီး၊ ပြည်နယ်အစိုးရအဖွဲ့များရဲ့ ကြီးကြပ်မှုနှင့် ပူးပေါင်းပြီး ဖွဲ့စည်းဆောင်ရွက် လျက်ရှိတာဖြစ်ကြောင်း တင်ပြအပ်ပါတယ်။ ပြည်သူ့ငွေစာရင်းပူးပေါင်းကော်မတီရဲ့ အပိုဒ် ၂၀ ပါ တည်ဆောက်ရေးလုပ်ငန်းများ အကောင်အထည်ဖော်ဆောင်ရွက်ရာတွင် အားနည်းချက်များ၊ အပိုဒ် ၂၁ ပါ တည်ဆောက်ရေး လုပ်ငန်းများ သတ်မှတ်ကာလအတွင်း ီးစီးနိုင်ရေး သုံးသပ်ချက်များ၊ အပိုဒ် ၂၂ ပါ တည်ဆောက်ရေးလုပ်ငန်း စံချိန်၊ စံညွှန်းပြည့်မီရေး သုံးသပ်ချက်များနှင့် အပိုဒ် ၂၃ ပါ လုပ်ငန်းတန်ဖိုး ပေးချေခြင်း၊ လုပ်ငန်းပြီးစီးမှုနှင့် တစ်ပြေးညီ ပေးချေနိုင်စေရေးအတွက် သုံးသပ်ချက်များနှင့် အပိုဒ် ၂၄ ပါ အထွေထွေသုံးသပ်အကြံပြုချက်များအား ပညာရေးဝန်ကြီးဌာန၊ အခြေခံပညာဦးစီးဌာနအနေနဲ့ အလေးထား လိုက်နာဆောင်ရွက်သွားမည်ဖြစ်ပါကြောင်း တင်ပြအပ်ပါတယ်။ ပညာရေးဝန်ကြီးဌာနအနေနဲ့ အမျိုးသားပညာရေးဥပဒေနှင့် ပြင်ဆင်တဲ့ဥပဒေပါ သူငယ်တန်းအပေါင်း ၁၂ တန်း၊ အခြေခံပညာရေးစနစ်ကို ပြုပြင်ပြောင်းလဲအကောင်အထည်ဖော် ဆောင်ရွက်တဲ့အခါမှာ လိုအပ် လျက်ရှိတဲ့ ဆရာ၊ ဆရာမများ၊ စာသင်ခန်းများ၊ စာကြည့်တိုက်များ၊ သင်ထောက်ကူပစ္စည်းများ၊ သန့်စင် ခန်းများ၊ ကျောင်းဖွံ့ဖြိုးရေးများနဲ့ ပတ်သက်ပြီးတော့မှ ဖြည့်ဆည်းပေးနိုင်ဖို့အတွက် သက်ဆိုင်ရာ တိုင်းဒေသကြီး၊ ပြည်နယ်အစိုးရအဖွဲ့များ၊ လွှတ်တော်ကိုယ်စားလှယ်များ၊ တိုင်းဒေသကြီး၊ ပြည်နယ် ပညာရေးမှူးရုံးများ၊ ခရိုင်ပညာရေးမှူးရုံးများ၊ မြို့နယ်ပညာရေးမှူးရုံးများ၊ ကျောင်းအုပ်များ၊ မိဘအုပ်ထိန်းသူ၊ ပြည်သူများနဲ့လည်း တွေ့ဆုံပြီးတော့မှ ပြည်သူ့ငွေစာရင်းပူးပေါင်းကော်မတီရဲ့ အကြံပြုချက်တွေနဲ့ လွှတ်တော် ကိုယ်စားလှယ်များရဲ့ အကြံပြုချက်များနဲ့အညီ အလေးထားလိုက်နာ ဆောင်ရွက်ဖို့အတွက်ကိုလည်း ကျွန်တော်တို့ သွားရောက်ပြီး ရှင်းလင်းဆွေးနွေးဖို့လို့အတွက်ကိုလည်း စီစဉ်ဆောင်ရွက်လျက်ရှိပါကြောင်း တင်ပြအပ်ပါတယ်။ ၄,၇၉ရ ခုမှာ လုပ်ငန်း ၇၆ ခုကို အထွေထွေပိုလျှံရန်ပုံငွေသို့ ပြန်လည်အပ်နှံခဲ့ပြီးတော့ ကျန်ရှိတဲ့လုပ်ငန်း ၄,၇၂၁ ခုအနက် ၂၀၁၉ ခုနှစ်၊ စက်တင်ဘာလ ၃၀ ရက်နေ့အထိ လုပ်ငန်းစုစုပေါင်း ၂,၅၉၀ ခုမှာ ၁၀၀ ရာခိုင်နှုန်း ပြီးစီးပြီးဖြစ်ပါကြောင်း လေးစားစွာ တင်ပြအပ်ပါတယ်။ ဒါကြောင့်မို့လို့ ကျန်ရှိနေတဲ့ လုပ်ငန်း စုစုပေါင်း ၂,၁၃၁ ခုမှာ အခြေခံပညာဦးစီးဌာနအနေနဲ့ ကျန်ရှိနေပါတယ်။ ကျန်ရှိနေတဲ့ လုပ်ငန်း ၂,၁၃၁ ခုမှာ ၈၀ ရာခိုင်နှုန်းနှင့်အထက် ပြီးစီးတဲ့လုပ်ငန်းက ၃၃၈ ခု ရှိပါတယ်။ ၄၀ ရာခိုင်နှုန်းနှင့်အထက် ကျွန်တော်တို့ ၈၀ ရာခိုင်နှုန်းအကြား ပြီးစီးတဲ့လုပ်ငန်း စုစုပေါင်း ၁,၃၅၄ ခု ရှိပါတယ်။ ၂၀ ရာခိုင်နှုန်းနှင့် ၄၀ ရာခိုင်နှုန်းအကြားရှိသော လုပ်ငန်း ၄၂၁ ခု နှင့် ၂၀ ရာခိုင်နှုန်းအောက် လုပ်ငန်းစုစုပေါင်း ၂၃ ခု ဖြစ်ကြောင်း တင်ပြအပ်ပါတယ်။ ဒါကြောင့်မို့လို့ ၂၀ ရာခိုင်နှုန်းအောက်လုပ်ငန်း ၂၃ ခု ကတော့ ပဲခူးတိုင်းဒေသကြီးမှ ကျောင်း ၁ ကျောင်း၊ မကွေးတိုင်းဒေသကြီးမှ အခြေခံပညာကျောင်း ၂၂ ကျောင်းဖြစ်ကြောင်း လေးစားစွာ တင်ပြအပ်ပါတယ်။ ဒါကြောင့်မို့လို့ ကျွန်တော်တို့အနေနဲ့ ဒါတွေကို ညှိနှိုင်းပေါင်းစပ်ပြီး အကျိုးရှိထိရောက် ပွင့်လင်းမြင်သာပြီးတော့မှ ကျွန်တော်တို့ ဒါ ဆက်လက်စီစဉ် ဆောင်ရွက်သွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ ပညာရေးဝန်ကြီးဌာန၊ အခြေခံပညာဦးစီးဌာနမှ တည်ဆောက်ရေးလုပ်ငန်း စုစုပေါင်း ၄,၇၉ရ ခုမှာ ကျွန်တော်တို့ အထွေထွေပိုလျှံရန်ပုံငွေကို ၇၆ ခု ပြန်အပ် လိုက်တဲ့အတွက် ၄,၇၂၁ ခု ရှိပါတယ်။ အဲဒီထဲက ၂,၅၉၀ ခုဟာ ၁၀၀ ရာခိုင်နှုန်း ပြီးစီးပြီးတော့မှ ကျွန်တော်တို့ လုပ်ငန်း ၂,၀၈၃ ခုအတွက် အထွေထွေပိုလျှံရန်ပုံငွေကို ကျွန်တော်တို့ ဒါ ၂၀၁၈-၂၀၁၉ ဘဏ္ဍာနှစ်မှာ ပ်ငန်းမပြီးစီးတဲ့အတွက် ဒီ ၅၁.၀၄၃ ဘီလီယံနဲ့ လုပ်ငန်း ၂၅၁ ခုအတွက် ၄.၃၂၃ ဘီလီယံ၊ စုစုပေါင်းလုပ်ငန်း ၂,၃၃၄ ခုအတွက် ၅၅.၃၆၆ ဘီလီယံကို ကျွန်တော်တို့ အထွေထွေပိုလျှံရန်ပုံငွေကို ပြန်လည်အပ်နှံထားပြီးဖြစ်ကြောင်းနဲ့ ဒီလုပ်ငန်းပြန်လည်အပ်နှံထားတဲ့ ၅၅.၃၆၆ ဘီလီယံမှာလည်းပဲ တည်ဆောက်ရေးလုပ်ငန်းတွေ အပြီးသတ် လုပ်ငန်းဆောင်ရွက်နိုင်မယ့် လုပ်ငန်းတွေကို ၂၀၁၉-၂၀၂၀ ဘဏ္ဍာရေးနှစ်ရဲ့ RE ဖြည့်စွက်ရန်ပုံငွေမှာ ဘဏ္ဍာရေးလုပ်ထုံးလုပ်နည်းနဲ့ အညီ အတည်ပြုချက်ရရှိရေးကို ဆက်လက်စီစဉ် ဆောင်ရွက်ပြီးတော့မှ ဒီ ပြည်သူ့ငွေစာရင်းပူးပေါင်းကော်မတီရဲ့ အကြံပြုချက်တွေနဲ့ လွှတ်တော်ကိုယ်စားလှယ်တွေရဲ့ အကြံပြုချက်တွေကို ကျွန်တော်တို့အနေနဲ့ အလေးထားလိုက်နာ ပြီးတော့မှ ကျွန်တော်တို့အားလုံးနဲ့ တိုင်းဒေသကြီး၊ ပြည်နယ်အစိုးရအဖွဲ့တွေ၊ လွှတ်တော်ကိုယ်စားလှယ်တွေ၊ ကျောင်းမှာရှိတဲ့ ကျောင်းအုပ်၊ ဆရာ၊ ဆရာမတွေ၊ မိဘတွေ၊ အုပ်ထိန်းသူတွေ၊ ပြည်သူတွေနဲ့ ပူးပေါင်း ပြီးတော့မှ အကျိုးရှိထိရောက် ပွင့်လင်းမြင်သာပြီးတော့မှ မည်သည့်ခွဲခြားမှုမျှ မရှိဘဲ၊ တစ်ဦးမျှမချန်ထားဘဲ အရည်အသွေးရှိသော သင်ယူမှုစနစ်ဖြင့် တစ်သက်တာ သင်ယူမှုအခွင့်အလမ်း ရရှိရေးအတွက်ကို ဆက်လက်ပြီးတော့မှ ကျွန်တော်တို့ ဖြည့်ဆည်းပူးပေါင်း ဆောင်ရွက်သွားမည်ဖြစ်ပါကြောင်း လေးစားစွာ တင်ပြအပ်ပါတယ်။ အားလုံးကို အထူးကျေးဇူးတင်ရှိအပ်ပါတယ်။</speech>
<title>အထက်ပါအစီရင်ခံစာ(၁၅/၂၀၁၉)ကို လွှတ်တော်က သဘောတူလက်ခံရန် ပြည်သူ့ငွေစာရင်းပူးပေါင်း ကော်မတီက အဆိုတင်သွင်းခြင်းနှင့် လွှတ်တော်၏ အတည်ပြုချက်ရယူခြင်း</title>
<speech type="speaker">အစီအစဉ်(၁၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်သူ့ ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ(၁၅/၂၀၁၉) ကို လွှတ်တော်က သဘောတူလက်ခံရန် ပြည်ထောင်စု လွှတ်တော်ဆိုင်ရာနည်းဥပဒေ ၁၀၄ နည်းဥပဒေခွဲ (င) နဲ့အညီ ပြည်သူ့ငွေစာရင်းပူးပေါင်းကော်မတီက အဆိုတင်သွင်းဖို့ ဖြစ်ပါတယ်။</speech>
<speech><mp id="1434">ဦးအောင်မင်း(ဒုတိယဥက္ကဋ္ဌ-၁၊ ပြည်သူ့ငွေစာရင်းပူးပေါင်းကော်မတီ)</mp>ပြည်ထောင်စုလွှတ်တော် နာယက၊ အမျိုးသားလွှတ်တော် ဥက္ကဋ္ဌနှင့် ပြည်ထောင်စုလွှတ်တော်ကိုယ်စားလှယ်များ၊ ဖိတ်ကြားထားသည့် အဖွဲ့အစည်းဝင်များနှင့် ဧည့်သည်တော်များအား လေးစားစွာ ဂါရဝပြုအပ်ပါတယ်။ ကျွန်တော်ကတော့ ဧရာဝတီတိုင်းဒေသကြီး၊ ဇလွန်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးအောင်မင်းဖြစ်ပြီး ပြည်သူ့ ငွေစာရင်းပူပေါင်းကော်မတီ ဥက္ကဋ္ဌရဲ့ တာဝန်ပေးအပ်ချက်အရ အဆိုတင်သွင်းသွားမှာဖြစ်ပါတယ်။ လေးစားအပ်ပါသော နာယကကြီးခင်ဗျား။ ပညာရေးဝန်ကြီးဌာန၊ အခြေခံပညာဦးစီးဌာန၏ ၂၀၁၈-၂၀၁၉ ခု၊ ဘဏ္ဍာရေးနှစ် ခွင့်ပြုရန်ပုံငွေတွင်ပါဝင်သော တည်ဆောက်ရေးလုပ်ငန်းများ အကောင် အထည်ဖော်ဆောင်ရွက်နိုင်မှု အခြေအနေနှင့်စပ်လျဉ်း၍ ပြည်သူ့ငွေစာရင်းပူးပေါင်းကော်မတီ၏ လေ့လာ တွေ့ရှိချက်နှင့် သဘောထားမှတ်ချက်အစီရင်ခံစာအမှတ်စဉ် (၁၅/၂၀၁၉)ကို ပြည်ထောင်စုလွှတ်တော်က သဘောတူလက်ခံပေးပါရန် ပြည်ထောင်စုလွှတ်တော်ဆိုင်ရာ နည်းဥပဒေ ၁၀၄ နည်းဥပဒေခွဲ(င)နှင့်အညီ အဆိုတင်သွင်းအပ်ပါသည်။ ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ လွှတ်တော်ရဲ့ အဆုံးအဖြတ်ရယူ ပါ့မယ်။ ပြည်သူ့ငွေစာရင်းပူးပေါင်းကော်မတီရဲ့ အဆိုကို အတည်ပြုရန် လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။</speech>
<speech type="speaker">သဘောမတူသူမရှိတဲ့အတွက် ပညာရေးဝန်ကြီးဌာန၊ အခြေခံပညာဦးစီး ဌာနရဲ့ ၂၀၁၈-၂၀၁၉ ခု၊ ဘဏ္ဍာရေးနှစ် ခွင့်ပြုရန်ပုံငွေတွင်ပါဝင်တဲ့ တည်ဆောက်ရေးလုပ်ငန်းများ အကောင်အထည်ဖော် ဆောင်ရွက်နိုင်မှု အခြေအနေနဲ့စပ်လျဉ်းပြီး ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ(၁၅/၂၀၁၉) ကို လွှတ်တော်က သဘောတူ အတည်ပြုကြောင်း ကြေညာပါတယ်။</speech>
</report>
</section>
<section value="Motion">
<motion>
<title>စက်မှုဝန်ကြီးဌာနနှင့်စီမံကိန်းနှင့်ဘဏ္ဍာရေးဝန်ကြီးဌာနတို့ကို ပူးပေါင်း၍ စီမံကိန်း၊ ဘဏ္ဍာရေးနှင့်စက်မှု ဝန်ကြီးဌာနအဖြစ် ပြင်ဆင်သတ်မှတ်ဖွဲ့စည်းရေး ကိစ္စနှင့်စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၁၁) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ စက်မှု ဝန်ကြီးဌာနနှင့် စီမံကိန်းနှင့်ဘဏ္ဍာရေးဝန်ကြီးဌာနတို့ကို ပူးပေါင်းပြီး စီမံကိန်း၊ ဘဏ္ဍာရေးနှင့် စက်မှုဝန်ကြီး ဌာနအဖြစ် ပြင်ဆင်သတ်မှတ် ဖွဲ့စည်းရေးကိစ္စနဲ့စပ်လျဉ်းပြီး ၁၅-၁၁-၂၀၁၉ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ သက်ဆိုင်ရာပြည်ထောင်စုအဆင့် အဖွဲ့အစည်းဝင်က လွှတ်တော်သို့ ရှင်းလင်းတင်ပြခဲ့ပြီးဖြစ်ပါတယ်။ အထက်ပါကိစ္စနဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော်ကိုယ်စားလှယ် ၁၈ ဦး ရှိပြီး တစ်ဦးချင်းအနေနဲ့ သတ်မှတ်ချိန် ၆ မိနစ်အတွင်း ဆွေးနွေးဖို့ဖြစ်ပါတယ်။</speech>
<speech type="speaker">ဦးရဲထွဋ် စစ်ကိုင်းတိုင်းဒေသကြီး မဲဆန္ဒနယ်အမှတ်(၅) စတင်ဆွေးနွေးဖို့ဖြစ်ပါတယ်။</speech>
<speech><mp id="1245">ဦးရဲထွဋ်(မဲဆန္ဒနယ်အမှတ်-၅၊ စစ်ကိုင်းတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များအားလုံး၊ ကြွရောက်လာကြတဲ့ ဧည့်သည်တော်များအားလုံး မင်္ဂလာအပေါင်းနဲ့ ပြည့်စုံကြပါစေ။ ကျွန်တော်ကတော့ စစ်ကိုင်းတိုင်းဒေသကြီး၊ မဲဆန္ဒနယ်အမှတ်(၅)မှ အမျိုးသားလွှတ်တော်ကိုယ်စားလှယ်နဲ့ ပြည်ထောင်စုလွှတ်တော် ကိုယ်စားလှယ် ဦးရဲထွဋ် ဖြစ်ပါတယ်။ ကျွန်တော့အနေနဲ့ ယခုဆွေးနွေးမယ့်ကိစ္စကို ဒီနေ့ဒဏ်ရာဒဏ်ချက်တွေဗရပွနဲ့ သောကတွေ၊ ဒုက္ခတွေအဖုံဖုံ ကြုံတွေ့နေရတဲ့ ကျွန်တော်တို့ရဲ့ အမိနိုင်ငံတော်ကြီးရဲ့ အကျိုးစီးပွားတစ်ခုတည်းကိုသာ ရှေးရှုပြီး ဆွေးနွေးသွားမှာ ဖြစ်ပါတယ်။ ကျွန်တော့အနေနဲ့ ယခုလိုဌာနကြီး နှစ်ခု၊ စီမံဘဏ္ဍာဌာနနဲ့ စက်မှုဌာန ပူးပေါင်းတာကို လုံးဝ လုံးဝ ကန့်ကွက်ပါတယ်။ ဘာကြောင့်လဲဆိုတော့ ဒီဟာ ဘယ်လို Ideaနဲ့ ပူးပေါင်းတယ်ဆိုတာ ကျွန်တော်မသိရပါဘူး။ ဒီမှာဖော်ပြထားတာတွေရဲ့ နောက်ကွယ်မှာ ဘယ်လိုကိစ္စတွေ ရှိတယ်ဆိုတာတော့ ကျွန်တော်မသိပါဘူး။ သို့သော် ကျွန်တော့အနေနဲ့ ဒီဌာနကြီး နှစ်ခု လုံးဝမပေါင်းသင့်ဘူး။ အထူးသဖြင့် ဒီနေ့လိုး၊ ဒီလိုအခါမျိုးမှာ လုံးဝမပေါင်းသင့်ဘူးလို့ ယူဆတဲ့အတွက် ဒါကို လေးလေး နက်နက် ကန့်ကွက်ပါတယ်။ ဘာကြောင့်လဲဆိုတော့ ကျွန်တော်တို့ နံပါတ်(၁)က စီမံကိန်းနဲ့ ဘဏ္ဍာရေး ဝန်ကြီးဌာန၊ စီမံကိန်းနဲ့ ဘဏ္ဍာရေးဝန်ကြီးဌာနလက်အောက်မှာ ဌာနပေါင်းများစွာ ရှိပါတယ်။ DG (၃၀) လောက်ရှိပါတယ်။ အဲဒီတော့ ဒီဌာနဟာ လက်တွေ့မှာ ကျွန်တော်တို့ ရသုံးမှန်းခြေရှိပါတယ်။ ရေးအော်ပါတယ်။ သတင်းအခတယ် ပါတယ်။ ဒီတကကတက်ထိ င်ငံတော်အတက် လုံးဝအရေးကြီးပါတယ်။ နောက်ပြီးတော့ ဒီစီမံကိန်းနဲ့ ဘဏ္ဍာရေးဝန်ကြီးဌာနဟာ Public Finance ကို စီမံ ခန့်ခွဲနေရတဲ့ဌာနဖြစ်တယ်။ နောက်ပြီးတော့ ကျွန်တော်တို့ ဘတ်ဂျက်တွေ ခွဲဝေပေးနေရတဲ့ ဌာနဖြစ်တယ်။ ဘတ်ဂျက်စည်းမျဉ်း စည်းကမ်းတွေ ချမှတ်ပြီးတော့ ကျွန်တော်တို့ အခြားသောဝန်ကြီးဌာနတွေ၊ စီးပွားရေးလုပ်ငန်းတွေ၊ မှန်မှန် ကန်ကန် အသုံးနဲ့အဖြုန်း ခွဲခြားနိုင်အောင်လို့ ဘတ်ဂျက်တွေ အဟောသိကံမဖြစ်အောင် ဆောင်ရွက်ပေး ရတဲ့၊ ထိန်းကွပ်ပေးရတဲ့ Controller လို လုပ်ပေးရတဲ့ဌာန ဖြစ်ပါတယ်။ အဲဒီတော့ ဒီလိုဌာနမျိုးကို ကျွန်တော်တို့ စက်မှုဝန်ကြီးဌာနက တစ်ချိန်တည်းမှာတော့ ငွေသုံးရမယ်။ ကုန်ထုတ်ရမယ်။ စက်မှုတိုးတက် အောင်လုပ်ရမယ်။ စက်မှုလုပ်ငန်းတွေ ဖွံ့ဖြိုးတိုးတက်အောင်လုပ်ရမယ်။ ကျွန်တော်တို့ နိုင်ငံတော်ရဲ့ စီပွားရေးဖွံ့ဖြိုးတိုးတက်အောင်၊ နိုင်ငံခြားဝင်ငွေတွေ ရရှိအောင်လုပ်ရမယ်။ သို့သော် ကျွန်တော်တို့ ဒီဌာန နှစ်ခုဟာ ပူးပေါင်းလို့မဖြစ်ပါဘူး။ ဘာကြောင့်လဲဆိုတော့ စီမံကိန်းနဲ့ ဘဏ္ဍာရေးဝန်ကြီးဌာနဟာ ကျွန်တော်တို့ ဘဏ္ဍာရေးနဲ့ပတ်သက်ရင် တရားသူကြီးလို၊ ခုံသမာဓိလူကြီးလို နေရာက နေရပါတယ်။ တခြားဌာနတွေရဲ့ ဘဏ္ဍာငွေအသုံးအစွဲတွေ၊ စီမံခန့်ခွဲမှုတွေ မမှန်မကန်ဖြစ်တာကို ထိန်းကွပ်ပေးရပါတယ်။ အဲဒီတော့ကာ ဒီလိုတရားသူကြီးနဲ့ အမှုသည်၊ တရားသူကြီးနဲ့ ရှေ့နေ တစ်ဝိုင်းတည်းထိုင်ပြီး စားသောက်တာမျိုးဆိုရင် ဥပမာ- ဒါဟာ မသင့်တော်ပါဘူး။ နောက်ပြီးတော့ အလုပ်လည်း မဖြစ်ပါဘူး။ ပွတ်တိုက်မှုတွေလည်း ဖြစ်ပါလိမ့်မယ်။ အဲဒါကြောင့်မို့လို့ ကျွန်တော့အနေနဲ့ ဒီဟာပူးပေါင်းမှုကို ကန့်ကွက်ရခြင်း ဖြစ်ပါတယ်။ နောက်ပြီးတော့ ကျွန်တော်တို့ တစ်ချိန်တည်းမှာလည်း စက်မှုဝန်ကြီးဌာနကို ဖွံ့ဖြိုးတိုးတက်အောင် လုပ်ရပါလိမ့်မယ်။ ဘာကြောင့်လဲဆိုတော့ စက်မှုဝန်ကြီးဌာနမှာ ဒီနေ့ စက်ရုံပေါင်း ၅၀ လောက်ပဲ ကျန်ရှိ တယ်လို့ ကျွန်တော်သိရပါတယ်။ အဲဒီတော့ ဒါတွေကိုပြန်ပြီးတော့ ကျွန်တော်တို့ Boostup လုပ်ရမယ်။ Build up, Reconstruct လုပ်ရမယ်။ ဘာကြောင့်လဲဆိုတော့ စက်မှုဝန်ကြီးဌာနက တစ်ချိန်တုန်းက ကျွန်တော်တို့နိုင်ငံကို နိုင်ငံခြားငွေတွေရှာပေးတယ်။ ပြည်တွင်းသုံးစွဲမှုတွေ ဖူလုံအောင် လုပ်ပေးပါတယ်။ သို့သော် အဟောသိကံစီမံကိန်းတွေနဲ့ Mixmanagement၊ Dismanagement တွေရှိခဲ့တယ်။ Corruption တွေရှိခဲ့တယ်။ ဒါကြောင့်မို့လို့ စက်မှုဝန်ကြီးဌာန အရှုံးပေါ်တာတွေရှိတယ်။ တစ်ခေတ်တစ်ခါက ဆိုလို့ရှိရင် ကျွန်တော်တို့ Policy အရ အရှုံးခံပြီး လုပ်ရတာတွေလည်းရှိတယ်။ ချည်မျှင်စက်ရုံတွေ ဘာတွေ၊ အဲဒီတော့ ကုန်ထုတ်လုပ်မှုကို ဒီနေ့ပြန်ပြီးတော့ သေသေချာချာ Plan နဲ့လုပ်ဖို့လိုပါတယ်။ အဲဒီတော့ စက်မှုဝန်ကြီးဌာနကိုလည်း သီးခြားထားပြီးတော့ ကျွန်တော်တို့ တိုးတက်အောင် ဆောင်ရွက်ဖို့ လိုပါလိမ့်မယ်။ နောက်တစ်ခုကတော့ ဒီမှာဖော်ပြထားတယ်။ ကျွန်တော်တို့ PPP(Private Public Partnership) လုပ်ဖို့အတွက် ကျွန်တော်တို့ စီမံကိန်းနဲ့ ဘဏ္ဍာရေးဌာန ဖွဲ့စည်းထူထောင်မယ့် နိုင်ငံတော်၏ ပုံသေပိုင်ပစ္စည်း စီမံခန့်ခွဲရေးဌာန State Asset Management Unit အဲဒီ Unit ထဲကို လွှဲပြောင်းမယ်။ ခုနက အဲဒီ Unit ကလည်း မဖွဲ့စည်းသေးပါဘူး။ အဲဒီတော့ အဲဒီလိုသာ လွှဲပြောင်းမယ်ဆိုလို့ရှိရင် ကျွန်တော် စဉ်းစားမိတာက ကုန်သွယ်ရေးတို့၊ ဆည်မြောင်းတို့၊ တခြားသောဝန်ကြီးဌာနတွေ၊ စီးပွားရေးလုပ်ငန်းတွေ အဲဒီလို PPP လုပ်မယ်ဆိုလို့ရှိရင် အဲဒီဌာနတွေ အားလုံးကိုလည်း ဒီစီမံကိန်းနဲ့ ဘဏ္ဍာရေးဝန်ကြီးဌာနနဲ့ ပူးပေါင်းရမလိုဖြစ်နေပါပြီ။ ဒါဟာ သဘာဝမကျပါဘူး။ အဲဒီတော့က ကျွန်တော်တို့က စက်မှုကို ဒီအတိုင်းပဲ ထားသင့်ပါတယ်။ တကယ်လုပ်သင့်တာကတော့ ကျွန်တော်တို့ ၂၀၁၆ စကတည်းက Master Plan ရှိဖို့ လိုပါတယ်။ ဝန်ကြီးဌာန ဘယ်နှစ်ခုဖွဲ့မယ်။ ဘာတွေလုပ်မယ်။ ဘယ်လို ရည်ရွယ်ချက်တွေ ချမှတ်မယ် အများကြီးမျှော်လင့်ခဲ့ကြတယ်။ နှစ်ပေါင်းများစွာ ကိုယ့်ဆန္ဒမပြည့်ဝခဲ့ကြတဲ့ ပြည်သူတွေက အဲဒီကတည်းက ဝန်ကြီးဌာနတွေကို Plan ကျကျ Master Plan နဲ့ Strategy Plan တွေ လုပ်ခဲ့လို့ရှိရင် ဒီနေ့Stable ဖြစ်နေရမှာပါ။ တည်ငြိမ်နေရမယ်။ မတည်ငြိမ်ဘဲနဲ့ တစ်ခုခုအရေးပေါ်တာနဲ့ ဌာနပေါင်းတယ်။ ဌာနတွေခွဲတယ်။ ဝန်ကြီးခန့်တယ်။ ဝန်ကြီးတွေ့တယ်။ ဒါမျိုးတွေ ဒီမလုပ်သင့်ပါဘူး။ ကျွန်တော်တို့ တော့ပါဘူး။ တစ်နှစ်ပဲကျန်ပါတော့တယ်။ တကယ်လို့သာ ဌာနပေါင်းမယ်ဆိုရင် ၆ လက ဌာန ပေါင်းတာနဲ့ သွားမှာဖြစ်ပါတယ်။ နောက် ၆ လက ဘာမှမလုပ်နိုင်ပါဘူး။ ရွေးကောက်ပွဲနဲ့ပဲ သွားပါလိမ့်မယ်။ အဲဒီတော့ လိုရင်းပြောချင်တာကတော့ ကျွန်တော့အနေနဲ့ ဒီစီမံကိန်း ဒီလို စီမံဘဏ္ဍာဆိုတာ ဂုဏ်သိက္ခာရှိတဲ့ ဌာနကြီးတစ်ခုက ဒီလိုပူးပေါင်းခြင်း အားဖြင့် သူ့ရဲ့ Status ကိုလည်း ထိခိုက်နိုင်တယ်။ ပွတ်တိုက်မှုတွေဖြစ်နိုင်တယ်။ ကျွန်တော်တို့ မူရင်း စက်မှုဌာန၊ စီမံဘဏ္ဍာဌာန ဌာနနှစ်ခုစလုံးရဲ့ Carrier တွေ ပျက်သွားမှာ။ ဆွေးနွေးရန် သတ်မှတ်ချိန်ပြည့်သဖြင့် မိုက်ပိတ်သွားပါသည်။</speech>
<speech type="speaker">ဆက်လက်ပြီး ဦးအောင်ထူးမြင့် အောင်လံမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1468">ဦးအောင်ထူးမြင့်(အောင်လံမဲဆန္ဒနယ်၊ မကွေးတိုင်းဒေသကြီး)</mp>လေးစားရပါသော ပြည်ထောင်စု လွှတ်တော် နာယကကြီးနဲ့တကွ အားလုံးမင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ ၂၀၁၉ ခုနှစ်၊ အောက်တိုဘာ ၃၁ ရက် ရက်စွဲပါစာအမှတ်၊ ၁၀၇(၂)/၈/သမ္မတရုံးဖြင့် ပေးပို့လာတဲ့ စက်မှုဝန်ကြီးဌာနနဲ့ စီမံကိန်းဝန်ကြီးဌာနပေါင်းပြီးတော့ စီမံကိန်း၊ ဘဏ္ဍာရေးနှင့် စက်မှုဝန်ကြီးဌာနအဖြစ် ပြင်ဆင်သတ်မှတ်ဖွဲ့စည်းရန် ဖွဲ့စည်းပုံအခြေခံဥပဒေပုဒ်မ ၂၀၂ ပုဒ်မခွဲ(က)ပါ ပြဋ္ဌာန်းချက်နဲ့အညီ ပေးပို့ လာတဲ့ ကိစ္စနဲ့စပ်လျဉ်းပြီးတော့ သမ္မတရဲ့ တာဝန်ပေးချက်အရ ၁၅-၁၁-၂၀၁၉ ရက်နေ့မှာ လွှတ်တော်ကို တင်ပြရှင်းလင်းထားတဲ့ တင်ပြချက်အား အပြည့်အဝထောက်ခံမယ့် အောင်လံမြို့နယ်က ပြည်သူ့လွှတ်တော် ကိုယ်စားလှယ် ဦးအောင်ထူးမြင့် ဖြစ်ပါတယ်။ နာယကကြီးခင်ဗျာ။ ရှင်းလင်းချက်မှာ လက်ရှိစက်မှုဝန်ကြီးဌာနရဲ့ ဖွဲ့စည်းပုံ၊ စက်ရုံများရဲ့ ပကတိ အခြေအနေ၊ လက်ရှိမြန်မာနိုင်ငံက ချမှတ်ထားတဲ့ MSGP အရ နိုင်ငံတော်ကချမှတ်ထားတဲ့ မဟာဗျူဟာ စီးပွားရေးစီမံကိန်းရည်မှန်းချက်ဖြစ်တဲ့ Private Sector Led Economics Growth သွားရမယ့် အံမဝင် အနှောင့်အယှက်ဖြစ်နေတဲ့ အခြေအနေတွေကို ပြည့်စုံစွာဖော်ပြပြီးတော့မှ ပြောင်းလဲဖို့ဖွဲ့စည်းရန် အစီ အမံများ ရရှိတဲ့အကျိုးအမြတ်နဲ့ ရေရှည်ဆောင်ရွက်သွားမယ့် အသေးစိတ်အချက်အလက်တွေကို ပြည့်စုံစွာ ဖော်ပြထားတာဖြစ်ပါတယ်။ အဲဒီတော့ လက်ရှိဖွဲ့စည်းပုံမှာ ဦးစီးဌာန ၃ ခု၊ ဝန်ကြီးရုံး၊ စက်မှုပူးပေါင်းရေးဦးစီးဌာန၊ စက်မှုကြီးကြပ် စစ်ဆေးရေးနဲ့ လုပ်ငန်း ၄ ခုက စက်မှု(၁)၊ (၂)၊ (၃)နဲ့ ခုနတုန်းက မြန်မာ့ဆေးဝါးဌာန ဆိုပြီးတော့ရှိတယ်။ PPP အားဖြင့် ၅၅ ရုံ အများစုရှုံးနေတယ်။ စက်မှုကတိုက်ရိုက်ကိုင်တဲ့ ၅ရ ရုံ၊ ၅၃ ရုံရှုံးပါတယ်။ အဲဒီတော့ ဦးစီးဌာနဆိုတာနဲ့ ကျွန်တော်တို့က လုပ်ငန်းဆိုတာနဲ့ မတူပါဘူး။ လုပ်ငန်းဆိုတာကတော့ ကျွန်တော်တို့ တစ်နည်းပြောရရင် Cooperation သို့တည်းမဟုတ် Enterprise ဖြစ်ပါတယ်။ အဲဒီတော့ ဒီနေရာမှာ ကျွန်တော်တို့က ဦးစီးဌာနတွေက ငွေစာရင်းကို ကျွန်တော်တို့ ဌစနဲ့သုံးပါတယ်။ ဌစ(1 to 16) ထိရှိပါတယ်။ Goodf8:cov? malecossos. Enterprise s pecầ:cozmoos? sən:salgos Operating Ratios o အမြတ်တွေ တွက်ရပါတယ်။ နောက်ပိတ်ဆုံး Operating Ratios မကိုက်ရင် ဒီလုပ်ငန်းတွေ ရပ်ရပါတယ်။ အဲဒီတော့ Operation Ratio ဆိုတာ ကျွန်တော်တို့က တန်ဖိုး ၁၀၀ ရဖို့အတွက် ကျွန်တော်တို့ ရင်းနှီး စိုက်ထုတ်လိုက်ရတဲ့ဟာ ဘယ်လောက်ရှိလဲ။ ၉၉ ထိရှိရင် OK သေးတယ်။ ၁၀၀ ဆိုရင် ကျွန်တော်တို့က မလွယ်တော့ဘူး။ ခုတော့ ကျွန်တော်တို့ စက်မှု(၁) အကြမ်းအားဖြင့် Roughly ကျွန်တော်တို့ ကြားတာ Operating Ratios ၆၀၀ လောက်ဖြစ်နေတယ်။ ၁၀၀ ရဖို့ ကျွန်တော်တို့ ၆၀၀ လောက်ရှုံးနေတဲ့ အနေအထား။ အဲဒီတော့ ဒီကိစ္စတွေကို အလျင်အမြန်ကို ကျွန်တော်တို့ ပြန်လည်ပြုပြင်ဖို့လိုတယ်။ အဲဒီတော့ ဒီဖွဲ့စည်းအုပ်ချုပ်ပုံအခြေခံဥပဒေနဲ့ ကိုက်သလား။ ကျွန်တော်တို့ တစ်ချက်ကြည့်မယ်။ ကြည့်တဲ့အခါကျတော့ ဖွဲ့စည်းအုပ်ချုပ်ပုံအခြေခံဥပဒေ ပုဒ်မ ၃၅ မှာ နိုင်ငံတော်၏ စီးပွားရေးစနစ်သည် ဈေးကွက်စီးပွားရေးစနစ် ဖြစ်ရမယ်။ အဲဒီတော့ ကျွန်တော်တို့က ဈေးကွက်စီးပွားရေးစနစ်ကို ဦးတည် လုပ်နေတယ်။ အဲဒီတော့ ဒီ Structure တွေက ပထမတုန်းက ဆိုရှယ်လစ်စီးပွားရေးစနစ် Structure အပေါ်မှာ ပေါ်ပေါက်လာတဲ့ စက်ရုံ။ ဒါကိုကြီးကြပ်ဖို့ ဖွဲ့စည်းထားတဲ့ ဝန်ကြီးဌာန။ အရင်တုန်းက စက်မှု(၁)၊ စက်မှု(၂) ရှိတယ်။ အဲဒီတော့ အခုလုပ်ငန်း(၁)၊ (၂)၊ (၃)တွေ ကျွန်တော်တို့လုပ်ထားတာ။ အရင်တုန်းက Cooperation တွေ။ ဥပမာ- ထည်-လိပ်-ရှင်း (TIC)၊ ကြွေမြေဘိလပ်မြေစက်ရုံအပါအဝင် အစရှိသည်ဖြင့် ရှိတယ်။ ဆေးဝါး၊ အိမ်သုံးပစ္စည်း အစရှိသည်ဖြင့်ရှိတယ်။ ဒါတွေကို ခုတော့ 1,2,3 နဲ့ ဒီလိုလုပ်ထားတာ။ ဒါတွေကို ကျွန်တော်တို့ ပြန်လုပ်ရမယ်။ မြန်မြန်ကို ကျွန်တော်တို့ ကုစားရမယ်။ အဲဒီတော့ ဒီကိစ္စဘာဖြစ်နေလဲ။ ကျွန်တော်တို့က ခုနတုန်းက ၂၀၀၄ လောက်မှာ ကျွန်တော်တို့က ခုတုန်းကလို ဈေးကွက်စီးပွားရေးကိုဖွင့်တယ်။ အရင်တုန်းက စက်မှုကုန်ကြမ်းသီးနှံတွေ ဒါတွေကို ကျွန်တော်တို့က ၂၀၀၄ လောက်မှာ လွတ်လပ်စွာ ရောင်းဝယ်ခွင့်ပြုတယ်လို့ကြေညာတယ်။ တစ်ဖက်က နိုင်ငံတော်ပေါ်လစီက အပေါ်က ဒီလိုသွားတယ်။ သို့သော် အောက်ခြေမှာ ကျွန်တော်တို့က ခုန Privatization ကို အပြည့်မသွားနိုင်ဘူး။ ဒါဆိုရင် Harmonize မဖြစ်ဘူး။ ဒါကလည်း ကျွန်တော်တို့ နစ်နာခဲ့တဲ့နှစ်တွေက ဆယ်စုနှစ်နီးပါး ဖြစ်သွားတယ်။ ဒါတွေကို ဒီနှစ်ကုစားဖို့ လုပ်တာဖြစ်တယ်။ အင်မတန်မှန်တယ်။ မြန်မြန် ထက်ထက်လုပ်ဖို့၊ သွက်သွက်လက်လက်ဖြစ်ဖို့၊ အောင်အောင်မြင်မြင် လုပ်ဖို့လိုတယ်။ အဲဒီလို ပြောင်းလဲခဲ့တဲ့ အစဉ်အလာတွေ မရှိဘူးလား။ ကျွန်တော် ဝါတစ်ခုထောက်ပြမယ်။ ၁၉၅၂ ကနေ ၁၉၉၆ သမ၊ ၁၉၆၅ က ၁၉၇၂ မြေကျေးရှင်း၊ ၁၉၇၂ ကနေ ၁၉ရရ စိုက်ပျိုးရေး၊ ၁၉ရရ ကနေ ၁၉၉၄ စက်မှု(၁)၊ ၁၉၉၄ ကနေ ၂၀၀၄ ထိ စိုက်ပျိုးရေး၊ ၂၀၀၅ က ယနေ့ထိ စိုက်ပျိုးရေးတစ်ဝက် စက်မှု(၁) တစ်ဝက်။ အဲဒီအတွက် ကျွန်တော် ပြောချင်တာက စိုက်ပျိုးရေးမှာလည်းပဲ စက်ရုံ၊ အလုပ်ရုံတွေ Abort ဖြစ်နေတဲ့ စက်ရုံတွေရှိတယ်။ လျှပ်စစ်နဲ့ စွမ်းအင်အောက်မှာ ကျွန်တော်တို့က ခုနတုန်းက ဓာတ်မြေသြဇာ စက်ရုံတွေ Abort ဖြစ်နေတာတွေရှိတယ်။ ဒါတွေကိုပါ ကျွန်တော်တို့ ဒီထဲမှာလုံးပြီးတော့ ဆောင်ရွက်ပါ။ ဒီလိုလေး ကျွန်တော်အကြံပြုချင်တယ်။ နောက်တစ်ခု အလုပ်မဖြစ်တဲ့ မြို့နယ်တိုင်းမှာရှိတဲ့ ခုနတုန်းကလို ဘာတွေလဲ။ ကျွန်တော်တို့ ဝင်းသူဇာတွေ ဒီကိစ္စစက်မှု(၁) စက်မှုအောက်မှာပဲရှိတယ်။ ဒါတွေကိုပါ ကျွန်တော်တို့ စဉ်းစားပြီးတော့ နိုင်ငံတော်ရဲ့ ဆုံးရှုံးနေတဲ့ငွေကြေးများ ပြန်လည်ဆယ်တင်ဖို့နဲ့ နိုင်ငံ၏ စီးပွားရေးဦးမော့ဖို့အတွက် မဖြစ် မနေကို ကျွန်တော်တို့က ပြောင်းလဲဖို့လိုတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ အစည်းအဝေးကို ၃၀ မိနစ်ခန့် ခေတ္တရပ်နားမှာ ဖြစ်ပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျာ။</speech>
<speech type="mc">အားလုံး ထွက်ခွာနိုင်ကြပါပြီခင်ဗျာ။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနဲ့ ဧည့်သည်တော်များခင်ဗျာ။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျာ။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျာ။ အစီအစဉ်(၁၁)ကို ဆက်လက်ဆောင်ရွက် သွားမှာဖြစ်ပါတယ်။ ဦးစိုးသိန်း ကယားပြည်နယ်မဲဆန္ဒနယ်အမှတ်(၉) ဆွေးနွေးဖို့ဖြစ်ပါတယ်။</speech>
<speech><mp id="252">ဦးစိုးသိန်း(မဲဆန္ဒနယ်အမှတ်-၉၊ ကယားပြည်နယ်)</mp>လေးစားရပါသော ပြည်ထောင်စုလွှတ်တော် နာယကကြီး၊ အမျိုးသားလွှတ်တော် ဥက္ကဋ္ဌနဲ့ လွှတ်တော်ကိုယ်စားလှယ်များ အားလုံးမင်္ဂလာပါ။ ကျွန်တော် ကတော့ ကယားပြည်နယ်မှ အမျိုးသားလွှတ်တော်ကိုယ်စားလှယ် ဦးစိုးသိန်းဖြစ်ပါတယ်။ နာယကကြီးခင်ဗျာ။ အင်္ဂလိပ်ဘာသာအသုံးအနှုန်း ခွင့်ပြုပါရန် တင်ပြအပ်ပါတယ်။ ကန့်ကွက် အကြံပြုပါမယ်။ နိုင်ငံတော်ဖွံ့ဖြိုးတိုးတက်ဖို့ ဆောင်ရွက်ရာမှာ စိုက်ပျိုးရေးကဏ္ဍကြီး ဖွံ့ဖြိုးတိုးတက်မယ် ဆိုရင် စားဝတ်နေရေး ပြည့်စုံဖူလုံမယ်။ ဒါပေမယ့် မချမ်းသာနိုင်ဘူး။ ဒီတော့ နည်းပညာတွေတတ်ကျွမ်းဖို့၊ အတွေ့အကြုံတွေရဖို့၊ အလုပ်အကိုင်အခွင့်အလမ်းကောင်းတွေ ပိုကောင်းသည်ထက်ကောင်းဖို့၊ လူနေမှု ဘဝသင့်တင့်ဖို့၊ တစ်နည်းအားဖြင့်ပြောရင် ဆင်းရဲမှုလျော့နည်းပပျောက်စေဖို့အတွက် စက်မှုကဏ္ဍဖွံ့ဖြိုး တိုးတက်အောင် တည်ဆောက်ရပါတယ်။ စက်ရုံ၊ အလုပ်ရုံတွေ၊ နိုင်ငံတော်ပိုင်၊ အစိုးရပုဂ္ဂလိကပိုင်၊ ypromocoz ololl 3300:20gęcos? Heavy Industry Gozi Semi Military Product Industry တွေကတော့ ပုဂ္ဂလိကကဏ္ဍမဖွံ့ဖြိုးမတိုးတက်မီ နိုင်ငံတော်အစိုးရက အရှုံးခံအရင်း မ-တည် ထူထောင်ရ ပါတယ်။ သို့သော်လည်း မူဝါဒစီမံခန့်ခွဲမှု တော်ရင်တော်သလို အရှုံးနည်းအောင်၊ မရှုံးအောင်၊ အမြတ်ရနိုင်တဲ့ စက်ရုံက အမြတ်ပိုရအောင် ကြံဆနိုင်ရပါမယ်။ ယခုလွှတ်တော်ထဲမှာ NLD အမတ်တွေထဲမှာ ထူးချွန်တဲ့ အင်ဂျင်နီယာတွေ အများကြီးရှိပါတယ်။ သူတို့ကို တာဝန်ပေးကြည့်ပါ။ ထို့အတူ ယခုခန့်ထားတဲ့ ဒုတိယ ဝန်ကြီး ဒေါက်တာမင်းရဲပိုင်ဟိန်းကလည်း ထူးချွန်တဲ့၊ ထက်မြက်တဲ့ ဒုဝန်ကြီးပါ။ အခုမှ ၂ လကျော်ပဲ လုပ်ခွင့် ရပါသေးတယ်။ သူ့ရဲ့ အစွမ်းအစကို ပြသခွင့်ပေးပါ။ နာယကကြီးခင်ဗျာ။ အခုပေါင်းစည်းမယ့် ဝန်ကြီးဌာနကို လေ့လာကြည့်ရင် စီမံ/ ဘဏ္ဍာဝန်ကြီး ဌာနဟာ တကယ်အကြီးဆုံး ဝန်ကြီးဌာန၊ ဘတ်ဂျက်ခွင့်ပြုငွေအများဆုံး၊ ဝန်ထမ်းအင်အား ၂၅၀၀၀ လောက် လုပ်၊ အခွန်ကိစ္စ ပြုပြင်ပြောင်းလဲ၊ ပင်စင်ကိစ္စ၊ အာမခံကိစ္စ၊ ဖွဲ့စည်းပုံစိစစ်တိုး၊ ဗဟိုစာရင်းအင်းကိစ္စ၊ ECC ကိစ္စ၊ ရင်းနှီးမြှုပ်နှံမှုဘဏ်၊ မြန်မာ့စီးပွားရေးဘဏ်၊ နိုင်ငံခြားကုန်သွယ်မှု ဘဏ်အပြင် ဝန်ကြီးဌာနတွေ ညှိနှိုင်းရတဲ့အတွက်ကြောင့် Services Sector Role ပါပဲ။ ပေါင်းစပ်ခံရမယ့် စက်မှုဝန်ကြီးဌာနကိုကြည့်ရင် ဝန်ထမ်းအင်အား ၂၅,၀၀၀ လောက်ရှိတယ်။ ဌာနကြီးက ၆ ခု၊ စက်ရုံ၊ အလုပ်ရုံက ၅၀ ကျော်၊ စက်မှုသင်တန်း ကျောင်းက ၆ ခု၊ တစ်နိုင်ငံလုံး စက်မှုစစ်ဆေးကြီးကြပ်ရတာ။ သူက Production and Regulatory role ပါ။ အဲဒီတော့ စီမံ/ဘဏ္ဍာဝန်ကြီးဌာန မနိုင်မနင်းဖြစ်နေမလား စဉ်းစားသင့်ပါတယ်။ အာဆီယံနိုင်ငံအချို့ မှာတော့ Trade and Industry ဆိုတဲ့ ဝန်ကြီးဌာနတွေ တွေ့ရပါတယ်။ နမူနာယူသင့်ပါတယ်။ ဒီဝန်ကြီး ဌာနနှစ်ခုရဲ့ သဘောသဘာဝက မတူပါဘူး။ နာယကကြီးခင်ဗျာ။ အဓိကတင်ပြလိုတာကတော့ ဝန်ထမ်းကိစ္စပါ။ နဂါးခေါင်းရွှေ့တိုင်း ကိုယ်နဲ့ အမြီးက လိုက်ပါရတယ်။ တက်လာတဲ့အစိုးရတိုင်း ဝန်ကြီးဌာနတွေ ဖျက်၊ ပေါင်း လုပ်နေရင် ဝန်ထမ်းတွေ အခက်အခဲ ကြုံရမှာပါ။ စက်မှုဝန်ကြီးဌာန ဝန်ထမ်းပေါင်း ၂၅,၀၀၀ လောက်ရှိပြီ။ မှီခိုသူတွေကောဆိုရင် ၂၀၀,၀၀၀ လောက်ရှိတယ်။ သူတို့ရင်ဆိုင်ရမယ့် လူမှုစီးပွား၊ စိတ်ပိုင်းဆိုင်ရာ အခက်အခဲတွေကို ညှာတာ စဉ်းစားပေးသင့်ပါတယ်။ Financial Aspects တစ်ခုတည်းမြင်လို့မရပါဘူး။ ဒါဆို ကျွန်တော်တို့ လွှတ်တော်အမတ်တွေကို လစာနဲ့ နေ့တွက် ၁၆ သိန်းမပေးပါနဲ့တော့။ ဒီလိုလည်းမဟုတ်သေးပါဘူး။ NLD အစိုးရရဲ့ စီးပွားရေးမူဝါဒ ၁၂ ချက်အထဲက အမှတ်စဉ် (၆) ကို ပြန်ကြည့်ပါ။ အခုလုပ်ဆောင်ချက်နဲ့ ကိုက်ညီ ရဲ့လား။ နိုင်ငံရေးအမြင်နဲ့လည်း ကြည့်ရမယ်။ ရွေးကောက်ပွဲ နီးကပ်လာပြီမို့ အာဏာရပါတီအနေနဲ့လည်း အနိုင်ရဖို့ စဉ်းစားလုပ်ဆောင်ရမယ်ဆိုတာ အမှန်တရားပါ။ ဒါကြောင့် ဒီလုပ်ရပ်ကြောင့် ဝန်ထမ်း၊ ဝန်ထမ်း မိသားစုတွေရဲ့ Motivation ရိုက်ချိုးခံရမယ်။ ပြီးတော့ Future Hope အနာဂတ်တွေမျှော်လင့်ချက် Depression ဖြစ်မယ်။ ပြီးရင် အစိုးရအပေါ်မှာ Hate ဖြစ်လာမယ်။ အထူးသတိပြု ဆောင်ရွက် သင့်တယ်လို့ အကြံပြုလိုပါတယ်။ နာယကကြီးခင်ဗျာ။ စက်မှုဝန်ကြီးဌာနမှာ ဘွဲ့မရပေမယ့် အထူးကျွမ်းကျင်တဲ့ Machinist, Metallurgists, CNC Machinist, Electrician, Foundryman, Pattern Maker, Welder, Forging gd:oqj£32603 အများကြီးရှိပါတယ်။ နိုင်ငံအသီးသီးမှာ သင်တန်းဆည်းပူးခဲ့တဲ့ လူတွေပါ။ သူတို့လို ကျွမ်းကျင်မှုတွေကို မပြုန်းတီးစေသင့်ပါဘူး။ ထို့အတူ ဒေါက်တာဘွဲ့၊ မဟာဘွဲ့ရထားတဲ့ အင်ဂျင်နီယာတွေကလည်း အများကြီးပါ။ စီမံ/ဘဏ္ဍာဝန်ကြီးဌာနရဲ့ ဝန်ထမ်းအများစုကတော့ စီးပွားရေးဆိုင်ရာ ကျွမ်းကျင်သူတွေ ဖြစ်တယ်။ ဒါကြောင့် ဒီအချက်ကို စဉ်းစားသင့်တယ်။ ဝန်ကြီးဌာန ဝန်ထမ်းတွေပေါင်းဖို့ခက်ခဲပါမယ်။ နာယကကြီးခင်ဗျာ။ င်းကို ကြည့်ရအောင်။ သုံးသပ်ကြည့်ရင် လုံလောက်တဲ့ ါရဲ့လား။ မကြာခင် ရွေးကောက်ပွဲကျင်းပတော့မယ်။ ဘာဖြစ်လို့ အခုမှထလုပ်သလဲ။ ဝန်ကြီးဌာန ပေါင်းစည်းတဲ့ကိစ္စ၊ ဘတ်ဂျက်လွှဲပြောင်း စာရင်းပိတ် အနည်းဆုံး ၄၊ ၅ လလောက်ကြာမယ်။ တစ်လောက ရင်းနှီးမြှုပ်နှံမှုနဲ့ နိုင်ငံခြားစီးပွားဆက်သွယ်ရေးဝန်ကြီးဌာန အင်အားဘာမှမရှိတာတောင်မှ ၃၊ ၄ လကြာမှ Settle ဖြစ်တယ်။ နာယကကြီးခင်ဗျာ။ လုပ်ချင်တာ၊ လုပ်သင့်တာ၊ လုပ်နိုင်တာ ချိန်ဆသင့်ပါတယ်။ အကျိုး၊ အပြစ် များစွာ ါတယ်။ ယခုလည်း ဝန်ကြီး ဦးစိုးဝင်းက ပူးတွဲတာဝန်ယူထားပါတယ်။ စက်မှုဝန်ကြီး ဌာနကို ယခုအတိုင်းထားပြီး State Asset Management Unit ကိုသူ့အောက်မှာ သီးခြားဖွဲ့စည်းရင် ပိုပြီး အဆင်ပြေနိုင်ပါတယ်။ စီမံ/ဘဏ္ဍာဝန်ကြီးဌာနကိုလည်း ယခုထက်ပိုပြီး ဝန်ထုပ်ဝန်ပိုး မကျစေချင်ပါဘူး။ ဒီဝန်ကြီးဌာန Efficient မဖြစ်ရင် နိုင်ငံတော် စီမံကိန်းနဲ့ စီးပွားရေးကဏ္ဍ အထူးထိခိုက်ပါမယ်။ ဒါကြောင့် ဝန်ကြီးဌာန နှစ်ခုလုံး ထိခိုက်ဖို့ အခြေအနေရှိပါတယ်။ ဒါကြောင့် နာယကကြီးခင်ဗျာ။ (၁) စက်မှုဝန်ကြီးဌာနကို ယခုအတိုင်းထားပြီး SAMU ကို သူ့အောက်မှာ gozd:olu 3lpoopos (J) Trade and Industry colè:028:00$a q Trade Industry Do Gulê:opS: ပါလို့ တင်ပြရင်း ကန့်ကွက်ဆွေးနွေးရခြင်း ဖြစ်ပါတယ်။ ကျေးဇူးတင်ပါတယ်။</speech>
<speech type="speaker">ဒေါ်ချိုချို အုတ်တွင်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1438">ဒေါ်ချိုချို (အုတ်တွင်းမဲဆန္ဒနယ်၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ အားလုံးမင်္ဂလာပါရှင်။ ကျွန်မကတော့ ပဲခူးတိုင်းဒေသကြီး အုတ်တွင်း မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်ချိုချိုဖြစ်ပါတယ်။ စက်မှုဝန်ကြီးဌာနနှင့် စီမံကိန်းနှင့် ဘဏ္ဍာရေးဝန်ကြီးဌာနတို့ကို ပူးပေါင်း၍ စီမံကိန်း၊ ဘဏ္ဍာရေးနှင့် စက်မှုဝန်ကြီးဌာနအဖြစ် ပြင်ဆင် သတ်မှတ် ဖွဲ့စည်းရေးကိစ္စနှင့် စပ်လျဉ်းပြီး ထောက်ခံအကြံပြု ဆွေးနွေးသွားမှာဖြစ်ပါတယ်။ အခုလို စက်မှုဝန်ကြီးဌာနကို စီမံကိန်းနှင့် ဘဏ္ဍာရေးဝန်ကြီးဌာနနှင့် ပူးပေါင်းဖွဲ့စည်းခြင်းအားဖြင့် မြန်မာနိုင်ငံ စက်မှုလက်မှုလုပ်ငန်းများ အသွင်ကူးပြောင်းမှုလုပ်ငန်းစဉ်ကို အကောင်အထည်ဖော် ဆောင်ရွက် ရာမှာ ပိုမိုမြန်ဆန်ထိရောက်ပြီး ရေရှည်တည်တံ့ခိုင်မြဲသော အသွင်ကူးပြောင်းမှုရလဒ်များကို ရရှိနိုင်မှာ ဖြစ်မယ်လို့ ဖော်ပြထားတဲ့အတွက် ပြည်တွင်းစက်မှုလက်မှုလုပ်ငန်းများ ဖွံ့ဖြိုးတိုးတက်စေရန်အတွက် ရင်းနှီးမြှုပ်နှံမှုမူဝါဒများကို ပြန်လည်သုံးသပ်ပြီး Global Supply Chains တွင် ပြည်တွင်းထုတ်လုပ်မှု အချိုးအစားတစ်ခုအဖြစ် ပါဝင်နိုင်စေရေးနှင့် လိုအပ်သော ငွေကြေး၊ နည်းပညာအထောက်အပံ့များ ရရှိစေရေးကို ကူညီဆောင်ရွက်ပေးရန်ဆိုတဲ့ ကျွန်မရဲ့ အဆိုတစ်ရပ်ကို ပြည်သူ့လွှတ်တော်မှာ ဆွေးနွေး အတည်ပြုထားနိုင်မှုကိုလည်း လျင်မြန်ထိရောက်စွာ အကောင်အထည်ဖော်နိုင်မယ်လို့ ယုံကြည်ပါတယ်။ လေးစားအပ်ပါသော နာယကကြီးရှင်။ ဒုဝန်ကြီးရဲ့ ရှင်းလင်းချက်မှာပါရှိတဲ့ လက်ရှိစက်မှုဝန်ကြီး ဌာနရဲ့ ဖွဲ့စည်းပုံဟာ နိုင်ငံတော် စက်ရုံ၊ အလုပ်ရုံများကို စီမံကြီးကြပ်လည်ပတ်နိုင်ရေးကို အဓိက ဦးစားပေးထားတဲ့ ဖွဲ့စည်းပုံတစ်ခုဖြစ်ပြီး ဗဟိုအုပ်ချုပ်တဲ့ စီးပွားရေးစနစ်အတွက် လိုအပ်တဲ့ အုပ်ချုပ်ရေး ယန္တရားများနဲ့ ဈေးကွက်စီးပွားရေးစနစ်ကို အကောင်အထည်ဖော်တဲ့နေရာမှာ အရေးပါတဲ့လုပ်ငန်းစဉ် များကို ရောထွေးစွာဖွဲ့စည်းထားကြောင်း၊ လက်ရှိနိုင်ငံတော်ရဲ့ စီးပွားရေးစနစ်ဟာ Command Economy မှာ Market Economy ဖြစ်တဲ့ ဈေးကွက်စီးပွားရေးစနစ်ကို ဦးတည်နေတာမို့ ဈေးကွက်စီးပွားရေးစနစ်ကို အကောင်အထည်ဖော်ဆောင်နိုင်မယ့် စက်မှုကဏ္ဍဆိုင်ရာမူဝါဒများနဲ့ ကြီးကြပ်ထိန်းကွပ်မှုများကို ဆောင်ရွက် နိုင်မယ့် ဖွဲ့စည်းပုံအသစ်ကို အသွင်ကူးပြောင်းရေးဟာ အလွန်တရာ အရေးကြီးတယ်ဆိုတာကို ထောက်ခံ ပါတယ်။ လွှဲပြောင်းပေးရာမှာ ယခုပူးပေါင်းဖွဲ့စည်းမယ့်၊ ဝန်ကြီးဌာနအောက်မှာ ဖွဲ့စည်းတည်ထောင်မယ့် နိုင်ငံတော်ရဲ့ ပုံသေပိုင်ပစ္စည်းများ စီမံခန့်ခွဲရေးကော်ပိုရေးရှင်း(State Asset Management Corporation-SAMCO)မှ စက်မှုဝန်ကြီးဌာန လက်အောက်မှာရှိတဲ့ နိုင်ငံပိုင် စက်ရုံ၊ အလုပ်ရုံ ၁၁၂ ရုံကို မဟာဗျူဟာကျစွာဖြင့် စနစ်တကျ လွှဲပြောင်း၍ စီမံကြီးကြပ်ရာမှာ SAMCO အနေနဲ့ကတော့ လွတ်လပ်တဲ့အဖွဲ့အစည်း၊ ခိုင်မာအားကောင်းတဲ့ အဖွဲ့အစည်းဖြစ်ဖို့ အထူးလိုအပ်သလို သင့်လျော်တဲ့၊ အရည်အချင်းရှိတဲ့ ပုဂ္ဂိုလ်တွေဖြင့် ပါဝင်ဖွဲ့စည်းသင့် ပါတယ်။ လေးစားအပ်ပါသော နာယကကြီးရှင်။ ၂၀၁၅ ခုနှစ်အတွင်း စက်မှုဝန်ကြီးဌာနအောက်မှာရှိတဲ့ စက်ရုံ ၅၅ ရုံဟာ ပုဂ္ဂလိကသို့ ငှားရမ်းခြင်းစနစ်ဖြင့် ဆောင်ရွက်ရာမှာ ယခင်မူဝါဒချမှတ်သူများအနေဖြင့် လုပ်ငန်းများအရှုံးပေါ်ပြီးတော့ နိုင်ငံတော်အတွက် ဝန်ထုပ်ဝန်ပိုးဖြစ်နေခြင်းကို ကုစားရန်ရည်ရွယ်ချက်ဖြင့် ပုဂ္ဂလိကသို့ လွှဲပြောင်းခဲ့ခြင်းသာ ဖြစ်ပါတယ်။ မူဝါဒ၊ မဟာဗျူဟာ၊ လုပ်ငန်းစဉ်ခိုင်မာမှု မရှိတာကိုတွေ့ရပြီး ဝန်ကြီးဌာနတွေက လုပ်ငန်းရှင်တွေကို (Expression of Interest) စိတ်ဝင်စားမှုဖော်ပြလွှာ (EOI) ကိုခေါ်ပြီး PPP စနစ်ဖြင့် နှစ် ၃၀ ငှားရမ်းစာချုပ်ချုပ်ပြီး ဆောင်ရွက်ခဲ့သည်များကို ပြန်လည်ဆန်းစစ်ကြည့်ပါက အလားအလာကောင်းရှိတဲ့ စက်ရုံအချို့သာ ငှားရမ်းနိုင်ပြီးတော့ ကျန်စက်ရုံများရဲ့ အခြေအနေဟာ အရှုံး ပေါ်ခြင်း၊ စာချုပ်အတိုင်း အကောင်အထည်မဖော်နိုင်ခြင်း၊ ရပ်ဆိုင်းခြင်း၊ အိုမင်းပျက်စီးခြင်း အခြေအနေကို ရောက်ရှိနေပြီး မူလစက်မှုလုပ်ငန်းများကို အောင်မြင်စွာ အကောင်အထည်ဖော်နိုင်ခြင်းမရှိခဲ့ပါဘူး။ နိုင်ငံတော် အနေဖြင့် မြေငှားရမ်းခသာ ရရှိပြီးတော့ ကုန်ထုတ်လုပ်မှုများကျဆင်းကာ နိုင်ငံသားများရဲ့ အလုပ်အကိုင် အခွင့်အလမ်းများဆုံးရှုံးရခြင်း၊ ပုဂ္ဂလိကအငှားစာချုပ်ဖြစ်သဖြင့် ထပ်မံရင်းနှီးမြှုပ်နှံရန်အားနည်းခြင်း၊ အလုပ် မဖြစ်တဲ့ ဝန်ထမ်းများကို ခန့်ထားရခြင်း၊ ထုတ်ကုန်နဲ့ စက်ကိရိယာများ ခေတ်မမီတော့ခြင်း၊ လက်ရှိ လုပ်ငန်းထက် နောင်ပေါ်လာမယ့် အခွင့်အလမ်းကိုသာ မျှော်လင့်နေရခြင်း၊ မတူညီတဲ့ စီမံခန့်ခွဲမှုမှပဋိပက္ခများ ဖြစ်ပေါ်လာခြင်းနဲ့အတူ အလုပ်ရှင်နဲ့ အလုပ်သမားပြဿနာများ ဖြစ်ပေါ်လာခြင်း၊ အလုပ်လက်မဲ့ ဖြစ်ပေါ် လာခြင်းဆိုတဲ့ ဆုံးရှုံးမှုများ ဖြစ်ပေါ်နေသည်မှာ မြေပြင်ပကတိအခြေအနေတွေက သက်သေပြလို့နေပါတယ်။ ထို့အတွက်ကြောင့် PPP ပုံစံဖြင့် ပုဂ္ဂလိကကို လွှဲပြောင်းရာမှာ အမြတ်ရရှိပြီး လုပ်ငန်းလည်ပတ်နေတဲ့ စက်ရုံအရေအတွက်ဟာ အနည်းငယ်သာရှိသလို စက်မှုဝန်ကြီးဌာနရဲ့ တိုက်ရိုက်ကြီးကြပ်မှုလက်အောက် မှာရှိတဲ့ နိုင်ငံပိုင်စက်ရုံ ၅ရ ရုံအနက် အမြတ်ဖြင့် လုပ်ငန်းလည်ပတ်နိုင်တဲ့ စက်ရုံ ၄ ရုံကလွဲလို့ ကျန် စက်ရုံတွေအတွက် နိုင်ငံတော်ရဲ့ ဘဏ္ဍာငွေတွေ များစွာအလဟဿ ဆုံးရှုံးနစ်နာခဲ့ရတာကိုကြည့်ခြင်း အားဖြင့် ဈေးကွက်စီးပွားရေးစနစ်နဲ့အညီ နိုင်ငံတော်ရဲ့ ကုန်ထုတ်လုပ်မှုမြှင့်တင်ရေးကို အကျိုးပြုနိုင်စေရန် SAMCO အနေဖြင့် မဟာဗျူဟာမြောက် ကူးပြောင်းရာမှာ အလားတူ မိတ်ဆွေနိုင်ငံများရဲ့ ကူးပြောင်းမှု လုပ်ငန်းစဉ်များကို အတုယူပြီး ပြောင်းလဲသင့်ပါတယ်။ ဥပမာအားဖြင့် ဗီယက်နမ်နိုင်ငံရဲ့ နိုင်ငံပိုင် စီးပွားရေးလုပ်ငန်းများ၊ ပုဂ္ဂလိကပိုင် ပြုပြင်ရေးလုပ်ငန်းစဉ်မှာ ရုရှားနဲ့ အရှေ့ဥရောပနိုင်ငံများရဲ့ ပုံစံ၊ တရုတ်နိုင်ငံရဲ့ ပုံစံတွေကို အတုယူပြီး ပြုပြင်ဆောင်ရွက်ကာ ကုမ္ပဏီများဥပဒေ၊ ပုဂ္ဂလိကစီးပွားရေး လုပ်ငန်းများဥပဒေ၊ နိုင်ငံခြားရင်းနှီးမြှုပ်နှံမှုဥပဒေ၊ နိုင်ငံပိုင်စီးပွားရေးလုပ်ငန်းများရဲ့ အာမခံငွေချေး စာချုပ်နဲ့ အစုရှယ်ယာများ ထုတ်ရောင်းခြင်းဆိုင်ရာ ယာယီလုပ်ထုံးလုပ်နည်းများ အစရှိသည်တို့ကို ပြဋ္ဌာန်းပြီးတော့ ဈေးကွက်စီးပွားရေးစနစ်ကို သတိကြီးစွာထား၍ အကောင်အထည်ဖော်ခဲ့ခြင်း ဖြစ်ပါတယ်။ အရှေ့ဥရောပနိုင်ငံတွေနဲ့ ကွဲပြားချက်ကတော့ နိုင်ငံပိုင်အခန်းကဏ္ဍကို လုံးဝဖျက်သိမ်းလိုက်ခြင်းမျိုး လိမိတက်ကုမ္ပဏီများ၊ နိုင်ငံခြားရင်းနှီးမြှုပ်နှံမှုများ၊ စတော့ဈေးကွက် စသည်တို့ကို တိုးတက်အောင် ဆောင်ရွက်သည်နှင့် တစ်ပြိုင်နက်တည်းမှာ နိုင်ငံပိုင်စီးပွားရေးလုပ်ငန်းများကို စီးပွားရေးလုပ်ငန်းပုံစံ ပြန်လည်ဖွဲ့စည်းခြင်းမျိုး ဆောင်ရွက်တာဖြစ်ပါတယ်။ လေးစားအပ်ပါသော နာယကကြီးရှင်။ နိဂုံးချုပ်အားဖြင့် ဒုတိယအပိုင်းဖြစ်တဲ့ အသွင်ကူးပြောင်းမှု လုပ်ငန်းစဉ်မှာပါဝင်တဲ့ မြန်မာနိုင်ငံရဲ့ စက်မှုလုပ်ငန်းများနှင့် SME အခန်းကဏ္ဍကို ထိရောက်စွာ ထိန်းကျောင်းမြှင့်တင်နိုင်ရေး၊ ကူညီပံ့ပိုးနိုင်ရေးနှင့်အတူ နိုင်ငံရဲ့ ၉၀ ရာခိုင်နှုန်းကျော်သော SME လုပ်ငန်းများ ယိုင်နဲ့ချိနဲ့ အားနည်းနေခြင်းမှ အားကောင်းသောလုပ်ငန်းများအဖြစ် အသေအချာ ပေါ်ထွန်းနိုင်ရေးကို မျှော်လင့်ရင်း စီမံကိန်း၊ ဘဏ္ဍာရေးနှင့် စက်မှုဝန်ကြီးဌာနအဖြစ် ပြင်ဆင်သတ်မှတ်ဖွဲ့စည်းခြင်းကို ထောက်ခံ ဆွေးနွေးအပ်ပါတယ်။ ကျေးဇူးတင်ပါတယ်ရှင်။</speech>
<speech type="speaker">ဦးဘိုကြီး ချောက်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1455">ဦးဘိုကြီး(ချောက်မဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ အားလုံးကို မင်္ဂလာပါလို့ နှုတ်ခွန်းဆက်သ ဂါရဝပြုအပ်ပါတယ်။ ကျွန်တော် ကတော့ မကွေးတိုင်းဒေသကြီး ချောက်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဘိုကြီး ဖြစ်ပါတယ်။ နိုင်ငံတော်သမ္မတက ပေးပို့ထားသော စက်မှုဝန်ကြီးဌာနနှင့် စီမံကိန်းနှင့် ဘဏ္ဍာရေးဝန်ကြီးဌာန တို့ကိုပူးပေါင်း၍ စီမံကိန်း၊ ဘဏ္ဍာရေးနှင့် စက်မှုဝန်ကြီးဌာနအဖြစ် ပြင်ဆင်သတ်မှတ်ဖွဲ့စည်းရေးကိစ္စနှင့် စပ်လျဉ်း၍ ပြည်ထောင်စုလွှတ်တော်ကြီးမှ သဘောတူအတည်ပြု ဆုံးဖြတ်ပေးနိုင်ရန် ပြည်ထောင်စုလွှတ်တော် ကိုယ်စားလှယ်များကို အကြံပြုဆွေးနွေး တင်ပြသွားမှာဖြစ်ပါတယ်။ အချို့နေရာများတွင် Power Point ဖြင့် တင်ပြခွင့်ပြုပါရန် တင်ပြအပ်ပါတယ်။ စက်မှုဝန်ကြီးဌာန Power Point တင်ပြခွင့်ပြုပါ။ စက်ရုံ ၆ ရုံ ဖြစ်ပြီး ၎င်းစက်ရုံများမှာ လက်တလောရပ်ဆိုင်း၍ စိစစ်နေတဲ့ စက်ရုံတွေဖြစ်ပါတယ်။ ကစလ(၂)မှာ စက်ရုံ ၂၆ ရုံမှာ ပုဂ္ဂလိကပိုင်ပြုလုပ်လိုတဲ့ စက်ရုံ ၃ ရုံ၊ ပုဂ္ဂလိကနှင့် ပူးပေါင်းထားပြီး စက်ရုံ PPP ၁၅ ရုံ၊ နိုင်ငံပိုင်စက်ရုံ SOE ၈ ရုံ ပါဝင်ပါတယ်။ ၆ ရုံကတော့ လက်တလောရပ်ဆိုင်းပြီးတော့ စိစစ် နေတဲ့ စက်ရုံတွေဖြစ်ပါတယ်။ ကစလ(၃) စက်ရုံ ၅ရ ရုံကတော့ နိုင်ငံပိုင်စက်ရုံ SOE မှ ၃၀ ရုံ၊ ပုဂ္ဂလိကပိုင် ပြုလုပ်လိုတဲ့ စက်ရုံ ၂ ရုံ၊ ပုဂ္ဂလိကနှင့်ပူးပေါင်းထားပြီး စက်ရုံ PPP ၂၄ ရုံ၊ သထုံစက်မှုနယ်မြေတစ်ခု ပါဝင်ပါတယ်။ လတ်တလောရပ်ဆိုင်းပြီးတော့ စိစစ်နေတဲ့ စက်ရုံကတော့ ၁၁ ရုံ ဖြစ်ပါတယ်။ ဆေးဝါးစက်ရုံ ၂၃ ရုံမှာတော့ နိုင်ငံပိုင်စက်ရုံက ရ ရုံ၊ ပုဂ္ဂလိကနှင့်ပူးပေါင်းထားပြီး စက်ရုံ PPP ၁၅ ရုံ၊ ပုဂ္ဂလိကပိုင် ပြုလုပ်လိုတဲ့ စက်ရုံ ၁ ရုံတို့ ပါဝင်ပါတယ်။ အထက်ပါလုပ်ငန်းကြီး ၄ ခုရဲ့ စက်ရုံပေါင်း ၁၁၂ ရုံမှ အစိတ်အပိုင်းတစ်ခုဖြစ်တဲ့ လတ်တလော ရပ်ဆိုင်းထားတဲ့ စက်ရုံ ၂၄ ရုံရဲ့ ဝန်ထမ်းအင်အားအနေအထား၊ နှစ်စဉ်ပေးချေနေရသော လစာများ၊ အသားတင်အရှုံးအမြတ် အခြေအနေများကို ပြည်ထောင်စုစာရင်းစစ်ချုပ်ရုံးမှာ စိစစ်အတည်ပြုထားသော ၂၀၁၇-၂၀၁၈ ခု ဘဏ္ဍာရေးနှစ်ရဲ့ အချက်အလက်တချို့ကို တင်ပြပါမယ်။ Power Point တွင်တင်ပြထားတဲ့ အတိုင်း စုစုပေါင်းဝန်ထမ်းအင်အား ၁၀,၈၅၆ ဦးရဲ့ နှစ်စဉ်လစာငွေ ကျပ်သန်းပေါင်း ၂၁,၇၆၂ နှင့် စက်ရုံ ၂၄ ရုံ၏ အသားတင်အရှုံး ကျပ်သန်းပေါင်း ၆၂,၂၄၉ တို့ဖြစ်ကြောင်း တွေ့ရှိရပါတယ်။ တစ်နည်းအားဖြင့် စက်ရုံတွေ ပါရပ်ထားရပြီး ဝန်ထမ်းလစာများ ထုတ်ပေးနေရခြင်း၊ နိုင်ငံတော်အတွက် အရှုံးများစွာပေါ်နေခြင်း၊ ဝန်ထမ်း များ၏ လုပ်ငန်းပိုင်းဆိုင်ရာစွမ်းအားများ၊ စိတ်ဓာတ်ခွန်အားများ လျော့နည်းခြင်း၊ နိုင်ငံပိုင်စက်ရုံနှင့် စက်ပစ္စည်းများယိုယွင်းပျက်ဆီးခြင်း၊ ထုတ်လုပ်မှုစွမ်းအားကျဆင်းသဖြင့် ပြည်တွင်းထုတ်ကုန်ပစ္စည်းများ ကျဆင်းခြင်း၊ အလုပ်အကိုင် အခွင့်အလမ်းများ လျော့နည်းခြင်း စတဲ့အချက်တွေမှာ နိုင်ငံတော်အတွက် ဒါကြောင့်မို့လို့ ဒုတိယအချက်အနေနဲ့ တင်ပြရရင်တော့ အဆိုပြုတဲ့အတိုင်း ပူးပေါင်းဖွဲ့စည်းခြင်း အားဖြင့် မြန်မာနိုင်ငံစက်မှုလက်မှုလုပ်ငန်းများ အသွင်ကူးပြောင်းမှုလုပ်ငန်းစဉ်ကို အကောင်အထည်ဖော် ဆောင်ရွက်တဲ့အခါမှာ ပိုမိုမြန်ဆန်ထိရောက်ပြီး ရေရှည်တည်တံ့ခိုင်မြဲသော အသွင်ကူးပြောင်းမှု ရလဒ် များကို ရရှိလာနိုင်မည်ဖြစ်ပါတယ်။ အသွင်ကူးပြောင်းတဲ့အခါမှာ အစုရှယ်ယာများ၊ ပိုင်ဆိုင်မှုများ PPP စာချုပ် များကို စီမံခန့်ခွဲရန်နှင့် ဘဏ္ဍာငွေယိုဆင်းမှုများ နည်းပါးစေရန်အတွက် လိုအပ်တဲ့ဆောင်ရွက်မှုများကို ယခုပူးပေါင်းဆောင်ရွက်မည့် ဝန်ကြီးဌာနအနေဖြင့် ဆောင်ရွက်နိုင်ပါက ပိုမိုထိရောက် မြန်ဆန်သွက်လက် လာမည်လို့ အကြံပြုဆွေးနွေးလိုပါတယ်။ ဝန်ကြီးဌာနကို ပြင်ဆင်ဖွဲ့စည်းသတ်မှတ်ခွင့်ရလျှင် စက်ရုံများကို ပုဂ္ဂလိကအသွင်သို့ စနစ်တကျကူးပြောင်းမှု လုပ်ငန်းစဉ်များရဲ့ ကြာမြင့်မည့် ခန့်မှန်းျားကို လည်းကောင်း၊ စီမံကိန်းနှင့် ဘဏ္ဍာရေးဝန်ကြီးဌာနနှင့် စက်မှုဝန်ကြီးဌာနတို့ရဲ့ ၂၀၁၉-၂၀၂၀ ခု ဘဏ္ဍာရေး နှစ်အတွက် ခွင့်ပြုပြီးရသုံးမှန်းခြေငွေစာရင်းများအား မည်သို့ပေါင်းစပ် ရေးဆွဲအသုံးပြုမည်ကိုလည်းကောင်း ဝန်ထမ်းများရဲ့ အခြေအနေကို စတဲ့စီမံချက်များ၊ လုပ်ငန်းစဉ်များကို ရှင်းလင်းချပြပေးပါရန် အကြံပြုအပ် ပါတယ်။ ထို့သို့လုပ်ငန်းစဉ်များ ဖော်ပြထားခြင်းဖြင့် ဝန်ကြီးဌာနပြင်ဆင်သတ်မှတ် ဖွဲ့စည်းခြင်းရဲ့ ရည်ရွယ်ချက် အောင်မြင်စေရန် အထောက်အကူပြုပါလိမ့်မယ်လို့ ယူဆပါတယ်။ အထက်ပါအနေနဲ့တင်ပြရရင် ဒုတိယအကြိမ် ပြည်သူ့လွှတ်တော် (၁၃)ကြိမ်မြောက်ပုံမှန် အစည်းအဝေး တတိယနေ့ ၂၃-၇-၂၀၁၉ ရက်နေ့မှာ စက်မှုဝန်ကြီးဌာနရဲ့ နိုင်ငံပိုင်စက်ရုံများမှ နိုင်ငံပိုင်စက်ရုံ၊ ပုဂ္ဂလိက ပြုလုပ်လိုတဲ့စက်ရုံ၊ ပုဂ္ဂလိကပိုင်ပူးပေါင်းထားပြီးစက်ရုံ၊ စက်မှုနယ်မြေနှင့် လတ်တလောရပ်ဆိုင်းထားပြီး စက်ရုံများကြောင့် ပြည်သူ့ဘဏ္ဍာများဆုံးရှုံးမှုမရှိစေရန်နှင့် နိုင်ငံတော်အတွက် အမြန်ဆုံးအကျိုးရှိအောင် ဆောင်ရွက်ပေးရန် နိုင်ငံတော်အစိုးရအား တိုက်တွန်းသည့်အဆိုကို တင်သွင်းခဲ့ရာ ပြည်သူ့လွှတ်တော် ကိုယ်စားလှယ်များမှ ရှုထောင့်အမျိုးမျိုးဖြင့် ဆွေးနွေးကြပြီး၊ ပြည်သူ့လွှတ်တော်မှာ ယင်းအဆိုကို အတည် ပြုခဲ့ပါတယ်။ နေ့စဉ်သတင်းစာများမှာလည်း ၎င်းအဆိုနှင့်ပတ်သက်၍ ပြည်သူအားလုံး သိမြင်စေရန် ကျယ်ကျယ်ပြန့်ပြန့် ရှင်းရှင်းလင်းလင်း ရေးသားဖော်ပြခဲ့ကြပါတယ်။ ပြည်သူ့ဘဏ္ဍာဆုံးရှုံးမှုမရှိစေရန်နှင့် တိုင်းပြည်ရဲ့ စီးပွားတိုးတက်လာစေရန်အတွက် ပြည်သူများကိုယ်စားပြုတဲ့ ကိုယ်စားလှယ်များရဲ့ တင်ပြချက် များကို အချက်တစ်ချက်အနေဖြင့် အလေးပေးထည့်သွင်းခဲ့ပြီး သေသေချာချာစဉ်းစားဆုံးဖြတ်၍ ပြည်ထောင်စု အစိုးရအဖွဲ့မှ ယခုကဲ့သို့ စီမံကိန်း၊ ဘဏ္ဍာရေးနှင့် စက်မှုဝန်ကြီးဌာနအဖြစ် ပြင်ဆင်သတ်မှတ်ဖွဲ့စည်းရန် ပြည်ထောင်စုလွှတ်တော်သို့ တင်ပြနိုင်ခဲ့သဖြင့် ပြည်သူများကိုယ်စား သက်ဆိုင်သူအားလုံးကို အထူး ကျေးဇူးတင်ကြောင်း ပြောကြားရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးမောင်မြင့် မင်းကင်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="238">ဦးမောင်မြင့်(မင်းကင်းမဲဆန္ဒနယ်၊ စစ်ကိုင်းတိုင်းဒေသကြီး)</mp>လေးစားအပ်တဲ့ နာယကကြီး နှင့်တကွ အားလုံးမင်္ဂလာပါခင်ဗျာ။ ကျွန်တော်က မင်းကင်းမဲဆန္ဒနယ်မှ ဦးမောင်မြင့် ဖြစ်ပြီးတော့မှ စက်မှုနှင့် စီမံဘဏ္ဍာဝန်ကြီးဌာန နှစ်ခု ပေါင်းစည်းရေးနှင့်ပတ်သက်လို့ အပြုသဘော သုံးသပ်တင်ပြသွားမှာ ဖြစ်ပါတယ်။ Power Point သုံးစွဲခွင့်ပြုပါရန်အတွက် တင်ပြအပ်ပါတယ်။ လက်ရှိအစိုးရလက်ထက်မှာ ဝန်ကြီးဌာနတွေ ပေါင်းတာရှိပါတယ်။ ဥပမာ- အလုပ်သမားနဲ့ လူဝင်မှု ကြီးကြပ်ရေးနဲ့ ပြည်သူ့အင်အားဝန်ကြီးဌာနကို ပေါင်းပါတယ်။ လယ်/ဆည်၊ သမဝါယမနဲ့ မွေး/ရေကို နည်းပညာကို ပေါင်းပါတယ်။ ကျန်းမာရေးနဲ့ အားကစားကို ပေါင်းပါတယ်။ အလုပ်ဖြစ်ခြင်း၊ လုပ်ငန်းပိုမို မြန်ဆန်သွက်လက်ခြင်း ဒါတွေကို ကျွန်တော် အထူးမဝေဖန်လိုပါဘူး။ ပေါင်းစပ်မှုတွေက ယေဘုယျအားဖြင့် ဆီလျော်ပါတယ်။ သို့ပေမယ့် ဝန်ကြီးဌာနတစ်ခုမှာ ဝန်ကြီးရုံး ၂ ရုံး၊ ၃ ရုံးရှိနေတာတွေ၊ အမြဲတမ်းအတွင်းဝန်လို့ Gatos Permanent Secatary 6oz osôowoodom 969090602mGOS? GOD GODS : Awkward ဖြစ်တဲ့ ကိစ္စဖြစ်တယ်လို့ ကျွန်တော်က ဝေဖန်ပြောကြားလိုပါတယ်။ အခုပေါင်းမယ့်စီမံကိန်းနှင့် ဘဏ္ဍာရေး ဝန်ကြီးဌာနနဲ့ စက်မှုဝန်ကြီးဌာနကို ပူးပေါင်းပြီးတော့မှ စီမံကိန်း၊ ဘဏ္ဍာရေးနှင့် စက်မှုဝန်ကြီးဌာနဆိုပြီး တော့မှ ပြင်ဆင်သတ်မှတ်ဖွဲ့စည်းရေးကိုတော့ လုံးဝဆီလျော်ညီညွတ်ခြင်းမရှိဘူးလို့ ကျွန်တော်က တင်ပြ လိုပါတယ်။ ကမ္ဘာ့နိုင်ငံကြီးတွေရဲ့ ဝန်ကြီးဌာနဖွဲ့စည်းပုံတွေကို လေ့လာကြည့်တဲ့အခါမှာ စီမံ/ဘဏ္ဍာနဲ့ စက်မှုကိုပေါင်းထားတာ ကျွန်တော် ဘယ်နိုင်ငံမှာမှမတွေ့ရဘူး။ ဒါကြောင့်လည်း ယခင်အစိုးရကာလက စီးပွား/ကူးသန်းဝန်ကြီးနိုင်ငံခြားသွားရင် စက်မှုဝန်ကြီးကို ဝန်ကြီးတာဝန်တွေ လွှဲအပ်လေ့ရှိပါတယ်။ အဲဒီ လိုပဲ စက်မှုဝန်ကြီးနိုင်ငံခြားသွားရင်လည်း စီးပွား/ကူးသန်းဝန်ကြီးကို ဝန်ကြီးတာဝန်တွေ လွှဲအပ်လေ့ ရှိပါတယ်။ ဒေသတွင်းနိုင်ငံတွေကို လေ့လာကြည့်ရင် စက်မှုနဲ့ ကုန်သွယ်ရေး တွဲတာပဲရှိတယ်။ စီမံ/ဘဏ္ဍာနဲ့ စက်မှုကိုတွဲဖို့အတွက် Create လုပ်နိုင်တဲ့ ဦးနှောက်တွေကိုတော့ ကျွန်တော် အထူးမဝေဖန်လိုတော့ပါဘူး။ ဒီကိစ္စကို ဒုတိယဝန်ကြီး ဦးဆက်အောင်က လွှတ်တော်မှာ လာရောက်ရှင်းလင်းတင်ပြတဲ့အခါ ကျွန်တော် မြန်မာစကားပုံတစ်ခုကို ပြေးပြီးမြင်မိပါတယ်။ အဲဒါကတော့ ခပ်ကွင်းပြင်တာနဲ့ ရွာသစ်ကြီးရောက်ဆိုတဲ့ စကားပုံပါပဲ။ ဒုတိယဝန်ကြီး ဦးဆက်အောင်ရဲ့ တင်ပြချက်အရ စက်မှုဝန်ကြီးဌာနရဲ့ စက်ရုံ ၅၅ ရုံကို PPP နဲ့ ဆောင်ရွက်နေပြီးတော့မှ တချို့စက်ရုံတွေက အခြေအနေမကောင်းလို့ ပြန်အပ်တော့မယ်ဆိုတာလည်း ကြားလိုက်ရပါတယ်။ ဒီနေရာမှာ PPP လုပ်ထားတဲ့ စက်ရုံအချို့ဟာ ငှားရမ်းစဉ်နဲ့ MIC တင်တဲ့ ပစ္စည်း တချို့ကိုပဲ ထုတ်လုပ်ရမယ်ဆိုတဲ့ Strate လုပ်ထားတာတွေဟာ လက်တွေ့မကျဘဲနဲ့ Policy ကို Relax လုပ်ပေးမယ်ဆိုလို့ရှိရင် ဒါဟာ ပြီးပြေမယ့်ပြဿနာဖြစ်မယ်လို့ ကျွန်တော်က ဝေဖန်ထောက်ပြလိုပါတယ်။ SOE အနေနဲ့ ၅ရ ရုံ ကျန်တယ်။ Ed/opom opsadomaso ĉozusaus (State Asset Management Corporation-SAMCO)ąmple လုပ်ဆောင်နိုင်မယ်ဆိုတာ သဘာဝမကျပါဘူး ဦးဆက်အောင်ပြောသလို ရှုံးတဲ့စက်ရုံတွေ၊ လုပ်ငန်းတွေ အားလုံး SAMCO အောက်ကို သွတ်သွင်းမှာလား။ ဒီလိုဆိုရင်တော့ စွမ်းအင်က စက်ရုံတွေ မီးရထားလို၊ လျှပ်စစ်လို ဝန်ကြီးဌာန တစ်ခုလုံး အရှုံးပေါ်နေတာတွေရော ဘယ်လိုလုပ်မှာလဲလို့ ကျွန်တော်က မေးခွန်း ထုတ်ချင်ပါတယ်။ တကယ်တော့ စက်မှုကစက်ရုံတွေ ရပ်ထားရတာက ၂၀၁ရ ကတည်းကဖြစ်ပါတယ်။ ဒါကလည်း ပြည်ထောင်စုလွှတ်တော်ရဲ့ ဆုံးဖြတ်ချက်နှင့် ဆောင်ရွက်ခဲ့တာဖြစ်ပါတယ်။ ၂၀၁ရ ကနေ ၂၀၁၉ အထိ အစိုးရလမ်းပျောက်နေတာဟာ အင်မတန် စိတ်ပျက်စရာကောင်းပါတယ်။ ဒါကို လွှတ်တော်ကိုယ်စားလှယ် တစ်ဦးဖြစ်တဲ့ ဦးရဲထွဋ်ကလည်း ဝေဖန်ပြောဆိုသွားတာကို ကျွန်တော် မှတ်သားမိပါတယ်။ ဖြစ်သင့်တာက စက်မှုဝန်ကြီးဌာနကို စီမံ/ဘဏ္ဍာနှင့်တွဲဖက်ခြင်းမပြုဘဲ စက်မှုဝန်ကြီးသီးသန့် ခန့်အပ်ပြီးတော့မှ စက်ရုံ တွေကို PPP စနစ်နှင့် ဆောင်ရွက်စေခြင်းကသာလျှင် လက်ရှိကာလမှာ အဆင်အပြေဆုံး ဖြစ်ပါလိမ့်မယ်။ ဒါမှလည်း ဝန်ကြီးဌာနအကြောင်း ဂဃနဏ သိရှိပြီးတော့မှ လုပ်ကိုင်နိုင်မှာ ဖြစ်ပါတယ်။ oniqaệuošanos Policy Gozi Law Gozi Regulation Gozoso oli:gošca:olop: အထူးသဖြင့်ကတော့ SAMCO အောက်ကို စက်ရုံတွေသွတ်သွင်းဖို့သာပြောနေပေမယ့် ဝန်ထမ်းရေးရာနှင့် ပတ်သက်ပြီးတော့မှ ခိုင်မာတဲ့ Policy မရှိသေးပါဘူး။ ဝန်ထမ်း ၂၄,၀၀၀ ခန့်အနက် ၆၀ ရာခိုင်နှုန်း ကျော်က Non-Graduate ဖြစ်တဲ့အတွက် သူတို့ကို PPP ကုမ္ပဏီတွေက ခေါင်းခေါက်ရွေးမယ်၊ ဖယ်ရှားမယ် ဆိုရင် ပြဿနာအများကြီး ရှိနိုင်ပါတယ်။ ခုလိုလုပ်တာက လက်ရှိအစိုးရအနေနဲ့ မိမိတို့အစိုးရကာလမှာ ဒီစနစ်ကြီး တစ်ခုလုံးကို ရာခိုင်နှုန်းပြည့် ပြီးပြတ်အောင်မြင်အောင် ဆောင်ရွက်နိုင်ခြင်းမရှိဘဲနဲ့ ၂၀၂၀ ရွေးကောက်ပွဲနောက်ပိုင်းတက်လာမယ့် အစိုးရကို အခက်အခဲတွေဖြစ်အောင်ဖန်တီးခဲ့သလို ဖြစ်နေတယ်လို့ ကျွန်တော်ကတော့ သုံးသပ်ပါတယ်။ ဒီစနစ်ကို တကယ်စေတနာရှိလို့ လုပ်ချင်တယ်ဆိုရင် ၂၀၁၆-၂၀၁ရ ကတည်းကလုပ်ခဲ့ရမှာ။ ယခုလို အစိုးရကာလအဆုံးသတ်ဖို့ တစ်နှစ်အလိုကျမှ ထလုပ်တာကတော့ အင်မတန် သံသယဖြစ်စရာကိစ္စဖြစ်ပါတယ်။ သူများနိုင်ငံတွေမှာ စောစောက ကျွန်တော်တင်ပြခဲ့သလို စက်မှုကို Trade နဲ့ပေါင်းလို့ရတယ်ဆိုတာကလည်း သူတို့နိုင်ငံတွေက စက်မှုပိုင်းမှာ ဘာစက်ရုံမှမရှိဘူး၊ စက်ရုံမရှိ၊ စက်ရုံလုပ်သားမရှိ Only Regulatory Body ဖြစ်လို့ လုပ်လို့ရတာပါ။ ကျွန်တော်တို့နိုင်ငံလို စက်မှုပင်စင်စား ၃၇,၀၀၀ ကျော်၊ ဝန်ထမ်း ၂၄,၀၀၀ ကျော်၊ စက်ရုံ ၁၁၀ ကျော်ရှိတဲ့ ဝန်ကြီးဌာနကို လက်လွတ်စပယ် မလုပ်သင့်ဘူးလို့ ကျွန်တော်ပြောချင်ပါတယ်။ ဒုတိယဝန်ကြီး ဦးဆက်အောင်ပြောတဲ့ ဝန်ကြီး ဦးစိုးဝင်းက NECC နှင့်တိုက်ရိုက် ဆက်ဆံနိုင်တယ် ဆိုတဲ့ Chance တွေကလည်း လက်ကျန် တစ်နှစ်ပဲ ရှိပါတော့တယ်။ ၂၀၂၀ မှာ ဘယ်သူအစိုးရအဖွဲ့နိုင်မလဲ မသိသေးဘူး။ NECC ဆိုတာကလည်း ရှိချင်မှရှိမယ်။ အဲဒီသမ္မတဆီမှာ အာဏာရှိမယ်ဆိုရင် ဒီ Reason တွေက Nothing ဖြစ်သွားပါမယ်။ အသက် ၈၀ ကျော် ဝန်ကြီးတစ်ယောက်ကို စက်ရုံ ၁၀၀ ကျော် သွားကြည့်ဖို့ ကျွန်တော်မတိုက်တွန်းချင်ပါဘူး။ အသက် ၄၀ ကျော် ဒုဝန်ကြီးက စက်ရုံ ၁၀၀ ကျော် အားလုံးရောက်ပြီးပြီလား၊ အခြေအနေမှန်ကို တကယ်သိရဲ့လား၊ ဝန်ထမ်းတွေနဲ့ရော ဒူးတိုက်ဆွေးနွေး ရဲ့လားလို့ ကျွန်တော်မေးချင်ပါတယ်။ စက်ရုံတွေကို စားပွဲပေါ်ကနေ လေ့လာပြီးတော့မှ ဗျူရိုကရက် ဆန်ဆန် စီမံမယ်ဆိုတာကိုတော့ အတွေးအခေါ်ရှိတဲ့ ဘယ်သူကမှ ထောက်ခံကြမှာ မဟုတ်ဘူးလို့ ကျွန်တော် ပြောကြားလိုပါတယ်။ စက်ရုံဝန်ထမ်းတွေ ကျွန်တော့ကို ဆက်သွယ်ပြီးတော့မှ စီမံ/ဘဏ္ဍာနှင့်ပေါင်းမယ့် ဒါပေမဲ့ ၂၀၂၀ မှာ အစိုးရသစ်တက်လာတဲ့အခါ စက်မှုကို ပြန်ခွဲနိုင်အောင်ကြိုးစားမယ်လို့ ကျွန်တော် ပြောကြားခဲ့ပါတယ်။ ဒါကြောင့် စက်မှုဝန်ကြီးဌာနကို စီမံ/ဘဏ္ဍာဝန်ကြီးဌာနနှင့် ပေါင်းမယ်ဆိုတာထက် သီးခြားထား ပြီးတော့မှ ယခု ကျွန်တော်တင်ပြတဲ့ SOE တွေကို Thin Out လုပ်ပြီးတော့မှ ုရယူကာ Regulatory Body တစ်ခု ဖြစ်အောင်လုပ်ကာ ဖန်တီးပြီးချိန်မှသာ စီးပွားရေးနှင့် ကူးသန်းရောင်းဝယ်ရေး ဝန်ကြီးဌာနနှင့် ပူးပေါင်းစေခြင်းက ပိုမိုသင့်လျော်ပါကြောင်းတင်ပြရင်းနဲ့ နိဂုံးချုပ်ပါတယ်ခင်ဗျာ။ ကျေးဇူး တင်ပါတယ်။</speech>
<speech type="speaker">ဦးခင်ချို လှိုင်းဘွဲ့မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1371">ဦးခင်ချို(လှိုင်းဘွဲမဲဆန္ဒနယ်၊ ကရင်ပြည်နယ်)</mp>အားလုံးပဲမင်္ဂလာပါ။ ကျွန်တော်ကတော့ ကရင်ပြည်နယ် လှိုင်းဘွဲ့မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးခင်ချိုဖြစ်ပါတယ်။ ကျွန်တော် ဆွေးနွေးတင်ပြမှာက စက်မှုဝန်ကြီးဌာနနဲ့ စီမံ/ဘဏ္ဍာဝန်ကြီးဌာန နှစ်ခုကို ပူးပေါင်းပြီးတော့ စီမံကိန်း၊ ဘဏ္ဍာရေးနဲ့ စက်မှုဝန်ကြီးဌာနတစ်ခုတည်းအနေနဲ့ ပူးပေါင်းဆောင်ရွက်ရမယ့် အစီအစဉ်နဲ့ပတ်သက်ပြီး ဆွေးနွေးတင်ပြမှာ ဖြစ်ပါတယ်။ ယခင်က စက်မှုဝန်ကြီးဌာနကို စက်မှု(၁)နဲ့ (၂) ဆိုပြီးတော့ ဝန်ကြီးဌာန နှစ်ခုခွဲဆောင်ရွက်နေရာ ကနေ စက်မှုဝန်ကြီးဌာနတစ်ခုတည်းအဖြစ် ပေါင်းပြီးဆောင်ရွက်ခဲ့သလို စီမံ/ဘဏ္ဍာဝန်ကြီးဌာနကလည်းပဲ ယခင်က အမျိုးသားစီမံကိန်းနဲ့ စီးပွားရေးဖွံ့ဖြိုးတိုးတက်မှုဝန်ကြီးဌာနနဲ့ ဘဏ္ဍာအခွန်ဝန်ကြီးဌာန နှစ်ခုကို ဝန်ကြီးဌာန တစ်ခုတည်းအနေနဲ့ စုစည်းဆောင်ရွက်ထားတာဖြစ်ပါတယ်။ ကျွန်တော့ကို Power Point သုံးစွဲခွင့်ပြုဖို့နဲ့ တစ်ဆက်တည်းပြပေးဖို့ မေတ္တာရပ်ခံပါတယ်။ လက်ရှိ စက်မှုဝန်ကြီးဌာနအောက်မှာ ဝန်ကြီးရုံးအပါအဝင် စက်မှု(၁)၊ (၂)၊ (၃) မြန်မာ့ဆေးဝါး စက်မှုပူးပေါင်းဆောင်ရွက်ရေးဦးစီးဌာန၊ စက်မှုကြီးကြပ်ရေးနဲ့ စစ်ဆေးရေးဦးစီးဌာနဆိုပြီးတော့ ဌာန အဖွဲ့အစည်း ရ ခုရှိပြီးတော့ စီမံ/ဘဏ္ဍာအောက်မှာတော့ ဌာနအဖွဲ့အစည်းပေါင်း ၂၀ နဲ့ ဝန်ကြီးရုံး တစ်ရုံး ဖော်ရေး၊ နိုင်ငံရဲ့ စီမံကိန်းလုပ်ငန်းတွေကို နှစ်တို၊ နှစ်လတ်၊ နှစ်ရှည် အကောင်အထည်ဖော်နိုင်ဖို့ စီစဉ် ရေးဆွဲ ဆောင်ရွက်ရတဲ့တာဝန်အပြင် နိုင်ငံရဲ့ ဝင်ငွေရရှိဖို့ အခွန်အကောက်တွေကို နှစ်စဉ်ဥပဒေရေးဆွဲ ပြဋ္ဌာန်းအကောင်အထည်ဖော်ရတာကြောင့် လုပ်ငန်းပမာဏကြီးမားပြီး နိုင်ငံရဲ့ အဓိကကျတဲ့ တာဝန်တွေကို ထမ်းဆောင်ရတဲ့ ဌာနကြီးတစ်ခုဆိုရင် မမှားပါဘူး။ စက်မှုဝန်ကြီးဌာနကတော့ ထုတ်လုပ်မှု လုပ်ငန်း တွေကို အဓိကထားဆောင်ရွက်ရပြီးတော့ နိုင်ငံအတွက် ပြည်တွင်းပြည်ပရင်းနှီးမြှုပ်နှံမှုနဲ့ စက်မှုဇုန်တွေ အသေးစားအလတ်စား SME လုပ်ငန်းတွေ ဖြစ်ထွန်းအောင်မြင်အောင် ဆောင်ရွက်နိုင်ဖို့ ကူညီဆောင်ရွက် ရတဲ့ ဝန်ကြီးဌာနတစ်ခု ဖြစ်ပါတယ်။ စက်မှုဝန်ကြီးဌာနဟာ နှစ်ပေါင်းများစွာ အရှုံးပေါ်နေလို့ ၂၀၁၆-၂၀၁ရ ကစပြီးတော့ စက်ရုံအချို့ကို ပိတ်ထားခဲ့တာ တွေ့ရပါတယ်။ စက်မှုဝန်ကြီးဌာနရဲ့ စီးပွားရေးလုပ်ငန်း ၄ ခုမှာ မြန်မာ့စီးပွားထုတ်လုပ်မှု လုပ်ငန်းတစ်ခုပဲ အမြတ်ရရှိတာတွေ့ရပါတယ်။ အကြီးစားစက်မှု(၁)၊ (၂)၊ (၃)ကတော့ နှစ်စဉ် အရှုံးဖြစ်နေတာ တွေ့ရပါတယ်။ JPAC ရဲ့ အစီရင်ခံစာတွေအရ အကြီးစားစက်မှုလုပ်ငန်း ၃ ခုရဲ့ ဝင်ငွေဟာ အသုံးစရိတ်ရဲ့ ရာခိုင်နှုန်းအရကြည့်မယ်ဆိုလို့ရှိရင် ၂၀၁၇-၂၀၁၈ မှာ က.စ.လ(၁)က ၁၅ ရာခိုင်နှုန်း၊ က.စ.လ(၂)က ၆၀ ရာခိုင် နှုန်း၊ က.စ.လ(၃)က ၄၃ ရာခိုင်နှုန်းပဲ ရှိတာတွေ့ရပြီးတော့ ၂၀၁၉-၂၀၂၀ ခန့်မှန်းလျာထားမှုအရဆိုရင် က.စ.လ(၁)က ၁၅ ရာခိုင်နှုန်း၊ ကစလ(၂)က ၃၅ ရာခိုင်နှုန်းနဲ့ က.စ.လ(၃)က ၃၁ ရာခိုင်နှုန်းပဲ ရှိတာ တွေ့ရလို့ နိုင်ငံတော်အတွက် အများကြီးနစ်နာမှုတွေ ရှိနေတာတွေ့ရပါတယ်။ လက်ရှိမှာ က.စ.လ(၁)ရဲ့ စက်ရုံ ၆ ရုံ၊ က.စ.လ(၂)ရဲ့ စက်ရုံ ၂၆ ရုံနဲ့ က.စ.လ(၃)ရဲ့ စက်ရုံ ၅ရ ရုံကို ရပ်ဆိုင်းထားရပြီးတော့ က.စ.လ(၂)ရဲ့ ရပ်ဆိုင်းစက်ရုံတွေထဲမှာ ၆ ရုံက စိစစ်ဆဲ ပုဂ္ဂလိကပိုင်လုပ်ဖို့က ၂ ရုံ၊ ပုဂ္ဂလိကနဲ့ ပူးပေါင်းဆောင်ရွက်ပြီးက ၂၅ ရုံရှိကြောင်း သိရပါတယ်။ ဥပမာအနေနဲ့ Power Point မှာပြခဲ့တဲ့ အထည်စက်ရုံ ၄ ရုံ ဖြစ်တဲ့ အမှတ်(၃)အထည်စက်ရုံနှင့် စက်ရုံခွဲ(စစ်ကိုင်း)၊ အမှတ်(၈)အထည်စက်ရုံ ပျော်ဘွယ်နဲ့ အမှတ်(၈)အထည်စက်ရုံ (ရမည်းသင်း) တို့ရဲ့ နှစ်စဉ်ထုတ်လုပ်မှုနဲ့ ရောင်းချမှုရဲ့ လျာထားချက်တွေက ၂၀၁၆-၂၀၁ရ ကစပြီးတော့ တစ်နှစ်မှ ပြည့်မီမှု မရှိတာကို တွေ့ရပါတယ်။ မြန်မာနိုင်ငံရဲ့ ကုန်သွယ်မှုကဏ္ဍအနေနဲ့ ပို့ကုန်ကဏ္ဍမှာ အထည်ချုပ်ပို့ကုန်ဟာ အဓိကအားထား နေရတဲ့ ပို့ကုန်ဖြစ်ပေမယ့် ဒါက ပုဂ္ဂလိကကဏ္ဍရဲ့ အောင်မြင်မှုဖြစ်ပြီးတော့ နိုင်ငံပိုင်ကဏ္ဍအနေနဲ့ အရှုံး ဖြစ်နေရတဲ့ အားနည်းချက်တွေကို ရှာဖွေပြုပြင်နိုင်မယ်ဆိုရင် နိုင်ငံအတွက် အထောက်အကူ ဘက်စုံရနိုင်မှာ ဖြစ်တယ်လို့ ယူဆရပါတယ်။ စီမံ/ဘဏ္ဍာဝန်ကြီးဌာနရဲ့ တင်ပြမှုအရ စက်မှုဝန်ကြီးဌာနရဲ့ ဦးစီးဌာန နှစ်ခုကို နိုင်ငံတော်ရဲ့ ပုံသေပိုင်ပစ္စည်းများ စီမံခန့်ခွဲရေးကော်ပိုရေးရှင်းရဲ့အောက်မှာ စုပေါင်းဖွဲ့စည်းဖို့ စီစဉ်ထားကြောင်း တွေ့ရလို့ ဒီကော်ပိုရေးရှင်းရဲ့ လုပ်ငန်းဖွဲ့စည်းပုံရေးဆွဲ ပြီး မပြီး ခန့်အပ်မယ့်ဝန်ထမ်းရာထူးနေရာနဲ့ လက်ရှိ ဦးစီးဌာနလုပ်ငန်း နှစ်ခုရဲ့ ဝန်ထမ်းအင်အား၊ ရာထူးအဆင့်တွေနဲ့ လိုက်လျောညီထွေ အံဝင်ခွင်ကျ ဖြစ် မဖြစ်၊ ပိုလျှံဝန်ထမ်းအင်အားရှိလာရင် ဆောင်ရွက်ပေးမယ့် အစီအစဉ်တွေကို ရှင်းပြစေချင်ပါတယ်။ ခုလိုဝန်ကြီးဌာန နှစ်ခုကို တစ်ခုတည်းအဖြစ် ပေါင်းစည်းလိုက်မယ်ဆိုရင် အတည်ပြုပြီးဖြစ်တဲ့ ၂၀၁၉-၂၀၂၀ ဘဏ္ဍာနှစ် ရသုံးမှန်းခြေမှာ ခွဲဝေချထားပေးတဲ့ အသုံးစရိတ်တွေကို ဘယ်လိုပုံစံနဲ့ လွှဲပြောင်း ရှင်းပြစေချင်ပါတယ်။ စက်မှုဝန်ကြီးဌာနကို လက်ရှိမှာ စီမံ/ဘဏ္ဍာဝန်ကြီးကပဲ တွဲပြီးတော့ ကိုင်ထားရ ပြီးတော့ ယခင်စက်မှုဝန်ကြီး နုတ်ထွက်ပြီးတော့ အစားထိုးမခန့်အပ်နိုင်ဘဲနဲ့ ဒု-ဝန်ကြီးပဲ ခန့်ထားရတဲ့ အတွက် ဝန်ကြီးဌာန နှစ်ခုပေါင်းလိုက်ခြင်းဟာလည်း လက်ရှိအနေအထားအရ ထူးခြားမှုမရှိဘူးလို့ ယူဆ ရပါတယ်။ လက်ရှိအခြေအနေအရ အစိုးရသစ်ရဲ့ သက်တမ်းဟာလည်းပဲ တစ်နှစ်ကျော်ကျော်လောက်ပဲ ရှိတဲ့အတွက်ကြောင့် ဝန်ကြီးအသစ် ခန့်အပ်မယ်ဆိုလို့ရှိရင်လည်းပဲ စက်မှုဝန်ကြီးဌာနအတွက် ထူးထူး ခြားခြား တိုးတက်အောင် ဆောင်ရွက်နိုင်ဖို့ တော့တာကိုတွေ့ရလို့ ဝန်ကြီးဌာန နှစ်ခု ပေါင်းလိုက် ခြင်းဟာလည်း သင့်လျော်တယ်လို့ ထင်မြင်ယူဆရပါတယ်။ လုပ်ငန်းသဘာဝမတူတဲ့ ဝန်ကြီးဌာန နှစ်ခု ပေါင်းလိုက်ပေမယ့် အထက်ကတင်ပြခဲ့သလို အရှုံးတွေ ဖြစ်ပေါ်နေတဲ့ စက်ရုံ၊ အလုပ်ရုံတွေကို နိုင်ငံအတွက်အကျိုးရှိရှိ အသုံးချနိုင်အောင် အမြန်ဆုံးစီစဉ် ဆောင်ရွက် နိုင်ဖို့လိုမှာဖြစ်ပါတယ်။ တစ်ဖက်ကလည်းပဲ ပုဂ္ဂလိကပိုင်နဲ့ PPP ကောင်းမွန်တဲ့အစီအမံတွေ စနစ်တကျ တွက်ချက်စီစဉ် ဆောင်ရွက်ပေးဖို့ လိုမှာဖြစ်ပါတယ်။ ဒါကြောင့် စက်မှုဝန်ကြီးဌာနနဲ့ စီမံဘဏ္ဍာဝန်ကြီးဌာန နှစ်ခုကို စီမံကိန်း၊ ဘဏ္ဍာရေးနဲ့ စက်မှုဝန်ကြီးဌာန တစ်ခုတည်းအဖြစ် ဆောင်ရွက်လိုက်ခြင်းဟာ လက်ရှိ တာဝန်ယူနေရတဲ့ စီမံ/ဘဏ္ဍာဝန်ကြီးအတွက် ဝန်ကြီးဌာနနှစ်ခုအစား ဝန်ကြီးဌာန တစ်ခုတည်းရဲ့ အောက်မှာပဲ ထားပြီးတော့ ထိန်းသိမ်းဆောင်ရွက်မှာဖြစ်လို့ သက်ဆိုင်ရာဝန်ကြီးဌာနအတွက် ကြီးကြပ်ကွပ်ကဲရ လွယ်ကူသွားမှာ ဖြစ်ပါတယ်။ ဝန်ကြီးဌာန နှစ်ခုဟာ လုပ်ငန်းသဘာဝ မတူတာဖြစ်လို့ အမြဲတမ်းမဟုတ်ဘဲ လက်ရှိအနေအထားအရ ယာယီပေါင်းစပ်ခြင်းလို့ ယူဆတဲ့အတွက် ကန့်ကွက်ရန်မရှိပါကြောင်း တင်ပြရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးစိုင်းသန်းနိုင် ကရင်ပြည်နယ် မဲဆန္ဒနယ်အမှတ်(၅) ဆွေးနွေးဖို့ဖြစ်ပါတယ်။</speech>
<speech><mp id="196">ဦးစိုင်းသန်းနိုင်(မဲဆန္ဒနယ်အမှတ်-၅၊ ကရင်ပြည်နယ်)</mp>လေးစားအပ်ပါသော ပြည်ထောင်စု လွှတ်တော် နာယကကြီးနဲ့ အားလုံးမင်္ဂလာပါခင်ဗျာ။ ကျွန်တော်ကတော့ ကရင်ပြည်နယ် မဲဆန္ဒနယ် အမှတ်(၅)က အမျိုးသားလွှတ်တော်ကိုယ်စားလှယ် ဦးစိုင်းသန်းနိုင် ဖြစ်ပါတယ်။ ကျွန်တော့အနေနဲ့ စက်မှုဝန်ကြီးဌာနနဲ့ စီမံကိန်းနှင့် ဘဏ္ဍာရေးဝန်ကြီးဌာနတို့ကို ပူးပေါင်း၍ စီမံကိန်း၊ ဘဏ္ဍာရေးနဲ့ စက်မှု ဝန်ကြီးဌာနအဖြစ် ပြင်ဆင်သတ်မှတ်ဖွဲ့စည်းခြင်းနဲ့စပ်လျဉ်းပြီး ဝေဖန်အကြံပြု ဆွေးနွေးသွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျာ။ အသွင်ကူးပြောင်းရေးလုပ်ငန်းစဉ်တွေကို ဝန်ကြီးဌာန တစ်ခုတည်းအောက်မှာ တစ်စုတစ်စည်းတည်း အကောင်အထည်ဖော်ဆောင်ရွက်ခြင်းဖြင့် လွယ်ကူလျင်မြန် ကူးပြောင်းရေး (Commercialization)၊ အစိုးရနဲ့ ပုဂ္ဂလိကပူးပေါင်းရေးကော်ပရေးရှင်းအသွင်ပြောင်းခြင်း (Coperatization)၊ ပုဂ္ဂလိကပိုင် ပြုလုပ်ခြင်း (Privatization)တို့ဖြင့် စက်မှုကဏ္ဍဖွံ့ဖြိုးတိုးတက်ရေးပံ့ပိုး ကူညီပေးနိုင်တဲ့ အစိုးရအဖွဲ့ အစည်းတစ်ခု ပေါ်ပေါက်လာရေးအတွက် ရည်ရွယ်ထားကြောင်း သိရပါတယ်။ လေးစားအပ်ပါသော နာယကကြီးခင်ဗျာ။ ကနေ့ဖွံ့ဖြိုးတိုးတက်တဲ့နိုင်ငံတွေဟာ စက်မှုနဲ့ နည်းပညာ ထိပ်တန်းရောက်နေတဲ့ နိုင်ငံတွေဖြစ်ပါတယ်။ ဒါကြောင့် ယခင်အစိုးရများက စိုက်ပျိုးရေးကို အခြေခံထားတဲ့ မိမိတို့နိုင်ငံတော်အတွက် စိုက်ပျိုးရေးကိုအခြေခံ၍ စက်မှုဖွံ့ဖြိုးသောနိုင်ငံအဖြစ် ထူထောင်ရေး ရည်မှန်းလျက် စက်မှုဝန်ကြီးဌာနကို နှစ်ခု၊ သိပ္ပံနဲ့ နည်းပညာဝန်ကြီးဌာနတစ်ခုတို့ ဖွဲ့စည်းမောင်းနှင်တွန်းတင်ဖို့ စီမံ ကြိုးပမ်းခဲ့ကြဖူးပါတယ်။ ဆိုလိုတာက အရေးကြီးတဲ့ဌာနတွေဖြစ်လို့ စီမံခန့်ခွဲမှုအားကောင်းအောင် ဌာန တွေခွဲပြီး ဆောင်ရွက်ခဲ့ကြခြင်းဖြစ်ပါတယ်။ သို့သော်လည်း အဲဒီကာလ၊ အဲဒီးက နိုင်ငံတကာ ပိတ်ဆို့မှုတွေ၊ ပိတ်ဆို့မှုကို အားပေးထောက်ခံခဲ့ကြတဲ့ ပြည်တွင်းပြည်ပအင်အားစုတွေ၊ ဓနအင်အားနဲ့ နည်းပညာချို့တဲ့မှုကြောင့်သာ ရည်မှန်းချက်မပြည့်မမီ ဖြစ်ခဲ့ရပါတယ်။ နာယကကြီးခင်ဗျာ။ နည်းပညာခေတ်ကြီးထဲမှာ ကျွန်တော်တို့နိုင်ငံမှာတော့ သိပ္ပံနဲ့နည်းပညာ ဝန်ကြီးဌာနဟာ ပျောက်ပျက်သွားခဲ့ရပြီး သုတေသနဆိုတာကလည်း ဌာနအဆင့်မျှသာကျန်ရှိ သေးငယ်သွား ခဲ့ပါတယ်။ Innovation ဆိုတဲ့ ဆန်းသစ်တီထွင်မှုရဲ့ အသက်ဟာ သုတေသနဖြစ်ပါတယ်။ နာယကကြီးခင်ဗျာ။ နိုင်ငံတကာမှာတော့ စက်မှုဖွံ့ဖြိုးတိုးတက်ရေး (Industrial Development) သိပ္ပံ၊ နည်းပညာနဲ့ တီထွင်ဆန်းသစ်မှု (Science Technology and Innovation) တို့ကို ပိုမိုဦးစားပေးလျက် စက်မှုအဆင့် (၄) (Industry 4.0) အဆင့်ရောက်ရှိရေး ရည်မှန်းတက်လှမ်းနေတဲ့ ြစ်ပါတယ်။ နာယကကြီးခင်ဗျာ။ ဆက်လက်ပြီး ဝန်ကြီးဌာန ၂ခုရဲ့ လုပ်ငန်းသဘောသဘာဝကို လေ့လာကြည့် ကြတဲ့အခါမှာ စီမံကိန်းနှင့် ဘဏ္ဍာရေးဝန်ကြီးဌာနဟာ ဝန်ကြီးဌာနအားလုံးရဲ့ စီမံကိန်းလုပ်ငန်းများကို စုစည်းပြီး နိုင်ငံတော်ရဲ့ အမျိုးသားစီမံကိန်း ရည်မှန်းချက်နဲ့ ကိုက်ညီဆီလျော်အောင် ပေါင်းစပ်ညှိနှိုင်း ပေးရခြင်း၊ Project Bank လုပ်ငန်းများ စိစစ်ရခြင်း၊ သမ္မတရုံးနဲ့ လွှတ်တော်က အတည်ပြုတဲ့ စီမံကိန်း လုပ်ငန်းများအတွက် ဘတ်ဂျက်ရန်ပုံငွေ လျာထားတွက်ချက် စီမံပေးရခြင်း၊ အခွန်အကောက်ဆိုင်ရာ ကိစ္စရပ်များ ထိန်းသိမ်းစစ်ဆေး ကြပ်မတ်ပေးရခြင်း၊ နိုင်ငံခြားချေးငွေဆိုင်ရာ စီမံခန့်ခွဲရခြင်း၊ လစာစရိတ် များစီမံရခြင်း အစရှိသဖြင့် ဝန်ဆောင်မှုလုပ်ငန်းများကို လုပ်ဆောင်ပေးနေရပါတယ်။ စက်မှုဝန်ကြီးဌာန အနေနဲ့ကတော့ ရပ်တည်ဖို့ခက်ခဲနေတဲ့ ပုဂ္ဂလိက MSME လုပ်ငန်းတွေ ရှင်သန်ဖွံ့ဖြိုးရေး၊ နိုင်ငံပိုင်စက်ရုံ၊ အလုပ်ရုံတွေနဲ့ ရှင်သန်ဖွံ့ဖြိုးနိုင်မယ့် ဆေးဝါးအထည်ချုပ်စတဲ့ စက်ရုံတွေမှာ ကုန်ကြမ်းကနေ ကုန်ချောအထိ အဆင်ပြေစွာ ထုတ်လုပ်နိုင်ရေး၊ စက်ရုံအလုပ်ရုံတွေကို စီးပွားရေးဆန်ဆန် အသွင်ကူးပြောင်းရေး၊ အစိုးရနှင့် ပုဂ္ဂလိကပူးပေါင်း၍ ကော်ပိုရေးရှင်းအသွင်ပြောင်းရေး၊ ပုဂ္ဂလိကပိုင်ပြုလုပ်ရေး၊ စက်မှုဇုန်များဖွံ့ဖြိုးရေး အစရှိသည်ဖြင့် Operate လုပ်ရမယ့်လုပ်ငန်းတွေကို အာရုံစိုက်နေရမယ့်အပြင် စင်ကာပူအပါအဝင် တခြား နိုင်ငံတွေနဲ့ ရင်ပေါင်တန်းအမီလိုက်နိုင်ဖို့ Industry 4.0 အဆင့်သို့ရောက်အောင် ရည်မှန်းကြိုးစားနေရ ပါတယ်။ ဝန်ကြီးဌာနနှစ်ခုရဲ့ လုပ်ငန်းပမာဏတွေဟာ ကြီးမားကျယ်ပြန့်ပြီး သဘောသဘာဝချင်းလည်း မတူညီကြပါဘူး။ လေးစားအပ်ပါသော နာယကကြီးနဲ့ ပြည်ထောင်စုလွှတ်တော် ကိုယ်စားလှယ်များခင်ဗျာ။ ဝန်ကြီးအနေနဲ့ ဝန်ကြီးဌာန နှစ်ခုစလုံးရဲ့ လက်အောက်မှာရှိတဲ့ ဌာနပေါင်းများစွာရဲ့ ဝင်စာ ထွက်စာ အားလုံးကိုဖတ်ရှုပြီး ဆုံးဖြတ်ချက် ချမှတ်ပေးရပါလိမ့်မယ်။ အရေးကြီးတာ စီမံ/ဘဏ္ဍာဆိုင်ရာ ကိစ္စရပ် များကလည်း များပြားနေတာကြောင့် ဆုံးဖြတ်ချက်၊ လမ်းညွှန်ချက်တွေကို မှတ်မပေးနိုင်ခဲ့ရင် လက်အောက်က ဆက်လက်လုပ်ကိုင်ဆောင်ရွက်နိုင်ဖို့ရာ အခက်အခဲတွေ ကြုံတွေ့နိုင်ပါတယ်။ ဝန်ကြီးဟာ စက်ရုံ၊ အလုပ်ရုံတွေကိုလည်း အခါအားလျော်စွာ သွားရောက်ကြည့်ရှု စစ်ဆေးရပါလိမ့်မယ်။ ပြည်တွင်းသာမက နိုင်ငံတကာနဲ့ ဆက်သွယ်ဆောင်ရွက်ရမယ့် ကိစ္စရပ်များကလည်း များစွာရှိပါ သေးတယ်။ ဒုတိယဝန်ကြီးများရှိတယ်ဆိုပေမယ့် အဓိကတာဝန်ရှိသူ အဆုံးအဖြတ်ပေးရမယ့် ပုဂ္ဂိုလ်ဟာ ဝန်ကြီးသာလျှင်ဖြစ်ပါတယ်။ အေးချမ်းတဲ့ လောကုတ္တရာရေးဝန်ထမ်းတွေတောင် အသက် ၈၀ နားရောက်ရင် အနားယူနေရတဲ့ဝန်ကြီးအတွက် ဝန်နဲ့ အား မမျှဖြစ်မှာ ကျွန်တော့အနေနဲ့ စိုးရိမ်မိပါတယ်။ သို့ဖြစ်ပါ၍ နိုင်ငံတော်အတွက် အရေးကြီးတဲ့ ဝန်ကြီးဌာန နှစ်ခုကို တစ်ခုတည်းပေါင်းပြီး ဝန်ကြီးတစ်ဦး တည်းက တာဝန်ယူဆောင်ရွက်စေမယ့် စီမံဆောင်ရွက်မှုကို အဖက်ဖက် ရှုထောင့်စုံက စဉ်းစားချင့်ချိန် ပြီးမှသာလျှင် ဆောင်ရွက်သင့်ပါကြောင်း တင်ပြဆွေးနွေးရင်း နိဂုံးချုပ်အပ်ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">ဦးသောင်းအေး ပျော်ဘွယ်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1498">ဦးသောင်းအေး(ပျော်ဘွယ်မဲဆန္ဒနယ်၊ မန္တလေးတိုင်းဒေသကြီး)</mp>လေးစားအပ်ပါသော နာယကကြီးနှင့်တကွ အားလုံးနှလုံးစိတ်ဝမ်း အေးချမ်းကြပါစေ။ ကျွန်တော် ပျော်ဘွယ်မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးသောင်းအေး ဖြစ်ပါတယ်။ စီမံကိန်း၊ ဘဏ္ဍာရေးနဲ့ စက်မှုဝန်ကြီးဌာန ဖွဲ့စည်းခြင်းနဲ့စပ်လျဉ်းပြီး အကြံပြုဆွေးနွေးပါ့မယ်။ နာယကကြီးခင်ဗျာ။ ဒုတိယဝန်ကြီးတင်ပြချက်အရ စက်မှုဝန်ကြီးဌာနနဲ့ စီမံကိန်းနဲ့ ဘဏ္ဍာရေး ဝန်ကြီးဌာနပေါင်းစည်းပြီးတော့ စီမံကိန်း၊ ဘဏ္ဍာရေးနဲ့ စက်မှုဝန်ကြီးဌာန ဖွဲ့စည်းခြင်းရဲ့ ရည်ရွယ်ချက်ဟာ ဈေးကွက်စီးပွားရေးစနစ်ကို ဦးတည်သော စက်မှုကဏ္ဍဆိုင်ရာ မူဝါဒများ ကြီးကြပ်ထိန်းကွပ်မှုများကို ထိရောက်စွာ အကောင်အထည်ဖော်ဆောင်ရွက်နိုင်မည့် ဖွဲ့စည်းပုံအသစ်တစ်ခုသို့ အသွင်ကူးပြောင်းရန် ရည်ရွယ်သည်လို့သိရပါတယ်။ ဒီရည်ရွယ်ချက်ကို သေသေချာချာကြည့်ရင် ရည်ရွယ်ချက်ကတော့ ရည်ရွယ်ချက်ပါပဲ။ သို့သော်လည်း အဓိကရည်ရွယ်ချက်မှာပါသင့်တဲ့ မျှော်မှန်းချက်မျိုး အားနည်းနေတာ တွေ့ရပါတယ်။ ရေးသားမှုအရ ရည်ရွယ်ချက်ဟာ ဖွဲ့စည်းပုံအသစ်တစ်ခုသို့ အသွင်ကူးပြောင်းရန်လို့ပဲ အဓိပ္ပာယ်ရပါတယ်။ ဝန်ကြီးဌာန နှစ်ခု ပူးပေါင်းလိုက်ရင်တော့ မူလဝန်ကြီးဌာနနဲ့မတူတဲ့ ဖွဲ့စည်းပုံအသစ် အလိုလိုဖြစ် သွားမှာပါပဲ။ ဒါကိုပဲ ရည်ရွယ်တယ်ဆိုရင်တော့ နိုင်ငံတော်အဆင့်မှာ မသင့်တော်ဘူးလို့ ယူဆပါတယ်။ ရှေ့ မှာအထူးပြုထားတာက ဈေးကွက်စီးပွားရေးကို ဦးတည်တဲ့ စက်မှုကဏ္ဍဆိုင်ရာမူဝါဒများ၊ ကြီးကြပ်ထိန်းကွပ်မှု များကို ထိရောက်စွာ အကောင်အထည်ဖော်မည်လို့ ပါရှိပါတယ်။ ဒီလိုအကောင်အထည်ဖော်ဖို့ ရည်ရွယ်ပြီး ဖွဲ့စည်းတယ်ဆိုရင်တော့ ရည်ရွယ်ချက်ဟာ ဖွဲ့စည်းပုံအသစ်တစ်ခုသို့ အသွင်ကူးပြောင်းပြီးတော့ ဈေးကွက် စီးပွားရေးစနစ်ကို ဦးတည်သော စက်မှုကဏ္ဍဆိုင်ရာမူဝါဒများ ကြီးကြပ်ထိန်းကွပ်မှုများကို ထိရောက်စွာ အကောင်အထည်ဖော် ဆောင်ရွက်ရန်လို့ဆိုရင် ပိုမိုသင့်တော်မလားလို့ ဦးစွာအကြံပြုလိုပါတယ်။ ဒါပေမယ့်လည်း လေးစားအပ်တဲ့ နာယကကြီးခင်ဗျာ။ ကျွန်တော်တို့ တိုင်းရင်းသားညီအစ်ကို မောင်နှမများ မှီတင်း နေထိုင်ကြတဲ့ လက်ရှိကျွန်တော်တို့ရဲ့ နိုင်ငံတော်ကြီးမှာ ပြည်ပဖိအားပေးမှုတွေနဲ့ ပြည်တွင်းမတည်ငြိမ်မှု တွေ ဖြစ်ပေါ်နေတာ အားလုံးအသိပဲ ဖြစ်ပါတယ်။ ဒီမိုကရေစီအသွင်ကူးပြောင်းရေးတွေမှာလည်း အခက်အခဲ တွေများစွာ ကျော်လွှားနေရဆဲလည်း ဖြစ်ပါတယ်။ ဒီလိုးမှာ ပြောင်းလဲခြင်းလုပ်နေမယ့်အစား ပကတိအရှိတရားကို စနစ်တကျထိန်းကျောင်းကိုင်တွယ်ပြီးတော့မှ တည်ငြိမ်အေးချမ်းစွာ ကိုယ့်တာဝန် ကိုယ်ယူပြီး အားနည်းချက်တွေကို အားသာချက်ဖြစ်အောင်၊ အားသာချက်တွေကို ပိုမိုကောင်းမွန်တဲ့ အဆင့်ဖြစ်အောင် လုပ်ဆောင်သင့်တယ်လို့ ယူဆပါတယ်။ လက်ရှိအစိုးရတာဝန်ယူနေတဲ့ကာလမှာ ပြည်ထောင်စုအစိုးရအဖွဲ့ကို ကျစ်လျစ်စေဖို့၊ ဘတ်ဂျက်ခြိုးခြံချွေတာဖို့ဆိုပြီးတော့ ဝန်ကြီးဌာန ၂၁ ခုနဲ့ ပြင်ဆင် ဖွဲ့စည်းဆောင်ရွက်ခဲ့တာ တွေ့ပါတယ်။ ဝန်ကြီး၊ ဒုဝန်ကြီးတွေကိုလည်း လျှော့ချပြီးတော့ အုပ်ချုပ်မှု ယန္တရားကို ပြင်ဆင်ခဲ့တာ တွေ့ရပါတယ်။ ဒါပေမယ့်လည်း နောက်ပိုင်းမှာ ဝန်ကြီး၊ ဒုဝန်ကြီးများ ပြန်လည် ခန့်အပ်ခဲ့သလို ဝန်ကြီးဌာနအသစ်တွေလည်း တိုးချဲ့ဖွဲ့စည်းဆောင်ရွက်ခဲ့တာ တွေ့ရပါတယ်။ ယခုတစ်ခါ အစိုးရတာဝန်ယူရတဲ့ ကာလကုန်ဆုံးခါနီး ၁ နှစ်ခန့်အလိုကျမှ စက်မှုဝန်ကြီးဌာနနှင့် စီမံကိန်းနှင့် ဘဏ္ဍာရေးဝန်ကြီးဌာနတို့ ပူးပေါင်းပြီးတော့ စီမံကိန်း၊ ဘဏ္ဍာရေးနှင့် စက်မှုဝန်ကြီးဌာန အဖြစ် ပြုပြင်ပြောင်းလဲ ဖွဲ့စည်းမယ်ဆိုတော့ ရေးဆွဲထားတဲ့ နိုင်ငံတော်ရေရှည်တည်တံ့ခိုင်မြဲပြီး ဟန်ချက် ညီသော ဖွံ့ဖြိုးတိုးတက်မှု အစီအစဉ် MSDP ကို အမှန်တကယ် လိုက်လျောညီထွေဖြစ်ပါ့မလား စဉ်းစား စရာဖြစ်ပါတယ်။ နာယကကြီးခင်ဗျာ။ ယခုအဆိုပြုတဲ့ အချက်များထဲမှာ နိုင်ငံရဲ့ စက်မှုကဏ္ဍဖွံ့ဖြိုးတိုးတက်ရေးကို ဦးစားပေးထားတာ မတွေ့ရပါဘူး။ လက်ရှိစက်မှုဝန်ကြီးဌာနလက်အောက်မှာရှိတဲ့ စက်ရုံ၊ အလုပ်ရုံများနဲ့ အခြားသော ပုံသေပိုင်ပစ္စည်းတွေ စီမံခန့်ခွဲမှုအတွက်နဲ့ ပုဂ္ဂလိကပိုင်ပြုလုပ်ရေးကိုပဲ အလေးထားနေတာ တွေ့ရှိရပါတယ်။ ဒီဝန်ကြီးဌာနနှစ်ခု ပေါင်းစပ်ဖွဲ့စည်းခြင်းဖြင့် စက်မှုဝန်ကြီးဌာနအောက်မှာရှိတဲ့ နိုင်ငံပိုင် စက်ရုံ၊ အလုပ်ရုံများကို မဟာဗျူဟာမြောက် ကူးပြောင်းရေးလုပ်ငန်းစဉ်ကို ထိရောက်မြန်ဆန်မယ်လို့ ဆိုပေမယ့် ဆက်လက်ဆောင်ရွက်ကြရမယ့် မူလဝန်ကြီးဌာနအသီးသီးရဲ့ လုပ်ငန်းတာဝန်တွေအပေါ်မှာတော့ အဆင်ပြေ ချောမွေ့မှု ရှိ မရှိ သုံးသပ်ပါရှိတာ မတွေ့ရပါဘူး။ ဝန်ကြီးဌာနတစ်ခုဟာ အသွင်ကူးပြောင်းပြီးရုံနဲ့ ပြီးဆုံး သွားတာမဟုတ်ပါဘူး၊ ဌာနရဲ့ လုပ်ငန်းတာဝန်၊ ရည်မှန်းချက်များ တိုးတက်ဖြစ်ထွန်းအောင် လုပ်ဆောင် ရမှာဖြစ်ပါတယ်။ ဆက်လက်လုပ်ဆောင်ရတဲ့နေရာမှာ ဒါတွေကို စနစ်တကျ မျှော်တွေးသုံးသပ်ဖို့ လိုအပ်ပါတယ်။ မြန်မာနိုင်ငံ စက်မှုလက်မှုလုပ်ငန်းများ အသွင်ကူးပြောင်းရေးအတွက် ကာလတိုတစ်ခုတည်းကို မကြည့်ဘဲနဲ့ ရေရှည်မျှော်မှန်းပေးဖို့ တင်ပြလိုပါတယ်။ ယခင်အစိုးရများလက်ထက်က နိုင်ငံတော်ရဲ့ ပကတိအခြေအနေကို သုံးသပ်ပြီးတော့ စက်မှုဖွံ့ဖြိုးတိုးတက်တဲ့ နိုင်ငံတော်အဆင့်ကို တက်လှမ်းဖို့ ရည်မှန်းခဲ့တာတွေ့ရပါတယ်။ စက်မှုဝန်ကြီးဌာနကို နှစ်ခုဖွဲ့စည်းပြီးတော့ သိပ္ပံနှင့် နည်းပညာဝန်ကြီးဌာန တစ်ခုတည်းဖွဲ့စည်းထားတာ တွေ့ရပါတယ်။ အခုတော့ သိပ္ပံနှင့် နည်းပညာဝန်ကြီးဌာန ပျောက်ကွယ် သွားပြီးတော့ သုတေသနလုပ်ငန်းစဉ်ဌာနတစ်ခုတည်းသာ သီးသန့်စွာ ဖြစ်ပေါ်နေတာ တွေ့ရပါတယ်။ နိုင်ငံတကာရဲ့ ဖွံ့ဖြိုးတိုးတက်မှုဟာ အရှိန်အဟုန်နဲ့ သွားနေတာဖြစ်ပါတယ်။ ဒါကြောင့်မို့လို့ ကျွန်တော်တို့ နိုင်ငံကကော ဘယ်အဆင့်အထိ မျှော်မှန်းပြီးတော့ တက်လှမ်းဖို့ရည်ရွယ်ထားသလဲ။ ဒါတွေကို အစိုးရတစ်ရပ် အနေနဲ့ သေချာစွာ စဉ်းစားထားဖို့လိုပါတယ်။ မတူညီတဲ့ သဘောသဘာဝရှိတဲ့ ဝန်ကြီးဌာနနှစ်ခု ပေါင်းစည်း ဆိုရင်လည်း လုပ်ငန်းသဘာဝရှုထောင့်မှာ စီမံကိန်းနဲ့ ဘဏ္ဍာရေးဝန်ကြီးဌာနဟာ အမျိုးသားစီမံကိန်းနဲ့ ဘဏ္ဍာရေးဆိုင်ရာများ ပေါင်းစပ်စီမံပေးရတဲ့ ဝန်ဆောင်မှုသဘာဝဖြစ်ပြီးတော့ စက်မှုဝန်ကြီးဌာနက ကုန်ထုတ်လုပ်မှု၊ တီထွင်ဆန်းသစ်မှုပြုလုပ်ရတဲ့ မောင်းနှင်မှုသဘောသဘာဝ ဖြစ်ပါတယ်။ နိုင်ငံတော်တည်ဆောက်ရေးမှာ မည်သည့်နိုင်ငံ၊ မည်သည့်ပညာရှင်ထံက အကြံဉာဏ်ရယူပြီးတော့ ကိုယ့်နိုင်ငံရဲ့ ပကတိအရှိတရားကို ကွဲကွဲပြားပြားသိပြီး ချင့်ချိန်မလုပ်နိုင်ဘူးဆိုရင် လုပ်ငန်းလမ်းစ ပျောက်သွားမှာပါ။ ယခုလည်း ဝန်ကြီးဌာန နှစ်ခု ပေါင်းစပ်ဖွဲ့စည်းခြင်းဟာ စက်မှုဝန်ကြီးဌာနရဲ့ အရှုံးပေါ်လို့ ရပ်ဆိုင်းထားရတဲ့ စက်ရုံများအပေါ်မှာ အခြေခံပြီး ဆုံးဖြတ်တယ်လို့ ယူဆပါတယ်။ ဘယ်အကြောင်း အရာအပေါ် အခြေခံသည်ဖြစ်စေ ဖွံ့ဖြိုးတိုးတက်တဲ့ နိုင်ငံတော်အဖြစ် တည်ဆောက်နိုင်ပြီး လူမှုစီးပွားရေး ဘဝတိုးတက်ရေးကိုသာ ပြည်သူများက မျှော်လင့်နေပါကြောင်းတင်ပြရင်း နိဂုံးချုပ်အပ်ပါတယ်။ ဦးကျော်အောင်လွင် စေတုတ္တရာမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1463">ဦးကျော်အောင်လွင်(စေတုတ္တရာမဲဆန္ဒနယ်၊ မကွေးတိုင်းဒေသကြီး)</mp>လေးစားအပ်တဲ့ ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုဝန်ကြီးများ၊ ပြည်ထောင်စုလွှတ်တော် ကိုယ်စားလှယ်များ၊ ဧည့်သည်တော်များအားလုံး မင်္ဂလာအပေါင်းနဲ့ ပြည့်စုံကြပါစေ။ ကျွန်တော်ကတော့ စေတုတ္တရာမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးကျော်အောင်လွင်ပါ။ နိုင်ငံတော်သမ္မတထံမှ ၃၁-၁၀-၂၀၁၉ ရက်စွဲနဲ့ ပေးပို့လာတဲ့ စက်မှုဝန်ကြီးဌာနနှင့် စီမံကိန်းနှင့် ဘဏ္ဍာရေးဝန်ကြီးဌာန ပူးပေါင်း ပြီးတော့ စီမံကိန်း၊ ဘဏ္ဍာရေးနှင့် စက်မှုဝန်ကြီးဌာနအဖြစ် ပြင်ဆင်ဖွဲ့စည်းဖို့ကိစ္စနဲ့ ပတ်သက်ပြီးတော့ ကျွန်တော့အနေနဲ့ ထောက်ခံဆွေးနွေးသွားမှာပါ။ စက်မှုဝန်ကြီးဌာနလက်အောက်မှာ စက်ရုံပေါင်း ၁၁၂ ရုံ ရှိတဲ့အနက် ပုဂ္ဂလိကကို လွှဲပြောင်းထားတဲ့ စက်ရုံ ၅၅ ရုံဟာ လုပ်ငန်းတွေ ရပ်ဆိုင်းထားရတယ်။ စာချုပ်အတိုင်း အကောင်အထည်မဖော်နိုင်ဘူး။ အရှုံးနဲ့ လည်ပတ်နေကြရတာများတယ်။ စက်မှုဝန်ကြီးဌာန ကြီးကြပ်မှုအောက်က ၅ရ ရုံ ဟာလည်း ၄ ရုံသာ အမြတ်အစွန်းရပြီးတော့ ကျန်တာတွေ အရှုံးပေါ်နေတယ်။ ဝန်ထမ်းတွေ လစာပေးထားရတာ၊ အကြွေးတွေ ဆပ်နေရတာ စတဲ့ ဆုပ်လည်းစူး၊ စားလည်းရူး အခြေအနေကို ကုစားဖို့ ဒီဆောင်ရွက်မှုဟာ အသက်ကယ် ဆေးလို့ဆိုရမှာပါ။ စက်မှုဝန်ကြီးဌာနက ၂၀၁၅-၂၀၁၆ ဘဏ္ဍာနှစ်မှာ ကျပ်သန်းပေါင်း ၈၉,၄၇၁ သန်းရှုံးတယ်။ ၂၀၁၆-၂၀၁ရ ဘဏ္ဍာနှစ်မှာ ကျပ်သန်းပေါင်း ၉၄,၈၅၀ သန်း၊ ၂၀၁၇-၂၀၁၈ ဘဏ္ဍာနှစ်မှာတော့ ကျပ် သန်းပေါင်း ၆၆,၂၆၆ သန်း အရှုံးပေါ်ခဲ့တာတွေဟာ ဆင်းရဲတွင်းနွံထဲနစ်နေတဲ့ တိုင်းပြည်အတွက် ရေနစ်သူ ဝါးကူထိုးသလို ဖြစ်နေစေတာပါ။ ဒါ့အပြင် စီးပွားရေးအဖွဲ့ အစည်းတစ်ခုက တရုတ် EXIM Bank က အတိုးနှုန်းမြင့်မားလှတဲ့ ချေးငွေတွေ ချေးယူ၊ စက်ရုံကြီးတွေ ဆောက်လုပ်ခဲ့ပြီးတော့ ခွက်ခွက်လန်အောင်ရှုံး၊ အကောင်အထည် ဆက်မဖော်နိုင်တော့မှ စက်မှုဝန်ကြီးဌာနကို လည်မရတဲ့စက်ရုံတွေ၊ အကြွေးတွေ၊ အတိုးတွေ၊ ထောင်ချီတဲ့ အလုပ်သမားဝန်ထမ်းတွေ ထိုးအပ်ခဲ့လို့ ဝန်ကြီးဌာနက ပိုက်ဘောမိပြီးတော့ မထွေးနိုင်၊ မအန်နိုင် ဖြစ်ခဲ့ရတာလည်း တိုင်းပြည်အတွက် အလွန်နစ်နာလှပါတယ်။ ဒီနေ့လို နိုင်ငံခြားက အရည်အသွေးစုံ၊ ဒီဇိုင်းစုံ၊ မော်ဒယ်လ်စုံ ဈေးနှုန်းချိုသာ ဈေးကွက်ဝင်ပစ္စည်းတွေ ပေါများနေတဲ့စက်မှုဝန်ကြီးဌာနရဲ့ ပစ္စည်းတွေကို ဝင်းသူဇာအရောင်းဆိုင်တွေနဲ့ ရောင်းချခဲ့တာဟာလည်း ဘယ်လောက်ခရီးပေါက်ခဲ့သလဲ ဆိုတာ အားလုံးအသိပဲဖြစ်ပါတယ်။ တကယ်တော့ ကျွန်တော်တို့နိုင်ငံဟာ ၁၉၅၈-၁၉၆၀ ၀န်းကျင်ကာလက အရှေ့တောင်အာရှမှာ စီးပွားရေးအင်အား အကြီးမားဆုံးဖြစ်ခဲ့တယ်။ စက်ရုံ၊ အလုပ်ရုံတွေက အောင်မြင်စွာထုတ်လုပ်ပြီးတော့ နိုင်ငံရပ်ခြားကို တင်ပို့နိုင်ခဲ့လို့ အိမ်နီးချင်းနိုင်ငံတွေက လေးစားအားကျခဲ့ရတာပါ။ ၁၉၆၂ ခုနှစ်မှာ အာဏာ သိမ်းပြီးတော့ ပြည်သူပိုင်သိမ်းခြင်းခေါင်းစဉ်အောက်မှာ နိုင်ငံ့ကုန်ထုတ်စွမ်းအားစုကြီးတစ်ခုလုံး ပြိုလဲ သွားခဲ့တယ်။ သွားတိုက်ဆေး၊ ဆပ်ပြာ၊ သကြားကအစ သမဆိုင်မှာ တန်းစီ၊ ခွဲတမ်းနဲ့ဝယ်ပြီးတော့ တစ်ဖက် နိုင်ငံရဲ့ မှောင်ခိုဈေးကွက်ကိုအားကိုးခဲ့ရတဲ့ဘဝ ရောက်ခဲ့ကြတာ မှတ်မိကြမှာပါ။ နာယကကြီးခင်ဗျာ။ ယခုကဲ့သို့ ပေါင်းစပ်ဖွဲ့စည်းခြင်းဟာ စက်မှုဝန်ကြီးဌာနအောက်ရှိ ပုံသေပိုင် ပစ္စည်းများကို ပုဂ္ဂလိကကဏ္ဍသို့ မဟာဗျူဟာကျကျ စနစ်တကျလွှဲပြောင်းပေးနိုင်မှာဖြစ်သလို မြန်မာ နိုင်ငံရဲ့ စက်မှုလုပ်ငန်းများနဲ့ SME ကဏ္ဍကို ထိရောက်စွာ ထိန်းကျောင်းမြှင့်တင်ပေးနိုင်စေဖို့ မူဝါဒများ ချမှတ်ခြင်း၊ ကြီးကြပ်ထိန်းကျောင်းခြင်း၊ လူသားအရင်းအမြစ်များ ပျိုးထောင်ခြင်းစတဲ့ လုပ်ငန်းစဉ်တွေကို ထိထိရောက်ရောက် ဆောင်ရွက်စေနိုင်မှာပါ။ မြန်မာနိုင်ငံရဲ့ စက်မှုလုပ်ငန်းများ အသွင်ကူးပြောင်းရေး လုပ်ငန်းစဉ်ကို ပိုမိုထိရောက်မြန်ဆန်စေပြီးတော့ ရေရှည်တည်တံ့ခိုင်မြဲတဲ့ အသွင်ကူးပြောင်းမှုရလဒ်တွေ ရရှိစေနိုင်မှာပါခင်ဗျာ။ လေးစားအပ်တဲ့ နာယကကြီးခင်ဗျာ။ နိုင်ငံတကာမှာလည်း စက်မှုဝန်ကြီးဌာနကို ကုန်သွယ်ရေးနှင့် စက်မှုဝန်ကြီးဌာန၊ ကူးသန်းရောင်းဝယ်ရေးနှင့် စက်မှုဝန်ကြီးဌာနစသည်ဖြင့် စီးပွားရေးနဲ့ဆက်စပ်တဲ့ ဝန်ကြီးဌာနများနဲ့ ပူးတွဲဖွဲ့စည်းလေ့ရှိပြီးတော့ မြန်မာနိုင်ငံရဲ့ လက်ရှိအခြေအနေအရ အခုလိုပူးပေါင်း ဖွဲ့စည်းတာဟာ အသင့်လျော်ဆုံးလို့ဆိုရမှာပါ။ မြန်မာနိုင်ငံ စက်မှုလုပ်ငန်းများ အသွင်ကူးပြောင်းရေးမှာ အဓိကလိုအပ်တဲ့ ဘဏ္ဍာရေးနှင့် စီမံကိန်းဆိုင်ရာ စီမံခန့်ခွဲရေး၊ ပုဂ္ဂလိကအသွင်ကူးပြောင်းရေးနဲ့ အစိုးရပုဂ္ဂလိက ပူးပေါင်းဆောင်ရွက်ရေးဆိုင်ရာ လုပ်ငန်းစဉ်များ တာဝန်ယူရတဲ့အဖွဲ့အစည်းတွေဟာ စီမံ/ဘဏ္ဍာ ဝန်ကြီးဌာန လက်အောက်မှာရှိတာပါ။ စက်မှုဝန်ကြီးဌာနအောက်က နိုင်ငံတော်ပုံသေပိုင်ပစ္စည်းများနဲ့ အစုရှယ်ယာများကို စီမံကိန်းနှင့် ဘဏ္ဍာရေးဝန်ကြီးဌာနအောက်မှာရှိတဲ့ SAMCO က လွှဲပြောင်းလက်ခံ ယူမယ်။ နိုင်ငံတော်ပိုင်မြေများနှင့် စက်ရုံ၊ အလုပ်ရုံများစတဲ့ ပုံသေပိုင်ပစ္စည်းများကို အသွင်ကူးပြောင်းရေး၊ PPP စာချုပ်စာတမ်းများ စီမံခန့်ခွဲရေးကိုတော့ စီမံ/ဘဏ္ဍာလက်အောက်မှာရှိတဲ့ PPP Center က လက်ခံ ယူမယ်လို့ သိရှိရပါတယ်။ ယခုကဲ့သို့ပေါင်းစည်းခြင်းဟာ ဈေးကွက်စီးပွားရေးစနစ်ကို ပိုမိုပီပြင်စွာ အကောင်အထည်ဖော်နိုင်ဖို့နဲ့ မြန်မာနိုင်ငံရဲ့ ရေရှည်ခိုင်မြဲပြီးတော့ ဟန်ချက်ညီတဲ့ဖွံ့ ဖြိုးမှုအစီအစဉ်(MSDP) Goal No-3 ဖြစ်တဲ့ Private Sector Led Economic Groups ကိုလည်း ကျွန်တော်တို့ ထိရောက်စွာ အောင်မြင်စေမှာပါ။ ဒါ့အပြင် လွန်ခဲ့တဲ့ ၂ နှစ်တာကာလကတည်းက ရပ်ဆိုင်းထားခဲ့တဲ့ စက်ရုံ၊ အလုပ်ရုံတွေကို လေ့လာသုံးသပ်ခဲ့တဲ့ နိုင်ငံတော်စီးပွားရေးရာပေါင်းစပ်ညှိနှိုင်းရေးကော်မတီ(NECC)နဲ့ ပိုမိုနီးကပ်စွာ ချိတ်ဆက်ဖော်ဆောင် နိုင်မယ်လို့လည်း သိရှိရပါတယ်။ ရပ်ဆိုင်းထားတဲ့ စက်ရုံတွေက ဝန်ထမ်းများအနေနဲ့လည်း မိမိတို့ရဲ့ ကျွမ်းကျင်မှု၊ သဘောဆန္ဒနဲ့ကိုက်ညီတဲ့ လုပ်ငန်းတာဝန်တွေကို ဝန်ကြီးဌာနသစ်မှာ ကူးပြောင်းထမ်းဆောင် နိုင်မယ် စတဲ့အကျိုးကျေးဇူးတွေလည်း ရရှိစေနိုင်မှာဖြစ်တဲ့အတွက် ယခုလို ပေါင်းစပ်ဖွဲ့စည်းခြင်းကို ကျွန်တော့အနေနဲ့ လေးလေးနက်နက် ထောက်ခံပါတယ်။ နိဂုံးချုပ်အနေနဲ့တော့ မြန်မာ့စက်မှုကဏ္ဍ ဈေးကွက်မှာယှဉ်ပြိုင်နိုင်စွမ်းရှိပြီးတော့ နိုင်ငံ့စီးပွားရေးကို မြင့်မားတိုးတက်အောင် မြှင့်တင်နိုင်ပါစေလို့ ဆုတောင်းမေတ္တာပို့သရင်း နိဂုံးချုပ်ပါတယ်။ အားလုံး ကိုယ်စိတ်နှစ်ဖြာ ကျန်းမာချမ်းသာကြပါစေ။</speech>
<speech type="speaker">ဦးစိန်ဝင်း မအူပင်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1196">ဦးစိန်ဝင်း(မအူပင်မဲဆန္ဒနယ်၊ ဧရာဝတီတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော်နာယကကြီးနှင့်တကွ အားလုံးမင်္ဂလာပါ။ ကျွန်တော်က မအူပင် ဦးစိန်ဝင်းဖြစ်ပါတယ်။ ဝန်ကြီး ဌာနနှစ်ခု ပေါင်းစပ် ပြင်ဆင်ဖွဲ့စည်းမှုနဲ့ ပတ်သက်၍ ဆွေးနွေးသွားမှာ ဖြစ်ပါတယ်။ လေးစားရပါသော နာယကကြီးခင်ဗျာ။ ပြုပြင်ပြောင်းလဲမှုလုပ်ရမှာ မှန်ပါတယ်။ ဒါပေမယ့် အလွယ် တကူပြုပြင်ပြီး အလွယ်တကူပျက်စီးသွားနိုင်ပါတယ်။ သေသေချာချာ စနစ်တကျ ပေါင်းစည်းဖွဲ့စည်း ဆောင်ရွက်ဖို့ အထူးလိုအပ်ပါတယ်။ လူနည်းစုအမြင်ဖြင့် ဆုံးဖြတ်တာထက် လူများစုအမြင်ဖြင့် တိုင်ပင် ဆွေးနွေးပြီး ဆုံးဖြတ်တာက ပိုသင့်တော်ပါတယ်။ လေးစားအပ်ပါသော နာယကကြီးခင်ဗျာ။ လုပ်ငန်းသဘောသဘာဝအရပြောရရင် စက်မှုဝန်ကြီး ဌာနဆိုတာ ထုတ်လုပ်မှုလုပ်ငန်း ဖြစ်ပါတယ်။ စီမံကိန်းနှင့် ဘဏ္ဍာရေးဝန်ကြီးဌာနဆိုတာ အလုပ်ရှာ၊ ငွေရှာ ဝန်ကြီးဌာနအားလုံးအပေါ်မှာ ပံ့ပိုးထောက်ပံ့ကူညီပေးနေသော စာရင်းဇယားထိန်းဌာန ဖြစ်ပါတယ်။ စီမံကိန်းနှင့်ဘဏ္ဍာရေးဝန်ကြီးဌာနဆိုတာ ဝန်ကြီးဌာနအားလုံးရဲ့ Monitory တွေ သတိပေး၊ အသိပေး လုပ်နေသော Monitor ဌာနကြီးဖြစ်ပါတယ်။ ဝန်ကြီးဌာနအားလုံး ငွေကြေးဘဏ္ဍာ၊ စီမံကိန်းများ၊ ငွေစာရင်းများကို ထိန်းကျောင်းထိန်းညှိပေးနေသော ဌာနကြီးဖြစ်တဲ့အတွက် ဝန်ကြီးဌာနများအားလုံး ဌာနများရဲ့ အချုပ်ဖြစ်တယ်။ ရုံးလုပ်ငန်းသဘော ဥပမာပြောရရင် စာရင်းဇယား သီးသန့်ကိုင်ရသလို၊ ငွေစာရင်းသီးသန့် ကိုင်ရပါတယ်။ စာရင်းရော၊ ငွေရော၊ အလုပ်ရော သုံးခုစလုံးတွဲကိုင်ရင် မလိုအပ်သော အချက်တွေ ဖြစ်ပေါ်လာစေပါတယ်။ စက်မှုဝန်ကြီးဌာနကို စနစ်တကျပြောင်းလဲစေသော မျှော်မှန်းချက်ဖြင့် ဆောင်ရွက်ချင်ရင် သဘောသဘာဝတူသော စွမ်းအင်ဝန်ကြီး၊ လျှပ်စစ်ဝန်ကြီးနှင့် ပေါင်းရင်ပေါင်း သို့မှမဟုတ် စီးပွားရေးနှင့် ကူးသန်းရောင်းဝယ်ရေးဝန်ကြီးဌာနနဲ့ ပေါင်းသင့်ပါတယ်။ ပြည်ထောင်စုဝန်ကြီးဌာနတို့ရဲ့ Monitor ထုတ်လုပ်မှု၊ ငွေသုံးမှုရှိသော ဝန်ကြီးဌာနနှင့် ပေါင်းစပ် ခြင်းဟာ စီမံဘဏ္ဍာကြီးရဲ့ ခွန်အားများ၊ လျော့နည်းအမှားအယွင်းများ ဖြစ်ပေါ်လာနိုင်ပါကြောင်း တင်ပြ အပ်ပါတယ်။ ယနေ့ ဒီမိုကရေစီစနစ်ဟာ အပြန်အလှန်ထိန်းကျောင်းခြင်း စနစ်ဖြစ်တဲ့အတွက် ဒီလို ကာလမျိုးမှာ အပြန်အလှန်ထိန်းကြဖို့ အထူးလိုအပ်ပါတယ်။ စက်မှုဝန်ကြီးဌာန၊ စီမံ၊ ငွေကိုင်၊ စာရင်းကိုင် လုပ်ငန်းများ ဆောင်ရွက်နေသော စီမံ/ဘဏ္ဍာရေးဝန်ကြီးဌာနနဲ့ မပေါင်းသင့်ကြောင်း၊ ပေါင်းလိုက်ပါက အကျိုးထက် ဆိုးကျိုးဖြစ်စေနိုင်ပါကြောင်း၊ ရှေ့ကပြောသွားတဲ့ မင်းကင်းအမတ်ပြောသွားတဲ့အရ လက်တွေ့ ကျသော၊ အတွေ့အကြုံရှိသော စကားတွေဖြစ်ပါကြောင်း ဖြည့်စွက်ပြောလိုပါတယ်။ လုပ်ငန်းသဘော သဘာဝအရ မပေါင်းသင့်ဘဲ ဝန်ကြီးဌာနအားလုံးရဲ့ စာရင်း၊ ဇယား၊ စီမံကိန်း၊ ငွေစာရင်းဌာန၊ တူညီ ထိန်းကျောင်းနေသော ဌာနကိုယ်တိုင် ငွေရှာထုတ်လုပ်မှုလုပ်ငန်းကို တွဲဖက်ပြီးတော့ ဆောင်ရွက်မယ်ဆိုရင် လေးစားအပ်ပါသော နာယကကြီးခင်ဗျာ။ ဝန်ကြီးဌာန ဝန်ကြီးရဲ့ အကြောင်းပြချက် ၃ ချက်မှာ ပုဂ္ဂလိကအသွင်ကို စနစ်တကျပြောင်းနိုင်ရန်၊ စီမံခန့်ခွဲနိုင်ရန်နှင့် ဘဏ္ဍာရေးငွေ ယိုဆင်းမှုနည်းပါးစေရန် အတွက် အကြောင်းပြချက်သည် အကြောင်းအကျိုးဆီလျော်အပ်စပ်မှု နည်းပါးနေကြောင်း ပြည်ထောင်စု ဝန်ကြီးများသည် တာဝန်ယူမှု၊ တာဝန်ခံမှုရှိရမည်ဖြစ်ပြီး လုပ်ပိုင်ခွင့်ကို အပြည့်အဝ တာဝန်ပေးထားပြီး ဖြစ်ပါတယ်။ မပေါင်းဘဲလည်း စနစ်တကျ စီမံခန့်ခွဲရင်ရပါတယ်။ လေးစားအပ်ပါသော နာယကကြီးခင်ဗျာ။ ဘာကြောင့်ပြောင်းလဲဖွဲ့စည်းသင့်သည်ဆိုတဲ့ အချက် အလက်မှန်သော်လည်း ဘယ်သူနဲ့ပေါင်းမယ်ဆိုတဲ့ ဆုံးဖြတ်ချက်က အရမ်းအရေးကြီးပါတယ်။ တိုင်းပြည် အတွက် အရမ်းအရေးကြီးပါတယ်။ ယနေ့ျိုးဟာ ပိုပြီးတော့ အရေးကြီးပါတယ်။ ဒုတိယအချက် အနေနဲ့ စက်မှုပူးပေါင်းဆောင်ရွက်ရေးဦးစီးဌာနမှာ ဝန်ထမ်းဦးရေ ၄၄၀ ခန့်ရှိပြီး ဌာန ၁၀ ခု ရှိကြောင်း၊ တစ်ခုနဲ့တစ်ခု ထပ်နေကြောင်း၊ ဆီလျော်မှုမရှိကြောင်း၊ အမျိုးအစားမတူသော လုပ်ငန်းများ၊ ပေါင်းစပ် တတ်သော စက်မှုဝန်ကြီးဌာန အားနည်းချက်တွေကို ဖော်ပြသွားတာ တွေ့ရှိရပါတယ်။ လေးစားအပ်ပါသော နာယကကြီးခင်ဗျာ။ ကောင်းပြီ စီမံကိန်းနှင့် ဘဏ္ဍာရေးဝန်ကြီးဌာနရဲ့ အန္တိမ အဓိကရည်မှန်းချက်ကဘာလဲ။ ဒါပြန်လေ့လာဖို့လိုပါတယ်။ စီမံကိန်းရေးဆွဲရေး၊ ဘဏ္ဍာရေးဆိုင်ရာ စီမံ ခန့်ခွဲရေးအဖြစ် အကောင်အထည်ဖော် ဆောင်ရွက်နိုင်မှုကို လိုအပ်သလို စစ်ဆေးရမှာ ဖြစ်ပါတယ်။ အဓိကကျသော စီးပွားရေးဆိုင်ရာမူဝါဒများကို ရေးဆွဲနိုင်ရေးဟာ အဓိက နိုင်ငံမှာအရေးကြီးဆုံးပါ။ အဓိက ကျသော စီးပွားရေးဆိုင်ရာမူဝါဒများ ရေးဆွဲနိုင်ရေးဟာ အဓိကဖြစ်တဲ့အတွက် ဥပမာ- စီမံ/ဘဏ္ဍာမှာ စီမံကိန်းနှင့် ဘဏ္ဍာရေးဝန်ကြီးဌာနအောက်မှာရှိတဲ့ Central Statical Organization ဆိုတဲ့ (CSO) လိုဌာန မျိုးကို အင်တိုက်အားတိုက် ပြုပြင်ပြီးတော့ ကိန်းဂဏန်း အချက်အလက်တွေ နိုင်ငံ့အတွက် မှန်ကန်အောင် ဆောင်ရွက်ရမှာ ဖြစ်ပါတယ်။ လေးစားအပ်ပါသော နာယကကြီးခင်ဗျာ။ အားနည်းချက်တွေကို ကျွန်တော်တို့ သေသေချာချာ လေ့လာစိစစ်ပြီးတော့ ဝန်ကြီးဌာန နှစ်ခု ပေါင်းစပ်မယ်ဆိုရင်လည်း ပေါင်းစပ်မယ့်စီမံကိန်း၊ စီမံချက်၊ လုပ်ငန်းစဉ်များကို အသေးစိတ် ရေးဆွဲပြီးတော့ ပြည်ထောင်စုလွှတ်တော်ကြီးကို ကြိုတင်တင်ပြ ဆောင်ရွက်ဖို့ လိုအပ်ပါတယ်။ ပြည်ထောင်စုလွှတ်တော်ကလည်း ကော်မတီဖွဲ့ရင် ဌာနများကို ထိတွေ့ လေ့လာဆန်းစစ်ပြီးတော့မှသာ ဒီကိစ္စကို ဆွေးနွေးသင့်ပါကြောင်း အကြံပြုလိုပါတယ်။ လေးစားအပ်ပါသော နာယကကြီးခင်ဗျာ။ ကျွန်တော့အနေနဲ့ ဝန်ကြီးဌာနတစ်ခုတည်းအောက်မှာ တည်ရှိတဲ့အတွက် အစရှိသည့် ဒီဝန်ကြီးဌာနတစ်ခုကနေပြီးတော့ ဆောင်ရွက်နေတယ်ဆိုတဲ့ဒါဟာ လူကို အခြေခံ၍ ပြောဆိုသွားတာကို တွေ့ရပါတယ်။ တကယ်တော့ စနစ်နဲ့နည်းစနစ်တွေကို အခြေခံပြီးတော့ အကြောင်းအကျိုးပြဖို့ လိုအပ်ပါတယ်။ အဲဒီတော့ အဲဒီဘက်မှာ အားနည်းပါတယ်။ အဲဒီတော့ လေးစားအပ်ပါသော နာယကကြီးခင်ဗျာ။ နိဂုံးချုပ်အနေဖြင့် ဝန်ကြီးဌာန နှစ်ခု ပေါင်းစပ် ဖွဲ့စည်းမှုနှင့်ပတ်သက်၍ ပြည်ထောင်စုအနေဖြင့် ကော်မတီတစ်ရပ်ဖွဲ့စည်း၍ လေ့လာဆန်းစစ်ပြီးမှသာ သဘောတူသင့်ပါကြောင်း၊ လောလောဆယ် တစ်နှစ်သာကျန်တော့သည့်အတွက် ဒီတစ်နှစ်အတွင်းမှာ သပ်သပ်ရပ်ရပ် နိဂုံးချုပ်သင့်ပါကြောင်း ပြောကြားရင်း ကျွန်တော့အနေနဲ့ နိဂုံးချုပ်အပ်ပါတယ်ခင်ဗျာ။</speech>
<speech type="speaker">ဒေါ်နန်းနီနီအေး ကရင်ပြည်နယ် မဲဆန္ဒနယ်အမှတ်(၆) ဆွေးနွေးဖို့ဖြစ်ပါတယ်။</speech>
<speech><mp id="30">ဒေါ်နန်းနီနီအေး(မဲဆန္ဒနယ်အမှတ်-၆၊ ကရင်ပြည်နယ်)</mp>လေးစားအပ်ပါသော ပြည်ထောင်စု ကျွန်မအနေနဲ့ စီမံကိန်း၊ ဘဏ္ဍာရေးနှင့် စက်မှုဝန်ကြီးဌာနအဖြစ် ပြင်ဆင်သတ်မှတ်ဖွဲ့စည်းရေး ကိစ္စနဲ့စပ်လျဉ်းပြီး စက်မှုဝန်ကြီးဌာနဘက်မှ ဆွေးနွေးသွားမှာဖြစ်ပါတယ်။ လေးစားအပ်ပါသော နာယကကြီးရှင်။ ကမ္ဘာ့နိုင်ငံတိုင်းက နိုင်ငံဖွံ့ဖြိုးတိုးတက်ဖို့၊ အစိုးရတိုင်းက နည်းလမ်းကြံဆပြီး ကြိုးစားကြစမြဲဖြစ်ပါတယ်။ အစိုးရတိုင်းရဲ့ ဖွဲ့စည်းမှုတွေမှာလည်း စက်မှု၊ လက်မှု ဒါမှမဟုတ် Related Industrial ဆိုပြီးတော့ ဝန်ကြီးဌာနဆိုပြီး တွေ့နိုင်ပါတယ်။ ကျွန်မတို့ မြန်မာ နိုင်ငံမှာဆိုရင်လည်းပဲ လွတ်လပ်ရေးရပြီးတာနဲ့ အဲဒီတုန်းက ဝန်ကြီး ဦးကျော်ငြိမ်း ခေါင်းဆောင်ပြီးတော့မှ ပြည်ပနိုင်ငံများကို သွားရောက်လေ့လာခဲ့ပြီး စက်မှုလက်မှုဆိုတာကို စတင်ခဲ့တယ်ဆိုတာ မှတ်သားဖူး ပါတယ်။ အဲဒြီးတော့ ယနေ့ကျွန်မတို့နိုင်ငံမှာ နိုင်ငံရေးဝါဒအမျိုးမျိုး၊ အစိုးရ အမျိုးမျိုး တွေ့ကြုံဖြတ်သန်းခဲ့ရပေမယ့်လည်း စက်မှုဝန်ကြီးဌာနဆိုတာ ယနေ့ထိ ရှိနေတုန်းဖြစ်ပါတယ်။ ယနေ့ကျွန်မတို့ နိုင်ငံတော်က သွားနေတဲ့ ဈေးကွက်စီးပွားရေးစနစ်နဲ့ ကိုက်ညီမယ့် စက်မှုလက်မှုဆိုင်ရာ မူဝါဒတွေကို လိုက်ပြောင်းဖို့ လိုတာကိုတော့ လက်ခံပါတယ်။ ဒါပေမဲ့ ငွေဘက်ကပဲ ကြည့်လို့မရပါဘူး။ ကိုယ့်နိုင်ငံကနေ မွေးထုတ်ပေးတဲ့ လူငယ်တွေအတွက် နေရာ Space ကတော့ ထားပေးရပါမယ်။ နိုင်ငံရဲ့ Technocrat 60369:0podco:(: 220 gaozos Space 3100upos Job Opportunities Gozosos: ပေးရမှာဖြစ်ပါတယ်။ နောက်ပြီး အိမ်နီးချင်းနိုင်ငံတွေရဲ့ Cabinet Structure ကိုလေ့လာကြည့်မယ် domecops: ondq8:00$o$o:g?$ 31q0upos Industrial :08 Trade d.o.osol Agriculture နဲ့တွဲထားတဲ့ ဝန်ကြီးဌာနတွေကို လေ့လာတွေ့ရှိနိုင်ပါတယ်။ ကမ္ဘာပေါ်မှာ တိုးတက်မှုအဖွံ့ဖြိုးဆုံးရောက်တဲ့နိုင်ငံတွေမှာ Industrial Sector ဖွံ့ဖြိုးလို့ပဲဖြစ်ပါတယ်။ နောက်တစ်ချက်က ဝန်ကြီးဌာနကို ပြင်ဆင်ပူးပေါင်းလိုက်ရတာလွယ်ပေမယ့် တည်ဆောက်ရတာ အင်မတန်ခက်ပါတယ်။ စက်ရုံတစ်ရုံဖြစ်ဖို့ဆိုရင် အနည်းဆုံးစ် တည်ဆောက်ရတာဖြစ်ပါတယ်။ Skill Workers တွေကိုလည်း ီးတော့ မွေးထုတ်ရတာဖြစ်ပါတယ်။ ယခု PPP လုပ်မယ်ဆိုရင် လည်း လက်ရှိဝန်ကြီးဌာနကို အခြားသောဝန်ကြီးဌာနနဲ့ ပူးပေါင်းဖို့ မလိုပါဘူး။ ရှိပြီးသား စက်ရုံတွေ အရှုံးပေါ်နေတယ်ဆိုရင်လည်း စက်မှုကဏ္ဍကို နားလည်တတ်ကျွမ်းပြီး အရည်အချင်းရှိတဲ့ ဝန်ကြီးတစ်ပါးကို ဦးဆောင်စေပြီးတော့မှ နည်းလမ်းရှာကြံ၊ စီမံခန့်ခွဲ်ဆိုရင် အားနည်းချက်တွေကနေ အားသာ ချက် ဖြစ်သွားမှာဖြစ်ပါတယ်။ နောက်တစ်ချက်က အစိုးရက အရှုံးခံပြီးတော့ တည်ဆောက်ရတဲ့ Industry တွေလည်း ရှိပါတယ်။ ဥပမာ-နိုင်ငံတော်ရဲ့ အခြေခံလိုအပ်ချက်ထက် Industrial Parts ထုတ်လုပ်ပေးနိုင်ဖို့နဲ့ Technology တွေ ရနိုင်ဖို့အတွက် ဖြစ်ပါတယ်။ နောက်ပြီး Domestic Industry တွေလည်း ရှိရပါမယ်။ လိုအပ်ချက်အားလုံးကို ပြည်ပကချည်း တင်သွင်းသုံးစွဲမှာလား။ ကိုယ့်နိုင်ငံမှာရှိတဲ့ သယံဇာတတွေကိုပဲ အဆင့်မြင့်ထုတ်လုပ် ပေးတဲ့ Value Added Industry တွေနဲ့ ပြည်ပကိုတင်ပို့နိုင်မယ့် Export Goods တွေကို ထုတ်လုပ်နိုင်ဖို့ လုပ်ဆောင်ရမှာဖြစ်ပါတယ်။ ဆက်ပြီးတော့ ပုဂ္ဂလိကစက်မှုလုပ်ငန်းတွေ စနစ်တကျရှိဖို့၊ SME တွေကို ကူညီပံ့ပိုးလမ်းညွှန်ဖို့ ဒီ Regulation ကို ဘယ်သူကလုပ်မှာလဲ။ နောက် GEGG လို့ခေါ်တဲ့ Green Economy Green Growth သဘာဝပတ်ဝန်းကျင်ထိခိုက်မှု ogon oodaoc$:602 Boiler Inspection, Waste Water Problem, Energy Saving, Energy Efficiency ဒါတွေကို ဘယ်သူကပေါင်းစပ် ညှိနှိုင်းမှုတွေ၊ စစ်ဆေးမှုတွေ လုပ်ပေးမှာလဲ။ Inspector တွေ အများကြီး လိုအပ်ပါတယ်။ နိုင်ငံမှာရှိတဲ့ ပုဂ္ဂလိကကဏ္ဍ တိုးတက်လေ အစိုးရရဲ့ Regulator မြင့်မားလေပဲ လေးစားအပ်ပါသော နာယကကြီးရှင့်။ အစိုးရရဲ့ စီးပွားရေးဦးတည်ချက်မှာလည်း လယ်ယာကဏ္ဍ၊ မွေးမြူရေးကဏ္ဍနှင့် စက်မှုကဏ္ဍများ ဘက်စုံညီစွာတိုးတက်လာစေရန်ဆိုပြီး အတိအလင်းဖော်ပြထားပြီး ဖြစ်တဲ့အတွက် ကျွန်မအနေနဲ့ စက်မှုဝန်ကြီးဌာနကို မူလအတိုင်းထားရှိဖို့နဲ့ စီမံကိန်း၊ ဘဏ္ဍာရေးနှင့် စက်မှုဝန်ကြီးဌာနအဖြစ် ပြင်ဆင်သတ်မှတ်ဖွဲ့စည်းရေးကို ကန့်ကွက်ပါကြောင်း သဘောထားဆွေးနွေး တင်ပြရင်း နိဂုံးချုပ်လိုက်ပါတယ်ရှင်။ အားလုံးကို ကျေးဇူးတင်ပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ နေ့လယ်စာသုံးဆောင်နိုင်ရန်အတွက် အစည်းအဝေးကို တစ်နာရီခန့် ခေတ္တရပ်နားမှာဖြစ်ပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။</speech>
<speech type="mc">အစည်းအဝေးပြန်လည်စတင်ခြင်း ၊ လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနဲ့ ဧည့်သည်တော်များခင်ဗျား။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။</speech>
<speech type="mc">အားလုံး ထိုင်နိုင်ကြပါပြီးခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျာ။ အစီအစဉ်(၁၁)ကို ဆက်လက် ဆောင်ရွက် သွားပါမယ်။</speech>
<speech type="speaker">ဦးစောသလေးစော ရွှေကျင်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1433">ဦးစောသလေးစော(ရွှေကျင်မဲဆန္ဒနယ်၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီးနဲ့တကွ ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စုအဆင့် အဖွဲ့ အစည်းဝင်ပုဂ္ဂိုလ်များနဲ့ ဧည့်သည်တော်များ အားလုံးမင်္ဂလာပါ။ ကျွန်တော်ကတော့ ပဲခူးတိုင်းဒေသကြီး၊ ရွှေကျင်မြို့နယ်က ပြည်သူ့လွှတ်တော်ကိုယ်စားလှယ်၊ ပြည်ထောင်စုလွှတ်တော်ကိုယ်စားလှယ် စောသလေးစော ဖြစ်ပါတယ်။ နိုင်ငံတော်သမ္မတကပေးပို့လာတဲ့ ဒီအသွင်ကူးပြောင်းရေးဆိုင်ရာ လုပ်ငန်းစဉ်များ အကောင် အထည်ဖော် ဆောင်ရွက်ရာမှာ ဝန်ကြီးဌာနနှစ်ခုကို ကျွန်တော်တို့ ပေါင်းစည်းတာနဲ့ပတ်သက်ပြီးတော့မှ ကျွန်တော် ထောက်ခံဆွေးနွေးသွားမှာ ဖြစ်ပါတယ်ခင်ဗျာ။ နာယကကြီးခင်ဗျာ။ ကျွန်တော်တို့နိုင်ငံက ဈေးကွက်စီးပွားရေးစနစ်ကို ကျင့်သုံးတဲ့နိုင်ငံ ဖြစ်ပါတယ်။ ဈေးကွက်စီးပွားရေးစနစ်ကို ကျင့်သုံးတဲ့နေရာမှာ နိုင်ငံတော်က စီးပွားရေးရာကိစ္စရပ်များ ကိုယ်တိုင်ပါဝင် တိုက်ရိုက်ပါဝင်ပတ်သက်မှုကို တတ်နိုင်သမျှ လျှော့ချပါတယ်။ အကြောင်းကတော့ စီးပွားဆန်ဆန် လုပ်ရတဲ့ စက်ရုံ၊ အလုပ်ရုံ၊ ပို့ကုန်၊ သွင်းကုန် စတဲ့လုပ်ငန်းများကို နိုင်ငံတော်ကိုယ်စား ဌာနဆိုင်ရာ ဝန်ထမ်းအသီးသီးက ဆောင်ရွက်ရတဲ့အခါ စီးပွားရေးလုပ်ငန်းရှင်မဟုတ်လို့ အမြတ်ရရှိရေးထက် အလုပ်ဖြစ်ရေးကိုသာ လုပ်ဆောင် ကြတဲ့အခါမှာ ရေရှည်မှာ လုပ်ငန်းအများစုဟာအရှုံးပေါ်ပြီး တိုင်းပြည် GDP လည်း တဖြည်းဖြည်း ကျဆင်း ပါတယ်။ ဒါကြောင့်မို့လို့ စီးပွားရေးအရ ဖွံ့ဖြိုးမှုရှိတဲ့ နိုင်ငံအများစုဟာ အခြေခံအဆောက်အအုံများကို စာရင် ပိုင်ပိုင်နိုင်နိုင်ရှိတာမို့ ပိုမိုပြီးထိရောက်ပါတယ်။ နိုင်ငံတော်အနေနဲ့ကတော့ တတ်နိုင်သမျှ Regulatory Body အနေနဲ့သာ စည်းမျဉ်းစည်းကမ်းတွေထိန်းကျောင်းပြီး အစိုးရကိုယ်တိုင် ပါဝင်မှဖြစ်တဲ့ကိစ္စရပ်များ ပါဝင်ဆောင်ရွက်ပါတယ်။ နာယကကြီးခင်ဗျာ။ စီမံ/ဘဏ္ဍာဝန်ကြီးဌာနဟာ ၁၉၇၂ ခုနှစ်မတိုင်ခင်က အမျိုးသားစီမံကိန်း ဝန်ကြီး ဌာနနဲ့ ဘဏ္ဍာရေးနှင့် အခွန်ဝန်ကြီးဌာနဆိုပြီးတော့ ဝန်ကြီးဌာနနှစ်ခုအဖြစ် ရှိခဲ့ပါတယ်။ အမျိုးသား စီမံကိန်းဝန်ကြီးဌာနဟာ လွတ်လပ်ရေးရပြီးစမှာ နိုင်ငံစီးပွားရေး ပြန်လည်ထူထောင်နိုင်ရန် နိုင်ငံရဲ့ စီးပွားရေး၊ လူမှုရေးတို့နဲ့စပ်လျဉ်းတဲ့ ဖွံ့ဖြိုးမှုစီမံကိန်းအရပ်ရပ် စိစစ်ပြုစုရေးအတွက် ဖွဲ့စည်းခဲ့ပါတယ်။ အဲဒီ းက အမျိုးသားစီမံကိန်းဝန်ကြီးဌာနကို စက်မှုလက်မှုဝန်ကြီးဌာနနဲ့ တွဲဖက်ကိုင်တွယ်ခဲ့တဲ့ သာဓက လည်း ရှိခဲ့ပါတယ်။ နိုင်ငံတော်ရဲ့ စီးပွားရေးစာချုပ်များကို စိစစ်ခြင်း၊ စီမံကိန်းများညှိနှိုင်းခြင်း၊ နိုင်ငံတကာ စီးပွားရေးပူးပေါင်းမှုများ ရယူဆောင်ရွက်ခြင်း စသဖြင့် ဆောင်ရွက်ရပါတယ်။ ၁၉၉၃ ခုနှစ်မှာ အမျိုးသား စီမံကိန်းနဲ့ စီးပွားရေးဖွံ့ ဖြိုးတိုးတက်မှုဝန်ကြီးဌာနနဲ့ ဘဏ္ဍာရေးနဲ့ အခွန်ဝန်ကြီးဌာနအဖြစ် သီးခြားစီ ဖွဲ့စည်းခဲ့ပြန်ပါတယ်။ ၂၀၁၆ ခုနှစ်မှာတော့ ဒီဝန်ကြီးဌာန နှစ်ခုကို ပြန်လည်ပေါင်းစည်း ဖွဲ့စည်းခဲ့ပါတယ်။ အဲဒီဝန်ကြီး ဌာနအောက်မှာတော့ ဦးစီးဌာန၊ လုပ်ငန်းအဖွဲ့အစည်း ၁၈ ခုရှိတဲ့အနက်မှာမှ ကျွန်တော်တို့ အဓိက နှစ်ခုကို တင်ပြလိုတာ စီမံကိန်းရေးဆွဲရေးဦးစီးဌာနနဲ့ စီမံကိန်းစိစစ်ရေးနှင့် တိုးတက်မှုအစီရင်ခံရေးဦးစီးဌာန တို့လည်းပါဝင်ပါတယ်။ အဓိကဆိုလိုတာကတော့ ဒီလိုခေတ်အဆက်ဆက်မှာ ပြင်ဆင်သတ်မှတ်ခဲ့တဲ့ ဖွဲ့စည်းပုံကိုကြည့်ရင် နိုင်ငံရဲ့ စီးပွားရေးဖွံ့ဖြိုးမှု လားရာအခြေအနေကိုရှေးရှုပြီး ဖွဲ့စည်းခဲ့တာကို မြင်နိုင် ပါတယ်။ အခုလည်း စက်မှုဝန်ကြီးဌာနက လုပ်ငန်းတွေကို စီပွားရေးဆန်ဆန်လုပ်မယ်ဆိုတဲ့ အစိုးရမူဝါဒ အရ စီးပွားရေးအရ ခြုံငုံသုံးသပ်နိုင်တဲ့ စီးပွားရေးနဲ့ ဘဏ္ဍာရေးဝန်ကြီးဌာနနဲ့ ပူးပေါင်းလိုက်တာဟာ ခေတ်ကာလနဲ့ လျော်ညီပါတယ်။ စီမံ/ဘဏ္ဍာဝန်ကြီးဌာနလို့ပြောရင် စီမံကိန်းနဲ့ စီးပွားရေးဖွံ့ဖြိုးတိုးတက်မှု ဝန်ကြီးဌာနနဲ့ ဘဏ္ဍာရေးဝန်ကြီးဌာန နှစ်ခု ပေါင်းစည်းထားတာကို သတိချပ်သင့်ပါတယ်။ ဘဏ္ဍာရေး ကဏ္ဍ တစ်ခုတည်းမဟုတ်ပါဘူးဆိုတာကို တင်ပြလိုပါတယ်ခင်ဗျာ။ powmo:acopul acoscos8:60s?q als cossos (State Asset Management CorporationSAMCO) ဖွဲ့စည်းပြီးတော့မှ PPP စာချုပ်ဖြင့် ဆောင်ရွက်လျက်ရှိတဲ့ စက်ရုံများရဲ့ ပိုင်ဆိုင်မှုနဲ့ အစုရှယ်ယာ များကို လွှဲပြောင်းရေးလုပ်ငန်းစဉ်များနဲ့ ပတ်သက်လို့ ဆွေးနွေးလိုပါတယ်။ ကျွန်တော့ကို Power Point အသုံးပြုခွင့်ပေးပါခင်ဗျာ။ နဝတအစိုးရလက်ထက်မှာ ပုဂ္ဂလိက-အစိုးရ ပူးပေါင်းဆောင်ရွက်တဲ့စနစ်ကို စတင်အကောင်အထည် ဖော်ခဲ့ကြောင်း သိရှိရပါတယ်။ တစ်ဆက်တည်းမှာပဲ ၁၉၉၅ ခုနှစ်မှာ ပုဂ္ဂိကပိုင်ပြုလုပ်ရေးကော်မရှင်ကို ဖွဲ့စည်းခဲ့ပါတယ်။ ဒီကော်မရှင်ရဲ့ ရည်ရွယ်ချက်နဲ့ လုပ်ငန်းစဉ်များကလည်း တကယ်တော့ ပုဂ္ဂလိက ဦးဆောင်ပါဝင်တဲ့စနစ်ကို အကောင် အထည်ဖော်ဖို့ပဲ ဖြစ်ပါတယ်။ ဒါပေမဲ့ နှစ်ပေါင်း ၂၀ ကျော်ဖြတ်သန်းလာပြီးတဲ့နောက်ပိုင်းမှာ နိုင်ငံရဲ့ စီးပွားရေး အခြေအနေကို ပြန်လည်သုံးသပ်တဲ့အခါမှာ နိုင်ငံတကာမှာ နောက်ကျကျန်နေခဲ့ပြီး ကျွန်တော်တို့ ခရိုနီလို့ ခေါ်တဲ့ လုပ်ပိုင်ခွင့်အာဏာရှိသူနဲ့ ပူးပေါင်းစီးပွားရှာတဲ့ လူတန်းစားတစ်ရပ်သာ အဖတ်တင်ကျန်ခဲ့တာကို သမိုင်းကသက်သေခံပါတယ်။ ဒီလိုဖြစ်ရတဲ့ အကြောင်းရင်းကတော့ ပုဂ္ဂလိကကဏ္ဍလို့ ပြောတဲ့အခါမှာ Potential ရှိတဲ့ စီးပွားရေးလုပ်ငန်းများကို ဘက်မလိုက်တဲ့ တင်ဒါစနစ်နဲ့ ဆောင်ရွက်ရမယ့်အစား အကျိုး စီးပွားနီးစပ်သူ၊ ဆွေမျိုးနီးစပ်သူများကို လက်သင့်ရာ လုပ်ပိုင်ခွင့်ချထားပေးခဲ့လို့သာ ဖြစ်တယ်လို့ သုံးသပ် ရရှိပါတယ်။ ဒါကြောင့်မို့လို့ ယခုဖွဲ့စည်းတဲ့ (State Asset Management Corporation-SAMCO) အနေနဲ့ လည်း သမိုင်းကမှားယွင်းမှုများကို သင်ခန်းစာယူပြီး သတိထားဖို့ အကြံပြုလိုပါတယ်။ နာယကကြီးခင်ဗျာ။ နိဂုံးချုပ်အနေနဲ့ကတော့ မေးခွန်းအချို့ မေးမြန်းပြီးတော့မှ နိဂုံးချုပ်လိုပါတယ်။ မေးခွန်းနံပါတ်(၁)အနေနဲ့ ပုဂ္ဂလိကပိုင်ပြုလုပ်ရေးကော်မတီ လက်ဝယ်ထိန်းသိမ်းထားတဲ့ စက်ရုံ၊ အလုပ်ရုံ တွေကို SAMCO သို့ ပြန်လည် လွှဲပြောင်းပေးသွားမှာလား။ ပုဂ္ဂလိကပိုင်ပြုလုပ်ရေးကော်မရှင်က SAMCO ပေါ်လာတဲ့အတွက် ဖျက်သိမ်းသွားမှာလား။ နောက် တတိယမေးခွန်းအနေနဲ့ လွှဲပြောင်းမှုများကို မည်သည့် စံသတ်မှတ်ချက်တွေနဲ့ လွှဲပြောင်းသွားမှာလဲ။ နိုင်ငံသားနဲ့ နိုင်ငံခြားသား လွတ်လပ်စွာ ယှဉ်ပြိုင်ခွင့် ပေးမှာလားဆိုတာ မေးမြန်းရင်းနဲ့ နိဂုံးချုပ်ပါတယ်။ ကျေးဇူးတင်ပါတယ်။</speech>
<speech type="speaker">ဦးမြတ်လေးဦး ထီးလင်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1474">ဦးမြတ်လေးဦး(ထီးလင်းမဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနဲ့တကွ ပြည်ထောင်စုအဆင့် အဖွဲ့အစည်းဝင်များ၊ လွှတ်တော် ကိုယ်စားလှယ်များအားလုံးပဲ မင်္ဂလာပါခင်ဗျာ။ ကျွန်တော်ကတော့ မကွေးတိုင်းဒေသကြီး၊ ထီးလင်း သမ္မတရုံးက ၂၀၁၉ ခုနှစ်၊ အောက်တိုဘာလ ၃၁ ရက်နေ့ရက်စွဲနဲ့ပေးပို့လာတဲ့ ပြည်ထောင်စုဝန်ကြီးဌာန ပြင်ဆင်သတ်မှတ်ဖွဲ့စည်းရေးကိစ္စအပေါ်မှာ သဘောတူပါကြောင်း ထောက်ခံဆွေးနွေးသွားမှာ ဖြစ်ပါတယ်။ နာယကကြီးခင်ဗျာ။ နိုင်ငံတော်သမ္မတရုံးက ပေးပို့လာတဲ့စာမှာ နိုင်ငံတော်အစိုးရအနေနဲ့ နိုင်ငံတော်ပိုင် စက်ရုံအလုပ်ရုံတွေကို အကျိုးရှိစွာအသုံးပြုနိုင်ရေး၊ စနစ်တကျ စီမံခန့်ခွဲနိုင်ရေးတို့အတွက် ရှေးရှုပြီး စီးပွားရေး ဖွံ့ဖြိုးတိုးတက်ရေးနဲ့ အလုပ်အကိုင်အခွင့်အလမ်းတွေ ဖန်တီးပေးနိုင်ရေးအတွက် စက်ရုံ၊ အလုပ်ရုံတွေကို စနစ်တကျလေ့လာပြီး ထိရောက်စွာ အသွင်ကူးပြောင်းရေး ဆောင်ရွက်နိုင်ရေးအတွက် တင်ပြထားတာ ဖြစ်ပါတယ်။ အဲဒီလိုဆောင်ရွက်တဲ့နေရာမှာ အစိုးရ၊ ပုဂ္ဂလိက ပူးပေါင်းဆောင်ရွက်မှု PPP စာချုပ်နဲ့ လက်ရှိအကောင်အထည်ဖော်ဆောင်ရွက်နေတဲ့ ပိုင်ဆိုင်မှုအစုရှယ်ယာတွေကို စီမံကိန်းနဲ့ ဘဏ္ဍာရေးဝန်ကြီး ဌာနမှာ ဖွဲ့စည်းထူထောင်မယ့် နိုင်ငံတော်ရဲ့ ပုံသေပိုင်ပစ္စည်းများ စီမံခန့်ခွဲရေးဌာနကို လွှဲပြောင်းပေးရမှာ ဖြစ်တယ်လို့လည်း ဆိုထားတာတွေ့ရပါတယ်။ ဒါ့အပြင် တချို့စက်ရုံ၊ အလုပ်ရုံတွေကိုတော့ ကော်ပိုရေးရှင်း အသွင်ကူးပြောင်းပြီး အစုရှယ်ယာတွေကို SAMCO သို့ လွှဲပြောင်းပေးရမယ့် အစီအစဉ်တွေနဲ့လည်း ဆောင်ရွက်ရမှာဖြစ်ကြောင်း တင်ပြထားတာတွေ့ရပါတယ်။ အဲဒီအသွင်ကူးပြောင်းရေးလုပ်ငန်းတွေ ဆောင်ရွက်တဲ့နေရာမှာ ဝန်ကြီးဌာနတစ်ခုတည်းအောက်မှာ တစ်စုတစ်စည်းတည်း ဆောင်ရွက်မယ်ဆိုရင် ထိရောက်မြန်ဆန်စွာ ဆောင်ရွက်နိုင်မှာဖြစ်ကြောင်း၊ ပုဂ္ဂလိက ဦးဆောင်တဲ့ စက်မှုကဏ္ဍဖွံ့ဖြိုးတိုးတက်ရေးအတွက် ပံ့ပိုးပေးနိုင်မယ့်အစိုးရအဖွဲ့အစည်းတစ်ခု ပေါ်ပေါက်လာဖို့ အတွက် စက်မှုဝန်ကြီးဌာနနဲ့ စီမံကိန်းနှင့် ဘဏ္ဍာရေးဝန်ကြီးဌာနတို့ကိုပေါင်းစပ်ပြီး စီမံကိန်းနှင့် ဘဏ္ဍာရေးနဲ့ စက်မှုဝန်ကြီးဌာနအဖြစ် ပြင်ဆင်ဖွဲ့စည်းရန် လိုအပ်လျက်ရှိကြောင်း ဒါကြောင့်မို့လို့ ပြည်ထောင်စုလွှတ်တော်ကြီး ကနေ သဘောတူပေးဖို့ တင်ပြထားတာတွေ့ရပါတယ်။ နာယကကြီးခင်ဗျာ။ နိုင်ငံတော်ရဲ့ စီးပွားရေးမူဝါဒ ၁၂ ချက်မှာလည်းပဲ နိုင်ငံတော်ပိုင်စီးပွားရေး လုပ်ငန်းတွေကို အောင်မြင်အောင် ဆောင်ရွက်မယ်။ ပြုပြင်ပြောင်းလဲနိုင်တဲ့လုပ်ငန်းတွေကို ပုဂ္ဂလိကပိုင် အဖြစ် ပြောင်းလဲပြီး အလုပ်အကိုင် အခွင့်အလမ်းရရှိရေးအတွက် စီးပွားရေးဖွံ့ဖြိုးမှုတွေကို ဖြစ်စေမယ့် အသေးစား၊ အလတ်စားလုပ်ငန်းတွေကိုလည်း ပံ့ပိုးပေးမယ်လို့ ဆိုထားတာ တွေ့ရပါတယ်။ ဒါ့အပြင် စက်မှုဝန်ကြီးဌာနနဲ့ စီမံကိန်းနဲ့ ဘဏ္ဍာရေးဝန်ကြီးဌာနရဲ့ မူဝါဒတွေ၊ ရည်မှန်းချက်တွေ၊ လုပ်ငန်းစဉ်တွေကို လေ့လာကြည့်တဲ့အခါမှာလည်း တစ်ခုနဲ့တစ်ခု ဆက်စပ်မှုရှိနေတာကို တွေ့ရှိရပါတယ်။ စီမံကိန်းနှင့် ဘဏ္ဍာရေးဝန်ကြီးဌာနရဲ့ မူဝါဒထဲမှာပါတဲ့ နိုင်ငံတော်ပိုင်ရင်းနှီးမြှုပ်နှံမှုလုပ်ငန်းများ ထိရောက်စွာ အကောင် အထည်ဖော်နိုင်ရေးနှင့် လိုအပ်တဲ့အခြေခံအဆောက်အအုံတွေကို စနစ်တကျ တည်ဆောက်ပြီး ပြည်တွင်း ပြည်ပရင်းနှီးမြှုပ်နှံမှုလုပ်ငန်းတွေ အဆင်ပြေချောမောအောင် ဆောင်ရွက်ရေးစတဲ့လုပ်ငန်း၊ စတဲ့အချက်တွေ ပါရှိသလို လုပ်ငန်းစဉ်တွေမှာလည်းပဲ နိုင်ငံသား၊ နိုင်ငံခြားသား ရင်းနှီးမြှုပ်နှံမှုလုပ်ငန်းတွေကို မြှင့်တင်ပြီး ပုဂ္ဂလိကစီးပွားရေးလုပ်ငန်းရှင်တွေကို အားပေးကူညီရန်ဆိုတဲ့အချက်နဲ့ ဒေသတွင်း နိုင်ငံတကာစီးပွားရေး လုပ်ငန်းအနေနဲ့ ပူးပေါင်းဆောင်ရွက်မယ်ဆိုတဲ့အချက်လည်း တွေ့ရှိရပါတယ်။ စက်မှုဝန်ကြီးဌာနရဲ့ မူဝါဒထဲမှာလည်းပဲ နိုင်ငံတော်ပိုင်စက်ရုံ၊ အလုပ်ရုံတွေကို အောင်မြင်မှုရရှိရန် အတွက် ပုဂ္ဂလိကအခန်းကဏ္ဍကို အစိုးရနဲ့ ပုဂ္ဂလိကပူးပေါင်းဆောင်ရွက်မှုကဏ္ဍ ပိုမိုမြှင့်တင်နိုင်ဖို့၊ နည်းပညာ နာယကကြီးခင်ဗျာ။ အထက်က တင်ပြခဲ့တဲ့အချက်တွေအပြင် အခြားဆက်စပ်တဲ့လုပ်ငန်းစဉ်တွေ ရှိနေပြီးသားလည်း တွေ့ရှိရပါတယ်။ နောက်တစ်ခုတင်ပြလိုတာကတော့ ဝန်ကြီးဌာန နှစ်ခုရဲ့ သမိုင်းကြောင်းကို လေ့လာကြည့်တဲ့နေရာမှာ စီမံကိန်းနဲ့ ဘဏ္ဍာရေးဝန်ကြီးဌာနဟာလည်း အရင်ကဆိုရင် ဘဏ္ဍာရေးနဲ့ အခွန်ဝန်ကြီးဌာနဆိုပြီး ဖွဲ့စည်းခဲ့တာတွေ တွေ့ရသလို ယခုစက်မှုဝန်ကြီးဌာနအနေနဲ့လည်း ယခင်က စက်မှု(၁)၊ စက်မှု(၂)ဆိုပြီး ခွဲခြားပြီးဆောင်ရွက်ခဲ့တာတွေ တွေ့ရပါတယ်။ အမျိုးသားစီမံကိန်းနဲ့ စက်မှု လက်မှုဝန်ကြီးဌာနအမည်နဲ့လည်း တွေ့ရှိဖူးပါတယ်။ နောက်တစ်ခုကတော့ စက်မှုလက်မှုနဲ့ သတ္တုတွင်း၊ အလုပ်သမားဝန်ကြီးဌာနဆိုပြီးတော့မှ ပူးပေါင်းပြီးတော့မှ ဖွဲ့ထားခဲ့တဲ့ သာဓကတွေကိုလည်း တွေ့ရှိရပါတယ်။ ဒါကြောင့်မို့လို့ နိုင်ငံတော်သမ္မတရုံးက တင်ပြတဲ့ ဝန်ကြီးဌာနနှစ်ခုကို ပေါင်းစပ်ပြီး စီမံကိန်း၊ ဘဏ္ဍာရေးနှင့် စက်မှုဝန်ကြီးဌာနအဖြစ် ပြင်ဆင်ဖွဲ့စည်းပြီး မူဝါဒကောင်းကောင်းနဲ့ အကောင်းဆုံး ရည်မှန်းချက်တွေ၊ အမှန်ကန်ဆုံး လုပ်ငန်းစဉ်တွေကို ပြန်လည်ရေးဆွဲပြီး မဟာဗျူဟာနည်းဗျူဟာ ကောင်းကောင်းဖြင့် မြန်မာ့ စက်မှုကဏ္ဍကို ပြန်လည်ဆောင်ရွက်မယ်ဆိုရင် ခေတ်အဆက်ဆက်က စီမံအုပ်ချုပ်မှုအလွဲအမှားတွေနဲ့ နိုင်ငံအကျိုးကို မကြည့်ဘဲ လူတစ်စုကောင်းစားရေးအတွက်သာ အလေးထားဆောင်ရွက်ခဲ့လို့ ကျဆုံးခဲ့ရတဲ့ မြန်မာ့စက်မှုကဏ္ဍကို ပြန်လည်မြှင့်တင်လာနိုင်မှာဖြစ်ပြီး အကျိုးမဲ့ အရှုံးပေါ်လို့ရပ်ထားရတဲ့ လုပ်ငန်း တွေလည်း ပြန်လည်လုပ်ဖြစ်လာမှာဖြစ်ပြီးမှ အလုပ်အကိုင် အခွင့်အလမ်းတွေ ဖော်ဆောင်နိုင်မှာဖြစ်တဲ့ အပြင် မြန်မာ့စီးပွားရေးကိုလည်း ပြန်လည်မြှင့်တင်လာနိုင်မှာဖြစ်ကြောင်း ယုံကြည်တဲ့အတွက် သဘောတူ ထောက်ခံလိုက်ရပါကြောင်း ဆွေးနွေးလိုက်ရပါတယ်။ အားလုံး ကျေးဇူးတင်ပါတယ်။</speech>
<speech type="speaker">ဗိုလ်မှူးဇေဖြိုး တပ်မတော်သား ပြည်သူ့လွှတ်တော်ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဗိုလ်မှူးဇေဖြိုး(တပ်မတော်သားပြည်သူ့လွှတ်တော်ကိုယ်စားလှယ်)</mp>အားလုံးမင်္ဂလာပါခင်ဗျာ။ ကျွန်တော်ကတော့ တပ်မတော်သား ပြည်သူ့လွှတ်တော်ကိုယ်စားလှယ် ဗိုလ်မှူးဇေဖြိုး ဖြစ်ပါတယ်။ စီမံကိန်း၊ ဘဏ္ဍာရေးနှင့် စက်မှုဝန်ကြီးဌာနအဖြစ် ပြင်ဆင်ဖွဲ့စည်းခြင်းနဲ့ပတ်သက်ပြီး ဆွေးနွေးသွားမှာ ဖြစ်ပါတယ်။ Power Point ဖြင့် ရှင်းလင်းခွင့်ပြုပါခင်ဗျား။ နာယကကြီးခင်ဗျာ။ ပထမဦးစွာ စက်မှုဝန်ကြီးဌာနရဲ့ လက်ရှိဖွဲ့စည်းပုံကို ၂၀၁၆ ခုနှစ်၊ နိုဝင်ဘာလ ၁၀ ရက်နေ့မှာ ဦးစီးဌာန ၃ ခု၊ လုပ်ငန်းကြီး ၄ ခုတို့နဲ့ အသစ်ပြန်လည် ဖွဲ့စည်းခဲ့ပါတယ်။ စက်မှုကဏ္ဍနဲ့ ကြီးကြပ်ထိန်းကျောင်းခြင်းနဲ့ စပ်လျဉ်းပြီး စက်မှုပူးပေါင်းဆောင်ရွက်ရေး ဝန်ကြီးဌာနနဲ့ စက်မှု ကြီးကြပ်ရေးနဲ့ စစ်ဆေးရေးဦးစီးဌာနနှစ်ခုမှာ လုပ်ငန်းစဉ် တစ်ခုနဲ့တစ်ခု ထပ်နေတယ်။ လျော်ညီမှုမရှိတဲ့ လုပ်ငန်းစဉ်တွေ ဖြစ်ပေါ်နေတယ်။ ဆောင်ရွက်နေရတဲ့ လုပ်ငန်းစဉ်၊ ဌာနဆိုင်ရာ၊ ဌာန အမည် ဆီလျော်မှုမရှိဘူး။ အမျိုးအစားမတူညီတဲ့ လုပ်ငန်းစဉ်တွေကို ဦးစီးဌာနတစ်ခုတည်းအောက်မှာ ယာယီအဆင်ပြေ လွယ်ကူစေရန် ပူးပေါင်းဖွဲ့စည်းခြင်းဖြစ်ပေါ်နေတယ်လို့ပြောတဲ့အတွက် အသစ်ပြန်လည် ဖွဲ့စည်းချိန်ကနေ ယနေ့၃ နှစ်ကျော် ကာလအတွင်းမှာ ဌာနအတွင်း လုပ်ငန်းစဉ်တွေအပေါ် Monitoring Evaluation (စောင့်ကြည့်ထိန်းကျောင်းအကဲဖြတ်စနစ်)မလုပ်တဲ့ ဝန်ကြီးဌာနရဲ့ Management စွမ်းရည်အပေါ်မှာ မေးခွန်းထုတ်စရာ ဖြစ်လာပါတယ်။ လုပ်ငန်းသဘောသဘာဝထက် အလျင်စလို အသစ်ပြန်လည်ဖွဲ့စည်းခြင်းရဲ့ အကျိုးရလဒ်လို့လည်း ထင်မြင်မိပါတယ်။ စက်မှုဝန်ကြီး ဌာန လက်ရှိအကောင်အထည်ဖော်ဆောင်ရွက်နေတဲ့ မြန်မာနိုင်ငံ စက်မှုလက်မှု လုပ်ငန်းများ အသွင်ကူးပြောင်းရေးလုပ်ငန်းစဉ်မှာ ပထမပိုင်းအနေနဲ့ စက်မှုဝန်ကြီးဌာန လက်အောက်မှာ ရှိတဲ့ ပုံသေပိုင်ပစ္စည်းများကို ပုဂ္ဂလိကကဏ္ဍသို့ စနစ်တကျလွှဲပြောင်းပေးရန် Restructuring လုပ်မယ်။ နေခြင်းလုပ်ငန်းတွေကို ထိရောက်စွာ ဆောင်ရွက်နိုင်ဖို့ ဖွဲ့စည်းပုံအသွင်ကူးပြောင်းမယ်။ Re-engineering လုပ်မယ်ဆိုရင် စက်မှုဝန်ကြီးဌာနအတွက် ဖြစ်လာနိုင်တဲ့ အခက်အခဲ၊ ရရှိလာမယ့် အကျိုးအမြတ် မျှော်မှန်းချက်နဲ့အတူ On Change Management ကို Step by Step ဆောင်ရွက်ရမှာဖြစ်ပါတယ်။ လေးစားအပ်တဲ့ နာယကကြီးခင်ဗျာ။ စက်မှုဝန်ကြီးဌာနဟာ စက်မှုထုတ်ကုန်များ အရည်အသွေး မြင့်မားလာစေရန် အရှုံးအမြတ်ထက် Research and Development လုပ်ငန်းတွေကို ဆောင်ရွက်နေရမှာ ဖြစ်ပြီး စက်မှုကဏ္ဍဖွံ့ဖြိုးတိုးတက်ရေးကို ဦးဆောင်ရန် အဓိကတာဝန်ရှိတဲ့ ဝန်ကြီးဌာန တစ်ခုလည်းဖြစ်ပါတယ်။ နိုင်ငံတကာမှာ စက်မှုဝန်ကြီးဌာနကို ကုန်သွယ်ရေးနှင့် စက်မှုဝန်ကြီးဌာန၊ စီးပွားရေး၊ ကူးသန်းရောင်း ဝယ်ရေးနှင့် စက်မှုဝန်ကြီး ဌာနစသည်ဖြင့် စီးပွားရေးနဲ့ဆက်ဆံတဲ့ ဝန်ကြီးဌာနတွေမှာ ပူးတွဲဖွဲ့စည်းလေ့ ရှိပါတယ်။ မိမိတို့ အိမ်နီးချင်းနိုင်ငံတွေ ဖွဲ့စည်းထားတဲ့ ဖွဲ့စည်းပုံကို ကြည့်ခြင်းအားဖြင့်လည်း သိရှိနိုင်မှာ ဖြစ်ပါတယ်။ နိုင်ငံတကာနည်းတူ ဖွဲ့စည်းခြင်းဖြင့် နိုင်ငံတကာအစည်းအဝေးများမှာ Counterpart မှန်ကန်စွာ ဆက်ဆံနိုင်မှာဖြစ်ပါတယ်။ လုပ်ငန်းများ ကျစ်လျစ်သိပ်သည်းစွာ ဆောင်ရွက်နိုင်ရန် လုပ်ငန်းသဘောသဘာဝချင်း ဆက်စပ် တူညီတဲ့ ဝန်ကြီးဌာနတွေကို ပေါင်းစည်းမှုအရ စီမံကိန်းနှင့် ဘဏ္ဍာရေးဝန်ကြီးဌာနအဖြစ် ဦးစီးဌာန၊ မူဝါဒများနဲ့အညီ ငွေကြေးဝန်ဆောင်မှုကဏ္ဍများ၊ ဘဏ်လုပ်ငန်းကဏ္ဍများ၊ ပြည်သူ့ဘဏ္ဍာငွေ စီမံခန့်ခွဲမှု ကဏ္ဍများ၊ အကောက်ခွန်စနစ်ဆောင်ရွက်ခြင်း၊ ဘဏ္ဍာရေး၊ စီးပွားရေး၊ ရင်းနှီးမြှုပ်နှံမှု၊ လူ့စွမ်းအား အရင်းအမြစ် ဖွံ့ဖြိုးတိုးတက်စေရေး စီမံကိန်းရေးဆွဲခြင်း၊ ပြည်တွင်း/ပြည်ပအဖွဲ့အစည်းများ ပူးပေါင်း ဆောင်ရွက်ခြင်း စတဲ့အဓိကအခန်းကဏ္ဍမှာပါဝင်ပြီး လုပ်ငန်းပမာဏ (Work Load) များပြားလှတဲ့ ဝန်ကြီး ဌာန တစ်ခုလည်း ဖြစ်ပါတယ်။ ဆက်လက်ပြီးတော့ ပူးပေါင်းဖွဲ့စည်းမယ့် ဝန်ကြီးဌာနမှာ စက်မှုဝန်ကြီးဌာနဖွဲ့စည်းပုံကို စီမံကိန်းနဲ့ ဘဏ္ဍာရေးဝန်ကြီးဌာန ဖွဲ့စည်းပုံမှာ သွတ်သွင်းဆောင်ရွက်မှာလား၊ သို့မဟုတ် ဝန်ကြီးဌာနဖွဲ့စည်းပုံ အသစ် ရေးဆွဲမှာလားလည်း သိရှိလိုပါတယ်။ ဝန်ကြီးဌာနအသစ်အတွက် Organization Chart ရေးဆွဲ ပြီးပြီဆိုရင်လည်း ပြည်ထောင်စုလွှတ်တော်သို့ တင်ပြပေးစေလိုပါတယ်။ နိုင်ငံတော်၏ ပုံသေပိုင်ပစ္စည်းများ စီမံခန့်ခွဲရေးကော်ပိုရေးရှင်း(SAMCO)အနေနဲ့ မြန်မာနိုင်ငံစက်ရုံ အလုပ်ရုံ ၁၁၂ ရုံကို ၎င်းတို့ရဲ့ အရေးပါမှု၊ စီးပွားဖြစ်ရပ်တည်နိုင်မှုအပေါ်မှာ မူတည်ပြီး ကူးပြောင်းတဲ့ အခါမှာ အစုရှယ်ယာများ၊ ပိုင်ဆိုင်မှုများ၊ PPP စာချုပ်များအတွက် ဘဏ္ဍာငွေယိုစီးမှုနဲ့ အဂတိမှုများ ကင်းရှင်းစေရန် ပြည်သူလူထုသို့ နိုင်ငံပိုင်မီဒီယာမှ တစ်ဆင့် ချပြဆောင်ရွက်သင့်ပါတယ်။ ဒါ့အပြင် စက်မှုဝန်ကြီးဌာနက လုပ်ငန်းများ၊ ဝန်ထမ်းများကိုလည်း ဘယ်လိုနေရာချထားမှာလဲ၊ အများဆုံး ဘယ်လောက် အလုပ်ပြန်ခန့်မလဲ၊ ဝန်ထမ်းများရဲ့ လုပ်ငန်းခွင် တည်မြဲရေး၊ လုံခြုံရေးနဲ့ အနာဂတ်အတွက် ဘယ်လိုစဉ်းစားထားသလဲ မေးမြန်းလိုပါတယ်။ နာယကကြီးခင်ဗျာ။ ကိုယ့်အကောင်းဆုံးဝန်ထမ်းတွေဟာ အစဉ်မပြတ် ထိတွေ့ဆက်သွယ်မထား ရင် ၎င်းတို့ကို ထိန်းသိမ်းထားနိုင်မှာ မဟုတ်ပါဘူး။ အလုပ်ခွင်အတွင်း စိတ်ပါဝင်စားမှုတစ်ဖြည်းဖြည်း လျော့နည်းရာကစပြီး တစ်ဖြည်းဖြည်း အရှိန်သေသွားတဲ့အဖြစ်က ကာကွယ်ရန် အကောင်းဆုံးစွမ်းဆောင်မှု ပြန်လည်ရဖို့ ဝန်ကြီးဌာနကို ထိန်းကျောင်းနေတဲ့ တာဝန်ရှိသူတွေက လက်ရှိအခြေအနေကို ဖန်တီးနေတဲ့ မိမိတို့လုပ်ရပ်တွေကို သိရှိသဘောပေါက်ထားရမှာ ဖြစ်ပါတယ်။ နိုင်ငံတကာမှာ ဝန်ကြီးဌာနအချင်းချင်း Merging လုပ်တယ်ဆိုတာ အခြေအနေပိုမိုထက်မြက်အောင် ပူးပေါင်းဆောင်ရွက်တာဖြစ်ပေမယ့် အခြေ အနေမကောင်းတဲ့ အခြေအနေတွေမှာလည်း လုပ်လေ့ရှိပါတယ်။ ယခုဝန်ကြီးဌာန နှစ်ခုပေါင်းတာကတော့ အခြေအနေမကောင်းလို့ပေါင်းတာပဲလို့ မြင်ပါတယ်။ ဌာနပေါင်းစည်းမှုကို လက်ခံပါတယ်။ ပေါင်းလိုက်တဲ့ ဝန်ကြီးဌာနအပေါ်မှာသာ အငြင်းပွားစရာတွေရှိနေတာပါ။ သဘောသဘာဝမတူတဲ့ အခုလို ဖွဲ့စည်း ပေါင်းစည်းမှုမှန်ရဲ့လားဆိုတာ ကမ္ဘာ့နိုင်ငံ ၂၀၀ ကျော်မှာ ဘယ်နှစ်နိုင်ငံရှိလဲလို့ရှာကြည့်ပါ။ ဒါဟာ မှားလား မှန်လားဆိုတဲ့အဖြေပါပဲ။ အခြားရည်ရွယ်ချက်တစ်ခုလည်း ရှိနိုင်မယ်လို့ထင်ပါတယ်။ သဘောသဘာဝ နီးစပ်တဲ့ ကျန်းမာရေးနဲ့ အားကစားဝန်ကြီးဌာန ပေါင်းစည်းမှုကို ကြည့်ရင်သိနိုင်ပါတယ်။ ပြည်ထောင်စု ဝန်ကြီးက ဆရာဝန်ဖြစ်တဲ့အတွက် ကျန်းမာရေးကဏ္ဍ ပိုမိုတိုးတက်လာတာမြင်ရပေမယ့် အားကစား ကဏ္ဍမှာတော့ နိုင်ငံတကာအဆင့်အတန်း ကျသွားတယ်ဆိုတာ ကျွန်တော်တို့ မငြင်းနိုင်ပါဘူး။ သီးသန့် ပြည်ထောင်စုဝန်ကြီးခန့်ထားပြီး ဆောင်ရွက်သလောက် အောင်မြင်မှုမရတာကို တွေ့မြင်ရမှာဖြစ်ပါတယ်။ နိဂုံးချုပ်အနေနဲ့ အခုလိုဝန်ကြီးဌာနနှစ်ခုပေါင်းပြီး Commercialize လုပ်မှာလား၊ Corporatize လုပ်မှာလား၊ Privatize လုပ်မှာလား။ ပေါင်းစရာမလိုဘူးလို့ ထင်ပါတယ်။ ပေါင်းခြင်းပေါင်းရင်တောင် ပေါင်းတဲ့ဌာန မှားနေတယ်လို့ ထောက်ပြလိုပါတယ်။ ကမ္ဘာ့အစိုးရအသီးသီးတွေမှာ အဲဒီလိုပုံစံ ပေါင်းလေ့ ပေါင်းထမရှိသလို ပုဂ္ဂလိကကဏ္ဍတွေမှာလည်း bolê:clap: Private Sector $. Government Sector a oso os:09:03pepoqulopill sap:7 ဝန်ထမ်းတွေမှာ လုပ်သက်ဆိုတာ သူတို့တန်ဖိုးထားတဲ့ ဂုဏ်ဆိုတာ မမေ့စေလိုပါဘူး။ ဝန်ကြီးဌာနပေါင်းလိုက်တဲ့ အတွက် လတ်တလောကုန်လာမယ့် ကုန်ကျစရိတ်တွေကိုလည်း ထည့်သွင်းစဉ်းစားစေချင်ပါတယ်။ Government Structure က ခေါင်းကြီးပြီး ကိုယ်သေးဖြစ်ရင် ဘတ်ဂျက်ကိစ္စတွေ နောက်ပိုင်းမှာ ဝန်ထုပ် ဝန်ပိုး ဖြစ်လာနိုင်ပါတယ်။ ဝန်ကြီးဌာန နှစ်ခုပေါင်းတဲ့အပေါ်မှာ ဘယ်လိုမြင်လဲလို့ပြောရရင် ခွက်တစ်ခွက် ထဲကို ထောပတ်နဲ့ရေ ထည့်လိုက်သလို မြင်မိပါတယ်လို့ ဆွေးနွေးရင်း နိဂုံးချုပ်အပ်ပါတယ်။ အားလုံး ကျေးဇူးတင်ပါတယ်ခင်ဗျ။</speech>
<speech type="speaker">ဦးကံဦး စလင်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1462">ဦးကံဦး(စလင်းမဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီးနဲ့ အားလုံးမင်္ဂလာပါခင်ဗျ။ ကျွန်တော်ကတော့ မကွေးတိုင်းဒေသကြီး၊ စလင်း မြို့နယ် ပြည်သူ့လွှတ်တော်ကိုယ်စားလှယ် ဦးကံဦး ဖြစ်ပါတယ်။ ကျွန်တော်ကတော့ သမ္မတကြီးထံမှ ပြည်ထောင်စုလွှတ်တော်သို့ပေးပို့သော စက်မှုဝန်ကြီးဌာနနှင့် စီမံကိန်းနှင့် ဘဏ္ဍာရေးဝန်ကြီးဌာနတို့ကို ပူးပေါင်း၍ စီမံကိန်း၊ ဘဏ္ဍာရေးနှင့် စက်မှုဝန်ကြီးဌာနအဖြစ် ပြင်ဆင်ဖွဲ့စည်းရေးနှင့်စပ်လျဉ်း၍ ထောက်ခံ အကြံပြု ဆွေးနွေးသွားမှာဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ ၁၅-၁၁-၂၀၁၉ ရက်က ဒုတိယ အကြိမ် ပြည်ထောင်စုလွှတ်တော် (၁၄)ကြိမ်မြောက် ပုံမှန်အစည်းအဝေး ပဉ္စမနေ့အစီအစဉ်မှာ ဒုတိယ ဝန်ကြီး ရှင်းလင်းသွားရာတွင် လက်ရှိနိုင်ငံတော်၏ စီးပွားရေးစနစ်ဟာ Command Economy စနစ် ကနေပြီးတော့ Market Economy စနစ်ဖြစ်တဲ့ ဈေးကွက်စီးပွားရေးစနစ်ကို ဦးတည်နေတဲ့အတွက် အဲဒီ စေကက်စီးပွားရေးစနစ်ကို အကောင်အထည်ဖော်ဆောင်မည် စက်မကဏဆိင်ရာ မဝါဒများနှင့် ကြီးကြပ် အရေးကြီးကြောင်း ရှင်းလင်းဖော်ပြသွားပါတယ်။ နိုင်ငံတကာတွင်လည်းပဲ စက်မှုဝန်ကြီးဌာနကို ကုန်သွယ် ရေးနှင့် စက်မှုဝန်ကြီးဌာန၊ စီးပွားရေး၊ ကူးသန်းရောင်းဝယ်ရေးနှင့် စက်မှုဝန်ကြီးဌာန စသည်တို့ဖြင့် စီးပွားရေးနှင့် ဆက်စပ်သော ဝန်ကြီးဌာနများနှင့် ပူးတွဲဖွဲ့စည်းလေ့ရှိသဖြင့် အသွင်ကူးပြောင်းရေး လုပ်ငန်းစဉ် များလည်း ပိုမိုထိရောက် မြန်ဆန်စေမှာဖြစ်ကြောင်း ဝန်ကြီးက ပြောဆိုသွားပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျ။ ယခင်ကာလက ကျွန်တော်တို့ နိုင်ငံမှာ Command Economy ဖြစ်၍ မအောင်မြင်ခဲ့သော စက်ရုံ၊ အလုပ်ရုံများကို ဝန်ကြီးဌာနအသစ် ဖွဲ့ပြီးတော့ Market Economy စနစ် ပီပီပြင်ပြင်ကူးပြောင်း ဆောင်ရွက်မယ်ဆိုလို့ရှိရင် တချို့သော စက်ရုံ၊ အလုပ်ရုံများသည် ပိုမိုတိုးတက်ကောင်းမွန်လာစေရန် အခြေအနေရှိပါတယ်။ ဥပမာ- ချည်ထည်စက်ရုံ လုပ်ငန်းဆိုကြပါစို့။ ကုန်ကြမ်းပစ္စည်းများကို ပြည်တွင်းမှာရရှိနိုင်ပါတယ်။ ကုန်ကြမ်းပစ္စည်းများမှ ကုန်ချော ပစ္စည်းဖြစ်အောင် ဆောင်ရွက်ရေးမှာ စက်မှုကဏ္ဍရဲ့ အခန်းကဏ္ဍကလည်း အရေးကြီးတဲ့အပိုင်းမှာ ပါလာ ပါတယ်။ ကုန်ကြမ်း မြန်မာပြည်တွင် များစွာရနိုင်တယ်။ တောင်သူလယ်သမားများလည်း ဝါကုန်ကြမ်း ရရှိရေးကို ပွင့်လင်းမြင်သာစွာ အားပေးဖို့လိုပါတယ်။ တောင်သူများ အမှန်လိုအပ်ချက်ကို အစိုးရက မှန်ကန်စွာ ဖြည့်ဆည်းပေးနိုင်မယ်ဆိုရင် ၎င်းဝါမှာ အထည်အဝတ်ရရှိရေးလုပ်ငန်းဟာ တိုးတက်လာနိုင်မှာဖြစ်ပါတယ်။ ပုဂ္ဂလိကလုပ်ငန်းများလည်း အောင်မြင်နေမှာဖြစ်ပါတယ်။ ယခင်ကလည်းပဲ ပုဂ္ဂလိကလုပ်ငန်းများက ကျွန်တော်တို့နယ်တွေမှာ အထည်စက်ရုံလေးတွေက အောင်မြင်နေတာ ဖြစ်ပါတယ်။ ယခင်ခေတ် တောင်သူ လယ်သမားများထံမှ ဝါကုန်ကြမ်းရရှိရေးဆောင်ရွက်ရာတွင် မမှန်မကန်ဆောင်ရွက်မှုများကြောင့် အစိုးရ အလုပ်ရုံစက်ရုံများဟာ မအောင်မြင်ရခြင်းဖြစ်ပါတယ်။ အကယ်၍ဝါကုန်ကြမ်းမှ အဝတ်အထည်ကုန်ချော ပြုလုပ်သော လုပ်ငန်းများကို ဝန်ကြီးဌာနအသစ်နှင့် ပုဂ္ဂလိကလုပ်ငန်းများ ပေါင်းစပ်၍ PPP စနစ်များဖြင့် ပွင့်လင်းမြင်သာစွာ ဆောင်ရွက်မယ်ဆိုလျှင် ပြည်သူတွေအတွက်လည်းပဲ အလုပ်များရရှိမည့်အပြင် နိုင်ငံတော်၏ Market Economy လည်းပဲ အားကောင်းလာမှာဖြစ်သဖြင့် ဝန်ကြီးဌာနအသစ်ဖွဲ့စည်းရေးကို လုံးဝ ထောက်ခံပါကြောင်း တင်ပြအပ်ပါတယ်ခင်ဗျာ။ လေးစားရပါသော ပြည်ထောင်စုလွှတ်တော် နာယကကြီးခင်ဗျာ။ နောက်တစ်ခု ကျွန်တော် အကြံ ပြုလိုတာ တစ်ခု ရှိပါတယ်။ နိုင်ငံတော်၏ ကျွန်တော်တို့ နိုင်ငံတော်အနေအထားမှာ ၂၀၃၀ မှာ ပြည်သူ အားလုံး လျှပ်စစ်ရရှိရေးလုပ်ငန်းဖြစ်ပါတယ်။ ယခင်က အကြီးစားစက်မှုလက်မှုလုပ်ငန်း(၂)တွင် လျှပ်စစ် ပစ္စည်းများကို ထုတ်လုပ်ပါတယ်။ ၎င်းပစ္စည်းများကို ထုတ်လုပ်ရေးလုပ်ငန်းစဉ်များ အမှန်အကန်တိုးတက် လာအောင် ဝန်ကြီးဌာနအသစ်အနေဖြင့် ဆောင်ရွက်ဖို့လိုအပ်ပါတယ်။ ၂၀၃၀ မှာ ပြည်သူအားလုံး လျှပ်စစ်မီး ရရှိရေးလုပ်ငန်းစဉ်မှာ ယခုလုပ်ဆောင်နေတဲ့လုပ်ငန်းများသည် ၂၀၃၀ မတိုင်ခင် ပျက်စီးသွားနိုင်တဲ့ အနေ အထားများရှိပါတယ်။ လုပ်ငန်းစဉ်များကို ဆောင်ရွက်ရာမှာ ၂၀၀၈ ခုနှစ် ဖွဲ့စည်းပုံအခြေခံဥပဒေတွင်ပါတဲ့ ဥပဒေများနှင့် ကွဲလွဲနေတဲ့အတွက် ဒီလုပ်ငန်းစဉ်များလည်းပဲ ခုချိန်မှာနှောင့်နှေးနေတဲ့ အခြေအနေရှိပါတယ်။ လျှပ်စစ်ပေးတဲ့ မည်သည့်နိုင်ငံမှ လျှပ်စစ်ပေးသော ကျေးရွာများ၊ လျှပ်စစ်ပေးသော လုပ်ငန်းစဉ်များမှာ National Grid Gệ sao:G196sogulopa oso gcęcaocos? National Grid gę ssacy g8cqp:o:oep:o 320:19093aozos Power Losses op: Gooyoogaozos ymgo Power Losses qp:/Gcogeodgaozos National Grid G¢ Gop:p?ap: 8:060:clopan National Grid တိုင်းပြည်ရဲ့ အရေးကြီးသော လုပ်ငန်းစဉ်၊ မြို့ပြပြည်သူများ၊ စက်ရုံ၊ အလုပ်ရုံများ၊ နိုင်ငံခြားရင်းနှီးမြှုပ်နှံမှုများ ဆောင်ရွက်သော အရေးကြီးသော အလုပ်ရုံများကိုသာအားပေးပါတယ်။ နိုင်ငံခြားရင်းနှီးမြှုပ်နှံမှုများ လုပ်ငန်းအနေဖြင့် လုပ်ငန်းအတွင်း တည်ငြိမ်သော လျှပ်စစ်ရရှိရေးအပေါ်မှာ မူတည်သည့်အတွက် ကျေးလက် ဒီအတိုင်းပါပဲ။ ကျွန်တော်တို့ အိမ်နီးနားချင်းနိုင်ငံမှာပင်လျှင် ကျေးရွာလျှပ်စစ်မီးရရှိရေးကို Mini Grid, Micro Grid, Out Grid များဖြင့် ပေးကြပါတယ်။ ၂၀၁၀ မတိုင်ခင်က ကျွန်တော်တို့ ကျေးရွာတွေမှာ ပုဂ္ဂလိကလုပ်ငန်းရှင်တွေက ကျေးရွာများကို လျှပ်စစ်မီးပေးကြပါတယ်။ ၎င်းပုဂ္ဂလိက လုပ်ငန်းရှင်များမှာ နည်းပညာရရှိမှုနဲ့ ချေးငွေရရှိမှု အားနည်းသောကြောင့် အောင်မြင်မှုနည်းကြပါတယ်။ ၎င်းပုဂ္ဂလိက လုပ်ငန်း များကိုလည်းပဲ ကျွန်တော်တို့ နည်းပညာနဲ့ ချေးငွေများရရှိရေးကို အခုအသစ်ဖွဲ့စည်းမည့် ဝန်ကြီးဌာနက ပံ့ပိုးမယ်ဆိုရင်တော့ ကျွန်တော်တို့ ကျေးလက်လျှပ်စစ်မီးရရှိရေး အောင်မြင်တဲ့အပြင် ပြည်သူများလည်းပဲ အလုပ်အကိုင် အခွင့်အလမ်းတွေ အများကြီးရနိုင်ပါတယ်။ ကျေးလက်နေပြည်သူများ လျှပ်စစ်မီးရရှိရေးတွင် ရေအားထုတ်လုပ်ရေးစက်အငယ်များ၊ စက်မှုနည်းပညာနှင့် Biogas, Biomass ကိုလည်းပဲ စက်မှုကဏ္ဍမှ ပံ့ပိုး ပေးနိုင်ပါတယ်။ အကယ်၍ အသစ်ဖြစ်ပေါ်လာမယ့် ဝန်ကြီးဌာနက ၎င်းနည်းပညာနှင့် ငွေကြေးများကို ပံ့ပိုးပေးနိုင်မယ်ဆိုရင် ကျေးလက်မီးလင်းရေးတွေလည်း အောင်မြင်မယ်။ ပြည်သူတွေလည်းပဲ အလုပ်ရမယ်။ နိုင်ငံတော်အတွက်လည်း အများကြီးအဆင်ပြေမှာ ဖြစ်သည့်အတွက် ဝန်ကြီးအသစ်ဖြစ်ရေးကို ထောက်ခံ ဆွေးနွေးပါတယ်ခင်ဗျာ။</speech>
<speech type="speaker">ဗိုလ်မှူးကျော်စိုးဦး တပ်မတော်သားအမျိုးသားလွှတ်တော်ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဗိုလ်မှူးကျော်စိုးဦး(တပ်မတော်သားအမျိုးသားလွှတ်တော်ကိုယ်စားလှယ်)</mp>မင်္ဂလာအပေါင်းနဲ့ ပြည့်စုံကြပါစေခင်ဗျာ။ တပ်မတော်သား အမျိုးသားလွှတ်တော်ကိုယ်စားလှယ် ဗိုလ်မှူးကျော်စိုးဦး ဖြစ်ပါတယ်။ ဝန်ကြီးဌာနနှစ်ခု ပေါင်းစပ်ဖွဲ့စည်းမယ့်ကိစ္စကို ဆွေးနွေးမှာဖြစ်ပါတယ်။ Power point ဖြင့် တင်ပြခွင့်ပြုပါ။ စက်မှုဝန်ကြီးဌာန ပြည်ထောင်စုဝန်ကြီး ဦးခင်မောင်ချိုကို ၂၀၁၉ ခုနှစ်၊ ဇူလိုင်လ ၂ရ ရက်နေ့က အနားပေးပြီး စီမံကိန်းနှင့် ဘဏ္ဍာရေးဝန်ကြီး ဦးစိုးဝင်းကို စက်မှုဝန်ကြီးဌာန ဝန်ကြီးအဖြစ် ပူးတွဲတာဝန် ထမ်းဆောင်စေခဲ့ပါတယ်။ နောက် နှစ်ပတ်ကျော်အကြာ ၂၀၁၉ ခုနှစ်၊ သြဂုတ်လ ၁၅ ရက်မှာ စက်မှုဝန်ကြီး ဌာန၊ ဒုတိယဝန်ကြီးအဖြစ် ဒေါက်တာမင်းရဲပိုင်ဟိန်းကို ခန့်အပ်ခဲ့ပါတယ်။ ၃ လခန့်အကြာမှာတော့ ယခုလို စီမံကိန်း၊ ဘဏ္ဍာရေးနှင့် စက်မှုဝန်ကြီးဌာနလို့ ပြင်ဆင်ဖွဲ့စည်းပြီး စီမံကိန်းနှင့် ဘဏ္ဍာရေးဝန်ကြီး ဦးစိုးဝင်းကို ဝန်ကြီးအဖြစ် ခန့်အပ်လိုတာဖြစ်ပါတယ်။ ဝန်ကြီးဌာန နှစ်ခု ပူးပေါင်းဖွဲ့စည်းရခြင်း ရည်ရွယ် ချက်တွင်လည်း နိုင်ငံတော်ရဲ့ စက်မှုကဏ္ဍ ဖွံ့ဖြိုးတိုးတက်ရေးလို့မပါဘဲ အသွင်ကူးပြောင်းရေးလုပ်ငန်းစဉ် များကို ဝန်ကြီးဌာန တစ်ခုတည်းရဲ့ အောက်မှာ တစ်စုတစ်စည်းတည်း ဖြစ်စေတာကြောင့် စီမံကိန်းနှင့် ပြုပြင်ပြောင်းလဲရေးဆိုင်ရာ ကိစ္စရပ်များ အကောင်အထည်ဖော်ဆောင်ရွက်ရာမှာ များစွာထိရောက် မြန်ဆန်မှာဖြစ်ကြောင်း ဖော်ပြထားတာ တွေ့ရပါတယ်။ တန်းနိုင်မှာဖြစ်ပါတယ်။ ဒါ့ကြောင့် “စက်မှုစွမ်းအား ခေတ်ကျော်လွှား”၊ “စက်မှုစွမ်းအား ပြည့်ထွန်းကား” ဆိုတဲ့ ဆောင်ပုဒ်များ ချမှတ်၊ ရည်မှန်းချက်ထား လုပ်ဆောင်ခဲ့ပါတယ်။ စက်မှုဝန်ကြီးဌာနအနေနဲ့ တာဝန်ယူ လုပ်ကိုင်ဆောင်ရွက်သူများရဲ့ အားနည်းချက်များကြောင့် ချမှတ်ခဲ့တဲ့ရည်မှန်းချက်များ အကောင် အထည်ဖော်နိုင်ခြင်းမရှိဘဲ နိုင်ငံ့ဘဏ္ဍာငွေများ ဆုံးရှုံးခဲ့တာဖြစ်ပါတယ်။ ဒါ့ကြောင့် ဝန်ကြီးဌာနတစ်ခုလုံးကို ဖျက်ပြီး စီမံကိန်းနှင့် ဘဏ္ဍာရေးဝန်ကြီးဌာနနှင့် ပေါင်းစည်းမှုပြုမည်ဆိုပါက ကျွန်တော်တို့နိုင်ငံအနေနဲ့ ကမ္ဘာပေါ်ရှိ ဖွံ့ဖြိုးတိုးတက်နေတဲ့ နိုင်ငံများလို ဖြစ်လာစရာမရှိတော့ပါဘူး။ ကုလသမဂ္ဂ ကမ္ဘာ့နိုင်ငံပေါင်း ၅၀ အပေါ် လေ့လာစိစစ်သုံးသပ်ချက်အရ စက်မှုဝန်ကြီးဌာနအနေနဲ့ သီးခြားရပ်တည်နေတဲ့ နိုင်ငံပေါင်းက ၄၃ နိုင်ငံ၊ စက်မှုနှင့် သိပ္ပံနည်းပညာကို ပေါင်းစပ်ဆောင်ရွက်တဲ့နိုင်ငံ ရ နိုင်ငံ ဖြစ်တာ တွေ့ရပါတယ်။ အာဆီယံအဖွဲ့ဝင် ၁၀ နိုင်ငံကို ကြည့်ရင်လည်း ကျန် ၉ နိုင်ငံလုံးမှာ စက်မှုဝန်ကြီး ဌာနကို စီမံ/ဘဏ္ဍာနဲ့ ပေါင်းတာမျိုးမရှိဘဲ စက်မှုကဏ္ဍဖွံ့ဖြိုးတိုးတက်ဖို့၊ နည်းပညာဖွံ့ဖြိုးတိုးတက်အောင် လုပ်ဆောင်ဖို့ ဆောင်ရွက်နေတာတွေ့ရပါတယ်။ ယခုလို စက်မှုဝန်ကြီးဌာနတစ်ခုလုံးကိုဖျက်ပြီး ပေါင်းမယ့် အစား မအောင်မြင်ရတဲ့အကြောင်းရင်းတွေကို လေ့လာသုံးသပ် ပြုပြင်ဆောင်ရွက်ခြင်းဖြင့် လုပ်ဆောင် သင့်ကြောင်း အကြံပြုပါတယ်။ စက်မှုဝန်ကြီးဌာနရှိ နိုင်ငံတော်ရဲ့ စက်မှုကဏ္ဍဖွံ့ဖြိုးရေး သုတေသန လုပ်ငန်းများ၊ နည်းပညာဖွံ့ဖြိုးတိုးတက်မှုများ၊ တီထွင်ဆန်းသစ်မှုများ ဆောင်ရွက်နိုင်မှာဖြစ်လို့ အနာဂတ်မှာ ကမ္ဘာ့အင်အားကြီးနိုင်ငံများလို စက်မှုလုပ်ငန်းဖွံ့ဖြိုးတိုးတက်တဲ့ နိုင်ငံတစ်နိုင်ငံအဖြစ် ပြောင်းလဲရပ်တည် နိုင်မှာ ဖြစ်ပါတယ်။ ကျွန်တော်တို့နိုင်ငံအနေနဲ့ ယခင်က သိပ္ပံနှင့် နည်းပညာဝန်ကြီးဌာနကို ဖျက်သိမ်းပြီး ပညာရေး ဝန်ကြီးဌာနနဲ့ ပေါင်းစည်းဆောင်ရွက်ခဲ့တာကြောင့် ဒီနေ့မျက်မှောက်ကာလမှာ အလွန်အရေးကြီးတဲ့ သုတေ သနလုပ်ငန်းများ ဆောင်ရွက်ရာမှာ ဌာနတစ်ခုအနေဖြင့်သာ ရပ်တည်ဆောင်ရွက်နေတာကို ထင်ရှားစွာ မြင်နိုင်ပါတယ်။ ဒါ့အပြင် စက်မှုဝန်ကြီးဌာနကိုပါ ထပ်မံဖျက်သိမ်းပြီး စီမံကိန်းနှင့် ဘဏ္ဍာရေးဝန်ကြီးဌာန ရဲ့အောက်မှာ ဌာနတစ်ခုအနေနဲ့ ပေါင်းစပ်ဆောင်ရွက်ပါက ကျွန်တော်တို့နိုင်ငံရဲ့ နည်းပညာနဲ့ စက်မှု ကဏ္ဍဖွံ့ဖြိုးတိုးတက်မှု လုပ်ငန်းများစွာ နှောင့်နှေးကြန့်ကြာသွားမှာဖြစ်ကြောင်း ထောက်ပြလိုပါတယ်။ စီမံကိန်းနှင့် ဘဏ္ဍာရေးဝန်ကြီးဌာနနဲ့ စက်မှုဝန်ကြီးဌာနဟာ လုပ်ငန်းသဘာဝအရ စီမံကိန်းနှင့် pomocy: o$6:9990028 Planning, Financial, Service, Coordination and International Cooperation အစရှိတဲ့ကိစ္စရပ်များကို ပေါင်းစပ်စီမံပေးရတဲ့တာဝန် ဦးစားပေးဆောင်ရွက်ရတာ ဖြစ်ပါတယ်။ စက်မှုဝန်ကြီး ဌာနကတော့ ကုန်ထုတ်လုပ်မှု၊ နည်းပညာ၊ သုတေသနဆောင်ရွက်မှု၊ တီထွင်ဆန်းသစ်မှုပြုတဲ့ မောင်းနှင်အား Operate လုပ်ရတဲ့လုပ်ငန်းကို ဆောင်ရွက်ရတာဖြစ်လို့ လုပ်ငန်းသဘောသဘာဝ ကွဲပြားတာကြောင့် ပေါင်းစည်းဆောင်ရွက်တဲ့နေရာမှာ အခက်အခဲများစွာ ရှိမှာဖြစ်ပါတယ်။ ယခင်ကလည်း အမျိုးသားစီမံကိန်းနှင့် စီးပွားရေးဖွံ့ဖြိုးတိုးတက်မှုဝန်ကြီးဌာနနှင့် မွေးမြူရေးနှင့် ရေလုပ်ငန်းဝန်ကြီးဌာနတို့ကို ပေါင်းစပ်ဆောင်ရွက်ခဲ့ရာမှာ လုပ်ငန်းသဘောသဘာဝ မတူကွဲပြားခြင်း၊ လုပ်ငန်းတာဝန်များ များပြားခြင်းတို့ကြောင့် လစ်ဟာမှုများရှိခဲ့တာကြောင့် ပူးပေါင်းပြီး ၈ လအကြာမှာ ပြန်လည်ခွဲထုတ် ဆောင်ရွက်စေခဲ့တာကို သင်ခန်းစာယူရမှာ ဖြစ်ပါတယ်။ ဒါကြောင့် ဝန်ကြီးဌာနတစ်ခုကို ဖျက်သိမ်းခြင်း၊ ပေါင်းစည်းခြင်းများ ပြုလုပ်မယ်ဆိုရင် ဖြစ်ပေါ်လာနိုင်မယ့် အခက်အခဲနဲ့ ပြဿနာများ၊ ကောင်းကျိုးဆိုးကျိုးများကို သေချာစွာ လေ့လာဆန်းစစ်သုံးသပ်ပြီးမှ ဆောင်ရွက်သင့်ကြောင်း၊ ဒုဝန်ကြီး တစ်ဦးကို ခန့်အပ်ပြီး ၃ လလောက်အကြာမှာ ယခုလို ဝန်ကြီးဌာနပါ ဖျက်သိမ်းပေါင်းစည်းမယ်ဆိုတာ မဖြစ်သင့်ကြောင်း၊ အစိုးရဝန်ထမ်းဘဝမှ ပုဂ္ဂလိကဝန်ထမ်းဘဝကို ကူးပြောင်းဆောင်ရွက်ဖို့ သဘော သဘာဝမတူတဲ့အတွက် အခက်အခဲများဖြစ်နိုင်ကြောင်း၊ ဝန်ထမ်းများရဲ့ နောင်ရေးနဲ့ စိုးရိမ်ပူပန်မှုများ အပေါ် ထည့်သွင်းစဉ်းစားသင့်ကြောင်း၊ ဝန်ကြီးဌာနအောက်ရှိ နိုင်ငံတော်မှ လေ့ကျင့်မွေးမြူထားသည့် ပညာရှင်များ ဆုံးရှုံးနိုင်မှုအပေါ်မှာ ထည့်သွင်းစဉ်းစားသင့်ကြောင်း အကြံပြုတင်ပြအပ်ပါတယ်။ (Merging) ပေါင်းစပ်ခြင်းလုပ်တယ်ဆိုတာ တစ်ဖက်နဲ့တစ်ဖက် ပိုမိုဖွံ့ဖြိုးတိုးတက်အောင် ပူးပေါင်း ဆောင်ရွက်တာလို့ ဆိုနိုင်သလို၊ အခြေအနေမကောင်းလို့ ပူးပေါင်းတာလည်းဖြစ်နိုင်ကြောင်း အဓိပ္ပာယ် ဖွင့်ဆိုထားပါတယ်။ ယခု ဝန်ကြီးဌာနနှစ်ခု ပေါင်းတာကိုကြည့်ရင် အခြေအနေမကောင်းလို့ ပေါင်းရတဲ့ နိဂုံးချုပ်အနေနဲ့ ဝန်ကြီးဌာန နှစ်ခု ပူပေါင်းပြင်ဆင်ဖွဲ့စည်းတာကို အကျိုးအမြတ်ရချင်လို့၊ ပုဂ္ဂလိက အသွင်ကူးပြောင်းချင်လို့၊ ပုဂ္ဂလိကကဏ္ဍဖွံ့ဖြိုးတိုးတက်လာဖို့ ဝန်ထမ်းများ အလုပ်အကိုင်မစွန့်ရဘဲ ပုဂ္ဂလိက ကဏ္ဍဖွံ့ဖြိုးတိုးတက်အောင်ဆိုပြီး လှအောင်ပြောလို့ရပေမယ့် ဒါဟာ ပကတိအဖြေမဟုတ်ပါဘူး။ ဝန်ထမ်း ၂၆,၀၀၀ ဦးရဲ့ စိုးရိမ်စိတ်တွေ၊ သူတို့မိသားစုဝင်တွေ၊ ဝန်ထမ်းတစ်ဦးလျှင် မိသားစု ၄ ဦးနှုန်းဖြင့် တွက်ရင် တောင် ပျမ်းမျှလူတစ်သိန်းကျော် ဒုက္ခရောက်ရမယ့်အခြေအနေကို သတိပြုရန်လိုပါတယ်။ ဒါကြောင့် အရင်ဆုံး ဘာရောဂါဖြစ်နေလဲ သိအောင်လုပ်ရမယ်။ ဒီလိုမလုပ်ဘဲ ပျောက်စေဆိုပြီး ရမ်းကုပါက အနာ နဲ့ဆေး တစ်ခြားစီဖြစ်ပြီး အသက်အန္တရာယ်ပါ စိုးရိမ်ရမှာဖြစ်ပါတယ်။ ရောဂါရှာဖွေစမ်းသပ်တာ အားနည်း တာကြောင့် ကုထုံးအမှန်ကို ရှာမတွေ့ဘဲ ရောဂါမသက်သာသလိုမျိုး ယခုလို ဝန်ကြီးဌာန နှစ်ခု ပေါင်းစည်း ခြင်းဟာ မူဝါဒလွဲမှားစွာ ချမှတ်ဆောင်ရွက်တာကြောင့် မှန်းချက်နဲ့ နှမ်းထွက်မကိုက်မှာ စိုးရိမ်တဲ့အတွက် ပြန်လည်စဉ်းစားသင့်ကြောင်း အကြံပြုဆွေးနွေးအပ်ပါတယ်။</speech>
<speech type="speaker">ဒေါ်ခင်စန်းလှိုင် ပုလဲမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1162">ဒေါ်ခင်စန်းလှိုင်(ပုလဲမဲဆန္ဒနယ်၊ စစ်ကိုင်းတိုင်းဒေသကြီး)</mp>လေးစားအပ်ပါတဲ့ ပြည်ထောင်စု လွှတ်တော် နာယကကြီးနှင့်တကွ အားလုံးမင်္ဂလာပါရှင်။ ကျွန်မအနေနဲ့ စက်မှုဝန်ကြီးဌာနနဲ့ စီမံ/ဘဏ္ဍာ ဝန်ကြီးဌာန ပေါင်းစည်းမယ့်အစီအစဉ်ကို လေးလေးနက်နက် ထောက်ခံကြိုဆိုကြောင်း ဦးစွာပဏာမ ပြောကြားလိုပါတယ်။ Power Point သုံးစွဲခွင့်ပြုပါရှင်။ နာယကကြီးရှင်။ ကျွန်မတို့အားလုံးသိပြီးဖြစ်သလို နိုင်ငံတော်ရဲ့ စီးပွားရေးစနစ်ကို ဗဟိုအုပ်ချုပ်တဲ့ ပုံစံကနေ ဈေးကွက်စီးပွားရေးစနစ်ကို ပြောင်းလဲနေတဲ့ှာ စက်မှုဝန်ကြီးဌာနအောက်မှာရှိတဲ့ နိုင်ငံပိုင်စက်ရုံတွေရဲ့ အသွင်ကူးပြောင်းရေးဟာ အင်မတန်မှသိမ်မွေ့သလို အင်မတန်မှလည်းအရေးကြီး ပါတယ်။ ယခင်အစိုးရလက်ထက် ၂၀၁၂ ခုနှစ်ကနေ ၂၀၁၅ ခုနှစ်ကာလအတွင်း စက်မှုဝန်ကြီးဌာန အောက်မှာရှိတဲ့ နိုင်ငံပိုင်စက်ရုံ ၅၅ ရုံကို အစိုးရ-ပုဂ္ဂလိကပူးပေါင်းဆောင်ရွက်မှု(PPP) ပုံစံနဲ့ ပုဂ္ဂလိကကို လွှဲပြောင်းဆောင်ရွက်ခဲ့ပေမယ့် လက်တွေ့မှာလုပ်ငန်းရပ်ဆိုင်းထားတဲ့ စက်ရုံတွေရှိသလို စာချုပ်ဖျက်သိမ်းရန် တင်ပြထားတဲ့ စက်ရုံများလည်း ရှိနေပါတယ်။ ဒါ့အပြင် စာချုပ်ပါအတိုင်း အကောင်အထည်မဖော်နိုင်တဲ့ စက်ရုံတွေလည်းရှိသလို အရှုံးနဲ့လုပ်ငန်းလည်ပတ်နေရတဲ့ စက်ရုံတွေရဲ့ အရေအတွက်ကလည်း အမြတ် ရရှိတဲ့ စက်ရုံအရေအတွက်ထက် ပိုမိုများပြားနေတာကို တွေ့ရမှာဖြစ်ပါတယ်။ ကျွန်မတို့အနေနဲ့ စက်မှုဝန်ကြီးဌာနအောက်မှာရှိတဲ့ နိုင်ငံပိုင်စက်ရုံတွေကို ဈေးကွက်စီးပွားရေးစနစ်နဲ့အညီ ပုဂ္ဂလိကကဏ္ဍကို စနစ်တကျ ကူးပြောင်းနိုင်ရေးဟာ ရေရှည်မျှော်တွေးပြီးတော့ မဖြစ်မနေ ထိထိရောက်ရောက် ဆောင်ရွက်ရတော့မယ်ဆိုတာ အထူးပြောစရာမလိုတဲ့အတွက် ကျွန်မအနေနဲ့ ဝန်ကြီးဌာနနှစ်ခု ပေါင်းစည်း ဆောင်ရွက်မှာကို လေးလေးနက်နက် ကြိုဆိုထောက်ခံနေခြင်းပဲ ဖြစ်ပါတယ်။ လေးစားအပ်ပါသော နာယကကြီးရှင့်။ အသွင်ကူးပြောင်းရေးအစီအစဉ်ရဲ့ အခြေခံမူဝါဒတွေအနေနဲ့ စက်ရုံတစ်ရုံချင်းစီအလိုက် မဟာဗျူဟာအရေးပါမှုနဲ့ စီးပွားဖြစ်ရပ်တည်နိုင်မှု အပေါ်အခြေခံပြီး အုပ်စု ခွဲခြားသတ်မှတ်ဆောင်ရွက်သွားမယ်လို့ တစ်နေ့ကပဲ လွှတ်တော်မှာ စီမံ/ဘဏ္ဍာ ဒုတိယဝန်ကြီးကနေပြီးတော့ ရှင်းလင်းတင်ပြသွားပြီး ဖြစ်ပါတယ်။ အုပ်စုခွဲတဲ့နေရာမှာ နိုင်ငံတော်ဖွံ့ဖြိုးတိုးတက်ရေးနဲ့ ကုန်ထုတ်လုပ်မှု မြှင့်တင်ရေးအတွက် မဟာဗျူဟာလည်းကျ စီးပွားရေးတွက်ခြေလည်းကိုက်တဲ့ လုပ်ငန်းများ၊ မဟာဗျူဟာ ကျပေမယ့်လည်း စီးပွားရေးအရ တွက်ခြေမကိုက်တဲ့လုပ်ငန်းများ၊ မဟာဗျူဟာမကျပေမယ့် စီးပွားရေး အရ တွက်ခြေကိုက်တဲ့လုပ်ငန်းများ၊ မဟာဗျူဟာလည်းမကျ စီးပွားရေးအတွက်လည်း တွက်ခြေမကိုက်တဲ့ လုပ်ငန်းများဆိုပြီး အုပ်စု (၄) စုခွဲပြီး ချဉ်းကပ်ဆောင်ရွက်သွားမယ်လို့ သိရပါတယ်။ ဒါနဲ့စပ်လျဉ်းပြီး ပြည်ထောင်စုလွှတ်တော်က တာဝန်ပေးအပ်လို့ ကျွန်မတို့စိစစ်ခဲ့ရတဲ့ လတ်တလော ရပ်ဆိုင်းထားတဲ့ နိုင်ငံပိုင်စက်ရုံတွေရဲ့ လက်တွေ့အခြေအနေနဲ့ နှိုင်းယှဉ်တင်ပြလိုပါတယ်။ တည်ဆောက်လည်ပတ်ခဲ့တဲ့ စက်ရုံတွေဖြစ်တဲ့အတွက် ဒီကနေ့ခေတ်အခြေအနေနဲ့ မဟာဗျူဟာလည်း မကျ၊ စီးပွားရေးအရလည်း တွက်ခြေမကိုက်တော့တဲ့ စက်ရုံတွေသာများပါတယ်။ ကျန်ရှိတဲ့ တပ်မတော် အစိုးရလက်ထက် တည်ဆောက်ခဲ့တဲ့စက်ရုံတချို့ဆိုရင်လည်း စတင်လည်ပတ်စဉ်ကတည်းက အကျိုးအမြတ် လုံးဝမရှိတဲ့စက်ရုံတွေ၊ စက်ပစ္စည်းတွေဆိုလို့ရှိရင်လည်း ပြောင်းလဲနေတဲ့ နည်းပညာနဲ့ ဘယ်လိုမှအံမဝင် တော့တဲ့ စက်ပစ္စည်းတွေ၊ ထုတ်ကုန်တွေကလည်း ဈေးကွက်ကို ယှဉ်ပြိုင်နိုင်စွမ်း လုံးဝမရှိတဲ့အပြင် မြွေပူရာကင်းမှောင့်ဆိုသလို အလုပ်မဖြစ်တဲ့စက်ရုံတွေအတွက် တင်ရှိနေတဲ့ နိုင်ငံတကာကြွေးမြီတွေကလည်း အတိုး၊ အရင်း မနည်းမနော တရိပ်ရိပ်တက်နေတဲ့အတွက် အဲဒီစက်ရုံတွေနဲ့စပ်လျဉ်းတဲ့ အသွင်ကူးပြောင်းရေး ခရီးစဉ်ဟာ မဖြစ်မနေ အရေးတကြီးဆောင်ရွက်ရမှာဖြစ်သလို နိုင်ငံတော်နဲ့ နိုင်ငံသားတွေရဲ့ အကျိုးစီးပွားအတွက် အဖက်ဖက်က ကျယ်ကျယ်ပြန့်ပြန့်ချင့်ချိန်ပြီး ရဲရဲဝံ့ဝံ့ ပြုပြင်ပြောင်းလဲပေးရတော့မယ့် စ်ပါတယ်။ ဒါ့အပြင် အခုလို နိုင်ငံပိုင်စက်ရုံ၊ အလုပ်ရုံတွေကို စနစ်တကျ အသွင်ကူးပြောင်းနေတဲ့စိစစ်ရေးပူးပေါင်းအဖွဲ့ရဲ့ အစီရင်ခံစာပါအကြံပြုချက်များကိုလည်း ထည့်သွင်းစဉ်းစား အကောင်အထည် ဖော်ဆောင်ရွက်ရန်အတွက်လည်း လေးလေးနက်နက် တိုက်တွန်းအပ်ပါတယ်။ နာယကကြီးရှင်။ ဆက်လက်ပြီးတော့ အသွင်ကူးပြောင်းရေးလုပ်ငန်းစဉ်နဲ့ စပ်လျဉ်းပြီး ကျွန်မအနေနဲ့ ဆွေးနွေးလိုပါတယ်။ နိုင်ငံပိုင်စက်ရုံ၊ အလုပ်ရုံတွေကို အကျိုးရှိစွာအသုံးချနိုင်ရေးနဲ့ စနစ်တကျစီမံခန့်ခွဲ နိုင်ရေးကို ရှေးရှုပြီး စီးပွားရေးဖွံ့ ဖြိုးတိုးတက်ရေးနဲ့ အလုပ်အကိုင်အခွင့်အလမ်းတွေ ဖန်တီးရေးမှာ အဓိက မောင်းနှင်အားအဖြစ်ရပ်တည်နေတဲ့ ပုဂ္ဂလိကအခန်းကဏ္ဍကို တိုးမြှင့်ဆောင်ရွက်ရေးအတွက် နိုင်ငံပိုင်စက်ရုံ၊ အလုပ်ရုံများ အသွင်ကူးပြောင်းရေးဗဟိုအဖွဲ့ (Central Transformation Unit-CTU) ကို ဖွဲ့စည်းထားပြီး ဖြစ်ပါတယ်။ ကျွန်မတို့ CTU ရဲ့ အခန်းကဏ္ဍနဲ့ ဆက်လက်ဆောင်ရွက်မယ့် လုပ်ငန်းစဉ်တွေကို ပြည့်ပြည့် စုံစုံသိလိုပါတယ်။ ဒါ့အပြင် စီမံ/ဘဏ္ဍာ ဝန်ကြီးဌာနအောက်မှာ စီမံကိန်းဘဏ်(Project Bank) နဲ့ အစိုးရပုဂ္ဂလိက ပူးပေါင်းဆောင်ရွက်မှုဗဟိုဌာန(PPP Center) ဆိုတာလည်း အမိန့်ကြော်ငြာစာတွေနဲ့ ဖွဲ့စည်းပြီး လုပ်ငန်းများဆောင်ရွက်နေကြောင်းကို သိရပါတယ်။ အခုလို ဝန်ကြီးဌာန နှစ်ခုကို ပူးပေါင်းတဲ့အခါမှာ နိုင်ငံပိုင်စက်ရုံ၊ အလုပ်ရုံများ အသွင်ကူးပြောင်းမှုလုပ်ငန်းစဉ် ပိုမိုအားကောင်းလာစေရေးအတွက် Project Bank, PPP Center နဲ့ CTU တို့အနေနဲ့ ဘယ်လိုအချိတ်အဆက်မိမိ စီမံဆောင်ရွက်မယ်ဆိုတာကိုလည်း ကျွန်မတို့ ပြည်ထောင်စုလွှတ်တော်ကြီးကို ရှင်းရှင်းလင်းလင်း ဝန်ကြီးဌာနအနေနဲ့ တင်ပြပေးသင့်ပါတယ်။ လေးစားအပ်ပါတဲ့ နာယကကြီးရှင်။ တစ်ချိန်က ကျွန်မတို့နိုင်ငံဟာ ဆိုရှယ်လစ်စီးပွားရေးစနစ်ကို တည်ထောင်ခဲ့ပြီး ပုဂ္ဂလိကလုပ်ငန်းအများအပြားကို အစိုးရပိုင်စီးပွားရေးလုပ်ငန်းများအနေနဲ့ ဆောင်ရွက် ခဲ့ကြပါတယ်။ မြန်မာ့ကျောက်မျက်ရတနာလုပ်ငန်း၊ မြန်မာ့ရေနံ၊ သတ္တုတွင်း(၁) နဲ့ (၂) စသည်ဖြင့် သယံဇာတလုပ်ငန်းတွေရော၊ ယခု စက်မှု(၁)ရဲ့ လုပ်ငန်းတွေရော စသည်ဖြင့် လုပ်ငန်းတွေဟာ နိုင်ငံပိုင် စီးပွားရေးအဖွဲ့အစည်းတွေအနေနဲ့ ရှိခဲ့ကြပြီး တကယ့်လက်တွေ့မှာတော့ ကိုယ်တိုင်မလုပ်ဘဲ Shareholder တွေအဖြစ်က တစ်ပိုင်း၊ Partner Company တွေကို အုပ်ချုပ်တဲ့ Regulatory အဖွဲ့အစည်းအတိုင်း လုပ်နေကြတာတွေက အများစုပဲဖြစ်ပါတယ်။ သတိထားမိသလောက်တော့ ပုလဲလုပ်ငန်း၊ သစ်လုပ်ငန်းနဲ့ မြန်မာ့ရေနံရဲ့ အစိတ်အပိုင်းနည်းနည်းကသာ လုပ်ကိုင်နေကြတာဖြစ်ပါတယ်။ ဒီနေ့စက်မှုဝန်ကြီးဌာနကို SAMU ကိုလွှဲပြောင်းပြီး ကော်ပိုရေးရှင်းအသွင်းပြောင်းဖို့နဲ့ PPP ယူမလား၊ အခုကတည်းက အားလုံးကိုလည်း မူသဘောတစ်ပါတည်း စဉ်းစားမလားဆိုတဲ့အချက်တစ်ရပ်ကို နိုင်ငံတော်အစိုးရအား လွှတ်တော်ကြီးကနေပြီးတော့ တိုက်တွန်းလိုပါတယ်။ နာယကကြီးရှင်။ နိဂုံးချုပ်အားဖြင့် စက်မှုဝန်ကြီးဌာနကို စံနမူနာပြအဖြစ်ရော၊ နိုင်ငံရဲ့ လိုအပ်ချက် တွေကို ပြီးခဲ့တဲ့လွှတ်တော် (၄)ကြိမ်လောက်က ကိုယ်စားလှယ်များ သိပြီးဖြစ်တဲ့အတိုင်း ပြုပြင်ပြောင်းလဲရန် လိုအပ်နေပြီမို့ ယနေ့ပြည်ထောင်စုအစိုးရရဲ့ ဆုံးဖြတ်ချက်ဟာ ရဲဝံ့မှန်ကန်တဲ့ ဆောင်ရွက်ချက်ဆိုတာ ထင်ရှားနေပြီး ဒါကို သာမန်ရိုးရှင်းတဲ့ Common Sense က ကြည့်မယ်ဆိုရင်တောင်မှ ကျွန်မတို့ လက်ခံကြ၊ ထောက်ခံကြရမှာပဲ ဖြစ်ပါတယ်။ ဒါကြောင့် အလားတူ နိုင်ငံပိုင်စီးပွားရေးအဖွဲ့အစည်းများကိုလည်း နိုင်ငံ တကာလုပ်ထုံးလုပ်နည်းများနှင့်အညီ ပြုပြင်ပြောင်းလဲ လုပ်ဆောင်ခြင်းဖြင့် ခေတ်သစ်၊ စနစ်သစ်ကို တည်ဆောက်နိုင်မယ်လို့ ယုံကြည်မျှော်လင့်ရင်း အလေးအနက် ထောက်ခံဆွေးနွေးအပ်ပါတယ်ရှင်။ ကျေးဇူး တင်ပါတယ်ရှင်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ လွှတ်တော်ကိုယ်စားလှယ်များရဲ့ ဆွေးနွေးခြင်းအစီအစဉ် ပြီးဆုံးပါပြီ။ အထက်ပါကိစ္စနဲ့စပ်လျဉ်းပြီး ကျန်ရှိတဲ့အစီအစဉ်များကို ၂၆-၁၁-၂၀၁၉ ရက်မှာ ကျင်းပပြုလုပ်မယ့် ပြည်ထောင်စုလွှတ်တော်အစည်းအဝေး၌ ဆောင်ရွက်ရန် လျာထားပါကြောင်း ကြေညာပါတယ်။ ဗိုလ်မှူးချုပ်မောင်မောင် တပ်မတော်သားပြည်သူ့လွှတ်တော်ကိုယ်စားလှယ် အပါအဝင် ပြည်ထောင်စုလွှတ်တော် ကိုယ်စားလှယ် ၁၄၄ ဦး တင်ပြထားသော ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်သည့် ဥပဒေမူကြမ်းနှင့်စပ်လျဉ်း၍ လေ့လာစိစစ်ရေးပူးပေါင်းကော်မတီ၏ အစီရင်ခံစာအပေါ် လွှတ်တော်ကိုယ်စားလှယ်များက ဆွေးနွေးခြင်း၊</speech>
<speech type="speaker">အစီအစဉ် (၁၂) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဗိုလ်မှူးချုပ်မောင်မောင် တပ်မတော်သားပြည်သူ့လွှတ်တော်ကိုယ်စားလှယ် အပါအဝင် ပြည်ထောင်စုလွှတ်တော် ကိုယ်စားလှယ် ၁၄၄ ဦး ပေးပို့တင်ပြထားတဲ့ ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်သည့် ဥပဒေ မူကြမ်းနဲ့စပ်လျဉ်းပြီး လေ့လာစိစစ်ရေးပူးပေါင်းကော်မတီရဲ့ အစီရင်ခံစာကို ၁၅-၁၁-၂၀၁၉ ရက်က ကျင်းပ ပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ ဖတ်ကြားတင်ပြခဲ့ပြီး ဖြစ်ပါတယ်။ အဆိုပါအစီရင်ခံစာနဲ့စပ်လျဉ်းပြီး ဆွေးနွေးလိုတဲ့ လွှတ်တော်ကိုယ်စားလှယ် ၂၈ ဦး အမည်စာရင်း လက်ခံရရှိထားပါတယ်။ ဒီနေ့မှာ ၁၃ ဦး ဆွေးနွေးဖို့ လျာထားပြီး တစ်ဦးချင်းဆွေးနွေးချိန် ၆ မိနစ် သတ်မှတ် ထားပါတယ်။</speech>
<speech type="speaker">ယခု ဦးသောင်းအေး ပျော်ဘွယ်မဲဆန္ဒနယ် စတင်ဆွေးနွေးဖို့ဖြစ်ပါတယ်။</speech>
<speech><mp id="1498">ဦးသောင်းအေး(ပျော်ဘွယ်မဲဆန္ဒနယ်၊ မန္တလေးတိုင်းဒေသကြီး)</mp>လေးစားအပ်သော နာယကကြီးနဲ့တကွ အားလုံးနှလုံးစိတ်ဝမ်းအေးချမ်းကြပါစေ။ ကျွန်တော်ပျော်ဘွယ်မဲဆန္ဒနယ်က ဦးသောင်းအေးပါ။ Power Point သုံးစွဲခွင့်ပြုပါ။ နာယကကြီးခင်ဗျား။ တပ်မတော်သားပြည်သူ့လွှတ်တော်ကိုယ်စားလှယ် ဗိုလ်မှူးချုပ်မောင်မောင် အပါအဝင် ၁၄၄ ဦး တင်သွင်းခဲ့သော ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်တဲ့ ဥပဒေမူကြမ်း အပေါ် သုံးသပ်ပြင်ဆင်နေတဲ့ ဥပဒေမူကြမ်းထွက်ပေါ်လာမှ တစ်ပြိုင်တည်းယှဉ်တွဲပြီး လွှတ်တော်ကို တင်သွင်း ဆောင်ရွက်သင့်တယ်လို့ မှတ်ချက်ပြုထားတာတွေ့ရပါတယ်။ ကျွန်တော်တို့ ပြည်ထောင်စုလွှတ်တော်မှာ နိုင်ငံတော်ဖွဲ့စည်းပုံအခြေခံဥပဒေ (၂၀၀၈) ပြင်ဆင်ရေးနဲ့ ပတ်သက်ပြီး ၂၀၁၉ ခုနှစ်၊ ဇန်နဝါရီလကစတင်ခဲ့တာ အခုဆိုရင် တစ်နှစ်နီးပါးရှိခဲ့ပြီ ဖြစ်ပါတယ်။ အခြေခံ ဥပဒေပြင်ဆင်ရေးကို လုပ်ဆောင်နေတာ လမ်းကြောင်း ၂ ခုဖြစ်ပါတယ်။ တစ်ခုက အရေးကြီးအဆိုတင်သွင်းပြီး လွှတ်တော်မှာ မဲခွဲဖွဲ့စည်းခဲ့တဲ့ အခြေခံဥပဒေပြင်ဆင်ရေး ၄၅ ဦး ပူးပေါင်းကော်မတီရဲ့ လမ်းကြောင်းဖြစ်ပြီး တစ်ခုကတော့ ဖွဲ့စည်းပုံ အခြေခံဥပဒေ အခန်း (၁၂) အရ ၂၀ ရာခိုင်နှုန်းသော လွှတ်တော်ကိုယ်စားလှယ်တွေက ပြင်ဆင်ချက် ဥပဒေမူကြမ်းများကို ဥပဒေပြဋ္ဌာန်းချက်နဲ့အညီ တင်သွင်းဆောင်ရွက်နေတဲ့ လမ်းကြောင်း ဖြစ်ပါတယ်။ ၄၅ ဦး ကော်မတီရဲ့ လုပ်ဆောင်ချက်အား အခြေခံဥပဒေကို ပြင်ဆင်ရန်၊ ပယ်ဖျက်ရန်၊ အသစ် ဖြည့်စွက်ရန် အချက်ပေါင်း ၃,၇၅၅ ချက်ရှိထားပြီး တစ်ခုချင်းအပေါ်မှာ လေ့လာစိစစ်နေဆဲ ဖြစ်ပါတယ်။ ပြင်ဆင်ချက်ဥပဒေမူကြမ်း ထွက်ရှိလာမယ့်မျှော်မှန်းမရသေးတဲ့ အခြေအနေဖြစ်ပါတယ်။ ဖွဲ့စည်းပုံအခြေခံ ဥပဒေအခန်း (၁၂) အရ လုပ်ဆောင်နေတဲ့ လမ်းကြောင်းကတော့ ပြင်ဆင်ချက် ဥပဒေမူကြမ်းများကိုပင် ပြည်ထောင်စုလွှတ်တော်နည်းဥပဒေ ၁၃၅၊ ၁၃၆ နဲ့အညီ ကိုယ်စားလှယ်များထံ ဖြန့်ဝေထားပြီး ဥပဒေ မူကြမ်းလေ့လာရေးပူးပေါင်းကော်မတီက လေ့လာသုံးသပ်အကြံပြုရမယ့် အဆင့်အထိ ရောက်ရှိနေတာ ဖြစ်ပါတယ်။ ဥပမာပေးရရင် တက္ကသိုလ်တက်ခွင့်ရှိတဲ့ ကျောင်းသား ၂ ယောက်၊ တစ်ယောက်က မူလတန်း အဆင့်ပဲရှိပြီး တစ်ယောက်က ၁၀ တန်းအောင်ပြီးတဲ့ အနေအထား ဖြစ်ပါတယ်။ သို့သော်လည်း ၁၀ တန်း အောင်နေတဲ့ ကျောင်းသားကို အောင်လက်မှတ်ထုတ်မပေးသေးတဲ့အတွက် တက္ကသိုလ် ဆက်မတက်နိုင်ဘဲ မူလတန်းအဆင့်ကို စောင့်ပေးနေရသလိုမျိုး ဖြစ်နေပါတယ်။ ကျွန်တော်တို့အနေနဲ့ အခြေခံဥပဒေပါ ပြင်ဆင်သင့်တဲ့ ပုဒ်မတွေကို ဖွဲ့စည်းပုံ အခြေခံဥပဒေ အခန်း (၁၂) နဲ့အညီ ဥပဒေမူကြမ်းအဖြစ် တင်ပြတာကို လွှတ်တော်ကြီးက လက်ခံဆွေးနွေး မပေးတဲ့အတွက် ပုဒ်မ ၄၃၅ ရဲ့ အဓိပ္ပာယ်ဟာ အခြားသောအဓိပ္ပာယ်များ ရှိလေမလားဆိုပြီးတော့ အမျိုးသားလွှတ်တော် ကိုယ်စားလှယ် ၂၅ ဦးနဲ့အဖွဲ့က ဖွဲ့စည်းပုံအခြေခံဥပဒေဆိုင်ရာခုံရုံးကို ပုဒ်မ ၄၃၅ အား အဓိပ္ပာယ်ဖွင့်ဆိုပေးရန် ကောင်းအိတင်ခဲ့ပါတယ်။ ဒါကို ၂၅-၁- ၂၀ရက် မောခံရုံးက စီရင်ခက်ပါတယ်။ ဒီစီရင်ချက်အစီရင်ခံစာစာမျက်နှာ ၉ မှာ နိုင်ငံတော်ဖွဲ့စည်းပုံအခြေခံဥပဒေပုဒ်မ ၄၃၅ ရဲ့ ပြဋ္ဌာန်းချက်ကို ဖော်ပြထားပြီး ဒီပုဒ်မဟာ လုပ်ထုံးလုပ်နည်းဆိုင်ရာ ပြဋ္ဌာန်းချက်တစ်ရပ်ဖြစ်တယ်။ ပုဒ်မရဲ့ အရေးအသားမှာ အဓိပ္ပာယ်ဖွင့်ဆိုစရာ မလိုရအောင် ရှင်းလင်းတယ်။ သဒ္ဒါနည်းအရ၊ ဝေါဟာရအရ၊ အသုံးအနှုန်းအရ ရှုပ်ထွေး နေသော ဒွိဟဖြစ်စေတဲ့ အချက်မပါဘူး။ ဖတ်ရှုသူတိုင်းအလွယ်တကူ နားလည်နိုင်တဲ့ အရေးအသား ဖြစ်တယ်လို့ဆိုပါတယ်။ စာမျက်နှာ ၁၀ မှာ ပုဒ်မ ၄၃၅ ပါ ပြဋ္ဌာန်းချက်သည် ရှင်းလင်းစွာ ရေးသားထားပြီး အဓိပ္ပာယ်လည်း ဒွိဟဖြစ်စေသည်မဟုတ်သောကြောင့် ယင်းပုဒ်မတွင် ပေါ်လွင်နေသည့် အဓိပ္ပာယ်အတိုင်း ဖတ်ရှုနားလည်ရန် ဖြစ်သည်လို့လည်း ဖော်ပြထားတာတွေ့ရပါတယ်။ နာယကကြီးခင်ဗျာ။ အလားတူ စီရင်ချက် စာမျက်နှာ ၈ ရုံးတော်သဟာရအဖွဲ့ရဲ့ လျှောက်ထား တင်ပြချက်မှာလည်းပဲ ဖွဲ့စည်းပုံအခြေခံဥပဒေပုဒ်မ ၄၃၅ ပါ ပြဋ္ဌာန်းချက်သည် ဖွဲ့စည်းပုံအခြေခံဥပဒေ ပြင်ဆင်ရေးနဲ့ သက်ဆိုင်သည့် လုပ်ထုံးလုပ်နည်းဆိုင်ရာ ပြဋ္ဌာန်းချက်တစ်ရပ် ဖြစ်ပါကြောင်း၊ ပုဒ်မ ၃၄၅ ဆိုင်ရာ ပြဋ္ဌာန်းချက်မှာ လက်တွေ့ဆောင်ရွက်ရာတွင် ရှင်းလင်းပြတ်သားမှုရှိသည့် ပြဋ္ဌာန်းချက်ဖြစ်ပါကြောင်း လျှောက်လဲတင်ပြခဲ့တာ တွေ့ရပါတယ်။ ဒါ့အပြင် ပြည်ထောင်စုလွှတ်တော်ကိုယ်စားလှယ်အဖြစ် ဆောင်ရွက်သူ ဦးအောင်ကြည်ညွန့်ကလည်း ပြဋ္ဌာန်းချက်တစ်ရပ်နဲ့ ရှုပ်ထွေးနေသည့်အခါမျိုး အဓိပ္ပာယ်ဖွင့်ဆိုပေးမှာ ငြင်းဖွယ်ရာမရှိ။ ပုဒ်မ ၄၃၃၊ ၄၃၄၊ ၄၃၅ ဟာ လုပ်ထုံးလုပ်နည်း Procedure များဖြစ်ကြောင်း၊ ဥပဒေမှာ ရှင်းလင်းနေပြီးသားဖြစ်ကြောင်း လျှောက်လဲခဲ့တယ်လို့သိရပါတယ်။ ဒီတော့ ကျွန်တော်တို့ ပြည်ထောင်စုလွှတ်တော်ကြီးက ဘယ်လိုဆက်လက် ဆောင်ရွက်မှာပါလဲ။ တွေကို ဆက်လက်ဆောင်ရွက်ပေးဖို့ ဒီလွှတ်တော်ကို ၂၁-၈-၂၀၁၉ ရက်နေ့က အရေးကြီးအဆိုအဖြစ် တင်သွင်းခဲ့ပါသေးတယ်။ ဒီအဆိုကို ခွင့်ပြုချက်မရပါဘူး။ မနေ့ကလည်း ပြည်သူ့လွှတ်တော်မှာ ပြည်သူများ အတွက် အရေးကြီးတဲ့ အဆိုတင်တာ ခွင့်ပြုချက်မရဘဲ ပယ်ချခံရပါတယ်။ ဒါတွေကို ပြည်သူ့လွှတ်တော် ကိုယ်စားလှယ်တစ်ယောက်ရဲ့ အခွင့်အရေးနဲ့ လုပ်ပိုင်ခွင့်ဟာ ဘာလဲလို့ မေးရမလိုဖြစ်နေပါတယ်။ ဒီကနေ့လည်း ကျွန်တော်တို့ရဲ့ တင်ပြချက်တွေအပေါ်မှာ ဘယ်လိုအရေးယူ ဆောင်ရွက်မှာပါလဲ။ ဥပဒေကြမ်းလေ့လာရေးပူးပေါင်းကော်မတီရဲ့ မူလတန်းကလေး ၁၀ တန်းမအောင်သေးလို့ စောင့်ပါဦး ဆိုသလိုမျိုး ကိုယ်စားလှယ် ၂၀ ရာခိုင်နှုန်းရဲ့ ဖွဲ့စည်းပုံပြင်ဆင်ချက်မူကြမ်းကို စောင့်ခိုင်းဦးမယ်လို့ပဲထင် ပါတယ်။ နာယကကြီးက သဘောထားပြောင်းပြီးတော့ ကိုယ်စားလှယ် ၂၀ က တင်ပြတဲ့ အခြေခံဥပဒေ ပြင်ဆင်ချက်မူကြမ်းတွေကို ဆက်လက်လက်ခံဆွေးနွေးစေလို့များ ဆုံးဖြတ်ပေးရင်တော့ အသင့်တော်ဆုံး ဖြစ်ပါတယ်။ ယခုဥပဒေကြမ်းလေ့လာရေးပူးပေါင်းကော်မတီရဲ့ အကြံပြုချက်မှာ ဗိုလ်မှူးချုပ်မောင်မောင် အဖွဲ့ရဲ့ ဥပဒေမူကြမ်းကို အခြေခံဥပဒေပြင်ဆင်ရေး ၄၅ ဦးကော်မတီက ရေးဆွဲလာမယ့် ဥပဒေမူကြမ်းမှာ ပေါင်းထည့်ခြင်းမှ လျှော့ပေးထားပေမယ့် ဒီမူကြမ်းထွက်လာမှ ကိုယ်စားလှယ် ၂၀ ရဲ့ မူကြမ်းတွေကို တစ်ပြိုင်တည်း လွှတ်တော်မှာ တင်ပြဆွေးနွေးမယ်ဆိုတော့ ယခင်မှတ်ချက်အတိုင်းသာ ဖြစ်ပါတယ်။ ဦးသိန်းထွန်းနဲ့အဖွဲ့ တင်ပြခဲ့တဲ့ ဥပဒေမူကြမ်းမှာ ပုဒ်မ ၂၆၁ ပြင်ဆင်ချက်ဟာဆိုရင် တိုင်းရင်းသားတွေအတွက် အရေးပါတဲ့ ပြင်ဆင်ချက်ဖြစ်ပါတယ်။ လွှတ်တော်မှာ ရပ်ဆိုင်းနေတာ ၉ လကြာခဲ့ပါပြီ။ ကျန်ဥပဒေမူကြမ်း တွေလည်း ဒီမိုကရေစီအခွင့်အရေးတွေကို ဖော်ဆောင်ပေးတဲ့ ပြင်ဆင်ချက်တွေပဲ ဖြစ်ပါတယ်။ အခုလို ြာဆွဲထားတာဟာ ဒီအခွင့်အရေးတွေ မပေးချင်လို့လားလို့ မေးစရာဖြစ်ပေါ်နေပါတယ်။ တကယ်တော့ ယနေ့နိုင်ငံတော်မှာ တိုင်းရင်းသားလက်နက်ကိုင်အဖွဲ့တွေရဲ့ အကြမ်းဖက်တိုက်ခိုက်မှု အချို့ဟာ တိုင်းရင်းသားလူမျိုး အသီးသီးရဲ့ ကိုယ်ပိုင်ပြဋ္ဌာန်းခွင့်၊ တန်းတူအခွင့်အရေး၊ ဗဟိုချုပ်ကိုင်မှု လျှော့ချရေး၊ ဒီမိုကရေစီ အခွင့်အရေးကိစ္စတွေနဲ့ပတ်သက်ပြီး ဖြစ်ပျက်နေတာ ဖြစ်ပါတယ်။ ဒါကြောင့် ဒီအချက်တွေကို ရွေးချယ်ပြီး ပြင်ဆင်ရန်တင်ပြထားတဲ့ ဦးသိန်းထွန်း၊ ဒေါက်တာမောင်သင်းနဲ့ ဗိုလ်မှူးချုပ် မောင်မောင်တို့ရဲ့ တင်ပြချက်တွေအပြင် ကျန်နေသေးတဲ့ ဒုတိယအကြိမ်ပြင်ဆင်တဲ့ မူကြမ်းတွေကို ဖွဲ့စည်းပုံအခြေခံဥပဒေနဲ့ နည်းဥပဒေများအတိုင်း လွှတ်တော်စင်မြင့်မှာ ဂုဏ်တင့်စွာ ဆွေးနွေးအဖြေရှာပြီး ပြင်ဆင်ပေးမယ်ဆိုရင် မှန်ကန်သင့်မြတ်တဲ့ ဆောင်ရွက်ချက်ဖြစ်ပါလိမ့်မယ်။ ဒါကြောင့် ပါတီစွဲ၊ ပုဂ္ဂိုလ်စွဲမထားဘဲ ဖွဲ့စည်းပုံအခြေခံဥပဒေကို ဖွဲ့စည်းပုံအခြေခံဥပဒေလို့ပဲ ရှုမြင်ပြီး လက်ရှိအနေအထားက ဖွဲ့စည်းပုံအခြေခံဥပဒေပါ ပြဋ္ဌာန်းချက်တွေအတိုင်း ပြင်ဆင်သင့်တာတွေကို ဖက်ဒရယ်အခြေခံတဲ့ ပြည်ထောင်စုကြီးဖြစ်တဲ့အထိ တစ်ဆင့်ပြီးတစ်ဆင့် ရိုးရိုးသားသား၊ ညီညီညွတ်ညွတ် ပေါင်းစည်းပြီး ညှိနှိုင်းပြင်ဆင်ဆောင်ရွက်ကြမှသာ အခြေခံဥပဒေ ပြင်ဆင်ရေးရော၊ အမျိုးသားရင်ကြား စေ့ရေး၊ ငြိမ်းချမ်းရေးရော အားလုံးတဖြည်းဖြည်း အဆင်ပြေချောမွေ့လာပါမယ်လို့ တင်ပြရင်း နိဂုံးချုပ် အပ်ပါတယ်။</speech>
<speech type="speaker">မိုက်ပေးပါ။</speech>
<speech><mp id="1158">ဦးအောင်ကြည်ညွန့်(မဲဆန္ဒနယ်အမှတ်-၄၊ မကွေးတိုင်းဒေသကြီး)</mp>တစ်ခုတည်းပါပဲခင်ဗျား။ ကျွန်တော်တို့ ဖွဲ့စည်းပုံအခြေခံဥပဒေပြင်ဆင်ရေးနဲ့ပတ်သက်လို့ ပူးပေါင်းကော်မတီ ဖွဲ့စည်းပြီး ဆောင်ရွက် အခုဆွေးနွေးသွားတဲ့ ပုဂ္ဂိုလ်က “နည်းဥပဒေ၊ စည်းကမ်းချက်များနဲ့ မညီတဲ့အဆို” ဆိုတဲ့စကားရပ်ကို သုံးစွဲ သွားပါတယ်။ ဒါဟာ မဖြစ်သင့်ပါဘူး။ ဒါကြောင့်မို့လို့ “နည်းဥပဒေ၊ စည်းကမ်းချက်များနဲ့မညီတဲ့အဆို” ဆိုတဲ့စကားရပ်ကို လွှတ်တော်မှတ်တမ်းထဲကနေ ပယ်ဖျက်ပေးဖို့ ကန့်ကွက်တင်ပြအပ်ပါတယ်။</speech>
<speech type="speaker">မိုက်ပေးပါ။</speech>
<speech><mp id="1498">ဦးသောင်းအေး(ပျော်ဘွယ်မဲဆန္ဒနယ်၊ မန္တလေးတိုင်းဒေသကြီး)</mp>ကျွန်တော်တို့ အဲဒီ အရေးကြီးအဆို တင်သွင်းတုန်းကလည်း အဲဒီအရေးကြီးအဆိုဟာ သတ်မှတ်ထားတဲ့ စည်းကမ်းချက်နဲ့ မကိုက်ညီဘူးဆိုတာ ကျွန်တော်တို့ အချက်အလက် ပြည့်ပြည့်စုံစုံနဲ့ တင်ပြပါတယ်။ အလားတူပဲ ကျွန်တော်တို့ ၄၅ ဦး ကော်မတီ ဖွဲ့စည်းတဲ့ ည်းပဲ နာယကကြီးရော၊ ဒုတိယနာယကကြီးရော အပါအဝင် ကျွန်တော်ဒီ အရေးကြီးအဆို မမြောက်ကြောင်းကို ကျွန်တော် ပြောခဲ့ပါတယ်။ ကျွန်တော် မမြောက်ဘူးလို့ တင်ပြတာကို ငြင်းပယ်ပိုင်ခွင့်ရှိတယ်လို့ ပြောခဲ့ပေမယ့်လည်း ဘယ်သူကမှ ဖြေရှင်းချက် မထုတ်ပါဘူး။ အဲဒီတော့ ဒီကိစ္စကိုလည်းပဲ ကျွန်တော်တို့ အပါအဝင် တပ်မတော်သားတွေရော၊ တခြားနိုင်ငံရေးပါတီတွေ ကပါ ဥပဒေနဲ့မညီဘူးလို့ လက်ခံထားတဲ့ လူတွေရှိပါတယ်။ မညီတာကို ကျွန်တော်တို့ ထပြီးကန့်ကွက် ပေမယ့် လွှတ်တော်က မဲခွဲဆုံးဖြတ်ခဲ့တဲ့အတွက် ဒီအဆိုဟာ အောင်မြင်သွားတာ ဖြစ်ပါတယ်။ ဒါကြောင့် မို့လို့ ဒီအကြောင်းအရာကို ရည်ညွှန်းပြောဆိုနေခြင်းဖြစ်တဲ့အတွက် ဒီပယ်ဖျက်ပေးပါလို့ တင်ပြချက်ကို ကျွန်တော် လုံးဝကန့်ကွက်ပါတယ်။</speech>
<speech type="speaker">ကောင်းပါပြီ။ ကောင်းပါပြီ။ ဘယ်သူမှ မိုက်မပေးတော့ပါဘူး။ ဒါငြင်းဆို ရမယ့်ကိစ္စ မဟုတ်ပါဘူး။ အစောတုန်းက ဦးအောင်ကြည်ညွန့် တင်ပြသွားတဲ့ကိစ္စနဲ့ ပတ်သက်ပြီးမှလည်း ဒါတစ်ဖက်ကလည်း ပြန်လည်ဖြေရှင်းခွင့် အတိုင်းအတာတစ်ခုအထိ ပြုပြီးသားဖြစ်ပါတယ်။ ဒီကိစ္စဟာ လွှတ်တော်မှာ အရေးကြီးအဆိုတင်သွင်းပြီးမှ ဆုံးဖြတ်ချက်နဲ့ ဆောင်ရွက်ခဲ့တဲ့ကိစ္စဖြစ်တဲ့အတွက် အစော တုန်းက လွှတ်တော်ကိုယ်စားလှယ်တစ်ဦး ဆွေးနွေးတဲ့နေရာမှာ နည်းဥပဒေနဲ့ မညီတဲ့အဆိုဆိုတဲ့ ကိစ္စကို လွှတ်တော်မှတ်တမ်းက ပယ်ဖျက်မှာဖြစ်ပါတယ်။</speech>
<speech type="speaker">ဆက်လက်ပြီး ဒုတိယဗိုလ်မှူးကြီးကျော်ဇေယျ တပ်မတော်သားပြည်သူ့ လွှတ်တော်ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဒုတိယဗိုလ်မှူးကြီးကျော်ဇေယျ(တပ်မတော်သားပြည်သူ့လွှတ်တော်ကိုယ်စားလှယ်)</mp>အားလုံး မင်္ဂလာပါ။ ကျွန်တော်ကတော့ တပ်မတော်သား ပြည်သူ့လွှတ်တော်ကိုယ်စားလှယ် ဒုတိယဗိုလ်မှူးကြီး ကျော်ဇေယျ ဖြစ်ပါတယ်။ ၁၀-၉-၂၀၁၉ ရက်စွဲဖြင့် တပ်မတော်သား ပြည်သူ့လွှတ်တော်ကိုယ်စားလှယ် ဗိုလ်မှူးချုပ်မောင်မောင် အပါအဝင် တပ်မတော်သားလွှတ်တော်ကိုယ်စားလှယ် ၁၄၄ ဦးကတင်ပြတဲ့ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်သည့်ဥပဒေမူကြမ်း လေ့လာစိစစ်ရေးပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာအား ကန့်ကွက်ဆွေးနွေးမှာ ဖြစ်ပါတယ်။ Power Point ဖြင့်တင်ပြခွင့်ပြုပါ။ နာယကခင်ဗျား။ လေ့လာစိစစ်ရေးပူးပေါင်းကော်မတီ၏ လေ့လာတွေ့ရှိချက်နှင့် သဘောထား မှတ်ချက်အစီရင်ခံစာ စာပိုဒ်(၆)တွင် ဗိုလ်မှူးချုပ်မောင်မောင်အပါအဝင် တပ်မတော်သား လွှတ်တော် ကိုယ်စားလှယ် ၁၄၄ ဦးက တင်သွင်းလာသော ဖွဲ့စည်းပုံအခြေခံဥပဒေ (၂၀၀၈ခုနှစ်)ကို ဒုတိယအကြိမ် သုံးခုသည် ပြည်ထောင်စုလွှတ်တော်သို့ ရောက်ရှိနေပြီး အဆိုပါဥပဒေမူကြမ်းများတွင် ပါဝင်သည့် ပြင်ဆင် ချက်များသည် ဖွဲ့စည်းပုံအခြေခံဥပဒေတစ်ခုလုံးအပေါ် ပြင်ဆင်ခြင်းမဟုတ်ဘဲ ပြဋ္ဌာန်းချက် အချို့ကိုသာ ပြင်ဆင်ဆောင်ရွက်ရန် တင်ပြထားခြင်းဖြစ်တယ်လို့ လေ့လာတွေ့ရှိရတယ်လို့ ဖော်ပြထားရှိပါတယ်။ ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေ(၂၀၀၈ခုနှစ်)ကို အကြောင်းအမျိုးမျိုးကြောင့် လိုအပ်ချက်အရ ပြင်ဆင်ပြဋ္ဌာန်းရန်ရှိလာပါက ဥပဒေတစ်ရပ်လုံးအပေါ် သုံးသပ်ပြင်ဆင်ဆောင်ရွက်ရန် ပြုလုပ်ရမည်ဟု ဖွဲ့စည်းပုံအခြေခံဥပဒေပြင်ဆင်ခြင်း အခန်း(၁၂) ပြဋ္ဌာန်းချက်များတွင် မပါရှိသကဲ့သို့ ပြဋ္ဌာန်းချက်အချို့ကိုသာ ဥပဒေနှင့်အညီ ပြင်ဆင်ဆောင်ရွက်ရန် ဥပဒေမူကြမ်း တင်ပြခြင်း၊ တင်သွင်းခြင်း မပြုရဟု ပြဋ္ဌာန်းထားခြင်းမရှိသည်ကိုလည်း တွေ့ရှိရပါတယ်။ အစီရင်ခံစာ စာပိုဒ်(၁၀)တွင် ဖော်ပြထားသော ပြည်ထောင်စုလွှတ်တော်၌ တင်သွင်းထားပြီးဖြစ်သည့် ဖွဲ့စည်းပုံအခြေခံဥပဒေ(၂၀၀၈ ခုနှစ်)ကို ဒုတိယအကြိမ် ပြင်ဆင်သည့်ဥပဒေမူကြမ်းသုံးခုကို ပြင်ဆင်ရေး ပူးပေါင်းကော်မတီက တင်သွင်းလာမည့် ဥပဒေတစ်ခုလုံးအပေါ် သုံးသပ်လေ့လာပြုစုရေးဆွဲမည့် ပြင်ဆင်သည့် ဥပဒေမူကြမ်းတို့ကို တစ်ပြိုင်တည်းယှဉ်တွဲ၍ ပြည့်စုံသောပြင်ဆင်သည့် ဥပဒေမူကြမ်းတစ်ရပ်အဖြစ် လွှတ်တော်သို့ တင်သွင်းနိုင်ရေးအတွက် ဆောင်ရွက်သင့်ပါကြောင်းဆိုသည့် ကော်မတီ၏ သဘောထား မှတ်ချက်အား ကန့်ကွက်ကြောင်းတင်ပြအပ်ပါတယ်။ နာယကခင်ဗျား။ ဖွဲ့စည်းပုံအခြေခံဥပဒေ(၂၀၀၈ခုနှစ်)ကို ပြင်ဆင်မည့် ပုဒ်မ ၂၃၂ ပုဒ်မခွဲ(က)နှင့် ပုဒ်မ ၂၆၁ ပုဒ်မခွဲ(က)တို့၏ ဥပဒေမူကြမ်းအား တင်သွင်းရခြင်း၏ ရည်ရွယ်ချက်၊ ကျိုးကြောင်းဖော်ပြ (၁၉၄ရ ခုနှစ်) ဖွဲ့စည်းအုပ်ချုပ်ပုံအခြေခံဥပဒေ ပြဋ္ဌာန်းချက်များကို လေ့လာကြည့်ပါက အခန်း(၆) ပါလီမန် ပြဋ္ဌာန်းချက်များတွင် လွှတ်တော်တစ်ရပ်ရပ်၏ အမတ်အဖြစ် ရွေးချယ်ခံရမည့် ပုဂ္ဂိုလ်တစ်ဦး၏ အရည်အချင်း သတ်မှတ်ချက်များအနက် တစ်ချက်မှာ Power Point တွင်တင်ပြထားတဲ့အတိုင်း တွေ့ရမှာ ဖြစ်ပါတယ်။ ၁၉၄ရ ခုနှစ်၊ ဖွဲ့စည်းအုပ်ချုပ်ပုံအခြေခံဥပဒေ ပြဋ္ဌာန်းချက်များသည် နိုင်ငံခြားနှင့် ပတ်သက် သူများ၊ နိုင်ငံခြားသွေးနှောသူများ၊ နိုင်ငံခြားသြဇာခံများကို လွှတ်တော်အမတ်များအဆင့်တွင်ပင် ပါဝင်မှု မရှိစေရေး ဗိုလ်ချုပ်အောင်ဆန်းကိုယ်တိုင် ဂရုပြု ရေးဆွဲ ပြဋ္ဌာန်းခဲ့ခြင်းဖြစ်ပါတယ်။ နာယကခင်ဗျား။ ယခုဆွေးနွေးချက်များဟာ လူပုဂ္ဂိုလ်တစ်ဦးတစ်ယောက်၊ လူမျိုးတစ်မျိုးကို မုန်းတီး၍ ပြောဆိုဆွေးနွေးခြင်းမျိုး မဟုတ်ဘဲ မိမိတို့ နိုင်ငံသူနိုင်ငံသားများနှင့် အမိမြန်မာနိုင်ငံတော် ကမ္ဘာတည်သရွေ့ ရေရှည်တည်တံ့ခိုင်မြဲရေးအတွက် အလေးထားဆွေးနွေးနေခြင်းသာ ဖြစ်ပါတယ်။ ဖွဲ့စည်းပုံ အခြေခံဥပဒေ(၂၀၀၈ ခုနှစ်) ပုဒ်မ ၁၉၉ ပုဒ်မခွဲ(က)အရ “နိုင်ငံတော်အုပ်ချုပ်ရေးအကြီးအကဲသည် နိုင်ငံတော်သမ္မတဖြစ်သည်”ဆိုသည့်ပြဌာန်းချက်နှင့်အညီ နိုင်ငံတော်သမ္မတသည် ပုဒ်မ ၂၃၂ ပုဒ်မခွဲ (က) ပါ ဆောင်ရွက်မည့် ပြည်ထောင်စုဝန်ကြီးများအဖြစ် ရွေးချယ်ခန့်အပ် တာဝန်ပေးရမည်ဖြစ်ရာ နိုင်ငံခြား သွေးနှောသူ၊ တိုင်းတစ်ပါး၏ သြဇာခံဖြစ်နိုင်သူ၊ လွှမ်းမိုးခံရနိုင်သူများ၊ တိုင်းတစ်ပါး၏ အမှီအခိုမကင်း သူများမဖြစ်စေရန် စိစစ်ရွေးချယ် ခန့်အပ်နိုင်ရေးအပြင် ၎င်းပုဂ္ဂိုလ်၏ မိသားစုဝင်များကပါ နိုင်ငံတော် အပေါ် သစ္စာစောင့်သိရန် လိုအပ်သည့်အတွက် တင်ပြပါပုဒ်မ ၂၃၂ ပုဒ်မခွဲ(က) ပုဒ်မခွဲငယ်(၅)ကို ထပ်မံ ဖြည့်စွက်ရန် မဖြစ်မနေလိုအပ်ကြောင်း တွေ့ရှိရပါတယ်။ လက်ရှိအခြေအနေများအရ နိုင်ငံခြားမှ ပညာရှင်/ကျွမ်းကျင်သူဟု ဆိုသူများကို အခကြေးငွေ၊ လစာ စရိတ်များပေး၍ နိုင်ငံတော်၏ အုပ်ချုပ်ရေးကဏ္ဍများတွင် လုပ်ငန်းတာဝန်များ ဆောင်ရွက်နေစေခြင်းသည် နိုင်ငံတော်၏ အုပ်ချုပ်ရေးယန္တရားကို တိုင်းတစ်ပါးမှ ဝင်ရောက်စွက်ဖက်နိုင်သည့် အနေအထား ဖြစ်လာ နိုင်သဖြင့် စိုးရိမ်ရမည့်အခြေအနေဖြစ်နေပါတယ်။ ဒါ့အပြင် နိုင်ငံတော်၏ စီးပွားရေးမဟာဗျူဟာစီမံကိန်းများ အကောင်အထည်ဖော် ရေးဆွဲဆောင်ရွက်မည့် အစီအစဉ်များကို ပြည်ထောင်စုအစိုးရအဖွဲ့ အစည်းအဝေး (Cabinet) တွင် ပြည်ထောင်စုအဆင့်ဝန်ကြီးများ တွေ့ဆုံရှင်းလင်း တင်ပြခြင်း၊ ဆွေးနွေးအတည်ပြုခြင်း များအား ဆောင်ရွက်ခြင်းဖြစ်၍ ပြည်ထောင်စုဝန်ကြီးဖြစ်သည့် အဆင့်မြင့်အုပ်ချုပ်ရေးဆိုင်ရာစီမံခန့်ခွဲမည့် ပုဂ္ဂိုလ်သည် နိုင်ငံခြားသြဇာခံဖြစ်နေပါက မိမိတို့နိုင်ငံ၏ စီးပွားရေးဆိုင်ရာ မဟာဗျူဟာသတင်းများ ကျိုးပေါက်ပြီး နိုင်ငံတော်၏အကျိုးစီးပွားကို ဆိုးရွားစွာ ထိခိုက်နစ်နာနိုင်ကြောင်း သုံးသပ်ရပါတယ်။ ယခင်ကာလများမှာ ကိုလိုနီပြုရန်အတွက် ကုန်သွယ်ခြင်း၊ သာသနာပြုအဖွဲ့များ စေလွှတ်ခြင်းနှင့် ကျူးကျော်စစ်ပွဲများ ဆင်နွှဲခြင်းတို့ကို ဆောင်ရွက်ခဲ့ကြပေမယ့် ယခုအခါမှာတော့ ခေတ်သစ်ကိုလိုနီ စစ်ပွဲတွေနဲ့ ဆောင်ရွက်လာတာကို တွေ့ရမှာဖြစ်ပါတယ်။ အစိုးရအဖွဲ့အတွင်း ထိုးဖောက်စိမ့်ဝင် လွှမ်းမိုး ခြင်းတွေ၊ နောက်ကွယ်က ကြိုးကိုင်ခြင်းတို့ကို ဆောင်ရွက်ကြတာကို ကမ္ဘာ့သမိုင်း၊ မြန်မာ့သမိုင်းများမှာ လေ့လာကြည့်ရင် တွေ့နိုင်မှာဖြစ်ပါတယ်။ နိဂုံးချုပ်အနေဖြင့် တင်ပြလိုတာကတော့ ဖွဲ့စည်းပုံအခြေခံဥပဒေ(၂၀၀၈ ခုနှစ်) ပုဒ်မ ၂၃၂ ပုဒ်မခွဲ (က) နှင့် ပုဒ်မ ၂၆၁ ပုဒ်မခွဲ(က)တို့ကို အသစ်ဖြည့်စွက်ပြင်ဆင်ရန် တင်ပြလာသည့် ဥပဒေမူကြမ်းအား မည်သည့်မှ လွှတ်တော်သို့ တင်ပြလာမည်ကို မသိနိုင်သေးသည့် ဖွဲ့စည်းပုံအခြေခံဥပဒေ တစ်ခုလုံးအပေါ် သုံးသပ်လေ့လာပြီး ပြုစုရေးဆွဲတင်သွင်းလာမည့် ဥပဒေမူကြမ်းတင်သွင်းချိန်မှသာ ဆက်လက်ဆောင်ရွက်မည့် လုပ်ငန်းစဉ်သည် ဖွဲ့စည်းပုံအခြေခံဥပဒေပြင်ဆင်ရေးအခန်း(၁၂)ပါ ပြဋ္ဌာန်းချက် များအတိုင်း ဆောင်ရွက်ခြင်းမဟုတ်ပါ၍ အစီရင်ခံစာအား ကန့်ကွက်ကြောင်းနှင့် ပြင်ဆင်ရန် တင်ပြ လာသည့် ဥပဒေမူကြမ်းအား ဖွဲ့စည်းပုံအခြေခံဥပဒေအခန်း(၁၂)ပါ ပြဋ္ဌာန်းချက်၊ ပြည်ထောင်စုလွှတ်တော် ဆိုင်ရာ ဥပဒေ၊ နည်းဥပဒေများအတိုင်း ဆောင်ရွက်သင့်ပါကြောင်း ဆွေးနွေးရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးလှဆန်း မကွေးတိုင်းဒေသကြီး မဲဆန္ဒနယ်အမှတ်(၁) ဆွေးနွေးဖို့ဖြစ်ပါတယ်။</speech>
<speech><mp id="1276">ဦးလှဆန်း(မဲဆန္ဒနယ်အမှတ်-၁၊ မကွေးတိုင်းဒေသကြီး)</mp>လေးစားရပါသော ပြည်ထောင်စု လွှတ်တော် နာယကကြီးခင်ဗျာ။ တပ်မတော်သား ပြည်သူ့လွှတ်တော်ကိုယ်စားလှယ် ဗိုလ်မှူးချုပ်မောင်မောင်က တပ်မတော်သား ပြည်သူ့လွှတ်တော်ကိုယ်စားလှယ် ၉ရ ဦး၊ တပ်မတော်သား အမျိုးသားလွှတ်တော် ကိုယ်စားလှယ်က ၄ရ ဦး၊ သို့ပါ၍ ဗိုလ်မှူးချုပ်မောင်မောင်အပါအဝင် တပ်မတော်သား ပြည်ထောင်စု ပုဒ်မခွဲ(က) အပိုဒ်ခွဲငယ် (၁)၊ (၂)၊ (၃)၊ (၄)နောက် အပိုဒ်ခွဲငယ်(၅)ကို ထပ်မံဖြည့်စွက်ပြဋ္ဌာန်းလိုပြီး ဖွဲ့စည်းပုံ အခြေခံဥပဒေကို ဒုတိယအကြိမ်ပြင်ဆင်သည့် ဥပဒေကြမ်းနှင့်စပ်လျဉ်း၍ လေ့လာစိစစ်ရေးပူးပေါင်း ကော်မတီရဲ့ အစီရင်ခံစာအပေါ် မကွေးတိုင်းဒေသကြီး၊ မဲဆန္ဒနယ်အမှတ်(၁) အမျိုးသားလွှတ်တော် ကိုယ်စားလှယ် ကျွန်တော် ဦးလှဆန်းမှ ဆက်စပ်တွေးခေါ် ဆွေးနွေးတင်ပြသွားမှာ ဖြစ်ပါတယ်။ ပြည်ထောင်စုလွှတ်တော် နာယကကြီးနှင့်တကွ အားလုံးလည်း သိရှိပြီးဖြစ်တဲ့အတိုင်းပါပဲ ဖွဲ့စည်းပုံ အခြေခံဥပဒေ ၂၀၀၈ ကို ပြင်လိုတဲ့သူက ပြင်ချင်ပါတယ်။ မပြင်လိုတဲ့သူက မပြင်လိုကြပါဘူး။ ဖွဲ့စည်းပုံမှာ ပြဋ္ဌာန်းထားသည့် ပုဒ်မပေါင်း ၄၅ရ ခုမှာ ရှေ့နောက်မညီညွတ်လို့ပြင်ချင်တာ၊ ပြင်ဖို့ခက်ခဲတဲ့ ပုဒ်မ ၄၃၆ လို ပုဒ်မမျိုးအပါအဝင် ပုဒ်မပေါင်း တော်တော်များများကို ပယ်ဖျက်လိုသူက ပယ်ဖျက်လိုပြီး လက်ရှိအတိုင်း ထားရုံတင်မက ထပ်မံဖြည့်စွက်လိုသူက ဖြည့်စွက်ပြဋ္ဌာန်းချင်ကြပါတယ်။ ယခု ဗိုလ်မှူးချုပ်မောင်မောင်က ထပ်မံဖြည့်စွက်ချင်တယ်ဆိုတာ အားလုံးအသိပါပဲ။ ဒီမိုကရေစီဆိုတာ သဘောထားကွဲလွဲခွင့်ရှိပါတယ်။ အကြောင်းမညီလို့ သဘောထားကွဲလွဲလျှင် မဲခွဲဆုံးဖြတ်ကြရတယ်ဆိုတာ အားလုံးအသိပဲဖြစ်ပါတယ်။ အနီးစပ်ဆုံးသာဓကပြရလျှင် ပြီးခဲ့တဲ့အစိုးရလက်ထက်မှာလည်း တွေ့ကြုံပြီးသား ဖြစ်ပါလိမ့်မယ်။ ဖွဲ့စည်းပုံကို ပြင်ဆင်ချင်တဲ့သူက ဘာကြောင့်ပြင်ချင်ရတာလဲ။ မပြင်ချင်တဲ့သူက ဘာကြောင့်မပြင်ချင် ရတာလဲ။ ဘယ်သူ့အတွက်လဲ၊ ဘယ်အဖွဲ့အစည်းအတွက်လဲ ကျွန်တော့အနေဖြင့် ဗုဒ္ဓအဆိုအမိန့်နဲ့ တင်ပြ လိုတာက ဗုဒ္ဓက ညီတော်အာနန္ဒာကို ဆုံးမပါတယ်။ ချစ်သားအာနန္ဒာ ပုဂ္ဂိုလ်ကမမြဲဘူး။ ဓမ္မနောက်ကို လိုက်ပါ။ ဓမ္မကသာမြဲပြီး သင့်ကိုလမ်းပြနိုင်မှာဆိုတဲ့ အဆုံးအမစကားရပ်လိုပါပဲ။ ပုဂ္ဂိုလ်စွဲ၊ ဂိုဏ်းဂဏစွဲ မရှိဘဲ တိုင်းသူပြည်သား၊ နိုင်ငံသူနိုင်ငံသားများအတွက် ရည်ရွယ်ပြီးတော့ ညီညွတ်မျှတစွာ ဆောင်ရွက် ကြစေလိုပါတယ်။ ၂၀၀၈ ဖွဲ့စည်းပုံအခြေခံဥပဒေဖြင့် ၂၀၁၀ ရွေးကောက်ခံအစိုးရအဖွဲ့ အုပ်ချုပ်တာက ၅ နှစ်၊ ယခုလက်ရှိအစိုးရအုပ်ချုပ်နေတာက ၄ နှစ်ခန့်၊ စုစုပေါင်း ၉ နှစ်ခန့်ါပြီ။ ယခုအဆိုပြုသော ပုဒ်မ ၂၃၂၊ ၂၆၁ ပုဒ်မများအပါအဝင် စီမံအုပ်ချုပ်ခဲ့လို့ တစ်စုံတစ်ရာ ပြဿနာဖြစ်ခဲ့ဖူးလို့လား စဉ်းစား ကြည့်စေလိုပါတယ်။ ကျွန်တော်တို့ ဗုဒ္ဓသာသနာတော်မြတ်စွာဘုရား သက်ရှိထင်ရှားရှိစဉ်ကတည်းက ရဟန်း သံဃာတော်များက အကြောင်းခြင်းရာ ပြဿနာတစ်စုံတစ်ရာပေါ်ပေါက်ပါက အကြောင်းခြင်းရာပေါ် အခြေခံပြီး ဝိနည်းသိက္ခာပုဒ်ကို ပညတ်ပါတယ်။ မြန်မာလို အဓိပ္ပာယ်ဖွင့်ရရင် စည်းကမ်းဥပဒေ ချမှတ်တာပါ။ ကိုးကွယ်သူနဲ့ ကိုးကွယ်ရာပုဂ္ဂိုလ် တရားမျှတမှုရှိလို့ ယနေ့အထိ နှစ်ပေါင်း ၂၆၀၀ ခန့် တည်ရှိနေခြင်း ရယ်ပါ။ အုပ်ချုပ်သူနဲ့ အုပ်ချုပ်ခံပြည်သူများအတွက် အခြေခံဥပဒေက ညီညွတ်မျှတနေပါက ပြင်စရာပြုစရာ နည်းမယ်လို့ထင်ပါတယ်။ နာယကကြီးခင်ဗျာ။ ယနေ့ဖြစ်တည်မှုနှင့် ဥပမာထားတင်ပြပါရစေ။ ကျွန်တော် လက်တွေ့ဆန်ဆန် ပါပဲ။ ကျွန်တော့မဲဆန္ဒနယ်မြေရောက်ပါက ယနေ့ လွှတ်တော်အတွေ့အကြုံရှင်းပြရင်း လွှတ်တော်ထဲ မှာအခြေခံဥပဒေပြင်ဆင်ရန် ဆွေးနွေးပြီးတဲ့အပိုင်း၊ ဆွေးနွေးရန်ကျန်ရှိသည့်အပိုင်း ၄၂ ဦး သို့မဟုတ် ၄၅ ဦး ကော်မတီ ဆောင်ရွက်နေသည့်အပိုင်းကဏ္ဍ ရှင်းပြပြီးတော့ ဖွဲ့စည်းပုံအခြေခံဥပဒေ လက်ရှိအခြေအနေကို ရှင်းပြပေးပါတယ်။ အဲဒီမှာဆက်စပ်ပြီးတော့ နိုင်ငံတကာအကောင်းဆုံး ဖိုက်တာဆုရှင်အကြောင်း 7 days စာစောင်ကိုကြည့်ပြီးတော့ ကမ္ဘာကျော်လက်ဝှေ့သမားကြီး အောင်လအန်ဆန်ပုံကိုပြပြီး ပြည်သူလူထုကို သိရှိပါသလားမေးကြည့်တော့ သိရှိပါကြောင်း၊ မြန်မာနိုင်ငံသား ကချင်လူမျိုးတစ်ဦးဖြစ်ကြောင်း၊ အမေရိကန် နိုင်ငံသား ခံယူထားကြောင်း၊ အောင်လအန်ဆန်ရဲ့အမျိုးသမီးကလည်း အမေရိကန်နိုင်ငံသူဖြစ်ကြောင်း၊ နှလုံးသွေးကြောပြတ်သေဆုံးသည်အထိ အားပေးကြသည်ကိုလည်း အားလုံးအသိပါ။ ကျွန်တော့မဲဆန္ဒရှင် လူကြီးမင်းများကဲ့သို့ပါပဲ။ မြန်မာတို့၏ ဇာတိသွေးဇာတိမာန် မြန်မာစိတ်ဓာတ်ဖြင့် ရှင်ပြိုင်သော နိုင်ငံတော် အကြီးအကဲများ၊ တပ်မတော်အကြီးအကဲအပါအဝင် ကျွန်တော်တို့အားလုံး မြန်မာတစ်နိုင်ငံလုံး အားပေး ကြပါတယ်။ ဆက်လက်လည်း အားပေးကြအုန်းမယ်လို့ထင်ပါတယ်။ ဂုဏ်ပြုလက်မှတ်များအပြင် ဂုဏ်ပြု ချီးမြှင့်ငွေ ဆယ်သန်း(သိန်းတစ်ရာ)ငွေသားဆုချီးမြှင့်ခဲ့တာလည်း အားလုံးအသိပဲ ဖြစ်ပါတယ်။ သို့ပါ၍ ကျွန်တော်အဓိက တင်ပြလိုသည်မှာ မြန်မာနိုင်ငံ ကချင်တိုင်းရင်းသား အမေရိကန်နိုင်ငံသား ဇနီးသည်က အမေရိကန်နိုင်ငံသူ အောင်လအန်ဆန်ကျတော့ တစ်နိုင်ငံလုံးအားပေးလိုက်ကြတာ ဝမ်းမြောက် ဝမ်းသာ ဂုဏ်ယူစရာပါ။ ဒါပေမယ့်လို့ ဗိုလ်ချုပ်သမီးကျတော့ ဘာလို့များအားမပေးပါသလဲလို့ လက်တွေ့ ကျကျ မေးမေးပြောပြောဖြင့် ၂၀၀၈ ဖွဲ့စည်းပုံအခြေခံဥပဒေ ပြင်ဆင်နေသည့်အခန်းကဏ္ဍကို ရှင်းပြခဲ့ ပါတယ်။ လေးစားအပ်ပါသော နာယကကြီးခင်ဗျာ။ ၂၀၀၈ ဖွဲ့စည်းပုံအခြေခံဥပဒေ ဒုတိယအကြိမ် ပြင်ဆင်သည့် ဥပဒေကြမ်း ဆောင်ရွက်ရာမှာ အပိုင်းပိုင်းအဖြာဖြာ အတယ်တယ် အတစ်တစ် တင်ပြဆွေးနွေးကြခြင်း အားဖြင့် နံပတ်(၁) ပါလိမ့်မယ်။ နံပါတ်(၂) ငွေကုန်ပါလိမ့်မယ်။ နံပါတ်(၃) လူပင်ပန်းပါလိမ့်မယ်။ နံပါတ်(၄) အကျိုးရလဒ်ကောင်း ရနိုင်ပါရဲ့လား။ စဉ်းစားတွေးတော ချင့်ချိန်ဆောင်ရွက်ကြစေလိုပါတယ်။ နာယကကြီးခင်ဗျာ။ နိဂုံးချုပ်အနေဖြင့် တင်ပြလိုသည်မှာ ပြင်ဆင်ဖြည့်စွက်လိုသည့် ပုဒ်မများ သည် ပုဂ္ဂိုလ်တစ်ဦးတစ်ယောက်ကို ရည်ညွှန်းပြီး ပုဒ်မ ၅၉ ပုဒ်မခွဲငယ်(စ)အတိုင်း တိုက်ရိုက်ထည့်သွင်း ပြဋ္ဌာန်းလိုခြင်းဖြစ်သည်ဟု ကျွန်တော့်အနေဖြင့် သုံးသပ်မိပါ၍ ပြည်ထောင်စုမြန်မာနိုင်ငံတော် ဖွဲ့စည်းပုံ အခြေခံဥပဒေ(၂၀၀၈ ခုနှစ်) အပေါ် ပြည်ထောင်စုလွှတ်တော်မှ ဖွဲ့စည်းအတည်ပြုထားသည့် ဖွဲ့စည်းပုံ အခြေခံဥပဒေ(၂၀၀၈ ခုနှစ်) ပြင်ဆင်ရေးပူးပေါင်းကော်မတီမှလည်း အခန်းလိုက် ပြင်ဆင်၊ ဖြည့်စွက်၊ ပယ်ဖျက်ရန် ဆောင်ရွက်နေပါသောကြောင့် ပုဒ်မ ၂၃၂ ပုဒ်မခွဲငယ်(က) အပိုဒ်ခွဲငယ်(င)၊ ပုဒ်မ ၂၆၁ ပုဒ်မခွဲ(က) အပိုဒ်ခွဲငယ်(၅)တို့အား ထပ်မံဖြည့်စွက်လိုခြင်းအား ကျွန်တော့အနေဖြင့် ကန့်ကွက်ပါကြောင်းနှင့် လေ့လာ စိစစ်ပူးပေါင်းကော်မတီရဲ့ အစီရင်ခံစာအား ထောက်ခံပါကြောင်း လေးနက်စွာ ဆွေးနွေးအပ်ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ အစည်းအဝေးကို ၃၀ မိနစ်ခန့် ခေတ္တရပ်နားမှာ ဖြစ်ပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျာ။</speech>
<speech type="mc">အားလုံး ထွက်ခွာနိုင်ကြပါပြီခင်ဗျာ။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များခင်ဗျား။ အစည်းအဝေး ပြန်လည်စတင်ပါတော့မယ်။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အစီအစဉ်(၁၂)ကို ဆက်လက် ဆောင်ရွက်သွားမှာ ဖြစ်ပါတယ်။ ဗိုလ်မှူးတင်လင်း တပ်မတော်သား ပြည်သူ့လွှတ်တော်ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဗိုလ်မှူးတင်လင်း(တပ်မတော်သားပြည်သူ့လွှတ်တော်ကိုယ်စားလှယ်)</mp>အားလုံးမင်္ဂလာပါ ခင်ဗျာ။ ကျွန်တော်ကတော့ တပ်မတော်သား ပြည်သူ့လွှတ်တော်ကိုယ်စားလှယ် ဗိုလ်မှူးတင်လင်း ဖြစ်ပါတယ်။ တပ်မတော်သား ပြည်သူ့လွှတ်တော်ကိုယ်စားလှယ် ဗိုလ်မှူးချုပ်မောင်မောင်အပါအဝင် ပြည်ထောင်စုလွှတ်တော် ကိုယ်စားလှယ် ၁၄၄ ဦးတို့က ဖွဲ့စည်းပုံအခြေခံဥပဒေပုဒ်မ ၄၃၃၊ ၄၃၅ နှင့် ပြည်ထောင်စုလွှတ်တော် ဆိုင်ရာ နည်းဥပဒေ ၁၃၃ တို့နှင့်အညီ ၂၀၁၉ ခုနှစ်၊ စက်တင်ဘာလ ၁၀ ရက် ရက်စွဲနဲ့ လက်မှတ်ရေးထိုး တင်သွင်းလာတဲ့ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်တဲ့ ဥပဒေမူကြမ်းအပေါ် လေ့လာ စိစစ်ရေးပူးပေါင်းကော်မတီရဲ့ အစီရင်ခံစာနှင့်ပတ်သက်ပြီး ဆွေးနွေးသွားမှာ ဖြစ်ပါတယ်။ Power Point သုံးစွဲခွင့်ပြုပါခင်ဗျာ။ နာယကကြီးခင်ဗျာ။ လေ့လာစိစစ်ရေးပူးပေါင်းကော်မတီရဲ့ သဘောထားမှတ်ချက်အရ လေ့လာ ကြည့်မယ်ဆိုရင် အခုပြင်ဆင်ရန်တင်ပြလာတဲ့ ဖွဲ့စည်းပုံအခြေခံဥပဒေ ပုဒ်မ ၂၃၂ ပုဒ်မခွဲ(က) ပုဒ်မခွဲငယ်(၄)ရဲ့ နောက်မှာ ပုဒ်မခွဲငယ်(၅)အဖြစ် “မိမိကိုယ်တိုင်သော်လည်းကောင်း၊ မိမိ၏ မိဘတစ်ပါးပါးသော်လည်းကောင်း၊ မိမိ၏ဇနီး သို့မဟုတ် ခင်ပွန်းသော်လည်းကောင်း၊ မိမိ၏တရားဝင်သားသမီး တစ်ဦးဦးသော်လည်းကောင်း၊ ထိုတရားဝင်သားသမီးတစ်ဦးဦးရဲ့ ဇနီး သို့မဟုတ် ခင်ပွန်းသော်လည်းကောင်း၊ နိုင်ငံခြားအစိုးရ၏ ကျေးဇူး သစ္စာတော်ကို ခံယူစောင့်ရှောက် ရိုသေသူ သို့မဟုတ် နိုင်ငံခြားအစိုးရ၏ လက်အောက်ခံဖြစ်သူ သို့မဟုတ် တိုင်းတစ်ပါး၏ နိုင်ငံသားဖြစ်သူမဖြစ်စေရ၊ ထိုသူများသည် နိုင်ငံခြားအစိုးရ၏ လက်အောက်ခံဖြစ်သူ သော်လည်းကောင်း၊ တိုင်းတစ်ပါး၏ နိုင်ငံသားသော်လည်းကောင်း ခံစားရသော အခွင့်အရေးများနှင့် ကျေးဇူးခံစားခွင့်များကို ခံစားနိုင်ခွင့်ရှိသူများ မဖြစ်စေရ” လို့ ဖြည့်စွက်ထားခြင်း ဖြစ်ပါတယ်။ အဲဒီလိုဖြည့်စွက်တာကို ကြည့်ခြင်းအားဖြင့် ပြည်ထောင်စုဝန်ကြီးများအနေနဲ့ လုပ်ငန်းများဆောင်ရွက် ရာမှာ ဖွဲ့စည်းပုံအခြေခံဥပဒေ ပြဋ္ဌာန်းချက်များနဲ့အညီဖြစ်စေရန်၊ တည်ဆဲဥပဒေ ပြဋ္ဌာန်းချက်များနှင့်အညီ ဖြစ်စေရန် စီမံခန့်ခွဲခြင်း၊ လမ်းညွှန်ခြင်း၊ ကြီးကြပ်ခြင်း၊ စစ်ဆေးခြင်းများ ပြုလုပ်ရမှာဖြစ်ပြီး မိမိတို့ တာဝန်ယူ၊ တာဝန်ခံရမယ့် နိုင်ငံတော်ရဲ့ လုံခြုံရေး၊ အုပ်ချုပ်ရေး၊ စီးပွားရေး၊ လူမှုရေး၊ တိုင်းရင်းသားများ အရေး စတဲ့အရေးအရာများမှာ နိုင်ငံတော်နှင့် နိုင်ငံသားများအပေါ် သစ္စာစောင့်သိရိုသေပြီး နိုင်ငံတော်ရဲ့ အနာဂတ်ကို ယုံကြည်စိတ်ချစွာ တည်ဆောက်နိုင်စေရန်လိုအပ်သလို ပြည်ပနိုင်ငံများ၊ အဖွဲ့အစည်းများနှင့် ၎င်းတို့ရဲ့ လွှမ်းမိုးမှုမရှိစေဖို့၊ နိုင်ငံတော်ကြီးပြိုကွဲပျက်စီးရန် သူလျှိုလုပ်ခြင်းကို မခံရစေဖို့၊ နိုင်ငံ့အပေါ် သစ္စာဖောက်မှုမခံရစေဖို့နဲ့ မိမိတို့ရဲ့ ပြည်တွင်းကိစ္စများမှာ ပြည်ပနိုင်ငံများမှ ဝင်ရောက်စွက်ဖက်ခြင်း မပြု နိုင်စေဖို့အတွက် ပြင်ဆင်လိုတယ်လို့ တွေ့ရှိရပါတယ်။ နေရသူများဖြစ်ကြပြီး နိုင်ငံတော်ရဲ့ အဓိကအရေးကြီးတဲ့ ဖွံ့ဖြိုးတိုးတက်ရေးကို တာဝန်ယူဆောင်ရွက် နေရတဲ့ ပုဂ္ဂိုလ်များဖြစ်တဲ့အတွက် နိုင်ငံ့အပေါ် သစ္စာစောင့်သိဖို့ လိုအပ်ပါတယ်။ ပါလီမန်ဒီမိုကရေစီစနစ်ဖြစ်တဲ့ ၁၉၄ရ ခုနှစ်၊ ဖွဲ့စည်းအုပ်ချုပ်ပုံအခြေခံဥပဒေမှာ နိုင်ငံတော်သမ္မတ၊ ဒုတိယသမ္မတမဆိုထားနဲ့ အမတ်တွေကိုတောင် ခွင့်မပြုဖို့ အဲဒီဥပဒေရဲ့ ပုဒ်မ ၇၄ ပုဒ်မခွဲ(၁)မှာ အောက်ပါ ပုဂ္ဂိုလ်များသည် လွှတ်တော်တစ်ရပ်ရပ်၏ အမတ်အဖြစ်ဖြင့် ရွေးချယ်ခြင်းခံရန်လည်းကောင်း၊ လွှတ်တော် တစ်ရပ်ရပ်၏ အမတ်အဖြစ် တည်မြဲစေရန်လည်းကောင်း ခွင့်မပြုရ။ ပုဒ်မခွဲငယ်(က)မှာ နိုင်ငံခြားအစိုးရရဲ့ သစ္စာတော်ကို ခံယူစောင့်ရှောက်ရိုသေသူ သို့တည်းမဟုတ် နိုင်ငံခြားအစိုးရ၏ လက်အောက်ခံဖြစ်သူ သို့တည်းမဟုတ် ထိုအစိုးရ၏ နိုင်ငံသားဖြစ်သူ သို့တည်းမဟုတ် ထိုအစိုးရ၏ လက်အောက်ခံဖြစ်သူသော် လည်းကောင်း၊ နိုင်ငံသားသော်လည်းကောင်း ခံစားရသောအခွင့်အရေးများနှင့် ကျေးဇူးခံစားခွင့်များကို ခံစားနိုင်ခွင့်ရှိသူလို့ ပြဋ္ဌာန်းခဲ့တာကို လေ့လာတွေ့ရှိရပါတယ်။ ဒီနေ့ ဒီမိုကရေစီစနစ်ရင့်ကျက်တဲ့ အမေရိကန်နိုင်ငံမှာတောင် ၂၀၁၆ ခုနှစ် နိုင်ငံတော်သမ္မတ ရွေးကောက်ပွဲမှာ လက်ရှိသမ္မတ ဒေါ်နယ်ထရန့်ဟာ ရွေးကောက်ပွဲမှာအနိုင်ရဖို့ ရုရှားနဲ့ ပူးပေါင်းဆောင်ရွက် ရွေးကောက်ပွဲက ရုရှားပါဝင်ပတ်သက်မှုအပေါ် စုံစမ်းစစ်ဆေးမှုရှိနေတာကို သိရှိရပါတယ်။ ဒါဟာ ပြည်ပ နိုင်ငံ၊ ပြည်ပအဖွဲ့ အစည်းများနှင့် ပတ်သက်ဆက်စပ်ပြီး သတင်းအချက်အလက် ပေါက်ကြားခြင်းကြောင့်ပဲ ဖြစ်ပါတယ်။ ဒါကြောင့် ပြည်ထောင်စုအဆင့် အဖွဲ့အစည်းဝင်များဟာ မိမိနိုင်ငံရဲ့ အရေးကြီးတဲ့ အချက် အလက်၊ ကိန်းဂဏန်းများကို သစ္စာရှိစွာ ထိန်းသိမ်းစောင့်ရှောက်ရန် လိုအပ်ပါတယ်။ မိမိတို့နိုင်ငံဟာ ပထဝီအနေအထားအရ အရေးပါမှု၊ သယံဇာတအရင်း အမြစ်များပြားမှု၊ ဒေသတွင်း အင်အားကြီးနိုင်ငံ နှစ်ခုအကြား တည်ရှိနေမှု၊ လူဦးရေပေါက်ကွဲမှုများတဲ့ နိုင်ငံနဲ့ နယ်နိမိတ်ချင်း ထိစပ်နေမှု၊ အတိတ်သမိုင်း ကြောင်းမှာ နိုင်ငံရဲ့ ပြည်တွင်းရေးကိစ္စတွေကို တိုင်းတစ်ပါးက ပါဝင်ပတ်သက်မှုတွေဟာ သတိထားရမယ့်အချက်တွေဖြစ်ပါတယ်။ ယခုလက်ရှိမှာလည်း အစိုးရအဖွဲ့အစည်းအသီးသီးမှာ နိုင်ငံခြားသား အကြံပေးအဖွဲ့များထားရှိ ဆောင်ရွက်နေတာကြောင့် မိမိနိုင်ငံရဲ့ အရေးကြီးသတင်းအချက်အလက်များ ပြည်ပနိုင်ငံများကို ရောက်ရှိ သွားနိုင်တဲ့အခြေအနေ ဖြစ်ပေါ်နေပါတယ်။ နိုင်ငံတော်အဆင့် ပုဂ္ဂိုလ်များ၊ ပြည်ထောင်စုအဆင့် အဖွဲ့ အစည်းဝင်များအနေနဲ့ မိမိတို့ကိုယ်တိုင်သော်လည်းကောင်း၊ မိမိဇနီး၊ ခင်ပွန်းသော်လည်းကောင်း၊ မိမိ၏ သားသမီးများကသော်လည်းကောင်း နိုင်ငံခြားတိုင်းပြည်တစ်ခုရဲ့ ကျေးဇူးသစ္စာကို စောင့်ထိန်းနေသူဖြစ်ပါက နိုင်ငံတော်လုံခြုံရေးအတွက် အထူးစိုးရိမ်ဖွယ်ရာဖြစ်ပါတယ်။ မပြေးသော်လည်း ကံရာရှိဆိုသလို နိုင်ငံတော်ရဲ့ သတင်းအချက်အလက်များ ပေါက်ကြားနိုင်မှုရှိ မရှိကို တပ်အပ်သေချာစွာ မပြောနိုင်ပေမယ့်လည်း ပြည်သူ လူထုရဲ့ ယုံကြည်စိတ်ချမှုကိုတော့ ကင်းမဲ့စေမှာဖြစ်ပါတယ်။ ဒါကြောင့်မို့ မိမိကိုယ်တိုင်၊ မိမိဇနီး၊ ခင်ပွန်း၊ သားသမီး၊ မိမိသားသမီး၏ ဇနီး၊ ခင်ပွန်းတို့ဟာ နိုင်ငံခြားအစိုးရတစ်ရပ်ရဲ့ ကျေးဇူးသစ္စာကိုစောင့်သိသူ မဖြစ်စေရဆိုတဲ့အချက်ဟာ နိုင်ငံတော်သမ္မတနဲ့ ဒုတိယသမ္မတများသာမကဘဲ ပြည်ထောင်စုအဆင့်ဝန်ကြီးများ၊ တိုင်းဒေသကြီး၊ ပြည်နယ်ဝန်ကြီးချုပ်များ အတွက်ပါ သတ်မှတ်သင့်တဲ့ ဥပဒေကြမ်းဖြစ်တာကြောင့် လေ့လာစိစစ်ရေးပူပေါင်းကော်မတီရဲ့ သဘောထား မှတ်ချက်အတိုင်း မဆောင်ရွက်ဘဲ ဖွဲ့စည်းပုံအခြေခံဥပဒေ အခန်း(၁၂)ပါ ပြဋ္ဌာန်းချက်များ၊ ပြည်ထောင်စု လွှတ်တော်ဆိုင်ရာ ဥပဒေ၊ နည်းဥပဒေများနဲ့အညီသာ ဆက်လက်ဆောင်ရွက်သင့်ကြောင်း လေးနက်စွာ တင်ပြဆွေးနွေးရင်း နိဂုံးချုပ်အပ်ပါတယ်ခင်ဗျာ။ အားလုံးကို ကျေးဇူးတင်ပါတယ်ခင်ဗျာ။</speech>
<speech type="speaker">ဒုတိယဗိုလ်မှူးကြီး ဒေါ်စိုးစိုးမြင့် တပ်မတော်သား ပြည်သူ့လွှတ်တော် ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဒုတိယဗိုလ်မှူးကြီးဒေါ်စိုးစိုးမြင့်(တပ်မတော်သားပြည်သူ့လွှတ်တော်ကိုယ်စားလှယ်)</mp>အားလုံးပဲ မင်္ဂလာပါရှင်။ ကျွန်မကတော့ တပ်မတော်သား ပြည်သူ့လွှတ်တော်ကိုယ်စားလှယ် ဒုတိယဗိုလ်မှူးကြီးဒေါ်စိုးစိုးမြင့် ဖြစ်ပါတယ်။ Power Point သုံးစွဲခွင့်ပြုပါရှင့်။ ကျွန်မဆွေးနွေးမှာကတော့ တပ်မတော်သား ပြည်သူ့လွှတ်တော် ကိုယ်စားလှယ် ဗိုလ်မှူးချုပ်မောင်မောင်နှင့် တပ်မတော်သား လွှတ်တော်ကိုယ်စားလှယ် ၁၄၄ ဦး လက်မှတ် ရေးထိုးတင်ပြထားသော ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်တဲ့ ဥပဒေမူကြမ်းနှင့်စပ်လျဉ်းပြီး ဥပဒေမူကြမ်း လေ့လာစိစစ်ရေးပူးပေါင်းကော်မတီရဲ့ အစီရင်ခံစာ အပေါ် ဆွေးနွေးသွားမှာ ဖြစ်ပါတယ်။ ပြင်ဆင်သည့်ဥပဒေမူကြမ်းမှာ ပုဒ်မ ၂၃၂ ပုဒ်မခွဲ(က) ပုဒ်မခွဲငယ်(၁)၊ (၂)၊ (၃)၊ (၄)၏နောက်တွင် ပုဒ်မခွဲငယ်(၅) အဖြစ် အသစ်ဖြည့်စွက်ရန် တင်ပြထားပါတယ်။ ဖွဲ့စည်းပုံအခြေခံဥပဒေ (၂၀၀၈ ခုနှစ်) ပုဒ်မ ၂၃၂ ပုဒ်မခွဲ(က)တွင် နိုင်ငံတော်သမ္မတသည် အောက် ဖော်ပြပါ အရည်အချင်းများနှင့် ပြည့်စုံသူများကို ပြည်ထောင်စုဝန်ကြီးများအဖြစ် ခန့်အပ်တာဝန်ပေးနိုင် သည်ဟု Power Point တွင် တင်ပြပါအတိုင်း ပြဋ္ဌာန်းထားပါတယ်။ ယခုထပ်မံ ဖြည့်စွက်လိုသောအချက်မှာ ပုဒ်မခွဲငယ်(၅) မိမိကိုယ်တိုင်သော်လည်းကောင်း၊ မိမိ၏မိဘ တစ်ပါးပါးသော်လည်းကောင်း၊ မိမိ၏ဇနီး သို့မဟုတ် ခင်ပွန်းသော်လည်းကောင်း၊ မိမိ၏ တရားဝင်သားသမီး တစ်ဦးဦးသော်လည်းကောင်း၊ ထိုတရား ဝင်သား သမီးတစ်ဦးဦး၏ ဇနီး သို့မဟုတ် ခင်ပွန်း သော်လည်းကောင်း နိုင်ငံခြားအစိုးရ၏ ကျေးဇူးသစ္စာတော်ကို ခံယူစောင့်ရှောက်ရိုသေသူ သို့မဟုတ် နိုင်ငံခြားအစိုးရ၏ လက်အောက်ခံဖြစ်သူ သို့မဟုတ် တိုင်းတစ်ပါး၏ နိုင်ငံသားဖြစ်သူမဖြစ်စေရ။ ထိုသူများသည် နိုင်ငံခြားအစိုးရ၏ လက်အောက်ခံဖြစ်သူသော်လည်းကောင်း၊ တိုင်းတစ်ပါး၏ နိုင်ငံသားသော်လည်းကောင်း ခံစားရသော အခွင့်အရေးများနှင့် ကျေးဇူးခံစားခွင့်များကို ခံစားနိုင်ခွင့်ရရှိသူများ မဖြစ်စေရလို့ ဖြည့်စွက်ပြဋ္ဌာန်းလိုကြောင်း တင်ပြထားပါတယ်။ နာယကကြီးရှင့်။ နိုင်ငံတော်၏ အုပ်ချုပ်ရေးကဏ္ဍတွင် တာဝန်ထမ်းဆောင်ရမည့် ပြည်ထောင်စု ဝန်ကြီးများအနေဖြင့် နိုင်ငံတော်နှင့် နိုင်ငံသားများအပေါ် သစ္စာစောင့်သိရိုသေရန်မှာ အထူးလိုအပ်လှပါတယ်။ အဆိုပါပုဂ္ဂိုလ်များရဲ့ နိုင်ငံတော်အပေါ် သစ္စာစောင့်သိခြင်းဟာ နိုင်ငံတော်ရဲ့ ဖွံ့ဖြိုးတိုးတက်ရေးလုပ်ငန်းများကို ဗယ်ကောင်က အခံတက်ပြီး ကိုယ်ကို သားမယား အစီးတီးတက်ရေး နိုင်ငံတော်နှင့် နိုင်ငံသားများရဲ့ အကျိုးစီးပွား ချို့ယွင်းပျက်စီးစေကြောင်း အရင်းအမြစ်ပင် ဖြစ်ပါတယ်။ အဆိုပါပြည်ထောင်စုဝန်ကြီးများ နိုင်ငံတော်အပေါ် သစ္စာစောင့်သိ ရိုသေရန်မှာလည်း ၎င်းကိုယ်တိုင်နှင့် ၎င်း၏မိသားစုဝင်များဟာ ပြည်ပနိုင်ငံ၊ ပြည်ပအဖွဲ့အစည်းများရဲ့ အနှောင်အဖွဲ့ကင်းသူ ဖြစ်ဖို့လိုပါတယ်။ လွှတ်တော်ကိုယ်စားလှယ်များ သတိပြုမိစေရန် သမိုင်းကြောင်းနှင့် တင်ပြလိုပါတယ်။ ၁၉၄ရ ခုနှစ်၊ ဖေဖေါ်ဝါရီလ ၂၈ ရက်နေ့မှာ ရန်ကုန်မြို့၊ မြို့တော်မြူနီစီပါယ် အဖွဲ့ဝင်လူကြီးများနှင့် မြို့မိမြို့ဖများက ကျင်းပပြုလုပ်တဲ့ ဂုဏ်ပြုဧည့်ခံပွဲမှာ ဗိုလ်ချုပ်အောင်ဆန်းပြောကြားခဲ့တဲ့ မိန့်ခွန်းတစ်စိတ်တစ်ပိုင်းကို ဖော်ပြ ရမယ်ဆိုရင် တိုင်းပြုပြည်ပြုလွှတ်တော်က တိုက်ရိုက်ရွေးကောက်ပွဲလိုချင်တယ်။ အဲဒီရွေးကောက်ပွဲမှာ အမျိုးသားမဟုတ်တဲ့ နိုင်ငံခြားသားများမပါစေရဘူး။ အိန္ဒိယမှာတောင် နိုင်ငံခြားသားမပါဘူးဆိုပေမယ့် နည်းနည်းပါးပါးပါသေးတယ်။ ကျွန်တော်တို့ကတော့ လုံးဝလက်မခံဘူးလို့ ပြောကြားခဲ့တာကိုကြည့်ခြင်း အားဖြင့် ဗိုလ်ချုပ်အောင်ဆန်းဟာ ပြည်ပနိုင်ငံများရဲ့ သြဇာလွှမ်းမိုးမှုကို ဘယ်လောက်သတိထားခဲ့ကြောင်း လေ့လာတွေ့ရှိနိုင်ပါတယ်။ နာယကကြီးရှင့်။ ပြည်ထောင်စုဝန်ကြီးများဟာ Cabinet အဖွဲ့ဝင်များဖြစ်ပြီး နိုင်ငံတော်ရဲ့ စီးပွားရေး၊ လူမှုရေး၊ နိုင်ငံရေး စသည်တို့ရဲ့ ပကတိအခြေအနေမှန်များကို သိရှိနေသူများဖြစ်ပါတယ်။ နိုင်ငံတော်ရဲ့ အမျိုးသားစီမံကိန်းမဟာဗျူဟာများ ရေးဆွဲတဲ့အခါ နိုင်ငံတော်ရဲ့ သယံဇာတအရင်းအမြစ်၊ စီးပွားရေးဆိုင်ရာ ရည်မှန်းချက်၊ မူဝါဒ စသည်တို့ကိုအခြေခံပြီး တိုင်းပြည်ရဲ့ ပကတိအခြေအနေများကို အဖက်ဖက်က သုံးသပ်ပြီး ရေးဆွဲရတာဖြစ်ပါတယ်။ နိုင်ငံတော်ရဲ့ စီးပွားရေးဖွံ့ဖြိုးတိုးတက်မှု၊ ဆုတ်ယုတ်မှုဟာ နိုင်ငံတော်ရဲ့ အမျိုးသားစီမံကိန်းတွေအပေါ်မှာ မူတည်နေတာဖြစ်လို့ မိမိနိုင်ငံနှင့် လူမျိုးအကျိုးစီးပွားအတွက် အမှန်တကယ် လိုလားတယ်လို့ ယုံကြည်ရသူများကိုသာ ပြည်ထောင်စုဝန်ကြီးများအဖြစ် ခန့်အပ်ရန် အထူးလိုအပ်လှ ပါတယ်။ ပုထုဇဉ်လူသားတိုင်း မိမိနှင့် မိမိမိသားစုအရေးကို ရှေ့တန်းတင်တတ်ကြသူများ ဖြစ်ပါတယ်။ အထက်ဖော်ပြပါအချက်များကြောင့် ပြည်ထောင်စုဝန်ကြီးများ ခန့်အပ်ရာတွင် သံသယဖြစ်ဖွယ် မရှိသူများကို ခန့်အပ်ရန် အထူးအရေးကြီးသောကြောင့် ပုဒ်မ ၂၃၂ ပုဒ်မခွဲ(က)တွင် ပုဒ်မခွဲငယ်(၅)အား ထည့်မံဖြည့်စွက် သင့်ပါကြောင်း ဆွေးနွေးအပ်ပါတယ်ရှင့်။ ယနေ့ပြည်ထောင်စုအစိုးရအဖွဲ့၊ ဝန်ကြီးဌာနအသီးအသီးမှာ ခန့်အပ်ထားတဲ့ နိုင်ငံခြားသားအကြံပေး များစွာရှိပါတယ်။ နိုင်ငံတော်ရဲ့ စီးပွားရေးဖွံ့ ဖြိုးတိုးတက်အောင် ဆောင်ရွက်နေတဲ့ ဝန်ကြီးဌာနများမှာ နိုင်ငံခြားသားပညာရှင်များကို ငွေကြေးမြောက်မြားစွာပေးပြီး ငှားရမ်းလုပ်ကိုင်နေပါသော်လည်း နိုင်ငံတော်ရဲ့ စီးပွားရေးတိုးတက်မှုရှိ မရှိ လူတိုင်းအသိပင်ဖြစ်ပါတယ်။ ပြည်ထောင်စုဝန်ကြီးဌာနများရဲ့ အရေးကြီးတဲ့ အချက်အလက်များ၊ ကိန်းဂဏန်းများ၊ အကြောင်းအရာများအားလုံးကို အဆိုပါ နိုင်ငံခြားသားပညာရှင်များရဲ့ လက်ထဲကိုထည့်ပြီး လုပ်ဆောင်နေရတာဖြစ်လို့ နိုင်ငံတော်အတွက် မီးစတစ်ဖက် ရေမှုတ်တစ်ဖက်ဖြစ်နေ ပြီလားလို့ စဉ်းစားစရာဖြစ်ကြောင်း တင်ပြဆွေးနွေးလိုပါတယ်။ နာယကကြီးရှင့်။ နိဂုံးချုပ်အားဖြင့် ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်တဲ့ ဥပဒေမူကြမ်း လေ့လာစိစစ်ရေးပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာကို ကန့်ကွက်ပါကြောင်းနှင့် ယခုတင်ပြထားသော ဥပဒေမူကြမ်းကို ဖွဲ့စည်းပုံအခြေခံဥပဒေ (၂၀၀၈ ခုနှစ်) အခန်း(၁၂) ပါ ပြဋ္ဌာန်းချက်များနှင့်အညီ ဆက်လက်ဆောင်ရွက်သင့် ပါကြောင်း ဆွေးနွေးအပ်ပါတယ်ရှင့်။ ကျေးဇူးတင်ပါတယ်ရှင်။</speech>
<speech type="speaker">ဦးသန့်ဇင်ထွန်း ဒက္ခိဏသီရိမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1505">ဦးသန့်ဇင်ထွန်း(ဒက္ခိဏသီရိမဲဆန္ဒနယ်၊ မန္တလေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနဲ့ ပြည်ထောင်စုအဆင့်အဖွဲ့အစည်းဝင်များ၊ ဧည့်သည်တော်များ အားလုံးမင်္ဂလာပါ။ ကျွန်တော်ကတော့ ဒက္ခိဏသီရိမဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးသန့်ဇင်ထွန်း ဖြစ်ပြီး ဗိုလ်မှူးချုပ်မောင်မောင်အပါအဝင် ၁၄၄ ဦးတင်ပြထားသော ဖွဲ့စည်းပုံအခြေခံ ဥပဒေကို ဒုတိယအကြိမ်ပြင်ဆင်သည့် ဥပဒေမူကြမ်းနဲ့စပ်လျဉ်းပြီး လေ့လာစိစစ်ရေးပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာအပေါ် ထောက်ခံဆွေးနွေးမှာဖြစ်ပါတယ်။ လေးစားအပ်ပါသော လွှတ်တော် နာယကကြီးခင်ဗျာ။ ဒီမိုကရေစီနှင့် ဖက်ဒရယ်စနစ်တို့ကို အခြေခံတဲ့ ပြည်ထောင်စုကို နိုင်ငံရေးဆွေးနွေးပွဲရလဒ်များနှင့်အညီ တည်ဆောက်နိုင်ဖို့ ပြည်ထောင်စုငြိမ်းချမ်းရေး ညီလာခံ ၂၁ ရာစုပင်လုံအစည်းအဝေးတွေလည်း ကျင်းပနေပါတယ်။ အစည်းအဝေးတွေကနေ ပြည်ထောင်စု အခြေခံဥပဒေဟာ ပြင်ဆင်ရမှာဖြစ်ပါတယ်။ ဖွဲ့စည်းပုံအခြေခံဥပဒေ (၂၀၀၈ ခုနှစ်) ပြင်ဆင်ရေးပူးပေါင်း ကော်မတီကို ၁၉-၂-၂-၂၀၁၉ ရက်နေ့မှာ ပြည်ထောင်စုလွှတ်တော်က ဖွဲ့စည်းတာဝန်ပေးအပ်ခဲ့ပါတယ်။ ဇူလိုင်လမှာ ပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို ပြည်ထောင်စု လွှတ်တော်ကို တင်သွင်းခဲ့ပါတယ်။ လွှတ်တော်ကိုယ်စားလှယ်များရဲ့ အကြံပြုသုံးသပ်ဆွေးနွေးခြင်းနဲ့ လွှတ်တော်ရဲ့ အဆုံးအဖြတ်ရယူခြင်းတို့ကိုလည်း ဆောင်ရွက်ခဲ့ပြီးဖြစ်ပါတယ်။ အခုဆိုရင် ပူးပေါင်းကော်မတီဟာ ဖွဲ့စည်းပုံအခြေခံဥပဒေ (၂၀၀၈ ခုနှစ်)ကို ပြင်ဆင်တဲ့ဥပဒေကြမ်းတစ်ရပ်ကို ပြုစုရေးဆွဲနေပြီဖြစ်ပါတယ်။ ဥပဒေကြမ်းရေးဆွဲလို့ ပြီးတဲ့အခါမှာလည်း ဖွဲ့စည်းပုံအခြေခံဥပဒေ (၂၀၀၈ ခုနှစ်) အခန်း(၁၂)ပါ ပြဋ္ဌာန်း ချက်များနှင့်အညီ ပြည်ထောင်စုလွှတ်တော်ဆိုင်ရာ ဥပဒေ၊ နည်းဥပဒေတို့နှင့်အညီ ဆောင်ရွက်မှာ ဖြစ်ပါတယ်။ လေးစားအပ်ပါသော လွှတ်တော် နာယကကြီးခင်ဗျာ။ ၂၁ ရာစုပင်လုံညီလာခံက ရရှိလာတဲ့ ပြည်ထောင်စုသဘောတူစာချုပ် အစိတ်အပိုင်းတွေ၊ မြေပြင်အခြေအနေတွေ၊ အရှိတရားတွေကို ထည့်သွင်း သုံးသပ်ဖို့ လိုပါတယ်။ ပြဋ္ဌာန်းချက်အချို့ကိုသာ ပြင်ဆင်ရန်ဆောင်ရွက်ခြင်းဟာ မသင့်တော်ဘဲ ဒီမိုကရေစီနဲ့ ဖယ်ဒရယ်စနစ်တို့ကိုအခြေခံတဲ့ ပြည်ထောင်စုရဲ့ ဖွဲ့စည်းပုံအခြေခံဥပဒေဖြစ်သည်အထိ ပြင်သင့်ပြင်ထိုက် သည့် ပြဋ္ဌာန်းချက်များကို ပြင်ဆင်ခြင်းကသာ တိုင်းရင်းသားပြည်သူအားလုံးရဲ့ ဆန္ဒဖြစ်ပါတယ်။ ဖွဲ့စည်းပုံ အခြေခံဥပဒေ(၂၀၀၈ ခုနှစ်) ပြင်ဆင်ရေးပူးပေါင်းကော်မတီရဲ့ ဆောင်ရွက်နေမှုများဟာလည်း တည်ဆဲ ဥပဒေများနဲ့အညီ ဆောင်ရွက်နေခြင်းဖြစ်ပါတယ်။ တချို့လွှတ်တော်ကိုယ်စားလှယ်တွေက ဥပဒေနဲ့ညီတယ်။ တချို့ကမညီဘူးဆိုပြီး သဘောကွဲလွဲမှုတွေ ရှိပါတယ်။ ဒီလိုအခြေအနေမှာ သဘာဝတရားမျှတမှု၊ နည်းဥပဒေ များအရ ဘက်လိုက်မှုမရှိဘဲ ကြားနာပြီး မဲခွဲဆုံးဖြတ်ခြင်းဟာ စီမံခန့်ခွဲမှုလုပ်ထုံးလုပ်နည်းပဲ ဖြစ်ပါတယ်။ ပြည်ထောင်စုလွှတ်တော်ကြီးရဲ့ အဆုံးအဖြတ်ဖြင့် ဖွဲ့စည်းပုံအခြေခံဥပဒေ (၂၀၀၈ ခုနှစ်) ပြင်ဆင်ရေးပူးပေါင်း ကော်မတီရဲ့ ဆောင်ရွက်နေမှုတွေ၊ လွှတ်တော်ကိုယ်စားလှယ်များရဲ့ ပြင်ဆင်ချက် တင်သွင်းမှုတွေကို ဖွဲ့စည်းပုံအခြေခံဥပဒေ (၂၀၀၈ ခုနှစ်)ပြင်ဆင်ရေးပူးပေါင်းကော်မတီရဲ့ ဆောင်ရွက်နေသော လုပ်ငန်းစဉ်အတွင်း ထည့်သွင်းဆောင်ရွက်စေခြင်းတွေဟာ လွှတ်တော်နာယကကြီးရဲ့ မှန်ကန်ကောင်းမွန်သော စီမံခန့်ခွဲမှုများပဲ ဖြစ်ပါတယ်။ လေးစားအပ်ပါသော လွှတ်တော် နာယကကြီးခင်ဗျာ။ လွှတ်တော်ဆိုတာ ပြည်ထောင်စုမပြိုကွဲရေး၊ တိုင်းရင်းသားစည်းလုံးညီညွတ်မှုမပြိုကွဲရေး၊ အချုပ်အခြာအာဏာတည်တံ့ခိုင်မြဲရေးတို့ကိုရှေးရှုပြီး နိုင်ငံသား များရဲ့ ဒီမိုကရေစီအရေးနဲ့ အမျိုးသားအကျိုးစီးပွားဖွံ့ဖြိုးတိုးတက်ရေးတို့ကို ရရှိခံစားရအောင် ဥပဒေပြု ခြင်း၊ ထိန်းကျောင်းစောင့်ကြည့်ခြင်းနဲ့ ကိုယ်စားပြုခြင်းတို့ကို ဆောင်ရွက်တဲ့နေရာဖြစ်ပါတယ်။ လွှတ်တော် ရဲ့ ဆောင်ရွက်ချက်တွေကိုလည်း နိုင်ငံတကာနဲ့ ပြည်သူတစ်ရပ်လုံးက စောင့်ကြည့်နေကြတာပါ။ တွေအပေါ်မှာ ဘယ်လိုသဘောထားရှိတယ်။ ဘယ်လိုရပ်တည်တယ်ဆိုတာ ထင်ထင်ရှားရှား မြင်တွေ့ခွင့် ရနေတာပါ။ မလိုအပ်ဘဲ င်းခုံ ဆွေးနွေးနေခြင်းတွေကြောင့် လတ်တလောပြည်သူအတွက် အကျိုး ဖြစ်ထွန်းနိုင်တဲ့ ဥပဒေပြုခြင်း၊ ထိန်းကျောင်းစောင့်ကြည့်နေခြင်းနဲ့ ကိုယ်စားပြုခြင်းလုပ်ငန်းတွေမှာ ထိခိုက်မှု ရှိလာမှာကို သတိပြုသင့်ပါတယ်။ လေးစားအပ်ပါသော လွှတ်တော် နာယကကြီးခင်ဗျာ။ လေ့လာစိစစ်ရေးပူးပေါင်းကော်မတီက ဖွဲ့စည်းပုံ ဥပဒေမူကြမ်း ၃ ခုနဲ့အတူ သီးခြားစီ တစ်ပြိုင်တည်းယှဉ်တွဲလျက် ပြည်သူ့လွှတ်တော်နှင့် အမျိုးသား လွှတ်တော်တို့ရှိ ဥပဒေကြမ်းကော်မတီဝင်များ အားလုံးပါဝင်ဖွဲ့စည်းထားတဲ့ လေ့လာစိစစ်ရေး ပူးပေါင်း ကော်မတီက အတူတကွ လေ့လာသုံးသပ်ရေးလုပ်ငန်းများ ဆောင်ရွက်ခြင်းနှင့် ပြင်ဆင်သည့်ဥပဒေကြမ်း များ အသီးသီးတွင် ပါဝင်သည့် ပုဒ်မ၊ ပုဒ်မခွဲအားလုံးကို ပြည့်စုံစွာစုစည်း၍ ဥပဒေမူကြမ်းတစ်ခုတည်းအဖြစ် လွှတ်တော်တွင် ဆက်လက်ဆွေးနွေးပြီး အဆုံးအဖြတ်ရယူခြင်းကို ဆောင်ရွက်မည်ဆိုပါက ပိုမိုလျော်ကန် သင့်မြတ်မည်ဖြစ်ကြောင်း တင်ပြထားမှုကို ထောက်ခံပါတယ်။ လေးစားအပ်ပါသော လွှတ်တော် နာယကကြီးခင်ဗျာ။ ကမ္ဘာပေါ်မှာ အင်အားကြီးသတ္တဝါတွေ မျိုးသုဉ်းပျောက်ကွယ်ခဲ့တာရှိပါတယ်။ ဘာကြောင့်လဲဆိုရင် ပတ်ဝန်းကျင်ရဲ့ ပြောင်းလဲမှုနဲ့ လိုက်လျော ညီထွေဖြစ်အောင် လိုက်ပါမပြောင်းလဲနိုင်ခဲ့လို့ဖြစ်ပါတယ်။ အဖက်ဖက်ကနိမ့်ကျနေတဲ့ နိုင်ငံရဲ့အဆင့်အတန်းကို မြှင့်တင်ဖို့နဲ့ နိုင်ငံသူ၊ နိုင်ငံသားတွေရဲ့ လူနေမှုဘဝတွေကို ကာကွယ်မြှင့်တင်ပေးဖို့ စုပေါင်းအင်အားဖြင့် ပြုပြင်ပြောင်းလဲရေးလုပ်ငန်းစဉ်တွေကို ဆောင်ရွက်ရမှာဖြစ်ပါတယ်။ အဲဒီထဲမှာ အခြေခံဥပဒေ(၂၀၀၈ ခုနှစ်) ပြင်ဆင်ရေးပူးပေါင်းကော်မတီရဲ့ လုပ်ငန်းတွေ အောင်မြင်ဖို့လည်းပါပါတယ်။ ဒါကြောင့်အခြေခံဥပဒေ(၂၀၀၈ ခုနှစ်) ပြင်ဆင်ရေးပူးပေါင်းကော်မတီရဲ့ လုပ်ငန်းစဉ်တွေထဲမှာသာ ဒီမိုကရေစီနဲ့ ဖက်ဒရယ်စနစ်ကိုအခြေခံတဲ့ ပြည်ထောင်စုရဲ့ ဖွဲ့စည်းပုံအခြေခံဥပဒေပေါ်ပေါက်ရေးအတွက် ပြင်ဆင်ခြင်းလုပ်ငန်းများမှာ ပိုမိုပူးပေါင်း ဆောင်ရွက်ပေးကြဖို့ တိုက်တွန်းရင်း လေ့လာစိစစ်ရေးပူးပေါင်းကော်မတီရဲ့ အစီရင်ခံစာကို ထောက်ခံ ဆွေးနွေးအပ်ပါတယ်။ ကျေးဇူးတင်ပါတယ်ခင်ဗျာ။</speech>
<speech type="speaker">ဗိုလ်မှူးဒေါ်အေးအေးမာ တပ်မတော်သား ပြည်သူ့လွှတ်တော်ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဗိုလ်မှူးဒေါ်အေးအေးမာ(တပ်မတော်သားပြည်သူ့လွှတ်တော်ကိုယ်စားလှယ်)</mp>အားလုံး မင်္ဂလာပါ။ ကျွန်မကတော့ တပ်မတော်သား ပြည်သူ့လွှတ်တော်ကိုယ်စားလှယ် ဗိုလ်မှူးဒေါ်အေးအေးမာ ဖြစ်ပါတယ်။ တပ်မတော်သား ပြည်သူ့လွှတ်တော်ကိုယ်စားလှယ် ဗိုလ်မှူးချုပ်မောင်မောင် အပါအဝင် ကိုယ်စားလှယ် ၁၄၄ ဦး လက်မှတ်ရေးထိုး တင်သွင်းခဲ့တဲ့ ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်တဲ့ ဥပဒေမူကြမ်းအပေါ် ဥပဒေမူကြမ်းလေ့လာစိစစ်ရေးပူးပေါင်းကော်မတီရဲ့ အစီရင်ခံစာအား ဆွေးနွေးသွားမှာ ဖြစ်ပါတယ်။ Power Point သုံးစွဲခွင့်ပြုပါရှင်။ အခြေခံဥပဒေကို ပြင်ဆင်သင့်တဲ့ပြင်ဆင်သင့်တဲ့အချက်တွေ ပြင်ရမှာဖြစ်ကြောင်း၊ အတိတ်မှာ ဖြစ်ခဲ့ပျက်ခဲ့တာတွေကို လက်ညှိုးထိုးပြီး အပြစ်တင်နေလို့ တိုးတက်လာစရာမရှိကြောင်း၊ ပြည်သူလူထုနဲ့ နိုင်ငံ့ရဲ့ အကျိုးစီးပွား တိုးတက်အောင် ဆောင်ရွက်ရန်သာ ခံယူထားကြောင်း ထပ်မံအသိပေး ဆွေးနွေးလို ပါတယ်။ ၁၉၄ရ ခုနှစ်၊ ဖွဲ့စည်းအုပ်ချုပ်ပုံအခြေခံဥပဒေ၊ ၁၉၇၄ ခုနှစ်၊ ဖွဲ့စည်းပုံအခြေခံဥပဒေများနှင့် ၎င်းဥပဒေ အရ ပေါ်ပေါက်လာတဲ့ လွှတ်တော်များ၊ အစိုးရများ၊ ဖွဲ့စည်းပုံအခြေခံဥပဒေ (၂၀၀၈ ခုနှစ်)အရ ဖွဲ့စည်း ခဲ့တဲ့ ၂၀၁၀ ခုနှစ်၊ ပထမအကြိမ် ပြည်ထောင်စုလွှတ်တော်နဲ့ အစိုးရအဖွဲ့၊ ၂၀၁၅ ခုနှစ်၊ ဒုတိယအကြိမ် ပြည်ထောင်စုလွှတ်တော်နဲ့ အစိုးရအဖွဲ့တွေမှာ တာဝန်ထမ်းဆောင်ခဲ့တဲ့ အစိုးရများ၊ အစိုးရအဖွဲ့ဝင် ဝန်ကြီး များရဲ့ အရည်အချင်း၊ တာဝန်ထမ်းဆောင်မှုအရည်အသွေး၊ တာဝန်ယူမှု၊ တာဝန်ခံမှု၊ ပွင့်လင်းမြင်သာမှုနှင့် မြန်မာနိုင်ငံတော်အစိုးရ လျှို့ဝှက်ချက် အက်ဥပဒေကို လိုက်နာဆောင်ရွက်နိုင်မှုတို့အပေါ်မှာ လေ့လာ သုံးသပ်ကြည့်ခြင်းအားဖြင့် ဖွဲ့စည်းပုံအခြေခံဥပဒေ (၂၀၀၈ ခုနှစ်) အခန်း(၅)၊ အုပ်ချုပ်ရေး ပြည်ထောင်စု ဝန်ကြီးများ ခန့်အပ်တာဝန်ပေးခြင်းပုဒ်မ ၂၃၂ မှာ အခုတင်သွင်းထားတဲ့ ပြင်ဆင်တဲ့ဥပဒေကြမ်းကို ဖြည့်စွက်ရန်လိုအပ်ကြောင်းတွေ့ရှိရပါတယ်။ လေးစားအပ်ပါသော နာယကကြီးရှင့်။ ၂၁ ရာစုခေတ်သစ်စစ်ရဲ့ သဘောတရားနဲ့ ဘက်စုံစစ်ပွဲ အသွင်အရ အင်အားကြီးနိုင်ငံများဟာ ပတ်ဝန်းကျင်နိုင်ငံများအပေါ် ကျူးကျော်ခြင်း၊ ဝင်ရောက်စွက်ဖက် ခြင်းနဲ့ ခေတ်သစ်ကိုလိုနီပြုရာမှာ ကျူးကျော်စွက်ဖက်လိုတဲ့ နိုင်ငံများရဲ့ နောက်ခံသမိုင်းကြောင်းနဲ့ လက်ရှိ အခြေအနေအပေါ်လေ့လာကာ နိုင်ငံရေးနည်း၊ စီးပွားရေးနည်း၊ လူမှုရေးနည်း၊ သဘောတရားရေးနည်း၊ သံတမန်နည်း၊ ဝါဒဖြန့်ချိရေးနည်းတို့ကို အသုံးပြုပြီး စွက်ဖက်ကြကြောင်း၊ လိုအပ်မှသာ စစ်ရေးနည်းကို နောက်ဆုံးအနေနဲ့ အသုံးပြုကြောင်း လေ့လာတွေ့ရှိရပါတယ်။ ပထဝီနိုင်ငံရေးအရလည်းကောင်း၊ ဒေသတွင်း ပထဝီစီးပွားရေးအရလည်းကောင်း၊ အချက်အခြာ ကျပြီး အရေးပါတဲ့ ကျွန်မတို့မြန်မာနိုင်ငံကို စွက်ဖက်ထိန်းချုပ် ကျူးကျော်လိုတဲ့ နိုင်ငံများအနေနဲ့ တင်ပြပါ နည်းလမ်းများကို အသုံးပြုလာကြောင်း လေ့လာဆန်းစစ် သိရှိနိုင်ပါတယ်။ ခေတ်သစ်နယ်ချဲ့ နိုင်ငံတွေဟာ နိုင်ငံရေးအရ ကျူးကျော်စွက်ဖက်ရာမှာ ဥပဒေပြုမဏ္ဍိုင်ဖြစ်တဲ့ လွှတ်တော်အဖွဲ့ အစည်း၊ အုပ်ချုပ်ရေး မဏ္ဍိုင်ဖြစ်တဲ့ အစိုးရအဖွဲ့အစည်းတွေမှာ ခန့်အပ်တာဝန်ပေးထားတဲ့ လူပုဂ္ဂိုလ်များကို ပစ်မှတ်ထား wegenfocommissionerannsasamang 9999...S. စီးပွားရေး၊ လူမှုရေး၊ သဘောတရားရေး၊ သံတမန်ရေး၊ ဝါဒဖြန့်ချိရေးနည်းများအသုံးပြုကာ စွက်ဖက်ကျူးကျော် ဝင်ရောက်မှုများကို လေ့လာကြည့်လျှင်လည်း ဥပဒေများရေးဆွဲခြင်း၊ မူဝါဒများ ချမှတ်ခြင်းနှင့် လုပ်ငန်းများအောင်မြင်အောင် အကောင်အထည်ဖော်ဆောင်ရွက်ရာမှာ တာဝန်ယူဆောင်ရွက် ရတဲ့ ပုဂ္ဂိုလ်များရဲ့ အားနည်းချက်၊ ခန့်အပ်တာဝန်ပေးခြင်းဆိုင်ရာ ဥပဒေများရဲ့ လစ်ဟာချက်များကို အသေးစိတ်လေ့လာသုံးသပ်ပြီး မဟာဗျူဟာများရေးဆွဲ၍ ချုပ်ကိုင်ကျူးကျော်လာကြောင်း တွေ့ရှိရပါတယ်။ ယခုတင်သွင်းလာတဲ့ ပြင်ဆင်ချက်ဥပဒေကြမ်းရဲ့ ရည်ရွယ်ချက်နဲ့ ကျိုးကြောင်းဖော်ပြချက်များကို လေ့လာ ကြည့်လျှင် မြန်မာနိုင်ငံရဲ့ နောက်ခံသမိုင်းကြောင်း၊ လက်ရှိအစိုးရအဖွဲ့ရဲ့ ပကတိ အခြေအနေ၊ နိုင်ငံတကာ ခေတ်သစ်ကိုလိုနီများရဲ့ မဟာဗျူဟာ၊ နည်းဗျူဟာများနဲ့ ထိုးဖောက်ဝင်ရောက်လာမှုကို အမျိုးသားရေး အမြင်ဖြင့် ကြိုတင်ကာကွယ်တားဆီးရာရောက်ကြောင်း သုံးသပ်တွေ့ရှိရပါတယ်။ လေးစားအပ်ပါသော နာယကကြီးရှင့်။ Globalization အရ ကမ္ဘာကြီးတစ်ခုလုံး ပြောင်းလဲတိုးတက် လျက်ရှိရာမှာ မြန်မာနိုင်ငံအနေဖြင့်လည်း ဘက်ပေါင်းစုံက စိန်ခေါ်မှုများကို ဆက်လက်ရင်ဆိုင် ကြုံတွေ့ နေရဦးမှာဖြစ်ပါတယ်။ လူမှုရေးနည်းအရ ကိုလိုနီလက်သစ်ဝါဒီများဟာ လူ့အခွင့်အရေးကို အကြောင်းပြကာ တိုင်းရင်းသားစည်းလုံးညီညွတ်မှုပြိုကွဲစေရန် အခွင့်ကြုံတိုင်း ဆန့်ကျင်မှုများဖြင့် နှောင့်ယှက်စေခြင်း၊ နေထိုင်မှု၊ ဝတ်စားဆင်ယင်မှုများအား ခေတ်မီသည့်ဟန်ပန်မျိုးဖြင့် သွေးဆောင်ဖျားယောင်းပုံသွင်းစေခြင်း၊ တိုင်းတစ်ပါး ယဉ်ကျေးမှုများ လွှမ်းမိုးလာအောင် အမျိုးဂုဏ်၊ ဇာတိဂုဏ်နှင့် ယဉ်ကျေးမှုအမွေအနှစ်များ၊ အမျိုးသားရေး လက္ခဏာများ ပျောက်ပျက်သွားစေရန် တိုင်းတစ်ပါး၏ အဆို၊ အက၊ အရေး၊ အတီး၊ အပြောအဆိုများ လွှမ်းမိုးလာအောင် စည်းရုံးသိမ်းသွင်းစေခြင်း၊ လွတ်လပ်စွာ ကိုးကွယ်ခွင့်ပြုထားသော ဘာသာတရား၊ အယူအဆမတူသူများအား ၎င်းတို့၏ တစ်သီးပုဂ္ဂလ ဘာသာစွဲ၊ ပုဂ္ဂိုလ်စွဲ အယူသည်းကာ ပိုမိုသွေးကွဲ စေရန် အသံလွှင့်ဌာနများမှ သွေးဆောင်စည်းရုံးခြင်းတို့ကို ပြုလုပ်လျက်ရှိပါတယ်။ သို့ပါ၍ ပြည်ထောင်စုအဆင့် တာဝန်ထမ်းဆောင်သည့် ဝန်ကြီးများခန့်အပ် တာဝန်ပေးခြင်းအပိုင်းမှာ တပ်မတော်သား ပြည်သူ့လွှတ်တော်ကိုယ်စားလှယ် ဗိုလ်မှူးချုပ်မောင်မောင်အပါအဝင် တပ်မတော်သား ကိုယ်စားလှယ် ၁၄၄ ဦးက တင်သွင်းလာတဲ့ ဖွဲ့စည်းပုံအခြေခံဥပဒေ(၂၀၀၈ ခုနှစ်)အား ဒုတိယအကြိမ် ပြင်ဆင်သည့်ဥပဒေကြမ်းကို ဖွဲ့စည်းပုံအခြေခံဥပဒေပြင်ဆင်ရေး အခန်း(၁၂)ပါ ပြဋ္ဌာန်းချက်နှင့်အညီ ပြင်ဆင် သင့်သည့်ပါ၍ ဥပဒေနှင့်အညီသာ ပြင်ဆင်ရေးဆောင်ရွက်သင့်ပါကြောင်း ဆွေးနွေးရင်း နိဂုံးချုပ် အပ်ပါတယ်။ အားလုံးကို ကျေးဇူးတင်ပါတယ်။</speech>
<speech><mp id="1520">ဦးဦးလှစော(မြောက်ဦးမဲဆန္ဒနယ်၊ ရခိုင်ပြည်နယ်)</mp>နာယကကြီးနဲ့တကွ အားလုံးကို လေးစားပါတယ်။ ကျွန်တော်က မြောက်ဦးမဲဆန္ဒနယ်က ဦးဦးလှစောပါ။ နာယကကြီးခင်ဗျာ။ ကျွန်တော့်အနေနဲ့ကတော့ ဥပဒေအရ သီးခြားတင်သွင်းလာတဲ့ဥပဒေကြမ်း တွေကို ၄၅ ဦးကော်မတီကို ပို့တာကိုမကြိုက်ဘူး။ အဲဒီတော့ ဒီဥပဒေက အောင်မြင်သည် ဖြစ်စေ၊ မအောင်မြင်သည်ဖြစ်စေ သင့်တော်တဲ့၊ နီးစပ်တဲ့အမြန်ဆုံးရှင်းသင့်ပါတယ်။ အဲဒီလို နောက်ကိုပို့လိုက်တယ်ဆိုတာဟာ အများပြည်သူမျှော်လင့်နေတဲ့ ဥပဒေပြုစုရေးကို ကြန့်ကြာစေပါတယ်။ နောက်တစ်ခုက ဥပဒေကြမ်းတင်သွင်းတဲ့လူတွေရဲ့ ဆုံးရှုံးမှုလည်းဖြစ်ပါတယ်။ အဲဒါကိုတော့ စဉ်းစားဖို့ ကောင်းပါတယ်။ နောက် ကျွန်တော်တို့ ဒီဥပဒေကြမ်းကော်မတီအနေနဲ့လည်း ဒီဖွဲ့စည်းပုံပြင်ဆင်ရေးကို Monopolise လုပ်တယ်လို့ မြင်ပါတယ်။ ကျွန်တော့အနေနဲ့ ဒါရိုးရိုးသားသားမြင်တာ။ နောက်တစ်ချက်က ၄၅ ဦးကော်မတီလို့ပြောတဲ့အခါမှာ ကျွန်တော်တို့ပါတီက ဒီဥပဒေကြမ်းကော်မတီမှာ အယုံအကြည်မရှိတဲ့ အတွက်ကြောင့် ထွက်သွားပါပြီ။ ကျွန်တော်တို့အဲဒါကို ကျွန်တော့အနေနဲ့ ဒါကို ၄၂ ဦး ကော်မတီလို့ပဲ သုံးပါမယ်။ သုံးခွင့်ပြုပါ။ နိုင်ငံတော်အတိုင်ပင်ခံပုဂ္ဂိုလ်က ကျွန်တော်တို့ တိုကျိုမှာ ဂျပန်ရဲ့ ဩဇာကြီးတဲ့ သတင်းဌာနတစ်ခုနဲ့ တွေ့တဲ့အခါမှာ တစ်နှစ်အတွင်းမှာ ဖွဲ့စည်းအုပ်ချုပ်ပုံပြင်ဆင်ရေးဟာ ဖြစ်နိုင်မှာမဟုတ်တော့ဘူးလို့ ပြောသွား ပါတယ်။ ဒါကိုကျွန်တော် လက်ခံပါတယ်။ အကြွင်းမဲ့လက်ခံပါတယ်။ ကျွန်တော်တို့ တစ်နှစ်ကျန်တယ် ဆိုပေမယ့် တကယ်တမ်းက ကျွန်တော်တို့ ဒီပြည်ထောင်စုလွှတ်တော်ရဲ့ လုပ်နိုင်တဲ့သက်တမ်းဟာ ၃ လပဲ ရှိပါတယ်။ ဒီ ၃ လအတွင်းမှာ ကျွန်တော်တို့ဒီ အချက်ပေါင်း ၃၀၀ ကျော်နဲ့ ၅၀၀ ကျော်နဲ့ကို ပြင်ဆင်ဖို့ ဆိုတာ ဘယ်လိုမှဖြစ်နိုင်ခြေမရှိဘူးလို့ ကျွန်တော်မြင်ပါတယ်။ အဲဒီတော့ လုပ်သင့်လုပ်ထိုက်တာကို အမြန်ဆုံး လုပ်တာပဲ ကောင်းတယ်လို့မြင်ပါတယ်။ အဲဒီတော့ ကျွန်တော်တို့က Time Frame ပြတ်ပြတ်သားသား ရှိရင်တော့ ပြဿနာမရှိဘူး။ ဘယ်ချိန်ပြီးမှာလဲမသိဘူး။ ဘယ်နားရောက်မှာမှန်းလည်း မသိဘဲနဲ့ ဖွဲ့စည်း အုပ်ချုပ်ပုံ Hole Package မူကြမ်းကို စောင့်ရင်းနဲ့ ကျွန်တော်တို့ မျှော်လင့်နေတဲ့ အင်မတန်အရေးကြီးတဲ့ ၂၆၁ လိုဟာမျိုး လွှတ်တော်ထဲမှာ ပြတ်ပြတ်သားသား မဆွေးနွေးလိုက်ရဘူးဆိုရင် တိုင်းရင်းသားတွေ အတွက် အင်မတန်ကြီးမားတဲ့ ဆုံးရှုံးမှုတစ်ခု ဖြစ်တယ်ဆိုတာကိုလည်း လွှတ်တော်ကိုယ်စားလှယ်အားလုံး နားလည်ဖို့ကောင်းပါတယ်။ နာယကကြီးခင်ဗျာ။ နိုင်ငံရေးလေ့လာသုံးသပ်သူတွေက လွှတ်တော်ဥပဒေပြင်ဆင်ရေးဟာ လွယ်တာက စပြင်ရမယ်လို့ပြောပါတယ်။ အဲဒီတော့ လွယ်တာကစပြင်မယ်ဆိုရင် လက်ခံတယ်ဆိုရင် ဘယ်မူနဲ့ ဆွေးနွေး ကြမလဲဆိုတာနဲ့ ပတ်သက်ပြီးတော့ ကျွန်တော် NCA (၄)နှစ်မြောက်ပွဲမှာ နိုင်ငံ့ခေါင်းဆောင်ကြီး ၂ ဦး ပြောတာကို ကျွန်တော် နည်းနည်းလေးဖတ်ပြချင်ပါတယ်။ ခွင့်ပြုပါ။ ဖက်ဒရယ်စနစ်နဲ့အညီ အာဏာခွဲဝေမှုတွေရှိရမယ်။ သယံဇာတခွဲဝေမှုနဲ့ အခွန်အကောက်ခွဲဝေမှုတွေ ရှိရမယ်။ ဖက်ဒရယ်ယူနစ်တွေ အားလုံးဟာ တန်းတူ ညီတူရှိရမယ်။ ပြည်နယ်တွေမှာ ကိုယ်ပိုင်ပြဋ္ဌာန်းခွင့်ကို အာမခံနိုင်တဲ့ ကိုယ်ပိုင်အခြေခံဥပဒေရှိရမယ်။ ဒါဟာ ကျွန်တော်တို့ရဲ့ နိုင်ငံတော်အတိုင်ပင်ခံ ဒေါ်အောင်ဆန်းစုကြည် လမ်းညွှန်မိန့်ခွန်း ဖြစ်ပါတယ်။ နောက်တစ်ချက်က ပြည်တွင်းငြိမ်းချမ်းရေးတည်ဆောက်ရာမှာ တိုင်းရင်းသားအဖွဲ့ အစည်းတွေ တော်တော်များများ ပြောဆိုနေတာက ကိုယ်ပိုင်ပြဋ္ဌာန်းခွင့်ဖြစ်ပါတယ်။ ဦးစားပေးဖြေရှင်းသင့်တဲ့ ကိစ္စလည်း ဦးစားပေးဆောင်ရွက်သင့်တယ်လို့ ယူဆပါတယ်။ ဒါဟာ ကာကွယ်ရေးဦးစီးချုပ် ဗိုလ်ချုပ်မှူးကြီးမင်းအောင်လှိုင် ပြောတဲ့ မိန့်ခွန်းထဲက ကောက်နုတ်ချက် ဖြစ်ပါတယ်။ ဒီနှစ်ခုဟာ ကျွန်တော်တို့ရဲ့ နိုင်ငံရေးလမ်းညွှန်ချက် ဖြစ်ပါတယ်။ ဒီလမ်းညွှန်ချက်တွေနဲ့အညီ ဖွဲ့စည်းပုံကိုပြင်ဆင်တဲ့အခါမှာ ထည့်သွင်းစဉ်းစားသင့်ပါတယ်။ အဲဒီတော့ ၂၆၁ ဟာ ဒီလမ်းညွှန်ချက် တစ်ခုလုံးနဲ့ အံကိုက်ဖြစ်ပါတယ်။ ကျွန်တော်တို့ ဖက်ဒရယ်အတွက် လည်း အခြေခံအုတ်မြစ်ဖြစ်ပါတယ်။ အဲဒီတော့ ၂၆၁ လို အင်မတန်အရေးကြီးတဲ့ ဥပဒေကြမ်းတစ်ခုကို ဘယ်ချိန်ရောက်မှန်းမသိ နောက်တန်းကို ပို့လိုက်တယ်ဆိုရင် တကယ်လို့ Time Frame က အောက်သွားတယ် ဆိုရင် ၂၆၁ မဆွေးနွေးဘူးဆိုရင် ကျွန်တော်တို့ အများကြီးနစ်နာပါတယ်။ ၂၆၁ ဟာ ပြည်တွင်းငြိမ်းချမ်းရေး ဖြစ်စဉ်နဲ့ ပတ်သက်နေပါတယ်။ ၂၆၁ ဟာ တိုင်းရင်းသားတွေရဲ့ တန်းတူရေးအတွက် အခြေခံကျတဲ့အချက် တစ်ချက်ဖြစ်သလို ဖက်ဒရယ်ကွန်ဖရက် အပြည့်ပါတဲ့ဟာလည်း ဖြစ်ပါတယ်။ ၂၆၁ ကို အကောင်အထည် ဖော်ခြင်းအားဖြင့် ကျွန်တော်တို့တိုင်းပြည်မှာ တိုင်းရင်းသားတွေကြားထဲမှာ နားလည်မှုလွဲတာတွေ၊ ကျွန်တော်တို့ လက်နက်ကိုင်တာပဲ အမှန်တရားလို့ထင်နေတဲ့ အယူအဆကို ကျွန်တော်တို့ ဖြည်းဖြည်း၊ ဖြည်းဖြည်းချင်း ချေဖျက်ဖို့အတွက် ၂၆၁ ဟာ အကောင်းဆုံးဖြစ်ပါတယ်။ အဲဒီလိုဥပဒေတစ်ခုကို ဥပဒေနဲ့လည်းညီပါရဲ့ သားနဲ့ ဟိုးနောက်ကိုပို့လိုက်တယ်ဆိုတာဟာ ဘယ်လိုမှလက်ခံ။</speech>
<speech type="speaker">ဦးဦးလှစော ဒီဟာက ဗိုလ်မှူးချုပ်မောင်မောင် တင်ပြထားတဲ့ အစီရင်ခံစာ အပေါ်မှာ ဆွေးနွေးဖို့ဖြစ်ပါတယ်။ ဆွေးနွေးချက်ကိစ္စနဲ့ တိုက်ရိုက်သက်ဆိုင်တဲ့ကိစ္စကိုပဲ ဆွေးနွေးဖို့ မေတ္တာရပ်ခံလိုပါတယ်။</speech>
<speech><mp id="1520">ဦးဦးလှစော(မြောက်ဦးမဲဆန္ဒနယ်၊ ရခိုင်ပြည်နယ်)</mp>အဲဒီတော့ ကျွန်တော့အနေနဲ့ကတော့ ဒီဗိုလ်မှူးချုပ်မောင်မောင်ရဲ့ အဆိုကို နောက်ကိုပို့တာကိုလည်း ကျွန်တော် လက်မခံပါဘူး။ တွေကို နောက်ကိုပို့တာလည်း လက်မခံပါဘူး။ အသစ်တင်လာတဲ့ ဗိုလ်မှူးချုပ်ရဲ့ အဆိုကို နောက်ကို ပို့တာလည်း လက်မခံပါဘူး။ အဲဒီတော့ ကျွန်တော်က မူအရ ဥပဒေကြမ်းတွေကို နောက်ကိုပို့တာကို ကျွန်တော်ကန့်ကွက်ပါတယ်။ ဥပဒေကြမ်းတွေကို ချက်ချင်းလက်ငင်း သင့်တော်တဲ့အမြန်ဆုံး ဆွေးနွေးသင့်ပါတယ်။ ဒါဟာ ဖွဲ့စည်းပုံအခြေခံဥပဒေနဲ့လည်း ကိုက်ညီပါတယ်။ အဲဒါကို ကျွန်တော် အလေး အနက်ပြောချင်ပါတယ်။ ဒီအခု လောလောဆယ်တင်လာတဲ့ ဥပဒေကြမ်းကော်မတီရဲ့ အဆိုကို ကျွန်တော် ကန့်ကွက်ပါတယ်။ ကျေးဇူးတင်ပါတယ်။</speech>
<speech type="speaker">ဒုတိယဗိုလ်မှူးကြီးမျိုးဝင်းလှိုင် တပ်မတော်သား ပြည်သူ့လွှတ်တော် ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဒုတိယဗိုလ်မှူးကြီးမျိုးဝင်းလှိုင်(တပ်မတော်သား ပြည်သူ့လွှတ်တော်ကိုယ်စားလှယ်)</mp>အားလုံးပဲ မင်္ဂလာပါခင်ဗျာ။ ကျွန်တော်ကတော့ တပ်မတော်သား ပြည်သူ့လွှတ်တော်ကိုယ်စားလှယ် ဒုတိယဗိုလ်မှူးကြီး မျိုးဝင်းလှိုင် ဖြစ်ပါတယ်။ ဗိုလ်မှူးချုပ်မောင်မောင် တပ်မတော်သား ပြည်သူ့လွှတ်တော်ကိုယ်စားလှယ် အပါအဝင် တပ်မတော်သား လွှတ်တော်ကိုယ်စားလှယ် ၁၄၄ ဦးက ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေ(၂၀၀၈ ခုနှစ်)၏ ပုဒ်မ ၄၃၃၊ ပုဒ်မ ၄၃၄၊ ပုဒ်မ ၄၃၅ နှင့် ပြည်ထောင်စု လွှတ်တော် ဆိုင်ရာ နည်းဥပဒေ ၁၃၃ တို့နှင့်အညီ ၁၀-၉-၂၀၁၉ ရက်နေ့ လက်မှတ်ရေးထိုးတင်ပြထားတဲ့ ဖွဲ့စည်းပုံအခြေခံ ဥပဒေကို ဒုတိယအကြိမ်ပြင်ဆင်သည့် ဥပဒေမူကြမ်းနှင့်စပ်လျဉ်းပြီး လေ့လာစိစစ်ရန် ဖွဲ့စည်းခဲ့တဲ့ ဥပဒေ အပေါ်မှာ ကန့်ကွက်ကြောင်း ဆွေးနွေးသွားမှာ ဖြစ်ပါတယ်။ Power Point သုံးစွဲခွင့်ပြုပါရန် နာယကကြီး အား တင်ပြအပ်ပါတယ်။ အစီရင်ခံစာ အပိုဒ် ၆ ပါ ဖော်ပြချက်အရ “ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်သည့် ဥပဒေမူကြမ်းသုံးခုတို့ ရောက်ရှိနေပြီး အဆိုပါမူကြမ်းများတွင်ပါဝင်သည့် ပြင်ဆင်ချက်များအရ ပြည်ထောင်စု သမ္မတမြန်မာနိုင်ငံတော် ဖွဲ့စည်းပုံအခြေခံဥပဒေ (၂၀၀၈ ခုနှစ်) တစ်ခုလုံးအပေါ်မှာ ပြင်ဆင်ခြင်းမဟုတ်ဘဲ ပြဋ္ဌာန်းချက်အချို့ကိုသာ ပြင်ဆင်ဆောင်ရွက်ရန် တင်ပြထားခြင်းကြောင့် လေ့လာတွေ့ရှိရပါသည်”ဟု ကော်မတီ စိစစ်ချက်အနေဖြင့် ဖော်ပြထားပါတယ်။ ဥပဒေမူကြမ်းတစ်ခုချင်းစီတိုင်းတွင် ဖွဲ့စည်းပုံအခြေခံဥပဒေအခန်း(၁၂) ဖွဲ့စည်းပုံအခြေခံဥပဒေပြင်ဆင်ခြင်းအခန်းပါ ပြဋ္ဌာန်းချက်များအတိုင်း တင်ပြထားခြင်းဖြစ်သော်လည်း ကော်မတီကတော့ “ပြင်ဆင်ချက်များသည် ဖွဲ့စည်းပုံအခြေခံဥပဒေတစ်ခုလုံးအပေါ် ပြင်ဆင်ခြင်းမဟုတ်ဘဲ”ဟု အစီရင်ခံစာမှာ ဖော်ပြထားခြင်းဟာ ပုဒ်မ ၄၃၃ အရ ပြဋ္ဌာန်းထားရှိမှုအပေါ်မှာ ကော်မတီအနေဖြင့် ကျော်လွန်ပြီး လွဲမှားစွာစိစစ်ချက် ထုတ်ပြန်ထားတာကို တွေ့ရှိရမှာဖြစ်ပါတယ်။ ဒါဟာ နိုင်ငံတော်ရဲ့ အမြင့်ဆုံးဖြစ်တဲ့ Mother Law ဖြစ်တဲ့ ဖွဲ့စည်းပုံအခြေခံဥပဒေကိုကျော်လွန်ပြီး လွဲမှားစွာစိစစ်ချက် ထုတ်ပြန် ထားခြင်းပဲ ဖြစ်ပါတယ်။ ကော်မတီရဲ့ အစီရင်ခံစာ အပိုဒ် ၈ နှင့် အပိုဒ် ၁၀ တို့ဟာလည်း အခန်း(၁၂) ဖွဲ့စည်းပုံအခြေခံဥပဒေ ပြင်ဆင်ခြင်းအခန်းပါ ပုဒ်မ ၄၃၅ ပြဋ္ဌာန်းချက်ကို ဥပဒေမူကြမ်းလေ့လာစိစစ်ရေးပူးပေါင်းကော်မတီအနေဖြင့် လိုက်နာမှုမရှိတဲ့အတွက် ၎င်းကော်မတီအစီရင်ခံစာအား ကန့်ကွက်ကြောင်း တင်ပြလိုပါတယ်။ ယခု ဗိုလ်မှူးချုပ်မောင်မောင်အပါအဝင် လွှတ်တော်ကိုယ်စားလှယ် ၁၄၄ ဦး လက်မှတ်ရေးထိုး တင်သွင်းထားတဲ့ ဥပဒေကြမ်းပါ အသစ်ဖြည့်စွက်ပြင်ဆင်ရန် တင်ပြထားသော ပုဒ်မ ၂၃၃ ပုဒ်မခွဲ(က)၏ ပုဒ်မခွဲငယ်(၅)နှင့် ပုဒ်မ ၂၆၁ ပုဒ်မခွဲ(က)၏ ပုဒ်မခွဲငယ်(၅)တို့ကို ဖြည့်စွက်ပြဋ္ဌာန်းလိုက်ခြင်းအားဖြင့် ဒီမိုကရေစီဖက်ဒရယ်စနစ် ပြည်ထောင်စုတည်ထောင်ရန် ရည်မှန်းချက်ထားရှိနေတဲ့ လက်ရှိ မိမိတို့နိုင်ငံ အနေဖြင့် အရေးကြီးသော အခန်းကဏ္ဍများအလိုက် နိုင်ငံ့အရေးအရာများမှာ တာဝန်ဝတ္တရားများကို ထမ်းဆောင် ကြတဲ့ ပြည်ထောင်စုဝန်ကြီးများနှင့် တိုင်းဒေသကြီး သို့မဟုတ် ပြည်နယ်လွှတ်တော် ဝန်ကြီးချုပ်များ၏ အရည်အချင်းသတ်မှတ်ချက်အား ပိုမိုပြည့်စုံမှုရှိရန် ဖြည့်စွက်ခြင်းသာဖြစ်ပြီး သို့မှသာ မိမိနိုင်ငံအမျိုးသား အကျိုးစီးပွားအတွက် ၎င်းတို့နှင့်စပ်လျဉ်းပြီး အနာဂတ်မှာ ယုံကြည်စိတ်ချရမှု ပိုမိုဖြစ်ထွန်းလာစေပြီး ၎င်းတို့က နိုင်ငံတော်၊ နိုင်ငံသားများ၊ တိုင်းရင်းသားပြည်သူများ အားလုံးတို့အပေါ်မှာ ထားရှိရမယ့် သစ္စာ စောင့်သိမှုတရား ပိုမိုနက်ရှိုင်းထင်ဟပ်လာစေမှာ ဖြစ်ပါတယ်။ ထို့အတူ ဖွဲ့စည်းပုံအခြေခံဥပဒေ ပုဒ်မ ၁၁ ပြဋ္ဌာန်းချက်ပါအတိုင်း နိုင်ငံတော်အချုပ်အခြာအာဏာရဲ့ ခက်မသုံးဖြာမှာပါဝင်တဲ့ နိုင်ငံတော် အုပ်ချုပ်ရေးအာဏာကိုကျင့်သုံးတဲ့ နိုင်ငံတော်သမ္မတအပါအဝင် ပြည်ထောင်စုအစိုးရအဖွဲ့ဖြင့် ဖွဲ့စည်းဆောင်ရွက်ရပြီး ပြည်ထောင်စုဝန်ကြီးများဟာ နိုင်ငံတော်၏ အုပ်ချုပ်ရေး အာဏာကို လက်တွေ့ကျင့်သုံးစေရသောကြောင့် နိုင်ငံတော်နှင့် နိုင်ငံသားများ၊ တိုင်းရင်းသား ပြည်သူ လူထုများအပေါ် သစ္စာစောင့်သိမှုဟာ အလွန်အရေးကြီးပါတယ်။ ၎င်းတို့နိုင်ငံတော်အပေါ်မှာ ထားရှိတဲ့ သစ္စာတရားပျက်ပြားပါက နိုင်ငံတော်ရဲ့ အချုပ်အခြာအာဏာ တည်တံ့ခိုင်မြဲမှုဆုံးရှုံးစေနိုင်ခြင်း၊ နိုင်ငံသား များနှင့်တိုင်းရင်းသား ပြည်သူတို့အပေါ်မှာထားရှိရမည့် သစ္စာတရားပျက်ပြားပါက တိုင်းရင်းသား စည်းလုံး informimi ninfomotorolerasof mino rinnocnou ယနေ့ ကမ္ဘာပေါ်မှာရှိတဲ့ နိုင်ငံတိုင်းဟာ မိမိနိုင်ငံအမျိုးသား အကျိုးစီးပွားအတွက် ထာဝစဉ်ဦးတည် ဆောင်ရွက်နေတာကို သတိမူရမှာဖြစ်တဲ့အတွက် ပြည်ထောင်စုဝန်ကြီးများအနေဖြင့် မိမိနိုင်ငံတော်၊ မိမိနိုင်ငံသားနှင့် တိုင်းရင်းသားပြည်သူများအပေါ်မှာ သစ္စာစောင့်သိရုံသာမက နိုင်ငံရပ်ခြားကိစ္စရပ်များနှင့် ပတ်သက်ပြီး နိုင်ငံခြားနှင့်လျှို့ဝှက်ဆက်စပ်မှုမရှိစေရန်၊ တိုင်းတစ်ပါး ဩဇာခံမဖြစ်စေရန်၊ ၎င်းတို့ရဲ့ ဇနီး၊ သားသမီးတစ်ဦးဦးနှင့် နိုင်ငံခြားသားတစ်ဦးဦး ဆွေမျိုးတော်စပ်မှုကို အကြောင်းပြုပြီး မိမိတို့နိုင်ငံကို သူလျှို အလုပ်မခံရစေရန်၊ နိုင်ငံတော်အပေါ် သစ္စာဖောက်မှုမခံရစေရန်၊ မိမိတို့ရဲ့ ပြည်တွင်းရေးရာကိစ္စရပ်များ ပြည်ပနိုင်ငံများမှ နည်းလမ်းတစ်မျိုးမျိုးဖြင့် ဝင်ရောက်စွက်ဖက်ခြင်း မပြုနိုင်စေရန်တို့မှာ အထူးအရေးကြီး သလို နိုင်ငံတော်အနေနဲ့လည်း မိမိနိုင်ငံအမျိုးသားအကျိုးစီးပွားအတွက် ၎င်းကိစ္စရပ်များကို လုံးဝမဖြစ် ပေါ်စေရန် ကြိုတင်ကာကွယ်တားဆီးနိုင်ဖို့ကလည်း အထူးလိုအပ်လှပါတယ်။ မိမိတို့နိုင်ငံရဲ့ ခေတ်အဆက်ဆက်ဖြတ်သန်းခဲ့ရတဲ့ နောက်ခံသမိုင်းကြောင်း အတွေ့အကြုံများအရ မတူညီတဲ့ကွဲပြားခြားနားမှုတွေနဲ့အတူ အမျိုးမျိုးသော ပဋိပက္ခများ တည်ရှိနေရခြင်းရဲ့ နောက်ကွယ် အကျိုးဆက်များနှင့် လက်ရှိ မိမိတို့နိုင်ငံပကတိအနေအထားရ ရင်ဆိုင်ဖြေရှင်းနေရတဲ့ ပြည်တွင်းပဋိပက္ခများ၊ ပြည်ပဖိအားများဟာလည်း မိမိနိုင်ငံအမျိုးသားအကျိုးစီးပွားနှင့် တိုက်ရိုက်သက်ဆိုင်နေပြီး ဒို့တာဝန် အရေး သုံးပါးကို ထိခိုက်စေတာဖြစ်လို့ ဘက်ပေါင်းစုံမှ လုံခြုံမှုရှိအောင် ကာကွယ်တားဆီးနိုင်ဖို့ ဆောင်ရွက်ရမှာ ဖြစ်ပါတယ်။ မြန်မာနိုင်ငံဟာ ပြည်တွင်းသစ္စာဖောက်များကြောင့် ကိုလိုနီနယ်ချဲ့တို့ရဲ့ လက်အောက်ကို ကျရောက်ခဲ့ပြီး အချုပ်အခြာအာဏာကို လက်လွတ်ဆုံးရှုံးရမည့် အခြေအနေမျိုး ဆိုက်ရောက်တဲ့အတွက် တပ်မတော်က ကွယ်ပေးခဲ့ရတဲ့ သာဓကတွေလည်း ထင်ရှားစွာရှိခဲ့ပြီး ဖြစ်ပါတယ်။ မိမိတို့၏ ပြည်တွင်းရေးမှာ နိုင်ငံခြားမှ ဝင်ရောက်မစွက်ဖက်နိုင်ရေးအတွက် ၁၉၄ရ ခုနှစ်၊ ဖွဲ့စည်းအုပ်ချုပ်ပုံအခြေခံဥပဒေပုဒ်မ ၇၄ ပုဒ်မခွဲ(၁) ပုဒ်မခွဲငယ်(က)မှာလည်း ပြဋ္ဌာန်းထားရှိခဲ့ကြောင်း သမိုင်းမှာ အထင်အရှားရှိခဲ့ပြီး ဖြစ်ပါတယ်။ ဒါကြောင့် အထက်မှာတင်ပြခဲ့သလို မတူကွဲပြားမှုများနှင့် တိုင်းရင်းသားလူမျိုးပေါင်းစုံ ပေါင်းစည်း နေထိုင်ကြတဲ့ မိမိနိုင်ငံ အမျိုးသားအကျိုးစီးပွားနှင့် ပြည်တွင်းပြည်ပအန္တရာယ်များ၊ တိုင်းတစ်ပါးနိုင်ငံ များရဲ့ အမျိုးသားအကျိုးစီးပွား ဖော်ဆောင်နေမှုများ စသည်တို့နှင့်စပ်လျဉ်းပြီး နိုင်ငံတော်ရဲ့ အုပ်ချုပ်ရေး အာဏာကို လက်တွေ့ကျင့်သုံးနေသော ပြည်ထောင်စုအစိုးရအဖွဲ့ အနေဖြင့် အထက်ဖော်ပြပါကိစ္စရပ်များ မဖြစ်ပွားစေရန် ဖွဲ့စည်းပုံအခြေခံဥပဒေ ပုဒ်မ ၅၈ အရ နိုင်ငံသားအားလုံးရဲ့ အထွတ်အထိပ်မှာ နေရာယူ ထားတဲ့ နိုင်ငံတော်သမ္မတအား ဖွဲ့စည်းပုံအခြေခံဥပဒေ ပုဒ်မ ၂၃၂ ပုဒ်မခွဲ(ဇ)အရ တာဝန်ခံရမယ့် ပြည်ထောင်စု ဝန်ကြီးများအတွက် ပြဋ္ဌာန်းတဲ့ အရည်အချင်းသတ်မှတ်ချက်မှာ မပါဝင်သေးသောကြောင့် အသစ်ဖြည့်စွက် တင်ပြခြင်းဖြစ်ပါတယ်။ နာယကကြီးခင်ဗျာ။ ဥပဒေမူကြမ်း ၃ ရပ်ကို ပြင်ဆင်ရေးပူးပေါင်းကော်မတီရဲ့ လုပ်ငန်းစဉ်အားလုံးမှာ ပြီးဆုံးပြီး ထည့်သွင်းလာမည့် ဥပဒေမူကြမ်းနဲ့အတူ တစ်ပြိုင်တည်းယှဉ်တွဲ၍ လွှတ်တော်သို့ တင်သွင်း နိုင်ရေး ဆောင်ရွက်သင့်ပါကြောင်း သဘောထားမှတ်ချက် အစီရင်ခံစာအား ကန့်ကွက်ပါကြောင်းနှင့် ဖွဲ့စည်းပုံအခြေခံ ဥပဒေအခန်း(၁၂)ပါ ပြဋ္ဌာန်းချက်အတိုင်း တင်သွင်းလာသော ဥပဒေမူကြမ်းကို ဆက်လက် ဆွေးနွေးကာ မိမိနိုင်ငံ အမျိုးသားအကျိုးစီးပွားအတွက် အမြန်ဆုံးပြဋ္ဌာန်းနိုင်ရေး ဆောင်ရွက်သင့်ပါကြောင်း တင်ပြရင်းနဲ့ နိဂုံးချုပ်အပ်ပါတယ်။ အားလုံးကို လေးစားပါတယ်။</speech>
<speech type="speaker">ဦးစိုင်းသန်းနိုင် ကရင်ပြည်နယ် မဲဆန္ဒနယ်အမှတ်(၅) ဆွေးနွေးဖို့ဖြစ်ပါတယ်။</speech>
<speech><mp id="196">ဦးစိုင်းသန်းနိုင်(မဲဆန္ဒနယ်အမှတ်-၅၊ ကရင်ပြည်နယ်)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့် အားလုံးမင်္ဂလာပါ ခင်ဗျာ။ ကျွန်တော်ကတော့ ကရင်ပြည်နယ်မဲဆန္ဒနယ် အမှတ်(၅) က ဦးစိုင်းသန်းနိုင်ဖြစ်ပါတယ်။ ကျွန်တော့အနေနဲ့ ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်သည့် ဥပဒေမူကြမ်း လေ့လာစိစစ်ရေးပူးပေါင်းကော်မတီ (၆၉/၂၀၁၉) ရဲ့ လေ့လာတွေ့ရှိချက်နဲ့ သဘောထားမှတ်ချက်အစီရင်ခံစာအပေါ် ကန့်ကွက်ဆွေးနွေးသွားမှာ ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ ပူးပေါင်းကော်မတီရဲ့ အစီရင် ခံစာကို လေ့လာကြည့်တဲ့အခါ ယခုတပ်မတော်သား ပြည်သူ့လွှတ်တော်ကိုယ်စားလှယ် ဗိုလ်မှူးချုပ် မောင်မောင်အပါအဝင် လွှတ်တော်ကိုယ်စားလှယ် ၁၄၄ ဦးတို့ရဲ့ ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်ရန်တင်သွင်းတဲ့ ဥပဒေမူကြမ်းကို ယခင် ဦးသိန်းထွန်း၊ ကျောင်းကုန်းမဲဆန္ဒနယ် အပါအဝင် ကိုယ်စားလှယ် ၁၄၃ ဦးက တင်သွင်းတဲ့ ဥပဒေမူကြမ်း၊ ဒေါက်တာမောင်သင်း၊ မိတ္ထီလာမဲဆန္ဒနယ် အပါအဝင် ကိုယ်စားလှယ် ၁၄၅ ဦးတို့က တင်သွင်းတဲ့ ဥပဒေမူကြမ်းတို့နဲ့အတူ ပြင်ဆင်ရေးပူးပေါင်းကော်မတီရဲ့ လုပ်ငန်းစဉ်ထဲမှာ ထည့်သွင်းဆောင်ရွက်သွားမယ်ဆိုတဲ့ သဘောထားကို တွေ့ရှိရပါတယ်။ လေးစားအပ်ပါသော နာယကကြီးခင်ဗျာ။ မိမိအနေနဲ့ ဖွဲ့စည်းပုံအခြေခံဥပဒေပြင်ဆင်ရေး ပူးပေါင်း ကော်မတီ ၄၅ ဦးကော်မတီရဲ့ အစီရင်ခံစာတင်သွင်းစဉ်ကတည်းက သဘောမတူပါကြောင်း တင်ပြ အချက်ပေါင်းက ၃,၇၆၅ ချက်၊ နောက်ပိုင်းမှ ထပ်မံတင်သွင်းလာတဲ့အချက်၊ တင်သွင်းလာဦးမယ့် အချက် တွေနဲ့ ပေါင်းလိုက်ရင် ပြင်ဆင်ရန်အချက်တွေဟာ ယခုထက်ပိုမိုများပြားလာဦးမှာ သေချာပါတယ်။ ဖွဲ့စည်းပုံအခြေခံဥပဒေ ပြင်ဆင်ရေးပူးပေါင်းကော်မတီနဲ့ ဥပဒေမူကြမ်း လေ့လာစိစစ်ရေးပူးပေါင်းကော်မတီက ယခုကာလအထိ မိမိတို့ရဲ့ ဆောင်ရွက်ရမယ့်လုပ်ငန်းတာဝန်တွေကို ဘယ်အတိုင်းအတာအထိ ဆောင်ရွက် ထားရှိပြီးဖြစ်ပါသလဲ။ လွှတ်တော်သက်တမ်းက ၁ နှစ်စွန်းစွန်းသာ ကျန်ပါတော့တယ်။ ရွေးကောက်ပွဲအကြို မဲဆွယ်စည်းရုံးတဲ့ကာလအပါအဝင် ရွေးကောက်ပွဲကာလ၊ ပုံမှန်အစည်းအဝေး တစ်ခုနဲ့ တစ်ခုကြားမှာ လွှတ်တော်ရပ်နားထားတဲ့ကာလ၊ အဲဒါတွေနုတ်လိုက်ရင် လွှတ်တော်အစည်းအဝေး ကျင်းပမယ့်ရက်က ဘယ်လောက်မှမရှိတော့ပါဘူး။ ပြင်ဆင်ရန်အချက်ပေါင်းက ၃,၀၀၀ ကျော် ၄,၀၀၀ နီးပါး၊ လက်တွေ့ ဆောင်ရွက်ဖို့ ဖြစ်နိုင်၊ မဖြစ်နိုင်၊ ကမန်းကတမ်းနဲ့ မဖြစ်မနေ ဆောင်ရွက်ခဲ့ရင်တောင် ကောင်းမွန်ပြည့်စုံတဲ့ ရလဒ် ရလာမှာမဟုတ်ဘူးလို့ပဲ ကျွန်တော့အနေနဲ့ မြင်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ ယခု ဗိုလ်မှူးချုပ်မောင်မောင် ဦးဆောင်တင်သွင်းတဲ့ ဖွဲ့စည်းပုံအခြေခံဥပဒေပြင်ဆင်ရေး ဥပဒေမူကြမ်းသည် ယခင် ဦးသိန်းထွန်းနဲ့ အဖွဲ့၊ ဒေါက်တာမောင်သင်းနဲ့အဖွဲ့တို့ တင်သွင်းတဲ့ ဥပဒေမူကြမ်းတို့လိုပဲ (၂၀၀၈ ခုနှစ်) ဖွဲ့စည်းပုံအခြေခံဥပဒေ အခန်း(၁၂) ပါ ပြဋ္ဌာန်းချက်များနဲ့အညီ ဆောင်ရွက်ခဲ့ကြခြင်းဖြစ်ပါတယ်။ ဖွဲ့စည်းပုံအခြေခံဥပဒေ အခန်း(၁၂) ဖွဲ့စည်းပုံအခြေခံဥပဒေပြင်ဆင်ခြင်းအခန်း ပုဒ်မ ၄၃၃ ခြေဆင်းမှာ ပြဋ္ဌာန်းချက်တစ်ရပ်ရပ်ကို ပြင်ဆင်လို ပါကလို့ ဖော်ပြထားတဲ့အတွက် ပြဋ္ဌာန်းချက်တစ်ရပ်ချင်းအလိုက် ဆောင်ရွက်နိုင်တဲ့ အဓိပ္ပာယ် ဖြစ်ပါတယ်။ ဖွဲ့စည်းပုံအခြေခံဥပဒေ တစ်အုပ်လုံးက ပြင်ဆင်လိုတဲ့အချက်တွေကို စုစည်းပြီးတော့ ဥပဒေမူကြမ်းတစ်ခု အဖြစ် ပြုစုပြီး ဆောင်ရွက်ရမယ်လို့ ပြဋ္ဌာန်းထားရှိခြင်း မရှိပါဘူး။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ လွှတ်တော်ကိုယ်စားလှယ် တစ်ယောက်စီတိုင်းမှာ လွှတ်တော်သက်တမ်းအတွင်း ဖွဲ့စည်းပုံအခြေခံဥပဒေအပါအဝင် တည်ဆဲဥပဒေတိုင်းရဲ့ ဘယ်ပုဒ်မ၊ ဘယ်အပိုဒ်ကိုမဆို သတ်မှတ်စည်းမျဉ်းစည်းကမ်းများနှင့်အညီ ပြင်ဆင်တင်သွင်းခွင့် ရှိပါတယ်။ အဲဒီလိုသတ်မှတ်စည်းကမ်းချက်များနဲ့အညီ တင်သွင်းလာခြင်းကို ခွင့်မပြုခြင်း၊ နှောင့်နှေးကြန့်ကြာအောင် ဆောင်ရွက်ခြင်းဟာ လွှတ်တော်ကိုယ်စားလှယ်များရဲ့ အခွင့်အရေးကို မျက်ကွယ်ပြုခြင်း၊ ဥပဒေကို ကျော်လွန်ဆောင်ရွက်ခြင်းသာလျှင် ဖြစ်ပါတယ်။ လွှတ်တော်ကိုယ်စားလှယ်တိုင်းဟာ ပြင်ဆင်ရန်တင်သွင်း လာတဲ့ အချက်တိုင်းအပေါ် ပါဝင်ဆွေးနွေးခွင့်ရှိပါတယ်။ အချက်တိုင်းအပေါ် ဆွေးနွေးလိုတဲ့ကိုယ်စားလှယ် များကိုလည်း ဆွေးနွေးနိုင်အောင် အခွင့်အရေးပေးရပါလိမ့်မယ်။ ထောင်ချီ ရှိနေတဲ့ ပြင်ဆင်ရန်အချက်ကို စုစည်းပြီးတော့ ဥပဒေမူကြမ်းတစ်ခုအဖြစ်ပြုစုပြီး တစ်ချိန်တည်း တင်သွင်းလာရင် ကိုယ်စားလှယ်တစ်ဦး အနေနဲ့ အချက်တိုင်းအပေါ် ပါဝင်ဆွေးနွေးခွင့် ရနိုင်တော့မှာမဟုတ်ပါဘူး။ ဒီလိုဆွေးနွေးခွင့်မရခြင်း၊ ဆွေးနွေးချိန်မရခြင်းဟာ လွှတ်တော်ကိုယ်စားလှယ်ရဲ့ အခွင့်အရေး ဆုံးရှုံးခြင်း သာလျှင် ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးနဲ့ ပြည်ထောင်စုလွှတ်တော် ကိုယ်စားလှယ် များခင်ဗျာ။ ကော်မတီရဲ့ လက်ရှိဆောင်ရွက်ချက်၊ ဆောင်ရွက်ရမယ့် လုပ်ငန်းပမာဏနဲ့ ကျန်ရှိတဲ့ ဖြစ်နိုင်ခြေအလားအလာ၊ အထူးသဖြင့် ဖွဲ့စည်းပုံအခြေခံဥပဒေကို ကျော်လွန် ဆောင်ရွက်ခဲ့မှုနဲ့ လွှတ်တော်ကိုယ်စားလှယ်များရဲ့ အခွင့်အရေးဆုံးရှုံးမှုစတဲ့ အချက်တွေကြောင့် ဖွဲ့စည်းပုံ အခြေခံဥပဒေကို ဒုတိယအကြိမ်ပြင်ဆင်တဲ့ ဥပဒေမူကြမ်း လေ့လာစိစစ်ရေးပူးပေါင်းကော်မတီ(၆၉/၂၀၁၉)ရဲ့ လေ့လာ တွေ့ရှိချက်နဲ့ သဘောထားမှတ်ချက် အစီရင်ခံစာအပေါ် သဘောမတူကန့်ကွက်ပါကြောင်း တင်ပြရင်း နိဂုံးချုပ် အပ်ပါတယ်ခင်ဗျာ။ အားလုံးကို ကျေးဇူးတင်ပါတယ်ခင်ဗျာ။</speech>
<speech type="speaker">ဒုတိယဗိုလ်မှူးကြီးဇော်မျိုးထက် တပ်မတော်သားပြည်သူ့လွှတ်တော် ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဒုတိယဗိုလ်မှူးကြီးဇော်မျိုးထက်(တပ်မတော်သားပြည်သူ့လွှတ်တော်ကိုယ်စားလှယ်)</mp>အားလုံး မင်္ဂလာပါခင်ဗျာ။ ကျွန်တော်ကတော့ တပ်မတော်သားပြည်သူ့လွှတ်တော် ကိုယ်စားလှယ် ဒုတိယဗိုလ်မှူးကြီး ဇော်မျိုးထက် ဖြစ်ပါတယ်။ ကျွန်တော့အနေနဲ့ တပ်မတော်သား ပြည်သူ့လွှတ်တော်ကိုယ်စားလှယ် ဗိုလ်မှူးချုပ် မောင်မောင်အပါအဝင် တပ်မတော်သားလွှတ်တော် ကိုယ်စားလှယ် ၁၄၄ ဦးက လက်မှတ်ရေးထိုး တင်ပြ ထားတဲ့ ပြည်ထောင်စုသမ္မတ မြန်မာနိုင်ငံတော်ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်သည့် ဥပဒေမူကြမ်းပါပုဒ်မ ၂၆၁ ပုဒ်မခွဲ(က) နဲ့စပ်လျဉ်းပြီး ဆွေးနွေးမှာဖြစ်ပါတယ်။ Power Point သုံးစွဲခွင့် ပြုပါရန် တင်ပြအပ်ပါတယ်။ နာယကကြီးခင်ဗျာ။ ဒီပုဒ်မကို ပြင်ဆင်ရတဲ့အကြောင်းကတော့ မိမိနိုင်ငံရဲ့ ပြည်တွင်းရေးအပေါ် ပြည်ပနိုင်ငံများက ဝင်ရောက်စွက်ဖက် နှောင့်ယှက်မှုများ မရှိနိုင်စေဖို့ဖြစ်ပါတယ်။ ပုဒ်မ ၂၆၁ ပုဒ်မခွဲ(က)ရဲ့ မူလပြဋ္ဌာန်းချက်ကိုတော့ Power Point မှာ တင်ပြထားပါတယ်။ ယခုပြင်ဆင်ရန် တင်ပြချက်ကတော့ ပုဒ်မ ၂၆၁ ပုဒ်မခွဲ(က) ပုဒ်မခွဲငယ်(၄)ရဲ့နောက်မှာ ပုဒ်မခွဲငယ်(၅) mais moinsimfon nimfoman nosnosu noforformin ogni caso oo သော်လည်းကောင်း၊ မိမိ၏ တရားဝင် သားသမီးတစ်ဦးဦးသော်လည်းကောင်း၊ ထိုတရားဝင်သားသမီး တစ်ဦးဦး၏ ဇနီး သို့မဟုတ် ခင်ပွန်းသော် လည်းကောင်း နိုင်ငံခြားအစိုးရ၏ ကျေးဇူးသစ္စာတော်ကို ခံယူ စောင့်ရှောက် ရိုသေသူ သို့မဟုတ် နိုင်ငံခြား အစိုးရ၏ လက်အောက်ခံဖြစ်သူ သို့မဟုတ် တိုင်းတစ်ပါး၏ နိုင်ငံသားဖြစ်သူများ မဖြစ်စေရ။ ထိုသူများသည် နိုင်ငံခြားအစိုးရ၏ လက်အောက်ခံဖြစ်သူသော်လည်းကောင်း၊ တိုင်းတစ်ပါး၏ နိုင်ငံသားသော် လည်းကောင်း ခံစားရသော အခွင့်အရေးများနှင့် ကျေးဇူးခံစားခွင့်များကို ခံစားနိုင်ခွင့်ရှိသူများ မဖြစ်စေရလို့ ဖြစ်ပါတယ်။ နာယကကြီးခင်ဗျာ။ တိုင်းဒေသကြီး သို့မဟုတ် ပြည်နယ်တစ်ခုရဲ့ ဝန်ကြီးချုပ်တာဝန်ထမ်းဆောင် ရသူဟာ သက်ဆိုင်ရာတိုင်းဒေသကြီး သို့မဟုတ် ပြည်နယ်ရဲ့ အမြင့်ဆုံးအုပ်ချုပ်ရေးအာဏာ ရရှိထားသူ ဖြစ်ပါတယ်။ ဝန်ကြီးချုပ်တစ်ဦးဟာ တိုင်းဒေသကြီး သို့မဟုတ် ပြည်နယ်ရဲ့ အစိုးရအဖွဲ့ ဖွဲ့စည်းရာမှာ နိုင်ငံတော်သမ္မတနဲ့ တိုက်ရိုက်ညှိနှိုင်း ဆောင်ရွက်ခွင့်ရှိသူလည်း ဖြစ်ပါတယ်။ တိုင်းဒေသကြီး သို့မဟုတ် ပြည်နယ်လွှတ်တော်က ပြဋ္ဌာန်းလိုက်တဲ့ ဥပဒေများကို ဝန်ကြီးချုပ်က လက်မှတ်ရေးထိုးပြီး အတည်ပြုဖို့ အာဏာကိုလည်း အပ်နှင်းထားပါတယ်။ ဒီအပြင် တိုင်းဒေသကြီး သို့မဟုတ် ပြည်နယ်ရဲ့ နှစ်စဉ်ဘဏ္ဍာငွေ အရအသုံးကို စီမံဆောင်ရွက်ခွင့်လည်း ရရှိထားပါတယ်။ ပညာရေး၊ ကျန်းမာရေး၊ လမ်းပန်းဆက်သွယ်ရေး၊ လျှပ်စစ်ဓာတ်အား၊ ရေရရှိရေး၊ မြေယာစိုက်ပျိုးရေး၊ စက်မှုလက်မှု စတဲ့ကိစ္စရပ်များအပြင် သက်ဆိုင်ရာ တိုင်းဒေသကြီး သို့မဟုတ် ပြည်နယ်အတွင်းမှာရှိတဲ့မြို့၊ ရပ်ကွက်၊ ကျေးရွာအုပ်စု၊ ကျေးရွာများရဲ့ နယ်နိမိတ် ပြင်ဆင်ပြောင်းလဲ ဖွဲ့စည်းပယ်ဖျက်သတ်မှတ်ခြင်းတို့ ဆောင်ရွက်နိုင်ဖို့ အခြေခံကျတဲ့အခွင့်အာဏာ အတော်များများကို ဆောင်ရွက်ခွင့်ရှိသူ ဖြစ်ပါတယ်။ ဒါ့အပြင် ဖွဲ့စည်းပုံအခြေခံဥပဒေဇယား ၅ မှာပါတဲ့ အခွန်အခများ ကောက်ခံခြင်းဆိုင်ရာကိစ္စများကို စီမံခန့်ခွဲပိုင်ခွင့်ရှိတဲ့ အမြင့်ဆုံးအာဏာရှိသူလည်း ဖြစ်ပါတယ်။ ဖွဲ့စည်းပုံအခြေခံဥပဒေပုဒ်မ ၁၇၈ အရလည်း တိုင်းဒေသကြီး သို့မဟုတ် ပြည်နယ်လွှတ်တော်ရဲ့ အထူးအစည်းအဝေးများ၊ အရေးပေါ်အစည်းအဝေးများကို ခေါ်ယူလုပ်နိုင်ခွင့်လည်းရှိတဲ့အတွက် ဥပဒေပြုရေးမှာလည်း ကြီးမားတဲ့သြဇာရှိပါတယ်။ ဒါဟာ ဝန်ကြီးချုပ် တစ်ဦးရဲ့ လုပ်ပိုင်ခွင့်အာဏာ အကြမ်းဖျင်းလောက်ပဲ ဖြစ်ပါတယ်။ အခုလိုကျယ်ပြန့်တဲ့ အုပ်ချုပ်ရေး အာဏာကို ကျင့်သုံးခွင့်ရှိတဲ့ ဝန်ကြီးချုပ်တစ်ဦးဟာ သက်ဆိုင်ရာ တိုင်းဒေသကြီး သို့မဟုတ် ပြည်နယ်ရဲ့ကံကြမ္မာကို လွှမ်းမိုး ဖန်တီးနိုင်သူပဲ ဖြစ်ပါတယ်။ ဒီလိုပုဂ္ဂိုလ်မျိုးဟာ မိမိရဲ့ တိုင်းဒေသကြီး၊ ပြည်နယ်ထဲက ပြည်သူလူထုရဲ့ အကျိုးစီးပွားကို ပြည်ထောင်စုမြန်မာနိုင်ငံတော်ရဲ့ အကျိုးစီးပွားကိုသာ ကိုယ်၊ နှုတ်၊ နှလုံး သုံးပါးလုံးက ဦးတည်ရှေးရှု ဆောင်ရွက်ရမှာဖြစ်သလို သစ္စာစောင့်သိ ရိုသေရမှာလည်း ဖြစ်ပါတယ်။ ဒါကြောင့် ဝန်ကြီးချုပ် တစ်ဦးအပေါ်မှာ ပြည်ပနိုင်ငံရဲ့ သြဇာသက်ရောက်မှု၊ အရိပ်ကျလွှမ်းမိုးမှုမှ ကင်းရှင်းရန် အထူးလိုအပ်ပါတယ်။ ပြည်ထောင်စုကြီးမှာပါဝင်တဲ့ ပြည်နယ်များနဲ့ တချို့သောတိုင်းဒေသကြီးများဟာ အိမ်နီးချင်းနိုင်ငံ များနဲ့ နယ်နိမိတ်ထိစပ်နေပါတယ်။ ပထဝီစီးပွားရေးအရ ထိုတိုင်းဒေသကြီးများနဲ့ ပြည်နယ်များဟာ နီးစပ်ရာ အိမ်နီးချင်းနိုင်ငံများနဲ့ ဆက်သွယ်ဆောင်ရွက်ရတာရှိသလို အခြားနိုင်ငံများနဲ့လည်း ဆက်သွယ်ဆောင်ရွက် နေရတာ ဓမ္မတာပဲဖြစ်ပါတယ်။ လူ့သဘောသဘာဝအရ လူသားများဟာ မိသားစုအပေါ် ချစ်ခင်မြတ်နိုး တန်ဖိုးထား ဦးစားပေးတတ်ပါတယ်။ ဝန်ကြီးချုပ်တာဝန် ထမ်းဆောင်သူ သို့မဟုတ် ယင်းပုဂ္ဂိုလ်ရဲ့ မိသားစုဝင်တစ်ဦးဦးဟာ အိမ်နီးချင်းနိုင်ငံ သို့မဟုတ် တခြားသော နိုင်ငံခြားတိုင်းပြည်များရဲ့ ကျေးဇူး သစ္စာတော်ကို ခံစားခဲ့မိရင်၊ ခံစားဖူးခဲ့ရင် ဒီကျေးဇူးတရားများကို ထောက်ထားပြီး ပြည်ပနိုင်ငံအပေါ် အပေါ် အကျပ်ကိုင်တာမျိုးတွေရှိလာနိုင်ပါတယ်။ ဒီလို ဖိအားတွေပေးလာရင် သက်ဆိုင်ရာ တိုင်းဒေသကြီး သို့မဟုတ် ပြည်နယ်ရဲ့ လုံခြုံရေးကို ထိခိုက်လာနိုင်ပါတယ်။ ဒီအကျိုးဆက်ကြောင့် အမှန်တကယ်ဆုံးရှုံး နစ်နာမှုရှိလာမှာကတော့ ပြည်နယ်အတွင်းမှာရှိတဲ့ ပြည်သူများသာမက ပြည်ထောင်စုမြန်မာနိုင်ငံတော် အတွင်းမှာရှိတဲ့ ပြည်သူလူထုတစ်ရပ်လုံးဟာလည်း ပါဝင်သွားမှာဖြစ်ပါတယ်။ ဒီအတွက် အရေးယူရတာ၊ အပြစ်ပေးရတာတွေ ပေါ်ပေါက်လာရင် သမိုင်းမှာ အမည်းစက်ထင်ကျန်ရစ်မှာ ဖြစ်ပါတယ်။ ပစ္စုပ္ပန်မှာလည်း နိုင်ငံသားများရဲ့ နစ်နာဆုံးရှုံးမှုဟာ အဆပေါင်းများစွာ ပေးဆပ်ရမှာဖြစ်ပါတယ်။ နာယကကြီးခင်ဗျာ။ မြန်မာနိုင်ငံဟာ ပြည်ထောင်စုနိုင်ငံတစ်ခုဖြစ်တဲ့အတွက် တိုင်းရင်းသား ၁၃၅ မျိုးအပါအဝင် နိုင်ငံသားအားလုံး စုပေါင်းရောနှော နေထိုင်ကြတာဖြစ်ပါတယ်။ တိုင်းဒေသကြီး သို့မဟုတ် ပြည်နယ်တစ်ခုအတွင်းမှာ လူမျိုးစုံ၊ ဘာသာစုံ စုပေါင်းနေထိုင်ကြရတာဖြစ်တဲ့အတွက်ကြောင့် ဝန်ကြီးချုပ် တစ်ဦးရဲ့ အုပ်ချုပ်မှုမှာ မည်သည့်ခွဲခြားဆက်ဆံမှုမျိုးမျှ မရှိရဘဲ ဖွဲ့စည်းပုံအခြေခံဥပဒေပုဒ်မ ၃၄၈ အတိုင်း တိကျစွာ လိုက်နာဆောင်ရွက်မှာဖြစ်ပါတယ်။ ပြည်နယ်များနဲ့ တချို့သောတိုင်းဒေသကြီးမှာ နေထိုင်တဲ့ လူမျိုးစုတစ်စုဟာ အိမ်နီးချင်နိုင်ငံတစ်ခုအတွင်းမှာနေထိုင်တဲ့ လူမျိုးစုတစ်စုနဲ့ နီးစပ်မှု ရှိနေတတ်ပါတယ်။ တစ်ခါတစ်ရံ ပြည်ပဖိအားကြောင့် အဲ့ဒီလိုလူမျိုးစုတစ်စုအပေါ်မှာ ဆန္ဒာဂတိ၊ ဘယာဂတိ လိုက်စားမိတာမှ တိုင်းရင်းသားစည်းလုံးညီညွတ်ရေးကိုလည်း ထိခိုက်နိုင်ပါတယ်။ မိသားစုကိုယ်ကျိုးစီးပွား ပတ်သက်မှုကနေ ပထဝီနိုင်ငံရေးထိခိုက်မှုအထိ ဂယက်ရိုက်လာနိုင်တာကြောင့် ယခုတင်ပြပါ အသစ်ဖြည့်စွက်ချက်ကို အတည်ပြုနိုင်ရန် အထူးအရေးကြီးလှပါတယ်။ သို့ပါ၍ အထက်ပါ သတ်မှတ်ပြဋ္ဌာန်းချက်ဟာ ပြည်ထောင်စုအတွင်း မှီတင်းနေထိုင်ကြတဲ့ တိုင်းရင်းသား ပြည်သူတစ်ရပ်လုံးရဲ့ အကျိုးစီးပွား ထိခိုက်နစ်နာဆုံးရှုံးမှုမရှိစေဖို့ ဟန့်တားကာကွယ်ရာ ရောက်တဲ့အတွက် အမြန်ဆုံးအတည်ပြုပေးသင့်ပါကြောင်း တင်ပြလိုက်ရပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဒုတိယဗိုလ်မှူးကြီး ဒေါ်စန်းသီတာခင် တပ်မတော်သား ပြည်သူ့လွှတ်တော် ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဒုတိယဗိုလ်မှူးကြီးဒေါ်စန်းသီတာခင်(တပ်မတော်သားပြည်သူ့လွှတ်တော်ကိုယ်စားလှယ်)</mp>လေးစားရပါသော နာယကကြီးနှင့် အားလုံးမင်္ဂလာပါရှင်။ ကျွန်မကတော့ တပ်မတော်သား ပြည်သူ့ လွှတ်တော်ကိုယ်စားလှယ် ဒုတိယဗိုလ်မှူးကြီး ဒေါ်စန်းသီတာခင် ဖြစ်ပါတယ်။ တပ်မတော်သား ပြည်သူ့ လွှတ်တော်ကိုယ်စားလှယ် ဗိုလ်မှူးချုပ်မောင်မောင်အပါအဝင် တပ်မတော်သား လွှတ်တော်ကိုယ်စားလှယ် ၁၄၄ ဦးက တင်ပြလာတဲ့ ဖွဲ့စည်းပုံအခြေခံဥပဒေ(၂၀၀၈ခုနှစ်)ကို ဒုတိယအကြိမ်ပြင်ဆင်သည့်ဥပဒေ မူကြမ်းနှင့် စပ်လျဉ်း၍ ဥပဒေကြမ်းလေ့လာစိစစ်ရေးပူးပေါင်းကော်မတီ၏ အစီရင်ခံစာကို ဆွေးနွေးသွား မှာဖြစ်ပါတယ်။ Power Point နှင့် တင်ပြသုံးစွဲခွင့်ပြုပါရှင်။ ပြင်ဆင်သည့် ဥပဒေမူကြမ်းတွင် ပုဒ်မ ၂၆၁ ပုဒ်မခွဲ(က)၌ ပုဒ်မခွဲငယ် (၁၊ ၂၊ ၃၊ ၄) ၏နောက်တွင် ပုဒ်မခွဲငယ်(၅)ကို နိုင်ငံတော်နှင့်နိုင်ငံသားများ အကျိုးအတွက် မိမိနိုင်ငံ၏ ပကတိဖြစ်ပျက်နေသော အခြေအနေ၊ ှင့်ညီညွတ်အောင် အသစ်ဖြည့်စွက်ရခြင်း ဖြစ်ပါတယ်။ ပုဒ်မ ၂၆၁ ပုဒ်မခွဲ(က)တွင် တိုင်းဒေသကြီးနှင့် ပြည်နယ်ဝန်ကြီးချုပ်တွေရဲ့ ဖော်ပြပါအရည်အချင်းများမှာ ပြည့်စုံရမှာဖြစ်ပါတယ်။ အဲဒီမှာ ပုဒ်မခွဲငယ်(၅)အဖြစ် ဖြည့်စွက်လိုတာကတော့ မိမိကိုယ်တိုင်သော်လည်းကောင်း၊ မိမိ၏ မိဘ သော်လည်းကောင်း နိုင်ငံခြားအစိုးရ၏ ကျေးဇူးသစ္စာတော်ကို ခံယူစောင့်ရှောက်ရိုသေသူ သို့မဟုတ် နိုင်ငံခြားအစိုးရ၏ လက်အောက်ခံဖြစ်သူ သို့မဟုတ် တိုင်းတစ်ပါး၏ နိုင်ငံသားဖြစ်သူ မဖြစ်စေရ။ ထိုသူ များသည် နိုင်ငံခြားအစိုးရ၏ လက်အောက်ခံဖြစ်သူသော်လည်းကောင်း တိုင်းတစ်ပါး၏ နိုင်ငံသား သော်လည်းကောင်း ခံစားရသော အခွင့်အရေးများနှင့် ကျေးဇူးခံစားခွင့်များကို ခံစားနိုင်ခွင့်ရှိသူများ မဖြစ်စေရ။ """" လို့ အသစ်ဖြည့်စွက် ပြဋ္ဌာန်းလိုပါတယ်။ နာယကကြီးရှင်။ နိုင်ငံတော်သမ္မတက ခန့်အပ်တာဝန်ပေးထားသော တိုင်းဒေသကြီးနှင့် ပြည်နယ် ဝန်ကြီးချုပ်များသည် နိုင်ငံတော်နှင့် နိုင်ငံသားများအပေါ် သစ္စာရှိသူများဖြစ်ရမည်သာမက ၎င်းတို့၏မိဘ၊ ဇနီး၊ သားသမီးတစ်ဦးဦးနှင့် ထိုတရားဝင် သားသမီးတစ်ဦးဦး၏ ဇနီး၊ ခင်ပွန်းတို့သည်လည်း နိုင်ငံတော် အပေါ်သစ္စာရှိရန် လိုအပ်ပါတယ်။ ယခုအခါစစ်ရေးအရ နယ်ချဲ့ကျူးကျော်မှုများ မပြုလုပ်တော့ဘဲ နိုင်ငံရေး၊ စီးပွားရေး၊ ယဉ်ကျေးမှုနှင့် လူမှုရေးများကို ပိုမိုချုပ်ကိုင်နိုင်သောနည်းလမ်းများဖြင့် နယ်ချဲ့ လာကြပါတယ်။ စီးပွားရေးနည်းလမ်းနှင့်ပတ်သက်ပြီး အခွန်ကောက်ခြင်း၊ စီးပွားရေးပိတ်ဆို့ခြင်း၊ ငွေကြေး တန်ဖိုး ကျဆင်းစေရန် ငွေစက္ကူအတုများ ထုတ်လုပ်ခြင်း၊ ဈေးနှုန်းချုပ်ကိုင်ခြင်း၊ အပြိုင်အဆိုင်ဝယ်ယူခြင်း၊ စုပုံသိုလှောင်ခြင်း၊ ပေးကမ်းထောက်ပံ့ခြင်း စတဲ့နည်းလမ်းတွေကို အသုံးပြုလာကြပါတယ်။ ၎င်းတို့ရဲ့ သြဇာခံများမွေးမြူ၍ တစ်ပါးနိုင်ငံအား လွှမ်းမိုးရန် သူလျှိုများကိုလည်း ထည့်လာကြပါတယ်။ သူများမှ တစ်ဆင့် မိမိနှင့်ဆန့်ကျင်သည့် အဖွဲ့အစည်းများဖြင့် ပူးပေါင်း၍ ရရှိသည့်အချက်အလက်များကို ၎င်းတို့ နိုင်ငံအဖွဲ့အစည်းများသို့ ပြန်လည်ပေးပို့၍ မိမိတို့နိုင်ငံရဲ့ စီးပွားရေး၊ နိုင်ငံရေး၊ ဘာသာရေးများကို ပျက်စီး စေရန် ဆောင်ရွက်ကြမှာ ဖြစ်ပါတယ်။ ဒါ့ကြောင့်လည်း ၁၉၄ရ ခုနှစ်၊ ဖွဲ့စည်းအုပ်ချုပ်ပုံအခြေခံဥပဒေကို ဗိုလ်ချုပ်အောင်ဆန်း ဦးစီးရေးဆွဲ စဉ်ကပင် အလွန်အရေးကြီးသည့် အခြေခံမူတစ်ခုအဖြစ် ထည့်သွင်းခဲ့ပါတယ်။ ယင်းအချက်မှာ """"မြန်မာနိုင်ငံ လွတ်လပ်ရေးရသည့်အခါ နိုင်ငံတော်၏ ကျေးဇူးသစ္စာတော်ကို ဇဝေဇဝါဖြစ်သူများနှင့် နိုင်ငံခြားတွင် အမြဲနေထိုင်ခဲ့သူများကို မြင့်မားသည့် နိုင်ငံရေးရာထူးအဆင့်များရယူခွင့် မရှိရလေအောင် ဥပဒေအရ တားမြစ်ထားရမည်"""" ဟု အသေအချာအတိအလင်း ပြောကြားခဲ့ပါတယ်။ ထိုကဲ့သို့ ပုဂ္ဂိုလ်မျိုးအား နိုင်ငံရဲ့ အရေးကြီးတဲ့နေရာများမှာ ရာထူးတာဝန်ထမ်းဆောင်စေပါက တစ်နွယ်ငင်တစ်စင်ပါဆိုသကဲ့သို့ သက်ဆိုင်ရာ လူမျိုးနွယ်၊ နိုင်ငံအလိုက် ပါဝင်ပတ်သက်လွှမ်းမိုးမှု၊ ခြယ်လှယ်မှု၊ အပေးအယူပြုလုပ်မှုများ ရှိလာမည် ဖြစ်ပြီး လတ်လပ်စွာ ဆောင်ရွက်ပိုင်ခင်များ ဆုံးရှုံးကာ ကြိုးဆွဲရာကရတဲ့ ရုပ်သေးရုပ်ပမာ ကျွန်ပြုမခံရဘဲ နိုင်ငံတော်၏ အရေးကြီးတာဝန်တွေကို ထမ်းဆောင်နေတဲ့ တိုင်းဒေသကြီးနဲ့ ပြည်နယ်ဝန်ကြီး ချုပ်များရဲ့ မိသားစုဝင်များဟာ တိုင်းတစ်ပါးရဲ့ ကျေးဇူးသစ္စာ ခံနေရသူများဖြစ်ပါက တိုင်းပြည်သည်လည်း သွယ်ဝိုက်တဲ့နည်းနဲ့ အခြားနိုင်ငံရဲ့ လက်အောက်ခံဖြစ်သွားမည်မှာ မလွဲမသွေဖြစ်ပါတယ်။ ထို့ကြောင့် မိသားစုဝင်များပါ နိုင်ငံသားစစ်စစ်ဖြစ်ရန်လိုအပ်ပြီး တိုင်းပြည်ချစ်စိတ်နှင့် တိုင်းပြည်အပေါ် သစ္စာရှိကြ ရမှာဖြစ်ပါတယ်။ ထို့ကြောင့် ၎င်းတို့ရဲ့ အရည်အချင်းသတ်မှတ်ချက်တွင် နိုင်ငံခြားနှင့် လျှို့ဝှက်ဆက်သွယ်မှုအား တားဆီးနိုင်ရန်၊ မိမိပြည်တွင်းရေးကို ပြည်ပနိုင်ငံများမှ သြဇာလွှမ်းမိုးမှု၊ ဝင်ရောက်စွက်ဖက်မှု မပြုစေနိုင်ရန် အတွက် နိုင်ငံတော်နှင့် နိုင်ငံသားများအပေါ် သစ္စာစောင့်သိရိုသေရသူဖြစ်ရမည့်အပြင် ပြည်သူများ၏ အပြန်အလှန်ယုံကြည်မှုနှင့် နိုင်ငံတော်အကျိုးကို စွမ်းစွမ်းတမံဆောင်ရွက်နိုင်စေရန် ဖြည့်စွက်လိုခြင်း ဖြစ်ပါတယ်။ နာယကကြီးရှင်။ ကျွန်မတို့နိုင်ငံကဲ့သို့ ဖွံ့ဖြိုးဆဲနိုင်ငံများကို ဖွံ့ဖြိုးပြီးနိုင်ငံများမှ စီးပွားရေး အကြံပေးများက စီမံကိန်းကြီးများကို တာဝန်ယူရေးဆွဲပေးပြီး အစိုးရကငွေကုန် ကြေးကျခံ၍ စီမံကိန်းများ ဖော်ဆောင်သော်လည်း ထင်သလောက်မအောင်မြင်၊ အကြွေးတင်ပြီး နိုင်ငံတွင်း သယံဇာတများ ဆုံးရှုံးကာ အကြွေးဆပ်ကြရ၍ စီးပွားရေး နာလန်မထူနိုင်အောင် ဖြစ်သွားနိုင်ပါတယ်။ မိမိတို့နိုင်ငံအပေါ် စီးပွားရေးနည်းလမ်းနဲ့ သွယ်ဝိုက်ထိုးဖောက်ဝင်ရောက်မှုတွေကို ကြိုတင်ကာကွယ်တားဆီးနိုင်ရန် အရေးကြီး ပါတယ်။ သာဓကအားဖြင့် တင်ပြရရင် ဆိုဗီယက်ယူနီယံကြီးပြိုကွဲပြီးနောက် ရုရှားသမ္မတက ဈေးကွက် စီးပွားရေးစနစ်ကို ဖော်ဆောင်ရန် နိုင်ငံခြားသစ္စာခံ ဒုတိယဝန်ကြီးချုပ်ကို ခန့်အပ်ဆောင်ရွက်စေခဲ့ရာ ရုရှားစီးပွားရေးဟာ အကြီးအကျယ်ပျက်စီးသွားပြီး နောက်ဆုံးအာဏာလွှဲ၍ နုတ်ထွက်သွားခဲ့ရတဲ့ အဖြစ်ကို တင်ပြလိုပါတယ်။ ထို့ကြောင့် နိုင်ငံခြားသား တိုင်းတစ်ပါးပညာရှင်ဆိုတိုင်း တိုင်းပြည်ဖွံ့ဖြိုးတိုးတက်လာမယ်လို့ သေချာပေါက် ယုံကြည်လို့မရနိုင်ပါဘူး။ တိုင်းပြည်အကျိုးကို စွမ်းစွမ်းတမံဆောင်ရွက်ရာမှာ မြန်မာ နိုင်ငံသားတိုင်းရင်းသား ပညာရှင်များနဲ့ မတူနိုင်ပါဘူး။ သူစိမ်းချစ်တာ ညီအစ်ကိုချင်း မုန်းသလောက်ပဲ ရှိတာမို့ အမျိုးစစ်မှ အမျိုးကိုချစ်ပြီး နိုင်ငံတော်သစ္စာကို စောင့်သိရိုသေကာ ပြည်သူ့အကျိုးစီးပွားကို ဆောင်ရွက်နိုင်မှာဖြစ်ပါတယ်။ နာယကကြီးရှင့်။ နိဂုံးချုပ်အားဖြင့် ဗိုလ်မှူးချုပ်မောင်မောင်အပါအဝင် တပ်မတော်သားလွှတ်တော် ကိုယ်စားလှယ် ၁၄၄ ဦး တင်သွင်းလာတဲ့ ဒုတိယအကြိမ် ပြင်ဆင်တဲ့ ဥပဒေမူကြမ်းမှာ ပါဝင်သော ပုဒ်မ ၂၆၁ ပုဒ်မခွဲ (က)၏ နောက်တွင် ပုဒ်မခွဲငယ်(၅)ကို အသစ်ဖြည့်စွက်ခြင်းအား ဖွဲ့စည်းပုံအခြေခံဥပဒေ အခန်း(၁၂)ပါ ပြဋ္ဌာန်းချက်များနှင့် လွှတ်တော်ဆိုင်ရာ ဥပဒေ၊ နည်းဥပဒေများနှင့်အညီ ဆက်လက် ဆွေးနွေးသင့်ပါကြောင်း တင်ပြအပ်ပါတယ်။ အားလုံးကို ကျေးဇူးတင်ပါတယ်ရှင်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ကျန်ရှိတဲ့ လွှတ်တော်ကိုယ်စားလှယ် များရဲ့ ဆွေးနွေးခြင်းအစီအစဉ်ကို ၂၆-၁၁ -၂၀၁၉ ရက်မှာ ကျင်းပပြုလုပ်မယ့် ပြည်ထောင်စုလွှတ်တော် အစည်းအဝေးတွင် ဆက်လက်ဆောင်ရွက်ရန် လျာထားပါကြောင်း ကြေညာပါတယ်။</speech>
</motion>
</section>
</discussion>
<postface>
<title>ပြည်ထောင်စုလွှတ်တော် နာယက က အစည်းအဝေး သတ္တမနေ့ ရပ်နားကြောင်းနှင့် အဋ္ဌမနေ့ ကျင်းပမည့် နေ့ရက်နှင့်ကြေညာခြင်း</title>
<speech type="speaker">၂၀၁၉ ခုနှစ်၊ နိုဝင်ဘာလ ၂၆ ရက် (အင်္ဂါနေ့) နံနက် ၁၀ နာရီ ကျင်းပပြုလုပ်မည်ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">ပြည်ထောင်စုလွှတ်တော် ကိုယ်စားလှယ်များအားလုံး ထွက်ခွာနိုင် ကြပါပြီ ခင်ဗျာ။ ဒုတိယအကြိမ် ပြည်ထောင်စုလွှတ်တော် (၁၄)ကြိမ်မြောက်ပုံမှန်အစည်းအဝေး သတ္တမနေ့ အစည်းအဝေးကို ညနေ ၁၅:၅၅ နာရီတွင် ရပ်နားပါသည်။</speech>
</postface>
</transcript>
</doc>
