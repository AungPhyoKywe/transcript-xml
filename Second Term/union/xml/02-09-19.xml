<doc>
<docinfo>
<docno>02-09-19.xml</docno>
<pdf>02-09-19.pdf</pdf>
<term value="02">ဒုတိယအကြိမ်</term>
<session value="09" />
<sittingday value="19" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေး(၁၉) ရက်မြောက်နေ့မှတ်တမ်း</title>
<date>၁၃၈၀ ပြည့်နှစ်၊ တော်သလင်းလဆန်း ၁ ရက် (၂၀၁၈ ခုနှစ်၊ စက်တင်ဘာလ ၁၀ ရက်)(တနင်္လာနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် နဝမပုံမှန်အစည်းအဝေး (၁၉) ရက်မြောက်နေ့ကို နံနက် ၁၀:ဝဝ နာရီင်ကျင်းပ ပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် ပြည်သူ့လွှတ်တော် ဥက္ကဋ္ဌ ဦးတီခွန်မြတ်က ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေးရဲ့ (၁၉)ရက်မြောက်နေ့ အစီအစဉ် စတင်ပါတော့မယ်။ ယနေ့အစည်းအဝေးကို သွားဘက်ဆိုင်ရာဆေးတက္ကံသိုလ်(ရန်ကုန်)မှ ကျောင်းသား၊ ကျောင်းသူ ၇၂ ဦး အပါအဝင် နိုင်ငံသားပြည်သူ ၁၀၁ ဦး လာရောက်လေ့လာလျက်ရှိကြောင်း တင်ပြအပ်ပါတယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါခင်ဗျာ။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေး (၁၉) ရက်မြောက်နေ့မှာ ပြည်ထောင်စု လွှတ်တော် ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့် ရှိတဲ့ ပြည်ထောင်စုလွှတ်တော် ကိုယ်စားလှယ်ဦးရေ စုစုပေါင်း ၆၅၃ ဦး ရှိပြီး ဒီကနေ့အစည်းအဝေးကို ၅၉၀ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၉၀.၃၅ ရာခိုင်နှုန်း ရှိပြီး သုံးပုံတစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် နဝမပုံမှန်အစည်းအဝေး (၁၉)ရက်မြောက်နေ့ အစီအစဉ် ကြေညာခြင်း</title>
<speech type="speaker">အစီအစဉ်(၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယ အကြိမ် ပြည်ထောင်စုလွှတ်တော် နဝမပုံမှန်အစည်းအဝေး (၁၉)ရက်မြောက်နေ့ အစီအစဉ်ကို လွှတ်တော် ကိုယ်စားလှယ်များထံ ဖြန့်ဝေထားတဲ့အတိုင်း ဆက်လက်ဆောင်ရွက်သွားပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များအတွက် ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီနေ့ အစည်းအဝေးကို မတက်ရောက်နိုင်တဲ့ လွှတ်တော်ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များ စိစစ်ရေးကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1301">ဒေါ်မြတ်သီတာထွန်း(အဖွဲ့ဝင်၊ ကိုယ်စားလှယ်များစိစစ်ရေးကော်မတီ)</mp>လေးစားရပါသော ပြည်ထောင်စုလွှတ်တော် နာယကကြီးရှင်။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေး (၁၉)ရက်မြောက်နေ့ ၁၀-၉-၂၀၁၈ ရက်နေ့မှာ အစည်းအဝေးသို့ တက်ရောက်နိုင် ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား မွန်ပြည်နယ် မဲဆန္ဒနယ်အမှတ်(၅)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များ စိစစ်ရေးကော်မတီဝင် ဖြစ်သူ ကျွန်မ ဒေါ်မြတ်သီတာထွန်းက ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက် နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များကတော့- ဦးလဂန်ဇယ်ဂျုံး ဝိုင်းမော်၊ - ဦးထွန်းမြအောင်(ခ) ဦးစောထွန်းမြအောင် ဖာပွန်၊ - စောဗစ်တာခလိုက် သံတောင်ကြီး၊ - ဦးပါထန်း မတူပီ၊ - ဦးမျိုးဇော်အောင် ကောလင်း၊ - ဒေါ်ခင်စန်းလှိုင် - ဒေါ်အေးအေးမူ(ခ) ဒေါ်ရှားမီး - ဦးသက်နောင် - ဒေါက်တာလှိုင်မြင့်ဟန် ကန့်ဘလူ၊ - ဦးကျော်ဌေး လေရှီး၊ - ဦးအောင်ကျော်ဟိန်း တနင်္သာရီ၊ - ဦးဉာဏ်ထွန်း - ဦးအေးမင်းအောင်(ခ) ဦးမင်းမင်း - ဦးကျော်အောင်လွင် - ဦးအောင်သိုက် - ဦးငြိမ်းသစ်(ခ) ဦးသောင်းထွန်း - ဦးလှဌေးဝင်း - ဒေါက်တာခင်ဆောင် - ဒေါ်မာမာခိုင် - ဦးမောင်သိန်းခိုင် - ဦးဦးလှစော - ဦးစိုးသူရထွန်း - ဦးမြင့်လွင် - ဦးအောင်ကျော်ကျော်ဦး ဦးမြင့်လွင် - ဦးလွင်ကိုလတ် - ဒေါ်ဇင်မာအောင် ဦးတင်အေး - ဦးခွန်သန်းထူး - ဦးခွန်အောင်ကျော် - ဦးစိုင်းကျော်မိုး - ဒေါ်နန်းခမ်းအေး - ဦးစိုင်းထွန်းစိန် ဦးဝင်းထွဋ် - ဗိုလ်မှူးရဲစိုး - ဗိုလ်မှူးမျိုးကိုကို - ဦးစိုးသိန်း - ဦးစိုင်းသာစိန် - ဦးမောင်မောင်ဆွေ - ဦးလင်းတင်ဌေး စေတုတ္တရာ၊ ဆိပ်ဖြူ၊ မဟာအောင်မြေ၊ ဇေယျာသီရိ၊ ကျိုက်ထို၊ သထုံ၊ စစ်တွေ၊ မြောက်ဦး၊ ကွမ်းခြံကုန်း၊ ပုဇွန်တောင်၊ လှိုင်၊ တွံတေး၊ သန်လျင်၊ ရန်ကင်း၊ မက်မန်း၊ ဆီဆိုင်၊ ဟိုပုံး၊ မိုင်းပန်၊ နမ္မတူ၊ မိုင်းပြင်း၊ ဖျာပုံ၊ တပ်မတော်၊ တပ်မတော်၊ - ဒေါ်သီရိရတနာ မွန်-၁၂၊ - ဦးစိုးဝင်း ရခိုင်-၁၂၊ - ဦးဘမျိုးသိန်း ရန်ကုန်-၅၊ - ဦးကျော်ထွေး ရန်ကုန်-၈၊ - ဦးဌေးဦး ရန်ကုန်-၂၊ - ဦးစိုင်းထွန်းအောင် - ဦးစိုင်းဝမ်းလှိုင်းခမ်း ရှမ်း-၃၊ - ဦးမိုင်းအုဏ်းခိုင် ရှမ်း-၁၀၊ - ဦးဇော်မင်းလတ်(ခ) ဦးကိုလတ် ရှမ်း-၁၊ - ဦးမောင်မောင်အုန်း ဧရာဝတီ-၅၊ - ဦးကြည်ဝင်း ဧရာဝတီ-၁၂၊ - ဒုတိယဗိုလ်မှူးကြီးခင်မောင်အုန်း တပ်မတော်၊ - ဒုတိယဗိုလ်မှူးကြီးမောင်မောင်စိုး တပ်မတော် နှင့် - ဗိုလ်မှူးမျိုးမင်းအောင် တပ်မတော် တို့ဖြစ်ပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၉ ဦးရှိပြီး၊ ယနေ့ ခွင့်ပန်ကြားသူ ၅၄ ဦး ဖြစ်တဲ့အတွက် စုစုပေါင်းခွင့်ပန်ကြားသူ ၆၃ ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ ခွင့်ပန်ကြားတဲ့ ပြည်ထောင်စုလွှတ်တော် ကိုယ်စားလှယ် ၅၄ ဦးအား ခွင့်အဖြစ် သတ်မှတ်ခွင့်ပြုပေးနိုင်ပါရန် လေးစားစွာ တင်ပြအပ်ပါတယ်ရှင်။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေး (၁၉)ရက်မြောက်နေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅၃ ဦး၊ ယခင်က ခွင့်ပြုထားသူ ၉ ဦး၊ ယနေ့ခွင့်ပန်ကြား၍ ခွင့်ပြုထားသူ ၅၄ ဦး ဖြစ်တဲ့အတွက် ခွင့်ပြုထားသူ စုစုပေါင်း ၆၃ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Bill">
<bill>
<title>နိုင်ငံတော်သမ္မတထံမှ သဘောထားမှတ်ချက်ဖြင့် ပြန်လည်ပေးပို့လာသော ဥပဒေကြမ်းများနှင့်စပ်လျဉ်း၍ ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာများ ဖတ်ကြားတင်ပြခြင်း ။</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မြန်မာနိုင်ငံ ခရီးသွားလုပ်ငန်းဥပဒေကြမ်းကို ၂၁-၈-၂၀၁၈ ရက်တွင်လည်းကောင်း၊ မြန်မာနိုင်ငံ သွားနှင့်ခံတွင်းဆိုင်ရာ ဆေးကောင်စီဥပဒေကြမ်းကို ၂၄-၈-၂၀၁၈ ရက်တွင်လည်းကောင်း နိုင်ငံတော်သမ္မတ လက်မှတ်ရေးထိုး ထုတ်ပြန်နိုင်ဖို့အတွက် ပေးပို့ခဲ့ပါတယ်။ အဆိုပါ ဥပဒေကြမ်းများနဲ့စပ်လျဉ်းပြီး နိုင်ငံတော်သမ္မတရဲ့ သဘောထားမှတ်ချက်ကို နိုင်ငံတော် သမ္မတရုံးရဲ့ ၃-၉-၂၀၁၈ ရက်စွဲပါစာအမှတ်၊ ၅(၁)/၁/ သမ္မတရုံးနဲ့ ၄-၉-၂၀၁၈ ရက်စွဲပါစာအမှတ်၊ ၅(၁)/၁/ သမ္မတရုံးတို့ဖြင့် ပြန်လည်ပေးပို့ထားပါတယ်။ နိုင်ငံတော်သမ္မတရဲ့ သဘောထားမှတ်ချက်များအပေါ် ဥပဒေကြမ်းပူးပေါင်းကော်မတီ၏ လေ့လာ တွေ့ရှိချက်နဲ့ သဘောထားမှတ်ချက် အစီရင်ခံစာများကို လွှတ်တော်သို့ တစ်ဆက်တည်း ဖတ်ကြားတင်သွင်းဖို့ ဖိတ်ခေါ်ပါတယ်။</speech>
<speech><mp id="1246">ဦးဇော်ဝင်း (အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ အားလုံးပဲမင်္ဂလာပါခင်ဗျာ။ ကျွန်တော်ကတော့ ပဲခူးတိုင်းဒေသကြီး ထန်းတပင်မြို့နယ် ပြည်သူ့လွှတ်တော်ကိုယ်စားလှယ် ဦးဇော်ဝင်း ဖြစ်ပါတယ်။ ဥပဒေကြမ်းပူးပေါင်း ကော်မတီရဲ့ အဖွဲ့ဝင်တစ်ဦးဖြစ်ပြီးတော့ ဥပဒေကြမ်းပူးပေါင်းကော်မတီရဲ့ တာဝန်ပေးအပ်ချက်အရ နိုင်ငံတော် သမ္မတက သဘောထားမှတ်ချက်ဖြင့် ပြန်လည်ပေးပို့လာသော မြန်မာနိုင်ငံခရီးသွားလုပ်ငန်းဥပဒေကြမ်းနှင့် စပ်လျဉ်းပြီးတော့ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထား မှတ်ချက်အစီရင်ခံစာကို ဖတ်ကြားတင်ပြသွားမှာ ဖြစ်ပါတယ်။ မြန်မာနိုင်ငံခရီးသွားဥပဒေကြမ်းကို ပြည်ထောင်စုလွှတ်တော်က ၂၁-၈-၂၀၁၈ ရက်နေ့မှာ အတည်ပြု ခဲ့ပြီးတော့ နိုင်ငံတော်သမ္မတထံ လက်မှတ်ရေးထိုး ထုတ်ပြန်ရန်ပေးပို့ခဲ့တဲ့အတွက် နိုင်ငံတော်သမ္မတက သဘောထားမှတ်ချက် ၅ ချက်ဖြင့် ၃-၉-၂၀၁၈ ရက်နေ့မှာ ပြန်လည်ပေးပို့လာပါတယ်။ ယင်းဥပဒေကြမ်း နှင့်စပ်လျဉ်း၍ နိုင်ငံတော်သမ္မတရဲ့ သဘောထားမှတ်ချက်ကို ပြည်ထောင်စုလွှတ်တော်တွင် ဆက်လက် ဆွေးနွေးဆုံးဖြတ်နိုင်ရန် ဥပဒေကြမ်းပူးပေါင်းကော်မတီရဲ့ သဘောထားမှတ်ချက် အစီရင်ခံစာတင်ပြရန် ပြည်ထောင်စုလွှတ်တော် နာယကက ၃-၉-၂၀၁၈ ရက်နေ့မှာ တာဝန်ပေးအပ်ခဲ့ပါတယ်။ ဥပဒေကြမ်းပူးပေါင်းကော်မတီဟာ ၄-၉-၂၀၁၈ ရက်နေ့မှာ ဟိုတယ်နှင့် ခရီးသွားလာရေးဝန်ကြီး ဌာန၊ ပြည်ထောင်စုရှေ့နေချုပ်ရုံးတို့မှ တာဝန်ရှိပုဂ္ဂိုလ်များ၊ ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များလေ့လာဆန်းစစ်သုံးသပ်ရေးကော်မရှင်တို့မှ အဖွဲ့ဝင်များနှင့် အစည်းအဝေးကျင်းပခဲ့ပြီး နိုင်ငံတော်သမ္မတရဲ့သဘောထားမှတ်ချက်ကို လေ့လာစိစစ်ခဲ့ကြပါတယ်။ ယင်းအစည်းအဝေးမှာ ဆွေးနွေးချက် များအရ နိုင်ငံတော်သမ္မတရဲ့ သဘောထားမှတ်ချက်ဖြင့် ပြန်လည်ပေးပို့လာတဲ့ ဥပဒေကြမ်းနှင့်စပ်လျဉ်းပြီး ဥပဒေကြမ်း၏ အပိုဒ် ၂ အပိုဒ်ခွဲ(က)နှင့် အပိုဒ် ၃၀ အပိုဒ်ခွဲ(ဂ)တို့ကို နိုင်ငံတော်သမ္မတ၏ သဘောထား မှတ်ချက်အတိုင်းလည်းကောင်း၊ အပိုဒ် ၄ အပိုဒ်ခွဲ(က) အပိုဒ်ခွဲငယ်(၂)၊ အပိုဒ်ခွဲငယ်(၉)၊ အပိုဒ် ၅ အပိုဒ်ခွဲ(ဂ)၊ အပိုဒ် ၆ အပိုဒ်ခွဲ(က)၊ အပိုဒ်ခွဲငယ်(၁)နှင့် အပိုဒ် ၉ အပိုဒ်ခွဲ(က) တို့ကို နိုင်ငံတော်သမ္မတ၏ သဘောထား မှတ်ချက်နှင့်အညီ ပြင်ဆင်၍လည်းကောင်း အတည်ပြုပြဋ္ဌာန်းသင့်ပါကြောင်း လေ့လာတွေ့ရှိရပါသည်။ ဥပဒေကြမ်းပူးပေါင်းကော်မတီက ညှိနှိုင်းသဘောတူညီခဲ့သည့် အပိုဒ်၊ အပိုဒ်ခွဲများ၏ ပြင်ဆင်ချက်များကို နောက်ဆက်တွဲပါ ကန့်လန့်ဖြတ်ဇယားတွင် ရှင်းလင်းတင်ပြထားပါတယ်။ သို့ဖြစ်၍ နိုင်ငံတော်သမ္မတ၏သဘောထားမှတ်ချက်ဖြင့် ပြန်လည်ပေးပို့လာသော မြန်မာနိုင်ငံ ခရီးသွားလုပ်ငန်းဥပဒေကြမ်းနှင့်စပ်လျဉ်း၍ ပြည်ထောင်စုလွှတ်တော်ဆိုင်ရာ နည်းဥပဒေ ၉၉ နှင့်အညီ လွှတ်တော်သို့ အစီရင်ခံတင်ပြအပ်ပါတယ်ခင်ဗျာ။ မြန်မာနိုင်ငံ သွားနှင့်ခံတွင်းဆိုင်ရာဆေးကောင်စီ ဥပဒေကြမ်းနှင့်စပ်လျဉ်းပြီးတော့ ဥပဒေကြမ်း ပူးပေါင်းကော်မတီအဖွဲ့ဝင် ဆရာဦးသိန်းလွင်မှ အစီရင်ခံစာတင်ပြသွားမှာ ဖြစ်ပါတယ်။ အားလုံးကို ကျေးဇူး တင်ပါတယ်။</speech>
<speech><mp id="1207">ဦးသိန်းလွင် (အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>လေးစားအပ်ပါသော ပြည်ထောင်စု လွှတ်တော်နာယကကြီးနှင့် ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စုဝန်ကြီးများနှင့် ဧည့်သည်တော်များအားလုံး မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ ကချင်ပြည်နယ် မဲဆန္ဒနယ်အမှတ်(၁၀)မှ အမျိုးသားလွှတ်တော်ကိုယ်စားလှယ် ပြည်ထောင်စုလွှတ်တော် ဥပဒေကြမ်းပူးပေါင်း ကော်မတီဝင် ဦးသိန်းလွင် ဖြစ်ပါတယ်။ ကျွန်တော့အနေနဲ့ ဥပဒေကြမ်းပူးပေါင်းကော်မတီရဲ့ တာဝန်ပေး ချက်အရ နိုင်ငံတော်သမ္မတက သဘောထားမှတ်ချက်ဖြင့် ပြန်လည်ပေးပို့လာသော မြန်မာနိုင်ငံ သွားနှင့် ခံတွင်းဆိုင်ရာ ဆေးကောင်စီဥပဒေကြမ်းနှင့်စပ်လျဉ်း၍ ပြည်ထောင်စုလွှတ်တော် ဥပဒေကြမ်းပူးပေါင်း ကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာကို ဖတ်ကြားတင်သွင်းသွားမှာ ဖြစ်ပါတယ်။ မြန်မာနိုင်ငံ သွားနှင့် ခံတွင်းဆိုင်ရာဆေးကောင်စီဥပဒေကြမ်းကို ပြည်ထောင်စုလွှတ်တော်က ၂၄-၈-၂၀၁၈ ရက်တွင် အတည်ပြုခဲ့ပြီး နိုင်ငံတော်သမ္မတထံသို့ လက်မှတ်ရေးထိုးထုတ်ပြန်နိုင်ရန် ပေးပို့ခဲ့ရာ နိုင်ငံတော် သမ္မတက သဘောထားမှတ်ချက် တစ်ချက်ဖြင့် ၄-၉-၂၀၁၈ ရက်တွင် ပြန်လည်ပေးပို့လာခဲ့ပါသည်။ ယင်း ဥပဒေကြမ်းနှင့်စပ်လျဉ်း၍ နိုင်ငံတော်သမ္မတ၏ သဘောထားမှတ်ချက်အပေါ် ပြည်ထောင်စုလွှတ်တော်တွင် ဆွေးနွေးဆုံးဖြတ်နိုင်ရေး ဥပဒေကြမ်းပူးပေါင်းကော်မတီ၏ သဘောထားမှတ်ချက် အစီရင်ခံစာတင်ပြရန် ပြည်ထောင်စုလွှတ်တော် နာယက က ၅-၉ -၂၀၁၈ ရက်တွင် တာဝန်ပေးအပ်ခဲ့ပါသည်။ သို့ဖြစ်၍ ဥပဒေကြမ်းပူးပေါင်းကော်မတီသည် ၆-၉-၂၀၁၈ ရက်တွင် ပြည်ထောင်စုလွှတ်တော် ဥပဒေ ရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေး ကော်မရှင်အဖွဲ့ဝင်များ၊ ကျန်းမာရေးနှင့် အားကစားဝန်ကြီးဌာန၊ ပြည်ထောင်စုရှေ့နေချုပ်ရုံးတို့နှင့် အစည်းအဝေးကျင်းပခဲ့ပြီး နိုင်ငံတော်သမ္မတ၏ သဘောထားမှတ်ချက်ကို လေ့လာစိစစ်ခဲ့ကြပါသည်။ ယင်းအစည်းအဝေးတွင် ဆွေးနွေးချက်များအရ နိုင်ငံတော်သမ္မတက သဘောထားမှတ်ချက်ဖြင့် ပြန်လည်ပေးပို့လာသည့် ဥပဒေကြမ်းနှင့်စပ်လျဉ်း၍ ဥပဒေကြမ်း၏ အပိုဒ် ၁၈ ကို ပယ်ဖျက်၍ အပိုဒ် ၈ အပိုဒ်ခွဲ(ဆ)ကို ပြင်ဆင်၍လည်းကောင်း၊ အပိုဒ် ၁၉ မှ ၅၄ ထိ အပိုဒ်များကို အပိုဒ် ၁၈ မှ ၅၃ အဖြစ် ပြောင်းလဲ အမှတ်စဉ်၍ လည်းကောင်း၊ အပိုဒ် ၂၅ အပိုဒ်ခွဲ (က)၊ အပိုဒ် ၂၈ အပိုဒ်ခွဲ (က)၊ အပိုဒ် ၃၄၊ အပိုဒ် ၄၁ ၏ ခြွင်းချက်၊ အပိုဒ် ၄၄၊ အပိုဒ် ၄၅၊ အပိုဒ် ၄၆ နှင့် အပိုဒ် ၄ရ တို့ပါ အညွှန်းပုဒ်မများကို ပြောင်းလဲ၍လည်းကောင်း အတည်ပြုပြဋ္ဌာန်းသင့်ပါကြောင်း လေ့လာတွေ့ရှိရပါသည်။ ဥပဒေကြမ်းပူးပေါင်းကော်မတီက ညှိနှိုင်းသဘောတူညီခဲ့သည့် အပိုဒ်၊ အပိုဒ်ခွဲများ၏ ပြင်ဆင်ချက် များကို နောက်ဆက်တွဲပါ ကန့်လန့်ဖြတ်ဇယားဖြင့် ရှင်းလင်းတင်ပြထားပါသည်။ သို့ဖြစ်၍ နိုင်ငံတော်သမ္မတက သဘောထားမှတ်ချက်ဖြင့် ပြန်လည်ပေးပို့လာသော မြန်မာနိုင်ငံသွားနှင့် ခံတွင်းဆိုင်ရာ ဆေးကောင်စီဥပဒေကြမ်းနှင့်စပ်လျဉ်း၍ ပြည်ထောင်စုလွှတ်တော်ဆိုင်ရာ နည်းဥပဒေ ၉၉ နှင့်အညီ လွှတ်တော်သို့ အစီရင်ခံတင်ပြအပ်ပါသည်။ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ။ အားလုံးကို ကျေးဇူးတင်ပါတယ်။</speech>
<title>အထက်ပါဥပဒေကြမ်းများနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ ဥပဒေကြမ်းများနဲ့စပ်လျဉ်းပြီး နိုင်ငံတော်သမ္မတရဲ့ သဘောထားမှတ်ချက်အပါအဝင် ဥပဒေကြမ်းပူးပေါင်း ကော်မတီရဲ့ အစီရင်ခံစာမိတ္တူများကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ အစီရင်ခံစာများကို နောက်ဆက်တွဲဖြင့် ဖော်ပြထားပါသည်။ နိုင်ငံတော်သမ္မတရဲ့ သဘောထားမှတ်ချက်များနဲ့စပ်လျဉ်းပြီး ၁၄-၉-၂၀၁၈ ရက်မှာ ကျင်းပပြုလုပ်မယ့် ပြည်ထောင်စုလွှတ်တော် အစည်းအဝေးမှာ ဆွေးနွေးဆုံးဖြတ်ရန် လျာထားပါတယ်။ ပြည်ထောင်စုလွှတ်တော် ဆိုင်ရာ နည်းဥပဒေ ၁၀၈ နဲ့အညီ အဆိုတင်သွင်းဆွေးနွေးလိုတဲ့ လွှတ်တော်ကိုယ်စားလှယ်များရှိပါက အပိုဒ်၊ အပိုဒ်ခွဲအလိုက် ပြည့်စုံစွာဖော်ပြပြီး ၁၂-၉-၂၀၁၈ ရက် (ဗုဒ္ဓဟူးနေ့) မွန်းလွဲ တစ်နာရီ နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းပေးပို့နိုင်ကြောင်း ကြေညာပါတယ်။</speech>
</bill>
<bill>
<title>နိုင်ငံတော်သမ္မတထံမှ သဘောထားမှတ်ချက်ဖြင့် ပြန်လည်ပေးပို့လာသော မြေလွတ်၊ မြေလပ်နှင့် မြေရိုင်းများ စီမံခန့်ခွဲရေးဥပဒေကို ပြင်ဆင်သည့်ဥပဒေကြမ်းနှင့်စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်းနှင့် တစ်ပိုဒ်ချင်းစီအလိုက် အတည်ပြုရန် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ သဘောထားမှတ်ချက်ဖြင့် ပြန်လည်ပေးပို့ထားတဲ့ မြေလွတ်၊ မြေလပ်နှင့် မြေရိုင်းများ စီမံခန့်ခွဲရေး ဥပဒေကို ပြင်ဆင်သည့်ဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို ၃-၉-၂၀၁၈ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ ဖတ်ကြားတင်ပြခဲ့ပြီး ဖြစ်ပါတယ်။ ဒီနေ့မှာ နိုင်ငံတော်သမ္မတရဲ့ သဘောထားမှတ်ချက်များနဲ့ စပ်လျဉ်းပြီး ဥပဒေကြမ်းပူးပေါင်း ကော်မတီက တစ်ပိုဒ်ချင်းစီအလိုက် အဆိုတင်သွင်းခြင်း၊ လိုအပ်ပါက အမည်စာရင်းတင်သွင်းထားတဲ့ လွှတ်တော်ကိုယ်စားလှယ်များ၊ သက်ဆိုင်ရာ ဝန်ကြီးဌာနနဲ့ ဥပဒေကြမ်းပူးပေါင်းကော်မတီတို့က ဆွေးနွေးခြင်းနဲ့ လွှတ်တော်ရဲ့ အဆုံးအဖြတ်ရယူခြင်းတို့ကို တစ်ဆက်တည်း ဆောင်ရွက်သွားမှာဖြစ်ပါတယ်။ လွှတ်တော်ရဲ့ အဆုံးအဖြတ်ရယူရာမှာ ဥပဒေကြမ်းပူးပေါင်းကော်မတီရဲ့ သဘောထားမှတ်ချက်ကို အခြေခံပြီး ပြင်ဆင်ချက်မရှိတဲ့ အပိုဒ်များအတွက် လွှတ်တော်ရဲ့ သဘောထားမေးမြန်း အတည်ပြုသွားမှာ ဖြစ်ပါတယ်။ ပြင်ဆင်ချက်ရှိတဲ့ အပိုဒ်များကိုတော့ စက်ခလုတ်အသုံးပြု၍ အဆုံးအဖြတ်ရယူသွားမှာဖြစ်ပြီး ထောက်ခံဆန္ဒမဲများပါက ဥပဒေကြမ်းပူးပေါင်းကော်မတီရဲ့ သဘောထားမှတ်ချက်အတိုင်းလည်းကောင်း၊ ကန့်ကွက်ဆန္ဒမဲများပါက ကိုယ်စားလှယ်ရဲ့ ပြင်ဆင်ချက်အတိုင်းလည်းကောင်း အတည်ပြုသွားမှာ ဖြစ်ပါတယ်။ ပြည်ထောင်စုလွှတ်တော်ရဲ့ အတည်ပြုချက်၊ နိုင်ငံတော်သမ္မတရဲ့ သဘောထားမှတ်ချက်၊ ဥပဒေကြမ်း ပူးပေါင်းကော်မတီရဲ့ သဘောထားမှတ်ချက်နဲ့ လွှတ်တော်ကိုယ်စားလှယ်များရဲ့ ပြင်ဆင်ချက်တို့ပါဝင်တဲ့ ပြင်ဆင်ချက်ဇယားကို ကိုယ်စားလှယ်များထံ ဖြန့်ဝေထားပါတယ်။ ပြင်ဆင်ချက်ဇယားကို နောက်ဆက်တွဲဖြင့် ဖော်ပြထားပါသည်။ အဆိုပါဥပဒေကြမ်းနဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ ကိုယ်စားလှယ်များအနေနဲ့ သက်ဆိုင်တဲ့အပိုဒ်၊ အပိုဒ်ခွဲအလိုက် ဖိတ်ခေါ်တဲ့အခါမှာ တိုတိုနဲ့လိုရင်း ဆွေးနွေးကြဖို့ ဖြစ်ပါတယ်။ ယခု ဥပဒေကြမ်းပူးပေါင်းကော်မတီက ဥပဒေကြမ်း၏ ခေါင်းစဉ်၊ နိဒါန်းနှင့် အပိုဒ် ၁ တို့မှစပြီး ပြင်ဆင်ချက်ဇယား အမှတ်စဉ်အလိုက် အဆိုပြု တင်ပြဖို့ ဖြစ်ပါတယ်။</speech>
<speech><mp id="1599">ဦးနေမျိုးထွန်း (အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>လေးစားရပါသော ပြည်ထောင်စု လွှတ်တော် နာယကကြီးနှင့် ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စုဝန်ကြီးများ၊ ဧည့်သည်တော်များအားလုံး မင်္ဂလာပါခင်ဗျ။ ကျွန်တော်ကတော့ ရန်ကုန်တိုင်းဒေသကြီး ထန်းတပင် မဲဆန္ဒနယ်က ပြည်သူ့လွှတ်တော်ကိုယ်စားလှယ်၊ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီဝင် ဦးနေမျိုးထွန်း ဖြစ်ပါတယ်။ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ၏ တာဝန်ပေးချက် အရ နိုင်ငံတော်သမ္မတက သဘောထားမှတ်ချက်ဖြင့် ပြန်လည်ပေးပို့လာသော မြေလွတ်၊ မြေလပ်နှင့် မြေရိုင်းများ စီမံခန့်ခွဲရေးဥပဒေကို ပြင်ဆင်သည့်ဥပဒေကြမ်းအား ပြည်ထောင်စုလွှတ်တော်မှ အတည်ပြုပေးနိုင်ရန် အဆိုတင်သွင်းသွားမှာ ဖြစ်ပါတယ်။ အမှတ်စဉ်(၁) ဖြစ်ပါတယ်။ ဥပဒေကြမ်း၏ ခေါင်းစဉ်၊ နိဒါန်းနှင့် အပိုဒ် ၁ တို့သည်နိုင်ငံတော် သမ္မတ၏ သဘောထားမှတ်ချက်နှင့်အညီ ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း မြေလွတ်၊ မြေလပ်နှင့် မြေရိုင်းများ စီမံခန့်ခွဲရေးဥပဒေကို ပြင်ဆင်သည့်ဥပဒေ၏နောက်၌ (၂၀၁၈ ခုနှစ်)ဟု ထည့်သွင်း အတည်ပြု ပေးပါရန် လွှတ်တော်သို့ လေးစားစွာ အဆိုတင်သွင်းအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ ခေါင်းစဉ်၊ နိဒါန်းနှင့် အပိုဒ် ၁ တို့သည် နိုင်ငံတော်သမ္မတ၏ သဘောထားမှတ်ချက်နှင့်အညီ ဥပဒေကြမ်းပူးပေါင်း ကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည် ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="1599">ဦးနေမျိုးထွန်း (အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>အမှတ်စဉ်(၂) ဖြစ်ပါတယ်။ ဥပဒေကြမ်း၏ အပိုဒ်(၇)ပါပုဒ်မ ၅ ပုဒ်မခွဲ(င)၏ နောက်တွင် အပိုဒ်ခွဲ(စ)အဖြစ် နိုင်ငံတော်သမ္မတ၏ သဘောထားမှတ်ချက်နှင့်အညီ ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း လွှတ်တော်မှ အတည်ပြု ပေးပါရန် လေးစားစွာ အဆိုတင်သွင်းအပ်ပါတယ်ခင်ဗျ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ယင်းအပိုဒ်နဲ့ စပ်လျဉ်းပြီး ဒေါက်တာအောင်ခင် ပြင်ဦးလွင်မဲဆန္ဒနယ်ကလည်း ဥပဒေကြမ်းပူးပေါင်းကော်မတီရဲ့ ပြင်ဆင်ချက်အတိုင်း ထောက်ခံထားတဲ့အတွက် လွှတ်တော်ရဲ့ သဘောထားရယူခြင်းကို ဆက်လက်ဆောင်ရွက်သွားမှာ ဖြစ်ပါတယ်။ အဆိုမှာ ဥပဒေကြမ်း၏ အပိုဒ် ရ ပါ ပုဒ်မ ၅ ပုဒ်မခွဲ(င)၏ နောက်တွင် ပုဒ်မခွဲ(စ)အဖြစ် နိုင်ငံတော် သမ္မတ၏ သဘောထားမှတ်ချက်နှင့်အညီ ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤ ဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="1599">ဦးနေမျိုးထွန်း (အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>အမှတ်စဉ်(၃) ဖြစ်ပါတယ်။ ဥပဒေကြမ်း၏ အပိုဒ် ၈ ပါပုဒ်မ ၅၏ နောက်တွင် ပုဒ်မ ၅-က အဖြစ် နိုင်ငံတော်သမ္မတ၏ သဘောထား မှတ်ချက်နှင့်အညီ ဥပဒေကြမ်းပူးပေါင်းကော်မတီ၏ ပြင်ဆင်ချက်အပေါ် ပြည်ထောင်စုလွှတ်တော်မှ အတည် ပြုပေးပါရန် လေးစားစွာအဆိုတင်သွင်းအပ်ပါတယ်ခင်ဗျ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၈ ပါ ပုဒ်မ ၅ ၏ နောက်တွင် ပုဒ်မ ၅-က အဖြစ် နိုင်ငံတော်သမ္မတ၏ သဘောထားမှတ်ချက်နှင့်အညီ ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်းဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="1599">ဦးနေမျိုးထွန်း (အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>အမှတ်စဉ်(၄) ဖြစ်ပါတယ်။ ဥပဒေကြမ်း၏ အပိုဒ် ၁၄ ပါ ပုဒ်မ ၁၀ ခြေဆင်းနှင့် အပိုဒ် ၁၅ ပါ ပုဒ်မ ၁၀ ၏ နောက်တွင် ပုဒ်မ ၁၀-က ခြေဆင်းတို့သည် နိုင်ငံတော်သမ္မတ၏ သဘောထားမှတ်ချက်နှင့်အညီ ဥပဒေကြမ်းပူးပေါင်းကော်မတီ၏ ထပ်မံပြင်ဆင်ချက်ပါအတိုင်း ပြည်ထောင်စုလွှတ်တော်မှ အတည်ပြုပေးပါရန် လေးစားစွာ အဆိုတင်သွင်း အပ်ပါတယ်ခင်ဗျာ။</speech>
<speech type="speaker">ဒေါ်ချိုချိုဝင်း မော်လိုက်မဲဆန္ဒနယ် သဘောထားပြောပါ။</speech>
<speech><mp id="1412">ဒေါ်ချိုချိုဝင်း(မော်လိုက်မဲဆန္ဒနယ်၊ စစ်ကိုင်းတိုင်းဒေသကြီး)</mp>လေးစားအပ်ပါတဲ့ ပြည်ထောင်စုလွှတ်တော် နာယက၊ အမျိုးသားလွှတ်တော် ဥက္ကဋ္ဌနှင့်တကွ အားလုံးပဲမင်္ဂလာပါရှင်။ ကျွန်မ ကတော့ စစ်ကိုင်းတိုင်းဒေသကြီး မော်လိုက်မဲဆန္ဒနယ်က ပြည်သူ့လွှတ်တော်ကိုယ်စားလှယ် ဒေါ်ချိုချိုဝင်း ဖြစ်ပါတယ်ရှင့်။ ကျွန်မအနေနဲ့ နိုင်ငံတော်သမ္မတရဲ့ သဘောထားမှတ်ချက်နဲ့ပေးပို့လာတဲ့ မြေလွတ်၊ မြေလပ်နှင့် မြေရိုင်းများ စီမံခန့်ခွဲရေးဥပဒေပုဒ်မ ၁၀ ခြေဆင်းမှာပါရှိတဲ့ လက်ရှိလုပ်ကိုင်နေသူရှိ မရှိ စိစစ် ပြီးမှသာ ခွင့်ပြုရမည်။ ယင်းသို့ ခွင့်ပြုရာတွင် ဆိုတဲ့စကားရပ်နေရာမှာ “ဥပဒေနဲ့အညီလက်ရှိလုပ်ကိုင်သူ ရှိ မရှိ စိစစ်ပြီးမှခွင့်ပြုရမည်။ ယင်းသို့ခွင့်ပြုရာတွင်”ဆိုတဲ့ ပြင်ဆင်ချက်အဆို တင်ပြထားပါတယ်။ နောက်တစ်ခုက မြေလွတ်၊ မြေလပ်နှင့် မြေရိုင်းများ စီမံခန့်ခွဲမှုဥပဒေပုဒ်မ ၁၀(က)မှာ ပါရှိတဲ့ “လက်ရှိလုပ်ကိုင်နေသူ ရှိ မရှိ စိစစ်ပြီးမှ ခွင့်ပြုရမည်။ ယင်းသို့ခွင့်ပြုရာတွင်” ဆိုတဲ့စကားရပ်နေရာမှာ ဥပဒေနဲ့အညီ လက်ရှိလုပ်ကိုင်နေသူ ရှိ မရှိ စိစစ်ပြီးမှသာ ခွင့်ပြုရမည်” ဆိုတဲ့စကားရပ်နဲ့ ကျွန်မက ပြင်ဆင်ချက်အဆိုတင်သွင်းထားပါတယ်။ နာယကကြီးရှင့်။ မြေလွတ်၊ မြေလပ်နှင့်မြေရိုင်းများ စီမံခန့်ခွဲမှုဥပဒေ ပုဒ်မ ၁၀ နဲ့နောက်ဆက်တွဲ ၁၀(က)တို့မှာပါရှိတဲ့ “လက်ရှိလုပ်ကိုင်နေသူ” ဆိုတဲ့စကားရပ်ဟာ ဥပဒေနဲ့အညီ တရားဝင်လုပ်ကိုင်သူကို ဆိုလိုတာလား။ ဥပဒေနဲ့မညီဘဲ လုပ်ကိုင်သူများရော အကျုံးဝင်သလားဆိုတဲ့ စောဒကတွေ တက်လာနိုင် ပါတယ်။ ဒါကြောင့်မို့လို့ ကျွန်မတို့က ဒီလိုစောဒကတွေမဖြစ်ရအောင် ဥပဒေရဲ့စည်းနှောင်အားကောင်းအောင် ဆိုပြီးတော့ ဥပဒေနဲ့အညီ လက်ရှိလုပ်ကိုင်နေသူ ရှိ မရှိ စိစစ်ပြီးမှ ခွင့်ပြုရမည်ဆိုတဲ့ စကားရပ်ကို ပြင်ဆင်ချက်အဆိုတင်သွင်းတာ ဖြစ်ပါတယ်။ ဥပဒေကြမ်းပူးပေါင်းကော်မတီမှလည်း သဘောတူလက်ခံပြီး ဖြစ်တဲ့အတွက်ကြောင့်မို့လို့ လွှတ်တော်ကြီးမှ အတည်ပြုပေးပါရန် နာယကကြီးမှတစ်ဆင့် လေးစားစွာ တင်ပြအပ်ပါတယ်ရှင်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ယင်းအပိုဒ်နဲ့စပ်လျဉ်းပြီး ဒေါ်ချိုချိုဝင်း မော်လိုက်မဲဆန္ဒနယ်ရဲ့ ပြင်ဆင်ချက်ကို ဥပဒေကြမ်းပူးပေါင်းကော်မတီက သဘောတူထားပါတယ်။ အဆိုမှာ ဥပဒေကြမ်း၏ အပိုဒ် ၁၄ ပါ ပုဒ်မ ၁၀ ခြေဆင်းနှင့် အပိုဒ် ၁၅ ပါ ပုဒ်မ ၁၀ ၏ နောက်တွင် ပုဒ်မ ၁၀-က ခြေဆင်းတို့သည် နိုင်ငံတော်သမ္မတ၏ သဘောထားမှတ်ချက်နှင့်အညီ ဥပဒေကြမ်းပူးပေါင်း ကော်မတီ၏ ထပ်မံပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="1599">ဦးနေမျိုးထွန်း (အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>အမှတ်စဉ်(၅) ဖြစ်ပါတယ်။ ဥပဒေကြမ်းရဲ့ အပိုဒ် ၂၀ ပါ ပုဒ်မ ၂၂ ပုဒ်မခွဲ(က) ပုဒ်မခွဲငယ် ၃ နှင့် ၄ တို့သည် နိုင်ငံတော်သမ္မတ၏ သဘောထား မှတ်ချက်နှင့်အညီ ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ပြည်ထောင်စုလွှတ်တော်မှ အတည်ပြု ပေးပါရန် လေးစားစွာ အဆိုတင်သွင်းအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ယင်းအပိုဒ်နဲ့စပ်လျဉ်းပြီး ဒေါက်တာအောင်ခင် ပြင်ဦးလွင်မဲဆန္ဒနယ်ကလည်း ဥပဒေကြမ်းပူးပေါင်းကော်မတီရဲ့ ပြင်ဆင်ချက်အတိုင်း ထောက်ခံထားတဲ့အတွက် လွှတ်တော်ရဲ့ သဘောထားရယူခြင်းကို ဆက်လက် ဆောင်ရွက်သွားမှာ ဖြစ်ပါတယ်။ အဆိုမှာ ဥပဒေကြမ်း၏ အပိုဒ် ၂၀ ပါ ပုဒ်မ ၂၂ ပုဒ်မခွဲ(က) ပုဒ်မခွဲငယ်(၃)နှင့် (၄)တို့သည် နိုင်ငံတော် သမ္မတ၏ သဘောထားမှတ်ချက်နှင့်အညီ ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါ သလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="1599">ဦးနေမျိုးထွန်း (အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>အမှတ်စဉ်(၆) ဖြစ်ပါတယ်။ ဥပဒေကြမ်း၏ အပိုဒ် ၂၀ ပါ ပုဒ်မ ၂၂ ပုဒ်မခွဲ(ခ) ပုဒ်မခွဲငယ်(၁)သည် နိုင်ငံတော်သမ္မတ၏ သဘောထား မှတ်ချက်နှင့်အညီ ဥပဒေကြမ်းပူးပေါင်းကော်မတီ၏ ပြင်ဆင်ချက်ပါအတိုင်း လွှတ်တော်မှ အတည်ပြု ပေးနိုင်ပါရန် လေးစားစွာ အဆိုတင်သွင်းအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၂၀ ပါ ပုဒ်မ ၂၂ ပုဒ်မခွဲ(ခ) ပုဒ်မခွဲငယ်(၁)သည် နိုင်ငံတော်သမ္မတ၏ သဘောထားမှတ်ချက်နှင့်အညီ ဥပဒေကြမ်း ပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="1599">ဦးနေမျိုးထွန်း (အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>အမှတ်စဉ်(၇) ဖြစ်ပါတယ်။ ဥပဒေကြမ်း၏ အပိုဒ် ၂၆ ပါ ပုဒ်မ ၃၀ ၏ နောက်တွင် ပုဒ်မ ၃၀-က ပုဒ်မခွဲ(ဂ)ဟာ ကျွန်တော်တို့ ပြည်ထောင်စု လွှတ်တော်က ယခင်အတည်ပြုခဲ့တာ “အများပြည်သူနှင့် တိုင်းရင်းသားများဆိုင်ရာ ဘာသာရေး၊ လူမှုရေး၊ ပညာရေး၊ ကျန်းမာရေး၊ လမ်းပန်းဆက်သွယ်ရေးတို့နှင့် သက်ဆိုင်သည့်မြေများ”ဆိုပြီး ကျွန်တော် တို့က အတည်ပြုထားပါတယ်။ အဲဒီအပေါ်မှာ နိုင်ငံတော်သမ္မတ၏ သဘောထားမှတ်ချက်နဲ့အညီ ဥပဒေကြမ်း ပူးပေါင်းကော်မတီကနေပြီးတော့ အပိုဒ်ခွဲငယ်(ဂ) “အများပြည်သူနှင့် တိုင်းရင်းသားများဆိုင်ရာ ဘာသာရေး၊ လူမှုရေး၊ ပညာရေး၊ ကျန်းမာရေးနှင့် လမ်းပန်းဆက်သွယ်ရေးတို့အတွက် လက်ရှိအသုံးပြုထားသည့် မြေများ”ဆိုပြီးတော့ ကျွန်တော်တို့က ဒါပြင်ဆင်ထားပါတယ်။ ဒီလိုပြင်ဆင်ရခြင်းရဲ့ ရည်ရွယ်ချက်ကလည်း usomnemum memasan OS Sumon marin ပညာရေး၊ ကျန်းမာရေး၊ လမ်းပန်းဆက်သွယ်ရေးတို့အတွက် လက်ရှိအသုံးပြုတဲ့ မြေများရှိပါတယ်။ ဒီမြေ တွေကို ကျွန်တော်တို့က ဒီမြေလွတ်၊ မြေလပ်နှင့်မြေရိုင်းများ စီမံခန့်ခွဲရေးဥပဒေနဲ့ မသက်ဆိုင်ဘဲ ဆက်လက် အသုံးပြုခွင့်ရအောင် ကျွန်တော်တို့က ဒါနိုင်ငံတော်သမ္မတ၏ သဘောထားမှတ်ချက်နဲ့ ပြင်တာပါ။ အဲဒီ မြေတွေကိုမှ ခွင့်ပြုချက်တောင်းရမယ်ဆိုလို့ရှိရင် လက်ရှိအသုံးပြုနေတဲ့ လူတွေအတွက် အခက်အခဲရှိပါတယ်။ အဲဒီအတွက်ကြောင့် ဥပဒေကြမ်း၏ အပိုဒ် ၂၆ ပါပုဒ်မ ၃၀ ၏ နောက်တွင် ပုဒ်မ ၃၀-က ပုဒ်မခွဲ(ဂ)အား နိုင်ငံတော်သမ္မတ၏ သဘောထားမှတ်ချက်နှင့်အညီ ဥပဒေကြမ်းပူးပေါင်းကော်မတီ၏ ပြင်ဆင်ချက်ပါ အတိုင်း ပြည်ထောင်စုလွှတ်တော်မှ အတည်ပြုသင့်ပါကြောင်း လေးစားစွာ အဆိုတင်သွင်းအပ်ပါတယ်ခင်ဗျ။</speech>
<speech type="speaker">ဦးတင်ထွေး ဝေါမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1429">ဦးတင်ထွေး(ဝေါမဲဆန္ဒနယ်၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့် လွှတ်တော်ကိုယ်စားလှယ်များ အားလုံးမင်္ဂလာပါလို့ ကျွန်တော် လေးစားစွာ နှုတ်ဆက်အပ်ပါတယ်။ လေးစားအပ်ပါတဲ့ နာယကကြီးခင်ဗျာ။ ကျွန်တော့ကို ဒီပုဒ်မ ၃၀(က)နဲ့ ပတ်သက်ပြီးတော့ Slide နဲ့ ရှင်းလင်းခွင့်ပြုပါရန် လေးစားစွာ တင်ပြအပ်ပါတယ်။ ကျွန်တော်တို့ ပထမ မြေလွတ်၊ မြေလပ်နှင့် မြေရိုင်းများ စီမံခန့်ခွဲရေးဥပဒေကို ပြည်ထောင်စု လွှတ်တော်က အတည်ပြု ပြလိုက်တဲ့နေရာမှာ ပုဒ်မခွဲ(ဂ) မှာ “အများပြည်သူနဲ့ တိုင်းရင်းသားဆိုင်ရာ ဘာသာရေး၊ လူမှုရေး၊ ပညာရေး၊ ကျန်းမာရေး၊ လမ်းပန်း ဆက်သွယ်ရေးတို့နှင့် သက်ဆိုင်သည့်မြေများ”ဆိုပြီးတော့ ဒီမြေတွေကို ကျွန်တော်တို့ဒီ လယ်ယာမြေ မြေလွတ် မြေရိုင်းနဲ့စီမံခန့်ခွဲရေး ဥပဒေအရ ဘာမှလုပ်ကိုင်ခွင့်မရှိဘူး။ ကင်းလွတ်ခွင့် ပေးတဲ့သဘောမျိုး လုပ်ခဲ့တာ ဖြစ်ပါတယ်။ အဲဒီလိုပြဋ္ဌာန်းချက်အပေါ်မှာ နိုင်ငံတော်သမ္မတကနေပြီးတော့ မှတ်ချက်နဲ့ပြန်လာပြီးတော့ ဒါကိုပယ်သင့်သလား မပယ်သင့်သလားဆိုပြီးတော့ ကျွန်တော်တို့ လွှတ်တော်ရဲ့ သဘောထားကို ပြန်တောင်းခြင်းပဲ ဖြစ်ပါတယ်။ ဒီလိုပြန်တောင်းတဲ့နေရာမှာ ကျွန်တော်တို့ ဥပဒေကြမ်းပူးပေါင်းကော်မတီက “လက်ရှိအသုံးပြု နေသည့် မြေများ”ဆိုပြီးတော့ အဲဒီအပိုဒ်(ဂ)လေးကို အောက်က ဆက်ထည့်လိုက်ပါတယ်။ ဒီလို ဆက်ထည့် လိုက်တဲ့အခါကျတော့ လက်ရှိအသုံးပြုနေတဲ့ မြေဆိုတာဟာ ကျွန်တော်တို့ ဥပဒေအရပဲကြည့်ကြည့်၊ အကြောင်းခြင်းရာပဲကြည့်ကြည့် ဒီစကားရပ်က အလွန်ကျယ်ပြန့်တဲ့ စကားရပ်ပဲ ဖြစ်ပါတယ်။ နောက်ဒီ ဥပဒေမှာလည်း မြေလွတ်၊ မြေလပ်နှင့် မြေရိုင်းများ ဥပဒေမှာလည်းပဲ လက်ရှိဆိုတဲ့စကားရပ်က ဘာလဲ ဆိုတာကို အဓိပ္ပာယ်ဖွင့်ဆိုထားတာလည်း မရှိဘူး။ အဲဒီတော့ ဘယ်ရှိလဲ။ ဒါမှမဟုတ်လို့ရှိရင် ဥပဒေပြဋ္ဌာန်းပြီးမှ ညတွင်းချင်းတစ်နေရာမှာဝင်ပြီးတော့ ဘာသာရေးနဲ့သော်လည်းကောင်း၊ ပညာရေးနဲ့ သော်လည်းကောင်း၊ လူမှုရေးနဲ့သော်လည်းကောင်း ဝင်ပြီးတော့များ ဆောက်ထားမယ်ဆိုရင်လည်း ဒါဟာ မနက်မိုးလင်းရင် သူကလက်ရှိဖြစ်နေပြီ။ အဲဒီလိုအခွင့်အရေးတွေ ပေးလိုက်တဲ့အခါကျတော့ ဥပဒေရဲ့ စည်းနှောင်မှုအား မြေလွတ်၊ မြေလပ်နှင့် မြေရိုင်းတွေပေါ်မှာ တအားကို ကျွန်တော်တို့ အလကားပေးသလို ဖြစ်သွားပါတယ်။ ကျွန်တော်တို့ ဖွဲ့စည်းပုံအခြေခံဥပဒေပုဒ်မ ၃၆၂ မှာ ကျွန်တော်တို့ မြန်မာနိုင်ငံဟာ ဘာသာရေးအရဆိုလို့ရှိရင် ဗုဒ္ဓဘာသာ၊ အစ္စလာမ်၊ ခရစ်ယာန်၊ ဟိန္ဒူ၊ နတ်ကိုးကွယ်တာ ဒါတွေကို အခွင့် အရေးတွေပေးထားတယ်။ ပေးထားတဲ့အခါကျတော့ ဒီမြေလွတ်၊ မြေရိုင်းမှာ ဘာသာရေးကို အကြောင်း ပြပြီးတော့ ချက်ချင်းဝင်ပြီးတော့ တိုးလာတောင်းလျှောက်တယ်ဆိုလို့ရှိရင် ပြဿနာမျိုးစုံကလည်းပေါ်လာ နိုင်စရာတွေ အများကြီးရှိပါတယ်။ ဒါကြောင့်မို့လို့ ကျွန်တော်တို့ ဥပဒေတစ်ခုကို ပြဋ္ဌာန်းတော့မယ်ဆိုလို့ရှိရင် အများပြည်သူတွေက လွယ်ကူစွာ နားလည်နိုင်မယ့် ဥပဒေဖြစ်ရပါမယ်။ နောက် ရှင်းလင်းပြတ်သားတဲ့ ဥပဒေဖြစ်ရပါမယ်။ တိကျမှုရှိတဲ့ ဥပဒေ ဖြစ်ရမှာ ဖြစ်ပါတယ်။ သို့သော်လည်းပဲ ဒီမှာလက်ရှိဆိုတဲ့ အသုံးအနှုန်းသည် လူတိုင်း နားလည်တဲ့ဟာ မဟုတ်ပါဘူး။ အဲဒီနေရာမှာ လောလောဆယ်သွားပြီးတော့ တစ်စုံတစ်ခု လုပ်ထားပြီ ဆိုရင် ဒါကျွန်တော်တို့ သိသလောက်ကတော့ လက်ရှိလို့ပဲ ကျွန်တော်တို့ ခံယူရမှာဖြစ်ပါတယ်။ အဲဒီ လက်ရှိဆိုတဲ့ စကားရပ်အားနည်းချက်ကို ယူပြီးတော့ ဒီမြေလွတ်၊ မြေလပ်နှင့်မြေရိုင်းတွေမှာ ဝင်ပြီးတော့ လုပ်ဆောင်ကြမယ်ဆိုလို့ရှိရင် ကျွန်တော်တို့အစိုးရအနေနဲ့ တက်လာကတည်းကိုက မြေယာမှုခင်းတွေဟာ အမယ်ဘုတ်ကဲ့ သူ့ခြည်ကဲ့သို့ ရှင်းမရတဲ့ အခြေအနေရှိပါတယ်။ ဒီဥပဒေရဲ့ အားနည်းချက်ကို အဲဒီဥပဒေ ပြန်လုပ်ရမယ်ဆိုလို့ရှိရင် ကျွန်တော်တို့မှာ တရားဥပဒေစိုးမိုးမှုဟာ အများကြီးထိခိုက်လာမှာ ဖြစ်ပါတယ်။ ဒါကြောင့်မို့လို့ ဥပဒေရဲ့ စည်းနှောင်မှုအားလေးဟာ အချို့နေရာတွေမှာ သုံးမှသာလျှင် ကျွန်တော်တို့ ရေရှည်မှာ တိုင်းပြည်အကျိုးရော၊ ပြည်သူ့အကျိုးရော ဖြစ်လာနိုင်မှာ ဖြစ်တဲ့အတွက် ကျွန်တော့အနေနဲ့တော့ အများပြည်သူနှင့် တိုင်းရင်းသားများဆိုင်ရာ ဘာသာရေး၊ လူမှုရေး၊ ပညာရေး၊ ကျန်းမာရေးနှင့် လမ်းပန်းဆက်သွယ်ရေးလုပ်ငန်းများအတွက် သက်ဆိုင်ရာ တိုင်းဒေသကြီး သို့မဟုတ် ပြည်နယ်အစိုးရ သို့မဟုတ် နေပြည်တော်ကောင်စီက သတ်မှတ်ခွင့်ပြုသည့် မြေဆိုလို့ရှိရင် ဒါဥပဒေရဲ့ ပြဋ္ဌာန်းချက်လေးဟာ ဖြစ်လာပြီဖြစ်ပါတယ်။ ဒါကိုလည်းပဲ ကျွန်တော်တို့ လွှတ်တော်ကိုယ်စားလှယ်ကြီး များဟာ ကျွန်တော်တို့တွေ ဥပဒေပြုတဲ့ ကိုယ်စားလှယ်များဖြစ်တဲ့အတွက် ဒီအပေါ်မှာ လေးလေးနက်နက်လေး စဉ်းစားပြီးတော့ ဆန္ဒပြု ပေးနိုင်ပါရန် လေးစားစွာနဲ့ မေတ္တာရပ်ခံအပ်ပါတယ်ခင်ဗျာ။</speech>
<speech type="speaker">ဒေါက်တာအောင်ခင် ပြင်ဦးလွင်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1483">ဒေါက်တာအောင်ခင်(ပြင်ဦးလွင်မဲဆန္ဒနယ်၊ မန္တလေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါ။ ကျွန်တော်ကတော့ ပြင်ဦးလွင် မဲဆန္ဒနယ်က ပြည်သူ့လွှတ်တော်ကိုယ်စားလှယ် ဒေါက်တာဦးအောင်ခင် ဖြစ်ပါတယ်။ ဒီဥပဒေကြမ်း ပူးပေါင်းကော်မတီက တင်ပြထားတဲ့နေရာမှာ ကျွန်တော်တို့ ကျန်းမာရေးနဲ့ လမ်းပန်းဆက်သွယ်ရေးတို့ အတွက် လက်ရှိအသုံးပြုထားသည့် မြေများဆိုတဲ့နေရာမှာ ကျွန်တော်တို့ တကယ်လက်တွေ့ မြေပြင်မှာ လုပ်ရတဲ့အခါကျတော့ ရှုပ်ထွေးမှုတွေရှိပါတယ်။ ဘာဖြစ်လို့လဲဆိုတဲ့အခါကျတော့ အသုံးပြု ထားတယ် ဆိုတာ ကျွန်တော်တို့ အဲဒီစစ်မယ့်နေမှာပဲ ဒီကြားကာလမှာ တချို့က ညတွင်းချင်း လုပ်လိုက်တာတွေ ဒါမျိုးတွေရှိတယ်။ တကယ်တမ်းကျတော့။ အဲဒီတော့ ကျွန်တော်က တ်မှတ်ဖို့ လိုမယ်လို့ ကျွန်တော်ထင်တယ်။ တ်မှတ်ဖို့ဆိုတာကတော့ ကျွန်တော်တို့က ဒီဥပဒေ အတည်ပြုပြီးရင် ဒီဥပဒေထဲမှာ ဘောမျိုးနဲ့ ဒီပြည်ထောင်စုအစိုးရမဟုတ်ဘဲနဲ့ လွယ်လွယ်ကူကူပဲ သက်ဆိုင်ရာ တိုင်းဒေသကြီးအစိုးရ၊ ပြည်နယ်အစိုးရ သို့မဟုတ် နေပြည်တော်ကောင်စီလို့ ကျွန်တော်တို့က တကယ်လို့များ အဲဒီခွင့်ပြုချက်တွေကို ကျွန်တော်တို့ ယူလိုက်မယ်ဆိုရင် ကျွန်တော်တို့ တကယ်မြေပြင်မှာလုပ်နေတဲ့ လွှတ်တော်ကိုယ်စားလှယ်တွေသည် သို့မဟုတ် မြေပြင်မှာလုပ်နေတဲ့ စီ/ခန့်အဖွဲ့တွေသည် ကျွန်တော်တို့ တိကျပြတ်သားတဲ့ အဖြေရမယ်လို့ ကျွန်တော်ထင်ပါတယ်။ ဒါကြောင့်မို့လို့ ကျွန်တော့အနေနဲ့ ရှင်းရှင်းလင်းလင်း တိတိကျကျ ပြတ်ပြတ်သားသားဖြစ်မယ့် ဟာကို ပြင်ဆင်လိုတဲ့သဘောနဲ့ တင်ပြခြင်းဖြစ်ပါတယ်။ ဒါကြောင့် ကျွန်တော့အနေနဲ့ကတော့ အများ ပြည်သူများနဲ့ တိုင်းရင်းသားများဆိုင်ရာ ဘာသာရေး၊ လူမှုရေး၊ ပညာရေး၊ ကျန်းမာရေး၊ လမ်းပန်း ဆက်သွယ်ရေးလုပ်ငန်းများအတွက် သက်ဆိုင်ရာ တိုင်းဒေသကြီး သို့မဟုတ် ပြည်နယ်အစိုးရအဖွဲ့ သို့မဟုတ် နေပြည်တော်ကောင်စီက သတ်မှတ်ခွင့်ပြုသည့်မြေများလို့ ကျွန်တော့အနေနဲ့ ပြင်ဆင်လိုက်ရင် ကျွန်တော်တို့ တကယ်ဥပဒေရဲ့ အားနည်းချက်မရှိဘဲနဲ့ ပိုပြီးတော့ ခိုင်မာမယ်လို့ ကျွန်တော်ထင်တဲ့အတွက် တင်ပြရခြင်း ဖြစ်ပါတယ်။ အားလုံး ကျေးဇူးတင်ပါတယ်။</speech>
<speech type="speaker">သက်ဆိုင်ရာဝန်ကြီးဌာန သဘောထားပြောပါ။</speech>
<speech><agency id="11">ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ နိုင်ငံတော်သမ္မတရဲ့ သဘောထား မှတ်ချက်နဲ့အညီ ပေးပို့ထားတဲ့ ပြင်ဆင်ပြဋ္ဌာန်းသင့်တဲ့ ယခုဥပဒေ ၂၆ အပိုဒ် ၃၀(က)နဲ့ စပ်လျဉ်းပြီး ဥပဒေကြမ်းပူးပေါင်းကော်မတီရဲ့ သဘောထားမှတ်ချက်အတိုင်း ထားရှိသင့်ပါကြောင်း ဝန်ကြီးဌာနအနေနဲ့ တင်ပြအပ်ပါတယ်။</speech>
<speech type="speaker">ဥပဒေကြမ်းပူးပေါင်းကော်မတီရဲ့ သဘောထားပြောပါ။</speech>
<speech><mp id="1599">ဦးနေမျိုးထွန်း (အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>ကျွန်တော်တို့ ဥပဒေကြမ်း ပူးပေါင်းကော်မတီအနေနဲ့ အနည်းငယ် ပြန်လည်ရှင်းပြလိုပါတယ်။ ကျွန်တော်တို့ ဒီလက်ရှိ ၃၀-က ပုဒ်မခွဲ(ဂ)ကို သေချာပြန်ဖတ်ကြည့်ရင် ရှင်းရှင်းလင်းလင်း မြင်နိုင်ပါတယ်။ အများပြည်သူနှင့် တိုင်းရင်း သားများဆိုင်ရာ၊ အများပြည်သူဆိုတာ အားလုံးပါပါတယ်။ တိုင်းရင်းသားဆိုတာဒေသက ကချင်၊ ကယား၊ ကရင် အစရှိတဲ့ တိုင်းရင်းသားဒေသတွေမှာနေထိုင်တဲ့ တိုင်းရင်းသားတွေ၊ အဲဒီတိုင်းရင်းသားတွေက ဘာသာရေး၊ လူမှုရေး၊ ပညာရေး၊ ကျန်းမာရေး အဲဒီအတွက် သူတို့အသုံးပြုနေတဲ့ မြေရှိပါတယ်။ ဘာသာရေး ပွဲတော်အတွက်လုပ်တယ်။ ကျန်းမာရေးအတွက် သူတို့ အမြဲအသုံးပြုနေတဲ့ ကိစ္စရပ်မျိုး ဆောင်ရွက်နေတဲ့ ကိစ္စရပ်တွေရှိပါတယ်။ အဲဒီတော့ အစဉ်အလာအရအသုံးပြုတဲ့ကိစ္စရပ်တွေကို ကျွန်တော်တို့က ခွင့်ပြုရမှာပါ။ အဲဒါကြောင့် ကျွန်တော်တို့က နောက်မှ ကျူးဖို့လည်းမဟုတ်ပါဘူး။ လက်ရှိ ဒီဥပဒေပြဋ္ဌာန်းပြီး လက်ရှိအသုံးပြု နေတယ်။ အခု ကျွန်တော်တို့ အဝေးပြေးလမ်းမကြီးတွေ၊ ပြည်ထောင်စုလမ်းမကြီးတွေဟာ လက်ရှိ အသုံးပြုနေတဲ့ မြေတွေပါ။ ဒီဥစ္စာတွေကို မြေလွတ်၊ မြေလပ်နှင့် မြေရိုင်းများ စီမံခန့်ခွဲရေးဥပဒေနဲ့ သွားသက်ဆိုင်မယ်။ အဲဒါကိုလည်း ကျွန်တော်တို့က တိုင်းဒေသကြီး၊ ပြည်နယ်အစိုးရ၊ နေပြည်တော် ကောင်စီတွေက အဲဒါတွေကို တစ်နိုင်ငံလုံး အတိုင်းအတာနဲ့ လိုက်သတ်မှတ်ပေးရမယ်ဆိုရင် ဘယ်လိုမှ မဖြစ်နိုင်ပါဘူး။ အဲဒါကြောင့် ကျွန်တော်တို့က နိုင်ငံတော်သမ္မတရဲ့ သဘောထားမှတ်ချက်အတိုင်းပဲ ဥပဒေကြမ်းပူးပေါင်းကော်မတီရဲ့ ထပ်မံပြင်ဆင်ရန် တင်ပြချက်ကို ပြည်ထောင်စုလွှတ်တော်က အတည် ပြုပေးပါရန် ထပ်မံရှင်းလင်း ဆွေးနွေးအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၂၆ ပါ ပုဒ်မ ၃၀ ၏ နောက်တွင် ပုဒ်မ ၃၀-က ပုဒ်မခွဲ(ဂ)သည် နိုင်ငံတော်သမ္မတ၏ သဘောထားမှတ်ချက်နဲ့အညီ ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို သဘောတူ မတူ လွှတ်တော်ရဲ့ ဆန္ဒရယူပါ့မယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type="speaker">အဆိုထောက်ခံမဲ (၅၁၉)မဲ၊ ကန့်ကွက်မဲ (၃၇)မဲ၊ ကြားနေမဲ (၃)မဲ ဖြစ်ပါတယ်။</speech>
<speech type="speaker">ထောက်ခံဆန္ဒမဲများတဲ့အတွက် ဥပဒေကြမ်းပူးပေါင်းကော်မတီ၏ ပြင်ဆင်ချက် အတိုင်း အတည်ဖြစ်ကြောင်း ကြေညာပါတယ်။</speech>
<speech><mp id="1599">ဦးနေမျိုးထွန်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>ကန့်လန့်ဖြတ်ဇယားရဲ့ နောက်ဆုံး အမှတ်စဉ် အမှတ်စဉ်(၈) ဖြစ်ပါတယ်ခင်ဗျာ။ ဥပဒေကြမ်း၏ အပိုဒ် ၂ရ ပါ ပုဒ်မ ၃၃ ပုဒ်မခွဲ(က)သည် နိုင်ငံတော်သမ္မတ၏ သဘောထားမှတ်ချက်နှင့်အညီ ဥပဒေကြမ်းပူးပေါင်းကော်မတီ၏ ပြင်ဆင်ချက် အပေါ် ပြည်ထောင်စုလွှတ်တော်မှ အတည်ပြုပေးနိုင်ပါရန် လေးစားစွာ အဆိုတင်သွင်းအပ်ပါတယ်ခင်ဗျ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၂ရ ပါ ပုဒ်မ ၃၃ ပုဒ်မခွဲ(က)သည် နိုင်ငံတော်သမ္မတ၏ သဘောထားမှတ်ချက်နှင့်အညီ ဥပဒေကြမ်းပူးပေါင်း ကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အထက်ပါ ဥပဒေကြမ်းနဲ့ စပ်လျဉ်းပြီး နိုင်ငံတော်သမ္မတရဲ့ သဘောထားမှတ်ချက်များကို လွှတ်တော်က ဆုံးဖြတ်ထားတဲ့အတိုင်း ပြင်ဆင်ပြီး ပြည်ထောင်စုလွှတ်တော်ဆိုင်ရာ နည်းဥပဒေ ၁၀၉ နှင့်အညီ နိုင်ငံတော်သမ္မတထံသို့ ပြန်လည်ပေးပို့သွား မည်ဖြစ်ကြောင်း အသိပေးကြေညာပါတယ်။</speech>
</bill>
<bill>
<title>ပြည်ထောင်စုအစိုးရအဖွဲ့က ပေးပို့သော ပြည်သူ့ကြွေးမြီစီမံခန့်ခွဲမှုဥပဒေကို ပြင်ဆင်သည့်ဥပဒေကြမ်းနှင့် စပ်လျဉ်း၍ တစ်ပိုဒ်ချင်းစီအလိုက် အတည်ပြုရန် အဆိုတင်သွင်းခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်သူ့ ကြွေးမြီစီမံခန့်ခွဲမှုဥပဒေကို ပြင်ဆင်သည့်ဥပဒေကြမ်းနဲ့စပ်လျဉ်းပြီး ပြည်ထောင်စုအစိုးရအဖွဲ့ ကိုယ်စား သက်ဆိုင်ရာပြည်ထောင်စုအဆင့်အဖွဲ့အစည်းဝင်က လွှတ်တော်သို့ တင်သွင်းခြင်း၊ ဥပဒေကြမ်းပူးပေါင်း ကော်မတီ၏ လေ့လာတွေ့ရှိချက်နဲ့ သဘောထားမှတ်ချက်အစီရင်ခံစာကို လွှတ်တော်သို့ ဖတ်ကြားတင်ပြ ခြင်းတို့ကို ၃-၉-၂၀၁၈ ရက်က ကျင်းပပြုလုပ်တဲ့ ပြည်ထောင်စုလွှတ်တော် အစည်းအဝေးမှာ ဆောင်ရွက် ခဲ့ပြီး ဖြစ်ပါတယ်။ အဆိုပါဥပဒေကြမ်းနဲ့စပ်လျဉ်းပြီး နောက်ဆုံးသတ်မှတ်ချိန်အထိ ပြင်ဆင်ချက်အဆို တင်သွင်း ဆွေးနွေးလိုတဲ့ လွှတ်တော်ကိုယ်စားလှယ် အမည်စာရင်းပေးပို့ခြင်းမရှိတဲ့အတွက် ဥပဒေကြမ်းပူးပေါင်း ကော်မတီရဲ့ သဘောထားမှတ်ချက်ကို အခြေခံပြီး လွှတ်တော်ရဲ့ အဆုံးအဖြတ်ရယူသွားမှာ ဖြစ်ပါတယ်။ ဥပဒေကြမ်းရဲ့ မူလအဆိုပြုချက်နဲ့ ဥပဒေကြမ်းပူးပေါင်းကော်မတီရဲ့ သဘောထားမှတ်ချက်တို့ ပါဝင်တဲ့ ပြင်ဆင်ချက်ဇယားကို ကိုယ်စားလှယ်များထံ ဖြန့်ဝေထားပါတယ်။ ပြင်ဆင်ချက်ဇယားကို နောက်ဆက်တွဲဖြင့် ဖော်ပြထားပါသည်။ ယခု ဥပဒေကြမ်းပူးပေါင်းကော်မတီက ဥပဒေကြမ်းရဲ့ ခေါင်းစဉ်၊ နိဒါန်းနှင့် အပိုဒ် ၁ တို့မှစပြီး ပြင်ဆင်ချက်ဇယားအမှတ်စဉ်အလိုက် အဆိုပြုတင်ပြဖို့ ဖြစ်ပါတယ်။</speech>
<speech><mp id="1298">ဒေါ်နွယ်နွယ်အောင်(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယက၊ အမျိုးသားလွှတ်တော်ဥက္ကဋ္ဌ၊ ဒုဥက္ကဋ္ဌများနှင့် ပြည်ထောင်စုအဆင့် ဝန်ကြီးများ၊ လွှတ်တော်ကိုယ်စားလှယ်များအားလုံး မင်္ဂလာပါလို့ ဦးစွာနှုတ်ခွန်းဆက်ပါတယ်။ ကျွန်မက မွန်ပြည်နယ် မဲဆန္ဒနယ်အမှတ်(၂)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီအဖွဲ့ဝင် ဒေါ်နွယ်နွယ်အောင် ဖြစ်ပါတယ်။ ပြည်ထောင်စုလွှတ်တော် ဥပဒေကြမ်း ပူးပေါင်းကော်မတီ၏ တာဝန်ပေးအပ်ချက်အရ ပြည်သူ့ကြွေးမြီစီမံခန့်ခွဲမှုဥပဒေကို ပြင်ဆင်သည့်ဥပဒေ ကြမ်းနှင့် ပတ်သက်ပြီး တစ်ပိုဒ်ချင်းအဆိုပြု တင်သွင်းသွားမှာ ဖြစ်ပါတယ်ရှင်။ ပြည်ထောင်စုလွှတ်တော်နာယကကြီးရှင်။ ဥပဒေကြမ်းပူးပေါင်းကော်မတီအနေနဲ့ ပြည်သူ့ကြွေးမြီ စီမံခန့်ခွဲမှုဥပဒေကို ပြင်ဆင်သည့်ဥပဒေကြမ်းနှင့် ပတ်သက်၍ ခေါင်းစဉ်ကို ပြည်သူ့ကြွေးမြီစီမံခန့်ခွဲမှု ဥပဒေကို ပြင်ဆင်သည့်ဥပဒေ (၂၀၁၈ ခုနှစ်)(၂၀၁၈ ခုနှစ်၊ ပြည်ထောင်စုလွှတ်တော်ဥပဒေအမှတ်၊...)၊ ၁၃၈၀ ခုနှစ်လ၊ရက်(၂၀၁၈ ခုနှစ်၊....လ.....ရက်) ပြည်ထောင်စုလွှတ်တော်သည် ဤဥပဒေကို ပြဋ္ဌာန်းလိုက်သည်။ အပိုဒ်(၁) ဤဥပဒေကို ပြည်သူ့ကြွေးမြီစီမံခန့်ခွဲမှုဥပဒေကို ပြင်ဆင်သည့်ဥပဒေ (၂၀၁၈ခုနှစ်)ဟု ခေါ်တွင်စေရမည်။ ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ပြည်ထောင်စု လွှတ်တော်က အတည်ပြုပေးပါရန် အဆိုပြု တင်သွင်းအပ်ပါတယ်ရှင်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ ခေါင်းစဉ်၊ နိဒါန်းနှင့် အပိုဒ် ၁ တို့သည် ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိင်း စစ်သင်သည်။ ဒီအထိတိ အတည်ပြုရန် လက်တော်က သဘောတပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="1298">ဒေါ်နွယ်နွယ်အောင်(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>ပြည်ထောင်စုလွှတ်တော် နာယကကြီးရှင်။ ဥပဒေကြမ်းပူးပေါင်းကော်မတီက အပိုဒ် ၂၊ အပိုဒ် ၃ တို့ကို မူလအတိုင်းထားရှိရန် တင်ပြအပ်ပါတယ်။ သို့ဖြစ်ပါ၍ ဥပဒေကြမ်းပူးပေါင်းကော်မတီ၏ သဘောထားမှတ်ချက်အတိုင်း ပြည်ထောင်စု လွှတ်တော်က အတည်ပြုပေးပါရန် အဆိုတင်သွင်းအပ်ပါတယ်ရှင်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၂ နှင့် အပိုဒ် ၃ ပါ ပုဒ်မ ၂ ပုဒ်မခွဲ(ဇ)တို့သည် ဥပဒေကြမ်းပူးပေါင်းကော်မတီ၏ သဘောထားမှတ်ချက်နှင့် အညီ မူလအဆိုပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<title>အထက်ပါ ဥပဒေကြမ်းတစ်ရပ်လုံးကို အတည်ပြုရန် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က အဆိုတင်သွင်းခြင်းနှင့် လွှတ်တော်၏ အတည်ပြုချက်ရယူခြင်း</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်သူ့ ကြွေးမြီစီမံခန့်ခွဲမှု ဥပဒေကို ပြင်ဆင်သည့်ဥပဒေကြမ်းနဲ့စပ်လျဉ်းပြီး ဥပဒေကြမ်းတစ်ရပ်လုံးကို အတည် ပြုရန်အတွက် သက်ဆိုင်ရာ ပြည်ထောင်စုအဆင့်အဖွဲ့ အစည်းဝင်က အဆိုတင်သွင်းဖို့ ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ်ပါ သော ပြည်ထောင်စုလွှတ်တော် နာယက၊ အမျိုးသားလွှတ်တော်ဥက္ကဋ္ဌနှင့် လွှတ်တော်ကိုယ်စားလှယ်များ အားလုံး၊ ဖိတ်ကြားထားသော ပြည်ထောင်စုအဆင့် အဖွဲ့အစည်းဝင်ပုဂ္ဂိုလ်များ၊ ဧည့်သည်တော်များ အားလုံး ကိုယ်စိတ်နှစ်ဖြာကျန်းမာချမ်းသာပြီး မင်္ဂလာအပေါင်းနှင့် ပြည့်စုံကြပါစေကြောင်း နှုတ်ခွန်းဆက်သ ဂါရဝပြုအပ်ပါတယ်။ ကျွန်တော်ကတော့ စီမံကိန်းနှင့် ဘဏ္ဍာရေးဝန်ကြီးဌာန၊ ဒုတိယဝန်ကြီး ဦးမောင် မောင်ဝင်း ဖြစ်ပါတယ်။ ပြည်သူ့ကြွေးမြီစီမံခန့်ခွဲမှုဥပဒေကို ပြင်ဆင်သည့် ဥပဒေကြမ်းကို ပြည်ထောင်စုလွှတ်တော်သို့ ပြည်ထောင်စုအစိုးရအဖွဲ့ကိုယ်စား စီမံကိန်းနှင့် ဘဏ္ဍာရေးဝန်ကြီးဌာနက ပြည်ထောင်စုလွှတ်တော်ဆိုင်ရာ နည်းဥပဒေ ရရ နည်းဥပဒေခွဲ(က)နှင့်အညီ ၃-၉-၂၀၁၈ ရက်နေ့တွင် အဆိုပြုတင်သွင်းခဲ့ပြီး အဆိုပါဥပဒေကြမ်း အပေါ် ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နှင့်သဘောထား မှတ်ချက် အစီရင်ခံစာကို ၃-၉-၂၀၁၈ ရက်နေ့က တင်သွင်းခဲ့ပါတယ်။ သို့ဖြစ်ပါ၍ ပြည်သူ့ကြွေးမြီစီမံခန့်ခွဲမှုဥပဒေကို ပြင်ဆင်သည့်ဥပဒေကြမ်း တစ်ရပ်လုံးအား ပြည်ထောင်စု လွှတ်တော်တွင် ဆွေးနွေးဆုံးဖြတ်ထားသည့်အတိုင်း လွှတ်တော်က အတည်ပြုပေးပါရန် အဆိုတင်သွင်း အပ်ပါတယ်ခင်ဗျား။ ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ပြည်သူ့ကြွေးမြီစီမံခန့်ခွဲမှုဥပဒေကို ပြင်ဆင်သည့် ဥပဒေကြမ်းနဲ့ စပ်လျဉ်းပြီး လွှတ်တော်က ဆုံးဖြတ်ထားတဲ့အတိုင်း ဥပဒေကြမ်းတစ်ရပ်လုံးကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">လွှတ်တော်က သဘောတူတဲ့အတွက် ပြည်သူ့ကြွေးမြီစီမံခန့်ခွဲမှုဥပဒေကို ပြင်ဆင်သည့် ဥပဒေကြမ်းတစ်ရပ်လုံးကို လွှတ်တော်က ဆုံးဖြတ်ထားသည့်အတိုင်း အတည်ပြုကြောင်း ကြေညာပါတယ်။</speech>
</bill>
</section>
<section value="Report">
<report>
<title>ပြည်ထောင်စုစာရင်းစစ်ချုပ်ရုံး၏ ၂၀၁၆-၂၀၁ရ ဘဏ္ဍာရေးနှစ် စစ်ဆေးတွေ့ရှိချက် အစီရင်ခံစာအပေါ် ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ အမှတ်စဉ်(၇/၂၀၁၈)နှင့် လွှတ်တော်ကိုယ်စားလှယ်များ၏ ဆွေးနွေးချက်များအပေါ် ပြည်ထောင်စုအဆင့် အဖွဲ့အစည်းဝင်များက ပြန်လည်ရှင်းလင်းဆွေးနွေးခြင်း အစီအစဉ် ဆက်လက်ဆောင်ရွက်ခြင်း</title>
<speech type="speaker">အစီအစဉ်(၁၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု စာရင်းစစ်ချုပ်ရုံးရဲ့ ၂၀၁၆-၂၀၁ရ ဘဏ္ဍာရေးနှစ် စစ်ဆေးတွေ့ရှိချက် အစီရင်ခံစာအပေါ် ပြည်သူ့ငွေစာရင်း ပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာအမှတ်စဉ်(၇/၂၀၁၈)နဲ့ စပ်လျဉ်းပြီး အစီရင်ခံစာပါ အကြောင်းအရာများအပါအဝင် လွှတ်တော်ကိုယ်စားလှယ်များရဲ့ ဆွေးနွေးချက် များအပေါ် သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များရဲ့ ပြန်လည်ရှင်းလင်း ဆွေးနွေးခြင်းအစီအစဉ်ကို ၃၀-၈-၂၀၁၈ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ စတင် ဆောင်ရွက်ခဲ့ပါတယ်။ (ယခုကျန်ရှိတဲ့ သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များရဲ့ ပြန်လည်ရှင်းလင်း ဆွေးနွေးခြင်းအစီအစဉ်ကို ဆက်လက်ဆောင်ရွက်မှာ ဖြစ်ပါတယ်။ ဦးစွာ စီးပွားရေးနှင့် ကူးသန်းရောင်းဝယ်ရေးဝန်ကြီးဌာနကိုယ်စား စက်မှုဝန်ကြီးဌာန ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="23">ဦးခင်မောင်ချို (ပြည်ထောင်စုဝန်ကြီး၊ စက်မှုဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်သူ့လွှတ်တော် ဥက္ကဋ္ဌကြီးနဲ့ လွှတ်တော်ကိုယ်စားလှယ်ကြီးများ၊ ဧည့်သည်တော်ကြီးများ စိတ်၏ချမ်းသာခြင်း၊ ကိုယ်၏ ကျန်းမာခြင်းနဲ့ ပြည်စုံကြပါစေလို့ ဆုမွန်ကောင်း တောင်းအပ်ပါတယ်။ ၂၀၁၆-၂၀၁ရ ဘဏ္ဍာရေးနှစ်၊ စစ်ဆေးတွေ့ရှိချက်အစီရင်ခံစာနှင့် စပ်လျဉ်းပြီး ပြည်သူ့ ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာအပေါ် စီးပွားရေး နှင့် ကူးသန်းရောင်းဝယ်ရေးဝန်ကြီးဌာန ပြည်ထောင်စုဝန်ကြီးကိုယ်စား စက်မှုဝန်ကြီးဌာန ပြည်ထောင်စု ဝန်ကြီး ဦးခင်မောင်ချိုမှ ရှင်းလင်းတင်ပြသွားမှာဖြစ်ပါတယ်ခင်ဗျာ။ စီးပွားရေးနှင့် ကူးသန်းရောင်းဝယ်ရေး ဝန်ကြီးဌာနနဲ့ပတ်သက်လို့ ပြည်ထောင်စုစာရင်းစစ်ချုပ်နှင့် ပြည်သူ့ငွေစာရင်းပူးပေါင်းကော်မတီ၏ တွေ့ရှိချက်နှင့် သဘောထားမှတ်ချက်များနှင့် ပတ်သက်၍လည်းကောင်း၊ ယင်းအစီရင်ခံစာများနှင့် ပတ်သက်၍ လွှတ်တော်ကိုယ်စားလှယ်ကြီးများ၏ ဆွေးနွေးအကြံပြုချက်များကို လည်းကောင်း စီးပွားရေးနှင့် ကူးသန်းရောင်းဝယ်ရေး ဝန်ကြီးဌာနအနေဖြင့် များစွာအလေးထား ကျေးဇူး တင်ရှိပါကြောင်း ဦးစွာပြောကြားလိုပါတယ်။ တွေ့ရှိချက်၊ အကြံပြုချက်များကို စီးပွားရေးနှင့် ကူးသန်း ရောင်းဝယ်ရေးဝန်ကြီးဌာနမှ လုပ်ငန်းလမ်းညွှန်မှုအဖြစ်ခံယူပြီး တတ်နိုင်သမျှအကောင်အထည်ဖော် ဆောင်ရွက် သွားမှာဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ Power Point ဖြင့် ရှင်းလင်း တင်ပြခွင့်ပြုပါခင်ဗျာ။ အစီရင်ခံစာပါ မြန်မာအထူးစီးပွားရေးဇုန်များနှင့်ပတ်သက်၍ သီလဝါအထူး စီပွားရေးဇုန် တစ်ခုတည်းသာ တိုးတက်နေပြီး ကျန်စီးပွားရေးဇုန်နှစ်ခုကတော့ တိုးတက်မှု နှောင့်နှေးနေတာကိုကြည့်ရင် ကုန်ကျစရိတ်က များပြားနေတာကို တွေ့ရသဖြင့် တာဝန်ခံဝန်ကြီးဌာနအနဖြင့် အထူးကြိုးစား ဆောင်ရွက်သင့်ပါကြောင်း မကွေးတိုင်းဒေသကြီး၊ ဆောမဲဆန္ဒနယ်၊ ပြည်သူ့လွှတ်တော်ကိုယ်စားလှယ် ဦးကျော်တင်၏ အကြံပြုချက်ကို စီးပွားရေးနှင့် ကူးသန်းရောင်းဝယ်ရေးဝန်ကြီးဌာနမှ ကြိုဆိုပါတယ်။ ထားဝယ်အထူးစီးပွားရေးဇုန်ကို ၂၀၀၈ ခုနှစ်မှာ စတင်ခဲ့သော်လည်း လက်ရှိ မျက်မြင်အရ တိုးတက်မှု ပိုင်းသင်တာကို သိရပါတယ်။ သိပ်လည်းပဲ အထင်က မအစ်၊ မြန်မာ့အထူးစီးပွားရေးဇုန်ဆိုင်ရာ ဗဟိုလုပ်ငန်းအဖွဲ့၊ ထားဝယ်အထူးစီးပွားရေးဇုန် စီမံခန့်ခွဲမှု ကော်မတီ အနေနဲ့ လုပ်ငန်းများတိုးတက်အောင် တတ်နိုင်သမျှ ညှိနှိုင်းဆောင်ရွက်လျက်ရှိပါတယ်။ ဒီလိုဆောင်ရွက်ရာမှာ မူလချုပ်ဆိုထားတဲ့ စာချုပ်များဟာ မိမိနိုင်ငံဘက်မှ လိုက်လျောမှု များစွာပေးခဲ့ရသော်လည်း သဘောတူညီချက် များကို Concession Agreement များဖြစ်နေသဖြင့် ပြန်လည်စိစစ် ဆောင်ရွက်လျက်ရှိပါတယ်။ ထားဝယ် အထူးစီးပွားရေးဇုန်နဲ့ ထိုင်းနိုင်ငံ ထီးခီးနယ်စပ်အထိ နှစ်လမ်းသွား ကားလမ်းဖောက်လုပ်ရန်ကိုလည်း စီစဉ် ဆောင်ရွက်နေပြီး၊ ထားဝယ်အထူးစီးပွားရေးဇုန်ရဲ့ အီတာလျံထိုင်းကုမ္ပဏီနဲ့ ပူးတွဲ အကောင်အထည်ဖော်မယ့် ကနဦးစီမံကိန်း (initial phase) နဲ့ပတ်သက်လို့ မိမိဘက်မှ ဖြည့်ဆည်းပေးရန် ကျန်သည့် မြေငှားစာချုပ် ချုပ်ဆိုနိုင်ရေးကို ညှိနှိုင်းဆောင်ရွက်လျက်ရှိနေပါတယ်။ ထီးခီးနှင့် နှစ်လမ်းသွားကတ္တရာလမ်း အဆင့်မြှင့်ဖောက်လုပ်ရန်အတွက် Neighbouring Countries Economic Development Cooperation Agency (NEDA) op:onos G9 SSW calopoi နိုင်ရေးအတွက် ဆောင်ရွက်ခဲ့ရာ အဆိုပါချေးငွေကိုလည်း ထိုင်းနိုင်ငံမှ ခွင့်ပြုချက်ရရှိခဲ့ပြီး ဖြစ်ပါတယ်။ လမ်းဖောက်လုပ်ရေးလုပ်ငန်းများအတွက် နှစ်ဖက်ညှိနှိုင်းဆောင်ရွက်လျက်ရှိပါတယ်။ ထားဝယ်အထူး စီးပွားရေးဇုန် အကောင်အထည်ဖော်ရေးနဲ့ပတ်သက်၍ ပိုမိုမြန်ဆန်စွာ ဆောင်ရွက် နိုင်ရန် အဆင့်မြင့်ကော်မတီနဲ့ ဝန်ကြီးအဆင့် ပူးတွဲကော်မတီအစည်းအဝေးများ (Joint High-level Committee- JHC)/ (Joint Coordinating Committee-JCC)ąp:cope: omi caturalezne စီစဉ်လျက်ရှိပါတယ်။ အထူးစီးပွားရေးဇုန် စီမံကိန်းရဲ့ ပင်မစီမံကိန်း(Full Phase) အပိုင်းတွင် ဂျပန်နိုင်ငံမှ ပါဝင်၍ အကောင်အထည်ဖော်နိုင်ရန် ကိစ္စကိုလည်း စီစဉ်ဆွေးနွေး ညှိနှိုင်းလျက်ရှိနေပါတယ်။ ကျောက်ဖြူအထူးစီးပွားရေးဇုန်နဲ့ပတ်သက်လို့ စီမံခန့်ခွဲမှုကော်မတီကို ၁၂-၁၀-၂၀၁၈ ရက်နေ့မှာ ပြန်လည်ဖွဲ့စည်း၍ အရှိန်အဟုန်မြှင့် ဆောင်ရွက်ခဲ့ပါတယ်။ ယင်းစီမံကိန်းကို အကောင်အထည်ဖော်ရန် နိုင်ငံတကာ တင်ဒါအောင်မြင်ထားတဲ့ CITIC ကုမ္ပဏီအုပ်စုနဲ့ မူဘောင်သဘောတူညီချက် (Framework Agreement) qulSaoende, andiososaldąp: Woosso peqjas (Transaction Document) que ao နိုင်ရေး ညှိနှိုင်းဆွေးနွေးလျက် ရှိပါတယ်။ လက်ရှိအခြေအနေမှာ ပိုင်ဆိုင်မှုအချိုးအစား (Equity Ratio) အပေါ် သဘောတူညီချက်ရရှိပြီး ရေနက်ဆိပ်ကမ်းကို အသုံးပြုနိုင်အားအပေါ်မူတည်၍ ဆိပ်ကမ်းကို အဆင့် ၄ ဆင့်ဖြင့် အဆင့်ဆင့်တည်ဆောက်ရန် သဘောတူညီချက် ရရှိခဲ့ပါတယ်။ ဒီလိုအကောင်အထည်ဖော်ခြင်း အားဖြင့် မတည်အရင်းအနှီးအတွက် စိုက်ထုတ်ရတဲ့ ဝန်ထုပ်ဝန်ပိုးကို လျော့နည်းစေမှာဖြစ်ပါတယ်။ မူလက ရေနက်ဆိပ်ကမ်းအတွက် အမေရိကန်ဒေါ်လာ ၇.၂ ဘီလီယံ လျာထားခဲ့ပေမယ့် ပထမတစ်ဆင့်ကိုသာ ဦးစွာ တည်ဆောက်မယ်ဆိုပါက အမေရိကန်ဒေါ်လာ ၁.၃ ဘီလီယံလောက်ဖြင့်သာ စတင်နိုင်မှာဖြစ်ပါတယ်။ ကျောက်ဖြူအထူးစီးပွားရေးဇုန်နဲ့ပတ်သက်လို့ မကြာမီမှာ မူဘောင်သဘောတူညီချက် (Framework Agreement) ကို ချုပ်ဆိုပြီးတာနဲ့ လုပ်ငန်းများ စတင်နိုင်တော့မှာ ဖြစ်ပါတယ်။ ကိုယ်စားလှယ်တော်ကြီးမှ ဒုတိယအကြံပြုဆွေးနွေးထားတဲ့ ကျောက်ဖြူအထူးစီးပွားရေးဇုန်သည် လုပ်ငန်းပမာဏ ကြီးမားခြင်း၊ ကျောက်ဖြူဒေသမှာ စက်မှုလုပ်ငန်းဖွံ့ဖြိုးရေး အထူးစီးပွားရေးဇုန်၊ ရမ်းဗြဲဒေသ စိုက်ပျိုးရေးအဓိက အထူး စီးပွားရေးဇုန်နဲ့ မာန်အောင်ဒေသကို သဘာဝအခြေခံခရီးသွား ဖွံ့ဖြိုးစေမယ့် အထူးစီးပွားရေးဇုန်အဖြစ် ကျယ်ပြန့်စွာ အထူးလုပ်ဆောင်ရမည်ဖြစ်ပါ၍ သက်ဆိုင်ရာ တာဝန်ခံဝန်ကြီးဌာနအနေနဲ့ တင်ဒါခေါ်ယူသည့် လုပ်ငန်းမှအစ ပွင့်လင်းမြင်သာစွာ ဆောင်ရွက်သင့်ပါကြောင်း တင်ပြချက်နှင့်ပတ်သက်၍ ကျောက်ဖြူ 3209:8:93:67:2$ consę:3303 ms 63048:OL v obóąjos (Regional Master Plan-RMP) Ř အကြံပေးကုမ္ပဏီ CPG Consulting Firm က ၂၄-၉-၂၀၁၄ ရက်နေ့မှာ အပြီးရေးဆွဲတင်ပြခဲ့ရာမှာ ကိုယ်စားလှယ်တော်ကြီး ဆွေးနွေးခဲ့သလို ကျောက်ဖြူ၊ ရမ်းဗြဲ၊ မာန်အောင်တို့ကို ဒေသအလိုက် ဖွံ့ဖြိုး တိုးတက်ရေး အထူးစီးပွားရေးဇုန်များအဖြစ် ပါဝင်ရေးဆွဲခဲ့ပြီး ပြည်ထောင်စုအစိုးရအဖွဲ့၏ (၁၉/၂၀၁၅) ကြိမ်မြောက် အစည်းအဝေးမှလည်း အတည်ပြုပြီးဖြစ်ပါတယ်။ သို့ဖြစ်၍ ကျောက်ဖြူအထူးစီးပွားရေးဇုန် စီမံခန့်ခွဲမှုကော်မတီအနေဖြင့် အကြံပေးကုမ္ပဏီများ ရွေးချယ် ရာတွင်လည်းကောင်း၊ ရင်းနှီးတည်ဆောက်သူရွေးချယ်ရာတွင်လည်းကောင်း နိုင်ငံတကာတင်ဒါ လုပ်ထုံး လုပ်နည်းများနှင့်အညီ ရွေးချယ်ဆောင်ရွက်ခဲ့သလို စီမံကိန်းလုပ်ငန်းများ ဆက်လက်အကောင်အထည်ဖော် ဆောင်ရွက်ရာတွင်လည်း မြန်မာအထူးစီးပွားရေးဇုန်ဆိုင်ရာ ဗဟိုအဖွဲ့၊ ဗဟိုလုပ်ငန်းအဖွဲ့တို့ကိုတင်ပြပြီး သတ်မှတ်လုပ်ထုံးလုပ်နည်းများနှင့်အညီ ဆောင်ရွက်သွားမှာဖြစ်ပါကြောင်း ရှင်းလင်းဖြေကြားအပ်ပါတယ်။ ၂၀၁၆-၂၀၁ရ ဘဏ္ဍာနှစ်အတွင်း ကုန်သွယ်မှုလိုငွေ အမေရိကန်ဒေါ်လာ ၅.၂ ဘီလီယံ ဖြစ်ပေါ်နေသဖြင့် တိုင်းပြည်၏ ဘတ်ဂျက်လိုငွေ လျော့နည်းစေရေးအတွက် ပြည်ပပို့ကုန်များ ပိုမိုတိုးတက်ပေးပို့နိုင်အောင် ကြိုးပမ်းသင့်ကြောင်း သရက်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးကံမြင့်၏ အကြံပြုတင်ပြချက် ဟာလည်း အင်မတန်ကောင်းမွန်တဲ့ အဆိုပြုချက်ဖြစ်လို့ ကြိုဆိုပါတယ်။ စီးပွားရေးနှင့် ကူးသန်းရောင်းဝယ်ရေးဝန်ကြီးဌာနရဲ့ ရည်မှန်းချက်ကလည်း ဈေးကွက် စီးပွားရေး စနစ် ပီပြင်စွာဖြစ်ပေါ်လာပြီး ကုန်သွယ်မှုဖွံ့ဖြိုးတိုးတက်စေခြင်းဖြင့် တိုင်းပြည်စီးပွားရေးဖွံ့ဖြိုးတိုးတက်မှုကို အထောက်အကူပြုရန်ဖြစ်ပါတယ်။ ဒီလိုဆောင်ရွက်ရာမှာ ပို့ကုန်ဖွံ့ဖြိုးတိုးတက်မှုကတစ်ဆင့် တိုင်းပြည် စီးပွားရေးတိုးတက်မှု (Export Led Growth) ကို ရရှိရန်ဖြစ်ပါတယ်။ ဒီလိုဆောင်ရွက်နိုင်အောင် ပွားရေးပြုရန်ဖြစ်ပါကုန်သွယ်မှုပြုဝန်ကြီးဌာနရဲ့ ရ အမျိုးသား ပို့ကုန်မဟာဗျူဟာနှင့် ကုန်သွယ်မှုဆိုင်ရာ နှစ်လတ်အစီအစဉ် (Medium Term Programme) များကို ချမှတ် အကောင်အထည်ဖော်ခဲ့ပါတယ်။ ဒီလိုအကောင်အထည်ဖော်တာနဲ့အတူ ဆန်၊ ပြောင်း၊ ရေထွက် ပစ္စည်းနဲ့ အဝတ်အထည် စတဲ့ပို့ကုန်များလည်း ပိုမိုတိုးတက်လာခဲ့ကြောင်း တွေ့ရှိရပါတယ်။ တစ်ဘက်မှလည်း ၂၀၁၁ ခုနှစ်က စတင်ခဲ့တဲ့ ပြုပြင်ပြောင်းလဲမှုများနဲ့အတူ ကုန်သွယ်မှုဆိုင်ရာ ဖြေလျှော့ပြုပြင် ပြောင်းလဲမှုများပြုလုပ်ခြင်း၊ မြန်မာနိုင်ငံတော် ဗဟိုဘဏ်မှ နိုင်ငံခြားငွေ လွတ်လပ်စွာ စီးဆင်း ခွင့်ပြု၍ ပို့ကုန်တင်ပို့မှသာ တင်သွင်းနိုင်သည့် စနစ်ကို ဖယ်ရှားနိုင်ခဲ့ခြင်း၊ နိုင်ငံတော်၏ တည်ဆောက်ရေး လုပ်ငန်းများအတွက် ရင်းနှီးမြှုပ်နှံမှုနှင့် လုပ်ငန်းသုံးပစ္စည်းများ၊ စက်ယန္တရားများ ပိုမိုတင်သွင်းခဲ့ခြင်း၊ အထူးစီးပွား ရေးဇုန် စီမံကိန်းများ အကောင်အထည်ဖော် ဆောင်ရွက်ခြင်း၊ နိုင်ငံခြားရင်းနှီးမြှုပ်နှံမှုများ အတွက် တင်သွင်းမှုများနှင့် ပုဂ္ဂလိကကဏ္ဍဖွံ့ဖြိုးတိုးတက်စေရေးအတွက် လွတ်လပ်စွာ တင်သွင်းခွင့်ပြုမှုများ အရ သွင်းကုန် တင်သွင်းမှု ပိုမိုများပြားလာပြီး ပို့ကုန်နှင့် သွင်းကုန် တိုးတက်မှု အချိုးမညီမျှတဲ့ ၂၀၁၂-၂၀၁၃ ဘဏ္ဍာနှစ်မှစ၍ ကုန်သွယ်မှုလိုငွေများ ဖြစ်ပေါ်ခဲ့ပါတယ်။ နိုင်ငံတော်တည်ဆောက်ဆဲကာလ ဖြစ်သည့် အတွက် နိုင်ငံတကာမှ ရင်းနှီးမြှုပ်နှံသူများ ရောက်ရှိလာသည်ကို ဖိတ်ခေါ်နေသည့်ကာလဖြစ်ပြီး ဝင်ရောက် လာသည့် နိုင်ငံခြားရင်းနှီးမြှုပ်နှံမှုများမှလည်း လိုအပ်သည့် ထုတ်ကုန်ပစ္စည်းများကို တင်သွင်းမှုများ များပြား နေခြင်းကြောင့် သွင်းကုန်တိုးချဲ့တင်သွင်းမှုဟာလည်း အခြားသော ဖွံ့ဖြိုးဆဲနိုင်ငံများလို မဖြစ်မနေ ဆက်လက် ဖြစ်ပေါ်နေမယ်လို့ သုံးသပ်ရပါတယ်။ ဒါကြောင့် စီးပွားရေးနှင့် ကူးသန်းရောင်းဝယ်ရေးဝန်ကြီးဌာနအနေနဲ့ ကုန်သွယ်မှုလိုငွေပြမှုကို လျှော့ချနိုင်ရေးအတွက် ပို့ကုန်တိုးချဲ့တင်ပို့နိုင်မှုကိုသာ အဓိကထားဆောင်ရွက်နေပြီး တစ်ဘက်မှာလည်း သွင်းကုန်အစားထိုးမှုများဖြစ်ပေါ်စေရန် ဆောင်ရွက်လျက်ရှိပါတယ်။ အထူးစီးပွားရေးဇုန်များဟာ ပို့ကုန် တိုးချဲ့တင်ပို့နိုင်တာဖြစ်သလို သွင်းကုန်များကိုလည်း အစားထိုးနိုင်ကြောင်း တွေ့ရှိရပါတယ်။ ပို့ကုန်တိုးမြှင့်ရေး အတွက် မြန်မာကုန်သွယ်မှုမြှင့်တင်ရေးအဖွဲ့မှ ပြည်ပပို့ကုန်များ ဖွံ့ဖြိုးတိုးတက်ရေး၊ ကမ္ဘာ့ဈေးကွက်တွင် ယှဉ်ပြိုင်နိုင်မှုမြင့်မားလာရေးအတွက် အမျိုးသားအဆင့် ပို့ကုန်မဟာဗျူဟာ ဖွံ့ဖြိုးတိုးတက်ရေးအစီအစဉ် (National Export Strategy-NES)o Bussoleumså:052qodąp:qpodczas :00:60:33CME အထည်ဖော်လျက်ရှိသည့် ကဏ္ဍဖြစ်သော ဆန်၊ ပဲအမျိုးမျိုး၊ ဆီထွက်သီးနှံ၊ ရေထွက်ကုန်ပစ္စည်း၊ အထည် အလိပ်နှင့် အဝတ်အထည်၊ သစ်နှင့် သစ်တောထွက်ပစ္စည်းစသည့် ကုန်စည် ၅ မျိုးအား ကဏ္ဍတစ်ခုချင်း အလိုက် စီမံချက်များ ချမှတ်ဆောင်ရွက်နေသဖြင့် အထက်ကတင်ပြခဲ့သလို ပို့ကုန်များ ပိုမိုတိုးချဲ့တင်ပို့နိုင် ခဲ့ပါတယ်။ ပို့ကုန်အမယ်များကို ပိုမိုတိုးချဲ့ခြင်း၊ တင်ပို့သည့်နိုင်ငံများကို တိုးချဲ့ခြင်း၊ တင်ပို့တဲ့ပမာဏကို တိုးချဲ့ ခြင်းတို့ကို မရှိမဖြစ် အမြန်ဆုံးဆောင်ရွက်နိုင်မှာ ဖြစ်တဲ့အတွက် ဆက်လက်ပြီးတော့ ပို့ကုန်တိုးမြှင့်ရေးကို ပိုမိုဆောင်ရွက်သွားရမှာဖြစ်ပါတယ်။ ဒီလိုဆောင်ရွက်ခဲ့တဲ့အတွက် ၂၀၁၆-၂၀၁ရ ဘဏ္ဍာနှစ်မှာ မြန်မာနိုင်ငံရဲ့ ပို့ကုန်တန်ဖိုးဟာ အမေ ရိကန်ဒေါ်လာ ၁၂ ဘီလီယံသာရှိခဲ့ပေမယ့် ၂၀၁၇-၂၀၁၈ ဘဏ္ဍာနှစ်တွင် ပို့ကုန် အမေရိကန်ဒေါ်လာ ၁၅ ဘီလီယံသို့ တိုးတက်လာပြီး ကုန်သွယ်မှုလိုငွေဟာ ၂၀၁၆-၂၀၁ရ ဘဏ္ဍာနှစ်မှာ အမေရိကန်ဒေါ်လာ ၅.၂ ဘီလီယံကနေ ၂၀၁၇-၂၀၁၈ ဘဏ္ဍာနှစ်မှာ အမေရိကန်ဒေါ်လာ ၃.၈ ဘီလီယံသို့ ကျဆင်းခဲ့ပါကြောင်း ကိုလည်း တင်ပြလိုပါတယ်။ ကုန်သွယ်မှုသာမန်စာရင်းအပိုင်း (Current Account) မှာ ကုန်စည်များသာမက ဝန်ဆောင်မှု အပိုင်းလည်း ပါဝင်နေတာကြောင့် နိုင်ငံတော်ဝင်ငွေရရှိသည့် ဝန်ဆောင်မှုလုပ်ငန်းဖြစ်သော ခရီးသွား လုပ်ငန်း၊ လေယာဉ်ဖြတ်သန်းခ၊ လေဆိပ်ရပ်နားခ၊ လေယာဉ်ဆီဖြည့်ခ၊ သင်္ဘောဆိပ်ကမ်းရပ်နားခ၊ သင်္ဘောဆိပ်ကမ်းများအတွက် ဝင်/ထွက်မှုဆိုင်ရာ အခွန်အခများ၊ လေယာဉ်လိုင်းများမှ ပြည်တွင်းပြည်ပ နိုင်ငံခြားခရီးသွား များအတွက် ရရှိမည့် လေယာဉ်ခများ၊ ပြည်ပအလုပ်အကိုင်များမှ ရရှိမည့် ဝင်ငွေများ ထည့်သွင်းတွက်ချက်ပါက ကုန်သွယ်မှု လိုငွေ ပိုမိုလျော့ကျစေမှာ ဖြစ်ပါတယ်။ စီးပွားရေးနှင့် ကူးသန်း ရောင်းဝယ်ရေး ဝန်ကြီးဌာနအနေဖြင့် ပို့ကုန်ပိုမိုတိုးတက်အောင် ဈေးကွက်များရှာဖွေခြင်း၊ နိုင်ငံတကာ ကုန်စည်ပြပွဲများ ပိုမိုပါဝင်ပြသခြင်း၊ ကုန်သွယ်မှု Mission များ ပြည်ပသို့သွားရောက်ခြင်း၊ ကုန်သွယ်မှုဆိုင်ရာ ရန်ပုံငွေထောက်ပံ့ခြင်း (Trade Financing)၊ မိမိတို့ထွက်ကုန်များကို နိုင်ငံတကာအဆင့်အတန်းနှင့် ကိုက်ညီ စေခြင်း၊ ပုဂ္ဂလိကကဏ္ဍနှင့်ပူးပေါင်းပြီး ပို့ကုန်တိုးမြှင့်ရေး ရန်ပုံငွေထူထောင်ခြင်း (Export Promotion Fund)i emoços69:60€8(Export Promotion Council)op GoosD: oodgas:wd: p:ož ရှာဖွေဖော်ထုတ်ဆောင်ရွက်သွားမည်ဖြစ်ပါကြောင်း လေးစားစွာ တင်ပြအပ်ပါတယ်။ အားလုံးကို ကျေးဇူးတင်ရှိ ပါတယ်ခင်ဗျာ။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ အစည်းအဝေးကို ၃၀ မိနစ်ခန့် ခေတ္တ ရပ်နားမှာဖြစ်ပါတယ်။</speech>
<speech type="mc">ပြည်ထောင်စုလွှတ်တော်နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီ ခင်ဗျား။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျာ။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<speech type="speaker">ဆက်လက်ပြီး ပညာရေးဝန်ကြီးဌာန ရှင်းလင်းဆွေးနွေးဖို့ဖြစ်ပါတယ်။</speech>
<speech><agency id="16">ဒေါက်တာမျိုးသိမ်းကြီး(ပြည်ထောင်စုဝန်ကြီး၊ ပညာရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်များ၊ ပြည်ထောင်စုအဆင့်အဖွဲ့အစည်းဝင် များ၊ ဧည့်သည်တော်များအားလုံး မင်္ဂလာပါခင်ဗျား။ ပြည်ထောင်စုစာရင်းစစ်ချုပ်ရုံး၏ ၂၀၁၆-၂၀၁ရ ဘဏ္ဍာရေးနှစ် စစ်ဆေးတွေ့ရှိချက် အစီရင်ခံစာနှင့်စပ်လျဉ်းသည့် ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာအမှတ်စဉ်(၇/၂၀၁၈) လွှတ်တော်ကိုယ်စားလှယ် (၆)ဦး၏ ပညာရေးဆိုင်ရာ ဆွေးနွေးချက်များအပေါ် ပညာရေးဝန်ကြီးဌာနမှ ပြည်ထောင်စုဝန်ကြီး ကျွန်တော် ဒေါက်တာမျိုးသိမ်းကြီးက ပြန်လည်ရှင်းလင်း တင်ပြသွားမှာဖြစ်ပါတယ်။ ပြည်ထောင်စုစာရင်းစစ်ချုပ် ရုံးနှင့် လွှတ်တော်ကိုယ်စားလှယ်များ၏ အကြံပြုချက်များအပေါ် အထူးအလေးနက်ထား လိုက်နာ၍ တာဝန်ယူ၊ တာဝန်ခံပြီး လုပ်ထုံးလုပ်နည်းနှင့်အညီ ဆက်လက်စီမံ ကြိုးပမ်းဆောင်ရွက်သွားမည်ဖြစ်ပါကြောင်း လေးစားစွာ တင်ပြအပ်ပါတယ်။ နာယကကြီးခင်ဗျား။ Power Point အသုံးပြုခွင့်ပြုဖို့ လေးစားစွာ တင်ပါအပ်ပါတယ်။ ပထမ ဦးစွာ ရန်ကုန်တိုင်းဒေသကြီး မဲဆန္ဒနယ်အမှတ်(၁၂)မှ အမျိုးသားလွှတ်တော်ကိုယ်စားလှယ် ဦးကျော်နိုင် နှင့် တနင်္သာရီတိုင်းဒေသကြီး မဲဆန္ဒနယ်အမှတ်(၈)မှ အမျိုးသားလွှတ်တော်ကိုယ်စားလှယ် ဦးဥက္ကာမင်း တို့ရဲ့ တယ်လီဖုန်းအခွန်ရငွေများအား ပညာရေးအသုံးစရိတ်အဖြစ် ဆောင်ရွက်ခဲ့ခြင်းမှ တက္ကသိုလ်များ၏ ကျွေးမွေးစရိတ်အသုံးပြုခြင်းနှင့် တက္ကသိုလ်များ၏ ပုံနှိပ်ခပေးချေခြင်းနှင့်စပ်လျဉ်းပြီးတော့မှ ဆွေးနွေး အကြံပြုချက်များကို ကြိုဆိုပါကြောင်းနှင့် ကျေးဇူးတင်ပါကြောင်း တင်ပြအပ်ပါတယ်။ ကျွန်တော်တို့ ဒီ MPT ရဲ့ အခွန်ရငွေကနေပြီးတော့မှသာ ပညာရေးအသုံးစရိတ်အဖြစ် ဆောင်ရွက် တာမှာ ပညာရေးတက္ကသိုလ် ကျောင်းသား၊ ကျောင်းသူတွေနဲ့ အဆောင်နည်းပြတွေရဲ့ စားသောက်စရိတ် တွေကို ကျွန်တော်တို့ ပညာရေးဝန်ကြီးဌာနကနေ ပေးချေရခြင်းဖြစ်ပါတယ်။ ဒီလိုပေးချေတဲ့အခါမှာ စားသောက်စရိတ်အနေနဲ့ တစ်ရက်ကို တစ်ထောင်ကျပ်နှုန်းနဲ့ တစ်လမှာ သုံးသောင်းကျပ်နှုန်းနဲ့ တစ်နှစ်ကို ပညာသင်ကာလ ၈ လအတွက် First Semester ၄ လ၊ Second Semester ၄ လ၊ စုစုပေါင်း ၈ လ အတွက် စုစုပေါင်းငွေကျပ် သန်း ၉၈၀ အတွက်ကို ကျွန်တော်တို့ အသုံးပြုခဲ့ခြင်းဖြစ်ပါတယ်။ ဆက်လက်ပြီး ပုံနှိပ်ခပေးချေရခြင်းကလည်းပဲ ၂၀၁၆ ခုနှစ်မတိုင်မီအထိ ရန်ကုန်အဝေးသင်တက္ကသိုလ်နှင့် မန္တလေး အဝေးသင်တက္ကသိုလ်တို့က ပုံနှိပ်ရိုက်နှိပ်ခတွေကို တက္ကသိုလ်တွေကနေပြီးတော့မှ OA ငွေစာရင်းနဲ့ လက်ခံ ရယူပြီးတော့မှ ပုံနှိပ်ခငွေပေးချေပြီးတော့မှ ဒီပိုတဲ့ငွေတွေကို ကျွန်တော်တို့က ဒါ MD ထဲကို ပေးသွင်းတဲ့ စနစ်နဲ့ ဆောင်ရွက်ခဲ့တာ ဖြစ်ပါတယ်။ ၂၀၁၆ ခုနှစ်က စပြီးတော့မှ အဲဒီတက္ကသိုလ်တွေကနေပြီးတော့မှ OA ငွေစာရင်းကို ပိတ်သိမ်းအသုံးမပြုတော့တဲ့ အတွက်ကြောင့်လည်းကောင်း၊ ဒီစာအုပ်တွေအတွက် ရောင်းချရငွေတွေကိုလည်းပဲ ကျွန်တော်တို့ဌာနရဲ့ သာမန်ရငွေအဖြစ်နဲ့ MD ကို တိုက်ရိုက်ပေးသွင်းရတဲ့ အတွက် ကျွန်တော်တို့ ရိုက်နှိပ်ခအတွက် ခွင့်ပြု ဘဏ္ဍာငွေ အဆိုမပြုထားတဲ့အတွက် ပုံနှိပ်ရိုက်ခတွေကို ပေးချေဖို့လို့အတွက် အသုံးပြုခဲ့ခြင်း ဖြစ်ပါတယ်။ ဒီလိုပေးချေရတဲ့အတွက် အဝေးသင်တက္ကသိုလ် ကျောင်းသား၊ ကျောင်းသူတွေအတွက် ပို့ချချက် စာအုပ်နဲ့ စာစဉ်များ ရိုက်နှိပ်ခြင်းအတွက် ငွေကျပ်သန်း ၃,၅၉၀ ကို ကျွန်တော်တို့ ပေးချေခဲ့ရခြင်းဖြစ်ကြောင်း အဖြစ် MD သို့ တိုက်ရိုက်ပေးသွင်းပြီး ခွင့်ပြုဘဏ္ဍာငွေနဲ့ ပုံနှိပ်ရိုက်နှိပ်ခြင်း လုပ်ငန်းတွေကို ဆောင်ရွက်လျက် ရှိကြောင်း လေးစားစွာ တင်ပြအပ်ပါတယ်။ ဆက်လက်ပြီး မကွေးတိုင်းဒေသကြီး ဆောမဲဆန္ဒနယ်မှ ပြည်သူ့ လွှတ်တော်ကိုယ်စားလှယ် ဦးကျော်တင်၏ အခြေခံပညာကျောင်းများတွင် ဆရာ၊ ဆရာမများ ခန့်ထားခြင်း၊ ဝန်ထမ်းများအတွက် အိမ်ရာဆောက်လုပ်ခြင်း စသည့်ပညာရေးဆိုင်ရာ အကြံပြုချက်များအပေါ် ကြိုဆို ပါကြောင်းနှင့် ကျေးဇူးအထူးတင်ရှိပါကြောင်း တင်ပြအပ်ပါတယ်။ ပညာရေးဝန်ကြီးဌာနအနေနဲ့ အခြေခံ ပညာဦးစီးဌာနမှာ သင်ကြားရေးဝန်ထမ်းများ ဖြည့်ဆည်းခန့်ထားခြင်းအတွက် ဖေဖော်ဝါရီ၊ မတ်လမှာ ရာထူး တိုးခြင်း၊ ရာထူးပြောင်းခြင်း လျှောက်လွှာတွေကိုစုစည်းရန် စီစဉ်ဆောင်ရွက်လျက်ရှိပါတယ်။ ဧပြီလမှာတော့ ရာထူးတိုးခြင်း၊ ရာထူးပြောင်းခြင်း လျှောက်လွှာများရဲ့ တန်းစီဇယားတွေကို စိစစ်လျာထားခြင်း ဆောင်ရွက် ပါတယ်။ မေလမှာတော့ ဆရာ၊ ဆရာမတွေကို ဇွန်လ ၁ ရက်နေ့ ကျောင်းဖွင့်တဲ့အခါမှာ တာဝန်ထမ်းဆောင် နိုင်ဖို့လို့အတွက် ရာထူးတိုးခြင်း၊ ရာထူးပြောင်းခြင်း အမိန့်စာများကို ထုတ်ပြန်နိုင်ဖို့အတွက် ကြိုးပမ်းစီစဉ် ဆောင်ရွက်လျက်ရှိပါကြောင်း တင်ပြအပ်ပါတယ်။ အထက်တန်းပြ လစ်လပ်ရာထူးနေရာတွေအတွက်လည်း B.Ed ဘွဲ့ရ ဆရာ၊ ဆရာမများ၊ B.Ed ဒုတိယနှစ်တက်ဆဲ ဆရာ၊ ဆရာမများ၊ M.A,M.Sc ဘွဲ့ရ ဆရာ၊ ဆရာမတွေကိုလည်း လစ်လပ်နေတဲ့ အထက်တန်းပြရာထူးနေရာတွေမှာ ဖြည့်ဆည်းခန့်ထားပေးဖို့လို့ အတွက် စီစဉ်ဆောင်ရွက်လျက်ရှိကြောင်း တင်ပြအပ်ပါတယ်။ ၂၀၁၆-၂၀၁ရ ဘဏ္ဍာရေးနှစ်မှာ ဆရာ၊ ဆရာမတွေနဲ့ ဝန်ထမ်းတွေအတွက် လိုအပ်နေတဲ့ အိမ်ရာတွေအတွက် လုပ်ငန်း ၇၈ ခု၊ ငွေကျပ်သန်းပေါင်း ၉,၉၆၀.၆ သန်း၊ ၂၀၁၇-၂၀၁၈ ဘဏ္ဍာရေးနှစ်မှာ လုပ်ငန်း ၂၃၆ ခု ငွေကျပ်သန်းပေါင်း ၇,၂၃၈.၆၂၅ သန်းနဲ့ ၂၀၁၈-၂၀၁၉ ဘဏ္ဍာရေးနှစ်မှာ လုပ်ငန်းပေါင်း ၂၁၄ ခု ငွေကျပ်သန်းပေါင်း ၉,၉၃၈.၈၆၄ သန်းနဲ့ ဆောင်ရွက် နိုင်ဖို့အတွက် စီစဉ်ဆောင်ရွက်လျက်ရှိကြောင်း တင်ပြအပ်ပါတယ်။ ဝန်ထမ်းအိမ်ရာတွေကို ပညာရေးဝန်ကြီးဌာနအနေနဲ့ နှစ်စဉ် ဖြည့်ဆည်းဆောင်ရွက်ပေးဖို့ ဖြစ်ပါတယ်။ သို့သော် အထူးလိုအပ်နေတဲ့ မူလတန်း၊ အလယ်တန်း၊ အထက်တန်း ကျောင်းဆောင် စုစုပေါင်း ၄၄,၁၂၉ ဆောင် ဖြည့်ဆည်းပေးမှု လိုအပ်လျက်ရှိပါတယ်။ မူလတန်းပြ ဆရာ၊ ဆရာမ ၅၀,၈၂၀ ဦး ခန့်ထားပေးဖို့အတွက် လိုအပ်လျက်ရှိပါတယ်။ အလယ်တန်းပြ ဆရာ၊ ဆရာမ ၂၂,၃၃၁ ဦး၊ ခန့်ထားပေးဖို့ လိုအပ်လျက်ရှိပါတယ်။ အထက်တန်းပြ ဆရာ၊ ဆရာမ ၁၁,၃၅၀ ဦးတွေဟာ ဒါဒီစာရင်း တွေသည် ၂၀၁၇-၂၀၁၈ ဘဏ္ဍာရေးနှစ်မှာ လိုအပ်နေတဲ့ ကျောင်းဆောင်တွေနဲ့ ဆရာ၊ ဆရာမတွေဖြစ်ပါတယ်။ ဒါတွေကို ၁ နှစ်တည်းနဲ့ခန့်ထား ဖြည့်ဆည်း ပေးဖို့ဆိုတာမဖြစ်နိုင်ပါဘူး။ ဒါကြောင့်မို့လို့ ပညာရေးဝန်ကြီးဌာနကအနေနဲ့ လိုအပ်နေတဲ့ ကျောင်းဆောင် တွေ ဆရာ၊ ဆရာမတွေကို ၅ နှစ်အတွင်း ဖြည့်ဆည်းခန့်ထားပေးဖို့အတွက်ကိုတော့ ဦးစားပေး ဆောင်ရွက် လျက်ရှိကြောင်း တင်ပြအပ်ပါတယ်။ ဒါကြောင့်မို့လို့ ဝန်ထမ်းအိမ်ရာတွေကို ခွင့်ပြုဘဏ္ဍငွေဘောင်သတ်မှတ်ချက်ပေါ် မူတည်ပြီးတော့မှ နယ်မြေဒေသအလိုက် ဦးစားပေးအစီအစဉ်အရ ဖြည့်ဆည်းပေးဖို့အတွက် စီစဉ်ဆောင်ရွက်လျက်ရှိကြောင်း လေးစားစွာတင်ပြအပ်ပါတယ်။ ဆက်လက်ပြီး မန္တလေးတိုင်းဒေသကြီး မဲဆန္ဒနယ်အမှတ်(၇)မှ အမျိုးသား လွှတ်တော်ကိုယ်စားလှယ် ဦးကျော်တုတ်၏ မန္တလေးတိုင်းဒေသကြီး ငါန်းဇွန်မြို့နယ် မြို့နယ်ပညာရေးမှူးရုံး၏ ငွေကြေးမသမာမှုကိစ္စ၊ နေပြည်တော်ကောင်စီနယ်မြေ လယ်ဝေးမြို့နယ် ပညာရေးမှူးရုံးမှ လစာ (၂)ကြိမ် ထပ်မံထုတ်ယူတဲ့ ကိစ္စတို့နှင့်စပ်လျဉ်းပြီး ဆွေးနွေးချက်ကို ကြိုဆိုပါကြောင်းနှင့် လိုက်နာဆောင်ရွက်သွားမည် ဖြစ်ပါကြောင်း၊ ကျေးဇူးတင်ပါကြောင်း တင်ပြအပ်ပါတယ်။ ပထမဦးစွာ မန္တလေးတိုင်းဒေသကြီး ငါန်းဇွန် မြို့နယ် မြို့နယ်ပညာရေးမှူးရုံးမှာ ငွေကြေးမသမာမှုကိစ္စနှင့်ပတ်သက်ပြီးတော့မှ မြို့နယ်ပညာရေးမှူး ဒေါ်လွင်လွင်သန်းနဲ့ လက်ထောက်မြို့နယ်ပညာရေးမှူး ဦးခင်မောင်စိုးတို့ ၂ ဦးဟာ လစာငွေ ၃၆.၈၂၂ သန်း ပိုမိုထုတ်ယူခဲ့ခြင်းအပေါ်မှာ စီမံခန့်ခွဲရေး၊ ဘဏ္ဍာရေးနှင့် စာရင်းစစ် စည်းမျဉ်းစည်းကမ်းနှင့်အညီ တာဝန် ရှိတဲ့အတွက် တစ်ဆင့်နိမ့်ရာထူးသို့လျှော့ချပြီး ပြောင်းရွှေ့ခန့်ထားခဲ့ပြီးပါကြောင်းနဲ့ ငွေစာရင်းကိုင်-၂ ဖြစ်တဲ့ ဦးသက်ပိုင်အား တာဝန်ရှိတဲ့အတွက် ရာထူးမှထုတ်ပစ်ခြင်း (Dismissal) ပြစ်ဒဏ်ပေးပြီးဖြစ်ပါကြောင်း လေးစားစွာ တင်ပြအပ်ပါတယ်။ ဆက်လက်ပြီး နေပြည်တော်ကောင်စီနယ်မြေ လယ်ဝေးမြို့နယ် ပညာရေးမှူးရုံးမှ ၂၀၁၆ ခုနှစ်၊ ဧပြီလမှ ၂၀၁ရ ခုနှစ်၊ ဇန်နဝါရီလထိ လစာငွေကျပ် ၃.၉၃၄ သန်း ပိုမိုထုတ်ယူတဲ့ ကိစ္စနှင့်ပတ်သက်ပြီး အရေးယူဆောင်ရွက်ထားမှုကို တင်ပြသွားမှာဖြစ်ပါတယ်။ လက်ရှိပညာရေးမှူးအဖြစ် တာဝန်ထမ်းဆောင် နေတဲ့ ဒေါ်စန်းစန်းကြွယ်ဟာဆိုရင် အဲဒီ လယ်ဝေးမြို့နယ်ပညာရေးမှူးရုံးမှာ ၂၀၁၆ ခုနှစ်၊ သြဂုတ်လ ၁ ရက် နေ့မှစတင်ပြီး ယနေ့အထိ တာဝန်ထမ်းဆောင်နေတဲ့အတွက် ၂၀၁၆ ခုနှစ်၊ သြဂုတ်လမှ ၂၀၁ရ ခုနှစ်၊ ဇန်နဝါရီလအထိ လစာငွေ (၂) ကြိမ်ပိုထုတ်တဲ့ အမှုတွဲ ၄ ခုနဲ့ သက်ဆိုင်မှုဟာ သူသည်တာဝန်ရှိတဲ့အတွက် ကြောင့်မို့လို့ မိုင်းဖြတ်ခရိုင် ပညာရေးမှူးရုံးသို့ လက်ထောက်ညွှန်ကြားရေးမှူး ရာထူးဖြင့် ပြောင်းရွှေ့ဖို့လို့ အတွက် စီစဉ်ဆောင်ရွက်လျက်ရှိကြောင်း တင်ပြအပ်ပါတယ်။ လက်ရှိမြို့နယ်ပညာရေးမှူး ဒေါ်စန်းစန်းကြွယ် ဟာဆိုရင် လစာငွေ (၂) ကြိမ် ပိုမိုထုတ်ယူတဲ့ အမှုတွေမှာဆိုလို့ရှိရင် ၂၀၁၆ ခုနှစ်၊ ဧပြီလ ကနေ ၂၀၁၆ ခုနှစ်၊ ဇူလိုင်လအထိ ၄ လသည် ရှေ့ကမြို့နယ်ပညာရေးမှူးနှင့် သက်ဆိုင်ပါတယ်။ အဲဒီမြို့နယ်ပညာရေးမှူးရဲ့ လက်ထက်မှာတော့ အမှု (၂)ကြိမ် ဖြစ်ပါတယ်။ ဒီမြို့နယ်ပညာရေးမှူး ဒေါ်စန်းစန်းကြွယ် တာဝန်ယူတဲ့ သြဂုတ်လကနေပြီးတော့မှ ၂၀၁ရ ခုနှစ်၊ ဇန်နဝါရီလအထိသည် လစာငွေ (၂)ကြိမ် ပိုမိုထုတ်ယူတဲ့ အမှုတွဲ သည် (၄)ကြိမ် သူသည်သက်ဆိုင်မှုရှိပါတယ်။ ဒါတွေသည် သူသည် Controlling Officer ၁ ဦးအနေနဲ့ တာဝန်ယူပြီးတော့ ဒီမြို့နယ်ပညာရေးမှူးရုံးနဲ့ စီမံခန့်ခွဲမှုတွေကို လုပ်ထုံးလုပ်နည်းနဲ့အညီ ဆောင်ရွက်ဖို့လို့ အတွက် တာဝန်ရှိတဲ့အတွက်ကြောင့်မို့လို့ ကျွန်တော်တို့ ဒါဆောင်ရွက်ခြင်းဖြစ်ပါတယ်။ ဒုတိယမြို့နယ် ပညာရေးမှူးဟာလည်းပဲ သူဟာလည်းပဲ တာဝန်ရှိတဲ့အတွက် ကျွန်တော်တို့ ခေါင်လန်ဖူးမြို့နယ်ကို ပြောင်းရွှေ့ဖို့ လို့နဲ့ စာရေး(၃)ကတော့ အဓိကတာဝန်ရှိသူ ဖြစ်ပါတယ်။ စာရေး(၃)ရဲ့ စီမံဆောင်ရွက်မှုတွေကို မြို့နယ် ပညာရေးမှူးနဲ့ ဒုတိယမြို့နယ် ပညာရေးမှူးတွေသည် လုပ်ထုံးလုပ်နည်းနဲ့အညီ စိစစ်ကြီးကြပ်ဖို့လို့အတွက် တာဝန်ရှိပါတယ်။ ဒါကြောင်မို့လို့ စာရေး(၃)ကိုတော့ ကျွန်တော်တို့ အဓိကတာဝန်ရှိတဲ့အတွက် တစ်ဆင့်နိမ့် ရာထူးသို့ လျှော့ချပြီးတော့မှ အခြေခံပညာအထက်တန်းကျောင်း တစ်ကျောင်းကို ပြောင်းရွှေ့ခြင်း ဆောင်ရွက် ဖို့လို့အတွက် စီစဉ်ဆောင်ရွက်လျက်ရှိကြောင်းနဲ့ သူတို့တတွေကို ယခုလိုပြောင်းရွှေ့ခြင်းနဲ့ တဆင့်နိမ့် ရာထူးပဲ ဆောင်ရွက်ရခြင်းကတော့ သူတို့တတွေဟာ ထုတ်တဲ့လစာတွေ ပြန်သွင်းပြီးတဲ့ အတွက်ကြောင့် ကျွန်တော်တို့ ဒီပြစ်ဒဏ်တွေပဲ ဆောင်ရွက်ရခြင်းဖြစ်ပါတယ်။ ရှေ့ကငါန်းဇွန်ကတော့ ကျွန်တော်တို့ ဒါတွေကို လျော်ဖို့အတွက် စီစဉ်ဆောင်ရွက်လျက်ရှိပါတယ်။ သူတို့ဟာ ပထမမှာမပျော်ဘဲနဲ့ ကျွန်တော်တို့ ဒါဆောင်ရွက် နေတဲ့အတွက် သူတို့တတွေကို လုပ်ထုံးလုပ်နည်းနှင့်အညီ ကျွန်တော်တို့ ဒါဌာနဆိုင်ရာ စုံစမ်းစစ်ဆေး ပြီးတော့မှ အရေးယူ ဆောင်ရွက်ရခြင်းဖြစ်ပါကြောင်း တင်ပြအပ်ပါတယ်။ နောက်တစ်ခုကတော့ ကျွန်တော်တို့ မကွေးတိုင်းဒေသကြီး မင်းဘူးမဲဆန္ဒနယ်မှ ပြည်သူ့လွှတ်တော် ကိုယ်စားလှယ်ဦးဝင်းဝင်း၏ ကမ္ဘာဘဏ်ဦးဆောင်သော မိတ်ဖက်အဖွဲ့အစည်းများနှင့် ပူးပေါင်းဆောင်ရွက်တဲ့ ကျောင်းဖွံ့ဖြိုးတိုးတက်မှုရန်ပုံငွေ ခွဲဝေပေးခြင်းလုပ်ငန်းနှင့်ပတ်သက်၍ အကြံပြုမှုအပေါ် ကြိုဆိုပါကြောင်းနှင့် ကျေးဇူးအထူးတင်ရှိပါကြောင်း တင်ပြအပ်ပါတယ်။ ကမ္ဘာ့ဘဏ်ဦးဆောင်တဲ့ မိတ်ဖက်အဖွဲ့အစည်းတွေနဲ့ ပူးပေါင်းဆောင်ရွက်တဲ့ ဖွံ့ဖြိုးတိုးတက်မှုရန်ပုံငွေ ဆောင်ရွက်ခြင်း လုပ်ငန်းနဲ့ပတ်သက်ပြီး အခြေခံပညာ ဦးစီးဌာနနဲ့ ကမ္ဘာ့ဘဏ်မှ တာဝန်ရှိသူများပူးပေါင်းပြီး နှစ်စဉ် မူလတန်း၊ အလယ်တန်း၊ အထက်တန်း ကျောင်းအုပ်ကြီးများကို ကျွန်တော်တို့ လုပ်ငန်းလမ်းညွှန်နှင့်အညီ အကျိုးရှိ ထိရောက် ပွင့်လင်းမြင်သာစွာ အသုံးပြု ဆောင်ရွက်နိုင်ဖို့လို့အတွက် သင်တန်းပေးပါတယ်။ လုပ်ငန်းလမ်းညွှန်နဲ့အညီ ဆောင်ရွက်ပေးနိုင်ဖို့ အတွက်ကိုလည်း ကျွန်တော်တို့ဒါဟာ နှစ်စဉ်စီမံဆောင်ရွက်လျက်ရှိပါကြောင်း တင်ပြအပ်ပါတယ်။ ဆက်လက်ပြီး ရခိုင်ပြည်နယ် ပုဏ္ဏားကျွန်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဦးထွန်းမောင်ရဲ့ အကြံပြုချက်နဲ့ပတ်သက်ပြီးတော့မှ ကြိုဆိုပါကြောင်းနှင့် ကျေးဇူးတင်ရှိပါကြောင်း တင်ပြအပ်ပါတယ်။ နှစ်စဉ်အခြေခံပညာကျောင်းတွေကို ကွင်းဆင်းကြီးကြပ်ခြင်းနှင့် ပတ်သက်ပြီးတော့မှ တိုင်းဒေသကြီး၊ ပြည်နယ်ကြီးကြပ် အကဲဖြတ်အဖွဲ့တွေဟာ အထက်တန်းကျောင်းတွေနဲ့ အထက်တန်း ကျောင်း(ခွဲ)တွေကို တာဝန်ယူပြီး၊ ခရိုင်ကြီးကြပ်အဖွဲ့တွေက အလက၊ အလက(ခွဲ)၊ မူလွန်ကျောင်းတွေကို တာဝန်ယူပြီး၊ မြို့နယ်ကြီးကြပ်အဖွဲ့တွေကတော့ အမက၊ အမက(ခွဲ)တွေကို ကျွန်တော်တို့ ကြီးကြပ်ဖို့လို့ အတွက်နဲ့ လိုအပ်ချက်တွေ၊ အခက်ခဲတွေ၊ မပြည့်စုံမှုတွေကို ဖြည့်ဆည်းပေးဖို့လို့အတွက် စီစဉ်ဆောင်ရွက် လျက်ရှိပါကြောင်း တင်ပြအပ်ပါတယ်။ ဆက်လက်ပြီး မြို့နယ်ပညာရေးမှူးရုံးတွေမှာရှိတဲ့ ATEO Mentoring တွေဟာလည်းပဲ သင်ကြားသင်ယူမှုလုပ်ငန်းတွေမှာ အားဖြည့်ကူညီ ဆောင်ရွက်ပေးနိုင်ဖို့လို့အတွက် စီစဉ်ဆောင်ရွက်လျက် ရှိကြောင်းနဲ့ ပညာရည်စစ်ဆေးအကဲဖြတ်ခြင်းရဲ့ ရည်ရွယ်ချက်ကလည်းပဲ ကျွန်တော်တို့ ကျောင်းသား ကျောင်းသူတွေရဲ့ သင်ယူမှုရလဒ် တိုးတက်ရေးအတွက်ကိုပဲ ဦးတည်ပြီး ကျွန်တော်တို့အဓိက ဆောင်ရွက် လျက်ရှိပါကြောင်းနဲ့ ပညာရည်အရည်အသွေးတိုးတက်ရေးနှင့် ကျောင်းသား၊ကျောင်းသူတွေရဲ့ သင်ယူမှု အရည်အသွေးမြင့်မားရေးအတွက်ကို ကျွန်တော်တို့ မူလတန်းအဆင့်ပြီးမြောက်ခြင်း Grade- 5 စာမေးပွဲ၊ အခြေခံပညာအလယ်တန်းအဆင့်ပြီးမြောက်ခြင်း Grade-9 စာမေးပွဲတွေကိုလည်းပဲ ကျွန်တော်တို့ ကျောင်းသား၊ ကျောင်းသူတွေရဲ့ တစ်နှစ်ပတ်လုံး ကြိုးစားအားထုတ်မှုနဲ့ ကျောင်းလုပ်ငန်းများ ဆောင်ရွက်မှုအပေါ်မှာ အခြေခံပြီး အောင်ရှုံး သတ်မှတ်လျက်ရှိပါကြောင်းနဲ့ ကိုယ်ပိုင်ကျောင်းများနဲ့ ပတ်သက်ပြီးတော့မှ ကျောင်းသား တွေကို ကျောင်းဝင်မှတ်ပုံတင်(ခ)စာရင်းဖြင့် စနစ်တကျလက်ခံ ဆောင်ရွက်ရပြီးတော့မှ တက္ကသိုလ် ဝင်တန်းမှာ လက်ခံထားတဲ့ ကျောင်းသားစာရင်းအတိုင်း တက္ကသိုလ်ဝင်ခွင့် ဖြေဆိုစာရင်းသွင်းရခြင်းဖြစ်ပြီး အောင်နိုင်ခြေမရှိတဲ့ ကျောင်းသားစာရင်းကိုတော့ ချန်လှပ်ထားရှိ၍မရကြောင်း လေးစားစွာ တင်ပြအပ် ပါတယ်။ ပညာရေးဝန်ကြီးဌာနမှ ညွှန်ကြားရေးမှူးချုပ် သို့မဟုတ် ပညာရေးအရာရှိ တိုင်းဒေသကြီး၊ ပြည်နယ်ပညာရေးမှူးများကလည်း တာဝန်ပေးအပ်တဲ့ မြို့နယ်ပညာရေးမှူး အဆင့်ထက်မနိမ့်သူများက ကိုယ်ပိုင်ကျောင်းတွေကိုလည်း အခါအားလျော်စွာ စုံစမ်းခြင်း၊ စစ်ဆေးခြင်း၊ သွားရောက်ကြည့်ရှုကြီးကြပ် ခြင်းများနဲ့ ကိုယ်ပိုင်ကျောင်းမှတ်ပုံတင်ဥပဒေနဲ့အညီ ဖွင့်လှစ်ထားတဲ့ ကျောင်းတွေမှာ ဆရာအတတ်ပညာ ဒီပလိုမာမရသေးတဲ့သူတွေကိုလည်းပဲ အခြေခံပညာဦးစီးဌာနနဲ့ အဆင့်မြင့်ပညာသင်တို့ ပူးပေါင်းပြီးတော့မှ ရက်တိုသင်တန်းတွေ ပေးအပ်လျက်ရှိပါကြောင်း လေးစားစွာ တင်ပြအပ်ပါတယ်။ အားလုံးကို အထူး ကျေးဇူးတင်ရှိပါတယ်။</speech>
<speech type="speaker">စီမံကိန်းနှင့် ဘဏ္ဍာရေးဝန်ကြီးဌာန ရှင်းလင်းဆွေးနွေးဖို့ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယက ၊ အမျိုးသားလွှတ်တော် ဥက္ကဋ္ဌနှင့် လွှတ်တော်ကိုယ်စားလှယ် များ၊ ပြည်ထောင်စုအဆင့် အဖွဲ့အစည်းဝင်များ၊ ဧည့်သည်တော်များ အားလုံးမင်္ဂလာပါ။ ပြည်ထောင်စုစာရင်းစစ်ချုပ်ရုံးရဲ့ ၂၀၁၆-၂၀၁ရ ခု၊ ဘဏ္ဍာရေးနှစ် စစ်ဆေးတွေ့ရှိချက် အစီရင် ခံစာအပေါ် ပြည်ထောင်စုလွှတ်တော်၊ ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာနှင့် လွှတ်တော်ကိုယ်စားလှယ်များ၏ ဆွေးနွေးချက်များမှ စီမံကိန်းနှင့် ဘဏ္ဍာရေးဝန်ကြီးဌာနနှင့် သက်ဆိုင်သည့် အချက်များနှင့် စပ်လျဉ်း၍ ကျွန်တော်စီမံကိန်းနှင့် ဘဏ္ဍာရေး ဝန်ကြီးဌာန ဒုတိယဝန်ကြီး ဦးမောင်မောင်ဝင်းမှ ပြန်လည်ရှင်းလင်း ဆွေးနွေးမှာဖြစ်ပါတယ်။ လေးစားအပ်ပါသော နာယကကြီးခင်ဗျား။ ပထမဦးစွာ အစီရင်ခံစာအပိုင်း(၁) မှာပါရှိတဲ့ သုံးသပ် ချက်နှင့် အကြံပြုချက်များအပေါ် ပြန်လည်ရှင်းလင်း ဆွေးနွေးလိုပါတယ်။ အပိုဒ် ၈၁ မှာပါရှိတဲ့ အခွန် အကောက်ရငွေနှင့်ပတ်သက်ပြီး JPAC က သုံးသပ်အကြံပြုထားတဲ့အတိုင်း ဆက်လက် ဆောင်ရွက် သွားမည် ဖြစ်ပါတယ်။ အပိုဒ် ၈၂(က) ပိုလျှံငွေအပ်နှံမှုကိစ္စနှင့် ပတ်သက်၍ နှစ်စဉ်ညွှန်ကြားချက် ထုတ်ပြန်ပြီးတော့ ပိုမိုကြပ်မတ် ဆောင်ရွက်သွားမှာဖြစ်ပါတယ်။ အပိုဒ် ၈၂(ခ) (၁)၊ (၂) ဘဏ္ဍာရေးနှစ်ကျော်လွန် သုံးစွဲ ခွင့်ပြုသည့် ကိစ္စနှင့်ပတ်သက်၍ ဥပဒေကို ညွှန်ကြားချက်ဖြင့် ကျော်လွန်ဆောင်ရွက်မှု မဟုတ်ပါကြောင်း၊ ဥပဒေနဲ့အညီ သက်ဆိုင်ရာဌာနက သက်ဆိုင်ရာ ငွေစာရင်းခေါင်းစဉ်မှ ဘဏ္ဍာရေးနှစ်မကုန်မီ ထုတ်ယူ သုံးစွဲခြင်းဖြစ်၍ ဥပဒေကိုကျော်လွန်သည့် သဘောမရှိပါကြောင်း၊ ဘဏ္ဍာရေးနှစ် ကုန်လျှင်ကုန်ချင်း စာရင်းများ ချုပ်သည့်အခါ အဆိုပါအသုံးစရိတ်များသည် ပါဝင်သွားမည်ဖြစ်ကြောင်း ရှင်းလင်းဆွေးနွေး အပ်ပါတယ်။ နိုင်ငံပိုင်ဆောက်လုပ်ရေးကော်ပိုရေးရှင်းသို့ သီးသန့်ငွေပေးချေခြင်းကိစ္စများနှင့် မြန်မာ့ နိုင်ငံခြားကုန်သွယ်မှု ဘဏ်မှ L/C ဖွင့်လှစ်ထားပြီးဖြစ်တဲ့ ပစ္စည်းများအတွက် ငွေပေးချေခြင်းများကို ငွေတိုက်ဦးစီးဌာနက အပြီးသတ် စာရင်းများပြုစုနေစဉ် ကာလအတွင်းမှာ လုပ်ငန်းလိုအပ်ချက်အရ ခြွင်းချက်ဖြင့် ခွင့်ပြု ဆောင်ရွက်ပေးခြင်းကို ယခင်ကပင် ဘဏ္ဍာရေးစည်းမျဉ်းအရ သတ်မှတ်ပြီးတော့ ပြဋ္ဌာန်းထားခြင်းဖြစ်ပါတယ်။ ထို့အပြင်နှစ်စဉ် ပြည်ထောင်စုရဲ့ ဘဏ္ဍာငွေအရအသုံးဆိုင်ရာဥပဒေပုဒ်မ ၃(ဂ)အရ ရငွေများကို စီမံကြီးကြပ်ကောက်ခံရာတွင်လည်းကောင်း၊ သုံးငွေများကို စီမံခန့်ခွဲရာတွင်လည်းကောင်း ဤဥပဒေပါ ပြဋ္ဌာန်းချက်များ၊ သက်ဆိုင်ရာဥပဒေများ၊ နည်းဥပဒေများ၊ စည်းမျဉ်းများ၊ စည်းကမ်းများ၊ အမိန့်ကြော်ငြာစာ များ၊ အမိန့်များ၊ ညွှန်ကြားချက်များ၊ လုပ်ထုံးလုပ်နည်းများနဲ့အညီ ဆောင်ရွက်ရမည်ဆိုပြီးတော့ ပြဋ္ဌာန်း ထားပါတယ်။ မြန်မာနိုင်ငံ၏ ဘဏ္ဍာရေးစီမံခန့်ခွဲမှုဆိုင်ရာ စည်းမျဉ်း(၃၅/၂၀၁၇) အခန်း(၂၄)ပါအပိုဒ် ၂၉၄ မှာလည်း “ဤဘဏ္ဍာရေးစီမံခန့်ခွဲမှုဆိုင်ရာ စည်းမျဉ်းတွင် အသေးစိတ် ဖော်ပြထားခြင်းမရှိသော ကိစ္စရပ် များနှင့်ပတ်သက်၍ မြို့ပြငွေစာရင်းကိုဓ၊ မြန်မာနိုင်ငံငွေတိုက်လက်စွဲ၊ ငွေစာရင်း ကိုဓ စသည်တို့ကဲ့သို့သော ယခင်ပြဋ္ဌာန်းချက်များ၊ ညွှန်ကြားချက်များနဲ့အညီ လိုက်နာဆောင်ရွက်ရမည်ဟု ပြဋ္ဌာန်းထားသည်များနဲ့ အညီ ဆောင်ရွက်ခဲ့ခြင်းဖြစ်ပါကြောင်း တင်ပြအပ်ပါတယ်။ သို့ရာတွင် အဆိုပါစည်းမျဉ်းအပေါ်မှာ အခွင့် အရေးယူပြီးတော့ ဆောင်ရွက်ခြင်းမရှိစေရန် ဘဏ္ဍာရေးစည်းမျဉ်းအရ တိတိကျကျ စစ်ဆေးပြီးတော့ ကိုက်ညီမှုရှိတဲ့ အကြောင်းပြချက်ခိုင်လုံစွာရှိတဲ့ ကိစ္စရပ်များကိုသာ ခွင့်ပြုနိုင်ရန် အထူးကြပ်မတ် ဆောင်ရွက် (အပိုဒ် ၈၂ (ခ) (၃)၊ (၄)တို့နှင့် ပတ်သက်ပြီးတော့ ဘဏ္ဍာရေးနှစ်ကို ပြောင်းလဲထားပြီး ဖြစ်တဲ့ အတွက်ကြောင့် တည်ဆောက်မှုလုပ်ငန်းများအတွက် ဘဏ္ဍာရေးနှစ် ကျော်လွန်ပေးချေမှုများကို ပြန်လည် သုံးသပ်ပြီးတော့ ဆောင်ရွက်မှာ ဖြစ်ပါတယ်။ အပိုဒ် ၈၃ နဲ့ပတ်သက်ပြီးတော့ ပြည်ထောင်စုဘဏ္ဍာရန်ပုံငွေ ပြင်ပမှ ဆောင်ရွက်တဲ့ အဖွဲ့အစည်းများရဲ့ ရငွေနှင့်သုံးငွေစာရင်းများကို ၎င်းတို့ရဲ့ ဥပဒေနဲ့အညီ သက်ဆိုင်ရာ ဝန်ကြီးဌာန၊ အဖွဲ့အစည်းက ကြပ်မတ်ဆောင်ရွက်လျက်ရှိပါတယ်။ သို့ဖြစ်တဲ့အတွက်ကြောင့် ၎င်းတို့၏ နိုင်ငံခြားငွေ လက်ကျန်ငွေများနှင့် စပ်လျဉ်းပြီးတော့ ကြပ်မတ်ဆောင်ရွက်မှုအခြေအနေကို ပြည်သူများသို့ ပွင့်လင်းမြင်သာစွာ ရှင်းလင်းတင်ပြနိုင်ရန် သက်ဆိုင်ရာဝန်ကြီးဌာန၊ အဖွဲ့အစည်းများသို့ အကြောင်းကြား ပေးမည် ဖြစ်ပါတယ်။ လေးစားအပ်ပါသော နာယကကြီးခင်ဗျား။ ဆက်လက်ပြီးတော့ အစီရင်ခံစာအပိုင်း(၃)ပါ အချက်များနဲ့ ပတ်သက်ပြီး ပြန်လည်ရှင်းလင်းပါမယ်။ မြန်မာ့စီးပွားရေးဘဏ်နဲ့သက်ဆိုင်တဲ့ အပိုဒ် ၃၂၁ ဖြစ်ပါတယ်။ မြန်မာ့စီးပွားရေးဘဏ်ရဲ့ NPL များကို လျော့နည်းကျဆင်းစေရန် စနစ်တကျ စီမံချက်ချမှတ်ပြီး ဆောင်ရွက် လျက်ရှိပါတယ်။ အစီရင်ခံစာအပိုဒ် ၃၃၈ SME 2 Step Loan နဲ့ပတ်သက်ပြီးတော့ အပေါင်ပစ္စည်း မရှိသူများအတွက် CGI စနစ်နဲ့ ဆောင်ရွက်နိုင်ရန် စီမံထားပါတယ်။ စီမံကိန်းအဆင့်-၂ မှာ CGI စနစ်နဲ့ ဆောင်ရွက်ဖို့အတွက် ချေးငွေရဲ့ ၁၀ ရာခိုင်နှုန်းဖြစ်တဲ့ ဂျပန်ယန်း ၁.၅ ဘီလီယံ (မြန်မာကျပ်အားဖြင့် ၂၀ ဘီလီယံခန့်)ကို သီးခြားစီစဉ် ဆောင်ရွက်သွားမည်ဖြစ်ပါကြောင်း ရှင်းလင်းတင်ပြအပ်ပါတယ်။ အစီရင်ခံစာအပိုဒ် ၃၅၄ ထီလက်မှတ်ရောင်းချမှုနဲ့ ပတ်သက်ပြီးတော့ ၅၀၀ တန်ထီ စတင် ရောင်းချခဲ့သည့် ပထမပိုင်းမှာ ထီလက်မှတ်အုပ်ရေများ လက်ကျန်ရှိခဲ့ပါတယ်။ အမှန်ကုန်ကျစရိတ် ကာမိ စေရန် ထီအုပ်ရေများများ မှာယူသူများကို Deposit ပေးသွင်းဝယ်ယူစေပြီးတော့ မှာယူတဲ့အတိုင်း မဝယ်ယူခဲ့လျှင် Deposit ကို သိမ်းတဲ့စနစ်နဲ့ ဆောင်ရွက်ထားပါတယ်။ ရောင်းမကုန်လက်မှတ်များအတွက်ကို ကုန်ကျငွေတန်ဖိုးဟာ ၁၀၁.၄၀၅ သန်း ရှိခဲ့ပြီးတော့ အာမခံငွေ Deposit သွင်းယူခဲ့တဲ့ တန်ဖိုးဟာ ၁၂၁. ၆၉၀ သန်း ရရှိခဲ့တဲ့အတွက် နိုင်ငံတော်အနေနဲ့ ဆုံးရှုံးနစ်နာမှုမရှိခဲ့ပါဘူး။ ယခုအခါမှာ ဈေးကွက်ရဲ့ ဝယ်လိုအား အခြေအနေကို မူတည်ပြီးတော့မှ မှာကြားရိုက်နှိပ်လျက်ရှိပါတယ်။ အစီရင်ခံစာ အပိုဒ် ၃၉၆ Other Account များကိစ္စ နှင့် ပတ်သက်၍ နှစ်စဉ် 0A လက်ကျန် အခြေအနေပေါ်မူတည်ပြီးတော့ သာမန်၊ ငွေလုံး၊ ကြွေးမြီအသုံးစရိတ်အားလုံး မိမိကိုယ်ပိုင်ဘဏ္ဍာရန်ပုံ ငွေဖြင့် ကျခံနိုင်တဲ့ အဖွဲ့အစည်း ၈ ဖွဲ့၊ သာမန်အသုံးစရိတ်အားလုံးကို မိမိကိုယ်ပိုင် ဘဏ္ဍာရန်ပုံငွေဖြင့် ကျခံသုံးစွဲနိုင်တဲ့အဖွဲ့အစည်း ၅ ဖွဲ့နှင့် သာမန်အသုံးစရိတ်အချို့ကိုသာ မိမိကိုယ်ပိုင်ဘဏ္ဍာရန်ပုံငွေဖြင့် ကျခံသုံးစွဲနိုင်သည့် အဖွဲ့အစည်း ရ ဖွဲ့ ဆိုပြီးတော့ အုပ်စုခွဲခြားပြီးတော့ တစ်ဆင့်ပြီးတစ်ဆင့် တိုးတက်ပြီးတော့ ဆောင်ရွက်လျက်ရှိပါကြောင်း တင်ပြအပ်ပါတယ်။ အစီရင်ခံစာ အပိုဒ် ၃၉ရ နှင့် ပတ်သက်ပြီးတော့ Other Account များအကြောင်းကို ၁၃-၃-၂၀၁၈ ရက်နေ့ TV သတင်းများ၊ နိုင်ငံပိုင်သတင်းစာများမှာ ထည့်သွင်းဖော်ပြခြင်း၊ အင်တာနက် Website လွှင့်တင်ခြင်း၊ Citizen's Budget စာစောင်များတွင် ထည့်သွင်းဖော်ပြခြင်း၊ စီးပွားရေးစကားဝိုင်းများ ပြုလုပ်လွှင့်တင်ခြင်းများဖြင့် ဆောင်ရွက်လျက်ရှိပြီးတော့ ဆက်လက်ပြီးတော့လည်း ဆောင်ရွက်သွားမည် ဖြစ်ကြောင်း တင်ပြအပ်ပါတယ်။ နာယကကြီးခင်ဗျား။ အပိုဒ် ၄၀၅ EITI အစီရင်ခံစာနှင့် ပတ်သက်ပြီးတော့ EITI လုပ်ငန်း လုပ်ခနှင့်ပတ်သက်တဲ့ အကြံပြုချက်နှင့်စပ်လျဉ်း၍ ခရီးစရိတ်များကို အမှန်ကုန်ကျစရိတ် ခွင့်ပြုပေးထား ပြီးတော့ ကျန်တဲ့စရိတ်များနဲ့ ပတ်သက်ပြီးတော့ ခေတ်နှင့်လျော်ညီစေဖို့ သုံးသပ်ဆောင်ရွက်တဲ့နေရာမှာ ထည့်သွင်းပြီးတော့ သုံးသပ်သွားမည်ဖြစ်ကြောင်း ရှင်းလင်းတင်ပြအပ်ပါတယ်။ အစီရင်ခံစာအပိုဒ် ၄၁၁ မှာပါရှိတဲ့ သင်တန်းသား စားသောက်စရိတ်နှင့် ပတ်သက်ပြီးတော့ တိုးမြှင့်ပေးထားပြီး ဖြစ်ပါတယ်။ အပိုဒ် ၄၁၃ မှာပါရှိတဲ့ နိုင်ငံတော်ဘဏ္ဍာငွေကပေးတဲ့ အသုံးစရိတ် နှုန်းထားများနှင့် ပြည်ပနိုင်ငံအဖွဲ့အစည်းများရဲ့ ချေးငွေ၊ ထောက်ပံ့ငွေနှင့် အကူအညီရငွေ စီမံကိန်းများ ကပေးတဲ့ အသုံးစရိတ်နှုန်းထားများ တစ်ပြေးညီ ခွင့်ပြုပေးသင့်ခြင်း ဆိုတဲ့ကိစ္စရပ်နှင့်စပ်လျဉ်းပြီး စီမံကိန်းနှင့် ဘဏ္ဍာရေးဝန်ကြီးဌာန၊ ပြည်ထောင်စုဝန်ကြီးရုံးရဲ့ ၁၂-၁-၂၀၁၈ ရက်စွဲပါ အမိန့်ကြော်ငြာစာ အမှတ်(၃/၂၀၁၈)ဖြင့် အစိုးရဌာနအဖွဲ့အစည်းများက ပြည်ပအကူအညီရငွေ၊ ပြည်ပချေးယူရငွေတို့ဖြင့် ဆောင်ရွက်မည့်စီမံကိန်းများတွင် နိုင်ငံ့ဝန်ထမ်းများကို တာဝန်ပေးအပ်ပါက စီမံကိန်းလုပ်ငန်းအတွက် ဝန်ထမ်းကစိုက်ထုတ်ရတဲ့ လုပ်အားနှင့် လိုက်လျောညီထွေဖြစ်စေမယ့် ယင်းဝန်ထမ်းရဲ့ ကနဦးလစာထက် မပိုတဲ့ ငွေပမာဏကို လစဉ်ချီးမြှင့်ငွေအဖြစ်နဲ့ လုပ်ထုံးလုပ်နည်းနှင့်အညီ ခံစားခွင့်ပြုဖို့ ထုတ်ပြန်ထားပြီး ဖြစ်ပါတယ်။ နာယကကြီးခင်ဗျား။ ဆက်လက်ပြီး လွှတ်တော်ကိုယ်စားလှယ်ကြီးများရဲ့ ဆွေးနွေးချက်များ အပေါ်မှာ ပြန်လည်ရှင်းလင်း ဆွေးနွေးလိုပါတယ်။ မန္တလေးတိုင်းဒေသကြီး ပြင်ဦးလွင်မဲဆန္ဒနယ်မှ ပြည်သူ့ လွှတ်တော်ကိုယ်စားလှယ် ဒေါက်တာဦးအောင်ခင် ဆွေးနွေးတင်ပြချက်နှင့်စပ်လျဉ်း၍ ပြည်တွင်းအခွန် များဦးစီးဌာနရဲ့ ၂၀၁၆-၂၀၁ရ ဘဏ္ဍာနှစ် အခွန်အရပ်ရပ် ကောက်ခံရရှိမှုဟာ ကျပ် ၅,၃၇၇.၈၂၀ ဘီလီယံ ဖြစ်ပြီးတော့ ၂၀၁၅-၂၀၁၆ ဘဏ္ဍာနှစ် ကောက်ခံရရှိမှု ကျပ် ၄,၆၃၇.၀၅ရ ဘီလီယံ ထက် ၇၄၀.၇၆၃ ဘီလီယံ ပိုမိုကောက်ခံရရှိခဲ့ပြီးတော့ ရာခိုင်နှုန်းအားဖြင့် ၁၆ ရာခိုင်နှုန်း ပိုမိုတိုးတက် ကောက်ခံရရှိခဲ့ကြောင်း တင်ပြအပ်ပါတယ်။ Nominal (GDP) အတိုးနှုန်းနှင့် နှိုင်းယှဉ်ပါက တိုးတက်မှုနှုန်း ပိုမိုခဲ့ကြောင်း တင်ပြ အပ်ပါတယ်။ ယခု ဘဏ္ဍာနှစ်အပါအဝင် ရှေ့လာမယ့် ဘဏ္ဍာနှစ်မှာလည်း ပြည်တွင်းအခွန်များဦးစီးဌာန အနေဖြင့် ရသင့်ရထိုက်တဲ့အခွန်များ လွတ်ကင်းမှုမရှိစေဖို့၊ အခွန်တိုးတက် ကောက်ခံရရှိစေဖို့၊ အခွန် စည်းကြပ်ကောက်ခံမှုများကို ဥပဒေနဲ့အညီဖြစ်စေဖို့ စတဲ့အချက်တွေကို ဦးတည်ဆောင်ရွက်လျက် ရှိပြီးတော့ Nominal(GDP) တိုးတက်မှုနှုန်းထက် ကျော်လွန်ရရှိစေရန် ကြိုးပမ်းဆောင်ရွက်သွားမည် ဖြစ်ကြောင်း တင်ပြအပ်ပါတယ်။ ကရင်ပြည်နယ်၊ လှိုင်းဘွဲ့မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးခင်ချိုနှင့် မကွေးတိုင်း ဒေသကြီး၊ သရက်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးကံမြင့်တို့ရဲ့ ဆွေးနွေးအကြံပြုချက် များနဲ့ စပ်လျဉ်းပြီး ၂၀၁၆-၂၀၁ရ ဘဏ္ဍာနှစ်မှာ ပြည်တွင်းအခွန်များဦးစီးဌာနအနေနဲ့ စုစုပေါင်းကောက်ခံ အခွန်ကြွေးကျန် ၁၇၃.၅၄၆ ဘီလီယံ ကျန်ရှိတဲ့အနက် ၁၀၉.၈၂၅ ဘီလီယံ ကောက်ခံရရှိခဲ့တဲ့အတွက် ကြောင့် ၆၃.၂၈ ရာခိုင်နှုန်း အကောင်အထည်ဖော် ဆောင်ရွက်နိုင်ခဲ့ကြောင်း တင်ပြအပ်ပါတယ်။ အခွန် ကြွေးကျန်ဖြစ်ပေါ်ရခြင်းဟာ အခွန်စည်းကြပ်မှုများသည် သက်ဆိုင်ရာဘဏ္ဍာနှစ်နှင့် တစ်ဆက်တည်း ဖြစ်တဲ့ နောက်ဘဏ္ဍာနှစ်မှာ ဆောင်ရွက်ခြင်းဖြစ်ပြီးတော့ အခွန်ထမ်းများအနေနဲ့ အဆိုပါ စည်းကြပ်တဲ့နှစ် အတွင်းမှာ ပေးသွင်းရမယ့်အခွန်များကို ပေးသွင်းကြရပါတယ်။ အဲဒီလို ပေးသွင်းခြင်းမရှိဘဲနဲ့ စည်းကြပ်တဲ့ ဘဏ္ဍာနှစ်ကုန်ဆုံးတဲ့အထိ ပေးသွင်းခြင်းမရှိတဲ့ အခွန်ငွေများကို ကြွေးကျန်အဖြစ်နဲ့ သတ်မှတ်ရခြင်း ဖြစ်ပါတယ်။ ဒါကြောင့်မို့လို့ နှစ်စဉ်လိုလိုပဲ ကြွေးကျန်များဟာ ဖြစ်ပေါ်တတ်ပြီးတော့ အဆိုပါကြွေးကျန် များကို အရဆက်ပြီးတော့ ကောက်ခံရပါတယ်။ အမှန်ရနိုင်ခြေမရှိတော့တဲ့၊ ဘယ်လိုမှမရနိုင်တော့တဲ့ ကြွေးကျန်များကိုသာ သက်ဆိုင်ရာတာဝန်ခံတဲ့ ရာထူးအလိုက် အခွန်ကြွေးစာရင်းမှ လျှော့ခြင်းနဲ့ ပယ် ဖျက်ခြင်းများကို လုပ်ထုံးလုပ်နည်းအရ ဆောင်ရွက်ရတာဖြစ်ပါတယ်။ အခွန်ကြွေးကျန်များဟာ နိုင်ငံတော်က ရသင့်ရထိုက်တဲ့ ဘဏ္ဍာငွေများ ဖြစ်တဲ့အတွက်ကြောင့် အမှန်တကယ်မရရှိနိုင်သည့် အခွန်ကြွေးကျန် မှန် မမှန် ီးတော့ စိစစ်ဆောင်ရွက်ရတဲ့ ကိစ္စ ဖြစ်ပါတယ်။ ပြည်တွင်းအခွန်များဦးစီးဌာနအနေနဲ့လည်း ကောက်ခံရရှိနိုင်တဲ့ အခွန်ကြွေးကျန်များကို ကောက်ခံခြင်း၊ လုံးဝမရရှိနိုင်တော့တဲ့ အခွန်ကြွေးကျန်များကို စနစ်တကျစိစစ်ပြီးတော့ အခွန်ကြွေးကျန် စာရင်းမှ လုပ်ထုံးလုပ်နည်းနဲ့အညီ ပယ်ဖျက်ခြင်းများကို ဆောင်ရွက်လျက်ရှိပါကြောင်း တင်ပြအပ် ပါတယ်။ ၂၀၁၆-၂၀၁ရ ဘဏ္ဍာနှစ်မှာ အခွန်ကြွေးများကို အစွမ်းကုန်ကောက်ခံရေး ရှေ့လုပ်ငန်းစဉ်တစ်ရပ် အဖြစ်နဲ့ မူချမှတ်ပြီးဆောင်ရွက်ခဲ့တဲ့အပြင် အခွန်ထမ်းကြီးများဆိုင်ရာ အခွန်ရုံး၊ အလယ်အလတ်အခွန် ထမ်းများဆိုင်ရာ အခွန်ရုံး (၁)၊ (၂)၊ (၃) နှင့် တိုင်းဒေသကြီး၊ ပြည်နယ်အခွန်ဦးစီးဌာနမှူးရုံး အားလုံးမှာ အခွန်ကြွေးကောက်ခံရေးလုပ်ငန်းစီမံချက်များ ရေးဆွဲပြီး ဆောင်ရွက်စေလျက်ရှိပါတယ်။ နာယကကြီးခင်ဗျား။ အများပြည်သူသည် နိုင်ငံပိုင်ဘဏ်ကို အားကိုးယုံကြည်မှု အားနည်းနေ သေးတယ်ဆိုတဲ့အချက်ကို ဆွေးနွေးသွားတာလည်း ရှိပါတယ်။ ၎င်းနှင့်ပတ်သက်ပြီးတော့ တစ်နိုင်ငံလုံး မှာ နိုင်ငံပိုင်ဘဏ် ၄ ခု၊ ပုဂ္ဂလိကဘဏ် ၂ရ ခုရှိတဲ့အနက် မြန်မာ့စီးပွားရေးဘဏ်သည် ငွေစုဘဏ်အပ်ငွေ၊ ငွေစုလက်မှတ်အပ်ငွေ၊ စာရင်းသေအပ်ငွေများ နှစ်စဉ်တိုးတက်လျက်ရှိပြီးတော့ ယခင်ခေတ်အဆက် ဆက်မှသည် ယနေ့အထိကို ပြည်သူများရဲ့ စိတ်ချယုံကြည်မှု အရဆုံးဘဏ်ဖြစ်ပါကြောင်း တင်ပြအပ် ပါတယ်။ တိုင်းဒေသကြီး၊ ပြည်နယ်များကို ထောက်ပံ့ငွေတိုးတက်ထောက်ပံ့ရမှုနှင့်စပ်လျဉ်းပြီးတော့ နှစ်စဉ် ပြည်ထောင်စုရဲ့ ရငွေသုံးငွေများ တိုးတက်လာတဲ့နည်းတူ တိုင်းဒေသကြီး၊ ပြည်နယ်အရအသုံးများဟာ လည်း တိုးတက်လာတဲ့ သဘာဝအရ နှစ်စဉ် ကျွန်တော်တို့ ပိုမိုတိုးတက် ထောက်ပံ့လာရခြင်း ဖြစ်ပါတယ်။ လာမယ့်ဘဏ္ဍာရေးနှစ်များမှာ တိုင်းဒေသကြီး၊ ပြည်နယ်များအနေနဲ့ ပြည်ထောင်စုကနေဘဏ္ဍာငွေ ဖြည့်ဆည်း ခြင်းများအပေါ်မှာ မှီခိုနေရမှုကို တစ်ဖြည်းဖြည်းလျှော့ချနိုင်ဖို့အတွက် တိုင်းဒေသကြီး၊ ပြည်နယ်များကို ကိုယ်ပိုင်ဘဏ္ဍာငွေအပေါ်မှာ ရပ်တည်နိုင်ရေးအတွက် ပြည်ထောင်စုနှင့်တိုင်းဒေသကြီး၊ ပြည်နယ်များ အကြား ဘဏ္ဍာငွေခွဲဝေကျင့်သုံးမှုပုံစံကို လက်ရှိဖွဲ့စည်းပုံအခြေခံဥပဒေနဲ့အညီ အဆင့်ဆင့်တိုးတက်ဆောင်ရွက် သွားမှာဖြစ်ပါတယ်။ ဆက်လက်၍ ဖြည့်စွက်ခွင့်ပြုငွေတောင်းခံမှု၊ ပိုလျှံငွေအပ်နှံမှုများနှင့် စပ်လျဉ်းပြီး အမှန်တကယ် လိုအပ်သည်များကိုသာ တောင်းခံရန် စီမံကိန်းနှင့် ဘဏ္ဍာရေးဝန်ကြီးဌာနက အမှာစာထုတ်ပြန်၍ ညွှန်ကြားခဲ့ပါတယ်။ ပြည်ထောင်စုမှာ ဖြည့်စွက်ခွင့်ပြုငွေမှ ရန်ပုံငွေလွှဲပြောင်းသုံးစွဲမှုများကို ခွင့်မပြု ပါဘူး။ ဖြည့်စွက်ခွင့်ပြုငွေမှ ပိုလျှံငွေအပ်နှံမှုကိုလည်း ကြီးလေးတဲ့ ချို့ယွင်းချက်အဖြစ်နဲ့ သတ်မှတ်ထား ပါတယ်။ တိုင်းဒေသကြီး၊ ပြည်နယ်များမှာလည်း အလားတူဆောင်ရွက်ကြဖို့အတွက် ပေါင်းစပ်ညှိနှိုင်းပြီး ဆောင်ရွက်သွားမည်ဖြစ်ကြောင်း တင်ပြအပ်ပါတယ်။ နာယကကြီးခင်ဗျား။ လိုငွေဖြည့်ဆည်းမှုနှင့် စပ်လျဉ်းပြီးတော့ ဥပဒေမှာပါတဲ့ ချေးယူနိုင်ခွင့်ထက် ကျော်လွန်ခြင်း မရှိသည်ကို ၃၁-၁-၂၀၁၈ ရက်နေ့ ပြည်ထောင်စုလွှတ်တော်ကို ၂၀၁၆-၂၀၁ရ ခု၊ ဘဏ္ဍာရေး နှစ် အစိုးရရဲ့ကြွေးမြီဆိုင်ရာ နှစ်ပတ်လည်အစီရင်ခံစာ ရှင်းလင်းမှုနှင့်အတူ ပြန်လည်ရှင်းလင်း တင်ပြထားပြီး ဖြစ်ပါတယ်။ မကွေးတိုင်းဒေသကြီး၊ ချောက်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဘိုကြီးရဲ့ နိုင်ငံတော်ပိုင် စီးပွားရေးအဖွဲ့အစည်းများရဲ့ Other Account များအပေါ် အကြံပြု ဆွေးနွေးမှုနှင့် စပ်လျဉ်းပြီးတော့ ရှေ့ပိုင်းမှာ ရှင်းလင်းတင်ပြခဲ့တဲ့အတိုင်း နိုင်ငံတော်ရဲ့ ငွေကြေးစီမံခန့်ခွဲမှုအစီအစဉ်အရ နိုင်ငံတော်ပိုင် စီးပွားရေး အဖွဲ့အစည်းများသည် မိမိဘဏ္ဍာရန်ပုံငွေအပေါ်ရပ်တည်၍ စီးပွားရေးဆန်ဆန် ဆောင်ရွက်နိုင်စေရန် ရည်ရွယ်ပြီးတော့ Other Account ကို ဖွင့်လှစ်ဆောင်ရွက်ခွင့်ပြုခြင်း ဖြစ်ပါတယ်။ ထို့ပြင် နိုင်ငံတော်ပိုင် စီးပွားရေး အဖွဲ့အစည်းများကို OA Account များ ဖွင့်လှစ်ခွင့်ပြုရခြင်းသည် လုပ်ငန်းများကို ပို၍ သွက်လက်စွာ ဆောင်ရွက်စေပြီး ဝင်ငွေတိုး၍ ရှာဖွေနိုင်ရန်နှင့် အခြားတစ်ခုတော့ ဘဏ္ဍာရေးအရ လွတ်လပ်စွာ ရေရှည်မှာ ရပ်တည်စေနိုင်ရန်တို့အတွက် ဖြစ်ပါတယ်။ 0A စာရင်းများသည် ပြည်ထောင်စုဘဏ္ဍာရန်ပုံငွေရဲ့ အစိတ်အပိုင်းသာဖြစ်ပါတယ်။ မြန်မာ့ စီးပွားရေးဘဏ်မှာသာ စာရင်းဖွင့်လှစ်ရပါတယ်။ OA စာရင်းများမှ ငွေထုတ်ယူသုံးစွဲရာမှာ ပြည်ထောင်စု လွှတ်တော်က အတည်ပြုထားတဲ့ ဘဏ္ဍာငွေအရအသုံးဆိုင်ရာ ဥပဒေမှာပါတဲ့အတိုင်းသာ သုံးခွင့်ရှိ ပါတယ်။ OA Account ကို ပေးသွင်းတဲ့ ရငွေများသည် အစိုးရဌာန အဖွဲ့အစည်းများရဲ့ ရငွေများအဖြစ်နဲ့ ဝင်ရောက်ပြီးတော့ ဘတ်ဂျက်မှာ အခြားရငွေများနှင့်အတူ နိုင်ငံတော်ရငွေအဖြစ်နဲ့ပါဝင်ပြီးဖြစ်ပါတယ်။ OA Account လက်ကျန်များသည် ငွေသားလက်ကျန်အဖြစ်မရှိတဲ့ ဘဏ်စာရင်းလက်ကျန်အဖြစ်သာ ပေါ်နေတဲ့ စာရင်းလက်ကျန်များ ဖြစ်ပါတယ်။ နိုင်ငံတော်ပိုင်စီးပွားရေးအဖွဲ့အစည်းများအနေနဲ့ ၄င်းတို့ရဲ့ OA Account လက်ကျန်များကို ၎င်းတို့သဘောဖြင့် သုံးစွဲခွင့်မရှိပါဘူး။ ဘတ်ဂျက်က ခွင့်ပြုတဲ့အတိုင်းပဲ သုံးရပါတယ်။ နိုင်ငံတော်ပိုင် စီးပွားရေးအဖွဲ့ အစည်းများက ၎င်းတို့ရဲ့ OA Account မှ သုံးစွဲမှုကို သက်ဆိုင်ရာဘဏ္ဍာရေးနှစ်မှာ လျာထားတဲ့လျာထားချက် ဘောင်အတွင်းမှာသာ သုံးစွဲနိုင်ပါတယ်။ သို့ဖြစ်တဲ့အတွက်ကြောင့် နိုင်ငံတော်ပိုင်စီးပွားရေးအဖွဲ့အစည်းများရဲ့ UFAOA) စာရင်း လက်ကျန် များသည် စာရင်းသဘောအရ ရရန်ပိုင်ခွင့်အဖြစ်သာ နှစ်စဉ်ဖြစ်ပေါ်နေမည် ဖြစ်သော်လည်းပဲ နိုင်ငံတော်က ဘတ်ဂျက်ဥပဒေနဲ့အညီ အဆိုပါငွေများကိုပါ သုံးစွဲထားပြီးတဲ့ ငွေများဖြစ်ပါတယ်။ ပြည်ထောင်စုစာရင်း စစ်ချုပ်ရုံးရဲ့ စစ်ဆေးမှုကိုလည်း ခံယူရပါတယ်။ သို့ဖြစ်တဲ့အတွက်ကြောင့် OA လက်ကျန်များကို စုဆောင်း ထားတဲ့ ငွေလက်ကျန်များဟု ယူဆပြီးတော့ ပြည်ထောင်စုဘဏ္ဍာရန်ပုံငွေသို့ ပေးသွင်းသင့်ကြောင်း၊ နိုင်ငံတော်တွက် လိုအပ်သောကိစ္စရပ်များ သုံးစွဲသင့်ကြောင်း စသည်ဖြင့် ရေးသားဖော်ပြမှုများ၊ ပြောဆို ဆွေးနွေးမှုများသည် ပကတိအခြေအနေမှန်နှင့် ကွဲလွဲနေသည်ကို သတိပြုရန်လိုအပ်ပါကြောင်း ရှင်းလင်း တင်ပြအပ်ပါတယ်။ လေးစားအပ်ပါသော နာယကကြီးနှင့် လွှတ်တော်ကိုယ်စားလှယ်များခင်ဗျား။ နိဂုံးချုပ်အနေဖြင့် စီမံကိန်းနှင့် ဘဏ္ဍာရေးဝန်ကြီးဌာနအနေဖြင့် ပြည်ထောင်စုစာရင်းစစ်ချုပ်ရုံး၏ သုံးသပ်အကြံပြုချက်များ၊ ပြည်သူ့ငွေစာရင်းပူးပေါင်းကော်မတီရဲ့ သုံးသပ်ချက်နဲ့ သဘောထားမှတ်ချက်များ၊ လွှတ်တော်ကိုယ်စားလှယ် ကြီးများရဲ့ အကြံပြုဆွေးနွေးချက်များအတွက် ကျေးဇူးတင်ရှိပါကြောင်းနဲ့ သက်ဆိုင်ရာ ဌာနများကို အလေးထား ပြီးတော့ ကြပ်မတ်ဆောင်ရွက် သွားမည်ဖြစ်ပါကြောင်း ရှင်းလင်းဆွေးနွေး တင်ပြအပ်ပါတယ်။ အားလုံး ကျေးဇူးတင်ပါတယ်။</speech>
<speech type="speaker">ဆောက်လုပ်ရေးဝန်ကြီးဌာန ရှင်းလင်းဆွေးနွေးဖို့ဖြစ်ပါတယ်။</speech>
<speech><agency id="14">ဦးကျော်လင်း(ဒုတိယဝန်ကြီး၊ ဆောက်လုပ်ရေးဝန်ကြီးဌာန)</agency>လေးစားအပ်ပါသော ပြည်ထောင်စု လွှတ်တော်နာယက၊ အမျိုးသားလွှတ်တော်ဥက္ကဋ္ဌ၊ ပြည်ထောင်စုလွှတ်တော် ကိုယ်စားလှယ်များနှင့် ဖိတ်ကြား ထားသော ဧည့်သည်တော်များအားလုံး မင်္ဂလာအပေါင်းနှင့်ပြည့်စုံပါစေလို့ ဆုမွန်ကောင်းတောင်းရင်း နှုတ်ခွန်း ဆက်သအပ်ပါတယ်။ ကျွန်တော်ကတော့ ဆောက်လုပ်ရေးဝန်ကြီးဌာန၊ ဒုတိယဝန်ကြီး ဦးကျော်လင်း ဖြစ်ပါတယ်။ ကျွန်တော့အနေဖြင့် ပြည်ထောင်စုစာရင်းစစ်ချုပ်ရုံး၏ ၂၀၁၆-၂၀၁ရ ဘဏ္ဍာရေးနှစ် စစ်ဆေး တွေ့ရှိချက်အစီရင်ခံစာနှင့် စပ်လျဉ်းသည့် ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ(၇/၂၀၁၈) ဖော်ပြပါ ဆောက်လုပ်ရေးဝန်ကြီးဌာနနှင့် သက်ဆိုင်သည့် အချက်များကို ရှင်းလင်းတင်ပြသွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျာ။ ပြည်သူ့ငွေစာရင်းပူးပေါင်းကော်မတီ၏ သဘောထား မှတ်ချက်ဖြစ်သည့် BOT Task Force အဖွဲ့များမှ BOT ၏ အားသာချက်၊ အားနည်းချက်များကို အထက်အဆင့်သို့တင်ပြစေပြီး ပြည်သူများသိရှိနိုင်ရန် ပွင့်လင်းမြင်သာစွာ ချပြသင့်ကြောင်း သဘောထား မှတ်ချက်နှင့်ပတ်သက်ပြီးတော့ တိကျစွာ လိုက်နာဆောင်ရွက်သွားမှာ ဖြစ်ပါတယ်။ အစီရင်ခံစာပါ နောက်တစ်ချက်ဖြစ်တဲ့ BOT စနစ်အပေါ် ပဋိညာဉ်စာချုပ်ပါ အချက်များမှ စည်းနှောင်မှုအားနည်းနေသည့် အချက်များကို ပြန်လည်သုံးသပ်၍ စာချုပ်များ ပြန်လည်ပြင်ဆင် ချုပ်ဆို စေရေး ညှိနှိုင်းဆောင်ရွက်သွားသင့်ကြောင်း သဘောထားမှတ်ချက် ပြုထားခြင်းအပေါ် ယခုအခါ အဆိုပါ အချက်များနှင့်ပတ်သက်ပြီးတော့ ပြည်ထောင်စုအစိုးရအဖွဲ့၊ စီးပွားရေးရာကော်မတီသို့ တင်ပြသွားမှာ ဖြစ်ပါတယ်။ ပြည်သူ့ငွေစာရင်းပူးပေါင်းကော်မတီ၏ သဘောထားမှတ်ချက်ဖြစ်သည့် ဆောက်လုပ်ရေးနှင့် အိမ်ရာ ဖွံ့ဖြိုးရေးဘဏ်များ၊ တာဝန်ရှိ ကြီးကြပ်သူများအနေဖြင့် ပြင်ပစာရင်းစစ်အဖွဲ့များ၏ စစ်ဆေးတွေ့ရှိချက်များ အတိုင်း မြန်မြန်ဆန်ဆန် ဆောင်ရွက်ရန်နှင့် ငွေရေးကြေးရေးအဖွဲ့အစည်းများ၊ ဥပဒေပါပြဋ္ဌာန်းချက်များနှင့် အညီ ဆောင်ရွက်ရန်နှင့် ဆောက်လုပ်ရေးဝန်ကြီးဌာနမှ ဘဏ်ချေးငွေများ ဆုံးရှုံးမှုမဖြစ်ပေါ်စေရေး ကြီးကြပ် ဆောင်ရွက်သင့်ကြောင်း သဘောထားမှတ်ချက်ပြုထားခြင်းအပေါ် အိမ်ရာချေးငွေများကို လုပ်ထုံးလုပ်နည်း များနှင့်အညီ ငွေချေးသူများ၏ ချေးငွေပြန်လည်ပေးဆပ်နိုင်စွမ်းကို စနစ်တကျ စိစစ်ဖော်ထုတ်ချေးလျက် ရှိသည့်အပြင် ချေးငွေစိစစ်ခွင့်ပြုခြင်းကို ကော်မတီများဖွဲ့စည်းလျက် မူဝါဒ၊ လုပ်ထုံးလုပ်နည်းများနှင့် အညီ စိစစ်ထုတ်ချေးလျက်ရှိပြီး အိမ်ရာချေးငွေ ပုံမှန်ပြန်လည်ကောက်ခံရရှိရေးနှင့် ပေးဆပ်ရန်ပျက်ကွက် သည့် ချေးငွေများအပေါ် စီမံခန့်ခွဲမှုအဖွဲ့ကို ဖွဲ့စည်းတာဝန်ပေးအပ်၍ စနစ်တကျ လုပ်ဆောင်လျက်ရှိပါတယ်။ အစီရင်ခံစာပါ နောက်တစ်ချက်ဖြစ်သည့် Joint Venture စနစ်ဖြင့် ဖက်စပ်ကုမ္ပဏီများတွင် ထည့်ဝင်ထားငွေများမှာ မြေတန်ဖိုးထည့်ဝင်နှုန်းများနှင့် Joint Venture လုပ်ငန်းများကို သက်ဆိုင်ရာ ဌာနမှ အဖွဲ့ဖြင့်စနစ်တကျ စိစစ်ကြီးကြပ်၍ အထက်အဖွဲ့အစည်းသို့ အစီရင်ခံတင်ပြသင့်ကြောင်း သဘောထား မှတ်ချက် ပြုထားခြင်းအပေါ် ဌာနအနေဖြင့် Joint Venture စာချုပ်ပါအတိုင်း လုပ်ငန်းဆောင်ရွက်ချက်များ၊ အတွင်းစာရင်းစစ်အဖွဲ့များ၊ အပြင်စာရင်းစစ်အဖွဲ့များနှင့် စစ်ဆေးခြင်းများ ဆောင်ရွက်သွားမည် ဖြစ်ပြီး တော့ နိုင်ငံတော်မှ ရသင့်ရထိုက်သော ဝင်ငွေများရရှိစေရေးနှင့် လုပ်ငန်းများ အောင်မြင်မှုရရှိစေရေးကို ကြပ်မတ်ဆောင်ရွက်သွားမှာဖြစ်ပါတယ်။ မြို့ပြနှင့် အိမ်ရာဖွံ့ဖြိုးရေးဦးစီးဌာန၏ အိမ်ရာတိုက်ခန်း ဖော်ထုတ်ရောင်းချမှုမှာ ကောင်းမွန်သော လုပ်ငန်းဖြစ်သဖြင့် အရှုံးမရှိစေရေး၊ အမြတ်အစွန်းရရှိရေးတို့ ရရှိစေရန်အတွက် ဌာနအနေဖြင့် အမြဲမပြတ် ဆွေးနွေးကြံဆပြီး လုပ်ငန်းအောင်မြင်စေရန်အတွက် ဆောင်ရွက်ရန် သဘောထားမှတ်ချက်ကို လိုက်နာ ဆောင်ရွက်သွားမှာ ဖြစ်ပါတယ်။ ဆက်လက်ပြီးတော့ ပြည်သူ့ငွေစာရင်းပူးပေါင်းကော်မတီ၏ သဘောထားမှတ်ချက်ဖြစ်သည့် ပြည်သူ တို့၏ အသက်အိုးအိမ်စည်းစိမ်ကို ကာကွယ်စောင့်ရှောက်နိုင်သည့်အတွက် Telematics စနစ် ရေရှည် တည်တံ့ အောင်မြင်စေရန်နှင့် စက်ကိရိယာတပ်ဆင်ခနှင့် ဝန်ဆောင်ခကို သင့်လျော်သည့် နှုန်းထားသတ်မှတ်၍ မော်တော်ယာဉ်လိုင်းများ၊ အဖွဲ့များ၊ ယာဉ်ပိုင်ရှင်များမှ ပေးဆောင်လာစေရေး၊ ဆောက်လုပ်ရေးဝန်ကြီးဌာနမှ အမြန်ဆုံး ညှိနှိုင်းဆောင်ရွက်ပေးရန် လိုအပ်ကြောင်း သဘောထားမှတ်ချက်ကိုလည်း ဝန်ကြီးဌာနအနေဖြင့် လိုက်နာဆောင်ရွက်သွားမည်ဖြစ်ပါကြောင်း တင်ပြအပ်ပါတယ် ။ အစီရင်ခံစာပါ နောက်တစ်ချက်ဖြစ်သည့် ရန်ကုန်တိုင်းဒေသကြီးအတွင်း လှိုင်သာယာမြို့နယ်၊ ရွှေလင်ပန်းတန်ဖိုးနည်းအိမ်ရာစီမံကိန်း အပိုင်း(၁)မှ ကောင်းမွန်သော ရည်ရွယ်ချက်ဖြင့် ဆောက်လုပ်ခဲ့ခြင်း ဖြစ်သဖြင့် ပါဝင်ဆောင်ရွက်သည့် ဌာနအချင်းချင်းချိတ်ဆက်၍ ညှိနှိုင်းဆောင်ရွက်ရန် သတ်မှတ်ထားသော စည်းကမ်းများအရ လိုက်နာဆောင်ရွက်ရန်နှင့် ပြည်သူများသို့ ပွင့်လင်းမြင်သာစွာ ရှင်းလင်းချပြပေးရန် လိုအပ်ကြောင်း သဘောထားမှတ်ချက်ကိုလည်း လိုက်နာဆောင်ရွက်သွားမှာ ဖြစ်ပါတယ်။ ပြည်သူ့ငွေစာရင်း ပူးပေါင်းကော်မတီ၏ သဘောထားမှတ်ချက်ဖြစ်သည့် Third Party Inspection Program အတွက် ဥပဒေ၊ နည်းဥပဒေများ၊ လုပ်ထုံးလုပ်နည်းများ အမြန်ဆုံးသတ်မှတ် ပြဋ္ဌာန်းပေးရန် လိုအပ်ကြောင်း သဘောထားမှတ်ချက်နှင့်ပတ်သက်၍ ဆောက်လုပ်ရေးဝန်ကြီးဌာနအနေဖြင့် လိုက်နာ ဆောင်ရွက်သွားမည်ဖြစ်ပါကြောင်း တင်ပြအပ်ပါတယ်။ လေးစားအပ်ပါသော နာယကကြီးခင်ဗျာ။ ပြည်ထောင်စုစာရင်းစစ်ချုပ်ရုံး၏ ၂၀၁၆-၂၀၁ရ ဘဏ္ဍာရေးနှစ် စစ်ဆေးတွေ့ရှိချက် အစီရင်ခံစာနှင့်ပတ်သက်သည့် ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက်များကို လုပ်ငန်းလမ်းညွှန်အဖြစ် ထုတ်နုတ်ပြုစုပြီး ဆောက်လုပ်ရေးဝန်ကြီးဌာန ကွပ်ကဲမှုအောက်ရှိ ဦးစီးဌာနများနှင့် တိုင်းဒေသကြီး၊ ပြည်နယ်အသီးသီးရှိ လက်အောက်ဌာနများသို့ ထပ်ဆင့်ညွှန်ကြား ဆောင်ရွက်သွားမှာဖြစ်ပါကြောင်း ရှင်းလင်းတင်ပြအပ် ပါတယ်။ ကျေးဇူးတင်ပါတယ်။</speech>
<speech type="speaker">နေပြည်တော်စည်ပင်သာယာရေးကော်မတီအပါအဝင် နေပြည်တော် ကောင်စီ ရှင်းလင်းဆွေးနွေးဖို့ဖြစ်ပါတယ်။</speech>
<speech><agency id="40">ဦးအောင်မြင်ထွန်း(ကောင်စီဝင်၊ နေပြည်တော်ကောင်စီ)</agency>လေးစားအပ်ပါသော ပြည်ထောင်စုလွှတ်တော် နာယကကြီး၊ အမျိုးသားလွှတ်တော်ဥက္ကဋ္ဌ၊ ပြည်ထောင်စုအဆင့် အဖွဲ့အစည်း ဝင်များနှင့် ပြည်ထောင်စုလွှတ်တော် ကိုယ်စားလှယ်များအားလုံး မင်္ဂလာပါလို့ နှုတ်ခွန်းဆက်သပါတယ် ခင်ဗျာ။ ကျွန်တော်ကတော့ နေပြည်တော်ကောင်စီဝင် ဦးအောင်မြင်ထွန်း ဖြစ်ပါတယ်ခင်ဗျာ။ ကျွန်တော် ရှင်းလင်းဆွေးနွေးမှာကတော့ ပြည်ထောင်စုစာရင်းစစ်ချုပ်ရဲ့ ၂၀၁၆-၂၀၁ရ ခုနှစ်၊ ဘဏ္ဍာရေးနှစ် စစ်ဆေးတွေ့ရှိချက် အစီရင်ခံစာနဲ့စပ်လျဉ်းပြီးတော့ ပြည်သူ့ငွေစာရင်းပူးပေါင်းကော်မတီရဲ့ လေ့လာ တွေ့ရှိချက်နဲ့ သဘောထားမှတ်ချက် အစီရင်ခံစာအမှတ်စဉ် (၇/၂၀၁၈)နဲ့ စပ်လျဉ်းပြီးတော့ နေပြည်တော် စည်ပင်သာယာရေးကော်မတီနဲ့ ပတ်သက်တဲ့ကိစ္စရပ်များကိုသာ ရှင်းလင်းဆွေးနွေးမှာ ဖြစ်ပါတယ်။ လေးစားအပ်တဲ့ နာယကကြီးခင်ဗျား။ ပြည်သူ့ငွေစာရင်းပူးပေါင်းကော်မတီရဲ့ နိုင်ငံတော်လှည့်ပတ် ရန်ပုံငွေမှ ထုတ်ချေးထားတဲ့ ချေးငွေများနဲ့ပတ်သက်တဲ့ အစီရင်ခံစာ အပိုဒ် ၅၃၈ ပါမှာ နိုင်ငံတော် ဧည့်ဂေဟာ ချေးငွေ ကျပ် ၂၄၀ ဘီလီယံကို ၁-၁-၂၀၁၃ ရက်နေ့ကစပြီး မြန်မာ့စီးပွားရေးဘဏ် နေပြည်တော်မှာ နေပြည်တော်စည်ပင်သာယာရေးကော်မတီမှတစ်ဆင့် နိုင်ငံတော်ဧည့်ဂေဟာ တည်ဆောက်ရေးလုပ်ငန်းများ ဆောင်ရွက်သော ကုမ္ပဏီ ၁၀ ခုကို စတင်ထုတ်ချေးခဲ့တာ ဖြစ်ပါတယ်။ ချေးငွေကိစ္စရပ်များနဲ့ ပတ်သက်ပြီး ပြန်လည်ပေးဆပ်ရမယ့်ကာလ ရောက်ရှိခဲ့မယ်ဆိုရင် ပေးဆပ်နိုင်ရေးကို စာချုပ်အရ၊ တာဝန်အရ နေပြည်တော် စည်ပင်သာယာရေးကော်မတီမှ တာဝန်ခံပြီး တာဝန်ယူကြီးကြပ် ဆောင်ရွက်မည်ဖြစ်ပါကြောင်း လေးစားစွာ ရှင်းလင်းတင်ပြအပ်ပါတယ်။ လေးစားအပ်တဲ့ နာယကကြီးခင်ဗျား။ အစီရင်ခံစာအပိုဒ် ၅၄၃ နဲ့ ၅၄၄ ပါ ဈေးဆိုင်ခန်းများ ရောင်းချရေးနဲ့ပတ်သက်ပြီးတော့ တိုက်တွန်းထားတဲ့ဟာကို နေပြည်တော် စည်ပင်သာယာရေးကော်မတီ ဈေးများဌာနဟာ ၃၁-၃-၂၀၁၆ နေ့မှာ ရောင်းချဖို့ရာ ကျန်တဲ့ဈေးဆိုင်ခန်းများဟာ ငွေကျပ် ၅.၅၆၅ ဘီလီယံ ရှိနေပါတယ်။ စာရင်းစစ်ဆေးပြီးတဲ့အခါမှာ ၁-၄-၂၀၁၆ ကနေပြီးတော့ ဒီနေ့ထိအောင် ပုဗ္ဗသီရိဈေး၊ ဒက္ခိဏသီရိဈေးနဲ့ တောင်ညိုဈေးဆိုင်ခန်းများမှာ ဆိုင်ခန်း ၅ရ ခန်း၊ ငွေကျပ် ၃၃၀.၆ သန်း ရောင်းချဖို့ရာ ဆောင်ရွက်နိုင်ခဲ့ပြီး ဖြစ်ပါတယ်။ ဈေးဧရိယာအဖြစ်မှလည်း ပယ်ဖျက်ခဲ့ပါတယ်။ မယ်ဒယ်ကျောင်းဈေးဆိုင်ခန်းတန်ဖိုး ကျပ် ၅၈.၄၇၄ သန်း ဖြစ်တဲ့အတွက် ဆိုင်ခန်းတန်ဖိုး ငွေကျပ် ၅.၁၇၅ ဘီလီယံသာ ကျန်ရှိပါတယ်။ ဒါကြောင့်မို့လို့ အဆိုပါရောင်းချရန်ကျန်တဲ့ ပုဗ္ဗသီရိဈေး၊ ပုဗ္ဗသီရိအဆင့်မြင့်ဈေးနဲ့ ဇီဝကဆေးဆိုင်ခန်းများ၊ တောင်ညို ဆေးဆိုင်ခန်းများ အမြန်ဆုံးရောင်းချနိုင်ရေး အတွက် သတင်းစာများမှာ ထည့်သွင်းကြော်ငြာခဲ့ပါတယ်။ ၁၉-၈-၂၀၁၈ ရက်နေ့ သတင်းစာမှာ ပါရှိခဲ့ပြီးတော့ 31saoë popom:po$pore:&gt; Vinyl qp:69 cmscobe:1 Website, Facebook op:se ကြော်ငြာခြင်းများ ဆောင်ရွက်လျက်ရှိပါကြောင်း လေးစားစွာ တင်ပြအပ်ပါတယ်ခင်ဗျာ။ လေးစားအပ်တဲ့ နာယကကြီးခင်ဗျာ။ နေပြည်တော်၊ တပ်ကုန်းအမှတ်(၃) ကွန်ကရစ်လမ်း ပျက်စီးမှုကို ကျောက်ကတ္တရာ ထပ်ပိုးခင်းခြင်းလုပ်ငန်းမှာ စံချိန်စံညွှန်းနဲ့အညီ အလားတူဖြစ်ရပ်များ ထပ်မံမဖြစ်ပေါ်စေရေး အတွက် တာဝန်ရှိသူအဆင့်ဆင့်မှ စနစ်တကျ စီမံကြပ်မတ်ဆောင်ရွက်သွားရန်လို့ အစီရင်ခံစာအပိုဒ် ၅၅၅ မှာ ဖော်ပြခဲ့ပါတယ်။ ဤကိစ္စနဲ့ပတ်သက်ပြီးတော့ အကြံပြုချက်နဲ့စပ်လျဉ်းပြီး အလားတူဖြစ်ရပ်မျိုး ထပ်မံ မပေါ်ပေါက်စေရေးအတွက် ဌာနမှာရှိတဲ့ တာဝန်ခံအင်ဂျင်နီယာများ၊ လုပ်ငန်းအရည်အသွေး စစ်ဆေးရေးနဲ့ လုပ်ငန်းပြီးစီးမှုစစ်ဆေးရေးအဖွဲ့တို့နဲ့ လုပ်ငန်းစဉ်အတိုင်း အတိအကျစစ်ဆေး၍ တာဝန်ရှိသူအဆင့်ဆင့်ကို တင်ပြကာ စနစ်တကျ စီမံကြပ်မတ် ဆောင်ရွက်နေပါကြောင်း ရှင်းလင်းတင်ပြအပ်ပါတယ်ခင်ဗျာ။ နာယကကြီးခင်ဗျာ။ ပြည်သူ့ငွေစာရင်းပူးပေါင်းကော်မတီ သုံးသပ်ချက်၊ သဘောထားမှတ်ချက် ဖြစ်တဲ့ အစီရင်ခံစာအပိုဒ် ၅၆၂ နေပြည်တော်အုတ်စက်ရုံ၏ ကိုယ်ပိုင်ပစ္စည်းများ မဆုံးရှုံးစေရေး၊ ဝန်ထမ်းများ အလုပ်လက်မဲ့မဖြစ်ပေါ်စေရေးနဲ့ ပုဂ္ဂလိကသို့ ငှားရမ်းနိုင်ရေးအတွက် မြေပိုင်ဆိုင်မှုဂရန်များ အမြန်ဆုံး ရရှိရေးအတွက် ဆောင်ရွက်ရန်လိုအပ်ကြောင်းနဲ့ ဆက်လက်ပြီးတော့ ကျွန်တော်တို့ အုတ်စက်ရုံခွဲ ပန်းတင်မှာ လယ်ဝေးမြို့နယ်မှာ တည်ရှိပါတယ်။ ၁-၁၁-၂၀၁၀ ကနေပြီးတော့ စက်စတင်လည်ပတ်ခဲ့ပါတယ်။ ၂၀၁၀၂၀၁၁ ဘဏ္ဍာရေးနှစ်မှစပြီးတော့ ၂၀၁၄-၁၅ ဘဏ္ဍာရေးနှစ်ထိ ၄ နှစ်ဆက်တိုက် အရှုံးပေါ်ခဲ့ပါတယ်။ ဒါကြောင့်မို့လို့ ၁-၄-၂၀၁၅ ရက်နေ့မှာ စက်ရုံအားလုံးကို ပိတ်သိမ်းခဲ့ရပါတယ်။ အုတ်စက်ရုံပန်းတင်က ဝန်ထမ်း ၅၁ ဦးကို အလုပ်လက်မဲ့မဖြစ်စေရေးအတွက် အုတ်စက်ရုံမင်းကုန်းကို ပြောင်းရွှေ့တာဝန်ချထား ပေးပြီးဖြစ်ပါကြောင်း နာယကကြီးမှတစ်ဆင့် လေးစားစွာ တင်ပြအပ်ပါတယ်။ အုတ်စက်ရုံ ပန်းတင်ရဲ့ လက်ရှိမြေနေရာပိုင်ဆိုင်မှုဟာ ၂၃၁.၆၅ ဧကအနက် ဧက ၅၀ မြေငှားဂရန် ရရှိထားပြီဖြစ်ပါတယ်။ တခြားကုန်ကြမ်းထုတ်လုပ်တဲ့မြေ ၁၈၁.၆၅ ဧကနဲ့ပတ်သက်ပြီးတော့ ဗဟိုလယ် မြေစီမံခန့်ခွဲရေးအဖွဲ့ လယ်ယာမြေကို အခြားနည်းများအသုံးပြုခွင့် ခွင့်ပြုမိန့် ပုံစံ ၁၅ ရရှိပြီးဖြစ်ပါတယ်။ နောက်ကျန်နေသေးတဲ့ မြေလွတ်၊ မြေရိုင်း ၁၀၇.၉၂ ဧကအတွက် စက်မှုကုန်ကြမ်းမြေအဖြစ် အသုံးပြုရန် လုပ်ပိုင်ခွင့်၊ အသုံးပြုခွင့်အတွက် အာမခံကြေးပေးသွင်းပြီးတော့ မြေလွတ်၊ မြေလပ်နှင့် မြေရိုင်းများ စီမံ ခန့်ခွဲရေးဗဟိုကော်မတီသို့ ပေးပို့ထားပြီးဖြစ်ပါတယ်။ ခွင့်ပြုချက်ရရှိပါက မြေငှားဂရန်ရရှိရေးနဲ့ ဆက်လက် ဆောင်ရွက်သွားမည်ဖြစ်ပါကြောင်းနှင့် စီးပွားရေးရာကော်မတီသို့ တင်ပြခွင့်ပြုချက်ရယူပြီးတော့ ပုဂ္ဂလိက ကို အမြန်ဆုံးငှားရမ်းနိုင်ရေးအတွက် စီမံဆောင်ရွက်နိုင်မည်ဖြစ်ပါကြောင်း တင်ပြအပ်ပါတယ်။ ပင်မစက်ရုံ မင်းကုန်းမှာ ဥတ္တရသီရိမြို့နယ်၊ မင်းကုန်းကျေးရွာမှာ တည်ရှိပါတယ်။ အကျယ်အဝန်း အားဖြင့် မြေဧရိယာဧက ၈၀၉.၃၂ရ အတွက် မြေငှားဂရန်ရရှိထားပြီး ဖြစ်ပါတယ်။ စက်ရုံရဲ့ စက်တပ်ဆင်မှု စွမ်းအားအရဆိုရင် တစ်ရက်မှာ အုတ်ချပ်ရေ ၁၅၀,၀၀၀ ကျ ထုတ်လုပ်နိုင်ဖို့အတွက် ဖွဲ့စည်းပုံအရ ခွင့်ပြု ဝန်ထမ်းဟာ ၁,၁၀၀ ဖြစ်ပါတယ်။ လက်ရှိတစ်ရက်ထုတ်လုပ်မှုဟာ အုတ်ချပ်ရေ ၁၀၀,၀၀၀ ကနေပြီးတော့ ၁၂၀,၀၀၀ ကြားထိသာ ထုတ်လုပ်နိုင်ဖို့ရာ စက်ရုံနှစ်ရုံပေါင်း ဝန်ထမ်းအင်အား ၁၄၁ ဦး၊ နေ့စား ၈၃ ဦး၊ ပေါင်း ၂၂၄ ဦး ခန့်ထားပြီးတော့ ဖွဲ့စည်းပုံခွင့်ပြုခြင်းထက် ၂၀ ရာခိုင်နှုန်း ကုန်ထုတ်လုပ်ငန်းဟာ အကောင် အထည်ဖော်ပြီး ဆောင်ရွက်လျက်ရှိပါတယ်။ စက်ရုံမှထွက်ရှိတဲ့အုတ်များကို ဈေးကွက်မှာ တွင်တွင် ကျယ်ကျယ် ဖြန့်ဖြူးရောင်းချနိုင်ရေးအတွက် ကြော်ငြာခြင်း၊ Palm Flat များဝေငှခြင်း၊ Vinyl ဆိုင်းဘုတ် များပြုလုပ်၍ ကြော်ငြာထားရှိခြင်း၊ နေပြည်တော်၊ ရန်ကုန်၊ မကွေး၊ နတ်မောက်၊ ပခုက္ကူ၊ လွိုင်ကော်၊ တောင်ကြီး အစရှိတဲ့မြို့များကို ဈေးကွက်ထိုးဖောက်၍ အုတ်ဖြန့်ဖြူးရောင်းချဖို့ရာ အုတ်လျာထားချက် ပြည့်မီကျော်လွန်အောင် ထုတ်လုပ်ရောင်းချခြင်းနဲ့ အသုံးစရိတ်အနည်းဆုံးဖြစ်အောင် ကြပ်မတ်ဆောင်ရွက် ခြင်းတို့ကို အမြတ်အစွန်းရရှိစေရန်အတွက် နည်းလမ်းများ ရှာဖွေပြီးတော့ ကြိုးပမ်းဆောင်ရွက်လျက် ရှိပါကြောင်း လေးစားစွာ တင်ပြအပ်ပါတယ်ခင်ဗျာ။ လေးစားအပ်တဲ့ နာယကကြီးခင်ဗျာ။ ပြည်သူ့ငွေစာရင်းပူးပေါင်းကော်မတီ သုံးသပ်ချက်နဲ့ သဘောထား မှတ်ချက် အစီရင်ခံစာအပိုဒ် ၅၆၈ ပါ ဘိလပ်မြေစက်ရုံ နေပြည်တော်နဲ့စပ်လျဉ်းလို့ရှိရင် ဘိလပ်မြေစက်ရုံ နေပြည်တော်ဟာလည်း ၂၀၁၀-၂၀၁၁ ခုနှစ်၊ ဘဏ္ဍာရေးနှစ်ကစတင်လည်ပတ်ခဲ့ပြီးတော့ ၂၀၁၄-၂၀၁၅ ဘဏ္ဍာရေးနှစ်မှာ အရှုံးဖြစ်ပေါ်နေတဲ့အတွက်ကြောင့်မို့လို့ ၁-၇-၂၀၁၆ ရက်နေ့မှာ ရပ်နားထားရပါတယ်။ အဲဒီတော့ ပြည်တွင်း၊ ပြည်ပရင်းနှီးမြှုပ်နှံသူများကို နှစ်ရှည်ငှားရမ်းနိုင်ရေး၊ ဆောင်ရွက်နိုင်ရေးနဲ့ အခြား နည်းလမ်းများနဲ့ စီးပွားရေးဆန်ဆန် အမြတ်အစွန်းရရှိအောင် ကြိုးပမ်းဆောင်ရွက်ဖို့ရာ စတင်ဆောင်ရွက်လျက် နိဂုံးချုပ်အနေနဲ့ စိစစ်သုံးသပ်ချက်များ၊ သဘောထားမှတ်ချက်များ ပေးခဲ့ကြတဲ့ သက်ဆိုင်ရာ တာဝန်ရှိပုဂ္ဂိုလ်အားလုံးကို ဖြေရှင်းတင်ပြခွင့်ရတဲ့အတွက် အထူးကျေးဇူးတင်ရှိပါကြောင်း နာယကကြီးမှ တစ်ဆင့် လေးစားစွာ တင်ပြအပ်ပါတယ်ခင်ဗျာ။ ကျေးဇူးတင်ပါတယ်။</speech>
<speech type="speaker">မြန်မာနိုင်ငံတော်ဗဟိုဘဏ် ရှင်းလင်းဆွေးနွေးဖို့ဖြစ်ပါတယ်။</speech>
<speech><agency id="36">ဦးစိုးမင်း(ဒုတိယဥက္ကဋ္ဌ၊ မြန်မာနိုင်ငံတော်ဗဟိုဘဏ်)</agency>လေးစားအပ်ပါသော ပြည်ထောင်စု လွှတ်တော်နာယကကြီးနှင့်တကွ ကိုယ်စားလှယ်တော်ကြီးများ၊ ဧည့်သည်တော်ကြီးများ အားလုံး စိတ်၏ ချမ်းသာခြင်း၊ ကိုယ်၏ ကျန်းမာခြင်းနဲ့ပြည့်စုံနိုင်ကြပါစေ။ ပြည်ထောင်စုစာရင်းစစ်ချုပ်၏ ၂၀၁၆-၂၀၁ရ ဘဏ္ဍာရေးနှစ်၊ စစ်ဆေးတွေ့ရှိချက်အစီရင်ခံစာအပေါ် ပြည်သူ့ငွေစာရင်းပူးပေါင်းကော်မတီရဲ့ လေ့လာ တွေ့ရှိချက်နဲ့ သဘောထားမှတ်ချက်အစီရင်ခံစာ အမှတ်စဉ် (၇/၂၀၁၈) မှာပါဝင်တဲ့ မြန်မာနိုင်ငံတော် ဗဟိုဘဏ်နဲ့ သက်ဆိုင်တဲ့ အကြောင်းအရာများကို ကျွန်တော် မြန်မာနိုင်ငံတော်ဗဟိုဘဏ် ဒုတိယဥက္ကဋ္ဌ ဦးစိုးမင်းမှ ရှင်းလင်းတင်ပြမှာ ဖြစ်ပါတယ်။ လေးစားအပ်ပါသော နာယကကြီးခင်ဗျာ။ ပြည်ထောင်စုစာရင်းစစ်ချုပ်ရဲ့ စစ်ဆေးတွေ့ရှိချက် အစီရင်ခံစာမှာ ဘဏ္ဍာရေးနှစ်အလိုက် လျာထားခဲ့တဲ့ ဝန်ထမ်းများ ဆုကြေးရန်ပုံငွေမှ ဝန်ထမ်းများအား ဆုကြေးထုတ်ပေးခြင်းကို ပြည်ထောင်စုဘဏ္ဍာရန်ပုံငွေစာရင်း ပြင်ပမှာရပ်တည်ဆောင်ရွက်လျက်ရှိတဲ့ အခြားစီးပွားရေးအဖွဲ့အစည်းများကဲ့သို့ ဆုကြေးပေးခြင်းနဲ့စပ်လျဉ်း၍ ဥပဒေမှာ အတိအကျပြဋ္ဌာန်း ဆောင်ရွက်ရန် လိုအပ်တယ်လို့ သုံးသပ်အကြံပြုထားပါတယ်။ အဆိုပါကိစ္စနဲ့ပတ်သက်ပြီး မြန်မာနိုင်ငံတော် ဗဟိုဘဏ် ဥပဒေပုဒ်မ ၂၀ မှာ ဒါရိုက်တာအဖွဲ့သည် ဗဟိုဘဏ်၏ ဝန်ထမ်းရေးရာကိစ္စများနှင့် စပ်လျဉ်းသည့် စည်းမျဉ်းစည်းကမ်းများ၊ ခံစားခွင့်များကို သတ်မှတ်ရမည်ဟုလည်းကောင်း၊ ဒါရိုက်တာအဖွဲ့က ထုတ်ပြန် ထားသော ဗဟိုဘဏ် ဝန်ထမ်းဆိုင်ရာစည်းမျဉ်း အပိုဒ် ၇(က)မှာ ဝန်ထမ်းများသည် ဒါရိုက်တာအဖွဲ့က အတည်ပြုသတ်မှတ်ထားသော လစာစရိတ်များနှင့် ဆုကြေးငွေအပါအဝင် အကျိုးခံစားခွင့်များ ရှိရမည်။ ထိုသို့သော အကျိုးခံစားခွင့်များကို ဗဟိုဘဏ်၏ ဘဏ္ဍာငွေအခြေအနေအရ ဒါရိုက်တာအဖွဲ့က အလျောက် အတည်ပြုသတ်မှတ်ပေးသည့်အတိုင်း ခံစားခွင့်ရှိသည်ဟုလည်းကောင်း ဖော်ပြထားပါသဖြင့် ဆုကြေးငွေ ပေးခြင်းနှင့် စပ်လျဉ်းပြီး ဥပဒေပြဋ္ဌာန်းဆောင်ရွက်ရန် မလိုအပ်ပါကြောင်း မြန်မာနိုင်ငံတော် ဗဟိုဘဏ်မှ စာရင်းစစ်ချုပ်ရုံးသို့လည်း ရှင်းလင်းတင်ပြခဲ့ပြီး ဖြစ်ပါတယ်။ သို့သော် ယင်းကိစ္စကို ပြည်သူ့ငွေစာရင်းပူးပေါင်းကော်မတီမှ မြန်မာနိုင်ငံတော်ဗဟိုဘဏ်အနေနဲ့ တည်ဆဲနိုင်ငံဝန်ထမ်းနည်းဥပဒေ၊ ဘဏ္ဍာရေးစည်းမျဉ်းနှင့်အညီ မြန်မာနိုင်ငံတော်ဗဟိုဘဏ်ဥပဒေကို ညှိနှိုင်းပြင်ဆင်သွားရန်လိုအပ်ကြောင်း အကြံပြုထားပါတယ်။ မြန်မာနိုင်ငံတော်ဗဟိုဘဏ်ဥပဒေပါ ပြဋ္ဌာန်း ချက်နဲ့အညီ ဝန်ထမ်းဆိုင်ရာစည်းမျဉ်းကိုလည်း အမိန့်ကြော်ငြာစာအမှတ် (၁၄/၂၀၁၇) ဖြင့် ထုတ်ပြန်ပြီး ဖြစ်သဖြင့် ဆုကြေးထုတ်ပေးခြင်းနှင့်ပတ်သက်၍ ဥပဒေအတိအကျ ထပ်မံပြဋ္ဌာန်းရန် လိုအပ်ခြင်း ရှိ မရှိကို ပြည်ထောင်စုရှေ့နေချုပ်ရုံးရဲ့ သဘောထားမှတ်ချက်ကို မေးမြန်းရာမှာ မြန်မာနိုင်ငံတော်ဗဟိုဘဏ်ဥပဒေ ပုဒ်မ ၁၂၁ မှာ အပ်နှင်းထားတဲ့ တစ်ဆင့်ခံ ဥပဒေပြုခွင့်အာဏာကိုကျင့်သုံး၍ မြန်မာနိုင်ငံတော်ဗဟိုဘဏ်က ထုတ်ပြန်သည့် ဗဟိုဘဏ်ဝန်ထမ်းဆိုင်ရာစည်းမျဉ်းသည် ၁၉၇၃ ခုနှစ် စကားရပ်များအနက်အဓိပ္ပာယ် ဖွင့်ဆိုရေး ဥပဒေပုဒ်မ ၅(က)(၅) အရ ဥပဒေဖြစ်သည်ဟု ဆိုရမည်ဖြစ်သောကြောင့် ယင်းကိစ္စအတွက် ဥပဒေထပ်မံပြဋ္ဌာန်းရန် လိုအပ်မည်မဟုတ်ဟု ပြန်ကြားလာခဲ့ပါကြောင်း ရှင်းလင်းတင်ပြအပ်ပါတယ်။ မြန်မာနိုင်ငံတော် ဗဟိုဘဏ်ရဲ့ ငွေသားဆုံးရှုံးမှုနှင့် ပတ်သက်ပြီး မြန်မာ့စီးပွားရေးဘဏ် မြဝတီ ခရိုင် ဘဏ်ခွဲမန်နေဂျာက ငွေကျပ် ၂၇၅ သန်း အလွဲသုံးစားပြုလုပ်ခဲ့ပါတယ်။ ရှမ်းပြည်နယ်မြောက်ပိုင်း၊ မူဆယ်ခရိုင်၊ မုံးကိုးမှာ ၂၀၁၆ နိုဝင်ဘာလက တိုက်ပွဲများ ပြင်းထန်စွာဖြစ်ပွားခဲ့သဖြင့် မုံးကိုးရဲစခန်း အတွင်းမှာရှိတဲ့ အထွေထွေအုပ်ချုပ်ရေးဦးစီးဌာန အစိုးရငွေတိုက်ပျက်စီးသွားပြီး နိုင်ငံပိုင်ငွေကျပ် ၂၀.၀၅၅သန်း ဆုံးရှုံးခဲ့ပါတယ်။ ပြည်ထောင်စုစာရင်းစစ်ချုပ်က မြဝတီခရိုင်ဘဏ်ခွဲမန်နေဂျာမှ နိုင်ငံတော်ပိုင်ငွေ အလွဲသုံးစားမှု ကျပ် ၂၇၅ သန်းနဲ့ မုံးကိုးအစိုးရငွေတိုက် ငွေကြေးသေတ္တာမှ ဆုံးရှုံးငွေ ကျပ် ၂၀ သန်းတို့ကို မြန်မာနိုင်ငံတော် ဗဟိုဘဏ်၏ အမိန့်ကြော်ငြာစာအမှတ် (၁၃/၂၀၁၇) အပိုဒ်(၆) နှင့် စီမံကိန်းနှင့် ဘဏ္ဍာရေးဝန်ကြီးဌာန၊ မြန်မာနိုင်ငံ၏ ဘဏ္ဍာရေးစီမံခန့်ခွဲမှုစည်းမျဉ်း (၃၅/၂၀၁၇) အခန်း (၂၀) ဆုံးရှုံးမှုအား အရေးယူဆောင်ရွက်ခြင်း တို့နှင့်အညီ ဆောင်ရွက်ရန်လိုအပ်ပါတယ်လို့ သုံးသပ်အကြံပြုထားပါတယ်။ မြန်မာ့စီးပွားရေးဘဏ်နှင့် အထွေထွေအုပ်ချုပ်ရေးဦးစီးဌာနတို့မှ တောင်းခံထားတဲ့ အချက်အလက်များ အမြန်ဆုံးရရှိရေးနဲ့ စာရင်း ပယ်ဖျက်ရေးတို့ကို ဆောလျင်စွာ ဆောင်ရွက်သင့်ကြောင်း ပြည်သူ့ငွေစာရင်းပူးပေါင်း ကော်မတီမှလည်း အကြံပြုထားပါတယ်။ မြန်မာနိုင်ငံတော်ဗဟိုဘဏ်အနေနဲ့ ဘဏ္ဍာရေးစီမံ ခန့်ခွဲမှုစည်းမျဉ်း (၃၅/၂၀၁၇) နဲ့အညီ ဆောင်ရွက်သွားမှာဖြစ်ပါကြောင်း တင်ပြအပ်ပါတယ်။ မြန်မာနိုင်ငံတော်ဗဟိုဘဏ်မှ ပြင်ပ ပုဂ္ဂလိကဘဏ်များအပေါ် ထိန်းကျောင်းမှုနဲ့ပတ်သက်၍ မြန်မာ နိုင်ငံတော်ဗဟိုဘဏ်အနေနဲ့ ငွေရေးကြေးရေးအဖွဲ့အစည်းများဖြစ်တဲ့ ပြင်ပပုဂ္ဂလိကဘဏ်များအပေါ် ် တစ်ပြေးညီ စောင့်ကြည့်ထိန်းကျောင်းရန်လိုအပ်ပါတယ်လို့ ပြည်ထောင်စုစာရင်းစစ်ချုပ်မှ အကြံပြုထား ပါတယ်။ ပြည်သူ့ငွေစာရင်းပူးပေါင်းကော်မတီမှ မြန်မာနိုင်ငံတော်ဗဟိုဘဏ်အနေနဲ့ ကမ္ဘောဇဘဏ်လီမိတက်မှ ခွင့်ပြုချက်မယူဘဲ ဖွင့်လှစ်ခဲ့သောဘဏ်များအား စိစစ်ဆောင်ရွက်ပြီး ဥပဒေစည်းမျဉ်း၊ ညွှန်ကြားချက်များ အတိုင်း အမြန်ဆုံးဆောင်ရွက်သွားသင့်ကြောင်း အကြံပြုထားပါတယ်။ အဆိုပါကိစ္စနှင့်ပတ်သက်ပြီး မြန်မာ နိုင်ငံတော်ဗဟိုဘဏ်ဒါရိုက်တာအဖွဲ့အစည်းအဝေးရဲ့ ဆုံးဖြတ်ချက်အရ ခွင့်ပြုချက်မရှိဘဲ ဖွင့်လှစ်ခဲ့တဲ့ ဘဏ်ခွဲကိစ္စများအတွက် ဒဏ်ကြေးငွေပေးဆောင်ရေး စီစဉ်ဆောင်ရွက်လျက်ရှိပါကြောင်းရှင်းလင်းတင်ပြ အပ်ပါတယ်။ အားလုံးကိုကျေးဇူးတင်ပါတယ်။</speech>
<speech type="speaker">ပြည်ထောင်စုလွှတ်တော်ရုံး၊ ပြည်သူ့လွှတ်တော်ရုံးနဲ့ အမျိုးသားလွှတ်တော် ရုံးတို့ကိုယ်စား ရှင်းလင်းဆွေးနွေးဖို့ဖြစ်ပါတယ်။</speech>
<speech type="vicespeaker">လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုဝန်ကြီးများ၊ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များအားလုံး မင်္ဂလာပါခင်ဗျာ။ ကျွန်တော်ကတော့ ပြည်ထောင်စု လွှတ်တော် ဒုတိယနာယက ဦးထွန်းထွန်းဟိန် ဖြစ်ပါတယ်။ နာယကကြီးခင်ဗျား။ ပြည်ထောင်စုစာရင်းစစ်ချုပ်ရုံး၏ ၂၀၁၆-၂၀၁ရ ခု၊ ဘဏ္ဍာရေးနှစ်စာရင်းစစ် အစီရင်ခံစာအပေါ် ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာအမှတ်စဉ်(၇)၊ အပိုင်း(၃) အပိုဒ် ၁၄ တွင် လွှတ်တော်ရုံးများရှိ လက်ဖက်ရည်ဆိုင်များ၊ ဓာတ်ပုံ ဆိုင်နှင့် အမှတ်တရပစ္စည်းအရောင်းဆိုင်တို့ကို ငှားရမ်းခြင်းနှင့် လွှတ်တော်အစည်းအဝေး ကျင်းပသည့် ကာလအတွင်း ဝန်ထမ်းများ နေ့လယ်စာကျွေးမွေးခြင်း လုပ်ငန်းတို့အတွက် အဆိုပြု ဈေးနှုန်းများအပေါ် ရွေးချယ်ခြင်းထက် တင်ဒါခေါ်ယူခြင်းစနစ်ကို ကျင့်သုံးသင့်ပါကြောင်း မှတ်ချက်ပြု တင်ပြထားပါတယ်။ ထို့အပြင် ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ အပေါ် ပြည်ထောင်စုလွှတ်တော် ကိုယ်စားလှယ်များက ဆွေးနွေးကြရာမှာ မန္တလေးတိုင်းဒေသကြီး၊ မဲဆန္ဒနယ် အမှတ်(၁၀)မှ အမျိုးသားလွှတ်တော်ကိုယ်စားလှယ် ဦးကျော်မြင့်ဦးက လွှတ်တော်ရုံးဝန်ထမ်းများကို နေ့လယ်စာ စီစဉ်ကျွေးမည့်အစား ငွေသားဖြင့် ထောက်ပံ့ပေးသင့်ကြောင်း အကြံပြု ဆွေးနွေးထားပါတယ်။ အဆိုပါ မှတ်ချက်ပြု ဆွေးနွေးချက်များနှင့်စပ်လျဉ်းပြီး ပြန်လည်ရှင်းလင်း တင်ပြသွားမှာဖြစ်ပါတယ်ခင်ဗျာ။ နာယကကြီးခင်ဗျား။ ပြည်သူ့ငွေစာရင်းပူးပေါင်းကော်မတီရဲ့ မှတ်ချက်ပြုတင်ပြချက်နဲ့စပ်လျဉ်း၍ လွှတ်တော်အဆောက်အအုံများအတွင်း လက်ဖက်ရည်ဆိုင်၊ ဓာတ်ပုံဆိုင်နဲ့ အမှတ်တရပစ္စည်း အရောင်းဆိုင်များ ဖွင့်လှစ်ပေးထားခြင်းသည် အဓိကအားဖြင့် ဝင်ငွေရရှိရန်ရည်ရွယ်ခြင်းမဟုတ်ဘဲ လွှတ်တော်အစည်းအဝေးများ ကျင်းပတဲ့ကာလများတွင် လွှတ်တော်ကိုယ်စားလှယ်များနှင့် ပြင်ပမှ လေ့လာရေးလာရောက်ကြသူများအတွက် လိုအပ်ဖွယ်ရှိနိုင်တဲ့ အုပ်ချုပ်မှုဆိုင်ရာ အထောက်အကူဖြစ်စေဖို့ အဓိကရည်ရွယ်ပြီး ဖွင့်လှစ်ထားခြင်း ဖြစ်ပါတယ်။ ဖွင့်လှစ်ရာမှာလည်း လွှတ်တော်ကိုယ်စားလှယ်များ၊ လွှတ်တော်အဆောက်အအုံများရဲ့ အနေ အထားနဲ့ သင့်လျော်ညီညွတ်မှုရှိစေရန်နဲ့ ကန့်သတ်ဧရိယာမှာ ဖွင့်လှစ်ရတာဖြစ်တဲ့အတွက် လုံခြုံရေးအရ လိုအပ်မှုကိုလည်း ကြည့်ရှုရပါတယ်။ ဒါ့ကြောင့် လောလောဆယ်မှာ ကိုယ်တိုင်အရင်းအနှီးစိုက်ထုတ်ပြီး အမြတ်ရရှိရေးထက် စွန့်စား လုပ်ကိုင်ရတဲ့ အနေအထားဖြစ်တဲ့အတွက် စိတ်ဝင်စားမှုရှိတဲ့ ဆိုင်အနည်းငယ်ထဲမှာ သင့်တင့်တဲ့ဆိုင်ကို စိစစ်ရွေးချယ်ပြီး ဆောင်ရွက်ခွင့်ပြုထားတာ ဖြစ်ပါတယ်။ လွှတ်တော်ဝင်းအတွင်းဖြစ်တဲ့အတွက် ပြင်ပ ဆိုင်များကဲ့သို့ နေ့စဉ်ရောင်းချရရှိနိုင်တဲ့ဝင်ငွေကို ခန့်မှန်းတွက်ချက်ဖို့ ခက်ခဲပြီး ပုံမှန်အမြတ်ရရှိနိုင်ဖို့ မသေချာတာကြောင့် အမှန်တကယ် ဆိုင်ဖွင့်လှစ်ဖို့ စိတ်ဝင်စားသူနည်းပါတယ်။ စီးပွားရေးအရ ဝင်ငွေ ရရှိရေး ဦးစားပေးပြီး ဆောင်ရွက်ဖို့လည်း မသင့်တော်ပါ။ ဒါကြောင့် ပြည်ထောင်စုလွှတ်တော် ဒုတိယ နာယကနဲ့ ပြည်သူ့လွှတ်တော်အမျိုးသားလွှတ်တော် ဒုတိယဥက္ကဋ္ဌတို့က ဥက္ကဋ္ဌနဲ့ ဒုဥက္ကဋ္ဌအဖြစ် တာဝန် ယူပြီး လွှတ်တော်ရုံးအသီးသီးက ဝန်ထမ်းအကြီးအမှူးများနဲ့ တာဝန်ရှိသူများပါဝင်တဲ့ လွှတ်တော်ရုံးများ၏ အုပ်ချုပ်မှုဆိုင်ရာ ပူးပေါင်းကော်မတီတွင် တင်ပြဆွေးနွေး၍ အဆုံးအဖြတ်ရယူပြီး နှစ်အလိုက် စာချုပ်ချုပ်ဆို ဆောင်ရွက်ထားခြင်းဖြစ်ပါတယ်။ အခမဲ့ခွင့်ပြုထားတာမျိုးလည်းမဖြစ်အောင် သင့်တင့်မျှတတဲ့ နှုန်းတစ်ခု သတ်မှတ်ပြီး ရရှိတဲ့ငှားရမ်းခအားလုံးကိုလည်း ပြည်ထောင်စု၏ ဘဏ္ဍာရန်ပုံငွေသို့ရငွေအဖြစ် အပြည့်အဝ ပေးသွင်းလျက်ရှိကြောင်း ရှင်းလင်းတင်ပြအပ်ပါတယ်။ လွှတ်တော်အစည်းအဝေးများ ပြုလုပ်တဲ့ရက်များတွင် ဝန်ထမ်းများကို နေ့လယ်စာ ကျွေးမွေးတဲ့ ကိစ္စတွင်လည်း ပြည်ထောင်စုလွှတ်တော်ရုံးအတွက် မောခမ်းနွံစားသောက်ဆိုင်၊ ပြည်သူ့လွှတ်တော်ရုံး အတွက် စစ်မှန်စားသောက်ဆိုင်နဲ့ အမျိုးသားလွှတ်တော်ရုံးအတွက် ရန်ကုန်စတိုင်စားသောက်ဆိုင်တို့ကို တာဝန်ပေး ကျွေးမွေးစေလျက်ရှိပါတယ်။ လွှတ်တော်ပထမသက်တမ်းကာလမှစပြီး တစ်ဦးလျှင် ၁,၂၀၀ ကျပ် နှုန်းဖြင့် သတ်မှတ်ကျွေးမွေးခဲ့ရာမှ လွှတ်တော်များ၏ အုပ်ချုပ်မှုဆိုင်ရာပူးပေါင်းကော်မတီ အစည်းအဝေး အမှတ်စဉ်(၁/၂၀၁၇)ရဲဆုံးဖြတ်ချက်နှင့်အညီ ၉-၂-၂၀၁ရ ရက်နေ့မှစပြီး ၁,၅၀၀ ကျပ်နှုန်းဖြင့် ပြင်ဆင်သတ်မှတ် ခဲ့ပါတယ်။ သတ်မှတ်နှုန်း ၁,၅၀၀ ကျပ်မှာ ကုန်သွယ်လုပ်ငန်းခွန် ၅ ရာခိုင်နှုန်းနှင့် Withholding Tax ၂ of finnsso. OSSOSS SS SS SS: များရဲ့ အုပ်ချုပ်မှုဆိုင်ရာပူးပေါင်းကော်မတီ၏ သဘောတူညီချက်ဖြင့် နှစ်အလိုက်သတ်မှတ် ထားခြင်းဖြစ်ပါတယ်။ ဒါကြောင့် လွှတ်တော်ရုံးအသီးသီးမှာ လက်ဘက်ရည်ဆိုင်၊ အမှတ်တရပစ္စည်းအရောင်းဆိုင်၊ ဓာတ်ပုံဆိုင်ဖွင့်လှစ်ထားခြင်းနှင့် ဝန်ထမ်းများကို နေ့လယ်စာကျွေးမွေးခြင်းတို့အတွက် လိုအပ်တဲ့ကိစ္စရပ် များကို သက်ဆိုင်ရာလွှတ်တော်ရုံးအသီးသီး၏ အုပ်ချုပ်မှုဆိုင်ရာ လုပ်ငန်းစဉ်များနှင့် အညီပွင့်လင်း မြင်သာစွာနဲ့ ဆောင်ရွက်ထားခြင်းဖြစ်ပါကြောင်း ရှင်းလင်းတင်ပြအပ်ပါတယ်။ နာယကကြီးခင်ဗျား။ နေ့လယ်စာကျွေးမွေးခြင်းအစား ငွေသားဖြင့် ထောက်ပံ့ပေးသင့်ကြောင်း လွှတ်တော်ကိုယ်စားလှယ်ရဲ့ အကြံပြုချက်နှင့်စပ်လျဉ်းပြီး ယခင်ကလည်း ယခုလို အကြံပြုချက်တွေ ရရှိ ခဲ့ဖူးပါတယ်။ လွှတ်တော်ရုံးအသီးသီးကလည်း ဒီလိုဆောင်ရွက်ရမယ်ဆိုရင် ရုံးလုပ်ငန်းပိုင်းဆိုင်ရာမှာ ပိုပြီးလွယ်ကူပါတယ်။ သို့သော်လည်း လွှတ်တော်ရုံးများအပါအဝင် နိုင်ငံ့ဝန်ထမ်း ရုံး၊ ဌာနအသီးသီးရဲ့ သာမန်ရုံးတက်ချိန်သည် မနက် ၉ နာရီခွဲ ဖြစ်ပါတယ်။ သို့သော်လည်း ကျွန်တော်တို့ လွှတ်တော်ရုံးအသီးသီးမှ ဝန်ထမ်းများသည် ယခုလို လွှတ်တော်အစည်းအဝေးများ ကျင်းပသည့် ရက်များတွင် နံနက် ၈ နာရီအရောက် ရုံးတက်ရပါတယ်။ နေ့လယ်စာကို သက်ဆိုင်ရာ လွှတ်တော်ရုံးအသီးသီးက စီစဉ်ပေးခြင်းဖြင့် ဝန်ထမ်းများသည် နေ့လယ်စာအတွက် ကြိုတင်ပြင်ဆင်ရန် မလိုအပ်တော့သဖြင့် ညပိုင်းအိပ်စက်အနားယူချိန် အပြည့်အဝ ရရှိပြီး နေ့ခင်းပိုင်း ရုံးလုပ်ငန်းဆောင်ရွက်ချိန်များတွင် မလိုအပ်တဲ့ပင်ပန်းမှုများ မဖြစ်စေဘဲ တာဝန်ထမ်းဆောင် နိုင်စေရန်ရည်ရွယ်ပြီး လွှတ်တော်အကြီးအမှူးများရဲ့ လမ်းညွှန်ချက်များနဲ့အညီ စီစဉ်ဆောင်ရွက်ပေးခဲ့တာ ဖြစ်ပါတယ်။ အကြံပြုတင်ပြချက်အတိုင်း ဝန်ထမ်းများကို နေ့လယ်စာ စီစဉ်ကျွေးမွေးခြင်းအစား ငွေသားဖြင့် ထောက်ပံ့ပေးမည်ဆိုပါက မူလရည်ရွယ်ချက်နှင့် လွဲချော်သွားနိုင်ပါကြောင်းနှင့် ယခုထက် ပိုမိုကောင်းမွန် သင့်တော်တဲ့ အစီအမံရရှိအောင် လွှတ်တော်များ၏ အုပ်ချုပ်မှုဆိုင်ရာ ပူးပေါင်းကော်မတီတွင် ဆွေးနွေး ဆောင်ရွက်သွားမှာဖြစ်ကြောင်း ရှင်းလင်းတင်ပြအပ်ပါတယ်ခင်ဗျာ။ အားလုံးကိုကျေးဇူးတင်ပါတယ်။</speech>
<speech type="speaker">ပြည်ထောင်စုစာရင်းစစ်ချုပ်ရုံး ရှင်းလင်းဆွေးနွေးဖို့ဖြစ်ပါတယ်။</speech>
<speech><agency id="9">ဦးမော်သန်း(စာရင်းစစ်ချုပ်၊ ပြည်ထောင်စုစာရင်းစစ်ချုပ်ရုံး)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့် အမျိုးသားလွှတ်တော်ဥက္ကဋ္ဌ၊ ပြည်ထောင်စုလွှတ်တော် ကိုယ်စားလှယ်ကြီးများ၊ တက်ရောက်လာတဲ့ ပြည်ထောင်စုအဆင့် ပုဂ္ဂိုလ်များနဲ့ ဧည့်သည်တော်များ အားလုံး မင်္ဂလာအပေါင်းနှင့်ပြည့်စုံပါစေလို့ ဂါရဝပြုအပ်ပါတယ်။ ကျွန်တော်ကတော့ ပြည်ထောင်စု စာရင်းစစ်ချုပ် ဦးမော်သန်း ဖြစ်ပါတယ်။ ပြည်ထောင်စုစာရင်းစစ်ချုပ်၏ ၂၀၁၆-၂၀၁ရ ဘဏ္ဍာရေးနှစ် စစ်ဆေးတွေ့ရှိချက်အစီရင်ခံစာအပေါ် ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နဲ့ သဘောထား မှတ်ချက်အစီရင်ခံစာအမှတ်စဉ် (၇/၂၀၁၈)ပါ ကော်မတီ၏ သုံးသပ်အကြံပြုချက်များနှင့် လွှတ်တော် ကိုယ်စားလှယ်များ၏ ဆွေးနွေးချက်များမှ ပြည်ထောင်စုစာရင်းစစ်ချုပ်ရုံးနဲ့ သက်ဆိုင်သည့် ဆွေးနွေး ချက်အား ပြန်လည်ရှင်းလင်း ဆွေးနွေးတင်ပြမှာ ဖြစ်ပါတယ်။ Power Point သုံးခွင့်ပြုပါရန် လေးစားစွာ တင်ပြအပ်ပါတယ်။ လေးစားအပ်ပါသော နာယကကြီးခင်ဗျား။ ပြည်ထောင်စုစာရင်းစစ်ချုပ်ရုံးရဲ့ ဆောင်ပုဒ်ဟာ “ပြည်သူ့ဘဏ္ဍာစီမံခန့်ခွဲမှုစနစ် တိုးတက်ကောင်းမွန်စေရေး ထိန်းကျောင်းပေးရေး” ဖြစ်ပါတယ်။ ဒီဆောင်ပုဒ် နဲ့အညီ ပြည်သူလူထုဆန္ဒသဘောထားကို အလေးထားပြီး ပြည်သူ့ဘဏ္ဍာစီမံခန့်ခွဲမှုစနစ် တိုးတက်ဖြစ် ပေါ်မှုကို ဦးတည်ချက်ထားကာ စစ်ဆေးရေးလုပ်ငန်းစဉ်များကို အရည်အသွေး ပြည့်မီစွာနှင့် ထိရောက် အကျိုးရှိစွာ ဆောင်ရွက်လျက်ရှိပါတယ်။ အစိုးရဌာနအဖွဲ့အစည်းများ၏ ဘဏ္ဍာရေးနှစ် တစ်နှစ် အတွင်း လုပ်ငန်းဆောင်ရွက်ချက်တွေဟာ နိုင်ငံတော်နဲ့ ပြည်သူတို့အတွက် အမှန်တကယ် အကျိုး သက်ရောက်မှု ရှိ မရှိကို ပြည်ထောင်စုစာရင်းစစ်ချုပ်ရုံးအနေနဲ့ စိစစ်သုံးသပ် စစ်ဆေးအစီရင်ခံလျက် ရှိပါတယ်။ ပြည်သူလူထု ဆန္ဒသဘောထားကို အနီးကပ်သိရှိတဲ့ ပြည်သူ့ငွေစာရင်းပူးပေါင်းကော်မတီနဲ့ လွှတ်တော်ကိုယ်စားလှယ်ကြီးများ၏ ပြည်ထောင်စုစာရင်းစစ်ချုပ်၏ ၂၀၁၆-၂၀၁ရ ဘဏ္ဍာရေးနှစ် စစ်ဆေးတွေ့ရှိချက် အစီရင်ခံစာနှင့် စပ်လျဉ်းပြီး ပြည်သူလူထုသဘောထား ထင်ဟပ်တဲ့အချက်တွေကို အကြံပြုဆွေးနွေးကြတဲ့အတွက် လွန်စွာအကျိုးကျေးဇူး ရှိပါကြောင်း ဦးစွာပြောကြားလိုပါတယ်။ ပြည်ထောင်စုစာရင်းစစ်ချုပ်ရုံး၏ ၂၀၁၆-၂၀၁ရ အစီရင်ခံစာတွင် ပြည်ထောင်စုအဆင့် အဖွဲ့အစည်းများ၊ ဌာနများပါဝင်ဖော်ပြမှုအနေနဲ့ စစ်ဆေးရသည့် ဗဟိုအဖွဲ့အစည်း(၁၁)ခု၊ ဝန်ကြီးဌာန ၂၀ ခုနဲ့ အဖွဲ့အစည်း(၄)ခု လက်အောက်ရှိ ဌာနအဖွဲ့အစည်းပေါင်း ၁၆၉ ခုစလုံးကို စစ်ဆေးခဲ့ပါတယ်။ ယင်းတို့အနက် အရေးကြီးစစ်ဆေးတွေ့ရှိချက်များ ဖြစ်ပေါ်ခဲ့သည့် ဗဟိုအဖွဲ့အစည်း/ ဝန်ကြီးဌာနနဲ့ အဖွဲ့အစည်း ၁၉ ခုတို့ရဲ့ လက်အောက်ရှိ ဌာန/အဖွဲ့အစည်း ၉၄ ခုကိုသာ အစီရင်ခံစာတွင် ဖော်ပြခဲ့ခြင်း ဖြစ်ပါတယ်။ ဒါ့ကြောင့် ဗဟိုအဖွဲ့ အစည်း၊ ဝန်ကြီးဌာနနဲ့ အခြားအဖွဲ့အစည်းအနေဖြင့် ၅၄.၃ ရာခိုင်နှုန်း၊ ဌာန အဖွဲ့အစည်းအနေဖြင့် ၅၅.၆ ရာခိုင်နှုန်း အချိုးအစားများဖြင့် ပါဝင်ကြောင်း ဦးစွာတင်ပြလိုပါ တယ်။ လေးစားအပ်ပါသော နာယကကြီးခင်ဗျား။ ပြည်ထောင်စုစာရင်းစစ်ချုပ်ရုံးဟာ အစိုးရဌာန အဖွဲ့အစည်းများအားလုံး၏ ဘဏ္ဍာငွေအရအသုံးစာရင်းများကို ပြည်ထောင်စုဘဏ္ဍာငွေအရအသုံးဆိုင်ရာ ဥပဒေနှင့် တည်ဆဲဘဏ္ဍာရေးစည်းမျဉ်းများနှင့်အညီ စစ်ဆေးခဲ့ပါတယ်။ ဘဏ္ဍာရေးစည်းမျဉ်း လိုက်နာရန် အားနည်းချက်များရှိကြသည့် ဌာန/အဖွဲ့အစည်းအချို့နဲ့ စပ်လျဉ်းတဲ့ စစ်ဆေးတွေ့ရှိချက်များကိုလည်း ထည့်သွင်းဖော်ပြခဲ့ပါတယ်။ သာဓကအားဖြင့် - (က) ပညာရေးဝန်ကြီးဌာန၊ မန္တလေးတိုင်း၊ ငါန်းဇွန်မြို့နယ် ပညာရေးမှူးရုံး ငွေကြေးမသမာမှု ကျပ် ၄၀.၉၈၉ သန်း၊ အဆင့်မြင့်ပညာဦးစီးဌာနမှ GRF ပြန်လည်အပ်နှံငွေ ကျပ်သန်း ၂,၀၀၀ အား အခြေခံပညာဦးစီးဌာန တည်ဆောက်ရေးလုပ်ငန်းများသို့ လွှဲပြောင်းသုံးစွဲ ခဲ့သည့် ခွင့်ပြုခဲ့သော်လည်း ယင်းရန်ပုံငွေအား ပြည့်ဝစွာမသုံးစွဲနိုင်ခြင်းကိစ္စ၊ (ခ) လျှပ်စစ်နှင့် စွမ်းအင်ဝန်ကြီးဌာန၊ ရွာမဓာတ်အားပေး စက်ရုံ၊ ထရန်စဖော်မာတပ်ဆင် မှုတွင် ရန်ကုန်လျှပ်စစ်ဓာတ်အားပေးရေးကော်ပိုရေးရှင်းထံမှ ငွေကျပ် ၃၄၅ သန်း ခေတ္တ ချေးယူဆောင်ရွက်ခဲ့သော်လည်း နှစ်အတွင်း စာရင်းတင်ဖော်ပြမှုမရှိခဲ့ခြင်းနှင့် ချေးငွေအား ညွှန်ကြားရေးမှူးအမည်ဖြင့် စာရင်းရှင်ဖွင့်လှစ်ထည့်သွင်းထားခြင်းများ၊ လျှပ်စစ်ဓာတ်အား ဖြန့်ဖြူးရေးလုပ်ငန်း၊ ရန်ကုန် လျှပ်စစ်ဓာတ်အားပေးရေးကော်ပိုရေးရှင်းနှင့်မန္တလေး လျှပ်စစ်ဓာတ်အားပေးရေးကော်ပိုရေးရှင်းတို့၏ ၃၁-၃-၂၀၁ရ လက်ကျန်ငွေ ကျပ်သန်း ၅၉.၃၉၀.၅၀၃ မှာ သီးခြားငွေထုတ်စာရင်းများ၏ လက်ကျန်ငွေဖြစ်သဖြင့် နိုင်ငံတော်၏ ဘဏ္ဍာငွေအရအသုံးစာရင်းတွင် လျာထားသုံးစွဲနိုင်ရေး ပြန်လည်စိစစ် သုံးသပ်သင့်ကြောင်း ဖော်ပြအကြံပြုထားခြင်းနဲ့ ကျန်းမာရေးနှင့် အားကစားဝန်ကြီးဌာန၊ ရန်ကုန်တိုင်းဒေသကြီး၊ အနောက်ပိုင်းခရိုင် ပြည်သူ့ကျန်းမာရေးဦးစီးဌာနရုံး ဆောက်လုပ်ရန် ခွင့်ပြုရန်ပုံငွေမှ ကျပ်သန်း ၃၂ ၁၅၆ အား ဆောက်လုပ်ရန် မြေမရှိသဖြင့် လုပ်ငန်း စတင်ခြင်းမရှိသေးသော်လည်း ဘဏ္ဍာနှစ်လွန် အသုံးစရိတ်အဖြစ် စာရင်းတင်ခဲ့ခြင်း စသည်တို့ဖြစ်ပါတယ်။ ကျန်အဖွဲ့အစည်းများ၏ ဘဏ္ဍာရေးစည်းမျဉ်း လိုက်နာရန် အားနည်းမှုများဆိုင်ရာ လိုအပ်ချက်များကိုလည်း ယခုလိုပဲ ဖော်ပြထားတယ်ဆိုတာ တွေ့မြင်နိုင်ပါတယ်။ ဒါ့အပြင် နိုင်ငံပိုင်စီးပွားရေးလုပ်ငန်းများ အခန်းကဏ္ဍ၌ BOT/PPP စနစ်ဖြင့် ဆောင်ရွက်သော လုပ်ငန်းများအနက် ထူးခြားသည့် စစ်ဆေးတွေ့ရှိချက်ရှိသည့် စီးပွားရေးလုပ်ငန်း(၄)ခု ဖြစ်တဲ့ မြန်မာ့ မီးရထား၊ ကုန်းလမ်းပို့ဆောင်ရေး၊ ရေအားလျှပ်စစ် အကောင်အထည်ဖော်ရေးဦးစီးဌာနနဲ့ လမ်းဦးစီး ဌာနတို့ရဲ့ အခြေအနေများကိုလည်း သုံးသပ်ဖော်ပြခဲ့ပါတယ်။ လေးစားအပ်ပါသော နာယကကြီးခင်ဗျား။ ဝန်ကြီးဌာနများ၏ ငွေလုံးငွေရင်းစရိတ်များ တည်ဆောက်ရေး လုပ်ငန်းများနှင့်ပတ်သက်ပြီး သုံးသပ်တင်ပြရာတွင် သာဓကအားဖြင့် လျှပ်စစ်ကဏ္ဍ အမျိုးသားလျှပ်စစ် ဓာတ်အားပေးစီမံချက်ပါ ရေအားလျှပ်စစ်စီမံကိန်းများ အကောင်အထည်ဖော်မှုတွင် တည်ဆောက်ဆဲ ရေအားလျှပ်စစ်စီမံကိန်းများ၊ ကျေးလက်မီးလင်းရေး အကောင်အထည်ဖော်မှုတွင် ကမ္ဘာ့ဘဏ်ချေးငွေဖြင့် ဓာတ်အားစနစ် တိုးချဲ့ခြင်းအတွက် တည်ဆောက်ရေးလုပ်ငန်းများ ကောင်အထည်မဖော် နိုင်သည့်ကိစ္စ၊ တည်ဆောက်ရေးလုပ်ငန်းများတွင် တတိယအဖွဲ့ အစည်းအနေဖြင့် စစ်ဆေးခြင်း၊ လုပ်ငန်း များ၏ ချို့ယွင်းချက်၊ အားနည်းချက်၊ အားသာချက်များ၊ လှိုင်သာယာ-ကျိုက်လတ် ဓာတ်အားလိုင်း စီမံကိန်းတည်ဆောက်ရေး လုပ်ငန်းနှင့်စပ်လျဉ်း၍ နိုင်ငံတော်မှ နစ်နာမှုမရှိစေရေးတို့ကိုလည်းပဲ သုံးသပ် တင်ပြခဲ့ပါတယ်။ နာယကကြီးခင်ဗျား။ ပြည်ထောင်စုစာရင်းစစ်ချုပ်၏ အစီရင်ခံစာတွင် ပြည်သူ့ဘဏ္ဍာစီမံခန့်ခွဲ မှုကို ပိုမိုအားကောင်းလာစေရေး၊ ဆက်စပ်နေတဲ့ အဖွဲ့အစည်းအချို့၏ လုပ်ငန်းဆောင်ရွက်မှုဆိုင်ရာ အားနည်းချက်များ၊ ခေတ်စနစ်နဲ့လျော်ညီတဲ့ အစိုးရလုပ်ငန်းများတွင် ပြင်ဆင်ဆောင်ရွက်သင့်သည့် ကိစ္စ ရပ်များ စီမံခန့်ခွဲမှုတအားကောင်းစေရေးနဲ့ နိုင်ငံတော်အား အကျိုးဖြစ်ထွန်းမှု သို့မဟုတ် တစ်စုံတစ်ရာ အကျိုးထိခိုက်မှုကိုလည်း ဖြစ်စေသည့်အရေးကြီး အကြောင်းအရာများကိုလည်း ထည့်သွင်းဖော်ပြခဲ့ ပါတယ်။ သာဓကအားဖြင့် - - ဝန်ထမ်းများကဏ္ဍနဲ့ ပတ်သက်၍ ုပ်ခ၊ နေ့တွက်စရိတ်၊ မိုင်နှုန်းစရိတ်၊ ပြောင်းရွှေ့ စရိတ်၊ သင်တန်းစရိတ်များ ခေတ်ကာလနှုန်းထားနှင့် ဆီလျော်ရေး၊ မြို့ပြဆိုင်ရာ နိုင်ငံ့ဝန်ထမ်း အားလုံး ဝတ်စုံစရိတ်များ၊ စားစရိတ်များ တစ်ပြေးညီထောက်ပံ့သင့်ခြင်း၊ - မြန်မာ့ကျောက်မျက်ရတနာ ရောင်းဝယ်ရေးလုပ်ငန်း၏ အထူးကုန်စည်ခွန်များ အပြည့်အဝ ပေးသွင်းစေရေး၊ ရွှေသတ္တုတူးဖော် ထုတ်လုပ်ခြင်းတွင် ပေးသွင်းရမည့်ကာလနဲ့ ရွှေပမာဏ သတ်မှတ်မှု မဆီလျော်ခြင်း၊ သတ်မှတ်ကာလအတွင်း သတ်မှတ် ရွှေပမာဏရရှိရေးနှင့် ရွှေစင်ကြွေးကျန်များ ကောက်ခံရရှိရေး ကြီးကြပ်ရန် လိုအပ်ခြင်း၊ မြန်မာ့ရေနံဓာတုလုပ်ငန်း၊ အမှတ်(၁)ရေနံချက်စက်ရုံ (သန်လျင်) ရပ်နားထား၍ နိုင်ငံတော် နစ်နာဆုံးရှုံးနေခြင်း၊ လျှပ်စစ်ကဏ္ဍတွင် PPP စနစ်ဖြင့် ဆောင်ရွက်သည့် သဘာဝဓာတ်ငွေ့နှင့် အပူစွမ်းအင်သုံး ဓာတ်အားပေးစက်ရုံများသို့ ဓာတ်အားခပေးချေမှုအပေါ် နိုင်ငံတော်နစ်နာနိုင်သည့် အချက်များ ပါရှိနေခြင်း၊ စက်မှုဝန်ကြီးဌာန ဆောင်ရွက်ဆဲစီမံကိန်းများ ဆက်လက် ဆောင်ရွက်ခြင်း၊ လုပ်ငန်းသစ်များ ထပ်မံရင်းနှီးမြှုပ်နှံခြင်းများ ပြုလုပ်ရာတွင် အကျိုးအမြတ် ဖြစ်ထွန်းနိုင်မည့် စီမံကိန်းသာ ဆက်လက်အကောင်အထည်ဖော်သင့်ခြင်း၊ - နေပြည်တော်စည်ပင်သာယာရေးကော်မတီ အုတ်စက်ရုံ (နေပြည်တော်)နှင့် ဘိလပ်မြေစက်ရုံ (နေပြည်တော်)တို့၏ အရှုံးပေါ်နေခြင်းကို ဌာနအနေဖြင့် နည်းလမ်းရှာဖွေကြိုးပမ်းရန် လိုအပ်ခြင်း၊ - (UFA) Other Account gę78003:q2p:334p:Sapopsas: 993360:00:los ဆောင်ရွက်ရန် လိုအပ်ခြင်း၊ - နိုင်ငံခြားအကူအညီ၊ ချေးငွေ၊ ထောက်ပံ့ငွေများဖြင့် ဆောင်ရွက်နေသည့် စီမံကိန်းလုပ်ငန်းများ အလေအလွင့်မရှိ ထိရောက်အကျိုးရှိစွာ အသုံးပြုခြင်းဖြင့် ပြည်သူ့ဘဏ္ဍာ စီမံခန့်ခွဲမှုပိုမို အထောက်အကူပြု ရေးလိုအပ်ခြင်း စတာတွေပဲ ဖြစ်ပါတယ်။ နာယကကြီးခင်ဗျာ။ လွှတ်တော်ကိုယ်စားလှယ်များ ဆွေးနွေးချက်များမှ ပြည်ထောင်စုစာရင်းစစ် ချုပ်ရုံးနှင့် သက်ဆိုင်သည့် ဆွေးနွေးချက်များအား ဆက်လက်ဆွေးနွေးတင်ပြမှာ ဖြစ်ပါတယ်။ ကျောက်တံတားမဲဆန္ဒနယ်မှ ဦးနေမျိုးထက် ဆွေးနွေးချက်ပါYESC စစ်ဆေးတွေ့ရှိချက်တွင် ပြည့်စုံမှု မရှိခြင်း၊ လုပ်ငန်းမအောင်မြင်ရသည့် အကြောင်းရင်းများ၊ ပုဂ္ဂလိကကုမ္ပဏီတွေရဲ့ အမြင်၊ တွေ့ရှိချက်တွေ ကိုလည်း စစ်ဆေးစေချင်ကြောင်းနှင့် စပ်လျဉ်း၍ ပြည်ထောင်စုစာရင်းစစ်ချုပ်ရုံးအနေဖြင့် ပြည်ထောင်စု စာရင်းစစ်ချုပ်ဥပဒေအရ ဌာန၊အဖွဲ့အစည်းများ၏ စာရင်းများကိုသာ အဓိကထားစစ်ဆေးခြင်း ဖြစ်ပါတယ်။ YESC မှ ပုဂ္ဂလိက ကုမ္ပဏီများသို့ လျှပ်စစ်ဓာတ်အားဖြန့်ဖြူးခြင်းလုပ်ငန်း ဆောင်ရွက်ခွင့်ပြု ခြင်းနှင့်စပ်လျဉ်း၍ ၂၀၁၅-၂၀၁၆ ဘဏ္ဍာရေးနှစ် ပြည်ထောင်စုစာရင်းစစ်ချုပ် အစီရင်ခံစာတွင်လည်း အားသာချက်၊ အားနည်းချက်များကို သုံးသပ်ဖော်ပြခဲ့ပြီး ဖြစ်ပါတယ်။ ၂၀၁၆-၂၀၁ရ ဘဏ္ဍာရေးနှစ် ပြည်ထောင်စုစာရင်းစစ်ချုပ်ရုံး၏ အစီရင်ခံစာတွင်လည်း မအောင်မြင်ရသည့် အကြောင်းရင်းများဖြစ်သည့် ကုမ္ပဏီမှကျခံရမည့် အသုံးစရိတ်များကို ဌာနမှကျခံထားခြင်း၊ ကုမ္ပဏီ၏ရင်းနှီးငွေဖြင့် ဆောင်ရွက် ရမည့် လုပ်ငန်းများကို ဌာနမှကျခံပေးရခြင်း၊ Performance Guarantee ပေးသွင်းမှုမရှိခြင်း၊ ရင်းနှီး မြှုပ်နှံမှုမထည့်ခြင်းတို့ကြောင့် ဖြစ်ပေါ်လာသည့် အခက်အခဲများကို ဌာနမှပင် တာဝန်ယူ ဖြေရှင်းပေးရခြင်း၊ ကုမ္ပဏီမှလုပ်ငန်းအပေါ် မကြီးကြပ်နိုင်ပါက ဓာတ်အားပျောက်ဆုံးမှု မြင့်မားလာခြင်း စသည့်အချက်များကို အစီရင်ခံစာတွင်ထပ်မံ၍ ဖော်ပြထားပြီး သုံးသပ်အကြံပြုထားပါတယ်။ ပဲခူးတိုင်းဒေသကြီး၊ မဲဆန္ဒနယ်အမှတ်(၃)မှ ဒေါ်ရွှေရွှေစိန်လတ် ဆွေးနွေးချက်များအနက် ပြည်ထောင်စုစာရင်းစစ်ချုပ်ရုံးရဲ့ အကြံပြုချက်၊ ပြည်သူ့ငွေစာရင်းပူးပေါင်းကော်မတီ၏ အကြံပြုချက်၊ လွှတ်တော်ကိုယ်စားလှယ်များ၏ ဆွေးနွေးအကြံပြုချက်များနှင့် စပ်လျဉ်းပြီး သက်ဆိုင်ရာဝန်ကြီးဌာန များမှ အကောင်အထည်ဖော် ဆောင်ရွက်ထားမှုအခြေအနေကို ပြည်ထောင်စုစာရင်းစစ်ချုပ်ရုံး အစီရင် ခံစာမှာ နှစ်စဉ်ထည့်သွင်းရန်နဲ့ အကျဉ်းချုပ်ဖော်ပြဖို့ တင်ပြထားချက်နှင့်စပ်လျဉ်း၍ ပြည်ထောင်စု စာရင်းစစ်ချုပ်၏ ၂၀၁၇-၂၀၁၈ ဘဏ္ဍာရေးနှစ် အစီရင်ခံစာတွင် ထည့်သွင်းဖော်ပြရန် စီစဉ်ဆောင်ရွက် လျက်ရှိပါ တယ်။ မော်လိုက်မဲဆန္ဒနယ်မှ ဒေါ်ချိုချိုဝင်း၏ ဆွေးနွေးချက်များအနက် ဝန်ကြီးဌာနအသီးသီး၏ ငွေလုံး ငွေရင်းအသုံးစရိတ်၊ သာမန်အသုံးစရိတ် စစ်ဆေးတွေ့ရှိချက်များနှင့် ပတ်သက်ပြီး အလေးထားဖော်ပြမှု အားနည်းကြောင်း သုံးသပ်ချက်နှင့်စပ်လျဉ်း၍ ထူးခြားစစ်ဆေးတွေ့ရှိချက်များကို အစီရင်ခံစာတွင် ဖော်ပြ ခဲ့ပါကြောင်း တင်ပြလိုပါတယ်။ သာဓကအားဖြင့် (က) နယ်စပ်ရေးရာဝန်ကြီးဌာန၊ ပညာရေးနှင့်လေ့ကျင့်ရေးဦးစီးဌာန၊ ကယားပြည်နယ်၊ လွိုင်ကော်မြို့နယ် အမျိုးသမီးအိမ်တွင်းသက်မွေးလုပ်ငန်း ပညာသင်ကျောင်းတွင် ငွေလုံးငွေရင်းအသုံးစရိတ်ဖြင့် မော်တာစက်ချုပ် သင်တန်းဆောင် ဆောက်လုပ်ခြင်း လုပ်ငန်း၌ ဒေသဈေးနှုန်းထက် ပိုထုတ်ခြင်း၊ ခန့်မှန်းခြေစာရင်းထက် လျော့နည်း ဆောင်ရွက်ခြင်း၊ လုပ်ငန်းအင်္ဂါရပ်များ ကွဲလွဲခြင်းတို့ကြောင့် စုစုပေါင်းဌာနသို့ ပြန်လည် ပေးသွင်းငွေ ကျပ်သန်း ၉.၃ ဖြစ်ပေါ်ခဲ့ခြင်း၊ အလုပ်သမားညွှန်ကြားရေး ဦးစီးဌာနတွင် သာမန်ရငွေ (ဝန်ဆောင်ခရငွေ)အား ငွေစု စာအုပ်၌ ပေးသွင်းထားမှုသည် ဘဏ္ဍာရေးစည်းမျဉ်းနှင့် ညီညွတ်မှုမရှိခြင်း၊ (ဂ) ရန်ကုန်-မန္တလေးအမြန်လမ်း ခရီးသည်တင် Express ယာဉ်ကြီးများအား Telematics စနစ် တပ်ဆင်ဝန်ဆောင်မှု လုပ်ငန်းအတွက် လမ်းဦးစီးဌာန၏ သာမန်အသုံးစရိတ်မှ နှစ်စဉ် ကျခံသုံးစွဲပေးရခြင်းမှာ ဆီလျော်မှုမရှိခြင်း၊ နာယကကြီးခင်ဗျာ။ ချောက်မဲဆန္ဒနယ်မှ ဦးဘိုကြီး၏ ဆွေးနွေးချက်အရ ပြည်ထောင်စုစာရင်း စစ်ချုပ်ရုံး အစီရင်ခံစာအား (၃)ကြိမ်ခွဲ၍ တင်ပြသင့်ကြောင်း ဆွေးနွေးမှုနှင့်စပ်လျဉ်း၍ ကျွန်တော်တို့ရုံး အနေနဲ့ ပြည်ထောင်စုစာရင်းစစ်ချုပ်ဥပဒေနှင့်အညီ စစ်ဆေးတင်ပြ အစီရင်ခံရေး ဆောင်ရွက်လျက် ရှိကြောင်း တင်ပြလိုပါတယ်။ ဝန်ကြီးဌာန အဖွဲ့အစည်းအသီးသီး၏ ဆောင်ရွက်သည့် တံတား၊ လမ်း၊ အဆောက်အဦများ တည်ဆောက်ခြင်းစသည့် မြေပြင်လုပ်ဆောင်တဲ့ လုပ်ငန်းများအတွက် အားနည်းချက်၊ အားသာချက်၊ စစ်ဆေးတွေ့ရှိချက်အရ ငွေသွင်းရန်များရှိခြင်း စသည့်အချက်များ အစီရင်ခံစာတွင် မပါရှိခြင်းနှင့် စပ်လျဉ်း၍ ပြည်ထောင်စုစာရင်းစစ်ချုပ်ရုံးနှင့် တိုင်းဒေသကြီး/ပြည်နယ် စာရင်းစစ်ချုပ်ရုံး အဆင့်ဆင့်တို့၏စာရင်းနှင့် မြေပြင်စစ်ဆေးချက်အရ ၂၀၁၆-၂၀၁ရ ဘဏ္ဍာရေးနှစ်အတွင်း နိုင်ငံတော်သို့ ပြန်လည်ပေးသွင်းငွေ ကျပ်သန်း ၃,၉၅၈.၄၄၄ ဖြစ်ပေါ်ခဲ့ခြင်းနှင့် စပ်လျဉ်း၍ သက်ဆိုင်ရာစစ်ဆေးသည့် စာရင်းစစ်ရုံးအဆင့်ဆင့်၏ စစ်ဆေးချက် အစီရင်ခံစာများတွင် ဖော်ပြခဲ့ပြီးဖြစ်ပါတယ်။ ဌာနများအနေဖြင့် ပြန်လည်ပေးသွင်းခြင်း၊ အရေးယူဆောင်ရွက်ခြင်းများ ဆောင်ရွက်လျက်ရှိပါတယ်။ ပြည်ထောင်စုစာရင်းစစ်ချုပ်၏ ၂၀၁၇-၂၀၁၈ ဘဏ္ဍာရေးနှစ် အစီရင်ခံစာတွင် ထည့်သွင်းဖော်ပြရန် စီစဉ်ဆောင်ရွက် လျက်ရှိပါတယ်။ မန္တလေးတိုင်းဒေသကြီး၊ မဲဆန္ဒနယ်အမှတ်(၆)မှ ဒေါက်တာဦးကြွယ်ကြွယ်နှင့် မော်လိုက်မဲဆန္ဒနယ်မှ ဒေါ်ချိုချိုဝင်းတို့မှ အဂတိတရားများကို တာဝန်ယူမှု၊ တာဝန်ခံမှုများ စစ်ဆေးဖော်ထုတ်တင်ပြရန် အမှား ပြုသူကိုအရေးယူခြင်း၊ အပြစ်ပေးခြင်းမရှိဘဲ အပြစ်ကျူးလွန်အောင် ခွင့်ပြုပေးရာရောက်နေကြောင်း ဆွေးနွေးခဲ့ပါတယ်။ ပြည်ထောင်စုစာရင်းစစ်ချုပ်ရုံးအနေနဲ့ ဌာန၊အဖွဲ့အစည်းများ၏ ဘဏ္ဍာရေး စည်းမျဉ်း မညီညွတ်မှု၊ လေလွင့်ဆုံးရှုံးမှု၊ နိုင်ငံတော်နစ်နာမှုများကို စစ်ဆေးဖော်ထုတ်သုံးသပ် အကြံပြုထားမှုအပေါ် သက်ဆိုင်ရာဝန်ကြီးဌာနများအနေဖြင့် ပြန်လည်စိစစ်ပြီး အရေးယူမှု၊ အပြစ်ပေးမှုများကို သက်ဆိုင်ရာ ဝန်ကြီးဌာနများ၏ စီမံခန့်ခွဲမှုနည်းလမ်းဖြင့်သာ ဆောင်ရွက်ရမည်ဖြစ်ပါကြောင်း ပြည်ထောင်စုစာရင်းစစ်ချုပ် ဥပဒေပုဒ်မ-၃၆(ခ)အရ စာရင်းစစ်ရုံးအဆင့်ဆင့်တို့၏ စစ်ဆေးတွေ့ရှိချက်ကို စွဲချက်တင်ရန် အထောက်အထား တစ်ရပ်အဖြစ် မှတ်ယူ၍ လုပ်ငန်းဆိုင်ရာစုံစမ်းစစ်ဆေးမှုများ ဆက်လက်ပြုလုပ်ရမည် ဖြစ်ပါကြောင်း တင်ပြလိုပါတယ်။ ရခိုင်ပြည်နယ်မဲဆန္ဒနယ်အမှတ်(၅)မှ ဦးမြင့်နိုင်၏ ဆွေးနွေးချက်အရ စီမံကိန်းလုပ်ငန်းများ SS တင်းတင် အကSS ဆောင်ရွက်နိုင်မှုမရှိသည့် စီမံကိန်းလုပ်ငန်းများနှင့် ပတ်သက်ပြီး ဖော်ပြခဲ့ကြောင်း တင်ပြလိုပါတယ်။ သာဓကအားဖြင့် - (က) ပို့ဆောင်ရေးနှင့် ဆက်သွယ်ရေးဝန်ကြီးဌာန JICA ODA Loan နှင့် Archom Co,Ltd မှရင်းနှီးမြှုပ်နှံငွေတို့ဖြင့် ဆောင်ရွက်မည့် ဟံသာဝတီအပြည်ပြည်ဆိုင်ရာ လေဆိပ် တည်ဆောက်ရေးစီမံကိန်းအတွက် ပြည်ထောင်စုဘဏ္ဍာရန်ပုံငွေမှ ငွေလုံး ငွေရင်း အသုံးစရိတ်ကျပ် ၅.၂ရရ ဘီလီယံကျခံသုံးစွဲပြီး ဖြစ်သော်လည်းပဲ စီမံကိန်း စတင်သည့် ၁၉၉၄ ခုနှစ်မှ ၂၀၁၈ ခုနှစ်ထိ ၂၄ နှစ်တိုင်အောင်စီမံကိန်း အကောင်အထည် ဖော်နိုင်မှုမရှိသေးခြင်း၊ ရန်ကုန်မြို့ ကမ်းနားလမ်းတွင် Tram လျှပ်စစ်ရထားပြေးဆွဲရေး လုပ်ငန်းအတွက် ငွေလုံးငွေရင်းအသုံးစရိတ် ကျပ် ၅.၆၈၆ ဘီလီယံ ရင်းနှီးမြှုပ်နှံခဲ့သော်လည်း တစ်နေ့ ၁၀ ဦးခန့်သာ စီးနင်းခြင်း၊ နေ့စဉ်ပြေးဆွဲခရငွေမှာ နေ့စဉ်ကုန်ကျစရိတ်၏ အများဆုံး ၁၇.၅ သာရရှိသဖြင့်အရှုံးပေါ်နေပြီး ရထားပြေးဆွဲ မှုရပ်ဆိုင်းထားခြင်း။ မန္တလေးတိုင်းဒေသကြီး မဲဆန္ဒနယ်အမှတ်(၁၀)မှ ဦးကျော်မြင့်ဦးနှင့် ပုလဲမဲဆန္ဒနယ်မှ ဒေါ်ခင်စန်းလှိုင် တို့၏ တင်ပြဆွေးနွေးချက်များမှာ ရှေ့ရှင်းလင်းဆွေးနွေးချက်များတွင် ပါဝင်ပြီးဖြစ်ပါတယ်။ ဒါ့အပြင် ဒေါ်ခင်စန်းလှိုင်ရဲ့ Performance Audit နဲ့ စပ်လျဉ်း၍ ဆွေးနွေးမှုနဲ့ ပတ်သက်၍ ပြည်ထောင်စုစာရင်း စစ်ချုပ်ရုံးအနေဖြင့် ပြည်သူ့ဘဏ္ဍာစီမံခန့်ခွဲမှုစနစ် တိုးတက်ကောင်းမွန်စေရေး ထိန်းကျောင်းမှုပြုရာတွင် ပြည်ထောင်စုစာရင်းစစ်ချုပ်ဥပဒေနှင့်အညီ နိုင်ငံတော်ဘဏ္ဍာငွေ အရအသုံးစာရင်းများကို စစ်ဆေးသည့် ဘဏ္ဍာရေး စာရင်းစစ်ဆေးခြင်းသာမက Performance Audit ကိုလည်းဆောင်ရွက်ရာတွင် ဌာန၊အဖွဲ့ အစည်းများ၏ လုပ်ငန်းဆောင်ရွက်ချက်များအား စီးပွားရေးတွက်ချေကိုက်မှု ရှိ မရှိ၊ Economy စွမ်းဆောင်ရည်ပြည့်ဝမှု ရှိ မရှိ၊ Efficiency ထိရောက်မှု အောင်မြင်မှု ရှိ မရှိ၊ Effective နဲ့ ရှုထောင့်များ အနေဖြင့် စစ်ဆေးဆောင်ရွက်ပေးလျက်ရှိကြောင်း လိုအပ်ပါက Equality Environment Active ရှုထောင့် များမှလည်း စိစစ်ဆောင်ရွက်လျက်ရှိပါတယ်။ ရန်ကုန်တိုင်းဒေသကြီး မဲဆန္ဒနယ်အမှတ်(၅)မှ ဦးဘသိန်း၏ ဆွေးနွေးချက်အရ ပြည်ထောင်စု စာရင်းစစ်ချုပ်ရုံးအနေနှင့် နိုင်ငံပိုင်မြေ၊ အဆောက်အဦတွေ ငှားရမ်းခတွင် သေချာပြန်လည်စိစစ်ပြီး နိုင်ငံတော်မှ ပြန်လည်ရရှိဖို့အတွက် ပြန်လည်ဆောင်ရွက်ပေးစေလိုကြောင်း ဆွေးနွေးမှုနှင့် စပ်လျဉ်း၍ နိုင်ငံတော်ပိုင်မြေ အဆောက်အဦများ ငှားရမ်းမှုများတွင် အဆင့်ဆင့်သော သဘောထားမှတ်ချက် အတည် ပြုချက်များဖြင့် စတင်ငှားရမ်းမှု ဆောင်ရွက်ခဲ့တာ ဖြစ်ပါတယ်။ ပြည်ထောင်စုစာရင်းစစ်ချုပ်ရုံးအနေနဲ့ ငှားရမ်းကာလအတွင်း ငှားရမ်းခကို ငွေကြေးတန်ဖိုး ပြောင်းလဲနိုင်မှုအရ ထည့်သွင်းစဉ်းစားရန်အတွက် ငှားရမ်းမှုစာချုပ်တွင် ခေတ်ကာလနှုန်းထားနှင့်အညီ ပြောင်းလဲခြင်းကို ထည့်သွင်းချုပ်ဆိုထားခြင်း ရှိ မရှိ စစ်ဆေးဆောင်ရွက်လျက်ရှိပတယ်။ လေးစားအပ်ပါသော နာယကကြီးခင်ဗျာ။ ပြည်ထောင်စုစာရင်းစစ်ချုပ်ရုံးအနေဖြင့် ပြည်သူ့ ငွေစာရင်းပူးပေါင်းကော်မတီ၏ သုံးသပ်အကြံပြုချက်များ၊ လွှတ်တော်ကိုယ်စားလှယ်ကြီးများ၏ ဆွေးနွေး တင်ပြချက်များအပေါ် အခြေခံပြီး၊ နောင်တင်ပြမည့် အစီရင်ခံစာတွင် အစိုးရဌာန/အဖွဲ့အစည်းများ၏ စီမံကိန်းနှင့်လုပ်ငန်းအကောင်အထည်ဖော် ဆောင်ရွက်မှုများသည် ပြည်သူ့အတွက် အမှန်တကယ် အကျိုးသက် ရောက်မှု ရှိ မရှိ ပြည်သူလူထုအပေါ် အကျိုးသက်ရောက်မှုရှိမည့် အရေးကြီးသည့် စစ်ဆေးတွေ့ရှိချက်များကို ဆက်လက်ဖော်ပြသွားမည်ဖြစ်ပါတယ်။ နာယကကြီးခင်ဗျာ။ နိဂုံးချုပ်အနေနဲ့ ပြည်ထောင်စုစာရင်းစစ်ချုပ်ရုံး၏ စစ်ဆေးရေးလုပ်ငန်းများ ဖြစ်သည့် အစိုးရအဖွဲ့အစည်းများအနေဖြင့် ပြည်ထောင်စုဘတ်ဂျက် ခွဲဝေချထားငွေများအား သတ်မှတ်ချက် အတိုင်း အလေအလွင့်မရှိ ထိရောက်အကျိုးရှိစွာ သုံးစွဲစေရေး၊ သတ်မှတ်ထားတဲ့ လျာထားရငွေများ ပြည့်ဝစွာ ရရှိစေရေးနဲ့ နိုင်ငံတော်မှရရန်ရှိသည့် အခွန်ဘဏ္ဍာများ အပြည့်အဝရရှိစေရေး၊ လုပ်ငန်း ဆောင်ရွက်ချက်များ အရည်အသွေး ပြည့်မီထိရောက်စွာ ဆောင်ရွက်စေရေး၊ ဥပဒေ၊ နည်းဥပဒေ၊ ဘဏ္ဍာရေး စည်းမျဉ်းများ၊ ဝန်ထမ်းစည်းမျဉ်းများ၊ စည်းကမ်းများ၊ လုပ်ထုံးလုပ်နည်းများ လိုက်နာဆောင်ရွက်မှု ပိုမို အားကောင်းလာ စေရေးအတွက် အကြံပြုထောက်ပြရာတွင် နိုင်ငံတော်အကျိုးစီးပွားနှင့် စပ်လျဉ်း၍ ပြည်သူ့ငွေစာရင်း ပူးပေါင်း ကော်မတီနှင့် လွှတ်တော်ကိုယ်စားလှယ်တော်များ၏ သုံးသပ်အကြံပြု ဆွေးနွေးထောက်ပြချက်များနှင့် သဘောထားရည်ရွယ်ချက် တူညီကြောင်းတွေ့ရှိရသဖြင့် ပြည်သူ့ငွေစာရင်းပူးပေါင်းကော်မတီနှင့် လွှတ်တော် ကိုယ်စားလှယ်တော်ကြီးများအား များစွာကျေးဇူးတင်ရှိပါကြောင်း ပြောကြားရင်း ကျွန်တော်၏ ရှင်းလင်းဆွေးနွေး တင်ပြချက်ကို နိဂုံးချုပ်အပ်ပါတယ်။ ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာအမှတ်စဉ်(၇/၂၀၁၈)ပါ အကြောင်းအရာအပါအဝင် လွှတ်တော်ကိုယ်စားလှယ်များရဲ့ ဆွေးနွေးချက်များနဲ့စပ်လျဉ်းပြီး သက်ဆိုင်ရာ ပြည်ထောင်စုအဆင့်အဖွဲ့အစည်း ဝင်များက ပြန်လည်ရှင်းလင်းခြင်း အစီအစဉ် ပြီးဆုံးပါပြီ။ သက်ဆိုင်ရာ ဌာန၊ အဖွဲ့အစည်းများရဲ့ ပြန်လည်ရှင်းလင်းဆွေးနွေးမှုများမှာ ကျန်ရှိသွားတာ၊ မပြည့်စုံတာ စတဲ့လိုအပ်ချက်များ ရှိကောင်းရှိနိုင်ပါတယ်။ ဒါကြောင့် လွှတ်တော်ကိုယ်စားလှယ်များအနေနဲ့ ထပ်မံသိရှိလိုတာများရှိရင် သက်ဆိုင်ရာ လွှတ်တော်အလိုက် မေးခွန်းမေးမြန်းခြင်း၊ အဆိုတင်သွင်းခြင်းတို့ကို လွှတ်တော်ဆိုင်ရာ ဥပဒေ၊ နည်းဥပဒေနဲ့အညီ ဆောင်ရွက်နိုင်ပါကြောင်း မှာကြားလိုပါတယ်။</speech>
<title>အထက်ပါအစီရင်ခံစာ(၇/၂၀၁၈)ကို လွှတ်တော်က သဘောတူလက်ခံရန် ပြည်သူ့ငွေစာရင်းပူးပေါင်းကော်မတီက အဆိုတင်သွင်းခြင်းနှင့် လွှတ်တော်၏ အတည်ပြုချက်ရယူခြင်း</title>
<speech type="speaker">အစီအစဉ်(၁၁) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်သူ့ ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ (၇/၂၀၁၈)ကို လွှတ်တော်က သဘောတူလက်ခံရန် အဆိုတင်သွင်းဖို့ ဖြစ်ပါတယ်။</speech>
<speech><mp id="1434">ဦးခင်မောင်သန်း(အတွင်းရေးမှူး၊ ပြည်သူ့ငွေစာရင်းပူးပေါင်းကော်မတီ)</mp>လေးစားအပ် ပါသော ပြည်ထောင်စုလွှတ်တော် နာယက၊ အမျိုးသားလွှတ်တော်ဥက္ကဋ္ဌနဲ့ ၊ လွှတ်တော်ဒုတိယဥက္ကဋ္ဌများ၊ ပြည်ထောင်စုလွှတ်တော် ကိုယ်စားလှယ်များ၊ ဖိတ်ကြားထားတဲ့ ပြည်ထောင်စုအဆင့် အဖွဲ့အစည်းဝင်များ ခင်ဗျာ။ ကျွန်တော်ကတော့ ပြည်ထောင်စုလွှတ်တော် ပြည်သူ့ငွေစာရင်းပူးပေါင်းကော်မတီ အတွင်းရေးမှူး၊ ပဲခူးတိုင်းဒေသကြီး၊ တောင်ငူမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးခင်မောင်သန်း ဖြစ်ပါတယ်။ ကျွန်တော့အနေနဲ့ ပြည်သူ့ငွေစာရင်းပူးပေါင်းကော်မတီ ဥက္ကဋ္ဌရဲ့ တာဝန်ပေးချက်အရ အဆိုတင်သွင်း သွားမှာဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ ပြည်ထောင်စုစာရင်းစစ်ချုပ်၏ ၂၀၁၆-၂၀၁ရ ဘဏ္ဍာရေးနှစ် စစ်ဆေးတွေ့ရှိချက် အစီရင်ခံစာနှင့်စပ်လျဉ်း၍ ပြည်သူ့ငွေစာရင်းပူးပေါင်း ကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာ အမှတ်စဉ်(၇/၂၀၁၈)ကို ပြည်ထောင်စု လွှတ်တော်က သဘောတူလက်ခံပေးပါရန် ပြည်ထောင်စုလွှတ်တော်ဆိုင်ရာ နည်းဥပဒေ ၁၀၄ နည်းဥပဒေခွဲ(င)နဲ့ အညီ အဆိုတင်သွင်းအပ်ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ လွှတ်တော်ရဲ့ အဆုံးအဖြတ် ရယူ ပါ့မယ်။ ပြည်သူ့ငွေစာရင်းပူးပေါင်းကော်မတီရဲ့ အဆိုကို လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် ပြည်သူ့ငွေစာရင်းပူးပေါင်းကော်မတီရဲ့ လေ့လာ တွေ့ရှိချက်နဲ့ သဘောထားမှတ်ချက် အစီရင်ခံစာ အမှတ်စဉ်(၇/၂၀၁၈)ကို လွှတ်တော်က သဘောတူ အတည် ပြုကြောင်း ကြေညာပါတယ်။</speech>
</report>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး (၁၉)ရက်မြောက်နေ့ ရပ်နားကြောင်းနှင့် (၂၀)ရက်မြောက်နေ့ ကျင်းပမည့် နေ့ရက်နှင့် ကြေညာခြင်း</title>
<speech type="speaker">အစီအစဉ်(၁၂) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နဝမ ပုံမှန်အစည်းအဝေး (၁၉)ရက်မြောက်နေ့ အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေးရဲ့ (၂၀)ရက်မြောက်နေ့ကို မနက်ဖြန် ၂၀၁၈ ခုနှစ်၊ စက်တင်ဘာလ ၁၁ ရက် (အင်္ဂါနေ့) နံနက် ၁၀ နာရီ ကျင်းပ ပြုလုပ်မည်ဖြစ်ကြောင်းနဲ့ ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">ပြည်ထောင်စုလွှတ်တော် ကိုယ်စားလှယ်များအားလုံး ထွက်ခွာနိုင် ပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေး (၁၉)ရက်မြောက်နေ့ အစည်းအဝေးကို မွန်းလွဲ ၁၂:၄၅ နာရီတွင် ရပ်နားပါသည်။</speech>
</postface>
</transcript>
</doc>
