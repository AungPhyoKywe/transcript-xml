<doc>
<docinfo>
<docno>02-07-18.xml</docno>
<pdf>02-07-18.pdf</pdf>
<term value="02">ဒုတိယအကြိမ်</term>
<session value="07" />
<sittingday value="18" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး (၁၈)ရက်မြောက်နေ့မှတ်တမ်း</title>
<date>၁၃၇၉ ခုနှစ်၊ နှောင်းတန်ခူးလဆန်း ၆ ရက် (၂၀၁၈ ခုနှစ်၊ မတ်လ ၂၂ ရက်)(ကြာသပတေးနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် သတ္တမပုံမှန်အစည်းအဝေး (၁၈) ရက်မြောက်နေ့ကို မွန်းလွဲ ၁၃:၃၀ နာရီင်ကျင်းပ ပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များနဲ့ ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေးရဲ့ (၁၈)ရက်မြောက်နေ့ အစီအစဉ်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါ။</speech>
<speech type="mc">အားလုံး ထိုင်နိုင်ကြပါပြီခင်ဗျား။ ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း ၊</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး (၁၈)ရက်မြောက်နေ့မှာ ပြည်ထောင်စု လွှတ်တော် ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စုလွှတ်တော် ကိုယ်စားလှယ်ဦးရေ စုစုပေါင်း ၆၅၆ ဦးရှိပြီး ဒီကနေ့ အစည်းအဝေးကို ၆၀၈ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေစုစုပေါင်းရဲ့ ၉၂.၆၈ ရာခိုင်နှုန်းရှိပြီး သုံးပုံ တစ်ပုံထက်ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် (၁၈)ရက်မြောက်နေ့ အစီအစဉ် ကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး (၁၈)ရက်မြောက်နေ့ အစီအစဉ်ကို လွှတ်တော်ကိုယ်စားလှယ်များထံ ထပ်မံဖြန့်ဝေ ထားတဲ့ အစည်းအဝေးအစီအစဉ် ပြင်ဆင်ချက်အတိုင်း ဆက်လက်ဆောင်ရွက်ပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များ ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော်ကိုယ်စားလှယ်များ စိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1301">ဒေါ်မြတ်သီတာထွန်း(အဖွဲ့ဝင်၊ ကိုယ်စားလှယ်များစိစစ်ရေးကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယကကြီးရှင်။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး (၁၈)ရက်မြောက်နေ့ ၂၂-၃-၂၀၁၈ ရက်နေ့မှာ အစည်းအဝေးသို့ တက်ရောက် နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ကိုယ်စား မွန်ပြည်နယ်၊ မဲဆန္ဒနယ်အမှတ်(၅)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီဝင် ဖြစ်သူ ကျွန်မ ဒေါ်မြတ်သီတာထွန်းက ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက် နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များကတော့- ဦးဝင်းနိုင် မိုးကောင်း၊ - ဦးမောင်မြင့် မင်းကင်း၊ - ဦးဉာဏ်ထွန်း ဇီးကုန်း၊ - ဦးရဲဝင်းထွန်း ပေါက်၊ - ဦးကံမြင့် သရက်၊ - ဦးလှဌေးဝင်း ဇေယျာသီရိ၊ - သူရဦးသက်ဆွေ ကိုကိုးကျွန်း၊ - ဦးဝင်းမြင့် - ဦးခွန်အောင်ကျော် ဟိုပုန်း၊ - ဦးစိုင်းထွန်းစိန် မိုင်းပြင်း၊ - ဦးစိန်ဝင်း မအူပင်၊ - ဦးအေးဝင်း အင်္ဂပူ၊ - ဦးစိုးသိန်း ကယား-၉၊ - ဦးခင်အောင်မြင့် - ဦးစိန်အောင် ရခိုင်-၁၊ - ဦးကျော်ကျော်ဝင်း ရခိုင်-၈၊ - ဦးတက်ထွန်းအောင် ရခိုင်-၂၊ ဦးမောင်ကျော်ဆန်း ရခိုင်-၉၊ - ဦးခင်မောင်လတ် - ဦးစိုင်းထွန်းအောင် ရှမ်း-၂၊ - ဦးစိုင်းဝမ်းလှိုင်းခမ်း ရှမ်း-၃၊ - ဦးညီစိန် ရှမ်း-၅ နှင့် - ဦးခွန်သိန်းဖေ တို့ဖြစ်ပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၂၄ ဦးရှိပြီး ယနေ့ခွင့်ပန် ကြားသူ ၂၄ ဦး ဖြစ်တဲ့အတွက် စုစုပေါင်းခွင့်ပန်ကြားသူ ၄၈ ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါ ကြောင်းနှင့် ယနေ့ခွင့်ပန်ကြားတဲ့ ပြည်ထောင်စုလွှတ်တော်ကိုယ်စားလှယ် ၂၄ ဦးအား ခွင့်အဖြစ် သတ်မှတ် ခွင့်ပြု ပေးနိုင်ပါရန် လေးစားစွာ တင်ပြအပ်ပါတယ်ရှင်။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး (၁၈)ရက်မြောက်နေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅၆ ဦး၊ ယခင်က ခွင့်ပြုထားသူ ၂၄ ဦး၊ ယနေ့ ခွင့်ပန်ကြား၍ ခွင့်ပြုထားသူ ၂၄ ဦး ဖြစ်တဲ့အတွက် ခွင့်ပြုထားသူ စုစုပေါင်း ၄၈ ဦးဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာနည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Order">
<title>ပြည်ထောင်စုလွှတ်တော်နာယက က နိုင်ငံတော်သမ္မတ ဦးထင်ကျော်၏ ဆန္ဒအလျောက် နုတ်ထွက်မှုကို လွှတ်တော်သို့ ဖတ်ကြားတင်ပြခြင်းနှင့် မှတ်တမ်းတင်ခြင်း</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု သမ္မတမြန်မာနိုင်ငံတော်၊ နိုင်ငံတော်သမ္မတ ဦးထင်ကျော် ဆန္ဒအလျောက် ရာထူးမှ နုတ်ထွက်ခြင်းကို ပြည်ထောင်စုလွှတ်တော် နာယကထံသို့ ၂၀၁၈ ခုနှစ်၊ မတ်လ ၂၁ ရက် ရက်စွဲပါစာဖြင့် ပေးပို့ထားပါတယ်။ နိုင်ငံတော်သမ္မတ ဦးထင်ကျော်ရဲ့ နုတ်ထွက်စာကို လွှတ်တော်သို့ ဖတ်ကြားတင်ပြပါမယ်။ သို့၊ နာယက၊ ပြည်ထောင်စုလွှတ်တော်၊ ရက်စွဲ။ ၂၀၁၈ ခုနှစ်၊ မတ်လ ၂၁ ရက်၊ အကြောင်းအရာ၊ နိုင်ငံတော် သမ္မတရာထူးမှနုတ်ထွက်ခြင်း၊ မိမိသည် လက်ရှိအလုပ်တာဝန်များမှ အနားယူလိုသောကြောင့် ၂၀၁၈ ခုနှစ်၊ မတ်လ ၂၁ ရက်နေ့မှစ၍ နိုင်ငံတော်သမ္မတရာထူးမှ ဆန္ဒအလျောက် နုတ်ထွက်ကြောင်း အကြောင်းကြား ပါသည်။ နိုင်ငံတော်သမ္မတ၊ ပြည်ထောင်စုသမ္မတမြန်မာနိုင်ငံတော် ဖြစ်ပါတယ်။ ဖွဲ့စည်းပုံအခြေခံဥပဒေပုဒ်မ ၇၂ နဲ့ ပြည်ထောင်စုလွှတ်တော်ဆိုင်ရာနည်းဥပဒေ ၁၃၁ တို့အရ နိုင်ငံတော်သမ္မတ သို့မဟုတ် ဒုတိယသမ္မတ တစ်ဦးဦးက ရာထူးသက်တမ်းမကုန်ဆုံးမီ ယင်း၏ဆန္ဒ အလျောက် နုတ်ထွက်လိုလျှင် လွှတ်တော်သို့ တင်ပြအသိပေးပြီး နုတ်ထွက်ခွင့်ပြုရမှာ ဖြစ်ပါတယ်။ ဒါကြောင့် နိုင်ငံတော်သမ္မတ ဦးထင်ကျော်ရဲ့ ဆန္ဒအလျောက် နုတ်ထွက်ခြင်းကို ခွင့်ပြုကြောင်းနဲ့ လွှတ်တော်က မှတ်တမ်းတင်ကြောင်း ကြေညာပါတယ်။</speech>
<title>ပြည်ထောင်စုလွှတ်တော်နာယက က ယာယီသမ္မတထံမှ ပေးပို့ထားသော နိုင်ငံတော်သမ္မတ ရာထူးနေရာ လစ်လပ်ကြောင်း သဝဏ်လွှာကို လွှတ်တော်သို့ ဖတ်ကြားတင်ပြခြင်းနှင့် မှတ်တမ်းတင်ခြင်း</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု သမ္မတမြန်မာနိုင်ငံတော်၊ နိုင်ငံတော်သမ္မတ ဦးထင်ကျော် နုတ်ထွက်သွားတဲ့အတွက် လစ်လပ်သွားတဲ့ နိုင်ငံတော်သမ္မတ ရာထူးနေရာကို ဖြည့်စွက်နိုင်ရေးဆောင်ရွက်ပေးဖို့ နိုင်ငံတော်သမ္မတရုံးရဲ့ ၂၁-၃-၂၀၁၈ ရက်စွဲပါစာအမှတ်၊ ၁၀၇/(၁)/၈/ သမ္မတရုံးဖြင့် ယာယီသမ္မတထံမှ ပြည်ထောင်စုလွှတ်တော် နာယကထံသို့ သဝဏ်လွှာ ပေးပို့ထားပါတယ်။ ယာယီသမ္မတထံမှ ပေးပို့ထားတဲ့ သဝဏ်လွှာကို ဖတ်ကြားတင်ပြပါမယ်။ ပြည်ထောင်စုသမ္မတမြန်မာနိုင်ငံတော်၊ နိုင်ငံတော်သမ္မတရုံး၊ စာအမှတ်-၁၀၇/(၁)/၈/သမ္မတရုံး၊ ရက်စွဲ၊ ၂၀၁၈ ခုနှစ်၊ မတ်လ ၂၁ ရက်၊ သို့၊ နာယက၊ ပြည်ထောင်စုလွှတ်တော်၊ အကြောင်းအရာ၊ နိုင်ငံတော်သမ္မတရာထူးလစ်လပ်သွားသဖြင့် ဖြည့်စွက်နိုင်ရေးကိစ္စ၊ (၁) နိုင်ငံတော်သမ္မတ ဦးထင်ကျော် သည် ၂၀၁၈ ခုနှစ်၊ မတ်လ ၂၁ ရက်နေ့တွင် နိုင်ငံတော်သမ္မတရာထူးမှ နုတ်ထွက်သွားပါသဖြင့် နိုင်ငံတော် သမ္မတရာထူး လစ်လပ်လျက်ရှိပါသည်။ (၂) အဆိုပါလစ်လပ်သွားသည့် နိုင်ငံတော်သမ္မတ ရာထူးနေရာတွင် ဖြည့်စွက်နိုင်ရေးအတွက် ဖွဲ့စည်းပုံအခြေခံဥပဒေပုဒ်မ ၇၃ ပုဒ်မခွဲ(ခ)ပါ ပြဋ္ဌာန်းချက်များနဲ့ ကိုက်ညီစွာ ဆောင်ရွက်ပေးနိုင်ပါရန် သဝဏ်လွှာ ပေးပို့အပ်ပါသည်။ မြင့်ဆွေ၊ ယာယီသမ္မတ ဖြစ်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အထက်ပါ ယာယီသမ္မတထံမှ ပေးပို့ ထားတဲ့ သဝဏ်လွှာကို လွှတ်တော်က မှတ်တမ်းတင်ကြောင်း ကြေညာပါတယ်။</speech>
<title>ပြည်ထောင်စုလွှတ်တော် နာယက က နိုင်ငံတော်သမ္မတနှင့် ဒုတိယသမ္မတများ ရွေးချယ်တင်မြှောက် နိုင်ရန်အတွက် ရွေးကောက်ခံ ပြည်သူ့လွှတ်တော် ကိုယ်စားလှယ်များ အစုအဖွဲ့အစည်းအဝေး စတင်ကျင်းပမည့် နေ့ရက်ကို သတ်မှတ်ကြေညာခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဖွဲ့စည်းပုံ အခြေခံဥပဒေပုဒ်မ ၇၃ ပုဒ်မခွဲ(ခ) ပြဋ္ဌာန်းချက်အရ နိုင်ငံတော်သမ္မတရာထူးနေရာ လစ်လပ်သွားတဲ့ြည်ထောင်စုလွှတ်တော် အစည်းအဝေးကျင်းပနေချိန်ဖြစ်ရင် ခုနစ်ရက်အတွင်း ဖြည့်စွက်နိုင်ရေး ဆောင်ရွက် ပေးရမှာဖြစ်ပါတယ်။ နိုင်ငံတော်သမ္မတရာထူးမှ နုတ်ထွက်သွားတဲ့ ဦးထင်ကျော်ဟာ ရွေးကောက်ခံ ပြည်သူ့လွှတ်တော် ကိုယ်စားလှယ်များအစုအဖွဲ့က ရွေးချယ်တင်မြှောက်ခဲ့တဲ့ ပုဂ္ဂိုလ်ဖြစ်ပါတယ်။ ဒါကြောင့် လစ်လပ်သွားတဲ့ နိုင်ငံတော်သမ္မတ ရာထူးနေရာ ဖြည့်စွက်နိုင်ရေးအတွက် ရွေးကောက်ခံ ပြည်သူ့လွှတ်တော်ကိုယ်စားလှယ်များ အစုအဖွဲ့က ဒုတိယသမ္မတလောင်းတစ်ဦး ရွေးချယ်တင်မြှောက်ရေး အစည်းအဝေးကို ၂၀၁၈ ခုနှစ်၊ မတ်လ ၂၃ ရက် (သောကြာနေ့)တွင် ကျင်းပပြုလုပ်ရန် သတ်မှတ် အကြောင်းကြားထားပါကြောင်း နိုင်ငံတော်သမ္မတနှင့် ဒုတိယသမ္မတများ ရွေးချယ်တင်မြှောက်ခြင်းဆိုင်ရာ နည်းဥပဒေ ၄ နဲ့အညီ ကြေညာပါတယ်။ တစ်ဆက်တည်းမှာပဲ အဆိုပါရွေးကောက်ခံ ပြည်သူ့လွှတ်တော်ကိုယ်စားလှယ်များအစုအဖွဲ့က ရွေးချယ် ပေးမယ့် ဒုတိယသမ္မတအား နိုင်ငံတော်သမ္မတ အရည်အချင်းနဲ့ ပြည့်စုံမှု ရှိ မရှိ စိစစ်နိုင်ရန် စိစစ်ရေးအဖွဲ့ ဖွဲ့စည်းရေးအတွက် လွှတ်တော်ကိုယ်စားလှယ်များ အစုအဖွဲ့အလိုက် ကိုယ်စားလှယ်တစ်ဦးစီ အမည်စာရင်းကို ၂၀၁၈ ခုနှစ်၊ မတ်လ ၂၃ ရက် နောက်ဆုံးထား တောင်းခံထားပါကြောင်း အသိပေးအပ်ပါတယ်။</speech>
</section>
<section value="Motion">
<motion>
<title>နိုင်ငံတော်သမ္မတထံမှ ပေးပို့ထားသော ကျန်းမာရေးနှင့် အားကစားဝန်ကြီးဌာန အမျိုးသားကျန်းမာရေး ဓာတ်ခွဲမှုဆိုင်ရာဌာန၊ အထွေထွေမွမ်းမံပြင်ဆင်ရန်နှင့် စွမ်းရည်မြှင့်တင်ရေးလုပ်ငန်းများ ဆောင်ရွက်ရန် အတွက် ပြင်သစ်ဖွံ့ဖြိုးတိုးတက်ရေး အေဂျင်စီထံမှ ချေးငွေ ယူရို ၂၂ သန်းနှင့် ထောက်ပံ့ငွေ ယူရို ၅သန်း ရယူလိုခြင်းကိစ္စနှင့်စပ်လျဉ်း၍ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ပြန်လည်ရှင်းလင်းဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း၊</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ ပေးပို့ထားတဲ့ ကျန်းမာရေးနှင့် အားကစားဝန်ကြီးဌာန၊ အမျိုးသားကျန်းမာရေး ဓာတ်ခွဲမှု ဆိုင်ရာဌာန၊ အထွေထွေမွမ်းမံပြင်ဆင်ရန်နဲ့ စွမ်းရည်မြှင့်တင်ရေးလုပ်ငန်းများ ဆောင်ရွက်ရန်အတွက် ပြင်သစ်ဖွံ့ဖြိုးတိုးတက်ရေး အေဂျင်စီထံမှ ချေးငွေယူရို ၂၂ သန်းနဲ့ ထောက်ပံ့ငွေ ယူရို ၅ သန်း ရယူလိုခြင်း ကိစ္စနဲ့စပ်လျဉ်းပြီး လွှတ်တော်ကိုယ်စားလှယ်များရဲ့ ဆွေးနွေးခြင်းအစီအစဉ်ကို ၁၉-၃-၂၀၁၈ ရက်က ကျင်းပ ပြုလုပ်တဲ့ ပြည်ထောင်စုလွှတ်တော် အစည်းအဝေးမှာ ဆောင်ရွက်ခဲ့ပြီးဖြစ်ပါတယ်။ ယခု လွှတ်တော်ကိုယ်စားလှယ်များရဲ့ ဆွေးနွေးချက်များနဲ့စပ်လျဉ်းပြီး ဦးစွာ ကျန်းမာရေးနှင့် အားကစားဝန်ကြီးဌာနက ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="20">ဒေါက်တာမြင့်ထွေး(ပြည်ထောင်စုဝန်ကြီး၊ ကျန်းမာရေးနှင့် အားကစားဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်များခင်ဗျာ။ ကျွန်တော်ကတော့ ကျန်းမာရေးနှင့် အားကစားဝန်ကြီးဌာန၊ ပြည်ထောင်စုဝန်ကြီး ဒေါက်တာမြင့်ထွေး ဖြစ်ပါတယ်။ ကျွန်တော့အနေနဲ့ ကျန်းမာရေးနဲ့ အားကစားဝန်ကြီးဌာန၊ အမျိုးသားဓာတ်ခွဲဆိုင်ရာဌာန အထွေထွေမွမ်းမံပြင်ဆင်ရန်နှင့် စွမ်းရည်မြှင့်တင်ခြင်းလုပ်ငန်းများကို ဆောင်ရွက်ရန်အတွက် ပြင်သစ် ဖွံ့ဖြိုးရေးအေဂျင်စီထံမှ ချေးငွေယူရို ၂၂ သန်းနဲ့ ထောက်ပံ့ငွေယူရို ၅ သန်း ကိစ္စနဲ့ပတ်သက်၍ ပြန်လည် ဖြေကြားမှာ ဖြစ်ပါတယ်။ ဒီကိစ္စနဲ့ ပတ်သက်ပြီးတော့ လွှတ်တော်ကိုယ်စားလှယ်ကြီးများ မင်းလှမဲဆန္ဒနယ် ပြည်သူ့လွှတ်တော် ကိုယ်စားလှယ်ကြီး ဒေါက်တာသန်းအောင်စိုးနဲ့ ရေကြည်မဲဆန္ဒနယ် ပြည်သူ့လွှတ်တော်ကိုယ်စားလှယ်ကြီး ဒေါက်တာစံရွှေဝင်းတို့ကလည်း ထောက်ခံပြီး ဆွေးနွေးထားပါတယ်။ ကျွန်တော်တို့အနေနဲ့ ဒီပိုက်ဆံကို ချေးသင့် မချေးသင့်ဆိုတာ အပြန်ပြန်အလှန်လှန် စဉ်းစားပါတယ်။ စဉ်းစားတဲ့အခါမှာတော့ ကျွန်တော်တို့ အနေနဲ့က ဒီအမျိုးသားဓာတ်ခွဲခန်းဟာ ကျွန်တော်တို့ရဲ့ National Reference Lab ပေါ့။ အမျိုးသားအဆင့် ဓာတ်ခွဲခန်းကြီးဖြစ်တဲ့အပြင် ကျွန်တော်တို့ ကူးစက်တတ်တဲ့ရောဂါများကို စောင့်ကြပ်ကြည့်ရှုခြင်း (Commedian Disease Service Lab) ကိစ္စရပ်များမှာလည်းကောင်း၊ ကပ်ရောဂါအသွင်ဖြစ်တဲ့ Outbreak များမှာ ဖြစ်ပေါ်သော ပိုးမွှား (Proposal Virus) ဘက်တီးရီးယားကို မှန်ကန်စွာ ်တစ်ပြေးညီ ထုတ်ဖော်ဖို့အတွက်ကို လိုတဲ့အတွက်ကြောင့်လည်းကောင်း၊ Postgraduate ဘွဲ့လွန်သင်တန်းများ၊ သင်တန်းများပေးရာ၌လည်းကောင်း၊ ကျွန်တော်တို့ မြန်မာနိုင်ငံမှာရှိသော ဓာတ်ခွဲခန်းနဲ့ပတ်သက်သော ဝန်ထမ်းများအားလုံးအား သင်တန်းများပေးရာ၌လည်းကောင်း၊ ထို့အပြင် ဒီအဆင့်မြှင့်လိုက်မယ်ဆိုလို့ရှိရင်၊ ဇီဝအဆင့်လုံခြုံမှု (Biosafety level 3) ကိုရမယ်ဆိုလို့ရှိရင် အလွန်ကူးစက်မြန်သော ရောဂါတွေ၊ Zica အစရှိသဖြင့် ဒီလိုရောဂါမျိုးကိုလည်း ကျွန်တော်တို့ နိုင်ငံမှာပင် စမ်းသပ်လို့ရပါတယ်။ အခြားနိုင်ငံကို မျက်နှာငယ်ပြီး ပြေးစရာလည်းမလိုပါဘူး။ ကိုယ့်နိုင်ငံမှာကိုယ်လုပ်လို့ရတဲ့ အချက်ကြောင့်လည်းဖြစ်ပါတယ်။ ထို့အပြင် ဒီမှာဆိုလို့ရှိရင် သုတေသနလုပ်ငန်းတွေကိုလည်း အဆင့်မြင့်သုတေသနလုပ်ငန်းတွေကို လုပ်လို့ရပါတယ်။ သုတေသနနဲ့ဆိုင်ရာသင်တန်းများကိုလည်း အများကြီးပေးလို့ရပါတယ်။ ထို့အပြင် ကျွန်တော်တို့မှာ အမျိုးသားဓာတ်ခွဲခန်း (National Policy on Leb) ဆိုတာ ကျွန်တော်တို့ လုပ်ပြီးပါပြီ။ အမျိုးသားအဆင့်ဓာတ်ခွဲခန်းဆိုင်ရာ Policy များမှာပါတဲ့အချက်များကို ဆောင်ရွက်မယ်ဆိုလို့ရှိရင်လည်း ဒီဓာတ်ခွဲခန်းကြီးဟာ အဆင့်မြင့်ဓာတ်ခွဲခန်းကြီးဖြစ်ဖို့လိုပါတယ်။ ထို့အပြင် ဒီချေးငွေနဲ့ပတ်သက်ပြီးတော့ ဓာတ်ခွဲခန်းကထွက်လာတဲ့ စွန့်ပစ်ရေ ဒီ Waste တွေကိုလည်း ကောင်းကောင်း Dispose လုပ်လို့ရပါတယ်။ ထို့အပြင် ဒီမှာ ကျွန်တော်တို့ Animal House ပေါ့။ သုတေသနလုပ်ငန်းမှာမရှိမဖြစ်တဲ့ တိရစ္ဆာန် များကိုထားတဲ့အခန်းတွေ၊ အဆောက်အဦတွေကိုလည်း ကျွန်တော်တို့ ပြင်ဆင်ဖို့အချက်တွေပါပါတယ်။ zaėmmcom mais cossos. Osobaco.cundposoộ:003:0) International Health Regulation 2005 အပြည်ပြည်ဆိုင်ရာကျန်းမာရေးနဲ့ပတ်သက်တဲ့ စည်းမျဉ်းစည်းကမ်းတွေကို လိုက်နာမယ်ဆိုလို့ရှိရင် ဓာတ်ခွဲခန်းက အဆင့်မြင့်ဓာတ်ခွဲခန်းကြီး မရှိမဖြစ် လိုအပ်လျက်ရှိပါတယ်။ o zaloe zalecossos oss ĉcţ:opgoo osobgas:cozys Good Laboratory Practice colu မှန်ကန်စွာ ကျင့်သုံးဆောင်ရွက်ဖို့အပြင် National Health ဘက်ကနေ သင်တန်းများကို အခုလည်း လောလောဆယ် အများကြီးပေးနေပါတယ်။ ရှေ့ဆက်ပြီးလည်း ယခုထက်အဆင့်မြင့်တဲ့ သင်တန်းများကို ပေးလို့ရပါတယ်။ ထို့အပြင် ကျွန်တော်တို့ မကြာခင်မှာပဲ ကျွန်တော်တို့က ဒီ ISO-051689 ဒါမျိုးကိုရဖို့ ဆိုလို့ရှိရင်လည်း ဒီဓာတ်ခွဲခန်းကြီးဟာ တော်တော်အဆင့်မြှင့်ဖို့လိုပါတယ်။ ဒီဓာတ်ခွဲခန်းကြီးအဆင့်မြှင့်မယ် ဆိုရင် ကျန်းမာရေးနှင့် အားကစားဝန်ကြီးဌာနတင် အကျိုးရှိတာမဟုတ်ပါဘူး။ နိုင်ငံအနေနဲ့လည်း အများကြီး Image ပုံရိပ်သိက္ခာလည်း အများကြီးတက်တဲ့အတွက် ကျွန်တော်တို့ ကျန်းမာရေးနဲ့ အားကစားဝန်ကြီး ဌာနကတော့ ဒီပိုက်ဆံကို ချေးယူသင့်တယ်လို့ထင်ပါတယ်။ ချေးယူတဲ့အခါမှာလည်း ၂၂ သန်းကို ချေးယူ ပြီးတော့ နောက်ထပ် ၅ သန်းကတော့ ကျွန်တော်တို့ကို Grant အနေနဲ့ အလကား ပေးမှာဖြစ်တဲ့အတွက် ချေးယူသင့်ကြောင်း လေးစားစွာ ပြည်ထောင်စုလွှတ်တော် နာယကကြီးမှတစ်ဆင့် လွှတ်တော် ကိုယ်စားလှယ် များအား တင်ပြအပ်ပါတယ်။ ကျေးဇူးတင်ပါတယ်ခင်ဗျာ။</speech>
<speech type="speaker">ဆက်လက်ပြီး စီမံကိန်းနှင့် ဘဏ္ဍာရေးဝန်ကြီးဌာန ပြန်လည်ရှင်းလင်းရန် ရှိက ရှင်းလင်းဆွေးနွေးဖို့ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့်ဘဏ္ဍာရေးဝန်ကြီးဌာန)</agency>လေးစားအပ်ပါ သောပြည်ထောင်စုလွှတ်တော် နာယက၊ ပြည်သူ့လွှတ်တော်ဥက္ကဋ္ဌနှင့် ဖိတ်ကြားထားသော ပြည်ထောင်စု အဆင့်ပုဂ္ဂိုလ်များ၊ လွှတ်တော်ကိုယ်စားလှယ်ကြီးများအားလုံး မင်္ဂလာအပေါင်းနှင့် ပြည့်စုံကြပါစေရန် ဆုတောင်းမေတ္တာ ပို့သအပ်ပါတယ်။ ကျွန်တော်ကတော့ စီမံကိန်းနဲ့ ဘဏ္ဍာရေးဝန်ကြီးဌာနမှ ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ကျွန်တော့အနေဖြင့် ပြင်သစ်ဖွံ့ဖြိုးတိုးတက်ရေးအေဂျင်စီ AFD ထံမှ ချေးငွေယူရို ၂၂ သန်းဖြင့် ဆောင်ရွက်မည့် ရန်ကုန်မြို့ရှိ အမျိုးသားကျန်းမာရေးဓာတ်ခွဲမှုဆိုင်ရာဌာန၊ အထွေထွေမွမ်းမံပြင်ဆင်ရန်နှင့် စွမ်းရည်မြှင့်တင်ရေးလုပ်ငန်းများ ဆောင်ရွက်ရေးအတွက် ချေးငွေရယူရန်ကိစ္စနှင့်ပတ်သက်၍ လွှတ်တော် ကိုယ်စားလှယ်ကြီးများရဲ့ ဆွေးနွေးချက်များအပေါ်မှာ ကျန်းမာရေးဝန်ကြီးဌာနက ရှင်းလင်းတင်ပြပြီး ဖြစ်ပါသဖြင့် စီမံကိန်းနှင့် ဘဏ္ဍာရေးဝန်ကြီးဌာနအနေဖြင့် အထူးထပ်မံဆွေးနွေးရန် မရှိပါကြောင်း တင်ပြ အပ်ပါတယ်။ ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အထက်ပါချေးယူငွေ ယူရို ၂၂ သန်းနဲ့ စပ်လျဉ်းပြီး လွှတ်တော်ရဲ့ အဆုံးအဖြတ်ရယူခြင်းကို စက်ခလုတ်အသုံးပြု၍ ဆန္ဒပြုတဲ့နည်းလမ်းနဲ့ ဆောင်ရွက်ပါ့မယ်။ ထောက်ခံဆန္ဒမဲများရင် သဘောတူအတည်ပြုပြီး ကန့်ကွက်ဆန္ဒမဲများရင် သဘော မတူကြောင်း ကြေညာမှာဖြစ်ပါတယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type="speaker">ထောက်ခံမဲ(၅၈၁)မဲ၊ ကန့်ကွက်မဲ(မရှိ)၊ ကြားနေမဲ(၁)မဲ ဖြစ်ပါတယ်။ ထောက်ခံဆန္ဒမဲများတဲ့အတွက် ကျန်းမာရေးနှင့် အားကစားဝန်ကြီးဌာန၊ အမျိုးသားကျန်းမာရေး ဓာတ်ခွဲမှုဆိုင်ရာဌာန၊ အထွေထွေမွမ်းမံပြင်ဆင်ရန်နဲ့ စွမ်းရည်မြှင့်တင်ရေးလုပ်ငန်းများ ဆောင်ရွက်ရန် အတွက် ပြင်သစ်ဖွံ့ဖြိုးတိုးတက်ရေးအေဂျင်စီထံမှ ယူရို ၂၂ သန်း ချေးယူရန်ကိစ္စကို လွှတ်တော်က သဘောတူ အတည်ပြုကြောင်း ကြေညာပါတယ်။</speech>
</motion>
<motion>
<title>နိုင်ငံတော်သမ္မတထံမှ ပေးပို့ထားသော စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ဆောက်လုပ်ရေး ဝန်ကြီးဌာနနှင့် ပို့ဆောင်ရေးနှင့် ဆက်သွယ်ရေးဝန်ကြီးဌာနတို့အတွက်ဂျပန်နိုင်ငံ အပြည်ပြည်ဆိုင်ရာ ပူးပေါင်းဆောင်ရွက်ရေး အေဂျင်စီထံမှ ဂျပန်ယန်း ၈၇.၀၉၁ ဘီလီယံ ချေးယူရန်ကိစ္စနှင့် စပ်လျဉ်း၍ သက်ဆိုင်ရာပြည်ထောင်စုအဆင့်အဖွဲ့အစည်းဝင်များက ပြန်လည်ရှင်းလင်းဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျာ။ နိုင်ငံတော် သမ္မတထံမှပေးပို့ထားတဲ့ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ဆောက်လုပ်ရေးဝန်ကြီး ဌာနနဲ့ ပို့ဆောင်ရေးနှင့် ဆက်သွယ်ရေးဝန်ကြီးဌာနတို့ရဲ့ လုပ်ငန်းစီမံကိန်းများအတွက် ဂျပန်နိုင်ငံ အပြည် ပြည်ဆိုင်ရာပူးပေါင်းဆောင်ရွက်ရေးအေဂျင်စီထံမှ ဂျပန်ယန်း ၈၇.၀၉၁ ဘီလီယံ ချေးယူရန်ကိစ္စနဲ့စပ်လျဉ်းပြီး လွှတ်တော်ကိုယ်စားလှယ်များရဲ့ ဆွေးနွေးခြင်းအစီအစဉ်ကို ၂၀-၃-၂၀၁၈ ရက်က ကျင်းပပြုလုပ်တဲ့ ပြည်ထောင်စုလွှတ်တော် အစည်းအဝေးမှာ ဆောင်ရွက်ခဲ့ပြီး ဖြစ်ပါတယ်။ ယခု လွှတ်တော်ကိုယ်စားလှယ်များရဲ့ ဆွေးနွေးချက်များနဲ့စပ်လျဉ်းပြီး ဦးစွာ စိုက်ပျိုးရေး၊ မေးမြူရေးနှင့် ဆည်မြောင်းဝန်ကြီးက ပြန်လည်ရှင်းလင်းဆေး</speech>
<speech><agency id="40">ဒေါက်တာအောင်သူ(ပြည်ထောင်စုဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီး ဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်များ၊ ပြည်ထောင်စုအဖွဲ့အစည်းဝင်ပုဂ္ဂိုလ်များ အားလုံးမင်္ဂလာပါလို့ ဦးစွာပထမ နှုတ်ခွန်းဆက်သအပ်ပါတယ်။ ကျွန်တော်ကတော့ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန ပြည်ထောင်စုဝန်ကြီး ဒေါက်တာ အောင်သူဖြစ်ပါတယ်။ ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး (၁၇)ရက်မြောက်နေ့ အစီအစဉ်မှာ ဂျပန်နိုင်ငံ အပြည်ပြည်ဆိုင်ရာပူးပေါင်းဆောင်ရွက်ရေးအေဂျင်စီထံမှ ဂျပန်ယန်း ဘီလီယံ ၃၀.၄၆၉ ချေးယူပြီးတော့ စိုက်ပျိုးရေးဝင်ငွေ တိုးတက်ရေးစီမံကိန်း အကောင်အထည်ဖော် ဆောင်ရွက် ခွင့်ပြုပါရန် အဆိုပြု တင်ပြခဲ့ခြင်းအပေါ်မှာ လွှတ်တော်ကိုယ်စားလှယ်ကြီးများရဲ့ ထောက်ခံဆွေးနွေးမှုများ၊ ထောက်ပြအကြံပြုချက်များနှင့်စပ်လျဉ်းပြီး မိမိအနေနဲ့ ပြန်လည်ရှင်းလင်း ဆွေးနွေးတင်ပြသွားမှာ ဖြစ်ပါတယ်။ နာယကကြီးခင်ဗျား။ ပထမဦးဆုံးအနေနဲ့ M E ကိစ္စနဲ့ပတ်သက်ပြီးတော့ ရှင်းလင်းတင်ပြမှာ ဖြစ်ပါတယ်။ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနအနေနဲ့ နိုင်ငံခြားချေးငွေဆိုင်ရာ စီမံကိန်းအထောက်အပံ့များကို အကောင်အထည်ဖော် ဆောင်ရွက်တဲ့နေရာမှာ အဆိုပါစီမံကိန်းများအတွက် နှစ်အလိုက် အကောင်အထည်ဖော်ဆောင်ရွက်မည့် စီမံကိန်းလုပ်ငန်းများကို ဆွေးနွေးအတည်ပြုခြင်း၊ စီမံကိန်းဆောင်ရွက်မှုများ ရည်မှန်းချက်နှင့် ကိုက်ညီမှုရှိ မရှိ၊ လျာထားဘတ်ဂျက်နှင့် အမှန်တကယ် သုံးစွဲမှုများ မှန်ကန်မှု ရှိ မရှိ စသည်တို့ကို စိစစ်ခြင်း၊ စီမံကိန်းအကောင်အထည်ဖော်တဲ့နေရာမှာ တွေ့ကြုံ ရတဲ့ အခက်အခဲများကို အကြံပြု ဖြေရှင်းပေးခြင်းနှင့် စီမံကိန်းရဲ့ ဖြစ်ပေါ်တိုးတက်မှုလမ်းကြောင်းမှန်ကို ရောက်ရှိစေရေးအတွက် ထိန်းကျောင်းပေးမှုများကို ဆောင်ရွက်နိုင်ဖို့ရာအတွက် အမျိုးသားအဆင့် စီမံကိန်း :c30s €omdoos odos (National Project Steering Committee)of goos:18:coş Gaosgos ခဲ့တာဖြစ်ပါတယ်။ အဆိုပါအမျိုးသားအဆင့် စီမံကိန်းဦးဆောင်ကော်မတီရဲ့ ကြီးကြပ်မှုနဲ့ စီမံကိန်းလုပ်ငန်း များကို အကောင်အထည်ဖော်တဲ့နေရာမှာ အဆင်ပြေချောမွေ့စွာ တာဝန်ယူဆောင်ရွက်နိုင်ရန်အတွက် ယင်း၏ အောက်မှာ စာရင်းအင်းနှင့် ချေးငွေထုတ်ယူမှုကြီးကြပ်ရေးဆိုင်ရာ လုပ်ငန်းကော်မတီ၊ စောင့်ကြည့်အကဲဖြတ် စစ်ဆေးမှုဆိုင်ရာလုပ်ငန်းကော်မတီ၊ စီမံကိန်းစီမံခန့်ခွဲမှုယူနစ် စသည်ဖြင့် ကော်မတီအဆင့်ဆင့်ကိုဖွဲ့စည်းပြီး အကောင်အထည်ဖော် ဆောင်ရွက်လျက်ရှိပါတယ်။ အဆိုပါဖွဲ့စည်းထားတဲ့ အမျိုးသားအဆင့် စီမံကိန်းဦးဆောင်ကော်မတီမှာ ပြည်ထောင်စု ဒုတိယ ဝန်ကြီးကို ဥက္ကဋ္ဌအဖြစ်နဲ့ ဦးဆောင်စေပြီး တိုင်းဒေသကြီးအစိုးရအဖွဲ့ဝင်များ၊ အမြဲတမ်းအတွင်းဝန်များ၊ စီမံကိန်းအကောင်အထည်ဖော်ဆောင်ရွက်မည့် ဌာနများမှအကြီးအကဲများနှင့် ဆက်စပ်ဝန်ကြီးဌာနများမှ ကိုယ်စားလှယ်များနှင့် စီမံကိန်းဒါရိုက်တာတို့ဖြင့် ပါဝင်ဖွဲ့စည်းထားခြင်းပဲ ဖြစ်ပါတယ်။ ယခုဆောင်ရွက်မယ့် စိုက်ပျိုးရေးဝင်ငွေ တိုးတက်ရေးစီမံကိန်းဟာ အမျိုးသားအဆင့်စီမံကိန်း ဦးဆောင်ကော်မတီအပါအဝင် ကော်မတီအဆင့်ဆင့်ကို အလားတူဖွဲ့စည်းပြီး စနစ်တကျ ဆောင်ရွက်သွားကြောင်း ဦးစွာတင်ပြလိုပါတယ်။ ဒါ့အပြင် စီမံကိန်းကို အကောင်အထည်ဖော် ဆောင်ရွက်တဲ့နေရာမှာ စီမံကိန်းအကောင်အထည် ဖော်မယ့် နှစ်များအလိုက် ထိရောက်စွာဆောင်ရွက်နိုင်မှု ရှိ မရှိကို စောင့်ကြည့်အကဲဖြတ်ခြင်းနဲ့ စစ်ဆေးခြင်း လုပ်ငန်းတွေဖြစ်တဲ့ Monitoring Evaluation ကို အလေးပေး ဆောင်ရွက်သွားမှာပဲ ဖြစ်ပါတယ်။ ထိုသို့ ဆောင်ရွက်တဲ့နေရာမှာ ပြည်တွင်းပြည်ပမှ M E ကျွမ်းကျင်သူများကို ငှားရမ်းဆောင်ရွက်ရန် စီမံဆောင်ရွက်ထားရှိပြီးလည်း ဖြစ်ပါတယ်။ M E ကျွမ်းကျင်သူတွေရဲ့ စိစစ်သုံးသပ်ပြီးတော့ ရရှိတဲ့ အချက်တွေကို အမျိုးသားအဆင့်စီမံကိန်းဦးဆောင်ကော်မတီကို ပုံမှန်အစီရင်ခံ တင်ပြခြင်းသာမက မိမိတို့ရဲ့ ဝန်ကြီးဌာနအနေနဲ့လည်း စောင့်ကြည့်အကဲဖြတ် စစ်ဆေးတဲ့အဖွဲ့ဖြင့်လည်း ပုံမှန်စစ်ဆေးပြီး ချေးငွေဖြင့် ဆောင်ရွက်တဲ့ စီမံကိန်းကြီးများ၏ ရည်မှန်းချက်ပြည့်မီရန်နှင့် ချေးငွေရဲ့ ထိရောက်စွာ အကျိုးအရှိဆုံး အသုံးပြုနိုင်စေရေးကို စီမံဆောင်ရွက်သွားမှာပဲ ဖြစ်ပါတယ်။ နာယကကြီးခင်ဗျား။ စီမံကိန်းဆိုင်ရာ ဲ့ပတ်သက်ပြီးတော့ ဆက်လက်တင်ပြသွားမှာ ဖြစ်ပါတယ်။ စီမံကိန်းဆိုင်ရာလုပ်ငန်းများမှာ ၂၀၁၈-၂၀၁၉ ခုနှစ်မှ ၂၀၂၃-၂၀၂၄ ခုနှစ်အထိ ၆ နှစ် အတွင်းမှာ အကောင်အထည်ဖော် ဆောင်ရွက်သွားမှာဖြစ်ပါတယ်။ သို့ပေမယ့်လည်းပဲ စီမံကိန်းလုပ်ငန်း များကို ဆောင်ရွက်ပြီးစီးပြီးဖြစ်သော်လည်း ကျေးလက်လမ်းတံတားအပါအဝင် အဆောက်အဦများ တည်ဆောက်ပြုပြင်ခဲ့တဲ့ လုပ်ငန်းများအတွက် တည်ဆောက်ဆဲကာလတွင် စဉ်ဆက်မပြတ် စစ်ဆေးခြင်း အပြင် တည်ဆောက်ပြီးတဲ့ တစ်နှစ်ကြာတဲ့အခါမှာ အရည်အသွေးကို ထပ်မံစစ်ဆေးခြင်းတို့ကို အရည်အသွေး စစ်ဆေးမည့် အတိုင်ပင်ခံအဖွဲ့မှ စစ်ဆေးအတည်ပြုပြီးမှသာ စီမံကိန်းပြီးစီးကြောင်း အစီရင်ခံစာကို တင်ပြ စေမည်ဖြစ်ပါတယ်။ ထိုကဲ့သို့တင်ပြပြီးမှသာ အရည်အသွေးစစ်ဆေးတဲ့ အတိုင်ပင်ခံစရိတ်ကို ၂၀၂၅-၂၀၂၆ ဘဏ္ဍာရေးနှစ်မှာ နောက်ဆုံးအရစ်ကို ပေးချေသွားမှာဖြစ်ပါတယ်။ ဒါကြောင့်မို့လို့ ရန်ပုံငွေသုံးစွဲမှု အခြေ အနေအရ စီမံကိန်းလုပ်ငန်းကို ၆ နှစ်နဲ့ အကောင်အထည်ဖော် ဆောင်ရွက်တာဖြစ်ပေမယ့်လည်း စောင့်ကြည့် ကာလ၊ ဘဏ္ဍာငွေစာရင်းရှင်းတဲ့ကာလ နောက် နှစ်နှစ်ကိုထည့်ပေါင်းပြီး ၂၀၁၈-၂၀၁၉ ခုနှစ်မှ ၂၀၂၅-၂၀၂၆ ခုနှစ်အထိ ၈ နှစ်ဟု ဖော်ပြခဲ့ခြင်းပဲ ဖြစ်ပါတယ်။ ချေးငွေပေးဆပ်ရန် ကာလအနေနဲ့ကတော့ စီမံကိန်း ချေးငွေပမာဏမှာ ဂျပန်ယန်း ဘီလီယံ ၃၀.၄၆၉ သန်း ဖြစ်ပါတယ်။ ဆိုင်းငံ့ကာလ ၁၀ နှစ် အပါအဝင် ချေးငွေကာလ စုစုပေါင်း ၄၀ နှစ် ဖြစ်ပါတယ်။ အတိုးနှုန်းမှာ ၀.၀၁ ရာခိုင်နှုန်းဖြစ်ပြီး နှစ်စဉ်ဖေဖော်ဝါရီလ နှင့် ဩဂုတ်လများမှာ ၁ နှစ်လျှင် နှစ်ကြိမ်ဖြင့် ချေးငွေဆပ်ရမှာဖြစ်ပါတယ်။ ဆိုင်းငံ့ကာလမှာ အမှန်ချေးယူငွေ အပေါ်မှာ ကျသင့်တဲ့အတိုးနှုန်းကိုသာ ပေးဆပ်ရမှာဖြစ်ပါတယ်။ နာယကကြီးခင်ဗျား။ စီမံကိန်းမှာအသုံးပြုတဲ့ စက်ယန္တရားများ ဝယ်ယူရန်လျာထားတဲ့နေရာမှာ လယ်ယာသုံးစက်ကိရိယာ စမ်းသပ်စစ်ဆေးရေးဗဟိုဌာနအတွက် စက်ပစ္စည်း ၁၄ မျိုး၊ စက်မှုလယ်ယာ စခန်း ၅ ခုအတွက် ပြင်ဆင်ရေးအလုပ်ရုံသုံး စက်ပစ္စည်းကိရိယာ ၄၃ မျိုး၊ စနစ်တကျလယ်ယာမြေ ဖော်ထုတ်ခြင်း လုပ်ငန်းများမှာ အသုံးပြုဖို့ရာအတွက် လိုအပ်တဲ့စက်ယန္တရား ၁၅ မျိုး၊ မျိုးစေ့ခြံများကို အဆင့်မြှင့်တင်တဲ့ လုပ်ငန်းများမှာ အသုံးပြုရန်အတွက် မျိုးစေ့သန့်စင်စက်များ အပါအဝင် စက်ပစ္စည်း ၂၈ မျိုး၊ ဆည်ရေသောက်စနစ် ပြုပြင်ခြင်းလုပ်ငန်းများမှာ အသုံးပြုဖို့ရာအတွက် သောင်တူးစက်အပါအဝင် စက်ယန္တရား ၁၁ မျိုး ပါဝင်ပါတယ်။ စီမံကိန်းကို သတ်မှတ်ကာလအတွင်း ီးစီးနိုင်ရေးအတွက် ဌာနမှာရှိတဲ့ မြေတူးစက် (အကြီးအသေး)၊ မြေထိုးစက်၊ မြေသယ်ယာဉ်များနှင့် ယခုထပ်မံဖြည့်တင်းမည့် စက်ယန္တရားများနှင့် ပေါင်းစပ်ဆောင်ရွက်သွားမှာ ဖြစ်ပါတယ်။ စီမံကိန်းပြီးဆုံးပါကလည်း ဝယ်ယူခဲ့တဲ့ စက်ယန္တရားများ၊ ထွန်စက်ကြီးများဖြင့် စီမံကိန်းဒေသကိုအခြေပြုပြီး တောင်သူများရဲ့ ထွန်ယက်ရေး ဝန်ဆောင်မှု ဆောင်ရွက်ပေးခြင်းနဲ့ ပြင်ဆင်ထိန်းသိမ်းရေးလုပ်ငန်းများမှာ ဆက်လက်အသုံးပြုသွားမှာ ဖြစ်ပါတယ်။ နာယကကြီးခင်ဗျား။ စီမံကိန်းရဲ့ ရန်ပုံငွေ ဂျပန်ယန်း ဘီလီယံ ၃၀.၄၆၉ မှာ အပိုဆောင်းရန်ပုံငွေ (ocom:csê:8991c woodcocon 3320:08 osąp: Price Escalation and Physical Contingency) ပမာဏ ဂျပန်ယန်းသန်း ၇,၀၉၃၊ ဘီလီယံအားဖြင့် ၇.၀၉၃ နဲ့ပတ်သက်ပြီးတော့ ရှင်းပြမှာဖြစ်ပါတယ်။ စီမံကိန်းစုစုပေါင်းရန်ပုံငွေရဲ့ ၎င်းဟာပမာဏအားဖြင့် ၂၃ ရာခိုင်နှုန်း ဖြစ်ပေါ်ရခြင်းရဲ့ အကြောင်းကတော့ ဂျပန်ယန်းနှင့် မြန်မာကျပ်ငွေ နှစ်မျိုးစလုံးရဲ့ ၂၀၁ရ ခုနှစ်တွင်ရှိသည့် ငွေကြေးဖောင်းပွမှုနှုန်းကို အခြေ ခံပြီး ဂျပန်ယန်းငွေရဲ့ နှစ်စဉ်ဖောင်းပွနှုန်းကို ၁.ရ ရာခိုင်နှုန်းဖြင့်လည်းကောင်း၊ မြန်မာကျပ်ငွေ၏ နှစ်စဉ် ဖောင်းပွနှုန်းကို ၇.၀ ရာခိုင်နှုန်းဖြင့်လည်းကောင်း နှစ်စဉ် နှစ်ထပ်တိုး (Compound Interest)ပုံစံနှင့် စီမံကိန်းပြီးဆုံးမယ့် နှစ်အထိ တွက်ချက်ထားခြင်း ဖြစ်ပါတယ်။ အလားတူပင် မမျှော်လင့်တဲ့အသုံးစရိတ် တွက်ချက်ရာမှာလည်းပဲ နှစ်အလိုက် အခြေခံကုန်ကျစရိတ်နှင့် ငွေကြေးဖောင်းပွနှုန်းများ အပါအဝင် စုစုပေါင်းရဲ့ ၅ ရာခိုင်နှုန်းဖြင့် လျာထားတွက်ချက်ထားခြင်းပဲ ဖြစ်ပါတယ်။ သို့ရာတွင် စီမံကိန်းဆောင်ရွက် နေစဉ်ကာလတစ်လျှောက်မှာ ငွေကြေးဖောင်းပွနှုန်းများ ခန့်မှန်းတွက်ချက်မှုထက် လျော့နည်းမည်ဆိုပါက အပိုဆောင်းရန်ပုံငွေပမာဏ လျော့နည်းသွားမှာဖြစ်ပြီး ချေးငွေအားလည်း လျော့နည်းထုတ်ယူ သုံးစွဲသွားမှာ ဖြစ်ပါတယ်။ နာယကကြီးခင်ဗျား။ ယခုကဲ့သို့စီမံကိန်းကို ဆောင်ရွက်ခြင်းအားဖြင့် စီမံကိန်းဆောင်ရွက်မယ့် ဒေသမှာရှိတဲ့ အကျိုးပြုဆည်ရေသောက်ဧရိယာ တိုးတက်လာနိုင်မှုမှာ လက်ရှိမိုးစပါး စိုက်ဧကပေါင်း ၄၈၅,၀၀၀ ကနေပြီးတော့ ၄၉၃,၀၀၀ ဧကအထိ ဧက ၈,၀၀၀ တိုးမြှင့်စိုက်ပျိုးလာနိုင်မှာ ဖြစ်ပါတယ်။ အလားတူ မိုးစပါးအပြီး နွေစပါးစိုက်ပျိုးပါကလည်း လက်ရှိနွေစပါး ၂၈၆,၀၀၀ ဧကမှ ၃၉၁,၀၀၀ ဧကအထိ ၁၀၅,၀၀၀ ဧက၊ ရာခိုင်နှုန်းအားဖြင့် ၂၁ ရာခိုင်နှုန်း တိုးမြှင့်စိုက်ပျိုးလာနိုင်မှာ ဖြစ်ပါတယ်။ အကယ်၍ မိုးစပါး အပြီးမှာ နွေစပါးနှင့် ပဲမျိုးစုံ၊ နှမ်းတို့ကို သုံးသီးစားစိုက်ပျိုးပါက လက်ရှိသီးထပ် နွေစပါး ၂၈၆,၀၀၀ ဧကသာ ရှိသော်လည်းပဲ စုစုပေါင်းဧကဟာ ၄၉၃,၀၀၀ ဧကအထိနဲ့ စုစုပေါင်း ၂၀၇,၀၀၀ ဧက၊ ၄၂ ရာခိုင်နှုန်းအထိ တိုးမြှင့်စိုက်ပျိုးလာနိုင်မှာဖြစ်ပါတယ်။ သို့ဖြစ်တဲ့အတွက် အကျိုးပြု ဆည်ရေသောက် ဧရိယာကို ပိုမိုတိုးတက် အသုံးချလာနိုင်မှာ ဖြစ်ပါတယ်။ သီးနှံအထွက်နှုန်းများအနေနဲ့လည်း ဒေသစပါးမျိုးများဖြစ်တဲ့ ရွှေဘိုပေါ်ဆန်းမွှေးရဲ့ အထွက်နှုန်းကို လက်ရှိ တစ်ဧကမှာ ၅၆ တင်းထွက်ရှိရာကနေပြီးတော့ ၆၉ တင်းအထိ ထွက်မှာ မျှော်မှန်းတဲ့အတွက် ၁၃ တင်း၊ ၂၀ ရာခိုင်နှုန်းတိတိ တိုးထွက်မယ်လို့ မျှော်မှန်းပါတယ်။ ဧရာမင်းစပါး၏ အထွက်နှုန်းမှာ တစ်ဧက ၅၅ တင်းမှ ၈၂ တင်းထိ၊ ၂ရ တင်း၊ ၄၉ ရာခိုင်နှုန်း တိုးထွက်မယ်လို့ မျှော်မှန်းပါတယ်။ ရွှေသွယ်ရင်စပါးရဲ့ အထွက်နှုန်းမှာ တစ်ဧကလျှင် ရရ တင်းမှ ၈ရ တင်းထိ ၁၀ တင်းဖြင့် ၁၂ ရာခိုင်နှုန်း တိုးမြင့်လာမှာ ဖြစ်တယ်လို့ မျှော်မှန်းပါတယ်။ အလားတူ ပဲတီစိမ်းအနေဖြင့်လည်း လက်ရှိတစ်ဧကမှာ အထွက်နှုန်း ၁၃ တင်းမှ တင်း ၂၀ အထိ ရ တင်း၊ ရာခိုင်နှုန်းအားဖြင့် ၅၃ ရာခိုင်နှုန်း တိုးမြင့်လာမှာ ဖြစ်ပါတယ်။ သီးနှံ အထွက်နှုန်း တိုးတက်ခြင်းဖြင့်လည်းကောင်း၊ လမ်းပန်းဆက်သွယ်ရေး လွယ်ကူလျင်မြန်ချောမွေ့စေခြင်း ဖြင့်လည်းကောင်း တောင်သူမိသားစု တစ်စုအလိုက် ဝင်ငွေကျပ် ၁.၃ သန်းမှ ၁.၈ သန်းကျပ်အထိ တိုးတက် လာနိုင်မည်လို့ ခန့်မှန်းတွက်ချက်ရရှိပါတယ်။ ဒါ့အပြင် မျိုးကောင်းမျိုးသန့် မျိုးစေ့ထုတ်လုပ်ဖြန့်ဖြူးမှုအနေနဲ့လည်း လက်ရှိ ၄၅ ရာခိုင်နှုန်းမှ ၆၀ ရာခိုင်နှုန်းအထိ တိုးမြင့်သွားမှာဖြစ်တဲ့အတွက် ၁၅ ရာခိုင်နှုန်း တိုးမြှင့်ထုတ်လုပ် ဖြန့်ဖြူးပေးနိုင်မှာ ဖြစ်ပါတယ်။ ထိုကဲ့သို့ မျိုးကောင်းမျိုးသန့်ဖြန့်ဖြူးခြင်း၊ သွင်းအားစုများပံ့ပိုးပေးခြင်း၊ နည်းပညာအကူအညီ ပေးခြင်း၊ လယ်ယာသုံးစက်ကိရိယာများကို ဖြည့်တင်းပေးခြင်း၊ ဆည်ရေကိုထိရောက်စွာ အသုံးပြုနိုင်စေ ခြင်းနှင့် လမ်းပန်းဆက်သွယ်ရေး လျင်မြန်ချောမွေ့စေခြင်းတို့ကြောင့် စီမံကိန်းပြီးဆုံးပါက ငွေကြေးပြန်လည် ရရှိမှုနှုန်းဖြစ်တဲ့ IRR ဟာ ၁၈.၆ ရာခိုင်နှုန်းအထိ ရရှိမှာဖြစ်ပါကြောင်း ဖော်ပြအပ်ပါတယ်။ ဝန်ကြီးဌာနအနေနဲ့ ၂၀၁၇-၂၀၁၈ ဘဏ္ဍာရေးနှစ်မှာ စုစုပေါင်းငွေလုံးငွေရင်းအသုံးစရိတ် ၁,၀၆၉.၄၄၁ ဘီလီယံကျပ်မှာ ကြွေးမြီဆိုင်ရာ အသုံးစရိတ်ဟာ ၉၃.၄၄၂ ဘီလီယံကျပ် ဖြစ်တဲ့အတွက် ကြွေးမြီဆိုင်ရာ အသုံးစရိတ်မှာ စုစုပေါင်းအသုံးစရိတ်ရဲ့ ၈.၇၄ ရာခိုင်နှုန်းသာ ပါဝင်ပါကြောင်းနှင့် ဂျပန်နိုင်ငံ အပြည်ပြည် ဆိုင်ရာ ပူးပေါင်းဆောင်ရွက်ရေးအေဂျင်စီမှ ဂျပန်ယန်း ၃၀.၄၆၉ ဘီလီယံချေးယူ၍ စိုက်ပျိုးရေးဝင်ငွေ တိုးတက်ရေးစီမံကိန်းကို မိမိရဲ့ ဝန်ကြီးဌာနမှ စနစ်တကျတာဝန်ယူ ကြီးကြပ်အကောင်အထည်ဖော် ဆောင်ရွက်သွားမှာဖြစ်ကြောင်း လေးစားစွာဖြင့် တင်ပြအပ်ပါတယ်။ အားလုံးကို အထူးကျေးဇူးတင်ရှိ ပါတယ်။</speech>
<speech type="speaker">ဆက်လက်ပြီး ဆောက်လုပ်ရေးဝန်ကြီးဌာန ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="14">ဦးကျော်လင်း(ဒုတိယဝန်ကြီး၊ ဆောက်လုပ်ရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယက၊ ပြည်ထောင်စုလွှတ်တော် ကိုယ်စားလှယ်များ၊ ဖိတ်ကြားထားသော ဧည့်သည်တော်များအားလုံး မင်္ဂလာအပေါင်းနှင့် ပြည့်စုံကြပါစေလို့ ဆုမွန်ကောင်းတောင်းရင်း နှုတ်ခွန်းဆက်သ အပ်ပါတယ်။ ကျွန်တော်ကတော့ ဆောက်လုပ်ရေးဝန်ကြီးဌာန၊ ဒုတိယဝန်ကြီး ဦးကျော်လင်း ဖြစ်ပါတယ်။ ကျွန်တော့အနေဖြင့် စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ဆောက်လုပ်ရေးဝန်ကြီးဌာန၊ ပို့ဆောင်ရေးနှင့် ဆက်သွယ်ရေးဝန်ကြီးဌာနတို့အတွက် ဂျပန်နိုင်ငံ အပြည်ပြည်ဆိုင်ရာပူးပေါင်းဆောင်ရွက်ရေး အေဂျင်စီထံမှ ဂျပန်ယန်း ၈၇.၀၉၁ ဘီလီယံ ချေးယူရေးကိစ္စနဲ့ပတ်သက်၍ ဒုတိယအကြိမ် ပြည်ထောင်စု လွှတ်တော်၊ သတ္တမပုံမှန် အစည်းအဝေး (၁၇)ရက်မြောက်နေ့မှာ လွှတ်တော်ကိုယ်စားလှယ်များမှ အကြံပြု ဆွေးနွေးသွားခဲ့ခြင်းအပေါ် ပြန်လည်ရှင်းလင်း တင်ပြသွားမှာဖြစ်ပါတယ်။ လေးစားအပ်ပါသော နာယကကြီးခင်ဗျာ။ ချေးငွေရယူဆောင်ရွက်မယ့် ဝန်ကြီးဌာန ၃ ခုရဲ့ စီမံကိန်း လုပ်ငန်းများအပေါ် အပြုသဘောဆောင်၍ ဆွေးနွေးအကြံပြုခဲ့ကြတဲ့အတွက် ကျေးဇူးတင်ရှိပါကြောင်း ဦးစွာပြောကြားလိုပါတယ်။ ယခုဆောင်ရွက်တဲ့ စီမံကိန်းဟာ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီး ဌာနမှ Focal Ministry အဖြစ်ဆောင်ရွက်မည့် စစ်ကိုင်းတိုင်းဒေသကြီး၊ ရွှေဘိုခရိုင်၊ ကန့်ဘလူခရိုင်နှင့် မုံရွာခရိုင်အတွင်းရှိ မြို့နယ် ၁၀ မြို့နယ်တို့တွင် စိုက်ပျိုးရေးဝင်ငွေ တိုးတက်ရရှိရေးစီမံကိန်း (Agricultural Income Improvement Project)ဖြစ်ပြီး စီမံကိန်းဧရိယာအတွင်းရှိ ကျေးလက်ထုတ်ကုန်များကို ဈေးကွက်အတွင်းသို့ လွယ်ကူလျင်မြန်စွာ ရောက်ရှိနိုင်ရေးနဲ့ ကျေးလက်နေပြည်သူများရဲ့ လူမှုဘဝ၊ စီးပွားဘဝ ဖွံ့ဖြိုးတိုးတက်စေရေးတို့အတွက် ဆောက်လုပ်ရေးဝန်ကြီးဌာနမှ စီမံကိန်း၏ အစိတ်အပိုင်းတစ်ခုအနေနဲ့ ကျေးလက်လမ်းတံတားများ အဆင့်မြှင့်တင်ခြင်းလုပ်ငန်းများကို ပါဝင်ဆောင်ရွက်သွားမှာဖြစ်ပါတယ်။ ဆောင်ရွက်သွားမယ့် လမ်းအခြေအနေများမှာ ကျောက်ချောလမ်း ၅၁.၉၈ ကီလိုမီတာအား ကတ္တရာလမ်း အဆင့်သို့လည်းကောင်း၊ မြေသားလမ်း ၆၀၇.၃၂ ကီလိုမီတာအား ကျောက်ချောလမ်းအဆင့်သို့လည်းကောင်း လမ်းအဆင့်မြှင့်တင် ဆောင်ရွက်သွားမှာဖြစ်ပြီး၊ ကျေးလက်တံတား ၄၂ စင်း၊ စုစုပေါင်း ပေအရှည် ၃,၅၇၀ ပေ အား သံကူကွန်ကရစ် တံတားများအဖြစ်သို့ ပြန်လည်ပြုပြင် တည်ဆောက်ပေးသွားမှာဖြစ်ပါတယ်။ စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာနအနေနဲ့ ဆောက်လုပ်ရေးဝန်ကြီးဌာနတို့မှ အသုံးပြုမည့်ချေးငွေ ဂျပန်ယန်း ၃၀.၄၆၉ ဘီလီယံအနက်မှ ဆောက်လုပ်ရေးဝန်ကြီးဌာနအနေဖြင့် ဂျပန်ယန်း ၄.၈၃၄ ဘီလီယံ ကို အသုံးပြုသွားမှာဖြစ်ပြီး စီမံကိန်းအရ ကျေးလက်လမ်းတံတားများ အဆင့်မြှင့်တင် ဆောင်ရွက် ခြင်းဖြင့် ကျေးရွာပေါင်း ၁၆၂ ရွာမှ အိမ်ခြေပေါင်း ၃၂,၆၇၀၊ လူဦးရေ ၁၅၀,၀၀၀ ခန့်ကို အကျိုးပြုမှာ ဖြစ်ပါတယ်။ လေးစားအပ်ပါသော နာယကကြီးခင်ဗျာ။ စီမံကိန်းများ ဆောင်ရွက်ရာတွင် ပွင့်လင်းမြင်သာမှု ရှိစေဖို့နဲ့ ရေရှည်ခိုင်ခံ့ ကောင်းမွန်စေဖို့အတွက် JICA ရဲ့ အကူအညီနဲ့ နိုင်ငံတကာနည်းပညာ၊ အကြံပေး ပညာရှင်များ ငှားရမ်းဆောင်ရွက်သွားမှာဖြစ်ပြီး လမ်းတံတားများအတွက် ဒီဇိုင်းတွက်ချက်ပုံစံထုတ်ခြင်း၊ တင်ဒါခေါ်ယူခြင်းနှင့် အရည်အသွေးဆိုင်ရာ ကြီးကြပ်ခြင်းများကို အဆိုပါငှားရမ်းမည့် နည်းပညာအကြံပေး ပညာရှင်များမှ ကြီးကြပ်ဆောင်ရွက်စေသွားမှာဖြစ်ပါကြောင်း တင်ပြလိုပါတယ်။ ဒါ့အပြင် ကိုယ်စားလှယ်တော် ကြီးများ၏ ဆွေးနွေးချက်များထဲမှာ အကြံပြုသွားခဲ့တဲ့ လုပ်ငန်းများနေရာထပ်ခြင်းမျိုး မဖြစ်စေဖို့အတွက် စိုက်ပျိုးလယ်ယာများအတွင်းမှာရှိတဲ့ ကုန်ထုတ်လမ်းများနဲ့ ဆည်မြောင်းတာပေါင်များအပေါ်မှာ ဖြတ်သန်း ဖောက်လုပ်မယ့်လမ်းများကို စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနကသာ တာဝန်ယူ ဆောင်ရွက်သွားစေမှာဖြစ်ပြီးတော့ ဆောက်လုပ်ရေးဝန်ကြီးဌာန၊ ကျေးလက်လမ်းဖွံ့ဖြိုးရေးဦးစီးဌာန အနေနဲ့ကတော့ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနမှ ဆောင်ရွက်မည့် ကုန်ထုတ်လမ်း များနှင့် ဆက်စပ်လာတဲ့ ကျေးလက်လမ်းများကိုသာ တာဝန်ယူဆောင်ရွက်သွားမှာ ဖြစ်ကြောင်းကိုလည်း တစ်ပါတည်း ရှင်းလင်းတင်ပြလိုပါတယ်။ စီမံကိန်းလုပ်ငန်း ဆောင်ရွက်ရာတွင် လုပ်ငန်းတည်နေရာနှင့် လုပ်ငန်းအလိုက် စီမံကိန်းဆိုင်ရာ အချက်အလက်များကို ဆိုင်းဘုတ်များတွင် ဖော်ပြပြီး ပွင့်လင်းမြင်သာ စွာဖြင့် ဒေသခံပြည်သူလူထုသိရှိအောင် ဆောင်ရွက်သွားမှာ ဖြစ်ပါတယ်။ လုပ်ငန်းဆောင်ရွက်မှုနှင့် လုပ်ငန်း ပြီးစီးမှုအားလုံးကိုလည်း နိုင်ငံတကာနည်းပညာ အကြံပေးပညာရှင်များမှ စနစ်တကျ စစ်ဆေးပြီးမှသာ လုပ်ငန်းတန်ဖိုးကျသင့်ငွေများ ပေးချေခြင်းကို ဆောင်ရွက်သွားမှာဖြစ်ပါတယ်။ ဆောင်ရွက်မယ့် နည်းလမ်း အနေနဲ့လည်း စီမံကိန်းလုပ်ငန်းများကို ဝန်ကြီးဌာနမှ ကိုယ်တိုင်ဆောင်ရွက်မှာမဟုတ်ဘဲ JICA ရဲ့ Procurement Guide Line များနဲ့အညီ လုပ်ငန်းတင်ဒါစနစ်ဖြင့် စနစ်တကျရွေးချယ် ဆောင်ရွက်သွားမှာ ဖြစ်တဲ့အတွက် အမည်ပျက်စာရင်းဝင်ကုမ္ပဏီများမှ မသမာတဲ့နည်းလမ်းတွေအသုံးပြု၍ လုပ်ငန်းဝင်ရောက် ရယူခြင်းမျိုးနဲ့ အမှန်တကယ် လုပ်ငန်းဆောင်ရွက်မှုမပြုဘဲ တစ်ဆင့်ခံရောင်းချမည့် ကုမ္ပဏီများမှ ဝင်ရောက် ယှဉ်ပြိုင်ရယူခြင်းမျိုးကို ကာကွယ်နိုင်မှာ ဖြစ်ပါတယ်။ ဒီလိုနည်းလမ်းကို အသုံးပြုခြင်းဖြင့် အမှန်တကယ် ဆောင်ရွက်နိုင်ပြီး အင်အားရှိတဲ့ ကုမ္ပဏီများကို ပွင့်လင်းမြင်သာမှုရှိရှိ ရွေးချယ်နိုင်မှာ ဖြစ်ပါတယ်။ လေးစားအပ်ပါသော နာယကကြီးခင်ဗျာ။ စီမံကိန်းလုပ်ငန်းများကို ဆက်စပ်ဝန်ကြီးဌာနဖြစ်တဲ့ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနနဲ့ ပူးပေါင်းအကောင်အထည်ဖော်ရာမှာ ကျွန်တော် အထက်မှာ ရှင်းလင်းတင်ပြသွားခဲ့တဲ့ စီမံကိန်းဆောင်ရွက်မှုပုံစံနဲ့ နည်းလမ်းများအတိုင်း စနစ်တကျ လျာထားစီမံပြီး ကိုယ်စားလှယ်တော်ကြီးများ၏ ဆွေးနွေးအကြံပြုချက်များအား ထည့်သွင်းပေါင်းစပ်၍ လစ်ဟာမှုမရှိအောင် အလေးအနက်ထား ဆောင်ရွက်သွားမှာဖြစ်ပါသဖြင့် ဂျပန်နိုင်ငံ အပြည်ပြည်ဆိုင်ရာ ပူးပေါင်းဆောင်ရွက်ရေးအေဂျင်စီထံမှ ချေးငွေရယူမည့်ကိစ္စအား ပြည်ထောင်စုလွှတ်တော်မှ သဘောတူ အတည်ပြုပေးနိုင်ပါရန် ရှင်းလင်းတင်ပြရင်း နိဂုံးချုပ်အပ်ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">ပို့ဆောင်ရေးနှင့် ဆက်သွယ်ရေးဝန်ကြီးဌာန ပြန်လည်ရှင်းလင်းဆွေးနွေးဖို့ဖြစ်ပါတယ်။</speech>
<speech><agency id="31">ဦးသန့်စင်မောင်(ပြည်ထောင်စုဝန်ကြီး၊ ပို့ဆောင်ရေးနှင့် ဆက်သွယ်ရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကိုယ်စားလှယ်များ၊ ပြည်ထောင်စုအဖွဲ့ဝင်များခင်ဗျား။ အားလုံး ကိုယ်စိတ်နှစ်ဖြာ ကျန်းမာရွှင်လန်းကြပါစေကြောင်း ဆုတောင်း မေတ္တာပို့သအပ်ပါတယ်။ ကျွန်တော့အနေနဲ့ ရန်ကုန်-မန္တလေး ရထားလမ်းပိုင်း အဆင့်မြှင့်တင်ရေးစီမံကိန်း (အဆင့်-၂) အပိုင်း(၁)အတွက် ဂျပန်ယန်း ၅၆.၆၂၂ ဘီလီယံ ချေးယူခြင်းနှင့်ပတ်သက်လို့ ရှင်းလင်းတင်ပြ သွားမှာဖြစ်ပါတယ်။ ကျွန်တော့ကို Power Point သုံးစွဲခွင့်ပြုပါရန် မေတ္တာရပ်ခံပါတယ်။ ဒါကတော့ အားလုံးသိတဲ့အတိုင်းပါပဲ။ ရန်ကုန်-မန္တလေး ရထားလမ်းပိုင်းကြီးမှာ Phase နှစ်ခု ခွဲပြီးတော့ လုပ်ခဲ့ပါတယ်။ ရန်ကုန်-တောင်ငူ Phase 1 ပြီးတော့ အခု ကျွန်တော်တို့ တောင်းခံတာသည် တောင်ငူ-မန္တလေး (အဆင့်-၂) အတွက် တောင်းခံခြင်းဖြစ်ပါတယ်။ အားလုံးသိကြပြီးဖြစ်တဲ့အတိုင်း ကျွန်တော်တို့ရဲ့ National Transport Master Plan အမျိုးသားသယ်ယူပို့ဆောင်ရေး ပင်မစီမံကိန်းကြီးရဲ့ အဓိက ကျောရိုးလမ်းပိုင်း ကြီးရဲ့ အစိတ်အပိုင်းဖြစ်ပါတယ်။ အဆင့်မြှင့်တင်တယ်ဆိုတာထက် အထွေထွေကျဆင်းနေတဲ့ လမ်းပိုင်းကြီးကို ကမ္ဘာ့နိုင်ငံအသီးသီးမှာ အနည်းဆုံးပြေးဆွဲနေတဲ့ မိုင် ၆၀၊ ကီလို ၁၀၀ ပတ်ဝန်းကျင်ကို မောင်းနိုင်အောင် လုပ်တာ၊ ဝင်ရိုးဝန်ချိန်ကို ကမ္ဘာ့ ဒီအာရှရထားအဆင့်အတန်းဖြစ်တဲ့ 20 Tons ဝင်ရိုးဝန်ချိန် ရောက်အောင် လုပ်တာ ဒါသာမန်ဆောင်ရွက်မှုသာ ပြန်လည်ပြီးတော့ ထူထောင်ဆောင်ရွက်တဲ့ လုပ်ငန်းပဲဖြစ်ပါတယ်။ မဖြစ်မနေဆောင်ရွက်ရမှာ ဖြစ်ပါတယ်။ အဲဒီမှာ ကျွန်တော်တို့သည် အရင်စီမံကိန်းမလုပ်ခင်မှာ ပညာရှင်များနဲ့ တိုင်းတာတွက်ချက်တဲ့အခါမှာ ဒီ Economic Internal Rate of Return ပေါ့။ စီးပွားရေးပြန်ရရှိမှုနှုန်းဟာ ၂၃ ရာခိုင်နှုန်းနဲ့ Phase 2 မှာ ၁၆.၆၆ ရာခိုင်နှုန်းအထိ ကောင်းမွန်တဲ့အကြောင်း ကျွန်တော်တို့ စိစစ်တွေ့ရှိရမှာဖြစ်ပါတယ်။ ဒါဟာ စီးပွားရေးတွက်ချေကိုက်တဲ့ စီမံကိန်းဖြစ်ကြောင်းကို ရှင်းလင်းတင်ပြလိုပါတယ်။ အဲဒီတော့ ကျွန်တော်တို့က (အဆင့်-၁)ကရော ဘာတွေလုပ်ထားလို့ (အဆင့်-၂)ကို လုပ်တာလဲလို့ ပြောစရာရှိပါတယ်။ အဆင့်-၁ အတွက် ၂၀၁၆ ကစခဲ့ပေမယ့် Detail Design ဟာ သူတို့က ၁ နှစ်ခွဲလောက် mpolosušni sàëzaalos oglącossoms Joint Undertaking for Mutual Understanding လို့ခေါ်တဲ့ ဒီ Junk Program ကို ကျွန်တော်တို့က လက်ခံခဲ့ရပါတယ်။ Junk Program ကို လက်ခံတဲ့ အတွက်ကြောင့် ဘာပါသလဲဆိုတော့ Detail Design Cost ဟာ သန်းဆယ်ဂဏန်းကျော် နှစ်ဆယ် လောက်အထိကျပါတယ်။ သူက အသေးစိတ်ကို ရန်ကုန်-မန္တလေးလမ်းကြီးမှာ အသေးစိတ်နေရာတွေ အားလုံးကို Soil Testing ပါလုပ်ပါတယ်။ တံတားတွေ အသေးစိတ်တွက်ချက်ပါတယ်။ အဲဒီလို Detail Design Cost ကို သူက အလကားလုပ်ပေးပါတယ်။ အဲဒါက ဒါအားသာချက်ဖြစ်ပါတယ်။ အားနည်းချက် ကတော့ ကျွန်တော်တို့ဟာ တင်ဒါခေါ်တဲ့ အခါမှာ ဒီဂျပန်ကုမ္ပဏီတွေကိုပဲခေါ်ရပါတယ်။ ပြန်ပြီးတော့ ကောင်းလာတဲ့အချက်က ဂျပန်ကုမ္ပဏီတွေနဲ့ မြန်မာကုမ္ပဏီတွေနဲ့ ပူးတွဲပြီးတော့ မြို့ပြအင်ဂျင်နီယာ လုပ်ငန်းတွေကို ဆောင်ရွက်တဲ့အတွက်ကြောင့် ကျွန်တော်တို့ရဲ့ ဒီ Local ကုမ္ပဏီတွေ၊ ကျွန်တော်တို့ နိုင်ငံက အမျိုးသားပိုင်ကုမ္ပဏီတွေဟာ ဒီလုပ်ငန်းအတွေ့အကြုံ ရရှိလာပါတယ်။ ဒါကြောင့် ရန်ကုန်-တောင်ငူကြားမှာ လမ်းပိုင်း ၃ ခု ခွဲပြီးတော့ တင်ဒါ ခေါ်ယူတဲ့အခါမှာ အဲဒါတွေ အားလုံး ရွေးချယ်စိစစ်ခြင်းဟာ အခုပြီးဆုံးပြီဖြစ်ပါတယ်။ ဒီကြားထဲမှာ ရန်ကုန်နဲ့ တောင်ငူ ပြီးပြီးချင်းပဲ ပြေးနိုင်အောင်လို့ DEMU ၂၄ စီး ကို တင်ဒါခေါ်ယူတာ အဲဒီမှာ ကျွန်တော်တို့ Delivery Date ကို 3oC:9:88:600:0lopillosq:odopadlo olosusil (OCC-Operation Control Center Signalling System) အတွက်လည်း ကျွန်တော်တို့ တင်ဒါခေါ်ယူ ရွေးချယ်ပြီးဖြစ်ပါတယ်။ ဒါကြောင့် ကျွန်တော်တို့က Phase 1 မပြီးသေးခင်မှာပဲ Overlapping Phase 2 ကို စထားခြင်းအားဖြင့် ဒီစီမံကိန်းတစ်ခုလုံးကို မြန်မြန် ပြီးစီးအောင် ဆောင်ရွက်ခြင်းဖြစ်ကြောင်း ပြောကြားလိုပါတယ်။ 3105così conse: ni opazos als cossom Construction Management Consultant Team ကိုရွေးချယ်ပြီးတော့မှ ဘာတွေလုပ်ကြမယ်ဆိုတာ ညှိနှိုင်းပြီးတော့မှ၊ MoU ထိုးပြီးတော့မှ ဆောင်ရွက်တာ ဖြစ်ပါတယ်။ ဒါကတော့ ကျွန်တော်တို့ ချေးငွေရရှိဖို့ရာအတွက် ၂၀၁ရ ခုနှစ်၊ နိုဝင်ဘာလမှာ အတိုင်ပင်ခံ ပုဂ္ဂိုလ်နဲ့ ဂျပန်ဝန်ကြီးချုပ်တို့ရဲ့ ညှိနှိုင်းမှုရဲ့ သဘောတူညီချက်အရလည်းကောင်း၊ ပြည်ထောင်စုအစိုးရအဖွဲ့ရဲ့ ဆုံးဖြတ်ချက်အရလည်းကောင်း ကျွန်တော်တို့ဟာ (အဆင့်-၂) အပိုင်း(၁)၊ (အဆင့်-၂) ကြီးတစ်ခုလုံးအတွက် ၁၇၁ ဘီလီယံ ကုန်မှာဖြစ်သော်လည်းပဲ ကျွန်တော်တို့ ၅၆.၆၂၂ ကိုပဲ အရင်ရယူ နှင့်တာဖြစ်ပါတယ်။ သူဟာ osoça:qje: odęê:ąjë: Layer by Layer, Face by Face zpuss co:be: youlosusil အဲဒီတော့ ခုနတုန်းက ကျွန်တော်တို့ကို ၂၀ ရက်နေ့က ပြည်ထောင်စုလွှတ်တော် ကိုယ်စားလှယ်ကြီးများ ဆွေးနွေးတဲ့အထဲမှာ ပြောရမယ်ဆိုရင် ခုနက ဒေါက်တာတင်တင်ဝင်းရော၊ အမျိုးသားလွှတ်တော် ပဲခူးမဲဆန္ဒနယ်(၁၁)က ဒေါက်တာဝင်းမြင့်တို့ တင်ပြတာကတော့ စီမံကိန်းအကောင်အထည်ဖော်တဲ့အခါမှာ ကဏ္ဍအလိုက် ဒီ Breakdown List ခွဲဝေတာ မပါဘူးဆိုတာလေးကို ကျွန်တော် တင်ပြတာပါ။ ဒါကတော့ အမျိုးအစားပါ။ အဲဒီမှာ ကျွန်တော်တို့ ၅၆.၆၂၂ ဘီလီယံကို သုံးစွဲမယ့် ဒီ CMC နဲ့ ညှိနှိုင်းတွက်ချက်မှု ဖြစ်ပါတယ်။ အဲဒီမှာ ခုနတုန်းက ဒီများတာကတော့ မြို့ပြအင်ဂျင်နီယာလုပ်ငန်းက ၄၅ ရာခိုင်နှုန်းလောက် ရှိပါတယ်။ ရထားစက်ခေါင်းနဲ့တွဲတာက ၂၉ ရာခိုင်နှုန်း ရှိပါတယ်။ နောက် တတိယများတာကတော့ ဈေးနှုန်း ပြောင်းလဲမှုနဲ့ ခုနတုန်းက စိုက်ပျိုးရေးနှင့် မွေးမြူရေးဝန်ကြီးဌာနပြောသလိုပဲ Price Escalation နဲ့ Contingeny ol .310 cops:ù o musoba: osmu$33600:808 oznšąjos Contingency opo. အခါမှာ ၁ ရာခိုင်နှုန်း၊ ၂ ရာခိုင်နှုန်းအထိ ဖြစ်သွားတဲ့ မမျှော်မှန်းနိုင်တဲ့ ကုန်ကျအသုံးစရိတ်တွေဟာ သေသေ qpqpozadqad.co 22°28:coloclosofii Price Escalation moos? 60:0 Social Economic Condition တွေနဲ့ မူတည်နေတာပါ။ အခုလောလောဆယ် ဒီဟာကျတော့ ၁၂ ရာခိုင်နှုန်းကျော်ကျော် ရှိတဲ့ အကြောင်း တင်ပြအပ်ပါတယ်။ ၊ နောက် ကျွန်တော်ရှင်းပြရမှာကတော့ လှိုင်းဘွဲမြို့နယ်က ပြည်သူ့လွှတ်တော်ကိုယ်စားလှယ် ဦးခင်ချိုနဲ့ ဖောင်းပြင်မြို့နယ်က ဦးထွန်းဝေတို့ တင်ပြတာကတော့ မီးရထားဟာ အရှုံးများတဲ့အဖွဲ့အစည်းဖြစ်တယ်။ အဲဒါကို ဆင်ခြင်သုံးသပ်သင့်တယ်။ ဒီခုနကပြောတဲ့ ရထားလမ်းပိုင်းအလိုက် ကုန်ကျစရိတ်တွေကို Rationalize လုပ်သင့်တယ်၊ စိစစ်တွက်ချက် သင့်တယ်ဆိုတဲ့အချက်တွေကိုလည်းပဲ ဝမ်းမြောက်ဝမ်းသာ ကြိုဆိုပါတယ်။ ဒါကိုလည်းပဲ ကျွန်တော်တို့က လုပ်ရမှာဖြစ်ပါတယ်။ အဲဒီအတွက်နဲ့ပတ်သက်လို့ ကျွန်တော်က အနည်းငယ် ရှင်းပြချင်တာကတော့ မှန်ပါတယ် အဲဒီအရင်တုန်းက မြတ်ခဲ့တယ်ဆိုတာ။ ၁၉၇၃ စီးပွားရေးဆန်ဆန်ဆောင်ရွက်မယ်ဆိုတဲ့ ဆိုရှယ်လစ်ခေတ်ကစပြီး ၂၀၀၆ ခုနှစ်အထိ မြန်မာ့မီးရထားဟာ မြတ်ခဲ့ပါတယ်။ အဲဒီလို မြတ်ရတဲ့ အကြောင်းကတော့ ဒီ Break Even Position ကို ထိန်းရမယ်လို့ မူဝါဒချမှတ်ပါတယ်။ အဲဒီအခါမှာ ဝင်ငွေထက်ထွက်ငွေကို နည်းအောင်လုပ်ပါတယ်။ ဝင်ငွေ ၂ ကျပ်ဝင်ရင် ၁ ကျပ် ၉၅ ပြား သုံးလိုက်ပါတယ်။ ဒါဆို ၅ ပြားမြတ်ရင် ဒါတော်ပြီ ဒါကတော်တော် အောင်မြင်တယ်လို့ ယူဆကြပါတယ်။ တကယ်တမ်းကျတော့ ရင်းနှီးမြှုပ်နှံမှုတွေ၊ လုပ်သင့်တာတွေကို မလုပ်ခဲ့ကြဘူးလို့ပဲ ပြောရမှာဖြစ်ပါတယ်။ အဲဒီအချက်အရ နှစ်ပေါင်းများစွာ Break Even Position ကို ထိန်းသိမ်းလိုက် တာဟာ ကျွန်တော်တို့ရဲ့ လုပ်ရည်ကိုင်ရည်တွေ၊ ဒီ Operational Capability တွေ၊ ရထားသွားလာရေး လုပ်ငန်းတွေ၊ ရထားတွဲဆိုင်းရဲ့ အခြေအနေတွေ၊ အချက်ပြစနစ်တွေ၊ သွားလာရေးစနစ်တွေဟာ လုံးဝချွတ်ခြုံ ကျလာပြီးတဲ့နောက် ကျွန်တော်တို့ရဲ့ အရင်တုန်းက ၁၂ နာရီပြေးတဲ့ ရန်ကုန်-မန္တလေးဟာ ၁၅ နာရီအထိ ပြေးတဲ့အဆင့်မျိုးတွေ ဖြစ်လာပြီးတဲ့နောက် ဝင်ငွေကလည်းကျဆင်းတယ်၊ လူတွေရဲ့ အားကိုးအားထားမှု လည်းကျဆင်းတယ်၊ Image တွေလည်း ကျဆင်းလာရပါတယ်။ ဒါဖြင့်ရင် ဒါကြီးကို အခုဘာလို့ အဲဒီလို လုပ်တာလဲဆိုတော့ အမှန်ပြောရင်တော့ ပြန်လည်ထူထောင်ရတာဖြစ်ပါတယ်။ ရထားလမ်းတွေ အားလုံး ကိုတော့ အကုန်ပြင်သင့်တယ်၊ အကုန်လုံးအစအဆုံး ပြန်လုပ်ရမှာဖြစ်တယ်လို့ ADB ရဲ့ အကြံပေးပညာရှင် တွေက ပြောဆိုပါတယ်။ အဲဒီမှာ ကျွန်တော်က ဒီလိုဆိုရင် စီးပွားရေးတွက်ခြေကိုက်သော Economic NTD တစ်ခု၊ ကိုယ့်ခြေထောက်ပေါ် ကိုယ်ရပ်တည်နိုင်သော၊ ပြည်သူလူထုအတွက် ဝန်ထုပ် ဝန်ပိုးမဖြစ်သော အဖွဲ့အစည်းတစ်ခုကို ဘယ်လိုလုပ်မှာလဲဆိုတော့ Cooperatization လုပ်ရမှာ ဖြစ်ပါတယ်။ ဒါပေမယ့် Cooperatization ကို အခုချက်ချင်း လုပ်သင့်တာလားဆိုတော့ ကျွန်တော်တို့ ဒီလိုအခြေအနေနဲ့ လုပ်လို့ မရပါဘူး။ အတိုင်းအတာတစ်ရပ်အထိ မော်တော်ကားလမ်း၊ ရေကြောင်းလမ်း စတဲ့အခြားသော နည်းလမ်းတွေ၊ သယ်ယူပို့ဆောင်ရေးနည်းလမ်းတွေနဲ့ အနည်းငယ်ယှဉ်ပြိုင်နိုင်သော အလွန်တရာအောက်မကျသော အခြေအနေမျိုး ဖန်တီးကြပါဆိုလို့ ကျွန်တော်တို့ ဆောင်ရွက်ရမှာဖြစ်တဲ့အတွက်ကြောင့် အားဖြင့် ဆယ်စုနှစ် ၂ စုလောက် ကြာနိုင်တဲ့အကြောင်း ဒီခုနတုန်းက ပညာရှင်တွေက ဝေဖန်သုံးသပ်ကြ ပါတယ်။ ဒီဟာဘာလို့လဲဆိုတော့ အရင်းအနှီးတအားကြီးမားပြီးတော့ အရင်ကာလကတည်းက ဒါတွေသည် နိုင်ငံတော်အတွက်၊ ပြည်သူလူထုအတွက် Service အဖွဲ့အစည်းဖြစ်တယ်ဆိုပြီးတော့ ဆောင်ရွက်ခဲ့ကြတဲ့ အတွက်ကြောင့်လည်း ဖြစ်ပါတယ်။ ဒါကိုကျွန်တော်တို့ လက်ခံပါတယ်။ ကျွန်တော်တို့သည် ကုန်ကျစရိတ် ကို အနည်းဆုံးဖြစ်အောင်၊ ဝင်ငွေကိုရသမျှရအောင်၊ ပြည်သူလူထုအတွက် အကျိုးဖြစ်နိုင်သမျှဖြစ်အောင် ဆောင်ရွက်ရမယ်ဆိုတဲ့အကြောင်းကိုလည်း ကျွန်တော်တို့ ပြောကြားလိုပါတယ်။ ခုနတုန်းက ကိုယ်စားလှယ်ကြီး များရဲ့ ထောက်ပြအကြံပေးခြင်း၊ ဒီအပြုသဘောဝေဖန်ခြင်း၊ အားလုံး ဒီထိန်းကျောင်းတည့်မတ်ခြင်းတို့ကို ကျွန်တော်တို့ဟာ ဝမ်းမြောက်ဝမ်းသာ ကြိုဆိုပါတယ်။ ကျွန်တော်တို့သည် နောက်ဆုံးနိဂုံးချုပ်ပြောရရင်တော့ ကျွန်တော်တို့ ရန်ကုန်-မန္တလေးရထားလမ်း ကြီးသည် ဒီ တကယ့် အဓိကကျောရိုး ရထားလမ်းကြီးဖြစ်ခြင်း၊ ဒီအမျိုးသားသယ်ယူပို့ဆောင်ရေး ဆောင်ရွက်မည်ဖြစ်ခြင်း၊ မဖြစ်မနေဆောင်ရွက်ရန် လိုအပ်ခြင်းတို့ကြောင့် ဒီချေးငွေ ၅၆.၆၂၂ ဘီလီယံကို ချေးယူခွင့်ပြုဖို့ရာအတွက် လေးစားစွာ မေတ္တာရပ်ခံတင်ပြအပ်ပါတယ်ခင်ဗျာ။ ကျေးဇူးတင်ပါတယ်။</speech>
<speech type="speaker">စီမံကိန်းနှင့် ဘဏ္ဍာရေးဝန်ကြီးဌာန ပြန်လည်ရှင်းလင်းရန်ရှိက ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယက၊ ပြည်သူ့လွှတ်တော်ဥက္ကဋ္ဌနှင့် ဖိတ်ကြားထားတဲ့ ပြည်ထောင်စု အဆင့်ပုဂ္ဂိုလ်များ၊ လွှတ်တော်ကိုယ်စားလှယ်ကြီးများ အားလုံးမင်္ဂလာပါ။ ကျွန်တော်ကတော့ စီမံကိန်းနှင့် ဘဏ္ဍာရေးဝန်ကြီးဌာန၊ ဒုတိယဝန်ကြီး ဦးမောင်မောင်ဝင်းဖြစ်ပါတယ်။ ကျွန်တော့အနေနဲ့ မြန်မာနိုင်ငံရဲ့ ဖွံ့ဖြိုးရေးစီမံကိန်းများအတွက်ကို ဂျပန်နိုင်ငံ JICA ထံမှ တရားဝင်ဖွံ့ဖြိုးမှုအကူအညီ ချေးငွေဖြင့် ဂျပန် ယန်း ၈၇.၀၉၁ ဘီလီယံ ရယူနိုင်ရေးကိစ္စနဲ့ပတ်သက်ပြီး လွှတ်တော်ကိုယ်စားလှယ်ကြီးများရဲ့ ဆွေးနွေးချက် များအပေါ်မှာ စီမံကိန်းနှင့် ဘဏ္ဍာရေးဝန်ကြီးဌာနကိုယ်စား ပြန်လည်ရှင်းလင်း တင်ပြမှာဖြစ်ပါတယ်။ စီမံကိန်းနဲ့သက်ဆိုင်တဲ့ အချက်အလက်များကို စီမံကိန်းအကောင်အထည်ဖော် ဆောင်ရွက်မယ့် ဝန်ကြီးဌာနများက ပြန်လည်ရှင်းလင်း တင်ပြခဲ့ပြီးဖြစ်ပါတယ်။ နာယကကြီးခင်ဗျာ။ ရန်ကုန်တိုင်းဒေသကြီး ဆိပ်ကြီးခနောင်တိုမဲဆန္ဒနယ်က လွှတ်တော်ကိုယ်စားလှယ် ဦးတင်ထွန်းနိုင်ရဲ့ မေးမြန်းဆွေးနွေးချက်ထဲမှာပါဝင်တဲ့ ချေးငွေပမာဏမှာ ပါဝင်သော မမျှော်မှန်းနိုင်သော ကုန်ကျစရိတ် Contingency နှင့် Price Escalation တို့နှင့်ပတ်သက်ပြီး ရှင်းလင်းတင်ပြပါမယ်။ ချေးငွေဖြင့် အကောင်အထည်ဖော်မယ့် စီမံကိန်းများရဲ့ ကုန်ကျစရိတ်များကို ခန့်မှန်းတွက်ချက်နိုင်ရန် အတွက် ဦးစွာ စီမံကိန်းဖြစ်မြောက်နိုင်စွမ်း အကြို လေ့လာမှုများကို ချေးငွေပေးအပ်တဲ့ အဖွဲ့အစည်းက Project Appraisal Mission စေလွှတ်ပြီးတော့ ပြုလုပ်ပါတယ်။ JICA အနေနဲ့လည်း ၂၀၁ရ ခုနှစ်၊ ဇူလိုင်လနဲ့ အောက်တိုဘာလတွေမှာ အဆိုပါစီမံကိန်းများကို လေ့လာနိုင်ဖို့အတွက် Project Appraisal Mission ကို စေလွှတ်ခဲ့ပါတယ်။ Project Appraisal Mission ကနေပြီးတော့ အကောင်အထည်ဖော်မယ့် စီမံကိန်းများအပေါ်မှာ Category များ ခွဲခြားပြီးတော့ ကုန်ကျစရိတ်ကို တွက်ချက်ပါတယ်။ ဥပမာ စီမံကိန်းရဲ့ မြို့ပြလုပ်ငန်းများ (Civil Works)၊ စက်ပစ္စည်းဝယ်ယူမှု (Machinaries and Materials)၊ အတိုင်ပင်ခံ odos(Consulting Services), 3267:6To gos (Contingencies)oz. Goulos Price Escalation ကို တော့ Civil Works, Machinaries and Materials များရဲ့ ခန့်မှန်းကုန်ကျစရိတ်မှာ ဈေးနှုန်း ပြောင်းလဲနိုင်မှုများအတွက် ခန့်မှန်းချက်နဲ့ ထည့်သွင်းတွက်ချက်လေ့ ရှိပါတယ်။ စီမံကိန်းအကောင်အထည် ဖော်ဆောင်ရွက်နေတဲ့ ကာလအတွင်းမှာ ဈေးနှုန်းအတက်အကျ ပြောင်းလဲမှုတွေကို ကာမိစေဖို့အတွက် me gus(8:GODş : Price Escalation opezze:02ndąmoos: : gesclosufi Contingency ကတော့ ကုန်ကျစရိတ်အပေါ်မှာ မူတည်ပြီးတော့ ၅ ရာခိုင်နှုန်း ထပ်ဆောင်းတွက်ချက်ထားခြင်း ဖြစ်ပါတယ်။ စီမံကိန်းအကောင်အထည်ဖော် ဆောင်ရွက်နေစဉ် ကာလအတွင်းမှာ မူလသတ်မှတ်ထားတဲ့ စီမံကိန်း နယ်ပယ်(Scope)အတွင်းမှာ လိုအပ်ချက်အရ ထပ်မံဖြည့်စွက်ဆောင်ရွက်ရန် လုပ်ငန်းများပေါ်လာပါက သုံးစွဲနိုင်ရန်ရည်ရွယ်ပြီး ထပ်ဆောင်းထားခြင်း ဖြစ်ပါတယ်။ Contingency ဟာ ပစ္စည်းဝယ်ယူရေးကန်ထရိုက် စာချုပ်များနဲ့ လုပ်ငန်းအပ်နှံရေး ကန်ထရိုက်စာချုပ်များ ချုပ်ဆိုရာမှာ Exchange Rate အပြောင်းအလဲ ကြောင့် ဖြစ်ပေါ်နိုင်တဲ့ လိုငွေကိစ္စ၊ ချေးငွေနဲ့ အကောင်အထည်ဖော်ဆောင်ရွက်မယ့် Component အပိုင်း များအတွက် သုံးစွဲရာမှာ ထပ်မံပြီးတော့ လိုငွေဖြစ်ပေါ်နိုင်တဲ့ ကိစ္စများအတွက်ကိုလည်း လွှဲပြောင်းသုံးစွဲ နိုင်တာဖြစ်ပါတယ်။ အကယ်၍ Contingency အောက်ကသုံးစွဲရန် မလိုအပ်ပါက ၎င်းလက်ကျန်ငွေကို ချေးငွေပေးအပ်တဲ့အဖွဲ့အစည်းကို ပြန်လည်အပ်နှံပြီးတော့ ချေးငွေကို လျှော့ပြီးတော့ ထုတ်ယူနိုင်ပါတယ်။ ယခု JICA ထံမှ ချေးငွေရယူမယ့် စီမံကိန်းဖြစ်တဲ့ စိုက်ပျိုးရေးဝင်ငွေကဏ္ဍ ဖွံ့ဖြိုးတိုးတက်ရေး စီမံကိန်းမှာ Contingency လျာထားမှုဟာ ချေးငွေပမာဏရဲ့ ၄ ရာခိုင်နှုန်းဖြစ်ပြီးတော့ ရန်ကုန် - မန္တလေး ရထားလမ်းအဆင့်မြှင့်တင်ရေးစီမံကိန်း (အဆင့်-၂) (အပိုင်း ၁) မှာတော့ Contingency လျာထားမှုမှာ ချေးငွေပမာဏရဲ့ ၄ ရာခိုင်နှုန်းပဲ ဖြစ်ပါတယ်။ အဆိုပါ Price Escalation နဲ့ Contingency ထည့်သွင်း တွက်ချက်မှုများဟာ JICA ODA ချေးငွေရဲ့ လုပ်ထုံးလုပ်နည်းများနှင့်အညီ ဆောင်ရွက်ရခြင်းဖြစ်ပါကြောင်း ရှင်းလင်းတင်ပြအပ်ပါတယ်။ လေးစားအပ်ပါသော နာယကကြီးခင်ဗျား။ စီမံကိန်းနဲ့ ဘဏ္ဍာရေးဝန်ကြီးဌာနအနေဖြင့် ချေးငွေ စာချုပ်ချုပ်ဆိုမှု၊ ချေးငွေထုတ်ယူသုံးစွဲမှု၊ ချေးငွေစီမံကိန်းများ အကောင်အထည်ဖော်မှု၊ ချေးငွေပြန်လည် ပေးဆပ်မှု စသည့်လုပ်ငန်းအဆင့်တိုင်းမှာ ပြည်ထောင်စုအစိုးရအဖွဲ့ကိုယ်စား သက်ဆိုင်ရာ အကောင်အထည် ဖော်သည့် ဝန်ကြီးဌာနများသို့ စိစစ်ကြပ်မတ် ဆောင်ရွက်သွားမည်ဖြစ်ကြောင်းတင်ပြရင်း နိဂုံးချုပ်အပ် ပါတယ်။ ကျေးဇူးတင်ပါတယ်ခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အထက်ပါချေးယူငွေများအနက်မှ ဦးစွာ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနနဲ့ ဆောက်လုပ်ရေးဝန်ကြီးဌာနတို့အတွက် အသုံးပြုမယ့် ဂျပန်ယန်း ၃၀.၄၉၆ ဘီလီယံနဲ့စပ်လျဉ်းပြီး လွှတ်တော်ရဲ့ အဆုံးအဖြတ်ရယူခြင်းကို စက်ခလုတ် အသုံးပြု၍ ဆန္ဒပြုတဲ့နည်းလမ်းနဲ့ ဆောင်ရွက်ပါ့မယ်။ ထောက်ခံဆန္ဒမဲများရင် သဘောတူ အတည်ပြုပြီး ကန့်ကွက်ဆန္ဒမဲများရင် သဘောမတူကြောင်း ကြေညာမှာဖြစ်ပါတယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type="speaker">ထောက်ခံမဲ (၅၅၉)မဲ၊ ကန့်ကွက်မဲ (၈)မဲ၊ ကြားနေမဲ (၃)မဲ ဖြစ်ပါတယ်။ ထောက်ခံဆန္ဒမဲများတဲ့အတွက် စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ဆောက်လုပ်ရေး ဝန်ကြီးဌာနတို့ရဲ့ လုပ်ငန်းစီမံကိန်းများအတွက် ဂျပန်နိုင်ငံ အပြည်ပြည်ဆိုင်ရာပူးပေါင်းဆောင်ရွက်ရေး အေဂျင်စီထံမှ ဂျပန်ယန်း ၃၀.၄၉၆ ဘီလီယံ ချေးယူရန်ကိစ္စကို လွှတ်တော်က သဘောတူ အတည်ပြုကြောင်း ကြေညာပါတယ်။</speech>
<speech type="speaker">ဆက်လက်ပြီး ပို့ဆောင်ရေးနှင့် ဆက်သွယ်ရေးဝန်ကြီးဌာနက အသုံးပြုမယ့် ဂျပန်ယန်း ၅၆.၆၂၂ ဘီလီယံအတွက် လွှတ်တော်ရဲ့ အဆုံးအဖြတ်ရယူပါမယ်။ ဆန္ဒမဲပေးကြဖို့ အသင့်ရှိစေ လိုပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type="speaker">ထောက်ခံမဲ (၅၅၆)မဲ၊ ကန့်ကွက်မဲ (၄)မဲ၊ ကြားနေမဲ (၅)မဲ ဖြစ်ပါတယ်။ ထောက်ခံဆန္ဒမဲများတဲ့အတွက် ပို့ဆောင်ရေးနှင့် ဆက်သွယ်ရေးဝန်ကြီးဌာန လုပ်ငန်းစီမံကိန်းများ အတွက် ဂျပန်ယန်း ၅၆.၆၂၂ ဘီလီယံ ချေးယူရန်ကိစ္စကို လွှတ်တော်က သဘောတူ အတည်ပြုကြောင်း ကြေညာပါတယ်။ နိုင်ငံတော်သမ္မတထံမှ ပေးပို့ထားသော ဆောက်လုပ်ရေးဝန်ကြီးဌာန ထားဝယ်အထူးစီးပွားရေးဇုန်ဖွံ့ဖြိုး 08:0908.69:39020s Neighbouring Countries Economic Development Cooperation Agency- NEDA ထံမှ ထိုင်းဘတ် ၄.၅ ဘီလီယံချေးယူရန်ကိစ္စနှင့်စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း၊</speech>
<speech type="speaker">အစီအစဉ်(၁၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဆောက်လုပ်ရေးဝန်ကြီးဌာန၊ ထားဝယ်အထူးစီးပွားရေးဇုန်ဖွံ့ဖြိုးတိုးတက်ရေးအတွက် ထိုင်းနိုင်ငံနယ်စပ် ကချနာပူရီမှ ထားဝယ်အထူးစီးပွားရေးဇုန်သို့ (၂)လမ်းသွား ကတ္တရာကားလမ်း အဆင့်မြှင့်ဖောက်လုပ်ရန် Neighbouring Countries Economic Development Cooperation Agency-NEDA 00g op:opos ၄.၅ ဘီလီယံ ချေးယူရန်ကိစ္စနဲ့စပ်လျဉ်းပြီး ၁၉-၃-၂၀၁၈ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက လွှတ်တော်သို့ ရှင်းလင်း တင်ပြခဲ့ပြီးဖြစ်ပါတယ်။ အထက်ပါကိစ္စနဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော်ကိုယ်စားလှယ် ၁၉ ဦး ရှိပါတယ်။ တစ်ဦးချင်းအနေနဲ့ သတ်မှတ်ချိန် ၅ မိနစ်အတွင်း ဆွေးနွေးဖို့ဖြစ်ပါတယ်။ ဦးစွာ ဦးစောသလေးစော ရွှေကျင်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1433">ဦးစောသလေးစော(ရွှေကျင်မဲဆန္ဒနယ်၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ၊ အားလုံးပဲမင်္ဂလာပါ။ ကျွန်တော်ကတော့ ပဲခူးတိုင်းဒေသကြီး၊ ရွှေကျင်မဲဆန္ဒနယ်က ပြည်ထောင်စုလွှတ်တော်ကိုယ်စားလှယ် ဦးစောသလေးစော ဖြစ်ပါတယ်။ နာယကကြီးခင်ဗျား။ ထိုင်းနိုင်ငံအစိုးရရဲ့ Neighbouring Countries Economic Development Cooperation Agency-NEDA ထံမှ ထိုင်းဘတ် ၄.၅ ဘီလီယံချေးယူတဲ့ကိစ္စနဲ့ စပ်လျဉ်းပြီး ဆွေးနွေး သွားမှာ ဖြစ်ပါတယ်။ ကျွန်တော့ကို Power Point အသုံးပြုခွင့်ပေးပါ။ ဒီချေးငွေနဲ့ မြန်မာနိုင်ငံ ထားဝယ် အထူးစီးပွားရေးဇုန်ကနေ ထိုင်းနိုင်ငံ ကချနာပူရီခရိုင်ကို ချိတ်ဆက်နိုင်မှာဖြစ်ပြီး အဲဒီကတစ်ဆင့် ဘန်ကောက်ကို တိုက်ရိုက်ဆက်သွယ်နိုင်မှာဖြစ်ပါတယ်။ အိန္ဒိယ၊ အာဖရိကနိုင်ငံများ၊ အရှေ့အလယ်ပိုင်း ဒေသက ကုန်စည်များဟာ စရိတ်စကသက်သာ၊ သက်သာစွာနဲ့ ထားဝယ်ရေနက်ဆိပ်ကမ်းမှ တစ်ဆင့် အရှေ့ဘက်မဟာမဲခေါင်ဒေသစကီနိုင်ငံများသို့ အလွယ်တကူ လျင်မြန်စွာ စီးဆင်းနိုင်မှာဖြစ်လို့ များစွာ အကျိုးရှိတဲ့လုပ်ငန်းကြီး ဖြစ်ပါတယ်။ sumo:acopil ward:conosc douộcę posdocyposons Indo-Burma Eco Region ဂေဟစနစ်ကြီးရဲ့ အစိတ်အပိုင်းတစ်ခုဖြစ်တဲ့ တနင်္သာရီ-ထိုင်း သစ်တော၊ အမြဲစိမ်းသစ်တောဒေသကြီးကို ဖြတ်သန်းဖောက်လုပ်ရမှာဖြစ်ပါတယ်။ ဒီဒေသဟာ ဇီဝမျိုးစိတ်မျိုးကွဲပေါင်းများစွာ ကျက်စားရာဒေသ ဖြစ်ကြောင်းကို World Wildlife Fund ရဲ့ အစီရင်ခံစာများအရ သိရှိရပါတယ်။ ဒါ့အပြင် တောရိုင်း တိရစ္ဆာန်များရဲ့ မျိုးပွားခြင်းနဲ့ အစာရေစာ၊ ရာသီအလိုက် ဖြတ်သန်းသွားလာတဲ့ လမ်းကြောင်းအပေါ် မှာလည်း ကန့်လန့်ဖြတ်တည်ရှိနေတာ ဖြစ်ပါတယ်။ ဒီလိုထူးခြားတဲ့ အသွင်အပြင်အနေအထားရှိတဲ့ နေရာ တွေမှာ လမ်းဖောက်လုပ်ရင် တောရိုင်းတိရစ္ဆာန်များရဲ့ သွားလာကျက်စားမှုမပျက်စေဖို့ လမ်းဖြတ်သန်း ဥမင်များ၊ ခုံးကျော်များဆောက်လုပ်ဖို့အတွက် ဒီဇိုင်းရေးဆွဲမှသာ ရေရှည်စဉ်ဆက်မပြတ် ဖွံ့ဖြိုးတိုးတက်ရေးကို အထောက်အကူဖြစ်စေမှာ ဖြစ်ပါတယ်။ ယခုချေးငွေဟာ ထိုင်းဘတ် ၄.၅ ဘီလီယံနဲ့ ၁၅၆ ကီလိုမီတာ၊ တစ်နည်းအားဖြင့် ၉၃ မိုင် အရှည် ရှိတဲ့ နှစ်လမ်းသွား AC လမ်း ဖောက်လုပ်မှာဖြစ်ပါတယ်။ လက်ရှိ ထိုင်း-မြန်မာငွေလဲနှုန်းနဲ့ အကြမ်းဖျင်း တွက်ကြည့်ရင် တစ်မိုင်ကို ၁.၈ ဘီလီယံကျပ် ကုန်ကျမှာဖြစ်ပါတယ်။ လက်ရှိမှာ JICA ချေးငွေနဲ့ ခင်းနေတဲ့လမ်းများဟာ တစ်မိုင်ကို ၁.၅ ဘီလီယံကျပ်၊ ADB ချေးငွေနဲ့ဆိုရင် တစ်မိုင်ကို ၃ ဘီလီယံကျပ် ကျပါတယ်။ ယခုက တစ်မိုင်ကို ၁.၈ ဘီလီယံ ကုန်ကျတဲ့ပမာဏနဲ့ တွက်ချက် ထားမှုဟာ အထက်ကတင်ပြထားခဲ့တဲ့ တောရိုင်းတိရစ္ဆာန်တွေ ဖြတ်သန်းသွားလာရာလမ်းကြောင်းကို ကွင်းဆင်းမှတ်သားပြီး ၎င်းတို့ဖြတ်သန်းသွားလာနိုင်တဲ့ အခြေအနေဖန်တီးထားတဲ့ ဒီဇိုင်းမျိုး ထည့်သွင်း ရေးဆွဲထားခြင်း ရှိ မရှိကို သိရှိလိုပါတယ်။ လွှတ်တော်က ချေးငွေယူဖို့သဘောတူရင် Consultants အဖွဲ့ကို ရွေးချယ်ပြီး လက်ရှိရေးဆွဲထားတဲ့ဒီဇိုင်းကို ပြန်လည်ဆန်းစစ်ပြီး Details Project Report ပြန်လည် ပြုလုပ်မယ်လို့ သိရတာကြောင့် အထက်ပါအကြောင်းအချက်များကိုလည်း ထည့်သွင်းစဉ်းစား ရေးဆွဲသင့် ပါတယ်။ နာယကကြီးခင်ဗျာ။ မြန်မာနိုင်ငံဟာ အာရှဒေသ ပူးပေါင်းဆောင်ရွက်မှုအဖွဲ့အစည်းမှာ ပါဝင်လက်မှတ် ရေးထိုးထားတဲ့ နိုင်ငံဖြစ်ပါတယ်။ ဒီစာချုပ်မှာ ပါဝင်လက်မှတ်ရေးထိုးဖို့ နိုင်ငံတော်သမ္မတရုံးက ၂၃-၃-၂၀၁၇ ရက်နေ့မှာပေးပို့ခဲ့ပြီး ပြည်ထောင်စုလွှတ်တော်ကလည်း လက်မှတ်ရေးထိုးသင့်ကြောင်း ဆွေးနွေးမှတ်တမ်း တင်ခဲ့ပါတယ်။ ဒါကြောင့်မို့လို့ ဒီစာချုပ်ပါ စည်းကမ်းများနဲ့အညီ လုပ်ဆောင်ခြင်းရှိ မရှိနဲ့ ဒီအဖွဲ့အစည်းရဲ့ အကြံဉာဏ်ကို ရယူဆွေးနွေးခဲ့ခြင်းရှိ မရှိကို သိရှိ လိုပါတယ်။ နာယကကြီးခင်ဗျာ။ ဒီကာလဟာ ပြည်တွင်းငြိမ်းချမ်းရေးကို နိုင်ငံတော်အတိုင်ပင်ခံပုဂ္ဂိုလ် ဦးဆောင်ပြီး ကြိုးပမ်းဆောင်ရွက်နေခြင်း ဖြစ်ပါတယ်။ ငြိမ်းချမ်းရေးနဲ့ ဖွံ့ဖြိုးရေးဟာ တိုက်ရိုက်ဆက်စပ် ပါတယ်။ ယခုလမ်းဖောက်လုပ်မယ့်ဒေသဟာ KNU တိုင်းရင်းသားလက်နက်ကိုင်အဖွဲ့အစည်းများ လှုပ်ရှားတဲ့ ဒေသတွင်းမှာရှိတယ်လို့ သိရှိရပါတယ်။ နာယကကြီးခင်ဗျာ။ ငြိမ်းချမ်းရေးကို အာမခံထားတာ NCA စာချုပ်ဖြစ်ပါတယ်။ NCA စာချုပ်ရဲ့ အခန်း ၆၊ အပိုဒ် ၂၅ အပုဒ်ခွဲ (ခ)မှာ ပစ်ရပ်ဒေသအတွင်း ဒေသခံပြည်သူလူထုအပေါ် အကျိုး သက်ရောက်မှုကြီးမားသော စီမံကိန်းများကို လုပ်ဆောင်ရန်ရှိပါက သဘာဝသယံဇာတများ ပွင့်လင်းမြင်သာမှု ဖော်ဆောင်ရေးအဖွဲ့ EIDI ၏ လုပ်ထုံးလုပ်နည်းများအတိုင်း ဒေသခံပြည်သူလူထုနဲ့ ညှိနှိုင်းဆောင်ရွက် သွားရန်နှင့် သက်ဆိုင်ရာတိုင်းရင်းသား လက်နက်ကိုင်အဖွဲ့ အစည်းများနှင့်ညှိနှိုင်း၍ အကောင်အထည် ဖော်ဆောင်ရွက်သွားရန်ဆိုပြီးတော့ ပါရှိပါတယ်။ ဒါကြောင့်မို့လို့ ငြိမ်းချမ်းရေးကို အထောက်အကူပြုမယ့် ဖွံ့ဖြိုးတိုးတက်မှုဖြစ်စေဖို့ NCA စာချုပ်ပါ အချက်အလက်များကို ဘယ်လောက်အကောင်အထည်ဖော်ထားကြောင်းနဲ့ ဘယ်လိုညှိနှိုင်းဆောင်ရွက်မှု၊ သဘောတူညီမှုတွေနဲ့ လုပ်ဆောင်လျက်ရှိတယ်ကို မေးမြန်းလိုပါတယ်။ ဒီနေရာမှာ Social Impact Assessment ကို စီမံကိန်းတစ်ခုလုံးကို လွှမ်းခြုံ ပြည့်စုံအောင် ဆောင်ရွက်ထားဖို့ အကြံပြုလိုပါတယ်။ ဒါတွေကို ပြည့်စုံလွှမ်းခြုံ အောင်မလုပ်နိုင်ခဲ့၊ မမှတ်ထားခဲ့နိုင်ဘူး ဆိုလို့ရှိရင် ရေရှည်မှာ ဖြေရှင်းရခက်ခဲ ပါတယ်။ ကျွန်တော့မဲဆန္ဒနယ် ရွှေကျင်မှာ ရွှေကျင်ရေကာတာကြီး ဆောက်လုပ်လိုက်လို့ ရေနစ်မြုပ်သွားတယ်။ အခုအစိုးရသစ်လက်ထက်မှာ လျော်ကြေးပေးမယ်ဆိုတော့ ဘယ်သူ့ကိုပေးရမလဲ၊ ဘယ်လိုပျက်စီးမှုတွေ ပေးရမလဲဆိုတာ သေချာ Assessment မလုပ်ထားတဲ့အခါမှာ အခက်အခဲတွေ အများကြီး တွေ့ကြုံခဲ့ရ ပါတယ်။ နာယကကြီးခင်ဗျာ။ စီမံကိန်းတစ်ရပ်လုံးကိုလွှမ်းခြုံပြီး သုံးသပ်ကြည့်မယ်ဆိုလို့ရှိရင် မလက္ကာ ရေလက်ကြားကို ဖြတ်သန်းစရာမလိုဘဲ ထားဝယ်မှဘန်ကောက်ကို တိုက်ရိုက်ဆက်သွယ်နိုင်မှာဖြစ်လို့ နှစ်ဖက်စလုံး၊ နှစ်နိုင်ငံစလုံး အကျိုးရှိမှာဖြစ်ပါတယ်။ သို့သော်ငြားလည်း မြန်မာနိုင်ငံအနေနဲ့ကတော့ အထက်ကတင်ပြခဲ့တဲ့ အကျိုးသက်ရောက်မှုများကို ရေရှည်ကြုံတွေ့ရမှာဖြစ်ပါတယ်။ ယခုချေးငွေနဲ့ ပတ်သက် လို့လည်း လုပ်ငန်းလုပ်ဆောင်ရာမှာ ထိုင်းနိုင်ငံရဲ့ ကုန်စည်နဲ့ဝန်ဆောင်မှုမှ အနည်းဆုံး ၅၀ ရာခိုင်နှုန်းကို အသုံးပြုရမှာဖြစ်သလို တင်ဒါကိုလည်း ၎င်းတို့နိုင်ငံမှ Registetr လုပ်ထားတဲ့ ကုမ္ပဏီနဲ့ JV လုပ်ထားတဲ့ ကုမ္ပဏီများသာ ဆွဲခွင့်ရှိမှာမို့ ထိုင်းနိုင်ငံအတွက် အကျိုးပိုများပါတယ်။ ဒါကြောင့်မို့လို့ မျှတတဲ့ သဘော တူညီချက်များဖြစ်ဖို့ ဆန်းစစ်သုံးသပ်ပြီး ဒီလုပ်ငန်းကို လုပ်ဆောင်သင့်ပါကြောင်း အကြံပြု ဆွေးနွေးလိုက်ရ ပါတယ်။ ကျေးဇူးတင်ပါတယ်။</speech>
<speech type="speaker">ဆက်လက်ပြီး ဦးဟန်ဝင်းသိန်း တနင်္သာရီတိုင်းဒေသကြီး မဲဆန္ဒနယ်အမှတ်(၄) ဆွေးနွေးဖို့ဖြစ်ပါတယ်။</speech>
<speech><mp id="1256">ဦးဟန်ဝင်းသိန်း(မဲဆန္ဒနယ်အမှတ်-၄၊ တနင်္သာရီတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးပဲမင်္ဂလာပါခင်ဗျား။ ကျွန်တော်ကတော့ တနင်္သာရီတိုင်း ဒေသကြီးမဲဆန္ဒနယ်အမှတ်(၄)မှ အမျိုးသားလွှတ်တော်ကိုယ်စားလှယ် ဦးဟန်ဝင်းသိန်း ဖြစ်ပါတယ်။ ထားဝယ် အထူးစီးပွားရေးဇုန် ဖွံ့ဖြိုးတိုးတက်ရေးအတွက် NEDA ထံမှ ထိုင်းဘတ်ငွေ ၄.၅ ဘီလီယံ ချေးယူမည့် ကိစ္စနှင့်ပတ်သက်ပြီး ထောက်ခံဆွေးနွေးသွားမှာ ဖြစ်ပါတယ်။ တိုင်းပြည်တစ်ခုကို ချဉ်းကပ်ကြည့်တဲ့အခါမှာ အမြင်အမျိုးမျိုး ရှိကြပါတယ်။ ဥပမာအားဖြင့် စစ်ရေးအမြင်၊ လုံခြုံရေးအမြင်၊ နိုင်ငံရေးအမြင်၊ လူမှုရေးအမြင် စသည်တို့ဖြစ်ပါတယ်။ ဒါပေမယ့် ကျွန်တော်တို့ တိုင်းပြည်မှာ လက်ရှိအခြေအနေအရ စီးပွားရေးအမြင်ရှိဖို့ အရေးကြီးတဲ့ ကာလဖြစ်ပါတယ်။ စီးပွားရေး ပညာရှင်တွေရဲ့အဆိုအရ စီးပွားရေးဖြစ်ထွန်းမှု မြန်ဆန်တဲ့နေရာ ၃ ခုရှိတယ်လို့ဆိုပါတယ်။ ဂိတ်ပေါက်ရယ်၊ လမ်းဆုံးရယ်၊ ဗဟိုရယ် ထားဝယ်ရေနက်ဆိပ်ကမ်းရဲ့ ပင်မရည်ရွယ်ချက်က အနောက်ဘက်ဥရောပနဲ့ အရှေ့အလယ်ပိုင်းနိုင်ငံတွေကနေပြီးတော့ အရှေ့ဘက်အာရှနိုင်ငံတွေကို ဆက်သွယ်တဲ့ ဂိတ်ပေါက်တစ်ခု ဖြစ်ဖို့ပါ။ ကျွန်တော်တို့ နိုင်ငံကိုကြည့်မယ်ဆိုရင် ပထဝီအနေအထားအရသော်လည်းကောင်း၊ သဘာဝရေမြေ သယံဇာတသော်လည်းကောင်း အလွန်ပေါများတဲ့ နိုင်ငံတစ်ခုဖြစ်ပါတယ်။ ဒါကိုမြင်လို့ မဆလခေတ်တုန်းက အပြည်ပြည်ဆိုင်ရာလေဆိပ်လုပ်ဖို့ ကမ်းလှမ်းခဲ့ဖူးပါတယ်။ အဲဒီခေတ်အခါက နိုင်ငံရေးပွန်းပဲ့မှာစိုးလို့ ငြင်းလိုက်တဲ့အတွက် ထိုင်းကချက်ချင်းပဲ လက်ခံလိုက်ပါတယ်။ ဒီတော့ ထိုင်းက စီးပွားရေးအရ လေကြောင်း လမ်းဆုံဖြစ်လာပြီးစီးပွားရေးအရှိန်အဟုန်နဲ့ တိုးတက်သွားပါတယ်။ နိုင်ငံတွင်းလမ်းတွေကိုလည်း ကျေးလက်ထိ၊ ပင်လယ်ကမ်းစပ်တွေထိ ဖောက်ပါတယ်။ အဲဒီတော့ သူတို့ရဲ့ ထွက်ကုန်တွေကို အပြည်ပြည်ဆိုင်ရာအထိ တိုက်ရိုက်ရောင်းချနိုင်လာပါတယ်။ နောက်တစ်ခုက လေဆိပ်နဲ့ပတ်သက်တဲ့ လမ်းကောင်းလာတော့ ကမ္ဘာလှည့်ခရီးသည်တွေ ဝင်လာ ပါတယ်။ ထိုင်းကနိုင်ငံခြားခရီးသည်တွေ တစ်နှစ်ကို ၁၂ သန်းခန့်လာပါတယ်။ ပြီးတော့ နိုင်ငံရဲ့ ဝင်ငွေ ၆ ရာခိုင်နှုန်းကို ခရီးသွားလုပ်ငန်းကနေပြီးတော့ ရရှိတဲ့နိုင်ငံတစ်ခုလည်း ဖြစ်ပါတယ်။ ဒါပေမယ့် အခု နောက်ပိုင်းမှာကျတော့ ကမ္ဘာလှည့်ခရီးသည်တွေဟာ ဥရောပနဲ့ ဆောင်းခိုဧည့်သည်တွေဟာ ထိုင်းနိုင်ငံကို ညောင်းလာကြပြီး လှပတဲ့ကျွန်းတွေနဲ့ ကမ်းခြေပါတဲ့ ဗမာပြည်ဘက်ကို စိတ်ဝင်စားလာနေကြပါတယ်။ ဒါဟာကျွန်တော်တို့ရဲ့ အခွင့်အလမ်းတစ်ခုပါ။ အခုဖောက်လုပ်မယ့်လမ်းကလည်း သွားရင်ဘန်ကောက်ကို ၄ နာရီလောက်အတွင်းမှာ ရောက်နိုင်တဲ့လမ်းကြောင်းတစ်ခု ဖြစ်ပါတယ်။ ဒီလမ်းဟာ ရှိပြီးသားလမ်းကြောင်းအပေါ်မှာ ထပ်မံဖောက်တဲ့အတွက် ိုအတွင်းမှာ အမြန်ဆုံးပြီးနိုင်မယ့် လမ်းကြောင်းတစ်ခုဖြစ်ပြီးတော့ လမ်းဟာလည်း လမ်းအသုံးပြုမှုကောက်ခံမှုအပေါ်မှာ ပြန်လည်ဖြည့်စွက် ပေးဆပ်ရမယ့်အတွက်ကြောင့် ကျွန်တော်တို့ စီးပွားရေးအရ တွက်ခြေကိုက်တဲ့လမ်းကြောင်း တစ်ခုဖြစ်ပါတယ်။ နောက်တစ်ခုက ဒီလမ်းကြောင်းအတိုင်းဆက်နွယ်နေတဲ့ ထားဝယ်ရေနက်ဆိပ်ကမ်းနဲ့ အထူးစီးပွားရေးဇုန်အကြောင်း ဆက်လက်ဆွေးနွေးချင်ပါတယ်။ ကျွန်တော့ကို Power Point အသုံးပြုခွင့် ပေးပါရန် တောင်းခံအပ်ပါတယ်ခင်ဗျာ။ ထားဝယ်အထူးစီးပွားရေးဇုန်စီမံကိန်းဟာ ထားဝယ်မြို့ရဲ့ အနောက်မြောက်ဘက် ၁ရ မိုင်ခန့် အကွာမှာ ရှိပြီးတော့ မြန်မာနိုင်ငံရဲ့ ပထမဦးဆုံးအကောင်အထည်ဖော် ဆောင်ရွက်နိုင်ရန် စီစဉ်ထားကာ အရှေ့တောင်အာရှမှာ အကြီးဆုံးစီးပွားရေးဇုန်တစ်ခုအဖြစ် ရည်ရွယ်ထားခဲ့ပါတယ်။ စီမံကိန်းကြီးအောင်မြင်ရင် အလုပ်အကိုင်အခွင့်အလမ်းများစွာရှိပြီး စီမံကိန်းမှာ ရေနက်ဆိပ်ကမ်း ပါတဲ့အတွက် အနောက်နိုင်ငံများ ကနေအရှေ့နိုင်ငံများကို ဖြတ်သန်းသွားရာ စီးပွားရေးအချက်အချာ ဂိတ်ပေါက် တစ်ခုဖြစ်တဲ့အတွက်လည်းကောင်း၊ ခရီးသွားလုပ်ငန်းအတွက် သာယာလှပတဲ့ သဘာဝအရင်းအမြစ်တွေ ရှိတဲ့အတွက်သော်လည်းကောင်း စီးပွားရေးတိုးတက်မှုမှာ ထားဝယ်ဒေသကိုသာမက မြန်မာနိုင်ငံကိုပါ အရှိန်အဟုန်နဲ့ ဖွံ့ဖြိုးတိုးတက်သွားလိမ့်မယ်လို့ ယုံကြည်ကြပါတယ်။ ထိုစဉ်က မလေးရှားနဲ့ စင်္ကာပူနိုင်ငံများကပါ ထားဝယ်ရေနက်ဆိပ်ကမ်းနဲ့ အထူးစီးပွားရေး ဇုန်ကြောင့် သူတို့စီးပွားရေး ဆုတ်ယုတ်သွားမှာကို အထူးစိုးရိမ်နေကြပါတယ်။ ဒီစီမံကိန်းကြီးအောင်မြင်ရင် အနောက်ဘက် ဥရောပ၊ အာဖရိကနှင့် အရှေ့အလယ်ပိုင်းဒေသ နိုင်ငံများက စင်္ကာပူကိုပတ်ပြီး တောင်တရုတ်ပင်လယ်ကို သွားရမယ့်ကြာမှုနဲ့ နှိုင်းစာရင် ထားဝယ် ရေနက်ဆိပ်ကမ်းလမ်းကြောင်းဟာ ိုအတွင်းမှာ စိတ်ချရပြီးအကျိုးများတဲ့ လမ်းကြောင်းတစ်ခု ဖြစ်ပါတယ်။ ဒါကြောင့် မြန်မာ့စီးပွားရေး ပြန်လည်ဦးမော့လာနိုင်စေရေးအတွက် အထူးစီးပွားရေးဇုန်နဲ့ ရေနက်ဆိပ်ကမ်းကိုလည်း ဆက်လက် အကောင်အထည်ဖော်သင့်ပါကြောင်း တိုက်တွန်းရင်း နိဂုံးချုပ်အပ် ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးခင်ချို လှိုင်းဘွဲမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1371">ဦးခင်ချို (လှိုင်းဘွဲမဲဆန္ဒနယ်၊ ကရင်ပြည်နယ်)</mp>အားလုံး မင်္ဂလာပါ။ ကျွန်တော်ကတော့ ကရင်ပြည်နယ် လှိုင်းဘွဲမဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးခင်ချို ဖြစ်ပါတယ်။ ကျွန်တော် ဆွေးနွေးတင်ပြမယ့် အကြောင်းအရာကတော့ ထိုင်းနိုင်ငံ NEDA ကနေ ချေးယူမဲ့ ထိုင်းဘတ် ၄.၅ ဘီလီယံ မြန်မာငွေနှင့် အနီးစပ်ဆုံး ၁၁ ဘီလီယံနဲ့ ပတ်သတ်ပြီးတော့ ဆွေးနွေးတင်ပြမှာဖြစ်ပါတယ်။ ဒီချေးငွေဟာ ၁၀ နှစ်ဆိုင်းငံ့နဲ့ ပြန်ဆပ်ကာလ နှစ် ၂၀၊ ပေါင်း သက်တမ်း ၃၀ ရှိတဲ့ ချေးငွေဖြစ် ပြီးတော့ အတိုးကတော့ ၀.၁ ရာခိုင်နှုန်း၊ ၁၀ ပြားနှုန်းနဲ့ စီမံခန့်ခွဲစရိတ် ၀.၁၅ ရာခိုင်နှုန်းဖြစ်တဲ့ ထိုင်းဘတ် ၆.၇၅ သန်း ပေးရမှာဖြစ်တဲ့အတွက်ကြောင့် တစ်နှစ်ကို ပျမ်းမျှ ၀.၀ဝ၅ ရာခိုင်နှုန်းလောက် အတိုးပိုလာမှာ ဖြစ်ပြီးတော့ ဒါပေမယ့် အတိုးသက်သာတဲ့နှုန်းဖြစ်တာကို တွေ့ရပါတယ်။ ဒီချေးငွေကို မေတ္တာ-ထီးခီးလမ်း အတွက် ၉ရ မိုင်ရှိတဲ့လမ်းကို ဆောင်ရွက်ဖို့အတွက် ချေးတာဖြစ်ပြီးတော့ မြေပြန့်ကို ၁၀ မီတာနဲ့ တောင်ကုန်း ရှိတဲ့နေရာတွေကို ၉ မီတာအကျယ် ကတ္တရာကွန်ကရစ်လမ်းအဖြစ် ဆောင်ရွက်မှာဖြစ်ကြောင်း သိရပါတယ်။ ဒီလမ်းကို ၂ လမ်းသွားစနစ်နဲ့ ဆောင်ရွက်မှာဖြစ်ကြောင်းသိရပြီးတော့ ပျမ်းမျှတစ်မိုင်ကို ကုန်ကျစရိတ်ဟာ မြန်မာငွေနဲ့ ပျမ်းမျှခြင်းအားဖြင့် ၁၁၄ သန်းလောက် ကုန်ကျမှာဖြစ်ကြောင်း တွေ့ရပါတယ်။ လုပ်ငန်း ကန်ထရိုက်ကိုတော့ ထိုင်းနိုင်ငံမှာ မှတ်ပုံတင်ထားတဲ့ကုမ္ပဏီတွေကို Open Tender ခေါ်ယူပြီးတော့ ဆောင်ရွက်မှာဖြစ်ကြောင်း သိရပါတယ်။ ယိုးဒယားနိုင်ငံကတည်ဆောက်တဲ့ လမ်းတွေနဲ့ပတ်သက်လို့ ဘားအံ-မြဝတီလမ်းကို လေ့လာလိုက်မယ်ဆိုရင် လမ်းတည်ဆောက်မှုစနစ်နဲ့ အရည်အသွေးအခြေအနေ ဟာ လက်ရှိကျွန်တော်တို့နိုင်ငံမှာ ဆောင်ရွက်ထားတဲ့ လမ်းအရည်အသွေးတွေထက် အများကြီးကောင်း တယ်လို့ ထင်မြင်ယူဆပါတယ်။ ဒါကြောင့်လည်း ယိုးဒယားနိုင်ငံမှာ မှတ်ပုံတင်ထားတဲ့ ကုမ္ပဏီတွေကို လေလံတင်ခေါ်ပြီးတော့ ဆောင်ရွက်စေမယ့်ကိစ္စအတွက် နိုင်ငံခြားကိုအားပေးတာမဟုတ်ပေမယ့် တည်ဆောက်တဲ့ လမ်းအရည်အသွေး ကောင်းမွန်ရေးအတွက်ကို ထောက်ခံရခြင်းဖြစ်ပါတယ်။ နိုင်ငံအတွင်းက နိုင်ငံသားများပိုင် ကုမ္ပဏီများအနေနဲ့လည်းပဲ ဒီလိုသမားရိုးကျဆောင်ရွက်နေတဲ့ နည်းလမ်းတွေအစား နိုင်ငံရပ်ခြားကုမ္ပဏီတွေက ဆောင်ရွက်နေတဲ့နည်းပညာတွေကို လေ့လာအတုခိုး ပြီးတော့ ယှဉ်ပြိုင်နိုင်အောင်ဆောင်ရွက်နေတဲ့ အနေအထားမျိုးရောက်လာအောင် ကြိုးစားသင့်တယ်လို့ အကြံပြုချင်ပါတယ်။ ဒါမှလည်းပဲ နိုင်ငံသားများပိုင်ကုမ္ပဏီများဟာလည်းပဲ နိုင်ငံရပ်ခြားကုမ္ပဏီများနဲ့ ယှဉ်ပြိုင်ဆောင်ရွက်နိုင်မှာဖြစ်လို့ နိုင်ငံအတွက် ဂုဏ်ယူအားထားနိုင်လာမှာ ဖြစ်ပါတယ်။ ဒီချေးငွေနဲ့ ဆောင်ရွက်မယ့် လုပ်ငန်းနဲ့ပတ်သက်လို့ ရေနက်ဆိပ်ကမ်း မေတ္တာ-ထီးခီ ၉ရ မိုင်ဟာ တနင်္သာရီတိုင်း ဒေသအတွက်အရေးပါတဲ့ ဒေသဖွံ့ဖြိုးတိုးတက်ရေး၊ နိုင်ငံသားများအတွက် အလုပ်အကိုင်ဖန်တီးနိုင်ရေး အတွက် အလွန်အရေးပါတဲ့ လမ်းမကြီးတစ်ခုဖြစ်လာမှာ ဖြစ်ပါတယ်။ နယ်စပ်ကုန်သွယ်ရေးအခြေအနေနဲ့ ထိုင်းနိုင်ငံနဲ့ ကုန်သွယ်ရာမှာ အဓိကအားထားရတဲ့ လမ်းတွေက မြဝတီကနေ ဝင်/ထွက်လို့ရတဲ့လမ်းနဲ့ တာချီလိတ်လမ်းကြောင်း ၂ ခုပဲ အဓိကအားထားနေရပြီးတော့ ဘုရားသုံးဆူလမ်းကတော့ လမ်းပန်း ဆက်သွယ်ရေးအခြေအနေနဲ့ နယ်စပ်ဒေသပိုင်ဆိုင်မှု တိတိကျကျ မသတ်မှတ်နိုင်သေးတဲ့အတွက်ကြောင့် နယ်စပ်ကုန်သွယ်ရေးလုပ်ငန်းတွေ မဆောင်ရွက်နိုင်သေးတာ တွေ့ရပါတယ်။ ယခုဆောင်ရွက်မယ့် လမ်းမကြီးဟာ ယိုးဒယားနိုင်ငံ၊ ကချနာပူရီကနေ တနင်္သာရီတိုင်းဒေသကြီး ထားဝယ်ကနေတစ်ဆင့် မြန်မာနိုင်ငံအတွင်းကို ကုန်သွယ်မှုလုပ်ငန်းဆောင်ရွက်နိုင်ဖို့အတွက် အရေးပါတဲ့ အခြေအနေမျိုးရှိပြီးတော့ နယ်စပ်ကုန်သွယ်ရေးစခန်းများလည်း ဖွင့်လှစ်လာနိုင်မယ့် အခြေအနေမျိုး ရှိလာနိုင်မယ့်အပြင် အရှေ့တောင်အာရှမှာ အကြီးဆုံးဖြစ်လာနိုင်မယ့် ထားဝယ်ရေနက်ဆိပ်ကမ်း အထူး စီးပွားရေးဇုန်အတွက်လည်း အဓိကကျတဲ့ လမ်းမကြီးဖြစ်လာမှာဖြစ်ပြီးတော့ အိမ်နီးချင်း အရှေ့တောင် အာရှနိုင်ငံတွေအတွက် ကုန်သွယ်မှုလမ်းကြောင်းကြီးတစ်ခု ဖြစ်လာနိုင်ပါတယ်။ ဒီလမ်းမကြီးသာ ဆောင်ရွက် ပြီးသွားမယ်ဆိုလို့ရှိရင် အိမ်နီးချင်းနိုင်ငံတွေကနေတစ်ဆင့် ခရီးသွားလာရေးလုပ်ငန်းလည်း လျင်လျင်မြန်မြန် ဖွံ့ဖြိုးတိုးတက်လာမှာဖြစ်ပြီးတော့ တနင်္သာရီတိုင်းဒေသကြီးရဲ့ ဘယ်နေရာဒေသတွေနဲ့မှမတူတဲ့ ထင်ရှားတဲ့ es fomno omfannons OO Simons နိုင်ငံခြားငွေရလမ်းတွေကို တိုးလာနိုင်မှာဖြစ်ပါတယ်။ ထားဝယ်စီးပွားရေးဇုန်နဲ့ ရေနက်ဆိပ်ကမ်းစီမံကိန်း ဟာ တိုးတက်လာနိုင်တာနဲ့အမျှ လုပ်ငန်းဖန်တီးနိုင်မှာဖြစ်လို့ အလုပ်လက်မဲ့ပြဿနာတွေကိုလည်း တစ်စိတ် တစ်ပိုင်း ဖြေရှင်းလာနိုင်ပြီးတော့ ဒေသဖွံ့ဖြိုးတိုးတက်ရေး၊ ပြည်သူတွေရဲ့ ရိုးရာယဉ်ကျေးမှု အသုံးအဆောင်၊ အစားအစာတွေကို ခရီးသွားလုပ်ငန်းနဲ့အတူ ဖွံ့ဖြိုးတိုးတက်လာအောင် ဆောင်ရွက်နိုင်မှာဖြစ်လို့ ဆင်းရဲမှု လျှော့ချရေး၊ ဒေသဖွံ့ဖြိုးရေးနဲ့ ဘဝတိုးတက်ရေးအတွက် အထောက်အကူအများကြီး ဖြစ်လာမှာဖြစ်ကြောင်း သုံးသပ်ရတဲ့အတွက် ဒီချေးငွေနဲ့လမ်းလုပ်ငန်းကို ဆောင်ရွက်သင့်ပါကြောင်း ထောက်ခံဆွေးနွေးရင်း နိဂုံး ချုပ်အပ်ပါတယ်။ အားလုံးကျေးဇူးတင်ပါတယ်။</speech>
<speech type="speaker">ဦးခင်မျိုးဝင်း တနင်္သာရီတိုင်းဒေသကြီး မဲဆန္ဒနယ်အမှတ်(၁၂) ဆွေးနွေးဖို့ဖြစ်ပါတယ်။</speech>
<speech><mp id="1264">ဦးခင်မျိုးဝင်း(မဲဆန္ဒနယ်အမှတ်-၁၂၊ တနင်္သာရီတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့် ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စု ဝန်ကြီးများ၊ ဧည့်သည်တော်များအားလုံး မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ တနင်္သာရီတိုင်းဒေသကြီး မဲဆန္ဒနယ်အမှတ်(၁၂)က အမျိုးသားလွှတ်တော်ကိုယ်စားလှယ် ဦးခင်မျိုးဝင်း ဖြစ်ပါတယ်။ ဆောက်လုပ်ရေးဝန်ကြီးဌာနမှ ထားဝယ်အထူးစီးပွားရေးဇုန် ဖွံ့ဖြိုးတိုးတက်ရေးအတွက် ထိုင်းနိုင်ငံမှ ဘတ် ၄.၅ ဘီလီယံချေးယူ၍ ထားဝယ်ရေနက်ဆိပ်ကမ်း မေတ္တာ-ထီးခီးလမ်းဖောက်လုပ်မည့် ကိစ္စနှင့်ပတ်သက်၍ ဒေသခံပြည်သူတွေရရှိမည့် အကျိုးအမြတ်၊ နိုင်ငံသူ နိုင်ငံသားများရရှိမည့် အကျိုးအမြတ် တွေကို လေ့လာသုံးသပ်ချင်ပါတယ်။ ဒီငွေတွေကိုယူပြီး လမ်းဖောက်လုပ်မယ့်အစီအစဉ်ဟာ ကောင်းမွန်တယ်လို့ ယေဘုယျပြောနိုင် ပေမယ့် ဒေသခံများရဲ့ စီမံကိန်းအပေါ် မျှော်လင့်ချက်များဟာ အမှန်အတိုင်းပြောရရင် သိပ်ပြီးတော့ အားရ ဖွယ်မရှိတဲ့ အနေအထားမျိုးပါလို့ တင်ပြချင်ပါတယ်။ ထားဝယ်အထူးစီးပွားရေးဇုန်ဟာ ထိုင်းနိုင်ငံနှင့် မြန်မာနိုင်ငံအစိုးရတို့အကြား ပူးတွဲပိုင်ဆိုင်သော နှစ်နိုင်ငံစီးပွားရေးပူးပေါင်းဆောင်ရွက်မှု စီမံကိန်းဖြစ်ပြီး ၂၀၀၈ ခုနှစ်ကစတင်ခဲ့ပြီး ၂၀၁၀ ခုနှစ်တွင် အီတာလျံ-ထိုင်းဖွံ့ဖြိုးမှု အများပိုင်ကုမ္ပဏီကို နှစ် ၆၀ လုပ်ပိုင် ခွင့်ဖြင့် လုပ်ကိုင်ခွင့်ပြုခဲ့ပါတယ်။ သို့သော်လည်း ၂၀၁၃ ခုနှစ်၊ ဒီဇင်ဘာလတွင် ထားဝယ်အထူးစီးပွားရေး ဇုန်စီမံကိန်းကို ရင်းနှီးမြှုပ်နှံမှုအခက်အခဲကြောင့် ယာယီရပ်ဆိုင်းခဲ့ရပါတယ်။ လေ့လာရသလောက်ဆိုရင် ထားဝယ်ရေနက်ဆိပ်ကမ်း အထူးစီးပွားရေးဇုန်ကို အရင်အစိုးရလက်ထက် စစချင်းမှာပဲ အီတာလျံ-ထိုင်း ကုမ္ပဏီအနေဖြင့် သူတို့ကိုယ်တိုင် ရင်းနှီးမြှုပ်နှံသူရှာပြီး လမ်းတွေ၊ Infrastructure တွေကို သူတို့ကပဲ တာဝန်ယူလုပ်ပေးရမှာလို့ အကြမ်းဖျင်းသိခဲ့ရပါတယ်။ ၂၀၁၅ ခုနှစ်၊ ပြန်လည်ပြီး ထိုင်း၊ မြန်မာ၊ ဂျပန် အစုရှယ်ယာတန်းတူရပိုင်ခွင့်တွင် သုံးပွင့်ဆိုင်သဘောတူညီချက်ကို လက်မှတ်ရေးထိုးခဲ့ပါတယ်။ စီမံကိန်း အတွက် Master Plan ကိုလည်း ၂၀၁၈ ခုနှစ်၊ မေလမှာ ရေးဆွဲပြီးဆုံးမှာဖြစ်ပါတယ်။ စီမံကိန်းသို့ ထိုင်းနိုင်ငံမှကုန်စည်များ ဆက်သွယ်ပို့ဆောင်ရန်အတွက် လမ်းကိုအဆင့်မြှင့်တင် ဆောင်ရွက်သွားမယ်လို့ ဝန်ကြီးက ရှင်းလင်းပြောကြားသွားပေမယ့် အခြေအနေအကြောင်းကြောင်းကြောင့် စီမံကိန်းနောက်တစ်ကြိမ် ထပ်မံ၍ ရပ်ဆိုင်းသွားခဲ့မယ်ဆိုရင် လမ်းအဆင့်မြှင့်တင်ဖို့ ချေးငွေအတွက် ဘယ်သူတွေက တာဝန်ယူ တာဝန်ခံမှာလဲ။ ပြည်သူတွေကအကြွေးတင်ပြီး ဆပ်ရဦးမှာဖြစ်တဲ့အတွက် ဒါတွေကို အသေးစိတ် ကြိုတင် ပြီးမှ စဉ်းစားလုပ်ဆောင်သင့်တယ်လို့ အကြံပြုချင်ပါတယ်။ ပြီးတော့ တနင်္သာရီတိုင်းဒေသကြီးအတွင်းမှာ ပိုပြီးအရေးပါတဲ့ လမ်းတွေ၊ တံတားတွေ စတဲ့ Infrastructure တွေ ပြီးဆုံးအောင် ကြိုတင်စဉ်းစားပြီး လုပ်ဆောင်သင့်ပါတယ်။ ဒါတွေလုပ်ပြီးလို့ သေချာတဲ့အခြေအနေတစ်ရပ်ရပ်ရောက်မှသာ မေတ္တာ-ထီးခီ လမ်းကို စဉ်းစားသင့်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ Power Point အသုံးပြုခွင့် ပြုပါရန် တောင်းဆိုအပ်ပါတယ်။ ထားဝယ်အထူးစီးပွားရေးဇုန်ဟာ ယခုစက်မှုဇုန်အတွက် လိုအပ်တဲ့ လျှပ်စစ်ထုတ်လုပ်မယ့်လုပ်ငန်း၊ စီမံကိန်းအတွက် အသုံးပြုမည့်ပစ္စည်းများ သယ်ပို့ရန် ဆိပ်ကမ်းကိုလည်း ထားဝယ်ရေနက်ဆိပ်ကမ်း အထူးစီးပွားရေးဇုန်၌ တည်ဆောက်ထားခြင်း မရှိသေးပါ။ ကော့သောင်း-မြိတ်-ထားဝယ်-ရေးကားလမ်းမကြီးကိုလည်း ပြည်သူများဘေးကင်းလုံခြုံ အဆင်ပြေချောမွေ့စွာ သွားရောက်နိုင်ရန်လည်း ပထမဦးစားပေး အဆင့်မြှင့်တင်ဆောင်ရွက်ပေးရန်လည်း လိုအပ်နေသေးကြောင်း ဦးစားပေးလုပ်ဆောင်ရန် အကြံပြုတိုက်တွန်းလိုပါတယ်။ MIC ရဲ့ လုပ်ထုံးလုပ်နည်းတွေကို ဆန့်ကျင်ပြီး သရက်ချောင်း ငါးလေလံဈေးဖွံ့ဖြိုးရေးစီမံကိန်း ဟာလည်း လယ်ယာမြေ အခြားအသုံးပြုခွင့် ခွင့်ပြုချက်တောင် မရသေးတဲ့ မြေပြင်အခြေအနေပဲရှိပါ သေးတယ်။ မြိတ်အများပိုင်ကော်ပိုရေးရှင်းလီမိတက်နှင့် ဒေသခံရေလုပ်ငန်းရှင်များ ပူးပေါင်းဆောင်ရွက် နေသော ငါးလေလံဈေး လျာထားစီမံကိန်းတွေဟာလည်း မြေယာပြဿနာ မဖြေရှင်းရသေးပါ။ တိုင်းဒေသကြီး လွှတ်တော်ကိုယ်စားလှယ်က လွှတ်တော်တွင်မေးပြီး တာဝန်ရှိသူက တရားမဝင် ယခု မတ်လ ၂၀ ရက်နေ့က ဖွင့်လှစ်လုပ်ဆောင်နေတယ်လို့ သိရပါတယ်။ ဒါတင်မကသေးပါဘူး။ လွန်ခဲ့သော ၁ရ နှစ်က မြန်မာနိုင်ငံရင်းနှီးမြှုပ်နှံမှုကော်မရှင်က ခွင့်ပြုချက်ရရှိခဲ့ပြီး ဥပဒေလုပ်ထုံးလုပ်နည်း၊ စည်းကမ်းချက် များနှင့်အညီ လုပ်ဆောင်နေသော မြန်မာအပြည်ပြည်ဆိုင်ရာ နိုင်ငံတကာ အဆင့်မီငါးလေလံဈေး၊ ငါးဖမ်း သင်္ဘောများ စစ်ဆေးအခွန်ကောက်ရန် One Stop Service Check Point ထားရှိသော ငါးတင်ငါးချ ဆိပ်ကမ်းကို ပြန်လည်အဆင့်မြှင့်တင်ပြီး လုပ်ငန်းလည်ပတ်နိုင်ရန် US$ သန်း ၂၀ ပြန်လည်ရင်းနှီးရန် ခွင့်ပြုချက်တင်တောင်းနေသော်လည်း ၂ နှစ်ကျော်သွားပေမယ့် ရပ်ဆိုင်းနေပြီး လုပ်သင့်တာကို မလုပ်၊ မလုပ်သင့်တာကို ဦးစားပေးသလို ဖြစ်နေပါတယ်။ ထို့ကြောင့် ကိုယ့်နိုင်ငံဘက်မှာ ငါးဈေးကွက်ပီပီပြင်ပြင် ကြိုတင်မဖော်ဆောင်ထားဘဲ ကိုယ့်ဘက်က ဘာမှမပြည့်စုံသေးဘဲနဲ့ ကိုယ့်ဆီကသယံဇာတတွေ အတားအဆီးမရှိ သူတို့ရဲ့ ရောင်းကုန်တွေ ဒလဟော စီးဝင်လာမယ်။ အခုဆောင်ရွက်မယ့် လမ်းစီမံကိန်းနဲ့ပတ်သက်လို့ ဒေသခံတွေရဲ့ အကျိုး ထင်သလောက် ရနိုင်မယ်မဟုတ်ပါဘူး။ ဒေသခံပြည်သူတွေရဲ့ ယုံကြည်မှုကျဆင်းနေလို့ တကယ်လုပ်မယ်ဆိုလျှင် ချေးငွေနဲ့ လုပ်မယ့်အစား ယခင်အီတာလျှံထိုင်းကုမ္ပဏီနဲ့ စာချုပ်ချုပ်စဉ်ပါတဲ့ အချက်အလက်တွေရဲ့ သက်ရောက်မှု အခြေအနေကိုသုံးသပ်ပြီး BOT စနစ်နဲ့ အခြားလုပ်ဆောင်လိုတဲ့ စိတ်ဝင်စားတဲ့၊ လုပ်ငန်းကုမ္ပဏီတွေနဲ့သာ လုပ်ဆောင်မယ်ဆိုလျှင် ပိုသင့်တော်မယ်လို့ ထင်မြင်ယူဆမိပါကြောင်း အကြံပြုဆွေးနွေးလိုပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဒေါ်အေးမြမြမျိုး ကျောက်တန်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1549">ဒေါ်အေးမြမြမျိုး(ကျောက်တန်းမဲဆန္ဒနယ်၊ ရန်ကုန်တိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနဲ့တကွ အားလုံးပဲမင်္ဂလာပါရှင်။ ကျွန်မကတော့ နိုင်ငံတော်သမ္မတထံမှ ပေးပို့သော ဆောက်လုပ်ရေးဝန်ကြီးဌာနမှ ထားဝယ်အထူးစီးပွားရေးဇုန်တိုးတက်ရေးအတွက် Neighbouring Countries Economic Development Cooperation Agency ထံမှ ထိုင်းဘတ် ၄.၅ ဘီလီယံ ချေးယူရန် ကိစ္စနဲ့ပတ်သက်ပြီး အကြံပြုဆွေးနွေးသွားမယ့် ကျောက်တန်းမဲဆန္ဒနယ် ပြည်သူ့လွှတ်တော်ကိုယ်စားလှယ် ဒေါ်အေးမြမြမျိုး ဖြစ်ပါတယ်။ Power Point အသုံးပြုပြီး တင်ပြခွင့်ပြုပါရှင်။ (ထားဝယ်အထူးစီးပွားရေးဇုန်စီမံကိန်းဟာ တနင်္သာရီတိုင်းဒေသကြီး ဖွံ့ဖြိုးတိုးတက်ရေးအတွက် သာမကပါဘူး။ နိုင်ငံတော်ဖွံ့ဖြိုးတိုးတက်ရေးအတွက် အရေးကြီးလှပါတယ်။ ဒီထားဝယ်အထူးစီးပွားရေး ဇုန်ဖွံ့ဖြိုးတိုးတက်ရေးအတွက် ထားဝယ်ရေနက်ဆိပ်ကမ်းနဲ့ ထီးခီကြားဆက်သွယ်ထားတဲ့ မေတ္တာထီးခီးလမ်းအဆင့်မြှင့်တင်ရေးဟာလည်း အရေးကြီးလှပါတယ်။ လက်ရှိအနေအထားမှာ ကျောက်ကြမ်းလမ်း အဆင့်သာရှိနေသေးတဲ့အတွက် အဆိုပါလမ်း အဆင့်မြှင့်တင်ခြင်းဖြင့် ထားဝယ်ရေနက်ဆိပ်ကမ်းမှာ ပို့ဆောင်မယ့် ကုန်စည်များ လွယ်ကူလျင်မြန်စွာ ပို့ဆောင်ရေးအတွက် အကျိုးရှိနိုင်မှာဖြစ်ပါတယ်။ ၂၀၀၈ ခုနှစ် မှာကတည်းက ဒီစီမံကိန်းကိုစခဲ့တာဖြစ်ပါတယ်။ မြန်မာ-ထိုင်း နှစ်နိုင်ငံအစိုးရက လက်မှတ်ထိုးပြီးတော့ ထိုင်းဘက်မှ အခုလမ်းအဆင့်မြှင့်တင်မယ့် ITD ကုမ္ပဏီနဲ့ မြန်မာဘက်က Max Myanmar ကုမ္ပဏီတို့က ဒီလုပ်ငန်းကို ဆက်လက်လုပ်ကိုင် မယ်ဆိုပြီးတော့ ငွေရေးကြေးရေးအခက်အခဲကြောင့် ဆိုပြီးတော့ ရပ်ဆိုင်းခဲ့တယ်ဆိုတာကို သိရပါတယ်။ ဒီပုံကတော့ မြန်မာနိုင်ငံမှာရှိတဲ့ မြန်မာ့ရုပ်မြင်သံကြားဌာနတွေ ကနေပြီးတော့ ပြည်သူကို ဒီစီမံကိန်းနဲ့ ပတ်သက်ပြီးတော့ ကုမ္ပဏီမှတာဝန်ရှိတဲ့သူတွေ နိုင်ငံတော်အစိုးရနဲ့ ဒီစီမံကိန်းအကြောင်းကို ဘယ်လိုဖွံ့ဖြိုး တိုးတက်မယ်ဆိုတဲ့အကြောင်းကို ပြည်သူကိုတင်ပြခဲ့တာဖြစ်ပါတယ်။ ကျွန်မတို့ ဒီလိုမဖြစ်ဖို့အတွက်တော့ အရေးကြီးလိုအပ်ပါတယ်။ ပြန်လည်အကောင်အထည်ဖော်မယ့် ထားဝယ်အထူးစီးပွားရေးဇုန် စီမံကိန်း အောင်မြင်ဖို့ရန်အတွက် Master Plan တွေ ချမှတ်ပြီးတော့မှ ညှိနှိုင်းသဘောတူညီမှုတွေကို ပွင့်လင်း မြင်သာစွာ ချပြဖို့အတွက်တော့ လိုအပ်လျက်ရှိပါတယ်။ အထူးစီးပွားရေးဇုန်များနဲ့ စပ်လျဉ်းပြီးတော့ လုပ်ရမယ့်ကိစ္စတွေ မလုပ်မိခြင်း၊ အမုန်းမခံနိုင်ခြင်း၊ ကျွမ်းကျင်ပိုင်နိုင်မှုမရှိခြင်းနဲ့ လုပ်ငန်းများပြီးစီးအောင် မဆောင်ရွက်နိုင်ခြင်းတို့ကြောင့် ပြည်သူများနစ်နာမည်ကို စိုးရိမ်ကြောင်း နိုင်ငံတော်၏ အတိုင်ပင်ခံ ပုဂ္ဂိုလ်က ၂၀၁ရ ခုနှစ်၊ နိုဝင်ဘာ ၁ရ ရက်က စီးပွားရေးလုပ်ငန်းရှင်များနဲ့ တွေ့ဆုံစဉ်ကလည်း ပြောခဲ့ ပါတယ်။ သဘာဝပတ်ဝန်းကျင်ထိခိုက်မှုသုံးသပ်ချက်များ၊ လူမှုရေးထိခိုက်မှုသုံးသပ်ချက်များ ပြုလုပ်ပြီးတော့ စနစ်တကျအကောင်အထည်ဖော်ရန်တော့ လိုအပ်လျက်ရှိပါတယ်။ ဒီတစ်ခါအကောင်အထည်ဖော်မယ့် စီမံကိန်းဟာ အရင်လိုမဟုတ်ဘဲ အောင်မြင်နိုင်တဲ့၊ ယုံကြည်ထိုက်တဲ့ မြန်မာနိုင်ငံကိုပါအကျိုး ဖြစ်ထွန်းစေ နိုင်တဲ့ စီမံကိန်းဆိုတာ ပြည်သူတွေယုံကြည်နေဖို့တော့ လိုအပ်နေပါသေးတယ်။ The New York Times သတင်းစာမှာ ထိုင်းဝန်ကြီးချုပ်ဟောင်း Abhisit က ထိုင်းမှာဆောက်လို့မရတဲ့ စက်ရုံတွေကို ထားဝယ်မှာ သွားဆောက်မယ်ဆိုတာမျိုး ပြောထားခဲ့တာကိုလည်း ရေးထားခဲ့ပါတယ်။ ဒီလိုမျိုးမဟုတ်ဘဲနဲ့ မြန်မာ နိုင်ငံမှာ သဘာဝပတ်ဝန်းကျင်ထိခိုက်တဲ့ ကိစ္စမျိုးတွေကိုမလုပ်ဘဲနဲ့ လာပြီးတော့ဒီစီမံကိန်းကို အကောင် အထည်ဖော်မယ်ဆိုတာကို အာမခံချက်ပေးမှုတွေတော့ လိုနေပါသေးတယ်ရှင်။ ကျွန်မအနေနဲ့ မေးခွန်း ၃ ခု မေးမြန်းလိုပါတယ်။ စီမံကိန်းအတွက် Master Plan မပြီးသေးဘဲနဲ့ လမ်းဖောက်လုပ်ဖို့အတွက် ပိုက်ဆံချေးတာ စောလွန်းမနေဘူးလား။ ထားဝယ်အထူးစီးပွားရေးဇုန် စီမံခန့်ခွဲမှု ကော်မတီ ဒု-ဥက္ကဋ္ဌကနေပြီးတော့ ဒီ Master Plan ကို မေလမှပြီးမယ်လို့ ပြောကြားထားတဲ့အတွက် မေးရ ခြင်းဖြစ်ပါတယ်။ ပိုက်ဆံချေးမယ့် ဒီ NEDA အဖွဲ့ဟာ ထိုင်းနိုင်ငံ ဘဏ္ဍာရေးဝန်ကြီးဌာနလက်အောက်ခံ အဖွဲ့အစည်းတစ်ခုဖြစ်ပါတယ်။ လမ်းဖောက်လုပ်မယ့်ကုမ္ပဏီက ထိုင်းနိုင်ငံရဲ့ကုမ္ပဏီ ဖြစ်ပါတယ်။ အကြွေးတင် ရမှာတော့ မြန်မာပြည်သူလူထုဖြစ်နေပါတယ်။ ITD ကုမ္ပဏီက ၎င်းရဲ့ ထိုင်းနိုင်ငံအစိုးရဆီကနေ ချေးယူ ပြီးတော့ BOT စနစ်နဲ့ ဆောင်ရွက်တာက ပိုပြီးမသင့်တော်ဘူးလား မေးချင်ပါတယ်။ လမ်းအဆင့်မြှင့်တင်ဖို့ အတွက် အချို့နေရာမှာ မြေယာလျော်ကြေးတွေအတွက် ညှိနှိုင်းနေဆဲဖြစ်တယ်ဆိုတာကို ထားဝယ်အထူး စီးပွားရေးဇုန်စီမံခန့်ခွဲမှုကော်မတီ ဒု-ဥက္ကဋ္ဌပြောထားတာ ရှိပါတယ်။ ဒါ က KNU ထိန်းချုပ်နယ်မြေ အတွင်းက ဖြတ်သန်းသွားမှာ ဖြစ်တယ်ဆိုတဲ့အတွက်ကြောင့်မို့ Conflict Sensitivity အတွက်ရော ပြင်ဆင်ထားပြီးပြီလားဆိုတဲ့ မေးခွန်း ၃ ခုကိုမေးချင်ပါတယ်။ မေတ္တာ-ထီးခီးလမ်းအဆင့်မြှင့်တင်ခြင်း လုပ်ငန်းဟာ နိုင်ငံတော်ဖွံ့ဖြိုးတိုးတက်ရေးအတွက် များစွာအကျိုးရှိမှာဆိုတာ မှန်ပါတယ်။ ဒါပေမယ့်လည်း နိုင်ငံတော်က ချေးငွေနဲ့ဆောင်ရွက်ခြင်းမပြုဘဲနဲ့ BOT စနစ်နဲ့သာ ဆောင်ရွက်သင့်တယ်လို့ အကြံပြုလို ပါတယ်။ ပထဝီနိုင်ငံရေးအရ ရှုပ်ထွေးမှုတွေရှိနေတယ်။ နိုင်ငံရဲ့ တရားဥပဒေစိုးမိုးရေး အားနည်းချက်၊ တိုင်းဒေသကြီးအစိုးရရဲ့ ဥပဒေအားနည်းချက်တွေကြောင့် မြန်မာ့သယံဇာတပစ္စည်းတွေ၊ ပင်လယ်စာကဲ့သို့သော ထားဝယ်ထွက်ကုန်ပစ္စည်းတွေက အဆိုပါလမ်းမကြီးမှတစ်ဆင့် တစ်ဖက်နိုင်ငံကို ဈေးပေါပေါနဲ့ ရောက်သွား ပြီးတော့ အခြားနိုင်ငံမှသွင်းကုန်များကြောင့် တစ်နိုင်တစ်ပိုင် လုပ်ငန်းလေးများ ဈေးကွက်ပျောက်မှာနဲ့ တရားမဝင်ပစ္စည်းများ ဝင်မလာရေးကိုလည်း တားဆီးဖို့အတွက် ကြိုတင်ပြင်ဆင်ထားသင့်ပါကြောင်း အကြံပြု ဆွေးနွေးရင်း နိဂုံးချုပ်အပ်ပါတယ်ရှင်။ ကျေးဇူးတင်ပါတယ်ရှင်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ အစည်းအဝေးကို ၁၅ မိနစ်ခန့် ခေတ္တ ရပ်နားပါမယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနဲ့ ဧည့်သည်တော်များခင်ဗျား။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<speech type="speaker">နော်ခရစ္စထွန်း(ခေါ်) ဒေါက်တာအာကာမိုး ကရင်ပြည်နယ် မဲဆန္ဒနယ် အမှတ်(၇) ဆက်လက်ဆွေးနွေးဖို့ဖြစ်ပါတယ်။</speech>
<speech><mp id="1224">နော်ခရစ္စထွန်း(ခေါ်)ဒေါက်တာအာကာမိုး(မဲဆန္ဒနယ်အမှတ်-၇၊ ကရင်ပြည်နယ်)</mp>လေးစား အပ်တဲ့ ပြည်ထောင်စုလွှတ်တော်နာယကကြီးနဲ့ ပြည်ထောင်စုလွှတ်တော်ကိုယ်စားလှယ်များ၊ ပြည်ထောင်စု ဝန်ကြီးများ အားလုံးမင်္ဂလာပါ။ ကျွန်မကတော့ ကရင်ပြည်နယ် မဲဆန္ဒနယ်အမှတ်(၇)မှ နော်ခရစ္စထွန်း(ခေါ်) ဒေါက်တာအားကာမိုး ဖြစ်ပါတယ်။ အစိုးရသစ်ရဲ့ စီးပွားရေးမူဝါဒ (၁၂)ချက်အရ ပြည်ပရင်းနှီးမြှုပ်နှံမှုတွေ တိုးတက်လာဖို့ လိုအပ် သလို အဓိကကဏ္ဍတွေဖြစ်တဲ့ လယ်ယာနဲ့သားငါးကဏ္ဍတွေ ဖွံ့ဖြိုးတိုးတက်လာဖို့၊ အလုပ်အကိုင်ရရှိဖို့၊ ရေရှည်တည်တံ့တဲ့ စီးပွားရေးဖွံ့ဖြိုးတိုးတက်ဖို့၊ လိုအပ်တဲ့လမ်းတံတား Infrastructure တွေ တည်ဆောက်ဖို့ မဟာဗျူဟာတွေ ချမှတ်ထားတာတွေရှိပါတယ်။ ဒီအတွက် င် ပြန်ဆပ်ရမယ့် ပြည်ပချေးငွေတွေ ကိုလည်း လိုအပ်ရင်ရယူရပါတယ်။ ချေးငွေတွေကို ထိထိရောက်ရောက် စီမံခန့်ခွဲဖို့ လိုအပ်သလို ချေးငွေရဲ့ ကောင်းမွေဆိုးမွေခံစားရမယ့် ပြည်သူလူထုကို စ်ပြေးညီ ပွင့်လင်းမြင်သာစွာ ချပြနိုင်ဖို့ကလည်း အရေးကြီးပါတယ်။ စီးပွားရေးတွက်ချေမကိုက်တဲ့လုပ်ငန်းတွေ မလိုအပ်တဲ့လုပ်ငန်းတွေကို လျှော့ချမယ်။ အသုံးစရိတ်ချွေတာမယ်၊ ထိရောက်တဲ့လုပ်ငန်းတွေမှာ အကျိုးရှိအောင် အသုံးပြုဆောင်ရွက်ဖို့ လိုအပ်မှာ ဖြစ်ပါတယ်။ ကျွန်မတို့ နိုင်ငံအနေနဲ့ ပြည်ပအကူအညီရငွေနဲ့ ချေးငွေတွေဟာ နှစ်စဉ် တိုးတက်နေပါတယ်။ ၂၀၁၇-၂၀၁၈ ပြုပြင်ပြီးခန့်မှန်းခြေမှာ ၂,၆၁၆ ဘီလီယံထိ တိုးတက်လျာထားပါတယ်။ အဲဒီအတွက် ပြည်ပကြွေးမြီနဲ့ GDP အချိုးဟာ ၃၀ ရာခိုင်နှုန်းထက် မကျော်လွန်အောင် ထိန်းသိမ်းနေရပါတယ်။ လိုငွေနဲ့ GDP အချိုး ၅ ရာခိုင်နှုန်း မကျော်လွန်ရဘူး ဆိုပေမယ့်လည်း ၂၀၁၇-၂၀၁၈ ပြုပြင်ပြီးမှာ ၅.၃၆ ရာခိုင်နှုန်းထိ ရှိနေကြောင်းကိုလည်း သိရပါတယ်။ ဒါကြောင့် ပြည်ပချေးငွေနဲ့ လုပ်ဆောင်တဲ့ စီမံကိန်းတွေရဲ့ ရင်းနှီးမှုနဲ့ အကျိုးအမြတ်ရရှိမှုကို ချိန်ဆလုပ်ဆောင်ဖို့ အရေးကြီးပါတယ်။ နာယကကြီးရှင့်။ Power Point အသုံးပြုခွင့်ပေးဖို့ တောင်းခံအပ်ပါတယ်။ အငြင်းပွားဖွယ် ရင်းနှီး မြှုပ်နှံမှုဆိုင်ရာအချက်တွေကြောင့် ပြီးခဲ့တဲ့အစိုးရ လက်ထက်မှာ အဖြေမထွက်နိုင်ခဲ့တဲ့ ထားဝယ်အထူး စီးပွားရေးဇုန်စီမံကိန်းရဲ့ အဓိက Infrastructure တစ်ခုဖြစ်တဲ့ မေတ္တာ-ထီးခီးလမ်း အဆင့်မြှင့်တင်ရေး 3a03mNEDA- Neighbouring Countries Economic Development Cooperation Agency ကနေပြီးတော့ ထိုင်းဘတ်ငွေ ၄.၅ ဘီလီယံ ချေးယူမယ့်ကိစ္စနဲ့ပတ်သက်ပြီး စီမံကိန်းရဲ့ ရင်းနှီးမြှုပ်နှံမှုနဲ့ အကျိုးအမြတ်ရရှိမှုကို သေသေချာချာ စီစဉ်ဖို့လိုအပ်ပါတယ်။ ၂၀၁ရ ခုနှစ်၊ နိုဝင်ဘာလ ၁၅ ရက်က နိုင်ငံတော်အတိုင်ပင်ခံပုဂ္ဂိုလ်ကနေပြီးတော့ စီးပွားရေးလုပ်ငန်းရှင်တွေနဲ့ တွေ့ဆုံတဲ့စီးပွားရေးဇုန် တွေနဲ့ပတ်သက်ပြီး လုပ်ဆောင်ရမယ့်ကိစ္စတွေ မဆောင်ရွက်မိခြင်း၊ အမုန်းမခံနိုင်ခြင်း၊ ကျွမ်းကျင်ပိုင်ဆိုင်မှု မရှိခြင်း၊ လုပ်ငန်းများပြီးစီးအောင် မဆောင်ရွက်နိုင်ခြင်းတို့ကြောင့် ပြည်သူတွေနစ်နာမှာကို စိုးရိမ်မိကြောင်း ပြောကြားခဲ့တယ်လို့ သိရပါတယ်။ ကမ္ဘာ့စီးပွားရေးနယ်ပယ်မှာ အောင်မြင်နေတဲ့ တရုတ်နိုင်ငံဟာ အထူးစီးပွားရေးဇုန်တွေ တည်ထောင် နိုင်ခဲ့တဲ့အတွက် အောင်မြင်ရခြင်းဖြစ်သလို ကျွန်မတို့နိုင်ငံရဲ့ အထူးစီးပွားရေးဇုန်တွေနဲ့ နိုင်ငံစီးပွားရေး တွန်းတင်ဖို့ စီးပွားရေးပညာရှင်တွေက ပြောခဲ့ပါတယ်။ အထူးစီးပွားရေးဇုန်ရဲ့ အခြေခံအဆောက်အအုံ တွေ (Infrastructure)တွေကို တိတိကျကျဖော်နိုင်ဖို့ အရေးကြီးကြောင်း ထောက်ပြကြပါတယ်။ မူလကတည်းက ထိုင်းနိုင်ငံရဲ့ အကျိုးစီးပွားတွင် ၂၀၀၈ ခုနှစ်က အီတာလျံ-ထိုင်းကုမ္ပဏီကနေပြီးတော့ ထားဝယ်အထူးစီးပွားရေး ဇုန်အတွက် ထားဝယ်-မေတ္တာ-ထီးခီးလမ်းကို ဆောက်ခဲ့ပြီး ဘဏ္ဍာရေးအခက်အခဲကြောင့်မို့လို့ ၂၀၁၃ ခုနှစ်မှာ ရပ်ဆိုင်းခဲ့ရတယ်လို့ သိရပါတယ်။ အကျင့်ပျက်မှု နာမည်ဆိုးများနဲ့ ကျော်ကြားခဲ့တဲ့ အီတာလျံ-ထိုင်း ကုမ္ပဏီကြောင့်မို့လို့ အခုပြန်လည်လုပ်ကိုင်ဆောင်ရွက်မယ့်ထိုင်းအစိုးရဘဏ် NEDA နဲ့သော် လည်းကောင်း၊ မေတ္တာ-ထီးခီးလမ်းမှာ ပူးပေါင်းပါဝင်မယ့် ထိုင်းကုမ္ပဏီတွေနဲ့သော်လည်းကောင်း မှန်မှန် ကန်ကန် လုပ်ဆောင်သွားနိုင်ဖို့ အရေးကြီးပါတယ်။ မိမိနိုင်ငံအတွက် လူမှုစီးပွား၊ သဘာဝပတ်ဝန်းကျင်၊ ဘဏ္ဍာရေးစီမံခန့်ခွဲမှု၊ ထိခိုက်မှုအနည်းဆုံးနဲ့ အကျိုးဖြစ်ထွန်းမှုအများဆုံးဖြစ်ဖို့ ချင့်ချိန်လုပ်ဆောင်နိုင်ဖို့ အရေးကြီးပါတယ်။ EIA, SIA လုပ်ငန်းတွေ၊ မြေယာသိမ်းဆည်းမှုလုပ်ငန်းတွေ ဖြေရှင်းဖို့လိုအပ်သလို ငြိမ်းချမ်းရေးလုပ်ငန်းကို မထိခိုက်ဖို့အတွက်လည်း လိုအပ်ပါတယ်။ ထားဝယ်-မေတ္တာ-ထီးခီးလမ်းနဲ့ တစ်ဆက်တည်း အာရှမှာအကြီးဆုံး ဖြစ်ပေါ်လာမယ့် ထားဝယ်စီးပွားရေးအထူးဇုန်နဲ့ ပတ်သက်ပြီး JICA ကနေ စပြီးလုပ်ဆောင်လို့ မပြီးသေးဘူးလို့ သိရ closuôi saém Infrastructure osdialogos 699085BEmå: Deep Seaport Electricity good စွမ်းအားလိုအပ်ချက်တွေ ရှိနေတယ်လို့လည်း သိရပါတယ်။ အမေရိကန်ဒေါ်လာ 10 million တန်တဲ့ ထားဝယ်ရေနက်ဆိပ်ကမ်း အထူးစီးပွားရေးဇုန်ကို စိတ်ဝင်စားတဲ့နိုင်ငံတကာကို တင်ဒါခေါ်ယူပြီး ဆက်လက် လုပ်ဆောင်သွားမယ်လို့လည်း သိရပါတယ်။ ရင်းနှီးမြှုပ်နှံမှုတိုးပွားလာမယ့် အခြေအနေကောင်းများကိုလည်း တွေ့ရပါတယ်။ အချုပ်အားဖြင့်ဆိုရင် ချေးငွေများပြားခြင်းရဲ့ အကျိုးဆက်တွေကိုခံစားရမယ့် အနာဂတ်မျိုးဆက်တွေ အတွက် ညီမျှနိုင်မယ့် စီးပွားရေးအခွင့်အလမ်းရရှိဖို့ ချေးငွေနဲ့လုပ်ဆောင်တဲ့ စီမံကိန်းတွေကို ကောင်းမွန်တဲ့ ဘဏ္ဍာရေးစီမံခန့်ခွဲမှုတွေနဲ့ ထိရောက်အောင်မြင်အောင် လုပ်ဆောင်သင့်ပါကြောင်း အကြံပြုဆွေးနွေးရင်း နိဂုံးချုပ်ပါတယ်။ ကျေးဇူးတင်ပါတယ်။</speech>
<speech type="speaker">ဒေါ်ခင်စန္ဒီ လောင်းလုံမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1420">ဒေါ်ခင်စန္ဒီ(လောင်းလုံမဲဆန္ဒနယ်၊ တနင်္သာရီတိုင်းဒေသကြီး)</mp>လေးစားရပါသော ပြည်ထောင်စုလွှတ်တော် နာယကကြီး၊ ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စုဝန်ကြီးများ မင်္ဂလာပါရှင်။ ကျွန်မကတော့ တနင်္သာရီတိုင်းဒေသကြီး လောင်းလုံမြို့နယ် ပြည်သူ့လွှတ်တော်ကိုယ်စားလှယ် ဒေါ်ခင်စန္ဒီဖြစ်ပါတယ်။ နိုင်ငံတော်သမ္မတထံမှ ပေးပို့သော ဆောက်လုပ်ရေးဝန်ကြီးဌာနမှ ထားဝယ်အထူး 89:69: Gönde:glê1:69:33ozné Neighbouring Countries Economic Development Cooperation Agency–NEDA oog op:9008 G9 BBW Gaj: 9267:mg39: Goosodácag:ca: သွားမှာဖြစ်ပါတယ်။ နာယကကြီးရှင်။ ထားဝယ်အထူးစီပွားရေးဇုန်စီမံကိန်းဟာ တနင်္သာရီတိုင်းဒေသကြီး ထားဝယ်မြို့ရဲ့ အနောက်မြောက်ဘက် ၁ရ မိုင်ခန့်အကွာမှာ တည်ရှိပါတယ်။ သတ်မှတ်ဧရိယာ ၁၉၆ စတုရန်းကီလိုမီတာ၊ မြေဧကအားဖြင့် ၄၈,၀၀၀ ကျော် သတ်မှတ်ထားပါတယ်။ ၂၀၀၈ ခုနှစ်မှာ စီမံကိန်းစတင်ပြီးတော့ ကနဦး စီမံကိန်းနှင့် ပင်မစီမံကိန်းဆိုပြီးတော့ အပိုင်းနှစ်ပိုင်းခွဲခြားထားတာ တွေ့ရပါတယ်။ ယခု NEDA ထံမှ ချေးငွေ ရယူဆောင်ရွက်ရမယ့် ထားဝယ်ရေနက်ဆိပ်ကမ်း၊ မေတ္တာ- ထီးခီးလမ်းဟာ ကနဦးစီမံကိန်း ၉ ချက် ထဲမှာ တစ်ချက်အဖြစ်ပါဝင်နေပါတယ်။ ယခု အဆင့်မြှင့်တင်မယ့် လမ်းပိုင်းဟာ ကုန်သွယ်ရေးနဲ့ လမ်းပန်း ဆက်သွယ်ရေးအတွက် အဓိက လမ်းကြောင်းလည်း ဖြစ်ပါတယ်။ ချေးငွေရယူခြင်းရဲ့ ရည်ရွယ်ချက်မှာ ပါဝင်တဲ့ ထားဝယ်အထူးစီးပွားရေးဇုန် ဖွံ့ဖြိုးတိုးတက်ရေးအတွက်လည်း အလွန်အရေးကြီးတဲ့လမ်း ဖြစ်ပါတယ်။ လက်ရှိအခြေအနေမှာဆိုရင်မေတ္တာ-ထီးခီးလမ်းပိုင်းဟာ မြေသားလမ်းအဆင့်ပဲရှိတာကို တွေ့ရှိရမှာဖြစ်ပါတယ်။ Power Point အသုံးပြုခွင့်ပေးပါရန် တင်ပြအပ်ပါတယ်ရှင်။ ဒါကတော့ ထားဝယ်ရေနက်ဆိပ်ကမ်း မေတ္တာ-ထီးခီးလမ်း ယခုလက်ရှိအခြေအနေ ဖြစ်ပါတယ်။ (ယခု Power Point မှာ တင်ပြထားတဲ့အတိုင်း မြေသားလမ်းပိုင်းအဆင့်နဲ့ ခရီးသွားမယ်ဆိုရင် ထားဝယ်ကနေ ထိုင်းနိုင်ငံနယ်စပ်ကို ၄ နာရီလောက်ကြာမှာ ဖြစ်ပါတယ်။ ကတ္တရာလမ်း ပြီးစီးသွားမယ် ဆိုလို့ရှိရင်တော့ နှစ်နာရီလောက်ပဲကြာမှာ ဖြစ်ပါတယ်။ က်လောက် သက်သာသွားမှာဖြစ် ပါတယ်ရှင်။ နာယကကြီးရှင်။ NEDA ချေးငွေဟာ အတိုးနှုန်း ၀.၁ ရာခိုင်နှုန်း၊ ဆိုင်းငံ့ကာလ ၁၀ နှစ်၊ အတိုးအရင်း ပြန်ဆပ်ကာလ ၂၀ နှစ် စတဲ့စည်းကမ်းချက်များဟာ IMF နဲ့ World Bank တို့ရဲ့ သတ်မှတ်ချက်များအရ သက်သာတဲ့ချေးငွေဖြစ်တယ်လို့ သိရှိရပါတယ်။ နှစ်လမ်းသွားကတ္တရာလမ်း အကောင်အထည်ဖော်ဆောင်ရွက် နိုင်ပါက မြန်မာနိုင်ငံက ထားဝယ်အထူးစီးပွားရေးဇုန်ကို အကောင်အထည်ဖော်လိမ့်မယ်လို့ နိုင်ငံတကာ ကလည်း သိရှိလာပြီး ရင်းနှီးမြှုပ်နှံမှုအတွက်လည်း စိတ်ဝင်စားလာမှာ ဖြစ်ပါတယ်။ လက်ရှိ ကျွန်မတို့ နိုင်ငံမှာလည်း နိုင်ငံတကာရင်းနှီးမြှုပ်နှံမှုတွေ လာရောက်နိုင်ဖို့ မြန်မာနိုင်ငံရင်းနှီးမြှုပ်နှံမှုဥပဒေနဲ့ မြန်မာ နိုင်ငံကုမ္ပဏီများ ဥပဒေကိုလည်း ပြဋ္ဌာန်းခဲ့ပြီးဖြစ်ပါတယ်။ NEDA ထံမှ ချေးငွေရယူခြင်းရဲ့ ရည်ရွယ်ချက်မှာ ပါတဲ့ ခရီးသွားလာမှု သက်သာစေရန်နှင့် ကုန်စည်စီးဆင်းမှု အဆင်ပြေချောမွေ့လာစေရန် ယခု မြေသားလမ်းအဆင့်ကို အဆင့်မြှင့်တင်ပေးဖို့ မဖြစ်မနေလိုအပ်နေပါတယ်။ ဒီနှစ်လမ်းသွားကတ္တရာလမ်း အဆင့်မြှင့်တင်ပြီးရင် ထားဝယ်ရေနက်ဆိပ်ကမ်းမှ ထိုင်းနိုင်ငံ၊ ကချနာပူရီ၊ ကချနာပူရီပြည်နယ်မှတစ်ဆင့် ဗီယက်နမ်နိုင်ငံနှင့် အခြားနိုင်ငံများထိ ချိတ်ဆက်သွားမှာ ဖြစ်ပါတယ်။ ဒါဆိုရင် ကုန်စည်စီးဆင်းမှုဟာ ပိုမိုလွယ်ကူမြန်ဆန်သွားမှာ ဖြစ်ပါတယ်။ Power Point ဆက်လက်အသုံးပြုခွင့်ပေးပါရှင်။ ဒါကကျတော့ ကျွန်မတို့ ထားဝယ်ရေနက်ဆိပ်ကမ်း ကနေပြီးတော့ ထိုင်းနိုင်ငံ၊ ဗီယက်နမ်ကနေ ပြီးတော့အခြားနိုင်ငံကို ဆက်သွယ်ထားတဲ့ လမ်းကြောင်းဖြစ်ပါတယ်။ နာယကကြီးရှင်။ အဓိကအကြံပြုချင် တာကတော့ ကတ္တရာလမ်း အဆင့်မြှင့်တင်တဲ့အခါမှာ ပါဝင်သွားတဲ့ ဒေသခံတိုင်းရင်းသားပြည်သူများရဲ့ ဥယျာဉ်ခြံမြေများကို နစ်နာဆုံးရှုံးမှု တစ်စုံတစ်ရာမရှိအောင် ညှိနှိုင်းဆွေးနွေးပြီးတော့ အလေးထားဆောင်ရွက် ပေးသင့်ကြောင်းကိုလည်း အကြံပြုလိုပါတယ်။ ဒုတိယအချက်ကတော့ ချေးငွေရဲ့ ရည်ရွယ်ချက်မှာပါတဲ့ ဒေသခံပြည်သူများ အလုပ်အကိုင် အခွင့် အလမ်း ဖန်းတီးပေးဖို့ဆိုတဲ့ ရည်ရွယ်ချက်ဖြစ်ပါတယ်။ ထားဝယ်အထူးစီးပွားရေးဇုန်ကို ဖွံ့ဖြိုးတိုးတက်ဖို့ အတွက် အကောင်အထည်ဖော် ဆောင်ရွက်တဲ့အခါမှာ အခြေခံလုပ်သားများကို အလုပ်အကိုင် ရရှိအောင် ဆောင်ရွက်ပေးရမယ့်အပြင် နည်းပညာကျွမ်းကျင်တဲ့ ပညာရှင်များအတွက်ပါ ပညာရပ်တွေကို အသုံးချခွင့် ရအောင်လည်း ဆောင်ရွက်ပေးဖို့ အထူးလိုအပ်ပါတယ်။ နာယကကြီးရှင်။ ထပ်မံတင်ပြလိုတာကတော့ ကျွန်မတို့ဒေသရဲ့ ခရီးသွားလုပ်ငန်း အခြေအနေ ဖြစ်ပါတယ်။ ကျွန်မတို့နိုင်ငံရဲ့ အိမ်နီးချင်းထိုင်းနိုင်ငံမှာ တစ်နှစ်ကို ခရီးသွားဧည့်သည် ၈ သန်းခန့် လာရောက် လည်ပတ်တယ်လို့ လေ့လာသိရှိရပါတယ်။ နှစ်လမ်းသွားကတ္တရာလမ်း အဆင့်မြှင့်တင်ပြီးရင် ဒီခရီးသွား ဧည့်သည်တွေဟာ ဒီလမ်းကြောင်းအတိုင်း ထိုင်းနိုင်ငံကနေပြီးတော့ ကျွန်မတို့ တနင်္သာရီတိုင်းရဲ့ လှပတဲ့ ကမ်းခြေများ၊ ကျွန်းများ၊ တိုင်းရင်းသားရိုးရာယဉ်ကျေးမှုတွေကို တွင်းမှာ လာရောက်လေ့လာ နိုင်မှာဖြစ်ပါတယ်။ ထားဝယ်အထူးစီးပွားရေးဇုန်စီမံကိန်းဟာ ရေရှည်စီမံကိန်းတစ်ခု ဖြစ်ပါတယ်။ ယခု လက်ရှိမှာတော့ ခရီးသွားလုပ်ငန်းဟာလည်း ပိုမိုအားကောင်းနေပါတယ်ရှင်။ ဒါကြောင့် ကျွန်မတို့ဒေသရဲ့ ခရီးသွားလုပ်ငန်းကိုလည်း အများကြီးအထောက်အကူပြုမယ့် လမ်းဖြစ်ပါတယ်။ နောက်ဆုံးဆွေးနွေးလိုတာကတော့ ဒီလမ်းကိုဆောက်လုပ်ရေးဝန်ကြီးဌာနက တာဝန်ယူဆောင်ရွက် ရမှာဖြစ်ပါတယ်။ ဒါကြောင့် ဆောက်လုပ်ရေးဝန်ကြီးဌာနအနေနဲ့ လမ်းဖောက်လုပ်တဲ့အခါမှာ အရည်အသွေး ကောင်းဖို့လိုသလို ရေရှည်ထိန်းသိမ်းဖို့လည်း လိုအပ်ပါတယ်။ ကုန်စည်စီးဆင်းရန်လမ်းများ ကောင်းမွန် နေခြင်းဟာ ရင်းနှီးမြှုပ်နှံသူတွေကို စိတ်ဝင်စားအောင် ရေရှည်ထိန်းထားနိုင်တဲ့ အချက်ဖြစ်တဲ့အတွက် ဒီလမ်းကို မဖြစ်မနေ ဖောက်လုပ်ရမှာ ဖြစ်ပါတယ်။ ဒါကြောင့် NEDA ထံမှချေးငွေရယူခြင်းအား လေးလေး နက်နက် ထောက်ခံပါကြောင်း တင်ပြအပ်ပါတယ်ရှင်။ ကျေးဇူးတင်ပါတယ်ရှင်။</speech>
<speech type="speaker">ဒေါက်တာခွန်ဝင်းသောင်း ကချင်ပြည်နယ် မဲဆန္ဒနယ်အမှတ်(၁၁) ဆွေးနွေးဖို့ဖြစ်ပါတယ်။</speech>
<speech><mp id="1208">ဒေါက်တာခွန်ဝင်းသောင်း(မဲဆန္ဒနယ်အမှတ်-၁၁၊ ကချင်ပြည်နယ်)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့် အားလုံးမင်္ဂလာပါ။ အခုဆွေးနွေးမယ့် မေတ္တာ-ထီးခီးလမ်း ဖောက်လုပ်မယ့် လုပ်ငန်းတွေနဲ့ပတ်သက်ပြီး ယခင်အစိုးရအဟောင်းနဲ့ ချုပ်ဆိုထားတဲ့ စာချုပ်တွေကရော ဘယ်လိုအခြေအနေရှိတယ်ဆိုတာ လွှတ်တော်ကို အစီရင်ခံရမှာတွေ မရှိသေးတဲ့လုပ်ငန်းမို့လို့ ထောက်ပြ စရာတွေ များစွာရှိနေပါတယ်။ Power Point အသုံးပြုခွင့် တောင်းခံအပ်ပါတယ်။ ဆောက်လုပ်ရေးဝန်ကြီးဌာနရဲ့ ရှင်းပြချက်တွေအရတော့ ထိုင်းနိုင်ငံရဲ့ ကုန်စည်နဲ့ဝန်ဆောင်မှုများ အနည်းဆုံး ၅၀ ရာခိုင်နှုန်းထက်မက သူတို့ဆီက ကုန်ပစ္စည်းတွေနဲ့ပဲသုံးမှာဆိုတော့ ငါကြင်းဆီနဲ့ ငါးကြင်းကြော်မယ့် အနှောင်အဖွဲ့နဲ့ ချေးငှားခြင်းသာဖြစ်ပါတယ်။ ပြီးတော့ ကချနာပူရီနဲ့ ထားဝယ်ကိုပဲ အကျိုးပြုနိုင်မယ်လို့ ဆိုထားတဲ့အပြင် ဒေသတွင်းအလုပ်အကိုင် အခွင့်အလမ်းများ တိုးတက်လာစေရန်ဆိုတဲ့ ရည်ရွယ်ချက်က မရေမရာသေးပါဘူး။ ဒေသတွင်း ဘာတန်ဖိုးမြင့်ကုန်တွေ၊ ပို့ကုန်တွေ အဆင့်သင့်ဖြစ်နေပါပြီလဲ။ ကိုယ့်ဆီက ရေသယံဇာတ အရင်းအမြစ်တွေသာ ဒလဟောထွက်သွားမှာမို့ အကျိုးအမြတ်ရှိသင့်သလောက်မရှိပါပဲ။ သစ်တောပြုန်းတီးမှု အလွန်များပြားနေတဲ့ မြန်မာပြည်အဖို့ (Closed Forest) သစ်တောဖုန်းလွှမ်းမှုဧရိယာ အများဆုံးပိုင်ဆိုင်တဲ့ တနင်္သာရီဒေသရှိ သစ်တောတွေကိုသာ နောက်ဆုံးခံတပ်အဖြစ် သဘောထားမှတ်ယူရနေချိန်မှာ ဒေသခံ တိုင်းဟာ သဘာဝအရင်းအမြစ်တွေကို ကိုယ်တိုင်စီမံခန့်ခွဲ ထိမ်းသိမ်းနိုင်ခွင့်မရခဲ့ကြလို့ တိုင်းပြည်ရဲ့ သယံဇာတနဲ့ သဘာဝပတ်ဝန်းကျင်တွေ အဖတ်ဆယ်မရလောက်အောင် ဆုံးရှုံးပြီးခဲ့တာတွေကို နမူနာ ကောင်းအဖြစ် သင်ခန်းစာမယူနိုင်သေးဘဲ အခုလိုလက်လွတ်စပယ် သစ်တောပြုန်းမယ့် အနေအထားမျိုးကို ကြိုတင်စဉ်းစား ပြင်ဆင်ကာကွယ်ထားဖို့ လိုပါမယ်။ ခေတ်အဆက်ဆက်လုပ်ခဲ့သမျှ စီမံကိန်းများ ပြည်သူကိုမချပြခဲ့တဲ့ အမှားတွေကြောင့် ပြဿနာ တက်နေခဲ့၊ တက်နေဆဲ Project တွေများစွာဟာ နောက်ဆုံးမှာ နှောင်းလူတွေကို အကြွေးတစ်နှင့်တစ်ပိုးနဲ့ အမွေဆိုးထားရစ်ခဲ့တဲ့ အစိုးရတစ်ရပ်အနေနဲ့ သမိုင်းမှတ်တိုင် မတွင်စေချင်လို့ဖြစ်ပါတယ်။ အုပ်ချုပ်သွား ခဲ့ကြတဲ့ အစိုးရအသီးသီးရဲ့ အမြော်အမြင်အဆင့်အတန်းကို ကျန်ရစ်တဲ့ ပြည်သူအများစုတွေ ဘယ်လောက် ဆင်းရဲသလဲ။ ဘယ်လောက်ချမ်းသာသလဲဆိုတာကို ကြည့်ခြင်းအားဖြင့် အဖြေမှန်ကိုသုံးသပ်နိုင်ပါတယ်။ နိုင်ငံတစ်နိုင်ငံရဲ့ အုပ်ချုပ်သူများအနေနဲ့ တိုင်းပြည်အပေါ် စေတနာအပြည့်ရှိတယ် မရှိဘူးဆိုတာ တိုင်းပြည် စီးပွားဖွံ့ဖြိုးမှု၊ နိမ့်ကျမှုတို့က သက်သေပြနေတာပါပဲ။ အရပ်သားအစိုးရမတိုင်မီတုန်းကတောင် မြိတ်-မောတောင်လမ်းကို ထိုင်းကအလကားဖောက်ပေး မယ်ပြောပေမယ့် သစ်တောတွေပြုန်းမှာစိုးလို့ တားမြစ်ကန့်ကွက်ခဲ့ဖူးပါတယ်။ ကမ္ဘာ့သားရဲတိရစ္ဆာန်ထိန်းသိမ်း ကာကွယ်ရေးအဖွဲ့ကြီးကလည်း၊ သားရဲတိရိစ္ဆာန်များစွာ သွားလာကျက်စားရာ နေရာဒေသဖြစ်တယ်လို့ ထောက်ပြခဲ့ဖူးပါတယ်။ နောက်တစ်ခုက ထိုင်းနဲ့မြန်မာနယ်စပ်မျဉ်းရော သတ်သတ်မှတ်မှတ် ရှိနေပြီလား၊ အခု မောင်လမ်းဖွင့်ထားတာမှန်ပေမယ့် သူ့ဖက်ကိုယ့်ဖက်ဆိုပြီး တိတိကျကျ Border Line မသတ်မှတ် ရသေးလို့ နောက်ဖြစ်လာမယ့် အငြင်းပွားမှုပြဿနာတွေအတွက် ကြိုတင်ပြင်ဆင်ထားဖို့ Safe Side အရင် လုပ်သင့်တယ်ဆိုတာကို အကြံပြုပါရစေ။ အခုလုပ်မယ့်စီမံကိန်းမှာ ကိုယ်ကပေးရတာကများပြီး ကိုယ်ပြန်ရမယ့်အကျိုးအမြတ်က နည်းပါး လှတဲ့လုပ်ငန်းတစ်ခုမို့ ပြည်သူကိုဗဟိုပြုပြီး တက်လာတဲ့အစိုးရအနေနဲ့ မေတ္တာ-ထီးခီးလမ်းတစ်လျှောက်ရှိ ဒေသခံတိုင်းရင်းသားပြည်သူတွေရဲ့ အသံကိုရော နားစွင့်ပြီးပြီလား။ သူတို့အတွက် နစ်နာမှုတွေကို Survey လုပ်ပြီးပြီလား။ သဘာဝပတ်ဝန်းကျင်ဆိုင်ရာ ထိခိုက်ပျက်စီးမှုအနေနဲ့ သစ်တောတွေ မပြုန်းတီးပါဘူးလို့ ဘယ်သူကအာမခံမှာတဲ့လဲ စာချုပ်ထဲမှာ တိတိကျကျ ပါဝင်သင့်ပါတယ်။ ပတ်သက်ကြတဲ့ လူနည်းစုတွေ ကလွဲပြီး အများစုဒေသခံတွေနဲ့ တိုင်းပြည်ရဲ့ သယံဇာတတို့ရဲ့ အကျိုးရှိရာရှိကြောင်း အလွန်နည်းပါးမယ့် ဒီစီမံကိန်းကို EIA, SIA သတ်မှတ်ချက် စံနှုန်းများနဲ့အညီ မဖော်ဆောင်နိုင်သေးဘဲနဲ့ အလျင်စလို မလုပ် သင့်ဘူးလို့ တင်ပြပါရစေ။ ဌာနေတိုင်းရင်းသားတွေအတွက်လဲ မူလလက်ငုတ်မပျောက်ပျက်ရအောင် သစ်တောတွေလည်း ပြုန်းတီးမှုအနည်းဆုံးဖြစ်အောင် ပြည်ထောင်စုလွှတ်တော်မှာ ကြိုတင်အစီရင်ခံထားသင့်ပါတယ်။ မင်းသမီးထီးခီးလမ်းဖောက်မှုနဲ့ ဒီစီမံကိန်းနဲ့ရော ဆက်သွယ်မှုရှိပါသလား။ ရှိခဲ့ရင် ဒီမင်းသမီး-ထီးခီးစက်မှုဇုန်ရဲ့ Report ခုထိ မထွက်ရှိပါသေးဘဲနဲ့ ခုလမ်းဖောက်လုပ်မယ့်ချေးငွေယူဖို့ကို စဉ်းစားသင့်ပါတယ်။ အစီအစဉ်အောင်မြင်ခဲ့ရင် ဖြူးနေတဲ့လမ်းမကြီးကနေ ကိုယ့်ပြည်ထဲကို ဘာတွေဝင်ထွက်မလဲဆိုတာ စဉ်းစား သင့်ပါတယ်။ အခုလို စီးပွား/ကူးသန်းက ပို့ကုန်လိုငွေ အမြဲတမ်းလိုအပ်နေတဲ့ထိုင်းကနေ ဟင်းရွက်၊ ပဲ၊ သခွား စားကုန်အသေးအမွှားကအစ အလုံးအရင်းနဲ့ ဝင်ရောက်နေပြီး ပြည်တွင်းတောင်သူတွေကို အစိုးရက နည်းပညာကျယ်ကျယ်ပြန့်ပြန့် မဖြန့်ဖြူးပေးနိုင်သေးလို့ ဖြစ်သလိုစိုက်ပျိုးနေရတာကြောင့် တွက်ခြေမကိုက်ရတဲ့ကြားထဲ ဂိတ်ကနေကုန်စိမ်းကအစ လှိမ့်ဝင်နေကြတာမို့ ကိုယ့်ဆီကပို့ကုန် အထူး မတင်ပို့နိုင်သေးသမျှ ကုန်သွယ်မှုကဏ္ဍမှာ နစ်နာနေဦးမှာပါ။ ဒါ့အပြင် ဘန်ကောက်မဟာချိုင် မက်ခလောင်ငါးဈေးတွေမှာ ထားဝယ်ဘက်အခြမ်းကနေ တစ်နေ့ကို ၄ တန်၊ ၆ တန်ကားလေးအစီး ၂၀၀ လောက် ရေထွက်ကုန်တွေ နေ့စဉ်ပို့တဲ့နေရာမှာ ထိုင်းနယ်စပ် ထီးခီးဂိတ်ကိုကူးတာနဲ့ ကားကြီး ၈,၀၀၀ ဘတ်၊ ကားလေး ၆,၀၀၀ ဘတ် ပေးနေကြရပြီး ဟိုရောက်ရင် ရသမျှဈေးနဲ့ ရေထွက်ကုန်ကြမ်းတွေကို ရောင်းခဲ့ကြရလို့ ကိုယ့်ဖက်ကဘာမှ မပြည့်စုံသေးဘဲနဲ့ ကိုယ့်ဆီက သယံဇာတတွေ တံခါးမရှိ ဓားမရှိသွားပြီး သူတို့ရဲ့ ရောင်းကုန်တွေ ဒလဟောစီးဝင်လာမယ့် ကိုယ့်အရိုးနဲ့ ကိုယ့်ကိုအထိုးခံမယ့်ကိစ္စကို အလျင်စလိုမလုပ်ဘဲ အထူးစဉ်းစားပြင်ဆင်ပြီးမှ ဆောင်ရွက်သင့်တဲ့လုပ်ငန်း ဖြစ်ကြောင်းနဲ့ မဖြစ်မနေလိုအပ်လို့ လုပ်မယ်ဆိုရင်လည်း အခုထောက်ပြတဲ့ အချက်အလက်ပါအကြောင်း အရာများကို ပြည့်စုံအောင် အမြန်ဖြည့်စွက်ပြင်ဆင်ပြီးမှသာ ဆောင်ရွက်စေလိုကြောင်း တိုက်တွန်းလိုက် ရပါတယ်။ အဲဒီလိုမဟုတ်ဘဲနဲ့ ဘာပဲလိုလို ချေးငွေချေးဖို့သာစဉ်းစားပြီး ကိုယ့်ဖက်ကဘာမှမပြင်ဆင် ထားရင်တော့ ဗာရာဏသီပြည်က ကုဋေရှစ်ဆယ်သူဌေးသားအဖြစ်လို တလွဲတွေးချော်နေရင် မွဲဆေးဖော်တာနဲ့ တူနေပြီး အနာဂတ်မှာ ကမ္ဘာပတ်ပြီး အသပြာဖြန့်နေရတဲ့ မြန်မာ Blunt တွေ အဖြစ်ကနေ ရုန်းမထွက်နိုင် တော့ပဲ ကိုယ့်လောက်သယံဇာတမကြွယ်ဝတဲ့ နိုင်ငံတွေရဲ့အလယ်မှာ ရှက်ဖွယ်လိလိသာ ဖြစ်နေပါလိမ့်မယ်။ လေးစားအပ်ပါသော နာယကကြီးခင်ဗျား။ နောက်ဆုံးအနေနဲ့ ထိုင်းကနေငွေချေးပြီးမှဆောင်ရွက် မယ့် အခုစီမံကိန်းကိုမလုပ်ခင်မှာ ပြင်ဆင်ဖြည့်ဆည်းစရာတွေ ပြည့်စုံအောင်ဆောင်ရွက်ပြီးမှ လုပ်ဆောင် ပါကြောင်းပြောကြားရင်း နိဂုံးချုပ်အပ်ပါတယ်။ အားလုံးကိုကျေးဇူးတင်ပါတယ်။</speech>
<speech type="speaker">ဦးအောင်စိန် ထားဝယ်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1419">ဦးအောင်စိန်(ထားဝယ်မဲဆန္ဒနယ်၊ တနင်္သာရီတိုင်းဒေသကြီး)</mp>လေးစားအပ်တဲ့ နာယကကြီး နှင့်တကွ ပြည်ထောင်စုဝန်ကြီးများ၊ ပြည်ထောင်စုလွှတ်တော် ကိုယ်စားလှယ်များအားလုံး မင်္ဂလာပါလို့ ဦးစွာနှုတ်ခွန်းဆက်သအပ်ပါတယ်။ ကျွန်တော်ကတော့ တနင်္သာရီတိုင်း ထားဝယ်မဲဆန္ဒနယ်မှ လွှတ်တော် ကိုယ်စားလှယ် ဦးအောင်စိန် ဖြစ်ပါတယ်။ နာယကကြီးခင်ဗျာ။ ပြည်ထောင်စုသမ္မတမြန်မာနိုင်ငံတော် သမ္မတရုံးမှ ၂၀၁၈ ခုနှစ်၊ မတ်လ ၁၅ ရက် နေ့စွဲဖြင့် ပြည်ထောင်စုလွှတ်တော် နာယကထံသို့ပေးပို့တဲ့ Neighbouring Countries Economic Development Cooperation Agency- NEDA 00Q GƏosodo 869:0$ (08:$m 003:00$3200: စီးပွားရေးဇုန်ဖွံ့ဖြိုးရေးအတွက် ထိုင်းနိုင်ငံနယ်စပ် ကချနာပူရီမှ ထားဝယ်အထူးစီးပွားရေးဇုန်သို့ ၂ လမ်းသွား ကတ္တရာကားလမ်းအဆင့်မြင့်တင်ရေးအတွက် ထိုင်းဘတ် ၄.၅ ဘီလီယံ ထုတ်ချေးမည့်အကြောင်း နိုင်ငံတော် သမ္မတထံမှ ပြည်သူ့လွှတ်တော်၏ အတည်ပြုချက်ရယူပေးရန် ပေးပို့ခြင်းနဲ့ပတ်သက်၍ ဆွေးနွေးတင်ပြ သွားမှာ ဖြစ်ပါတယ်။ နာယကကြီးခင်ဗျာ။ ကျွန်တော်တို့ ထားဝယ်အထူးစီးပွားရေးဇုန်နဲ့ပတ်သက်ပြီး ဘယ်ဲ့သလဲဆိုရင် ၂၀၀၅ ခုနှစ်မှာ မဟာမဲခေါင်ဒေသခွဲ နိုင်ငံခြားတွေကြားမှာ တစ်နိုင်ငံနဲ့တစ်နိုင်ငံ လမ်းပန်း ဆက်သွယ်မှု၊ နယ်စပ်ဖြတ်ကျော်မှု၊ ရင်းနှီးမြှုပ်နှံမှုနဲ့ ကမ္ဘာလှည့်ခရီးသည်လုပ်ငန်းများ ချိတ်ဆက်မှုတွေ ဖြစ်လာခဲ့ပါတယ်။ အဲဒါကြောင့် အဲဒီဒေသနဲ့ တစ်ဆက်တည်းဖြစ်တဲ့ ထားဝယ်ဒေသမှာ အထက်ဖော်ပြပါ လုပ်ငန်းများ ပေါ်ပေါက်ပြီးတော့ စီးပွားရေး၊ လူမှုရေးတိုးတက်ဖို့အတွက် ရေနက်ဆိပ်ကမ်း၊ အဝေးပြေး လမ်းမကြီးနှင့် အခြားစီမံကိန်းများပေါ်လာမယ်ဆိုရင် မဟာမဲခေါင်ဒေသခွဲတစ်လျှောက်လုံး စီးပွားတိုးတက် လာမယ့်ကိစ္စကို ရည်မှန်းပြီးတော့ မြန်မာနဲ့ထိုင်းနိုင်ငံဟာ ၂၀၀၈ ခုနှစ်၊ မတ်လ ၁၉ ရက် နေ့မှာ နားလည်မှု စာချွန်လွှာကို လက်မှတ်ရေးထိုးခဲ့တယ်လို့သိရပါတယ်။ အဲဒါကို အခြေခံပြီးတော့ ထားဝယ်အထူးစီးပွားရေး စီမံကိန်းကို စတင်ပေါ်ပေါက်ကြောင်း လေ့လာတွေ့ရှိရပါတယ်။ ဒီနားလည်မှုစာချွန်လွှာကို အခြေခံပြီးတော့ ၂၀၀၈ ခုနှစ်၊ ဇွန်လ ၁၂ ရက်နေ့မှာ ပို့ဆောင်ရေး ဝန်ကြီးဌာနရဲ့ အီတာလျံ-ထိုင်းကုမ္ပဏီတို့ နားလည်မှုစာချွန်လွှာကို လက်မှတ်ထိုးခဲ့ကြောင်းလည်း သိရ ပါ တယ်။ ဒါ့အပြင် ၂၀၁၀ ခုနှစ်၊ နိုဝင်ဘာလ ၂ ရက်နေ့မှာ မြန်မာ့ဆိပ်ကမ်းအာဏာပိုင်နှင့် အီတာလျှံ- ထိုင်း ကုမ္ပဏီတို့ မူဘောင်သဘောတူညီချက် (Framework Agreement) ချုပ်ဆိုပြီးတော့ စာချုပ်စီမံကိန်းလိုက် ဖြစ်နိုင်မှုအခြေအနေ ရှိ မရှိ လေ့လာခဲ့ကြောင်းသိရပါတယ်။ နောက်ပိုင်းမှာ အခြေခံအဆောက်အုံ လုပ်ငန်း များဖော်ဆောင်ရန် လိုအပ်တဲ့ငွေကြေး အပြည့်အဝရရှိမှု စုစည်းတဲ့နေရာမှာ အခက်အခဲကြုံလာခဲ့ကြောင်း၊ လုပ်ငန်းများကို အကောင်အထည်ဖော်ရန် နှောင့်နှေးခဲ့ကြောင်းလည်း သိရပါတယ်။ နာယကကြီးခင်ဗျာ။ ထားဝယ်အထူးစီးပွားရေးနဲ့ပတ်သက်ပြီး ပြည်ပမှလာရောက်ရင်းနှီးမှု ပြင်ဆင် နေတဲ့လူတွေ အများအပြားရှိတယ်လို့သိရလို့ ၂၀၁၁ ခုနှစ်မှာ နိုင်ငံတော်အေးချမ်းသာယာရေးနဲ့ ဖွံ့ဖြိုးရေး ကောင်စီကနေပြီးတော့ ထားဝယ်အထူးစီးပွားရေးဇုန်ဥပဒေကို ပြဋ္ဌာန်းပေးခဲ့ပါတယ်။ ထားဝယ်အထူး စီးပွားရေးဇုန်နဲ့ဆက်စပ်တဲ့ အခြေခံအဆောက်အအုံဆောက်လုပ်ဖို့ အနည်းဆုံး အမေရိကန်ဒေါ်လာ ၈.၆ ဘီလီယံ လိုအပ်မယ်လို့ခန့်မှန်းထားကြောင်း၊ ထို့အတူအထူးစီးပွားရေးစက်ရုံ၊ အလုပ်ရုံများ တည်ဆောက် ရန်လည်း ရင်းနှီးမြှုပ်နှံမှု အမေရိကန်ဒေါ်လာ ၁၀၀ ဘီလီယံအထက်လိုမယ်လို့ ခန့်မှန်းထားကြောင်းလည်း သိရပါတယ်။ ဒါ့အပြင် ၂၀၁၂ ခုနှစ်၊ နိုဝင်ဘာလ ၁၈ ရက်နေ့မှ ၂၀ ရက်နေ့အထိ ကမ္ဘောဒီးယားနိုင်ငံမှာ ကျင်းပတဲ့ အရှေ့အာရှထိပ်သီးအစည်းအဝေးမှာ မြန်မာနိုင်ငံ-ထိုင်းနိုင်ငံ နှစ်နိုင်ငံခေါင်းဆောင်များ တွေ့ဆုံ ဆွေးနွေးပြီးတော့ ထားဝယ်အထူးစီးပွားရေးဇုန် အကောင်အထည်ဖော်ရေး အတွက်နှစ်နိုင်ငံ ပူးတွဲဆောင်ရွက်ဖို့ ကြေညာချက်ထုတ်ခဲ့ကြောင်း၊ စိတ်ပါဝင်စားတဲ့ အခြားနိုင်ငံများကို ရင်းနှီးမြှုပ်နှံမှုလာရောက်ဖို့ ဖိတ်ခေါ် ခဲ့ကြောင်းလည်း သိရပါတယ်။ နာယကကြီးခင်ဗျာ။ ထားဝယ်အထူးစီးပွားရေးစီမံကိန်း ကနဦးလုပ်ငန်းများကို တွန်းအားပေး ဆောင်ရွက်နိုင်တဲ့ နှစ်ဖက်ဝန်ကြီးများပါဝင်တဲ့ မြန်မာ-ထိုင်းနိုင်ငံ ပူးပေါင်းလုပ်ဆောင်ရေးကော်မတီ အဋ္ဌမ အစည်းအဝေးကို ထိုင်းနိုင်ငံ ဘန်ကောက်မြို့မှာ ၂၀၁ရ ခုနှစ်၊ ဇွန်လ ၃၀ ရက်နေ့မှာ ကျင်းပတဲ့ ကနဦး လုပ်ငန်း စီမံကိန်းထဲမှာပါတဲ့ တစ်ခုအပါအဝင်ဖြစ်တဲ့ ထားဝယ်အထူးစီးပွားရေးဇုန်မှ ထိုင်းနိုင်ငံ ထီးခီအထိ ဖောက်လုပ်တဲ့ နှစ်လမ်းသွားကတ္တရာလမ်းအတွက် ထိုင်းနိုင်ငံမှ အတိုးသက်သာသောချေးငွေကို ထုတ်ပေးရန် သဘောတူခဲ့ပြီးတော့ လမ်းဖောက်လုပ်ရေးဆိုင်ရာ မြန်မာ-ထိုင်း ပူးတွဲကျွမ်းကျင်သူ အထူးလုပ်ငန်းအဖွဲ့ ကိုလည်း ဖွဲ့စည်းခဲ့ကြောင်းသိရပါတယ်။ အဲဒီး ယခုလို ထိုင်းနိုင်ငံမှာ ငွေချေးယူရန်ကိစ္စ ပေါ်ပေါက်ကြောင်းလည်း သိရပါတယ်။ နာယကကြီးခင်ဗျာ။ အထက်တင်ပြပါ ထိုင်းဘတ် ၄၅ ဘီလီယံ ဟုဆိုပါတယ်။ အဲဒီချေးငွေကို ထားဝယ်ဆိပ်ကမ်းမှ မေတ္တာ-ထီးခီးထိ မိုင်ပေါင်း ၉ရ မိုင်၊ ကီလိုမီတာအားဖြင့် ၁၅၆ ကီလိုမီတာ နှစ်လမ်းသွား ကတ္တရာခင်းတဲ့နေရာမှာ သုံးမယ်လို့ဆိုပါတယ်။ လက်ရှိအခြေအနေမှာ ကျွန်တော် လမ်းဖောက်ဖို့ မဟုတ်ပါဘူး။ လမ်းကို ကျွန်တော်တို့ ဖောက်ပြီးသားဖြစ်ပါတယ်။ လက်ရှိမှာ ကျွန်တော်တို့ နှစ်လမ်းသွား မြေသားလမ်းကြမ်း ခင်းပြီးသားဖြစ်ပါတယ်။ လက်ရှိတိုင်း ယာအသားအလာရှိပါတယ်။ မော်တော်ဆိုင်ကယ် နဲ့တောင်သွားလို့ရပါတယ်။ ထီးခီမှာ နယ်စပ်ဂိတ်ရှိပါတယ်။ အဲဒီတော့ ဒါကြောင့်မိုလို့ လက်ရှိလမ်းကို အဆင့်မြှင့်ဖို့လိုပါတယ်။ လမ်းဖောက်ဖို့မဟုတ်ပါဘူး။ ဒါပေမယ့် တချို့နေရာမှာ။ ဆွေးနွေးရန် သတ်မှတ်ချိန်ပြည်သဖြင့် မိုက်ပိတ်သွားပါသည်။</speech>
<speech type="speaker">ကိုယ်စားလှယ်ကြီး သတ်မှတ်ချိန်ကုန်သွားပါပြီ။</speech>
<speech type="speaker">နော်လှလှစိုး ရန်ကုန်တိုင်းဒေသကြီး မဲဆန္ဒနယ်အမှတ်(၁၀) ဆွေးနွေးဖို့ဖြစ်ပါတယ်။</speech>
<speech><mp id="1326">နော်လှလှစိုး(မဲဆန္ဒနယ်အမှတ်-၁၀၊ ရန်ကုန်တိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့် အားလုံးမင်္ဂလာပါ။ ကျွန်မကတော့ ဒေသဖွံ့ဖြိုးရေးလုပ်ငန်းတွေ လုပ်ဆောင်တဲ့အခါမှာ ထားဝယ်ဒေသကမ်းရိုးတန်းတစ်လျှောက်မှ နယ်စပ်တောင်တန်းဒေသအထိ မှီတင်း နေထိုင်ကြတဲ့ တိုင်းရင်းသားညီအစ်ကိုများ၊ မြေယာနဲ့ စားဝတ်နေရေးလုပ်ငန်းများ၊ သဘာဝပတ်ဝန်းကျင်နှင့် ယဉ်ကျေးမှုများ အပါအဝင် အနာဂတ်ရေရှည် ဖွံ့ဖြိုးတိုးတက်ရေးကို ထည့်သွင်းစဉ်းစားဖို့ကို အဓိက ဆွေးနွေးသွားမှာဖြစ်ပါတယ်။ ထားဝယ်ကမ်းရိုးတန်းဒေသဟာ သဘာဝသယံဇာတ ကြွယ်ဝပြီး အပင်နဲ့ ဇီဝမျိုးစိတ်တွေ တည်ရှိတဲ့ ဒေသလည်းဖြစ်ပါတယ်။ မကြာသေးခင်ကမှ ပန်းမျိုးစိတ်အသစ်တစ်ခုကို ထိုဒေသမှာ ထပ်မံပြီးတော့ တွေ့ရှိခဲ့တဲ့အတွက်ကြောင့် ကျွန်မတို့နိုင်ငံအတွက်လည်း ဂုဏ်ယူစရာတစ်ခုဖြစ်ပါတယ်။ စိတ်မကောင်း စရာကတော့ ၂၀၀၈ ခုနှစ်လောက်မှာ ထားဝယ်အထူးစီးပွားရေးဇုန် ဖွံ့ဖြိုးတိုးတက်ရေးအတွက် စတင် ပြီးတော့ ရှင်းလင်းတဲ့အခါမှာ သစ်ခွမျိုးစိတ်တော်တော်များများကို တစ်ပိဿာကို တစ်ထောင်၊ နှစ်ထောင် လောက်နဲ့ ထိုင်းဘက်ကို ရောင်းချခဲ့တာဆိုရင် အခုချိန်မှာ သစ်ခွတွေမျိုးသုဉ်းပျောက်ကွယ်တဲ့ အန္တရာယ် ရှိနေပါတယ်။ ထိုင်းဘက်ကတော့ အဲဒီသစ်ခွတွေကို မျိုးစပ်ပြီးတော့ ကျွန်မတို့ဘက်ကို ဈေးကြီးကြီးနဲ့ ပြန်လည်ရောင်းချနေတာကို တွေ့ရပါတယ်။ ဥက္ကဋ္ဌကြီးရှင့်။ ကမ္ဘာမှာ မျိုးသုဉ်းပျောက်ကွယ်တော့မယ့် အာရှဆင်နဲ့ ကျားတွေဟာလည်း တနင်္သာရီဒေသမှာ အတော်အသင့်ရှိနေသေးတယ်ဆိုတာကို သိရပါတယ်။ ဒီဒေသဖွံ့ဖြိုးရေးနဲ့အပြိုင် ဒီ သဘာဝအလှတရားတွေကို ဖျက်ဆီးမယ့်အန္တရာယ်ကိုလည်း သတိပြုရမှာဖြစ်ပါတယ်။ Power Point သုံးစွဲခွင့်ပြုပါ။ ဒါဟာဆိုလို့ရှိရင် ထီးခီးလမ်းဖောက်မယ့်ဒေသ၊ ဒါဆိုလို့ရှိရင် သဘာဝပတ်ဝန်းကျင် အလွန်တရာကို စိမ်းလန်းနေတဲ့ နေရာဖြစ်နေတုန်းဖြစ်ပါတယ်။ ဒါကတော့ တနင်္သာရီတိုင်းမှာတွေ့ရတဲ့ ကျားမျိုးစိတ်ဖြစ်တယ်။ ဒါကတော့ အာရှဆင်များဖြစ်ပါတယ်။ ဒါကတော့ တနင်္သာရီတိုင်းမှာပဲ တွေ့ရတဲ့ ငှက်မျိုးစိတ် တစ်မျိုးဖြစ်ပါတယ်။ ဒါကတော့ တနင်္သာရီ ဒီရေတောများ ဖြစ်ပါတယ်။ ဒါကတော့ ထပ်မံတွေ့ရှိရတဲ့ ပန်းမျိုးစိတ်ဖြစ်ပါတယ်။ ဒါကမ္ဘာပေါ်မှာ ဒီဒေသမှာတစ်ခုပဲ ရှိတယ်လို့ သိရပါတယ်။ အဲဒီတော့ စီမံကိန်း အကောင်အထည်ဖော်တဲ့အခါမှာ နိုင်ငံတကာ စံချိန်စံညွှန်းနဲ့အညီ လွတ်လပ်စွာ ကြိုတင်အသိပေးတိုင်ပင်မှုနဲ့ လူထုသဘောတူညီချက်ရယူခြင်း (Free, prior and informed consent) လုပ်ဆောင်ရမှာဖြစ်ပြီးတော့ ၎င်းတို့ဆုံးရှုံးသွားတဲ့ မြေယာနဲ့ အသက်မွေးဝမ်းကျောင်းတွေ ဖြေရှင်းခြင်းများ ပြုလုပ်ပေးရမယ့်အပြင် ၎င်းဒေသခံများအတွက် ဈေးကွက်များပေါ်ထွန်းရေး၊ သဘာဝ ပတ်ဝန်းကျင်ထိန်းသိမ်းရေး အစီအစဉ်များအတွက် ထောက်ပံ့ပေးခြင်း အစီအစဉ်များကိုလည်း သိလို ပါတယ်။ ရေရှည်အနေနဲ့တည်တံ့တဲ့ စိုက်ပျိုးရေး၊ ငါးလုပ်ငန်းနဲ့ လူထုအခြေပြု ခရီးသွားလုပ်ငန်း အစရှိတဲ့လုပ်ငန်းများကိုလည်း ဒေသဖွံ့ဖြိုးရေးအတွက် မဟာဗျူဟာ၊ နည်းဗျူဟာများ ချမှတ်ဆောင်ရွက် သင့်ပါတယ်။ စီမံကိန်းနဲ့ပတ်သက်တဲ့ ဆုံးဖြတ်ချက်များကို ဒေသခံတွေ ပါဝင်ခွင့်ရှိမှသာလျှင် ကိစ္စရပ် များအား ကျေကျေနပ်နပ် ဒေသခံများက ဆုံးဖြတ်ခွင့် ရမှာဖြစ်ပါတယ်။ နောက်တစ်ချက်ကတော့ နိုင်ငံရဲ့ အကျိုးအမြတ်ပဲ ဖြစ်ပါတယ်။ ဒီချေးငွေရဲ့ သက်တမ်းဟာ နှစ် ၃၀ ဖြစ်တယ်။ အတိုးနှုန်းက ၀.၁ ရာခိုင်နှုန်း ဖြစ်တယ်။ ချေးငွေရဲ့ ၅၀ ရာခိုင်နှုန်းကို ထိုင်းကုန်စည်နဲ့ ဝန်ဆောင်မှုများကိုအသုံးပြုရန် သတ်မှတ်ချက်ရှိတဲ့အတွက်ကြောင့် စီမံကိန်းဟာ မိမိ တိုင်းပြည်အတွက်လား၊ သူများအတွက်လားဆိုတာကို သေသေချာချာ တွက်ချက်ရမှာဖြစ်ပါတယ်။ နာယကကြီးရှင်။ အရေးကြီးဆုံးအနေနဲ့ကတော့ ငြိမ်းချမ်းရေးကိစ္စပဲ ဖြစ်ပါတယ်။ ငြိမ်းချမ်းရေး ဟာ တည်ဆောက်ဖို့ခက်ခဲတယ်။ ဒါပေမယ့် ငြိမ်းချမ်းရေးကို ရေရှည်တည်တံ့ခိုင်မြဲအောင်လုပ်တာ ပိုပြီး တော့ ခက်ခဲတယ်လို့ ဆိုကြပါတယ်။ နိုင်ငံတော်အစိုးရအနေနဲ့ KNU ကရင်အမျိုးသားအစည်းအရုံးနဲ့ လက်မှတ်ရေးထိုးချုပ်ထားတဲ့ တစ်နိုင်ငံလုံးပစ်ခတ်တိုက်ခိုက်မှုရပ်စဲရေးသဘောတူစာချုပ် NCA ပါ ပြဋ္ဌာန်းချက်များအရ ဒီလို လူမှုရေးနဲ့ စီးပွားရေးဆိုင်ရာ ညှိနှိုင်းခြင်းများကို လုပ်ဆောင်ရမှာဖြစ်ပါတယ်။ NCA ရဲ့ အနှစ်ချုပ်အမှတ်(၉)မှာဆိုလို့ရှိရင် လက်မှတ်ရေးထိုးကြသော တိုင်းရင်းသားလက်နက်ကိုင် အဖွဲ့အစည်းများသည် မိမိတို့နဲ့သက်ဆိုင်သည့် ပစ်ရပ်နယ်မြေများအတွင်း ဖွံ့ဖြိုးတိုးတက်ရေးနဲ့ လုံခြုံရေး ဆိုင်ရာကိစ္စရပ်များတွင် မိမိတို့အဖွဲ့အစည်း၏ အတိုင်းအတာအရ တာဝန်ယူနေကြသောအဖွဲ့အစည်းများ ဖြစ်ကြသည့်အားလျော်စွာ နှစ်ဘက်မှ ပူးပေါင်းဆောင်ရွက်ရန် သဘောတူညီသည်လို့လည်း ဖော်ပြထား ပါတယ်။ အဲဒါကြောင့်မို့လို့ ဒီစီမံကိန်းကို အလောတကြီး ဆောင်ရွက်ခြင်းမပြုဘဲနဲ့ စီမံကိန်းဒေသကို လွှမ်းခြုံတဲ့ EIA, SIA ပြည့်စုံစွာ ပြုလုပ်ပြီးတော့မှ ဆောင်ရွက်သင့်ပါကြောင်း ဆွေးနွေးလိုက်ပါတယ်ရှင်။ အားလုံးကျေးဇူးတင်ပါတယ်။</speech>
<speech type="speaker">ဒေါ်တင်တင်ရီ ကျွန်းစုမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1164">ဒေါ်တင်တင်ရီ(ကျွန်းစုမဲဆန္ဒနယ်၊ တနင်္သာရီတိုင်းဒေသကြီး)</mp>အားလုံးမင်္ဂလာပါရှင့်။ လေးစားအပ်ပါသော ပြည်ထောင်စုလွှတ်တော် နာယကကြီးရှင်။ ကျွန်မကတော့ တနင်္သာရီတိုင်းဒေသကြီး ကျွန်းစုမြို့နယ် ပြည်သူ့လွှတ်တော်ကိုယ်စားလှယ် ဒေါ်တင်တင်ရီဖြစ်ပါတယ်ရှင်။ ကျွန်မအနေဖြင့် နိုင်ငံတော် သမ္မတထံမှပေးပို့လာသော ဆောက်လုပ်ရေးဝန်ကြီးဌာနက ထားဝယ်အထူးစီးပွားရေးဇုန် ဖွံ့ဖြိုးတိုးတက်ရေး အတွက် ထိုင်းနိုင်ငံနယ်စပ် ကချနာပူရီမှ ထားဝယ်စီးပွားရေးဇုန်သို့ နှစ်လမ်းသွားကတ္တရာလမ်း အဆင့်မြှင့် Gogodos Neighbouring Countries Economic Development Coooperation Agency ထိုင်းဘတ် ၄.၅ ဘီလီယံ ချေးယူမည့်ကိစ္စနှင့်ပတ်သက်၍ အကြံပြု ထောက်ခံ ဆွေးနွေးသွားမှာ ဖြစ်ပါတယ်ရှင်။ လေးစားအပ်ပါသော နာယကကြီးရှင်။ ချေးငွေရယူခြင်းရဲ့ ရည်ရွယ်ချက်မှာ နှစ်လမ်းသွား ကတ္တရာလမ်း အဆင့်မြှင့်ဖောက်လုပ်ခြင်းအားဖြင့် တနင်္သာရီတိုင်းဒေသကြီးမြို့တော်ရှိ ထားဝယ်အထူး စီးပွားရေးဇုန်ဖွံ့ဖြိုးတိုးတက်လာပြီး ဒေသအတွင်းအလုပ်အကိုင်အခွင့်အလမ်းများ၊ အခြေခံအဆောက်အအုံများ၊ 63306$@agapos. qpe:93:69:990 38:35:0969:33qjos mandong VOC (Vechicle Opration Cost) သက်သာစေရန်နှင့် ကုန်စည်စီးဆင်းမှုအဆင်ပြေချောမွေ့စေရန် ရည်ရွယ်ကြောင်း သိရှိရပါသဖြင့် ဒေသခံများကိုယ်စား ကျေနပ်ဝမ်းမြောက်သင့်ပါသည်။ သို့ရာတွင် ထားဝယ်-ထီးခီးလမ်းမ တည်ဆောက်မည့် နေရာသည် လူမှုအသိုင်းအဝိုင်းများစွာ တည်ရှိနေသည့်နေရာဖြစ်၍ တစ်ချိန်တွင် နေရပ်သို့ပြန်လာကြမည့် ပြည်တွင်းရွှေ့ပြောင်း အခြေချနေထိုင်သူများ၊ IDPS များ၊ နေထိုင်ရာဒေသများလည်း ပါဝင်ပါသည်။ ထိုလမ်းမကြီး တည်ဆောက်ခြင်းမှရရှိလာသော သက်ရောက်မှုများကို မဟာဗျူဟာကျကျ လက်တွေ့ဖြေရှင်း ဆောင်ရွက် ထားရှိပေးရန် လည်း အရေးတကြီးလိုအပ်ပါကြောင်း အကြံပြုအပ်ပါသည်။ ထားဝယ်-ထီးခီးစင်္ကြံလမ်းမကြီးမှတစ်ဆင့် အိမ်နားနီးချင်းနိုင်ငံများဖြစ်သော အန္ဒိယ၊ တရုတ်၊ ထိုင်းနိုင်ငံများနှင့် ချိတ်ဆက်ပြီး မြန်မာနိုင်ငံ မဲခေါင်မြစ်ဝှမ်းဒေသ စီးပွားရေး၊ လမ်းပမ်းဆက်သွယ်ရေး၊ စကြီးကို ချိတ်ဆက်ပေးမည်ဖြစ်၍ ထားဝယ်-ဘန်ကောက်မှတစ်ဆင့် ဗီယက်နမ်နိုင်ငံအထိ ကူးလူးဆက်ဆံ နိုင်မည်ဖြစ်ခြင်းကြောင့် အလွန်မဟာဗျူဟာမြောက် ရင်းနှီးမြှုပ်နှံမှုတစ်ခုဖြစ်ကြောင်း၊ ၎င်းလမ်းမကြီးသည် ဗီယက်နမ်နိုင်ငံမှတစ်ဆင့် အခြားနိုင်ငံများသို့ ချိတ်ဆက်ပေးမည့်လမ်းကြောင်း ဖြစ်ရုံသာမက အခြား အစီအစဉ်တစ်ခုဖြစ်သော ထိုင်းနိုင်ငံသို့ပို့ဆောင်မည့် ရေနံနဲ့သဘာဝဓာတ်ငွေ့ ပိုက်လိုင်းခွဲတည်ဆောက်ခြင်း နဲ့လည်း ဆက်စပ်နေကြောင်းကို လေ့လာတွေ့ရှိရပါသည်။ NEDA ၏ ချေးငွေဆိုင်ရာ စည်းကမ်းချက် များအနေဖြင့် လေ့လာရာတွင် ဆိုင်းငံ့ကာလ ၁၀ နှစ်၊ ပြန်ဆပ်ကာလ အနှစ် ၂၀၊ စုစုပေါင်း အနှစ် ၃၀ စည်းကမ်းသတ်မှတ်ချက် အတိုးနှုန်းမှာ တစ်နှစ် ၀.၁ ရာခိုင်နှုန်း ဖြစ်သောကြောင့် အစိုးရအနေဖြင့် ဝန်ထုပ်ဝန်ပိုး များစွာမဖြစ်ဘဲ လျော်ကန်သင့်မြတ်သည့် နှုန်းထားများဖြစ်၍ ချေးယူသင့်ပါသည်။ သို့ရာတွင် အဆိုပါလုပ်ငန်းများကို BOT စနစ်ဖြင့် ဆောင်ရွက်မည်ဆိုပါက ပိုမိုသင့်လျော်မည်ဟု ယူဆမိပါသည်။ ITD ကုမ္ပဏီမှ ထားဝယ်အထူးစီးပွားရေးဇုန်နဲ့ ထိုင်းနယ်စပ်ကို ဆက်သွယ်သော နှစ်လမ်းသွားလမ်းမကြီးစီမံကိန်းအပေါ် သဘာဝပတ်ဝန်းကျင်နှင့် လူမှုရေးဆိုင်ရာသက်ရောက်မှု စစ်ဆေး ချက်များဆိုင်ရာ အစီရင်ခံစာမူကြမ်းကိုလည်း ပြန်လည်သုံးသပ်၍ ၂၀၁ရ ခုနှစ်၊ မေလတွင် ထပ်မံ၍ တင်သွင်းခဲ့ကြောင်း သိရှိရပါသည်။ ယင်းအစီရင်ခံစာတွင် ၂၅ နှစ် စာချုပ်တည်ဆောက်ခြင်းနဲ့ လည်ပတ် ခြင်း၊ ၁၃၈ ကီလိုမီတာ နှစ်လမ်းသွားလမ်းမဖြစ်ခြင်း၊ လက်ရှိလမ်းမအချို့ အပိုင်းများကို ပြုပြင်ပြောင်းလဲ၍ အရည်အသွေးမြှင့်တင်ခြင်း၊ ခက်ခဲသောတံတားများ တည်ဆောက်ခြင်းလုပ်ငန်းများ၊ လမ်းတစ်ဝိုက်တွင် ရှုခင်းများကြည့်ရှုရန် နေရာပါဝင်ခြင်း၊ တနင်္သာရီမြစ်၏ သဘာဝတောအုပ်တို့ ရှုခင်းများ၊ မပျက်စီး၍ သဘာဝအတိုင်းရှိနေသော တောအုပ်များပါဝင်ခြင်းတို့အပြင် ဖြတ်သန်းခပေးဆောင်စရာလမ်းအဖြစ် သတ်မှတ်ခြင်းများ ပါရှိကြောင်းဖြစ်ပါသည်။ လမ်းမကြီးတစ်လျှောက် တည့် မတည့်ကို စုံစမ်းစစ်ဆေး နေပြီး စီမံကိန်းဆိုင်ရာကိစ္စရပ်များကို ပြန်လည်သုံးသပ်နေကြောင်းကိုလည်း သိရှိရပါသည်။ (နာယကကြီးရှင်။ လုပ်ငန်းဧရိယာအတွင်း ကျရောက်နေသော ကျေးရွာ ၁၅ ရွာ၏ အပေါ်တွင် သက်ရောက်မှုများကိုလည်း မှန်မှန်ကန်ကန် သုံးသပ်၍ အဖြေရှာဆောင်ရွက်ပေးသင့်ကြောင်း အဆိုပြု အပ်ပါသည်။ မြန်မာနိုင်ငံ၏ ဥပဒေနဲ့အညီ စီမံကိန်းတစ်ခုကို လွှမ်းခြုံနိုင်မည့် သဘာဝပတ်ဝန်းကျင် ဆိုင်ရာထိခိုက်မှုများ ဆန်းစစ်ချက် SIA, EIA ပြုလုပ်ရန်နှင့် စီမံကိန်းနှင့်ပတ်သက်သည့် ဆုံးဖြတ်ချက် ကိစ္စရပ်တိုင်းတွင် ဒေသခံများအနေဖြင့် အဓိပ္ပာယ်ပြည့်ဝစွာ ပါဝင်ခွင့်ရရှိအောင် ဆောင်ရွက်ပေးရန်လည်း လိုအပ်ကြောင်း အကြံပြုအပ်ပါသည်။ အချုပ်အားဖြင့်ဆိုသော် အဆိုပါလမ်းမကြီး တည်ဆောက်ပြီးစီးသွားမည်ဆိုပါက တနင်္သာရီတိုင်း အတွင်း နယ်စပ်ကုန်သွယ်မှုဆိုင်ရာ လမ်းကြောင်းအနေနဲ့သာမက တနင်္သာရီတိုင်း၏ ခရီးသွားလုပ်ငန်း များသည် တစ်ဟုန်ထိုးတိုးတက်မည်ဖြစ်၍ ၎င်း NEDA မှ ထိုင်းဘတ် ၄.၅ ဘီလီယံ ချေးယူမည့် ကိစ္စရပ်ကို အကြံပြုချက်နဲ့အတူ ထောက်ခံ တင်ပြအပ်ပါသည်ရှင်။ အားလုံးကို ကျေးဇူးတင်ပါသည်။</speech>
<speech type="speaker">ဒေါက်တာဝင်းမြင့် ပဲခူးတိုင်းဒေသကြီး မဲဆန္ဒနယ်အမှတ်(၁၁) ဆွေးနွေးဖို့ဖြစ်ပါတယ်။</speech>
<speech><mp id="1274">ဒေါက်တာဝင်းမြင့်(မဲဆန္ဒနယ်အမှတ်-၁၁၊ ပဲခူးတိုင်းဒေသကြီး)</mp>လေးစားရပါသော ပြည်ထောင်စုလွှတ်တော် နာယကကြီးနှင့်တကွ အားလုံးပဲမင်္ဂလာပါခင်ဗျား။ ကျွန်တော်ကတော့ ပဲခူးတိုင်း ဒေသကြီး မဲဆန္ဒနယ်အမှတ်(၁၁)က အမျိုးသားလွှတ်တော်ကိုယ်စားလှယ် ဒေါက်တာဝင်းမြင့်ဖြစ်ပါတယ်။ ဆောက်လုပ်ရေးဝန်ကြီးဌာန၊ ထားဝယ်အထူးစီးပွားရေး စီမံကိန်းအတွက် ကျွန်တော်တို့ ထိုင်းနိုင်ငံ NEDA ကနေပြီးတော့ ထိုင်းဘတ် ၄.၅ ဘီလီယံ ချေးမှာနှင့်ပတ်သက်ပြီး အကြံပြုဆွေးနွေးသွားမှာ ဖြစ်ပါတယ်။ နာယကကြီးခင်ဗျား။ ဒီ ထားဝယ်-ထီးခီးလမ်းကို ဖောက်လုပ်ခြင်းအားဖြင့် ဘယ်နိုင်ငံက ဘယ်လောက် အကျိုးအမြတ်ရတယ်ဆိုတာကို ကျွန်တော်တို့ ပထမဆုံး ထည့်သွင်းစဉ်းစားသင့်ပါတယ်။ ကျွန်တော်တို့ ထိုင်းနိုင်ငံနှင့် ဖောက်လုပ်မယ့်လမ်းမှာ ထိုင်းနိုင်ငံငွေကို ချေးပြီးတော့ တစ်နှစ်မှာ ၀.၁ ရာခိုင်နှုန်းနှင့် အတိုးက တစ်နှစ်ကို (၂)ကြိမ်နှင့် အကြိမ် (၆၀)၊ အရင်းက တစ်နှစ် (၂)ကြိမ်နဲ့ အကြိမ်(၄၀) ပေးသွင်းရမှာ ဖြစ်ပါတယ်။ ဒါ့အပြင် Management Fee အနေနဲ့ ၀.၁၅ ရာခိုင်နှုန်းနဲ့ညီတဲ့ ထိုင်းဘတ် ၆.၇၅ သန်းကိုလည်း တစ်ကြိမ်တည်းနှင့် ကျွန်တော်တို့က ပေးဆပ်ရမှာပါ။ နောက်တစ်ခါ ဒီလုပ်ငန်းရဲ့ ၅၀ ရာခိုင်နှုန်းနဲ့ညီမျှတဲ့ ကုန်ပစ္စည်းတွေနဲ့ ဝန်ဆောင်မှုတွေကို ထိုင်းနိုင်ငံကနေပြီးတော့ ယူသုံးရမယ်။ နောက်တစ်ခါ အခွန်အခနဲ့ အကောက်ခွန်တွေ၊ အခြားလုပ်ငန်းတွေကို ချေးငွေတွေကနေ သုံးစွဲခွင့်မရှိပါဘူး။ တစ်ခါ ဒီလုပ်ငန်းကြီး GƏosègnowaoceáne NEDA . GƏoso82869:0$63:g?$o$38): cascossos 3 Consultant အဖွဲ့ဖွဲ့ပြီးတော့ Detail Project Report တွေလုပ်ပြီးလို့ရှိရင် ကျွန်တော်တို့ ဒီထိုင်းနိုင်ငံမှာရှိတဲ့ ဒီ Register 9800s:oo nonoscozo sd opgavco38. Joint Venture 98005:od opgarsozdna Open Tender လုပ်မှာဖြစ်တဲ့အတွက်ကြောင့် ကျွန်တော်တို့တွေဟာ လုပ်ငန်းမစခင်ကနေ ကျွန်တော်တို့နိုင်ငံဘက်က အရှုံးပြုပြီး သူတို့ကအကျိုးအမြတ်ရနေပါတယ်။ တစ်ခါလုပ်ငန်း ဒီလမ်းကြီးဖောက်ပြီးလို့ရှိရင်လည်းပဲ ဘယ်လို အကျိုးသက်ရောက်မှုတွေလည်းပဲ ရှိနေတာကိုလည်း ထည့်သွင်းစဉ်းစားသင့်ပါတယ်။ ကျွန်တော်တို့ နိုင်ငံက ငါးနှင့် ရေသယံဇာတပစ္စည်းတွေ၊ သစ်နှင့် သဘာဝသယံဇာတအရင်းအမြစ်တွေ၊ လူသားအရင်းအမြစ်တွေ ဆုံးရှုံးမသွားအောင် ကျွန်တော်တို့ အရေးကြီးပါတယ်။ ဒါတွေကို ကျွန်တော်တို့ ထည့်သွင်းစဉ်းစားရပါမယ်။ တစ်ခါဒီထိုင်းဘက်က ဒီလမ်းကို ဘာကြောင့်ဖောက်ချင်နေရတာလဲဆိုတဲ့ ကျွန်တော်တို့ နောက်ခံအကြောင်း ရင်းတစ်ရပ်က ဘာလဲဆိုလို့ရှိရင် ကျွန်တော်တို့ ထိုင်းနိုင်ငံမှာ မဟာချိုင်နဲ့ မက်ကလောင် ငါးလေလံဈေးတွေကို သွားလေ့လာတဲ့အခါမှာ အဲဒီကလူတွေက ဒီထားဝယ်-ထီးခီးလမ်းနှင့် မြိတ်-မောတောင်လမ်းကို အမြန်ဆုံး ဖောက်ပေးဖို့ တောင်းဆိုကြပါတယ်။ ဘာဖြစ်လို့လဲဆိုတော့ ဒီ ငါးလေလံဈေးဟာ ကျွန်တော်တို့ဆီက ငါးတွေ နဲ့လည်းလုပ်နေတယ်။ ထိုင်းရဲ့ ငါးနှင့်ရေထွက်ပစ္စည်း တင်ပို့မှုနှင့်ပတ်သက်လို့ EU က ကျွန်တော်တို့ အဝါကပ် ပြထားပါတယ်။ နောက်တစ်ခါ ထိုင်းကနေပြီးတော့ မလေးရှားကိုလည်း ရေကြောင်းကနေ တင်ပို့ခွင့်မရှိ မြန်မာနိုင်ငံ ကော့သောင်းကနေပြီးတော့ ရနောင်းကိုလည်း မကြာခင်မှာ ရေကြောင်းကနေ သွားပို့တာတွေကိုလည်း ပိတ်ပါတော့မယ်။ ဒါကြောင့်မို့လို့ သူတို့အနေနဲ့ ဒီကုန်းလမ်းတစ်ကြောင်းပဲ ရှိတဲ့ အတွက်ကြောင့် ကားလမ်းရှိဖို့နဲ့ ကားလမ်းကောင်းဖို့ကို သူတို့အရေးကြီးနေလို့ ဒီလိုရေနက်ဆိပ်ကမ်းကို အကြောင်းပြပြီးတော့ ငါးနှင့် ငါးသယံဇာတတွေ သူတို့လေလံဈေးအတွက်လိုချင်နေလို့ ဒါလည်းအကြောင်း တစ်ရပ်ဖြစ်ပါတယ်။ နောက်တစ်ခါ အဲဒီ ထိုင်းနိုင်ငံ မဟာချိုင်ဒေသမှာ ထိုင်းလူမျိုးက ၆၅ ရာခိုင်နှုန်းပဲ ရှိပြီး မြန်မာလူမျိုးက ၃၅ ရာခိုင်နှုန်းရှိပါတယ်။ ဒီလေလံဈေးနှစ်ခုမှာ ကျွန်တော်တို့ မြန်မာလုပ်သားတွေကပဲ အများဆုံးလုပ်နေပြီးတော့ အဲဒီထိုင်းနိုင်ငံက ငါးလေလံဈေးနှစ်ခုမှာ ကျွန်တော်တို့နိုင်ငံက ငါးနှင့် ပုစွန်တွေက ၆၀ ရာခိုင်နှုန်းနေ့စဉ်ရောက်နေပါတယ်။ ထိုင်းနိုင်ငံ၊ ဘန်ကောက်ရဲ့ နံပါတ် (၁)ဝင်ငွေဟာ ငါးနှင့် ရေထွက် ပစ္စည်းကဖြစ်ပြီးတော့ အဲဒီဟာကိုအကြောင်းပြုပြီး သူတို့မှာ စက်ရုံပေါင်း ၁၅,၀၀၀ လောက် ဆောက်လုပ် ထားတာကိုလည်း တွေ့ရှိခဲ့ရပါတယ်။ ဒါကြောင့်မို့လို့ ကျွန်တော်တို့တွေက မြန်မာနိုင်ငံကနေ ထားဝယ်ထီးခီးလမ်းကနေ မြိတ်-မောတောင်လမ်းကနေ တစ်နေ့တစ်နေ့ကို ကားတွေနှင့်သွားပြီးတော့ ပို့တာတွေက အဲဒီမှာ အခွန်အခတွေ၊ ကားရပ်နားခတွေ၊ ဂိုထောင်ငှားခတွေ ကျွန်တော်တို့ ခြင်းတောင်းငှားခကအစပေါ့ ငါးလေလံဈေးလုပ်သားခတွေ အကုန်ပေးဆောင်နေရပါတယ်။ အဲဒီလိုပေးဆောင် နေရတာတွေကို နစ်နာ နေတာတွေကို ကျွန်တော်တို့ တစ်နှစ်လုံးနဲ့ တွက်လိုက်လို့ရှိရင် အမေရိကန်ဒေါ်လာ သန်း ၈၀၀ လောက် နစ်နာနေပါတယ်။ ဒါကြောင့်မို့လို့ ဒီလမ်းကြီးပြီးသွားလို့ရှိရင် ဒီအတိုင်းမထားဘဲ ကျွန်တော်တို့နိုင်ငံမှာ ဒီငါးလေလံဈေးကြီးလုပ်လို့ရှိရင် ကျွန်တော်တို့ဆီက ကလေးတွေလည်း အလုပ်ရမယ်။ လူဦးရေ ၁၀ သန်း လောက် အကျိုးရှိပြီးတော့ စက်ရုံ၊ အလုပ်ရုံတွေလည်း ထွန်းကားမှာဖြစ်ပါတယ်။ ဒါကြောင့်မို့လို့ ကျွန်တော်တင်ပြချင်တာကတော့ ကျွန်တော်တို့ ဒီ ငါးလုပ်ငန်းကြီးနဲ့ ပတ်သက်လို့ ရှိရင် ထားဝယ်-ထီးခီးလုပ်ငန်း လမ်းပိုင်းတွင်မဟုတ်ဘဲနဲ့ တနင်္သာရီတိုင်းရဲ့ အဓိကငါးထွက်တဲ့ မြိတ်မောတောင်လမ်းကိုလည်း ဖောက်လုပ်စေချင်ပါတယ်။ ထားဝယ်ရေနက်ဆိပ်ကမ်းက လောလောဆယ် ရေနက်ဆိပ်ကမ်းက ြင့်မှာဖြစ်တဲ့အတွက်ကြောင့် ဒါကို BOT စနစ်နဲ့ လုပ်လို့ရှိရင် ကျွန်တော်တို့ အကြွေးတွေသက်သာနိုင်ပါတယ်။ အဲဒါမှမဟုတ်ဘဲနဲ့ ကျွန်တော်တို့ လွှတ်တော်က ဆုံးဖြတ်လုပ်မယ်ဆိုရင် လည်းပဲ ကျွန်တော်တို့အနေနဲ့ ဒီကိုယ့်ဘက်ကနေပြီးတော့ မနစ်နာအောင် အမျိုးသားလွှတ်တော်မှာ ကျွန်တော်တို့ အဆိုပြု တင်သွင်း အောင်မြင်ထားတဲ့ ငါးတင်ငါးချဆိပ်ကမ်းနှင့် ငါးလေလံဈေးကြီးကို ကျွန်တော်တို့က ပြီးစီးအောင် အမြန်ဆုံးလုပ်ထားမယ် ဆိုရင်ကျွန်တော်တို့တွေက ထိုင်းနိုင်ငံ နဲ့ကျွန်တော်တို့ဆီက ငါးတွေကို FOB စနစ်နဲ့ ဝယ်ပြီးတော့ ကျွန်တော်တို့ဆီမှာ ထွန်းကားလာလို့ရှိရင် ကျွန်တော်တို့နိုင်ငံမှာ မနှစ်တုန်းက ၆၀၅.၈၂ ဘီလီယံ ရပြီးတော့ ဒီကနေ့မှာ သန်း ၇၀၀ ခန့် ရနေပါပြီ။ ဒါကြောင့်မို့ သန်း ၇,၀၀၀ လောက် ရရှိနိုင် ပါတယ်။ ဒါကြောင့်မို့လို့ ကျွန်တော်တို့အနေနဲ့ ဒီလမ်းကြီးမပြုလုပ်ခင်မှာ ကျွန်တော်တို့ဆီက လုပ်ငန်းတွေ ငါးလုပ်ငန်းတွေနဲ့ပတ်သက်တဲ့ ငါးလေလံဈေးတွေ၊ ငါးတင်ငါးချဆိပ်ကမ်းတွေကို အရန်သင့်လုပ်ဆောင် ထားသင့်ကြောင်း တင်ပြရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဒေါ်ရွှေရွှေစိန်လတ် ပဲခူးတိုင်းဒေသကြီးမဲဆန္ဒနယ်အမှတ်(၃) ဆွေးနွေးဖို့ဖြစ်ပါတယ်။</speech>
<speech><mp id="1267">ဒေါ်ရွှေရွှေစိန်လတ်(မဲဆန္ဒနယ်အမှတ်-၃၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့် အားလုံးပဲ မင်္ဂလာပါရှင်။ ကျွန်မအနေနဲ့ အခုဒီချေးငွေနှင့် ပတ်သက်ပြီးတော့မှ ကျွန်မတို့ ဆုံးရှုံးနိုင်ခြေရှိတဲ့ အန္တရာယ်ရှိနိုင်ခြေတွေကို ဘယ်လောက်အထိ ကျွန်မတို့ ကြိုတင်ပြင်ဆင်ထားပြီလဲဆိုတာနှင့်ပတ်သက်ပြီးတော့ မေးခွန်းအနည်းငယ်မေးမြန်းပြီးတော့မှ အကြံပြု ဆွေးနွေးသွားမှာဖြစ်ပါတယ်။ ခုနက ကိုယ်စားလှယ်ကြီး ဦးခွန်ဝင်းသောင်းမေးသွားသလိုပဲ ဒီချေးငွေ နှင့်ပတ်သက်တဲ့ ဒီလမ်းဖောက်လုပ်တဲ့လုပ်ငန်းဟာ အရင်စာချုပ်တွေ ၂၀၀၈ ခုနှစ်ကစပြီးတော့မှ ထားဝယ် စီးပွားရေးဇုန်နှင့်ပတ်သက်ပြီးတော့မှ စာချုပ် ၉ ခု ချုပ်ခဲ့တာရှိပါတယ်။ ဒီလမ်းပိုင်းလည်းပါသလား။ ဒီစာချုပ်ချုပ်မယ်ဆိုရင် ကျွန်မတို့က ချေးငွေနှင့်စာချုပ်ချုပ်မယ်ဆိုရင် အဲဒီတုန်းက ချုပ်ခဲ့တဲ့စာချုပ်တွေ မှာပါတဲ့ နှစ်ဦးနှစ်ဖက်ပေါ့နော်။ ပေးရန် ရရန်ရှိတဲ့ကိစ္စတွေကို ကျွန်မတို့ကိုရှင်းပြစေလိုပါတယ်။ အဲဒီလိုပဲ နောင်လာမယ့် ချေးငွေနှင့်ပတ်သက်တဲ့စာချုပ်တွေမှာလည်းဒီထက်ပိုပြီးတော့ပေါ့။ ကျွန်မတို့ရဲ့ Obligation ကျွန်မတို့နိုင်ငံဘက်က ဘာတွေ ဆောင်ရွက်ရမယ်။ တခြား ချေးငွေစာချုပ်ချုပ်တဲ့ဘက်ကနေ ဘာတွေ ဆောင်ရွက်ရမယ်ဆိုတဲ့ ကိစ္စတွေကိုလည်းပဲ ကျွန်မတို့ကို ရှင်းလင်းပေးစေချင်ပါတယ်။ ဒါမှသာ ကိုယ်စားလှယ်များ ထိရောက်တဲ့ ဆွေးနွေးချက်များကို ဆွေးနွေးနိုင်မှာဖြစ်ပါတယ်။ အဲဒီတော့ ခုနကတုန်းကလိုပဲ ကိုယ်စားလှယ် တွေဆွေးနွေးသွားသလိုပဲ ဒီဒေသဟာ ကျွန်မတို့ ဒီသဘာဝပတ်ဝန်းကျင်နှင့်ပတ်သက်ပြီးတော့မှ အလွန်ကို အရေးကြီးတဲ့ ဂေဟစနစ်တွေ အထူးပဲကောင်းမွန်တဲ့ နေရာဒေသဖြစ်တဲ့အတွက်ကြောင့်မို့လို့ ကျွန်မ အနေနဲ့တော့ ဒီဟာနဲ့ ပတ်သက်ပြီးတော့မှ ဆွေးနွေးချင်ပါတယ်။ Power Point သုံးခွင့်ပြုပါရှင်။ ဒါကတော့ ကျွန်မတို့ လက်ရှိအနေအထားဖြစ်ပါတယ်။ ဒါကတော့ အခုဖောက်မယ့်လမ်းပိုင်းရဲ့ အနေအထားပဲဖြစ်ပါတယ်။ ဒါကတော့ တကယ်တော့ ၂၀၁၂ ခုနှစ်ကတည်းက စပြီးတော့ ဖောက်ခဲ့တာ မြေလမ်းပေါ့နော်။ အဲဒီတော့ ကျွန်မတို့အနေနဲ့ Potential Benefit ပေါ့။ အလားအလာရှိတဲ့ အကျိုး ကျေးဇူးတွေကတော့ ခုနကတုန်းက ပြောသလိုပဲ အထူးစီးပွားရေးဇုန်ရဲ့ ထိုင်းနိုင်ငံ၊ မဟာမဲခေါင်ဒေသ။ တောင်ပိုင်းစင်္ကြံဒေသ၊ အဲဒီအပြင် ဒီထားဝယ်ရေနက်ဆိပ်ကမ်း ကနေပြီးတော့မှ အိန္ဒိယ၊ အရှေ့အလယ်ပိုင်း နှင့် ကျွန်မတို့ အာဖရိကနှင့် ကုန်သွယ်ရေးလုပ်နိုင်တယ်။ ဘာကြောင့်လဲဆိုလို့ရှိရင် ထားဝယ်ရေနက် ဆိပ်ကမ်းကဆိုလို့ရှိရင် ကျွန်မတို့ ကုန်တင်ကုန်ချတွေလုပ်တဲ့အခါ သက်သာတယ်။ စရိတ်ကုန် သက်သာတဲ့ လမ်းကြောင်းဆက်သွယ်ရေး တိုတဲ့အတွက်ကြောင့်မို့လို့ဖြစ်ပါတယ်။ အဲဒီအပြင် ဒေသအတွင်း မှာလည်း အလုပ်အကိုင် အခွင့်အလမ်းတွေ ဖန်တီးနိုင်မှာဖြစ်ပါတယ်။ ဒါပေမယ့် ဘယ်လိုစီမံကိန်းပဲ ဖြစ်ဖြစ်၊ ဘယ်လိုချေးငွေမျိုးမဆို ဆောင်ရွက်တဲ့လုပ်ငန်းပဲဖြစ်ဖြစ် ကျွန်မတို့မှာ ဆုံးရှုံးနိုင်ချေတွေ Risk တွေ အမြဲတမ်းရှိပါတယ်။ အဲဒီတော့ ဒါတွေကတော့ ဘာလဲဆိုရင် လူမှုရေးအရ နိုင်ငံရေး၊ ပတ်ဝန်းကျင် နှင့် ဒါစီးပွားရေး အဓိကအချက်တွေကိုပြောတာပါ။ အဲဒီတော့ လူမှုရေးမှာဆိုရင် ကျွန်မတို့က ဒီလမ်းတွေ ဖောက်တဲ့အတွက်ကြောင့်မို့လို့ မြေယာတွေဆုံးရှုံးမယ်။ အဲဒီဒေသမှာရှိတဲ့ လူတွေရဲ့ အသက်မွေးဝမ်းကျောင်း တွေက ဒီသဘာဝပတ်ဝန်းကျင်အပေါ်မှာပဲ အခြေခံတာဖြစ်တဲ့အတွက်ကြောင့်မို့လို့ သူတို့ရဲ့ အသက်မွေး ဝမ်းကျောင်းတွေဆုံးရှုံးမယ်။ လူမှုစီးပွားရေးပျက်စီးမယ်။ နောက်တစ်ခါမှာ ခုနကပြောသလို ဒါဟာ ကရင် အမျိုးသား စည်းရုံးရေးနယ်မြေအပိုင်မှာ ဖြစ်တဲ့အတွက်ကြောင့်မို့လို့ ကျွန်မတို့ သူတို့နဲ့ ဘယ်လောက်အထိ ဆွေးနွေးသွားပြီလဲ။ ဒါဆိုလို့ရှိရင် ကျွန်မတို့ သေသေချာချာ ဂဃနဏ မဆွေးနွေးဘူး။ သဘောတူညီချက် မရဘူးဆိုရင် လက်ရှိရေးဆွဲနေတဲ့ ငြိမ်းချမ်းရေးလုပ်ငန်းစဉ်တွေမှာ နှောင့်နှေးနိုင်ပါတယ်။ တကယ် ကယ် တက်မယ်၊ တက် တိရစ္ဆာန်တွေ၊ ဇီဝမျိုးကွဲတွေက အန္တရာယ်တွေ့ကြုံနိုင်ပါတယ်။ စီးပွားရေးမှာလည်း ခုနကလို ကျွန်မတို့ သဘာဝပတ်ဝန်းကျင်နဲ့ ပတ်သက်ပြီးတော့ ဘေးအန္တရာယ်ဖြစ်တဲ့အခါမှာ ဒါတွေကို လျှော့ချဖို့အတွက်၊ နောက်တစ်ခါမှာ ကျွန်မတို့ ပြုပြင်ထိန်းသိမ်းရေး လုပ်ငန်းတွေအတွက်ကျရင် ကျွန်မတို့ ငွေကြေးကုန်ကျမှု များလာမှာဖြစ်ပါတယ်။ ဒါကြောင့်မို့လို့ ကျွန်မအနေနဲ့ ဒီဆုံးရှုံးနိုင်ခြေတွေကို လျော့နည်းစေဖို့ကြိုတင် စီစဉ်ဆောင်ရွက်ဖို့ လုပ်ထားပြီလားဆိုတာ မေးခွန်းလေးတွေ မေးမြန်းချင်ပါတယ်။ အကြံလည်းပြုချင်ပါတယ်။ ဒါကတော့ အဆင့်(၁)အနေနဲ့ပေါ့ ကျွန်မတို့ ဒီလိုမျိုး စီစဉ်ရေးဆွဲဖို့ ညှိနှိုင်းတိုင်ပင် ရယူဖို့အတွက်လိုအပ်ပါတယ်။ အဲဒီတော့ ဒီဒေသတစ်ခုလုံးကို လွှမ်းခြုံနိုင်တဲ့ မဟာဗျူဟာကျတဲ့ ပတ်ဝန်းကျင်ဆိုင်ရာ လေ့လာဆန်းစစ်မှု တွေ ဆောင်ရွက်ဖို့လိုပါတယ်။ လက်ရှိဆောင်ရွက်ထားတဲ့ ပတ်ဝန်းကျင်ဆိုင်ရာဆောင်ရွက်မှုတွေက တကယ် တမ်းကျတော့ အခုထိ ကျွန်မတို့ ပတ်ဝန်းကျင်ရေးရာဝန်ကြီးဌာန ကနေပြီးတော့မှ ဆန်းစစ်နေပါတယ်။ မပြည့်စုံသေးလို့ အဲဒါကိုလည်း ပိုပြီးတော့ ကောင်းအောင်လုပ်စေချင်ပါတယ်။ ခုနက ပြောသလိုပေါ့။ သက်ဆိုင်တဲ့သူအားလုံးနဲ့ တွေ့ဆုံညှိနှိုင်းပြီးတော့ အကြံဉာဏ်ရယူသင့်ပါတယ်။ နောက်တစ်ခါ ရေရှည်တည်တံ့တဲ့ မြေယာအသုံးချမှုဆိုင်ရာ အစီအစဉ်ကိုလည်း ရေးဆွဲသင့်ပါတယ်။ အစီအစဉ်(၂) အနေနဲ့က ကျွန်မတို့ ပုံစံ ဒီဇိုင်းရေးဆွဲမှုတွေမှာဆိုလို့ရှိရင်ပေါ့။ ကျွန်မတို့ ဒီရေဝေရေလဲဒေသ၊ ဒီတောရိုင်းတိရစ္ဆာန်ဒေသတွေမှာ ကူးသွားတဲ့ စင်္ကြလမ်းကြောင်းတွေရှိပါတယ်။ အဲဒါဆို ဒီလမ်းကြောင်းဖောက်လို့ရှိရင် ဒီအတွက် ကျွန်မတို့ ဆိုးကျိုးတွေဖြစ်နိုင်ပါတယ်။ ဒါကြောင့်မို့လို့ ဒါတွေကိုရှောင်ရှားနိုင်တဲ့ လမ်းကြောင်းတွေရော ကျွန်မတို့ ဖော်ထုတ်ဖို့ ရေးဆွဲဖို့သင့်ပါတယ်။ နောက်တစ်ခုက ကျွန်မတို့ ဒီလမ်းလုံခြုံမှုနှင့် သဘာဝအရင်းအမြစ်တွေကိုလည်း တိုးတက် ကာကွယ်ဖို့အတွက် လိုအပ်ပါတယ်။ နောက်အဆင့် (၃)အနေနဲ့ကတော့ ပြုပြင်ထိန်းသိမ်းခြင်းနှင့် ခုနကတုန်းက ဆုံးရှုံးနိုင်ခြေရှိတဲ့ အစားထိုးဆောင်ရွက်မယ့် လုပ်ငန်းတွေအတွက် ကျွန်မတို့ကနေပြီးတော့မှ ဒီမြေပြိုတဲ့ လုပ်ငန်းတွေကို ပြင်ဆင်ဖို့၊ နောက်တစ်ခါမှာ ကျွန်မတို့ ဘယ်လိုမှ ရှောင်ရှားလို့မရနိုင်တဲ့ Negative impact တွေကို လုပ်နိုင်ဖို့အတွက် ဆိုရင်တော့ အစားထိုးနိုင်တဲ့နည်းလမ်းတွေ Mechanism တွေကို ဖန်တီးနိုင်ဖို့ လိုပါတယ်။ အဲဒီလမ်းအတွက် အခွန်ကောက်ခံရငွေကနေပြီးတော့မှ Nature fund တစ်ခု တည်ဆောက်ပြီးတော့မှ Maintenance လုပ်ဖို့လိုပါတယ်။ နောက်ဒေသပိုင်သစ်တောတွေ စီမံခန့်ခွဲမှုလည်း လိုပါတယ်။ ဒါတွေကတော့ ဒါနည်းလမ်းတွေကို တင်ပြထားတာပါ။ တခြားနိုင်ငံတွေမှာလည်း ဒါမျိုးတွေ လုပ်ထားတာ ရှိပါတယ်။ ဒါကတော့ နယ်သာလန်နိုင်ငံမှာ ဒီလိုသဘာဝပတ်ဝန်းကျင် မပျက်စီးအောင်လို့ ဒီလိုမျိုးပေါ့နော်။ အပေါ်ကူးတံတားတွေကို ဆောက်တာဖြစ်ပါတယ်။ ဒါကတော့ ကင်ညာနိုင်ငံမှာ ဆင်တွေ ကောင်လေးက ကောက်လက်တက် ကောက်သစ်စားပါတယ်။ ဒီစီမံကိန်းက ဒီကျွန်မတို့အတွက် အခွင့်အလမ်း ဖြစ်ပါတယ်။ အဲဒီအခွင့်အလမ်းကို ကျွန်မတို့က ဆောင်ရွက်ဖို့ အားလုံးပြည်သူရဲ့ အကျိုးဆောင်ရွက်ဖို့ဆို ကျွန်မတို့ လိုအပ်ချက်တွေရှိပါတယ်။ ဒါကြောင့်မို့လို့ ဒါတွေ ဆောင်ရွက်ဖို့ လိုသလဲဆိုရင်တော့ စာချုပ်မှာဆိုရင် ဒီလိုမျိုးအချက်တွေကို ထည့်သွင်းပြီးတော့မှ ကျွန်မတို့ စာချုပ်ချုပ်။ ဆွေးနွေးရန် သတ်မှတ်ချိန်ပြည့်သဖြင့် မိုက်ပိတ်သွားပါသည်။</speech>
<speech type="speaker">ဦးစိုးသိန်း(ခေါ်) ဦးမောင်စိုး တနင်္သာရီတိုင်းဒေသကြီး မဲဆန္ဒနယ်အမှတ်(၁၀) ဆွေးနွေးဖို့ဖြစ်ပါတယ်။</speech>
<speech><mp id="1253"> ဦးစိုးသိန်း(ခေါ်)ဦးမောင်စိုး(မဲဆန္ဒနယ်အမှတ်-၁၀၊ တနင်္သာရီတိုင်းဒေသကြီး)</mp>လေးစား အပ်ပါတဲ့ ပြည်ထောင်စုလွှတ်တော် နာယကကြီးနဲ့ ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စုအဆင့် အဖွဲ့အစည်းဝင်များ မင်္ဂလာပါ။ ကျွန်တော်ကတော့ တနင်္သာရီတိုင်းဒေသကြီး၊ မဲဆန္ဒနယ် အမှတ်(၁၀)မှ အမျိုးသားလွှတ်တော်ကိုယ်စားလှယ် ဦးမောင်စိုးဖြစ်ပါတယ်။ ကျွန်တော်အခု ဆွေးနွေးမှာ ကတော့ ဆောက်လုပ်ရေးဝန်ကြီးဌာနမှ ထားဝယ်အထူးစီးပွားရေးဇုန် ဖွံ့ဖြိုးတိုးတက်ရေးအတွက် ထိုင်းနိုင်ငံ နယ်စပ်က ကချနာပူရီ ထားဝယ်အထူးစီးပွားရေးဇုန်မှ ရှိပြီးသားလမ်းကို နှစ်လမ်းသွား ကတ္တရာလမ်း အဆင့်ဖောက်လုပ်ရန်အတွက် Neighbouring Countries Economic Development Cooperation Agency ကနေပြီးတော့ ထိုင်းဘတ် ၄.၅ ဘီလီယံ ချေးယူခြင်းကိစ္စကို ဆွေးနွေးမှာ ဖြစ်ပါတယ်။ လေးစားအပ်ပါသော နာယကကြီးခင်ဗျာ။ ထားဝယ်အထူးစီးပွားရေးဇုန်နဲ့ ရေနက်ဆိပ်ကမ်းဟာ တည်ဆောက်ခဲ့တာ ၂၀၁၄ ခုနှစ်ကတည်းက အာဆီယံဥက္ကဋ္ဌဖြစ်မယ့် မြန်မာနိုင်ငံအစိုးရရဲ့ လိုအပ်ချက်တွေနဲ့ လူ့စွမ်းအားတိုးမြှင့်စေဖို့အတွက်ကို ပူးတွဲလုပ်ဆောင်ရေး စတာတွေကို ထိထိရောက်ရောက် အကောင် အထည်ဖော်ဆောင်ရွက်နိုင်ဖို့အတွက်ကို မြန်မာနဲ့ ထိုင်းတို့က ဆုံးဖြတ်ခဲ့ကြတာ ဖြစ်ပါတယ်။ နောက်ပြီးတော့ ဒီကားလမ်း၊ ရထားလမ်းတွေဖောက်ပြီးတော့လည်း ထိုင်းနိုင်ငံနဲ့ ဆက်သွယ်ထားမှာ ဖြစ်ပါတယ်။ ရေနက် ဆိပ်ကမ်းအပြင်ကို သင်္ဘောကျင်း၊ ရေနံဓာတုစက်ရုံ၊ ရေနံချက်စက်ရုံ၊ လျှပ်စစ်ဓာတ်အားပေးစက်ရုံနဲ့ ဓာတ်မြေသြဇာစက်ရုံ စတာတွေကို တည်ဆောက်ဖို့လည်းရှိပါတယ်။ ဒါတွေဟာ ဒေါ်လာ ၈ သန်းလောက် ကုန်မယ်လို့ခန့်မှန်းထားပြီးတော့ တစ်ဆင့်ပြီးတစ်ဆင့် တိုးချဲ့သွားမယ်ဆိုရင်တော့ ဒေါ်လာသန်းပေါင်း ၅၀,၀၀၀ လောက်အထိ ကုန်ကျနိုင်တယ်လို့ ခန့်မှန်းထားပါတယ်။ အလွန်ကြီးမားတဲ့ စီမံကိန်းဖြစ်တာမို့ ငွေအရင်းအနှီးစိုက်ထုတ်ရေးမှာ အဓိကပြဿနာဖြစ်လာပါတယ်။ ထိုင်းအစိုးရကစပြီးတော့ ရင်းနှီးမြှုပ်နှံတာ ဖြစ်တဲ့အတွက် အခြားနိုင်ငံတွေကလည်း ပါဝင်လာဖို့ အလားအလာတွေ ရှိနေပါတယ်။ ထိုင်းမှာ အခြေစိုက် ပြီးတော့ နိုင်ငံပေါင်း ၅၁ နိုင်ငံ ရင်းနှီးမြှုပ်နှံထားတဲ့ စတွန်းဖားဆန်းလို့ခေါ်တဲ့ CV အုပ်စုကလည်း ကျွန်တော်တို့ ဒီ ဒေါ်လာသန်းပေါင်း ၅၅၀ လောက်ကို အထူးစီးပွားရေးဇုန်မှာ ရင်းနှီးပြီးတော့ စိုက်ပျိုးရေးနဲ့ မွေးမြူရေးလုပ်ငန်းတွေကို လုပ်ကိုင်သွားဖို့ ရှိနေပါတယ်။ ဒီ CV အုပ်စုကလည်း ဒေါ်လာသန်းပေါင်း ၁၅၀ ကိုလည်း အခုမြန်မာပြည်မှာ ရင်းနှီးမြှုပ်နှံထားပြီးသား ဖြစ်ပါတယ်။ လွန်ခဲ့တဲ့ နှစ် ၉၀ လောက်ကတည်းက တည်ထောင်လာခဲ့တဲ့ ဒီ CV အုပ်စုဟာ တရုတ်ပြည်မှာ ဈေးကွက်တွေဖွင့်တုန်းကလည်း ရှေ့တန်းကနေ ပါဝင်ပြီးတော့ နိုင်ငံတကာကုမ္ပဏီတွေနဲ့ လက်တွဲလုပ်ဆောင်လာတာ ကျွန်တော်တို့ တွေ့ရှိရပါတယ်။ အကြီးမားဆုံးဖြစ်တဲ့၊ ဘိလပ်မြေစက်ရုံကုမ္ပဏီဖြစ်တဲ့ ကျွန်တော်တို့ Sum Cement လို့ခေါ်တဲ့ ဒီ CSG ကလည်း ဒေါ်လာသန်း ၃၃၀ ကို စိုက်ထုတ်ပြီးတော့ ထားဝယ်မှာ ဘိလပ်မြေစက်ရုံ တည်ထောင်တော့မယ်လို့ ကျွန်တော်တို့ ကြားသိရတာဖြစ်ပါတယ်။ ထားဝယ်တင်မကဘဲ အခြားနေရာမှာလည်း စီးပွားရေးတွေ လုပ်ကိုင်တဲ့ ထိုင်းကုမ္ပဏီတွေလည်း ရှိနေကြပါတယ်။ လေးစားအပ်ပါသော နာယကကြီးခင်ဗျာ။ ထားဝယ်အထူးစီးပွားရေးဇုန် တည်ဆောက်တဲ့အတွက် ကြောင့် ကျွန်တော်တို့ ထိုင်းကသာ အများဆုံးအကျိုးအမြတ် ရရှိလိမ့်မယ်လို့ ယူဆထားပါတယ်။ ဒါကလည်း ကျွန်တော်တို့ ထားဝယ်စီးပွားရေးဇုန်ရဲ့ အဓိကရည်ရွယ်ချက်ကတော့ ထိုင်းနိုင်ငံရဲ့ အနောက်ဘက်ဆိပ်ကမ်း ဖြစ်ပါတယ်။ ဒီ မလက္ကာရေလက်ကြားကိုဖြတ်ပြီးတော့ ထားဝယ်နဲ့ ထိုင်းကို ပိုက်လိုင်းဆက်သွယ်ပြီး အရှေ့အလယ်ပိုင်းကသယ်ယူလာတဲ့ ရေနံစိမ်းတွေကို တင်သွင်းနိုင်လို့ ဒါတွက်ဆထားပါတယ်။ ဒါကြောင့် မို့လို့လည်း ကျွန်တော်တို့ ထိုင်းနိုင်ငံရဲ့ အကျိုးစီးပွားကိုမြှင့်တင်ရာမှာ ထားဝယ်အထူးစီးပွားရေးဇုန်ဟာ အရေးကြီးတဲ့အခန်းကဏ္ဍ ပါဝင်လာလိမ့်မယ်လို့ ကျွန်တော်တို့ ယုံကြည်နေကြတာဖြစ်ပါတယ်။ ထိုင်းနိုင်ငံရဲ့ အကြီးမားဆုံး ဆောက်လုပ်ရေးကုမ္ပဏီဖြစ်တဲ့ Italian-Thai Development PCL ကလည်း ၂၀၁၀ ကတည်းကနေစပြီးတော့ ထားဝယ်ရေနက်ဆိပ်ကမ်းနဲ့ အထူးစီးပွားရေးဇုန် ကျွန်တော်တို့ ဒီ SEZ ထူထောင်ရာမှာ သဘောတူညီချက်လက်မှတ် ရေးထိုးထားတာဖြစ်ပါတယ်။ ဒါပေမယ့်လည်း ItalianThai က ပထမအဆင့်အနေနဲ့ လမ်းတွေ၊ လျှပ်စစ်မီးတွေ၊ နောက်ပြီးတော့ လိုအပ်ချက်တွေကို လုပ်ပေးဖို့ အတွက် ငွေကြေးထည့်ဝင်မှု မရှိနိုင်တာကြောင့် ကျွန်တော်တို့ လုပ်ငန်းတွေကို မဆောင်ရွက်နိုင်ခဲ့ပါဘူး။ ထားဝယ်ဟာ မဟာဗျူဟာအရေးပါတဲ့ ဒါသိတဲ့အတွက်ကြောင့် ဂျပန်နဲ့ ထိုင်းတို့က ဒီစီမံကိန်းကိုကယ်တင်ရန် ဝင်လာခဲ့ခြင်း ဖြစ်ပါတယ်။ ထားဝယ်နဲ့ ထိုင်းဟာ ဒီထိုင်းကနေပြီးတော့ ဘန်ကောက်အရှေ့ဘက် ကီလိုမီတာ ၁၀၀ မှာရှိတဲ့ လန်းဘန်းဆိပ်ကမ်းကိုဆက်သွယ်ဖို့ ဒီဟာ အထူးအလေးထားပြီးတော့ ထိုင်းနဲ့ မြန်မာ အတွက်က ကြိုးပမ်းနေကြခြင်းလည်း ဖြစ်ပါတယ်။ စီမံကိန်းဆောက်လုပ်နိုင်ဖို့အတွက်ကို ဂျပန်အစိုးရက နောက်ခံပြုတဲ့ ဂျပန်ဘဏ်တွေကနေပြီးတော့မှ နိုင်ငံတကာကော်ပိုရေးရှင်းတွေကို ငွေကြေးထောက်ပံ့တဲ့ အစီအစဉ်အရ ကန့်သတ်ချက်နည်းပါးတဲ့ ချေးငွေတွေကိုလည်း ချေးပေးဖို့ အလားအလာတွေ အများကြီး ရှိပါတယ်။ အခုဒီစီမံကိန်းမှာ ဂျပန်နိုင်ငံက အကြီးမားဆုံး ထည့်ဝင်သူ အဖြစ်နဲ့ မျှော်မှန်းထားကြပါတယ်။ အခုတည်ထောင်ထားတဲ့ ကျွန်တော်တို့ တည်ဆောက်ထားတဲ့ ထားဝယ် SEZ စီမံကိန်းဟာလည်း မြန်မာ နိုင်ငံနဲ့ အိမ်နီးနားချင်း နိုင်ငံဖြစ်တဲ့ တရုတ်၊ အိန္ဒိယသာမက အခြားအရှေ့တောင်အာရှနိုင်ငံတွေနဲ့ ဆက်သွယ် သွားမှာဖြစ်ပြီးတော့ ပြည့်ကျပ်သပ်နေတဲ့ ဒီ မလက္ကာရေလက်ကြားကို ရှောင်ပြီးတော့ အရှေ့အလယ်ပိုင်းကနေ အာဖရိကတို့ဟာ ဂျပန်၊ တရုတ်တို့နဲ့ ကုန်သွယ်မှုလမ်းကြောင်းကို ဖြတ်လမ်းကနေ ရရှိလာမှာဖြစ်ပါတယ်။ အာဆီယံနိုင်ငံတွေကလည်း ထားဝယ်စီးပွားရေးဇုန်က တစ်ခုတည်းသော ဈေးကွက်ရည်မှန်းချက်အတွက်ကို အရေးကြီးတဲ့ အခန်းကဏ္ဍက ပါဝင်လာမယ်လို့လည်း မျှော်မှန်းထားတာဖြစ်ပါတယ်။ ဂျပန်က ချိတ်ဆက် ထားပြီးဖြစ်တဲ့ အရှေ့တောင်အာရှကို သူတို့ရဲ့ ထုတ်ကုန်တွေ ရောင်းချနိုင်ဖို့အတွက် ပိုမိုလွယ်ကူလာမှာ ဖြစ်ပါတယ်။ နောက် ဂျပန်ပိုင်စက်ရုံတွေရဲ့ ထုတ်လုပ်မှုအားတွေကိုလည်း ကြီးမားတဲ့ကွန်ရက်အဖြစ် ချိတ်ဆက်ပေးနိုင်မှာလည်း ဖြစ်ပါတယ်။ ထားဝယ်စက်မှုဇုန်ဟာ ထိုင်းနိုင်ငံရဲ့ အကြီးမားဆုံးစက်မှုဇုန် ထက်ကို ၄ ဆလောက်ကြီးတဲ့ စက်မှုဇုန်ဖြစ်လာနိုင်တာကြောင့် ကျွန်တော်တို့ အခြေခံအဆောက်အအုံတွေ ပြီးဆုံးတဲ့အခါမှာ Italian-Thai ဟာ ထားဝယ် SEZ ရဲ့ ၁ရ ရာခိုင်နှုန်းကို အကြီးစားစက်မှုလုပ်ငန်းဖြစ်တဲ့ သံမဏိ၊ နောက်ပြီးတော့ ရေနံဓာတု၊ ရေနံစက်ရုံတို့အတွက်ကို မဂ္ဂါဝပ် ၄၀၀ ရှိတဲ့ ဓာတ်အားပေးစက်ရုံ များလည်း တည်ဆောက် သွားမယ်လို့ ခန့်မှန်းရပါတယ်။ ဒါကြောင့်မို့လို့ ကျွန်တော်တို့ အခုချေးမှာဖြစ်တဲ့ NEDA ကနေပြီးတော့ ထိုင်းဘတ် ၄.၅ ဘီလီယံကို ထောက်ခံကြောင်း ဆွေးနွေးရင်းနဲ့ နိဂုံးချုပ်ပါတယ်။</speech>
<speech type="speaker">ဦးဇော်ဟိန်း တနင်္သာရီတိုင်းဒေသကြီး မဲဆန္ဒနယ်အမှတ်(၇) ဆွေးနွေးဖို့ဖြစ်ပါတယ်။</speech>
<speech><mp id="1259">ဦးဇော်ဟိန်း(မဲဆန္ဒနယ်အမှတ်-၇၊ တနင်္သာရီတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ တနင်္သာရီတိုင်းဒေသကြီး မဲဆန္ဒနယ်အမှတ်(၇)မှ အမျိုးသားလွှတ်တော် ကိုယ်စားလှယ် ဦးဇော်ဟိန်းဖြစ်ပါတယ်။ Power Point သုံးစွဲခွင့်ပြုပါရန် ခွင့်တောင်းခံအပ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ ပြည်ထောင်စုသမ္မတ မြန်မာ နိုင်ငံတော်ရဲ့ နယ်စပ်ဂိတ်ပေါက်များဖြစ်တဲ့ အိန္ဒိယ-တမူး နယ်စပ်ကုန်သွယ်ရေးစခန်း၊ မူဆယ်နယ်စပ် ကုန်သွယ်ရေးစခန်း၊ မြဝတီနယ်စပ်ကုန်သွယ်ရေးစခန်း၊ ထီးခီးနယ်စပ်ကုန်သွယ်ရေးစခန်း၊ မောတောင် နယ်စပ်ကုန်သွယ်ရေးစခန်း၊ ကော့သောင်းနယ်စပ်ကုန်သွယ်ရေးစခန်းတို့ ရှိကြပါတယ်။ ပြည်ထောင်စု လွှတ်တော်သို့ ဆောက်လုပ်ရေးဝန်ကြီးဌာနမှ ထိုင်းဘတ်ငွေ ၄.၅ ဘီလီယံ ချေးငွေဖြင့် ဖောက်လုပ်မည့် ထားဝယ်ရေနက်ဆိပ်ကမ်းမှ ထီးခီးနယ်စပ်ကုန်သွယ်ရေးစခန်းသို့ သွားမည့်လမ်းမှာ အမေရိကန်ဒေါ်လာ သန်း ၁၂၀ ကျော်ကုန်ကျမှာဖြစ်ပြီး မြန်မာငွေဖြင့် ဘီလီယံ ၁၈၀ ကျော် ကုန်ကျမှာဖြစ်ပါတယ်။ ထားဝယ် ရေနက်ဆိပ်ကမ်းမှ ထီးခီသို့သွားမည့်လမ်းကို လမ်းကြောင်း ၃ ခုဖြင့် အဆိုပြုထားတာ တွေ့ရမှာဖြစ်ပါတယ်။ ထားဝယ်ရေနက်ဆိပ်ကမ်းနှင့် ထီးဦးကြား ဆက်သွယ်သောလမ်းကြောင်း ပထမလမ်းကြောင်းကတော့ ထားဝယ်ရေနက်ဆိပ်ကမ်း မေတ္တာ-ထီးခီ ၁၅၆ ကီလိုမီတာ၊ ၉ရ မိုင် ရှည်လျားပြီး ထိုင်းနိုင်ငံ NEDA မှ ၄.၅ ဘီလီယံဘတ်၊ အမေရိကန်ဒေါ်လာ သန်း ၁၂၀ ကျော်၊ မြန်မာ ကျပ်ငွေ ဘီလီယံ ၁၈၀ ကျော်ချေးယူရန် အဆိုပြုထား ပြီးတော့ ၎င်းလမ်းဟာ ရေဖြူမြို့နယ်နှင့် ထားဝယ် မြို့နယ်ကိုဖြတ်ပြီး ထီးခီးနယ်စပ်ကုန်သွယ်ရေးစခန်းမှတစ်ဆင့် ထိုင်းနိုင်ငံသို့ သွားရောက်ရမှာဖြစ်ပါတယ်။ ဒုတိယလမ်းကြောင်းကတော့ ထားဝယ်ရေနက် ဆိပ်ကမ်း မောင်မယ်ရှောင်-ပကာရီ-မေတ္တာထီးခီး နယ်စပ်ကုန်သွယ်ရေးစခန်းမှတစ်ဆင့် ထိုင်းနိုင်ငံသို့ သွားရောက်တဲ့ လမ်းကြောင်းဖြစ်ပါတယ်။ အဲဒီလမ်းကြောင်းကသွားရင် ရေဖြူ၊ ထားဝယ်၊ လောင်းလုံ၊ သရက်ချောင်း ၄ မြို့နယ်ကိုဖြတ်ပြီး ထီးခီ နယ်စပ်ကုန်သွယ်ရေးစခန်းမှတစ်ဆင့် ထိုင်းနိုင်ငံသို့ သွားရောက်မှာ ဖြစ်ပါတယ်။ တတိယလမ်းကြောင်း ကတော့ ထားဝယ်ရေနက်ဆိပ်ကမ်း စုံစင်ဖျား -ထီးခီး နယ်စပ်ကုန်သွယ်ရေးစခန်းမှတစ်ဆင့် ထိုင်းနိုင်ငံသို့ ရောက်ရှိမှာဖြစ်ပြီး MIC မှ ခွင့်ပြုချက်မရှိဘဲ လယ်ယာမြေများကို အခြားနည်း အသုံးပြုခွင့်ဆောင်ထားခြင်း မရှိဘဲ လယ်ယာမြေများကို GGS ကုမ္ပဏီမှ ဥပဒေမဲ့ လုပ်ဆောင်နေတဲ့ သရက်ချောင်းငါးလေလံဈေးမှ သရက်ချောင်းမြို့နယ်ကိုဖြတ်ပြီး ထီးခီးနယ်စပ် ကုန်သွယ်ရေးစခန်းမှ ထိုင်းနိုင်ငံသို့ သွားရောက်မယ့် လမ်းဖြစ်ပါတယ်။ အကယ်၍သာ နံပါတ် ၃ လမ်းကြောင်းကနေ ပြီးတော့ဖောက်ရင် တနင်္သာရီရိုးမမှာရှိတဲ့ အဓိက သစ်တောများ ဖုံးလွှမ်းနေတဲ့နေရာကို ဖြတ်ရမှာဖြစ်ပြီး ၎င်းလမ်းကြောင်းမှတစ်ဆင့် သယံဇာတသစ်တော ထွက်ပစ္စည်းများ နိုင်ငံခြားသို့ တရားမဝင်ရောက်ရှိ သွားမှာဖြစ်ပါတယ်။ ပြည်သူများရဲ့ ဝေဖန်သံနဲ့အတူ သရက်ချောင်းငါးလေလံဈေးမှ ထီးခီးနယ်စပ် ကုန်သွယ်ရေးစခန်းသို့ သွားရောက်တဲ့ လမ်းလည်းဖြစ်ပါတယ်။ လေးစားအပ်ပါသော နာယကကြီးခင်ဗျာ။ တနင်္သာရီမြို့နယ်ရှိ ထုံခါ-မောတောင် နယ်စပ်ကုန်သွယ်ရေး စခန်းလမ်းပိုင်းဟာ မိုင် ၅၀ ခန့်ရှည်လျားပြီး ခန့်မှန်းကုန်ကျငွေ ကျပ် ဘီလီယံ ၂၀ ခန့် ကုန်ကျပြီး BOT စနစ်ဖြင့် မြိတ်အများပိုင်ကုမ္ပဏီမှ ဖောက်လုပ်နေပါတယ်။ ယခုထိုင်းနိုင်ငံ NEDA ထံမှ ထိုင်းဘတ် ၄.၅ ဘီလီယံ ကုန်ကျခံကာချေးယူပြီး မေတ္တာ-ထီးခီးလမ်းဟာ ၁၅၆ ကီလိုမီတာ ရှည်လျားပါတယ်။ လုပ်ငန်းအကောင်အထည်ဖော်၍ ထိုင်းနိုင်ငံမှာမှတ်ပုံတင်ထားတဲ့ ကုမ္ပဏီနှင့် ၎င်းတို့နှင့် JV ပြုလုပ် ထားတဲ့ ကုမ္ပဏီသာပြုလုပ်မှာဖြစ်တဲ့အတွက်ကြောင့် အမှန်တကယ် ထိုင်းနိုင်ငံမှ ကုမ္ပဏီမှမဟုတ်ဘဲ ဆောက်လုပ်ရေးဝန်ကြီးဌာနမှ တာဝန်ယူဖောက်လုပ်လျှင် မြန်မာကျပ်ငွေ ဘီလီယံ ၁၀၀ နီးပါးသာ ကုန်ကျမှာဖြစ်ပြီး ထိုင်းနိုင်ငံရဲ့ ကုမ္ပဏီထက် ကျပ်ငွေ ၈၀ ဘီလီယံကျော် သက်သာမှာဖြစ်ပါတယ်။ ဆောက်လုပ်ရေးဝန်ကြီးဌာနမှကြီးကြပ်ပြီး လူထုအခြေပြု စနစ်ဖြင့် ဆောင်ရွက်ပါက မြန်မာကျပ်ငွေ ဘီလီယံ ၅၀ သာ ကုန်ကျမှာဖြစ်ပြီး ဘီလီယံ ၁၃၀ ကျော်လောက် သက်သာမှာဖြစ်ပါတယ်။ ထားဝယ် အထူး စီးပွားရေးဇုန်၏ ထားဝယ်ရေနက်ဆိပ်ကမ်းဟာ လောလောဆယ်အခြေအနေမှာ အကောင်အထည် မဖော်သေးတဲ့အတွက်ကြောင့် လမ်းဖောက်ခဲ့လျှင် ကိုယ့်နိုင်ငံမှာ စီမံကိန်းလုပ်ငန်းများ အဆင်သင့်မဖြစ် သေးတဲ့အတွက်ကြောင့် ၎င်းလမ်းဟာ သယံဇာတများ ပိုမိုပေးဆပ်ရမှာဖြစ်ပါတယ်။ စီမံကိန်းရဲ့ အကျိုး အမြတ်ကတော့ ချေးငွေအတွက် ကြားခံပွဲစားနှင့် ထိုင်းနိုင်ငံမှာ Register လုပ်ထားတဲ့ ကုမ္ပဏီနှင့် ၎င်းနှင့် JV လုပ်ထားတဲ့ကုမ္ပဏီသာ အဓိကအကျိုးခံစားရမှာဖြစ်ပြီး နောင်အနှစ် ၂၀ ကြာလို့ ချေးငွေပြန်လည် ပေးဆပ်ရတဲ့အခါ မိမိတိုင်းပြည်ရဲ့ သယံဇာတနှင့် တိုင်းပြည်တွင်းမှာရှိတဲ့ သန်း ၅၀ ကျော်သော ပြည်သူ များရဲ့ အခွန်အခနှင့် ပြန်လည်ပေးဆပ်ရမှာဖြစ်လို့ ကိုယ့်ရဲ့ အရိုးကို ကိုယ်ပြန်ထိုးခံရသလိုဖြစ်နေပါတယ်။ အကယ်၍သာ ၎င်းချေးငွေအား ပြည်ထောင်စုလွှတ်တော်မှ အတည်ပြုခဲ့လျှင် ထိုင်းကုမ္ပဏီသာလုပ်ပိုင်ခွင့် ရရှိမှာဖြစ်တဲ့အတွက်ကြောင့် ကိုယ့်လူတွေ လက်ဝှေ့ကြိုးစင်အပေါ်မှာ ကြိုးတုပ်ခံပြီးအထိုးခံရသလို ဖြစ်နေပါတယ်။ ဘီလီယံကျပ် ၁၃၀ ခန့် စီမံကိန်းစပြီးတော့ နစ်နာတာမို့ ထိုင်းနိုင်ငံ NEDA မှ ချေးငွေ ၄.၅ ဘီလီယံကို ရယူရန်ကိစ္စအား ပြန်လည်စဉ်းစားသင့်ပါတယ်။ တိုင်းပြည်အတွက် ကြွေးမြီရေရှည် ဝန်ထုပ်ဝန်ပိုး မဖြစ်စေရေးအတွက် နိုင်ငံတော်မှ နှစ်စဉ် ဘဏ္ဍာငွေလျာထားသတ်မှတ်၍သော်လည်းကောင်း၊ BOT စနစ်ဖြင့် ပြည်တွင်းလုပ်ငန်းစဉ်များအား ဖိတ်ခေါ်၍သော်လည်းကောင်း ဆောင်ရွက်သင့်ပါကြောင်း တင်ပြ၍ နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျာ။ ပြည်ထောင်စုလွှတ်တော်ဆိုင်ရာ နည်းဥပဒေ၁၀(က)မှာ သာမန်အားဖြင့် လွှတ်တော်အစည်းအဝေးများကို စနေ၊ တနင်္ဂနွေနဲ့ ရုံးပိတ်ရက် များမှအပ ကျန်တဲ့ရက်များမှာ နံနက် ၁၀ နာရီကနေ ညနေ ၄ နာရီအထိ ကျင်းပရမယ်လို့ ပြဋ္ဌာန်းထား ပါတယ်။ နည်းဥပဒေ ၁၀(ခ)မှာကတော့ လွှတ်တော်အစည်းအဝေးများကို ရုံးပိတ်ရက်မှာ တစ်ဆက်တည်း ဆက်လက်ကျင်းပဖို့ လိုအပ်လျှင်ဖြစ်စေ၊ သတ်မှတ်ကျော်လွန်ဆောင်ရွက်ရန် လိုအပ်လျှင်ဖြစ်စေ လွှတ်တော်ရဲ့ သဘောထားရယူရမယ်လို့ ပြဋ္ဌာန်းထားပါတယ်။ ခုကျွန်တော်တို့ ဆွေးနွေးဖို့ လွှတ်တော် ကိုယ်စားလှယ် ၄ ဦး ကျန်ရှိပါတယ်။ ဒါကြောင့်မို့လို့ ဥပဒေအရသတ်မှတ်ထားတဲ့ကျော်လွန် ဆောင်ရွက်ရမယ့် အနေအထားဖြစ်လို့ ဆက်လက်ကျင်းပဖို့အတွက် လွှတ်တော်ရဲ့ သဘောထားကို ရယူ ပါ့မယ်။ ဒါကြောင့်မို့လို့ အစည်းအဝေးကို သတ်မှတ်ချိန်ထက် ကျော်လွန်ကျင်းပဖို့ လွှတ်တော်က သဘော တူပါလားခင်ဗျာ။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">လွှတ်တော်က သဘောတူတဲ့အတွက် အစည်းအဝေးကို ဆက်လက်ကျင်းပ ပါမယ်။ ဦးချစ်ထွေး မကွေးတိုင်းဒေသကြီး မဲဆန္ဒနယ်အမှတ်(၃) ဆွေးနွေးဖို့ဖြစ်ပါတယ်။</speech>
<speech><mp id="1278">ဦးချစ်ထွေး(မဲဆန္ဒနယ်အမှတ်-၃၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ လွှတ်တော်ကြီးတစ်ရပ်လုံးကို မင်္ဂလာပါလို့ နှုတ်ခွန်းဆက်သအပ်ပါတယ် ခင်ဗျာ။ ကျွန်တော်ကတော့ မကွေးတိုင်းဒေသကြီး မဲဆန္ဒနယ်အမှတ်(၃)က အမျိုးသားလွှတ်တော် ကိုယ်စားလှယ် ဦးချစ်ထွေးဖြစ်ပါတယ်။ ကျွန်တော့အနေနဲ့ ထားဝယ်အထူးစီးပွားရေးဇုန် ဖွံ့ဖြိုးတိုးတက်ရေးအတွက် ထားဝယ်ရေနက်ဆိပ်ကမ်းနှင့် ထိုင်းနိုင်ငံနယ်စပ် ထီးခီအကြားဆက်သွယ်သည့် မေတ္တာ-ထီးခီးလမ်း အဆင့် @?osq Neighbouring Countries Economic Development Cooperation Agency- NEDA ထံမှ ထိုင်းဘတ်ငွေ ၄.၅ ဘီလီယံ ချေးယူရန်ကိစ္စနှင့်စပ်လျဉ်း၍ ဆွေးနွေးမှာဖြစ်ပါတယ်။ ၂၀၀၈ ခုနှစ်၊ မေလ ၁၈ ရက်နေ့ စင်ကာပူနိုင်ငံတွင် မြန်မာနိုင်ငံဖွံ့ဖြိုးတိုးတက်ရေးစီမံကိန်းအဖြစ် တနင်္သာရီတိုင်းဒေသကြီး ထားဝယ်ဒေသမှ ရေနက်ဆိပ်ကမ်းစီမံကိန်းနှင့် အထူးစီးပွားရေးဇုန် တည်ဆောက်ရေး အတွက် မြန်မာနှင့် ထိုင်းအစိုးရတို့ နားလည်မှုစာချွန်လွှာ MoU ကို လက်မှတ်ရေးထိုးခဲ့တယ်လို့ သိရ ပါတယ်။ အဆိုပါစီမံကိန်းကို အီတာလျှံကုမ္ပဏီက တာဝန်ယူဆောင်ရွက်လျက် ရှိတယ်ဆိုတာလည်း သိရပါတယ်။ ထားဝယ်ဒေသဟာ မြစ်ကြောင်းဆက်သွယ်ရေးအရသော်လည်းကောင်း၊ သဘာဝသယံဇာတ အရသော်လည်းကောင်း၊ အချက်အခြာကျတဲ့ဒေသဖြစ်ပါတယ်။ အရှေ့တောင်အာရှတွင်လည်း အကြီးမားဆုံး စီမံကိန်းဖြစ်လာနိုင်ပါတယ်။ ယင်းစီမံကိန်းတွင် ရေနက်ဆိပ်ကမ်းတည်ဆောက်ခြင်း၊ သင်္ဘောကျင်း တည်ဆောက်ခြင်း၊ ရေနံဓာတုဆိုင်ရာ စက်မှုလုပ်ငန်းများ တည်ဆောက်ခြင်း၊ ရေနံချက်စက်ရုံများ တည်ဆောက်ခြင်း၊ သံမဏိစက်ရုံနှင့် လျှပ်စစ်ဓာတ်အားပေးစက်ရုံများ တည်ဆောက်ခြင်း၊ ထားဝယ်ဘန်ကောက် ကားလမ်းနှင့် ရထားလမ်းများ တည်ဆောက်ခြင်းတို့ ပါဝင်တယ်လို့သိရပါတယ်။ နာယကကြီးခင်ဗျာ။ ၎င်းစီမံကိန်းသို့ ထိုင်းနိုင်ငံမှတစ်ဆင့် ကုန်စည်များ ဆက်သွယ်ပို့ဆောင်ရန် အတွက် ထားဝယ်ရေနက်စီမံကိန်းနှင့် ထိုင်းနိုင်ငံနယ်စပ် ထီးခီအကြားရှိ လမ်းကြောင်းများအား အသေးစိတ် လေ့လာတိုင်းတာခဲ့ကြောင်း သိရှိရပါတယ်။ အဓိကအားဖြင့် လမ်းကြောင်း ၃ ခုရှိပြီး ထားဝယ်ရေနက် ဆိပ်ကမ်း မေတ္တာ-ထီးခီးလမ်းဆက်သွယ်ရန် လမ်းမိုင်အတိုဆုံးဖြစ်ပြီး ၉ရ မိုင် ရှိပြီး နှစ်လမ်းသွား ကတ္တရာ လမ်းအဖြစ် အဆင့်မြှင့်တင်ရန် ဆောက်လုပ်ရေးဝန်ကြီးဌာနက တာဝန်ယူမယ်လို့ သိရပါတယ်။ ချေးငွေ ဆိုင်ရာ စည်းကမ်းသတ်မှတ်ချက်ပြုလုပ်ထားပြီး ချေးငွေသက်တမ်းနှစ် ၃၀ ဖြစ်ကြောင်း သိရပါတယ်။ အတိုးနှုန်းတစ်နှစ်လျှင် ၀.၁ ရာခိုင်နှုန်းဖြစ်ပြီး စုစုပေါင်းချေးငွေ ၅၀ ရာခိုင်နှုန်းကို ထိုင်းကုန်စည်နဲ့ ဝန်ဆောင်မှုများအတွက် အသုံးပြု ရမယ်လို့ သတ်မှတ်ထားပါတယ်။ အဆိုပါလမ်းဟာ ပင်မလမ်းကြောင်း ဖြစ်တဲ့ ရန်ကုန်-ရေး-ထားဝယ်-မြိတ်နဲ့လည်း ဆက်စပ်လျက်ရှိပြီး ၎င်းလမ်းမကြီးဟာ ရန်ကုန်တောင်ပိုင်း မှာရှိတဲ့ သီလဝါအထူးစီးပွားရေးဇုန်သို့လည်း ဆက်သွယ်သွားလာနိုင်တဲ့ လမ်းဖြစ်လို့ နိုင်ငံတော်ရဲ့ စီးပွားရေးဖွံ့ဖြိုးတိုးတက်ရေးအတွက် အထောက်အကူပြုမယ့် စီမံကိန်းဖြစ်ပါတယ်။ ဆောက်လုပ်ရေး ဝန်ကြီးဌာနက ၎င်းရဲ့ လမ်းအသုံးပြုခ ကောက်ခံရရှိမှုငွေများအပါအဝင် ရငွေများနှင့် ချေးငွေကို ပြန်လည် ပေးဆပ်နိုင်ရန် စီစဉ်ဆောင်ရွက်မှာဖြစ်တယ်လို့ သိရပါတယ်။ ဘတ်ဂျက်သို့ရငွေများ ပေးသွင်းခြင်းနဲ့ ချေးငွေပြန်ဆပ်နိုင်ရန်အတွက် အသုံးစရိတ်များတောင်းခံခြင်းတို့ကို ဆောင်ရွက်သွားမှာ ဖြစ်ပါတယ်။ ချေးငွေရဲ့ အတိုးနှုန်းသက်သာခြင်း၊ ပြန်ဆပ်ကာလ နှစ်ပေါင်း ၃၀ ဖြစ်ရခြင်းအကြောင်းကတော့ မြန်မာနိုင်ငံဟာ ဖွံ့ဖြိုးတိုးတက်မှု အနိမ့်ကျဆုံးနိုင်ငံထဲမှာ ပါဝင်နေတာကြောင့် ဖြစ်ပါတယ်။ လေးစားရပါသော နာယကကြီးခင်ဗျာ။ ဆယ်စုနှစ်ပေါင်း ၅ ခုခန့် နောက်ကျကျန်ရစ်ခဲ့ပြီဖြစ်တဲ့ ကျွန်တော်တို့နိုင်ငံကြီးကို ပြန်လည်တည်ဆောက်ရေးနဲ့ ငြိမ်းချမ်းရေးရရှိအောင် တစ်ပြိုင်နက်လုပ်ဆောင် ကြိုးပမ်းနေရပါတယ်။ စိန်ခေါ်မှုပေါင်းများစွာကိုလည်း ရင်ဆိုင်ဖြေရှင်းနေရပါတယ်။ နှစ်ပေါင်းကြာရှည် ခဲ့ပြီဖြစ်တဲ့ ပြည်တွင်းစစ်အဆိုးသံသရာမှာ နိုင်ငံရဲ့တည်ငြိမ်မှု၊ အေးချမ်းမှု၊ တိုးတက်မှုတွေကို စတေးခံခဲ့ ရပါတယ်။ တစ်ဆက်တည်းမှာပဲ တိုင်းရင်းသားပြည်သူတွေ မျိုးဆက်တစ်ဆက်ပြီးတစ်ဆက် လူမှုစီးပွားရေးနဲ့ စိတ်ဓာတ်တွေ အညွန့်ကျိုးခဲ့ရုံမက နိုင်ငံရဲ့ အနာဂတ်ကိုပါ တစ်ဖြည်းဖြည်း ပျက်သုဉ်းစေခဲ့ရပါတယ်။ သို့ပါသောကြောင့် ပြည်သူကတင်မြှောက်တဲ့ ပြည်သူ့အစိုးရလက်ထက်မှာ နိုင်ငံတော်ဖွံ့ဖြိုးတိုးတက်ရေး 39ozos o 8:{€¢ Neighbouring Countries Economic Development Cooperation AgencyNEDA ထံမှ ထိုင်းဘတ်ငွေ ၄.၅ ဘီလီယံ ချေးယူရန်ကိစ္စကို ထောက်ခံပါကြောင်းနှင့် ပြည်ထောင်စု လွှတ်တော်ကြီးမှ အတည်ပြုပေးပါရန် မေတ္တာရပ်ခံပါတယ်ခင်ဗျာ။</speech>
<speech type="speaker">ဦးမျိုးဝင်း မွန်ပြည်နယ် မဲဆန္ဒနယ်အမှတ်(၈) ဆွေးနွေးဖို့ဖြစ်ပါတယ်။</speech>
<speech><mp id="1304">ဦးမျိုးဝင်း(မဲဆန္ဒနယ်အမှတ်-၈၊ မွန်ပြည်နယ်)</mp>အားလုံးပဲ မင်္ဂလာပါ။ ကျွန်တော်ကတော့ မွန်ပြည်နယ်က အမျိုးသားလွှတ်တော်ကိုယ်စားလှယ် ဦးမျိုးဝင်း ဖြစ်ပါတယ်။ မေတ္တာ-ထီးခီးလမ်းနဲ့ ပတ်သက်တဲ့ အခြေအနေအချို့ကို တင်ပြသွားမှာဖြစ်ပါတယ်။ Power Point သုံးစွဲခွင့်ပြုပါခင်ဗျား။ ဒီလမ်းဟာ တနင်္သာရီတိုင်းနဲ့ အိမ်နီးချင်းထိုင်းနိုင်ငံကို ချိတ်ဆက်ထားတဲ့ အရေးပါတဲ့ လမ်းတစ်လမ်း ဖြစ်တာ မဖြစ်မနေသင့်ဘဲ လမ်းဖြစ်ပါတယ်။ ကားဝယ်ရေနက်ဆိပ်ကမ်း စီမံကိန်းအတက် မရှိမဖြစ် လိုအပ်ပြီး ဘန်ကောက်ကိုသွားတဲ့ အတိုဆုံးကုန်းလမ်းလည်း ဖြစ်ပါတယ်။ ထိုင်းနိုင်ငံရောက် ကမ္ဘာလှည့် ခရီးသည်တွေ စိတ်ဝင်စားကြတဲ့ ကချနာပူရီ သေမင်းတမံရထားလမ်းခရီးစဉ်နဲ့ကပ်နေတဲ့ လမ်းကြောင်း လည်းဖြစ်ပါတယ်။ ကျွန်တော်တို့ဆီမှာ Tourist Industry ဖွံ့ဖြိုးလာမယ်ဆိုရင် ထိုင်းကနေတစ်ဆင့် သူတို့ဆီက ဖူးခက်တို့ထက် ပိုမိုနုပျိုတဲ့ မြိတ်ကျွန်းစုကကျွန်းတွေ၊ ရေး-ထားဝယ်က ကမ်းခြေတွေ၊ ကွေးမြစ် ပေါ်က ရထားလမ်းရဲ့ အစ သံဖြူဇရပ်ကပြတိုက်နဲ့ စစ်သင်္ချိုင်း၊ တန်ခိုးကြီးဘုရားတွေကို လည်ပတ်ပြီး ပြန်နိုင်မယ့် Round-trip Package တွေကို သူတို့နိုင်ငံက စီစဉ်လာမှာမလွဲပါဘူး။ ဒါပေမယ့် ကိုယ်ကလည်း ဒီအတွက်ပြင်ဆင်ထားနိုင်ဖို့လိုပါတယ်။ ဒီလမ်းကို ကျွန်တော်တို့လေ့လာကြည့်ရင် အပိုင်း (၃)ပိုင်း ပါပါတယ်။ အရောင် (၃)ရောင်နဲ့ ခွဲပြထားပါတယ်။ ပင်လယ်ကနေ လမ်းဝ၊ အဲဒီကနေမေတ္တာ၊ နောက် ထီးခီထိ ဖြစ်ပါတယ်။ ဒါကစီမံကိန်းကအစ နဘုလည်ရွာကနေ ရေး-ထားဝယ်ကားလမ်းမကြီးထိ ကီလိုမီတာ ၂၀ လောက်ရှည်တဲ့ ပထမလမ်းပိုင်း ဖြစ်ပါတယ်။ အများအားဖြင့် မြေပြန့်ပိုင်းဖြစ်ပြီး လမ်းတွေဟာ မြေနီ လမ်းကျယ်တွေဖြစ်ပါတယ်။ ရေဖြန်းပြီး Compact လုပ်ထားတာဖြစ်တာမို့ လက်ရှိကားတွေပြေးနေပြီး ကတ္တရာခင်းဖို့ အမာခံလုပ်ထားပြီးသား ဖြစ်ပါတယ်။ ဒါကတော့ ကားလမ်းမကြီးကနေ မေတ္တာအထိ ကီလိုမီတာ ၅၀ လောက်ရှိတဲ့ လမ်းပိုင်းဖြစ်ပါတယ်။ လမ်းတစ်လျှောက်မှာ ဥယျာဉ်ခြံတွေရှိပါတယ်။ ဒီလမ်းကို Iterlian-Thai ကုမ္ပဏီ လမ်းဖောက်စဉ်က လမ်းတစ်လျှောက်က ခြံတွေကို လျော်ကြေးတွေပေးခဲ့ရတာတွေရှိပါတယ်။ အခုဆို စီမံကိန်းက ရပ်နား ထားသလိုဖြစ်နေပြီး ကားတွေမလာတော့လို့ ခြံသမားတွေက လမ်းဘက်ကို ခြံတွေပြန်ချဲ့ထားကြပါတယ်။ အရင် ကလည်း လမ်းပြန်ပြင်ရင် ခြံနဲ့မလွတ်ဘူးဆိုပြီး လျော်ကြေးကိစ္စတွေ အမြဲရှိနေတာပါ။ အခု ဒီလမ်း စီမံကိန်းဟာ ခြံသမားတွေနဲ့ ဖြေရှင်းရမှာကတော့ အသေအချာပါပဲ။ ဒါတော့ အပိုင်း(၃) ဖြစ်တဲ့ မေတ္တာထီးခီးလမ်းပိုင်းဟာ ခုနက အပိုင်း(၁)ကလိုပဲ အပိုင်းလိုက် Compact လုပ်ထားတဲ့ အမာခံလမ်းပိုင်း ဖြစ်ပါတယ်။ အခုကုမ္ပဏီက ပြင်ထိန်းမလုပ်တော့လို့ အချို့အပိုင်းတွေဟာ ပျက်စီးနေပေမယ့် ကောင်းတဲ့ အပိုင်းတွေလည်း ရှိပါတယ်။ ဒီလမ်းပိုင်းက KNU ထိန်းချုပ်ထားတဲ့ နယ်မြေဖြစ်ပါတယ်။ ဒါကြောင့်လမ်းတစ်ခုလုံးကို ခြုံငုံသုံးသပ်ရရင် အပိုင်း(၁)နဲ့ (၃)ကို သုံးစွဲလျက်ရှိပြီး အချို့မြေသား လမ်းပိုင်းတွေဟာ အမာခံပြုပြင်ပြီးအဆင့် ဖြစ်တယ်ဆိုတာကို တွေ့ရပါတယ်။ အခုချေးငွေအပေါ် သုံးသပ် ကြည့်ပါမယ်။ အတိုး၊ အရင်း၊ စီမံခန့်ခွဲမှုစရိတ် မြန်မာကျပ်ငွေ စုစုပေါင်း ဘီလီယံ ၂၀၀ နီးပါး ဖြစ်ပါတယ်။ စာချုပ်မှာ ထိုင်းဘက်ကကုန်စည်နဲ့ ဝန်ဆောင်မှုတန်ဖိုးကို အနည်းဆုံး ၅၀ ရာခိုင်နှုန်းကို သုံးပေးရမယ်လို့ ပါပါတယ်။ ဒီစာချုပ်အရ ဘယ်သူတွေ ဘာအကျိုးအမြတ်ရမလဲဆိုတာကို လေ့လာကြည့်တဲ့အခါ (၁) သူ့နိုင်ငံက ပစ္စည်းဝယ်တဲ့အပေါ် ကျွန်တော်တို့ အခွန်ဆောင်ရမယ်။ (၂) သူ့နိုင်ငံသားတွေ အလုပ်ရမယ်။ (၃) အဲဒီ အပေါ်က ဝင်ငွေခွန်ထပ်ရမယ်။ တစ်နည်းပြောရရင် ဒီချေးငွေရဲ့ ထက်ဝက်အပေါ်မှာ ကျွန်တော်တို့က ထိုင်းနိုင်ငံကို အခွန်ထပ်ဆောင်လိုက်ရသလိုပါပဲ။ ကျွန်တော်တို့ကတော့ လမ်းတစ်ချောင်းဝယ်လိုက် တာထက် မပိုပါဘူး။ နောက်တစ်ချက် လမ်းရဲ့ဈေးပါ။ ၁ မိုင်ကို မြန်မာငွေ သိန်း ၂၀,၀၀၀ လောက်ကျပါတယ်။ ခင်းမှာက နှစ်လမ်းသွား၊ စီးပွားရေးဇုန်အတွက်ဆိုရင် ဒီလမ်းကျဉ်းနဲ့ တောင်တက်တောင်ဆင်းမှာ ကွန်တိန်နာယာဉ်ကြီးတွေ ဘယ်လိုသွားကြမလဲ၊ ဒီစီမံကိန်းအတွက် ဒီလမ်းဖောက်တာဆိုတော့ နည်းနည်းလေးတော့ လွဲနေပါတယ်။ ခုကျွန်တော်တို့ မွန်ပြည်နယ်မှာ ဆောက်လုပ်ရေးက ရှိပြီးသားလမ်းပေါ်မှာ နိုင်လွန်ကတ္တရာခင်းနေပါတယ်။ တစ်မိုင်ကို သိန်း ၃,၀၀၀ လောက် လမ်းအခြေအနေအရကုန်ပါတယ်။ ကတ္တရာဖိုးပါ။ ဒါနုတ်လိုက်ရင် ခုထီးခီးလမ်းက ရှိပြီးသားလမ်းကြမ်းပေါ်မှာ ကတ္တရာခင်းဖို့ ပြင်ဆင်စရိတ်က တစ်မိုင်ကို သိန်းပေါင်း ၁၇,၀၀၀ လောက်ကုန်မယ်ဆိုတာ ဖြစ်သင့်မဖြစ်သင့် ကျွန်တော်တို့ တွက်ကြည့်ကြပြီးပြီလား။ တောင်ကုန်းပေါ်မှာချည်းပဲ လုပ်ရမှာမဟုတ်တဲ့အပြင် လုပ်စရာမလိုတဲ့အပိုင်းတွေ အပိုင်း(၁)မှာဆို နည်းနည်းပဲ လုပ်ရမှာတွေလည်း ရှိပါတယ်။ နောက်တစ်ခါ ဒီဘီလီယံ ၂၀၀ ကုန်ပြီး နိုင်ငံအတွက် တိကျတဲ့ရလဒ်ပါတဲ့ အဖြေမျိုးပြဖို့ လိုအပ် ပါတယ်။ ဥပမာ ဒီစီမံကိန်းအတွက် ဘယ်နှစ်ခုနှစ်ကျရင် ဘာတွေဘယ်လိုဖြစ်လာမယ်။ ဘယ်လိုသဘော တူညီချက်တွေ စာချုပ်တွေရှိနေပြီဆိုတာမျိုး၊ ဒေသခံတွေအကျိုးခံစားရမယ် ဆိုတာထက်အဖြေမျိုး၊ တိကျတဲ့ အဖြေမျိုး ပေးဖို့လိုပါတယ်။ နောက်ဆုံးအနေနဲ့ ကိုယ့်နိုင်ငံအခြေအနေနဲ့ကိုက်ညီတဲ့ အခြေအနေတစ်ခုကို တင်ပြလိုပါတယ်။ ဒီ Slide မှာ မြင်ရတာက မေတ္တာ-ထားဝယ်လမ်းပိုင်းဖြစ်ပါတယ်။ ခုလက်ရှိမှာလည်း ကတ္တရာ လမ်းဟာဖြူးနေပြီး လက်ရှိထီးခီကိုသွားတဲ့ကားတွေက ဒီလမ်းကိုပဲသုံးနေပါတယ်။ တကယ်လို့များ ကျွန်တော်တို့ဆီက ပုံမှန်လမ်းခင်းဈေးရဲ့ ၂ ဆနီးပါး တစ်မိုင်ကို သိန်း ၅,၀၀၀ လောက်သုံးမယ်။ မူလရှိပြီးသား မေတ္တာကနေထီးခီထိ လုပ်ထားပြီးသားအမာခံလမ်းကို ပြင်သင့်တာပြင် ရိုးရိုးကတ္တရာပဲသုံးပြီး အရည် အသွေးမခိုဘဲခင်းရင် ဘီလီယံ ၃၀ လောက်နဲ့ ကျွန်တော်တို့ ထားဝယ်ကိုရောက်လာမှာ ဖြစ်ပါတယ်။ ဒီအစီအစဉ်ကိုလည်း စဉ်းစားသင့်ပါတယ်။ ကျွန်တော်တို့အနေနဲ့ လမ်းကိုထောက်ခံသော်လည်း ချေးငွေ မူဝါဒကိုတော့ စဉ်းစားသင့်ကြောင်းပြောလိုပါတယ်။ ငါးစာကိုသာမြင်ပြီး ငါးမျှားချိတ်ကို အငမ်းမရမဟပ် မိစေဖို့ အကြံပြုရင်းနိဂုံးချုပ်ပါတယ် အားလုံးကျေးဇူးတင်ပါတယ်။</speech>
<speech type="speaker">ဦးအောင်မင်း ဇလွန်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1606">ဦးအောင်မင်း(ဇလွန်မဲဆန္ဒနယ်၊ ဧရာဝတီတိုင်းဒေသကြီး)</mp>ပြည်ထောင်စုလွှတ်တော် နာယက၊ ပြည်သူ့လွှတ်တော်ဥက္ကဋ္ဌနှင့် ဖိတ်ကြားထားသော ပြည်ထောင်စုအဆင့် အဖွဲ့အစည်းဝင်များ၊ ပြည်ထောင်စုလွှတ်တော် ကိုယ်စားလှယ်များကို လေးစားစွာ ဂါရဝပြုအပ်ပါတယ်။ ကျွန်တော်ကတော့ ဇလွန် မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးအောင်မင်းဖြစ်ပြီး ထားဝယ်အထူး စီးပွားရေး ဇုန်ကနေပြီးမှ ထိုင်းနိုင်ငံနယ်စပ် ထီးခီအထိ ဆက်သွယ်ထားသောလမ်းကို ထိုင်းနိုင်ငံ NEDA အဖွဲ့ထံမှ ဘတ် ၄.၅ ဘီလီယံ ချေးယူပြီးတော့ အဆင့်မြှင့်မယ့်ကိစ္စကို ထောက်ပြဆွေးနွေးသွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ Power Point သုံးစွဲခွင့်ပြုပါရန် တင်ပြအပ်ပါတယ်။ ကျွန်တော့ရှေ့က ကိုယ်စားလှယ်များ ဆွေးနွေးသွားပြီဖြစ်တဲ့အတွက် တူညီတဲ့အချက်တွေကို ချန်လှပ်ပြီးတော့ အဓိကကျတဲ့အချက်တွေကိုပဲ ဆွေးနွေးတင်ပြသွားမှာ ဖြစ်ပါတယ်။ Power Point Slide 7 ကို ပြပေးပါ။ နံပါတ် (၁)က ထောက်ပြဆွေးနွေးချက်။ Power Point နံပါတ်(၆)ပါ ။ ထောက်ပြဆွေးနွေးချက် (၁)က လမ်းအတွက်ချေးယူရမယ့်ငွေသာ ဖော်ပြထားပြီးတော့ ပြည်တွင်း ငွေဖြင့် ကျခံသုံးစွဲမယ့် ငွေများအပါအဝင် လမ်းရဲ့ စုစုပေါင်း ကုန်ကျစရိတ်ကို ဖော်ပြထားမှုမရှိပါဘူး။ နံပါတ်(၂)က ထားဝယ်ရေနက်ဆိပ်ကမ်းနဲ့ ထိုင်းနယ်စပ် ထီးခီအကြား ဆက်သွယ်တဲ့လမ်းလို့သာ ဖော်ပြထားပြီးတော့ ထားဝယ်အထူးစီးပွားရေးဇုန်ရဲ့ အစိတ်အပိုင်းတစ်ခု (Project Component) အမြန် ဆောင်ရွက်မှာလား။ ဒါမှမဟုတ် ထားဝယ်အထူးစီးပွားရေးဇုန်ကို အထောက်အကူပြုတဲ့ လုပ်ငန်းအဖြစ် ဆောင်ရွက်မယ်ဆိုတာကို ရှင်းလင်းစွာ ဖော်ပြထားမှုမရှိပါဘူး။ နံပါတ် (၃) ထားဝယ်အထူးစီးပွားရေးဇုန်ရဲ့ အစိတ်အပိုင်းတစ်ခု ဖြစ်တယ်ဆိုပါက ခုလိုလမ်းအဆင့်မြှင့်တင်ရေးလုပ်ငန်းဟာ ထားဝယ်အထူးစီးပွားရေး ဇုန်ရဲ့ Developer က တာဝန်ယူဆောင်ရွက်မယ့် လုပ်ငန်းသာဖြစ်ပြီး နိုင်ငံတော်က ချေးငွေရယူ ဆောင်ရွက်ရမယ့် လုပ်ငန်းမဟုတ်ပါဘူး။ ဒါမှမဟုတ် နိုင်ငံတော်က ချေးငွေရယူပြီး ဆောင်ရွက်ပေးရမယ် ဆိုလို့ရှိရင်လည်း ဒီထားဝယ်အထူးစီးပွားရေးဇုန်အတွက် နိုင်ငံတော်ရဲ့ ထည့်ဝင်ရင်းနှီးငွေအဖြစ် သတ်မှတ်ခွင့် ရရှိဖို့ လိုအပ်မှာ ဖြစ်ပါတယ်။ နံပါတ်(၄) ထားဝယ်အထူးစီးပွားရေးဇုန်ရဲ့ အစိတ်အပိုင်းမဟုတ်ဘဲ အထောက်အကူပြု လုပ်ငန်းသာ ဖြစ်မယ်ဆိုပါက B.O.T စနစ်ဖြင့် ဆောင်ရွက်နိုင်ပါတယ်။ နိုင်ငံတော်အနေဖြင့် ချေးငွေရယူဖို့ လိုအပ်မှာ မဟုတ်ပါဘူး။ Nexti ချေးငွေစည်းကမ်းချက်အရ ချေးငွေရဲ့ အနည်းဆုံး ၅၀ ရာခိုင်နှုန်းကို ထိုင်းနိုင်ငံက ထုတ်လုပ်တဲ့ ကုန်စည်နဲ့ ဝန်ဆောင်မှုများကို ဝယ်ယူသုံးစွဲရမှာ ဖြစ်ပါတယ်။ တင်ဒါခေါ်တဲ့အခါမှာ ထိုင်းနိုင်ငံမှာ မှတ်ပုံတင်ထားတဲ့ ကုမ္ပဏီများနဲ့ J.V ကုမ္ပဏီများကိုသာလျှင် ခေါ်ယူရမှာ ဖြစ်တဲ့အတွက် မြန်မာနိုင်ငံ ကုမ္ပဏီများအနေနဲ့ တင်ဒါရတဲ့ကုမ္ပဏီကနေပြီးမှ Subcontract သာ ရနိုင်မယ်ဆိုတာကိုလည်း ထည့်စဉ်းစားဖို့ ရှင်းလင်းတင်ပြဖို့ လိုအပ်ပါတယ်။ နံပါတ်(၆) ထားဝယ်အထူးစီးပွားရေးဇုန်ရဲ့ အဓိကအကျဆုံး လုပ်ငန်းဟာ ရေနက်ဆိပ်ကမ်းပဲ ဖြစ်ပါတယ်။ ဒါကြောင့် အခုဖောက်လုပ်မယ့် လုပ်ငန်းကို ရေနက်ဆိပ်ကမ်း ဆောက်လုပ်မှုနဲ့ ချိန်ကိုက် ဆောင်ရွက်ဖို့ လိုအပ်ပါတယ်။ အထူးစီးပွားရေးဇုန်နဲ့ ဆက်စပ်နေတဲ့ လုပ်ငန်းဖြစ်တဲ့အတွက် ချေးငွေရယူမှုကို ရှင်းလင်းတင်ပြစာကမှာ ထားဝယ်အစားစီးပွားရေးဇင်) လက်အအန် တီးတက်ကောင်ရက်မ တွေကိုပါ ရှင်းလင်းဖော်ပြဖို့ လိုအပ်တာကို တွေ့ရှိရပါတယ်။ ဒါကြောင့် အခုကဲ့သို့ ထောက်ပြ ဆွေးနွေးခြင်းဟာ ထားဝယ်အထူးစီးပွားရေးဇုန်ဟာ ကျွန်တော်တို့နိုင်ငံအတွက် အလွန်အရေးကြီးတဲ့ စီမံကိန်းကြီး တစ်ခုဖြစ်လို့ပါပဲ။ ကျွန်တော်တို့ သိရှိထားတဲ့ အထူးစီးပွားရေးဇုန်ရဲ့ အဓိကအချက်တွေကို ကောက်နုတ် တင်ပြရမယ်ဆိုလို့ရှိရင် Next။ ဒါဟာ Transborder Line ဖြစ်ပါတယ်။ ဒီလုပ်ငန်းမှာ Component (၃)ခု ပါပါတယ်။ Deep Sea Port 316qenda Små:01. Industrial Estates ongeqp: (geclosuộll Gɔos Cross-border road, rail and pipeline link with transmission lines ozolul càicos? Power Point (14) ကိုပြပါ။ အခု ကျွန်တော်တို့ ဆွေးနွေးနေကြတဲ့ကိစ္စက Cross-border road ပါပဲ။ အဲဒီတော့ ဒီလမ်းဟာ Corridor- Link to Thailand Osclosušil miod:olulosaðill 2009:08:ollosuðni Transmission Lines olulosafni Oil and Gass Pipelines olulosaðu bånds:00063aao@gs şocê:33: cod:C0860 မယ့်လည်း စီမံကိန်းအားလုံးပြီးသွားမယ်ဆိုလို့ရှိရင် ကားလမ်းဟာ ရှစ်လမ်းသွားလမ်း ဖြစ်ပါမယ်။ ကျွန်တော်တို့ရဲ့ လမ်းရဲ့ ဖြစ်လာတဲ့အနေအထားပါ။ ဒါကြောင့် ထိုင်းနိုင်ငံ NEDA အဖွဲ့အစည်းကနေပြီးမှ Nextil ဘတ်ငွေ ၄.၅ဘီလီယံ ချေးယူခြင်းနှင့် စပ်လျဉ်းပြီး ထောက်ပြချက်များကို ပြည်ထောင်စုလွှတ်တော်ကြီးသို့ ပြည်စုံစွာ ရှင်းလင်းတင်ပြသင့်ပါကြောင်းနှင့် နောင်ချေးငွေဆိုင်ရာ အချက်အလက်များမှာလည်း ဆက်စပ်တဲ့ အချက်အလက်တွေကို၊ အကြောင်းအရာတွေကို ပြည့်ပြည့်စုံစုံ ရှင်းလင်းတင်ပြဖို့ လိုအပ်မယ်ဖြစ်ပါကြောင်း ထောက်ပြဆွေးနွေးရင်း နိဂုံးချုပ်အပ်ပါတယ်။ ကျေးဇူးတင်ပါတယ်ခင်ဗျား။</speech>
<speech type="speaker">ဦးခင်ဝင်း မကွေးတိုင်းဒေသကြီး မဲဆန္ဒနယ်အမှတ်(၂) ဆွေးနွေးဖို့ဖြစ်ပါတယ်။</speech>
<speech><mp id="1277">ဦးခင်ဝင်း(မဲဆန္ဒနယ်အမှတ်-၂၊ မကွေးတိုင်းဒေသကြီး)</mp>နာယကကြီးနှင့်တကွ အားလုံးကို မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော် ထားဝယ်ရေနက်ဆိပ်ကမ်း ထီးခီးလမ်းဆက်သွယ် ထားသော မေတ္တာ-ထီးခီအဆင့်မြှင့်လမ်း ဖောက်လုပ်ရန် NEDA မှ ထိုင်းဘတ်ငွေ ၄.၅ ဘီလီယံ ချေးယူခြင်းနဲ့ ပတ်သက်ပြီး ဆွေးနွေးသွားမှာ ဖြစ်ပါတယ်။ Power Point အသုံးပြုခွင့်ပြုပါခင်ဗျား။ ဒါထားဝယ် ရေနက်ဆိပ်ကမ်းပါ။ ပြီးခဲ့တဲ့လထဲက ကျွန်တော်ရောက်ခဲ့ပါတယ်။ ဘာမှမလုပ်ရသေးပါဘူး။ နောက် Power Point တစ်ခုပြပါ။ ဒါအခု ကျွန်တော်တို့ ဖောက်မယ့်လမ်းပါ။ နောက် Power Point တစ်ခုပြပေးပါဦး။ ကျွန်တော်တို့ ထားဝယ်ရေနက်ဆိပ်ကမ်းကို ရောက်လာနိုင်တဲ့ သွားချင်ပါတယ်ဆိုတဲ့ တောင်ပိုင်း စင်္ကြံပါ။ နောက်တစ်ခု ပေးပါဦး။ ဒါကအာရှနိုင်ငံတွေအကုန်လုံးကနေ အဲဒီဆိပ်ကမ်းကို ရောက်လာမယ့် လမ်းဆုံပါ။ နောက် Power Point တစ်ခု။ နာယကကြီးခင်ဗျား။ တရုတ်နိုင်ငံနဲ့ အရှေ့တောင်အာရှနိုင်ငံများ အကောင်အထည်ဖော်ရန် ကြိုးစား နေတဲ့ မဲခေါင်ဒေသစကီ ၈ ခုမှာ မြန်မာနိုင်ငံနဲ့ ဆက်စပ် နေတဲ့ဟာ စင်္ကြံ ၄ ခုရှိပါတယ်။ အဲဒီထဲမှာမှ တောင်ပိုင်းစင်္ကြံလို့ခေါ်တဲ့ ကျွန်တော်တို့ ဗီယက်နမ်၊ ကမ္ဘောဒီးယား၊ ထိုင်းကနေပြီးတော့ မြန်မာထီးခီး-ထားဝယ်လမ်း ပေါက်တဲ့စကီဟာဆိုလို့ရှိရင် ဖနွမ်းပင်၊ ဘန်ကောက်မြို့တော်များနဲ့ လူနေမှု ထူထပ်သော ဒေသများကို ဖြတ်သန်းတည်ရှိခြင်း၊ ထားဝယ်ရေနက်ဆိပ်ကမ်းမှတစ်ဆင့် အိန္ဒိယ၊ အာဖရိကနဲ့ မြေထဲပင်လယ်သို့ အနီးဆုံးပင်လယ်ထွက်ပေါက်ရှိနေသဖြင့် တောင်တရုတ်ပင်လယ်နှင့် အနောက်ဘက် အိန္ဒိယသမုဒ္ဒရာကို ဆက်ဆံပေးသော မြေသားတံတားသဖွယ်ဖြစ်နေခြင်းကြောင့် ထားဝယ်- မေတ္တာ-ထီးခီးလမ်း ဖောက်လုပ်ခြင်းဟာ ထားဝယ်ရေနက် ဆိပ်ကမ်းအပြင် ကြီးမားသော စီးပွားရေးကွန်ရက်ကြီးတစ်ခု ဖြစ်လာ နိုင်ပါတယ်။ အာရှဒေသနိုင်ငံများအနေဖြင့် အရှေ့ အနောက်ကူးသန်းရောင်းဝယ်ရာမှာ မလက္ကာရေလက်ကြား ကိုပဲ ဖြတ်ကျော်ပြီး ကုန်သွယ်လမ်းကိုအဓိကထား အားကိုးနေရဆဲဖြစ်ပါတယ်။ ထားဝယ်မေတ္တာ-ထီးခီ လမ်းကိုသာ ကောင်းမွန်စွာဖောက်နိုင်ပြီဆိုလျှင် အရေးပါသည့်ဒေသတွင်း ကုန်းတွင်းလမ်းကြောင်းတစ်ခု ဖြစ်လာမှာမလွဲပါဘူးခင်ဗျာ။ နာယကကြီးခင်ဗျား။ ဒီနေရာမှာ (၁) ဒီကနဦး စီမံကိန်းထဲမှာ နှစ်လမ်းသွားကားလမ်း တည်ဆောက် မှုကို ITD က တင်ဒါအောင်မြင်ထားသူမှ တည်ဆောက်ပြီးပါက လမ်းခွန်ကောက်ခံထိန်းသိမ်း ဆောင်ရွက်ကာ ယခုရရှိမည့်ချေးငွေနှင့် အတိုးငွေရင်းတို့ကို ပေးဆပ်သွားမယ်လို့ ကျွန်တော်သိရှိထားရပါတယ်။ (၂) ယခု ဆောက်လုပ်ရေးဝန်ကြီးဌာနမှ ချေးငွေကို NEDA ထံမှ ချေးယူပြီး တည်ဆောက်ပြီးပါက နိုင်ငံပိုင်လမ်း အဖြစ် အခွန်ကောက်ခံထိန်းသိမ်းသွားမယ်လို့ ကျွန်တော်နားလည်ပါတယ်။ (၃) ထိုကဲ့သို့ မြန်မာအစိုးရက ပြန်ဆပ်ရမှာဖြစ်တဲ့အတွက် ချေးငွေ၊ ငွေရင်း၊ အတိုးအပြင် ထိန်းသိမ်းမွမ်းမံခတွေကို ဘယ်လိုပုံစံနဲ့ စီစဉ်ဆောင်ရွက်ထားသလဲ။ ဒီအချက်တွေကို အကျယ်တဝင့် ရှင်းလင်းပြစေလိုပါတယ်။ (၄) အခြားသော နိုင်ငံပိုင်လမ်းတွေလို နှုန်းထားနဲ့ကောက်ခံမှာလား။ နိုင်ငံသားနဲ့ ရင်းနှီးမြှုပ်နှံမှု လုပ်ငန်းရှင်တွေနဲ့ တစ်ပြေးညီကောက်ခံမှာလား။ အဲဒီလိုဆိုရင် မမျှမတတာတွေ ဖြစ်လာနိုင်ပါတယ်။ အဲဒီ အတွက်လည်း ဘယ်လိုဆောင်ရွက်ထားပါသလဲ။ (၅) ထားဝယ်အထူးစီးပွားရေးဇုန်ဟာ စီမံကိန်းအတွက် ယခင်တည်ဆောက်စဉ်အခါက သဘောတူထားတဲ့လုပ်ငန်း ၉ ခုရှိပါတယ်။ ခု ကျန်တဲ့ ၈ ခုကိုရော ITD က ဘယ်လိုဆက်လက်ဆောင်ရွက်မှာလဲ။ ဒါကိုကျွန်တော်တို့က သေသေချာချာရှင်းလင်းပါ။ ဒီလို သေသေချာချာ ရှင်းလင်းပြီးမှ ဘာမှမလုပ်ရသေးတဲ့ ထားဝယ်စက်မှုဇုန်ဖွံ့ဖြိုးရေးအတွက် ထားဝယ်မေတ္တာ-ထီးခီးလမ်းကို ဆက်လက် အကောင်အထည်ဖော်ဆောင်ရွက်သင့်ပါကြောင်း ဆွေးနွေးရင်း နိဂုံးချုပ်ပါတယ်။ အားလုံးကို ကျေးဇူးတင်ပါတယ်ခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ လွှတ်တော်ကိုယ်စားလှယ်များရဲ့ ဆွေးနွေးခြင်းအစီအစဉ် ပြီးဆုံးပါပြီ။ အထက်ပါ ပြည်ပချေးငွေရယူရေးကိစ္စနဲ့ စပ်လျဉ်းပြီး သက်ဆိုင်ရာ ပြည်ထောင်စုအဆင့် အဖွဲ့အစည်း ဝင်ရဲ့ ပြန်လည်ရှင်းလင်းခြင်းနဲ့ လွှတ်တော်ရဲ့ အဆုံးအဖြတ်ရယူခြင်းအစီအစဉ်တို့ကို သတ္တမပုံမှန်အစည်းအဝေး (၁၉)ရက်မြောက်နေ့မှာ ဆက်လက်ဆောင်ရွက်သွားရန် လျာထားပါကြောင်း ကြေညာပါတယ်။</speech>
</motion>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး (၁၈)ရက်မြောက်နေ့ ရပ်နားကြောင်းနှင့် (၁၉)ရက်မြောက်နေ့ ကျင်းပမည့် နေ့ရက်နှင့်ကြေညာခြင်း</title>
<speech type="speaker">အစီအစဉ်(၁၁) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ သတ္တမ ပုံမှန်အစည်းအဝေး (၁၈)ရက်မြောက်နေ့ အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်း အဝေးရဲ့ (၁၉) ရက်မြောက်နေ့ကို ၂၀၁၈ ခုနှစ်၊ မတ်လ ၂၆ ရက်(တနင်္လာနေ့)နံနက် ၁၀:၃၀ နာရီ ကျင်းပပြုလုပ်မည်ဖြစ်ကြောင်း နှင့် ယနေ့အတွက် အစည်းအဝေး ပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး (၁၈)ရက်မြောက်နေ့ အစည်း အဝေးကို ညနေ ၁၆:၁၅ နာရီတွင် ရပ်နားပါသည်။</speech>
</postface>
</transcript>
</doc>
