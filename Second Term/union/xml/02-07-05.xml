<doc>
<docinfo>
<docno>02-07-05.xml</docno>
<pdf>02-07-05.pdf</pdf>
<term value="02">ဒုတိယအကြိမ်</term>
<session value="07" />
<sittingday value="05" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး ပဉ္စမနေ့မှတ်တမ်း</title>
<date>၁၃၇၉ ခုနှစ်၊ တပို့တွဲလဆန်း ၈ ရက် (၂၀၁၈ ခုနှစ်၊ ဇန်နဝါရီ ၂၄ ရက်)(ဗုဒ္ဓဟူးနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် သတ္တမပုံမှန်အစည်းအဝေး ပဉ္စမနေ့ကို နံနက် ၁၀:ဝဝ နာရီင်ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေးရဲ့ ပဉ္စမနေ့ အစီအစဉ် စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျာ။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါ။</speech>
<speech type="mc">အားလုံး ထိုင်နိုင်ကြပါပြီခင်ဗျာ။ ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း ၊</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး ပဉ္စမနေ့မှာ ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စု လွှတ်တော်ကိုယ်စားလှယ်ဦးရေ စုစုပေါင်း ၆၅ရ ဦး ရှိပြီး ဒီကနေ့အစည်းအဝေးကို ၆၀၃ ဦး တက်ရောက် ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေစုစုပေါင်းရဲ့ ၉၁.၇၈ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ) တို့အရ အစည်းအဝေးအထမြောက်ကြောင်းနဲ့ အစည်းအဝေးစတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် ပဉ္စမနေ့အစည်းအဝေး အစီအစဉ်ကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျာ။ ဒုတိယအကြိမ် ပြည်ထောင်စု လွှတ်တော် သတ္တမပုံမှန်အစည်းအဝေး ပဉ္စမနေ့ အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေထားတဲ့ အတိုင်း ဆက်လက်ဆောင်ရွက်ပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များ ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="963">ဦးမောင်မောင်လတ်(အတွင်းရေးမှူး၊ ကိုယ်စားလှယ်များစိစစ်ရေးကော်မတီ)</mp>လေးစားအပ် ပါသော ပြည်ထောင်စုလွှတ်တော် နာယကကြီးခင်ဗျာ။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စု လွှတ်တော် သတ္တမပုံမှန်အစည်းအဝေး ပဉ္စမနေ့ ၂၄-၁-၂၀၁၈ ရက်နေ့မှာ အစည်းအဝေးသို့ တက်ရောက်နိုင်ခြင်း မရှိသော ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား စစ်ကိုင်းတိုင်းဒေသကြီး မဲဆန္ဒနယ် အမှတ်(၉)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီ အတွင်းရေးမှူးဖြစ်သူ ကျွန်တော် ဦးမောင်မောင်လတ်က ခွင့်ပန်ကြားသွားမှာ ဖြစ်ပါတယ်။ ယနေ့အစည်းအဝေးသို့ တက်ရောက် နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များမှာ- ဦးမိုးဆွေ ပူတာအို၊ - ဦးတင့်စိုး ဖားကန့်၊ - ဦးအာမိုးဆီ ခေါင်လန်ဖူး၊ - ဒေါက်တာခင်စည်သူ လွိုင်ကော်၊ - ဦးအေးမောင် ဘောလခဲ၊ - ဦးပါထန်း မတူပီ၊ - ဦးဝမ်းလှ နန်းယွန်း၊ - ဦးသက်နိုင်ဦး ရေဖြူ၊ - ဦးလှဌေးဝင်း ဇေယျာသီရိ၊ - ဦးရွှေကို ကျောက်ပန်းတောင်း၊ - ဒေါက်တာကြည်မို့မို့လွင် စဉ့်ကိုင်၊ - ဒေါက်တာခင်ဆောင် ကျိုက်ထို၊ - ဦးမောင်သိန်းခိုင် စစ်တွေ၊ - ဒေါ်စုစုလွင် - ဒေါ်ဇင်မာအောင် - ဒေါက်တာဝေဖြိုးအောင် - ဦးစိုးသူရထွန်း - ဦးဘိုဘိုဦး - ဦးထွန်းကျော် - ဒေါ်ပြုံးကေသီနိုင် - ဦးကျင်ဝမ်း - ဦးခွန်အောင်ကျော် - ဦးစိုင်းဘသိန်း - ဒေါက်တာဒေါ်ခင်ညို - ဗိုလ်မှူးချုပ်တင်စိုး - ဦးဂျေယာဂူ - ဒေါ်ရှီလာနန်တောင်(ခ) အမ်နန်တောင် - ဦးယောနာ - ဦးကျော်သန်း - ဦးစောချစ်ဦး - ဦးစောမိုးမြင့်(ခ) ဆင်မြူရယ် - ဦးရှန်အောရ် - ဒေါ်ခင်ဆွေလွင် - ဦးဝင်းအောင် - ဦးအောင်ဝင်း - ဦးပြူးလွင် - ဦးကျော်မြင့်ဦး - ဦးလှမြင့်သန်း(ခ) ဦးလှမြင့် - ဒေါ်မြတ်သီတာထွန်း - ဦးကျော်ကျော် - ဦးခင်မောင်လတ် - ဦးကျော်နီနိုင် ရန်ကင်း၊ သာကေတ၊ ကွမ်းခြံကုန်း၊ စမ်းချောင်း၊ နမ့်ခမ်း၊ ကလော၊ ဟိုပန်၊ ဟိုပုန်း၊ လင်းခေး၊ ဒေးဒရဲ၊ တပ်မတော်၊ ကချင်-၁၊ ကချင်-၂။ ကချင်-၅၊ ကယား-၈၊ ကရင်-၃၊ ကရင်-၁၊ ချင်း-၂၊ ချင်း-၉၊ စစ်ကိုင်း-၃၊ တနင်္သာရီ-၁၊ မကွေး-၁၂၊ မန္တလေး-၁၀။ ရခိုင်-၃၊ ရှမ်း-၁၁၊ - ဦးစိုင်းစံအောင် ရှမ်း-၁၂၊ - ဦးညီစိန် ရှမ်း -၅၊ - ဦးဇော်မင်းလတ်(ခ) ဦးကိုလတ် ရှမ်း-၁၊ - ဦးသိမ်းဆွေ ဧရာဝတီ-၁၀ နှင့် - ဗိုလ်မှူးချုပ်တင်ဆွေ တပ်မတော် တို့ဖြစ်ကြပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ရ ဦးရှိပြီး ယနေ့ ခွင့်ပန်ကြားသူ ၄ရ ဦး ဖြစ်တဲ့အတွက် စုစုပေါင်းခွင့်ပန်ကြားသူ ၅၄ ဦးဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ခွင့်ပန်ကြားတဲ့ ပြည်ထောင်စုလွှတ်တော်ကိုယ်စားလှယ် ၄ရ ဦးအား ခွင့်အဖြစ် သတ်မှတ်ခွင့်ပြုပေးနိုင် ပါရန် လေးစားစွာ တင်ပြအပ်ပါတယ်ခင်ဗျာ။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး ပဉ္စမနေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅ရ ဦး၊ ယခင်က ခွင့်ပြုထားသူ ရ ဦး၊ ယနေ့ခွင့်ပန်ကြား၍ ခွင့်ပြုထားသူ ၄ရ ဦး ဖြစ်တဲ့အတွက် ခွင့်ပြုထားသူ စုစုပေါင်း ၅၄ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Order">
<title>နိုင်ငံတော်သမ္မတ ဦးထင်ကျော် ဦးဆောင်သော မြန်မာကိုယ်စားလှယ်အဖွဲ့ ဂျပန် နိုင်ငံဝန်ကြီးချုပ်၏ ဖိတ်ကြားချက်အရ သွားရောက်ခဲ့သည့် ခရီးစဉ်မှတ်တမ်းကို တင်ပြခြင်းနှင့် လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု သမ္မတမြန်မာနိုင်ငံတော်၊ နိုင်ငံတော်သမ္မတ ဦးထင်ကျော် ဦးဆောင်တဲ့ မြန်မာကိုယ်စားလှယ်အဖွဲ့ဟာ ဂျပန် နိုင်ငံဝန်ကြီးချုပ်၊ မစ္စတာရှင်ဆိုအာဘေး (Mr. Shinzo Abe))ရဲ့ ဖိတ်ကြားချက်အရ ဂျပန်နိုင်ငံ၊ တိုကျိုမြို့တွင် ကျင်းပတဲ့ Universal Health Coverage Forum 2017 သို့ တက်ရောက်ရန်နဲ့ တရားဝင်ချစ်ကြည်ရေး ခရီးလည်ပတ်ရန် ၁၂-၁၂-၂၀၁ရ ရက်မှ ၁၇-၁၂-၂၀၁ရ ရက်ထိ သွားရောက်ခဲ့တဲ့ ခရီးစဉ်နဲ့စပ်လျဉ်းပြီး နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၂၂-၁-၂၀၁၈ ရက်စွဲပါ စာအမှတ်၊ ၃(၁)/၁/သမ္မတရုံးဖြင့် သဝဏ်လွှာ ပေးပို့ထားပါတယ်။ အထက်ပါ နိုင်ငံတော်သမ္မတရဲ့ ပြည်ပခရီးစဉ်ကို ပြည်ထောင်စုလွှတ်တော်က မှတ်တမ်းတင်ကြောင်း ကြေညာပါတယ်။</speech>
<title>ဆောက်လုပ်ရေးဝန်ကြီးဌာန၊ ပြည်ထောင်စုဝန်ကြီးအဖြစ် ခန့်အပ်တာဝန်ပေးခြင်းခံရသောပုဂ္ဂိုလ်က ပြည်ထောင်စုလွှတ်တော် နာယက၏ ရှေ့မှောက်၌ ကတိသစ္စာပြုခြင်း</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု လွှတ်တော်က သဘောတူညီပြီးဖြစ်တဲ့ ဦးဟန်ဇော်အား နိုင်ငံတော်သမ္မတရုံးရဲ့ ၁၉-၁-၂၀၁၈ ရက်စွဲပါ အမိန့်အမှတ် (၁၀/၂၀၁၈)ဖြင့် ဆောက်လုပ်ရေးဝန်ကြီးဌာန ပြည်ထောင်စုဝန်ကြီးအဖြစ် ခန့်အပ်တာဝန်ပေးပြီး ဖြစ်ပါတယ်။ ယခု ဦးဟန်ဇော်အား ပြည်ထောင်စုလွှတ်တော်ဆိုင်ရာ နည်းဥပဒေ ၃၈ နဲ့အညီ နာယက၏ ရှေ့မှောက်၌ ကတိသစ္စာပြုဖို့အတွက် စင်မြင့်ရှေ့ သတ်မှတ်နေရာသို့ ဖိတ်ခေါ်ပါတယ်။ ကတိသစ္စာကို ကျွန်တော်က တိုင်ပေးတဲ့အခါ ဦးဟန်ဇော်က လိုက်ဆိုဖို့ဖြစ်ပါတယ်။ ကျွန်ုပ်သည်လို့ စ တိုင်ပေးတဲ့မိမိရဲ့ အမည်နဲ့တွဲပြီး ဆိုဖို့ဖြစ်ပါတယ်။ အစည်းအဝေးခန်းမအတွင်းမှာရှိတဲ့ ပုဂ္ဂိုလ်များအားလုံး မတ်တတ်ရပ်ပေးဖို့ ဖြစ်ပါတယ်။ ကတိသစ္စာပြုခြင်းကို စတင်ပါမယ်။ """"ကျွန်ုပ် ဦးဟန်ဇော်သည် ပြည်ထောင်စုသမ္မတ မြန်မာနိုင်ငံတော်နှင့် နိုင်ငံသားများအပေါ် သစ္စာစောင့်သိ ရိုသေပြီး ပြည်ထောင်စုမပြိုကွဲရေး၊ တိုင်းရင်းသားစည်းလုံး ညီညွတ်မှု မပြိုကွဲရေး၊ အချုပ်အခြာအာဏာ တည်တံ့ ခိုင်မြဲရေးတို့ကို ထာဝစဉ် ဦးထိပ်ပန်ဆင် ဆောင်ရွက် ပါမည်။ ကျွန်ုပ်သည် ဖွဲ့စည်းပုံအခြေခံဥပဒေနှင့် နိုင်ငံတော်၏ တရားဥပဒေများကို ထိန်းသိမ်းစောင့်ရှောက်ပါမည်။ ကျွန်ုပ်ထမ်းဆောင်ရမည့် တာဝန်ဝတ္တရားများကို ဖြောင့်မတ်မှန်ကန်စွာဖြင့် ကိုယ်စွမ်းရှိသရွေ့၊ ဉာဏ်စွမ်းရှိသရွေ့ အစွမ်းကုန် ထမ်းဆောင်ပါမည်ဟု လေးနက် တည်ကြည်စွာ ကြေညာ၍ ကတိသစ္စာပြု ပါသည်။</speech>
<speech type="speaker">အားလုံး ထိုင်နိုင်ကြပါပြီ။</speech>
<speech type="speaker">ကတိသစ္စာပြုပြီးတဲ့ ပြည်ထောင်စုဝန်ကြီး ပြန်လည်နေရာယူနိုင်ပါပြီ။</speech>
</section>
<section value="Bill">
<bill>
<title>လွှတ်တော်နှစ်ရပ်သဘောကွဲလွဲသော မြန်မာနိုင်ငံလွှတ်တော်အဖွဲ့ ဥပဒေကြမ်းနှင့်စပ်လျဉ်း၍ ဥပဒေကြမ်း ပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာကို ဖတ်ကြားတင်ပြခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မြန်မာ နိုင်ငံလွှတ်တော်အဖွဲ့ ဥပဒေကြမ်းကို ပြည်သူ့လွှတ်တော်မှာ စတင်ဆွေးနွေးခဲ့ပြီး လွှတ်တော်နှစ်ရပ် သဘော ကွဲလွဲတဲ့ ဥပဒေကြမ်းအဖြစ် ပြည်ထောင်စုလွှတ်တော်၌ ဆွေးနွေးဆုံးဖြတ်နိုင်ဖို့ ၁၅-၁-၂၀၁၈ ရက်မှာ ပေးပို့ ထားပါတယ်။ အဆိုပါ ဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နဲ့ သဘော ထားမှတ်ချက် အစီရင်ခံစာကို လွှတ်တော်သို့ ဖတ်ကြားတင်ပြဖို့ ဖိတ်ခေါ်ပါတယ်။</speech>
<speech><mp id="173">ဦးနေမျိုးထွန်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့် ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စုအဆင့် ပုဂ္ဂိုလ်များ၊ ဧည့်သည်တော်များအားလုံး မင်္ဂလာပါခင်ဗျာ။ ကျွန်တော်ကတော့ ရန်ကုန်တိုင်းဒေသကြီး၊ ထန်းတပင်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ပြည်ထောင်စုလွှတ်တော်၊ ဥပဒေကြမ်းပူးပေါင်းကော်မတီဝင် ဦးနေမျိုးထွန်း ဖြစ်ပါတယ်။ ပြည်ထောင်စု လွှတ်တော် ဥပဒေကြမ်းကော်မတီ၏ တာဝန်ပေးချက်အရ လွှတ်တော်နှစ်ရပ် သဘောကွဲလွဲသော မြန်မာ နိုင်ငံလွှတ်တော်အဖွဲ့ ဥပဒေကြမ်းနှင့်စပ်လျဉ်း၍ ပြည်ထောင်စုလွှတ်တော် ဥပဒေကြမ်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာကို လွှတ်တော်သို့ တင်သွင်းသွားမှာ ဖြစ်ပါတယ်။ လွှတ်တော်နှစ်ရပ် သဘောကွဲလွဲသော မြန်မာနိုင်ငံလွှတ်တော်အဖွဲ့ ဥပဒေကြမ်းအား ပြည်သူ့ လွှတ်တော်၌ ၂၂-၈-၂၀၁ရ ရက်နေ့တွင် ဆွေးနွေးအတည်ပြုပြီး အမျိုးသားလွှတ်တော်သို့ ပေးပို့ခဲ့ပါတယ်။ အမျိုးသားလွှတ်တော်က ၈-၁၁-၂၀၁ရ ရက်တွင် ပြင်ဆင်ချက်များဖြင့် ပြန်လည်ပေးပို့ခဲ့ရာ ပြည်သူ့လွှတ်တော်က သဘောမတူသည့်အချက်များကို ပြည်ထောင်စုလွှတ်တော်တွင် ဆွေးနွေးဆုံးဖြတ်ရန် ၁၅-၁-၂၀၁၈ နေ့တွင် ပေးပို့ခဲ့ပါတယ်။ ယင်းဥပဒေကြမ်းနှင့်စပ်လျဉ်း၍ လွှတ်တော်နှစ်ရပ် သဘောကွဲလွဲသည့်အချက်များအပေါ် ပြည်ထောင်စုလွှတ်တော်တွင် ဆွေးနွေးဆုံးဖြတ်နိုင်ရေး ဥပဒေကြမ်းပူးပေါင်းကော်မတီ၏ သဘောထား မှတ်ချက် အစီရင်ခံစာတင်ပြရန် ပြည်ထောင်စုလွှတ်တော် နာယက က ၁၅-၁-၂၀၁၈ ရက်နေ့တွင် တာဝန် ပေးအပ်ခဲ့ပါတယ်။ ထို့အတွက် ဥပဒေကြမ်းပူးပေါင်းကော်မတီသည် ၁၉-၁-၂၀၁၈ ရက်တွင် ပြည်ထောင်စုရှေ့နေချုပ်ရုံး၊ ပြည်ထောင်စုလွှတ်တော်၊ ဥပဒေရေးရာနှင့်အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင် အဖွဲ့ဝင် များနှင့် အစည်းအဝေးကျင်းပခဲ့ပြီး ဥပဒေကြမ်းပါ သဘောကွဲလွဲချက်များကို လေ့လာစိစစ်ခဲ့ကြပါတယ်။ ယင်းအစည်းအဝေးတွင် ဆွေးနွေးချက်များအရ ပြည်ထောင်စုလွှတ်တော်၊ ဥပဒေကြမ်းပူးပေါင်းကော်မတီသည် လွှတ်တော်နှစ်ရပ် သဘောကွဲလွဲသည့် အချက်များနှင့်စပ်လျဉ်း၍ ဥပဒေကြမ်း၏ အပိုဒ် ၁၄ ကို ပြည်သူ့ လွှတ်တော်၏ အတည်ပြုချက်အတိုင်းလည်းကောင်း၊ အပိုဒ် ၄ ကို အမျိုးသားလွှတ်တော်၏ အတည်ပြုချက် အတိုင်းလည်းကောင်း၊ အပိုဒ် ရ အပိုဒ်ခွဲ(စ)ကို ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း လည်းကောင်း အတည်ပြု ပြဋ္ဌာန်းသင့်ပါကြောင်း လေ့လာတွေ့ရှိရပါတယ်။ ဥပဒေကြမ်းပူးပေါင်းကော်မတီက ညှိနှိုင်းသဘောတူညီခဲ့သည့် လွှတ်တော်နှစ်ရပ် သဘောကွဲလွဲသော အပိုဒ်၊ အပိုဒ်ခွဲများကို နောက်ဆက်တွဲပါ ကန့်လန့်ဖြတ်ဇယားဖြင့် ပြုစုပြီး၊ ပြည်ထောင်စုလွှတ်တော် ကိုယ်စားလှယ်များထံ ဖြန့်ဝေထားပြီးလည်း ဖြစ်ပါတယ်။ သို့ဖြစ်ပါ၍ လွှတ်တော် နှစ်ရပ် သဘောကွဲလွဲသော မြန်မာနိုင်ငံလွှတ်တော်အဖွဲ့ ဥပဒေကြမ်းနှင့် စပ်လျဉ်း၍ ပြည်ထောင်စုလွှတ်တော်ဆိုင်ရာ နည်းဥပဒေ ၈၂ နှင့်အညီ ဥပဒေကြမ်းပူးပေါင်းကော်မတီက အစီရင်ခံစာ တင်ပြအပ်ပါတယ်။ ပြည်ထောင်စုလွှတ်တော်၊ ဥပဒေကြမ်းပူးပေါင်းကော်မတီ။ အားလုံးကို ကျေးဇူးတင်ပါတယ်။</speech>
<title>အထက်ပါဥပဒေကြမ်းနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ ဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ အစီရင်ခံစာ အပြည့်အစုံကို နောက်ဆက်တွဲဖြင့် ဖော်ပြထားပါသည်။ ပြည်ထောင်စုလွှတ်တော်ဆိုင်ရာ နည်းဥပဒေ ၈၃ နည်းဥပဒေခွဲ(ဂ)နဲ့အညီ လွှတ်တော်နှစ်ရပ် သဘော ကွဲလွဲတဲ့အချက်များနဲ့ တိုက်ရိုက်သက်ဆိုင်တဲ့ ပြင်ဆင်ချက်အဆို တင်သွင်းဆွေးနွေးလိုတဲ့ လွှတ်တော် ကိုယ်စားလှယ်ရှိပါက ဆွေးနွေးလိုတဲ့ အပိုဒ်၊ အပိုဒ်ခွဲနဲ့ အကြောင်းအရာကို ဖော်ပြလက်မှတ်ရေးထိုးပြီး ၂၆-၁-၂၀၁၈ ရက် (သောကြာနေ့) ညနေ ၄ နာရီ(၁၆၀၀ နာရီ) နောက်ဆုံးထားပြီး ပြည်ထောင်စုလွှတ်တော်ရုံး၊ ညွှန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်း ကြေညာပါတယ်။</speech>
</bill>
</section>
<section value="Motion">
<motion>
<title>နိုင်ငံတော်သမ္မတထံမှ ပေးပို့ထားသော သြစတြီးယားနိုင်ငံ Unicredit Bank ထံမှ ချေးငွေ ယူရို ၅ သန်း ချေးယူရန်ကိစ္စနှင့်စပ်လျဉ်း၍ သက်ဆိုင်ရာ ပြည်ထောင်စု အဆင့်အဖွဲ့အစည်းဝင်များက ပြန်လည်ရှင်းလင်းဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ ပေးပို့ထားတဲ့ သြစတြီးယားနိုင်ငံ Unicredit Bank ထံမှ ချေးငွေယူရို ၅ သန်း ချေးယူရန် ကိစ္စနဲ့စပ်လျဉ်းပြီး လွှတ်တော်ကိုယ်စားလှယ်များရဲ့ ဆွေးနွေးခြင်းအစီအစဉ်ကို ၁၉-၁-၂၀၁၈ ရက်က ကျင်းပပြုလုပ်တဲ့ ပြည်ထောင်စုလွှတ်တော် အစည်းအဝေးမှာ ဆောင်ရွက်ခဲ့ပြီး ဖြစ်ပါတယ်။ ယခု လွှတ်တော်ကိုယ်စားလှယ်များရဲ့ ဆွေးနွေးချက်များနဲ့ စပ်လျဉ်းပြီး ဦးစွာ ဆောက်လုပ်ရေး ဝန်ကြီးဌာနက ပြန်လည်ရှင်းလင်းဆွေးနွေးဖို့ဖြစ်ပါတယ်။</speech>
<speech><agency id="14">ဦးကျော်လင်း(ဒုတိယဝန်ကြီး၊ ဆောက်လုပ်ရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်ထောင်စုဝန်ကြီး၊ ဒုတိယဝန်ကြီးများ၊ ပြည်ထောင်စုလွှတ်တော် ကိုယ်စားလှယ်များ၊ ဖိတ်ကြားထားသော ဧည့်သည်တော်များအားလုံး မင်္ဂလာအပေါင်းနှင့်ပြည့်စုံကြပါစေလို့ ဆုမွန်ကောင်းတောင်းရင်းနှုတ်ခွန်းဆက်သအပ်ပါတယ်။ ကျွန်တော်ကတော့ ဆောက်လုပ်ရေးဝန်ကြီးဌာန၊ ဒုတိယဝန်ကြီး ဦးကျော်လင်းဖြစ်ပါတယ်။ ကျွန်တော့အနေနဲ့ ရခိုင်ပြည်နယ် ဇင်ချောင်း-ကင်းမြောက်လေးတောင်လမ်းပေါ်ရှိ ကင်းချောင်းတံတား တည်ဆောက်ရေးစီမံကိန်း တံတားသံပေါင်များဝယ်ယူရန် Bolow:{€¢ Unicredit Bank coq saop:0cąj:6g Soft Loan 942 Gaos@gm69:3azos ၁၉-၁-၂၀၁၈ ရက်နေ့ ပြည်ထောင်စုလွှတ်တော်အစည်းအဝေးမှာ ထောက်ခံဆွေးနွေးပေးသွားတဲ့ လွှတ်တော် ကိုယ်စားလှယ်များအား အထူးကျေးဇူးတင်ရှိပါကြောင်း ဦးစွာ တင်ပြလိုပါတယ်။ ဆွေနွေးချက်များထဲက လွှတ်တော်ကိုယ်စားလှယ် ဦးခင်ချိုနှင့် ဒေါ်ယဉ်မင်းလှိုင်တို့ရဲ့ အကြံပြု ဆွေးနွေးချက်များကို ရှင်းလင်း တင်ပြသွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ ၁,၂၅၆ ပေ အရှည်ရှိတဲ့ ကင်းချောင်းတံတားရဲ့ Foundation အပိုင်း၊ Substructure ပိုင်းနှင့် Superstructure ပိုင်းမှာ သံပေါင်များသယ်ယူခြင်း၊ တပ်ဆင်ခြင်း၊ Overlay Slab,Walk Way, Handrail တို့ကို နိုင်ငံတော်ဘတ်ဂျက်နှင့် တည်ဆောက် သွားမှာ ဖြစ်ပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ ရသုံးခန့်မှန်းခြေငွေလုံးငွေရင်း အသုံးစရိတ်တွင် စုစုပေါင်း စီမံကိန်းတန်ဖိုးခန့်မှန်းကျပ်သန်း ၆,၅၀၀ တင်ပြထားရှိပါတယ်။ တံတား တန်ဖိုး ခန့်မှန်းကျပ်သန်း ၅,၄၀၀ နှင့် ချဉ်းကပ်လမ်းနှင့် တံတားပေါ်ကတ္တရာခင်းခြင်း ခန့်မှန်းတန်ဖိုး ကျပ်သန်း ၁,၁၀၀ တို့ဖြစ်ပါတယ်။ Substructure ပိုင်းမှာ Cap, Shaft, Cross Beam နှင့် Superstructure ပိုင်းမှာ Slab, Walk Way, Handrail များပါဝင်ပါတယ်။ Superstructure ပိုင်း ဖြစ်တဲ့ သံပေါင် ဝယ်ယူခြင်းလုပ်ငန်းကိုတော့ သြစတြီးယား Unicredit Bank ရဲ့ Soft Loan ချေးငွေ ယူရို ၅ သန်းနှင့် ဝယ်ယူဆောင်ရွက်သွားမှာဖြစ်ပါတယ်။ အဲဒီ ယူရိုချေးငွေ ၅ သန်းဟာ ကင်းချောင်းတံတား အပေါ်သံပေါင် များရဲ့ Bearing များနဲ့ Expansion Joint များနှင့် ချဉ်းကပ်လမ်း ပေါ်မှာရှိတဲ့ ၅၀ မီတာအရှည် Modular truss တံတားတစ်စင်း အပါအဝင်ဖြစ်ပါတယ်။ သံပေါင် ထုတ်လုပ်တင်သွင်းမည့် MCE GmbH ကုမ္ပဏီက ဆောင်ရွက်မည့် စီမံကိန်းနှင့်စပ်လျဉ်းတဲ့ အသေးစိတ်လုပ်ငန်း အချက်အလက်များကို Austria Federal Ministry of Finance poodaoệ Bolos:09:330:(Cabinet) Grdoosqp:1 Bolos:ws: လွှတ်တော်နှစ်ရပ်၏ကော်မတီများသို့ တင်ပြကာ ခွင့်ပြုချက်ရယူပါတယ်။ အဲဒီနောက် MCE GmbH ကုမ္ပဏီမှ တင်သွင်းမည့် ဈေးနှုန်းနှင့် အသေးစိတ်အချက်အလက်များကို Organization for Economic Co-operation and Development အဖွဲ့ဝင်နိုင်ငံပေါင်း ၃၀ ထံသို့ ရက်ပေါင်း ၃၀ ကြိုတင်ပေးပို့ကာ စစ်ဆေးအတည်ပြုချက် ရယူခဲ့ပါတယ်။ OECD က အတည်ပြုမှသာလျှင် သြစတြီးယား၏ Controlled Bank locas OEKB @ Insurance of promises på oposcuole:cos MCE GmbH gę Unicredit Bank နှင့် သြစတြီးယားတို့အား ရွေးချယ်တာဝန်ပေးအပ်ခဲ့တာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ တည်ဆောက်ဆဲဖြစ်တဲ့ ပြည်တွင်းရှိဆောက်လုပ်ရေး ဝန်ကြီးဌာနမှာ ဂျပန်နည်းပညာနှင့် ထုတ်လုပ်တဲ့ သံပေါင်များဖြင့် တည်ဆောက်ထားတဲ့ ဟုမ္မလင်းတံတားမှာ သံပေါင်ဈေးနှုန်း တစ်ပေလျှင်ကျပ် ၄.၃၆ သန်း၊ ဖွင့်လှစ်ပြီး တံတားတစ်စင်းဖြစ်တဲ့ ဂျပန်နည်းပညာဖြင့် တည်ဆောက်ထားတဲ့ ဗိုလ်ချုပ်အောင်ဆန်းတံတားမှာ သံပေါင်ဈေးနှုန်း တစ်ပေလျှင် ၄.၁၆ သန်းခန့် ကုန်ကျခဲ့ပါတယ်။ ယခု သြစတြီးယားနည်းပညာဖြင့် တည်ဆောက်မယ့် ကင်းချောင်းတံတားရဲ့ သံပေါင် ဈေးနှုန်းဟာ တစ်ပေလျှင် ၅.၄၅ သန်း ရှိပါတယ်။ ၎င်းတန်ဖိုးများနှင့် နှိုင်းယှဉ်လျှင်တော့ ၂၅ ရာခိုင်နှုန်းခန့် ပိုမိုနေတာကိုတွေ့ရပါတယ်။ ဒါပေမယ့်လို့ ဥရောပတိုက်၊ ဥရောပနိုင်ငံများမှ ထုတ်လုပ်တဲ့ သံပေါင်တွေဟာ သံမဏိအရည်အသွေးသည် ပိုမိုကောင်းမွန်ခြင်း၊ တစ်ပေမှာရှိတဲ့ သံပေါင်ရဲ့ အလေးချိန် ပိုမိုများပြားခြင်းနှင့် ဒီဇိုင်းအရ ပိုမိုကောင်းမွန်ခြင်းတို့ကို တွေ့ရှိရပါတယ်။ သံပေါင်မှာသုံးစွဲထားတဲ့ ဓာတုဆေးတွေဟာလည်း ဥရောပစံချိန်စံညွှန်းများဖြင့် ဆောင်ရွက်ထားတာဖြစ်လို့ အာရှနိုင်ငံထုတ်သံပေါင်များဖြင့် သက်တမ်းပိုရှည်စွာ အသုံးပြုနိုင်မှာဖြစ်ပါတယ်။ ယခုကင်းချောင်းတံတားအတွက် တံတားသံပေါင်များကို ချေးငွေရယူမည့် Unicredit Bank ရဲ့ အဆိုပြုချက်အရ MCE GmbH Austria မှ ထုတ်လုပ်ပြီး ရန်ကုန်ဆိပ်ကမ်း အရောက် တင်ပို့တင်သွင်းမှာ ဖြစ်ပါတယ်။ ဒါကြောင့်မို့လို့ ဒီသံပေါင်ဈေးနှုန်းဟာ ဥရောပသတ်မှတ်စံချိန်စံညွှန်းဖြင့် အရည်အသွေး ပိုမို ကောင်းမွန်တဲ့၊ သက်တမ်းပိုမိုခိုင်ခံ့တဲ့ ပစ္စည်းတွေရရှိမှာဖြစ်ပါတယ်။ နမူနာအားဖြင့်တင်ပြရရင် ရခိုင်ပြည်နယ် မောင်တောမြို့အနီးမှာရှိတဲ့ ၁၉၂၀ ခုနှစ်ကတည်းက တည်ဆောက်ခဲ့တဲ့ ပန်းတော်ပြင်တံတားသည် ဥရောပ သံပေါင်များကို အသုံးပြုထားခြင်းဖြစ်ပြီးတော့ နှစ်ပေါင်း ၉၈ နှစ်ကြာတဲ့ ယနေ့အထိ တာရှည်ခံအသုံးပြု နေရဆဲဖြစ်တဲ့အတွက် Life Cycle Cost အရ တွက်ကြည့်မယ်ဆိုရင် ပိုမိုတွက်ခြေကိုက်နေတာကို တွေ့ရှိရ ပါတယ်။ လက်ရှိငွေလဲလှယ်နှုန်းထားဖြင့် တွက်ချက်မှုအရ အာရှဒေသရှိ သံပေါင်ဈေးနှုန်းများထက် မြင့်မား သော်လည်းပဲ ထိန်းသိမ်းစရိတ်နည်းပါးပြီး ရေရှည်အသုံးပြုနိုင်တဲ့ ဥရောပနည်းပညာသုံးသံပေါင်များ အသုံးပြုနိုင်ခြင်းအားဖြင့်လည်းကောင်း၊ ဥရောပသံပေါင်နည်းပညာများအား မြန်မာနိုင်ငံ အင်ဂျင်နီယာများ ကလည်း ရရှိလာမှာလည်းဖြစ်ပါတယ်။ ကင်းချောင်းတံတားဟာ ပင်လယ်ဝမှာ တည်ရှိပြီးတော့ ဆားငံ ရေနှင့် အမြဲထိတွေ့နေသော နေရာဖြစ်လို့ တာရှည်ခံနိုင်ရန်အတွက် သဘာဝရာသီဥတုဒဏ်ခံနိုင်သော သံမဏိ သားနှင့် စံချိန်စံညွှန်းပိုမိုကောင်းမွန်သော ဓာတုဆေးကို အသုံးပြုသည့် ဥရောပနိုင်ငံထုတ်သံပေါင်ကို အသုံးပြုလိုခြင်းဖြစ်ပါတယ်။ ချေးယူငွေကို ဆိုင်းငံ့ကာလ ၈ နှစ်ကြာပြီး တဲ့နောက် ၁ရ နှစ် အတွင်းမှာ ပြန်လည်ပေးဆပ်သွားရမှာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ တံတားများအား ဌာနအဖွဲ့များနှင့် တည်ဆောက်တဲ့ နေရာမှာ ဘိလပ်မြေ၊ ကျောက်၊ သဲ၊ သစ် စတာတွေကို လုပ်ငန်းခွင်မှာပဲ တင်ဒါခေါ်ယူဆောင်ရွက်ပါတယ်။ အရေးကြီးတဲ့ Reinforcing bar များကို ရုံးချုပ်မှ စံချိန်စံညွှန်းများ သတ်မှတ်စိစစ်ပြီး တင်ဒါခေါ်ယူဖြန့် ဝေပေးခဲ့ပါတယ်။ တံတားတည်ဆောက်တဲ့နေရာမှာ ရခိုင်ပြည်နယ်အတွင်းမှာပဲ ဒေသအလိုက် တစ်ပေ ဈေးနှုန်းများ ကွာခြားမှုရှိကြောင်းဆွေးနွေးထားတာတွေ့ရှိရပါတယ်။ တံတားရဲ့ တစ်ပေဈေးနှုန်းတွေဟာ တည်ဆောက်တဲ့နယ်မြေ အခြေအနေသာမက မြေအမျိုးအစားပေါ်မူတည်ပြီးတော့ Foundation Depth အနည်းအများ၊ တံတားရဲ့ အမြင့်နှင့် Span Length တွေပေါ်မူတည်ပြီးတော့ ကွာခြားမူတွေရှိပါတယ်။ တံတားဒီဇိုင်းပေါ်မူတည်ပြီးတော့ ဒေသတစ်ခုတည်းမှာပဲ တံတားရဲ့စံနှုန်းတွေ၊ ဈေးနှုန်းများသည် အနည်းငယ် ကွဲပြားနိုင်ပါတယ်။ Span Length ရှည်လာတာနှင့်အမျှ တံတားတန်ဖိုးများများပြားလာတာကိုလည်း တွေ့ရမှာဖြစ်ပါတယ်။ နောင်မှာတော့ မှတ်ချက်ဖြင့် ရှင်းလင်းတင်ပြသွားမှာဖြစ်ပါတယ်။ ဆောက်လုပ်ရေး ဝန်ကြီးဌာနအနေနှင့် လုပ်ငန်းများအား ကိုယ်တိုင်မဆောင်ရွက်တော့ဘဲနဲ့ ၂၀၂၀ ဒီဇင်ဘာကမှ စပြီးတော့ Regulatory Body ကိုသွားဖို့ ပြင်ဆင်ဆောင်ရွက်လျက်ရှိပါတယ်။ Regulatory body အတွက် လိုအပ်တဲ့ Standard and Specification op: 1 Rule Regulations op: Manual op:1 Norm op:1 Standard Operating Procedure cozog ADB © Mr. Andrew gəlê:caosongadmoşl8:60? 288:60s? Regulatory body salos olosê:wogaozas obdavę 8:05 daoệ caos@godaqos gulosus Regulatory Body စတင်ကျင့်သုံးမယ် ၂၀၂၀ ဒီဇင်ဘာ နောက်ဆုံးအပိုင်းမှာတော့ ဌာနအနေနဲ့ တည်ဆောက်ရေး လုပ်ငန်းများကို ကိုယ်တိုင်ဆောင်ရွက်တော့မှာမဟုတ်ဘဲ Privatization အဖြစ် ပြောင်းလဲပြီး ပုဂ္ဂလိက အခန်းကဏ္ဍမှ ဆောင်ရွက်သွားတော့မှာ ဖြစ်တယ်ဆိုတာကို ကျွန်တော့အနေဖြင့် ၁၄-၁၁-၂၀၁ရ ရက်နေ့က ပြည်ထောင်စုလွှတ်တော်မှာ ရှင်းလင်းတင်ပြခဲ့ပြီး ဖြစ်ပါတယ်။ လေးစားအပ်ပါသော နာယကကြီးခင်ဗျား။ ဒီနေရာမှာ Regulatory Body ဖြစ်သွားဖို့အတွက် Rule and Regulations cozi Standard Operating Procedure 6ozně 69:agnoosacms:600:08 အကျဉ်းချုပ်ရှင်းပြပါမယ်။ ၂၀၁၆ ခုနှစ်၊ နိုဝင်ဘာလတွင် လာရှိုး-မူဆယ်လမ်းပေါ်မှာ တံတားတွေ၊ ကျွန်တော်တို့ တံတား ၆ စင်း မိုင်းခွဲဖျက်ဆီးခြင်းခံရတာရှိပါတယ်။ အဲဒီနေရာမှာ လမ်းပန်း ဆက်သွယ်ရေး ပြတ်တောက်သွားတယ်။ လမ်းပန်းဆက်သွယ်ရေး မပြတ်တောက်အောင် မိမိတို့ တံတားဌာန အထူးအဖွဲ့ တွေက ၂၄ နာရီအတွင်းမှာ တံတားအသစ်များထိုးပြီးတော့ ချက်ချင်း ပြင်ဆင်ဆောင်ရွက်နိုင်ခဲ့ပါတယ်။ ဒီလိုပဲ လမ်းတံတားဦးစီးဌာနမှ တာဝန်ယူဆောင်ရွက်ခဲ့တဲ့ လမ်းတွေမှာလည်း တောင်ပြိုခြင်း၊ သဘာဝ ဘေးဒဏ်တွေကြောင့်ပျက်စီးခြင်းတွေကို ၂၄ နာရီအတွင်းမှာ အထူးအဖွဲ့တွေ စေလွှတ်ပြီးတော့ အရေးပေါ် လမ်းပန်းဆက်သွယ်ရေး မပြတ်တောက်အောင် ချက်ချင်းဆောင်ရွက်နေတဲ့ အစီအစဉ်တွေဟာ လက်ရှိ ဆောင်ရွက်တာဖြစ်ပါတယ်။ ဒီလိုပါပဲခင်ဗျာ။ ကျွန်တော်တို့ နယ်စပ်မှာဖြစ်တဲ့ မောင်တောဒေသ တည်ငြိမ် အေးချမ်းရေးအတွက် လိုအပ်တဲ့ လမ်းတံတားတွေ အရေးပေါ် ဆောင်ရွက်တဲ့နေရာမှာလည်း လက်ရှိမှာ ဌာနဝန်ထမ်းတွေနဲ့ပဲ ဆောင်ရွက်နေပါတယ်။ နေရပ်စွန့်ခွာသွားတဲ့ ဘင်္ဂလီတွေပြန်လည်လက်ခံဖို့ အတွက် လည်း တောင်ပြိုလက်ဝဲမှာ Modular House ၁ရ လုံးကို တစ်လအတွင်း ချက်ချင်း ဆောင်ရွက်တဲ့ နေရာမှာလည်း ဝန်ထမ်း ၂၀၀ ကျော်ကို ချက်ချင်းစေလွှတ်ပြီးတော့ ကျွန်တော်တို့ ပြီးစီးအောင် ချက်ခြင်း ASSOS.hog Doulator Dodonosos O. လုပ်ငန်းတွေကို ဘယ်လိုဆောင်ရွက်မလဲ။ Unsafe Situations ဆိုရင် ကျွန်တော်တို့ ဘယ်လိုဆောင်ရွက် မလဲဆိုတာတွေကို အဲဒါတွေနှင့်ပတ်သက်ပြီးတော့ ADB ရဲ့ အကူအညီနှင့် Standard Operating Procedure တွေကို ထည့်သွင်းရေးဆွဲလျက်ရှိပါတယ်။ အဲဒီအပြင် ဆောက်လုပ်ရေးဝန်ကြီးဌာနမှာရှိတဲ့ အင်ဂျင်နီယာနှင့် ဝန်ထမ်း ၁၂,၀၀၀ ကျော်ထဲက တချို့ဟာ Regulatory body ကို သွားတဲ့အလုပ်မှ နုတ်ထွက်ပြီးတော့ ကျွန်တော်တို့ ဒီ တရုတ်နိုင်ငံ၊ ဗီယက်နမ်နိုင်ငံ၊ နယူးဇီလန်နိုင်ငံများမှာ ဆွဲခဲ့တဲ့ $29360zone mase:cosìą State Own Private Firm cozon goos:f8:cosPrivatization of အဖြစ်နဲ့ တချို့ကလည်း ပြောင်းလဲဆောင်ရွက်သွားကြရမှာဖြစ်ပါတယ်။ ဒီလို ၂၀၂၀ ဒီဇင်ဘာမတိုင်မီ ဌာန ကို Regulatory Body အဖြစ် ပြောင်းလဲသွားဖို့ တစ်ဆင့်ပြီးတစ်ဆင့် ဆောင်ရွက်လျက်ရှိကြောင်းကိုလည်း တင်ပြအပ်ပါတယ်ခင်ဗျား။ လေးစားအပ်ပါသော နာယကကြီးခင်ဗျား။ ကင်းချောင်းတံတား တည်ဆောက်ခြင်းအားဖြင့် နိုင်ငံတော်နှင့် ဒေသ၏ လူမှုရေး၊ စီးပွားရေး၊ ပညာရေး၊ ကျန်းမာရေးနှင့် သယ်ယူပို့ဆောင်ရေးကဏ္ဍများ အပါအဝင် ကဏ္ဍပေါင်းစုံ ဖွံ့ဖြိုးတိုးတက်လာနိုင်မှာဖြစ်လို့ ရခိုင်ပြည်နယ်၊ ကျောက်ဖြူခရိုင်၊ ရမ်းဗြဲမြို့နယ်၊ ဇင်ချောင်း-ကင်းမြောက်လေးတောင်လမ်းပေါ်ရှိ ကင်းချောင်းတံတားစီမံကိန်းတွင် ဥရောပနည်းပညာဖြင့် ထုတ်လုပ်ထားသော သံပေါင်များအသုံးပြုနိုင်ရေးအတွက် သြစတြီးယားအစိုးရ၏ အတိုးမဲ့ချေးငွေ Soft Loan ယူရို ၅ သန်း ရယူရေးကိစ္စအား ပြည်ထောင်စုလွှတ်တော်မှ ခွင့်ပြုပေးနိုင်ပါရန် တင်ပြရင်း နိဂုံးချုပ် အပ်ပါတယ်။ အားလုံး ကျေးဇူးတင်ပါတယ်ခင်ဗျား။</speech>
<speech type="speaker">ဆက်လက်ပြီး စီမံကိန်းနှင့် ဘဏ္ဍာရေးဝန်ကြီးဌာနက ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယကကြီးနှင့်တကွ ဖိတ်ကြားထားသော ပြည်ထောင်စုအဆင့်ပုဂ္ဂိုလ်များ၊ လွှတ်တော်ကိုယ်စားလှယ်ကြီးများအားလုံး မင်္ဂလာအပေါင်းနှင့် ပြည့်စုံကြပါစေရန် ဆုတောင်းမေတ္တာ ပို့သအပ် ပါတယ်။ ကျွန်တော်ကတော့ စီမံကိန်းနှင့် ဘဏ္ဍာရေးဝန်ကြီးဌာန ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ကျွန်တော့အနေနဲ့ သြစတြီးယားနိုင်ငံ Unicredit Bank ထံမှ အတိုးမဲ့ချေးငွေဖြင့် ဆောင်ရွက်မည့် ရခိုင် ပြည်နယ် ကင်းချောင်းတံတားတည်ဆောက်ခြင်းစီမံကိန်းမှာ တံတားသံပေါင် (Steel Truss) များ ဝယ်ယူရန် အတွက် ချေးငွေရယူရန်ကိစ္စနှင့်စပ်လျဉ်းပြီး လွှတ်တော်ကိုယ်စားလှယ်ကြီးများရဲ့ ထောက်ခံဆွေးနွေးချက်၊ မေးမြန်းချက်များအပေါ် စီမံကိန်းနှင့် ဘဏ္ဍာရေးဝန်ကြီးဌာနကိုယ်စား ပြန်လည်ရှင်းလင်း ဆွေးနွေးမှာ ဖြစ်ပါတယ်။ လေးစားအပ်ပါသောနာယကကြီးခင်ဗျား။ ပထမဦးစွာ သြစတြီးယားနိုင်ငံ Unicredit Bank ထံမှ ချေးငွေနဲ့စပ်လျဉ်းပြီး အနည်းငယ်ရှင်းလင်း တင်ပြလိုပါတယ်။ ချေးငွေရဲ့ ရည်ရွယ်ချက်ဟာ နိုင်ငံအချင်းချင်း ပူးပေါင်းဆောင်ရွက်မှု မြှင့်တင်ရန်၊ ပြည်သူလူထုထံ တိုက်ရိုက်ရောက်ရှိစေမည့် စီမံကိန်းငယ်များသို့ ထုတ်ချေးရန်၊ စီမံကိန်းက လိုအပ်သည့်ပစ္စည်းကို သင့်လျော်သောဈေးနှုန်းဖြင့် ချေးငွေအသုံးပြု၍ ဝယ်ယူ နိုင်ရန်နှင့် သြစတြီးယားနိုင်ငံမှကုမ္ပဏီများ မြန်မာနိုင်ငံသို့ လာရောက်ရင်းနှီးမြှုပ်နှံနိုင်မှုများကို မြှင့်တင်ရန် တို့ဖြစ်ပါတယ်။ တံတားတည်ဆောက်ရေးအပါအဝင် အခြေခံအဆောက်အအုံများ ဖွံ့ဖြိုးတိုးတက်ရေး၊ သဘာဝပတ်ဝန်းကျင်ထိန်းသိမ်းရေး၊ ပညာရေး၊ ကျန်းမာရေး၊ စိုက်ပျိုးရေးနှင့် နည်းပညာကဏ္ဍများအတွက် ပေးအပ်တဲ့ ချေးငွေအမျိုးအစားဖြစ်ကြောင်း တင်ပြအပ်ပါတယ်။ ဆက်လက်ပြီး လှိုင်းဘွဲမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးခင်ချိုရဲ့ဆွေးနွေးချက်အပေါ် ပြန်လည်ရှင်းလင်းဆွေးနွေးပါမယ်။ လွှတ်တော်ကိုယ်စားလှယ်ကြီးအနေဖြင့် ချေးငွေအပေါ် ပြန်လည်ပေးဆပ် ရမယ့်အရင်း၊ အတိုး၊ ဝန်ဆောင်ခတို့ကို အသေးစိတ်တွက်ချက် ဆွေးနွေးတင်ပြသွားတာကို တွေ့ရပါတယ်။ ယခုချေးငွေဟာ အတိုးမဲ့ချေးငွေဖြစ်တဲ့အတွက် အတိုးပေးရန်မလိုအပ်ပါ။ သို့သော် အာမခံကြေးအဖြစ် ပေးဆပ်ရန်ကျန်တဲ့ ချေးငွေပမာဏရဲ့ ၀.၉ ရာခိုင်နှုန်းကို နှစ်စဉ်ပေးချေရမည်ဖြစ်သဖြင့် ချေးငွေစတင် ထုတ်ယူသည့်နေ့မှ အရင်းအားလုံး ပေးဆပ်ပြီးသည့် ထိ ကျသင့်သည့်အာမခံကြေးများကို ပေးဆပ်သွားရမှာဖြစ်ပါတယ်။ ထို့ကြောင့် ဆိုင်းငံ့ကာလ ၈ နှစ်၊ ပြန်ဆပ်ကာလ ၁ရ နှစ်၊ စုစုပေါင်းချေးငွေသက်တမ်း ၂၅ နှစ် အတွင်းမှာ ချေးငွေလက်ကျန်အပေါ်မှာ တစ်နှစ်လျှင် ၀.၉ ရာခိုင်နှုန်းဖြင့် အာမခံကြေးကျသင့်ငွေကို နှစ်စဉ် ပေးဆောင်ရမှာဖြစ်ပါတယ်။ ဆိုင်းငံ့ကာလ ၈ နှစ်အတွင်း အာမခံကြေးကိုပေးရန်ဖြစ်ပြီး ပြန်ဆပ်ကာလ ၁ရ နှစ်အတွင်း အရင်းနှင့် အာမခံကြေးကို ပေါင်းစပ်ပြီးတော့ ပေးဆပ်ရမှာဖြစ်ပါတယ်။ ချေးငွေကိုပြန်လည် ပေးဆပ်ရာမှာ ချေးငွေပမာဏရဲ့ ၈၅ ရာခိုင်နှုန်းဖြစ်တဲ့ ယူရို ၄.၂၅ သန်းကိုသာ ပြန်လည်ပေးဆပ်ရမှာ ဖြစ်ပြီးတော့ ယူရို ၀.၇၅ သန်းကတော့ ပြန်လည်ပေးဆပ်ရန်မလိုတဲ့ ထောက်ပံ့ငွေဖြစ်ပါတယ်။ ယင်းသို့ ပြန်လည်ပေးဆပ်ရာမှာ ၆ လကို (၁)ကြိမ်နှုန်းနဲ့ စုစုပေါင်း ၁ရ နှစ်အတွက် ၃၄ ရစ်နှုန်းဖြင့် ပြန်လည် ဆပ်ရမှာဖြစ်ပါတယ်။ ဂန့်ဂေါမဲဆန္ဒနယ်မှ ဒေါ်ယဉ်မင်းလှိုင် ထောက်ပြဆွေးနွေးတဲ့ တံတားအတွက်လိုအပ်သော စတီးသံပေါင် များကို သြစတြီးယားနိုင်ငံမှ ပစ္စည်းတင်သွင်းမည့်ကိစ္စနှင့် ဈေးနှုန်းကိစ္စ၊ နိုင်ငံတော်ငွေလုံးငွေရင်းဖြင့် ကျခံသုံးစွဲမယ့်ကိစ္စတို့ဟာ ဆောက်လုပ်ရေးဝန်ကြီးဌာနနှင့် ပစ္စည်းတင်သွင်းမယ့် ကုမ္ပဏီတို့အကြားမှာ ညှိနှိုင်းဆွေးနွေးပြီး ဆောက်လုပ်ရေးဝန်ကြီးဌာနက ်တစ်ပြေးညီ ဆက်လက် ဆောင်ရွက်သွားရမည့် ကိစ္စများဖြစ်ပါတယ်။ လေးစားအပ်ပါသောနာယကကြီးခင်ဗျား။ လွှတ်တော်ကိုယ်စားလှယ်ကြီးများ ဆွေးနွေးသကဲ့သို့ ကျောက်ဖြူခရိုင်အတွင်းမှာရှိတဲ့ ကင်းချောင်းတံတားတည်ဆောက်ခြင်းအားဖြင့် ကျောက်ဖြူမြို့နယ်နှင့် ရမ်းဗြဲဒေသတို့မှ ရန်ကုန်-ကျောက်ဖြူ ကားလမ်းနှင့် ချိတ်ဆက်ပြီး တိုက်ရိုက်သွားလာနိုင်မှာဖြစ်တဲ့အတွက် ပြည်တွင်းပြည်ပရင်းနှီးမြှုပ်နှံမှုလုပ်ငန်းများ တိုးတက်လာနိုင်မယ့်အပြင် ဒေသခံပြည်သူလူထုရဲ့ လူမှုစီးပွားရေး ဘဝများ တိုးတက်လာခြင်း၊ ဒေသခံပြည်သူများအတွက် အလုပ်အကိုင်အခွင့်အလမ်းများ ရရှိလာခြင်း စတဲ့အကျိုးကျေးဇူးများကိုပါ ရရှိနိုင်မှာဖြစ်ပါတယ်။ ထို့ကြောင့် ဆောက်လုပ်ရေးဝန်ကြီးဌာန ကင်းချောင်းတံတားတည်ဆောက်ရန်အတွက် စတီး သံပေါင်များဝယ်ယူရန် သြစတြီးယားနိုင်ငံ Unicredit bank ထံမှ ယူရို ၅ သန်း ချေးယူနိုင်ရေးကိစ္စအား ပြည်ထောင်စုလွှတ်တော်က အတည်ပြုပေးနိုင်ပါရန် လေးစားစွာ တင်ပြအပ်ပါတယ်။ အားလုံးကို ကျေးဇူး တင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အထက်ပါချေးငွေရယူရန်ကိစ္စနဲ့ စပ်လျဉ်းပြီး လွှတ်တော်ရဲ့ အဆုံးအဖြတ်ရယူခြင်းကို စက်ခလုတ်အသုံးပြု၍ ဆန္ဒပြုတဲ့နည်းလမ်းနဲ့ ဆောင်ရွက်ပါ့မယ်။ ထောက်ခံဆန္ဒမဲများရင် သဘောတူအတည်ပြုပြီး ကန့်ကွက်ဆန္ဒမဲများရင် သဘောမတူကြောင်း ကြေညာမှာဖြစ်ပါတယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များက စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type="speaker">ထောက်ခံမဲ (၅၈၃)မဲ၊ ကန့်ကွက်မဲ (၂)မဲ၊ ကြားနေမဲ (၂)မဲ ဖြစ်ပါတယ်။</speech>
<speech type="speaker">ထောက်ခံဆန္ဒမဲများတဲ့အတွက် ဆောက်လုပ်ရေးဝန်ကြီးဌာနက ရခိုင်ပြည်နယ်၊ ကျောက်ဖြူခရိုင်၊ ရမ်းဗြဲမြို့နယ်၊ ဇင်ချောင်း-ကင်းမြောက်လမ်းပေါ်ရှိ ကင်းချောင်းတံတားတည်ဆောက်ခြင်း စီမံကိန်းအတွက် တံတားသံပေါင်များဝယ်ယူရန် သြစတြီးယားနိုင်ငံ Unicredit Bank ထံမှ ချေးငွေယူရို ၅ သန်း ချေးယူရန်ကိစ္စကို လွှတ်တော်က သဘောတူအတည်ပြုကြောင်း ကြေညာပါတယ်။</speech>
</motion>
<motion>
<title>နိုင်ငံတော်သမ္မတထံမှ ပေးပို့ထားသော အာဆီယံအဖွဲ့ဝင်နိုင်ငံများတွင် တိရစ္ဆာန် ကျန်းမာရေးနှင့် တိရစ္ဆာန် မှ လူသို့ ကူးစက်နိုင်သောရောဂါများ ကာကွယ်နိုင်ရန် ပူးပေါင်းဆောင်ရွက်ရေး ဗဟိုဌာနထူထောင်ရေး သဘောတူညီချက်အား အတည်ပြုပါဝင်ရန်နှင့် နှစ်စဉ်ကြေးထည့်ဝင်ရန်ကိစ္စနှင့်စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း၊</title>
<speech type="speaker">အစီအစဉ်(၁၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှပေးပို့ထားတဲ့ အာဆီယံအဖွဲ့ဝင်နိုင်ငံများတွင် တိရစ္ဆာန် ကျန်းမာရေးနှင့် တိရစ္ဆာန် မှလူသို့ ကူးစက် နိုင်သောရောဂါများ ကာကွယ်နိုင်ရန် ပူးပေါင်းဆောင်ရွက်ရေးဗဟိုဌာန ထူထောင်ရေး သဘောတူညီချက် တွင် အတည်ပြု ပါဝင်ရန်နဲ့ နှစ်စဉ်ကြေးထည့်ဝင်ရန်ကိစ္စတို့နဲ့ စပ်လျဉ်းပြီး ၁၅-၁-၂၀၁၈ ရက်က ကျင်းပ ပြုလုပ်ခဲ့တဲ့ ပြည်ထောင်စုလွှတ်တော်အစည်းအဝေးမှာ သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က လွှတ်တော်သို့ ရှင်းလင်းတင်ပြခဲ့ပြီး ဖြစ်ပါတယ်။ အထက်ပါကိစ္စနဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော်ကိုယ်စားလှယ် ၁၁ ဦးရှိပါတယ်။ တစ်ဦးချင်းအနေနဲ့ ၆ မိနစ်အတွင်း ဆွေးနွေးဖို့ဖြစ်ပါတယ်။ ဦးစွာ ဦးဉာဏ်ဟိန်း သံဖြူဇရပ်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="318">ဦးဉာဏ်ဟိန်း (သံဖြူဇရပ်မဲဆန္ဒနယ်၊ မွန်ပြည်နယ်)</mp>လေးစားရပါသော ပြည်ထောင်စု လွှတ်တော် နာယကကြီးနှင့်တကွ အစည်းအဝေးအခန်းအတွင်းမှာရှိကြတဲ့ ဂုဏ်သရေရှိပုဂ္ဂိုလ်များအားလုံး မင်္ဂလာပါ။ ကျွန်တော်ကတော့ မွန်ပြည်နယ် သံဖြူဇရပ်မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးဉာဏ်ဟိန်းဖြစ်ပါတယ်။ နာယကကြီးခင်ဗျာ။ နိုင်ငံတော်သမ္မတထံမှပေးပို့လာသော တိရစ္ဆာန်ကျန်းမာရေးနှင့် တိရစ္ဆာန်မှလူသို့ ကူးစက်နိုင်သောရောဂါဘေးအန္တရာယ်မှ ကာကွယ်နိုင်ရန် အာဆီယံနိုင်ငံများရဲ့ ဗဟိုအဆောက်အဦတစ်ခု ထူထောင်ရာမှာ မြန်မာနိုင်ငံကပါဝင်ရေးကိစ္စကို ကန့်ကွက်ရန်မရှိ ထောက်ခံပါတယ်။ သို့သော်လည်း အာဆီယံ နိုင်ငံများကြားမှာ ဂုဏ်သိက္ခာမကျဖို့ကိုတော့ ကျွန်တော်တို့ ပြင်ဆင်ရမယ့်အချက်တွေ တွေ့ရှိထားတာမို့လို့ ကျွန်တော် အကြံပြုဆွေးနွေးရတာ ဖြစ်ပါတယ်။ နာယကကြီးခင်ဗျာ။ ကူးစက်ရောဂါဆိုတာ ဖြစ်ပြီးမှကုသတာထက် မဖြစ်ခင်မှာ ကြိုတင်ကာကွယ် ထားတာက ပိုမိုထိရောက်တာကို အားလုံးအသိပဲဖြစ်ပါတယ်။ ကြိုတင်ကာကွယ်ဖို့သည် တိရစ္ဆာန်မွေးမြူရေး လုပ်ငန်းမှာ စနစ်တကျဖြစ်ဖို့၊ စည်းကမ်းနဲ့ညီဖို့ ဆိုတာတွေလိုအပ်ပါတယ်။ နောက် အလွယ်တကူ ထိန်းချုပ် နိုင်ဖို့ကိုလည်းပဲ မွေးမြူရေးဇုန်တွေ သတ်မှတ်ထားပေးနိုင်ရပါမယ်။ ဒါပေသိ ခေတ်ဆိုးကာလက ရွာပိုင် မြေတွေကို ခေတ်သစ်ချစ်တီးတွေက အိမ်ဝိုင်းလိုက်ရောင်းစားခဲ့လို့ ရွာမြေမရှိသလောက် ဖြစ်ကုန်ပါတယ်။ တစ်ခါကျွန်တော်တို့ SME လုပ်ငန်းတွေ၊ မြစိမ်းရောင်စီမံချက်တွေမှာလည်းပဲ တိရစ္ဆာန် မွေးမြူရေး ကဏ္ဍဟာ မပါမရှိဖြစ်နေတာမို့လို့ ရပ်ရွာလူနေအိမ်ကြားမှာ တစ်နိုင်တစ်ပိုင် ကြက်၊ ဝက်၊ ဘဲ၊ ဆိတ်တွေကို မွေးမြူနေတာ နိုင်ငံအနှံ့တွေ့ရမှာ ဖြစ်ပါတယ်။ ဒါကို ဆိုင်ရာဌာနက စည်းကမ်းကလနားချပေးသော် ငြားလည်းပဲ မလိုက်နာကြလို့ တိရစ္ဆာန် အညစ်အကြေးတွေ၊ စွန့်ပစ်ပစ္စည်းတွေရဲ့ အနံ့ဆိုးမှုတွေ၊ ရေတွင်း ရေကန်တွေ ပျက်စီးမှုတွေကြောင့် တစ်နိုင်ငံလုံးမှာ အတိုင်အတောတွေနဲ့ ညံနေတာကို တွေ့ရှိရမှာ ဖြစ်ပါတယ်။ အတိုင်ခံရတဲ့ဌာနက ချက်ချင်းလုပ်ပေးလားဆိုတော့ မလုပ်ပေးပါဘူး။ အတိုင်များမှ အဲဒီ ဝက်ခြံ၊ ကြက်ခြံသမားတွေကို ဖျက်သိမ်းဖို့ စာထုတ်တတ်ပါတယ်။ လိုက်နာလားပြန်မစစ်တော့ပါဘူး။ နောက်ဆုံး တိုင်စရာကုန်တဲ့အခါမှာ လွှတ်တော်ကိုယ်စားလှယ်တွေဆီကို ရောက်လာပါတယ်။ အမတ်တွေက ပေါင်းစပ်ညှိနှိုင်းမှ အရေးယူမယ်ထလုပ်တယ်။ ဒါတောင် ဟိုဌာန၊ ဒီဌာနဆိုတော့မှ တာဝန်ကို ဘောလီဘောပုတ်ကြပါသေးတယ်။ လွှတ်တော်အမတ်ပြောလို့ လုပ်ရတယ်ဆိုပြီးတော့လည်းပဲ ဘောက်ဆူး လေးတွေပေးကြပါသေးတယ်။ တကယ်တမ်းကူးစက်ရောဂါဖြစ်ပြီတဲ့ ကျွန်တော်တို့ ဒီလိုပုံစံနဲ့ ဘယ်လို အမြန်ထိန်းချုပ်မလဲဆိုတာ စဉ်းစားစရာဖြစ်ပါတယ်။ အဲဒီလိုဖြစ်ရတာ ဘာဖြစ်လို့လဲလို့ လေ့လာဆန်းစစ် ကြည့်တဲ့အခါမှာ ရပ်/ကျေးအုပ်ချုပ်ရေးမှူးဥပဒေ၊ စည်ပင်သာယာရေးဥပဒေနဲ့ တိရစ္ဆာန် မွေးမြူရေးနဲ့ စနစ်တကျထိန်းကျောင်းရေးဥပဒေ ၃ ခုဟာ Conflict of Law ဖြစ်နေတာကို တွေ့ရှိရမှာပါ။ ရပ်/ကျေး ဥပဒေအခန်း ၁၁ ပုဒ်မ ၂ရ မှာ ပုဒ်မ ၁ရ အရ တိရစ္ဆာန် များမွေးမြူရန် သတ်မှတ်တဲ့ ညွှန်ကြားချက် မလိုက်နာပါက ၅၀၀၀ ကျပ်ထက်မပိုသောငွေဒဏ် မဆောင်နိုင်က တစ်ပတ်ထက်မပိုသော ထောင်ဒဏ်လို့ ဖော်ပြထားပြီးတော့ ဒီငွေဒဏ်ကလည်းပဲ တော်တော်လေးကို ကြောက်ကြောက်ရွံ့ရွံ့လိုက်နာမယ့် ငွေဒဏ်မျိုး ဖြစ်နေပါတယ်။ တစ်ခါ ၂၀၁ရ ခုနှစ်၊ ဒုတိယအကြိမ် မွန်လွှတ်တော်ဥပဒေပြုခဲ့တဲ့ အမှတ်(၄) စည်ပင်သာယာ ဥပဒေပုဒ် ၅၂(စ) မှာလည်းပဲ ပတ်ဝန်းကျင်ကို အနှောင့်အယှက်ဖြစ်စေမည့် တိရစ္ဆာန် များထားရှိခြင်း၊ မွေးမြူခြင်းပြုက ဒဏ်ငွေ ၂၀,၀၀၀ ကျပ်မှ ၂၀၀,၀၀၀ ကျပ်ဖြင့် ထမ်းဆောင်စေရမည်လို့ ဖော်ပြထားပြန် ပါတယ်။ နောက်တစ်ခါ ၂၀၁၄ ခုနှစ်၊ ပထမအကြိမ် မွန်ပြည်နယ်လွှတ်တော် ဥပဒေအမှတ်(၇)မှာ တိရစ္ဆာန် မွေးမြူရေးနှင့် စနစ်တကျထိန်းကျောင်းရေးဥပဒေအရလည်း ကော်မတီကစည်းကမ်းကလနားတွေချ ပြီးတော့ မလိုက်နာရင် အရေးယူနိုင်တယ်ဆိုတာ တွေ့ရပါတယ်။ သို့သော်လည်းပဲ ကော်မတီကိုလည်းပဲ ပြည်နယ်အဆင့်သာ ဖွဲ့ထားပြီးတော့မှ တိကျပြည့်စုံတဲ့ ညွှန်ကြားချက်တွေ၊ လုပ်ထုံးလုပ်နည်းတွေကို ထုတ်ပြန်ထားတာ မတွေ့ရှိရပါဘူး။ လေးစားအပ်ပါသော နာယကကြီးခင်ဗျာ။ ဒီထက်ထူးဆန်းတာက အဲဒီဥပဒေ ၃ မျိုးစလုံးသည် နည်းဥပဒေတွေ၊ လုပ်ထုံးလုပ်နည်းညွှန်ကြားချက်တွေ ထွက်မလာသေးတာကို တွေ့ရှိရပါတယ်။ အဲဒီတော့ ကျွန်တော်တို့ ကျန်တိုင်းနဲ့ ပြည်နယ်က ကိုယ်စားလှယ်များကိုလည်းပဲ မိမိဒေသအလိုက် ဆန်းစစ်လေ့လာဖို့ ကျွန်တော်တိုက်တွန်းချင်ပါတယ်။ ဒီလိုအခြေအနေမျိုးအတိုင်းသာဆိုရင် ကျွန်တော်တို့ ပြဿနာပေါ်တဲ့ အခါ အာဆီယံနိုင်ငံများအကြားမှာ ဘယ်လိုမှ အလွယ်တကူနဲ့ လျင်မြန်စွာ လုပ်ငန်းဆောင်ရွက်နိုင်မှာ မဟုတ်တဲ့အတွက် ဂုဏ်သိက္ခာကျစရာဖြစ်ပါတယ်။ ဒါကြောင့် တိရစ္ဆာန်များကို ကျန်းမာရေးရှုထောင့်နဲ့အညီ မွေးမြူနိုင်ဖို့၊ စည်းကမ်းချမှတ်မှုကို မလိုက်နာက ထိရောက်စွာအရေးယူနိုင်ဖို့၊ အမှန်တာဝန်ခံရမယ့် ဌာန သတ်သတ်မှတ်မှတ်ရှိဖို့၊ လိုအပ်သော ဥပဒေ၊ နည်းဥပဒေ၊ လုပ်ထုံးလုပ်နည်း၊ ညွှန်ကြားချက်များ ဆောင်ရွက်ဖို့ လိုနေပါသေးကြောင်း တင်ပြလျက် နိဂုံးချုပ်အပ်ပါတယ်။ အားလုံး ကိုယ်စိတ်နှစ်ဖြာ ချမ်းသာကြပါစေ။</speech>
<speech type="speaker">ဆက်လက်ပြီး ဒေါက်တာသန်းအောင်စိုး မင်းလှမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="204">ဒေါက်တာသန်းအောင်စိုး (မင်းလှမဲဆန္ဒနယ်၊ ပဲခူးတိုင်းဒေသကြီး)</mp>လေးစားရပါသော ပြည်ထောင်စုလွှတ်တော် နာယက၊ ပြည်သူ့လွှတ်တော်ဥက္ကဋ္ဌနှင့် ပြည်ထောင်စုကိုယ်စားလှယ်များ၊ ပြည်ထောင်စု အဆင့်ဝန်ကြီးများ၊ ဧည့်သည်တော်များ အားလုံးမင်္ဂလာပါ။ ကျွန်တော်ကတော့ ပဲခူးတိုင်းဒေသကြီး၊ မင်းလှ မဲဆန္ဒနယ်က ပြည်သူ့လွှတ်တော်ကိုယ်စားလှယ် ဒေါက်တာသန်းအောင်စိုး ဖြစ်ပါတယ်။ အာဆီယံနိုင်ငံများမှာ တိရစ္ဆာန် ကျန်းမာရေးနဲ့ တိရစ္ဆာန်က လူကိုကူးစက်နိုင်တဲ့ရောဂါများ ကာကွယ် နိုင်ရန် ပူးပေါင်းဆောင်ရွက်ရေးဗဟိုဌာန ထူထောင်ရေးသဘောတူညီချက် အတည်ပြုဖို့နဲ့ နှစ်စဉ်ကြေး ထည့်ဝင်ဖို့ကိစ္စကို ထောက်ခံဆွေးနွေးသွားမှာ ဖြစ်ပါတယ်။ ASEAN Coordinating Centre for Animal Health and Zoonoses; ACCAHZ è poguszos ကတော့ အရှေ့တောင်အာရှနိုင်ငံတွေမှာရှိတဲ့ ပြည်သူ့တွေရဲ့ ကျန်းမာရေးအတွက် အစားအစာဘေးကင်း လုံခြုံရေး၊ တိရစ္ဆာန် ကျန်းမာရေးစောင့်ရှောက်မှု၊ တိရစ္ဆာန် မှ လူကိုကူးစက်နိုင်တဲ့ရောဂါတွေ ကာကွယ် ထိန်းချုပ်ဖို့နဲ့ ပြည်သူများ ကျန်းမာပျော်ရွှင်ဖို့ ဖြစ်ပါတယ်။ အကျိုးကျေးဇူးတွေအနေနဲ့ကတော့ တိရစ္ဆာန် ကလူကို ကူးစက် နိုင်တဲ့ရောဂါတွေ ပူးပေါင်းဆောင်ရွက်နိုင်ပါတယ်။ Bird In Flu ဆိုတဲ့ ကြက်တုပ်ကွေး ရောဂါ လူမှာဖြစ်မယ်ဆိုရင် တုပ်ကွေးရောဂါအပြင်းစား ဖြစ်ပြီးတော့ သေနိုင်ပါတယ်။ Rabies ဆိုတဲ့ ခွေးရူး ရောဂါဆိုရင်လည်း ကြောက်စရာကောင်းပါတယ်။ လက္ခဏာပြရင် ကုမရတော့ပါဘူး။ ရာနှုန်းပြည့်သေ closofii Anthrax TB aço c31cw $:cpola ne sappód:68:6ozcolodowsin Brucellosis copol aộne 29:6qpoului TB, Mad Cow Disease, Glander (Farcy) owoc go::Gozmcoas: ကူးနိုင်ပါတယ်။ အဲဒါတွေ မကူးစက်အောင် ပူးပေါင်းဆောင်ရွက်နိုင်ပါတယ်။ နောက်တစ်ချက်က နယ်စပ်ဖြတ်ကျော် ကူးစက်ရောဂါတွေ ကိုယ့်နိုင်ငံရောက်မလာအောင် ကာကွယ် ထိန်းချုပ်နိုင်မယ်။ အမြစ်ပြတ်အောင် နည်းဗျူဟာတွေ၊ မူဝါဒနည်းပညာတွေ ထောက်ပံ့နိုင်မယ်။ အကြံပေး နိုင်မယ်။ ဒီနိုင်ငံအနေနဲ့ ဘာတွေများ အကြံပေးမှာတုန်းလို့ မေးစရာရှိပါတယ်။ haemorrhagic HS ဆိုတဲ့ ကျွဲနွားလည်ချောင်းကွဲရောဂါ ကာကွယ်ဆေးကို ထိုးဆေးအနေနဲ့ပဲ ကျွန်တော်တို့ ထိုးရပါတယ်။ ကျွဲနွား ဆေးထိုးရတာ မလွယ်ပါဘူး။ ကန်မယ်၊ ဝှေ့မယ်ဆိုပြီးတော့ အသင့်စောင့်နေတဲ့ ကောင်တွေပါ။ အဲဒီလို ဆေးထိုးရခက်တာတွေ သက်သာအောင် နှာခေါင်းဖြန်းဆေးကို မြန်မာနိုင်ငံက တိရစ္ဆာန်ဆေးကုဆရာဝန်ကြီး တစ်ဦးက ၁၉၈၀ ပြည့်လွန်နှစ်တွေကတည်းက တီထွင်ပေးခဲ့တာပါ။ ကမ္ဘာ့တိရစ္ဆာန် ဆေးကုဂျာနယ်၊ မဂ္ဂဇင်း တွေမှာလည်း ဖော်ပြခဲ့ပါတယ်။ ဒါ့အပြင် ခုထက်ထိ ဒုက္ခပေးနေတဲ့ PRRS ဆိုတဲ့ ဝက်နားရွက်ပြာရောဂါ ကိုလည်း Autogenious Vaccine ဒီမှာဖြစ်တဲ့ ရောဂါပိုးမျိုးကွဲကိုယူပြီး ဖော်စပ်ထားတဲ့ ကာကွယ်ဆေး ကိုလည်း စမ်းသပ်ထုတ်လုပ်ထားပါတယ်။ လိုအပ်ရင် ဒီကာကွယ်ဆေးထုတ်လုပ်နည်းကိုလည်း နိုင်ငံတော်ကို လှူမယ်လို့ ပြောပါတယ်။ ဒီလိုရောဂါမျိုးတွေဟာ ပိုးမျိုးစိတ်၊ မျိုးကွဲတွေများလွန်းလို့ ကာကွယ်ဆေးထိုးရခက်ပါတယ်။ တစ်ခြားနိုင်ငံကတင်သွင်းတဲ့ ဆေးကိုဝယ်သုံးရင်လည်း မျိုးကွဲတူမှ ဝယ်သုံးနိုင်ပြီးတော့ ကာကွယ်နိုင်တယ်။ မတူရင်မကာကွယ်နိုင်ပါဘူး။ ဒီလိုဆေးတစ်ခုသာ တရားဝင်ဖြစ်သွားရင် မွေးမြူသူတွေအတွက် အလွန် အသုံးဝင်မှာဖြစ်သလို တစ်ခြားနိုင်ငံတွေကိုလည်း နည်းပညာဖြန့်ဝေနိုင်မှာ ဖြစ်ပါတယ်။ နောက်တစ်ချက်ကတော့ တိရစ္ဆာန်ဆေးကုလုပ်ငန်းတွေအတွက်လည်း အခွင့်အလမ်းတွေ မြှင့်တင် ပေးနိုင်ပါမယ်။ Pets Animals လို့ခေါ်တဲ့ အချစ်တော် ခွေး၊ ကြောင်၊ တိရစ္ဆာန်လေးတွေကို မိသားစုဝင်လို တန်ဖိုးထားမွေးမြူသူတွေ တော်တော်များနေပါပြီ။ နယ်မြို့တွေက နေမကောင်းတဲ့ တိရစ္ဆာန်လေးတွေကို ရန်ကုန်၊ မန္တလေးထိ လာပြီးကုနိုင်ကြသလို ရန်ကုန်မန္တလေးကလည်း နိုင်ငံခြားအထိသွားပြီး ကုကြတဲ့ သူတွေလည်းရှိပါတယ်။ Skynet TV Channel မှာ တိရစ္ဆာန်လေးတွေကို အရေးပေါ်ယာဉ်သုံးပြီး သယ်ယူ စနစ်တကျခွဲစိတ်ခန်းကြီးတွေနဲ့ အဆင့်မြင့်မြင့် ကုသပေးနေတာကြည့်ရပါတယ်။ ဒီမှာလည်းပဲ Blood Testi X-rayı Gas Anaesthesia cozor:C8:com yomcao:as:cozys Gaosq""""CO: E018 သြစတေးလျမှာဆိုရင် MRI အထိ သုံးနိုင်နေပါပြီ။ ဒီလိုအခွင့်အလန်းတွေဖြစ်ဖို့လည်း မြှင့်တင်ပေးနိုင်မှာ ဖြစ်ပါတယ်။ နောက်တစ်ချက်က သတင်းအချက်အလက် အပြန်အလှန်မျှဝေခြင်းနဲ့ လက်တွေ့လုပ်ဆောင်နိုင်မှု သတင်းပေးပို့ခြင်းဖြစ်ပါတယ်။ အရင်က နွားမှောင်ခိုထွက်မှုတွေနဲ့ အခုထိ ကြက်၊ ဝက် အကောင်လိုက်တွေ ကားအစီးလိုက်တွေဝင်နေမှုဟာ တစ်နိုင်ငံနဲ့တစ်နိုင်ငံ သတင်းအချက်အလက် ပွင့်လင်းမှုမရှိလို့ ဖြစ်ရတာပါ။ ကူးစက်ရောဂါတွေ မပြန့်ပွားအောင်၊ ဈေးနှုန်းမတည်မငြိမ်ဖြစ်အောင်၊ မွေးမြူရေးသမားတွေ ထိထိခိုက်ခိုက် မပျက်စီးအောင် သတင်းအချက်အလက် အမှန်၊ ဆောင်ရွက်မှုအမှန် သိဖို့လိုပါတယ်။ နောက်ဆုံးအချက်ကတော့ ဖွံ့ဖြိုးမှုမိတ်ဖက်အဖွဲ့ အစည်းတွေနဲ့ အလှူရှင်တွေကို ကမ်းလှမ်းပြီး အောင်မြင်စွာ ဆောင်ရွက်နိုင်ပါတယ်။ မြန်မာနိုင်ငံမှာ ခေတ်မီတိရစ္ဆာန် ရောဂါ ဓာတ်ခွဲခန်းကြီးနဲ့ သုတေသန စင်တာကဲ့သို့ အမှန်တကယ်လိုအပ်နေတဲ့အရာကို လှူချင်သူတွေ၊ အလှူ ပေးနိုင်မယ့်သူတွေကိုလည်း ရှာဖွေ သွားနိုင်မှာဖြစ်ပါတယ်။ လေးစားရပါသော ပြည်ထောင်စုလွှတ်တော် နာယကကြီးနဲ့ ပြည်ထောင်စုလွှတ်တော် ကိုယ်စားလှယ် များခင်ဗျာ။ ဒီအဖွဲ့ကိုဝင်ရင် ပထမလေးနှစ်မှာ တစ်နှစ်ကို ဒေါ်လာ ၂၉,၂၀၀ သွင်းရပါမယ်။ နောင်နှစ် တွေမှာတော့ တစ်နှစ် ၃၅,၀၀၀ သွင်းရမှာဖြစ်ပါတယ်။ မြန်မာနိုင်ငံမှာ ပြီးခဲ့တဲ့နှစ်က လူတုပ်ကွေးနဲ့ သံယောင်လိုက်ပြီး ကြက်တုပ်ကွေး အလွန်အမင်း အကြောက်လွန်လိုက်တာ ဒေါ်လာ ၁၆၅ သန်းဖိုး လောက် ဆုံးရှုံးတယ်လို့ မွေးမြူရေးလုပ်ငန်းအဖွဲ့ချုပ်က ပြောပါတယ်။ ဒီတစ်ခုနဲ့တင် နှိုင်းဆရင်တောင်မှ ထည့်ဝင်ရမယ့် ငွေပမာဏဟာ မပြောပလောက်အောင် နည်းတယ်ဆိုတာ သိသာပါတယ်။ လေးနှစ်တစ်ကြိမ် အိမ်ရှင်နိုင်ငံအနေနဲ့လည်း ရုံးစိုက်ခွင့်ရမှာဖြစ်ပါတယ်။ အဲဒီလိုရုံးစိုက်ဖို့ ရန်ကုန်၊ အင်းစိန် အရင်တိရစ္ဆာန် ဆေးကုတက္ကသိုလ်ဖွင့်ခဲ့တဲ့ မြေနေရာဟာ ဧက ၁၀၀ ကျော် ကျယ်ဝန်းပြီး အဆောက်အဦတွေလည်း ရှိပါတယ်။ မြန်မာနိုင်ငံတိရစ္ဆာန်ဆေးကုဆရာဝန်များအသင်း၊ မြန်မာနိုင်ငံတိရစ္ဆာန်ဆေးကုကောင်စီရုံးတွေ၊ သုတေသန စင်တာတွေနဲ့ တွဲဖွင့်ရင် နီးနီးကပ်ကပ်ဆောင်ရွက်နိုင်ပြီး ရန်ကုန်အပြည်ပြည်ဆိုင်ရာ လေဆိပ်ဝင်ပေါက်၊ ထွက်ပေါက်နဲ့လည်း နီးပါတယ်။ ပညာရှင်တွေအနေနဲ့လည်း မြန်မာနိုင်ငံမှာ တိရစ္ဆာန်ဆေးကုဘွဲ့ ရဒီနေ့ အထိ ၅,၂၂၅ ဦး၊ မဟာဘွဲ့ရသူ ၂ရရ ဦး၊ ပါရဂူဘွဲ့ရသူ ၁ရ ဦးရှိပါတယ်။ ဒီအချက်တွေကြောင့် ACCAHZ အဖွဲ့ကို ဝင်သင့်ပါကြောင်း ထောက်ခံတင်ပြအပ်ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">ဒေါက်တာနော်ခရစ္စထွန်း ကရင်ပြည်နယ် မဲဆန္ဒနယ်အမှတ်(၇)ဆွေးနွေးဖို့ဖြစ်ပါတယ်။</speech>
<speech><mp id="901">ဒေါက်တာနော်ခရစ္စထွန်း (မဲဆန္ဒနယ်အမှတ်-၇၊ ကရင်ပြည်နယ်)</mp>လေးစားအပ်တဲ့ ပြည်ထောင်စုလွှတ်တော် နာယကကြီးနဲ့ ပြည်ထောင်စုဝန်ကြီးများ၊ ပြည်ထောင်စုလွှတ်တော် ကိုယ်စားလှယ်များ ဧည့်သည်တော်များအားလုံး မင်္ဂလာပါလို့ ဂါရဝပြုနှုတ်ခွန်းဆက်ပါတယ်။ ကျွန်မကတော့ ကရင်ပြည်နယ် မဲဆန္ဒနယ်အမှတ်(၇)မှ နော်ခရစ္စထွန်း ခေါ် ဒေါက်တာအားကာမိုး ဖြစ်ပါတယ်။ ကျွန်မအနေနဲ့ တိရစ္ဆာန် ကျန်းမာရေးနဲ့ ကူးစက်ရောဂါတွေ ကာကွယ်နိုင်ဖို့ အာဆီယံနိုင်ငံများ ပူးပေါင်းဆောင်ရွက်မှု ဗဟိုအဖွဲ့ ထူထောင်ရေးဆိုင်ရာ သဘောတူညီချက်မှာ အတည်ပြု ပါဝင်မှာကို ကြိုဆိုထောက်ခံပါတယ်။ ASEAN Coordinating Centre For Animal Health and Zoonoses (ACCAHZ) 3063M တူညီချက်အရ ပြည်သူတွေရဲ့ ကျန်းမာရေးအတွက် အစားအစာဘေးကင်းလုံခြုံဖို့၊ တိရစ္ဆာန်ကျန်းမာရေး စောင့်ရှောက်နိုင်ဖို့၊ တိရစ္ဆာန်ကနေ လူကိုကူးစက်တဲ့ရောဂါတွေ ထိန်းချုပ်နိုင်ဖို့၊ ပြည်သူတွေအားလုံး ကျန်းမာပျော်ရွှင်ဖို့တွေကို အာဆီယံဒေသတွင်းနိုင်ငံတွေက ပူးပေါင်းညှိနှိုင်း ဆောင်ရွက်နိုင်တော့မှာ ဖြစ်ပါတယ်။ ကျွန်မတို့နိုင်ငံမှာ အစားအစာဘေးကင်းလုံခြုံရေးအတွက် ထိထိရောက်ရောက်ဆောင်ရွက်ဖို့ အများကြီး လိုအပ်ပါသေးတယ်။ တိရစ္ဆာန်ကျန်းမာရေးအတွက် ပိုမိုဆောင်ရွက်ပေးဖို့လည်း လိုအပ်နေ ပါတယ်။ တိရစ္ဆာန်ကနေ လူကိုကူးစက်တဲ့ရောဂါတွေ ထိန်းချုပ်ဖို့ကလည်း အများကြီးလုပ်ဆောင်ဖို့ လိုနေ ပါတယ်။ ဒီလို လိုအပ်ချက်တွေများနေလို့ ACCAHZ ကို ဝင်ရောက်လိုက်တာနဲ့ ပြီးပြည့်စုံသွားမှာ မဟုတ်ပါဘူး။ ACCAHZ ဆိုတဲ့ Framework ကနေပြီးတော့ အာဆီယံအဖွဲ့ဝင်နိုင်ငံတွေရဲ့ ညှိနှိုင်းသဘော တူညီချက်တွေ၊ ဆုံးဖြတ်ချက်တွေထဲမှာ ကျွန်မတို့နိုင်ငံရဲ့ လိုအပ်ချက်တွေနဲ့ အကျိုးစီးပွားကို များများ ဖော်ဆောင်နိုင်ဖို့ လိုအပ်ပါတယ်။ ACCAHZ ကနေ မူဝါဒနဲ့ နည်းပညာတွေ အကြံပေးထောက်ပံ့နိုင်တဲ့ အတွက် ကျွန်မတို့နိုင်ငံရဲ့ အမြင်၊ လိုအပ်ချက်၊ သဘောထားတွေကို ထည့်သွင်းပါဝင်စေနိုင်သလို မိမိနိုင်ငံ အတွက်ရော၊ အာဆီယံနိုင်ငံတွေအတွက်ရော အကျိုးမဖြစ်ထွန်းတဲ့မူဝါဒတွေ လျှော့ချပေးနိုင်မှာ ဖြစ်ပါတယ်။ ACCAHZ ရဲ့ လုပ်ငန်းစဉ်တွေနဲ့အတူ ကျွန်မတို့နိုင်ငံရဲ့ အခြေအနေတွေ ဆန်းစစ်ကြည့်မယ်ဆိုရင် အစားအစာ ဘေးကင်းလုံခြုံရေးနဲ့ ပတ်သက်လို့ စီးပွားရေးနဲ့ ကူးသန်းရောင်းဝယ်ရေးဝန်ကြီးဌာနရဲ့ စားသုံးသူရေးရာ ဌာနနဲ့အတူ သွင်းကုန်ထုတ်ကုန်အပြင် ပြည်တွင်းစားသောက်ကုန်တွေကို ကျန်းမာရေးစစ်ဆေးနိုင်ဖို့ ကျန်းမာရေးဌာန၊ မွေးမြူရေးဌာနနဲ့ ငါးလုပ်ငန်းဦးစီးဌာန၊ စိုက်ပျိုးရေးဌာန၊ စည်ပင် သာယာရေးကော်မတီ တွေမှာ ဓာတ်ခွဲခန်းတွေရှိကြပြီး ကျန်းမာရေးထောက်ခံချက်ပေးကြပါတယ်။ နာယကကြီးရှင့်။ Power Point အသုံးပြုခွင့်ပေးဖို့ တောင်းခံပါတယ်။ Food Safety မှာ Farm to table no monomocnolofon.com Ready for food anda mencoroso FDA က ဓာတ်ခွဲခန်းတွေ အဓိကစစ်ဆေးသလို Raw တွေကို မွေးမြူရေးနဲ့ ငါးလုပ်ငန်းစိုက်ပျိုးရေးဌာနက ဓာတ်ခွဲခန်းတွေကစစ်ဆေးပြီး ကျန်းမာရေးထောက်ခံချက်တွေ ပေးရပါတယ်။ အဲဒီအထဲမှာ မွေးမြူရေး ထုတ်ကုန်တွေရဲ့ မသန့်ရှင်းမှုပြဿနာတွေက အများဆုံးဖြစ်ပွားလေ့ရှိတယ်လို့ ဆိုပါတယ်။ မွေးမြူရေး ထုတ်ကုန်တွေကြောင့် ကန်ပါလိုပက်တာ၊ တော့ဆိုပလက်မာ၊ လစ်စတီးရီးယား၊ ဆန်မိုနည်းလားရောဂါတွေ ဖြစ်စေတာလို့ ဆိုပါတယ်။ ဒါကြောင့် မွေးမြူရေကဏ္ဍထုတ်ကုန်တွေဟာ အစားအစာဘေးကင်းဖို့ အရေးကြီးပါတယ်။ တိရစ္ဆာန် ကျန်းမာရေးနှင့် မွေးမြူရေးဖွံ့ဖြိုးတိုးတက်ရေး အက်ဥပဒေအရ တိရစ္ဆာန်နှင့် တိရစ္ဆာန်ထွက်ပစ္စည်း သွင်းကုန်ထုတ်ကုန်တွေကို အဓိကစစ်ဆေးဖို့ မွေးမြူရေးဌာနက အဓိကတာဝန်ရှိပါတယ်။ ပြည်ထဲရေး ကလည်း ကူညီဆောင်ရွက်ပေးဖို့ တာဝန်ရှိပါတယ်။ သို့ပေမယ့်လည်း တရားမဝင်ကြက်ဥ၊ ကြက်သား၊ ကြက်မျိုး၊ အေးခဲအသားနဲ့ ပင်လယ်စာမျိုးစုံဟာ နယ်စပ်အသီးသီးက အလွယ်တကူ ဝင်ရောက်ပြီး ကျန်းမာရေးထောက်ခံမှု စစ်ဆေးခြင်း ရှိ မရှိ မသိရဘဲပျံ့နှံ့နေပါတယ်။ နယ်စပ်ဘက်က ဝင်ရောက်လာတဲ့ ကြက်မျိုးတွေကြောင့် ရောဂါတွေများလာတယ်လို့ မွေးမြူရေးလုပ်ငန်းရှင်တွေက ပြောပါတယ်။ နယ်စပ် သွင်းကုန်ထုတ်ကုန်၊ တိရစ္ဆာန် နဲ့ တိရစ္ဆာန် ထွက်ပစ္စည်းတွေ၊ အစားအစာတွေကို Quarantine Check Point တွေမှာ သေသေချာချာ စနစ်တကျ ကြပ်မတ်စစ်ဆေးသင့်ပါတယ်။ လက်ရှိအခြေအနေမှာ နယ်စပ်က ဝင်ရောက်လာတဲ့ အစားအစာတွေရော ပြည်တွင်းမှာရှိတဲ့ အစားအစာတွေနဲ့ ပတ်သက်လို့ လုံလောက်တဲ့ ဘေးကင်းလုံခြုံမှု မရသေးပါဘူး။ တိရစ္ဆာန်ကျန်းမာရေးစောင့်ရှောက်မှုနဲ့ ပတ်သက်ပြီးတော့ မွေးမြူရေးနဲ့ ကုသရေးဦးစီးဌာနက တာဝန်ယူဆောင်ရွက်နေပါတယ်။ တိရစ္ဆာန် ကျန်းမာရေးအတွက် ကုသမှု Treament ထက် ကာကွယ်မှု Vaccination အပိုင်းကို ဦးတည်ရတဲ့အတွက် သုတေသနနဲ့ ရောဂါရှာဖွေရေးအတွက်ရော၊ ကာကွယ်ဆေး ထုတ်လုပ်မှုအပိုင်းမှာရော လုပ်ဆောင်ရပါတယ်။ လက်ရှိတိရစ္ဆာန်ကျန်းမာရေး စောင့်ရှောက်မှုအတွက် ကာကွယ်ဆေး ၁၀ မျိုးလောက် ထုတ်လုပ်လျက်ရှိပြီး ကျန်းမာရေးစောင့်ရှောက်မှု လွှမ်းခြုံနိုင်ဖို့ နိုင်ငံတကာ အဆင့်မီဓာတ်ခွဲခန်းတွေ၊ သုတေသနတွေအားဖြည့်ပေးဖို့ လိုအပ်နေပါတယ်။ တိရစ္ဆာန်ကျန်းမာရေးအတွက် တစ်နိုင်ငံလုံးမွေးမြူရေးစနစ်တွေ၊ နည်းပညာတွေ၊ တိရစ္ဆာန်အစာတွေ ကောင်းမွန်ဖို့လိုအပ်သလို Bio Security ရှိဖို့လည်းလိုအပ်ပါတယ်။ တိရစ္ဆာန်ကျန်းမာရေးစောင့်ရှောက်မှု ကောင်းမွန်မှသာလျှင် တိရစ္ဆာန်ကနေ လူကို ကူးစက်တဲ့ရောဂါတွေကို ကာကွယ်ထိန်းချုပ်နိုင်မှာ ဖြစ်ပါတယ်။ တိရစ္ဆာန်ကနေလူကို ကူးစက်တဲ့ရောဂါတွေမှာ အဓိကအားဖြင့် ၁၄ မျိုး တွေ့ရမှာဖြစ်ပါတယ်။ ကျွန်မတို့နိုင်ငံမှာ ထင်ရှားတဲ့ H5N1 ကြက်ငှက်တုပ်ကွေးရောဂါဖြစ်ပါတယ်။ ၂၀၀ရ ခုနှစ်မှာ ထားဝယ်မှာ ဖြစ်ခဲ့ပြီး လူသေဆုံးမှုမရှိပေမယ့် ဆုံးရှုံးမှုကြီးမားခဲ့ပါတယ်။ ၂၀၁၂ မှာ စစ်ကိုင်း ကြက်ငှက်တုပ်ကွေး ရောဂါက ၂၀၁၅ မှာ ဆက်လက်ဖြစ်ပွားခဲ့ပြီး ၂၀၁၆ မှာ အပြင်းထန်ဆုံးဖြစ်ပွားခဲ့တယ်။ လူမသေဆုံးပေမယ့် အရေးပေါ်ရန်ပုံငွေကနေ ၆၆၂ သန်း တောင်းခံခဲ့ရပါတယ်။ မွေးမြူရေး သမား ၉၈ ဦးအတွက် ၁၇၄ ခြံမှာ ဖြစ်ပွားခဲ့တာဖြစ်ပါတယ်။ အိမ်နီးချင်းတွေအနေနဲ့ ၁၉၅ရ ခုနှစ်မှာ တရုတ်နိုင်ငံဟာ လူတစ်သန်းကျော် သေဆုံးခဲ့ပြီး ၂၀၀၄ ခုနှစ်မှာ လာအို၊ ကမ္ဘောဒီးယား၊ အင်ဒိုနီးရှား၊ ဗီယက်နမ်မှာ ဖြစ်ပွားခဲ့ပါတယ်။ ထိုင်းနဲ့ ဗီယက်နမ်မှာ လူသေဆုံးမှုဖြစ်ပွားခဲ့ပါတယ်။ အဓိကအနေနဲ့ တိရစ္ဆာန်ကနေ လူကိုကူးစက်တဲ့ ရောဂါတွေထိန်းချုပ်ဖို့ ကြိုတင်စီမံထားရှိရမယ့်အချက်တွေ တိကျမှန်ကန်တဲ့စစ်ဆေးမှုတွေ ထုတ်ပြန်မှုတွေ၊ ထိန်းသိမ်းလုပ်ဆောင်ရမယ့်လုပ်ငန်းစဉ်တွေ စနစ်တကျ ဆောင်ရွက်ဖို့လိုပါတယ်။ အချုပ်အားဖြင့် ACCAHZ ရဲ့သဘောတူညီချက်ကို ဝင်ရောက်ခြင်းနဲ့အတူ ပြည်သူတို့အစားအစာ ဘေးကင်းလုံခြုံဖို့၊ တိရစ္ဆာန်ကျန်းမာရေးစောင့်ရှောက်နိုင်ဖို့၊ တိရစ္ဆာန်ကနေလူကို ကူးစက်တဲ့ရောဂါတွေ ကာကွယ်ထိန်းချုပ်နိုင်ဖို့ နိုင်ငံသားနဲ့ နိုင်ငံအကျိုးအတွက် တာဝန်ယူမှု၊ တာဝန်ခံမှုများနဲ့ တိုးမြှင့်စီမံ ဆောင်ရွက်နိုင်ပါရန် တိုက်တွန်းရင်းနိဂုံးချုပ်ပါတယ်။ ကျေးဇူးတင်ပါတယ်။</speech>
<speech type="speaker">ဦးခင်ချို လှိုင်းဘွဲ့မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="255">ဦးခင်ချို (လှိုင်းဘွဲမဲဆန္ဒနယ်၊ ကရင်ပြည်နယ်)</mp>အားလုံးမင်္ဂလာပါ။ ကျွန်တော်ကတော့ ကရင်ပြည်နယ်၊ လှိုင်းဘွဲမဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးခင်ချိုဖြစ်ပါတယ်။ ကျွန်တော် ဆွေးနွေးမယ့် အကြောင်းအရာက တိရစ္ဆာန် ကျန်းမာရေးနဲ့ တိရစ္ဆာန် မှ လူသို့ကူးစက်နိုင်သော ရောဂါ ကာကွယ်နိုင်ဖို့ ပူးပေါင်းဆောင်ရွက်ရေး ဗဟိုထူထောင်ရေး သဘောတူညီချက် အင်္ဂလိပ်လို အတိုကောက် ACCAHZ ကို အတည်ပြုပါဝင်ရေးနဲ့ နှစ်စဉ်ကြေးထည့်ဝင်ရေးနဲ့ပတ်သက်လို့ ဆွေးနွေးတင်ပြမှာ ဖြစ်ပါတယ်။ ထိုင်းနိုင်ငံချင်းမိုင်မှာပြုလုပ်တဲ့ ဒီအဖွဲ့ရဲ့ (၁၁)ကြိမ်မြောက် အစည်းအဝေးဆုံးဖြတ်ချက်ကို စင်ကာပူနိုင်ငံမှာ ပြုလုပ်တဲ့ (၃၈)ကြိမ်မြောက် အာဆီယံလယ်ယာသစ်တောအစည်းအဝေးပွဲမှာ စိုက်/မွေး/ ဆည်မြောင်း ပြည်ထောင်စုဝန်ကြီးက လက်မှတ်ရေးထိုးခဲ့တဲ့ သဘောတူညီချက်ကို အတည်ပြုပါဝင်ရေးနဲ့ နှစ်စဉ်ကြေး USD ၂၉,၂၀၀ ထည့်ဝင်ရေးကိစ္စနဲ့ပတ်သက်ပြီး ဆွေးနွေးတင်ပြမှာဖြစ်ပါတယ်။ ဒီအဖွဲ့ရဲ့ ရည်ရွယ်ချက်က အာဆီယံနိုင်ငံ ပြည်သူများ ကျန်းမာရေး၊ အစားအစာဘေးကင်းရေး၊ တိရစ္ဆာန် များကျန်းမာရေးစောင့်ရှောက်မှုနဲ့ လူကိုကူးစက်စေနိုင်တဲ့ ရောဂါအန္တရာယ်က ထိန်းချုပ်ကာကွယ်ဖို့ ဆိုတဲ့ ရည်ရွယ်ချက်နဲ့ ဖွဲ့စည်းဆောင်ရွက်တာဖြစ်ပြီးတော့ ဒီအဖွဲ့ရဲ့ သဘောတူညီချက်အရ ဒေသတွင်း တိရစ္ဆာန် များ ကျန်းမာရေးနဲ့ ကူးစက်ရောဂါဖြစ်ပွားမှု၊ နယ်စပ်ဖြတ်ကျော်ကူးစက်ရောဂါ ထိန်းချုပ်အမြစ်ဖြတ် ရှင်းလင်းရေးနဲ့ မဟာဗျူဟာလုပ်ငန်းတွေ ပူးပေါင်းဆောင်ရွက်နိုင်ဖို့ဆိုတဲ့ နည်းပညာအကြံဉာဏ်ပေးဖို့ အထောက်အပံ့ရနိုင်ခြင်း၊ ဒေသတွင်းရုတ်တရက်ဖြစ်ပေါ်လာနိုင်တဲ့ ကူးစက်ရောဂါ၊ တိရစ္ဆာန် ကနေကူးစက်တဲ့ ကူးစက်ရောဂါနဲ့ နယ်စပ်ဖြတ်ကျော်ကူးစက်ရောဂါတွေ ဖြစ်ပွားလာရင် ရောဂါကာကွယ်ခြင်း၊ ထိန်းချုပ်ခြင်း၊ အမြစ်ပြတ်ရှင်းလင်းခြင်း၊ ကုသခြင်း၊ အခွင့်အရေးတွေရနိုင်မှာဖြစ်ခြင်း၊ အချက်အလက်တွေ အပြန်အလှန် ဖလှယ်နိုင်ခြင်းနဲ့ အလှူရှင်များကို ကမ်းလှမ်းပြီးတော့ ကူညီပံ့ပိုးမှုတွေ တောင်းခံရယူနိုင်ခြင်း စတဲ့အကျိုး ကျေးဇူးတွေ ရရှိလာနိုင်မှာဖြစ်ကြောင်း သိရပါတယ်။ နှစ်စဉ်ကြေးအနေနဲ့တော့ USD ၃၅,၀၀၀ ကို နှစ်စဉ်ပေးရမှာဖြစ်ပေမယ့် ကမ္ဘောဒီးယားနိုင်ငံ၊ လာအိုနဲ့ မြန်မာတို့ဟာ ပထမ ၄ နှစ်မှာ နှစ်စဉ်ကြေးကို တစ်နှစ်မှာ USD ၂၉,၂၀၀ ပဲ ပေးရမှာဖြစ်ပြီးတော့ သဘောတူညီမှုအရ ဒီသဘောတူညီတဲ့နေ့ကစပြီးတော့ ၆ လအတွင်းမှာ ထည့်ဝင်ရမှာဖြစ်ပါတယ်။ ရုံးစိုက်ရာ နေရာအနေနဲ့ကတော့ ပထမ ၄ နှစ်မှာ မလေးရှားနိုင်ငံ၊ ဒုတိယ ၄ နှစ်မှာ ထိုင်းနိုင်ငံမှာ ဖွင့်လှစ်မှာ ဖြစ်ပြီးတော့ စိတ်ဝင်စားမှု၊ တာဝန်ယူမှုအပေါ်မှာမူတည်ပြီးတော့ နိုင်ငံအလိုက် အလှည့်ကျ တာဝန်ယူ ဖွင့်လှစ်ရမှာဖြစ်ကြောင်း သိရပါတယ်။ ACCAHZ ရဲ့ သဘောတူညီချက်မှာ အခန်း(၁၅)ခန်း ပါဝင်ပြီးတော့ အုပ်ချုပ်မှုအဖွဲ့နဲ့ အဖွဲ့တွေရဲ့ တာဝန်နဲ့ လုပ်ပိုင်ခွင့်တွေလည်း သတ်မှတ်ပေးထားတာ တွေ့ရပါတယ်။ အဖွဲ့ဝင်နိုင်ငံတစ်ခုအနေနဲ့ သဘော တူညီချက်ရပ်ဆိုင်းရင် ဒါမှမဟုတ် နုတ်ထွက်လိုတဲ့အခါမှာ သဘောတူညီချက် လက်ခံထိန်းသိမ်းရေးဌာနကို အကြောင်းကြားပြီး ဌာနကလက်ခံရရှိတဲ့နေ့က ၆ လကျော်တဲ့အခါမှာ အကျိုးသက်ရောက်ကြောင်း သိရ ပါ တယ်။ ACCAHZ ရဲ့ သဘောတူညီမှုမှာ လက်မှတ်ရေးထိုး အတည်ပြုပါဝင်ခြင်းအားဖြင့် မြန်မာနိုင်ငံ အနေနဲ့ အကျိုးကျေးဇူးအများကြီး ရနိုင်မယ်လို့ မျှော်လင့်ပါတယ်။ နှစ်စဉ် GDP အရ မွေးမြူရေးကဏ္ဍတိုးတက်မှု နိမ့်ကျနေမှုအတွက်လည်း အထောက်အကူ ရနိုင် မယ်လို့ မျှော်လင့်ရပါတယ်။ ဒီသဘောတူညီမှုအရ နိုင်ငံအတွင်းမှာရှိတဲ့ မွေးမြူရေးလုပ်ငန်းရှင်တွေ အတွက် နည်းပညာ၊ ဆေးဝါးအထောက်အပံ့တွေ၊ အကူအညီတွေနဲ့ မွေးမြူထားတဲ့ တိရစ္ဆာန် တွရောဂါ ဖြစ်ပွားမှုကြုံလာရတဲ့အခါမှာ ကာကွယ်ကုသရေးနဲ့ အထောက်အပံ့အကူအညီတွေ ရလာနိုင်မှာဖြစ်ပါတယ်။ ဒေသတွင်းနိုင်ငံတွေအနေနဲ့ အပြန်အလှန်ပူးပေါင်း ကူညီဆောင်ရွက်ခွင့်ရလာနိုင်မှာ ဖြစ်တဲ့အတွက်ကြောင့် မွေးမြူရေးကဏ္ဍမှာလည်းပဲ ဈေးကွက်စီးပွားရေးစနစ်နှင့်အညီ ထုတ်လုပ်မှု၊ ဖြန့်ဖြူးမှုတွေ ပိုမိုဆောင်ရွက် လာနိုင်မယ်လို့ ယူဆပါတယ်။ ပြီးတော့ သတင်းတွေမှာပါတဲ့ ဖတ်လိုက်ရတဲ့ နယ်စပ်နိုင်ငံတွေက တင်သွင်းတဲ့ အသားလုံးနဲ့ အေးခဲအသားတွေမှာ စားသုံးသူနေတွေကို ထိခိုက်နိုင်တဲ့ကိစ္စရပ်တွေလည်း ပါဝင်လာနိုင်ကြောင်း သိလိုက်ရတဲ့အတွက် ဒါတွေကိုလည်း ဒီအဖွဲ့ဝင်နိုင်ငံတွေအနေနဲ့ ပူးပေါင်းဆောင်ရွက် ဖြေရှင်းလာနိုင် မယ်လို့ယူဆရပါတယ်။ ပြီးတော့လည်း ကျွန်တော်တို့နိုင်ငံအတွက် နိုင်ငံအတွင်းမှာ နိုင်ငံသူ၊ နိုင်ငံသား တွေ တွေ့ကြုံခံစားနေရတဲ့ အသား၊ ငါး ဈေးနှုန်းကြီးမြင့်မှုတွေနဲ့ ပတ်သက်လို့လည်း နိုင်ငံအချင်းချင်း အပြန်အလှန်ကုန်သွယ်မှုတွေ ကျယ်ပြန့်လာနိုင်တာနဲ့အမျှ ဖြေရှင်းလာနိုင်မယ်လို့ ယူဆပါတယ်။ နိုင်ငံမှာ ပြဌာန်းထားတဲ့ တည်ဆဲသွင်းကုန်၊ ထုတ်ကုန်ဥပဒေဆိုင်ရာတွေနဲ့ ကုန်သုတ်ကုန်ဆိုင်ရာဥပဒေတွေကိုလည်း ခေတ်ကာလနဲ့ ညီညွတ်ရေး၊ အာဆီယံအဖွဲ့အစည်းဝင်များဆိုင်ရာ သဘောတူညီချက်တွေနဲ့ နိုင်ငံသူ၊ နိုင်ငံသားများ အကျိုးစီးပွားဖြစ်ထွန်းလာစေရေးအတွက် ပြင်ဆင်သင့်တာတွေကိုလည်း ပြန်လည်စိစစ် ဆောင်ရွက်ပေးနိုင်ဖို့လည်း အကြံပြုလိုပါတယ်။ နယ်စပ်ဖြတ်ကျော်မှုဆိုင်ရာတွေနဲ့တွဲပြီး ဖြစ်ပေါ်လာနိုင်တဲ့ ကူးစက်ရောဂါတွေ၊ တိရစ္ဆာန် များတရားမဝင်ဖြတ်ကျော် သယ်ဆောင်ရောင်းဝယ်ခြင်း ရှိနေခြင်းအားဖြင့် ACCAHZ ရဲ့ သဘောတူညီမှုဆိုင်ရာရည်ရွယ်ချက်တွေကို ထိခိုက်လာနိုင်တဲ့အတွက် တိရစ္ဆာန် များ တရားမဝင်ဖြတ်ကျော် ကူးသန်းရောင်းဝယ်မှုများပပျောက်ပြီး တရားဝင်ဆောင်ရွက်လာနိုင်မယ့် စီမံကိန်း လုပ်ငန်းတွေကိုလည်း ဆောင်ရွက်ပေးသင့်တယ်လို့ ယူဆပါတယ်။ ဒီလုပ်ငန်းတွေ ဆောင်ရွက်ခြင်းအားဖြင့် စီမံကိန်း GDP ကဏ္ဍ တိုးတက်ရေးအပြင် ရောဂါကာကွယ်ရေး၊ မပြန့်ပွားရေးကဏ္ဍအတွက်ပါ ဆောင်ရွက်ပေးနိုင်အောင် နိုင်ငံအတွင်း တည်ဆဲဥပဒေ၊ လုပ်ထုံးလုပ်နည်း များကို လိုအပ်သလို ပြန်လည်ဆန်းစစ် ပြင်ဆင်ဆောင်ရွက်သင့်ကြောင်း အကြံပြုလိုပါတယ်။ ACCAHZ ရဲ့ သဘောတူညီမှုမှာ ပါဝင်ဆောင်ရွက်ရေးနဲ့ နှစ်စဉ်ကြေး ထည့်ဝင်ရေးအတွက်ကို ထောက်ခံဆွေးနွေး တင်ပြရင်း နိဂုံးချုပ်အပ်ပါတယ်။ အားလုံးကျေးဇူးတင်ပါတယ်။ ဦးကျော်အောင်လွင် စေတုတ္တရာမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="262">ဦးကျော်အောင်လွင် (စေတုတ္တရာမဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုဝန်ကြီးများ၊ ပြည်ထောင်စုလွှတ်တော် ကိုယ်စားလှယ်များ၊ ဧည့်သည်တော်များအားလုံး မင်္ဂလာဆောင်းနှင့် ပြည့်စုံကြပါစေ။ ကျွန်တော်ကတော့ မကွေးတိုင်းဒေသကြီး စေတုတ္တရာမဲဆန္ဒနယ်၊ ပြည်သူ့လွှတ်တော် ကိုယ်စားလှယ် ဦးကျော်အောင်လွင်ပါ။ နိုင်ငံတော်သမ္မတထံမှ ၂၀၁ရ ခုနှစ်၊ ဒီဇင်ဘာ ၂ရ ရက်စွဲဖြင့် ပေးပို့လာတဲ့ အာဆီယံအဖွဲ့ဝင်နိုင်ငံများတွင် တိရစ္ဆာန်ကျန်းမာရေးနှင့် တိရစ္ဆာန်မှလူသို့ ကူးစက်နိုင်သောရောဂါများ ကာကွယ်နိုင်ရန် ပူးပေါင်းဆောင်ရွက်ရေး ဗဟိုဌာနထူထောင်ရေး သဘောတူညီချက်အား အတည်ပြုပါဝင်ရန် ကိစ္စနှင့်ပတ်သက်ပြီးတော့ ကျွန်တော့ အနေနဲ့ ထောက်ခံဆွေးနွေးသွားမှာပါ။ ဒီသဘောတူညီချက်ကို ထိုင်းနိုင်ငံ၊ ချင်းမိုင်မြို့မှာ ကျင်းပပြုလုပ်တဲ့ (၁၁)ကြိမ်မြောက် ACCAXZ အစည်းအဝေးမှာ ဆုံးဖြတ်ခဲ့ပြီးတော့ ၇-၁၀-၂၀၁၆ ရက်က စင်္ကာပူနိုင်ငံမှာ ကျင်းပပြုလုပ်ခဲ့တဲ့ (၃၈)ကြိမ်မြောက် အာဆီယံနိုင်ငံများ၊ လယ်ယာစိုက်ပျိုးရေးနှင့် သစ်တောဝန်ကြီးများ အစည်းအဝေးမှာ စိုက်ပျိုးရေး၊ မွေးမြူရေး၊ ဆည်မြောင်းဝန်ကြီးဌာန ပြည်ထောင်စုဝန်ကြီး လက်မှတ်ရေးထိုးခဲ့ပါတယ်။ ဒီအဖွဲ့ရဲ့ ရည်ရွယ်ချက်တွေ ကတော့ အရှေ့တောင်အာရှနိုင်ငံများရှိ ပြည်သူများ၏ ကျန်းမာရေးအတွက် အစားအစာဘေးကင်းလုံခြုံမှု၊ တိရစ္ဆာန်ကျန်းမာရေးစောင့်ရှောက်မှု တိရစ္ဆာန်မှလူသို့ ကူးစက်နိုင်တဲ့ရောဂါများ ကာကွယ်ထိန်းချုပ်မှု နှင့် ပြည်သူများ၊ ကျန်းမာပျော်ရွှင်မှုတို့ကို ဒေသတွင်းနိုင်ငံများကြား ပူးပေါင်းညှိနှိုင်း ဆောင်ရွက်ကြဖို့ပါ။ 600:09:sadulcus swm :a.mp: $69. Globalization caos Information Technology ခေတ်မှာ ကမ္ဘာကြီးဟာ ရွာကြီးတစ်ရွာဖြစ်သွားပါပြီ။ ဆက်ဆံမှု၊ ကုန်သွယ်ရောင်းဝယ်မှု၊ ဝင်ထွက်သွားလာမှုတွေနဲ့အတူ ကောင်းကျိုးတွေသာမက ဆိုးပြစ်တွေပါ ဒွန်တွဲပါလာပါတယ်။ ကူးလူး ဆက်ဆံ သွားလာမှုတွေနဲ့အတူ ကူးစက်ရောဂါဘေးဆိုးတွေ လျင်မြန်စွာ ပျံ့နှံ့ကူးစက်လာပါတယ်။ ဒီကူးစက်ရောဂါ ဘေးဆိုးတွေကို နိုင်ငံအချင်းချင်းပူးပေါင်းဆောင်ရွက်ကြဖို့ သတင်းအချက်အလက်တွေ နည်းပညာတွေဖလှယ်ကြဖို့၊ မပြန့်ပွားအောင် ဝိုင်းဝန်းကာကွယ်ကြဖို့၊ ထိန်းချုပ်ကြဖို့၊ အမြစ်ပြတ်ရှင်းလင်းကြဖို့ ကိစ္စဟာ အရေးကြီးလှပါတယ်ခင်ဗျား။ ဒီနေ့ လူသားမျိုးနွယ်ကို ခြိမ်းခြောက်နေတဲ့ အီဘိုလာ၊ ဇီကာ၊ ဆားစ်၊ မားစ်ပြင်းထန်ကြက်ငှက်တုပ်ကွေး၊ ငှက်ဖျား၊ သွေးလွန်တုပ်ကွေး စတဲ့ရောဂါတွေဟာ မိမိတစ်နိုင်ငံ တည်း ဖြေရှင်းရမယ့်အရာမဟုတ်ဘဲနဲ့ နိုင်ငံအချင်းချင်း ချိတ်ဆက်ပူးပေါင်း တားဆီးကာကွယ်နှိမ်နင်းကြမှ ထိရောက်အောင်မြင်မှာ ဖြစ်ပါတယ်။ ၁၉၇၆ ခုနှစ်က ကွန်ဂိုနိုင်ငံ၊ အီဘိုလာမြစ်အနီးမှာ မျောက်ဝံတွေ၊ လင်းနို့တွေကတစ်ဆင့် ကူးစက် ခဲ့တဲ့ Ebola Virus ဟာ ၂၀၁၄ မှာ ပြန်လည်ဖြစ်ပွားလာပြီး ဂီနီကတစ်ဆင့် ကမ္ဘာ့နိုင်ငံများကို ပျံ့နှံ့လို့ အသက်ပေါင်းများစွာ သေဆုံးခဲ့ရတယ်။ ခေတ်သစ်ရဲ့ ကြောက်စရာ အကောင်းဆုံး ရောဂါဖြစ်ခဲ့ပါတယ်။ ၁၉၄ရ ခုနှစ်က ယူဂန္ဓာနိုင်ငံ၊ ဇီကာတောအုပ်မှာ စတင်ဖြစ်ပွားခဲ့တဲ့ အေးဒိစ်ခြင်က မျောက်၊ မျောက်ကနေ ပြီးတော့ လူကို ကူးစက်ခဲ့တဲ့ ဇီကာ virus ကလည်း ၂၀၁၆ စက်တင်ဘာလ ၁ ရက်နေ့အထိ ကမ္ဘာ့နိုင်ငံ ၇၂ နိုင်ငံ မှာ ဖြစ်ပွားခဲ့ပြီးတော့ ဦးခေါင်းသိမ်ငယ်၊ ဉာဏ်ရည်နိမ့်တဲ့ ကလေးငယ်တွေမွေးဖွားပြီးတော့ သေဆုံးခြင်းတွေ ဖြစ်ပွားခဲ့ပါတယ်။ ၂၀၀၂ ခုနှစ်က တရုတ်နိုင်ငံ၊ ယူနန်ပြည်နယ် အခေါင်၊ အဖျား ဂူနားမှာနေတဲ့ မြင်းခွာလင်းနို့မှ တစ်ဆင့် တောရိုင်းတိရစ္ဆာန်တွေ မှလည်းကောင်း လူသို့ကူးစက်ခဲ့တဲ့ ပြင်းထန်စူးရှ အသက်ရှူလမ်းကြောင်း ဆိုင်ရာ ဆားစ်ရောဂါဟာလည်း ကမ္ဘာအနှံ့ ပျံ့ပွားကူးစက် သေဆုံးမှုတွေဖြစ်ပွားခဲ့ပါတယ်။ ၂၀၀၂ ခုနှစ်၊ နိုဝင်ဘာလမှ ၂၀၀၃ ဇူလိုင်လအထိ လူပေါင်း ၈၄၀၀ ကျော်ဖြစ်ပွားပြီးတော့ ၈၀၀ ကျော် သေဆုံးခဲ့တာ တွေ့ရပါတယ်။ ၂၀၁၂ ခုနှစ်က အရှေ့အလယ်ပိုင်းဒေသမှာ ဖြစ်ပွားခဲ့တဲ့ ကုလားအုတ်ကတစ်ဆင့် ကူးစက်ပြီးတော့ကာ မားစ်လို့ခေါ်တဲ့ အရှေ့အလယ်ပိုင်း အသက်ရှူလမ်းကြောင်းဆိုင်ရာ ရောဂါဟာလည်း နိုင်ငံများစွာကို ကူးစက်ပျံ့နှံ့ သေဆုံးခဲ့တာကို တွေ့ရပါတယ်။ ပြီးခဲ့တဲ့နှစ် ဇူလိုင်လ၊ သြဂုတ်လများက ကျွန်တော်တို့ မြန်မာနိုင်ငံအနှံ့ဖြစ်ပွားခဲ့တဲ့ H1N1 ရောဂါနှင့် ကြက်ငှက်တွေကတစ်ဆင့် ကူးစက်တဲ့ H5N1၊ H7N9 စတဲ့ ပြင်းထန်အသက်ရှူလမ်းကြောင်းဆိုင်ရာ ရောဂါတွေဟာလည်း နိုင်ငံအနှံ့အပြားကို ကူးစက်သေဆုံးမှုတွေ ဖြစ်ပွားခဲ့ပြီးတော့ မွေးမြူရေးလုပ်ငန်း တွေပါ ထိခိုက်ခဲ့ရပါတယ်။ ဒီလိုလူသားမျိုးနွယ်တွေကို ခြိမ်းခြောက်နေတဲ့ ရောဂါဘယဘေးဆိုးတွေကို နိုင်ငံအချင်းချင်း ပူးပေါင်းတားဆီး ကာကွယ်နှိမ်နင်းနိုင်ဖို့ ACCAHZ သဘောတူညီချက်မှာ အဖွဲ့ဝင်အဖြစ် ပါဝင်ဆောင်ရွက်ခြင်းဟာ အရေးကြီးလှပါတယ်။ ဒီသဘောတူစာချုပ်မှာ ပါဝင်ဆောင်ရွက်ခြင်းဖြင့် နိုင်ငံတကာနှင့် ဒေသတွင်း တိရစ္ဆာန် ကျန်းမာရေးနှင့် တိရစ္ဆာန် မှ ကူးစက်ရောဂါများအတွက် ပူးပေါင်း ဆောင်ရွက်နိုင်ခြင်း၊ နယ်စပ်ဖြတ်ကျော်ကူးစက်ရောဂါနှင့် တိရစ္ဆာန် ကူးစက်ရောဂါကာကွယ်ခြင်း၊ ထိန်းချုပ်ခြင်း၊ အမြစ်ပြတ်ရှင်းလင်းခြင်း နည်းဗျူဟာလုပ်ငန်းများအတွက် ပူးပေါင်းဆက်သွယ် ဆောင်ရွက်နိုင်ခြင်း၊ အာဆီယံအဖွဲ့ဝင်နိုင်ငံများနှင့် မိတ်ဖက်အဖွဲ့အစည်းများအကြား တိရစ္ဆာန်ကျန်းမာရေးနှင့် ကူးစက်ရောဂါ များဆိုင်ရာ သတင်းအချက်အလက်များ အပြန်အလှန် မျှဝေခြင်းနှင့် လက်တွေ့လုပ်ဆောင်နေမှုများအား သိရှိနိုင်ရန် သတင်းအချက်အလက်များ ပံ့ပိုးပေးနိုင်ခြင်း၊ ထိုသို့ဆောင်ရွက်ရာတွင် အာဆီယံဖွံ့ဖြိုးမှု မိတ်ဖက် အဖွဲ့အစည်းများ၊ အလှူရှင်များရဲ့ အကူအညီများကို ကမ်းလှမ်းပြီး အောင်မြင်စွာ ဆောင်ရွက်နိုင်ခြင်း စတဲ့အကျိုးကျေးဇူးတွေကို ရရှိနိုင်မှာဖြစ်ပါတယ်။ လေးစားအပ်ပါသော နာယကကြီးခင်ဗျား။ ကျွန်တော်တို့ရဲ့ ကမ္ဘာကြီးဟာ လူ့ပယောဂကြောင့် ဖြစ်တဲ့ အနုမြူလက်နက်ဘေး၊ စစ်ဘေး၊ အကြမ်းဖက်အန္တရာယ်ဘေး၊ မူးယစ်ဆေးဝါးဘေးတွေ၊ သဘာဝ ပတ်ဝန်းကျင် ပျက်စီးဖို့ဖြစ်လာတဲ့ သဘာဝဘေးအန္တရာယ်တွေ ကူးစက်ရောဂါကပ်ဆိုးတွေ ထိန့်လန့်ဖွယ်ရာ ရင်ဆိုင်နေရပါတယ်။ ဒီနေ့ ဒီုမျိုးရေးအမုန်းတရားတွေ၊ ဘာသာရေးအမုန်းစကားတွေ၊ ယုံကြည်မှုအစွန်းတရားတွေနဲ့ အမုန်းပွားရန်ပြုနေမဲ့အစား ဒီကမ္ဘာကြီးနဲ့ ကမ္ဘာသူ၊ ကမ္ဘာသားတွေ ငြိမ်းချမ်း သာယာစေဖို့ ဘေးအန္တရာယ်တွေကင်းစေဖို့၊ ကူးစက်ရောဂါဆိုးတွေ ကင်းစင်စေဖို့ ၊ ဖွံ့ဖြိုးတိုးတက်စေဖို့၊ မေတာကရုဏာတရားတွေနဲ့ လက်ချင်းယှက် ပူးပေါင်းဆောင်ရွက်ရမယ့် ါ။ ACCAHZ သဘောတူညီချက်မှာ ပါဝင်ရန်ကိစ္စအား လေးလေးနက်နက် ထောက်ခံရင်းနဲ့ နိဂုံးချုပ်အပ် ပါတယ်။ အားလုံး ကိုယ်စိတ်နှစ်ဖြာ ကျန်မာချမ်းသာကြပါစေ။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ အစည်းအဝေးကို မိနစ် ၃၀ ခန့် ခေတ္တ ရပ်နားပါမယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျာ။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။</speech>
<speech type="mc">အစည်းအဝေးပြန်လည်စတင်ခြင်း ၊ လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များခင်ဗျာ။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<speech type="speaker">ဒေါက်တာခွန်ဝင်းသောင်း ကချင်ပြည်နယ် မဲဆန္ဒနယ်အမှတ်(၁၁) ဆက်လက် ဆွေးနွေးဖို့ဖြစ်ပါတယ်။</speech>
<speech><mp id="870">ဒေါက်တာခွန်ဝင်းသောင်း (မဲဆန္ဒနယ်အမှတ်-၁၁၊ ကချင်ပြည်နယ်)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါ။ အာဆီယံနိုင်ငံများအကြား တိရစ္ဆာန် ကျန်းမာရေးနှင့် တိရစ္ဆာန် မှ လူသို့ ကူးစက်နိုင်သောရောဂါများ ကာကွယ်နိုင်ရန် ပူးပေါင်းဆောင်ရွက်ရေး အတွက် ထူထောင်ရေးသဘောတူညီချက် (ACCAHZ)အား အတည်ပြု ပါဝင်ရန်နဲ့ နှစ်စဉ်ကြေးထည့်ဝင်ရန် ကိစ္စတို့ကို ဆွေးနွေးတာနဲ့ ပတ်သက်လို့ Power Point အသုံးပြုခွင့်ပေးဖို့ တောင်းခံအပ်ပါတယ်။ သဘောတူညီချက်မှာပါတဲ့ ရည်ရွယ်ချက်တွေက အာဆီယံဒေသအတွင်း ပြည်သူများရဲ့ ကျန်းမာရေး အတွက် အစားအစာဘေးကင်းလုံခြုံရေး၊ တိရစ္ဆာန် ကျန်းမာရေးနဲ့ တိရစ္ဆာန် မှ လူသို့ကူးစက်နိုင်သော ရောဂါများ ကာကွယ်ထိန်းချုပ်မှုအတွက် ပူးပေါင်းဆောင်ရွက်နိုင်စေရေးတို့ဖြစ်သလို ရရှိလာမယ့် အကျိုး ကျေးဇူးများကတော့ ၅ ချက်ပါရှိပြီး Power Point မှာ ဖော်ပြထားသလို ရှေ့ကကိုယ်စားလှယ်ကြီး များလည်း တင်ပြပြီးဖြစ်ပါတယ်။ အဲဒီလိုအကျိုးတွေရဖို့အတွက် ဒီ Coordinating Centre ကို ဖွဲ့စည်း ထားတာဖြစ်လို့ ကိုယ့်ဘက်က ရရှိနိုင်တာရှိသလို ကိုယ့်ဘက်က ပြန်ပေးရမှာလည်းရှိပါတယ်။ အရေးပေါ် sac@326$ 60365 səąją:qje: :caoscarse accosdaqjê:326$$. Animal Health and Zoonoses တွေကို ထိန်းချုပ်နိုင်ဖို့ ကိုယ်ပိုင်အစီအစဉ်တွေ ရှိထားရပါမယ်။ ပညာရှင်အချို့ရဲ့ ပြောစကားအရ မြန်မာနိုင်ငံအနေနဲ့ ဘယ်လိုအစီအစဉ်တွေ ပြင်ဆင်ထားသလဲဆိုတာ မေးခွန်းထုတ်စရာ ဖြစ်နေပါမယ်။ နယ်စပ်ဖြတ်ကျော် တိရစ္ဆာန် ရောဂါတွေနဲ့ပတ်သက်ပြီး ကြုံတွေ့ဖူးပြီး သား ရောဂါတွေ၊ ဥပမော ၂၀၀၆ ခုနှစ်မှာ ကြုံတွေ့ခံစားခဲ့ရတဲ့ ကြက်ငှက်တုပ်ကွေး၊ ၂၀၁၁ ခုနှစ်ကစပြီး ကူးစက်ခံရတဲ့ ဝက်နားရွက်ပြာ စတဲ့ဒီရောဂါတွေထိန်းချုပ်ဖို့ ဘယ်လိုပြင်ဆင်ထားသလဲ။ ကိုယ်ပိုင်အစီအစဉ် တွေက ဘာတွေလဲ။ အိမ်နီးချင်းနိုင်ငံတွေမှာ ကြုံနေရတဲ့ တခြားတိရစ္ဆာန် ကူးစက်ရောဂါအသစ်တွေ အတွက် ဝင်ရောက်လာရင် ကိုင်တွယ်ထိန်းချုပ်ဖို့ အစီအမံတွေအသင့်ဖြစ်ပြီလား။ Coordinating Centre ရဲ့ရုံးကို မလေးရှားက ပထမ ၄ နှစ်နဲ့ ဒုတိယ ၄ နှစ်ကို ထိုင်းက အိမ်ရှင်အနေနဲ့ ယူမယ်ဆိုတော့ မြန်မာက လက်ဝေခံ နောက်လိုက်အနေနဲ့ပဲ ရှိနေမှာလား။ ၈ နှစ်ကျော်လို့ အိမ်ရှင်လုပ်ရမယ်ဆို ဒီပုံစံနဲ့ လုံလောက် ပါရဲ့ လား စတာတွေအပေါ် အာဆီယံအတွင်းရှိ တိရစ္ဆာန်များရဲ့ ကျန်းမာရေး၊ တိရစ္ဆာန်မှ လူကိုကူးစက်တဲ့ ရောဂါကာကွယ်ရေးအတွက် မြန်မာနိုင်ငံအနေနဲ့ ပူးပေါင်းဆောင်ရွက်မှု အမှန်လိုအပ်ပါတယ်။ လူမှာဖြစ်တဲ့ရောဂါရဲ့ ၆၀ ရာခိုင်နှုန်းကျော်ဟာ တိရစ္ဆာန်များမှ ကူးစက်တာဖြစ်ပါတယ်။ အီဘိုလာ၊ ပလိပ်ရောဂါ၊ ကြက်ငှက်တုပ်ကွေး၊ ခွေးရူးရောဂါတွေအပြင် ကျွဲနွားဒေါင့်သန်း၊ အသည်းစား ပိုးသန်ကောင် ရောဂါ၊ သားရှောရောဂါနဲ့ တီဘီရောဂါကြီးများသာမက ဝက်ကနေကူးတဲ့ တုပ်ပြား သန်ကောင်၊ လူကို ဦးနှောက်အမြှေးရောင်စေတဲ့ ရောဂါမျိုးစုံတိဟာ ကြောင်၊ ခွေး၊ ကဲ၊ နွား၊ သိုး၊ ဆိတ်၊ လင်း၊ နောက်၊ ဝက်ဖြစ်တဲ့ အိမ်မွေးနဲ့ တောရိုင်းတိရစ္ဆာန်အမျိုးမျိုးကနေ ကူးစက်စေတဲ့ ရောဂါများပဲဖြစ်လို့ တိရစ္ဆာန်မွေးမြူရေးနဲ့ လူထုကျန်းမာရေးဟာ ဆက်နွယ်ထိခိုက်မှုများ ရှိနေဆဲဖြစ်ပါတယ်။ ဒါကြောင့်မို့လို့ ဇီဝလုံခြုံရေးဟာ အရေးကြီးတဲ့ ကူးစက်ရောဂါကာကွယ်ရေးဖြစ်ကြောင်း ပညာပေးဖို့ လိုအပ်ပါတယ်။ အာဆီယံအဖွဲ့ဝင်နိုင်ငံများအနေနဲ့ တိရစ္ဆာန် ကျန်းမာရေး၊ တိရစ္ဆာန် မှ လူသို့ကူးစက်နိုင် သောရောဂါများ ကာကွယ်နိုင်ရန်အတွက် ပူးပေါင်းဆောင်ရွက်ရာမှာ ကမ္ဘာ့ကျန်းမာရေးအဖွဲ့ (WHO)၊ ကမ္ဘာ့စားနပ်ရိက္ခာနှင့် စိုက်ပျိုးရေးအဖွဲ့ (FAO)၊ ကမ္ဘာ့တိရစ္ဆာန် ကျန်းမာရေးအဖွဲ့ကြီး(OIE)တို့မှ ချမှတ် ထားသော Guideline များကို အခြေခံပြီး တိရစ္ဆာန် ကျန်းမာရေး၊ လူထုကျန်းမာရေးတို့ ရေရှည်တိုးတက် မြင့်မားလာစေရေးအတွက် မူဝါဒများချမှတ်ဖို့လိုပါမယ်။ တိရစ္ဆာန် တို့ရဲ့ ကူးစက်နိုင်သောရောဂါများ ထိန်းချုပ် နိုင်ဖို့၊ နယ်စပ်ဖြတ်ကျော် ဝင်ရောက်လာတဲ့ တိရစ္ဆာန် ၊ အသားနဲ့ ဥများကို သေချာစစ်ဆေးပြီး တရားမဝင် တာတွေကို အရေးယူဖို့လိုသလို ကာကွယ်ကုသဆေးတွေ လုံလောက်စွာ ဖြန့်ဖြူးဖို့ အချင်းချင်းညှိနှိုင်းရ ပါမယ်။ အကူအညီယူ အကူအညီပေးရပါမယ်။ ဒေသဆိုင်ရာ ပညာရှင်များကိုဖိတ်ပြီး လူထုပညာပေး လုပ်ငန်းများကို နည်းမျိုးစုံ ကျယ်ကျယ်ပြန့်ပြန့် ထိရောက်စွာ ဆောင်ရွက်ထားသင့်ပါတယ်။ အာဆီယံအဖွဲ့ဝင်နိုင်ငံများ၌ မြန်မာနိုင်ငံအကြား နယ်စပ်ဖြတ်ကျော် တိရစ္ဆာန် များနဲ့ပတ်သက်လို့ လက်ရှိအနေအထားကို တင်ပြရရင် နိုင်ငံရေးတင်းမာမှုကြောင့် တရုတ်က ဗီယက်နမ်ဝက်များ မဝယ်တော့လို့ ဗီယက်နမ်၊ ကမ္ဘောဒီးယား၊ ထိုင်းတို့ရဲ့ ဝက်ဈေးကွက်တွေ ပျက်တဲ့ဂယက်ဟာ ၃၊ ၄ လအတွင်းမှာ နယ်စပ် ဖြတ်ကျော်ပြီး မြန်မာဘက်ကို ကောင်းတဲ့ဝက်ရော၊ မကောင်းတဲ့ဝက်တွေပါ ဝင်ရောက်လာပါတယ်။ ဒီလိုပြဿနာတွေကို ထဲထဲဝင်ဝင်မသိတဲ့ အာဏာပိုင်များဘက်က ပံ့ပိုးကူညီမှုအားနည်းနေခဲ့ပြီး တိရစ္ဆာန် နယ်ကျော် ကူးစက်ရောဂါ အရေးပါပုံမသိတာကတစ်ကြောင်း၊ လာဘ်ပေးလာဘ်ယူ အချို့ကြောင့်လည်းကောင်း၊ တင်ပြခဲ့တဲ့အထောက်အထားက မြန်မာနိုင်ငံရဲ့ လက်ရှိအနေအထားကို ဖော်ပြနေပါတယ်။ ၆-၁-၂၀၁၈ ရက် နေ့ အခင်းဖြစ်ဒေသရဲ့ ပြည်နယ်အစည်းအဝေးမှာ ဒုတိယပြည်နယ်ရဲအရာရှိကိုယ်တိုင် တာဝန်မရှိကြောင်း ငြင်းဆိုတာကိုကြည့်ရင် များစွာပြုပြင်ရဦးမှာ ဖြစ်ပါတယ်။ ၁၅-၁-၂၀၁၈ ရက်နေ့ ဒေသခံဝက်များ ဝယ်ယူ၊ ဝယ်ရောင်းတဲ့ နေရာမှာတော့ ပြန်ပြီးအဟန့်အတားဖြစ်အောင် လုပ်နေပြန်ပါတယ်။ တာဝန်ရှိသူတွေအနေနဲ့ တာဝန်သိ၊ တာဝန်ကျေဖို့လိုသလို တာဝန်သိ၊ တာဝန်ကျေတဲ့ ဝန်ထမ်းနဲ့ပြည်သူတွေကိုလည်း အသိအမှတ်ပြု အကာအကွယ်ပေးဖို့ အကြံပြုလိုပါတယ်။ ကျွန်တော့ရဲ့ မဲဆန္ဒနယ်မြေဖြစ်တဲ့ ဒေါ့ဖုန်းယန်မြို့မှာ ပြည်သူသတင်းပေးလို့ မူးယစ်ဖြန့်တဲ့အိမ်ကို ဖမ်းတဲ့အရာရှိနဲ့ ရဲဝန်ထမ်းတစ်ဦး ခင် ဟိုးအစွန်အဖျားကို ပြောင်းရွှေ့ခံလိုက်ရလို့ ကျန်ဝန်ထမ်း တွေ မူးယစ်ကိစ္စဆို မထိရဲတော့သလိုမျိုး နယ်စပ်ဖြတ်ကျော် တိရစ္ဆာန် တာဆီးတဲ့ကိစ္စတွေမှာလည်း အဂတိ တရားတွေမပါပါမှ ဒီလုပ်ငန်းစဉ် အောင်မြင်နိုင်မှာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ နောက်ဆုံးအနေနဲ့ ACCAHZ ကိစ္စနဲ့ပတ်သက်ပြီး ၁၅-၁-၂၀၁၈ ရက်နေ့က ပြည်ထောင်စုလွှတ်တော်မှာ သက်ဆိုင်ရာဝန်ကြီးပြောသလို အိမ်ရှင်နိုင်ငံအဖြစ် အလှည့်ကျလာနိုင်ဖွယ်ရှိလို့ ဝတ်ကျေတန်းကျေ ပြင်ဆင်ထားတာမျိုးတင်မကဘဲ နိစ္စဒူပြေးလွှားပြီး အကြွေးယူချေးငှားလုပ်ကိုင်နေကြတဲ့ မွေးမြူရေးသမားတို့အတွက် ဖေးကူအလေးထားနိုင်ဖို့ လက်ရှိယိုယွင်း နိမ့်ကျနေတဲ့ ပျောက်ကွယ်လုနီး ကိုယ့်အရင်းအနှီးနဲ့ကိုယ် တစ်ပိုင်တစ်နိုင် မြန်မာ့အသေးစားစီးပွားဖြစ် မွေးမြူရေးလောကရဲ့ လိုအပ်ချက်အရ အမြော်အမြင်ရှိရှိ ဝီရိယထားပြီး လိုလိုလားလားနဲ့ တိရစ္ဆာန် ကူးစက် ရောဂါနဲ့ တရားမဝင် နယ်စပ်ဖြတ်ကျော်တာတွေ ကာကွယ်နိုင်ဖို့ ပြင်ဆင်ကြိုးစားရင်း နိုင်ငံတော်သမ္မတ ပေးပို့တဲ့ ACCAHZ အစီအစဉ်အား ပါဝင်လက်မှတ်ရေးထိုးပြီး နှစ်စဉ်ကြေးထည့်ဝင်သင့်ပါကြောင်း ဆွေးနွေးတင်ပြ နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဒေါ်အေးအေးမူ(ခေါ်) ဒေါ်ရှားမီး ကလေးမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="340">ဒေါ်အေးအေးမူ(ခေါ်) ရှားမီး(ကလေးမဲဆန္ဒနယ်၊ စစ်ကိုင်းတိုင်းဒေသကြီး)</mp>လေးစားအပ် ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုဝန်ကြီးများ၊ လွှတ်တော် ကိုယ်စားလှယ်များ၊ ဧည့်သည်တော်များအားလုံး မင်္ဂလာပါ။ ကျွန်မကတော့ စစ်ကိုင်းတိုင်းဒေသကြီး၊ ကလေးမြို့နယ် ပြည်သူ့ လွှတ်တော်ကိုယ်စားလှယ် ဒေါ်အေးအေးမူ (ခေါ်) ဒေါ်ရှားမီး ဖြစ်ပါတယ်။ ကျွန်မအနေဖြင့် ပြည်ထောင်စုလွှတ်တော် နာယကကြီးမှတစ်ဆင့် ပေးပို့လာသော နိုင်ငံတော် သမ္မတကြီးရဲ့ အာဆီယံအဖွဲ့ဝင်များအတွင်း တိရစ္ဆာန်ကျန်းမာရေးနဲ့ တိရစ္ဆာန်မှ လူသို့ကူးစက်တတ်သော ရောဂါများကာကွယ်နိုင်ရန် ပူးပေါင်းဆောင်ရွက်ရေး ဗဟိုဌာနထူထောင်ရေး သဘောတူညီချက်အား အတည်ပြုပါဝင်နိုင်ရန်နှင့် နှစ်စဉ်ကြေးထည့်ဝင်ရန်ကိစ္စကို ပြည်ထောင်စုလွှတ်တော်သို့ တင်ပြချက်အား ဆွေးနွေးသွားမှာဖြစ်ပါတယ်။ နာယကကြီးရှင့်။ ကျွန်မတို့နိုင်ငံ ဧရိယာရဲ့ ၄၅ ရာခိုင်နှုန်းကျော်ဟာ သစ်တောကြီးများနဲ့ မြစ်၊ ချောင်း၊ အင်းအိုင်များ ဖြစ်ကြပြီး လူဦးရေရဲ့ ၇၀ ရာခိုင်နှုန်းကျော်ဟာ စိုက်ပျိုးရေးနဲ့ မွေးမြူရေးလုပ်ငန်း နယ်ပယ်မှာ ပါဝင်နေကြတာဖြစ်ပါတယ်။ ဒါကြောင့် နိုင်ငံအတွင်းမှာရှိတဲ့ တိရစ္ဆာန်တွေရဲ့ အခန်းကဏ္ဍကို ကြည့်မယ်ဆိုရင် အပိုင်းနှစ်ပိုင်းရှိတာကို တွေ့ကြရမှာဖြစ်ပါတယ်။ တစ်ပိုင်းက သဘာဝအတိုင်း နေထိုင် ကျက်စားနေတဲ့ တိရစ္ဆာန်များနဲ့ နောက်တစ်ပိုင်းက တစ်နည်းနည်းနဲ့ မွေးမြူထားတဲ့ တိရစ္ဆာန်များဆိုပြီး ရှိတာကို တွေ့ကြရမှာဖြစ်ပါတယ်။ ကမ္ဘာပေါ်မှာ ကျွန်မတို့ လူသားများသာ ပြောင်းရွှေ့သွားလာနေကြတာမဟုတ်ပါဘူး။ တိရစ္ဆာန် များဟာလည်း နိုင်ငံဖြတ်ကျော်ရုံသာမကဘဲနဲ့ တိုက်ကြီးများနဲ့ သမုဒ္ဒရာကြီးများကို ဖြတ်ကျော်ပြီး နှစ်စဉ် ကူးလူးသွားလာနေကြတာဖြစ်ပါတယ်။ ကျွန်မတို့ နိုင်ငံအထဲကိုလည်း ကြိုးကြာငှက်၊ တောငန်းငှက်၊ ခရုစုပ်ငှက်၊ ဒေါင်းလန်းငှက်မျိုးစိတ်များဟာ နှစ်စဉ်လာရောက်ကြပါတယ်။ နောက်ထပ် ကူးလူးသွားလာ နေကြတာကတော့ စီးပွားဖြစ်မွေးမြူကြတဲ့ တိရစ္ဆာန်များနဲ့ အလှမွေးတိရစ္ဆာန်များဖြစ်ပါတယ်။ မကြာသေးခင် နှစ်များကဆိုလို့ရှိရင် ကျွန်မတို့ နိုင်ငံထဲကို နှစ်စဉ်လာရောက်လေ့ရှိတဲ့ ဆောင်းခိုငှက်ရဲ့ ကျန်းမာရေးဖြစ်စဉ် များအကြောင်း စိုးရိမ်ပူပန်စွာဖြင့် စောင့်ကြည့်လေ့လာမှုများ ပြုလုပ်ခဲ့ကြပါသေးတယ်ရှင်။ ဒီလိုပဲ မွေးမြူရေး နှင့် အလှမွေးတိရစ္ဆာန်များမှာလည်း ပြည်ပကဝင်လာတဲ့ တိရစ္ဆာန်များနဲ့ ပြည်တွင်းက ထွက်သွားတဲ့ တိရစ္ဆာန် များအပေါ်မှာ စောင့်ကြည့်စစ်ဆေးမှုများ လိုအပ်သလိုဆောင်ရွက်မှုများ တိုးမြှင့်ပြီးတော့ ဆောင်ရွက်သင့် ပါတယ်။ ဒီနေ့ ဆွေးနွေးနေတဲ့ နာယကကြီးမှတစ်ဆင့် နိုင်ငံတော်သမ္မတကြီးပေးပို့တဲ့ ယခုကိစ္စလောက် မကျယ်ပြန့်ပေမယ့်လို့ ၂၀၁၆ ခုနှစ်၊ နိုဝင်ဘာလ ၂၂ ရက်နေ့မှာ ကျွန်မအနေနဲ့ လွှတ်တော်မှတစ်ဆင့် ပြည်ထောင်စုဝန်ကြီးဌာနသို့ ပတ်ဝန်းကျင်ညစ်ညမ်းမှုကိစ္စ၊ ကူးစက်ရောဂါများကိစ္စ၊ ဇီဝပိုးမွှားများ ထိန်းချုပ် နိုင်ရေးကိစ္စများ မေးမြန်းခဲ့ပါတယ်။ ဝန်ကြီးဌာနမှ အချက် ၁၃ ချက်ဖြင့် ရှင်းလင်းဖြေကြားခဲ့ပါတယ်။ အဲဒီအချက်ထဲကမှ အချက် ၉ မှာဆိုလို့ရှိရင် မွေးမြူရေးနဲ့ ဆက်နွယ်နေတဲ့ တိရစ္ဆာန်ကူးစက်ရောဂါ ပြန့်ပွားမှုများ ကာကွယ်ထိန်းချုပ်နိုင်ရေးအတွက် ကျွန်မတို့နိုင်ငံ အတွင်းမှာသာမကဘဲနဲ့ လိုအပ်သည့် ကျန်းမာရေးလုပ်ငန်းစဉ်များအား သက်ဆိုင်ရာအဖွဲ့အစည်းများနှင့် ပူးပေါင်းဆောင်ရွက်ခြင်း၊ ရောဂါစူးစမ်း ရှာဖွေခြင်းလုပ်ငန်းများကို ကမ္ဘာ့တိရစ္ဆာန်ကျန်းမာရေးအဖွဲ့ (OLE)၊ ကမ္ဘာ့စားနပ်ရိက္ခာနဲ့ စိုက်ပျိုးရေးအဖွဲ့ (FAO)၊ ကမ္ဘာ့ကျန်းမာရေးအဖွဲ့ (WHO) စသည့်အဖွဲ့အစည်းများနှင့် ပူးပေါင်းပြီးတော့ တစ်ခုတည်းသော ကျန်းမာရေးအစီအစဉ် (One Helth Program)ကို မြန်မာနိုင်ငံတွင်သာမက တစ်ကမ္ဘာလုံးအတိုင်းအတာဖြင့် အကောင်အထည်ဖော် ဆောင်ရွက်လျက်ရှိသည်ဟုလည်းကောင်း၊ အချက်(၁၀)မှာ ဖော်ထုတ်ပြီး မွေးမြူရေး ဇုန်များတွင် ဇီဝပိုးမွှားများ ထိန်းချုပ်နိုင်မှုနှင့် ကူးစက်ရောဂါများ ထိန်းချုပ်နိုင်ရေးကို မြို့နယ်၊ ခရိုင်၊ ပြည်နယ်၊ တိုင်းဒေသကြီး၊ ပြည်ထောင်စုအဆင့် မွေးမြူရေးနဲ့ ကုသရေးဦးစီးဌာနမှ ဝန်ထမ်းများက အသိ ပညာပေးဟောပြောခြင်း၊ ဇီဝလုံခြုံမှုမြှင့်တင်ရေးအတွက် မွေးမြူရေးဇုန်များတွင် ကွင်းဆင်းစစ်ဆေး ဆောင်ရွက်ခြင်း၊ NGO, INGO အဖွဲ့အစည်းများနှင့် ချိတ်ဆက်ညှိနှိုင်း ပူးပေါင်းဆောင်ရွက်လျက် ရှိပါသည် ဟုလည်းကောင်း ပြန်လည်ရှင်းလင်း ဖြေကြားခဲ့ပါတယ်ရှင်။ နာယကကြီးရှင့်။ ကျွန်မရဲ့ မေးခွန်းအပေါ်မှာ ဝန်ကြီးဌာနရဲ့ အဖြေနဲ့ နယ်စပ်ဖြတ်ကျော်ကူးလူး သွားလာနေကြတဲ့ တိရစ္ဆာန်များနဲ့ ကုန်သွယ်နေကြတဲ့ အိမ်မွေးတိရစ္ဆာန်များမှ လူကိုကူးစက်နိုင်သော ရောဂါများ ကာကွယ်နိုရေးနှင့် ထိန်းချုပ်နိုင်ရေးအတွက်ဆိုရင် ကျွန်မတို့တစ်နိုင်ငံတည်း လုပ်လို့မရနိုင်ဘူး ဆိုတာ သုံးသပ်လို့ရနိုင်ပါတယ်။ ဒါ့အပြင် ကျွန်မတို့ နိုင်ငံတွင်းမှာ တိရစ္ဆာန်ကောင်ရေစာရင်း ကောက်ယူမှု လုပ်ငန်းစဉ်ကိုလည်း ဒီနှစ်အတွင်းမှာ အကောင်အထည်ဖော်မည်ဟုသိထားပါသဖြင့် နိုင်ငံတော်သမ္မတကြီးရဲ့ တင်ပြချက်ဟာ ရေကန်အသင့်၊ ကြာအသင့်ဆိုသလိုဖြစ်ပါတယ်ရှင်။ ဒီလုပ်ငန်းစဉ်တွေကို ဥပဒေနဲ့အညီ နိုင်ငံတကာနဲ့ ပူးပေါင်းလုပ်ကိုင်မှ ရနိုင်မှာဖြစ်တာကြောင့် အသင်းအဖွဲ့တို့ရဲ့ ထုံးစံအတိုင်း နိုင်ငံအလိုက် အချိုးကျထည့်ဝင်ရမည့် ငွေကြေးပမာဏကလည်း မလွဲမသွေ ရှိလာမှာဖြစ်ပါတယ်။ ထည့်ဝင်ရမယ့် ငွေပမာဏက ပထမလေးနှစ်မှာ ၂၉,၂၀၀ ဒေါ်လာဖြစ်ပြီး၊ နောက်ပိုင်းနှစ်များကျမှသာ ၃၅,၀၀၀ ဒေါ်လာ ပေးသွင်းရမှာဖြစ်လို့ ကျွန်မတို့နိုင်ငံအနေနဲ့ တတ်နိုင်တဲ့ပမာဏ ဖြစ်ပါတယ်။ နိုင်ငံ့အနာဂတ်မှာ ရနိုင်တဲ့ အကျိုးကျေးဇူးက များတာကြောင့် သုံးစွဲသင့်ပါတယ်။ ဒါကြောင့် ကျွန်မအနေဖြင့် ပြည်ထောင်စုလွှတ်တော် နာယကကြီးမှတစ်ဆင့် နိုင်ငံတော်သမ္မတကြီး တင်ပြသော အာဆီယံအဖွဲ့ဝင်နိုင်ငံများတွင် တိရစ္ဆာန်ကျန်းမာရေးနှင့် တိရစ္ဆာန်မှ လူသို့ကူးစက်နိုင်သော ရောဂါကာကွယ်နိုင်ရန် ပူးပေါင်းဆောင်ရွက်ရေး ဗဟိုဌာနထူထောင်ရေး သဘောတူညီချက်အား အတည်ပြု ပေးပါရန်ကိစ္စအား လေးနက်စွာ ထောက်ခံပါကြောင်း ပြည်ထောင်စုလွှတ်တော် နာယကကြီးမှတစ်ဆင့် တင်ပြဆွေးနွေးအပ်ပါတယ်ရှင်။ ကျေးဇူးတင်ပါတယ်။</speech>
<speech type="speaker">ဒေါက်တာမင်းသိန်း ရေဦးမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="366">ဒေါက်တာမင်းသိန်း (ရေဦးမဲဆန္ဒနယ်၊ စစ်ကိုင်းတိုင်းတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယက၊ ပြည်သူ့လွှတ်တော် ဥက္ကဋ္ဌနှင့် ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စုဝန်ကြီးများအားလုံး မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ စစ်ကိုင်းတိုင်း ဒေသကြီး၊ ရေဦးမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါက်တာမင်းသိန်း ဖြစ်ပါတယ်။ အာဆီယံ အဖွဲ့ဝင်နိုင်ငံများတွင် တိရစ္ဆာန်ကျန်းမာရေးနှင့် တိရစ္ဆာန်မှလူကိုကူးစက်နိုင်တဲ့ရောဂါ များကိုကာကွယ် နိုင်ရန် ပူးပေါင်းဆောင်ရွက်ရေးဗဟိုဌာန ထူထောင်ရေးသဘောတူညီချက်ကို အတည်ပြု လက်မှတ်ရေးထိုး ခြင်း၊ နှစ်စဉ်ကြေးထည့်ဝင်ခြင်းတို့နှင့်စပ်လျဉ်းပြီး ထောက်ခံဆွေးနွေးသွားမှာ ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ တိရစ္ဆာန်မှ လူကိုကူးစက် နိုင်သောရောဂါများထဲမှာ ကြက်ငှက်တုပ်ကွေးရောဂါ၊ ခွေးရူးရောဂါ၊ တီဘီရောဂါများဟာ ကျွန်တော်တို့ နိုင်ငံအတွက် လတ်တလော ခြိမ်းခြောက်နေသော ရောဂါများဖြစ်ပါတယ်။ လူကိုကူးစက်နိုင်သော ကြက်ငှက် တုပ်ကွေးရောဂါကို အဓိကထား တင်ပြဆွေးနွေးလိုပါတယ်ခင်ဗျာ။ Power Point ဖြင့် တင်ပြခွင့်ပြုပါခင်ဗျာ။ ဒါကတော့ ကျွန်တော်တို့ ကမ္ဘာတစ်ဝန်း ကြက်ငှက်တုပ်ကွေးရောဂါ ဖြစ်ပွားတဲ့နိုင်ငံများ ဖြစ်ပါတယ်။ ၂၀၀၃ ခုနှစ်ကနေ ၂၀၁၂ ခုနှစ်အထိ နိုင်ငံပေါင်း ၁၅ နိုင်ငံမှာ ကြက်ငှက်တုပ်ကွေး ကူးစက်ခံရသူပေါင်း ၅၈၃ ဦးရှိပြီးတော့ သေဆုံးသူပေါင်းဟာ ၃၄၄ ဦးဖြစ်ပါတယ်။ ဒါကတော့ ကျွန်တော်တို့ မြန်မာနိုင်ငံ အတွင်းမှာ ကြက်ငှက်တုပ်ကွေးရောဂါ ဖြစ်ပွားမှုအခြေအနေဖြစ်ပါတယ်။ ၂၀၀၆ ခုနှစ်ကနေ ပြီးတော့ ၂၀၁၁ ခုနှစ်အတွင်းမှာ (၅)ကြိမ်တိုင်တိုင် ဖြစ်ပွားခဲ့ပါတယ်။ ကြက် ကောင်ရေ သိန်းပေါင်းများစွာ ဆုံးရှုံးပြီး နိုင်ငံတော်အတွက် ဘဏ္ဍာငွေများစွာ ဆုံးရှုံးခဲ့ရပါတယ်။ ကျွန်တော်တို့ ကမ္ဘာ့ကျန်းမာရေး အဖွဲ့ကြီးက ထုတ်ပြန်ထားတဲ့ ကြက်ငှက်တုပ်ကွေးရောဂါ ကူးစက်ခံ ရသူဦးရေနဲ့ သေဆုံးသူဦးရေ ဖြစ်ပါတယ်။ ကူးစက်ခံရသူဦးရေဟာ ၈၀၀ ကျော်ရှိပြီးတော့ သေဆုံးသူဦးရေဟာ ၄၀၀ ကျော် ဖြစ်ပါတယ်။ ဒါကတော့ ကျွန်တော်တို့ ကူးစက်မြန်ကြက်ငှက်တုပ်ကွေးရောဂါ ဖြစ်လာပြီဆို ကျွန်တော်တို့ ထိန်းချုပ် Your sac$32005:Codolososli najęcossos. Infected Area Destructive Area, Control Area ဆိုပြီးတော့ ဖြစ်ပွားတဲ့ ဧရိယာတစ်ခုတည်းတွင် ထိန်းချုပ်တဲ့ဧရိယာ၊ ကန့်သတ်တဲ့ဧရိယာဆိုပြီးတော့ ကျွန်တော်တို့ နေရာကျယ်ကျယ်ပြန့်ပြန့်ယူပြီးတော့ ဆောင်ရွက်ရတာ ဖြစ်တဲ့အတွက် အရေးကြီးပါတယ်။ ကျွန်တော်တို့နိုင်ငံကို ၂၀၀၆ ခုနှစ်မှာ ကြက်ငှက်တုပ်ကွေးရောဂါပိုး ဖြစ်ပွားခြင်းကြောင့် စစ်ကိုင်း တိုင်းဒေသကြီး၊ မန္တလေးတိုင်းဒေသကြီးတို့နှင့် မြို့နယ် ၁၃ မြို့နယ်တို့ကို ကူးစက်ဖြစ်ပွားခဲ့တာကြောင့် ကြက်ကောင်ရေ သိန်းနဲ့ချီပြီး ဆုံးရှုံးခဲ့ရပါတယ်။ လူကိုကူးစက်လျှင် အသက်အန္တရာယ်ဖြစ်စေနိုင်တာကြောင့် ပြည်သူ့ကျန်းမာရေးရှုထောင့်အရ အရေးကြီးကိစ္စတစ်ရပ်အဖြစ် ဆောင်ရွက်ခဲ့ကြရပါတယ်။ ၂၀၀၆၊ ၂၀၀၇၊ ၂၀၁၀၊ ၂၀၁၁၊ ၂၀၁၂၊ ၂၀၁၆ ခုနှစ်များမှာ ကြက်ငှက်တုပ်ကွေးရောဂါ ဖြစ်ပွားခြင်းကြောင့် ကြက် မွေးမြူရေး ထုတ်လုပ်ရေးလုပ်ငန်းများ နိုင်ငံအတွက် များစွာထိခိုက်ဆုံးရှုံးခဲ့ကြရပါတယ်။ ကျွန်တော်တို့ နိုင်ငံမှာဆိုရင် ပြင်းထန်သော ကြက်ငှက်တုပ်ကွေးရောဂါကို ၂၀၀၄ ခုနှစ်မှာ တိရစ္ဆာန် များတွင် ဖြစ်ပွား oboscos Highly Pathogenic Aerial Influenza monopolsa ooo boosgosợolosusili ကျွန်တော်တို့နိုင်ငံမှာ ကြက်ငှက်တုပ်ကွေးရောဂါ ဖြစ်ပြီဆိုတာနဲ့ စနစ်ကျမှု အားနည်းသော ဖြေရှင်းနည်း များဖြင့် ဖြေရှင်းဆောင်ရွက် လုပ်ကိုင်နေကြရပါတယ်။ လူကို ကူးစက်နေသော ရောဂါဖြစ်နေခြင်းကြောင့် ရောဂါဖြစ်ပွားလာပါက အမြန်ဆုံး ထိန်းချုပ်နိုင်အောင် ကြိုးစားကြရပါတယ်။ ထိန်းချုပ်ခြင်း၊ ကန့်သတ် ခြင်း၊ သုတ်သင်ရှင်းလင်းခြင်းတို့ကို ဆောင်ရွက်ပါကလည်း တိကျသော ညွှန်ကြားချက်များဖြင့် ဆောင်ရွက် နိုင်ကြရန် အရေးကြီးပါတယ်။ သို့မဟုတ်ပါက နိုင်ငံတော်ဘဏ္ဍာငွေများ ဆုံးရှုံးခြင်း၊ မွေးမြူရေးလုပ်ငန်း များ ထိခိုက်ပျက်စီးခြင်းနဲ့အတူ လူသားများရဲ့ အသက်အန္တရာယ်ကိုပါ ထိခိုက်လာနိုင်ပါတယ်။ ၂၀၀၃ ခုနှစ် ကနေပြီးတော့ ၂၀၀၆ ခုနှစ်အထိ ကြက်ငှက်တုပ်ကွေးရောဂါ ကူးစက်ခံရသူပေါင်းမှာ ၈၅၆ ဦး ရှိပြီးတော့ သေဆုံးသူဦးရေဟာ ၄၅၂ ဦးရှိကြောင်း ကမ္ဘာ့ကျန်းမာရေးအဖွဲ့ရဲ့ အစီရင်ခံစာမှာ တွေ့ရှိရပါတယ်။ ဒါကြောင့် ကူးစက်ရောဂါထိန်းချုပ်ကာကွယ်ခြင်းကို ကျွန်တော်တို့ စနစ်တကျ ဆောင်ရွက်နိုင်ကြရန် လိုအပ်ပါတယ်။ အာဆီယံအဖွဲ့ဝင်နိုင်ငံများတွင် တိရစ္ဆာန်ကျန်းမာရေးနှင့် တိရစ္ဆာန်မှ လူကိုကူးစက်နိုင်သော Gopolep:manzuseeno q:601:caosgodq:ouřg?$ ASEAN Coordinating Center for Animal Health and Zoonoses (ACCAHZ) Opacos@cq: 26mopaequosing ziscossion အကောင်အထည်ဖော်ဆောင်ရွက်နိုင်ပါက နိုင်ငံတကာနှင့်ဒေသတွင်း တိရစ္ဆာန်ကျန်းမာရေးနှင့် တိရစ္ဆာန်မှ လူကိုကူးစက်နိုင်သော ရောဂါများအတွက် ပူးပေါင်း ဆောင်ရွက် နိုင်ခြင်း၊ တိရစ္ဆာန် ကျန်းမာရေးနှင့် တိရစ္ဆာန်မှ လူကိုကူးစက်နိုင်သော ရောဂါများကို ကာကွယ်ခြင်း၊ ထိန်းချုပ်ခြင်း၊ အမြစ်ပြတ် ရှင်းလင်း ခြင်းလုပ်ငန်းများအတွက် မူဝါဒများနှင့်အညီ နည်းပညာပိုင်းဆိုင်ရာ အကြံပေးမှုများအား ထောက်ပံ့ပေး နိုင်ခြင်း၊ လုပ်ငန်းလက်တွေ့လုပ်ဆောင်နေမှုများအား သိရှိနိုင်ရန်၊ သတင်းအချက်အလက်များ အပြန်အလှန် မျှဝေပေးနိုင်ခြင်းတို့ကြောင့် အလှူရှင်များ၏ အကူအညီ အကမ်းအလှမ်းများကိုရရှိပြီး၊ လုပ်ငန်းအောင်မြင်အောင် ဆောင်ရွက်နိုင်မှာဖြစ်ပါတယ်။ အာဆီယံအဖွဲ့ဝင်နိုင်ငံများတွင် တိရစ္ဆာန်ကျန်းမာရေးနှင့် တိရစ္ဆာန်မှ လူကို ကူးစက်နိုင်တဲ့ရောဂါများ ကာကွယ်နိုင်ရန် ပူးပေါင်းဆောင်ရွက်ရေးဗဟိုဌာန ACCAHZ ဇုန်ကို အာဆီယံ အဖွဲ့ဝင်နိုင်ငံများအတွင်းမှ နိုင်ငံတစ်ခုမှာ ထူထောင်ရမှာဖြစ်ပြီး၊ မိမိတို့နိုင်ငံအနေဖြင့်လည်း အိမ်ရှင်နိုင်ငံ အဖြစ် ဆောင်ရွက်နိုင်ပါက နည်းပညာပိုင်းဆိုင်ရာ လိုအပ်ချက်များနှင့် အခြားအထောက်အပံ့များကို ရရှိစေမှာ ဖြစ်ပါတယ်။ သို့ဖြစ်ပါသောကြောင့် အာဆီယံအဖွဲ့ဝင်နိုင်ငံများတွင် တိရစ္ဆာန် ကျန်းမာရေးနှင့် တိရစ္ဆာန်မှ လူကို ကူးစက်နိုင်သောရောဂါများကို ကာကွယ်နိုင်ရန် ပူးပေါင်းဆောင်ရွက်ရေး ဗဟိုဌာနထူထောင်ရေး သဘောတူညီချက်ကို အတည်ပြုလက်မှတ်ရေးထိုးခြင်းနှင့် နှစ်စဉ်ကြေးထည့်ဝင်ခြင်းတို့နှင့် စပ်လျဉ်းပြီး ဆောင်ရွက်သင့်ပါကြောင်း ထောက်ခံဆွေးနွေးအပ်ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">ဒေါက်တာဝင်းမြင့် ပဲခူးတိုင်းဒေသကြီး မဲဆန္ဒနယ်အမှတ်(၁၁) ဆွေးနွေးဖို့ဖြစ်ပါတယ်။</speech>
<speech><mp id="846">ဒေါက်တာဝင်းမြင့်(မဲဆန္ဒနယ်အမှတ်-၁၁၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်သူ့လွှတ်တော် ဥက္ကဋ္ဌနှင့်တကွ အားလုံးပဲ မင်္ဂလာပါခင်ဗျာ။ ကျွန်တော်ကတော့ပဲခူးတိုင်းဒေသကြီး မဲဆန္ဒနယ်အမှတ်(၁၁)မှ အမျိုးသားလွှတ်တော်ကိုယ်စားလှယ် ဒေါက်တာဝင်းမြင့် ဖြစ်ပါတယ်။ နိုင်ငံတော်သမ္မတထံမှပေးပို့တဲ့ အာဆီယံနိုင်ငံတွေမှာ တိရစ္ဆာန် ကျန်းမာရေးနဲ့ တိရစ္ဆာန်မှ လူသို့ကူးစက်နိုင်သောရောဂါများ ကာကွယ်နိုင်ရန် ပူးပေါင်းဆောင်ရွက်ရေးကို ဌာနထူထောင်ရေး အတွက် သဘောတူစာချုပ် ACCAHZ ကို အတည်ပြုပါဝင်ရန်နှင့်ကျွန်တော်တို့ နှစ်စဉ်ကြေးထည့်ဝင်ရန်ကိစ္စကို ထောက်ခံဆွေးနွေးသွားမှာဖြစ်ပါတယ်။ နာယကကြီးခင်ဗျား။ ကျွန်တော်တို့လူသားတွေဟာ ကမ္ဘာဦးအစ ကျောက်ခေတ်ကာလက စပြီးတော့ တိရစ္ဆာန် တွေနဲ့ ရင်းနှီးလာကြတာဖြစ်ပါတယ်။ တိရစ္ဆာန်တွေကို ခိုင်းစေရန်၊ စားသုံးရန်၊ အဝတ်အထည်နှင့် သယ်ယူပို့ဆောင်ရေး၊ လူမှုစီးပွားရေးလုပ်ငန်းတွေအတွက် မွေးမြူလာကြပါတယ်။ အခုလိုခေတ်မီတိုးတက် လာတဲ့အခါမှာ ကျွန်တော်တို့ မွေးမြူရေးလုပ်ငန်းတွေ တိုးတက်လာတာနဲ့အမျှ ကျွန်တော်တို့ စားသုံးသူ တွေအတွက် တိရစ္ဆာန်နဲ့ တိရစ္ဆာန် ထွက်ပစ္စည်းတွေကို လုံခြုံ စိတ်ချရအောင်လည်း ထုတ်လုပ်နိုင်ပါတယ်။ ယခုခေတ်ကာလမှာ တချို့ရောဂါတွေက ပပျောက်လို့သွားပါပြီ။ ဥပမာ- လူတွေမှာ ကျောက်ရောဂါ၊ ကျွဲ နွားတွေမှာ ကျောက်ရောဂါဆိုတဲ့ ရောဂါပိုးတွေပပျောက်သွားသလို မျိုးရိုးဗီဇဆိုင်ရာပညာတွေကို အံတု လာတဲ့ တချို့ရောဂါဆန်းများလည်း ပေါ်ပေါက်လာပါတယ်။ ဥပမာ AIDS ရောဂါပိုးတွေ၊ ကြက်ငှက် တုတ်ကွေးရောဂါပိုးတွေ ဖြစ်ပါတယ်။ နာယကကြီးခင်ဗျား။ ကျွန်တော်တို့ အခုအခါမှာ စိုက်ပျိုးရေးနဲ့မွေးမြူရေးတွေကိုတိုးချဲ့ လာတဲ့ အတွက်ကြောင့်လည်းကောင်း၊ နောက်တစ်ခါ ကျွန်တော်တို့ လူသားတွေဟာ မွေးမြူရေးလုပ်ငန်းတွေ ထွန်းကားလာတယ်။ မြို့ပြနဲ့ကျေးလက်တွေမှာ လူဦးရေတွေတိုးပွားလာတယ်။ တစ်နိုင်ငံနဲ့ တစ်နိုင်ငံ ကူးသန်းသွားလာမှုများပြားလာတယ်။ နောက်တစ်ခါ တိရစ္ဆာန် တွေကို ဓာတ်ခွဲခန်းတွေမှာ စမ်းသပ်လာတာ တွေ၊ အလှမွေးတာတွေကြောင့် လူနဲ့တိရစ္ဆာန် တွေဟာ နီးစပ်မှုပိုမိုရှိလာတဲ့အပြင် ကျွန်တော်တို့ လူတွေမှာ အာဟာရဓာတ်ချို့တဲ့ခြင်း၊ နောက်တစ်ခါ ကျွန်တော်တို့ နေထိုင်စားသောက်မှု စနစ်မကျခြင်း၊ သန့်ရှင်းမှု မရှိခြင်းနှင့် ကျန်းမာရေးဆိုင်ရာ ဗဟုသုတနည်းပါးခြင်းတို့ရဲ့ အကျိုးဆက်အနေနဲ့ တိရစ္ဆာန် ကနေ လူကို ကူးစက်ရောဂါတွေ ပိုမိုဖြစ်ပေါ်လာကြရပါတယ်။ ကမ္ဘာ့ကျန်းမာရေးအဖွဲ့ကြီး (WHO) ရဲ့ ပြောကြားချက် အရဆိုရင် ကျွန်တော်တို့ ကျောရိုးရှိသတ္တဝါတွေနဲ့ လူတွေအကြား အချို့ရောဂါတွေ အလိုအလျောက် ကူးစက်တာကို Zoonoses လို့ခေါ်ပြီးတော့ လူကနေ တိရစ္ဆာန် ကို အပြန်အလှန် ကူးစက်တာကိုတော့ Reverse Zoomoses လို့ခေါ်ပါတယ်။ နောက်တစ်ခါ တိရစ္ဆာန် နဲ့ လူတွေကူးစက်တဲ့ ရောဂါတွေကိုတော့ Zoonotic Diseases လို့ခေါ်ပါတယ်။ အခုချိန်ခါမှာ တိရစ္ဆာန် ကနေလူကိုကူးစက်တဲ့ ရောဂါပေါင်းဟာ ကျွန်တော်တို့ ၂၀၀ လောက်ရှိနေပါပြီ။ သို့သော်လည်းပဲ အဲဒါတွေကို အုပ်စုခွဲလိုက်လို့ရှိရင် ပထမအမျိုးအစားကတော့ တိရစ္ဆာန် ကနေ တိရစ္ဆာန် အချင်းချင်း ကူးစက်ပြီး ယင်းမှတစ်ဖန် လူတွေကိုကူးစက်တဲ့ Rabiesတို့ ကြက်ငှက်တုပ်ကွေး တို့လိုရောဂါမျိုးတွေ၊ နံပါတ်နှစ် အမျိုးအစားကတော့ တိရစ္ဆာန် မှ လူကိုကူးစက်ပြီး လူတွေကိုအချင်းချင်း and coop:ondoo 203:8 aộoo SARS (Severe Acute Respiratory Syndrome)calon O:00$ ကူးစက်မြန် အဆုတ်ရောင်ရောဂါတွေဖြစ်ပါတယ်။ ဒီလိုဆိုရင် တိရစ္ဆာန်တွေကနေ လူတွေကို ဘယ်လိုကူးစက် လာလဲ။ အကြောင်းအရင်းကို ရှာလိုက်တော့ နံပါတ်(၁) ကမ္ဘာပေါ်မှာ လူဦးရေရော တိရစ္ဆာန်ရောက အမြဲတမ်းတိုးတက်နေတာရယ်၊ နံပါတ်(၂)က တိရစ္ဆာန်နဲ့လူတွေဟာ တစ်နေရာကနေ တစ်နေရာ ကူးသန်း သွားလာမှုများနေတာရယ်၊ နံပါတ်(၃) တိရစ္ဆာန်နဲ့ တိရစ္ဆာန်ထွက်ပစ္စည်းတွေကို ပြည်တွင်းမှာရော ပြည်ပ မှာပါ ရောင်းဝယ်ဖောက်ကားမှုများနေတာရယ်၊ နံပါတ်(၄) လူတွေရဲ့ ပြုပြင်ဖန်တီးမှုကြောင့် သဘာဝ ပတ်ဝန်းကျင်တွေ ပျက်စီးသွားတာရယ်၊ နံပါတ်(၅) တိရစ္ဆာန်နဲ့ တိရစ္ဆာန်ထွက်ပစ္စည်းတွေကို ထိန်းသိမ်း ကိုင်တွယ်ရာမှာ စနစ်မကျတာရယ်၊ နံပါတ်(၆) က တိရစ္ဆာန်နဲ့ တိရစ္ဆာန်အစားအစာတွေမှာ Antibiotic လို့ခေါ်တဲ့ ပဋိဇီဝဆေးတွေကို အံတုလာတဲ့ အနုဇီဝပိုးတွေ ပေါ်ပေါက်လာတာရယ်၊ နံပါတ်(၇) ကတော့ ကျွန်တော်တို့ သစ်တောတွေပြုန်းတီးတာကြောင့် ဖြစ်ပါတယ်။ ဒီလိုကူးစက်လာလို့ရှိရင် ကျွန်တော်တို့ ဘယ်လိုလူတွေက ပိုမိုခံစားရမလဲဆိုတာ လေ့လာလိုက်တဲ့ အခါမှာ နံပါတ် (၁) လူတန်းစားကတော့ မွေးမြူရေးသမားတွေ၊ နံပါတ်(၂) က မွေးမြူဆေးကု ဆရာဝန်တွေ၊ နံပါတ်(၃)ကတော့ တိရစ္ဆာန်တွေနဲ့ လက်ပွန်းတတီးဆော့ကစားတဲ့ ကလေးတွေနဲ့ အချစ်တော် တိရစ္ဆာန် ချစ်တဲ့လူတွေ၊ နံပါတ်(၄)ကတော့ ကျွန်တော်တို့ အပျော်စီး၊ တိရစ္ဆာန်တွေနဲ့ အပျော်ကစားကြတဲ့ အမဲ လိုက်ထွက်တာတို့၊ ကြက်တိုက်တာ၊ နွားတိုက်တာတို့၊ ဒါမျိုးတွေ၊ နောက်နံပါတ် (၅)အနေနဲ့ ကျွန်တော်တို့ တိရစ္ဆာန်တွေကို စားသောက်တဲ့အခါမှာ သားစိမ်းငါးစိမ်းတွေနဲ့ မကျက်တကျက်တွေ စားတဲ့လူတွေ၊ နံပါတ် (၆)ကတော့ သားသတ်ရုံမှာလုပ်တဲ့လူတွေက အများဆုံးကူးစက်နိုင်ပါတယ်။ အဲဒီတော့ ဒီထဲကနေပြီးတော့ ကျွန်တော်တို့ တိရစ္ဆာန်တွေ လူကူးစက်နိုင်တဲ့ ရောဂါတွေကလည်း ရှေ့ကလူတွေလည်း ပြောသွားပါတယ်။ အဲဒီထဲက ကျွန်တော်တို့ နည်းနည်းထုတ်ဖော်ပြောရလို့ရှိရင် ထင်ရှားတဲ့ ရောဂါတွေကတော့ ၁၄ ရာစု ၁၆ ရာစုနှစ်မှာ ဥရောပမှာ လူဦးရေသန်းပေါင်း ၂၅ သန်း လောက်သေသွားတဲ့ ကြွက်ကနေကူးစက်တဲ့ ပလိပ်ရောဂါ၊ နောက်တစ်ခါ ၂၀၀၂-၂၀၀၃ မှာ တရုတ်ပြည်က စပြီးတော့ ကမ္ဘာ့နိုင်ငံပေါင်း ၃၀ ကျော်ကို ကူးစက်သွားတဲ့ ကြောင်ကတိုးကနေ ကူးစက်တဲ့ SARS လို့ ခေါ်တဲ့ရောဂါ၊ အားလုံးသိကြတဲ့ အာရှကနေ စတင်ဖြစ်ပေါ်လာပြီးတော့ ၂၀၀၂-၂၀၀၃ မှာပဲ ကြက်ကောင်ရေ သန်း ၁၄၀ လောက်ကို သုတ်သင်လိုက်ရတဲ့ ကြက်ငှက်တုပ်ကွေးရောဂါ၊ နောက်တစ်ခါ ကျွန်တော်တို့ နောက်ကနေတစ်ဆင့် ကူးစက်တတ်တဲ့ HIV/ AIDS ခေါ်တဲ့ ခုခံအားကျဆင်းမှုရောဂါ၊ နွားနဲ့ လူတို့ အပြန်အလှန်ကူးစက်တဲ့ တီဘီရောဂါ၊ မျောက်တွေ ကနေကူးစက်တဲ့ Leprocy ရောဂါ၊ နောက်တစ်ခါ အားလုံးသိတဲ့ ခွေးကနေကူးစက်တဲ့ Rabies ရောဂါ၊ နောက်တစ်ခါကျွန်တော်တို့ ဒီလင်းနို့တွေကနေ သယ်ဆောင်လာတဲ့ Ebola Hemorrhagic Fever လို့ ခေါ်တဲ့ အီဘိုလာသွေးလွန်ဖျားရောဂါတွေ၊ နောက်တစ်ခါ ကျွန်တော်တို့ ဒီ Brucellosis တို့၊ နွားရူး ရောဂါတို့ စတာတွေရှိပါတယ်။ ဒါကြောင့်မို့လို့ ကျွန်တော်တို့ ဒီရောဂါတွေကို ထိန်းချုပ်ခြင်းအားဖြင့် ဒီနေရာမှာ ကျွန်တော်အထူး အကြံပြုချင်တာကတော့ ကျွန်တော်တို့ ရောဂါတွေကူးစက်လာရင် ရောဂါတွေကို အမြန်ဆုံး အမည်ဖော် ထုတ်ပြီးတော့ ကျွန်တော်တို့ ဓာတ်ခွဲခန်းကြီးကို ဗဟိုဓာတ်ခွဲခန်း၊ ခေတ်မီဓာတ်ခွဲခန်းတစ်ခု မြန်မာနိုင်ငံ မှာ လုပ်ပေးဖို့လိုပါတယ်။ နယ်စပ်ဒေသတွေမှာလည်းပဲ ကျွန်တော်တို့ ထိန်းသိမ်းဖို့လိုပါတယ်။ ဒါကြောင့် မို့လို့ ကျွန်တော်တို့ ဒီစာချုပ်ကြီးကို ကျွန်တော်တို့ပါဝင်ဖို့ သဘောတူပါတယ်ခင်ဗျာ။</speech>
<speech type="speaker">ဦးဦးထွန်းမောင် ပုဏ္ဏားကျွန်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="325">ဦးဦးထွန်းမောင်(ပုဏ္ဏားကျွန်းမဲဆန္ဒနယ်၊ ရခိုင်ပြည်နယ်)</mp>အားလုံး မင်္ဂလာပါခင်ဗျာ။ ကျွန်တော်ကတော့ ရခိုင်ပြည်နယ်၊ ပုဏ္ဏားကျွန်းမဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးဦး ထွန်းမောင် ဖြစ်ပါတယ်။ ကျွန်တော်ဆွေးနွေးမှာက အာဆီယံအဖွဲ့ဝင်နိုင်ငံများတွင် တိရစ္ဆာန်ကျန်းမာရေးနှင့် တိရစ္ဆာန်မှ လူသို့ကူးစက်နိုင်တဲ့ရောဂါများမှ ကာကွယ်နိုင်ရန် ပူးပေါင်းဆောင်ရွက်ရေး ဗဟိုဌာနထူထောင်ရေး သဘောတူညီချက်အား အတည်ပြုပါဝင်ရန်နှင့် နှစ်စဉ်ကြေးထည်ဝင်ရန်ကိစ္စနှင့်စပ်လျဉ်း၍ ထောက်ခံ ဆွေးနွေးသွားမှာဖြစ်ပါတယ်။ နာယကကြီးခင်ဗျာ။ ဒီသဘောတူစာချုပ်ဟာ ပြည်သူလူထုကျန်းမာရေးနဲ့ အစားအစာဘေးကင်း လုံခြုံရေးကို အကျိုးသက်ရောက်စေမှာဖြစ်ပြီး စီးပွားရေးအရ တိုက်ရိုက်ပါဝင် ပတ်သက်နေတာကြောင့် နိုင်ငံအတွက် အရေးကြီးပြီး မဖြစ်မနေလုပ်ဆောင်သင့်တဲ့ သဘောတူညီချက်ဖြစ်ပါတယ်။ ဒီသဘောတူညီ ချက်မှာ အခန်း ၁၅ ခန်းပါဝင်ပြီး စနစ်တကျ စီမံရေးဆွဲထားတာဖြစ်ကြောင်း တွေ့ရပါတယ်။ အဲဒီအထဲက အကြောင်းအရာအချို့ကို ထုတ်နုတ်ဆွေးနွေးသွားမှာဖြစ်ပါတယ်။ သဘောတူညီချက်မှပါဝင်ဖို့ နှစ်စဉ်ကြေး ကတော့ မြန်မာနိုင်ငံအနေနဲ့ အမေရိကန်ဒေါ်လာ ၂၉.၂၀၀၊ (မြန်မာငွေ ၃၉ သန်း) ထည့်ဝင်ရမှာ ဖြစ်ပါတယ်။ ကမ္ဘောဒီယားနဲ့ လာအိုနိုင်ငံတို့မှလည်း မြန်မာနဲ့အတူ အမေရိကန်ဒေါ်လာ ၂၉,၂၀၀ နှစ်စဉ် ထည့်ဝင်ရမှာ ဖြစ်ပါတယ်။ ကျန်တဲ့အာဆီယံ ရ နိုင်ငံကတော့ အမေရိကန်ဒေါ်လာ ၃၅,၀၀၀ စီ ထည့်ဝင်ရမှာ ဖြစ်ပါတယ်။ သဘောတူညီမှု အသက်ဝင်ချိန်မှစပြီး ၆ လမှ တစ်နှစ်အတွင်းမှာ နှစ်စဉ်ကြေးကို အပြီး ထည့်ဝင်ရမှာ ဖြစ်ပါတယ်။ နာယကကြီးခင်ဗျာ။ ဒီသဘောတူညီချက်ရဲ့ ရည်ရွယ်ချက်ကတော့ အာဆီယံဒေသအတွင်း နယ်စပ် ဖြတ်ကျော် ကူးစက်ရောဂါများအား ကာကွယ်တားဆီးခြင်း၊ ထိန်းချုပ်ခြင်း၊ အမြစ်ပြတ်ရှင်းလင်းခြင်းတို့ကို ဆောင်ရွက်နိုင်ရန်နဲ့ ပြည်သူများရဲ့ အစားအစာဖူလုံရေး၊ ဘေးကင်းလုံခြုံရေး၊ ပြည်သူများအား ဆင်းရဲမှု လျှော့ချရေး၊ လူနေမှုဘဝ ကျန်းမာပျော်ရွှင်ရေးတို့ ရရှိစေရန်ဖြစ်ပါတယ်။ အထက်ဖော်ပြပါ ရည်ရွယ်ချက် တွေ အောင်မြင်ဖို့အတွက် လုပ်ငန်းတာဝန်များကိုလည်း စနစ်တကျ စီမံရေးဆွဲထားတာ တွေ့ရပါတယ်။ လုပ်ငန်းစီမံချက်တွေဟာ စာရွက်ပေါ်မှာ ကောက်နေလို့မရပါဘူး။ လက်တွေ့ဘယ်လောက် အောင်မြင်အောင် အကောင်အထည်ဖော်နိုင်တယ်ဆိုတာ သတိထားစောင့်ကြည့်ရမှာ ဖြစ်ပါတယ်။ သဘောတူညီချက်ပါ လုပ်ငန်းစဉ်များ အောင်မြင်အောင် အကောင်အထည်ဖော်နိုင်ဖို့ လိုအပ်တဲ့ငွေကြေးကို အာဆီယံ ၁၀ နိုင်ငံမှ နှစ်စဉ်ထည့်ဝင်ငွေများ၊ အာဆီယံအဖွဲ့ဝင်နိုင်ငံများရဲ့ အလိုအလျောက်ထည့်ဝင်ငွေများနဲ့ ပြည်ပ အရင်း အမြစ်များ၊ အခြားအာဆီယံဆိုင်ရာရန်ပုံငွေများမှ စည်းမျဉ်းစည်းကမ်းအရ အသုံးပြုသွားမှာဖြစ်ကြောင်း သိရပါတယ်။ နာယကကြီးခင်ဗျာ။ အာဆီယံအဖွဲ့ဝင်နိုင်ငံများကိုလည်း လုပ်ငန်းလည်ပတ်စေရန်အတွက် နှစ်စဉ် ထောက်ပံ့ကြေးများ အညီအမျှ ထောက်ပံ့ပေးသွားမယ်လို့ သိရပါတယ်။ ပထမ ၄ နှစ်အတွင်း ကြားဖြတ် ငွေထောက်ပံ့မှုပမာဏကိုလည်း သဘောတူညီချက်မှာ စတင်ဝင်ရောက်သည့်နေ့မှစ၍ သတ်မှတ်ကာလ အတွင်း အသုံးပြုခွင့်ရရှိမှာဖြစ်ပါတယ်။ ကမ္ဘာ့ရာသီဥတုပြောင်းလဲလာမှုနဲ့အတူ ကူးစက်မြန်ရောဂါများ ဖြစ်တဲ့ ဇီကာဗိုင်းရပ်စ်ရောဂါ၊ အီဗိုလာရောဂါ၊ ဂျပန်ဦးနှောက်ယောင်ရောဂါ၊ AH5N1 ရောဂါ၊ AH7N9 ရောဂါတွေဟာလည်း း တိရစ္ဆာန်များမှ ကူးစက်ပြန့်ပွားနိုင်တဲ့အတွက် ကြိုတင်ကာကွယ်မှုများ ကို နိုင်ငံတစ်ဝှမ်းလုံးမှာ စနစ်တကျ သက်ဆိုင်ရာမှ ဆောင်ရွက်ပေးဖို့ လိုအပ်နေပါတယ်။ ကျွန်တော်တို့ နိုင်ငံရဲ့ ဖွံ့ဖြိုးမှုအားနည်းတဲ့ ပြည်နယ်တွေမှာ သက်ဆိုင်ရာဝန်ကြီးဌာနများမှ လူနဲ့တိရစ္ဆာန် ကျန်းမာရေး ဆိုင်ရာ အသိပညာပေးမှုများ မရှိသလောက် အလွန်အားနည်းနေတာ တွေ့နေရပါတယ်။ ဒါကို အလေး အနက်ထားပြီး အရှိန်အဟုန်တိုးမြှင့်ဆောင်ရွက်ပေးဖို့ လိုအပ်နေပါတယ်။ မွေးမြူရေးနဲ့ပတ်သက်ပြီး ကူးစက်ရောဂါများ၊ ကြိုတင်ကာကွယ်ဆေးဝါးများကိုလည်း နိုင်ငံခြားကိုသာ မှီခိုနေရတဲ့အတွက် မိမိတို့ နိုင်ငံအတွင်းမှာ အားလုံးကို ထုတ်လုပ်နိုင်အောင် ကြိုးပမ်းဆောင်ရွက်သင့်ကြောင်း အကြံပြု တိုက်တွန်း လိုပါတယ်။ နာယကကြီးခင်ဗျာ။ အထက်ပါသဘောတူညီချက်မှာ မြန်မာနိုင်ငံပါဝင်လိုက်ရင် အကျိုးကျေးဇူး တွေကတော့ ပြည်တွင်းတိရစ္ဆာန်များ ကျန်းမာရေးနှင့် တိရစ္ဆာန်များမှ ကူးစက်ရောဂါများကို ကာကွယ် ထိန်းချုပ်ရေးအတွက် ပူးပေါင်းဆောင်ရွက်နိုင်မှာဖြစ်ပါတယ်။ ဒါ့အပြင် ကူးစက်ရောဂါများကို ထိန်းချုပ်ခြင်း၊ အမြစ်ပြတ်ရှင်းလင်းခြင်းများကို ဆောင်ရွက်မည့် နည်းလမ်းဗျူဟာများအတွက် နည်းပညာပိုင်းဆိုင်ရာ အကြံပေးမှုများလည်း ရရှိလာမှာဖြစ်ပါတယ်။ ကူးစက်ရောဂါများဆိုင်ရာ သတင်းအချက်အလက်များ ကိုလည်း အပြန်အလှန်မျှဝေခြင်းနဲ့ လက်တွေ့လုပ်ဆောင်မှုအတွက် သတင်းအချက်အလက် ပြန့်ပွားခြင်း များကိုလည်း ရရှိနိုင်ပါတယ်။ နိဂုံးချုပ်အနေနဲ့ ဤသဘောတူညီချက်ဟာ ပြည်သူများရဲ့ ကျန်းမာရေး၊ တိရစ္ဆာန်များရဲ့ ကျန်းမာရေး တို့ကို များစွာအကျိုးပြုနိုင်မှာဖြစ်တဲ့အတွက်ကြောင့် သဘောတူညီချက်အား အတည်ပြုပါဝင်သင့်ကြောင်း နှင့် နှစ်စဉ်ကြေးကိုလည်း ထည့်ဝင်သင့်ပါကြောင်း ထောက်ခံဆွေးနွေးအပ်ပါတယ်။ အားလုံးကို ကျေးဇူး တင်ပါတယ်။</speech>
<speech type="speaker">ဒေါက်တာစံရွှေဝင်း ရေကြည်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="180">ဒေါက်တာစံရွှေဝင်း(ရေကြည်မဲဆန္ဒနယ်၊ ဧရာဝတီတိုင်းဒေသကြီး)</mp>လေးစားအပ်တဲ့ ပြည်ထောင်စုလွှတ်တော် နာယကကြီး၊ ပြည်သူ့လွှတ်တော်ဥက္ကဋ္ဌကြီးနဲ့ ပြည်ထောင်စုအဆင့် တာဝန်ရှိသူ များ၊ ပြည်ထောင်စုလွှတ်တော် ကိုယ်စားလှယ်များအားလုံး မင်္ဂလာပါခင်ဗျာ။ ကျွန်တော်ကတော့ ဧရာဝတီတိုင်းဒေသကြီး၊ ရေကြည်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါက်တာစံရွှေဝင်း ဖြစ်ပါတယ်။ နာယကကြီးခင်ဗျာ။ ကျောရိုးရှိသတ္တဝါများမှ သဘာဝအလျောက်လူသို့ရောဂါများ ကူးစက်ခြင်း ကို တိရစ္ဆာန်မှလူသို့ ကူးစက်သည့်ရောဂါများ Zoonoses အဖြစ်နဲ့ သတ်မှတ်ခဲ့တာဖြစ်ပါတယ်။ ဒီလို ကူးစက်ရာမှာ ဘက်တီးရီးယားကြောင့် ကူးတဲ့ရောဂါများ၊ ဗိုင်းရပ်စ်ကြောင့် ကူးတဲ့ရောဂါများ၊ ကပ်ပါးကောင် လို့ခေါ်တဲ့ Parasite တွေကြောင့် ကူးတဲ့ရောဂါများနှင့် မှိုလို့ခေါ်တဲ့ Fungal Infections ကြောင့်ကူးတဲ့ ရောဂါများ ဆိုပြီး (၄)မျိုး (၄)စား ခွဲလို့ရပါတယ်။ ဒီထဲမှာ ဘက်တီးရီးယားကြောင့်ဖြစ်တဲ့ ရောဂါများထဲမှာ မြန်မာနိုင်ငံမှာ အဖြစ်အများဆုံးကတော့ တီဘီရောဂါနဲ့ ထောင့်သန်းလို့ခေါ်တဲ့ Anthrax ရောဂါဖြစ်ပါတယ်။ 3 Anthrax Gepoloss mozos Biological Weapon cecalon documşa saloocozeGOSSE ထုတ်လုပ်သုံးစွဲနေတဲ့ နိုင်ငံတချို့ရှိပါတယ်။ ဒုတိယအနေနဲ့ကတော့ ဗိုင်းရပ်စ်ကြောင့်ဖြစ်တဲ့ ရောဂါထဲမှာ ကြက်၊ ငှက်တုပ်ကွေးရောဂါ၊ ခွေးရူးပြန် ရောဂါစသဖြင့် အခြားရောဂါများရှိပါတယ်။ ကြက်ငှက်တုပ်ကွေး ရောဂါနဲ့ပတ်သက်လို့ ကိုယ်စားလှယ်များအနေနဲ့ ဆွေးနွေးပြီးတဲ့အတွက် ကျွန်တော် ထပ်ဆင့်ပြီးတော့ မဆွေးနွေးတော့ပါဘူး။ တစ်ခါကပ်ပါးကြောင့် ဖြစ်တဲ့ရောဂါများကတော့ ခွေး၊ ကြောင်စသည့်ရောဂါများနှင့်အတူ လက်ပွန်း တစ်တီးနေထိုင်တဲ့အတွက်ကြောင့်မို့လို့ တုပ်ရောဂါ၊ သန်ကောင်၊ သန်ပြားရောဂါ စသည်ဖြင့် ဒီလို ရောဂါမျိုးတွေ အများကြီးဖြစ်ပါတယ်။ မှိုရောဂါများကလည်းပဲ ကူးစက်မှုရှိနေတာဖြစ်ပါတယ်။ ကူးစက်ရတဲ့ အကြောင်းတွေမှာ တိရစ္ဆာန်များနဲ့ လက်ပွန်းတစ်တီးနေထိုင်ခြင်း၊ တိရစ္ဆာန်များရဲ့ အသွေး အသားများနဲ့ ထိတွေ့စားသုံးခြင်း၊ ကြားခံတိရစ္ဆာန် များ ခြင်၊ ယင်၊ ကြွက်၊ ငှက်စတဲ့ ပုဂ္ဂိုလ်ကနေ တစ်ဆင့် ကူးစက်ခြင်း စသည်ဖြင့် ဒီလိုအခြေအနေတွေရှိပါတယ်။ ဥပမာအနေနဲ့ ကျွန်တော့အနေနဲ့တော့ ခွေးရူးပြန်ရောဂါရဲ့ မြန်မာနိုင်ငံအခြေအနေနဲ့ ဆောင်ရွက်ထားရှိမှုတွေ၊ လိုအပ်ချက်တွေကို တင်ပြလို ပါတယ်။ မြန်မာနိုင်ငံမှာ လူဦးရေ ၅၁ သန်းကျော်ရှိပေမယ့် ခွေးကောင်ရေ ၄ သန်းကျော်ရှိပါတယ်။ ဒီခွေး ကောင်ရေ ၄ သန်းကျော်ရဲ့ ၇၅ ရာခိုင်နှုန်းဟာ တရားဝင်မွေးမြူထားသူတွေမရှိဘဲနဲ့ ခွေးလေခွေးလွင့် တစ်နည်းအားဖြင့် Stray Dog ဆိုတဲ့ ခွေးတွေ အများစုဖြစ်ပါတယ်။ ဒီလိုအများစုဖြစ်တဲ့ အတွက်ကြောင့် မို့လို့ ဒီခွေးတွေထဲမှာ ခွေးရူးပြန်ရောဂါကိုက ပြန့်ပွားနေပါတယ်။ မြန်မာနိုင်ငံဟာ အရှေ့တောင်အာရှ ဒေသမှာ ခွေးရူးပြန်ရောဂါဖြစ်ပွားမှု အများဆုံးရောဂါဖြစ်ပါတယ်။ တစ်နှစ်ပတ်လုံး Endemic လို့ ခေါ်တဲ့ စဉ်ဆက်မပြတ် ဖြစ်ပေါ်နေတဲ့ရောဂါဖြစ်ပြီး ကျွန်တော်တို့ ASEAN နိုင်ငံ ၁၀ နိုင်ငံရှိတဲ့ အထဲမှ နိုင်ငံမှာ လည်း Endemic ဖြစ်နေပါတယ်။ သို့သော် ဖြစ်ပွားမှုအများဆုံးဟာ ကျွန်တော်တို့နိုင်ငံ ဖြစ်ပါတယ်။ တစ်နှစ် တစ်နှစ် ခွေးကိုက်ခံရသူပေါင်းမှာ ၃ သောင်းခန့်ရှိပြီးတော့ သေဆုံးသူပေါင်းဟာ ၅၀၀ ကနေ ၁,၀၀၀ ကြား ရှိပါတယ်။ သို့သော်လည်း ယခုအခါမှာတော့ ခွေးရူးပြန်ရောဂါကာကွယ်ဆေး Post-exposure prophylaxis တွေ ရှိလာတဲ့အတွက်ကြောင့်မို့လို့ သေဆုံးမှုနှုန်းတွေတော့ တော်တော်လေးကျဆင်းလာတာဖြစ်ပါတယ်။ ဒီလိုခွေးရူးပြန်ရောဂါဟာ တိရစ္ဆာန်များမှတစ်ဆင့် လူတွေကို ကူးစက်ရောဂါတွေ ဖြစ်ပွားနေတဲ့အတွက် ကျွန်တော်တို့ ပြည်သူလူထုအတွင်းမှာ ဒီရောဂါများနဲ့ပတ်သက်ပြီးတော့ သတင်းအချက်အလက်၊ အသိပညာ ပေးမှုလုပ်ငန်းများကို အများအပြား ဆောင်ရွက်ဖို့ရှိပါတယ်။ ဒီလိုတိရစ္ဆာန် များကနေ လူတွေကို ကူးစက်ရောဂါများကို ထိန်းချုပ်တဲ့နေရာမှာ ကျွန်တော်တို့ တိုင်းပြည်အနေနဲ့ သုတေသနလုပ်ငန်းများ၊ ဓာတ်ခွဲခန်းအဆင့်မြှင့်တင်ရေးလုပ်ငန်းများ၊ စောင့်ကြပ်ကြည့်ရှု ခြင်းလုပ်ငန်းများ၊ ရန်ပုံငွေချထားခြင်းလုပ်ငန်းများ၊ လူကျန်းမာရေးနဲ့ တိရစ္ဆာန်ကျန်းမာရေး တာဝန်ရှိ ပုဂ္ဂိုလ်များရဲ့ ပူးပေါင်းဆောင်ရွက်မှုများနဲ့ ဥပဒေရေးရာကိစ္စရပ်များကို တိုးမြှင့်ဆောင်ရွက်ဖို့ အခြေအနေ အများကြီး လိုအပ်နေတာဖြစ်ပါတယ်။ ဒီဌာနမှာ ပူးပေါင်းပါဝင်ခြင်းအားဖြင့် ရှေ့ကကိုယ်စားလှယ်များ ဆွေးနွေးသွားသလိုပဲ တိရစ္ဆာန်များမှတစ်ဆင့် နယ်စပ်ဖြတ်ကျော် ကူးစက်ရောဂါ အများအပြားကိုလည်း ကျွန်တော်တို့ အများနဲ့ အတူ ပူးပေါင်းပါဝင် ဆောင်ရွက်နိုင်မှာဖြစ်ပါတယ်။ အထူးသဖြင့် အာဆီယံနိုင်ငံ များသာမကဘဲနဲ့ နိုင်ငံတကာများနဲ့လည်း ကျွန်တော်တို့ ပူးပေါင်းပြီးတော့ ဆောင်ရွက်နိုင်မှာဖြစ်ပါတယ်။ ဒီလိုပူးပေါင်းဆောင်ရွက်ခြင်းအားဖြင့် ကျွန်တော်တို့ ဒေသအတွင်းမှာ လူမှုစီးပွားတိုးတက်မှုကို အများကြီး အထောက်အကူပြုပြီးတော့ ကျန်းမာရေးဆိုင်ရာပြဿနာများကိုလည်းပဲ အများအပြား ကျွန်တော်တို့ ကာကွယ်ပေးနိုင်မှာဖြစ်ပါတယ်။ ဒီဗဟိုဌာနအနေနဲ့ အာဆီယံနဲ့ဆက်နွယ်တဲ့ အဖွဲ့အစည်းများရဲ့ တိရစ္ဆာန် ကျန်းမာရေး၊ တိရစ္ဆာန်မှ လူသို့ကူးစက်နိုင်တဲ့ရောဂါများ ကာကွယ်ထိန်းချုပ်ရေးနဲ့ သတင်းအချက်အလက်များကို အထူးသဖြင့် မျှဝေ ပေးနိုင်မှာဖြစ်သလို မိမိတို့နိုင်ငံအလိုက် ဆောင်ရွက်နေတဲ့ မူဝါဒများ၊ နည်းဗျူဟာများ၊ နည်းပညာပိုင်း ဆိုင်ရာများကိုလည်း ကျွန်တော်တို့အနေနဲ့ ရရှိနိုင်မှာဖြစ်ပါတယ်။ ဒါကြောင့်မို့လို့ ဒီအာဆီယံနိုင်ငံများ အတွင်းမှာ တိရစ္ဆာန်ကျန်းမာရေးနဲ့ တိရစ္ဆာန်မှလူသို့ ကူးစက်နိုင်တဲ့ရောဂါများ ကာကွယ်နိုင်ရန် ပူးပေါင်း ဆောင်ရွက်ရေးဗဟိုဌာနထူထောင်ရေးမှာ ကျွန်တော်တို့နိုင်ငံအနေနဲ့ ပါဝင်ဆောင်ရွက်သင့်တာ ဖြစ်ပါတယ်။ ဒါ့အပြင် ဒီ ၂၀၁၈ ခုနှစ်၊ အမျိုးသားစီမံကိန်းကဏ္ဍအလိုက်ရည်မှန်းချက်များမှာလည်း တိရစ္ဆာန် မှတစ်ဆင့် ဖြစ်ပွားတတ်သော ကူးစက်ရောဂါများ ဖြစ်ပွားသေဆုံးမှု လျော့နည်းကျဆင်းရေးကို အဓိက ထားပြီးဆောင်ရွက်မယ်လို့ ဖော်ပြထားတာကိုလည်း တွေ့ရမှာဖြစ်ပါတယ်။ တစ်ခါ တစ်ပြိုင်နက်တည်းမှာ လည်း စာချုပ်ပါစည်းမျဉ်းစည်းကမ်းများဟာလည်း ကျွန်တော်တို့နိုင်ငံအတွက် သင့်တင့်လျောက်ပတ်တဲ့ အပြင် အချို့သောကိစ္စရပ်များမှာ လျော့ပေါ့မှုများပေးထားတာဖြစ်တဲ့အတွက် ပူးပေါင်းပါဝင် ဆောင်ရွက်ဖို့ အတွက် အလွန်သင့်တော်တဲ့ ကိစ္စတစ်ရပ်ဖြစ်ပါတယ်။ ဒါ့အပြင် အာဆီယံနိုင်ငံများအတွင်းမှာ ၂၀၁၆ ကနေ ၂၀၂၀ အထိ ကျွန်တော်တို့ ဒီတိရစ္ဆာန်များမှ လူသို့တဆင့် ကူးစက်ရောဂါများ ပူးပေါင်းကာကွယ်တိုက်ဖျက်ရေး စီမံချက်ကိုလည်းပဲ အာဆီယံနိုင်ငံများအတွင်းမှာ ရေးသားထားပြီးဖြစ်သလို ကမ္ဘာ့ကျန်းမာရေးအဖွဲ့ အနေနဲ့လည်း ၂၀၂၀ အတွင်းမှာ ဒီလိုရောဂါများ တတ်နိုင်သလောက် ပပျောက်ထိန်းချုပ်နိုင်အောင် စီစဉ် ဆောင်ရွက်ထားတာဖြစ်တဲ့အတွက်ကြောင့်မို့လို့ အာဆီယံအဖွဲ့ဝင်နိုင်ငံများအတွင်း တိရစ္ဆာန် ကျန်းမာရေးနဲ့ တိရစ္ဆာန်မှ လူသို့ကူးစက်နိုင်သောရောဂါများ ကာကွယ်နိုင်ရန်ပူးပေါင်း ဆောင်ရွက်ရေးဗဟိုဌာနထူထောင်ရေး 20 como267:0728ąjos ASEAN Coordinating Center for Animal Health and Zoonoses og အတည်ပြု ဆောင်ရွက်ပေးဖို့အတွက် လေးစားစွာ တင်ပြအပ်ပါတယ်ခင်ဗျာ။ ကျေးဇူးတင်ပါတယ်။</speech>
<title>အထက်ပါကိစ္စနှင့်စပ်လျဉ်း၍ သက်ဆိုင်ရာပြည်ထောင်စုအဆင့်အဖွဲ့အစည်းဝင်က ပြန်လည်ရှင်းလင်းရန် ရှိက ရှင်းလင်းဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၁၁) ဖြစ်ပါတယ်။ လွှတ်တော်ကိုယ်စားလှယ်များရဲ့ ဆွေးနွေးချက် များအပေါ် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က ပြန်လည်ရှင်းလင်းဆွေးနွေးဖို့ဖြစ်ပါတယ်။</speech>
<speech><agency id="11">ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်များ ခင်ဗျာ။ နိုင်ငံတော်သမ္မတထံမှ ပေးပို့တဲ့ အာဆီယံအဖွဲ့ဝင်နိုင်ငံတွေမှာ တိရစ္ဆာန် ကျန်းမာရေးနှင့် တိရစ္ဆာန် မှ လူသို့ကူးစက်နိုင်တဲ့ရောဂါများ ကာကွယ်နိုင်ဖို့ ပူးပေါင်းဆောင်ရွက်ရေးဗဟိုဌာန ASEAN Coordinating Center for Animals Health and Zoonoses (ACCAHZ) 02600s69: 20compąjodsocot Ratification အတည်ပြု ပါဝင်ခွင့်ပြုနိုင်ရေး၊ နှစ်စဉ်ထည့်ဝင်ကြေး ခွင့်ပြုနိုင်ရေးကိစ္စနှင့် စပ်လျဉ်းပြီး လွှတ်တော်ကိုယ်စားလှယ်ကြီး ၁၁ ဦးတို့က ထောက်ခံအကြံပြု ဆွေးနွေးသွားတဲ့အတွက် စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနက အထူးပင်ကျေးဇူးတင်ရှိပါကြောင်း ဦးစွာတင်ပြအပ်ပါတယ်။ ဆွေးနွေးချက်နဲ့ပတ်သက်ပြီးတော့ မိမိတို့ဝန်ကြီးဌာနအနေနဲ့ အထူးပြန်လည်ရှင်းလင်းဆောင်ရွက် ရန်မရှိပါကြောင်း တင်ပြအပ်ပါတယ်။ အဆိုပါ သဘောတူညီချက်ကို အတည်ပြု ပါဝင်ဆောင်ရွက်နိုင်မယ် ဆိုရင် မိမိတို့နိုင်ငံအပါအဝင် အရှေ့တောင်အာရှနိုင်ငံ ဒေသတွင်းပြည်သူများရဲ့ ကျန်းမာရေးအတွက် အစစဘေးကင်းလုံခြုံမှု၊ တိရစ္ဆာန်ကျန်းမာရေး စောင့်ရှောက်မှုနဲ့ တိရစ္ဆာန်မှ လူသို့ကူးစက်တဲ့ရောဂါများ ကာကွယ်ထိန်းချုပ်မှု သဘောတူညီချက်ပါ ရည်ရွယ်ချက်များနဲ့အညီ မိမိတို့နိုင်ငံအနေနဲ့လည်း များစွာ အကျိုးခံစားရမှာ ဖြစ်ပါတယ်။ လွှတ်တော်ကိုယ်စားလှယ်ကြီးများ အကြံပြု ဆွေးနွေးချက်ပါ မိမိတို့ရဲ့ ကြုံတွေ့နေရတဲ့ တိရစ္ဆာန်ကျန်းမာရေးနဲ့ ကူးစက်မှုကာကွယ်ရေးတို့နဲ့စပ်လျဉ်းပြီး အဖွဲ့ဝင်နိုင်ငံအဖြစ် ပါဝင်ဆောင်ရွက် လာနိုင်မှာဖြစ်တဲ့အလျောက် သဘောတူညီချက်ပါ လုပ်ငန်းစဉ်များပါ ပူးပေါင်းဆောင်ရွက် သွားနိုင်မယ့် အခွင့်အလမ်းပြီး မိမိတို့ရဲ့နိုင်ငံအတွက် များစွာအကျိုးဖြစ်ထွန်းလာမှာ ဖြစ်ပါတယ်။ ကိုယ်စားလှယ်ကြီးများ အကြံပြု ဆွေးနွေးသွားသလိုပဲ လိုအပ်သော ကြိုတင်ပြင်ဆင်မှု အစီအမံများကို လည်းပဲ ချမှတ်ဆောင်ရွက်သွားမှာ ဖြစ်ပါတယ်။ သို့ဖြစ်တဲ့အတွက် နိုင်ငံတော်သမ္မတထံမှ ပေးပို့တဲ့ အာဆီယံအဖွဲ့ဝင်နိုင်ငံများမှာ တိရစ္ဆာန် ကျန်းမာရေးနဲ့ တိရစ္ဆာန်မှလူသို့ ကူးစက်နိုင်တဲ့ရောဂါ များကာကွယ်ရေး ပူးပေါင်းဆောင်ရွက်ရေး ဗဟိုဌာန ထူထောင်ရေးသဘောတူညီချက်မှာ အတည်ပြု ပါဝင် နိုင်ဖို့နဲ့ နှစ်စဉ်ကြေးထည့်ဝင်နိုင်ဖို့အတွက် ပြည်ထောင်စုလွှတ်တော်မှ သဘောတူခွင့်ပြုပေးနိုင်ပါရန် လေးစားစွာ တင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ လွှတ်တော်ရဲ့ သဘောထားရယူပါမယ်။ အထက်ပါကိစ္စနဲ့စပ်လျဉ်းပြီး လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အာဆီယံအဖွဲ့ဝင်နိုင်ငံများတွင် တိရစ္ဆာန် ကျန်းမာရေးနှင့် တိရစ္ဆာန်မှ လူသို့ကူးစက်နိုင်သော ရောဂါများ ကာကွယ်နိုင်ရန် ပူးပေါင်းဆောင်ရွက်ရေး ဗဟိုဌာန ထူထောင်ရေးသဘောတူညီချက်တွင် အတည်ပြု ပါဝင်ရန်နဲ့ နှစ်စဉ်ကြေးထည့်ဝင်ရန်ကိစ္စကို လွှတ်တော်က သဘောတူ အတည်ပြုကြောင်း ကြေညာပါတယ်။</speech>
</motion>
</section>
<section value="Report">
<report>
<title>ပြည်ထောင်စုအစိုးရအဖွဲ့မှ ပေးပို့သော ၂၀၁၆-၂၀၁ရ ခု၊ ဘဏ္ဍာရေးနှစ် အစိုးရ၏ ကြွေးမြီဆိုင်ရာ နှစ်ပတ်လည်အစီရင်ခံစာအပေါ် ပြည်သူ့ငွေစာရင်း ပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ (၁/၂၀၁၈)နှင့်စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း၊</title>
<speech type="speaker">အစီအစဉ်(၁၂) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၆-၂၀၁ရ ခု၊ ဘဏ္ဍာရေးနှစ် အစိုးရ၏ ကြွေးမြီဆိုင်ရာ နှစ်ပတ်လည် အစီရင်ခံစာနဲ့ စပ်လျဉ်းပြီး ၁၉-၁-၂၀၁၈ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က လွှတ်တော်သို့ ရှင်းလင်းတင်ပြခြင်းနဲ့ ယင်းအစီရင်ခံစာအပေါ် ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ (၁/၂၀၁၈)ကို ဖတ်ကြားတင်သွင်းခြင်းတို့ကို ဆောင်ရွက်ခဲ့ပြီး ဖြစ်ပါတယ်။ အထက်ပါ ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာ(၁/၂၀၁၈) နဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော်ကိုယ်စားလှယ် ၈ ဦး ရှိပါတယ်။ တစ်ဦးချင်းအနေနဲ့ ၆ မိနစ်အတွင်း ဆွေးနွေးဖို့ဖြစ်ပါတယ်။ ဦးစွာ ဦးခင်ချို၊ လှိုင်းဘွဲ့မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="255">ဦးခင်ချို (လှိုင်းဘွဲမဲဆန္ဒနယ်၊ ကရင်ပြည်နယ်)</mp>အားလုံးမင်္ဂလာပါ။ ကျွန်တော်ကတော့ ကရင်ပြည်နယ်၊ လှိုင်းဘွဲမဲဆန္ဒနယ်က ပြည်သူ့လွှတ်တော် ကိုယ်စားလှယ် ဦးခင်ချို ဖြစ်ပါတယ်။ ယခု ဆွေးနွေးတင်ပြမယ့် အကြောင်းအရာက ပြည်သူ့ငွေစာရင်းပူးပေါင်းကော်မတီရဲ့ (၁/၂၀၁၈) အစီရင်ခံစာ မှာပါတဲ့ ၂၀၁၆-၂၀၁ရ ဘဏ္ဍာနှစ် အစိုးရရဲ့ကြွေးမြီဆိုင်ရာ နှစ်ပတ်လည်အစီရင်ခံစာနဲ့ပတ်သက်ပြီး ဆွေးနွေး အကြံပြုတင်ပြမှာ ဖြစ်ပါတယ်။ ကြွေးမြီဆိုင်ရာမှာ အပိုင်း ၃ ပိုင်းဖြစ်တဲ့ ပြည်ပကြွေးမြီ၊ ပြည်တွင်း ကြွေးမြီနဲ့ အစိုးရက ငွေထုတ် ပေးခြင်းနဲ့ ထပ်ဆင့်ငွေထုတ်ချေးခြင်းအပိုင်း ၃ ပိုင်းရှိတာကို ဆွေးနွေးတင်ပြမှာ ဖြစ်ပါတယ်။ ပြည်ပ ကြွေးမြီနဲ့ပတ်သက်လို့ လေ့လာကြည့်တဲ့အခါမှာ အစိုးရသစ် စတင်တာဝန် ယူတဲ့နိုင်ငံခြား ကြွေးမြီဟာ အမေရိကန်ဒေါ်လာ ၉.၅၃၀.၂၅၂ သန်း ရှိပြီးတော့ ၃၁-၃-၂၀၁ရ ရက် တစ်နှစ်တာ ကုန်ဆုံးတဲ့ ော့ အမေရိကန်ဒေါ်လာ ၉,၁၄၈.၈၂၁ ကျန်ရှိလို့ ကြွေးလက်ကျန်က အမေရိကန်ဒေါ်လာ သန်း ၄၀၀ နီးပါးလောက် နည်းသွားတာကို တွေ့ရပါတယ်။ သဘောကတော့ ဒီနှစ်အတွင်း ချေးယူတဲ့ငွေက နည်းပြီးတော့ ပြန်ဆပ်တဲ့ငွေက များတဲ့သဘောဖြစ်တာကို တွေ့ရပါတယ်။ ၃၁-၃-၂၀၁ရ မှာရှိတဲ့ အစိုးရ ၄ ဆက်ရဲ့ အကြွေးတွေနဲ့ ပတ်သက်လို့ ၁၉၈၈ မတိုင်မီက ကြွေးဟောင်းက ကြွေးလက်ကျန် အမေရိကန်ဒေါ်လာ သန်း ၉,၀၀၀ ကျော်ရဲ့ ၄ရ ရာခိုင်နှုန်းလောက်ရှိနေပြီးတော့ ၁၉၈၈ နဲ့ ၂၀၁၀ ထိမှာ ၃၀ ရာခိုင်နှုန်းကျော်နဲ့ ယခင်အစိုးရလက်ထက်က ကြွေးကတော့ ၂၃ ရာခိုင်နှုန်းကျော် ကျန်ရှိတာ တွေ့ရပါတယ်။ စာချုပ်ပါတန်ဖိုး အရ ထုတ်ယူပြီးတဲ့ငွေတွေက ၁၉၈၈ မတိုင်ခင်က ၉၆ ရာခိုင်နှုန်း၊ ၁၉၈၈ ကနေ ၂၀၁၀ အထိက ၈၉ ရာခိုင်နှုန်း၊ ယခင်အစိုးရလက်ထက်မှာက ၃၅ ရာခိုင်နှုန်းနဲ့ လက်ရှိအစိုးရလက်ထက်မှာကျတော့ ၀.၃ ရာခိုင်နှုန်းရှိတာ တွေ့ရပါတယ်။ ဒီချေးငွေတွေမှာ ချေးငွေကာလ ၁၀ နှစ်ကနေ နှစ် ၄၀ အတွင်းရှိတာ တွေ့ရလို့ ၁၉၈၈ မတိုင်မီ ချေးငွေဟာ ၂၀၂၈ ခုနှစ်မှာ အားလုံးအပြေအကျေ ပေးဆပ်ရမှာဖြစ်ပေမယ့် လက်ရှိနောက်ထပ် ၁၀ နှစ် လောက်ပဲ ပေးဆပ်ဖို့ ကျန်တဲ့ကာလမှာ ပေးဆပ်ရမယ့် ငွေပမာဏအများဆုံး ကျန်နေရတဲ့ အကြောင်း ရင်းနဲ့ အမှန်တကယ် ပေးဆပ်နိုင်စွမ်းအား အခြေအနေကို ဘယ်လိုရှိမလဲဆိုတာကို စိစစ်တင်ပြသင့် တယ်လို့ အကြံပြုတင်ပြလိုပါတယ်။ ၁၉၈၈ ကနေ ၂၀၁၀ အထိ ချေးငွေက သက်တမ်း နှစ် ၂၀ ဖြစ်လို့ ၂၀၃၀ မှာ အပြေအကျေ ပေးဆပ်ရမှာဖြစ်လို့ နောက်ထပ်ကျန်တဲ့ ၁၂ နှစ်အတွင်း ပြန်လည်ပေးဆပ်ရမယ့် ငွေနဲ့ ၁၉၈၈ မတိုင်ခင်က ချေးငွေ၊ စုစုပေါင်း အဲဒီ ၂ မျိုးရဲ့ ချေးငွေပမာဏဟာ လက်ရှိချေးငွေလက်ကျန် အားလုံးရဲ့ ရရ ရာခိုင်နှုန်းရှိလို့ ပေးဆပ်နိုင်အား အခြေအနေကို ကြိုတင်တွက်ချက် ဆန်းစစ်တင်ပြသင့် တယ်လို့ အကြံပြုလိုပါတယ်။ ၃၁-၃-၂၀၁ရ ရက်မှာရှိတဲ့ ကြွေးမြီတွေကတော့ နိုင်ငံတကာအဖွဲ့အစည်း ၅ ခု၊ ပဲရစ်ကလပ်အဖွဲ့ဝင် ၈ နိုင်ငံနဲ့ အဖွဲ့ဝင်မဟုတ်တဲ့နိုင်ငံ ၈ နိုင်ငံတို့ရဲ့ ကြွေးမြီတွေဖြစ်ပြီးတော့ တရုတ်နိုင်ငံရဲ့ ချေးငွေက ၄၂ ရာခိုင်နှုန်းကျော်နဲ့ အများဆုံးဖြစ်ပြီး၊ ဂျပန်ကတော့ ၂၃ ရာခိုင်နှုန်းကျော်နဲ့ ဒုတိယ၊ IDA ကတော့ ၁၀ ရာခိုင်နှုန်းကျော်နဲ့ တတိယအများဆုံးကျန်ရှိတာ တွေ့ရပါတယ်။ ဒုတိယပိုင်းအနေနဲ့ ပြည်တွင်းချေးငွေနဲ့ ပတ်သက်လို့ ဗဟိုဘဏ်က ချေးငွေ၊ ငွေတိုက်စာချုပ်နဲ့ ငွေတိုက်လက်မှတ် ရောင်းချမှုအခြေအနေတွေအရ အစိုးရသစ် စတင်လက်ခံတဲ့ အခြေအနေတွေမှာ ကျပ်ဘီလီယံ ၁,၅၇၂၄.၄ ရှိပြီးတော့ ဒီတစ်နှစ်တာ ကုန်ဆုံးတဲ့ ၃၁-၃-၂၀၁ရ မှာကျတော့ ကျပ်ဘီလီယံ ၁,၈၀၂၀ ရှိလို့ ကျပ်ဘီလီယံ ၂,၃၀၀ ကျော်လောက် တိုးလာတာ တွေ့ရပါတယ်။ ၃၁-၃-၂၀၁ရ ရက်နေ့ လက်ကျန်ကြွေးမြီက ဗဟိုဘဏ်က ၇၆ ရာခိုင်နှုန်းနဲ့ အများဆုံး၊ ငွေတိုက်စာချုပ်က ၁၉ ရာခိုင်နှုန်းနဲ့ ငွေတိုက်လက်မှတ်က ၅ ရာခိုင်နှုန်း ကျန်ရှိတာ တွေ့ရလို့ ငွေဖောင်းပွမှုကိုဖြစ်စေတဲ့ ဗဟိုဘဏ်ချေးငွေက အများဆုံးဖြစ်တာ တွေ့ရပါတယ်။ ၂၀၁၁-၁၂ မှ ၂၀၁၆-၁ရ ဘဏ္ဍာနှစ်အထိ ကာလတွေရဲ့ ချေးငွေက ဘတ်ဂျက်လိုငွေ ဖြည့်ဆည်းမှုကို ကြည့်မယ်ဆိုလို့ရှိရင် ၂၀၁၅-၁၆ မှာ ပြည်တွင်းချေးငွေနဲ့ ဗဟိုဘဏ် ချေးငွေအများဆုံးဖြစ်တာ တွေ့ရပါတယ်။ ၂၀၁၆-၁ရ ကတော့ ဒုတိယအများဆုံးဖြစ်တာတွေ့ရပါတယ်။ ငွေဖောင်းပွမှုကိုဖြစ်စေတဲ့ ဗဟိုဘဏ်ချေးငွေ တစ်ဖြည်းဖြည်းလျှော့ချနိုင်မယ့် နည်းလမ်းတွေ ရှာကြံသုံးစွဲ သင့်ကြောင်းအကြံပြုလိုပါတယ်။ ၂၀၁၆-၁ရ မှာ လိုငွေဖြည့်ဆည်းဖို့ ဗဟိုဘဏ်က ၄၀ ရာခိုင်နှုန်း၊ ငွေတိုက် စာချုပ်နဲ့ ငွေတိုက်လက်မှတ်က ၃၀ ရာခိုင်နှုန်းစီနဲ့ ကျပ်ဘီလီယံ ၃,၀၉၀ ချေးယူဖို့ လျာထားပေမယ့် အမှန် ချေးငွေတွေအနေနဲ့ ငွေတိုက်စာချုပ်က လျာထားချက်ရဲ့ ၁၃၀ ရာခိုင်နှုန်း၊ ငွေတိုက်လက်မှတ်က ၃၉၁ ရာခိုင်နှုန်း၊ ဗဟိုဘဏ်က ၁၈ရ ရာခိုင်နှုန်း၊ စုစုပေါင်းလျာထားချက်အနေနဲ့က ၂၃၁ ရာခိုင်နှုန်းရှိလို့ လျာထားချက်ရဲ့ ၂ ဆကျော်လောက် ချေးထားတာကို တွေ့ရပါတယ်။ လျာထားချက်ထက် အလွန်အမင်း ကွာဟချေးယူမှုမရှိအောင် ကြိုတင် စီမံဆောင်ရွက်သင့်ကြောင်း အကြံပြုလိုပါတယ်။ တတိယပိုင်း အစိုးရချေးငွေကို ထပ်ဆင့်ထုတ်ချေးမှုအနေနဲ့ ၂၀၁၆-၁ရ မှာ JICA ချေးငွေနဲ့ ရန်ကုန်စည်ပင်ကော်မတီကို ယန်းငွေသန်းပေါင်း ၂၃,၆၈၃၊ မန္တလေးစည်ပင်ကို ADB ဘဏ်ကနေပြီးတော့ ဆွစ်ဒေါ်လာ ၄၂.၅၄ရ သန်းနဲ့ သမဝါယမဘဏ်လီမိတက်ကို KFW က ယူရို ၃.၃ သန်း ထပ်ဆင့် ထုတ်ချေးပေးခဲ့ကြောင်း သိရပါတယ်။ ဒီလို ထပ်ဆင့်ထုတ်ချေးငွေတွေနဲ့ ပတ်သက်လို့ နိုင်ငံတော်က တာဝန်ခံရတာဖြစ်တဲ့အတွက် စာချုပ်ပါ စည်းမျဉ်းစည်းကမ်းများနဲ့အညီ လိုက်နာဆောင်ရွက်ရေး၊ သတ်မှတ် ကာလအတွင်း သတ်မှတ်အရင်းအတိုး ငွေများ းဆပ်စေရေး စဉ်ဆက်မပြတ် စောင့်ကြည့် တွန်းအားပေးရန် လိုအပ်ကြောင်း အကြံပြုလိုပါတယ်။ နောက်ဆုံးအနေနဲ့ ဂျီဒီပီနဲ့ ရငွေအခြေအနေအပေါ် ကြွေးမြီရဲ့ အနေအထားကို လေ့လာကြည့်မယ် ဆိုရင် ၂၀၁၁-၁၂ မှ ၂၀၁၆-၁ရ ထိ ၆ နှစ်တာကာလမှာ နှစ်ကုန်ရက်မှာရှိတဲ့ ကြွေးမြီအနေအထားအရ ဂျီဒီပီအချိုးမှာ ပြည်တွင်းကြွေးမြီမှာ ၂၀၁၆-၁ရ က ရာခိုင်နှုန်းအချိုး အများဆုံးဖြစ်ပြီးတော့ ပြည်ပ ကြွေးမြီမှာတော့ ၂၀၁၃-၁၄ နဲ့ ၂၀၁၅-၁၆ က အများဆုံးဖြစ်တာ တွေ့ရပြီးတော့ ၂၀၁၆-၁ရ ကျတော့ အနည်းဆုံးဖြစ်တာကို တွေ့ရပါတယ်။ ရငွေအပေါ်မှာ ရာခိုင်နှုန်းအနေနဲ့ ၂၀၁၅-၁၆ ဟာ ချေးငွေပမာဏ အများဆုံးနဲ့ ဝင်ငွေပေါ်ချေးငွေရာခိုင်နှုန်း ဒုတိယအများဆုံးဖြစ်တာ တွေ့ရပြီးတော့ ၂၀၁၆-၁ရ မှာကျတော့ ၆ နှစ်တာကာလမှာ ဝင်ငွေအများဆုံး ရရှိပြီးတော့ ချေးငွေပမာဏက ၂၀၁၅-၁၆ ရဲ့ ထက်ဝက်လောက် လျော့နည်းသွားပြီး ဝင်ငွေအပေါ်ရာခိုင်နှုန်းဟာလည်းပဲ ၂၀၁၅-၁၆ ရဲ့ ၃ ပုံ ၁ ပုံလောက် လျော့နည်းသွား တာတွေ့ရပါတယ်။ ဒါတွေကို လေ့လာသုံးသပ်ပြီးတော့ နိုင်ငံတော်ရဲ့ ကြွေးမြီပမာဏ တစ်ဖြည်းဖြည်း လျော့နည်းကျဆင်းလာဖို့အတွက် အသုံးစရိတ် စိစစ်လျော့ချမှု။ ဆွေးနွေးရန် သတ်မှတ်ချိန်ပြည့်သဖြင့် မိုက်ပိတ်သွားပါသည်။</speech>
<speech type="speaker">ဆက်လက်ပြီး ဒေါက်တာသက်သက်ခိုင် ဒဂုံမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="460">ဒေါက်တာသက်သက်ခိုင်(ဒဂုံမဲဆန္ဒနယ်၊ ရန်ကုန်တိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်ထောင်စုလွှတ်တော် ကိုယ်စားလှယ်များ ကြွရောက်လာကြသော ပြည်ထောင်စုဝန်ကြီးများနဲ့ ဧည့်သည်တော်များအားလုံးမင်္ဂလာပါရှင်။ ကျွန်မကတော့ ရန်ကုန်တိုင်းဒေသကြီး ဒဂုံမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါက်တာသက်သက်ခိုင်ဖြစ်ပါတယ်။ ကျွန်မအနေနဲ့ ၂၀၁၆-၂၀၁ရ ဘဏ္ဍာရေးနှစ်၊ အစိုးရ၏ကြွေးမြီဆိုင်ရာ နှစ်ပတ်လည်အစီရင်ခံစာနဲ့စပ်လျဉ်းပြီး ပြည်တွင်း ကြွေးမြီအခြေအနေ၊ အတိုးနှုန်းနဲ့ ပြည်တွင်းကြွေးမြီအပေါ် ပေးရတဲ့အတိုးနဲ့ အုပ်ချုပ်ခအခြေအနေတို့ အပေါ်မှာ အကြံပြု ဆွေးနွေးသွားမှာ ဖြစ်ပါတယ်ရှင်။ နာယကကြီးရှင်။ ကျွန်မတို့မြန်မာနိုင်ငံဟာ ဘတ်ဂျက်လိုငွေနဲ့ တိုင်းပြည်တည်ဆောက်နေတဲ့ ကာလမှာ ၎င်းဘတ်ဂျက်လိုငွေများကို ပြည်တွင်းပြည်ပချေးငွေများနဲ့ ဖြည့်ဆည်းနေတာ ဖြစ်ပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လတာ ကြားဖြတ်ဘတ်ဂျက် အစီရင်ခံစာမှာလည်း ဘတ်ဂျက် လိုငွေနဲ့ ဂျီဒီပီအချိုးကို Accounting Method အရ ၆.၆၅ ရာခိုင်နှုန်းနဲ့ Analytical Method အရ ၈.၈၄ ရာခိုင်နှုန်း ရှိနေပြီး ပုံမှန်ထားရှိဆောင်ရွက်နေတဲ့ ၅ ရာခိုင်နှုန်းထက် များစွာကျော်လွန်လာတဲ့ အခြေအနေမျိုးမှာ ဘတ်ဂျက်လိုငွေလျှော့ချဖို့ နည်းလမ်းများရှာဖွေရမယ့် ပါတယ်။ ချေးငွေများအနေနဲ့ အတိုးနှုန်းသက်သာတဲ့ နှစ်ရှည်ချေးငွေများဖြစ်လို့ တိုင်းပြည်အတွက် လတ်တလော အကြပ်အတည်း မဖြစ်စေပေမယ့် ပြည်တွင်းချေးငွေနဲ့ ၎င်းချေးငွေအပေါ်ပေးရတဲ့အတိုးနှုန်းနဲ့ အုပ်ချုပ်ခ များ၊ အလျင်အမြန် တိုးတက်လာနေတာဟာ တိုင်းပြည်ရဲ့ ဘဏ္ဍာငွေအကြပ်အတည်းကို ပိုဆိုးလာအောင် တွန်းပို့နေသလို ဖြစ်နေပါတယ်။ နာယကကြီးရှင့်။ ၎င်းအစီရင်ခံစာအရ ၃၁-၃-၂၀၁ရ ရက်နေ့ရှိ ပြည်တွင်းကြွေးမြီလက်ကျန် စုစုပေါင်းမှာ မြန်မာကျပ်ငွေ ၁၈.၀၂ ထရီလီယံရှိပြီး နောက်ပိုင်း ပြည်တွင်းချေးငွေများအတွက် အတိုးနှုန်း အားဖြင့် ၉ ရာခိုင်နှုန်းထက် မနည်းတဲ့နှုန်းထားနဲ့ ပေးချေနေရတဲ့အတွက် နိုင်ငံတော်မှ ပြည်တွင်းကြွေးမြီ အပေါ်ပေးဆောင်ရတဲ့ အတိုးနှုန်းနဲ့ အုပ်ချုပ်ခမှာ ၂၀၁၅-၂၀၁၆ ခု ဘဏ္ဍာနှစ်မှာ မြန်မာကျပ်ငွေ ၆၀၀ ဘီလီယံကျော်မှ ၂၀၁၆-၂၀၁ရ ဘဏ္ဍာနှစ်မှာ မြန်မာကျပ်ငွေ ၈၀၀ ဘီလီယံကျော်အထိ တိုးမြင့်လာတာကို တွေ့ရှိရပါတယ်။ ယခုလို ဘတ်ဂျက်လိုငွေနဲ့ တိုင်းပြည်တည်ထောင်နေတဲ့ပြည်တွင်းကြွေးမြီ ပမာဏဟာ ၂၀၁၆-၂၀၁ရ ဘဏ္ဍာနှစ်မှာ ဂျီဒီပီရဲ့ ၂၂.၂၃ ရာခိုင်နှုန်းရှိတာကြောင့် ရေရှည်မှာ အစိုးရတစ်ရပ် အနေနဲ့ ကြွေးမြီအတိုးအရင်းပေါင်း များသထက်များလာပြီး ဘတ်ဂျက်လိုငွေများ ပိုမိုမြင့်တက်လာနိုင်တဲ့ အခြေအနေသို့ ဦးတည်နေခြင်းကို ကုစားဖို့အရေးတကြီး လိုအပ်နေပြီဖြစ်ကြောင်း အထူးပြောကြားလို ပါတယ်ရှင့်။ ပြည်တွင်းချေးငွေများကို ယခင်က မြန်မာနိုင်ငံတော်ဗဟိုဘဏ်တစ်ခုတည်း အားကိုးအားထားခဲ့ ရာမှ ယခုမြန်မာနိုင်ငံတော်ဗဟိုဘဏ်အပြင် အစိုးရငွေတိုက်စာချုပ်နဲ့ ငွေတိုက်လက်မှတ်များကို ဈေးပြိုင်လေလံစနစ်နဲ့ ရောင်းချခြင်းအားဖြင့် ဘတ်ဂျက်လိုငွေများ ဖြည့်ဆည်းနေတာကို တွေ့ရှိရပါတယ်။ ယခုလို ဘတ်ဂျက်လိုငွေဖြည့်ဆည်းဖို့ အစိုးရငွေတိုက်လက်မှတ်နဲ့ ငွေတိုက်စာချုပ် လေလံတင်ရောင်းချ ခြင်းဟာ မြန်မာနိုင်ငံတော်ဗဟိုဘဏ်က ဖော်ဆောင်နေတဲ့ ဈေးကွက်ကပြဋ္ဌာန်းတဲ့ အတိုးနှုန်း ဖြစ်ပေါ် လာဖို့ အထောက်အကူဖြစ်စေပါတယ်။ ဒါပေမယ့် တစ်ဖက်မှာလည်း မြန်မာနိုင်ငံတော်ဗဟိုဘဏ်မှ ဘဏ်တွင် လာရောက်အပ်နှံငွေများအတွက် ၈ ရာခိုင်နှုန်းထက်မနည်း ဘဏ်မှထုတ်ချေးငွေများအတွက် ၁၃ ရာခိုင်နှုန်း ထက်မပိုသော အတိုးနှုန်းများဖြင့် ထုတ်ချေးရန် သတ်မှတ်ထားတဲ့အတွက် အစိုးရငွေတိုက်စာချုပ်နဲ့ ငွေတိုက်လက်မှတ်များ ရောင်းချရတဲ့ ကူပွန်နှုန်းဟာ ၎င်းအစီရင်ခံစာအရ အစိုးရငွေတိုက်စာချုပ်များ အတွက် ကူပွန်နှုန်း ၉ ရာခိုင်နှုန်း၊ ၉.၂၅ ရာခိုင်နှုန်းနဲ့ ၉.၅ ရာခိုင်နှုန်းတို့အထိ အတိုးနှုန်း မြင့်မားနေကြတာ ဖြစ်ပါတယ်။ နာယကကြီးရှင့်။ အစိုးရငွေတိုက်စာချုပ်နဲ့ ငွေတိုက်လက်မှတ်များ လေလံတင်ရောင်းချတဲ့ ဈေးကွက်ကို မြန်မာနိုင်ငံတော်ဗဟိုဘဏ်မှ ဖော်ဆောင်နေပြီး နိုင်ငံတော်ပိုင်ဘဏ်များ၊ ပုဂ္ဂလိကဘဏ်များ၊ မြန်မာနိုင်ငံမှာ မှတ်ပုံတင်ထားတဲ့ နိုင်ငံခြားဘဏ်များနဲ့ ငွေချေးသက်သေခံလက်မှတ် ကုမ္ပဏီများမှ ရင်းနှီးမြှုပ်နှံနေကြတာ ဖြစ်ပြီး ၎င်းဘဏ်များရဲ့ အများပြည်သူမှ အပ်နှံငွေများကို ၈ ရာခိုင်နှုန်းအတိုး ပေးနေရတဲ့အတွက် အစိုးရငွေတိုက်စာချုပ်နဲ့ ငွေတိုက်လက်မှတ်ကူပွန်နှုန်း မြင့်မားနေရခြင်း ဖြစ်ပါတယ်ရှင့်။ နာယကကြီးရှင့်။ ဒီလိုအခြေအနေမျိုးမှာ အစိုးရအနေအနဲ့ လုပ်နိုင်တာတစ်ခုကတော့ ဘဏ်အတိုး နှုန်းများလျှော့ချပေးခြင်းပဲ ဖြစ်ပါတယ်။ အကယ်၍ မြန်မာနိုင်ငံတော်ဗဟိုဘဏ်မှ ဘဏ်တွင်အပ်နှံသည့် အတိုးနှုန်းကို ၈ ရာခိုင်နှုန်းမှ ရ ရာခိုင်နှုန်းသို့လည်းကောင်း ဘဏ်မှချေးယူငွေများအတွက် အတိုးနှုန်းကို ၁၃ ရာခိုင်နှုန်းမှ ၁၁ ရာခိုင်နှုန်းသို့လည်းကောင်း ပြောင်းလဲသတ်မှတ်ပေးလိုက်ပါက ဘဏ်မှာငွေစုသူ များကို အလွန်တရာ မထိခိုက်စေဘဲ နိုင်ငံတော်ရဲ့ အတိုးကုန်ကျစရိတ်ကို များစွာလျှော့ချနိုင်မှာ ဖြစ်ပါတယ်။ ကျွန်မဒီလိုအကြံပြုရခြင်းဟာ ၂၀၁၈ ခုဧပြီလမှ စက်တင်ဘာလအထိ ၆ လစာကာလအတွက် စီမံကိန်းနဲ့ ဘဏ္ဍာရေးဝန်ကြီးဌာနရဲ့ စားသုံးသူဈေးဆနှုန်း လျာထားချက်ဟာ ၅ ရာခိုင်နှုန်းအောက်ဖြစ်လို့ ဘဏ်မှာ ငွေစုသူများအတွက်လည်းကောင်း၊ ဘဏ်များအတွက်လည်းကောင်း လုပ်သာကိုင်သာရှိတဲ့ အတိုးနှုန်း တို့ပဲ ဖြစ်ပါတယ်ရှင့်။ နာယကကြီးရှင့်။ အချုပ်အားဖြင့် ပြောရရင် ယခုလို အတိုးနှုန်းကို ၈ ရာခိုင်နှုန်းနဲ့ ၁၃ ရာခိုင်နှုန်း အစား ရ ရာခိုင်နှုန်းနဲ့ ၁၁ ရာခိုင်နှုန်း ပြောင်းလဲသတ်မှတ်ခြင်းဖြင့် လက်ရှိရင်ဆိုင်နေရတဲ့ မြန်မာနိုင်ငံရဲ့ စီးပွားရေးတုံ့ဆိုင်းနေခြင်းကို တစ်ဖက်တစ်လမ်းမှ ကုစားရာရောက်တဲ့အပြင် စီးပွားရေးလုပ်ငန်းများရဲ့ မတည်ရင်းနှီးမှုအတွက် ကုန်ကျစရိတ်ကို လျှော့ချစေနိုင်တာ ဖြစ်တဲ့အတွက် စီးပွားရေးဖွံ့ဖြိုးတိုးတက်မှုကို အားပေးပြီး အလုပ်အကိုင်အခွင့်အလမ်းများ ပိုမိုတိုးတက်လာမှာ ဖြစ်ပါတယ်။ ဒါ့အပြင် ၂၀၁၈ ခုနှစ်မှာ အသက်ဝင်လာမယ့် အာဆီယံစီးပွားရေးအသိုက်အဝန်းမှာပါဝင်မယ့် မြန်မာနိုင်ငံသားပိုင် စီးပွားရေး လုပ်ငန်းများလည်း ဒေသတွင်းနိုင်ငံများနဲ့ ယှဉ်ပြိုင်နိုင်မှုစွမ်းအား ပိုမိုမြင့်တက်လာပြီး ဂျီဒီပီ တိုးတက်ခြင်းနဲ့ တစ်ဦးချင်းဝင်ငွေ တိုးတက်ခြင်းဆိုတဲ့ ကောင်းကျိုးရလဒ်များ ကျွဲကူးရေပါဆိုသလို ပေါ်ထွန်းလာမှာ ဖြစ်ပါတယ်။ အဲဒါကြောင့် ကျွန်မအနေနဲ့ လက်ရှိရင်ဆိုင်နေရတဲ့ စီးပွားရေးနှေးကွေးမှုနဲ့ ဘတ်ဂျက်လိုငွေ မြင့်မားမှုကို ဖြေရှင်းနိုင်ဖို့ ဗဟိုဘဏ်ကသတ်မှတ်ထားတဲ့ အတိုးနှုန်းကို ဘဏ်တွင် အပ်နှံငွေများအတွက် ရ ရာခိုင်နှုန်းနဲ့ ဘဏ်မှထုတ်ချေးငွေများအတွက် ၁၁ ရာခိုင်နှုန်းသို့ ပြောင်းလဲသတ်မှတ်ပေးပါရန် အကြံပြု ပြောကြားရင်း နိဂုံးချုပ်အပ်ပါတယ်ရှင်။ အားလုံးကို ကျေးဇူးတင်ပါတယ်။</speech>
<speech type="speaker">ဦးသန်းစိုး(ခေါ်)သန်းစိုး(ဘောဂဗေဒ) ရန်ကုန်တိုင်းဒေသကြီးမဲဆန္ဒနယ် အမှတ်(၄) ဆွေးနွေးဖို့ဖြစ်ပါတယ်။</speech>
<speech><mp id="993">ဦးသန်းစိုး(ခေါ်)သန်းစိုး(ဘောဂဗေဒ)(မဲဆန္ဒနယ်အမှတ်-၄၊ ရန်ကုန်တိုင်းဒေသကြီး)</mp>ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါ။ ကျွန်တော် ကြွေးမြီနဲ့ပတ်သက်ပြီးတော့ ကျွန်တော် သုံးကြိမ်ရှိပါပြီ။ ဆွေးနွေးခဲ့တာ ကျွန်တော်ဆွေးနွေးခဲ့တာနဲ့ ပြန်ပြီးတော့ထွက်လာတဲ့ အစီရင် ခံစာတွေမှာ ကျွန်တော်တို့ဆွေးနွေးတဲ့အပိုင်းမှာ ကိုယ်စားလှယ်ရဲ့ ဆွေးနွေးဖက်အပိုင်းတွေကို တော်တော် များများကို ထွက်လာခဲ့တဲ့အစီရင်ခံစာတွေမှာ ထည့်သွင်းထားတာတော့မရှိပါဘူး။ အဲဒီတော့ကျွန်တော် အခုဆွေးနွေးတဲ့အခါမှာ ၂ ပိုင်းဆွေးနွေးပါမယ်။ တစ်ပိုင်းကတော့ ပြည်ပကြွေးမြီအကြောင်းဖြစ်ပါတယ်။ ဒုတိယပိုင်းကတော့ အစီရင်ခံစာတွေရဲ့ Format က အခုချိန်ထိ မကျသေးတဲ့အပိုင်းဖြစ်ပါတယ်။ ကျေးဇူးပြု ပြီးတော့ Power Point အသုံးပြုခွင့်ပြုပေးပါ။ အခုဒါဟာ ၂၀၁၆-၂၀၁ရ မှာ ကျွန်တော်တို့ ပြည်ပကြွေးမြီဟာ ၁၈ ဘီလီယံမှာ ထုတ်ယူသုံးစွဲတဲ့ ပမာဏက ၁၁ ဘီလီယံရှိပါတယ်။ လက်ကျန်ပမာဏက ၆ ဘီလီယံ ရှိပါတယ်။ ၆ ဘီလီယံရှိတဲ့ အထဲမှာ ၂၀၁၆-၂၀၁ရ မှာ သုံးစွဲတဲ့ပမာဏက ၃၄၃ သန်းပဲရှိပါသေးတယ်။ အဲဒီတော့ စာချုပ်တွေချုပ်ပြီးတော့ ထုတ်ယူသုံးစွဲတဲ့ပမဏဟာ ဘာဖြစ်လို့ ဒီ Process ကြီးဟာ Delay ဖြစ်နေတာလဲဆိုတာ အထင်းသား ပေါ်ပါတယ်။ အဲဒီလိုပဲ ၂၀၁၆ ခုနှစ်မှာလည်း ဒီလက်ကျန်ပမဏဟာ ၅ ဘီလီယံ ရှိပါတယ်။ ကျွန်တော်တို့ ထုတ်ယူသုံးစွဲခဲ့တာ ၇၆၂ သန်းပဲ ထုတ်ယူသုံးစွဲနိုင်ခဲ့ပါတယ်။ အဲဒီတော့ ဒါကို ကြည့်ခြင်း အားဖြင့် ပြီးခဲ့တဲ့ နှစ်က စာရင်းစစ်ချုပ်အစီရင်ခံစာမှာလည်းပါပါတယ်။ အဖွဲ့အစည်းများ အားလုံးမှာတဲ့ လျာထားချက်အတိုင်း ပြည့်ဝစွာအကောင်အထည်ဖော်နိုင်မှု မရှိကြောင်း တွေ့ရှိရပါသည်တဲ့။ ဒါစာရင်းစစ်ချုပ်အစီရင်ခံစာရဲ့ ပုဒ်မ ၁၉၉ မှာ ပြောထားတာရှိပါတယ်။ နောက် ၁၉ရ မှာ ဘာရေးထားလည်းဆိုရင် ပြည်ပအကူအညီများအား လျာထားချက်များအတိုင်း အကောင်အထည်ဖော်နိုင်ရေးအတွက် သက်ဆိုင်ရာဘဏ္ဍာရေးနှစ်အတွင်း အမှန်တကယ် ရရှိသုံးစွဲနိုင် သည်များကိုသာ ဘတ်ဂျက်လျာထားရေးဆွဲရန်နဲ့ ထိုသို့လျာထားရေးဆွဲပြီးပါကလည်း အပြည့်အဝထုတ်ယူ သုံးစွဲနိုင်ရန် ဆောင်ရွက်ဖို့ လိုအပ်ပါသည်ဆိုတဲ့ ဒီစာရင်းစစ်ချုပ်အစီရင်ခံစာမှာလည်း ရေးထားပါတယ်။ ရေးထားတော့ ပြီးခဲ့တဲ့နှစ်ကတော့ ကျွန်တော်တို့ ၇၀၀ ကျော် သုံးယူသုံးစွဲနိုင်ပြီးတော့ ဒီနှစ်က ၃၄၃ သန်းပဲ ကျွန်တော်တို့ ထုတ်ယူသုံးစွဲနိုင်တယ်ဆိုတော့ ဒီအစီရင်ခံစာမှာရေးထားတဲ့ Present Value to GDP Ratio ဟာ ၄၀ ရာခိုင်နှုန်းလို့ ပြောထားပါတယ်။ ဒါပေမယ့် တကယ်သုံးစွဲတာနဲ့ တွက်လိုက်လို့ရှိရင် ကျွန်တော်ထင်တယ် Present Value to GDP Ratio ဟာ ၄၀ ရာခိုင်နှုန်း ဟုတ်ချင် မှလည်း ဟုတ်တော့မှာပါ။ ဒါကို ကျွန်တော် နောက်အပိုင်းမှာရှင်းပြပါမယ်။ ဒုတိယ Power Point ပြပါ။ ဒီ Power Point ကတော့ ကျွန်တော်တို့ ပြန်ဆပ်ရန်ရှိတဲ့ ကြွေးမြီပမဏက ၂ ဘီလီယံကျော်ကျော်ပဲ ကျွန်တော်တို့ ပြန်ဆပ်နိုင်ပါသေးတယ်။ ဒါအစိုးရအဆက်ဆက် ချေးခဲ့တဲ့ဟာမှာ ကျွန်တော်တို့ လက်ရှိ ကြွေးကျန်ပမဏက ၉ ဘီလီယံကျော်ရှိပါတယ်။ အဲဒီတော့ ပြီးခဲ့တဲ့နှစ်က သုံးခဲ့တဲ့ပမဏကို ပြောပြပါတယ်။ ပြီးခဲ့တဲ့နှစ်က ကျွန်တော်တို့ ပြန်လည်ချေးယူခဲ့တဲ့ပမဏကို အောက်ဆုံးကဇယားမှာ ပြောပြထားတာ ၂၀၁၅-၂၀၁၆ မှာ ၂ ဘီလီယံကျော်ရှိပါတယ်။ ၂၀၁၆-၂၀၁ရ မှာ ၁ ဘီလီယံကျော်ပဲ ကျွန်တော်တို့ ချေးယူနိုင်တော့တာဖြစ်ပါတယ်။ ဒါကြောင့်မို့ ဒီစာရင်းဇယားတွေဟာ ကျွန်တော် ဒီစာရင်းစစ်ချုပ်အစီရင် ခံစာရယ်၊ ပြည်ပကြွေးမြီအစီရင်ခံစာရယ် အားလုံးကို ပြန်လည်သုံးသပ်ပြီးတော့ ရှင်းပြရခြင်းဖြစ်ပါတယ်။ တတိယ Power Point ပြပါ။ အဲဒီတော့ ဒီအစီရင်ခံစာမှာတော့ ကျွန်တော်တို့ ဒီမြီရှင်အဖွဲ့အစည်းတွေရဲ့ ချေးငွေပမာဏနဲ့ နှစ်အလိုက် ထုတ်ယူသုံးစွဲတဲ့ပမာဏကို ဒီအစီရင်ခံစာမှာ ဖော်ပြထားတာ မရှိတဲ့အတွက် ဘယ်အဖွဲ့အစည်း တွေကနေ ဘယ်လောက်သုံးတယ်။ ဘယ်လောက်တွေ ကျန်နေတယ်ဆိုတာကို အစီရင်ခံစာထဲမှာ မဖော်ပြတဲ့ အတွက် ကျွန်တော်သုံးသပ်ချက်ကို ပြန်ပြီးတော့ တင်ပြရခြင်းဖြစ်ပါတယ်။ အဲဒီတော့ အစီရင်ခံစာမှာ သက်ဆိုင်ရာမြီရှင်တွေရဲ့ ပမာဏ နောက် ကျွန်တော်တို့ နှစ်အလိုက်သုံးစွဲတဲ့ပမာဏတွေကို အစီရင်ခံစာမှာ ထည့်သွင်းဖော်ပြဖို့ အရေးတကြီးကို လိုအပ်ပါတယ်။ နှစ်အလိုက် ဘယ်လောက်သုံးစွဲတယ်ဆိုတာကိုလည်း ကျွန်တော်တို့ ဒီမှာဖော်ပြဖို့လိုပါတယ်။ နောက် Power Point တစ်ခုပြပါ။ ဒါကအစိုးရဝန်ကြီးဌာနတစ်ခုအလိုက် နှစ်အလိုက် သုံးစွဲတဲ့ပမာဏကို ဒီမှာဖော်ပြထားတာဖြစ်ပါတယ်။ အဲဒီတော့ ချေးတဲ့ပမာဏရယ်၊ ဝန်ကြီးဌာနအလိုက်၊ နှစ်အလိုက်သုံးစွဲတဲ့ ပမာဏကို နှိုင်းယှဉ်ကြည့်လိုက်လို့ရှိရင် ကျွန်တော်တို့ရဲ့ ချေးငွေနဲ့ပတ်သက်တဲ့ လုပ်ငန်းစဉ်တွေ ဘယ်လောက် နှေးကွေးကြန့်ကြာပြီးတော့မှ ဖြစ်နေတယ်ဆိုတာကို အထင်းသားမြင်ရမှာဖြစ်ပါတယ်။ ဒါကြောင့်မို့လို့ လွှတ်တော်ကော်မတီအသီးသီးအနေနဲ့လည်း ချေးငွေနဲ့ တာဝန်ယူဆောင်ရွက်ရတဲ့ ဝန်ကြီးဌာနတွေကို ခေါ်ယူတွေ့ဆုံပြီးတော့ ဆွေးနွေးသင့်ပါတယ်လို့ ကျွန်တော် အကြံပြုလိုပါတယ်။ ဒုတိယအပိုင်းပြပါ။ ဒါကတော့ ကျွန်တော်အမြဲတမ်း ပြီးခဲ့တဲ့ နှစ်ကလည်း ဒါပြောခဲ့ပြီးပါပြီ။ ဒီချေးငွေအစီရင်ခံစာတွေကို ဘယ်လိုရေးရတယ်ဆိုတဲ့ အချက်ဖြစ်ပါတယ်။ ဒါကအချက်တွေက ဒီမှာ ၁၀ ချက်တောင်ရှိပါတယ်။ ဒီထဲမှာ နံပါတ်(၉)၊ နံပါတ်(၈) မပါပါဘူး။ Risk Indicators တွေ။ နောက် Debt Sustainable Evaluations coz oululop:ll GọJoš Institutionally Framework cozul buco ပေါင်းစည်းပြီးတော့ ဆောင်ရွက်မယ်ဆိုတာမပါပါဘူး။ နံပါတ် (၇) ဆိုရင် ပိုလို့ကို ဆိုးပါတယ်။ နံပါတ်(၆) Debt Service မပါပါဘူး။ အဲဒီတော့ တော်တော်ကို ကျွန်တော်စိုးရိမ်ရပါတယ်။ နောက်တစ်ခုပြပါ။ အဲဒီတော့ အခန်းတစ်ခုချင်းကို ကြည့်လိုက်လို့ရှိရင် နံပါတ်(၁) ရဲ့ Public Debt &gt; Interest Rate Structure 3o:q$ 08028: $po8 8:60)? Maturity Structure ဘယ်ကာလမှာ ဘယ်လောက်ထိပေးဆပ်ရမယ်ဆိုတဲ့ စာရင်းဇယားတွေ၊ ကော်လံတွေ၊ Pie Graph တွေ ဇယားတွေလည်း မပါပါဘူး။ ဒါကြောင့်မို့ တော်တော်ကိုလိုအပ်ပါသေးတယ်။ နောက်များမှာ ဒါတွေကို ထည့်ပေးဖို့ အကြံပြုလိုပါတယ်။ နောက်ပြီးတော့ Domestic Debt။ အခုလိုပဲ ဒီမှာရှိတဲ့ဟာတွေကို ကြည့်လို့ရပါတယ်။ အရေးကြီးဆုံးအချက်ကတော့ DSE လို့ခေါ်ပါတယ်။ Debt Sustainable Evaluation gs CPIA Score buscasosga waços 83287sogg) 0603.qulop:ll folososdam Present Value 6oz Export Ratio malecossos. Export Ratio Owocosos gowaços šys 0603. ရပါဘူး။ အခုဆိုရင် ကျွန်တော်တို့ Trade Deposit က ၃ ဘီလီယံတော့ တက်နေတယ်။ ဒီလိုမျိုး တွက်ပြ လိုက်လို့ရှိရင် တန်းပေါ်ပါတယ်။ ဒါဆိုရင် ကျွန်တော်တို့ Evaluation ဟာ တော်တော်တော့ စိုးရိမ်ရတဲ့ အခြေအနေ ဟုတ် မဟုတ်ကို ခန့်မှန်းနိုင်မှာဖြစ်ပါတယ်။ ဒါကြောင့်မို့ နောက်များမှာ ဒီအစီရင်ခံစာကို။ ဆွေးနွေးရန် သတ်မှတ်ချိန်ပြည့်သဖြင့် မိုက်ပိတ်သွားပါသည်။</speech>
<speech type="speaker">ဦးစိန်ဝင်း မအူပင်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="178">ဦးစိန်ဝင်း(မအူပင်မဲဆန္ဒနယ်၊ ဧရာဝတီတိုင်းဒေသကြီး)</mp>လေးစားအပ်ပါသော နာယကကြီးနှင့်တကွ အားလုံးမင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်က မအူပင် မဲဆန္ဒနယ်၊ ပြည်သူ့လွှတ်တော်ကိုယ်စားလှယ် ဦးစိန်ဝင်း ဖြစ်ပါတယ်။ ၂၀၁၆-၂၀၁ရ ဘဏ္ဍာရေးနှစ် အစိုးရရဲ့ ကြွေးမြီဆိုင်ရာ အစီရင်ခံစာအပေါ်မှာ ဆွေးနွေးအကြံပြု တင်ပြသွားမှာဖြစ်ပါတယ်။ လေးစားအပ်ပါသော နာယကကြီးခင်ဗျား။ ကြွေးမြီဆိုတာ ပြည်ပကြွေးမြီ၊ ပြည်တွင်းကြွေးမြီ၊ အစိုးရကငွေထုတ်ချေးခြင်းနှင့် ထပ်ဆင့်ငွေထုတ်ချေးခြင်းတို့ပါဝင်ပြီး စည်းကမ်းချက်များအတိုင်း နှစ်စေ့တဲ့ အခါ အရင်းရော၊ အတိုးရောပေါင်းပြီး ပြန်ဆပ်ရတဲ့ သူများငွေတွေ ဖြစ်ပါတယ်။ တစ်ခါတစ်ရံမှာ ပြန်ဆပ် တဲ့အခါမှာ ငွေလဲနှုန်းပြောင်းလဲမှုတွေကြောင့်၊ ငွေဖောင်းပွမှုတွေကြောင့် မူလသတ်မှတ်ထားတဲ့ နှုန်းထား ထက်ပိုမိုပြီးတော့ ပေးဆောင်ရပါတယ်။ ဒါကြောင့်မို့လို့ ကြွေမြီများကို စနစ်တကျ အကျိုးရှိရှိသုံးစွဲတတ်ဖို့ အထူးလိုအပ်ပါကြောင်း ပထမဦးစွာ တင်ပြဆွေးနွေးလိုပါတယ်။ ပြည်ပကြွေးမြီအခြေအနေနဲ့ ပတ်သက်၍ ကာလ(၄)ခုဖြင့် ဖော်ပြထားပြီး အကြမ်းအားဖြင့် နှိုင်းယှဉ် လေ့လာကြည့်တဲ့အခါ ၁၉၈၈ ကနေပြီးတော့ ၂၀၁၀ အထိ ၂၃ နှစ် အတွင်းမှာ ၃၀.၃၀ ရာခိုင်နှုန်း ပေးရန် ကျန်တဲ့အတွက် တစ်နှစ်လျှင် ၁.၅ ရာခိုင်နှုန်းခန့်ရှိကြောင်း၊ ၂၀၁၁ ကနေ ၂၀၁၅ အတွင်း (၅)နှစ် အတွင်းမှာ ၂၃ ရာခိုင်နှုန်း ပေးရန်ကျန်တဲ့အတွက် တစ်နှစ်လျှင် ၄.၆ ရာခိုင်နှုန်းခန့်ရှိကြောင်း၊ ၂၀၁၆ ကနေ ၂၀၁၆-၂၀၁ရ မှာ တစ်နှစ်အတွင်းမှာ .၀ရ ရာခိုင်နှုန်းသာ ရှိကြောင်းတွေ့ရှိပြီး ၂၀၁၁-၂၀၁၅ (၅)နှစ် အတွင်းမှာ ပြည်ပကြွေးမြီအများဆုံး ပေးဆပ်ရန်ကျန်ရှိကြောင်း တစ်နည်းအားဖြင့် ပေးဆပ်ရန် အကြွေး အများကြီး ထားခဲ့ကြောင်း လေ့လာတွေ့ရှိရပါတယ်။ ၂၀၁၆-၂၀၁ရခု၊ ဘဏ္ဍာရေးနှစ်မှာ နိုင်ငံနဲ့အဖွဲ့အစည်း (၅)ခုထံမှ အမေရိကန်ဒေါ်လာ ၁,၇၇၆.၈၂ သန်း စာချုပ်၁၄ခုဖြင့် ချုပ်ဆိုသုံးစွဲမှုအပေါ်မှာ ဝန်ကြီးဌာနအလိုက် အကြမ်းအားဖြင့် လေ့လာကြည့်တဲ့အခါ ဆောက်လုပ်ရေးက အမေရိကန်ဒေါ်လာသန်းပေါင်း ၆၀၀.၇၁၂၊ တစ်နည်းအားဖြင့် အားလုံးရဲ့ ၆ ဆ သုံးစွဲ ကြောင်း၊ စိုက်/မွေး/ဆည်က ၃ဆ၊ ပို့ဆောင်ဆက်သွယ်ရေးက ၂ ဆ၊ ပညာရေးက ၁ ဆ၊ မန္တလေးစည်ပင် က ၁ ဆ၊ ရန်ကုန်စည်ပင်က ၂ ဆ သုံးစွဲကြောင်း အကြမ်းအားဖြင့် လေ့လာတွေ့ရှိရပါတယ်။ လေးစားအပ်ပါသော နာယကကြီးခင်ဗျား။ ဆောက်လုပ်ရေးက ၆ ဆ သုံးပြီးတော့ စိုက်/မွေး ဆည်က ၃ ဆသာ သုံးသဖြင့် တည်ဆောက်ရေးက ကုန်ထုတ်လုပ်မှုအတွက် ပိုမိုသုံးစွဲကြောင်း၊ တစ်နည်း အားဖြင့် တည်ဆောက်ရေးက ၂ ဆ၊ ကုန်ထုတ်လုပ်ရေးက ၁ ဆသာ သုံးသဖြင့် စိုက်ပျိုးရေးကို အခြေခံ သော နိုင်ငံမဖြစ်ပဲ ဆောက်လုပ်ရေးကို အခြေခံသောနိုင်ငံဖြစ်နေကြောင်း၊ သူများချေးငွေများဖြင့် ကုန်ထုတ်လုပ်မှု ကဏ္ဍ၊ လယ်ယာသားငါးကဏ္ဍတွင် ပထမဦးစွာ ဦးစားပေးသုံးစွဲပြီး ရရှိလာသော ဝင်ငွေ အကျိုးအမြတ်များကို အခြေပြုပြီးတော့ တည်ဆောက်ရေး၊ ဆောက်လုပ်ရေးများကို ပြုလုပ်သင့်ပါကြောင်း၊ သို့ဖြစ်ပါ၍ ကြွေးမြီများကို ဝန်ကြီးဌာနစီမံကိန်းများသုံးစွဲရာတွင် ကုန်ထုတ်လုပ်မှုကဏ္ဍကို ဦးစားပေး သုံးစွဲသင့်ပါကြောင်း အကြံပြုတင်ပြအပ်ပါတယ်။ ပညာရေးကဏ္ဍ ၁ ဆသာသုံးပြီး ရန်ကုန်စည်ပင်က ၂ ဆ သုံးထားကြောင်းတွေ့ရသဖြင့် စဉ်းစား ချင့်ချိန်သုံးသပ်ဖို့ အကြံပြု တင်ပြလိုပါတယ်။ လေးစားအပ်ပါသော နာယကကြီးခင်ဗျား။ ITA နဲ့ ပတ်သက်လို့ သဘာဝဘေးအန္တရာယ်ပြန်လည် ထူထောင်ရေးစီမံကိန်းအတွက် ချေးယူငွေ အမေရိကန်ဒေါ်လာသန်းပေါင်း ၁၉၃.၄၈ရ သန်းတွင်လည်း ဆောက်လုပ်ရေးက ၁၁၁.၂၅၅ သန်း၊ တစ်နည်းအားဖြင့် ရ ဆ၊ စိုက်/မွေး/ဆည်က ၄ ဆ သုံးထားကြောင်း တွေ့ရှိရပါတယ်။ သဘာဝဘေးအန္တရာယ်ဖြစ်ပြီဆိုရင် နောက်ဆက်တွဲဆိုးကျိုးများက စားနပ်ရိက္ခာပြတ်လပ်မှု ဖြစ်ပါတယ်။ မြန်မာနိုင်ငံဟာ ရာသီဥတု ဖောက်ပြန်မှုဒဏ်ကို ကမ္ဘာမှာ အဆင့် ၂ ရှိနေတဲ့အတွက် း သဘာဝဘေးအန္တရာယ်ကျရောက်မှု အလားအလာများနေပါသဖြင့် ကြိုတင်ပြင်ဆင်စီမံမှုများ ဆောင်ရွက်ဖို့ အထူးလိုအပ်ပါတယ်။ စားနပ်ရိက္ခာ ထိခိုက်ပျက်စီးမှုမရှိစေရန် ကြိုတင်ပြင်ဆင်မှုများပြုလုပ်ဖို့ အထူး လိုအပ်ပါတယ်။ စားနပ်ရိက္ခာများကို အရံသိုလှောင်ထားနိုင်အောင် စိုက်/မွေး/ဆည်ဝန်ကြီးဌာန လုပ်ငန်း များကို နီးနီးကပ်ကပ်ဝန်းရံပြီး ဦးစားပေးဆောင်ရွက်ဖို့ အထူးတိုက်တွန်းလိုပါတယ်။ လေးစားအပ်ပါသော နာယကကြီးခင်ဗျား။ JACA နှင့်ပတ်သက်၍ ပြည်နယ်နှင့် တိုင်းဒေသကြီး များမှာ ဆင်းရဲမှုလျော့ချရေးကို အထောက်အကူပြုမည့် အခြေခံတည်ဆောက်ရေးနှင့် ပြုပြင်ရေးလုပ်ငန်း စီမံကိန်းများအတွက် ချေးယူငွေ အမေရိကန်ဒေါ်လာသန်းပေါင်း ၂၁၄.၀၀၃ သန်းတွင် ဆောက်လုပ်ရေးက ၉၅.၅၆၄ သန်း၊ တစ်နည်းအားဖြင့် ချေးငွေရဲ့ ၂ ဆ၊ စိုက်မွေးသည်က ၁ ဆ၊ လျှပ်စစ်စွမ်းအင်က ၁ ဆ သုံးတာတွေ့ရှိရပါကြောင်း၊ လမ်း၊ တံတား၊ အိမ်ရာ၊ လျှပ်စစ်တွေသည် ကုန်ထုတ်လုပ်မှု လယ်ယာ ကုန်ထုတ်လုပ်မှုကို အထောက်အကူဖြစ်စေရမည် ဖြစ်ပြီး ကုန်ထုတ်လုပ်မှု၊ လယ်ယာကုန်ထုတ်လုပ်မှု မရှိပါက လမ်း၊ တံတား၊ အိမ်ရာ၊ လျှပ်စစ်တွေသည် တန်ဖိုးရှိသင့်သလောက် မရှိပါဘူး။ အကျိုးရှိသင့် သလောက် မရှိပါဘူး။ သို့ဖြစ်ပါ၍ JACA ကြွေးမြီများကို လယ်ယာကဏ္ဍ၊ ကုန်ထုတ်လုပ်မှုကဏ္ဍကို တိုက်ရိုက် အကျိုးပြုစေသော လုပ်ငန်းများကို ဦးစားပေးဆောင်ရွက်ဖို့ လိုအပ်ပါတယ်။ ဥပဒေနဲ့အညီ လုပ်ကွက်ငယ် တောင်သူလယ်သမားများကိုလည်း ဦးစားပေး နှစ်တို၊ နှစ်ရှည် ချေးငွေများ ဆောင်ရွက်သင့်ပါကြောင်း အကြံပြုလိုပါတယ်။ အထူးတင်ပြလိုသည်မှာ ကြွေးမြီချေးငွေများကို နိုင်ငံခြားမှ လုပ်ချင်သောစီမံကိန်းထက် မိမိတို့ရဲ့ နိုင်ငံတော်အခြေအနေနဲ့ကိုက်ညီတဲ့ လိုအပ်ချက်ရှိနေတဲ့ စီမံကိန်းမျိုးကိုသာလက်ခံသင့်ပါကြောင်း၊ အဲဒီလမ်းကြောင်းအတိုင်းဝင်အောင် အားလုံးကထိန်းကျောင်း တည့်မတ်ပေးကြပါရန် ပြောကြားရင်း နိဂုံး ချုပ်အပ်ပါတယ်ခင်ဗျာ။ အားလုံးကို လေးစားတန်ဖိုးထားပါတယ်။</speech>
<speech type="speaker">ဒေါ်ခင်စန်းလှိုင် ပုလဲမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="355">ဒေါ်ခင်စန်းလှိုင်(ပုလဲမဲဆန္ဒနယ်၊ စစ်ကိုင်းတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါရှင်။ ကျွန်မအနေနဲ့ ၂၀၁၆-၂၀၁ရ ခုနှစ်၊ ဘဏ္ဍာရေးနှစ်၊ အစိုးရရဲ့ ကြွေးမြီဆိုင်ရာနှစ်ပတ်လည် အစီရင်ခံစာနှင့်ပတ်သက်ပြီးတော့ (၁/၂၀၁၈)အပေါ်မှာ မူဝါဒပိုင်းဆိုင်ရာ ဆွေးနွေးအကြံပြုသွားမှာဖြစ်ပါတယ်။ ကျွန်မရဲ့ ဆွေးနွေးမှုကို Power Point ဖြင့်တင်ပြ ခွင့်ပြုပါရှင်။ နာယကကြီးရှင့်။ အစိုးရရဲ့ ကြွေးမြီဆိုင်ရာနှစ်ပတ်လည် အစီရင်ခံစာမှာ (က)ပြည်ပကြွေးမြီ အခြေအနေ၊ (ခ) ပြည်တွင်းကြွေးမြီအခြေအနေ၊ (ဂ)အစိုးရက ငွေထုတ်ချေးခြင်းနှင့် ထပ်ဆင့်ငွေထုတ် ချေးခြင်းဆိုပြီးအပိုင်း ၃ ပိုင်းရှိပါတယ်။ ကျွန်မအနေနဲ့ ဒီကနေ့မှာ ပြည်တွင်းကြွေးမြီနှင့် ဆက်စပ်နေတဲ့ အစိုးရရဲ့ စီမံကိန်းများ အကောင်အထည်ဖော်မှုအပိုင်းကို အဓိကထား ဆွေးနွေးအကြံပြုသွားမှာဖြစ်ပါတယ်။ ပြည်တွင်းကြွေးမြီဆိုတာ တကယ်တော့ ပြည်ထောင်စုအစိုးရအပ်ငွေစာရင်းရဲ့ လိုငွေကို ဖြည့်ဆည်း ပေးရန်အလို့ငှာ အစိုးရငွေတိုက်စာချုပ်များ၊ ငွေတိုက်လက်မှတ်များ၊ ပြည်တွင်းမှာ ရောင်းချခြင်းနှင့် ဗဟိုဘဏ်မှငွေချေးယူခြင်းစတဲ့ နည်းလမ်း ၃ သွယ်နှင့် ဆောင်ရွက်ခြင်းကနေ ဖြစ်ပေါ်လာတဲ့ကြွေးမြီများ ပဲ ဖြစ်ပါတယ်။ ပြည်ထောင်စုအစိုးရအပ်ငွေစာရင်းလိုငွေ၊ တစ်နည်းအားဖြင့် ဘတ်ဂျက်လိုငွေပြရခြင်းဟာ ဘဏ္ဍာနှစ် တစ်နှစ်အတွင်းမှာ အကောင်အထည်ဖော်ဆောင်ရွက်တဲ့ စီမံကိန်းများရဲ့ အသုံးစရိတ်နှင့် တိုက်ရိုက်အချိုးကျတဲ့အတွက် အဆိုပါစီမံကိန်းများဟာ ပြည်သူလူထုအတွက် အမှန်တကယ် အကျိုးကျေးဇူး ဖြစ်ထွန်းစေတဲ့ စီမံကိန်းများ ဖြစ်မှသာ ကြွေးတင်ရကျိုးနပ်မှာဖြစ်ပါတယ်။ အဲဒီလိုမဟုတ်ဘဲ ဝန်ကြီးဌာန တွေက အကောင်အထည်ဖော်ဆောင်ရွက်နေတဲ့ စီမံကိန်းတွေဟာ လက်တွေ့မှာ မျှော်မှန်းသလို ဖြစ်မလာ ခဲ့ရင်၊ အလေအလွင့် အဆုံးအရှုံးတွေများနေခဲ့ရင် ပြည်သူလူထုအတွက် ထင်သလောက် အကျိုးကျေးဇူး မဖြစ်ထွန်းဘူးဆိုလို့ရှိရင် ကြွေးတင်တာပဲအဖတ်တင်ပြီး အတိုးစရိတ်ပါ ထပ်ဆောင်းကုန်ကျတာမို့ တိုင်းပြည် အတွက် အင်မတန်မှပဲ နစ်နာလှပါတယ်။ နာယကကြီးရှင့်။ အစီရင်ခံစာအရ ၃၀-၁-၂၀၁ရ ရက်နေ့မှာရှိတဲ့ ကျွန်မတို့နိုင်ငံရဲ့ ပြည်တွင်းကြွေးမြီ လက်တန်ဟာ ကပ်ဘီလီယံပေါင်း ၁၀၀ ကျပ် ဖြစ်ကောင်းစေပြီး အဆိပါကနင်စပ်လမ်း၏ နိုင်ငံတော်က အတိုးစရိတ်ကျခံရမှုဟာလည်း တစ်နှစ်ထက်တစ်နှစ် များပြားလာတာကို တွေ့ရပါတယ်။ ၂၀၁၅-၂၀၁၆ ဘဏ္ဍာနှစ်မှာ ပြည်တွင်းကြွေးမြီအတွက် အတိုးစရိတ် ကျပ် ဘီလီယံ ၆၆၃.၇၅၅ သုံးစွဲခဲ့ပြီး ၂၀၁၆-၂၀၁ရ ဘဏ္ဍာနှစ်မှာတော့ ကျပ်ဘီလီယံ ၈၅၂.၄၃၉ အထိ ယမန်နှစ်ကထက် ကျပ်ဘီလီယံ ၂၀၀ နီးပါး ပိုမိုကျခံသုံးစွဲလာတာကို တွေ့ရပါတယ်။ ဒါကြောင့်အစိုးရရဲ့ ဆောင်ရွက်ဆဲ စီမံကိန်းတွေဟာဆိုလို့ရှိရင် ယခုကနေ စတင်ဆောင်ရွက်မယ့် စီမံကိန်းတွေ နောင်အကောင်အထည်ဖော်ဆောင်ရွက်မယ့် စီမံကိန်းတွေနှင့်ပတ်သက်ပြီး တိုင်းပြည်က ကြွေးမြီဝန်ထုပ်ဝန်ပိုး ပင်ပန်းကြီးစွာထမ်းပြီး ပြည်သူ့ဘဏ္ဍာငွေတွေနှင့် ဆောင်ရွက်ကြရတာမို့ သက်ဆိုင်ရာ ဝန်ကြီးဌာနများအနေနဲ့ တာဝန်ယူမှု၊ တာဝန်ခံမှုအပြည့်နဲ့ စီမံကိန်းရည်မှန်းချက်များအတိုင်း အလေအလွင့် အဆုံးအရှုံးမရှိဘဲ ထိထိရောက်ရောက် အကောင်အထည်ဖော် ဆောင်ရွက်နိုင်ဖို့က အထူးပင်အရေးကြီးလှ ပါတယ်။ ဒါနဲ့ပတ်သက်ပြီး နမူနာ အနေနဲ့ပြောရမယ်ဆိုရင် စိုက်ပျိုးမွေးမြူရေးဝန်ကြီးဌာနက အကောင် အထည်ဖော်ဆောင်ရွက်နေတဲ့ မြစ်သာရေလှောင်တမံစီမံကိန်း အကောင်အထည်ဖော် ဆောင်ရွက်နေမှု အခြေအနေအရပ်ရပ်ကို ကျွန်မအနေနဲ့ နမူနာအဖြစ် ဆွေးနွေးတင်ပြလိုပါတယ်။ ဒီစီမံကိန်းကို ၂၀၀၂-၂၀၀၃ ကနေစတင်ခဲ့တာဖြစ်ပါတယ်။ စတင်စဉ်က စီမံကိန်းကုန်ကျစရိတ် ခန့်မှန်းတန်ဖိုးကျပ်ငွေ ဘီလီယံ ၅၅.၁၈၂ လို့တွက်ချက်ဆောင်ရွက်ခဲ့ပြီး ၂၀၀၉-၂၀၁၀ ဘဏ္ဍာနှစ်မှာတော့ ကျပ်ငွေဘီလီယံ ၁၂၂.၈၅၁ အဖြစ် တိုးမြှင့် ပြောင်းလဲဘတ်ဂျက်ငွေတောင်းခံခဲ့ပါတယ်။ ၂၀၁၂-၂၀၁၃ ဘဏ္ဍာနှစ်မှာတော့ စီမံကိန်းခန့်မှန်းတန်ဖိုးဟာ ယခင်လျာထားမှု ကျပ်ငွေ ၁၂၂.၈၅၁ ဘီလီယံကနေ ၂၇၁.၂၅၅ ဘီလီယံကို တိုးပြီးတော့မှ အားလုံးပေါင်း ၁၅၀ နီးပါးကို တိုးမြှင့်တောင်းခံပြီးတော့မှ ဒါကိုဘဏ္ဍာနှစ်အလိုက် အလီလီတောင်းခံဆောင်ရွက်ခဲ့တာကို ကျွန်မတို့ တွေ့ရပါတယ်။ ယခင်အစိုးရရဲ့ နောက်ဆုံးခွင့်ပြုချက်ဖြစ်တဲ့ ၂၀၁၆-၂၀၁ရ ဘဏ္ဍာနှစ်မှာ အဲဒီလို အကြိမ်ကြိမ် ပြောင်းလဲသတ်မှတ်ထားတဲ့ စီမံကိန်းခန့်မှန်းတန်ဖိုးကျပ်ဘီလီယံ ၂၇၁.၂၅၅ ကို ပြည့်မီစေရန် နောက်ဆုံးလိုအပ်နေတဲ့ ကျပ်ငွေ ဘီလီယံ ၂၃ ဘီလီယံကို တင်ပြတောင်းခံတာကို ကျွန်မတို့ ခွင့်ပြုခဲ့တာ ကိုလည်း တွေ့ရှိရပါတယ်။ ဒါပေမယ့် ကျွန်မတို့အစိုးရသစ် ပထမဦးဆုံးရေးဆွဲပြဋ္ဌာန်းတဲ့ ၂၀၁၇-၂၀၁၈ ဘဏ္ဍာနှစ်မှာ မြစ်သာရေလှောင်တမံစီမံကိန်း နှင့်ပတ်သက်တဲ့ စီမံကိန်းကုန်ကျစရိတ် ခန့်မှန်းတန်ဖိုးဟာ ယခင်နှစ်တန်ဖိုး ၂၇၁.၂၅၅ အစား ၃၀၅ ကျပ်ဘီလီယံကို တိုးမြှင့်ပြီးတဲ့နောက်မှာ ၃၄ ဘီလီယံ ထပ်မံ တိုးမြှင့်တောင်းခံလာတာကို တွေ့ရပြန်ပါတယ်။ ပိုဆိုးတာကတော့ ကျွန်မတို့ ပြည်ထောင်စုလွှတ်တော်ရဲ့ ဘတ်ဂျက်ခွင့်ပြုငွေ မရသေးသော်လည်း လုပ်ငန်းစီမံကိန်းတွေကို ကြို တင်ဆောင်ရွက်ထားပြီးဖြစ်ကြောင်း နှင့် ပေးရန်ကြွေးကျန်အဖြစ် တင်ပြတောင်းခံလာတာမို့ တည်ဆဲဘဏ္ဍာရေး စည်းမျဉ်းစည်းကမ်းများကိုပါ ချိုးဖောက်ဆောင်ရွက်နေတယ် ဆိုတာကိုတွေ့ရပါတယ်။ ဒါ့အပြင် ပိုဆိုးတာကတော့ စီမံကိန်းကတော့ ယနေ့မပြီးနိုင်သေးတာကို တွေ့ရပါတယ်။ လေးစားအပ်ပါသော နာယကကြီးရှင်။ ဒါ့အပြင် စီမံကိန်းရဲ့ အကျိုးကျေးဇူးဖြစ်ထွန်းမှုတွေကို ကျွန်မတို့ လေ့လာကြည့်ပြန်တော့လည်း စတင်စဉ်က အကျိုးပြု ဆည်ရေသောက်ဧက ၁၂,၀၀၀ လို့ တွက်ချက် ပြဋ္ဌာန်းခဲ့ပေမယ့် တကယ့်လက်တွေ့မြေပြင်မှာ ဆည်ကနေ တိုက်ရိုက်ရေပေးနိုင်မယ့် လယ် ဧကဟာ ၅,၀၀၀ တောင်မပြည့်ပဲ ကျန်တဲ့ ဧက ၇,၀၀၀ ကို တူးမြောင်းကနေတဆင့် ပန့်နဲ့စုပ်တင်ပြီး မြစ်ရေတင်စီမံကိန်းကို ဆောင်ရွက်မယ်လို့ သိရပြန်ပါတယ်။ ရေပေးဝေရေးတူးမြောင်း တည်ဆောက် ထားရှိမှုကလည်း မြစ်သာမြစ်နှင့်အပြိုင် ယှဉ်ပြိုင်လျက်တည်ဆောက်ထားခြင်းဖြစ်တဲ့အတွက်ကြောင့် ဒီ တူးမြောင်းကနေ ပန့်နှင့်စုပ်တင်ရေပေးမယ့် အစား မြစ်သာမြစ်ကနေ တိုက်ရိုက်စုပ်တင် ရေပေးဝေလို့ ရတာမို့ ဒီစီမံကိန်းဟာ ငွေကုန်အကျိုးမရှိ တိုင်းပြည်အကြွေးတင်တာပဲ အဖတ်တင်တဲ့စီမံကိန်းဖြစ်နေ ပါတယ်။ လေးစားအပ်ပါသော နာယကကြီးရှင်။ ကျွန်မအနေနဲ့ဒီစီမံကိန်းကို နမူနာအဖြစ် ရှည်ရှည်ဝေးဝေး အသေးစိတ်တင်ပြနေရခြင်းကတော့ ဘတ်ဂျက်လိုငွေပြတဲ့အခါတိုင်း တိုင်းပြည်မှာ အကြွေးတင်ခံရပြီး အဲဒီလိုငွေကို ဖြည့်ဆည်းဖို့ နည်းလမ်းအမျိုးမျိုးနဲ့ဖြေရှင်းဆောင်ရွက်ရတာကြောင့်ပဲဖြစ်ပါတယ်။ ပြည်သူ့ဘဏ္ဍာ၊ တိုင်းပြည်ဘဏ္ဍာ အမြောက်အမြားကုန်ကျခံသုံးစွဲ အကောင်အထည်ဖော်တဲ့ စီမံကိန်းတွေကို သက်ဆိုင်ရာ ဝန်ကြီးဌာန၊ ဦးစီးဌာနများအနေနဲ့ တာဝန်ယူမှု၊ တာဝန်ခံမှုအပြည့်နဲ့ အလေးအနက်ထားပြီး စိစိစစ်စစ် ထိထိရောက်ရောက် ဆောင်ရွက်စေချင်တဲ့စေတနာတွေဖြစ်တာကြောင့် ကြွေးမြီဝန်ထုပ်ဝန်ပိုး လျှော့ချစေ နိုင်ရန်အတွက်လည်းဖြစ်ပါတယ်။ ဒီလိုစီမံကိန်းတွေနဲ့အလားသဏ္ဍန်တူတဲ့ နောင်စီမံကိန်းတွေဆောင်ရွက်မယ် ဆိုလို့ရှိရင်လည်း ဒီဟာတွေကို အလေးအနက်ထား စိစစ်ပြီးတော့ ဆောင်ရွက်စေချင်တဲ့အတွက်ကြောင့် ကျွန်မဒီအချက်ကိုတော့ ပြည်ထောင်စုလွှတ်တော်ကြီးကနေပြီးတော့မှ တိုက်တွန်းလိုပါတယ်ရှင်။ လေးစားအပ်ပါသော နာယကကြီးရှင်။ နိဂုံးချုပ်အနေနဲ့ ယနေ့ျွန်မတို့ ပြည်သူ နိုင်ငံသူနိုင်ငံသားတွေအတွက် ခြိုးခြံချွေတာပြီး အကောင်းဆုံးအခြေအနေသစ်ကို ကြိုးစားပြောင်းလဲနေရတဲ့ ဒီးမှာ နိုင်ငံရဲ့ စီမံကိန်းတွေကို ရိုးသားရှင်းလင်းစွာ ဆောင်ရွက်ကြဖို့၊ ဘဏ္ဍာရေးလုပ်ထုံးလုပ်နည်း တွေနဲ့ မကင်းကွာကြဖို့၊ လုပ်ဆောင်သမျှဟာလည်း အထောက်အထားခိုင်ခိုင်လုံလုံနှင့် လုပ်ငန်းစဉ်ကို ဆွဲကိုင်ထားကြဖို့၊ အိတ်ထောင်ထဲမှာ ငွေတွေထည့်သိမ်းထားပြီး အကြွေးတွေကို ပြည်သူ့အခွန်နှင့် ဆပ်နေရ တာမျိုးမဖြစ်စေဖို့၊ မမေ့မလျော့တဲ့သတိနှင့်ဆောင်ရွက်နိုင်အောင်တိုက်တွန်းရင်း နိဂုံးချုပ်လိုက်ပါတယ်ရှင်။ ကျေးဇူးတင်ပါတယ်။</speech>
<speech type="speaker">ဦးဘိုကြီး ချောက်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="258">ဦးဘိုကြီး(ချောက်မဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီး၊ ပြည်သူ့လွှတ်တော်ဥက္ကဋ္ဌ၊ ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စု အဆင့်ဝန်ကြီးများနှင့်ဧည့်သည်တော်များအားလုံး ကိုယ်စိတ်နှစ်ဖြာ ကျန်းမာချမ်းသာ ကြပါစေကြောင်း ဆုမွန်ကောင်းတောင်းရင်းနဲ့ ဂါရဝပြုနှုတ်ခွန်းဆက်သအပ်ပါတယ်။ ကျွန်တော်ကတော့ မကွေးတိုင်းဒေသကြီး၊ ချောက်မဲဆန္ဒနယ်မှ ပြည်သူ့လွှတ်တော်ကိုယ်စားလှယ်ဦးဘိုကြီးဖြစ်ပါတယ်။ ၂၀၁၆-၂၀၁ရ ခု၊ ဘဏ္ဍာနှစ် အစိုးရ၏ကြွေးမြီဆိုင်ရာ နှစ်ပတ်လည်အစီရင်ခံစာအပေါ် ထောက်ခံ ဆွေးနွေးသွားမှာဖြစ်ပါတယ်။ မရှင်းလင်းသော ဖော်ပြချက်များကိုပိုမိုရှင်းလင်းလာစေရန်အတွက် အကြံပြု ဆွေးနွေးသွားမှာဖြစ်ပါတယ်။ ၂၀၁၅-၂၀၁၆ ခု၊ ဘဏ္ဍာနှစ် အစိုးရ၏ကြွေးမြီဆိုင်ရာ နှစ်ပတ်လည်အစီရင် ခံစာနှင့် ၂၀၁ရ ခုနှစ် ကာလလတ်ကြွေးမြီစီမံကိန်းခန့်ခွဲမှု မဟာဗျူဟာမူကြမ်းတို့တွင် ဖော်ပြခဲ့သော ၃၁-၃-၂၀၁၆ ရက်နေ့ကို ပြည်ပကြွေးမြီလက်ကျန်နှင့် ယခုကြွေးမြီဆိုင်ရာ နှစ်ပတ်လည်အစီရင်ခံစာပါ ၃၁-၃-၂၀၁၆ ရက်နေ့ကို ကြွေးမြီလက်ကျန်သင့်ငွေဂဏန်းများမှာ အမေရိကန်ဒေါ်လာသန်းပေါင်း ၃၈၇.၁၆၁ လျော့နည်းကွာဟနေပါတယ်။ Exchange Rate အရဖြစ်စေ၊ အခြားအချက်များကြောင့်ဖြစ်စေ ကွာရ သည့် အကြောင်းအချက်များကို ပြည်ပကြွေးမြီလက်ကျန်ပြ ဇယားအောက်တွင် မှတ်ချက်တွင် ရှင်းလင်း ဖော်ပြပေးသင့်ပါတယ်။ ဒုတိယအချက်အနေဖြင့် ယခုတင်ပြတဲ့ နှစ်ပတ်လည်အစီရင်ခံစာတွင် ၃၀-၃-၂၀၁၆ ရက်နေ့ ပြည်ပ ချေးငွေလက်ကျန် အမေရိကန်ဒေါ်လာသန်းပေါင်း ၉,၁၄၈.၈၂၁ ကို ကာလအပိုင်း ၄ ပိုင်းအလိုက် ပြည်ပ ကြွေးမြီချေးယူခဲ့ပြီး ဆပ်ရန်ကျန်ငွေများကို ဖော်ပြထားခြင်းကြောင့် မည်သည့်ကာလက အကြွေးတင်မှု မည်မျှရှိသည်ကို သိမြင်နိုင်သဖြင့် ပြည်သူများအတွက် ရှင်းလင်းနားလည် သဘောပေါက်စေ၍ လွန်စွာ ကောင်းသောအချက်ဖြစ်ပါတယ်။ ဒါ့အပြင် အထက်ပါ ကာလ ၄ ပိုင်းတွင် ပြည်ပမှချေးယူပြီး အတိုးများပေးနေစဉ် အရင်းများ မဆပ်ရသေးချိန်မှာ ရပ်ဆိုင်းလိုက်ရတဲ့ စက်ရုံတွေကိုဖော်ပြသင့်ပါတယ်။ ဥပမာ ၂၀၁၅-၂၀၁၆ ဘဏ္ဍာနှစ်အတွက် နှစ်ချုပ်စာရင်းအပေါ် ပြည်ထောင်စုစာရင်းစစ်ချုပ်၏ စာရင်းစစ်အစီရင်ခံစာမှာ ဧရာဝတီတိုင်း ဒေသကြီး ကြံခင်းမြို့ရှိ၊ မက်သနောစက်ရုံ (ဆိပ်သာ) မှာ ၂၄-၄-၂၀၀၀ ရက်နေ့ မှစပြီး ကုန်ထုတ်လုပ်မှု ရပ်ဆိုင်းခဲ့ရပါတယ်။ ၃၁-၃-၂၀၁၆ နေ့ရှိ ချေးငွေလက်ကျန်မှာ IBM Loan ယူရိုသန်း ၇၈.၄၃၅၂၊ KFW Loan ယူရိုသန်း၄၀.၅၈၆ တို့ကို ဖော်ပြပါရှိပါတယ်။ ဒါ့အပြင် အမှတ်(၃) ဓာတ်မြေသြဇာစက်ရုံ(ကျော်စွာ) အနေနဲ့ ၇-၉-၂၀၁၀ မှာ ရပ်ဆိုင်းခဲ့ရပြီး ၃၁-၃-၂၀၁၆ နေ့ရှိ ပေးဆပ်ရန်ကျန်ရှိမှုမှာ ယူရိုသန်း ၉၃.၃၉၅ ဟု ဖော်ပြပါရှိပါတယ်။ ဒါ့ကြောင့် သက်ဆိုင်ရာဝန်ကြီးဌာနများနှင့် ညှိနှိုင်းပြီး နှစ်ပတ်လည်အစီရင်ခံစာတွင် ရပ်ဆိုင်းခဲ့ရသော စက်ရုံများနှင့် ၄င်းတို့အတွက်ချေးယူခဲ့တဲ့ ပြည်ပချေးငွေ လက်ကျန်များကို ကာလ ၄ ပိုင်း ခွဲခြားပြီးတော့ ဖော်ပြသင့်ပါတယ်။ တတိယအချက်အနေနဲ့ ယခုနှစ်ပတ်လည်အစီရင်ခံစာပါ အစိုးရအာမခံချက် အပိုဒ် ၃၀ တွင် အစိုးရ မဟုတ်သောအဖွဲ့အစည်းများ သို့မဟုတ် စီမံကိန်းများသို့ နိုင်ငံတော်က အာမခံချက်ထုတ်ပေးထားခြင်း မရှိသေးဟု ဖော်ပြပါရှိပါတယ်။ ဖော်ပြချက်မှာ ၂၀၁၆-၂၀၁ရ ခု ဘဏ္ဍာနှစ်အတွက်သာ ဖြစ်သည်လို့ ယူဆ ပါတယ်။ ပို့ဆောင်ရေးဝန်ကြီးဌာန၊ မြန်မာ့အမျိုးသားလေကြောင်းဟာ ၂၀၁၃-၂၀၁၄ ခုနှစ်မှာ စတင် ပြီးတော့ နိုင်ငံတော်ဘဏ္ဍာရန်ပုံငွေပြင်ပ နိုင်ငံတော်ပိုင်စီးပွားရေးအဖွဲ့အစည်းအဖြစ် စတင်ဆောင်ရွက်ခဲ့ပြီး ဝယ်ယူခဲ့တဲ့ ATR-72 လေယာဉ်တစ်စီးအတွက် အတိုးငွေများပေးနေရခြင်းနှင့် ၂ နှစ်အတွင်း လုံးဝပျက်စီး သွားတဲ့ MA-60 လေယာဉ် ၃ စီး ချေးငွေအတွက် အရင်းအတိုးပေးဆပ်နေရသည်ဟု သိရှိရပါတယ်။ အကယ်၍ နိုင်ငံတော်ဘဏ္ဍာရန်ပုံငွေပြင်ပ နိုင်ငံတော်ပိုင်စီးပွားရေး အဖွဲ့အစည်းများကိုယ်စား နိုင်ငံတော်အစိုးရမှ အာမခံပြီးတော့ ပြည်ပချေးငွေများရှိလျှင် အထက်ဖော်ပြပါ ဒုတိယတင်ပြချက်အတိုင်း အပိုင်း ၄ ပိုင်း ခွဲခြားပြီး အစီရင်ခံစာတွင် ဖော်ပြသင့်ပါတယ်။ စတုတ္ထအချက်အနေနဲ့ ယခုနှစ်ပတ်လည် အစီရင်ခံစာတွင် ၂၀၁၁-၂၀၁၂ မှ ၂၀၁၅-၂၀၁၆ အထိ ၅ နှစ် ကာလအတွင်းစာချုပ်တန်ဖိုး အမေရိကန်ဒေါ်လာ သန်းပေါင်း ၆,၃၁၉.၅၈၈ မှ ထုတ်ယူသုံးစွဲငွေမှာ အမေရိကန်ဒေါ်လာသန်းပေါင်း ၂,၁၉၆.၉၅၈ ဖြစ်ပြီး အတိုးနှုန်းမှာ ၀.၀၁ မှ ၅ ရာခိုင်နှုန်း ရှိပါတယ်။ ၂၀၁၆-၂၀၁ရ ခု၊ ဘဏ္ဍာနှစ် တစ်နှစ်တာကာလအတွက် စာချုပ်တန်ဖိုး အမေရိကန်ဒေါ်လာ သန်းပေါင်း ၁,၇၇၆.၈၂၁ မှ ထုတ်ယူသုံးစွဲငွေမှာ အမေရိကန်ဒေါ်လာသန်းပေါင်း ၅.၇၃၀ သာဖြစ်ပြီးတော့ အတိုးနှုန်းမှာ ၀.၁ ရာခိုင်နှုန်းမှ ၁.၅ သာဖြစ်သဖြင့် အလွန်သက်သာသော အတိုးနှုန်းဖြစ်ပါတယ်။ သက်သာသော အတိုးနှုန်းများဖြင့် ချေးယူခွင့်ရရှိတဲ့စာချုပ်ပါချေးငွေများအား အမြန်ဆုံးထုတ်ယူသုံးစွဲနိုင်ရန် လိုအပ်ပါတယ်။ စာချုပ်အရ ချေးငွေများကို ထုတ်ယူသုံးစွဲနိုင်ရန် အဆင့်ဆင့်သော လုပ်ငန်းများကြောင့် ကြန့်ကြာနေသည်ဟု တင်ပြချက်များကို နောင်တွင် မကြန့်ကြာစေရန် အဖွဲ့ဖွဲ့စုံစမ်းမှုများ၊ စစ်ဆေးမှုများ၊ အရေးယူမှုများ ပြုလုပ်စေသင့်သည်ဟု အကြံပြု ဆွေးနွေးလိုပါတယ်။ ပြည်တွင်းချေးငွေနှင့် ပတ်သက်ပြီးတော့ တင်ပြလိုသည်မှာသတ်မှတ်ကာလအတွင်း အစိုးရ ရငွေ ထက် အစိုးရသုံးငွေကို များနေလို့ရှိရင် လိုငွေပြလာသဖြင့် ပြည်တွင်းချေးငွေများ ပေါ်ပေါက်လာရပါတယ်။ ဒါကြောင့် ငွေလုံးငွေရင်းအသုံးစရိတ် ဆောင်ရွက်လိုသော လုပ်ငန်းအနေနဲ့ သာမန်အသုံးစရိတ်ကို သေချာစွာ စိစစ်ပြီးတော့ အမှန်တကယ်လိုအပ်တဲ့ လုပ်ငန်းတွေ၊ အသုံးစရိတ်တွေကို ခွင့်ပြု ပေးနိုင်ရန် လွန်စွာ အရေးကြီးကြောင်း တင်ပြဆွေးနွေးရင်း ၂၀၁၆-၂၀၁ရ ခု၊ ဘဏ္ဍာနှစ် အစိုးရ၏ကြွေးမြီဆိုင်ရာ နှစ်ပတ်လည် အစီရင်ခံစာအား ထောက်ခံအပ်ပါသည်။ အားလုံးကို ကျေးဇူးတင်ပါတယ်။</speech>
<speech type="speaker">ဦးခင်မောင်သီ လွိုင်လင်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="414">ဦးခင်မောင်သီ(လွိုင်လင်မဲဆန္ဒနယ်၊ ရှမ်းပြည်နယ်)</mp>လေးစားအပ်ပါသော ပြည်ထောင်စု လွှတ်တော် နာယကနှင့် ပြည်ထောင်စုလွှတ်တော်ကိုယ်စားလှယ်များ၊ ဖိတ်ကြားထားသော ပြည်ထောင်စု ဝန်ကြီးများ၊ ဒုတိယဝန်ကြီးများနှင့် ဧည့်သည်တော်များအားလုံး ကိုယ်စိတ်နှစ်ဖြာ ကျန်းမာချမ်းသာပါ စေကြောင်း ဆုတောင်းမေတ္တာပို့သရင်းနှင့် ရွှင်လန်းချမ်းမြေ့ကြပါစေလို့ နှုတ်ခွန်းဆက်သ ဂါရဝပြုအပ် ပါတယ်ခင်ဗျာ။ ကျွန်တော်ကတော့ ရှမ်းပြည်နယ်တောင်ပိုင်း၊ လွိုင်လင်မဲဆန္ဒနယ်က ပြည်သူ့လွှတ်တော် ကိုယ်စားလှယ် ဦးခင်မောင်သီဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ ပြည်ထောင်စုအစိုးရအဖွဲ့မှ ပေးပို့တဲ့ ၂၀၁၆-၂၀၁ရ ခု၊ ဘဏ္ဍာရေးနှစ် အစိုးရ၏ကြွေးမြီဆိုင်ရာနှစ်ပတ်လည်အစီရင်ခံစာကို ကြိုဆို ပါကြောင်းနဲ့ ပြည်သူ့ကြွေးမြီစီမံခန့်ခွဲမှုဥပဒေပုဒ်မ ၃ရ အရ ပြည်ထောင်စုလွှတ်တော်သို့ ေးပို့ သင့်ပါကြောင်း တင်ပြအပ်ပါတယ်။ ပြည်ပကြွေးမြီအခြေအနေ၊ ပြည်တွင်းကြွေးမြီ အခြေအနေတို့ကို တင်ပြချက်အရသိရှိရပြီး ချေးငွေများကို ထိထိရောက်ရောက် စီမံခန့်ခွဲနိုင်ရန်နှင့် သတ်မှတ်အတွင်း ပြန်လည်ပေးဆပ်ရပါသဖြင့် နိုင်ငံတော်နှင့် ပြည်သူတို့၏ လူမှုစီးပွားဘဝ ဖွံ့ဖြိုးတိုးတက်ရန် အကျိုးရှိရှိအသုံးပြုသင့်ပါကြောင်း အကြံပြုဆွေးနွေးတင်ပြအပ်ပါတယ်။ ၂၀၁၆-၂၀၁ရ ခုနှစ်၊ ဘဏ္ဍာရေးနှစ် အမှန်တကယ် ထုတ်ယူခဲ့သည့် ချေးငွေပမာဏမှာ အမေရိကန် ဒေါ်လာ ၃၄၃.၀၈၆ သန်းနှင့် ချေးငွေအရင်း ပြန်လည်ပေးဆပ်မှုမှ အမေရိကန်ဒေါ်လာ ၆၁၂.၉၈၃ ဖြစ်ကြောင်းနှင့် ၂၀၁ရ ခုနှစ်၊ မတ်လ ၃၁ ရက်နေ့ထိ ပြည်ပကြွေးမြီ လက်ကျန်မှာ အမေရိကန်ဒေါ်လာ ၉,၁၄၈.၈၂၁ သန်း ရှိကြောင်းဖော်ပြထားတာ တွေ့ရှိရပါတယ်။ ပြည်တွင်း ကြွေးမြီအခြေအနေမှာ ၂၀၁ရ ခုနှစ်၊ မတ်လ ၃၁ ရက်နေ့အထိ အစိုးရငွေတိုက်စာချုပ် ကြွေးမြီလက်ကျန် ၃,၃၈၆.၁ ကျပ် ဘီလီယံ ဖြစ်ပြီးတော့ အစိုးရငွေတိုက်လက်မှတ်မှာ ၉၇၅.၇၂ ကျပ် ဘီလီယံ ဖြစ်ကြောင်းလည်း သိရပါတယ်။ ဗဟို ဘဏ်မှငွေချေးယူခြင်းမှာ ၁၃,၆၅၈.၂ ကျပ်ဘီလီယံ ဖော်ပြထားတာကို လေ့လာတွေ့ရှိရပါတယ်။ အစိုးရက ငွေထုတ်ချေးခြင်းနှင့် ထပ်ဆင့်ငွေထုတ်ချေးခြင်း တင်ပြချက်မှာ ရန်ကုန်မြို့တော်၊ မန္တလေးမြို့တော် စည်ပင် သာယာရေးကော်မတီတို့နဲ့ သမဝါယမဘဏ်လီမိတက်တို့ ပါဝင်ပြီးတော့ သမဝါယမဘဏ်လီမိတက်မှ မြန်မာနိုင်ငံ၏ အသေးစားနှင့် အလတ်စားစီးပွားရေးလုပ်ငန်းများအား မြှင့်တင်ရန်၊ KFW မှ ယူရိုသန်း ပေါင်း ၃,၃၀၀ ကို ၂၀၁၆ ခုနှစ်၊ အောက်တိုဘာလ ၂၄ ရက်နေ့မှာ ထောက်ပံ့ငွေအဖြစ်နဲ့ စာချုပ်ချုပ်ဆို ကြောင်းလည်းသိရှိရပါတယ်။ အသေးစားနှင့် အလတ်စား စီးပွားရေးလုပ်ငန်းများ ဆောင်ရွက်နိုင်ရန် အတွက် ထောက်ပံ့ငွေများကို ဒီထက်မက တိုးမြှင့်ရရှိနိုင်အောင် ဆောင်ရွက်ပေးသင့်ပါကြောင်း အကြံပြု တင်ပြအပ်ပါတယ်။ ၂၀၁၆-၂၀၁ရ ခု၊ ဘဏ္ဍာရေးနှစ် ပြည်တွင်းပြည်ပ ကြွေးမြီလက်ကျန် စုစုပေါင်းမှာ ကျပ်ဘီလီယံ ၂၈,၈၆၁ ဖြစ်ပြီး၊ ကြွေးမြီစုစုပေါင်းနှင့် GDP အချိုးမှာ ၃၅.၆ ဖြစ်ကြောင်းလည်း တွေ့ရှိ ရပါတယ်။ ၂၀၁၆-၂၀၁ရ ခုနှစ်၊ ဘဏ္ဍာရေးနှစ်အစိုးရ၏ကြွေးမြီဆိုင်ရာ နှစ်ပတ်လည်အစီရင်ခံစာနဲ့ ပြည်သူ့ ငွေစာရင်း ပူးပေါင်းကော်မတီရဲ့ အစီရင်ခံစာ (၁/၂၀၁၈)ကို ထောက်ခံပါကြောင်းနဲ့ လွှတ်တော်မှ အတည်ပြုသင့် ပါကြောင်း တင်ပြရင်းနဲ့ ကျွန်တော့ရဲ့ ဆွေးနွေးတင်ပြချက်ကို ဒီမှာပဲ နိဂုံးချုပ်ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">ဒေါ်ရွှေရွှေစိန်လတ် ပဲခူးတိုင်းဒေသကြီး မဲဆန္ဒနယ်အမှတ်(၃) ဆွေးနွေးဖို့ဖြစ်ပါတယ်။</speech>
<speech><mp id="849">ဒေါ်ရွှေရွှေစိန်လတ်(မဲဆန္ဒနယ်အမှတ်-၃၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်များအားလုံး မင်္ဂလာပါရှင်။ ကျွန်မ ကတော့ ၂၀၁၆-၂၀၁ရ ခု၊ ဘဏ္ဍာရေးနှစ် ပြည်ထောင်စုရဲ့ ကြွေးမြီ စီမံခန့်ခွဲမှု အစီရင်ခံစာနဲ့ ပတ်သက် ပြီးတော့မှ အကြံပြု ဆွေးနွေးတင်ပြသွားမှာဖြစ်ပါတယ်။ ကျွန်မကို Power Point သုံးစွဲခွင့်ပြုပါရှင်။ ဒါကတော့ ကျွန်မတို့ ဒီနှစ်မှာ ၂၀၁ရ ခုနှစ်၊ မတ်လ ၃၁ ရက်နေ့မှာ ရှိနေတဲ့ ပြည်ပကြွေးမြီ အခြေအနေဖြစ်ပါတယ်။ အဲဒီတော့ ဒီမှာဆိုလို့ရှိရင် ကျွန်မတို့ အပိုင်း ၄ ပိုင်းခွဲပြီးတော့ တင်ပြထားတာ တွေ့ရပါတယ်။ သို့သော်လည်းပဲ ကျွန်မတို့ ပြီးခဲ့တဲ့ ၂၀၁၅-၂၀၁၆ ကြွေးမြီအစီရင်ခံစာနဲ့ ပတ်သက်ပြီး တော့မှ ကျွန်မတို့အကြံပြုထားတာရှိသလို ဝန်ကြီးကလည်း ကျွန်မတို့ကို မှတ်ချက်နဲ့ ဒီနှစ်မှာဆိုလို့ရှိရင် တော့ ပြီးခဲ့တဲ့သုံးနှစ်ရဲ့ ကြွေးမြီအခြေအနေကို တင်ပြသွားမယ်လို့ ပြောပြထားတာရှိပါတယ်။ ဒါပေမယ့် ဒီမှာတော့ လုံးပေါင်းပဲ ဖော်ပြထားတာတွေ့ရပါတယ်။ ဒီမယ်ဆိုလို့ရှိရင် ကျွန်မတို့ကြည့်လိုက်ရင် ရှေ့ကကိုယ်စားလှယ်ကြီးများလည်း ဆွေးနွေးသွားတာ ဖြစ်ပါတယ်။ ဒီ ၂၀၁၆-၂၀၁ရ မှာ ကျွန်မတို့ ချေးယူရမယ့်ပေါ့နော်။ ဒီ ကျွန်မတို့က ပိုပြီးတော့ဆပ်ရမယ့် ဒီနှစ်က ကျွန်မတို့ ၃ နှစ်၊ ၄ နှစ်၊ ၅ နှစ်မှာ ကျွန်မတို့ ဒီ နောက်ထပ်ကျန်မယ့် ၃ နှစ်သက်တမ်းအတွင်းမှာ ဆိုလို့ရှိရင် ကျွန်မတို့ အစိုးရက တစ်နှစ်ကို အမေရိကန်ဒေါ်လာသန်းပေါင်း ၆၀၀ ကနေပြီးတော့မှ ၇၀၀ အကြွေးနှစ်စဉ်ဆပ်ရမှာဖြစ်ပါတယ်။ ဒါကြောင့်မို့လို့ ကျွန်မအနေနဲ့ ဆက်လက်ပြီးတော့ ဆွေးနွေးချင်တာ ကတော့ အဲဒီမှာ ကျွန်မတို့ ဘယ်လိုမျိုး မြီရှင်တွေက ခုနတုန်းက ဦးသန်းစိုးလည်းပြောသွားပါတယ်။ မြီရှင်တွေက အကြွေးယူတဲ့အခါမှာ ကျွန်မတို့အတိုးနှုန်း သက်သာတဲ့ နောက်တစ်ခုက ကျွန်မတို့ဆိုင်းငံ့ တာရှိပါတယ်။ အဲဒါတွေမှာ ကျွန်မတို့ သုံးသပ်ပြီးတော့ တင်ပြဖို့လိုပါတယ်။ ဥပမာအတိုးနှုန်းဘယ်လောက် ဆိုင်းငံ့ကာလ၊ ပြန်ဆပ်ကာလ၊ စီမံခန့်ခွဲမှုစရိတ်၊ ကတိခံကြေးဆိုတာ ဒါ အစိုးရမှာ ရှိပြီးသားဖြစ်ပါတယ်။ ကျွန်တော်တို့ မြီရှင် ၁၃ ဦးရှိပါတယ်။ အဲဒီ ၁၃ ဦးမှာဆိုရင် ဘယ်သူ့ဆီကနေပြီး ချေးငွေရယူတဲ့ဟာ ကျွန်မတို့နိုင်ငံအတွက် ပိုပြီးတော့မှ သင့်လျော်ပြီးတော့ ဘယ်လိုချေးငွေတွေကတော့ ကျွန်မတို့အတွက် နစ်နာပါတယ်ဆိုတာမျိုးကို ဒီပြည်ပကြွေးမြီအခြေအနေမှာ ပိုပြီးတော့မှ ရှင်းလင်းအောင် ဖော်ပြရင်တော့ ပိုပြည့်စုံမယ်လို့ ကျွန်မအနေနဲ့ အကြံပြုချင်ပါတယ်။ အဲဒါမှလည်း နောက်နှစ် ၂၀၁၇-၂၀၁၈ သော် လည်းကောင်း၊ ၂၀၁၈-၂၀၁၉ မှာ ဘယ်လိုမြီရှင်တွေကနေ ကျွန်မတို့က ပိုပြီးတော့မှ ဘယ်လိုအမျိုးအစား ရှိတဲ့ ချေးငွေတွေကို ယူရမလဲဆိုတာပိုပြီးတော့မှ သုံးသပ်ပြီးတော့မှ ခန့်မှန်းနိုင်မှာဖြစ်ပါတယ်။ ဒါကတော့ ၂၀၁၆-၂၀၁ရ ပြည်ပချေးငွေပြန်ဆပ်မှုဖြစ်ပါတယ်။ အဲဒီတော့ ရှေ့က ကိုယ်စားလှယ်ကြီး များလည်း ရှင်းပြသွားပြီးဖြစ်တဲ့အတွက်ကြောင့်မို့လို့ ကျွန်မအနေနဲ့တော့ ဒီမှာ နည်းနည်းလေး ဆွေးနွေး ချင်တာကတော့ ကျွန်မတို့ ဒီလိုမျိုးချေးငွေ ပြန်လည်ပေးဆပ်တဲ့အခါမှာ ဒီနှစ်မှာဆိုရင် ကျွန်မတို့က ရရှိထားတဲ့ ပြီးခဲ့တဲ့နှစ်တွေကနေပြီးတော့မှ စာချုပ်ချုပ်ထားပြီးတော့မှ ဘယ်လောက်ရလို့ ကျွန်မတို့က အဲဒီအတွက် ဘယ်လောက်ပြန်ပေးဆပ်ရတယ်ဆိုတာလေးကိုလည်း ကျွန်မတို့နည်းနည်း ဖော်ပြရင်တော့ ပိုပြီးတော့ ပြည့်စုံမယ်ဖြစ်ပါတယ်။ ဘာကြောင့်လဲဆိုတော့ ဒီနှစ်မှာဆိုရင် ကျွန်မတို့ ချေးငွေရယူတာ အရမ်းကိုနည်းပါတယ်။ ရနိုင်မယ့် စာချုပ်ချုပ်ထားတဲ့ချေးငွေထက် ထုတ်ယူသုံးစွဲတဲ့ချေးငွေဟာ အရမ်းကို နည်းပါးပါတယ်။ ဒါကိုသိလို့ရှိရင် ကျွန်မတို့က ဘာကြောင့်မို့လို့ ချေးငွေတွေထုတ်ယူရန် နှောင့်နှေးနေ တာလဲ ဒါဆိုရင် ကျွန်မတို့နိုင်ငံအတွက်ရော လုပ်ငန်းတွေ အကောင်အထည်ဖော်တဲ့အခါမှာ၊ စီမံကိန်းတွေ အကောင်အထည်ဖော်တဲ့အခါမှာ နှောင့်နှေးမှုရှိပါတယ်။ ဒါကတော့ ကျွန်မတို့ ပြည်တွင်းကြွေးမြီအပေါ်မှာ ပေးချေရမယ့် အတိုးနဲ့အချိုးဟာ စောစောတုန်းက ဒေါ်သက်သက်ခိုင်လည်း ဆွေးနွေးသွားပြီး ဖြစ်ပါတယ်။ ဒီမယ်လည်း ကျွန်မတို့တင်ပြချင်တာက ပြည်တွင်း Report မှာဆိုလို့ရှိရင် စုစုပေါင်းဆိုတဲ့ Graph မပါပါဘူး။ ဗဟိုဘဏ်ကနေပြီးတော့မှ ရောင်းချတာ၊ ဗဟိုဘဏ်ကနေ ချေးယူလို့ရောင်းချတာ၊ နောက်တစ်ခါမှာ ငွေတိုက်စာချုပ်တွေ၊ ငွေတိုက်လက်မှတ်တွေ စုစုပေါင်းဆိုတဲ့ Graph တစ်ခုလေးကျန်နေခဲ့ပါတယ်။ အဲဒီ မှာလည်း Graph ပဲပါပြီးတော့မှ ကျွန်မတို့ ဂဏန်းတွေရာချီမှု ဘယ်လောက်လဲဆိုတာ သေချာမမြင်နိုင် ပါဘူး။ ဒီမယ်ဆိုရင်လည်း ကျွန်မတို့ကြည့်နိုင်ပါတယ်။ ဒီနှစ်မှာဆိုလို့ရှိရင် ပြည်တွင်းကြွေးမြီအပေါ် ပေးချေရတဲ့ အတိုးနဲ့ အုပ်ချုပ်ခများပါတယ်။ ဒီမယ်ဆိုလို့ရှိရင် ဒီ Graph အရဆို ကျွန်မတို့ ဘာကို ကြည်နိုင်လဲဆိုလို့ရှိရင် ဒီနှစ်မှာ ဘာတွေတိုးတက်လာလည်းဆိုတာ အစီရင်ခံစာပေါ်မှာမြင်သလို ဒီမှာလည်း မြင်နိုင်ပါတယ်။ ၂၀၁၁-၂၀၁၂၊ ၂၀၁၂-၂၀၁၃၊ ၂၀၁၃-၂၀၁၄၊ ၂၀၁၄-၂၀၁၅ တွေမှာ ငွေတိုက်လက်မှတ်တွေ အပေါ်မှာ ပေးရတဲ့အတိုးတွေမရှိဘူး။ ရောင်းရတာလည်း အရမ်းနည်းတယ်ဆိုတာကို ကျွန်မတို့ သိသာ နိုင်မှာ ဖြစ်ပါတယ်။ ဒါကတော့ ကျွန်မတို့ဒီ အစီရင်ခံစာထဲမှာတော့ သေသေချာချာလေး ကိန်းဂဏန်းတွေနဲ့ ဖော်ပြဖို့ လိုပါတယ်။ ဒီအစိုးရငွေတိုက်စာချုပ်တွေကို ဈေးပြိုင်စနစ်နဲ့ ရောင်းချတဲ့အခါမှာ ဒီဂဏန်းတွေကလည်း ကျွန်မဌာနကနေပြီးတော့ ယူထားတာဖြစ်ပါတယ်။ သို့သော်အစီရင်ခံစာမှာ တင်ပြဖို့ နောက်ကျနေခဲ့ပါတယ်။ ဒါကြောင့်မို့လို့ ကျွန်မတို့ ဒီလိုမျိုး အစိုးရငွေတိုက်စာချုပ်တွေကို ဈေးပြိုင်စနစ် ရောင်းချတယ်ဆိုတာ ကာလလတ်ကြွေးမြီ စီမံခန့်ခွဲမှု မဟာဗျူဟာမှာပါတဲ့အချက်ကို အကောင်အထည်ဖော်တာဖြစ်ပါတယ်။ သို့သော်လည်းပဲ ကျွန်မတို့ ဒီမှာမြင်ရတဲ့အတိုင်းပါပဲ။ စီမံခန့်ခွဲမှုမဟာဗျူဟာမှာဆိုရင် ကျွန်မတို့ နိုင်ငံပိုင် ဒီငွေတိုက်စာချုပ်တွေကို ပြည်ပထိတောင်မှ လိုအပ်မယ်ဆိုရင် ထုတ်ဝေရောင်းချမယ်လို့ ပါထားပါတယ်။ အဲဒါနဲ့ပတ်သက်ပြီးတော့မှ ထုတ်ဝေဖို့ စီစဉ်ဆောင်ရွက်ပါတယ်။ ဒါနဲ့ပတ်သက်ပြီးတော့မှ ဒီ ၂၀၁၆-၂၀၁ရ မှာ ဒါမျိုးစီစဉ်ထားသလား။ မစီစဉ်ထားဘူးလား။ မစီစဉ်ထားဘူးဆိုရင်လည်း ဘာကြောင့်မို့လို့ အကြောင်း ပြချက်လေးတွေနဲ့ ကျွန်မတို့ကို သုံးသပ်ချက်လေးမှာ တင်ပြဖို့လိုပါတယ်။ ဒါဆိုလို့ရှိရင် ကြွေးမြီမဟာဗျူဟာ စီမံခန့်ခွဲမှုမှာ ဖော်ပြထားသလို အကောင်အထည် ဖော်နိုင်လား မဖော်နိုင်လားဆိုတာ ကျွန်မတို့ သုံးသပ်လို့ရပါတယ်။ အဲဒီမှာလည်း ကျွန်မတို့ ဒီငွေချေးသက်သေခံ လက်မှတ်တွေကို ရောင်းတဲ့အခါမှာလည်း သက်တမ်းရှည်တဲ့ရင်းနှီးမြှုပ်နှံမှုတွေကို အစပိုင်းမှာဝယ်ယူပြီးတော့ နောက်ပိုင်းမှာတော့ သက်တမ်းတိုတာတွေပဲ ပိုပြီးတော့ ရောင်းရပါတယ်။ အဲဒါကိုလည်း ဘာကြောင့်လဲ ဆိုတာကို လေ့လာပြီးတော့မှ အစီရင်ခံစာမှာ တင်ပြပါတယ်။ နောက်တစ်ခါ အများပြည်သူတွေနဲ့ ငွေချေး သက်သေခံကုမ္ပဏီများမှတစ်ဆင့် ဝယ်ယူနိုင်မယ့် ငွေချေးစာချုပ်တွေဝယ်ယူပြီးတော့ ရင်းနှီးမြှုပ်နှံဖို့ နားလည်မှုသဘောတရားတွေ တော်တော်ကို အားနည်းနေတယ်လို့ တွေ့ရပါတယ်။ ဒါကြောင့်မို့လို့လည်း ဒါတွေကို အများပြည်သူကနေပြီးတော့မှ ငွေချေးသက်သေခံလက်မှတ် ကုမ္ပဏီတွေကနေတစ်ဆင့် ဝယ်ယူ နိုင်ဖို့အတွက် ကျွန်မတို့ ဘယ်လိုနည်းလမ်းတွေနဲ့ ဆောင်ရွက်မယ်ဆိုတာကိုလည်း ရှေ့ဆက်မယ့် အစီအစဉ် တွေမှာ ဖော်ပြဖို့လိုပါတယ်။ အဲဒီအပြင်နောင်နှစ် ၂၀၁၇-၂၀၁၈ မှာ ဘယ်လိုလျာထား ဆောင်ရွက်မယ်ဆိုတာကိုလည်း တင်ပြ ရမှာဖြစ်ပါတယ်။ အရေးအကြီးဆုံးကတော့ ဒီလို ကြွေးမြီစီမံခန့်ခွဲမှုနဲ့ ပတ်သက်လို့ အားသာချက် အားနည်းချက်ပေါ့နော်။ စိန်ခေါ်မှုတွေ၊ ရင်ဆိုင်နေရတဲ့ အတွေ့အကြုံတွေကို သုံးသပ်ချက်ဆိုတဲ့အပိုဒ် ထည့်ပြီးတော့မှ အစီရင်ခံစာမှာ တင်ပြပေးဖို့ ကျွန်မအနေနဲ့ ဒီနေရာမှာတင်ပြချင်ပါတယ်။ ဘာကြောင့်လဲ ဆိုရင် ဒါမှသာ ချေးငွေထုတ်ယူရရှိတဲ့ ဌာနတွေနဲ့ ဘယ်လိုအားနည်းချက်တွေရှိတယ်။ အားသာချက်တွေ ရှိတယ်ဆိုတာကို သိပြီးတော့ လွှတ်တော်ကလည်းဒါကို သုံးသပ်ပြီးတော့မှ စောစောကလို ကော်မတီတွေ ကနေ ကြီးကြပ်ပြီးတော့မှ ဆောင်ရွက်နိုင်မှာဖြစ်ပါတယ်ဆိုတာကို တင်ပြရင်းနဲ့နိဂုံးချုပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ လွှတ်တော်ကိုယ်စားလှယ်များရဲ့ ဆွေးနွေးခြင်းအစီအစဉ် ပြီးဆုံးပါပြီ။ အထက်ပါအစီရင်ခံစာနဲ့စပ်လျဉ်းပြီး သက်ဆိုင်ရာ ပြည်ထောင်စုအဆင့်အဖွဲ့ အစည်းနဲ့ ပြည်သူ့ ငွေစာရင်းပူးပေါင်းကော်မတီတို့က ပြန်လည်ရှင်းလင်းရန်ရှိက ရှင်းလင်းဆွေးနွေးခြင်းနဲ့ လွှတ်တော်က မှတ်တမ်းတင်အတည်ပြုခြင်း အစီအစဉ်တို့ကို အစည်းအဝေး ဆဋ္ဌမနေ့မှာ ဆက်လက်ဆောင်ရွက်သွားရန် လျာထားပါကြောင်း ကြေညာပါတယ်။</speech>
</report>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး ပဉ္စမနေ့ရပ်နားကြောင်းနှင့် ဆဋ္ဌမနေ့ ကျင်းပမည့် နေ့ရက်နှင့်ကြေညာခြင်း</title>
<speech type="speaker">အစီအစဉ်(၁၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ သတ္တမ ပုံမှန်အစည်းအဝေး ပဉ္စမနေ့ အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေးရဲ့ ဆဋ္ဌမနေ့ကို ၂၀၁၈ ခုနှစ်၊ ဇန်နဝါရီလ ၃၁ ရက် (ဗုဒ္ဓဟူးနေ့) နံနက် ၁၀:ဝဝ နာရီ ကျင်းပပြုလုပ်မည် ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">ပြည်ထောင်စုလွှတ်တော် ကိုယ်စားလှယ်များအားလုံး ထွက်ခွာနိုင် ပါပြီခင်ဗျား။ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး ပဉ္စမနေ့ အစည်းအဝေးကို </speech>
</postface>
</transcript>
</doc>
