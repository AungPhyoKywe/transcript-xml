<doc>
<docinfo>
<docno>02-05-09.xml</docno>
<pdf>02-05-09.pdf</pdf>
<term value="02">ဒုတိယအကြိမ်</term>
<session value="05" />
<sittingday value="09" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး နဝမနေ့မှတ်တမ်း</title>
<date>၁၃၇၉ ခုနှစ်၊ ဝါဆိုလဆန်း ၅ ရက် (၂၀၁ရ ခုနှစ်၊ ဇွန်လ ၂၈ ရက်)(ဗုဒ္ဓဟူးနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် ပဉ္စမပုံမှန်အစည်းအဝေး နဝမနေ့ကို နံနက် ၁၀:ဝဝ နာရီင်ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေးရဲ့ နဝမနေ့ အစီအစဉ် စတင်ပါတော့မယ်။ ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါ။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး နဝမနေ့မှာ ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စု လွှတ်တော် ကိုယ်စားလှယ်ဦးရေ စုစုပေါင်း ၆၅၉ ဦး ရှိပြီး ဒီကနေ့အစည်းအဝေးကို ၆၀၈ ဦး တက်ရောက် ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၉၂.၂၆ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ) တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် နဝမနေ့ အစည်းအဝေး အစီအစဉ်ကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျာ။ ဒုတိယအကြိမ် ပြည်ထောင်စု လွှတ်တော် ပဉ္စမပုံမှန်အစည်းအဝေး နဝမနေ့အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေထားတဲ့ အတိုင်း ဆက်လက်ဆောင်ရွက်ပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော်ကိုယ်စားလှယ်များ ခွင့်ပန်ကြားခြင်းနှင့် အစည်းအဝေးတက်ရောက်မှု အခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1301">ဒေါ်မြတ်သီတာထွန်း (အဖွဲ့ဝင်၊ ကိုယ်စားလှယ်များစိစစ်ရေးကော်မတီ)</mp>လေးစားရပါသော ပြည်ထောင်စုလွှတ်တော် နာယကကြီးရှင့်။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး နဝမနေ့ ၂၈-၆-၂၀၁ရ ရက်နေ့မှာ အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော်ကိုယ်စားလှယ်များရဲ့ ကိုယ်စား မွန်ပြည်နယ်၊ မဲဆန္ဒနယ်အမှတ်(၅)မှ အမျိုးသား လွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီဝင် ဖြစ်သူ ကျွန်မ ဒေါ်မြတ်သီတာထွန်းက ခွင့်ပန်ကြားသွားမှာ ဖြစ်ပါတယ်။ ယနေ့အစည်းအဝေးသို့ တက်ရောက်နိုင်ခြင်းမရှိသော ပြည်ထောင်စုလွှတ်တော်ကိုယ်စားလှယ်များမှာ - - ဦးချင်းဖေလင်း မံစီ၊ - ဦးသန်းလင်းလင်း - ဒေါ်အေးအေးမူ(ခ) ဒေါ်ရှားမီး ကလေး၊ - ဦးသက်နောင် - ဦးနိုင်နိုင်ဝင်း တမူး၊ - ဦးသန်းထွန်းမြင့် ကလေးဝ၊ - ဦးထွန်းဝေ ဖောင်းပြင်၊ - ဦးအောင်စိုး သရက်ချောင်း၊ - ဒေါက်တာမြင့်သိန်း ညောင်လေးပင်၊ - ဦးကျော်အောင်လွင် စေတုတ္တရာ၊ - ဦးဖြိုးဇေယျာသော်(ခ) ဇေယျာသော် ဇမ္ဗူသီရိ၊ - ဦးသန်းစိုးအောင် ပျဉ်းမနား၊ - ဦးရည်မွန်(ခ) မောင်တင်သစ် - ဒေါ်မိကွန်ချမ်း ပန်းဘဲတန်း၊ ကွမ်းခြံကုန်း၊ သုံးခွ၊ ဆိပ်ကမ်း၊ သာကေတ၊ ဗဟန်း၊ ကွတ်ခိုင်၊ မိုင်းဆတ်၊ မိုင်းပန်၊ ကုန်းကြမ်း၊ မိုင်းဖြတ်၊ ဟိုပုန်း၊ - ဦးစစ်နိုင် - ဦးနေဖူးဗဆွေ - ဦးစိုးသူရထွန်း - ဒေါ်စုစုလွင် - ဦးတင်မောင်ဝင်း - ဒေါက်တာဝေဖြိုးအောင် - ဦးထွန်းမြင့် - ဦးတီခွန်မြတ် - ဦးစိုင်းခတ္တိယ - ဦးစိုင်းကျော်မိုး - ဦးလီကျိန်းဖူ(ခ) ဦးမြင့်ဆွေ - ဦးလင်းဇော်ထွန်း - ဦးခွန်အောင်ကျော် - ဒေါက်တာစိုင်းမောက်ခမ်း - ဦးယန်ကျင်းကန် - ဦးဝေလှိုင်ထွန်း - ဒေါက်တာစံဝင်း - ဒုတိယဗိုလ်မှူးကြီးမျိုးခိုင်အောင် - ဗိုလ်မှူးနှင်းစိုး - ဦးစိုးသိန်း - ဦးစိုင်းပန်ဖ - ဦးအောင်ဝင်း - ဦးမောင်ကျော်ဇံ - ဒေါက်တာဌေးကြွယ် - ဦးကျော်ထွေး - ဦးမန်းထွန်းကြိုင် - ဦးဆန်းမြင့် - ဦးကြည်ဝင်း ကွမ်းလုံ၊ ပုသိမ်၊ ရေကြည်၊ တပ်မတော်သား၊ တပ်မတော်သား၊ ကယား-၉၊ ကယား-၁၂၊ တနင်္သာရီ-၁၊ ရခိုင်-၉၊ ရန်ကုန်-၁၊ ရန်ကုန်-၈၊ ဧရာဝတီ-၆၊ ဧရာဝတီ-၃၊ ဧရာဝတီ-၁၂၊ - ဒုတိယဗိုလ်မှူးကြီးထွန်းမြင့် တပ်မတော်သား၊ - ဒုတိယဗိုလ်မှူးကြီးအောင်ကျော်ဇော တပ်မတော်သား၊ - ဗိုလ်မှူးတင့်လွင်အေး တပ်မတော်သား တို့ဖြစ်ပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၆ ဦးရှိပြီး ယနေ့ ခွင့်ပန်ကြားသူ ၄၅ ဦး ဖြစ်တဲ့အတွက် စုစုပေါင်းခွင့်ပန်ကြားသူ ၅၁ ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနဲ့ ယနေ့ခွင့်ပန်ကြားသူ ပြည်ထောင်စုလွှတ်တော်ကိုယ်စားလှယ် ၄၅ ဦးအား ခွင့်အဖြစ် သတ်မှတ်ခွင့်ပြုပေးနိုင် ပါရန် လေးစားစွာ တင်ပြအပ်ပါတယ်ရှင်။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး နဝမနေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅၉ ဦး၊ ယခင်က ခွင့်ပြုထားသူ ၆ ဦး၊ ယနေ့ခွင့်ပန်၍ ခွင့်ပြုထားသူ ၄၅ ဦး ဖြစ်တဲ့အတွက် ခွင့်ပြုထားသူ စုစုပေါင်း ၅၁ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Order">
<title>နိုင်ငံတော်သမ္မတရုံးမှ ပေးပို့သော ချင်းပြည်နယ်အတွင်းရှိ ခရိုင်များ တိုးချဲ့ ပြင်ဆင်ဖွဲ့စည်းခြင်းကိစ္စကို တင်ပြခြင်းနှင့် လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ချင်းပြည်နယ် အတွင်းရှိ မင်းတပ်ခရိုင်ကို မြို့နယ် ၄ မြို့နယ်ဖြင့် ဖွဲ့စည်းထားရာမှ မင်းတပ်မြို့နယ်နဲ့ ကန်ပက်လက် မြို့နယ် နှစ်မြို့နယ်ကို မင်းတပ်ခရိုင် အဖြစ်လည်းကောင်း၊ မတူပီမြို့နယ်နဲ့ ပလက်ဝမြို့နယ် နှစ်မြို့နယ်ကို မတူပီခရိုင် အဖြစ်လည်းကောင်း တိုးချဲ့ ပြင်ဆင်ဖွဲ့စည်းခြင်းနဲ့စပ်လျဉ်းပြီး ပြည်ထောင်စုလွှတ်တော်၌ မှတ်တမ်းတင်နိုင်ရန် နိုင်ငံတော်သမ္မတရုံးရဲ့ ၂၆-၆-၂၀၁ရ ရက်စွဲပါစာအမှတ်၊ ၅၀၈(၆၄)/၁၂/သမ္မတရုံးဖြင့် ပေးပို့ထားပြီး ယင်းမိတ္တူကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ အထက်ပါ ခရိုင်များ တိုးချဲ့ပြင်ဆင်ဖွဲ့စည်းခြင်းကို ပြည်ထောင်စုလွှတ်တော်ဆိုင်ရာဥပဒေပုဒ်မ ၅၈ အရ လွှတ်တော်က မှတ်တမ်းတင်ကြောင်း ကြေညာပါတယ်။</speech>
</section>
<section value="Bill">
<bill>
<title>နိုင်ငံတော်သမ္မတထံမှ သဘောထားမှတ်ချက်ဖြင့် ပြန်လည်ပေးပို့ထားသော ၂၀၁ရ ခုနှစ်၊ ရေခွန်နှင့် တာတမံခွန်ဥပဒေကြမ်းနှင့်စပ်လျဉ်း၍ ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ ဖတ်ကြားတင်ပြခြင်း</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁ရ ခုနှစ်၊ ရေခွန်နှင့် တာတမံခွန်ဥပဒေကြမ်းကို ၆-၆-၂၀၁ရ ရက်တွင် ကျင်းပပြုလုပ်တဲ့ ပြည်ထောင်စုလွှတ်တော် ပဉ္စမပုံမှန်အစည်းအဝေး ပဉ္စမနေ့မှာ အတည်ပြုခဲ့ပြီး နိုင်ငံတော်သမ္မတ လက်မှတ်ရေးထိုးထုတ်ပြန်နိုင်ဖို့ အတွက် ပေးပို့ခဲ့ပါတယ်။ အဆိုပါ ဥပဒေကြမ်းနဲ့စပ်လျဉ်းတဲ့ နိုင်ငံတော်သမ္မတရဲ့ သဘောထားမှတ်ချက်များကို နိုင်ငံတော် သမ္မတရုံးရဲ့ ၁၄-၆-၂၀၁ရ ရက်စွဲပါစာအမှတ်၊ ၅(၁)/၁/သမ္မတရုံးဖြင့် ပြည်ထောင်စုလွှတ်တော် နာယက ထံ ပြန်လည်ပေးပို့ထားပါတယ်။ နိုင်ငံတော်သမ္မတရဲ့ သဘောထားမှတ်ချက်များအပေါ် ဥပဒေကြမ်းပူးပေါင်းကော်မတီ၏ လေ့လာ တွေ့ရှိချက်နဲ့ သဘောထားမှတ်ချက်အစီရင်ခံစာကို လွှတ်တော်သို့ ဖတ်ကြားတင်သွင်းဖို့ ဖိတ်ခေါ်ပါတယ်။</speech>
<speech><mp id="458">ဦးစတီဖန်(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့် ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စုဝန်ကြီးများ၊ ဧည့်သည်တော်များအားလုံး စိတ်၏ချမ်းသာခြင်း၊ ကိုယ်၏ကျန်းမာခြင်းနှင့် ပြည့်စုံပါစေကြောင်း ဆုမွန် ကောင်းတောင်းရင်း နှုတ်ခွန်းဆက်ဂါရဝပြုအပ်ပါတယ်။ ကျွန်တော်ကတော့ ကျိုင်းတုံမဲဆန္ဒနယ်မှ ပြည်သူ့ လွှတ်တော်ကိုယ်စားလှယ် ပြည်ထောင်စုလွှတ်တော် ဥပဒေကြမ်းပူးပေါင်းကော်မတီဝင် ဦးစတီဖန် ဖြစ်ပါတယ် ခင်ဗျား။ ကျွန်တော့အနေနဲ့ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ ဥက္ကဋ္ဌကြီးရဲ့ တာဝန် ပေးချက်အရ နိုင်ငံတော်သမ္မတက သဘောထားမှတ်ချက်ဖြင့် ပြန်လည်ပေးပို့လာသော ၂၀၁ရ ခုနှစ်၊ ရေခွန်နဲ့ တာတမံခွန်ဥပဒေကြမ်းနှင့်စပ်လျဉ်း၍ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ၏ လေ့လာ တွေ့ရှိချက်နှင့် သဘောထားမှတ်ချက်အစီရင်ခံစာကို ဖတ်ကြားတင်ပြမှာ ဖြစ်ပါတယ်ခင်ဗျာ။ အပိုဒ်(၁) ၂၀၁ရ ခုနှစ်၊ ရေခွန်နှင့်တာတမံခွန်ဥပဒေကြမ်းကို ပြည်ထောင်စုလွှတ်တော်တွင် ၆-၆-၂၀၁ရ ရက်တွင် အတည်ပြုခဲ့ပြီး နိုင်ငံတော်သမ္မတထံသို့ လက်မှတ်ရေးထိုးထုတ်ပြန်နိုင်ရန် ပေးပို့ခဲ့ရာ နိုင်ငံတော် သမ္မတက သဘောထားမှတ်ချက်(၄)ချက်ဖြင့် ၁၄-၆-၂၀၁ရ ရက်တွင် ပြန်လည်ပေးပို့လာပါသည်။ အပိုဒ်(၂) ယင်းဥပဒေကြမ်းနှင့်စပ်လျဉ်း၍ နိုင်ငံတော်သမ္မတ၏ သဘောထားမှတ်ချက်များအပေါ် ပြည်ထောင်စုလွှတ်တော်တွင် ဆွေးနွေးဆုံးဖြတ်နိုင်ရေး ပြည်ထောင်စုလွှတ်တော် နာယက က ၁၄-၆-၂၀၁ရ ရက်တွင် ဥပဒေကြမ်းပူးပေါင်းကော်မတီသို့ သဘောထားမှတ်ချက် အစီရင်ခံစာတင်ပြရန် တာဝန်ပေးအပ်ခဲ့ ပါသည်။ သို့ဖြစ်၍ ဥပဒေကြမ်းပူးပေါင်းကော်မတီသည် ၂၀-၆-၂၀၁ရ ရက်တွင် စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနမှ ဆည်မြောင်းနှင့်ရေအသုံးချမှု စီမံခန့်ခွဲရေးဦးစီးဌာန၊ လယ်ယာမြေစီမံခန့်ခွဲရေးနှင့် စာရင်းအင်းဦးစီးဌာန၊ ငါးလုပ်ငန်းဦးစီးဌာနတို့မှ တာဝန်ရှိသူများ၊ ပြည်ထောင်စုရှေ့နေချုပ်ရုံးမှ တာဝန်ရှိ သူများနှင့် အစည်းအဝေးကျင်းပခဲ့ပြီး နိုင်ငံတော်သမ္မတ၏ သဘောထားမှတ်ချက်များကို လေ့လာစိစစ်ခဲ့ကြ ပါသည်။ အပိုဒ် (၃) ယင်းအစည်းအဝေးတွင် ဆွေးနွေးချက်များအရ နိုင်ငံတော်သမ္မတ၏ သဘောထား မှတ်ချက်များသည် ဥပဒေရေးထုံးမှန်ကန်မှုရှိစေရန်၊ စကားရပ်အထားအသို မှန်ကန်မှုရှိစေရန်နှင့် စကားလုံး အသုံးအနှုန်း မှန်ကန်မှုရှိစေရန်အတွက် ပြင်ဆင်ဖြည့်စွက်သည့် အချက်များဖြစ်သဖြင့် ဥပဒေကြမ်း၏ အပိုဒ် ၁၁ အပိုဒ်ခွဲ(က)၊ အပိုဒ်ခွဲ(ခ)၊ အပိုဒ်ခွဲ(င)နှင့် အပိုဒ် ၁၅ အပိုဒ်ခွဲ(က) တို့ကို နိုင်ငံတော်သမ္မတ၏ သဘောထားမှတ်ချက်အတိုင်းလည်းကောင်း၊ ဥပဒေကြမ်း၏ အပိုဒ် ၁၅ အပိုဒ်ခွဲ (ခ) ကို နိုင်ငံတော်သမ္မတ၏ သဘောထားမှတ်ချက်နှင့်အညီ ပြင်ဆင်၍လည်းကောင်း ပြဋ္ဌာန်းသင့်ပါကြောင်း ဥပဒေကြမ်းပူးပေါင်း ကော်မတီက လေ့လာတွေ့ရှိရပါသည်။ အပိုဒ်(၄) ဥပဒေကြမ်းပူးပေါင်းကော်မတီက ညှိနှိုင်းသဘောတူညီခဲ့သည့် အပိုဒ်၊ အပိုဒ်ခွဲများကို နောက်ဆက်တွဲပါ ကန့်လန့်ဖြတ်ဇယားဖြင့် ပြုစုတင်ပြထားပါသည်။ သို့ဖြစ်ပါ၍ ကန့်လန့်ဖြတ်ဇယားကို ဆက်လက်ဖတ်ကြားခြင်းမပြုတော့ကြောင်း တင်ပြအပ်ပါသည်။ အပိုဒ်(၅) သို့ပါ၍ နိုင်ငံတော်သမ္မတ၏ သဘောထားမှတ်ချက်ဖြင့် ပြန်လည်ပေးပို့လာသော ၂၀၁ရ ခုနှစ်၊ ရေခွန်နှင့်တာတမံခွန်ဥပဒေကြမ်းနှင့်စပ်လျဉ်း၍ ပြည်ထောင်စုလွှတ်တော်ဆိုင်ရာနည်းဥပဒေ ၉၉ နှင့်အညီ လွှတ်တော်သို့ အစီရင်ခံတင်ပြအပ်ပါသည်။ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ။ အားလုံးကို ကျေးဇူးတင်ပါတယ်။ အစီရင်ခံစာနှင့် ဇယားကို နောက်ဆက်တွဲဖြင့်ဖော်ပြထားပါသည်။</speech>
<title>အထက်ပါ ဥပဒေကြမ်းနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ် ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ ဥပဒေကြမ်းနဲ့စပ်လျဉ်းပြီး နိုင်ငံတော်သမ္မတရဲ့ သဘောထားမှတ်ချက်အပါအဝင် ဥပဒေကြမ်းပူးပေါင်း ကော်မတီရဲ့ အစီရင်ခံစာမိတ္တူကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ ပြည်ထောင်စုလွှတ်တော်ဆိုင်ရာ နည်းဥပဒေ ၁၀၈နဲ့အညီ အဆိုတင်သွင်းဆွေးနွေးလိုတဲ့ လွှတ်တော် ကိုယ်စားလှယ်များရှိပါက အပိုဒ်၊ အပိုဒ်ခွဲအလိုက် ပြည့်စုံစွာဖော်ပြပြီး ၃၀-၆-၂၀၁ရ ရက် (သောကြာနေ့) ညနေ ၄ နာရီ (၁၆၀၀ နာရီ) နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်း ပေးပို့နိုင်ကြောင်း ကြေညာပါတယ်။</speech>
<title>လွှတ်တော်နှစ်ရပ်သဘောကွဲလွဲသော ရေအရင်းအမြစ်နှင့် မြစ်ချောင်းများထိန်းသိမ်းရေးဥပဒေကို ပြင်ဆင်သည့်ဥပဒေကြမ်းနှင့်စပ်လျဉ်း၍ ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ ဖတ်ကြားတင်ပြခြင်း ။</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ရေအရင်း အမြစ်နှင့် မြစ်ချောင်းများ ထိန်းသိမ်းရေးဥပဒေကို ပြင်ဆင်သည့်ဥပဒေကြမ်းကို ပြည်သူ့လွှတ်တော်မှာ စတင်ဆွေးနွေးခဲ့ပြီး လွှတ်တော်နှစ်ရပ် သဘောကွဲလွဲတဲ့ဥပဒေကြမ်းအဖြစ် ပြည်ထောင်စုလွှတ်တော်၌ ဆွေးနွေးဆုံးဖြတ်နိုင်ဖို့ ၁၉-၆-၂၀၁ရ ရက်မှာ ပေးပို့ထားပါတယ်။ အဆိုပါ ဥပဒေကြမ်းနဲ့ စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို လွှတ်တော်သို့ ဖတ်ကြားတင်ပြဖို့ ဖိတ်ခေါ်ပါတယ်။</speech>
<speech><mp id="1298">ဒေါ်နွယ်နွယ်အောင်(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယကကြီးနဲ့တကွ ပြည်သူ့လွှတ်တော်ဥက္ကဋ္ဌ၊ ဒုတိယဥက္ကဋ္ဌ၊ ပြည်ထောင်စု ဝန်ကြီးများနဲ့ လွှတ်တော်ကိုယ်စားလှယ်များ၊ ဧည့်သည်တော်များအားလုံး မင်္ဂလာပါရှင်။ ကျွန်မက မွန်ပြည်နယ်မဲဆန္ဒနယ်အမှတ်(၂)မှ အမျိုးသားလွှတ်တော်ကိုယ်စားလှယ်နှင့် ပြည်ထောင်စုလွှတ်တော် ဥပဒေကြမ်းပူးပေါင်းကော်မတီအဖွဲ့ဝင် ဒေါ်နွယ်နွယ်အောင် ဖြစ်ပါတယ်။ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီရဲ့ တာဝန်ပေးအပ်ချက်အရ လွှတ်တော်နှစ်ရပ်သဘောကွဲလွဲတဲ့ ရေအရင်း အမြစ်နှင့် မြစ်ချောင်းများ ထိန်းသိမ်းရေးဥပဒေကို ပြင်ဆင်သည့်ဥပဒေကြမ်းနှင့်စပ်လျဉ်းပြီး ပြည်ထောင်စု လွှတ်တော် ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာကို ရေအရင်းအမြစ်နှင့်မြစ်ချောင်းများဥပဒေကို ပြင်ဆင်သည့် ဥပဒေကြမ်းကို ၇-၃-၂၀၁ရ ရက်နေ့မှာ ပြည်သူ့လွှတ်တော်မှာ စတင်ဆွေးနွေးအတည်ပြုခဲ့ပြီး အမျိုးသားလွှတ်တော်ကို ပြန်လည်ပေးပို့ခဲ့ပါတယ်။ အမျိုးသားလွှတ်တော်က ၅-၆-၂၀၁ရ ရက်နေ့မှာ ပြင်ဆင်ချက်များနဲ့ သဘောတူခဲ့ပြီးတော့ ပြည်သူ့ လွှတ်တော်ကို ပြန်လည်ပေးပို့ခဲ့ရာ ပြည်သူ့လွှတ်တော်က သဘောမတူသည့်အချက်များကို ပြည်ထောင်စု လွှတ်တော်တွင် ဆွေးနွေးဆုံးဖြတ်ရန်အတွက် ၁၉-၆-၂၀၁ရ ရက်နေ့မှာ ပေးပို့ခဲ့ပါတယ်။ အဲဒီဥပဒေကြမ်းနဲ့စပ်လျဉ်းပြီး လွှတ်တော်နှစ်ရပ်သဘောကွဲလွဲတဲ့ အချက်များအပေါ်မှာ ပြည်ထောင်စု လွှတ်တော်မှာ ဆွေးနွေးဆုံးဖြတ်နိုင်ရေး သဘောထားမှတ်ချက် အစီရင်ခံစာတင်ပြနိုင်ဖို့အတွက် ပြည်ထောင်စု လွှတ်တော် နာယက က ၁၉-၆-၂၀၁ရ ရက်နေ့တွင် ဥပဒေကြမ်းပူးပေါင်းကော်မတီကို တာဝန်ပေးအပ်ခဲ့ ပါတယ်။ ၂၀-၆-၂၀၁ရ ရက်နေ့မှာ ပို့ဆောင်ရေးနှင့် ဆက်သွယ်ရေးဝန်ကြီးဌာန၊ ပြည်ထောင်စုရှေ့နေချုပ်ရုံး တို့မှ တာဝန်ရှိပုဂ္ဂိုလ်တွေနဲ့ အစည်းအဝေးများကျင်းပခဲ့ပြီး ဥပဒေကြမ်းပါ သဘောကွဲလွဲချက်များကို ပြန်လည်လေ့လာ စိစစ်ခဲ့ကြပါသည်။ အဲဒီအစည်းအဝေးမှာ ဆွေးနွေးချက်များအရ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ ဟာ လွှတ်တော်နှစ်ရပ်သဘောကွဲလွဲတဲ့ အချက်တွေနဲ့စပ်လျဉ်းပြီး ဥပဒေကြမ်းရဲ့ အပိုဒ် ၂ အပိုဒ်ခွဲ(က)၊ အပိုဒ် ၅ အပိုဒ်ခွဲ (က)၊ အပိုဒ် ၆ အပိုဒ်ခွဲ(ဃ)တို့ကို ပြည်သူ့လွှတ်တော်၏ အတည်ပြုချက်အတိုင်းလည်ကောင်း၊ အပိုဒ် ၄ အပိုဒ်ခွဲ(ခ)၊ အပိုဒ် ၅ အပိုဒ်ခွဲ(ဃ)၊ အပိုဒ် ၆ အပိုဒ်ခွဲ(က)နှင့် အပိုဒ် ၈ တို့ကို အမျိုးသားလွှတ်တော်၏ အတည်ပြုချက်အတိုင်းလည်းကောင်း၊ အပိုဒ် ၆ အပိုဒ်ခွဲ(ဂ)ကို ဥပဒေကြမ်းပူးပေါင်းကော်မတီ၏ ပြင်ဆင်ချက် အတိုင်းလည်းကောင်း အတည်ပြု ပြဋ္ဌာန်းသင့်ကြောင်း လေ့လာတွေ့ရှိရပါတယ်။ ဥပဒေကြမ်းပူးပေါင်းကော်မတီရဲ့ ညှိနှိုင်းသဘောတူညီချက်အရ ပြည်သူ့လွှတ်တော်ရဲ့ အတည်ပြုချက် အတိုင်း ဆက်လက်အတည်ပြုသင့်တဲ့ အပိုဒ်၊ အပိုဒ်ခွဲများ၊ အမျိုးသားလွှတ်တော်၏ အတည်ပြုချက်အတိုင်း ဆက်လက်အတည်ပြုသင့်တဲ့ အပိုဒ်၊ အပိုဒ်ခွဲများနှင့် ပြင်ဆင်ပြဋ္ဌာန်းသင့်တဲ့ အပိုဒ်တို့ကို ပြည်ထောင်စု လွှတ်တော်ကိုယ်စားလှယ်များ လေ့လာဆွေးနွေးနိုင်ရန်အတွက် ကန့်လန့်ဖြတ်ဇယားနဲ့ ပြုစုတင်ပြထား ပါတယ်။ လွှတ်တော်နှစ်ရပ်သဘောကွဲလွဲတဲ့ ရေအရင်းအမြစ်နှင့် မြစ်ချောင်းများထိန်းသိမ်းရေးဥပဒေကို ပြင်ဆင်သည့်ဥပဒေကြမ်းနှင့်စပ်လျဉ်းပြီး ပြည်ထောင်စုလွှတ်တော်ဆိုင်ရာ နည်းဥပဒေ ၈၂၊ ၉၉ တို့နှင့် အညီ ဥပဒေကြမ်းပူးပေါင်းကော်မတီက ပြည်ထောင်စုလွှတ်တော်ကြီးကို အစီရင်ခံစာ တင်သွင်းအပ် ပါတယ်ရှင်။ ပြည်ထောင်စုလွှတ်တော်၊ ဥပဒေကြမ်းပူးပေါင်းကော်မတီ။ အားလုံးကို ကျေးဇူးတင်ပါတယ်ရှင်။ အစီရင်ခံစာနှင့် ဇယားကို နောက်ဆက်တွဲဖြင့်ဖော်ပြထားပါသည်။</speech>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ ဥပဒေကြမ်းအပေါ် ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင် ခံစာကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ ယင်းဥပဒေကြမ်းနဲ့စပ်လျဉ်းပြီး ပြည်ထောင်စုလွှတ်တော်ဆိုင်ရာ နည်းဥပဒေ ၈၃ နည်းဥပဒေခွဲ(ဂ) နဲ့အညီ လွှတ်တော်နှစ်ရပ်သဘောကွဲလွဲတဲ့ အချက်များနဲ့ တိုက်ရိုက်သက်ဆိုင်တဲ့ ပြင်ဆင်ချက်အဆို တင်သွင်းဆွေးနွေးလိုတဲ့ လွှတ်တော်ကိုယ်စားလှယ်များရှိပါက ဆွေးနွေးလိုတဲ့ အပိုဒ်၊ အပိုဒ်ခွဲနဲ့ အကြောင်း အရာကို ဖော်ပြလက်မှတ်ရေးထိုး၍ ၃၀-၆-၂၀၁ရ ရက် (သောကြာနေ့) ညနေ ၄ နာရီ (၁၆၀၀ နာရီ) နောက်ဆုံး ထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းပေးပို့နိုင်ကြောင်း ကြေညာပါတယ်။</speech>
</bill>
</section>
<section value="Report">
<report>
<title>ပြည်ထောင်စုအစိုးရအဖွဲ့မှ ပေးပို့သော ၂၀၁ရ ခုနှစ်၊ ကာလလတ်ကြွေးမြီ စီမံခန့်ခွဲမှုမဟာဗျူဟာ ထုတ်ပြန်ရေးကိစ္စအပေါ် ပြည်သူ့ငွေစာရင်းပူးပေါင်း ကော်မတီ၏ လေ့လာတွေ့ရှိချက်နှင့် သဘောထား မှတ်ချက်အစီရင်ခံစာ (၇/၂၀၁၇)နှင့်စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၁၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁ရ ခုနှစ်၊ ကာလလတ်ကြွေးမြီစီမံခန့်ခွဲမှု မဟာဗျူဟာထုတ်ပြန်ရေးကိစ္စနဲ့စပ်လျဉ်းပြီး ၂၀-၆-၂၀၁ရ ရက်က ကျင်းပ ပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က လွှတ်တော်သို့ ရှင်းလင်းတင်ပြခြင်းနဲ့ ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ ဖတ်ကြားတင်သွင်းခြင်းတို့ကို ဆောင်ရွက်ခဲ့ပြီးဖြစ်ပါတယ်။ အထက်ပါ ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာ(၇/၂၀၁၇) နဲ့စပ်လျဉ်းပြီး ဆွေးနွေး ဖို့ အမည်စာရင်းပေးထားတဲ့ လွှတ်တော်ကိုယ်စားလှယ် ၅ ဦး ရှိပါတယ်။ လွှတ်တော်ကိုယ်စားလှယ်များ အနေနဲ့ သတ်မှတ်ချိန် ၆ မိနစ်အတွင်း ဆွေးနွေးဖို့ဖြစ်ပါတယ်။ ဦးစွာ ဦးခင်ချို လှိုင်းဘွဲ့မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1371">ဦးခင်ချို (လှိုင်းဘွဲ့မဲဆန္ဒနယ်၊ ကရင်ပြည်နယ်)</mp>အားလုံးမင်္ဂလာပါ။ ကျွန်တော်ကတော့ ကရင်ပြည်နယ်၊ လှိုင်းဘွဲ့မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးခင်ချိုဖြစ်ပါတယ်။ ကျွန်တော် ဆွေးနွေးမယ့်အကြောင်းအရာက ၂၀၁ရ ခုနှစ်၊ ကာလလတ်ကြွေးမြီစီမံခန့်ခွဲမှုမဟာဗျူဟာအပေါ် ပြည်သူ့ ငွေစာရင်းပူးပေါင်းကော်မတီရဲ့ အစီရင်ခံစာမှ (၇/၂၀၁၇)အပေါ် ဆွေးနွေးအကြံပြု တင်ပြမှာဖြစ်ပါတယ်။ ၁-၆-၂၀၁ရ မှာလည်းပဲ ၂၀၁၅-၂၀၁၆ ဘဏ္ဍာနှစ်ရဲ့ ကြွေးမြီဆိုင်ရာနှစ်ပတ်လည် အစီရင်ခံစာအပေါ် ဆွေးနွေးခဲ့ကြပြီး ဖြစ်ပါတယ်။ ၂၀၁ရ ခုနှစ်၊ ကာလလတ်မဟာဗျူဟာက ၂၀၁၇-၂၀၁၈ ကနေပြီးတော့ ၂၀၁၉-၂၀၂၀ ဘဏ္ဍာနှစ်အထိ ၃ နှစ်အတွက် ဖြစ်ပါတယ်။ ရည်ရွယ်ချက်ကတော့ ပေးရန်တာဝန် (Liability) ဆုံးရှုံးနိုင်ခြေနှင့် (Expenditure) ကုန်ကျ စရိတ်အနည်းဆုံးဖြစ်စေဖို့ ဈေးကွက်ဖွံ့ဖြိုးရေးအားပေးဖို့အတွက် Debt-sustainable ကိုထိန်းဖို့၊ ဆုံးရှုံး နိုင်ခြေပြည်သူ့ကြွေးမြီအကဲဖြတ်ဖို့နဲ့ ချေးငွေသက်သေခံလက်မှတ် ပြည်တွင်းဈေးကွက်ဖွံ့ဖြိုးလာစေဖို့ အတွက် ရည်ရွယ်ကြောင်းသိရပါတယ်။ ၃၁-၁-၂၀၁၆ ရက်နေ့ကြွေးမြီလက်ကျန် အခြေအနေအရ ပေးရန် ရှိတဲ့ ပြည်ပကြွေးမြီ USD သန်း ၈,၉၈၉.၉ မြန်မာကျပ်ငွေနဲ့ ကျပ်ဘီလီယံ ၁၀,၆၅၃ ရှိလို့ ကြွေးမြီ အားလုံးရဲ့ ၃၉.၄၅ ရာခိုင်နှုန်းရှိပြီးတော့ ပြည်တွင်းကြွေးမြီကတော့ USD သန်း၁၃,၇၈၄.၃ မြန်မာအနေနဲ့ ကျပ်ဘီလီယံ ၁၆,၃၃၄.၄ ရှိလို့ ပေးရန်ကြွေးအားလုံးရဲ့ ၆၀.၅၃ ရှိတာကို တွေ့ရပါတယ်။ ပြည်ပကြွေးမြီ အခြေအနေကိုလေ့လာကြည့်တဲ့အခါမှာ အပြည်ပြည်ဆိုင်ရာအဖွဲ့အစည်းချေးငွေတွေက ADB နဲ့ IDA ချေးငွေဟာ ၃၁.၃.၂၀၁၅ လက်ကျန်ထက်ကို ၃၁.၃.၂၀၁၆ လက်ကျန်က ပိုပြီးတော့ တိုးလာပြီးတော့ ၂၀၁၆ ခုနှစ်၊ ဒီဇင်ဘာလမှာ အနည်းငယ်ပြန်ပြီးတော့ လျော့သွားတာတွေ့ရပါတယ်။ နှစ်နိုင်ငံအစိုးရကြား ချေးငွေတွေကလည်းပဲ ပဲရစ်ကလပ်ဖြစ်တဲ့ ဂျပန်၊ ဂျာမနီနဲ့အခြားတို့ရဲ့ ချေးငွေလက်ကျန်က ၃၁-၃-၂၀၁၅ မှာ လက်ကျန်ထက်ကို ၃၁-၃-၂၀၁၆ လက်ကျန်က ပိုပြီးတော့တိုးလာပြီတော့ ၂၀၁၆ ခုနှစ်၊ ဒီဇင်ဘာလ ရဲ့ လက်ကျန်ငွေ အနည်းငယ်စီပြန်လျော့ကျသွားတာကို တွေ့ရတဲ့အတွက်ကြောင့် ၂၀၁၅-၂၀၁၆ ဘဏ္ဍာနှစ် အတင်းမာ ထပ်မံခေါ်ယတယ်လိယဆပါတယ်။ ချေးငွေအားလုံးမှာ ပဲရစ်ကလပ် အဖွဲ့ဝင်မဟုတ်တဲ့ တရုတ်ချေးငွေပမာဏက ၃၁-၁၂-၂၀၁၆ ကြွေးမြီလက်ကျန်ငွေပေါင်းဟာ ၄၄ ရာခိုင်နှုန်းရှိတဲ့အတွက်ကြောင့် အများဆုံးကျန်ရှိတာတွေ့ရပြီးတော့ အတိုးနှုန်းကလည်း အများဆုံး ဖြစ်တာတွေ့ရပါတယ်။ ငွေအမျိုးအစားအနေနဲ့က ယူရိုက ၃၂ ရာခိုင်နှုန်း နဲ့အများဆုံး၊ ဂျပန်ယန်းက ၂၅ ရာခိုင်နှုန်းနဲ့ဒုတိယ၊ USD က ၁၆ ရာခိုင်နှုန်းနဲ့ တတိယ၊ တရုတ်ယွမ်နဲ့ SDR က ၁၃ ရာခိုင်နှုန်းနဲ့ စတုတ္ထဖြစ်ပြီးတော့ အခြားငွေအမျိုးအစားက ၁ ရာခိုင်နှုန်းနဲ့ အနည်းဆုံး ပါဝင်ကြောင်းတွေ့ရပါတယ်။ အကြွေးပေးဆပ်မှုလျာထားချက်ကော်လံဂရပ်အရ ၂၀၁၇-၂၀၁၈ ကနေ ၂၀၅၂-၂၀၅၃ ထိ (၃၆) နှစ်အတွင်းမှာ ၂၀၂၀-၂၀၂၁ အတိုးအရင်းအများဆုံး ကျန်ရှိမှာဖြစ်ပြီးတော့ ၂၀၃၁-၂၀၃၂ ကစပြီးတော့ ပေးရမယ့်အတိုးအရင်းအားလုံးရဲ့ ၅ ပုံ ၁ ပုံနီးပါးလောက်ပဲ ကျန်ရှိမှာ ဖြစ်ပြီးတော့ ၂၀၅၂-၂၀၅၃ အထိ အတိုးအရင်းနည်းပါးသွားတာဖြစ်ကြောင်း ဖော်ပြထားတာ တွေ့ရပါတယ်။ ဒီဂရပ်ကတော့ လက်ရှိချေးထားပြီးသော ငွေအပေါ်မှာသာ အခြေခံတွက်ချက်ထားတာ ဖြစ်တယ်လို့ ယူဆရပြီးတော့ နောက်ပိုင်းကာလတွေမှာ ဆက်လက်ချေးယူနိုင်ခြေတွေ မပါဝင်ကြောင်း သုံးသပ်ရပါတယ်။ ဒါကြောင့် နောင် ချေးရန်ရှိတဲ့ အလားအလာများကိုလည်းပဲ Debt-sustainable အနေနဲ့ချိန်ထိုးခန့်မှန်း နိုင်ဖို့အတွက် တွက်ချက်ထားသင့်တယ်လို့ ယူဆပါတယ်။ ဒါမှလည်းပဲ မဟာဗျူဟာရဲ့ ရည်ရွယ်ချက်နဲ့ ကိုက်ညီမယ်လို့ ယူဆပါတယ်။ ပြည်တွင်းကြွေးမြီကိုတော့ Treasury Bill Treasury Bond အနေနဲ့ ဆောင်ရွက်ရယူ ထားကြောင်း သိရပြီးတော့ Treasury Bill အတွက် ပေးရတဲ့ အတိုးဝန်ထုပ်ဝန်ပိုး မဖြစ်စေဖို့အတွက် လည်းပဲ လိုအပ်သလိုကြိုတင်စီမံထားသင့်ကြောင်း အကြံပြုချင်ပါတယ်။ ထပ်ဆင့် ထုတ်ချေးငွေများနဲ့ ပတ်သက်လို့ မဟာဗျူဟာရည်မှန်းချက်အပေါ် ဘဏ္ဍာရေးဆိုင်ရာဆုံးရှုံးနိုင်ခြေနဲ့ ပြည်သူ့ကြွေးမြီ အနေ အထား အပေါ် လေ့လာဆန်းစစ်ပြီးမှ ခွင့်ပြု ဆောင်ရွက်သင့်ကြောင်း အကြံပြုလိုပါတယ်။ ကြွေးမြီနဲ့GDP အချိုးအရ ပြည်တွင်းကြွေးမြီက ပြည်ပကြွေးမြီထက် အချိုးပိုပြီးတော့များတာ တွေ့ရပါတယ်။ ပြည်တွင်းကြွေးမြီဖြင့် ဆောင်ရွက်ရာမှာ ငွေကြေးမဖောင်းပွစေသော ကျပ်ငွေတန်ဖိုး မကျ ဆင်းနိုင်သော နည်းလမ်းများဖြင့် ဆောင်ရွက်ရန်နှင့် Treasury Bond များကို သက်တမ်းကာလအရှည် အနေနဲ့ ပိုမိုဆောင်ရွက်နိုင်မယ်ဆိုရင် ပေးဆပ်ရမည့် ကြွေးမြီဝန်ထုပ်ဝန်ပိုးကိုလည်း လျှော့ချနိုင်မယ်လို့ ယူဆ ပါတယ်။ ပြည်တွင်းပြည်ပကြွေးမြီ လက်ကျန်အခြေအနေကို ချင့်ချိန်ပြီးမှ ပြည်တွင်းပြည်ပ ကြွေးမြီထပ်ဆင့် ချေးယူ ဆောင်ရွက်သင့်တယ်လို့ ယူဆပါတယ်။ ၂၀၁၇-၂၀၁၈ မှာ ဘတ်ဂျက်လိုငွေ ကျပ် ၄,၃၂၈ ဘီလီယံ ဖြစ်ပေါ်မှုအတွက် ပြည်ပချေးငွေကျပ် ၁,၉၁ရ ဘီလီယံ၊ US$ အနေနဲ့ ၁,၆၁၈ သန်း လောက်ချေးယူရန် လျာထားမှုအတွက် စာရင်းဖွင့်ကြွေးမြီလက်ကျန် နှစ်အတွင်းပေးဆပ်ရန်လျာထား အရင်းငွေနဲ့ နှစ်အတွင်း ထပ်မံချေးငွေပမာဏတို့အရ Debt-sustainable ဖြစ်နိုင်ရေးနဲ့ စာရင်းပိတ်လက်ကျန် ငွေဟာ စာရင်းဖွင့်ငွေ လက်ကျန် ငွေထက်ကိုများစွာပိုတိုးလာမှု မဖြစ်ပေါ်လာစေဖို့ ဂရုပြု ဆောင်ရွက်သင့် ကြောင်းနှင့် စီမံကိန်း လုပ်ငန်းများအတွက် ချေးယူရာမှာလည်းပဲ ပြည်သူ့အတွက် အကျိုးသက်ရောက်မှု တန်ရာတန်ကြေး ပြန်လည်ရရှိနိုင်မှု ကြွေးမြီပြန်လည်ပေးဆပ်နိုင်ရေးအတွက် အထောက်အပံ့ပြုနိုင်မှု၊ ဘဏ္ဍာရေးဆိုင်ရာ ဆုံးရှုံးနိုင်ခြေ အနည်းဆုံးရှိမှုအခြေအနေရှိတဲ့ လုပ်ငန်းများအတွက် ဦးစားပေးရွေးချယ် သင့်ကြောင်းနှင့် ကြွေးမြီဆိုင်ရာ စီမံခန့်ခွဲရေးလုပ်ငန်းတွေမှာ အထောက်အကူဖြစ်လာနိုင်စေဖို့အတွက် ပြည်ပငွေပေးငွေယူ ရှင်းတမ်း အနုတ်လက္ခဏာပြနေမှု လျော့နည်းလာရေး၊ ကုန်သွယ်မှုလိုငွေဖြစ်ပေါ်နေမှု လျှော့ချနိုင်ရေး၊ ပြည်သူ အတွက် ဝန်ထုပ်ဝန်ပိုးမဖြစ်စေနိုင်တဲ့ အခွန်ကောက်ခံမှုစနစ် အခွန်အပြည့်အဝ ကောက်ခံနိုင်ရေးနဲ့ နိုင်ငံပိုင် စီးပွားရေးလုပ်ငန်းများ အရှုံးပြမှုလျော့နည်းလာရေး၊ ဖွံ့ဖြိုးအောင်မြင်လာအောင် လမ်းစရှာဖွေဆောင်ရွက် တာတွေ အကောင်အထည်ဖော်နိုင်မယ်ဆိုရင် အောင်မြင်လာမယ်ဖြစ်ပါကြောင်း အကြံပြုတင်ပြရင်း နိဂုံးချုပ် အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး ဒေါ်ခင်စန်းလှိုင် ပုလဲမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1162">ဒေါ်ခင်စန်းလှိုင်(ပုလဲမဲဆန္ဒနယ်၊ စစ်ကိုင်းတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါရှင်။ ကျွန်မအနေနဲ့ စီမံကိန်းနှင့် ဘဏ္ဍာရေး ဝန်ကြီးဌာနကတင်သွင်းလာတဲ့ ၂၀၁ရ ခုနှစ် ကာလလတ်ကြွေးမြီစီမံခန့်ခွဲမှုမဟာဗျူဟာမူကြမ်းနဲ့ပတ်သက်ပြီး အပြုသဘောဆောင် အကြံပြုဆွေးနွေးသွားမှာ ဖြစ်ပါတယ်။ အထူးသဖြင့် ပြည်ပကြွေးမြီများနဲ့ သက်ဆိုင်တဲ့ အဓိကလက္ခဏာရပ်များကိုသာ အလေးထားဆွေးနွေးသွားမှာ ဖြစ်ပါတယ်ရှင်။ ဆွေးနွေးမှုကို Power Point နဲ့ တင်ပြခွင့်ပြုပါရန် ပန်ကြားအပ်ပါတယ်ရှင်။ လေးစားအပ်ပါသော နာယကကြီးရှင်။ တင်သွင်းလာတဲ့ အစီရင်ခံစာရဲ့ စာမျက်နှာ(၂) အပိုဒ် ၄ မှာ အစိုးရကြွေးမြီရဲ့ အဓိကလက္ခဏာရပ်များ ဖော်ပြချက်အဖြစ် အပိုဒ်ခွဲငယ်(က)ကို Power Point နဲ့ တင်ပြ ထားတဲ့အတိုင်း အခုလိုတွေ့ရမှာဖြစ်ပါတယ်။ ပြည်ပချေးငွေအများစုသည် သက်သာမှုရှိတဲ့ ချေးငွေတွေ ဖြစ်ပြီး ပုံသေအတိုးနှုန်းဖြင့်ချေးငွေဟာ ပြည်ပချေးငွေစုစုပေါင်းရဲ့ ၉၈% ဖြစ်ပါတယ်လို့ ဖော်ပြထား ပါတယ်။ ကျွန်မတို့နိုင်ငံရဲ့ ပြည်ပကြွေးမြီစုစုပေါင်းဟာ ဒေါ်လာသန်းပေါင်း ၉,၀၀၀ နီးပါးရှိနေပြီး မြီရှင် အနေနဲ့ နိုင်ငံခြားအစိုးရများ၊ အစိုးရမဟုတ်တဲ့ အပြည်ပြည်ဆိုင်ရာအဖွဲ့အစည်းများ ပါဝင်နေတာကို တွေ့ရမှာ ဖြစ်ပါတယ်။ ADB, IDA ဂျပန်၊ ဂျာမနီ၊ တရုတ် အခြားစတဲ့ အကြမ်းအားဖြင့် မြီရှင်စုစုပေါင်း ၈ ဦးရှိပြီး အထက်ဖော်ပြထားသလို ပြည်ပကြွေးမြီအများစုဟာ သက်သာမှုရှိတဲ့ ချေးငွေများဖြစ်တယ်လို့ ယေဘုယျ ကောက်ချက်ချထားတာတွေ့ရပါတယ်။ အဆိုပါကောက်ချက်ဟာ မြီရှင်နိုင်ငံအဖွဲ့အစည်းအများစုရဲ့ သက်သာတဲ့ အတိုးနှုန်းကို အပေါ်ယံကြည့်ပြီး လွယ်လွယ်ပြောတဲ့ သဘောဖြစ်နေပါတယ်။ တကယ်တမ်း တိုင်းပြည်က ထမ်းထားရတဲ့ ပြည်ပြကြွေးမြီဆိုင်ရာ အတိုးနှုန်းက သက်သာသလား၊ မသက်သာဘူးလားဆိုတာ မြီရှင် အရေအတွက်နဲ့ ချဉ်းကပ်သုံးသပ် အဖြေထုတ်ရင် မှန်ကန်မှုမရှိနိုင်ဘူးလို့ ယူဆပါတယ်။ ချေးငွေတစ်ခု ချင်းစီရဲ့ ချေးငွေပမာဏအနည်းအများနဲ့ အတိုးနှုန်းကို အသေးစိတ်ယှဉ်တွဲ လေ့လာကြည့်မှသာ အဖြေမှန်နဲ့ နီးစပ်မှာဖြစ်ပါတယ်။ ဥပမာအားဖြင့် တရုတ်နိုင်ငံတစ်နိုင်ငံတည်းက ချေးထားတဲ့ ချေးငွေပမာဏဟာ ဒေါ်လာ ၄ ဘီလီယံ နီးပါးရှိနေပြီး ကျွန်မတို့နိုင်ငံရဲ့ စုစုပေါင်းပြည်ပကြွေးမြီ ၉ ဘီလီယံရဲ့ ၄၄% ရှိနေတာကို တွေ့ရမှာဖြစ်ပါတယ်။ ကျွန်မတို့ သိရသလောက် တရုတ်နိုင်ငံချေးငွေအများစုရဲ့ အတိုးနှုန်း ကလည်း ၄.၅% ရှိတာကြောင့် တခြားချေးငွေများ အတိုးနှုန်းသက်သာသည့်တိုင် ကျွန်မတို့နိုင်ငံ ထမ်းထားရတဲ့ ပျမ်းမျှအတိုးနှုန်းဟာ မသက်သာလှဘူးလို့ ဆိုရမှာဖြစ်ပါတယ်။ ဒါနဲ့ပတ်သက်ပြီး အစီရင်ခံစာ စာမျက်နှာ ၄ အပိုဒ် ရ မှာ ပြည်ပ ချေးငွေများရဲ့ ပျမ်းမျှအတိုးနှုန်း Weighted Average Interest Rate ဟာ ၁.၈၅% ဖြစ်ပြီး အတိုးနှုန်း သုညကနေ ၄.၅% အတွင်း ရှိပါတယ်လို့ ဖော်ပြထားချက်ကိုကြည့်ရင် ကျွန်မတို့နိုင်ငံ ခံစားနေရတဲ့ ပျမ်းမျှ အတိုးနှုန်းဟာ အတန်အသင့်ကြီးမြင့်နေကြောင်း ထင်ရှားပေါ်လွင်နေပါတယ်။ ဆိုလိုတာကတော့ တရုတ် နိုင်ငံရဲ့ ချေးငွေပမာဏနဲ့ အတိုးနှုန်းဟာ ကျွန်မတို့နိုင်ငံရဲ့ ကြွေးမြီဝန်ထုပ်ဝန်ပိုးမှာ အဓိကအခန်းကဏ္ဍကနေ ပါဝင်နေတယ်ဆိုတာကို လက်ခံကြရမှာ ဖြစ်ပါတယ်။ ဒါ့အပြင် ဒီစာမျက်နှာရဲ့ အပိုဒ် ၈ မှာပဲ ပြည်ပချေးငွေဟာ အပြည်ပြည်ဆိုင်ရာအဖွဲ့ အစည်းများနဲ့ နှစ်နိုင်ငံအစိုးရများအကြား ရယူထားခြင်းဖြစ်ပြီး အများစုဟာ ဆိုင်းငံ့ကာလ ၁၀ နှစ်အထိနဲ့ ဆိုင်းငံ့ကာလ အပါအဝင် ချေးငွေသက်တမ်း ၄၀ နှစ်အထိ ရှိတယ်လို့ ယေဘုယျဖော်ပြထားတာကို တွေ့ရပြန်ပါတယ်။ ဒီနေရာမှာလည်း ပြည်ပချေးငွေအများစုရဲ့ ဆိုင်းငံ့ကာလဟာ အများဆုံး ၁၀ နှစ်အထိရှိတယ်ဆိုတာ မှန်ပေမယ့်လို့ ကျွန်မတို့နိုင်ငံထမ်းထားရတဲ့ ချေးငွေစုစုပေါင်းရဲ့ ၄၄% ရှိတဲ့ တရုတ်နိုင်ငံ ချေးငွေအများစု ဟာ လေ့လာသိရှိရသလောက် ဆိုင်းငံ့ကာလ ၅ နှစ်ဝန်းကျင်သာရှိကြောင်းကို သတိချပ်သင့်ပါတယ်။ ဒီလိုချေးငွေတွေနဲ့ အကောင်အထည်ဖော်ဆောင်ရွက်တဲ့ လုပ်ငန်းစီမံကိန်းတချို့ကို လေ့လာကြည့်တဲ့ အခါမှာလည်း မြန်မာနိုင်ငံရဲတပ်ဖွဲ့အတွက် မော်တော်ယာဉ်များ၊ ရေယာဉ်များ ဖြည့်တင်းရေးစီမံကိန်း ဆိုတဲ့ သာမန်ခေါင်းစဉ်နဲ့ ဒေါ်လာ ၃၈.၀၆၁ သန်း လွယ်လွယ်ချေးခဲ့တာမျိုးရှိသလို သမဝါယမချေးငွေ ဒေါ်လာ သန်း ၃၀၀ အတွက်ကိုလည်း ဒီကနေ့ ကျွန်မတို့ စိတ်ပူပန်နေရပါတယ်။ လေးစားအပ်ပါသော နာယကကြီးရှင်။ ကျွန်မတို့ဒီကိစ္စကို အလေးအနက်ထား မီးမောင်းထိုးပြ နေတာဟာ လွှတ်တော်ကိုတင်သွင်းလာတဲ့ ကာလလတ်ကြွေးမြီစီမံခန့်ခွဲမှုမဟာဗျူဟာမှာ တိုင်းပြည်ရဲ့ ပြည်ပကြွေးမြီဝန်ထုပ်ဝန်ပိုးမှာ ဘယ်အစိတ်အပိုင်းက အဓိကကျအရေးပါသလဲဆိုတာ ပေါ်လွင်ထင်ရှား စေလိုတဲ့အတွက်ကြောင့်ပဲ ဖြစ်ပါတယ်။ ဒါ့အပြင် တိုင်းပြည်ရဲ့ လက်ရှိကြွေးမြီဝန်ထုပ်ဝန်ပိုးကို မှန်မှန် ကန်ကန်သိမြင်ခြင်းအားဖြင့် ကာလလတ်မဟာဗျူဟာ ရေးဆွဲတဲ့နေရာမှာ အနာဂတ်ကာလ ဆောင်ရွက် မယ့် အစီအမံများအပြင် လက်ရှိကြွေးမြီဝန်ထုပ်ဝန်ပိုးတွေကိုပါ ဘယ်လိုသက်သာအောင် စီမံဆောင်ရွက်မယ် ဆိုတာ ထည့်သွင်းစဉ်းစားစေချင်တဲ့ အတွက်ကြောင့်ပဲဖြစ်ပါတယ်။ ယခုတင်သွင်းလာတဲ့ မဟာဗျူဟာမှာ လက်ရှိထမ်းထားရတဲ့ ပြည်ပကြွေးမြီများကို ဘယ်လိုသက်သာလျော့ပါးအောင် စီမံဆောင်ရွက်မယ်ဆိုတဲ့ အချက်ကို ကျွန်မတို့မတွေ့ရပါဘူး။ ဒါကြောင့် ကျွန်မအနေနဲ့ ၂၀၁ရ ခုနှစ်၊ ဇွန်လ ၁ ရက်နေ့မှာ ကျင်းပခဲ့တဲ့ ပြည်ထောင်စုလွှတ်တော် အစည်းအဝေးမှာလည်း အတိုးနှုန်းကြီးမြင့်တဲ့ ပြည်ပကြွေးမြီဆိုင်ရာ စာချုပ်တွေကို ပြန်လည်ဆန်းစစ်ဖို့ စာချုပ်ပါအချက်အလက်တွေအရ သက်သာရာသက်သာကြောင်း အခွင့်အလမ်းတွေရှိရင် နှစ်နိုင်ငံအစိုးရတွေ ပြန်လည်ညှိနှိုင်းကြဖို့၊ အကျိုးအပြစ်တွေ ချင့်ချိန်တွက်ချက်ပြီးတော့မှ Development Policy Operation-DPO loan တွေ ရလာလို့ရှိရင် ပြန်ဆပ်ခွင့်ရှိရင်ပြန်ဆပ်ဖို့ အကြံပြုဆွေးနွေးခဲ့တာပဲ ဖြစ်ပါတယ်။ လေးစားအပ်ပါသော နာယကကြီးရှင်။ ၂၀၁၂ ခုနှစ် ဧပြီလမှာ ဂျပန်အစိုးရရဲ့ ကြားခံဆောင်ရွက်မှုနဲ့ ပဲရစ်ကလပ်အဖွဲ့ဝင်နိုင်ငံများရဲ့ ကျွန်မတို့နိုင်ငံအပေါ်မှာ တင်ရှိနေတဲ့ ကြွေးမြီ ၅၀%ကို လျှော့ပေါ့ပေး နိုင်ခဲ့ပြီး ကျန် ၅၀%ရဲ့ အတိုးနှုန်း၊ ဆိုင်းငံ့ကာလ၊ ပြန်ဆပ်ကာလ စတာတွေကိုလည်း အသစ်ပြန်လည် ညှိနှိုင်း ဆောင်ရွက်ခဲ့တဲ့ သာဓက ကျွန်မတို့မှာရှိခဲ့ပါတယ်။ ဒါကြောင့် ကျွန်မအနေနဲ့ အခုလည်း ကြွေးမြီ ဝန်ထုပ်ဝန်ပိုး ကြီးမြင့်စေတဲ့ တရုတ်နိုင်ငံချေးငွေများနဲ့ ပတ်သက်ပြီး စာချုပ်စာတမ်းတွေကို ပြန်လည် ဆန်းစစ်ခြင်း၊ လျှော့ပေါ့နိုင်တဲ့ အခွင့်အလမ်းတွေရှိခဲ့ရင် နည်းလမ်းရှာပြီး နှစ်နိုင်ငံအစိုးရများအကြား ပြန်လည်ညှိနှိုင်းခြင်း စတာတွေကို နိုင်ငံတော်နဲ့ နိုင်ငံသားတို့ရဲ့ အကျိုးစီးပွားကိုရှေးရှုပြီး အခု ကာလလတ် ကြွေးမြီစီမံခန့်ခွဲမှုမဟာဗျူဟာမှာ ထည့်သွင်းစဉ်းစားသင့်ပါကြောင်း အကြံပြု တင်ပြရင်း နိဂုံးချုပ်အပ် ပါတယ်ရှင်။ ကျေးဇူးတင်ပါတယ်ရှင့်။</speech>
<speech type="speaker">ဦးတင်ထွန်းနိုင် ဆိပ်ကြီးခနောင်တိုမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1554">ဦးတင်ထွန်းနိုင် (ဆိပ်ကြီးခနောင်တိုမဲဆန္ဒနယ်၊ ရန်ကုန်တိုင်းဒေသကြီး)</mp>လေးစား အပ်ပါတဲ့ ပြည်ထောင်စုလွှတ်တော် နာယကကြီးနဲ့ အားလုံးမင်္ဂလာပါ။ ကျွန်တော်ကတော့ ဆိပ်ကြီးခနောင်တို မဲဆန္ဒနယ်က ဦးတင်ထွန်းနိုင် ဖြစ်ပါတယ်။ နာယကကြီးခင်ဗျား။ ကျွန်တော့ရဲ့ ဆွေးနွေးမှုကို Power Point ဖြင့် ဆွေးနွေးတင်ပြခွင့်ပြုပါ ခင်ဗျာ။ နောက် Slide သွားပါ။ နာယကကြီးခင်ဗျား။ ကျွန်တော်တို့ နိုင်ငံနဲ့ပတ်သက်တဲ့ ကြွေးမြီခံနိုင်ရည် ရှိမှုလို့ခေါ်တဲ့ Debt Sustainability Analysis- DSA ကို နိုင်ငံတကာငွေကြေးရန်ပုံငွေအဖွဲ့ကနေ ပြီးတော့ နှစ်တိုင်းနှစ်တိုင်း သူတို့က လေ့လာစောင့်ကြည့်သုတေသနလုပ်ပြီးတော့ ဒီသုတေသနစာတမ်းငယ်ကို တရားဝင်ထုတ်ပြန်လေ့ရှိပါတယ်။ ဒီနေ့ ဒီက်လှမ်းမီသလောက်တော့ သုတေသနစာတမ်းငယ် ၂၀၁၂ ကနေပြီးတော့ ၂၀၁၆ ခုနှစ်ထိရှိပါတယ်။ ဒီစာတမ်းတွေကို ကျွန်တော်တို့ လေ့လာကြည့်တဲ့အခါမှာ ဒီစာတမ်းတွေရဲ့အထဲမှာ မြန်မာနိုင်ငံရဲ့ လက်ရှိကြွေးမြီအနေအထားတွေက တကယ်တမ်းကျတော့ စိုးရိမ် ပူပန်စရာရှိတဲ့အနေအထားမှာ မရှိဘူးဆိုတာကို စာတမ်းတိုင်းမှာ ဖော်ပြနေတာကိုတွေ့ရပါတယ်။ ဒါပေမယ့်လို့ တစ်ဖက်မှာလည်း အစိုးရရဲ့ ဘဏ္ဍာရေးဆိုင်ရာမူဝါဒတွေ ချမှတ်အကောင်အထည်ဖော်မှု လွဲမှားချွတ်ချော်ခဲ့ရင်၊ ဒါမှမဟုတ် မမျှော်လင့်တဲ့ တခြားပယောဂတွေက ဖြစ်ပွားလာခဲ့လို့ရှိရင်တော့ ကျွန်တော်တို့နိုင်ငံရဲ့ လက်ရှိအနေအထားဟာ ကြွေးမြီအန္တရာယ်ရှိတဲ့ အခြေအနေကို ဆိုက်ရောက်သွားမယ်ဆိုတဲ့ သဘောထားမှတ်ချက်ပေးထားတာလည်း တွေ့ရပါတယ်။ ဒါနဲ့ပတ်သက်ပြီးတော့ ဒါကတော့ ၂၀၁၆ ခုနှစ်မှာ ကျွန်တော့အနေနဲ့ အကျဉ်းချုံးပြီးတော့ပဲ မြန်မာနိုင်ငံ နဲ့ပတ်သက်တဲ့ DSA Report ရဲ့ IMF Report မှာ Myanmar is assessed to remain at low risk of debt distress. apossono:og male cosşzac¢ ¢. Highlight Qąĉoðsaoznię ဒါလေးကို တင်ပြခြင်းဖြစ်ပါတယ်။ ဒီအချက်သည် နေရာတကာမှာ ပါနေတာကို တွေ့ရပါတယ်။ ဒါကတော့ ကျွန်တော်တို့ ပြည်သူ့ကြွေးမြီခံနိုင်ရည်ပြအညွှန်းအပေါ် GDP နဲ့ကျွန်တော်တို့ Total Public Debt နဲ့ အချိုးကို ပြထားတဲ့ဂရပ်ဖြစ်ပါတယ်။ ဒီဂရပ်ကို ကြည့်လို့ရှိရင် ဘယ်ဘက်မှာရှိနေတဲ့ ရာခိုင်နှုန်းတွေကြည့်လိုက်လို့ရှိရင် တကယ်တမ်း ကျွန်တော်တို့တိုင်းပြည်ရဲ့ ၃၁-၁၂-၂၀၁၆ မှာရှိနေတဲ့ ကျွန်တော်တို့ရဲ့ အချိုးသည် ၃၃.၂ ရှိပြီးတော့ အပေါ်ကအစိမ်း” လိုင်းလေးနဲ့ပြထားတဲ့ လိုင်းကတော့ Public Debt Benchmark ဆိုပြီးတော့ ကျွန်တော်တို့နိုင်ငံရဲ့ ခွင့်ပြုထားတဲ့၊ ဖြစ်သင့်တဲ့ အကန့်အသတ် ကိုပြထားတဲ့ ချေးငွေလိုင်းဖြစ်ပါတယ်။ အဲဒီလိုင်းကတော့ ၃၈ ရာခိုင်နှုန်း တောင်ရှိနေတာကို တွေ့ရပါတယ်။ ဒါကိုကြည့်ခြင်းအားဖြင့် ကျွန်တော်တို့နိုင်ငံရဲ့ GDP နဲ့ ချေးငွေအချိုးဟာဆိုလို့ရှိရင် ဒီနေ့ ဒီိုင်ငံတကာစံချိန်စံညွှန်းများက သတ်မှတ်ထားတဲ့ Public Debt Benchmark ကို မကျော်သေးတာကို တွေ့ရပါမယ်။ သို့သော်လည်းပဲ ခုနကျွန်တော်တင်ပြခဲ့သလိုပဲ တခြားအချက်အလက်တွေက ထင်သလို ဖြစ်မလာခဲ့လို့ရှိရင် ဥပမာအားဖြင့် Cyclone in 2017 ဆိုတာက ထူးခြားအခြေအနေတွေဖြစ်ပေါ်လာလို့ ရှိရင်ဆိုပြီးတော့ ထည့်သွင်းစဉ်းစားထားပြီးတဲ့ အစိမ်းရောင် လိုင်းလေးကတော့ ကျွန်တော်တို့အခု Baseline လို့ခေါ်တဲ့ အပြာရောင်လိုင်းလေးရဲ့ လက်ရှိပကတိ အနေအထားကနေပြီးတော့ ကျွန်တော်တို့ရဲ့ ရာခိုင်နှုန်းဟာ အပေါ်က Benchmark နဲ့နီးကပ်သွားမှာ ဖြစ်ပါတယ်။ ဒါတွေကိုကျွန်တော်တို့ ကြည့်ခြင်းအားဖြင့် ကျွန်တော်တို့နိုင်ငံရဲ့ လက်ရှိကြွေးမြီအနေအထားသည် နိုင်ငံတကာစံချိန်စံညွှန်းကနေပြီးတော့ ပြထားတဲ့ အကန့်အသတ် အညွှန်းဘောင်အတွင်းမှာ ရှိနေတယ် ဆိုသော်ငြားလည်းပဲ ကျွန်တော်တို့အနေနဲ့ ဒီကြွေးမြီစီမံခန့်ခွဲမှု အစီရင်ခံစာမှာ တကယ်တမ်းကျတော့ ကျွန်တော်တို့နိုင်ငံရဲ့အပေါ် Limit ဖြစ်တဲ့ အညွှန်းဘောင်ကို ထည့်သွင်းဖော်ပြထားတာမတွေ့ပါဘူး။ ဒါ IMF ကနေပြီးတော့ ကျွန်တော်တို့ ရှာတွေ့တဲ့အတွက်မို့လို့ ၃၈ ရာခိုင်နှုန်းသည် ကြွေးမြီနဲ့ GDP ရဲ့ အချိုးသည် ဒီအထိလက်ခံနိုင်တယ်ဆိုတဲ့အချက်ကို တွေ့ရတာဖြစ်ပါတယ်။ ဒါကတော့ ကျွန်တော်တို့ ကြွေးမြီပြန်ဆပ်မှုနဲ့ပတ်သက်ပြီးတော့ ကြွေးမြီဆိုင်ရာကို ကျွန်တော်တို့ @cosmon96. Debt Service-to-Exports Ratio sosse als cossos, ozodąjodoos:03 ဖြစ်ပါတယ်။ ဒီမှာလည်း ကျွန်တော်တို့ အပေါ်ယံအစိမ်းရောင်လိုင်းလေးသည် ကျွန်တော်တို့တိုင်းပြည်ရဲ့ ဒီအချိုးသည် ၁၅ ရာခိုင် နှုန်းခန့်ထိကို အကန့်အသတ်အနေနဲ့ ခွင့်ပြုထားတယ်။ ဒီအတောအတွင်းမှာ ရှိလို့ရှိရင်တော့ ဒါသည် အန္တရာယ်မရှိဘူးဆိုတဲ့အချက်ကို ပြထားတာဖြစ်ပါတယ်။ ဒါကြောင့်မို့လို့ ကျွန်တော့အနေနဲ့ အထူးသဖြင့်တင်ပြလိုတာကတော့ ကြွေးမြီစီမံခန့်ခွဲမှုမဟာ ဗျူဟာရဲ့ ရည်ရွယ်ချက်(၁)မှာပါတဲ့ ကြွေးမြီခံနိုင်ရည်ရှိမှုအဆင့်ကို ထိန်းသိမ်းထားရှိရန်ဟု ဖော်ပြထားတဲ့ အချက်နဲ့ ပတ်သက်ပြီးတော့ ကြွေးမြီခံနိုင်ရည်ရှိမှုဆိုတာက ဒီအဆင့်ဆိုတာ စီးပွားရေး၊ ဘဏ္ဍာရေး အညွှန်းဘောင် များစွာမှာ မူတည်ပြီး အားလုံးပေါင်းစည်းပြီးဖြစ်ပေါ်လာတဲ့ အဆင့်တစ်ဆင့်ဖြစ်ပါတယ်။ ကြွေးမြီနဲ့ GDP အချိုးလား။ ကြွေးမြီနဲ့ Export အချိုးလား။ ကြွေးမြီနဲ့ Total Revenue အချိုးလားစသဖြင့် ဒီအချက်အလက် တွေကို ပေါင်းစုပြီးတော့မှ ကျွန်တော်တို့ရဲ့ လက်ရှိခံနိုင်ရည်ရှိမှုအဆင့်ဆိုတာ ဖြစ်တည်လာတာဖြစ်ပါတယ်။ ဒါကြောင့်မို့လို့ ကြွေးမြီခံနိုင်ရည်ရှိမှုအဆင့်ကို ထိန်းသိမ်းထားရန်ဟု ဖော်ပြထားခြင်းသည် ကျွန်တော်တို့ လက်ရှိအဆင့်အတိုင်းထားမှာလား။ ဒါမှမဟုတ် ကျွန်တော်တို့ သက်ဆိုင်ရာ အညွှန်းဘောင်များအတွင်း ဝင်နေရင်ပြီးရော။ ခုနကလို GDP နဲ့ ကြွေးမြီအချိုးကိုကြည့်လို့ရှိရင် ၃၈ မပြည့်မခြင်းပြီးရော ဒီလိုပဲ ထားမှာလား။ ဘယ်အဆင့်ကို Target လုပ်ပြီး တော့ ၃၆ မှာထားမှာလား။ ၃၅ မှာထားမှာလားစသဖြင့် တိတိကျကျသတ်မှတ် အကောင်အထည်ဖော်သင့်ပါတယ်လို့ ကျွန်တော် အကြံပြုလိုပါတယ်။ နောက်တစ်ခု ကလည်း ပြည်ပပို့ကုန်ရငွေနဲ့ ဆက်စပ်နေတဲ့ အချက်တွေ။ ဒါကတော့ ကျွန်တော်တို့ Bond နဲ့ပတ်သက်တဲ့ ကိစ္စတွေပါ။ Bond နဲ့ပတ်သက်တဲ့ကိစ္စကတော့ ကျွန်တော့အနေနဲ့ လောက်တဲ့ အတွက်မို့လို့ မဆွေးနွေး တော့ပါဘူး။ နိဂုံးချုပ်အကြံပြုချက်အနေနဲ့ကတော့ ခုနကျွန်တော်ဆွေးနွေးခဲ့တဲ့ ကြွေးမြီခံနိုင်ရည်အဆင့်ကို နိမ့်ကျစွာသတ်မှတ်ပြီး ဦးတည်ထိန်းသိမ်းဆောင်ရွက်သင့်ပါတယ်။ ကြွေးမြီဆိုင်ရာအညွှန်းမူဘောင် Benchmark များကို ရှင်းရှင်းလင်းလင်း ကျွန်တော်တို့ နောင်လာမယ့်အစီရင်ခံစာတွေမှာ ထည့်သွင်း ကိုးကားဖော်ပြသင့်ပါတယ်။ အစိုးရငွေတိုက်လက်မှတ်၊ ငွေတိုက်စာချုပ်အရောင်းအဝယ် ဈေးကွက်ဖွံ့ဖြိုးရေး ကဏ္ဍမှာလည်း Secondary Market များ လျင်မြန်စွာဖွံ့ဖြိုးလာရေး၊ တွင်တွင်ကျယ်ကျယ် ဖြစ်ပေါ် လာရေး ဦးစားပေး ဆောင်ရွက်သင့်ကြောင်း ပြောကြားရင်းနဲ့ နိဂုံးချုပ်အပ်ပါတယ်။ အားလုံးကို ကျေးဇူး တင်ပါတယ်။</speech>
<speech type="speaker">ဒေါက်တာသက်သက်ခိုင် ဒဂုံမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1565">ဒေါက်တာသက်သက်ခိုင် (ဒဂုံမဲဆန္ဒနယ်၊ ရန်ကုန်တိုင်းဒေသကြီး)</mp>လေးစားအပ် ပါသော ပြည်ထောင်စုလွှတ်တော် နာယကကြီး၊ ပြည်ထောင်စုလွှတ်တော် ကိုယ်စားလှယ်များ၊ ကြွရောက် လာကြတဲ့ ပြည်ထောင်စုဝန်ကြီးများ၊ ပြည်ထောင်စုအဆင့်အဖွဲ့အစည်းဝင်များနှင့် ဧည့်သည်တော်များ အားလုံးမင်္ဂလာပါရှင်။ ကျွန်မကတော့ ရန်ကုန်တိုင်းဒေသကြီး၊ ဒဂုံမဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဒေါက်တာသက်သက်ခိုင်ဖြစ်ပါတယ်။ ကျွန်မအနေနဲ့ ၂၀-၆-၂၀၁ရ ရက်စွဲနဲ့ ပြည်ထောင်စု အစိုးရမှပေးပို့လာတဲ့ ၂၀၁ရ ခုနှစ်၊ ကာလလတ်ကြွေးမြီစီမံခန့်ခွဲမှုမဟာဗျူဟာအပေါ်မှာ အချက် (၅)ချက် နဲ့ထောက်ခံအကြံပြု ဆွေးနွေးသွားမှာ ဖြစ်ပါတယ်ရှင်။ ပထမအချက်အနေနဲ့ ကြွေးမြီစီမံခန့်ခွဲမှုနဲ့ဆိုင်တဲ့ တိုးတက်ပြောင်းလဲလာမှုများကို ဆွေးနွေးလို ပါတယ်။ ကာလလတ်ကြွေးမြီစီမံခန့်ခွဲမှုမဟာဗျူဟာချမှတ်ခြင်းကို ဆောင်ရွက်နိုင်ဖို့အတွက် ပြည်သူ့ ကြွေးမြီစီမံခန့်ခွဲမှုဥပဒေကို ၂၀၁၆ ခုနှစ်၊ ဇန်နဝါရီလ ၅ ရက်နေ့မှာ ပြဋ္ဌာန်းနိုင်ခဲ့ကြောင်းသိရှိရပါတယ်။ ပြည်သူ့ကြွေးမြီစီမံခန့်ခွဲမှုဥပဒေကို အကောင်အထည်ဖော်ဖို့ စီမံကိန်းနဲ့ဘဏ္ဍာရေးဝန်ကြီးဌာနရဲ့ ငွေတိုက် ဦးစီးဌာနလက်အောက်က ကြွေးမြီစီမံခန့်ခွဲမှုဌာနခွဲမှ စီမံဆောင်ရွက်နေကြောင်းကိုလည်း သိရှိရပါတယ်။ ဒါ့အပြင် ဒီမဟာဗျူဟာမှာ ကြွေးမြီခံနိုင်ရည်ရှိမှုအဆင့်ကို ထိန်းသိမ်းထားနိုင်ဖို့နဲ့ ငွေလဲလှယ်နှုန်း ပြောင်းလဲမှု ကြောင့် ဖြစ်ပေါ်လာနိုင်တဲ့ ဆုံးရှုံးနိုင်ခြေ၊ အတိုးနှုန်းကြောင့်ဆုံးရှုံးနိုင်ခြေ၊ ဘဏ္ဍာငွေပြန်လည် ဖြည့်ဆည်းရတဲ့ ဆုံးရှုံးနိုင်ခြေနဲ့ ငွေဖြစ်လွယ်မှုဆုံးရှုံးနိုင်ခြေ၊ လုပ်ငန်းဆောင်ရွက်မှု ဆုံးရှုံးနိုင်ခြေများကို စီမံခန့်ခွဲခြင်း အစီအစဉ်များအပြင် ဘတ်ဂျက်လိုငွေ ဖြည့်ဆည်းရာမှာ ဗဟိုဘဏ်ကို အားထားမှုလျှော့ချရခြင်း၊ လျှော့ချ နေခြင်းအစီအစဉ်များ ပါဝင်နေတာကိုတွေ့ရှိရပါတယ်။ ဒုတိယအချက်အနေနဲ့ ၂၀၁ရ ခုနှစ်၊ ကာလလတ်ကြွေးမြီစီမံခန့်ခွဲမှုမဟာဗျူဟာရဲ့ အပိုဒ်နံပါတ်-၈ မှာ ပြည်ပချေးငွေများအပေါ် အရင်းအတိုး ပြန်လည်ပေးဆပ်ရမယ့် ခန့်မှန်းချက်ဇယားကို ၂၀၁၇-၂၀၁၈ ဘဏ္ဍာနှစ်ကစပြီး ၃၆ နှစ်စာခန့်မှန်းဖော်ပြထားတာကို တွေ့ရှိရပါတယ်။ ၄င်းခန့်မှန်းချက်အရ လက်ရှိ ပြည်ပကြွေးမြီပမာဏကို ယခုအတိုင်းထိန်းသိမ်းထားနိုင်မယ်ဆိုရင် ပြန်လည်ပေးဆပ်ရမယ့်ကြွေးမြီပမာဏ ဟာ ၂၀၁၇-၂၀၁၈ ဘဏ္ဍာနှစ်မှ ၂၀၂၀-၂၀၂၁ ဘဏ္ဍာနှစ်အထိ နှစ်စဉ်အမေရိကန်ဒေါ်လာသန်း ၆၀၀ ကျော်ကနေ သန်း ၇၀၀ ကျော်အထိ ပေးဆပ်ရန်ရှိကြောင်း တွေ့ရှိရပါတယ်ရှင့်။ အထက်ပါခန့်မှန်းချက်ဇယားအရ ၂၀၂၈-၂၀၂၉ ဘဏ္ဍာနှစ်ရောက်မှသာ နှစ်စဉ်ပြန်လည်ပေးဆပ် ငွေအမေရိကန်ဒေါ်လာ သန်း ၄၀၀ အောက်ကျသွားပြီး ၂၀၃၁-၂၀၃၂ ဘဏ္ဍာနှစ်မှသာ အမေရိကန် ဒေါ်လာ သန်း၂၀၀ အောက်ကျသွားမှာ ဖြစ်ပါတယ်။ အဲဒါကြောင့် ဘဏ္ဍာငွေပြန်လည်ဖြည့်ဆည်းရတဲ့ ဆုံးရှုံးနိုင်ခြေဟာ ပထမ ၄ နှစ်မှာ အမြင့်ဆုံးဖြစ်နေတဲ့အတွက် လက်ရှိပြည်ထောင်စုအစိုးရမှ များစွာ အားထည့်ဆောင်ရွက်ရမှာဖြစ်ကြောင်း အထူးပြောကြားလိုပါတယ်ရှင့်။ နာယကကြီးရှင့်။ တတိယအချက်အနေနဲ့ ပြည်ထောင်စုအစိုးရကထုတ်ဝေတဲ့ ငွေတိုက်လက်မှတ်၊ ငွေတိုက်စာချုပ်တို့ရဲ့ သက်တမ်း၊ လေလံတင်ရောင်းချခြင်းနဲ့ ပြန်လည်ရွေးနုတ်နိုင်ခြင်းများကို ဆွေးနွေး လိုပါတယ်။ ဒီမဟာဗျူဟာရဲ့ အပိုဒ်နံပါတ်(၉)အရ အစိုးရငွေတိုက်လက်မှတ်များမှာ သက်တမ်း ၃ လသာ ဖြစ်ပြီး သက်တမ်းစေ့ချိန်မှာ အချုပ်ကိုပဲပြန်လည်ရွေးနုတ်နိုင်ပြီး အများစုကိုမြန်မာနိုင်ငံတော်ဗဟိုဘဏ် သို့ ပြန်လည်ရောင်းချနေရတာကို ကြည့်ခြင်းအားဖြင့် ဘတ်ဂျက်လိုငွေဖြည့်ဆည်းမှုအား မြန်မာနိုင်ငံတော် ဗဟိုဘဏ်ကို အားထားနေရမှုလျှော့ချရေး ထိထိရောက်ရောက် မဆောင်ရွက်နိုင်သေးတာကို တွေ့ရှိရ ပါတယ်။ ငွေတိုက်လက်မှတ်၊ ငွေတိုက်စာချုပ်များရဲ့ သဘောသဘာဝအရ သက်တမ်းစေ့မှ တိုးရင်းပေါင်းငွေ ပြန်လည်ထုတ်ယူနိုင်တာဖြစ်တဲ့အတွက် ရင်းနှီးမြှုပ်နှံသူများက သက်တမ်းတိုတဲ့ ငွေတိုက်လက်မှတ်များ ကိုသာ ရွေးချယ်ဝယ်ယူနေကြောင်း သုံးသပ်တွေ့ရှိရပါတယ်ရှင့်။ အဲဒါကြောင့် ငွေတိုက်လက်မှတ်ရဲ့သက်တမ်း ကို ၆ လ၊ ၉ လအထိတိုးမြှင့်နိုင်အောင်လည်းကောင်း၊ ၂နှစ်မှ ၃ နှစ်သက်တမ်းရှိတဲ့ ငွေတိုက်စာချုပ်များကို ရင်းနှီးမြှုပ်နှံသူများက ရွေးချယ်ဝယ်ယူလာအောင်လည်းကောင်း၊ Factoring Market လို့ခေါ်တဲ့ ကြွေးမြီ များဝယ်ယူကောက်ခံတဲ့လုပ်ငန်းဈေးကွက် သို့မဟုတ် လူတစ်ဦးဦးက ရရန်ရှိသည်များကို ငွေရေးကြေးရေး အဖွဲ့အစည်းများက လျှော့နှုန်းနဲ့ ဝယ်ယူကောက်ခံတဲ့လုပ်ငန်း ဖွံ့ဖြိုးဖို့လိုအပ်နေကြောင်း တွေ့ရှိရပါတယ်ရှင့်။ စတုတ္ထအချက်အနေနဲ့ နိုင်ငံတော်အစိုးရမှ ချေးငွေမလိုအပ်ဘဲမယူရအောင် တိကျတဲ့ကြွေးမြီဆိုင်ရာ ဘဏ္ဍာရေးမူဝါဒရှိဖို့လိုအပ်ကြောင်း ဆွေးနွေးလိုပါတယ်။ ဥပမာအားဖြင့် ပြည်သူများအမှန်တကယ် လိုအပ်ပြီး စီးပွားရေးအရတွက်ခြေကိုက်တဲ့ စီမံကိန်းများကို ပုဂ္ဂလိကကဏ္ဍနဲ့ပူးပေါင်းဆောင်ရွက်ခြင်းအားဖြင့် အစိုးရမှ ကြွေးမြီရယူခြင်းများကို ရှောင်ရှားနိုင်ပါတယ်။ ဒေသခံပြည်သူများအမှန်တကယ် လိုအပ်ပြီး စီးပွားရေးအရ တွက်ခြေမကိုက်တဲ့ စီမံကိန်းများကိုသာ အစိုးရမှလိုအပ်ပါက ကြွေးမြီယူပြီး ဆောင်ရွက်သင့်ကြောင်း အကြံပြု ပြောကြားလိုပါတယ်ရှင့်။ နာယကကြီးရှင့်။ နောက်ဆုံးအချက်အနေနဲ့ အစိုးရတစ်ရပ်က ငွေချေးယူခြင်းဟာ တိုင်းပြည် အတွက် အမှန်တကယ်လိုအပ်နေတဲ့ အခြေခံအဆောက်အအုံများ တည်ဆောက်ခြင်းနဲ့ ပြည်သူ့ဝန်ဆောင်မှု လပ်ငန်းများဆောင်ရွက်နိုင်ရန် အောက်ဒက်လံလောက်မမချိလိဖြစ်ပါတယ်။ ဒီဘက်ဒက်လိများ အရည်မှာ နည်းသည်ထက်နည်းလာအောင်ဆောင်ရွက်ဖို့ တစ်ခုတည်းသော အဖြေကတော့ တိုင်းပြည်စီးပွားရေး ဖွံ့ဖြိုးတိုးတက်စေခြင်းပဲ ဖြစ်ပါတယ်ရှင့်။ ဒါပေမယ့် အစိုးရသစ် တစ်နှစ်သက်တမ်း ကျော်လာတဲ့အထိ လူမှုစီးပွားဖွံ့ဖြိုးတိုးတက်ရေးမဟာဗျူဟာမူဘောင်နဲ့ လုပ်ငန်းစီမံချက်များ ချမှတ်အကောင်အထည်ဖော် ဆောင်ရွက်တာကိုမတွေ့ရသေးပါဘူးရှင့်။ အဲဒါကြောင့် အစိုးရသစ်အနေနဲ့ လူမှုစီးပွားဖွံ့ဖြိုးတိုးတက်ရေး မဟာဗျူဟာမူဘောင်နဲ့ လုပ်ငန်းစီမံချက်များ ချမှတ်အကောင်အထည်ဖော်ဆောင်ရွက်ဖို့ ာက်ပြီ ဖြစ်ပါကြောင်း အထူးတိုက်တွန်းရင်းနိဂုံးချုပ်အပ်ပါတယ်ရှင်။ အားလုံးကိုကျေးဇူးတင်ပါတယ်။</speech>
<speech type="speaker">ဦးခင်မောင်သီ လွိုင်လင်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="428">ဦးခင်မောင်သီ(လွိုင်လင်မဲဆန္ဒနယ်၊ ရှမ်းပြည်နယ်)</mp>လေးစားအပ်ပါသော ပြည်ထောင်စု လွှတ်တော် နာယကနှင့် ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စုဝန်ကြီးများ၊ ဒုတိယ ဝန်ကြီးများနဲ့ ဧည့်သည်တော်များအားလုံး ကိုယ်စိတ်နှစ်ဖြာ ကျန်းမာချမ်းသာပါစေကြောင်း ဆုတောင်း မေတ္တာပို့သရင်းနဲ့ ရွှင်လန်းချမ်းမြေ့ပါစေလို့ နှုတ်ခွန်းဆက်သ ဂါရဝပြုအပ်ပါတယ်။ ကျွန်တော်ကတော့ ရှမ်းပြည်နယ်တောင်ပိုင်း လွိုင်လင်မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးခင်မောင်သီ ဖြစ်ပါတယ်။ ၂၀၁ရ ခုနှစ်၊ ကာလလတ်ကြွေးမြီစီမံခန့်ခွဲမှု မဟာဗျူဟာထုတ်ပြန်ရေးကိစ္စအပေါ် ပြည်သူ့ငွေစာရင်း ပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက်အစီရင်ခံစာ(၇/၂၀၁၇)ကို ဖတ်ရှုလေ့လာ ခဲ့ပါတယ်။ အစိုးရကြွေးမြီနဲ့ပတ်သက်လို့ ၂၀၁၆ ခုနှစ်၊ ဒီဇင်ဘာလ ၃၁ ရက်နေ့ နောက်ဆုံးကြွေးမြီ လက်ကျန်ကို တင်ပြထားပါတယ်။ ပြည်ပကြွေးမြီ ၈,၉၈၉.၉ (အမေရိကန်ဒေါ်လာသန်း)ဖြစ်ပြီး မြန်မာ ၁၀,၆၅၃ ဘီလီယံကျပ်လို့ ဖော်ပြထားတာတွေ့ရပါတယ်။ ငွေလဲလှယ်နှုန်း အမေရိကန်ဒေါ်လာ ၁,၁၈၅ ကျပ်ဖြင့် တွက်ချက်ထားတယ်လို့ ဖော်ပြထားတာတွေ့ရပါတယ်။ ယခုလက်ရှိ ငွေလဲလှယ်နှုန်းကတော့ ၁ ဒေါ်လာကို ၁,၃၆၅ ကျပ်ဖြင့် တွက်ချက်ပါက ပိုမိုလာမယ်လို့ တင်ပြလိုပါတယ်။ ပြည်တွင်းကြွေးမြီကတော့ ကျပ်ဘီလီယံ ၁၆,၃၃၄.၄ ဖြစ်ကြောင်းသိရပါတယ်။ မဟာဗျူဟာမူကြမ်း စာမျက်နှာ ၃ စာပိုဒ်(၆) ပြည်ပကြွေးမြီသည် ၂၀၁၅ ခုနှစ်၊ မတ်လ ၃၁ ရက်အထိ အမေရိကန်ဒေါ်လာသန်းပေါင်း ၈,၈၃၈.၁ ဖြစ်ပါတယ်။ ၂၀၁၆ ခုနှစ်၊ မတ်လ ၃၁ ရက်ထိ အမေရိကန် ဒေါ်လာသန်းပေါင်း ၈,၅၃၀.၃ ဖြစ်ပြီး ၂၀၁၆ ခုနှစ်၊ ဒီဇင်ဘာလ ၃၁ ရက်အထိ အမေရိကန်ဒေါ်လာ ၈,၉၈၉.၉ လို့ ဖော်ပြထားတာ တွေ့ရပါတယ်။ ၂၀၁၆-၂၀၁ရ ဘဏ္ဍာနှစ်ဟာ ၂၀၁ရ ခုနှစ်၊ မတ်လ ၃၁ ရက်မှာ ကုန်ဆုံးပြီဖြစ်ပါတယ်။ ဒါကြောင့် မို့လို့ အဲဒီကာလအထိ ပြည်ပကြွေးမြီကို ဖော်ပြသင့်ပါတယ်။ ယခုဖော်ပြချက်အရ ၂၀၁၆-၂၀၁ရ ဘဏ္ဍာနှစ် ပြည်ပကြွေးမြီပမာဏသည် ၂၀၁၅-၂၀၁၆ ဘဏ္ဍာနှစ် ပြည်ပကြွေးမြီပမာဏထက် လျော့နည်းသွားတဲ့ သဘောမျိုးတွေ့ရပါတယ်။ ပြည်ထောင်စုလွှတ်တော်ကို တင်ပြခဲ့တဲ့ ၂၀၁၆-၂၀၁ရ ဘဏ္ဍာနှစ်မှာ ပြည်ပက ချေးငွေအမြောက်အမြား ရယူနေကြောင်းလည်း ကျွန်တော်တို့ တွေ့ရပါတယ်။ ချေးငွေရယူတဲ့ နိုင်ငံ၊ အဖွဲ့ အစည်းများအပါအဝင် ချေးငွေရယူသည့် နိုင်ငံ၊ အဖွဲ့အစည်းပါဝင်သည့် အပြည်ပြည်ဆိုင်ရာ အဖွဲ့အစည်း များ ADB၊ IDA တို့ပြီးရင် အခြားအဖွဲ့အစည်းများရဲ့ အမည်ကိုလည်း ဖော်ပြသင့်ပါတယ်။ နှစ်နိုင်ငံ အစိုးရကြားချေးငွေဖြစ်တဲ့ ပဲရစ်ကလပ်အဖွဲ့ဝင်နိုင်ငံများဖြစ်တဲ့ ဂျပန်၊ ဂျာမနီနဲ့ အခြားနိုင်ငံများရဲ့ အမည် ကိုလည်းဖော်ပြပေးဖို့အတွက် တင်ပြလိုပါတယ်။ ပဲရစ်ကလပ်အဖွဲ့ဝင်မဟုတ်တဲ့ နိုင်ငံများဖြစ်တဲ့ တရုတ် နိုင်ငံအမည်ကို ဖော်ပြထားပြီးတော့ ကျန်ရှိတဲ့အခြားနိုင်ငံများရဲ့ အမည်ကိုလည်းဖော်ပြပေးရင် ပြည့်စုံမှု ရှိပါမယ်လို့ အကြံပြုလိုပါတယ်။ မဟာဗျူဟာမူကြမ်း စာမျက်နှာ ၇၊ အပိုဒ် ၁၄ ရင်းနှီးမြှုပ်နှံသူများနဲ့ ဆက်သွယ်ဆောင်ရွက်မှုများနဲ့ ဈေးကွက်ဖွံ့ဖြိုးတိုးတက်မှုအပိုင်းမှာ ရင်းနှီးမြှုပ်နှံမှုများ တိုးပွားလာစေရန်အတွက် ၂၀၁၆ ခုနှစ်၊ အောက်တိုဘာလ ၁၈ ရက်နေ့စပြီးတော့မှ နိုင်ငံခြားဘဏ်ခွဲများအား လေလံဝင်ရောက်ယှဉ်ပြိုင်ခွင့်ပြုခဲ့ ပါတယ်လို့ ဖော်ပြထားတာတွေ့ရပါတယ်။ လေလံဝင်ရောက်ယှဉ်ပြိုင်အောင်မြင်မှုများကိုလည်း ပြည့်စုံစွာ ဖော်ပြပေးသင့်ပါကြောင်း အကြံပြုအပ်ပါတယ်။ မဟာဗျူဟာမူကြမ်း စာမျက်နှာ ၈ နိုင်ငံတော်၏ ပြည်တွင်း ပြည်ပကြွေးမြီနှင့် ဂျီဒီပီအချိုးကို ၂၀၁၄-၂၀၁၅ ဘဏ္ဍာရေးနှစ်မှာ ၃၃.၃ ရာခိုင်နှုန်း၊ ၂၀၁၅-၂၀၁၆ ဘဏ္ဍာရေး နှစ်မှာ ၃၈.၁ ရာခိုင်နှုန်း၊ ၂၀၁၆-၂၀၁ရ ဘဏ္ဍာရေးနှစ်၊ ၂၀၁၆ ခုနှစ်၊ ဒီဇင်ဘာလ ၃၁ ရက်အထိ ၃၃.၂ ရာခိုင် နှုန်းလို့ ဖော်ပြထားတာ တွေ့ရှိရပါတယ်။ ၂၀၁၆-၂၀၁ရ ဘဏ္ဍာရေးနှစ်ကုန်ဆုံးတဲ့ ၂၀၁ရ ခုနှစ်၊ မတ်လ ၃၁ ရက်နေ့အထိ ပြည်တွင်းပြည်ပ ကြွေးမြီနှင့် ဂျီဒီပီအချိုးဖော်ပြသင့်ပါတယ်။ ကာလလတ်ကြွေးမြီစီမံခန့်ခွဲမှု မဟာဗျူဟာမူကြမ်းမှာ ပြည်တွင်း ပြည်ပကြွေးမြီနှင့် ဂျီဒီပီအချိုးသည် ၂၀၁၅-၂၀၁၆ ဘဏ္ဍာနှစ်ထက်နှိုင်းယှဉ်လျှင် ၂၀၁၆-၂၀၁ရ ဘဏ္ဍာနှစ် ကြွေးမြီလျော့နည်းနေတဲ့သဘောမျိုး တွေ့ရပါကြောင်း တင်ပြအပ်ပါတယ်။ ဆုံးရှုံးနိုင်ခြေများကို စီမံ ခန့်ခွဲခြင်း၊ ကြွေးမြီခံနိုင်ရည်ရှိမှု ထိန်းသိမ်းထားရှိရန်နှင့် ကြွေးမြီဆိုင်ရာဆုံးရှုံးနိုင်ခြေများ လျော့နည်းစေရန် အပြည်ပြည်ဆိုင်ရာ အဖွဲ့အစည်းများနဲ့ နှစ်နိုင်ငံအစိုးရတို့မှ အတိုးနှုန်းသက်သာသောချေးငွေများ၊ အတိုးနှုန်း သင့်တင့်သည့်ချေးငွေများ ရယူဆောင်ရွက်သင့်ပါကြောင်း တင်ပြအပ်ပါတယ်။ အစိုးရ၏ ကြွေးမြီဆိုင်ရာဆောင်ရွက်မည့် အဓိကလုပ်ငန်းများကို ဆောင်ရွက်ရာမှာ ၂၀၁၇-၂၀၁၈ ဘဏ္ဍာရေးနှစ် ၂၀၁၉-၂၀၂၀ ဘဏ္ဍာရေးနှစ်အထိ နိုင်ငံတော်၏ စီးပွားရေးမူဝါဒများကို အထောက်အကူ ပြုမယ့် စီမံကိန်းလုပ်ငန်းများအနက် အတိုးနှုန်းသက်သာသောချေးငွေများ၊ အတိုးနှုန်းသင့်တင့်သည့် ချေးငွေများကို ဦးစားပေးရပါမယ်လို့ ဖြည့်စွက်အကြံပြုရင်းနဲ့ ကျွန်တော့ရဲ့ ဆွေးနွေးတင်ပြချက်ကို နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်ခင်ဗျား။ ပြည်သူ့ငွေစာရင်းပူးပေါင်းကော်မတီ၏ အစီရင်ခံစာ(၇/၂၀၁၇)အပါအဝင် လွှတ်တော်ကိုယ်စားလှယ် များ၏ ဆွေးနွေးချက်များနှင့်စပ်လျဉ်း၍ သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက ပြန်လည်ရှင်းလင်းဆွေးနွေးရန်ရှိက ရှင်းလင်းဆွေးနွေးခြင်း၊</speech>
<speech type="speaker">အစီအစဉ်(၁၁) ဖြစ်ပါတယ်။ ပြည်သူ့ငွေစာရင်းပူးပေါင်းကော်မတီရဲ့ လေ့လာ တွေ့ရှိချက်နှင့် သဘောထားမှတ်ချက် အစီရင်ခံစာ (၇/၂၀၁၇) အပါအဝင် လွှတ်တော်ကိုယ်စားလှယ်များရဲ့ ဆွေးနွေးချက်များနဲ့စပ်လျဉ်းပြီး သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက ပြန်လည်ရှင်းလင်း ရန်ရှိက ရှင်းလင်းဆွေးနွေးဖို့ဖြစ်ပါတယ်။ ဦးစွာ စီမံကိန်းနှင့် ဘဏ္ဍာရေးဝန်ကြီးဌာန ပြန်လည်ရှင်းလင်းရန်ရှိက ရှင်းလင်းဆွေးနွေးဖို့ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့်ဘဏ္ဍာရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယက၊ ပြည်သူ့လွှတ်တော် ဥက္ကဋ္ဌတို့နှင့်တကွ ဖိတ်ကြားထားသည့် ပြည်ထောင်စု အဆင်ပယ်များ၊ လက်တော်ကိုယ်စားလယ်ကြီးများအားလုံး ကိယ်စိတ်နှစ်စာ တင်းမာခမ်းသာကြပါစေရန် ဆုမွန်ကောင်းတောင်းရင်း ဂါရဝပြုနှုတ်ခွန်းဆက်သအပ်ပါတယ်။ ကျွန်တော်ကတော့ စီမံကိန်းနှင့် ဘဏ္ဍာရေး ဝန်ကြီးဌာန ဒုတိယဝန်ကြီး ဦးမောင်မောင်ဝင်းဖြစ်ပါတယ်။ ကျွန်တော့အနေနဲ့ ၂၀၁ရ ခုနှစ်၊ ကာလလတ် ကြွေးမြီစီမံခန့်ခွဲမှု မဟာဗျူဟာနှင့် စပ်လျဉ်းပြီး ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက်အစီရင်ခံစာ(၇/၂၀၁၇)နှင့် ထိုအစီရင်ခံစာအပေါ်မှာ လွှတ်တော်ကိုယ်စားလှယ်များရဲ့ သုံးသပ်ဆွေးနွေးမှုများအပေါ် ပြန်လည်ရှင်းလင်းဆွေးနွေးမှာ ဖြစ်ပါတယ်။ လေးစားအပ်ပါသော နာယကကြီးခင်ဗျာ။ ပြည်သူ့ကြွေးမြီ စီမံခန့်ခွဲမှုဥပဒေအရ ကာလလတ် ကြွေးမြီစီမံခန့်ခွဲမှုမဟာဗျူဟာကို အနည်းဆုံး နောက်ထပ်ဘဏ္ဍာရေးနှစ် (၃) နှစ်ကာလအတွက်ကို နှစ်စဉ် ပုံမှန် ရေးဆွဲတင်ပြသွားရမှာ ဖြစ်ပါတယ်။ ၂၀၁ရ ခုနှစ်၊ ကာလလတ်ကြွေးမြီစီမံခန့်ခွဲမှုမဟာဗျူဟာကို တင်ပြစဉ်ည်တွင်း၊ ပြည်ပကြွေးမြီအခြေအနေကို ၃၁-၁၂-၂၀၁၆ ရက်နေ့ အခြေအနေကိုသာ ဖော်ပြနိုင်ခဲ့ပါတယ်။ ယခုအခါမှာ ၂၀၁၆-၂၀၁ရ ခု၊ ဘဏ္ဍာရေးနှစ်ကုန်မှာရှိတဲ့ ပြည်တွင်း၊ ပြည်ပငွေချေးယူနိုင်မှု အခြေအနေ များကို သိရှိနိုင်ပြီဖြစ်သဖြင့် ပြည်သူ့ငွေစာရင်းပူးပေါင်းကော်မတီရဲ့ သဘောထားမှတ်ချက်ပါအတိုင်း ၃၁-၃-၂၀၁ရ ရက်နေ့မှာရှိတဲ့ ပြည်တွင်း၊ ပြည်ပကြွေးမြီအခြေအနေများကို ပြန်လည်တင်ပြထား ပါတယ်။ ပြည်ပကြွေးမြီအနေနဲ့ စုစုပေါင်းအမေရိကန်ဒေါ်လာ သန်းပေါင်း ၉,၁၄၈.၈ ရှိပြီးတော့ ပြည်တွင်း ကြွေးမြီ အနေနဲ့ ကျပ်ဘီလီယံပေါင်း ၁၈,၀၂၀၀ ဖြစ်ပါတယ်။ နောင်ဘဏ္ဍာရေးနှစ်များအတွက် ကာလလတ် ကြွေးမြီစီမံခန့်ခွဲမှုမဟာဗျူဟာ တင်ပြတဲ့အခါမှာ ဘဏ္ဍာရေးနှစ်ကုန်မှာရှိတဲ့ ပြည်တွင်း၊ ပြည်ပကြွေးမြီ အခြေအနေများကို ပြည့်စုံစွာဖော်ပြနိုင်ဖို့အတွက် ဘဏ္ဍာရေးနှစ်ကုန်ဆုံးပြီးသည့် တင်ပြသွားမည် ဖြစ်ပါကြောင်း တင်ပြအပ်ပါတယ်။ လေးစားအပ်ပါသော နာယကကြီးခင်ဗျား။ ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိ ချက်နဲ့ သဘောထားမှတ်ချက် အစီရင်ခံစာ (၇/၂၀၁၇) ရဲ့ အပိုဒ် (၁၃)(က)မှာပါတဲ့ ပြည်ပကြွေးမြီ လက်ကျန် များကို (၃)နှစ်စာ နှိုင်းယှဉ်ဖော်ပြထားသကဲ့သို့ ၃၁-၃-၂၀၁၅၊ ၃၁-၃-၂၀၁၆၊ ၃၁-၁၂-၂၀၁၆ ရက်နေ့များရှိ ပြည်တွင်းကြွေးမြီ လက်ကျန်များကိုလည်းပဲ အမျိုးအစားအလိုက် နှိုင်းယှဉ်ဖော်ပြဖို့ အကြံပြုချက်နှင့် ပတ်သက်ပြီး ကာလလတ်ကြွေးမြီ စီမံခန့်ခွဲမှုမဟာဗျူဟာမှာ ထပ်မံဖြည့်စွက်ထားရှိပါကြောင်း တင်ပြ အပ်ပါတယ်။ အပိုဒ် (၁၃)(ခ)နဲ့ (ဂ)အရ ၂၀၁၅-၂၀၁၆ နှင့် ၂၀၁၆-၂၀၁ရ အစိုးရ ငွေချေးသက်သေခံလက်မှတ် များရောင်းချခြင်း၊ ရွေးနုတ်ခြင်းဆိုင်ရာကိန်းဂဏန်းများ၊ အပိုဒ် ၁၄(က)နှင့် (ခ)အရ သက်တမ်းအလိုက် ထုတ်ဝေခဲ့တဲ့ အစိုးရငွေတိုက်လက်မှတ် ထုတ်ဝေရောင်းချခဲ့ခြင်းနဲ့ နိုင်ငံခြားဘဏ်ခွဲများ လေလံဝင်ရောက် ယှဉ်ပြိုင်ခွင့်ပြုခဲ့တဲ့ ကိန်းဂဏန်း၊ အချက်အလက်များ၊ အပိုဒ် (၁၅)(ခ)မှာပါတဲ့ ဘဏ္ဍာရေးနှစ်အလိုက် (၃) နှစ်စာ အစိုးရငွေတိုက်စာချုပ်နှင့် အစိုးရငွေတိုက်လက်မှတ် လေလံရောင်းချခြင်း၊ မြန်မာနိုင်ငံတော် ဗဟိုဘဏ်သို့ရောင်းချခြင်းနှင့် သက်ဆိုင်သည့် ကိန်းဂဏန်းများတို့နှင့်စပ်လျဉ်းပြီး အကောင်အထည်ဖော်မှု ဆိုင်ရာ ကိန်းဂဏန်းများဖြစ်တဲ့အတွက်ကြောင့် ကျွန်တော်တို့ မဟာဗျူဟာမှာ ဖော်ပြခြင်းထက် အစိုးရရဲ့ ကြွေးမြီဆိုင်ရာ နှစ်ပတ်လည်အစီရင်ခံစာမှာ ဖော်ပြခြင်းက ပိုမိုသင့်လျော်မှာဖြစ်ပါတယ်။ ဒါကြောင့်မို့လို့ မကြာမီမှာ ပြည်ထောင်စုလွှတ်တော်သို့ တင်ပြမယ့် ၂၀၁၆-၂၀၁ရ ဘဏ္ဍာရေးနှစ် အတွက် အစိုးရရဲ့ ကြွေးမြီဆိုင်ရာ နှစ်ပတ်လည်အစီရင်ခံစာမှာ ထည့်သွင်းဖော်ပြသွားမည်ဖြစ်ပါကြောင်း တင်ပြအပ်ပါတယ်။ ပြည်သူ့ငွေစာရင်းပူးပေါင်းကော်မတီသို့လည်း ညှိနှိုင်းတင်ပြထားပြီး ဖြစ်ပါတယ်။ လေးစားအပ်ပါသော နာယကကြီးခင်ဗျား။ ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာ အပိုဒ် (၁၅)(က)မှာပါတဲ့ သုံးသပ်ချက်အရ ငွေချေးယူနိုင်ခွင့်ရှိတဲ့ အများဆုံးပမာဏ ကျပ် ၅,၂၀၀ ဘီလီယံ မှာ ပြည်တွင်းပြည်ပက ဖြစ်တဲ့အတွက်ကြောင့် ပြည်သူ့ငွေစာရင်းပူးပေါင်းကော်မတီက အကြံပြုတဲ့အတိုင်း စာပိုဒ်(၁၈)မှာ ပြည်တွင်းမှဆိုတဲ့စာသားကို ပယ်ဖျက်ထားပြီးဖြစ်ပါတယ်။ အစိုးရငွေတိုက်စာချုပ်များ လေလံစနစ်နဲ့ရောင်းချခြင်းကို ၄၀ ရာခိုင်နှုန်း၊ ပမာဏအားဖြင့် ကျပ် ၁,၃၇၈.၄ ဘီလီယံ၊ အစိုးရ ငွေတိုက် လက်မှတ်များ လေလံစနစ်နဲ့ရောင်းချခြင်းကို ရာခိုင်နှုန်း၊ ပမာဏအားဖြင့် ကျပ် ၁,၀၃၃.၈ ဘီလီယံနှင့် မြန်မာနိုင်ငံတော် ဗဟိုဘဏ်သို့ အစိုးရငွေတိုက်လက်မှတ်များရောင်းချခြင်းကို ၃၀ ရာခိုင်နှုန်း၊ ပမာဏအားဖြင့် ကျပ် ၁,၀၃၃.၈ ဘီလီယံ တို့ လျာထားပါကြောင်း တင်ပြအပ်ပါတယ်။ ၂၀၁၇-၂၀၁၈ ဘဏ္ဍာရေးနှစ် ပြည်ထောင်စုရဲ့ ဘဏ္ဍာငွေ အရအသုံးခန့်မှန်းခြေငွေစာရင်းအရ ဖြစ်ပေါ်လာမယ့် လိုငွေပေါ်မှာ မူတည် ပြီးတော့ ပြည်တွင်းပြည်ပက ချေးယူနိုင်မယ့် အများဆုံးပမာဏအဖြစ်နဲ့ ကျပ် ၅,၂၀၀ ဘီလီယံကို ခန့်မှန်း လျာထား ထားရှိပါတယ်။ လေးစားအပ်ပါသော နာယကကြီးခင်ဗျား။ ၂၀၁၇-၂၀၁၈ ဘဏ္ဍာရေးနှစ်အတွက် နောက်ထပ် ဘဏ္ဍာငွေခွဲဝေသုံးစွဲရေးဥပဒေကို တင်သွင်းတဲ့ဘတ်ဂျက်လိုငွေဟာ မူလလျာထားတာထက် ပိုမိုခြင်း၊ လျော့နည်းခြင်း စသည်တို့ဖြစ်နိုင်ပါတယ်။ ဒါကြောင့်မို့လို့ ၂၀၁၇-၂၀၁၈ ဘဏ္ဍာရေးနှစ်အတွက် ပြုပြင်ပြီးအရအသုံးခန့်မှန်းခြေငွေစာရင်းများ အပေါ်မှာမူတည်ပြီးတော့မှ ငွေချေးယူနိုင်မယ့် အများဆုံး ပမာဏကိုလည်းပဲ အပြောင်းအလဲရှိနိုင်မှာဖြစ်တဲ့အတွက်ကြောင့် အထက်ပါပမာဏများဟာ ပြောင်းလဲ နိုင်ပါကြောင်း တင်ပြအပ်ပါတယ်။ လေးစားအပ်ပါသော နာယကကြီးခင်ဗျား။ ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာ အပိုဒ်(၁၆)မှာ ၂၀၁ရ ခုနှစ်၊ ကာလလတ်ကြွေးမြီစီမံခန့်ခွဲမှုမဟာဗျူဟာမှာ ပြည်ထောင်စုအစိုးရအပ်ငွေ စာရင်းရဲ့ ငွေသားလက်ကျန် ထိန်းသိမ်းနိုင်ဖို့အတွက် အစိုးရငွေသားစီးဆင်းမှု ကြိုတင်ခန့်မှန်းခြင်းနဲ့ အမှန် ငွေသားစီးဆင်းမှုတို့ကို စဉ်ဆက်မပြတ် စောင့်ကြပ်ကြည့်ရှုခြင်းတို့နှင့်စပ်လျဉ်းပြီး ဆောင်ရွက်မည့် အစီ အမံနှင့် လုပ်ငန်းစဉ်များ ထည့်သွင်းဖော်ပြသင့်ကြောင်းနှင့်ပတ်သက်ပြီး စာပိုဒ် (၁၉)(ဈ) အဖြစ်နဲ့ ထပ်မံ ထည့်သွင်းထားရှိပါတယ်။ ပြည်သူ့ငွေစာရင်းပူးပေါင်းကော်မတီနှင့်လည်း ညှိနှိုင်းထားပြီး ဖြစ်ပါတယ်။ ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာ အပိုဒ် (၁၇)(က)အရ မြန်မာနိုင်ငံတော် ဗဟို ဖွံ့ဖြိုးတိုးတက်စေရန် ဆောင်ရွက်မည့်နည်းလမ်းနှင့် လုပ်ငန်းစဉ်များနှင့်ပတ်သက်၍ စာပိုဒ် တစ်ပိုဒ်၊ အပိုဒ် (၁၇) (ခ) (၁) မှာ ၂၀၁၇-၂၀၁၈ မှ ၂၀၁၉-၂၀၂၀ ခု ဘဏ္ဍာနှစ်အတွင်း ောက်၍ ပြန်လည် ရွေးနုတ်ရမယ့် အစိုးရငွေတိုက်စာချုပ်များ၊ အပိုဒ် (၁၇) (ခ) (၂) မှာ ပြည်ပကြွေးမြီ အရင်းအတိုး ပြန်လည် ပေးဆပ်ရမည့် အစီအစဉ်အရ (၃)နှစ်ကာလအတွင်း နှစ်စဉ် အမေရိကန်ဒေါ်လာ သန်း ၆၀၀ မှ ၇၀၀ အထိ ပြန်လည်ပေးဆပ်မည့်အစီအစဉ်များနှင့် အပိုဒ် (၁၇) (ခ) (၃)မှာ ပြည်တွင်းကြွေးမြီလက်ကျန် တိုးတက် လာခြင်းနှင့်အတူ အတိုးနှုန်းများပါ တိုးတက်လာမှုကြောင့် အတိုးစရိတ်များ တိုးတက်မြင့်မားလာမည့် အခြေအနေ မျှော်မှန်းချက်တို့နှင့်စပ်လျဉ်းပြီး မဟာဗျူဟာမှာ ထပ်မံထည့်သွင်းဖော်ပြထားပါတယ်။ ပြည်သူ့ငွေစာရင်းပူးပေါင်းကော်မတီသို့လည်း ညှိနှိုင်းထားပြီးဖြစ်ပါတယ်။ လေးစားအပ်ပါသော နာယကကြီးခင်ဗျား။ မြန်မာနိုင်ငံရဲ့ ပြည်သူ့ကြွေးမြီစီမံခန့်ခွဲမှုစနစ် အားကောင်း လာစေဖို့အတွက် စီမံကိန်းနှင့် ဘဏ္ဍာရေးဝန်ကြီးဌာနကိုယ်စား ငွေတိုက်ဦးစီးဌာနက အာရှဖွံ့ဖြိုးရေးဘဏ်၊ ကမ္ဘာ့ဘဏ်နှင့် အပြည်ပြည်ဆိုင်ရာငွေကြေးရန်ပုံငွေအဖွဲ့စသည့် နိုင်ငံတကာအဖွဲ့အစည်းများ၏ နည်းပညာ အကူအညီနဲ့ နိုင်ငံတကာအဆင့်နှင့်အညီ ဖြစ်လာစေရန် ကြိုးပမ်းဆောင်ရွက်လျက်ရှိပါတယ်။ ကာလလတ် ကြွေးမြီစီမံခန့်ခွဲမှုမဟာဗျူဟာနှင့် အစိုးရရဲ့ ကြွေးမြီဆိုင်ရာနှစ်ပတ်လည် အစီရင်ခံစာများကို ပြည်ထောင်စု လွှတ်တော်သို့ ပုံမှန်တင်ပြသွားမှာဖြစ်ပါတယ်။ ပြည်သူ့ငွေစာရင်းပူးပေါင်းကော်မတီရဲ့ အကြံပြုချက်များ နှင့်အညီ ပြင်ဆင်ထားပြီးဖြစ်တဲ့ “၂၀၁ရ ခုနှစ်၊ ကာလလတ်ကြွေးမြီစီမံခန့်ခွဲမှုမဟာဗျူဟာ” ကို ပြည်ထောင်စု လွှတ်တော်က အတည်ပြုပေးနိုင်ပါရန် တင်ပြအပ်ပါတယ်ခင်ဗျာ။ အားလုံးကျေးဇူးတင်ပါတယ်။ ဆက်လက်ပြီး မြန်မာနိုင်ငံတော်ဗဟိုဘဏ် ပြန်လည်ရှင်းလင်းရန်ရှိက ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="36">ဦးဆက်အောင်(ဒုတိယဥက္ကဋ္ဌ၊ မြန်မာနိုင်ငံတော်ဗဟိုဘဏ်)</agency>လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ မြန်မာနိုင်ငံတော်ဗဟိုဘဏ်အနေနဲ့ကတော့ ကျွန်တော်တို့ စီမံကိန်းနှင့် ဘဏ္ဍာရေးဝန်ကြီးဌာနနဲ့ ပူးပေါင်းပြီးတော့ ဒီဘတ်ဂျက်လိုငွေတွေကို ဒီမြန်မာနိုင်ငံတော် ဗဟို ဘဏ်ကနေပြီးတော့ စိုက်ထုတ်တဲ့ ကျွန်တော်တို့ ဗဟိုဘဏ်ရဲ့ Financing ကို နှစ်နှင့်အညီ ကျွန်တော်တို့ ၄၀ ရာခိုင်နှုန်းကနေပြီးတော့ ၃၀ ရာခိုင်နှုန်း၊ ၃၀ ရာခိုင်နှုန်းကနေပြီးတော့ ၂၀ ရာခိုင်နှုန်း အဲဒီလို လျှော့ချဖို့ လို့အတွက် ကျွန်တော်တို့ အမြဲတမ်းပေါင်းစပ် ညှိနှိုင်းဆောင်ရွက်လျက်ရှိပါတယ်။ ဒါ့အပြင် ဒီငွေတိုက် လက်မှတ်တွေ၊ ငွေတိုက်စာချုပ်တွေကို ဒီကျွန်တော်တို့ လေလံများကနေပြီးတော့ စတင်ပြီးတော့ ရောင်းချ နိုင်ဖို့လို့အတွက်ကလည်း လေလံမှာ ငွေတိုက်လက်မှတ်၊ ငွေတိုက်စာချုပ်တွေ ပိုမိုပြီးတော့၊ ရောင်းချပြီးတော့ ပြည်သူတွေဆီကနေပြီးတော့ ငွေနဲ့ပြီးတော့ ဘတ်ဂျက်လိုငွေ ပြန်ပြီးတော့ ဖြည့်တင်းနိုင်ဖို့လို့ အတွက်ကလည်း မြန်မာနိုင်ငံတော်ဗဟိုဘဏ်အနေနဲ့ ဒီလေလံ Options တွေမှာ Agent အဖြစ်နဲ့ ညှိနှိုင်း ဆောင်ရွက်လျက် ရှိကြောင်းကိုတင်ပြရင်းနှင့် နိဂုံးချုပ်အပ်ပါတယ်။</speech>
<title>အဆိုပါ အစီရင်ခံစာ(၇/၂၀၁၇)ကို လွှတ်တော်က သဘောတူလက်ခံရန် ပြည်သူ့ငွေစာရင်းပူးပေါင်း ကော်မတီက အဆိုတင်သွင်းခြင်းနှင့် လွှတ်တော်၏ အတည်ပြုချက်ရယူခြင်း</title>
<speech type="speaker">အစီအစဉ်(၁၂) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်သူ့ ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ(၇/၂၀၁၇)ကို လွှတ်တော်က သဘောတူလက်ခံရန် ပြည်ထောင်စုလွှတ်တော်ဆိုင်ရာ နည်းဥပဒေ ၁၀၄ နည်းဥပဒေခွဲ(င) နဲ့အညီ ပြည်သူငွေစာရင်းပူးပေါင်းကော်မတီက အဆိုတင်သွင်းဖို့ ဖြစ်ပါတယ်။</speech>
<speech><mp id="1316">ဒေါ်ထုမေ(အဖွဲ့ဝင်၊ ပြည်သူ့ငွေစာရင်းပူးပေါင်းကော်မတီ)</mp>လေးစားရတဲ့ ပြည်ထောင်စုလွှတ်တော် နာယကကြီးနှင့်တကွ ဒုတိယနာယက၊ ပြည်သူ့လွှတ်တော် ဥက္ကဋ္ဌကြီးနှင့် ပြည်ထောင်စုအဖွဲ့အစည်းဝင်များ ပြည်ထောင်စုလွှတ်တော်ကိုယ်စားလှယ်များနှင့် ဖိတ်ကြားထားသောဧည့်သည်တော်များ အားလုံးမင်္ဂလာပါ။ ကျွန်မကတော့ ရခိုင်ပြည်နယ်မဲဆန္ဒနယ်အမှတ်(၁၁) မှ အမျိုးသားလွှတ်တော်ကိုယ်စားလှယ် ဒေါ်ထုမေ ဖြစ်ပါတယ်။ ကျွန်မအနေနဲ့ ပြည်ထောင်စုလွှတ်တော် ပြည်သူ့ငွေစာရင်းပူးပေါင်းကော်မတီရဲ့ တာဝန်ပေးချက် အရ အဆိုတင်သွင်းသွားမှာဖြစ်ပါတယ်။ ပြည်ထောင်စုလွှတ်တော် နာယကကြီးရှင့်။ စီမံကိန်းနှင့် ဘဏ္ဍာရေးဝန်ကြီးဌာနမှ ပြုစုတင်ပြလာတဲ့ ၂၀၁ရ ခုနှစ်၊ ကာလလတ်ကြွေးမြီစီမံခန့်ခွဲမှုမဟာဗျူဟာ မူကြမ်းအပေါ် ပြည်သူ့ငွေစာရင်းပူးပေါင်း ကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ အမှတ်စဉ် (၇/၂၀၁၇)ကို ပြည်ထောင်စုလွှတ်တော်က သဘောတူလက်ခံပေးပါရန် ပြည်ထောင်စုလွှတ်တော် ဆိုင်ရာနည်းဥပဒေ ၁၀၄ နည်းဥပဒေခွဲ ၅ အရ အဆိုတင်သွင်းအပ်ပါတယ်။ အားလုံးကို ကျေးဇူးတင် ပါတယ်ရှင်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ လွှတ်တော်ရဲ့ အဆုံးအဖြတ်ရယူ ပါ့မယ်။ ပြည်သူ့ငွေစာရင်းပူးပေါင်းကော်မတီရဲ့ အဆိုကို လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် ပြည်ထောင်စုအစိုးရအဖွဲ့ကပေးပို့တဲ့ ၂၀၁ရ ခုနှစ်၊ ကာလလတ်ကြွေးမြီစီမံခန့်ခွဲမှု မဟာဗျူဟာထုတ်ပြန်ရေးကိစ္စနဲ့စပ်လျဉ်းပြီး ပြည်သူ့ငွေစာရင်းပူးပေါင်း ကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာအပါအဝင် ပြင်ဆင်ထားတဲ့ ၂၀၁ရ ခုနှစ်၊ ကာလလတ်ကြွေးမြီစီမံခန့်ခွဲမှု မဟာဗျူဟာတို့ကို လွှတ်တော်က သဘောတူ အတည်ပြုကြောင်း ကြေညာပါတယ်။</speech>
</report>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး နဝမနေ့ရပ်နားကြောင်းနှင့် ဒသမနေ့ ကျင်းပမည့် နေ့ရက်နှင့် ကြေညာခြင်း</title>
<speech type="speaker">အစီအစဉ်(၁၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယ အကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး နဝမနေ့ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေးရဲ့ ဒသမနေ့ကို ၂၀၁ရ ခုနှစ်၊ ဇူလိုင်လ ၅ ရက် (ဗုဒ္ဓဟူးနေ့) နံနက် ၁၀ နာရီ ကျင်းပပြုလုပ်မည်ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး နဝမနေ့ အစည်းအဝေးကို နံနက် ၁၁:ဝဝ နာရီ ရပ်နားပါသည်။</speech>
</postface>
</transcript>
</doc>
