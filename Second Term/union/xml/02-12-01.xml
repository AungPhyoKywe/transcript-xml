<doc>
<docinfo>
<docno>02-12-01.xml</docno>
<pdf>02-12-01.pdf</pdf>
<term value="02">ဒုတိယအကြိမ်</term>
<session value="12" />
<sittingday value="01" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် (၁၂)ကြိမ်မြောက်ပုံမှန်အစည်းအဝေး ပထမနေ့မှတ်တမ်း</title>
<date value='29-04-2019'>၁၃၈၁ ခုနှစ်၊ တန်ခူးလပြည့်ကျော် ၁၀ ရက် (၂၀၁၉ ခုနှစ်၊ ဧပြီလ ၂၉ ရက်)(တနင်္လာနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် (၁၂)ကြိမ်မြောက်ပုံမှန်အစည်းအဝေး ပထမနေ့ကို မွန်းလွဲ ၁၃:၃၀ နာရီင်ကျင်းပ ပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် ပြည်သူ့လွှတ်တော် ဥက္ကဋ္ဌ ဦးတီခွန်မြတ်က ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် (၁၂)ကြိမ်မြောက်ပုံမှန်အစည်းအဝေးရဲ့ ပထမနေ့ အစီအစဉ် စတင်ပါတော့မယ်။ ဒီနေ့ စတင်ကျင်းပမယ့် (၁၂)ကြိမ်မြောက် ပုံမှန်အစည်းအဝေးရက်များမှာ အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ကျွန်တော် ဦးကျော်စိုးက ဆောင်ရွက်သွားမှာ ဖြစ်ပါတယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျာ။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါခင်ဗျား။ ။</speech>
<speech type="mc">အားလုံး ထိုင်နိုင်ကြပါပြီခင်ဗျား။ ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း ၊</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ ဒုတိယအကြိမ် ပြည်ထောင်စုလွှတ်တော် (၁၂)ကြိမ်မြောက် ပုံမှန်အစည်းအဝေး ပထမနေ့မှာ ပြည်ထောင်စု လွှတ်တော်ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်ထောင်စုလွှတ်တော် ကိုယ်စားလှယ်ဦးရေ စုစုပေါင်း ၆၅ရ ဦး ရှိပြီး ဒီကနေ့အစည်းအဝေးကို ၅၅၅ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၈၄.၄ရ ရာခိုင်နှုန်းရှိပြီး ထက်ဝက်ကျော်တက်ရောက်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၁၉ နဲ့ နည်းဥပဒေ ၁၂ နည်းဥပဒေခွဲ(ခ)တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် (၁၂)ကြိမ်မြောက်ပုံမှန်အစည်းအဝေး ပထမနေ့အစီအစဉ် ကြေညာခြင်း</title>
<speech type="speaker">အစီအစဉ်(၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယ အကြိမ် ပြည်ထောင်စုလွှတ်တော် (၁၂)ကြိမ်မြောက် ပုံမှန်အစည်းအဝေး ပထမနေ့အစီအစဉ်ကို လွှတ်တော် ကိုယ်စားလှယ်များထံ ဖြန့်ဝေထားတဲ့အတိုင်း ဆက်လက်ဆောင်ရွက်သွားပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များအတွက် ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1249">ဦးမောင်မောင်လတ်(အတွင်းရေးမှူး၊ ကိုယ်စားလှယ်များစိစစ်ရေးကော်မတီ)</mp>လေးစားအပ် ပါသော ပြည်ထောင်စုလွှတ်တော် နာယကကြီးခင်ဗျာ။ ယနေ့ ကျင်းပပြုလုပ်တဲ့ ဒုတိယအကြိမ် ပြည်ထောင်စု လွှတ်တော် (၁၂)ကြိမ်မြောက်ပုံမှန်အစည်းအဝေး ပထမနေ့ ၂၉-၄-၂၀၁၉ ရက်နေ့မှာ အစည်းအဝေးသို့ တက်ရောက်နိုင်ခြင်း မရှိသော ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား စစ်ကိုင်းတိုင်းဒေသကြီး၊ မဲဆန္ဒနယ်အမှတ်(၉)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များ စိစစ်ရေးကော်မတီ အတွင်းရေးမှူးဖြစ်သူ ကျွန်တော် ဦးမောင်မောင်လတ်က ခွင့်ပန်ကြားသွားမှာ ဖြစ်ပါတယ်။ ယနေ့အစည်းအဝေးသို့ တက်ရောက်နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များမှာ- ဦးဇာနည်မင်း ရွှေကူ၊ - ဦးလဂန်ဇယ်ဂျိုး ဝိုင်းမော်၊ - ဦးတင့်စိုး ဖားကန့်၊ - ဦးမိုးရွှေ ပူတာအို၊ - ဦးလုံဂျုံဆန်မိုင် ဆွမ်ပရာဘွမ်၊ - ဦးအာမိုးဆီ ခေါင်လန်ဖူး၊ - ဦးချင်းဖေလင်း - ဒေါက်တာခင်စည်သူ လွိုင်ကော်၊ - ဒေါ်နန်းထွေးသူ ဖားဆောင်း၊ - ဦးစိုးဌေး ကော့ကရိတ်၊ - ဦးထွန်းမြအောင်(ခ) ဦးစောထွန်းမြအောင် ဖာပွန်၊ - ဦးခမ်ခန့်ထန် ထန်တလန်၊ တီးတိန်၊ ရွှေဘို၊ လဟယ်၊ လေရှီး၊ ဝက်လက်၊ ပင်လည်ဘူး၊ ကနီ၊ နန်းယွန်း၊ တနင်္သာရီ၊ ပုလော၊ ရေဖြူ၊ သနပ်ပင်၊ သရက်၊ - ဒေါ်နီရွှေလျန်း - ဦးကျင့်ရှင်းထန် - ဒေါက်တာအေဇင်လတ် - ဦးသက်နောင် - ဦးကျော်ဌေး၊ - ဦးမြင့်သိန်း - ဦးမင်းနောင် - ဦးထွန်းထွန်းနိုင် - ဦးဝမ်းလှ - ဦးအောင်ကျော်ဟိန်း - ဦးအုန်းခင် - ဦးသက်နိုင်ဦး - ဦးမြင့်ဦး - ဦးကံမြင့် - ဦးရဲထွန်းဝင်း - ဦးစော - ဒေါက်တာအောင်ခင် - ဦးကျော်စိုးလင်း - ဦးလှဌေးဝင်း - ဦးနိုင်ထူးအောင် - ဦးဖြိုးဇေယျာသော်(ခ) ဇေယျာသော် - ဦးဦးထွန်းဝင်း - ဦးဖေသန်း - ဒေါက်တာအေးမောင် - ဦးလှထွန်းကျော် - ဦးဦးထွန်းမောင် - ဦးဦးလှစော - ဒေါ်စုစုလွင် ညောင်ဦး၊ ပြင်ဦးလွင်၊ ပြည်ကြီးတံခွန်၊ ဇေယျာသီရိ၊ နွားထိုးကြီး၊ ဇမ္ဗူသီရိ၊ ကျောက်တော်၊ မြေပုံ၊ အမ်း၊ မောင်တော၊ ပုဏ္ဏားကျွန်း၊ မြောက်ဦး၊ သုံးခွ၊ ဗဟန်း၊ ပန်းဘဲတန်း၊ ကမာရွတ်၊ စမ်းချောင်း၊ ဒဂုံမြို့သစ်(မြောက်ပိုင်း)၊ သာကေတ၊ - ဦးထွန်းမြင့် - ဦးနေဖူးဗဆွေ - ဦးကျော်မင်း - ဦးဘိုဘိုဦး - ဒေါက်တာခင်မောင်မောင် - ဒေါက်တာဝေဖြိုးအောင် - ဒေါက်တာစိန်မြအေး - ဒေါ်ပြုံးကေသီနိုင် - ဒေါ်နန်းခင်စော - ဦးစိုင်းထွန်းစိန် - ဦးစိုင်းဖိုးမြတ် - ဦးဝင်းထူး - ဦးခွန်သန်းထူး - ဦးစိုင်းသန့်ဇင် - ဦးစိုင်းခတ္တိယ - ဦးခွန်အောင်ကျော် - ဦးကျင်ဝမ်း - ဒေါက်တာစိုင်းမောက်ခမ်း - ဦးဌေးလွင်(ခ) ဦးဒီလုံး - ဦးတင်အေး - ဦးစိုင်းအောင်ကျော် - ဒေါက်တာစံရွှေဝင်း - ဦးဇော်သိန်း - ဒေါက်တာစိုးမိုးသူ - ဦးယောနာ - ဦးခင်မောင်မြင့် - ဦးနောင်နဂျတန် - ဦးဇယ်ခေါင် ကွန်ဟိန်း၊ မိုင်းပျဉ်း၊ မူဆယ်၊ နမ့်ဆန်၊ ဆီဆိုင်၊ သီပေါ။ မိုင်းဆတ်၊ ဟိုပုန်း၊ ဟိုပန်၊ လားရှိုး၊ နမ့်စန်၊ မက်မန်း၊ ကျေးသီး၊ ရေကြည်၊ ဝါးခယ်မ၊ မြောင်းမြ၊ ကချင်-၉၊ ကချင်-၄၊ ကချင်-၃၊ ကချင်-၁၂၊ ကယား-၁၂၊ ကယား-၄။ ကယား-၂ ကရင်-၅၊ ကရင်-၆၊ ကရင်-၄၊ ချင်း-၁။ - ဦးနိုင်ကိုကို - ဦးစိုင်းပန်ဖ - ဦးစောစိန်ထွန်း - ဦးရှေးရယ်ရှုမောင် - ဦးစိုင်းသန်းနိုင် - ဒေါ်နန်းနီနီအေး - စောလှားဖောင်ကွာ - ဒေါ်နန်းမိုးမိုးထွေး - ဦးဇွန်ဟေး - ဦးရန်အောရ် - ဦးဇုန်လှယ်ထန်း - ဒေါ်ကျိန်ငိုက်မန် - ဦးလားလ်မင်းထန် - ဦးဝှေ့တင်း - ဦးမာန်လောမောင်း - ဦးတင်ဝေ - ဒေါက်တာခင်မောင်ဝင်း - ဦးမြမင်းဆွေ - ဦးခင်အောင်မြင့် - ဦးကျော်မြင့်ဦး - ဦးခင်ဇော်ဦး - ဦးသက်ထွန်းအောင် - ဦးမောင်ကျော်ဇံ - ဦးကျော်သန်း - ဒေါက်တာဌေးကြွယ် - ဒေါက်တာမြတ်ဉာဏစိုး - ဦးသန်းစိုး(ခ) သန်းစိုး(ဘောဂဗေဒ) - ဦးအေးဗိုလ် ချင်း-၇၊ ချင်း-၁၀၊ ချင်း-၁၁။ ချင်း-၈၊ တနင်္သာရီ-၆၊ တနင်္သာရီ-၁၁၊ မကွေး-၉၊ မန္တလေး-၈၊ မန္တလေး-၁၀၊ မွန်-၃၊ ရခိုင်-၁၂၊ ရခိုင်-၉၊ ရခိုင်-၁၀၊ ရန်ကုန်-၁၊ ရန်ကုန်-၃၊ ရန်ကုန်-၄၊ ရန်ကုန်-၁၁၊ - ဦးစိုင်းဝင်းလှိုင်းခမ်း ရှမ်း-၃၊ - ဒေါက်တာစိုင်းဆိုင်ကျောက်ဆမ် ရှမ်း-၆၊ - ဦးခွန်သိန်းဖေ ရှမ်း-၉၊ - ဦးကြည်ဝင်း ဧရာဝတီ-၁၂၊ - ဗိုလ်မှူးကြီးထိန်လင်း တပ်မတော် နှင့် - ဗိုလ်မှူးကြီးစိုး တပ်မတော် တို့ဖြစ်ကြပါတယ်။ ယနေ့ခွင့်ပန်ကြားသူ ပြည်ထောင်စုလွှတ်တော်ကိုယ်စားလှယ် ၁၀၂ ဦး ရှိပြီး ခွင့်မဲ့ ပျက်ကွက်သူမရှိပါကြောင်းနှင့် ခွင့်ပန်ကြားသူများအား ခွင့်အဖြစ် သတ်မှတ်ခွင့်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျာ။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒီကနေ့ အစည်းအဝေးကို တက်ရောက်ခွင့် ရှိတဲ့ လွှတ်တော်ကိုယ်စားလှယ် ၆၅ရ ဦး၊ ယခုခွင့်ပန်ကြား၍ ခွင့်ပြုထားသူ ၁၀၂ ဦး ဖြစ်ပြီး ခွင့်မဲ့ပျက်ကွက်သူ မရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာနည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Order">
<title>ပြည်ထောင်စုလွှတ်တော် နာယက က ကြိုဆိုနှုတ်ခွန်းဆက်စကား ပြောကြားခြင်း</title>
<speech type="speaker">အစီအစဉ်(၅) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ မြန်မာသက္ကရာဇ် ၁၃၈၁ ခု၊ နှစ်သစ်အခါသမယမှာ ဒုတိယအကြိမ် ပြည်ထောင်စုလွှတ်တော် (၁၂)ကြိမ်မြောက် ပုံမှန်အစည်းအဝေးကို တက်ရောက်လာကြတဲ့ ပြည်ထောင်စုလွှတ်တော် ကိုယ်စားလှယ်များအားလုံး ကိုယ်စိတ် နှစ်ဖြာ ကျန်းမာရွှင်လန်းကြပါစေကြောင်းနဲ့ မင်္ဂလာအပေါင်းနဲ့ ပြည့်စုံကြပါစေကြောင်း ဆုမွန်ကောင်း တောင်းရင်း နှုတ်ခွန်းဆက်သအပ်ပါတယ်။ ယနေ့စတင်ကျင်းပတဲ့ (၁၂)ကြိမ်မြောက်ပုံမှန်အစည်းအဝေးမှာ ၂၀၁၈-၂၀၁၉ ခု၊ ဘဏ္ဍာရေးနှစ် အတွက် ပြည်ထောင်စု၏ နောက်ထပ်ဘဏ္ဍာငွေခွဲဝေသုံးစွဲရေးဥပဒေကြမ်းကို ဆွေးနွေးအတည်ပြုခြင်း၊ လွှတ်တော်အသီးသီးမှာ ဆောင်ရွက်နေဆဲနဲ့ ဆောင်ရွက်ရန်ကျန်ရှိနေတဲ့ ဥပဒေကြမ်းများကို ဦးစားပေး အလိုက် ဆွေးနွေးအတည်ပြုခြင်းနဲ့ ဖွဲ့စည်းပုံအခြေခံဥပဒေပြင်ဆင်ရေး ကိစ္စရပ်များအပါအဝင် လွှတ်တော် ဆိုင်ရာလုပ်ငန်းများကို ဆက်လက်ဆောင်ရွက်သွားကြရမှာ ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ (၁၂)ကြိမ်မြောက် ပုံမှန်အစည်းအဝေးဟာ ယခင်အစည်းအဝေးထက် ပိုမိုများပြားတဲ့ အလုပ်တာဝန်များနဲ့ ကြုံတွေ့ရမှာဖြစ်ပါတယ်။ သင့်တော်တဲ့ သတ်မှတ်ချိန်ကာလအတွင်း လုပ်ငန်းတာဝန်များကို အောင်မြင်စွာပြီးမြောက်နိုင်ဖို့ဆိုရင် ဦးစားပေးလုပ်ငန်း အလိုက် စီမံခန့်ခွဲမှုကောင်းကောင်းနဲ့ ကျိုးရှိရှိ အသုံးပြုနိုင်ဖို့ လိုအပ်ပါလိမ့်မယ်။ နိုင်ငံတော်နဲ့ နိုင်ငံသားများရဲ့ အကျိုးစီးပွားအတွက် အားလုံးရဲ့ ညီညွတ်မှုနဲ့ ပူးပေါင်းဆောင်ရွက်ကြဖို့ အရေးကြီးလှတဲ့ လက်ရှိအခြေအနေမှာ လွှတ်တော်ကိုယ်စားလှယ်များ တစ်ဦးချင်းအနေနဲ့ မိမိရဲ့ ရပိုင်ခွင့်နဲ့ အခွင့်အရေး များကိုလည်း မှန်မှန်ကန်ကန် ရယူအသုံးပြုကြပါ။ တစ်ဖက်မှာလည်း သတ်မှတ်ထားတဲ့ ကျင့်ဝတ်နဲ့ စည်းကမ်းများကို သိရှိလိုက်နာပြီး အခြားသောကိုယ်စားလှယ်များရဲ့ အခွင့်အရေးများကိုလည်း မထိခိုက် စေဖို့ သတိပြုဆောင်ရွက်သွားကြစေလိုပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ ၂၀၁၈-၂၀၁၉ ခု၊ ဘဏ္ဍာရေးနှစ် ပြည်ထောင်စု လွှတ်တော်ဆိုင်ရာ ဖွံ့ဖြိုးရေးရန်ပုံငွေနဲ့ စပ်လျဉ်းပြီး လုပ်ငန်းဆောင်ရွက်ဖို့ ခွင့်ပြုမိန့်များကို မြို့နယ် အားလုံးအတွက် ထုတ်ပေးပြီးဖြစ်သလို လုပ်ငန်းပြောင်းလဲဆောင်ရွက်ခွင့် တင်ပြလာတဲ့ မြို့နယ် ၅၀ မြို့နယ်မှ လုပ်ငန်း ၉၅ ခုကိုလည်း စိစစ်ခွင့်ပြုခဲ့ပြီးဖြစ်ပါတယ်။ ကိုယ်စားလှယ်များအနေနဲ့ သက်ဆိုင်ရာ ဒေသခံများ၊ ဌာနများ၊ အဖွဲ့ အစည်းအသီးသီးက တာဝန်ရှိသူများနဲ့ ညှိနှိုင်းဆွေးနွေးပြီး၊ ပူးပေါင်းဆောင်ရွက်ခြင်းဖြင့် မိမိတို့ရဲ့ မဲဆန္ဒနယ်မြေအလိုက် ပိုမိုဖွံ့ဖြိုးတိုးတက်အောင် ဆောင်ရွက်ကြစေလိုပါတယ်။ ဒါ့အပြင် ပြည်ထောင်စုလွှတ်တော်မှာ ဖွဲ့စည်းထားတဲ့ စီမံကိန်းလုပ်ငန်းများနဲ့ ရငွေသုံးငွေများ စိစစ်ရေးပူးပေါင်းအဖွဲ့များကို ပြည်သူ့လွှတ်တော်နဲ့ အမျိုးသားလွှတ်တော်တို့ရဲ့ ညှိနှိုင်းချက်နဲ့အညီ ပြင်ဆင် ဖွဲ့စည်းထားရှိပါတယ်။ ပူးပေါင်းအဖွဲ့များအနေနဲ့ လက်ရှိဘဏ္ဍာရေးနှစ်ရဲ့ နောက်ထပ်ဘဏ္ဍာငွေခွဲဝေ သုံးစွဲရေးဥပဒေကြမ်းမှာပါဝင်တဲ့ ရငွေ၊ သုံးငွေများကစပြီး စိစစ်ကြရမှာဖြစ်ပါတယ်။ စိစစ်ရာမှာ နိုင်ငံတော်က ချမှတ်ထားတဲ့ ဘဏ္ဍာရေးဆိုင်ရာမူဝါဒများကိုအခြေခံပြီး စစ်တင်ပြပေးကြဖို့ မှာကြားလိုပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ လွှတ်တော်ကိုယ်စားလှယ်များအနေနဲ့ ဆက်လက် ဆောင်ရွက်ကြရမယ့် လုပ်ငန်းတာဝန်များကို နိုင်ငံတော်နဲ့ ပြည်သူများအတွက် အလေးထားစဉ်းစားပြီး ကိုယ်စွမ်းဉာဏ်စွမ်းရှိသရွေ့ အရှိန်အဟုန်မြှင့်တင် ဆောင်ရွက်ပေးနိုင်ကြပါစေ။ နိုင်ငံတစ်ဝန်းက တိုင်းရင်းသားပြည်သူများအားလုံး အေးချမ်းလုံခြုံပြီး ဥမကွဲသိုက်မပျက် နေထိုင် နိုင်မယ့် ဒီမိုကရေစီဖက်ဒရယ်ပြည်ထောင်စုနိုင်ငံတော် တည်ဆောက်ရေးမှာ စိတ်ရောကိုယ်ပါ ညီညွတ် ကြပြီး ရိုးသားမှန်ကန်တဲ့ စေတနာလုပ်အားတို့ကို ပြသနိုင်ကြပါစေလို့ တိုက်တွန်းလိုက်ပါတယ်။ အားလုံးကို ကျေးဇူးတင်ပါတယ်။</speech>
<title>ပြည်ထောင်စုလွှတ်တော်ကိုယ်စားလှယ်များ၏ ကာတာနိုင်ငံ၊ ဒိုဟာမြို့၌ ကျင်းပသည့် (၁၄၀)ကြိမ်မြောက် နိုင်ငံတကာပါလီမန်များအဖွဲ့ညီလာခံသို့ သွားရောက်ခဲ့သည့်ခရီးစဉ်ကို တင်ပြခြင်းနှင့် လွှတ်တော်က မှတ်တမ်းတင်ခြင်း၊</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်သူ့ လွှတ်တော်ကိုယ်စားလှယ် ဒေါက်တာဒေါ်ရွှေပုံ ပဲခူးမဲဆန္ဒနယ်ခေါင်းဆောင်ပြီး အဖွဲ့ဝင်များအဖြစ် ပြည်သူ့ လွှတ်တော်ကိုယ်စားလှယ် ဒေါ်ခင်နှင်းသစ် ပန်းတောင်းမဲဆန္ဒနယ်နဲ့ အမျိုးသားလွှတ်တော်ကိုယ်စားလှယ် ဦးဇော်ဟိန်း တနင်္သာင်္သာရီတိုင်းဒေသကြီး မဲဆန္ဒနယ်အမှတ်(၇)တို့ပါဝင်တဲ့ မြန်မာလွှတ်တော် ကိုယ်စားလှယ် အဖွဲ့ဟာ ကာတာနိုင်ငံ၊ ဒိုဟာမြို့၌ ကျင်းပပြုလုပ်တဲ့ (၁၄၀)ကြိမ်မြောက် နိုင်ငံတကာ ပါလီမန်များအဖွဲ့ ညီလာခံသို့တက်ရောက်ရန် ၄-၄-၂၀၁၉ ရက်မှ ၁၂-၄-၂၀၁၉ ရက်ထိ သွားရောက်ခဲ့ပါတယ်။ အဆိုပါပြည်ပခရီးစဉ်ကို လွှတ်တော်က မှတ်တမ်းတင်ကြောင်း ကြေညာပါတယ်။</speech>
<title>နိုင်ငံတော်သမ္မတထံမှ ပေးပို့ထားသော တနင်္သာရီတိုင်းဒေသကြီးအစိုးရအဖွဲ့ ဝန်ကြီးချုပ်နှင့် ဝန်ကြီးများ ခန့်အပ်တာဝန်ပေးခြင်းကို တင်ပြခြင်းနှင့် လွှတ်တော်က မှတ်တမ်းတင်ခြင်း၊</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ တနင်္သာရီ တိုင်းဒေသကြီးအစိုးရအဖွဲ့ ဝန်ကြီးချုပ်အဖြစ် ဦးမြင့်မောင်အားလည်းကောင်း၊ စီမံကိန်းနှင့် ဘဏ္ဍာရေး ဝန်ကြီးဌာန ဝန်ကြီးအဖြစ် ဒေါ်ရီရီချိုအားလည်းကောင်း၊ သယံဇာတနှင့် ပတ်ဝန်းကျင်ထိန်းသိမ်းရေးဝန်ကြီး ဌာန ဝန်ကြီးအဖြစ် ဦးလှထွေးအားလည်းကောင်း၊ လျှပ်စစ်နှင့် စွမ်းအင်ဝန်ကြီးဌာန ဝန်ကြီးအဖြစ် ဦးအောင်သူရ အားလည်းကောင်း ခန့်အပ်တာဝန်ပေးခြင်းနဲ့စပ်လျဉ်းပြီး နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၂၂-၃-၂၀၁၉ ရက်စွဲပါစာအမှတ်၊ ၁၀၇(၁)/၈/သမ္မတရုံးနဲ့ ၂၆-၃-၂၀၁၉ ရက်စွဲပါစာအမှတ်၊ ၁၀၇(၁)/၈/သမ္မတရုံးတို့ဖြင့် ပေးပို့ထားပါတယ်။ အဆိုပါ တနင်္သာရီတိုင်းဒေသကြီးအစိုးရအဖွဲ့ ဝန်ကြီးချုပ်နဲ့ ဝန်ကြီးများ ခန့်အပ်တာဝန်ပေးခြင်းကို ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၁ ပုဒ်မခွဲ(ခ)အရ လွှတ်တော်က မှတ်တမ်းတင်ကြောင်း ကြေညာပါတယ်။</speech>
</section>
<section value="Bill">
<bill>
<title>နိုင်ငံတော်သမ္မတထံမှ သဘောထားမှတ်ချက်ဖြင့် ပြန်လည်ပေးပို့ထားသော လောင်းကစားဥပဒေကြမ်းနှင့် စပ်လျဉ်း၍ ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာကို ဖတ်ကြားတင်ပြခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ လောင်းကစား ဥပဒေကြမ်းနဲ့စပ်လျဉ်းပြီး နိုင်ငံတော်သမ္မတရဲ့ သဘောထားမှတ်ချက်ကို နိုင်ငံတော်သမ္မတရုံးရဲ့ ၁၅-၃-၂၀၁၉ ရက်စွဲပါစာအမှတ်၊ ၅(၁)/၁/သမ္မတရုံးဖြင့် ပြန်လည်ပေးပို့ထားပါတယ်။ နိုင်ငံတော်သမ္မတရဲ့ သဘောထားမှတ်ချက်များအပေါ် ဥပဒေကြမ်းပူးပေါင်းကော်မတီ၏ လေ့လာ တွေ့ရှိချက်နဲ့ သဘောထားမှတ်ချက်အစီရင်ခံစာကို လွှတ်တော်သို့ ဖတ်ကြားတင်ပြဖို့ ဖိတ်ခေါ်ပါတယ်။</speech>
<speech><mp id="1158">ဦးအောင်ကြည်ညွန့် (အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကြီးတစ်ရပ်လုံးကို မင်္ဂလာပါလို့ ဂါရဝပြုနှုတ်ခွန်း ဆက်သအပ်ပါတယ်။ ကျွန်တော်ကတော့ မကွေးတိုင်းဒေသကြီး မဲဆန္ဒနယ်အမှတ်(၄) တောင်တွင်းကြီးရဲ့ အမျိုးသားလွှတ်တော်ကိုယ်စားလှယ် ဖြစ်ပြီးတော့ ပြည်ထောင်စုလွှတ်တော် ဥပဒေကြမ်းကော်မတီ အဖွဲ့ဝင် ဖြစ်ပါတယ်။ ကော်မတီရဲ့ တာဝန်ပေးချက်အရ နိုင်ငံတော်သမ္မတက သဘောထားမှတ်ချက်ဖြင့် ပြန်လည် ပေးပို့လာတဲ့ လောင်းကစားဥပဒေကြမ်းနဲ့ စပ်လျဉ်းပြီးတော့ ပြည်ထောင်စုလွှတ်တော် ဥပဒေကြမ်းပူးပေါင်း ကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက်အစီရင်ခံစာကို ဖတ်ကြားတင်သွင်းသွားမှာ ဖြစ်ပါတယ်။ (အပိုဒ်(၁)။ လောင်းကစားဥပဒေကြမ်းကို ပြည်ထောင်စုလွှတ်တော်က ၈-၃-၂၀၁၉ ရက်နေ့တွင် အတည်ပြုခဲ့ပြီး နိုင်ငံတော်သမ္မတထံ လက်မှတ်ရေးထိုး ထုတ်ပြန်နိုင်ရန်ပေးပို့ခဲ့ရာ နိုင်ငံတော်သမ္မတက သဘောထားမှတ်ချက် လေးချက်ဖြင့် ၁၅-၃-၂၁၀၉ ရက်နေ့တွင် ပြန်လည်ပေးပို့လာခဲ့ပါတယ်။ ယင်းဥပဒေကြမ်း နှင့်စပ်လျဉ်း၍ နိုင်ငံတော်သမ္မတ၏ သဘောထားမှတ်ချက်အပေါ် ပြည်ထောင်စုလွှတ်တော်တွင် ဆွေးနွေး ဆုံးဖြတ်နိုင်ရေး ဥပဒေကြမ်းပူးပေါင်းကော်မတီ၏ သဘောထားမှတ်ချက် အစီရင်ခံစာတင်ပြရန် ပြည်ထောင်စု လွှတ်တော် နာယက က ၁၈-၃-၂၀၁၉ ရက်နေ့တွင် တာဝန်ပေးအပ်ခဲ့ပါတယ်။ (အပိုဒ်(၂)။ သို့ပါ၍ ဥပဒေကြမ်းပူးပေါင်းကော်မတီသည် ၁၈-၄-၂၀၁၉ ရက်နေ့တွင် ပြည်သူ့လွှတ်တော်၊ ပြည်သူ့ရေးရာစီမံခန့်ခွဲမှုကော်မတီ၊ ပြည်ထဲရေးဝန်ကြီးဌာန၊ ပြည်ထောင်စုအစိုးရအဖွဲ့ရုံးဝန်ကြီးဌာန၊ ပြည်ထောင်စု ရှေ့နေချုပ်ရုံးတို့နှင့် အစည်းအဝေးကျင်းပခဲ့ပြီး နိုင်ငံတော်သမ္မတ၏ သဘောထားမှတ်ချက်များကို လေ့လာ စိစစ်ခဲ့ကြပါသည်။ ယင်းအစည်းအဝေးတွင် ဆွေးနွေးချက်များအရ နိုင်ငံတော်သမ္မတက သဘောထား မှတ်ချက်ဖြင့် ပြန်လည်ပေးပို့လာသည့် ဥပဒေကြမ်းနှင့်စပ်လျဉ်း၍ ဥပဒေကြမ်း၏ အပိုဒ် ၂ အပိုဒ်ခွဲ(ဋ)၊ အပိုဒ် ၁၁ အပိုဒ်ခွဲ(က)၊ အပိုဒ် ၂၂ နှင့် အပိုဒ် ၂၃ တို့ကို ပြည်ထောင်စုလွှတ်တော်၏ အတည်ပြုချက်အတိုင်းလည်းကောင်း၊ အပိုဒ် ၂၅ ကို နိုင်ငံတော်သမ္မတ၏ သဘောထားမှတ်ချက်အတိုင်းလည်းကောင်း အတည်ပြုပြဋ္ဌာန်းသင့် ပါကြောင်း လေ့လာတွေ့ရှိရပါသည်။ ဥပဒေကြမ်းပူးပေါင်းကော်မတီက ညှိနှိုင်းသဘောတူညီခဲ့သည့် အပိုဒ်၊ အပိုဒ်ခွဲများ၏ ပြင်ဆင်ချက်များကို နောက်ဆက်တွဲပါ ကန့်လန့်ဖြတ်ဇယားဖြင့် ရှင်းလင်းတင်ပြထားပါသည်။ သို့ပါ၍ နိုင်ငံတော်သမ္မတက သဘောထားမှတ်ချက်ဖြင့် ပြန်လည်ပေးပို့လာသော လောင်းကစား ဥပဒေကြမ်းနှင့်စပ်လျဉ်း၍ ပြည်ထောင်စုလွှတ်တော်ဆိုင်ရာ နည်းဥပဒေ ၉၉ နှင့်အညီ လွှတ်တော်သို့ အစီရင်ခံတင်ပြအပ်ပါသည်။ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ။ အားလုံးကို ကျေးဇူးတင်ပါတယ်။</speech>
<title>အထက်ပါဥပဒေကြမ်းနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ ဥပဒေကြမ်းနဲ့စပ်လျဉ်းပြီး နိုင်ငံတော်သမ္မတရဲ့ သဘောထားမှတ်ချက်အပါအဝင် ဥပဒေကြမ်းပူးပေါင်း ကော်မတီရဲ့ အစီရင်ခံစာမိတ္တူကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ အစီရင်ခံစာအပြည့်အစုံကို နောက်ဆက်တွဲဖြင့် ဖော်ပြထားပါသည်။ နိုင်ငံတော်သမ္မတရဲ့ သဘောထားမှတ်ချက်များကို ပြည်ထောင်စုလွှတ်တော်ဆိုင်ရာ နည်းဥပဒေ ၁၀၈ နဲ့အညီ အဆိုတင်သွင်းဆွေးနွေးလိုတဲ့ လွှတ်တော်ကိုယ်စားလှယ်ရှိပါက အပိုဒ်၊ အပိုဒ်ခွဲအလိုက် ပြည့်စုံစွာဖော်ပြပြီး ၂-၅-၂၀၁၉ ရက် (ကြာသပတေးနေ့) ညနေ ၄ နာရီ (၁၆၀၀)နောက်ဆုံးထား၍ ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းပေးပို့နိုင်ကြောင်း ကြေညာပါတယ်။</speech>
</bill>
<bill>
<title>နိုင်ငံတော်သမ္မတထံမှ သဘောထားမှတ်ချက်ဖြင့် ပြန်လည်ပေးပို့ထားသော စာပေနှင့်အနုပညာ မူပိုင်ခွင့်ဥပဒေကြမ်းနှင့်စပ်လျဉ်း၍ ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာကို ဖတ်ကြားတင်ပြခြင်း</title>
<speech type="speaker">အစီအစဉ်(၁၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ စာပေ နှင့်အနုပညာမူပိုင်ခွင့်ဥပဒေကြမ်းနဲ့စပ်လျဉ်းပြီး နိုင်ငံတော်သမ္မတရဲ့ သဘောထားမှတ်ချက်ကို နိုင်ငံတော် သမ္မတရုံးရဲ့ ၈-၃-၂၀၁၉ ရက်စွဲပါစာအမှတ်၊ ၅(၁)/၁/သမ္မတရုံးဖြင့် ပြန်လည်ပေးပို့ထားပါတယ်။ နိုင်ငံတော်သမ္မတရဲ့ သဘောထားမှတ်ချက်များအပေါ် ဥပဒေကြမ်းပူးပေါင်းကော်မတီ၏ လေ့လာ တွေ့ရှိချက်နဲ့ သဘောထားမှတ်ချက်အစီရင်ခံစာကို လွှတ်တော်သို့ ဖတ်ကြားတင်ပြဖို့ ဖိတ်ခေါ်ပါတယ်။</speech>
<speech><mp id="1599">ဦးနေမျိုးထွန်း (အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့် ပြည်ထောင်စုအဖွဲ့အစည်းဝင်များ၊ ပြည်ထောင်စုလွှတ်တော် ကိုယ်စားလှယ်များ အားလုံးပဲ မင်္ဂလာပါခင်ဗျ။ ကျွန်တော်ကတော့ ရန်ကုန်တိုင်းဒေသကြီး ထန်းတပင်မဲဆန္ဒနယ်မှ ပြည်သူ့ လွှတ်တော်ကိုယ်စားလှယ် ပြည်ထောင်စုလွှတ်တော် ဥပဒေကြမ်းပူးပေါင်းကော်မတီအဖွဲ့ဝင် ဦးနေမျိုးထွန်း ဖြစ်ပါတယ်။ ဥပဒေကြမ်းပူးပေါင်းကော်မတီ၏ တာဝန်ပေးချက်အရ နိုင်ငံတော်သမ္မတက သဘောထား မှတ်ချက်ဖြင့် ပြန်လည်ပေးပို့လာသော စာပေနှင့် အနုပညာမူပိုင်ခွင့်ဥပဒေကြမ်းနှင့်စပ်လျဉ်း၍ ပြည်ထောင်စု လွှတ်တော် ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာကို လွှတ်တော်သို့ တင်ပြသွားမှာဖြစ်ပါတယ်။ စာပေနှင့် အနုပညာမူပိုင်ခွင့်ဥပဒေကြမ်းကို ပြည်ထောင်စုလွှတ်တော်က ၂၆-၂-၂၀၁၉ ရက်နေ့တွင် အတည်ပြုခဲ့ပြီး နိုင်ငံတော်သမ္မတထံသို့ လက်မှတ်ရေးထိုး ထုတ်ပြန်နိုင်ရန် ပေးပို့ခဲ့ရာ နိုင်ငံတော် သမ္မတက သဘောထားမှတ်ချက် ၂၂ ချက်ဖြင့် ၈-၃-၂၀၁၉ ရက်နေ့တွင် ပြန်လည်ပေးပို့လာခဲ့ပါတယ်။ ယင်း ဥပဒေကြမ်းနှင့်စပ်လျဉ်း၍ နိုင်ငံတော်သမ္မတ၏ သဘောထားမှတ်ချက်အပေါ် ပြည်ထောင်စုလွှတ်တော်တွင် ဆွေးနွေးဆုံးဖြတ်နိုင်ရေး ဥပဒေကြမ်းပူးပေါင်းကော်မတီ၏ သဘောထားမှတ်ချက် အစီရင်ခံစာတင်ပြရန် ပြည်ထောင်စုလွှတ်တော် နာယက က ၈-၃-၂၀၁၉ ရက်နေ့တွင် တာဝန်ပေးအပ်ခဲ့ပါတယ်။ ထို့အတွက်ဥပဒေကြမ်းပူးပေါင်းကော်မတီသည် ၁၈-၄-၂၀၁၉ ရက်နေ့တွင် ပြန်ကြားရေးဝန်ကြီးဌာန၊ စီးပွားရေးနှင့် ကူးသန်းရောင်းဝယ်ရေးဝန်ကြီးဌာန၊ ပညာရေးဝန်ကြီးဌာန၊ ပြည်ထောင်စုရှေ့နေချုပ်ရုံး၊ မြန်မာစစ်ရင်အစည်းအရုံး မြန်မာဂီတအစည်းအရုံး မြန်မာနိုင်ငံသားသီချင်းမနိုင်ရင်များအသင်း တို့နှင့် အစည်းအဝေးကျင်းပခဲ့ပြီး နိုင်ငံတော်သမ္မတ၏ သဘောထားမှတ်ချက်များကို လေ့လာစိစစ်ခဲ့ကြ ပါတယ်။ ယင်းအစည်းအဝေးတွင် ဆွေးနွေးချက်များအရ နိုင်ငံတော်သမ္မတက သဘောထားမှတ်ချက်ဖြင့် ပြန်လည်ပေးပို့လာသည့် ဥပဒေကြမ်းနှင့်စပ်လျဉ်း၍ ဥပဒေကြမ်း၏ အပိုဒ် ၂ အပိုဒ်ခွဲ(ဋ)၊ အပိုဒ်ခွဲ(လ) အပိုဒ်ခွဲငယ်(၄)၊ အပိုဒ်ခွဲ(သ) အပိုဒ်ခွဲငယ်(၃)၊ အပိုဒ်ခွဲ(အ)၊ အပိုဒ် ၁၂ ၏ ခြေဆင်း၊ အပိုဒ် ၃၅ ၏ ခြေဆင်း၊ အပိုဒ် ၃ရ အပိုဒ်ခွဲ(က) အပိုဒ်ခွဲငယ်(၁)၊ အပိုဒ် ၄၃ အပိုဒ်ခွဲ(က) အပိုဒ်ခွဲငယ်(၁)၊ အပိုဒ် ၅၆ ၏ ခြေဆင်း၊ အပိုဒ် ၅၈၊ အပိုဒ် ၆၆ အပိုဒ်ခွဲ(က)၊ အပိုဒ် ၆၈၊ အပိုဒ် ၇၆ အပိုဒ်ခွဲ(က) အပိုဒ်ခွဲငယ်(၃)၊ အပိုဒ် ၈၂ အပိုဒ်ခွဲ(က) အပိုဒ်ခွဲငယ်(၁)၊ အပိုဒ် ၉၁၊ အပိုဒ် ၉၉ တို့ကို နိုင်ငံတော်သမ္မတ၏ သဘောထားမှတ်ချက်အတိုင်းလည်းကောင်း၊ အပိုဒ် ၃၄ နှင့် အပိုဒ် ၆၂ အပိုဒ်ခွဲ(စ)တို့ကို နိုင်ငံတော်သမ္မတ၏ သဘောထားမှတ်ချက်နှင့်အညီ ပြင်ဆင်၍လည်းကောင်း၊ အပိုဒ် ၃၅ အပိုဒ်ခွဲ(က)၊ အပိုဒ်ခွဲ(ခ)နှင့် အပိုဒ် ၆၉ တို့ကို ပြည်ထောင်စုလွှတ်တော်၏ အတည်ပြုချက်အတိုင်း လည်းကောင်း အတည်ပြုပြဋ္ဌာန်းသင့်ပါကြောင်း လေ့လာတွေ့ရှိရပါတယ်။ ဥပဒေကြမ်းပူးပေါင်းကော်မတီက ညှိနှိုင်းသဘောတူညီခဲ့သည့် အပိုဒ်၊ အပိုဒ်ခွဲများ၏ ပြင်ဆင်ချက် များကို နောက်ဆက်တွဲပါ ကန့်လန့်ဖြတ်ဇယားဖြင့် ပြည်ထောင်စုလွှတ်တော် ကိုယ်စားလှယ်များထံ ဖြန့်ဝေ ထားပြီးလည်းဖြစ်ပါသည်။ ထို့အတွက် နိုင်ငံတော်သမ္မတက သဘောထားမှတ်ချက်ဖြင့် ပြန်လည်ပေးပို့လာသော စာပေနှင့် အနုပညာမူပိုင်ခွင့်ဥပဒေကြမ်းနှင့်စပ်လျဉ်း၍ ပြည်ထောင်စုလွှတ်တော်ဆိုင်ရာ နည်းဥပဒေ ၉၉ နှင့်အညီ လွှတ်တော်သို့ လေးစားစွာ အစီရင်ခံတင်ပြအပ်ပါသည်။ ပြည်ထောင်စုလွှတ်တော် ဥပဒေကြမ်းပူးပေါင်း ကော်မတီ။ အားလုံးကို ကျေးဇူးတင်ပါတယ်။</speech>
<title>အထက်ပါကိစ္စနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၉) ဖြစ်ပါတယ်။</speech>
<speech type="speaker">အစီအစဉ်(၁၁) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ ဥပဒေကြမ်းနဲ့စပ်လျဉ်းပြီး နိုင်ငံတော်သမ္မတရဲ့ သဘောထားမှတ်ချက်အပါအဝင် ဥပဒေကြမ်းပူးပေါင်း ကော်မတီရဲ့ အစီရင်ခံစာမိတ္တူကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ အစီရင်ခံစာအပြည့်အစုံကို နောက်ဆက်တွဲဖြင့် ဖော်ပြထားပါသည်။ နိုင်ငံတော်သမ္မတရဲ့ သဘောထားမှတ်ချက်များကို ပြည်ထောင်စုလွှတ်တော်ဆိုင်ရာ နည်းဥပဒေ ၁၀၈ နဲ့အညီ အဆိုတင်သွင်းဆွေးနွေးလိုတဲ့ လွှတ်တော်ကိုယ်စားလှယ်ရှိပါက အပိုဒ်၊ အပိုဒ်ခွဲအလိုက် ပြည့်စုံစွာရေးသားဖော်ပြပြီး ၂-၅-၂၀၁၉ ရက် (ကြာသပတေးနေ့) ညနေ ၄ နာရီ (၁၆၀၀)နောက်ဆုံးထား၍ ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းပေးပို့နိုင်ကြောင်း ကြေညာပါတယ်။ လွှတ်တော်နှစ်ရပ်သဘောကွဲလွဲသော တံတားကြီးများဥပဒေကြမ်းနှင့်စပ်လျဉ်း၍ ဥပဒေကြမ်းပူးပေါင်း ကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ ဖတ်ကြားတင်ပြခြင်း ၊</speech>
<speech type="speaker">အစီအစဉ်(၁၂) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ တံတားကြီး များဥပဒေကြမ်းကို အမျိုးသားလွှတ်တော်မှာ စတင်ဆွေးနွေးခဲ့ပြီး လွှတ်တော်နှစ်ရပ် သဘောကွဲလွဲတဲ့ ဥပဒေကြမ်းအဖြစ် ပြည်ထောင်စုလွှတ်တော်၌ ဆွေးနွေးဆုံးဖြတ်နိုင်ဖို့ ၁၃-၃-၂၀၁၉ ရက်မှာ ပေးပို့ထား ပါတယ်။ အဆိုပါ ဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နဲ့ သဘောထား မှတ်ချက် အစီရင်ခံစာကို လွှတ်တော်သို့ ဖတ်ကြားတင်ပြဖို့ ဖိတ်ခေါ်ပါတယ်။</speech>
<speech><mp id="1246">ဦးဇော်ဝင်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ အားလုံးပဲမင်္ဂလာပါခင်ဗျာ။ ကျွန်တော်ကတော့ ပဲခူးတိုင်းဒေသကြီး၊ ထန်းတပင်မြို့နယ် ပြည်သူ့လွှတ်တော်ကိုယ်စားလှယ် ဦးဇော်ဝင်း ဖြစ်ပါတယ်။ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီရဲ့ အဖွဲ့ဝင်တစ်ဦးဖြစ်ပြီးတော့ ကော်မတီရဲ့ တာဝန်ပေးချက်အရ လွှတ်တော် နှစ်ရပ်သဘောကွဲလွဲသော တံတားကြီးများဥပဒေကြမ်းနှင့်စပ်လျဉ်း၍ လေ့လာတွေ့ရှိချက်နှင့် သဘောထား မှတ်ချက် အစီရင်ခံစာကို ဖတ်ကြားတင်ပြသွားမှာ ဖြစ်ပါတယ်။ လွှတ်တော်နှစ်ရပ် သဘောကွဲလွဲသော တံတားကြီးများဥပဒေကြမ်းကို အမျိုးသားလွှတ်တော်၌ ၁၂-၉-၂၀၁၈ ရက်နေ့တွင် ဆွေးနွေးအတည်ပြုပြီးတော့ ပြည်သူ့လွှတ်တော်သို့ ပေးပို့ခဲ့ပါတယ်။ ပြည်သူ့ လွှတ်တော်က ၁၄-၂-၂၀၁၉ ရက်မှာ ပြင်ဆင်ချက်များဖြင့် ပြန်လည်ပေးပို့ခဲ့ရာ အမျိုးသားလွှတ်တော်က သဘောမတူတဲ့ အချက်များကို ပြည်ထောင်စုလွှတ်တော်တွင် ဆွေးနွေးဆုံးဖြတ်ရန် ၁၃-၃-၂၀၁၉ ရက်နေ့မှာ ပေးပို့ခဲ့ပါသည်။ ယင်းဥပဒေကြမ်းနှင့်စပ်လျဉ်းပြီးတော့ လွှတ်တော်နှစ်ရပ် သဘောကွဲလွဲတဲ့ အချက်များအပေါ်မှာ ပြည်ထောင်စုလွှတ်တော်မှာ ဆွေးနွေးဆုံးဖြတ်နိုင်ရေးအတွက် ဥပဒေကြမ်းပူးပေါင်းကော်မတီရဲ့ သဘောထားမှတ်ချက် အစီရင်ခံစာကိုတင်ပြရန် ပြည်ထောင်စုလွှတ်တော် နာယက က ၁၃-၃-၂၀၁၉ ရက် နေ့မှာ တာဝန်ပေးအပ်ခဲ့ပါတယ်။ ဥပဒေကြမ်းပူးပေါင်းကော်မတီဟာ ၁၈-၄-၂၀၁၉ ရက်နေ့မှာ ဆောက်လုပ်ရေးဝန်ကြီးဌာန၊ နယ်စပ်ရေးရာ ဝန်ကြီးဌာန၊ ကာကွယ်ရေးဦးစီးချုပ်ရုံး(ကြည်း)၊ ပြည်ထောင်စုရှေ့နေချုပ်ရုံးတို့နှင့် အစည်းအဝေး ကျင်းပ ခဲ့ပြီးတော့ ဥပဒေကြမ်းပါသဘောကွဲလွဲချက်များကို လေ့လာစိစစ်ခဲ့ကြပါတယ်။ ယင်းအစည်းအဝေးရဲ့ ဆွေးနွေးချက်များအရ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီဟာ လွှတ်တော်နှစ်ရပ် သဘောကွဲလွဲတဲ့ အချက်များနှင့်စပ်လျဉ်းပြီးတော့ ဥပဒေကြမ်းရဲ့ အပိုဒ် ၂ အပိုဒ်ခွဲ(ဂ)၊ အပိုဒ်ခွဲ(ဃ)၊ အပိုဒ်ခွဲ(င)၊ အပိုဒ်ခွဲ(န)၊ အပိုဒ်ခွဲ(၂)၊ အခန်း (၃) ခေါင်းစဉ်၊ အပိုဒ် ၄ ၏ခြေဆင်း၊ အပိုဒ် ၅ ၏ခြေဆင်း၊ အပိုဒ် ၆ အပိုဒ်ခွဲ(င)၊ အပိုဒ် ၈ အပိုဒ်ခွဲ(ဂ)၊ အပိုဒ် ၁၂ အပိုဒ်ခွဲ(ဂ)၊ အပိုဒ် ၁၇၊ အပိုဒ် ၂၂ အပိုဒ်ခွဲ(က)နှင့် အပိုဒ်ခွဲ(ခ)တို့ကို ပြည်သူ့ လွှတ်တော်ရဲ့ အတည်ပြုချက်များအတိုင်းလည်းကောင်း၊ အပိုဒ် ၄ အပိုဒ်ခွဲ (င)၊ အခန်း (၄) ၏ ခေါင်းစဉ်၊ အပိုဒ် ၆ ၏ ခြေဆင်း၊ အပိုဒ် ရ အပိုဒ်ခွဲ(ဃ)၊ အပိုဒ် ၈ အပိုဒ်ခွဲ(က)၊ အပိုဒ် ၁၁ အပိုဒ်ခွဲ(ဋ)၊ အပိုဒ် ၁၈၊ အပိုဒ် ၂၁ နှင့် ပြည်သူ့လွှတ်တော်ရဲ့ အပိုဒ် ၂၁ တို့ကို အမျိုးသားလွှတ်တော်ရဲ့ အတည်ပြုချက်များအတိုင်းလည်းကောင်း၊ အပိုဒ် ၂ အပိုဒ်ခွဲ(စ)၊ အပိုဒ်ခွဲ(ဆ)၊ အပိုဒ် ၆ အပိုဒ်ခွဲ (က)၊ အပိုဒ် ၈ အပိုဒ်ခွဲ(င)၊ အပိုဒ် ၉ ရဲ့ ခြေဆင်းနှင့် အပိုဒ် ၂ အပိုဒ်ခွဲ(ဂ)တို့ကို ဥပဒေကြမ်းပူးပေါင်းကော်မတီရဲ့ ပြင်ဆင်ချက်များအတိုင်းလည်းကောင်း အတည်ပြု ပြဋ္ဌာန်းသင့်ပါကြောင်း လေ့လာတွေ့ရှိရပါတယ်။ ဥပဒေကြမ်းပူးပေါင်းကော်မတီသည် လွှတ်တော်နှစ်ရပ်သဘောကွဲလွဲတဲ့ အချက်များအပြင် လွှတ်တော်နှစ်ရပ်က အတည်ပြုခဲ့တဲ့ ဥပဒေကြမ်းအပေါ်မှာလည်း ထပ်မံစိစစ်လေ့လာခဲ့ရာ ဥပဒေကြမ်း၏ အပိုဒ် ၄ အပိုဒ်ခွဲ(စ)ကို ဥပဒေကြမ်းပူးပေါင်းကော်မတီရဲ့ အသစ်ပြင်ဆင်ချက်အတိုင်း အတည်ပြုပြဋ္ဌာန်း သင့်ပါကြောင်း ပြည်ထောင်စုလွှတ်တော်ဆိုင်ရာ နည်းဥပဒေ ၉၈ အရ ဖြည့်စွက်အကြံပြု တင်ပြအပ်ပါတယ်။ ဥပဒေကြမ်းပူးပေါင်းကော်မတီက ညှိနှိုင်းသဘောတူခဲ့တဲ့ လွှတ်တော်နှစ်ရပ်ကွဲလွဲတဲ့ အပိုဒ်၊ အပိုဒ်ခွဲများနှင့် အသစ်ဖြည့်စွက်ချက် အပိုဒ်၊ အပိုဒ်ခွဲတို့ကို နောက်ဆက်တွဲပါ ကန့်လန့်ဖြတ်ဇယားနဲ့ ပြုစုတင်ပြထားပြီး ပြည်ထောင်စုလွှတ်တော် ကိုယ်စားလှယ်များထံ ဖြန့်ဝေထားပြီး ဖြစ်ပါတယ်။ သို့ဖြစ်ပါ၍ လွှတ်တော်နှစ်ရပ် သဘောကွဲလွဲသော တံတားကြီးများဥပဒေကြမ်းနှင့်စပ်လျဉ်း၍ ပြည်ထောင်စုလွှတ်တော်ဆိုင်ရာ နည်းဥပဒေ ၈၂ နှင့်အညီ ဥပဒေကြမ်းပူးပေါင်းကော်မတီက အစီရင်ခံတင်ပြ အပ်ပါတယ်ခင်ဗျာ။ အားလုံးကျေးဇူးတင်ပါတယ်။ အထက်ပါဥပဒေကြမ်းနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက လွှတ်တော်ကိုယ်စားလှယ်များခင်ဗျား။</speech>
<speech type="speaker">အစီအစဉ်(၁၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ ဥပဒေကြမ်းရဲ့ သဘောကွဲလွဲချက်များနဲ့စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ အစီရင်ခံစာအပြည့်အစုံကို နောက်ဆက်တွဲဖြင့် ဖော်ပြထားပါသည်။ ပြည်ထောင်စုလွှတ်တော်ဆိုင်ရာ နည်းဥပဒေ ၈၃ နည်းဥပဒေခွဲ(ဂ)နှင့်အညီ လွှတ်တော်နှစ်ရပ် သဘောကွဲလွဲတဲ့အချက်များနဲ့ တိုက်ရိုက်သက်ဆိုင်တဲ့ ပြင်ဆင်ချက်အဆို တင်သွင်းဆွေးနွေးလိုတဲ့ လွှတ်တော် ကိုယ်စားလှယ်ရှိပါက ဆွေးနွေးလိုတဲ့ အပိုဒ်၊ အပိုဒ်ခွဲနဲ့ အကြောင်းအရာများကို ဖော်ပြလက်မှတ်ရေးထိုးပြီး ၂-၅-၂၀၁၉ ရက် (ကြာသပတေးနေ့) ညနေ ၄ နာရီ (၁၆၀၀)နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်း ကြေညာပါတယ်။</speech>
</bill>
</section>
<section value="Report">
<report>
<title>အဂတိလိုက်စားမှုတိုက်ဖျက်ရေးကော်မရှင်၏ နှစ်ပတ်လည်လုပ်ငန်းဆောင်ရွက်မှု အစီရင်ခံစာနှင့်စပ်လျဉ်း၍ အဂတိလိုက်စားမှုတိုက်ဖျက်ရေးကော်မရှင်က လွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၁၄) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အဂတိ လိုက်စားမှု တိုက်ဖျက်ရေးကော်မရှင်၏ နှစ်ပတ်လည်လုပ်ငန်းဆောင်ရွက်မှု အစီရင်ခံစာနဲ့စပ်လျဉ်းပြီး အဂတိ လိုက်စားမှုတိုက်ဖျက်မှုကော်မရှင်ရဲ့ ၁၃-၃-၂၀၁၉ ရက်စွဲပါစာအမှတ်၊ ACc/စီမံ/၁/ဝ၁၂(ဝ၆၄၃/၂၀၁၉)ဖြင့် ပြည်ထောင်စုလွှတ်တော်သို့ ပေးပို့ထားပါတယ်။ ယင်းအစီရင်ခံစာနဲ့စပ်လျဉ်းပြီး အဂတိလိုက်စားမှုတိုက်ဖျက်ရေးကော်မရှင်က လွှတ်တော်သို့ ရှင်းလင်း တင်ပြဖို့ ဖြစ်ပါတယ်။</speech>
<speech><agency id="37">ဦးအောင်ကြည်(ဥက္ကဋ္ဌ၊ အဂတိလိုက်စားမှုတိုက်ဖျက်ရေးကော်မရှင်)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များခင်ဗျာ။ မင်္ဂလာ အပေါင်းနဲ့ ပြည့်စုံကြပါစေလို့ ဦးစွာပထမ ဆုတောင်းမေတ္တာပို့သအပ်ပါတယ်။ ကျွန်တော်ကတော့ အဂတိ လိုက်စားမှုတိုက်ဖျက်ရေးကော်မရှင်ဥက္ကဋ္ဌ ဦးအောင်ကြည်ဖြစ်ပါတယ်။ ကော်မရှင်ရဲ့ ၂၀၁၈ ခုနှစ် နှစ်ပတ်လည်လုပ်ငန်းဆောင်ရွက်မှု အစီရင်ခံစာကို ပြည်ထောင်စု လွှတ်တော်သို့ အကျဉ်းချုပ်ပြီးတော့မှ ရှင်းလင်တင်ပြခွင့်ပြုဖို့ တင်ပြလိုပါတယ်။ ၂၃-၁၁-၂၀၁ရ ရက်နေ့မှာ ကော်မရှင်ကို စတင်တာဝန်ပေးအပ်ခဲ့ပြီးတဲ့နောက် ကော်မရှင်ဟာ ၂၀၁၈ ခုနှစ်အတွက် လုပ်ငန်းစီမံချက် (၇)ရပ်ကို ဦးစွာရေးဆွဲချမှတ်ခဲ့ပါတယ်။ ဒါတွေကတော့ (၁) ပေါ်လစီမူဘောင်နှင့် ဥပဒေမူဘောင် ဖွံ့ဖြိုးတိုးတက်ရေး၊ (၂) တစ်နိုင်ငံလုံးအတိုင်းအတာဖြင့် အဂတိလိုက်စားမှုတားဆီးကာကွယ်ရေး၊ (၃) တစ်နိုင်ငံလုံး အတိုင်းအတာဖြင့် အဂတိလိုက်စားမှုတိုက်ဖျက်ရေး၊ အသိပညာပေးရေးနှင့် ကိုယ်ကျင့်သိက္ခာမြှင့်တင်ရေး၊ (၄) ဝန်ထမ်းများ စွမ်းဆောင်ရည်မြင့်မားရေး၊ (၅) အဂတိလိုက်စားမှုကျူးလွန်သူများ ထိရောက်စွာ အရေးယူနိုင်ရေး၊ (၆) အဂတိလိုက်စားမှုတားဆီးကာကွယ်ရေးနှင့် ပညာပေးရေးအစီအစဉ်များ၊ ဝန်ထမ်းစွမ်းဆောင်ရည်မြင့်မားရေး အစီအစဉ်များတွင် ပြည်တွင်းပြည်ပမှ နည်းပညာအကူအညီရယူ၍ ပူးပေါင်းဆောင်ရွက်ရေး၊ (၇) အမြဲမပြတ် စောင့်ကြည့်ရေးနှင့် သုံးသပ်ရေးတို့ပဲ ဖြစ်ပါတယ်။ ကော်မရှင်ဟာ လုပ်ငန်းစီမံချက်နှင့်အညီ အဂတိလိုက်စားမှု တိုက်ဖျက်ရေးဥပဒေကို စတုတ္ထအကြိမ် ပြင်ဆင်တဲ့ ဥပဒေထွက်ပေါ်လာဖို့အတွက် လွှတ်တော်ကိုယ်စားလှယ်ကြီးများနဲ့အတူ ပူးပေါင်းပြီး ကြိုးပမ်း အားထုတ်ခဲ့ပါတယ်။ ဤစတုတ္ထအကြိမ် ပြင်ဆင်တဲ့ဥပဒေကြောင့် ကော်မရှင်ဟာ တံစိုးလက်ဆောင်ယူသူကော ပေးသူပါ မည်သူမဆိုကို အရေးယူနိုင်ခြင်း၊ ပြည်သူ့ဘဏ္ဍာရန်ပုံငွေ ဆုံးရှုံးမှုအချို့ကို အကာအကွယ်ပေး လာနိုင်ခြင်း၊ အများပိုင်နှင့် ပုဂ္ဂလိကပိုင် စီးပွားရေးလုပ်ငန်းများတွင် အဂတိလိုက်စားမှုတားဆီး ကာကွယ် ရေးအတွက် လုပ်ငန်းဆိုင်ရာကျင့်ဝတ် ချမှတ်ကျင့်သုံးနိုင်ရေးကို စတင်ကျင့်သုံး ဆောင်ရွက်နိုင်ခြင်း၊ အဂတိ လိုက်စားမှုတိုက်ဖျက်ရေးဆိုင်ရာ အသိပညာပေးရေး သင်ခန်းစာများကို အခြေခံပညာ မူလတန်းအဆင့်မှ စတင်သင်ကြားနိုင်ရေးအတွက် ညှိနှိုင်းဆောင်ရွက်နိုင်ခြင်း အစရှိတဲ့ မြန်မာနိုင်ငံတစ်ဝန်းလုံး အဂတိ လိုက်စားမှုတိုက်ဖျက်ရေး ရေရှည်မဟာဗျူဟာစီမံချက်ကို အကောင်အထည်ဖော်နိုင်ဖို့အတွက် လမ်းပွင့် စေတဲ့ လုပ်ပိုင်ခွင့်တချို့ကို ရရှိခဲ့ပါတယ်။ နာယကကြီးနှင့် ပြည်ထောင်စုလွှတ်တော် ကိုယ်စားလှယ်များခင်ဗျာ။ မြန်မာနိုင်ငံ ဆင်းရဲနွမ်းပါးမှု လျှော့ချရေးနဲ့ ဖွံ့ဖြိုးတိုးတက်ရေးမှာ အဓိကအတားအဆီးတစ်ခုဖြစ်နေတဲ့ နိုင်ငံရဲ့ စီးပွားရေး၊ အုပ်ချုပ်ရေး၊ နိုင်ငံရေးနဲ့ လူမှုယဉ်ကျေးမှုဘဝကြီးတစ်ခုလုံးကို ယိုယွင်းထိခိုက်စေရတဲ့ အရင်းခံအကြောင်းတရားတစ်ခု ဖြစ်တဲ့ အဂတိလိုက်စားမှုစနစ်ဆိုးကို တိုက်ဖျက်ရတဲ့လုပ်ငန်းဟာ တစ်ပွဲတိုး ဆောင်ရွက်ရတဲ့ လုပ်ငန်းမဟုတ်ဘဲနဲ့ နိုင်ငံတော်ရဲ့ ဖွဲ့စည်းတည်ဆောက်ပုံ၊ Institution များရဲ့ ခိုင်မာတောင့်တင်းမှု၊ ယဉ်ကျေးမှုသမိုင်းအစဉ်အလာ၊ လူတို့ရဲ့ အပြုအမူ ဓလေ့ထုံးတမ်းများအပါအဝင် နိုင်ငံရေး၊ စီးပွားရေး၊ လူမှုရေး အခြေအနေအရပ်ရပ်ကို ဘက်စုံကစဉ်းစားပြီးတော့ မဟာဗျူဟာစီမံကိန်းချမှတ်၍ ရေရှည်တစ်စိုက်မတ်မတ် လုပ်ဆောင်သွားရမယ့် လုပ်ငန်းစဉ်ဖြစ်ပါတယ်။ ဒါကြောင့် ကော်မရှင်ဟာ ကျွမ်းကျင်သူပညာရှင်များရဲ့ အကူအညီနဲ့ အဂတိလိုက်စားမှုတိုက်ဖျက်ရေး မဟာဗျူဟာစီမံချက်ကို ကာလတို ၂၀၁၈ ခုနှစ်- ၂၀၂၁ ခုနှစ် လေးနှစ်တာကာလအတွက် သတ်မှတ်ရေးဆွဲ ပြီးတော့မှ ဆက်လက်အကောင်အထည်ဖော် ဆောင်ရွက်လျက်ရှိပါတယ်။ အဆိုပါမဟာဗျူဟာစီမံချက်မှာ လုပ်ငန်းနယ်ပယ် (၅)ရပ်၊ လုပ်ငန်းစဉ် (၁၇)ခုနဲ့ ပန်းတိုင် (၄၈)ခု ပါရှိပါတယ်။ လုပ်ငန်းနယ်ပယ်များ အနေနဲ့ အောက်ပါအတိုင်းဖြစ်ပါတယ်။ (၁) အဂတိလိုက်စားမှု တားဆီးကာကွယ်ခြင်း၊ စုံစမ်းစစ်ဆေးခြင်းနှင့် တရားစွဲဆိုခြင်းလုပ်ငန်းများတွင် ထိရောက်ခိုင်မာသော အခြေခံကောင်းများ တည်ဆောက်ရေး၊ (၂) ကိုယ်ကျင့် သိက္ခာနှင့် ပညာရပ်စွမ်းဆောင်ရည်မြှင့်တင်ရေး၊ (၃) တားဆီးကာကွယ်ရေးနှင့် တိုက်ဖျက်ရေးလုပ်ငန်းများ တွင် ပြည်တွင်းနှင့် နိုင်ငံတကာအဖွဲ့အစည်းများနှင့် ပူးပေါင်းဆောင်ရွက်မှုမြှင့်တင်ရေး၊ (၄) နိုင်ငံတော်၏ ဘဏ္ဍာရန်ပုံငွေနှင့် နိုင်ငံသားတို့ရဲ့ အကျိုးစီးပွားကို ထိရောက်စွာ အကာအကွယ်ပေးရေး၊ (၅) အဂတိ ကင်းရှင်းသော စီးပွားရေးနယ်ပယ် ဖြစ်ပေါ်လာစေရေးတို့အတွက်ပဲ ဖြစ်ပါတယ်။ နာယကကြီးနှင့် ပြည်ထောင်စုလွှတ်တော် ကိုယ်စားလှယ်များခင်ဗျာ။ ပြီးခဲ့တဲ့ ၂၀၁၈ ခုနှစ်အတွင်း ကော်မရှင်က စုံစမ်းစစ်ဆေးခြင်းနှင့် အရေးယူဆောင်ရွက်ခြင်း တချို့ကို ဆက်လက်တင်ပြသွားပါမယ်။ တိုင်ကြားစာလက်ခံရရှိမှုအနေနဲ့ ယခင်နှစ်အလားတူကာလထက် ၅ ဆခန့် ပိုမိုပေးပို့လာတာကြောင့် စုစုပေါင်း စောင်ရေ ၁၀,၅၄၃ စောင်ကို လက်ခံရရှိခဲ့ပါတယ်။ ကော်မရှင်က အဂတိလိုက်စားမှုတိုက်ဖျက်ရေးဥပဒေနဲ့ အညီ စုံစမ်းစစ်ဆေးအရေးယူခဲ့တဲ့ တိုင်ကြားစာက ၄၆ စောင်ဖြစ်ဖြစ်တော့မှ နိုင်ငံ့ဝန်ထမ်းဥပဒေအရ အရေးယူသင့်တယ်လို့ စိစစ်တွေ့ရှိရလို့ ပြည်ထောင်စုဝန်ကြီးဌာနများနဲ့ တိုင်းဒေသကြီးနဲ့ ပြည်နယ်အစိုးရ အဖွဲ့များတွင် လွှဲပြောင်းပေးပို့တဲ့ တိုင်ကြားစာက ၁,၇၉၅ စောင်ဖြစ်ပါတယ်။ ဥပဒေအရ အရေးယူ ဆောင်ရွက်ဖို့ လိုအပ်ချက်တွေကို ဆွေးနွေးအကြံပြုခဲ့တဲ့ တိုင်ကြားစာကတော့ ၅,၂၈၆ စောင်နဲ့ အဂတိ လိုက်စားမှု တိုက်ဖျက်ရေးဥပဒေနဲ့ အကျုံးမဝင်တဲ့ တိုင်ကြားစာက ၂,၈၂၄ စောင်တို့ကို ပြည်သူတစ်ဦး ချင်းစီကို ပြန်ကြားပေးခဲ့ပါတယ်။ သက်ဆိုင်ရာ ပြည်ထောင်စုဝန်ကြီးဌာနများနဲ့ အစိုးရအဖွဲ့အစည်းများသို့ လွှဲပြောင်းပေးပို့ခဲ့တဲ့ တိုင်ကြားစာများနဲ့ ပတ်သက်လို့ နိုင်ငံ့ဝန်ထမ်းဥပဒေအရ အရေးယူဆောင်ရွက် ခဲ့ကြောင်းပြန်ကြားလာတဲ့ အရေအတွက်ကတော့ ၅၃၆ စောင် ဖြစ်ပါတယ်။ ထို့အပြင် ကော်မရှင်ရဲ့ စုံစမ်းစစ်ဆေးမှုကြောင့် ၂၀၁၈ ခုနှစ်အတွင်းမှာ သက်ဆိုင်ရာဌာနများတွင် ဆုံးရှုံးမှုဖြစ်နိုင်ဖွယ်ရှိတဲ့ မြန်မာကျပ်ငွေ ၃၀.၈၉ သန်းနဲ့ အမေရိကန်ဒေါ်လာ ၄.၀၀၃ သန်းတို့ကို ပြည်သူ့ ဘဏ္ဍာရန်ပုံငွေအဖြစ်နဲ့ ပြန်လည်ပေးသွင်းစေခဲ့ပါကြောင်း တင်ပြအပ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးနှင့် ပြည်ထောင်စုလွှတ်တော်ကိုယ်စားလှယ် များခင်ဗျာ။ တစ်နိုင်ငံလုံး အဂတိလိုက်စားမှုများကို အမြဲမပြတ် စောင့်ကြည့်ရေးနဲ့ သုံးသပ်အကဲဖြတ်နိုင်ရေး အတွက် ကော်မရှင်ဟာ တတိယအဖွဲ့အစည်းတစ်ခုကို လုပ်ငန်းအပ်နှံပြီးတော့မှ ၂၀၁၈ ခုနှစ်၊ အောက်တိုဘာလ ကနေ ဒီဇင်ဘာလကုန်အထိ ချင်းပြည်နယ်မှအပ မြန်မာနိုင်ငံတစ်ဝန်းလုံးတွင် အဂတိလိုက်စားမှုစစ်တမ်းများ ကောက်ယူခဲ့ပါတယ်။ အဆိုပါစစ်တမ်းများအရ အဂတိလိုက်စားမှုဟာ ၂၀၁၈ ခုနှစ်ကုန်တဲ့အထိ သိသိသာသာ ကျဆင်း သွားခြင်းမရှိသေးဘဲနဲ့ ယခင်အတိုင်းပဲ ဆက်လက်ရှိနေကြောင်း တွေ့ရပါတယ်။ ထို့အပြင် အဂတိ လိုက်စားမှု ဖြစ်စေတဲ့ အဓိကအကြောင်းတရားများဟာ အများပြည်သူ အကျိုးစီးပွားထက် မိမိကိုယ်ကျိုးကို ဦးစားပေးသူက များနေခြင်း၊ အစဉ်အလာအတိုင်းသာ ဆက်လက် လုပ်ဆောင်လိုကြသဖြင့် မပြောင်းလဲ နိုင်ကြခြင်း၊ ထိရောက်စွာအရေးယူဆောင်ရွက်မှုအားနည်းခြင်းနဲ့ တချို့နေရာများမှာ တရားဥပဒေစိုးမိုးမှု အားနည်းခြင်းတို့ ဖြစ်ရတယ်လို့ ပြည်သူများက ရှုမြင်ကြောင်းကိုလည်းပဲ အဆိုပါစစ်တမ်းမှာ တွေ့ရှိရ ပါတယ်။ အဆိုပါစစ်တမ်း တွေ့ရှိချက်များအရလည်းကောင်း၊ ကော်မရှင်ရဲ့ ၂၀၁၈ ခုနှစ် လုပ်ငန်း ဆောင်ရွက် ချက်များအပေါ်မှာ ပြန်လည်သုံးသပ်ချက်များအရလည်းကောင်း ကော်မရှင်ဟာ အဂတိလိုက်စားမှု တိုက်ဖျက် ရေးမဟာဗျူဟာ အောင်မြင်ဖို့အတွက်ဆိုရင် ၂၀၁၉ ခုနှစ်မှာ အဂတိလိုက်စားမှု တားဆီးကာကွယ်ရေးနဲ့ တိုက်ဖျက်ရေးလုပ်ငန်းများကို ပိုမိုအရှိန်အဟုန်မြှင့်တင် ဆောင်ရွက်သွားဖို့ လိုအပ်လျက်ရှိပါကြောင်း တင်ပြ အပ်ပါတယ်။ ထို့ကြောင့် ၂၀၁၉ ခုနှစ် ရှေ့လုပ်ငန်းစဉ်မှာ ဥပဒေမူဘောင် ပိုမိုခိုင်မာလာစေရေးအတွက် ထုတ်ဖော် သတင်းသမားများအား အကာအကယ် ဝပဒေကင်း Whistle Blower Protection BG ရေးနဲ့ အဂတိလိုက်စားမှုတိုက်ဖျက်ရေးဥပဒေကို စတုတ္ထအကြိမ် ပြင်ဆင်တဲ့ဥပဒေနဲ့အညီ ထိရောက်တဲ့ အရေးယူဆောင်ရွက်မှုများ ပြုလုပ်နိုင်ဖို့အတွက် နည်းဥပဒေအသစ် ရေးဆွဲခြင်းတို့ကိုလည်း ဆောင်ရွက် နေပြီဖြစ်ပါတယ်။ တစ်နိုင်ငံလုံးအတိုင်းအတာနဲ့ အဂတိလိုက်စားမှုတားဆီးကာကွယ်ရေးလုပ်ငန်း တစ်ရပ်အနေဖြင့် ဌာနများတွင်ရှိနေတဲ့ အဂတိလိုက်စားမှုပြဿနာများကို မိမိဘာသာမိမိ ဖော်ထုတ်ကြရန်၊ ဖော်ထုတ် တွေ့ရှိတဲ့ အဂတိလိုက်စားမှုပြဿနာများကို ဥပဒေနဲ့အညီ ဖြေရှင်းကြရန်နဲ့ အဂတိလိုက်စားမှု ဖြစ်နိုင်ခြေ အန္တရာယ်မြင့်မားသော ဥပဒေ၊ နည်းဥပဒေ၊ စည်းမျဉ်း၊ စည်းကမ်း၊ အမိန့်နဲ့ ညွှန်ကြားချက်များကို ပြန်လည် ဆန်းစစ်သုံးသပ် ပြင်ဆင်ရန်ဟူသော ရည်မှန်းချက်တာဝန် ၃ ရပ်နဲ့ အဂတိလိုက်စားမှု တားဆီးကာကွယ်ရေး အဖွဲ့ (CPU)များကို ပြည်ထောင်စုဝန်ကြီးဌာနများတွင် ဖွဲ့စည်း၍ ဆောင်ရွက်လျက်ရှိနေသကဲ့သို့ တိုင်းဒေသ ကြီးနှင့် ပြည်နယ်များတွင်လည်းပဲ အဂတိလိုက်စားမှုတားဆီးကာကွယ်ရေး အလုပ်ရုံဆွေးနွေးပွဲများကို ဆက်လက်ပြုလုပ်သွားမှာ ဖြစ်ပါတယ်။ ပညာပေးရေးလုပ်ငန်းအနေနဲ့ ဖြောင့်မတ်တည်ကြည်မှုဆိုင်ရာ လူငယ်စခန်းနဲ့ သင်တန်းများ ဖွင့်လှစ်ရေး၊ ဖြောင့်မတ်တည်ကြည်မှု မြှင့်တင်ရေးအတွက် အလယ်တန်းအဆင့်သင်ခန်းစာများ ပြုစု ဖြန့်ဝေရေး၊ စီးပွားရေးလုပ်ငန်းများတွင် ကိုယ်တိုင်ကျင့်ဝတ် ရေးဆွဲကြပြီး မပျက်မကွက် လိုက်နာစေရေး၊ ဖြောင့်မတ်တည်ကြည်မှုမြှင့်တင်ရေး ဆွေးနွေးပွဲများကိုလည်း ပြုလုပ်သွားမှာဖြစ်ပါတယ်။ အလားတူ စုံစမ်းစစ်ဆေးခြင်းနဲ့ တရားစွဲဆို အရေးယူခြင်းများကိုလည်း ပိုမိုထိရောက်စွာ တိုးမြှင့်ဆောင်ရွက်သွား မည်ဖြစ်ကြောင်းဖော်ပြထားတဲ့ ကော်မရှင်ရဲ့ ၂၀၁၈ ခုနှစ် နှစ်ပတ်လည်လုပ်ငန်းဆောင်ရွက်မှု အစီရင်ခံစာ အကျဉ်းချုံး တင်ပြအပ်ပါတယ်ခင်ဗျာ။ ကျေးဇူးတင်ပါတယ်။</speech>
<title>အထက်ပါကိစ္စနှင့်စပ်လျဉ်းပြီး ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၁၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အစီရင် ခံစာ စာအုပ်ကို လွှတ်တော်ကိုယ်စားလှယ်များထံ ကြိုတင်ဖြန့်ဝေထားပါတယ်။ အစီရင်ခံစာ စာအုပ်မိတ္တူကို နောက်ဆက်တွဲဖြင့် ဖော်ပြထားပါသည်။ အထက်ပါကိစ္စနဲ့စပ်လျဉ်းပြီး ဆွေးနွေးလိုတဲ့ လွှတ်တော်ကိုယ်စားလှယ်ရှိပါက ၂-၅-၂၀၁၉ ရက် (ကြာသပတေးနေ့) ညနေ ၄ နာရီ (၁၆၀၀) နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြား ရေးမှူးချုပ်ထံ အမည်စာရင်းတင်သွင်းနိုင်ကြောင်း ကြေညာပါတယ်။</speech>
</report>
</section>
<section value="Motion">
<motion>
<title>နိုင်ငံတော်သမ္မတထံမှ ပေးပို့ထားသော အပြည်ပြည်ဆိုင်ရာကြက်ခြေနီကော်မတီမှ ရုံးသုံးမော်တော်ယာဉ် (၅)စီး တင်သွင်းရာတွင် အကောက်ခွန်၊ ကုန်သွယ်လုပ်ငန်းခွန်နှင့် အထူးကုန်စည်ခွန် ကင်းလွတ်ခွင့်ရရှိရေး ကိစ္စနှင့်စပ်လျဉ်း၍ သက်ဆိုင်ရာပြည်ထောင်စုအဆင့် အဖွဲ့အစည်းဝင်များက လွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၁၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အပြည်ပြည် ဆိုင်ရာကြက်ခြေနီကော်မတီမှ ရုံးသုံးမော်တော်ယာဉ် (၅)စီး တင်သွင်းရာတွင် အကောက်ခွန်၊ ကုန်သွယ် လုပ်ငန်းခွန်နဲ့ အထူးကုန်စည်ခွန် ကင်းလွတ်ခွင့်ရရှိရေးကိစ္စနဲ့စပ်လျဉ်းပြီး နိုင်ငံတော်သမ္မတထံမှ ပြည်ထောင်စု လွှတ်တော် နာယကထံသို့ နိုင်ငံတော်သမ္မတရုံးရဲ့ ၁၃-၃-၂၀၁၉ ရက်စွဲပါ စာအမှတ်၊ ၃(၂)/၁/သမ္မတရုံးဖြင့် ပေးပို့ထားပါတယ်။ ယင်းကိစ္စနဲ့စပ်လျဉ်းပြီး ဦးစွာ လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေးဝန်ကြီး ဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="30">ဒေါက်တာဝင်းမြတ်အေး(ပြည်ထောင်စုဝန်ကြီး၊ လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာ ချထားရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကိုယ်စားလှယ်ကြီးများ၊ ဧည့်သည်တော်ကြီးများအားလုံး မင်္ဂလာပါလို့ နှုတ်ခွန်းဆက်သ ဂါရဝပြု အပ်ပါတယ်။ ကျွန်တော်ကတော့ လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေးဝန်ကြီးဌာန ပြည်ထောင်စုဝန်ကြီး ဒေါက်တာဝင်းမြတ်အေးဖြစ်ပါတယ်။ အပြည်ပြည်ဆိုင်ရာကြက်ခြေနီကော်မတီ (International Committee of the Red Cross-ICRC) အဖွဲ့ ဟာ လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေးဝန်ကြီးဌာနနှင့်ပူးပေါင်း၍ ရခိုင် ပြည်နယ်အတွင်း လူသားချင်းစာနာထောက်ထားမှုလုပ်ငန်းများကို ဆောင်ရွက်ရန် Record of Discussion ကို ၂၀၁ရ ခုနှစ်၊ စက်တင်ဘာလ ရ ရက်နေ့မှာ လက်မှတ်ရေးထိုးခဲ့ပါတယ်။ ရခိုင်ပြည်နယ်အတွင်း လူသားချင်းစာနာထောက်ထားမှု လုပ်ငန်းများဖြစ်သော ကယ်ဆယ်ရေး လုပ်ငန်းများ၊ ကျန်းမာရေးဆိုင်ရာလုပ်ငန်းများ၊ ရေနှင့် သန့်ရှင်းရေးဆိုင်ရာလုပ်ငန်းများနဲ့ ကာကွယ်စောင့်ရှောက်မှု ပေးခြင်းဆိုင်ရာလုပ်ငန်းများကို ဆောင်ရွက်ရန်အတွက် ဆွစ်ဇာလန်နိုင်ငံ၊ ဂျီနီဗာမြို့ရှိ ICRC ရုံးချုပ်မှ မြန်မာနိုင်ငံရှိ ICRC ရုံးသို့ အမေရိကန်ဒေါ်လာ ၁၂၇,၈၇၉.၂ တန်ဖိုးရှိ ရုံးသုံးမော်တော်ယာဉ် Toyota လင့်ခရူဇာကား ၅ စီးအား လှူဒါန်းမှာ ဖြစ်ပါတယ်။ အဆိုပါ ရုံးသုံးမော်တော်ယာဉ် ၅ စီးအား ရေကြောင်း လမ်းဖြင့် တင်သွင်းရာမှာ အကောက်ခွန်၊ ကုန်သွယ်လုပ်ငန်းခွန်နှင့် အထူးကုန်စည်ခွန် ကင်းလွတ်ခွင့်ရရှိရေး တင်ပြခြင်းဖြစ်ပါတယ်။ အဆိုပါကိစ္စကို ဆောင်ရွက်ခြင်းဖြင့် ရခိုင်ပြည်နယ်အတွင်း ပဋိပက္ခကြောင့် ထိခိုက် ခံစားရသောသူများအတွက် ကျန်းမာရေးစောင့်ရှောက်မှု လုပ်ငန်းများ၊ သောက်သုံးရေရရှိရန် ဆောင်ရွက်ခြင်း လုပ်ငန်းများနှင့် ကယ်ဆယ်ရေးလုပ်ငန်းများ ဆောင်ရွက်ရာတွင် ပိုမိုအဆင်ပြေစွာ ဆောင်ရွက်နိုင်ခြင်း စသည့် အကျိုးကျေးဇူးများ ရရှိနိုင်မှာဖြစ်ပါတယ်။ Belgiug salgsoplaçampooseb omdoos (International Committee of the Red Cross-ICRC)မှ ရုံးသုံးမော်တော်ယာဉ် ၅ စီး တင်သွင်းရာတွင် အကောက်ခွန်၊ ကုန်သွယ်လုပ်ငန်းခွန်နှင့် အထူးကုန်စည်ခွန် ကင်းလွတ်ခွင့်ရရှိရေးအတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၆၁ ပုဒ်မခွဲ(က)၏ နောက်ဆက်တွဲဇယား(၁)၊ အမှတ်စဉ်(၉)နှင့် ၂၀၁၈-၂၀၁၉ ခုနှစ်၊ ပြည်ထောင်စုအခွန်အကောက်ဥပဒေ ပုဒ်မ ၁၄ ကုန်သွယ်လုပ်ငန်းခွန်မကျသင့်သည့် ကုန်စည်ဇယား အမှတ်စဉ်(၄၁)နှင့် အထူးကုန်စည်ခွန်ဥပဒေ ပုဒ်မ ၉ ပုဒ်မခွဲ(ခ)အရ ပြည်ထောင်စုလွှတ်တော်မှ အတည်ပြုပေးနိုင်ပါရန် ပြည်ထောင်စုအစိုးရအဖွဲ့ကိုယ်စား တင်ပြအပ်ပါတယ်ခင်ဗျာ။</speech>
<speech type="speaker">ဆက်လက်ပြီး စီမံကိန်းနှင့် ဘဏ္ဍာရေးဝန်ကြီးဌာန ရှင်းလင်းတင်ပြဖို့ ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယက၊ အမျိုးသားလွှတ်တော် ဥက္ကဋ္ဌနှင့် လွှတ်တော်ကိုယ်စားလှယ်များ၊ ဖိတ်ကြားထားသော ပြည်ထောင်စုအဆင့် အဖွဲ့အစည်းဝင်ပုဂ္ဂိုလ်များ၊ ဧည့်သည်တော်များအားလုံး ကိုယ်စိတ်နှစ်ဖြာ ကျန်းမာချမ်းသာပြီး မင်္ဂလာအပေါင်းနှင့် ပြည့်စုံကြပါစေရန် နှုတ်ခွန်းဆက်သ ဂါရဝပြု အပ်ပါတယ်။ ကျွန်တော်ကတော့ စီမံကိန်းနှင့် ဘဏ္ဍာရေးဝန်ကြီးဌာနမှ ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ နိုင်ငံတော်သမ္မတထံမှ ပေးပို့ထားသော အပြည်ပြည်ဆိုင်ရာကြက်ခြေနီကော်မတီမှ ရုံးသုံး မော်တော်ယာဉ် ၅ စီး တင်သွင်းမှုအပေါ် အကောက်ခွန်၊ ကုန်သွယ်လုပ်ငန်းခွန်နှင့် အထူးကုန်စည်ခွန် ကင်းလွတ်ခွင့်ရရှိရေး ကိစ္စနှင့်စပ်လျဉ်းပြီး ရှင်းလင်းတင်ပြမှာဖြစ်ပါတယ်။ လေးစားအပ်ပါသော နာယကကြီးခင်ဗျာ။ လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချ ထားရေးဝန်ကြီးဌာနနဲ့ အပြည်ပြည်ဆိုင်ရာကြက်ခြေနီကော်မတီ(ICRC)အဖွဲ့တို့ပူးပေါင်း၍ ရခိုင်ပြည်နယ် အတွင်း လူသားချင်းစာနာထောက်ထားမှု လုပ်ငန်းများကို ဆောင်ရွက်လျက်ရှိရာ အဆိုပါ ICRC အဖွဲ့မှ ရခိုင်ပြည်နယ်အတွင်း လူသားချင်းစာနာထောက်ထားမှုလုပ်ငန်းများကို ဆောင်ရွက်ရန် တင်သွင်းမည့် စုစုပေါင်း အမေရိကန်ဒေါ်လာ ၁၂၇,၈၇၉.၂၀ တန်ဖိုးရှိ Toyota လင့်ခရူဇာ ၅ စီးအတွက် အကောက်ခွန်နှင့် ကုန်သွယ်လုပ်ငန်းခွန် ကင်းလွတ်ခွင့်ပြုပါရန် တင်ပြလာပါတယ်။ အကောက်ခွန် ကင်းလွတ်ခွင့်နဲ့ ပတ်သက်ပြီး ပင်လယ်ရေကြောင်းအကောက်ခွန် အက်ဥပဒေပုဒ်မ ၂၃ နှင့် အကောက်ခွန်နှုန်း ဥပဒေပုဒ်မ ၇(ခ)တို့အရ မြန်မာနိုင်ငံအတွင်းသို့ တင်သွင်း၊ တင်ပို့သော ကုန်ပစ္စည်းများအပေါ်တွင် ကောက်ခံထိုက်သော အကောက်ခွန် အားလုံးကိုဖြစ်စေ၊ တစ်စိတ်တစ်ဒေသကိုဖြစ်စေ စီမံကိန်းနှင့်ဘဏ္ဍာရေးဝန်ကြီးဌာန ပြည်ထောင်စုဝန်ကြီးက ကင်းလွတ်ခွင့်ပြုနိုင်သဖြင့် အကောက်ခွန်ကင်းလွတ်ခွင့် ပြုခဲ့ပြီးဖြစ်ပါတယ်။ ကုန်သွယ်လုပ်ငန်းခွန်ဥပဒေပုဒ်မ ၈ ပုဒ်မခွဲ(ခ)အရ ပြည်ထောင်စုအစိုးရအဖွဲ့မှ ကုန်သွယ်လုပ်ငန်းခွန် ကင်းလွတ်ခွင့်ပေးခြင်း သို့မဟုတ် သက်သာခွင့်ပေးခြင်း ပြုလုပ်နိုင်သည့်ကိစ္စရပ်များအနက် ပုဒ်မခွဲငယ်(၁)တွင် ပြည်တွင်းပြည်ပ အလှူရှင်များ၊ နိုင်ငံတကာအဖွဲ့အစည်းများမှ နိုင်ငံတော်အတွင်း လူမှုရေး၊ ဘာသာရေး၊ ပညာရေး၊ ကျန်းမာရေး ကိစ္စရပ်များအတွက် လှူဒါန်းသည့် ကုန်စည်များဟုလည်းကောင်း၊ ပုဒ်မခွဲငယ်(၂)တွင် ပြည်တွင်းပြည်ပ အဖွဲ့အစည်းများမှ နိုင်ငံတော်သို့ အထောက်အပံ့များအဖြစ် ပေးအပ်သော ကုန်စည်များဟု လည်းကောင်း ပြဋ္ဌာန်းထားပါတယ်။ သို့ဖြစ်ပါ၍ ICRC အဖွဲ့မှ ရခိုင်ပြည်နယ်အတွင်း လူသားချင်းစာနာ ထောက်ထားမှုလုပ်ငန်းများကို ဆောင်ရွက်ရန်အတွက် မော်တော်ယာဉ် ၅ စီး တင်သွင်းခြင်းသည် လှူဒါန်းခြင်း သို့မဟုတ် ထောက်ပံ့ခြင်းဖြစ်ပါက ကုန်သွယ်လုပ်ငန်းခွန် ဥပဒေ ပုဒ်မ ၈ ပုဒ်မခွဲ(ခ) ပုဒ်မခွဲငယ်(၁)နှင့် (၂)တို့ အရ ကုန်သွယ်လုပ်ငန်းခွန် ကင်းလွတ်ခွင့်ရရှိရေး ပြည်ထောင်စုအစိုးရအဖွဲ့သို့ တင်ပြလျှောက်ထားနိုင်ပါတယ်။ လှူဒါန်းခြင်း သို့မဟုတ် ထောက်ပံ့ခြင်းမဟုတ်ပါက တည်ဆဲကုန်သွယ်လုပ်ငန်းခွန်ဥပဒေအရ ကုန်သွယ် လုပ်ငန်းခွန် ကင်းလွတ်ခွင့် ရရှိနိုင်မည်မဟုတ်ပါ။ ထို့အပြင် တင်သွင်းလာမည့် အဆိုပါမော်တော်ယာဉ် များသည် အထူးကုန်စည်ခွန်တွင် အကျုံးဝင်သည့်ယာဉ်အမျိုးအစားဖြစ်သဖြင့် အထူးကုန်စည်ခွန် ဥပဒေအရ အထူးကုန်စည်ခွန်လည်း ကျသင့်မည်ဖြစ်ကြောင်း စိစစ်တွေ့ရှိရပါတယ်။ သို့ရာတွင် အဆိုပါယာဉ်များကို ICRC မှ ရခိုင်ပြည်နယ်အတွင်း လူသားချင်းစာနာထောက်ထားမှုလုပ်ငန်းများကို ဆောင်ရွက်ရန်အတွက် ရုံးသုံးယာဉ်များအဖြစ် တင်သွင်းလာခြင်းဖြစ်သဖြင့် ယင်းတင်သွင်းလာမှုအပေါ် ကုန်သွယ်လုပ်ငန်းခွန်နှင့် အထူးကုန်စည်ခွန် ကင်းလွတ်ခွင့်ပြုနိုင်ပါရန် ICRC က နိုင်ငံခြားရေးဝန်ကြီးဌာနမှတစ်ဆင့် တင်ပြလာပါတယ်။ သို့ဖြစ်ရာ ဤဝန်ကြီးဌာနမှလည်း ဥပဒေ၊ လုပ်ထုံးလုပ်နည်းနှင့်အညီ မည်သို့ဆောင်ရွက်ပေးနိုင်မည်ကို ပြန်လည်စိစစ်ခဲ့ပါတယ်။ နာယကကြီးခင်ဗျာ။ ၂၀၁၈ ခုနှစ်၊ ပြည်ထောင်စု၏ အခွန်အကောက်ဥပဒေပုဒ်မ ၁၄ ပုဒ်မခွဲ(က) ကုန်သွယ်လုပ်ငန်းခွန် မကျသင့်သည့် ကုန်စည်ဇယားအမှတ်စဉ် ၈၃ တွင် နိုင်ငံတော်၏ လိုအပ်ချက်အရ ပြည်ထောင်စုလွှတ်တော်က အခွန်ကင်းလွတ်ခွင့်ပြုနိုင်သည့် ကုန်စည်များဟု ဖော်ပြထားပါတယ်။ အထူး ကုန်စည်ခွန်ဥပဒေပုဒ်မ ၉ ပုဒ်မခွဲ(ခ)တွင် ပြည်ထောင်စုအစိုးရအဖွဲ့သည် အခွန်ကျသင့်သော အထူးကုန်စည် တစ်မျိုးမျိုးနှင့်စပ်လျဉ်း၍ ပြည်ထောင်စုလွှတ်တော်၏ သဘောတူညီချက်ဖြင့် ကင်းလွတ်ခွင့် သို့မဟုတ် သက်သာခွင့်ပြုနိုင်သည်လို့ ပြဋ္ဌာန်းပါရှိပါတယ်။ သို့ဖြစ်ပါ၍ ယခု ICRC မှ တင်သွင်းမည့် ရုံးသုံးမော်တော် ယာဉ် ၅ စီးအပေါ် ၂၀၁၈ ခုနှစ်၊ ပြည်ထောင်စု၏အခွန်အကောက်ဥပဒေ ပုဒ်မ ၁၄ ပုဒ်မခွဲ(က) ကုန်သွယ် လုပ်ငန်းခွန် မကျသင့်သည့် ကုန်စည်ဇယားအမှတ်စဉ် ၈၃ နှင့် အထူးကုန်စည်ခွန် ဥပဒေပုဒ်မ ၉ ပုဒ်မခွဲ(ခ) တို့အရ ကုန်သွယ်လုပ်ငန်းခွန်နှင့် အထူးကုန်စည်ခွန် ကင်းလွတ်ခွင့်ရရှိရေးအတွက် ပြည်ထောင်စုလွှတ်တော်၏ သဘောတူညီချက်ရယူရန် ပြည်ထောင်စုအစိုးရအဖွဲ့မှတစ်ဆင့် ပြည်ထောင်စုလွှတ်တော်သို့ တင်ပြရခြင်း ဖြစ်ပါကြောင်းနှင့် ပြည်ထောင်စုလွှတ်တော်ရဲ့ သဘောတူညီချက် ရယူပေးနိုင်ပါရန် နာယကကြီးမှတစ်ဆင့် လေးစားစွာ တင်ပြအပ်ပါတယ်ခင်ဗျာ။ ကျေးဇူးတင်ပါတယ်။</speech>
<title>အထက်ပါကိစ္စနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၁၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ ပေးပို့စာမိတ္တူကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ ပေးပို့စာမိတ္တူကို နောက်ဆက်တွဲဖြင့် ဖော်ပြထားပါသည်။ အထက်ပါကိစ္စနဲ့စပ်လျဉ်းပြီး ဆွေးနွေးလိုတဲ့ လွှတ်တော်ကိုယ်စားလှယ်များ ရှိပါက ၂-၅-၂၀၁၉ ရက် (ကြာသပတေးနေ့) ညနေ ၄ နာရီ (၁၆၀၀) နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြား ရေးမှူးချုပ်ထံ အမည်စာရင်းတင်သွင်းနိုင်ကြောင်း အသိပေးကြေညာပါတယ်။</speech>
</motion>
<motion>
<title>နိုင်ငံတော်သမ္မတထံမှ ပေးပို့ထားသော ဒေသတွင်းအခြေခံအဆောက်အအုံမြှင့်တင်ခြင်း စီမံကိန်းအတွက် ဂျပန်နိုင်ငံ၊ အပြည်ပြည်ဆိုင်ရာပူးပေါင်းဆောင်ရွက်ရေး အေဂျင်စီထံမှ ဂျပန်ယန်း ၃၈.၆၄၂ ဘီလီယံ ချေးငွေရယူရေးနှင့် စပ်လျဉ်း၍ သက်ဆိုင်ရာပြည်ထောင်စုအဆင့် အဖွဲ့အစည်းဝင်များက လွှတ်တော်သို့ ရှင်းလင်းတင်ပြခြင်း ။</title>
<speech type="speaker">အစီအစဉ်(၁၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မြန်မာ နိုင်ငံရဲ့ ဒေသတွင်းအခြေခံအဆောက်အအုံမြှင့်တင်ခြင်း စီမံကိန်းအတွက် ဂျပန်နိုင်ငံ၊ အပြည်ပြည်ဆိုင်ရာ ပူးပေါင်းဆောင်ရွက်ရေးအေဂျင်စီထံမှ ဂျပန်ယန်း ၃၈.၆၄၂ ဘီလီယံ ချေးငွေရယူရန်ကိစ္စနဲ့စပ်လျဉ်းပြီး နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၁၃-၃-၂၀၁၉ ရက်စွဲပါ စာအမှတ်၊ ၃(၁)/၁/သမ္မတရုံးဖြင့် ပေးပို့ထားပါတယ်။ ယင်းကိစ္စနဲ့စပ်လျဉ်းပြီး ဦးစွာ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနက ရှင်းလင်း တင်ပြဖို့ ဖြစ်ပါတယ်။</speech>
<speech><agency id="11">ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်များခင်ဗျား။ ဂျပန်နိုင်ငံ၊ အပြည်ပြည် ဆိုင်ရာ ပူးပေါင်းဆောင်ရွက်ရေးအေဂျင်စီ (JICA)ထံမှ ODA ချေးငွေဂျပန်ယန်း ၃၈.၆၄၂ ဘီလီယံဖြင့် အကောင်အထည်ဖော်ဆောင်ရွက်မယ့် ဒေသတွင်းအခြေခံအဆောက်အအုံမြှင့်တင်ရေး စီမံကိန်းအပိုင်း(၃)ပါ မြို့ရေပေးရေးလုပ်ငန်းတွေအတွက် ချေးငွေဂျပန်ယန်း ၅.၄၈၃ ဘီလီယံဖြင့် ကျေးလက်ဒေသဖွံ့ဖြိုးရေး ဦးစီးဌာနမှ အကောင်အထည်ဖော်ဆောင်ရွက်သွားရန် ကိစ္စနှင့်စပ်လျဉ်းပြီး စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနမှ ရှင်းလင်းတင်ပြပါ့မယ်။ နာယကကြီးခင်ဗျာ။ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ကျေးလက်ဒေသဖွံ့ဖြိုးရေး ဦးစီးဌာနအနေနဲ့ နိုင်ငံတော်သမ္မတရုံးရဲ့ တာဝန်ပေးချက်အရ ဂျပန်နိုင်ငံ၊ အပြည်ပြည်ဆိုင်ရာ ပူးပေါင်း ဆောင်ရွက်ရေးအေဂျင်စီသည်(JICA) ရဲ့ ODA ချေးငွေဖြင့် ဆောင်ရွက်ခဲ့တဲ့ ဆင်းရဲမှုလျှော့ချရေး၊ ဒေသတွင်း ဖွံ့ဖြိုးမှုစီမံကိန်းအပိုင်း(၁)ပါ မြို့ရေပေးရေးလုပ်ငန်းများကို အကောင်အထည်ဖော်ဆောင်ရွက်ရာမှာ ပင်မ ဆက်သွယ်ရေးဌာနအဖြစ် တာဝန်ယူဆောင်ရွက်ခဲ့ပါတယ်။ ကျေးလက်ဒေသဖွံ့ဖြိုးတိုးတက်ရေးဦးစီးဌာနအနေနဲ့ ODA ချေးငွေ ဂျပန်ယန်း ၂.၅၉၃ ဘီလီယံဖြင့် စီမံကိန်းအပိုင်း(၁)ပါ မြို့ရေပေးရေးလုပ်ငန်းတွေကို တိုင်းဒေသကြီး/ ပြည်နယ် ၁၀ ခုမှာရှိတဲ့ မြို့ပေါင်း ၂၃ မြို့မှာ ၂၀၁၃-၂၀၁၄ ဘဏ္ဍာနှစ်မှ ၂၀၁၇-၂၀၁၈ ဘဏ္ဍာနှစ်အထိ ၅ နှစ်အကောင်အထည်ဖော် ဆောင်ရွက်ခဲ့ပြီးဖြစ်ပါတယ်။ ဆက်လက်ပြီး စီမံကိန်းအပိုင်း(၂)ပါ မြို့ရေပေးရေးလုပ်ငန်းများကို (JICA) ODA ချေးငွေ ဂျပန်ယန်း ၆.၀၀၄ ဘီလီယံနဲ့ ၂၀၁၇-၂၀၁၈ ဘဏ္ဍာနှစ်မှ ၂၀၂၀-၂၀၂၁ ဘဏ္ဍာရေးနှစ်အထိ တိုင်းဒေသကြီး/ပြည်နယ် ၉ ခုရှိ မြို့ပေါင်း ၂၂ မြို့မှာ ရေပေးရေးလုပ်ငန်းများ ဆက်လက် ဆောင်ရွက် လျက်ရှိပါတယ်။ နာယကကြီးခင်ဗျာ။ ကျေးလက်ဒေသဖွံ့ဖြိုးတိုးတက်ရေးဦးစီးဌာနအနေဖြင့် စီမံကိန်းရဲ့ပင်မဆက်သွယ်ရာ ဌာနအဖြစ် တာဝန်ယူဆောင်ရွက်ရာမှာ မြို့ရေပေးရေးလုပ်ငန်းတွေအတွက် ဘတ်ဂျက်လျာထားပေးခြင်း၊ ဂျပန်အကြံပေးအဖွဲ့ရဲ့ အကူအညီဖြင့် တင်ဒါရွေးချယ်ခြင်းနှင့် ဝယ်ယူရေးလုပ်ငန်းများ ဆောင်ရွက်ပေးခြင်း၊ ညှိနှိုင်းအစည်းအဝေးများ ကျင်းပပေးခြင်း၊ JICA နဲ့အခြားဆက်စပ်ဌာနများသို့ စီမံကိန်းလိုအပ်ချက်များ ဆက်သွယ်တင်ပြပေးခြင်းများကို ကြီးကြပ်ဆောင်ရွက်ပေးလျက်ရှိပါတယ်။ မြို့ရေပေးရေးစီမံကိန်းများ အနီးကပ်ကြီးကြပ် အကောင်အထည်ဖော်ခြင်းနဲ့ ချေးငွေပြန်လည်ပေးဆပ်မယ့် လုပ်ငန်းစဉ်တွေကို သက်ဆိုင်ရာ ပြည်နယ်/တိုင်းဒေသကြီး၊ မြို့နယ်စည်ပင်သာယာရေးအဖွဲ့များက တာဝန်ယူဆောင်ရွက်ခြင်း ဖြစ်ပါတယ်။ ယခု JICA ချေးငွေ ဂျပန်ယန်း ၅.၄၈၃ ဘီလီယံဖြင့် ဒေသတွင်းအခြေခံအဆောက်အအုံ မြှင့်တင်ခြင်း စီမံကိန်းအပိုင်း(၃) မြို့ရေပေးရေးလုပ်ငန်းတွေကို တိုင်းဒေသကြီး/ပြည်နယ် ၄ ခုရှိ လှိုင်းဘွဲ၊ ကျုံဒိုး၊ လိပ်သို၊ ကမမောင်း၊ ရေး၊ ဘီးလင်း၊ သံဖြူဇရပ်၊ ရေဖြူ၊ စစ်တွေ၊ ဂွ စတဲ့ မြို့ပေါင်း ၁၀ မြို့မှာ ၂၀၁၉ ခုနှစ်မှ ၂၀၂၃ ခုနှစ် အထိ အကောင်အထည်ဖော်ဆောင်ရွက်သွားမှာ ဖြစ်ပါတယ်။ စီမံကိန်းဆောင်ရွက်မယ့် မြို့များရွေးချယ်ရာမှာ အခြားအလှူရှင်အဖွဲ့ အစည်းတွေက စီမံကိန်းများ ဆောင်ရွက်ထားခြင်းမရှိမှု၊ နယ်မြေအေးချမ်းသာယာမှုအခြေအနေ၊ ဒေသဖွံ့ဖြိုးတိုးတက်ရေးအတွက် စီးပွားရေး စင်္ကြနဲ့ဆက်နွယ်နေမှု၊ ကုန်စည်စီးဆင်းဖွံ့ဖြိုးဖို့ အလားအလာကောင်းများတည်ရှိနေမှု စတဲ့အချက်တွေ အပေါ်မှာ အခြေခံပြီး ရွေးချယ်ခဲ့ပါတယ်။ ရွေးချယ်မှုအပေါ်မှာ သက်ဆိုင်ရာ တိုင်းဒေသကြီး/ ပြည်နယ် အစိုးရအဖွဲ့များရဲ့ သဘောတူညီမှုများ ရရှိပြီးဖြစ်ပါတယ်။ မြို့ရေပေးရေးလုပ်ငန်းများ ဆောင်ရွက်ဖို့အတွက် စီမံကိန်းအကြို ဖြစ်နိုင်ခြေဆန်းစစ်မှု (Feasibility Study) JICA Q Yachiyo Engineering Co.,Ltd, Oriental Consultants Global Co.,Ltd şệ RECS International Co.,Ltd တို့ကို ငှားရမ်းပြီး ၂၀၁၈ ခုနှစ်၊ မေလမှ ဇူလိုင်လအထိ ဆောင်ရွက်ခဲ့ပြီး ဖြစ်ပါတယ်။ လေ့လာဆန်းစစ်မှုအရ ကမမောင်း၊ လှိုင်းဘွဲ၊ ကျုံဒုံး၊ ရေးမြို့ရေပေးရေးလုပ်ငန်းများကို မြစ်ရေတင်စနစ်၊ ရေဖြူ၊ လိပ်သိုမြို့ ရေပေးရေးလုပ်ငန်းတွေကို စိမ့်စမ်းရေသွယ်တန်းခြင်းစနစ်၊ ဘီးလင်း၊ သံဖြူဇရပ်၊ စစ်တွေ၊ ဂွ မြို့ရေပေးရေးလုပ်ငန်းတွေကို ဆည်ရေမှ ရေပေးဝေခြင်းစနစ်တို့ဖြင့် အကောင်အထည်ဖော် ဆောင်ရွက်သွားမှာဖြစ်ပါတယ်။ နာယကကြီးခင်ဗျာ။ ODA ချေးငွေပြန်လည်ပေးဆပ်ရမယ့် ကာလတွေမှာပေးဆပ်ရမယ့်ငွေပမာဏ အတွက် စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ကျေးလက်ဒေသဖွံ့ဖြိုးတိုးတက်ရေးဦးစီး ဌာနရဲ့ ရသုံးမှန်းခြေငွေစာရင်းမှာ နှစ်အလိုက်ထည့်သွင်းရေးဆွဲပြီး ပြည်ထောင်စုအစိုးရနှင့် ပြည်ထောင်စု လွှတ်တော်တို့ရဲ့ အတည်ပြုခွင့်ပြုချက်ဖြင့် ပြန်လည်ပေးဆပ်သွားမှာ ဖြစ်ပါတယ်။ မြို့ရေပေးရေးလုပ်ငန်း ကုန်ကျစရိတ်များအား စီမံကိန်းလုပ်ငန်းလက်ခံရယူသူ သက်ဆိုင်ရာပြည်နယ်/ တိုင်း/ မြို့နယ်စည်ပင်သာယာရေး အဖွဲ့များမှ ချေးငွေပြန်လည်ပေးဆပ်ရမယ့် သတ်မှတ်ချက်များအတိုင်း ပေးဆပ်သွားမှာဖြစ်ပါတယ်။ နာယကကြီးခင်ဗျာ။ ဒေသတွင်းအခြေခံအဆောက်အအုံမြှင့်တင်ခြင်းစီမံကိန်း အပိုင်း(၃)အဖြစ် အကောင်အထည်ဖော်ဆောင်ရွက်မယ့် လှိုင်းဘွဲ၊ ကျုံဒိုး၊ လိပ်သို၊ ကမမောင်း၊ ရေး၊ ဘီးလင်း၊ သံဖြူဇရပ်၊ ရေဖြူ၊ စစ်တွေ၊ ဂွ စတဲ့ မြို့ပေါင်း ၁၀ မြို့မှာ ရေပေးရေးလုပ်ငန်းများဆောင်ရွက်နိုင်ရန်အတွက် ဂျပန်နိုင်ငံ အပြည်ပြည်ဆိုင်ရာပူးပေါင်းဆောင်ရွက်ရေး အေဂျင်စီ JICA မှ ပေးအပ်လာတဲ့ ODA ချေးငွေ ဂျပန်ယန်း ၅.၄၈၃ ဘီလီယံ ရယူချေးယူခွင့်ပြုနိုင်ရေးအတွက် ရှင်းလင်းတင်ပြအပ်ပါတယ်။ ကျေးဇူးတင်ပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ အစည်းအဝေးကို (၃၀)မိနစ်ခန့် ခေတ္တ ရပ်နားမှာဖြစ်ပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနဲ့ ဧည့်သည် တော်များခင်ဗျာ။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျာ။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အစီအစဉ်(၁၈)ကို ဆက်လက် ဆောင်ရွက်သွားပါမယ်။ လျှပ်စစ်နှင့်စွမ်းအင်ဝန်ကြီးဌာန ရှင်းလင်းတင်ပြဖို့ ဖြစ်ပါတယ်။</speech>
<speech><agency id="17">ဒေါက်တာထွန်းနိုင်(ဒုတိယဝန်ကြီး၊ လျှပ်စစ်နှင့် စွမ်းအင်ဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယက၊ လွှတ်တော်ကိုယ်စားလှယ်များနဲ့ ဖိတ်ကြားထားသော ဧည့်သည်တော် အပေါင်း မင်္ဂလာအပေါင်းနဲ့ ပြည့်စုံပါစေလို့ နှုတ်ခွန်းဆက်သအပ်ပါတယ်။ ယနေ့ကျင်းပတဲ့ ပြည်ထောင်စုလွှတ်တော် အစည်းအဝေးမှာ ဂျပန်နိုင်ငံအစိုးရထံကနေပြီးတော့ ချေးငွေဂျပန်ယန်း ၃၈,၆၄၂ သန်းရယူပြီး အ ကောင်အထည်ဖော် ဆောင်ရွက်သွားမယ့် Regional Infrastructure Improvement Project နဲ့ပတ်သက်ပြီးတော့ ရှင်းလင်းတင်ပြသွားမှာ ဖြစ်ပါတယ်။ စီမံကိန်းကိုဆောင်ရွက်မယ့် ကရင်ပြည်နယ်၊ မွန်ပြည်နယ်၊ ရခိုင်ပြည်နယ်၊ ချင်းပြည်နယ်၊ တနင်္သာရီတိုင်းဒေသကြီးတို့မှာ အခြေခံလူမှု အဆောက်အဦများဖြစ်တဲ့ လမ်း၊ တံတား၊ လျှပ်စစ်ရရှိရေး၊ ရေရရှိရေးလုပ်ငန်းများနဲ့ပတ်သက်ပြီး လက်ရှိ Infrastructure များကို ပြန်လည်မွမ်းမံခြင်းနဲ့ အသစ်တည်ဆောက်ခြင်းလုပ်ငန်းများကို ဆောင်ရွက်သွားဖို့ ရည်ရွယ်တာဖြစ်ပါတယ်။ Power Point အသုံးပြုခွင့်ပြုပါရန် တင်ပြအပ်ပါတယ်။ အဆိုပါစီမံကိန်းကို ဆောင်ရွက်တဲ့အထဲမှာ လျှပ်စစ်နှင့်စွမ်းအင်ဝန်ကြီးဌာနအနေနဲ့ လျှပ်စစ်ဓာတ်အား ဖြန့်ဖြူးရေးကဏ္ဍမှာ ဆောင်ရွက်သွားဖို့ လုပ်ငန်းပါရှိတာဖြစ်ပါတယ်။ အဆိုပါလုပ်ငန်းမှာ စုစုပေါင်းဂျပန် ယန်း ၈,၈၆၆ သန်းနဲ့ အသုံးပြုပြီးတော့ ၂၀၁၉ ခုနှစ်ကနေ ၂၀၂၀ ဘဏ္ဍာရေးနှစ်မှစပြီး ၂၀၂၁-၂၀၂၂ ဘဏ္ဍာရေးနှစ်အတွင်းမှာ လုပ်ငန်းများကို အပြီးသတ်ဆောင်ရွက်သွားမှာ ဖြစ်ပါတယ်ခင်ဗျာ။ ချေးငွေဆိုင်ရာ အချက်အလက်အနေနဲ့ ချေးငွေပမာဏ ဂျပန်ယန်း ၈,၈၆၆ သန်း၊ ချေးငွေသက်တမ်းက ဆိုင်းငံ့ကာလ (၁၀)နှစ်၊ ပြန်ဆပ်ရမယ့် ကာလနှစ်(၃၀)၊ အတိုးနှုန်းက ၀.၀၁ ရာခိုင်နှုန်းတို့နဲ့ ဆောင်ရွက် ရမှာဖြစ်ပါတယ်။ အဆိုပါလုပ်ငန်းနဲ့ ပတ်သက်ပြီး Feasibility Study ကိုဆောင်ရွက်ခဲ့တာက ၂၀၁၈ ခုနှစ်၊ မေလကနေ ၂၀၁၉ ခုနှစ်၊ ဇန်နဝါရီလအထိ ဆောင်ရွက်ပြီးစီးခဲ့တာ ဖြစ်ပါတယ်။ ချေးငွေရယူမယ့် ဂျပန်ယန်း ၈,၈၆၆ သန်းအနက်မှ ကရင်ပြည်နယ်အတွင်းမှာ ဆောင်ရွက်မယ့် လုပ်ငန်းများအတွက် ဂျပန်ယန်း ၁,၇၉၉ သန်း၊ မွန်ပြည်နယ်အတွင်းမှာ ဆောင်ရွက်မယ့်လုပ်ငန်းများ အတွက် ဂျပန်ယန်း ၉၈၈ သန်း၊ ရခိုင်ပြည်နယ်အတွင်း ဆောင်ရွက်မယ့် လုပ်ငန်းများအတွက် ဂျပန်ယန်း ၁,၃၀ရ သန်း၊ ချင်းပြည်နယ်အတွင်း ဆောင်ရွက်မယ့်လုပ်ငန်းများအတွက် ဂျပန်ယန်း ၁,၈၅ရ သန်း၊ တနင်္သာရီတိုင်းဒေသကြီးအတွင်း ဆောင်ရွက်မယ့်လုပ်ငန်းများအတွက် ဂျပန်ယန်း ၁၅၁ သန်း၊ ပစ္စည်း ဈေးနှုန်း အတက်အကျ ခန့်မှန်းချက်တွေ ကွာခြားမှုအတွက်ရန်ပုံငွေ ဂျပန်ယန်း ၈၄၅ သန်း၊ မမျှော်မှန်း နိုင်သောစရိတ်များအတွက် ဂျပန်ယန်း ၆၉၅ သန်းနဲ့ အကြံပေးဝန်ဆောင်မှုလုပ်ငန်းများအတွက် ဂျပန်ယန်း ၄၄၆ သန်း၊ အရေးပေါ်ရန်ပုံငွေအတွက် ဂျပန်ယန်း ၇၇၈ သန်းအဖြစ် လျာထားသုံးစွဲသွားဖို့ စီစဉ်ထားတာ ဖြစ်ပါတယ်။ စီမံကိန်းများကို ပြည်နယ် (၄)ခုနှင့် တိုင်းဒေသကြီး (၁)ခုမှာ ဆောင်ရွက်သွားမှာဖြစ်ပြီးတော့ ကရင် ပြည်နယ်အတွင်းမှာ ဆောင်ရွက်မယ့် လုပ်ငန်းများကတော့ သံတောင်မှာ ၃၃ ကေဗွီလိုင်း (၂)မိုင် တိုးချဲ့ တည်ဆောက်ခြင်း၊ ၃၃/၁၁ ကေဗွီ (၁၀) အမ်ဗွီအေခွဲရုံ (၁)ရုံ တည်ဆောက်ခြင်း၊ ရှမ်းလယ်ပြင်မှာ လိပ်သိုရှမ်းလယ်ပြင် ၃၃ ကေဗွီလိုင်း (၁၈)မိုင် တည်ဆောက်ခြင်း၊ ရှမ်းလယ်ပြင်တွင် ၃၃/၁၁ ကေဗွီ (၅) အမ်ဗွီအေ ဓာတ်အားခွဲရုံ တည်ဆောက်ခြင်း၊ ကြေးကတော့တွင် လိပ်သိုမှ ကြေးကတော့ ၃၃ ကေဗွီလိုင်း မိုင်(၂၀) တည်ဆောက်ခြင်း၊ ကြေးကတော့တွင် ၃၃/၁၁ ကေဗွီ (၅)အမ်ဗွီအေ တည်ဆောက်ခြင်း၊ မဲပလဲ့တွင် ၂၃၀ ကေဗွီ မြဝတီခွဲရုံမှ မဲပလဲ့ရွာသို့ ၆၆ ကေဗွီဓာတ်အားလိုင်း Double Circuit (၁၀)မိုင် တည်ဆောက်ခြင်း၊ မဲပလဲ့မှ ထီးဝါးကလေးအထိ ၆၆ ကေဗွီဓာတ်အားလိုင်း (၁၆)မိုင်၊ မဲပလဲ့မှ ရွှေကုက္ကိုအထိ ၆၆ ကေဗွီဓာတ်အား လိုင်း (၁၆) မိုင်၊ ထီးဝါးကလေးတွင် ၆၆/၁၁ ကေဗွီ (၅)အမ်ဗွီအေ ဓာတ်အားခွဲရုံ(၁)ရုံ၊ ရွှေကုက္ကိုတွင် ၆၆/၁၁ ကေဗွီ (၅)အမ်ဗွီအေဓာတ်အားခွဲရုံ (၁)ရုံ၊ မင်းစောတွင် ၆၆/၃၃ ကေဗွီ၊ ကမမောင်းခွဲရုံမှ မင်းစောကျေးရွာ အထိ ၃၃ ကေဗွီဓာတ်အားလိုင်း မိုင် (၂၀) တည်ဆောက်ခြင်းနှင့် မင်းစောကျေးရွာတွင် ၃၃/၁၁ ကေဗွီ (၅) အမ်ဗွီအေခွဲရုံ (၁)ရုံ တည်ဆောက်ခြင်း၊ သာမိုးလာထတွင် ၃၃ ကေဗွီ၊ ပိုင်ကျုံခွဲရုံမှ သာမိုးလာထကျေးရွာသို့ ၃၃ ကေဗွီဓာတ်အားလိုင်း (၁၄)မိုင် တည်ဆောက်ခြင်း၊ သာမိုးလာထကျေးရွာတွင် ၃၃/၁၁ ကေဗွီ(၅)အမ်ဗွီအေ ဓာတ်အားခွဲရုံ (၁)ရုံ တည်ဆောက်ခြင်း၊ တောင်ဒီးတွင် ကြာအင်းဆိပ်ကြီးမှ တောင်ဒီးသို့ ၃၃ ကေဗွီ ဓာတ်အား လိုင်း (၂၄)မိုင် တည်ဆောက်ခြင်းနှင့် ၃၃/၁၁ ကေဗွီ (၅)အမ်ဗွီအေ ဓာတ်အားခွဲရုံ (၁)ရုံ တည်ဆောက်ခြင်း တို့ကို ဆောင်ရွက်သွားမှာ ဖြစ်ပါတယ်။ ကရင်ပြည်နယ်အတွင်းမှာ ဆောင်ရွက်သွားမယ့် ဓာတ်အားလိုင်းများနှင့် ဓာတ်အားခွဲရုံများရဲ့ တည်နေရာပြမြေပုံကို တင်ပြထားခြင်း ဖြစ်ပါတယ်။ မွန်ပြည်နယ်အတွင်းမှာ မော်လမြိုင်- ချောင်းဆုံဓာတ်အားလိုင်းကနေပြီးတော့ မုပွန်သို့ ၆၆ ကေဗွီလိုင်း (၃)မိုင်တည်ဆောက်ခြင်း၊ မုပွန်တွင် ၆၆/၁၁ ကေဗွီ (၂၀)အမ်ဗွီအေဓာတ်အားခွဲရုံ (၁)ရုံတည်ဆောက်ခြင်း၊ ကမာဝက်တွင် သံဖြူဇရပ်ဓာတ်အားလိုင်းမှ ကမာဝက်သို့ ၃၃ ကေဗွီလိုင်း (၀.၂)မိုင် တည်ဆောက်ခြင်း၊ ကမာဝက်တွင် ၃၃/၁၁ ကေဗွီ (၅)အမ်ဗွီအေ ဓာတ်အားခွဲရုံ (၁)ရုံ တည်ဆောက်ခြင်း၊ သထုံ- ပေါင် ဓာတ်အား လိုင်းမှ သရက်ညီနောင်သို့ ၃၃ ကေဗွီဓာတ်အားလိုင်း (၀.၂)မိုင် တည်ဆောက်ခြင်းနှင့် သရက်ညီနောင် တွင် ၃၃/ ၁၁ ကေဗွီ (၁၀) အမ်ဗွီအေခွဲရုံ (၁)ရုံ တည်ဆောက်ခြင်း၊ ကရုတ်ပီတွင် သံဖြူဇရပ်ခွဲရုံမှ ကရုတ်ပီ သို့ ၃၃ ကေဗွီ လိုင်း (၁၂)မိုင် တည်ဆောက်ခြင်းနှင့် ကရုတ်ပီတွင် ၃၃/၁၁ ကေဗွီ (၅) အမ်ဗွီအေဓာတ်အား လိုင်း (၁၂) မိုင် တည်ဆောက်ခြင်း၊ ကရုတ်ပီတွင် ၃၃/၁၁ ကေဗွီ (၅)အမ်ဗွီအေ ဓာတ်အားခွဲရုံ (၁)ရုံ တည်ဆောက်ခြင်း၊ ပေါင်မြို့တွင် ၆၆ ကေဗွီ ဓာတ်အားလိုင်း (၃၁)မိုင် တည်ဆောက်ခြင်းနှင့် ၆၆/၃၃ ကေဗွီ (၂၀)အမ်ဗွီအေ တည်ဆောက်ခြင်းတို့ကို ဆောင်ရွက်သွားမှာ ဖြစ်ပါတယ်။ တင်ပြပါ မွန်ပြည်နယ်အတွင်း ဆောင်ရွက်မယ့် ဓာတ်အားခွဲရုံများနှင့် ဓာတ်အားလိုင်းများ၏ တည်နေရာပြမြေပုံအား တင်ပြထားခြင်း ဖြစ်ပါတယ်။ ရခိုင်ပြည်နယ်အတွင်းတွင် တောင်ကုတ်- မအီ ဓာတ်အားလိုင်းကနေပြီးတော့ ကင်းတောင်ကျေးရွာ သို့ ၆၆ ကေဗွီလိုင်း (၁.၅) မိုင် တည်ဆောက်ခြင်း၊ ၆၆/၁၁ ကေဗွီ (၅)အမ်ဗွီအေ ဓာတ်အားခွဲရုံ (၁)ရုံ တည်ဆောက်ခြင်း၊ ကမ်းနီမှ အဝသို့ ၃၃ ကေဗွီလိုင်း (၄)မိုင် တည်ဆောက်ခြင်း၊ ၃၃/၁၁ ကေဗွီ (၅) အမ်ဗွီအေ ဓာတ်အား ခွဲရုံ (၁)ရုံ တည်ဆောက်ခြင်း၊ ဂွခွဲရုံမှ ကမ်းသာယာသို့ ၆၆ ကေဗွီလိုင်း မိုင် (၂၀)နှင့် ၆၆/၁၁ ကေဗွီ (၁၀) အမ်ဗွီအေ ဓာတ်အားခွဲရုံ (၁)ရုံနှင့် ၆၆ ကေဗွီ Switch Bay ၁ စုံ တိုးချဲ့ တည်ဆောက်ခြင်း၊ ပိုးရှီးပြင်တွင် ရသေ့တောင်ဓာတ်အားခွဲရုံမှ ၆၆ ကေဗွီလိုင်း (၉)မိုင်တည်ဆောက်ခြင်း၊ ၆၆/၁၁ ကေဗွီ (၅) အမ်ဗွီအေခွဲရုံ (၁)ရုံ တည်ဆောက်ခြင်း၊ မင်းပြားခွဲရုံမှ ကျွဲတဲကျေးရွာသို့ ၃၃ ကေဗွီလိုင်း (၁၃)မိုင် တည်ဆောက်ခြင်း၊ ၃၃/၁၁ ကေဗွီ (၅)အမ်ဗွီအေ ဓာတ်အားခွဲရုံ (၁)ရုံ တည်ဆောက်ခြင်း၊ မြောက်ဦးခွဲရုံမှ မောင်နှမကျေးရွာသို့ ၆၆ ကေဗွီ ဓာတ်အားလိုင်း (၈)မိုင် တည်ဆောက်ခြင်း၊ ၆၆/၁၁ ကေဗွီ (၅) အမ်ဗွီအေ ဓာတ်အားခွဲရုံ (၁)ရုံ တည်ဆောက်ခြင်း၊ ကမ်းနီမှ ကြာအင်းတောင်သို့ ၃၃ ကေဗွီလိုင်း ၆.၃ မိုင် တည်ဆောက်ခြင်း၊ ကြာအင်းတောင် တွင် ၃၃/၁၁ ကေဗွီ (၅)အမ်ဗွီအေခွဲရုံ (၁)ရုံနှင့် ၃၃ ကေဗွီ Switch Bay ၁ စုံ တိုးချဲ့တည်ဆောက်ခြင်းတို့ကို ဆောင်ရွက်သွားမှာ ဖြစ်ပါတယ်။ ရခိုင်ပြည်နယ်မှာ ဆောင်ရွက်သွားမယ့် ဓာတ်အားခွဲရုံနှင့်ဓာတ်အားလိုင်းများရဲ့ တည်နေရာပြမြေပုံအား တင်ပြထားခြင်းဖြစ်ပါတယ်။ ချင်းပြည်နယ်အတွင်းမှာ ကလေး- သိုင်းငင်- တီးတိန် ၆၆ ကေဗွီ ဓာတ်အားလိုင်း မိုင်(၄၀) တည်ဆောက် ခြင်း၊ ၆၆/၁၁ ကေဗွီ (၁၀)အမ်ဗွီအေ ခွဲရုံ (၁)ရုံနှင့် ၆၆/၃၃ ကေဗွီ (၂၀)အမ်ဗွီအေ ဓာတ်အားခွဲရုံ (၁)ရုံ တည်ဆောက်ခြင်း၊ တီးတိန်- ရိခေါဒါရ် ၃၃ ကေဗွီ ဓာတ်အားလိုင်း (၃၂)မိုင် တည်ဆောက်ခြင်းနှင့် ၃၃/၁၁ ကေဗွီ (၁၀)အမ်ဗွီအေ ဓာတ်အားခွဲရုံ (၁)ရုံ တည်ဆောက်ခြင်း၊ ကျောက်တော်မှ ပလက်ဝသို့ ၆၆ ကေဗွီ ဓာတ်အားလိုင်း (၃၅)မိုင် တည်ဆောက်ခြင်း၊ ပလက်ဝတွင် ၆၆/၃၃ ကေဗွီ (၅)အမ်ဗွီအေနှင့် ၆၆/၁၁ ကေဗွီ (၅)အမ်ဗွီအေ ဓာတ်အားခွဲရုံများ တည်ဆောက်ခြင်း၊ ဖလမ်း-သိုင်းငင် ဓာတ်အားလိုင်းမှ ဗားလုံကျေးရွာသို့ ၆၆ ကေဗွီ ဓာတ်အားလိုင်း (၀.၅)မိုင် တည်ဆောက်ခြင်း၊ ဗားလုံကျေးရွာမှာ ၆၆/၁၁ ကေဗွီ (၅) အမ်ဗွီအေ ဓာတ်အားခွဲရုံတည်ဆောက်ခြင်းနှင့် ပလက်ဝမှ ဆမီးသို့ ၆၆ ကေဗွီ ဓာတ်အားလိုင်း (၄၂)မိုင် တည်ဆောက် ခြင်းနှင့် ဆမီးတွင် ၆၆/၁၁ ကေဗွီ (၅)အမ်ဗွီအေ ဓာတ်အားခွဲရုံ (၁)ရုံ တည်ဆောက်ခြင်းတို့ ဆောင်ရွက်သွားရန် စီစဉ်ထားရှိတာ ဖြစ်ပါတယ်။ ချင်းပြည်နယ်အတွင်းမှာ ဆောင်ရွက်မယ့် တင်ပြပါဓာတ်အားခွဲရုံများနှင့် ဓာတ်အားလိုင်းများရဲ့ ဆက်လက်ပြီး တနင်္သာရီတိုင်းဒေသကြီးအတွင်းမှာ ထားဝယ်မှ မောင်းမကန်သို့ ၃၃ ကေဗွီ ဓာတ်အား လိုင်း (၁၂)မိုင် တည်ဆောက်ခြင်းနှင့် မောင်းမကန်တွင် ၃၃/၁၁ ကေဗွီ (၅) အမ်ဗွီအေ ဓာတ်အားခွဲရုံ (၁)ရုံ တည်ဆောက်ခြင်းတို့ ဆောင်ရွက်သွားမှာ ဖြစ်ပါတယ်။ တနင်္သာရီတိုင်းဒေသကြီးအတွင်း ဆောင်ရွက်မယ့် ဓာတ်အားခွဲရုံနှင့် ဓာတ်အားလိုင်းရဲ့ တည်နေရာပြ မြေပုံအား တင်ပြထားတာ ဖြစ်ပါတယ် ခင်ဗျာ။ တင်ပြပါ စီမံကိန်းလုပ်ငန်းများကို ဆောင်ရွက်သွားတဲ့အခါမှာ ကရင်ပြည်နယ်အတွင်းမှာရှိတဲ့ အိမ်ထောင်စုပေါင်း ၂၄,၇၀၁၊ မွန်ပြည်နယ်အတွင်းမှာရှိတဲ့ အိမ်ထောင်စုပေါင်း ၅၉,၇၉၉၊ ရခိုင်ပြည်နယ် အတွင်းမှာရှိတဲ့ အိမ်ထောင်စုပေါင်း ၁၉,၅၀၀ နဲ့ ချင်းပြည်နယ်အတွင်းမှာရှိတဲ့ အိမ်ထောင်စုပေါင်း ၁၁,၅၃၂၊ တနင်္သာရီတိုင်းဒေသကြီးအတွင်းရှိ အိမ်ထောင်စုပေါင်း ၇,၁၃၉၊ စုစုပေါင်း အိမ်ထောင်စုပေါင်း ၁၂၂,၆၇၁ အတွက် လျှပ်စစ်ဓာတ်အား ဖြန့်ဖြူးမှုစနစ်အတွင်းကနေပြီး လျှပ်စစ်ဓာတ်အား တိုးတက်ရရှိခြင်း၊ ဒေသတွင်း လူမှုစီးပွားရေးဘဝ ဖွံ့ဖြိုးတိုးတက်ရေးနှင့် တည်ငြိမ်အေးချမ်းရေးအတွက် အထောက်အကူပြုနိုင်ခြင်း စတဲ့အကျိုးကျေးဇူးများ ရရှိခံစားလာရမှာ ဖြစ်ပါတယ်။ စီမံကိန်းလုပ်ငန်းများကို ဆောင်ရွက်ရာမှာ ချေးငွေစာချုပ်ချုပ်ဆိုခြင်း၊ အတိုင်ပင်ခံရွေးချယ်ခြင်း၊ ခန့်မှန်းခြေစာရင်းနှင့် စာချုပ်စာတမ်းများ ပြင်ဆင်ခြင်း၊ ပစ္စည်းဝယ်ယူခြင်း၊ တည်ဆောက်ရေး လုပ်ငန်း တို့ကို အဆင့်ဆင့် ဆောင်ရွက်သွားမှာ ဖြစ်ပြီး၊ တည်ဆောက်ရေး လုပ်ငန်းများကို ၂၀၂၀ ခုနှစ်မှ စတင်ကာ ၂၀၂၁ ခုနှစ်မှာ ပြီးစီးအောင် ဆောင်ရွက်သွားရန် စီစဉ်ထားရှိပါတယ်ခင်ဗျာ။ စီမံကိန်းဆောင်ရွက်မယ့် ပြည်နယ်(၄) ခုနှင့် တိုင်းဒေသကြီး (၁)ခုတို့မှာ လက်ရှိ လျှပ်စစ်ဓာတ်အား သုံးစွဲမှုဟာ ၂၇၁.ရ မဂ္ဂါဝပ် ရှိပြီး၊ ၂၀၂၀-၂၀၂၁ ခုနှစ်မှာ အဆိုပါပြည်နယ် (၄)ခုနှင့် တိုင်းဒေသကြီး (၁)ခုတို့မှာ အမြင့်ဆုံးဓာတ်အားသုံးစွဲမှုပမာဏ ၃၈၈.၃ မဂ္ဂါဝပ်ထိ ရှိလာမယ်ဆိုတာကို ခန့်မှန်းတွက်ချက်ထားတာ ဖြစ်ပါတယ်။ အဆိုပါလိုအပ်ချက်ကို ဖြည့်ဆည်းနိုင်ရန်အတွက် တည်ဆောက်ဆောင်ရွက်နေတာ ဖြစ်ပါတယ် ခင်ဗျာ။ စီမံကိန်းစီမံခန့်ခွဲမှုကော်မတီ (Project Steering Committee)ကို စီမံကိန်းအကောင်အထည်ဖော် ဆောင်ရွက်မယ့် ဆောက်လုပ်ရေးဝန်ကြီးဌာန၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ လျှပ်စစ်နှင့် စွမ်းအင်ဝန်ကြီးဌာနတို့က တာဝန်ရှိသူတွေပါဝင်ပြီး တင်ပြပါအတိုင်း ဖွဲ့စည်းဆောင်ရွက်သွား မှာဖြစ်ပါတယ်။ စီမံကိန်းအကောင်အထည်ဖော်ရေးအဖွဲ့ (Project Implementation Unit - PIU)ကို လျှပ်စစ်ကဏ္ဍ အတွက် လျှပ်စစ်ဓာတ်အားဖြန့်ဖြူးရေးလုပ်ငန်းက တာဝန်ရှိသူတွေပါဝင်ပြီးတော့ တင်ပြပါဖွဲ့စည်းပုံအတိုင်း ဖွဲ့စည်းဆောင်ရွက်သွားမှာ ဖြစ်ပါတယ်။ အနှစ်ချုပ်အနေနဲ့ တင်ပြရရင် စီမံကိန်းဆောင်ရွက်ခြင်းအားဖြင့် ဓာတ်အားဖြန့်ဖြူးမှုစနစ် အတွင်း မှာ ဓာတ်အားလိုင်းနှင့် ဓာတ်အားခွဲရုံများ တိုးတက်ပေါ်ပေါက်လာပြီး လျှပ်စစ်ဓာတ်အား သုံးစွဲခွင့်ရရှိတဲ့ ဦးရေ ပိုမိုတိုးပွားလာမှာဖြစ်ကာ တည်ငြိမ်ပြည့်ဝတဲ့ ဓာတ်အားကို ဖြန့်ဖြူးပေးနိုင်ရေးနှင့် ဒေသတွင်း လူမှု စီးပွားရေးဘဝတွေ ဖွံ့ဖြိုးတိုးတက်ရေး၊ တည်ငြိမ်အေးချမ်းရေးတို့အတွက်ကို အထောက်အကူပြုနိုင်ခြင်း အကျိုးကျေးဇူးများ ရရှိလာမှာဖြစ်တဲ့အတွက် ဂျပန်နိုင်ငံအစိုးရထံက ဂျပန်ယန်း ၃၈,၆၄၂ သန်း ရယူပြီး 326mɔ€3200 JSOScapegodous Regional Infrastructure Improvement Project 3ə: 326mê အထည်ဖော် ဆောင်ရွက်ခွင့်အား ပြည်ထောင်စုလွှတ်တော်ကြီးက အတည်ပြုပေးနိုင်ပါရန် လေးစားစွာ</speech>
<speech type="speaker">ဆောက်လုပ်ရေးဝန်ကြီးဌာန ရှင်းလင်းတင်ပြဖို့ ဖြစ်ပါတယ်။</speech>
<speech><agency id="14">ဦးကျော်လင်း(ဒုတိယဝန်ကြီး၊ ဆောက်လုပ်ရေးဝန်ကြီးဌာန)</agency>လေးစားအပ်တဲ့ ပြည်ထောင်စု လွှတ်တော်နာယကကြီးနှင့် လွှတ်တော်ကိုယ်စားလှယ်တော်ကြီးများအားလုံး မြန်မာနှစ်သစ်မှာ ကိုယ်စိတ် နှစ်ဖြာ ကျန်းမာချမ်းသာပါစေကြောင်း ဦးစွာပထမ ဆုမွန်ကောင်းတောင်းအပ်ပါတယ်။ နာယကကြီးခင်ဗျာ။ ကျွန်တော်တို့ ဆောက်လုပ်ရေးဝန်ကြီးဌာနနဲ့ JICA တို့ပူးပေါင်း ဆောင်ရွက်မည့် ဒေသတွင်းအခြေခံအဆောက်အအုံ မြှင့်တင်ခြင်းစီမံကိန်းအပိုင်း (MY-P30) နှင့်ပတ်သက်တဲ့ အချက်အလက် များကို အကျဉ်းချုပ် ရှင်းပြခွင့်ပြုပါခင်ဗျာ။ ဂျပန်အပြည်ပြည်ဆိုင်ရာ ပူးပေါင်းဆောင်ရွက်ရေးအေဂျင်စီ(JICA)နှင့် ဆောက်လုပ်ရေးဝန်ကြီးဌာန တို့သည် ဒေသတွင်းအခြေခံအဆောက်အအုံမြှင့်တင်ခြင်းစီမံကိန်း (MY-P30)အတွက် ၂၀၁၈ ခုနှစ်၊ နှစ်ဆန်းပိုင်းမှ စတင်ပြီးတော့ အဆင့်ဆင့်ဆွေးနွေးခဲ့ပါတယ်။ အဲဒီလို အဆင့်ဆင့်ဆွေးနွေးပြီးတဲ့နောက်မှာ ၎င်းစီမံကိန်းအတွက် Appraisal Minutes of Discussion ကို ၁၄-၉-၂၀၁၈ ရက်နေ့မှာလည်းကောင်း၊ Umbrella Minutes of Discussion ကို ၁၃-၁၁-၂၀၁၈ ရက်နေ့မှာ လည်းကောင်း အသီးသီးလက်မှတ်ရေးထိုးခဲ့ပြီး ဖြစ်ပါတယ်။ ၎င်းစီမံကိန်း၏ ချေးငွေပမာဏစုစုပေါင်းသည် ဂျပန်ယန်း ၃၈,၆၄၂ သန်းဖြစ်ပြီးတော့ ဆောက်လုပ်ရေးဝန်ကြီးဌာနအနေနဲ့ ချေးငွေပမာဏကတော့ ဂျပန်ယန်း ၂၄,၂၉၃ သန်း ချေးငွေရယူရန် လျာထားလျက်ရှိပါတယ်။ အတိုးနှုန်းကတော့ တစ်နှစ်လျှင် ၀.၀၁ ရာခိုင်နှုန်း အတိုးနှုန်းဖြင့် ဆိုင်းငံ့ ၁၀ နှစ် အပါအဝင် နှစ် ၄၀ နှစ်ရှည်ချေးငွေ ဖြစ်ပါကြောင်း တင်ပြ အပ်ပါတယ်။ အဆိုပါစီမံကိန်းမှ တိုင်းဒေသကြီး/ပြည်နယ်များဖြစ်သော ကရင်ပြည်နယ်၊ မွန်ပြည်နယ်၊ ရခိုင် ပြည်နယ်နှင့် တနင်္သာရီတိုင်းဒေသကြီးတို့အတွင်းမှာရှိတဲ့ မြို့နယ်ပေါင်း ၂၁ ခုမှာ အကောင်အထည်ဖော်မှာ ဖြစ်ပါတယ်။ ကရင်ပြည်နယ်အတွင်းမှာ ဘားအံမြို့နယ်၊ ကော့ကရိတ်မြို့နယ်နဲ့ မြဝတီမြို့နယ်များမှာ လည်းကောင်း၊ မွန်ပြည်နယ်အတွင်းမှာ သထုံမြို့နယ်၊ ဘီးလင်းမြို့နယ်၊ ရေးမြို့နယ်နဲ့ ကျိုက်ထိုမြို့နယ် များမှာလည်းကောင်း၊ ရခိုင်ပြည်နယ်မှာ မောင်းတောမြို့နယ်၊ ကျောက်တော်မြို့နယ်၊ သံတွဲမြို့နယ်၊ ရသေ့တောင်မြို့နယ်၊ စစ်တွေ၊ ပုဏ္ဏားကျွန်း၊ ပေါက်တော၊ ဂွ၊ ကျောက်တော်၊ ကျောက်ဖြူမြို့နယ်များမှာ လည်းကောင်း၊ တနင်္သာရီတိုင်းမှာ ထားဝယ်မြို့နယ်၊ ရေဖြူမြို့နယ်၊ မြိတ်မြို့နယ်နဲ့ တနင်္သာရီမြို့နယ် များမှာလည်းကောင်း၊ စုစုပေါင်းလမ်းလုပ်ငန်းပေါင်း ၆၄ ခုနှင့် တံတားစုစုပေါင်း ၃၈ စင်းတို့ကို တည်ဆောက်သွားမှာ ဖြစ်ပြီးတော့ စီမံကိန်းကို ၂၀၁၉-၂၀၂၀ ဘဏ္ဍာရေးနှစ်မှာ စတင်ရန်လျာထားပြီးတော့ ၂၀၂၄-၂၀၂၅ ဘဏ္ဍာရေးနှစ်မှာ ပြီးစီးရန် မျှော်မှန်းဆောင်ရွက်လျက်ရှိကြောင်း တင်ပြအပ်ပါတယ်။ အဆိုပါဒေသအတွင်း အခြေခံအဆောက်အအုံမြှင့်တင်ခြင်းစီမံကိန်း (MY-P30)ကို အခြားသော အလှူရှင်အဖွဲ့ အစည်းများမှ စီမံကိန်းဆောင်ရွက်ထားမှုမရှိခြင်း၊ နယ်မြေအေးချမ်းသာယာခြင်း၊ ဒေသ ဖွံ့ဖြိုးတိုးတက်ရေးအတွက် စီးပွားရေးစင်္ကြံနှင့် ဆက်နွယ်လျက်ရှိခြင်း၊ ကုန်စည်စီးဆင်းမှုဖွံ့ဖြိုးရန် အလား အလာကောင်းများရှိခြင်း စသည့်အချက်များအပေါ် အခြေခံပြီးတော့ ရွေးချယ်ခဲ့ပြီးတော့ စီမံကိန်းဆောင်ရွက်မယ့် သက်ဆိုင်ရာ တိုင်းဒေသကြီး/ပြည်နယ်အစိုးရအဖွဲ့များ၏ သဘောထားမှတ်ချက်များနှင့် အကြံဉာဏ်များ ကိုလည်း ရယူလျာထား ဆောင်ရွက်ခဲ့ပါကြောင်း ရှင်းလင်းတင်ပြအပ်ပါတယ်။ အဆိုပါဒေသတွင်း အခြေခံအဆောက်အအုံမြှင့်တင်ခြင်းစီမံကိန်း (MY-P30)၏ လမ်း၊ တံတားလုပ်ငန်း များဆောင်ရွက်ပြီးစီးပါက (စီမံကိန်းအကောင်အထည်ဖော် ဆောင်ရွက်သည့် တိုင်းဒေသကြီး/ ပြည်နယ် အတွင်းရှိ ပြည်သူများ) ဒေသတွင်းစီးပွားဖွံ့ဖြိုးတိုးတက်မှုတို့ အထောက်အကူပြုသကဲ့သို့ နိုင်ငံတော်၏ စီးပွားရေးဖွံ့ဖြိုးတိုးတက်မှုသာမက ဒေသခံပြည်သူများအားလုံး လူမှုစီးပွားရေးဘဝတွေ တည်ငြိမ်အေးချမ်းပြီး ဖွံ့ဖြိုးတိုးတက်လာမှာ ဖြစ်ပါတယ်။ ထို့အပြင် မြန်မာအင်ဂျင်နီယာများအနေဖြင့် နိုင်ငံခြားကျွမ်းကျင်သူနှင့် ပူးပေါင်းပြီးတော့ ဆောက်လုပ်မည့် လမ်း၊ တံတား ဒီဇိုင်းပုံစံထုတ်လုပ်ခြင်း၊ တည်ဆောက်ခြင်းစသည့် အတွေ့အကြုံများ ရရှိနိုင်ပြီးတော့ ကျွမ်းကျင်ပညာရှင်များနှင့် ကျွမ်းကျင်လုပ်သားများလည်း ပေါ်ထွက်လာမှာဖြစ်ပါတယ်။ ထို့အပြင် ပြည်တွင်းကန်ထရိုက်များခေါ်ယူ၍ တည်ဆောက်ခြင်းလုပ်ငန်းများကို ဆောင်ရွက်မည်ဖြစ်ပါ၍ အလုပ်အကိုင် အခွင့်အလမ်းများလည်း ပိုမိုရရှိစေမှာဖြစ်ပါတယ်။ နာယကကြီးခင်ဗျား။ ODA ချေးငွေ ပြည်လည်ပေးဆပ်ရမယ့် ကာလများမှာ ပေးဆပ်ရမယ့်ငွေကို ဆောက်လုပ်ရေးဝန်ကြီးဌာနအောက်ရှိ ချေးငွေရယူမည့် လမ်းဦးစီးဌာန၊ တံတားဦးစီးဌာန၊ ကျေးလက်လမ်း ဖွံ့ဖြိုးရေးဦးစီးဌာန၏ ရသုံးမှန်းခြေငွေစာရင်းတွင် နှစ်အလိုက်ထည့်သွင်းရေးဆွဲ၍ ပြည်ထောင်စုလွှတ်တော်၏ အတည်ပြုခွင့်ပြုချက်ဖြင့် ပြန်လည်ပေးဆပ်သွားမှာ ဖြစ်ပါတယ်။ သို့ဖြစ်ပါ၍ ဒေသတွင်းအခြေခံအဆောက်အအုံမြှင့်တင်ခြင်းစီမံကိန်းဖြင့် တိုင်းဒေသကြီး/ ပြည်နယ် (၄)ခုရှိ လမ်း၊ တံတားများကို အဆင့်မြှင့်တင်ခြင်း၊ တည်ဆောက်ခြင်းလုပ်ငန်းများ ဆောင်ရွက်နိုင်ရန် အတွက် ဂျပန်နိုင်ငံ အပြည်ပြည်ဆိုင်ရာ ပူးပေါင်းဆောင်ရွက်ရေးအေဂျင်စီ(JICA)မှ ပေးအပ်လာသည့် ODA ချေးငွေ ဂျပန်ယန်း ၂၄,၂၉၃ သန်းအား ချေးယူခွင့်ပြုပါရန် တင်ပြအပ်ပါတယ်ခင်ဗျာ။</speech>
<speech type="speaker">စီမံကိန်းနှင့် ဘဏ္ဍာရေးဝန်ကြီးဌာန ရှင်းလင်းတင်ပြဖို့ ဖြစ်ပါတယ်။</speech>
<speech><agency id="27">ဦးမောင်မောင်ဝင်း (ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယကကြီးနဲ့လွှတ်တော်ကိုယ်စားလှယ်များ၊ ပြည်ထောင်စုအဆင့် အဖွဲ့ အစည်းဝင်များ၊ ဧည့်သည်တော်များအားလုံး မင်္ဂလာပါ။ ကျွန်တော်ကတော့ စီမံကိန်းနှင့် ဘဏ္ဍာရေး ဝန်ကြီးဌာနမှ ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ကျွန်တော့အနေနဲ့ စိုက်ပျိုးရေး၊ မွေးမြူရေး ဆည်မြောင်းဝန်ကြီးဌာန၊ လျှပ်စစ်နှင့် စွမ်းအင်ဝန်ကြီး ဌာနနဲ့ ဆောက်လုပ်ရေးဝန်ကြီးဌာနတို့က အကောင်အထည်ဖော်ဆောင်ရွက်မယ့် ဒေသတွင်းအခြေခံ အ ဆောက်အအုံ မြှင့်တင်ခြင်းစီမံကိန်း Regional Infrastructure Improvement Project အတွက် JICA ထံမှ ODA ချေးငွေ ဂျပန်ယန်း ၃၈.၆၄၂ ဘီလီယံ ရယူခြင်းကိစ္စနဲ့စပ်လျဉ်းပြီး စီမံကိန်းနှင့်ဘဏ္ဍာရေးဝန်ကြီး ဌာနကိုယ်စား ရှင်းလင်းတင်ပြမှာ ဖြစ်ပါတယ်။ နာယကကြီးခင်ဗျား။ JICA ODA ချေးငွေများရဲ့ စည်းကမ်းသတ်မှတ်ချက်များကတော့ ဆိုင်းငံ့ ကာလ (၁၀)နှစ်၊ ပြန်ဆပ်ကာလ (၃၀)နှစ်နဲ့ စုစုပေါင်းချေးငွေသက်တမ်း (၄၀)နှစ် ဖြစ်ပြီးတော့ အတိုးနှုန်း ကလည်း တစ်နှစ်ကို ၀.၀၁ ရာခိုင်နှုန်း ဖြစ်ပါတယ်။ ချေးငွေရဲ့ Grant Element တွက်ချက်တဲ့နေရာမှာ ၆၉.၂၁ ရာခိုင်နှုန်း ရှိတဲ့အတွက်ကြောင့် သက်သာမှုရှိတဲ့ချေးငွေ (Concessional Loan) ဖြစ်ပါကြောင်း တင်ပြ အပ်ပါတယ်။ ယခုစီမံကိန်းကို ၂၀၁၉ မှ ၂၀၂၃ အထိ ၅ နှစ် ဆောင်ရွက်မှာဖြစ်ပြီးတော့ တိုင်းဒေသကြီး/ ပြည်နယ် များမှာရှိတဲ့ ပြည်သူများရဲ့ လူနေမှုအဆင့်အတန်း မြှင့်တင်ပေးရန် ရည်ရွယ်ချက်နဲ့ အခြေခံအဆောက် အအုံများဖြစ်တဲ့ လမ်း၊ တံတား၊ လျှပ်စစ်၊ ရေလုပ်ငန်းများ ဖွံ့ဖြိုးတိုးတက်ရေးနဲ့ စပ်လျဉ်းတဲ့ စီမံကိန်းငယ် ပေါင်း (၇၀)ခုကို ချင်း၊ ကရင်၊ မွန်၊ ရခိုင်ပြည်နယ်နဲ့ တနင်္သာရီတိုင်းဒေသကြီးတို့မှာ အကောင်အထည်ဖော် ဆောင်ရွက်မှာဖြစ်ပါတယ်။ စီမံကိန်းအတွက် Feasibility Study ကို ၂၀၁၈၊ မေလကနေပြီးတော့ ၂၀၁၉၊ ဇန်နဝါရီလအထိ Japan International Cooperation Agency (JICA) m uponesag. Yachiyo Engineering Co.,Ltdı Oriental Consultants Global Co.,Ltd နဲ့ RECS International တို့က ဆောင်ရွက်ခဲ့ကြပြီး ဖြစ်ပါတယ်။ အဆိုပါ စီမံကိန်းဟာ ပြည်နယ်နဲ့တိုင်းဒေသကြီးများမှာ ဆင်းရဲမှုလျှော့ချရေးကို အထောက်အကူပြုစေမယ့် ဆင်းရဲမှု လျှော့ချရေးဆိုင်ရာ ဒေသဖွံ့ဖြိုးမှု စီမံကိန်း အဆင့်(၁)နဲ့ အဆင့်(၂) (Regional Development Project for Poverty Reduction Phase land II)တို့ရဲ့ နောက်ဆက်တွဲ စီမံကိန်းလည်း ဖြစ်ပါတယ်။ စီမံကိန်းအဆင့်(၁) မှာတုန်းက JICA ODA ချေးငွေ ဂျပန်ယန်း ၁ရ ဘီလီယံနဲ့ ၂၀၁၃ ကနေပြီးတော့ ၂၀၁၉ အထိ ပြည်နယ်၊ တိုင်း ဒေသကြီး ၁၄ ခုမှာ လမ်း၊ လျှပ်စစ်ဓာတ်အားဖြန့်ဖြူးရေးနဲ့ ရေပေးဝေရေးလုပ်ငန်းများဆိုင်ရာ စီမံကိန်းငယ် ပေါင်း ၇၃ ခု ဆောင်ရွက်ခဲ့ပါတယ်။ စီမံကိန်းအဆင့်(၂)မှာ JICA ODA ချေးငွေ ဂျပန်ယန်း ၂၃.၉၇၉ ဘီလီယံနဲ့ ၂၀၁ရ ကနေပြီးတော့ ၂၀၂၂ အထိ ပြည်နယ်နဲ့ တိုင်းဒေသကြီး ၁၂ ခုမှာ လမ်း၊ လျှပ်စစ်ဓာတ်အား ဖြန့်ဖြူးရေးနဲ့ ရေပေးဝေရေးလုပ်ငန်းများဆိုင်ရာ စီမံကိန်းငယ် ၆၃ ခု အကောင်အထည်ဖော် ဆောင်ရွက်ခဲ့ ပါတယ်။ စီမံကိန်းအကောင်အထည်ဖော်ဆောင်ရွက်ခြင်းအားဖြင့် စိုက်ပျိုးရေး၊ မွေးမြူရေးနဲ့ ဆည်မြောင်း ဝန်ကြီးဌာနရဲ့ ရေအရင်းအမြစ်အသုံးချမှုနဲ့ စီမံခန့်ခွဲရေးဆိုင်ရာမူဝါဒများ အထောက်အကူပြုခြင်း၊ လျှပ်စစ်နဲ့ g8:3əło$:g?$o. 3əqj:300:Sodovodsao:987:8eqos (National Electrification Plan-NEP) ကို အထောက်အကူပြုခြင်းနဲ့ လမ်းကွန်ရက်များ လွယ်ကူလျင်မြန်စွာ ချိတ်ဆက်လာနိုင်ခြင်း စတဲ့အကျိုး ကျေးဇူးများ ရရှိလာနိုင်မှာဖြစ်ပါတယ်။ ချေးငွေရယူရေးကိစ္စအပေါ်မှာ ဖွံ့ဖြိုးမှုအကူအညီများ ညှိနှိုင်းရေးအဖွဲ့ DACU မှ ကန့်ကွက်ရန်မရှိပါသဖြင့် ပြည်ထောင်စုအစိုးရအဖွဲ့ စီးပွားရေးရာကော်မတီမှတစ်ဆင့် ပြည်ထောင်စုအစိုးရအဖွဲ့သို့ တင်ပြခဲ့ပါတယ်။ ၁၄-၃-၂၀၁၉ ရက်နေ့မှာ ကျင်းပပြုလုပ်တဲ့ ပြည်ထောင်စုအစိုးရအဖွဲ့ အစည်းအဝေး အမှတ်စဉ်(၅/၂၀၁၉)မှ တင်ပြချက်အပေါ် သဘောတူအတည်ပြုခဲ့ပါတယ်။ နာယကကြီးခင်ဗျား။ ၃၁-၁၂-၂၀၁၈ ရက်နေ့မှာရှိတဲ့ နိုင်ငံတော်ရဲ့ ပြည်ပကြွေးမြီလက်ကျန် အခြေ အနေမှာ အမေရိကန်ဒေါ်လာ ၉.၈၄၄ ဘီလီယံ ရှိပြီးတော့ ပြည်ပကြွေးမြီနဲ့ ဂျီဒီပီ အချိုးကတော့ ၁၄.၃၈ ရာခိုင်နှုန်းခန့် ဖြစ်ပါတယ်။ ကြွေးမြီခံနိုင်ရည်ရှိမှု အတိုင်းအတာအတွင်းမှာရှိပါကြောင်း တင်ပြအပ်ပါတယ်။ နာယကကြီးခင်ဗျား။ ဤချေးငွေစီမံကိန်းသည် ၂၀၁၈-၂၀၁၉၊ ဘဏ္ဍာရေးနှစ် ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေ၊ ပြည်သူ့ကြွေးမြီစီမံခန့်ခွဲမှုဥပဒေ၊ ၂၀၁၈ ခုနှစ်၊ “ကာလလတ်ကြွေးမြီ စီမံခန့်ခွဲမှုမဟာဗျူဟာ”၊ ဖွံ့ဖြိုးမှုအကူအညီဆိုင်ရာမူဝါဒများနဲ့ ကိုက်ညီမှုရှိတဲ့အပြင် မြန်မာနိုင်ငံရဲ့ ရေရှည် တည်တံ့ခိုင်မြဲပြီး ဟန်ချက်ညီသော ဖွံ့ဖြိုးတိုးတက်မှုစီမံကိန်း ၂၀၁၈-၂၀၃၀ ၏ မဟာဗျူဟာလုပ်ငန်းစဉ် များနဲ့လည်း ကိုက်ညီမှုရှိပါကြောင်း တင်ပြအပ်ပါတယ်။ လေးစားအပ်ပါသော နာယကကြီးနဲ့ လွှတ်တော်ကိုယ်စားလှယ်ကြီးများခင်ဗျား။ သို့ဖြစ်ပါ၍ မြန်မာနိုင်ငံမှာရှိတဲ့ တိုင်းဒေသကြီးနဲ့ ပြည်နယ်များမှာရှိ ပြည်သူများရဲ့ လူနေမှုအဆင့်အတန်း မြှင့်တင် ပေးရန် ရည်ရွယ်ချက်နဲ့ အခြေခံအဆောက်အအုံဆိုင်ရာ လမ်း၊ တံတား၊ လျှပ်စစ်၊ ရေလုပ်ငန်းများ ဖွံ့ဖြိုး တိုးတက်စေရန် ဆောင်ရွက်မည့် ဒေသတွင်းအခြေခံအဆောက်အအုံများ အဆင့်မြှင့်တင်ရေးစီမံကိန်း အတွက် ဂျပန်နိုင်ငံထံမှ ဖွံ့ဖြိုးရေးချေးငွေ ဂျယန်ယန်း ၃၈.၆၄၂ ဘီလီယံ ရယူရန်ကိစ္စအား ပြည်ထောင်စု လွှတ်တော်မှ ဆွေးနွေးသုံးသပ်၍ အတည်ပြုချက်ရယူပေးနိုင်ပါရန် နာယကကြီးမှတစ်ဆင့် လေးစားစွာ တင်ပြအပ်ပါတယ်ခင်ဗျာ။ အားလုံးကျေးဇူးတင်ပါတယ်။</speech>
<title>အထက်ပါကိစ္စနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါကအမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၁၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ ပေးပို့စာမိတ္တူကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ ပေးပို့စာမိတ္တူကို နောက်ဆက်တွဲဖြင့် ဖော်ပြထားပါသည်။ အထက်ပါကိစ္စနဲ့စပ်လျဉ်းပြီး ဆွေးနွေးလိုတဲ့ လွှတ်တော်ကိုယ်စားလှယ်များ ရှိပါက ၂-၅-၂၀၁၉ ရက် (ကြာသပတေးနေ့) ညနေ ၄ နာရီ (၁၆၀၀) နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြား ရေးမှူးချုပ်ထံ အမည်စာရင်းတင်သွင်းနိုင်ကြောင်း အသိပေးကြေညာပါတယ်။</speech>
</motion>
</section>
<section value="Report">
<report>
<title>ပြည်ထောင်စုအစိုးရအဖွဲ့မှ ပေးပို့သော ၂၀၁၈ ခုနှစ်၊ ဧပြီလမှ စက်တင်ဘာလ အထိ (၆) လ အမျိုးသားစီမံကိန်း အစီရင်ခံစာနှင့်စပ်လျဉ်း၍ ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ(၄/၂၀၁၉)ကို ဖတ်ကြားတင်ပြခြင်းနှင့် လွှတ်တော်ကဆွေးနွေးစဉ်းစားရန် အဆိုတင်သွင်းခြင်း</title>
<speech type="speaker">အစီအစဉ်(၂၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၈ ခုနှစ်၊ ဧပြီလမှ စက်တင်ဘာလအထိ (၆) လ အမျိုးသားစီမံကိန်း အစီရင်ခံစာနဲ့စပ်လျဉ်းပြီး ၂၁-၁-၂၀၁၉ ရက်တွင် ကျင်းပပြုလုပ်ခဲ့တဲ့ (၁၁)ကြိမ်မြောက် အစည်းအဝေး ပထမနေ့၌ သက်ဆိုင်ရာ ပြည်ထောင်စု အဆင့်အဖွဲ့အစည်းဝင်က လွှတ်တော်သို့ ရှင်းလင်းတင်ပြခဲ့ပြီး ဖြစ်ပါတယ်။ ယခု ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင် ခံစာ (၄/၂၀၁၉)ကို ဖတ်ကြားတင်ပြပြီး လွှတ်တော်က ဆွေးနွေးစဉ်းစားရန် အဆိုတင်သွင်းဖို့ ဖိတ်ခေါ်ပါတယ်။</speech>
<speech><mp id="1455">ဦးမျိုးဝင်း(အဖွဲ့ဝင်၊ ပြည်သူ့ငွေစာရင်းပူးပေါင်းကော်မတီ)</mp>လေးစားအပ်တဲ့ ပြည်ထောင်စု လွှတ်တော် နာယကကြီးနှင့်တကွ၊ ပြည်ထောင်စုအဆင့်ပုဂ္ဂိုလ်များ ဧည့်သည်တော်များအားလုံးကို မင်္ဂလာ ပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ ပြည်သူ့ငွေစာရင်းပူးပေါင်းကော်မတီ အဖွဲ့ဝင် မွန်ပြည်နယ် မဲဆန္ဒနယ်အမှတ်(၈)က အမျိုးသားလွှတ်တော်ကိုယ်စားလှယ် ဦးမျိုးဝင်း ဖြစ်ပါတယ်။ ၂၀၁၈ ဧပြီလကနေပြီးတော့ စက်တင်ဘာလအထိ ၆ လတာကာလ အမျိုးသားစီမံကိန်း အစီရင်ခံစာအပေါ် ကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ(၄/၂၀၁၉)ကို ကော်မတီရဲ့ တာဝန် ပေးအပ်ချက်အရ ပြည်ထောင်စုလွှတ်တော်ကြီးအား ဖတ်ကြားတင်ပြသွားမှာ ဖြစ်ပါတယ်။ Power Point သုံးစွဲ ခွင့်ပြုပါရန် နာယကကြီးအား လေးစားစွာ ပန်ကြားအပ်ပါတယ်။ အစီရင်ခံစာကို လွှတ်တော်ကိုယ်စားလှယ်ကြီးများထံ ဖြန့်ဝေထားပြီးဖြစ်တဲ့အတွက် တွေ့ရှိချက် အနှစ်ချုပ်နဲ့ သဘောထားမှတ်ချက်ကိုသာ တင်ပြသွားမှာ ဖြစ်ပါတယ်။ Next အပြည်ပြည်ဆိုင်ရာ ငွေကြေး oföscsag. IMF World Economic Outlook October 2018 9. ASIAN Development Outlook Update September 2018 တို့မှာ ဖော်ပြထားတဲ့ ကမ္ဘာ့စက်မှုဖွံ့ဖြိုးပြီးနဲ့ ဖွံ့ဖြိုးဆဲနိုင်ငံများရဲ့ အာဆီယံနိုင်ငံ အချို့တို့ရဲ့ စီးပွားရေးအခြေအနေများကို နှိုင်းယှဉ်ဖော်ပြထားတာ ဖြစ်ပါတယ်။ အမေရိကန်၊ ဥရောပနဲ့ အရှေ့အာရှက ဖွံ့ဖြိုးပြီးနိုင်ငံများရဲ့ ဒုတိယ ၃ လပတ် ဖွံ့ဖြိုးမှုရာခိုင်နှုန်းများဟာ ၃ ရာခိုင်နှုန်း အောက်မှာ ရှိပြီး အိမ်နီးချင်း တရုတ်နဲ့ အိန္ဒိယ၊ အာဆီယံနိုင်ငံများရဲ့ တိုးတက်မှုတွေက ၃ ရာခိုင်နှုန်း အထက်မှာရှိနေတာကို တွေ့ရပါတယ်။ ကျွန်တော်တို့ နိုင်ငံက ၆.၅ ရာခိုင်နှုန်း ရှိတယ်လို့ ဖော်ပြထားတာကိုတွေ့ရပါတယ်။ ၂၀၁၈ ခုနှစ် (၆) လပတ်အတွင်း ကဏ္ဍကြီးများအလိုက် လျာထားချက်နဲ့ အကောင်အထည် ဖော်နိုင်မှုကို နှစ်အလိုက်ဈေးနှုန်းအရ ဖော်ပြထားတာဖြစ်ပါတယ်။ အစီရင်ခံစာရဲ့ စာမျက်နှာ ၂ မှာ ဖော်ပြ ထားပါတယ်။ ဒီ slide ထဲမှာ ၂၀၁၈ ခုနှစ် တစ်ခုတည်းကိုပဲ ဖော်ပြထားပေမယ့် အစီရင်ခံစာထဲမှာတော့ ယခင် ၂၀၁၆ နဲ့ ၂၀၁ရ ခုနှစ်များနဲ့ပါ နှိုင်းယှဉ်ဖော်ပြထားပါတယ်။ ကဏ္ဍကြီးများရဲ့ ထုတ်လုပ်မှုနဲ့ဝန်ဆောင်မှုတန်ဖိုး စုစုပေါင်း ၃၂.၈၇၃ ထရီလီယံ လျာထားခဲ့ရာမှာ ၃၂.၅၂၃ ထရီလီယံ အကောင်အထည်ဖော်နိုင်ခဲ့တဲ့အတွက် လျာထားချက်ရဲ့ ၉၈.၉% အကောင်အထည်ဖော်နိုင်ခဲ့ပါတယ်။ ဒီဇယားကတော့ ခုနနှစ်အလိုက်ဈေးနှုန်းအရဇယား (နားလည်လွယ်အောင်ပြောရရင်တော့ လက်ရှိပေါက်ဈေးနှုန်းနဲ့ တွက်ထားတဲ့ဇယား) ကို ၂၀၁၀-၂၀၁၁ ဘဏ္ဍာနှစ် ပုံမှန်ဈေးနှုန်း၊ တစ်နည်းပြောရရင် ၂၀၁၀-၂၀၁၁ တုံးကဈေးနှုန်းတွေနဲ့ ပြန်လည်တွက်ပြထားတာကို ဖော်ပြထားတဲ့ ဇယားဖြစ်ပါတယ်။ ခုန ဖော်ပြခဲ့တဲ့ဇယားနဲ့ ဒီဇယား ၂ ခုကို နှိုင်းယှဉ်ကြည့်ခြင်းအားဖြင့် ၂၀၁၀ ကနေ ၂၀၁၈ ခုနှစ်အထိ ၈ နှစ်တာ ကာလအတွင်း မြန်မာနိုင်ငံရဲ့ ငွေဖောင်းပွလာမှုအခြေအနေကို သိရှိနိုင်မှာ ဖြစ်ပါတယ်။ ပူးပေါင်းကော်မတီအစီရင်ခံစာရဲ့ စာမျက်နှာ(၃)မှာ ဖော်ပြထားတဲ့ ဒီဇယားကတော့ ဧပြီ၊ စက်တင်ဘာ ၆ လတာကာလရဲ့ ၃ နှစ်စာကို ဖော်ပြထားတာ ဖြစ်ပါတယ်။ ဒီဇယားကနေ သိလာရတာက မြန်မာနိုင်ငံရဲ့ စီးပွားရေးဖွဲ့စည်းပုံ ပြောင်းလဲလာတာပဲဖြစ်ပါတယ်။ GDP မှာ လယ်ယာကဏ္ဍကြီးရဲ့ ပါဝင်မှု အချိုးဟာ တဖြည်းဖြည်း လျော့နည်းလာပြီး စက်မှုနဲ့ ဝန်ဆောင်မှုကဏ္ဍကြီး (၂)ရပ်ရဲ့ ပါဝင်မှုဟာ တဖြည်းဖြည်း မြင့်တက်လာတာကိုတွေ့ရမှာ ဖြစ်ပါတယ်။ ရင်းနှီးမြှုပ်နှံမှုကိုကြည့်ရင် နိုင်ငံပိုင်အခန်းကဏ္ဍမှာ လျာထားချက်ရဲ့ ၇၉ ရာခိုင်နှုန်းဖြစ်တဲ့ မြန်မာ ကျပ်ငွေ ၂.၂၈ ထရီလီယံကို အကောင်အထည်ဖေါ်နိုင်ခဲ့တာ တွေ့ရပါတယ်။ နိုင်ငံခြားရင်းနှီးမြှုပ်နှံ မှုအနေနဲ့က ဒီ(၆)လတာကာလအတွင်း ၂၀၁၆ မှာ အမေရိကန်ဒေါ်လာ ၁.၁၁၂ ဘီလီယံ၊ ၂၀၁ရ မှာ ၄.၃၅၉ ဘီလီယံနဲ့ ပြီးခဲ့တဲ့ ၂၀၁၈ အထူးစီးပွားရေးဇုန်အပါအဝင် ၁.၉၄၄ ဘီလီယံ ခွင့်ပြုနိုင်ခဲ့တာ တွေ့ရပါတယ်။ ငွေရေးကြေးရေးကဏ္ဍကိုကြည့်ရင် ပြည်သူတွေရဲ့ ဘဏ်စုငွေဟာ ယခင် ၆ နှစ်တာကာလကထက် ၄ ဘီလီယံ ကျော်တိုးတက်လာခဲ့ပြီး နိုင်ငံပိုင်နဲ့ပုဂ္ဂလိကဘဏ်တွေမှာ စုဆောင်းငွေပေါင်းဟာ ၃၅.၄ ဘီလီယံအထိ စုဆောင်း ခဲ့ကြကြောင်း တွေ့ရှိရပါတယ်။ နိုင်ငံခြားငွေ လဲလှယ်နှုန်းကိုကြည့်ရင် မြန်မာကျပ်ငွေတန်ဖိုးဟာ ဒီ(၆)လတာ ကာလအတွင်းမှာ အလွန်အမင်းကျဆင်းလာခဲ့တာကို တွေ့ရမှာဖြစ်ပါတယ်။ (၆)လတာ ကာလရဲ့ အစ ဧပြီမှာ အမေရိကန် တစ်ဒေါ်လာကို ၁၃၄၀ ကျပ်သာရှိခဲ့တဲ့ မြန်မာကျပ်ငွေတန်ဖိုးဟာ စက်တင်ဘာလအကုန်မှာ ၁,၅၀၀ ကျပ် အထိ ရာခိုင်နှုန်းအားဖြင့်ဆိုရင် ၁၆ ရာခိုင်နှုန်းကျော် ငွေကြေးတန်ဖိုးကျဆင်းမှုဆိုတဲ့ (depreciation) ဖြစ်ပေါ် လာခဲ့ကြောင်း တွေ့ရှိရပါတယ်။ မြန်မာနိုင်ငံအနေနဲ့ကတော့ ပြည်ပအကျိုးသက်ရောက်မှုများအပြင် ပြည်တွင်းမှာ နိုင်ငံခြားငွေဝယ်လိုအား မြင့်တက်ခဲ့တာကြောင့် ကျပ်ငွေတန်ဖိုး ပိုမိုကျဆင်းခဲ့ရခြင်း ဖြစ်ပါတယ်။ ငွေကြေးဖောင်းပွမှု(Inflation)အနေနဲ့က ၂၀၁၈ခုနှစ် စက်တင်ဘာလမှာ ၅.၉၄ ရာခိုင်နှုန်း ဖြစ်ပေါ်ခဲ့ကြောင်း တွေ့ရှိရမှာဖြစ်ပါတယ်။ လေးစားရတဲ့ နာယကကြီးခင်ဗျား။ မြန်မာနိုင်ငံရဲ့ ပို့ကုန်၊ သွင်းကုန်အခြေအနေကို ဆက်လက် တင်ပြရရင် ဒီ ၂၀၁၈ ဧပြီမှ စက်တင်ဘာ (၆)လတာကာလမှာ ပို့ကုန်အနေနဲ့ လျာထားချက်ထက် ၂.၁ ဘီလီယံ ပိုမိုတင်ပို့နိုင်ခဲ့ပြီး တစ်ဖက်မှာလည်း သွင်းကုန်အနေနဲ့ လျာထားချက်ထက် ၃ ဘီလီယံနီးပါး ပိုမိုတင်သွင်း ခဲ့တာတွေ့ရပါတယ်။ စုစုပေါင်းကုန်သွယ်နိုင်မှု အမေရိကန်ဒေါ်လာ ၁၈.၆၇၉ ဘီလီယံ တန်ဖိုးဖြစ်တဲ့အတွက် ယခင်နှစ် အလားတူကာလအတွက် ၂.၃၅၃ ဘီလီယံ ပိုမိုကုန်သွယ်နိုင်ခဲ့ကြောင်း တွေ့ရှိရပါတယ်။ အဓိက ကုန်သွယ်ဖက်နိုင်ငံတွေကတော့ တရုတ်၊ ထိုင်း စင်္ကာပူ၊ ဂျပန်နဲ့ အိန္ဒိယနိုင်ငံတို့ ဖြစ်ပါတယ်။ ကုန်ပစ္စည်းအုပ်စုအလိုက် ပို့ကုန်၊ သွင်းကုန် အခြေအနေနဲ့ ကမ္ဘာလှည့်ခရီးသည် လာရောက်မှု အခြေအနေတွေကို အစီရင်ခံစာရဲ့ စာမျက်နှာ ၄ နဲ့ ၅ တို့မှာ ဖော်ပြထားတာကို ဖတ်ရှုလေ့လာနိုင်ပါတယ်။ ဆောက်လုပ်ရေး ကဏ္ဍကိုကြည့်ရင် အိမ်ရာဆောက်လုပ်မှုလုပ်ငန်းဟာ တည်ဆောက်ရေးလုပ်ငန်းအားလုံးရဲ့ ၅၆.၂ ရာခိုင်နှုန်းနဲ့ ထိပ်ဆုံးမှာ ရှိနေပြီး အားကစားကွင်းနဲ့ ပန်းခြံကတော့ ၀.၂ ရာခိုင်နှုန်းနဲ့ အနည်းဆုံး ဖြစ်ပါတယ်။ နိုင်ငံပိုင်လျှပ်စစ်ဓာတ်အား စက်တပ်ဆင်အားဟာ ဒီ(၆)လတာ ကာလအထိ ၅၇၉၄ မဂ္ဂါဝပ်ရှိလာတဲ့ အတွက် ယမန်နှစ်ကထက် ၃၆၄ MW တိုးတက်လာခဲ့ပါတယ်။ သုံးစွဲမှုအနေနဲ့ကတော့ ဒီ(၆)လတာကာမှာ ကီလိုဝပ်နာရီသန်းပေါင်း ၁၁,၂၈၄.ရ ဖြစ်တဲ့အတွက် ယမန်နှစ်ကထက် ၉၂၅ သန်း ပိုမိုသုံးစွဲနိုင်ခဲ့တာ တွေ့ရပါတယ်။ ဒီ Slide ကတော့ ပညာရေးနဲ့ ကျန်းမာရေးကဏ္ဍ အခြေအနေများနဲ့ ပတ်သက်ပြီး ဖော်ပြထား တာဖြစ်ပါတယ်။ ပွိုင့်တွေသေးနေလို့ ရှင်းရှင်းလင်းလင်း ကြည့်လို့မမြင်ရရင် ကိုယ်စားလှယ်တော်ကြီးများကို ဝေငှထားတဲ့ ပြည်သူ့ငွေစာရင်းပူးပေါင်းကော်မတီ အစီရင်ခံစာ(၄/၂၀၁၉)ရဲ့ စာမျက်နှာ(၅)နဲ့ (၆)မှာ ဖတ်ရှု နိုင်တဲ့အပြင် အစီရင်ခံစာရဲ့ နောက်ဆုံးစာရွက် နောက်ဆက်တွဲ (ခ)က လူမှုရေးအညွှန်းကိန်းများမှာလည်း အသေးစိပ်လေ့လာနိုင်အောင် ဖော်ပြထားပါတယ်။ နိုင်ငံတော်ပိုင်စီးပွားရေး အဖွဲ့အစည်းများကိုကြည့်ရင် ပြည်ထောင်စုဘဏ္ဍာရန်ပုံငွေနဲ့ ရန်ပုံငွေ ပြင်ပ ဘဏ္ဍာငွေများနဲ့ ဆောင်ရွက်နေတဲ့ နိုင်ငံတော်ပိုင်အဖွဲ့အစည်း စုစုပေါင်း (၃၁)ခု ရှိတဲ့အနက် အရှုံး ဖြစ်ပေါ်နေတဲ့ SOB ၁၁ ခုရဲ့ စာရင်းကို ဖော်ပြထားတာဖြစ်ပါတယ်။ ဝန်ဆောင်မှုလုပ်ငန်း(၇)ခု၊ လျှပ်စစ် ထုတ်လုပ်ရေးလုပ်ငန်း (၁)ခု၊ စက်မှုလုပ်ငန်း (၃)ခုတို့ပါဝင်ပြီး စုစုပေါင်း ၃၁၀.၈၄၅ ဘီလီယံကျပ်ကို နိုင်ငံတော် အနေနဲ့ အရှုံးဖြစ်ပေါ်ခဲ့ရပါတယ်။ ကျန်တဲ့ငွေရေးကြေးရေးနဲ့ ဘဏ်လုပ်ငန်း ၆ ခုအပါအဝင် သယံဇာတ လုပ်ဆောင်နိုင်ခဲ့ကြပါတယ်။ Nexti ငဲ့ကွက်တဲ့အနေနဲ့ အချို့ကဏ္ဍများကို အသေးစိတ် ဖတ်ကြား မတင်ပြတော့ပါဘူး။ ပြည်ထောင်စုဝန်ကြီးဌာန တစ်ခုချင်းနဲ့ပတ်သက်တဲ့ အချက်လက်အသေးစိတ်ကို အစီရင်ခံစာရဲ့ စာမျက်နှာ ၆ ကနေ ၈ အထိမှာ ဇယားတစ်ခုချင်း ဖော်ပြထားပြီးတော့ ကဏ္ဍအလိုက် အခြေအနေအကျဉ်းချုပ် ကိုတော့ စာမျက်နှာ ၉ မှာဖော်ပြထားပါတယ်။ ဝန်ကြီးဌာနအလိုက် လုပ်ငန်းစီမံကိန်းများ ဆောင်ရွက်မှု အခြေအနေကိုတော့ စာမျက်နှာ ၁၀ မှာ ဖော်ပြထားပါတယ်။ ကဏ္ဍအလိုက် အသေးစိတ် ထပ်မံလေ့လာ သိရှိလိုတဲ့ ကိုယ်စားလှယ်တော်ကြီးများအနေနဲ့ စီမံကိန်းနဲ့ ဘဏ္ဍာရေးဝန်ကြီးဌာနက ကျွန်တော်တို့ကို ဖြန့်ဝေ ထားတဲ့ ၂၀၁၈ ခုနှစ် ဧပြီ၊ စက်တင်ဘာ ၆ လ စီမံကိန်းအစီရင်ခံစာ စာအုပ်ရဲ့ စာမျက်နှာ ၄၁ ကနေ ၁၁၄ အကြားမှာ လေ့လာနိုင်ကြပါတယ်။ ဒီ Slide ကတော့ ဧပြီ၊ စက်တင်ဘာ (၆)လတာကာလအတွင်း တိုင်းဒေသကြီးများနဲ့ ပြည်နယ် များရဲ့ ဒေသန္တရစီမံကိန်းများ အကောင်အထည်ဖော်နိုင်မှုကို နှစ်အလိုက် ဈေးနှုန်းများအရ ဖော်ပြထားတာ ဖြစ်ပါတယ်။ စီမံကိန်းပြည့်မီအောင် အကောင်ထည်မဖော်နိုင်တဲ့ တိုင်းဒေသကြီးနဲ့ပြည်နယ် ၅ ခုရှိပြီးတော့ ကျန်ဒေသများမှာ ပြည့်မီကျော်လွန်ခဲ့တာ တွေ့ရပါတယ်။ ဒီကဏ္ဍကို အသေးစိတ် လေ့လာကြည့်ရှုလိုရင် ကျွန်တော်တို့ကို ဖြန့်ဝေထားတဲ့ ခုနစီမံကိန်းအစီရင်ခံစာ စာအုပ်ရဲ့ စာမျက်နှာ ၁၃၅ ကနေ ၂၀၈ အထိမှာ အသေးစိတ်ဖော်ပြထားပါတယ်။ လေးစားအပ်ပါတဲ့ နာယကကြီးနှင့် လွှတ်တော်ကိုယ်စားလှယ်များခင်ဗျာ။ ကမ္ဘာ့ဘဏ်က နှစ်စဉ်ထုတ်ပြန်နေတဲ့ Ease of Doing Business report စီးပွားရေးလုပ်ငန်းများပြုလုပ်ရန် လွယ်ကူမှု အစီရင်ခံစာအရ မြန်မာနိုင်ငံဟာ နိုင်ငံပေါင်း ၁၉၀ အနက် အဆင့် ၁၇၁ မှာရောက်ရှိနေတဲ့အတွက် ယမန် နှစ်ကထက် အဆင့်တစ်ဆင့် နိမ့်ကျသွားခဲ့ရပါတယ်။ ဒါပေမယ့် စွမ်းဆောင်ရည် ရမှတ်အနေနဲ့ကတော့ မနှစ် ကထက် အနည်းငယ်တက်လာတာကို တွေ့ရပါတယ်။ ဒီဇယားကို ပြည်သူ့ငွေစာရင်းပူးပေါင်းအစီရင်ခံစာရဲ့ စာမျက်နှာ ၁၂ မှာ ဖော်ပြထားပါတယ်။ ပြည်ပချေးငွေအထောက်အပံ့နဲ့ နည်းပညာ အကူအညီရရှိမှုကို စာမျက်နှာ ၁၂၊ ၁၃ မှာ ဖော်ပြ ထားပါတယ်။ ဒီဇယားကတော့ လုပ်ငန်း(၂၉)ခုအတွက် ပြည်ပအကူအညီ အမေရိကန်ဒေါ်လာ ၃၅၃.၀၅၃ သန်းနဲ့ အကောင်အထည်ဖော်ဆောင်ရွက်ခဲ့တဲ့ ဝန်ကြီးဌာန (၈)ခုနဲ့ အဖွဲ့အစည်း (၁)ခုတို့ကို ဖေါ်ပြထားတာ ဖြစ်ပါတယ်။ ဒါကတော့ အဲဒီအကူအညီပေးခဲ့တဲ့ နိုင်ငံတွေကို နိုင်ငံအလိုက် ဖော်ပြထားတာဖြစ်ပါတယ်။ သုံးစွဲခဲ့တဲ့ကဏ္ဍအလိုက်ကြည့်မယ်ဆိုရင် အခြေခံအဆောက်အအုံဖြစ်တဲ့ ဆောက်လုပ်ရေးကဏ္ဍမှာ ၆ရ ရာခိုင်နှုန်း၊ ပညာရေး၊ မီဒီယာ၊ ကျန်းမာရေးစတဲ့ လူမှုစီးပွားကဏ္ဍမှာ ၃၁ ရာခိုင်နှုန်း၊ သဘာဝသယံဇာတ ၁ ရာခိုင်နှုန်းနဲ့ သဘာဝအားအင်ကယ်ကယ်ကားဘီးမှာ အလင်းဖြစ်ကြောင်း လသာရှိပါတယ်။ အမျိုးသားစီမံကိန်းအစီရင်ခံစာပါ သုံးသပ်တင်ပြချက်တွေထဲက အချက်(၇)ချက်ကို ငွေစာရင်းပူးပေါင်း ကော်မတီရဲ့ ဒီအစီရင်ခံစာ(၄/၂၀၁၉)ရဲ့ စာမျက်နှာ (၁၄)နဲ့ (၁၅)မှာ ဖေါ်ပြထားပါတယ်။ ငဲ့ကွက်သော အားဖြင့် ဖတ်ရှုမတင်ပြတော့ပါဘူး။ လေးစားရတဲ့ နာယကကြီးခင်ဗျား။ နောက်ဆုံးအနေနဲ့ ပြည်သူ့ငွေစာရင်းပူးပေါင်းကော်မတီရဲ့ သဘောထားမှတ်ချက်ကို ဆက်လက်တင်ပြပါမယ်။ စီမံကိန်းရည်မှန်းချက်များ ချမှတ်ရာမှာ ပြီးခဲ့တဲ့ ဘဏ္ဍာရေးနှစ်အတွင်း အမှန်တကယ် အကောင် အထည်ဖော်နိုင်ခဲ့တဲ့အခြေအနေနဲ့ လက်ရှိဘဏ္ဍာရေးနှစ်အတွင်း ထူးခြားတဲ့အခြေအနေများအပေါ်မှာ အခြေပြုပြီးမှ အမှန်အကောင်အထည်ဖော်နိုင်မယ့် ရည်မှန်းချက်များကိုသာ ချမှတ်သင့်ပါကြောင်း သဘောထား မှတ်ချက်ပြုပါတယ်။ နိုင်ငံပိုင်စီးပွားရေးလုပ်ငန်းများအနက် လိုငွေပြလျက်ရှိတဲ့ လျှပ်စစ်ဓာတ်အား ထုတ်လုပ်ရေးလုပ်ငန်း၊ အမှတ်(၁)၊ (၂)၊ (၃) အကြီးစားစက်မှုလုပ်ငန်းတွေအပေါ် အသေးစိတ်ကျကျ ဆန်းစစ်လေ့လာပြီး ကုစားနိုင်မယ့် နည်းလမ်းများကို အမြန်ဆုံးရှာဖွေလျက် တိကျပြတ်သားတဲ့ ဆုံးဖြတ်ချက်များ ချမှတ်သင့်ပါကြောင်း သဘောထား မှတ်ချက်ပြုပါတယ်။ Ease of Doing Business ညွှန်းကိန်းအဆင့် တိုးတက်ကောင်းမွန်လာစေရေးအတွက် (က) စီးပွားရေးလုပ်ငန်းစတင်လုပ်ကိုင်ခြင်း၊ (ခ) ဆောက်လုပ်ခွင့်ရယူခြင်း၊ (ဂ) လျှပ်စစ်ဓာတ်အား ရရှိနိုင်ခြင်း၊ (ဃ) ချေးငွေရရှိနိုင်ခြင်း၊ (င) အနည်းစုရင်းနှီးမြှုပ်နှံသူများအား အကာအကွယ်ပေးခြင်း၊ (စ)အခွန်ပေးဆောင်ခြင်း (ဆ) ပြည်ပကုန်သွယ်ခြင်းစသည့် ညွှန်းကိန်းများမှာ ပါဝင်ပတ်သက်သူ (Stakeholder) များ အားလုံး ဝိုင်းဝန်းကြိုးပမ်းကြရမည့်အပြင် ညွှန်းကိန်းများနဲ့ပတ်သက်ပြီး ကျယ်ကျယ်ပြန့်ပြန့် သိရှိနိုင်အောင် အလုပ်ရုံ ဆွေးနွေးပွဲများ ဒီထက်ကျင်းပပေးသင့်ပါကြောင်းကို သဘောထားမှတ်ချက်ပြုပါတယ်။ မြန်မာငွေကျပ်တန်ဖိုးဟာ ၂၀၁၆-၁ရ ဘဏ္ဍာရေးနှစ်က စတင်ပြီး တန်ဖိုးပြောင်းလဲမှု မဆို စလောက်နဲ့ တည်ငြိမ်လာခဲ့ပေမယ့် ဒီ ၂၀၁၈ ခုနှစ်၊ ဧပြီလမှ စက်တင်ဘာလ (၆)လတာ ကာလမှာ တောက်လျှောက်ကျဆင်းလာခဲ့တာကို တွေ့ရပါတယ်၊ အမေရိကန်ဒေါ်လာနဲ့ နှိုင်းယှဉ်ရင် အဲဒီကာလ အတွင်းမှာ မြန်မာငွေတန်ဖိုးဟာ ၁ရ ရာခိုင်နှုန်းနီးပါး ကျဆင်းခဲ့တာကို တွေ့ရှိရပါတယ်။ ငွေတန်ဖိုးကျဆင်းမှု များပြားခြင်းရဲ့ အကျိုးဆက်က နောင်လာမည့် ဘဏ္ဍာရေးနှစ်ရဲ့ ငွေကြေးဖောင်းပွမှုအပေါ် တိုက်ရိုက် သက်ရောက်လာမှာဖြစ်လို့ ဒီလိုမျိုးငွေတန်ဖိုး များပြားစွာကျဆင်းမှု မဖြစ်ပေါ်စေရေးအတွက် စဉ်ဆက် မပြတ် စောင့်ကြည့်လေ့လာပြီး စနစ်တကျ စီမံခန့်ခွဲသင့်ပါကြောင်း သဘောထားမှတ်ချက်ပြုပါတယ်။ နိဂုံးချုပ်အနေနဲ့ ပြည်ထောင်စုအစိုးရအဖွဲ့မှ ပေးပို့လာတဲ့ ၂၀၁၈ ခုနှစ်၊ ဧပြီလမှ စက်တင်ဘာလအထိ (၆)လအတွက် အမျိုးသားစီမံကိန်းအစီရင်ခံစာနဲ့ စပ်လျဉ်းပြီး ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက် အစီရင်ခံစာအမှတ်စဉ်(၄/၂၀၁၉)ကို ပြည်ထောင်စုလွှတ်တော်ဆိုင်ရာ နည်းဥပဒေ ၁၀၄ (က)၊(ခ)နဲ့ (ဂ)ပါ ပြဋ္ဌာန်းချက်များနဲ့အညီ ပူးပေါင်းကော်မတီ ဥက္ကဋ္ဌရဲ့ တာဝန်ပေးချက်အရ ပြည်ထောင်စု လွှတ်တော်ကြီးအား အစီရင်ခံစာတင်ပြရင်း အစီရင်ခံစာအား လွှတ်တော်က ဆွေးနွေးစဉ်းစားပေးနိုင်ပါရန် အဆိုတင်သွင်းအပ်ပါတယ်ခင်ဗျား။ ပြည်ထောင်စုလွှတ်တော်၊ ပြည်သူ့ငွေစာရင်းပူးပေါင်းကော်မတီ။</speech>
<title>အထက်ပါအစီရင်ခံစာနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ် (၂၁) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စုအစိုးရအဖွဲ့က ပေးပို့ထားတဲ့ ၂၀၁၈ ခုနှစ်၊ ဧပြီလမှ စက်တင်ဘာလအထိ (၆) လ အမျိုးသား စီမံကိန်းအစီရင်ခံစာကို ကြိုတင်ဖြန့်ဝေထားပြီး ယနေ့မှာလည်း ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာကို လွှတ်တော်ကိုယ်စားလှယ်များထံ ထပ်မံဖြန့်ဝေ ထားပါတယ်။ အစီရင်ခံစာအပြည့်အစုံကို နောက်ဆက်တွဲဖြင့် ဖော်ပြထားပါသည်။ အထက်ပါအစီရင်ခံစာနဲ့စပ်လျဉ်းပြီး ပြည်ထောင်စုလွှတ်တော်ဆိုင်ရာ နည်းဥပဒေ ၁၀၄ နည်းဥပဒေခွဲ (ဃ)၊ (င)တို့နဲ့အညီ ဆွေးနွေးလိုတဲ့ ကိုယ်စားလှယ်ရှိပါက ဆွေးနွေးလိုတဲ့ ဌာန၊ အဖွဲ့အစည်းအမည်ကို တိတိကျကျဖော်ပြပြီး ၃-၅-၂၀၁၉ ရက် (သောကြာနေ့) မွန်းလွဲတစ်နာရီ(၁၃၀၀ ချိန်)နောက်ဆုံးထား၍ ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်း ကြေညာပါတယ်။</speech>
</report>
<report>
<title>ပြည်ထောင်စုအစိုးရအဖွဲ့မှ ပေးပို့သော ၂၀၁၈ ခုနှစ်၊ ဧပြီလမှ စက်တင်ဘာလ အထိ (၆) လ ဘဏ္ဍာငွေအရအသုံး ဆိုင်ရာအစီရင်ခံစာနှင့်စပ်လျဉ်း၍ ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ(၆/၂၀၁၉)ကို ဖတ်ကြားတင်ပြခြင်းနှင့် လွှတ်တော်က ဆွေးနွေးစဉ်းစားရန် အဆိုတင်သွင်းခြင်း</title>
<speech type="speaker">အစီအစဉ်(၂၂) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၈ ခုနှစ်၊ ရက်နေ့တွင် ကျင်းပပြုလုပ်ခဲ့တဲ့ (၁၁)ကြိမ်မြောက်အစည်းအဝေး ပထမနေ့၌ သက်ဆိုင်ရာ ပြည်ထောင်စု အဆင့်အဖွဲ့အစည်းဝင်က လွှတ်တော်သို့ ရှင်းလင်းတင်ပြခဲ့ပြီး ဖြစ်ပါတယ်။ (ယခုပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင် ခံစာ(၆/၂၀၁၉)ကို ဖတ်ကြားတင်ပြပြီး လွှတ်တော်က ဆွေးနွေးစဉ်းစားရန် အဆိုတင်သွင်းဖို့ ဖိတ်ခေါ် ပါတယ်။</speech>
<speech><mp id="441">ဦးစိုင်းသီဟကျော်(အဖွဲ့ဝင်၊ ပြည်သူ့ငွေစာရင်းပူးပေါင်းကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စု အဆင့်ပုဂ္ဂိုလ်များ၊ ဧည့်သည်တော်များအားလုံး မင်္ဂလာပါလို့ နှုတ်ခွန်းဆက်သအပ်ပါတယ်ခင်ဗျား။ ကျွန်တော် ကတော့ ပြည်ထောင်စုလွှတ်တော် ပြည်သူ့ငွေစာရင်းပူးပေါင်းကော်မတီအဖွဲ့ဝင် မိုင်းရယ်မဲဆန္ဒနယ်က ပြည်သူ့ လွှတ်တော်ကိုယ်စားလှယ် ဦးစိုင်းသီဟကျော် ဖြစ်ပါတယ်။ ပြည်ထောင်စုအစိုးရအဖွဲ့ကပေးပို့တဲ့ ၂၀၁၈ ခုနှစ်၊ ဧပြီလမှ စက်တင်ဘာလအထိ (၆)လ ပြည်ထောင်စုရဲ့ ဘဏ္ဍာငွေအရအသုံးဆိုင်ရာ အစီရင်ခံစာနှင့်စပ်လျဉ်း၍ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ အမှတ်စဉ်(၆/၂၀၁၉)ကို ကော်မတီဥက္ကဋ္ဌရဲ့ တာဝန်ပေးချက်အရ ပြည်ထောင်စုလွှတ်တော်သို့ တင်သွင်းသွားမှာဖြစ်ပါတယ်။ အစီရင်ခံစာကို လွှတ်တော်ကိုယ်စားလှယ်များထံ ဖြန့်ဝေထားပြီးဖြစ်တဲ့ အတွက် အစီရင်ခံစာပါ တွေ့ရှိချက်အချို့နှင့် ကော်မတီရဲ့ သဘောထားမှတ်ချက်များကိုသာ ကောက်နုတ် တင်ပြခွင့်ပြုပါရန်နှင့် Power Point အသုံးပြုခွင့်ပြုပါရန် လေးစားစွာ ခွင့်တောင်းခံအပ်ပါတယ်ခင်ဗျား။ ပြည်သူ့ငွေစာရင်းပူးပေါင်းကော်မတီဟာ ၁၁-၂-၂၀၁၉ ရက်နှင့် ၁၃-၂-၂၀၁၉ ရက်နေ့မှာ ပြည်ထောင်စု ဌာန၊ အဖွဲ့အစည်း (၁၅)ခုနှင့်လည်းကောင်း၊ ၁၃-၃-၂၀၁၉ ရက်နေ့မှာ စီမံကိန်းနှင့် ဘဏ္ဍာရေးဝန်ကြီး ဌာနမှ တာဝန်ရှိသူများနှင့်လည်းကောင်း အစည်းအဝေးများ ကျင်းပပြုလုပ်ဆွေးနွေးခဲ့ပြီး လေ့လာ တွေ့ရှိချက်နှင့်သဘောထား မှတ်ချက်အစီရင်ခံစာအမှတ်စဉ်(၆/၂၀၁၉)ကို ပြုစု၍ ပြည်ထောင်စုလွှတ်တော် ဆိုင်ရာ နည်းဥပဒေ ၁၀၄ (က)၊ (ခ)၊ (ဂ) ပါပြဋ္ဌာန်းချက်များနှင့်အညီ ပြည်ထောင်စုလွှတ်တော် နာယကမှ တစ်ဆင့် ပြည်ထောင်စုလွှတ်တော်သို့ တင်ပြအပ်ပါတယ်ခင်ဗျာ။ နာယကနဲ့ လွှတ်တော်ကိုယ်စားလှယ်များခင်ဗျာ။ ပြည်ထောင်စုဌဌာန၊ အဖွဲ့အစည်းအားလုံးရဲ့ ၂၀၁၈ ခုနှစ်၊ ဧပြီလမှ စက်တင်ဘာလ (၆)လ မလခန့်မှန်းခြေငွေစာရင်းအပေါ် ယာယီကပ် ၈၅၂၅၉၀ ဘီလီယံအနက် ကျပ် ၈,၉၀၀,၁၅ရ ဘီလီယံနှင့် သုံးငွေကျပ် ၁၀,၅၄၇.၃၈၈ ဘီလီယံအနက် ၉,၃၇၁.၄၇၃ ဘီလီယံ အကောင်အထည်ဖော်နိုင်ခဲ့ပြီး လိုငွေအဖြစ် ကျပ် ၄၇၁,၃၁၆ ဘီလီယံဖြစ်ကြောင်း တင်ပြပါအတိုင်း တွေ့ရှိရမှာဖြစ်ပါတယ်။ ယာယီရငွေ၊ သုံးငွေနှင့် လုပ်ငန်းအကောင်အထည်ဖော် ဆောင်ရွက်နိုင်မှု အခြေအနေတွင် ထူးခြားတဲ့ လုပ်ငန်းဆောင်ရွက်ချက် (ကောက်နုတ်ချက်)များကို အစီရင်ခံစာ အပိုဒ်(၆)မှာ ဖော်ပြထားပြီး ဖြစ်ပါတယ်။ ဆက်လက်ပြီးတော့ တိုင်းဒေသကြီး/ ပြည်နယ်အဆင့် ဌာန၊ အဖွဲ့အစည်းများရဲ့ ၂၀၁၈ ခုနှစ်၊ ဧပြီလမှ စက်တင်ဘာလ (၆)လ မူလခန့်မှန်းခြေစာရင်း အပေါ် ယာယီရငွေ၊ သုံးငွေအခြေအနေမှာ တင်ပြပါ အတိုင်းဖြစ်ပြီး ရငွေ ၉၉.၅၃ ရာခိုင်နှုန်းနှင့် သုံးငွေ ၉၃.၆၅ ရာခိုင်နှုန်း အကောင်အထည်ဖော်နိုင်ခဲ့ကြောင်း တွေ့ရှိရပါတယ်။ ယာယီရငွေ၊ သုံးငွေအပေါ် သုံးသပ်တင်ပြချက်(ကောက်နုတ်ချက်)များကို အစီရင်ခံစာ အပိုဒ်(၉)မှာ ဖော်ပြထားပါတယ်။ Next slide ၂၀၁၈ ခုနှစ်၊ ဧပြီလမှ စက်တင်ဘာလ ၆ လ ဘတ်ဂျက်ရဲ့ ထူးခြားချက်မှာ ဘဏ္ဍာရေး နှစ်ကို အောက်တိုဘာလ ၁ ရက်မှ စက်တင်ဘာလ ၃၀ ရက် အထိ ပြောင်းလဲကျင့်သုံးခဲ့ခြင်း၊ ၂၀၁၈ ခုနှစ်၊ ဧပြီလ ၁ ရက်နေ့မှ စက်တင်ဘာလ ၃၀ ရက်အထိ ကြားကာလ ၆ လ အတွက် ရေးဆွဲခဲ့သည့် ဘတ်ဂျက် ခန့်မှန်းခြေငွေစာရင်းအရသာ အကောင်အထည်ဖော်ဆောင်ရွက်ခဲ့ရခြင်းနဲ့ နိုင်ငံ့ဝန်ထမ်းများရဲ့ လစာကို တိုးမြှင့်သတ်မှတ်ပေးခဲ့ခြင်းတို့ပဲ ဖြစ်ပါတယ်။ ရငွေပိုင်းနှင့်စပ်လျဉ်းပြီးတော့ ကြွေးမြီရငွေကို ၅၀ ရာခိုင်နှုန်းခန့်သာ ဆောင်ရွက်နိုင်ခဲ့သော်လည်း တင်ပြပါအဖွဲ့အစည်းများရဲ့ ရငွေတိုးတက်မှုကြောင့် သာမန်ရငွေ၊ ငွေလုံးငွေရင်းရငွေ နှစ်ရပ်စလုံး ပိုမိုရရှိ ခဲ့ပြီး လျာထားချက်အပေါ်မှာ ၁၀၄.၃၉ ရာခိုင်နှုန်းအထိ တိုးတက်အကောင်အထည်ဖော် ဆောင်ရွက်နိုင် ခဲ့ကြောင်း တွေ့ရှိရပါတယ်။ ဆက်လက်ပြီး ပြည်ထောင်စုဘဏ္ဍာရန်ပုံငွေပြင်ပက ဆောင်ရွက်တဲ့ ဌာနများရဲ့ ရငွေ၊ သုံးငွေ အခြေအနေနဲ့ စပ်လျဉ်းပြီးတော့ လူမှုဖူလုံရေးအဖွဲ့ရဲ့ ၂၀၁၈ ခုနှစ်၊ (၆)လအထိ သာမန်ရငွေ၊ သုံးငွေအခြေ အနေကို ယခင်ဘဏ္ဍာရေးနှစ်များနဲ့နှိုင်းယှဉ်၍ ဖော်ပြပါအတိုင်းတွေ့ရှိရပါတယ်။ ရငွေကို လျာထားချက်ရဲ့ ၁၂၄.၀၆ ရာခိုင်နှုန်း တိုးတက်ရရှိအောင် ဆောင်ရွက်နိုင်ခဲ့သော်လည်း သုံးငွေမှာ လျာထားချက်ရဲ့ ရရ ရာခိုင် နှုန်းသာ သုံးစွဲနိုင်ခဲ့တဲ့အတွက် နှစ်စဉ်ပိုငွေများစွာ ဖြစ်ပေါ်နေကြောင်းတွေ့ရှိရပါတယ်။ လူမှုဖူလုံရေးအဖွဲ့ဟာ အဖွဲ့ဝင်အလုပ်သမားများရဲ့ ထည့်ဝင်ငွေရယူပြီး ၎င်းတို့အတွက် ကျန်းမာရေး၊ လူမှုရေးစောင့်ရှောက်မှုနှင့် လုပ်ငန်းခွင်ထိခိုက်မှု အာမခံစနစ်များနဲ့ အကျိုးခံစားခွင့်များ ရရှိခံစားနိုင်စေရန် လူမှုဖူလုံရေးအဖွဲ့တာအဖွဲ့ဝင်လူင်သမားများ) သည် ငယ်ရေးရပြီး ၎င်းတို့အတွက် ကျန်းမာရေး၊ စီမံဆောင်ရွက်ပေးနေတဲ့ အဖွဲ့အစည်းဖြစ်ပါတယ်။ သို့ရာမှာ အဖွဲ့ဝင် အလုပ်သမားဦးရေတိုးတက်မှု၊ လုပ်ခ လစာနှုန်းထား တိုးမြှင့်မှုတွေကြောင့် ထည့်ဝင်ငွေတိုးတက်ရရှိလာသော်လည်း အလုပ်သမားများအတွက် ဆောင်ရွက်ပေးရမယ့် အာမခံစနစ်အရ ကျန်းမာရေးနဲ့ လူမှုရေးအကျိုးခံစားခွင့်များကို လိုက်လျော ညီထွေဖြစ်အောင် တိုးမြှင့်ဆောင်ရွက်ပေးနိုင်မှု မရှိသေးကြောင်း သုံးသပ်ရရှိပါတယ်။ အထူးသဖြင့် ဘတ်ဂျက် လျာထားချက်ပါ ကျန်းမာရေးစောင့်ရှောက်မှု၊ အဆင့်မြှင့်တင်ခရီးစဉ်များ လျာထားချက်အတိုင်း ဆောင်ရွက် နိုင်မှုမရှိခြင်းဟာ လူမှုဖူလုံရေးအဖွဲ့ရဲ့ အဓိကလုပ်ငန်းတာဝန်တစ်ရပ်ကို အပြည့်အဝ ထမ်းဆောင်မှုမပြု နိုင်သေးကြောင်း ထင်ရှားပေါ်လွင်စေပါတယ်။ ပြည်ထောင်စုဌာန၊ အဖွဲ့အစည်းများရဲ့ ၂၀၁၈ ခုနှစ်၊ ဧပြီလမှ စက်တင်ဘာလအထိ (၆)လ ပြည်ထောင်စုရဲ့ အရအသုံးခန့်မှန်းခြေငွေစာရင်း ရငွေ၊ သုံးငွေများကို ၂၀၁၅ ခုနှစ်၊ ၂၀၁၆ ခုနှစ်နှင့် ၂၀၁ရ ခုနှစ် ဧပြီလမှ စက်တင်ဘာလအထိ စာရင်းများနဲ့ နှိုင်းယှဉ်ဖော်ပြထားပါတယ်။ အသေးစိတ် ရှင်းလင်းလိုသော် လည်းပဲ ဲ့ညှာသောအနေနဲ့ တင်ပြမှုမပြုတော့ပါဘူး။ ကိုယ်စားလှယ်များထံလည်း အသေးစိတ် ဖော်ပြထားပါတယ်။ ဆက်လက်ပြီး ပြည်ထောင်စု၏အခွန်အကောက် ကောက်ခံရရှိမှုအခြေအနေမှာ ၂၀၁၈ ခုနှစ်၊ (၆)လ တွင် စုစုပေါင်းကောက်ခံရရှိမှု ကျပ် ၃,၄၂၄.၁၅၄ ဘီလီယံရရှိခဲ့ပြီး အခွန်နဲ့ GDP အချိုးမှာ ၁၀.၅၃ ရာခိုင်နှုန်း ဖြစ်ပါတယ်။ အခွန်ကောက်ခံရရှိမှု အခြေအနေများကို ၂၀၁၅၊ ၂၀၁၆၊ ၂၀၁ရ ခုနှစ် ဧပြီလမှ စက်တင်ဘာလ အထိ အခွန်ကောက်ခံရရှိမှုတို့နဲ့နှိုင်းယှဉ်ပြီး ဖော်ပြပါအတိုင်း တွေ့ရှိရပါတယ်။ ဆက်လက်ပြီးတော့ ဌာန၊ အဖွဲ့ အစည်းများအတွက် ထပ်မံလိုအပ်တဲ့ လစာငွေ၊ အသုံးစရိတ်များနဲ့ လွှဲပြောင်းသုံးစွဲမှု အခြေအနေကို တင်ပြပါမယ်။ ၂၀၁၈ ခုနှစ်၊ ဧပြီလ ၁ ရက်နေ့မှစ၍ နိုင်ငံ့ဝန်ထမ်းများရဲ့ လုပ်ခလစာများ တိုးမြှင့်ခံစား ခွင့်ပြုခဲ့ပါတယ်။ ၂၀၁၈ ခုနှစ်၊ ဧပြီလကနေ စက်တင်ဘာလအထိ ဘတ်ဂျက်ဟာ ဘဏ္ဍာရေးနှစ် ပြောင်းလဲကျင့်သုံးနိုင်ရန် ကူးပြောင်းရေးကာလအတွက် ကာလတိုဘတ်ဂျက်ဖြစ်ပြီး ဖြည့်စွက် ရန်ပုံငွေ ခွင့်ပြုခြင်းမရှိ၍ တိုးမြှင့်လစာငွေများအတွက် လိုအပ်ချက်ကို ဖြည့်စွက်ရန်ပုံငွေဖြင့် ဖြည့်ဆည်း ဆောင်ရွက်နိုင်ခြင်း မရှိတော့ပါ။ အချို့ဝန်ကြီးဌာနများနဲ့ ၎င်းတို့ရဲ့ ငွေလုံးငွေရင်းအသုံးစရိတ်များကို အထွေထွေပိုလျှံရန်ပုံငွေစာရင်းသို့ အပ်နှံပြီး လုပ်ခလစာအတွက် ပြန်လည်တောင်းခံရယူတဲ့ နည်းလမ်းနဲ့ ဆောင်ရွက်ခဲ့ရကြောင်း တွေ့ရပါတယ်။ ဝန်ထမ်းများရဲ့ လုပ်ခ၊ လစာနှုန်းထားတိုးမြှင့်ပေးမှုကြောင့် ထပ်မံ လိုအပ်လာတဲ့ လစာငွေအသုံးစရိတ်များအတွက် လွှဲပြောင်းသုံးစွဲဆောင်ရွက်ခဲ့မှု အခြေအနေကို ဖော်ပြပါ အတိုင်း တွေ့ရှိရပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလ (၆)လအတွင်း ပြည်ထောင်စုဘဏ္ဍာရန်ပုံငွေစာရင်းမှာ ပါဝင်တဲ့ အဖွဲ့အစည်းများအနေနဲ့ ရငွေ၊ သုံးငွေများကို ရည်မှန်းချက်အတိုင်း အကောင်အထည်ဖော်နိုင်မှု မရှိခြင်း၊ သုံးငွေကို အပြည့်အဝ သုံးစွဲနိုင်မှုမရှိခြင်းကြောင့် အထွေထွေပိုလျှံရန်ပုံငွေ (GRF)သို့ ပြန်လည် အပ်နှံမှု အခြေအနေကို တင်ပြပါအတိုင်းတွေ့ရှိရပါတယ်။ သာမန်အသုံးစရိတ်ပိုလျှံငွေဟာ ၆၁၉.၇၆၁ ကျပ် ဘီလီယံ၊ ငွေလုံးငွေရင်းအသုံးစရိတ် ပိုလျှံငွေက ၅၂၂.၅၂၂ ကျပ်ဘီလီယံ ကြွေးမြီအသုံးစရိတ် ပိုလျှံငွေ ကတော့ ၈၈.၈၂၄ ဖြစ်ပါတယ်။ အားလုံးစုစုပေါင်းက ၁,၂၃၁.၁၀ရ ကျပ်ဘီလီယံ ပြန်လည်အပ်နှံခဲ့တာ ပိုလျှံရန်ပုံငွေကနေပြီးတော့ လွှဲပြောင်းသုံးစွဲငွေကတော့ ၂၈၉.၂၁၆ ဖြစ်ပြီးတော့ အသားတင် ပိုလျှံရန်ပုံငွေ ပြန်အပ်နှံမှုက ၉၄၁.၈၉၁ ရှိကြောင်းတွေ့ရှိရပါတယ်။ ပြည်သူ့ငွေစာရင်းပူးပေါင်းကော်မတီရဲ့ သုံးသပ်ချက်ကို ဆက်လက်တင်ပြပါမယ်။ ၂၀၁၈ ခုနှစ် (၆)လ ပြည်ထောင်စုဌာန၊ အဖွဲ့အစည်းအားလုံးရဲ့ စုစုပေါင်းရငွေမှာ ၁၀၄ ရာခိုင်နှုန်း အကောင်အထည်ဖော်နိုင် ခဲ့ပြီး ကြွေးမြီရငွေမှာ ၅၀ ရာခိုင်နှုန်းသာ ဆောင်ရွက်နိုင်ခဲ့ကြောင်း၊ ၎င်းချေးငွေဖြင့် အကောင်အထည်ဖော် ဆောင်ရွက်ရတဲ့ တည်ဆောက်ရေးလုပ်ငန်းများကို နှောင့်နှေးကြန့်ကြာမှုမရှိစေရန် ကြွေးမြီရငွေပိုင်းတွင် လျာထားချက် ပြည့်မီရန်လိုအပ်လျက်ရှိပါတယ်။ ငွေလုံးငွေရင်းသုံးငွေကို လျာထားချက်ပြည့်မီအောင် သုံးစွဲနိုင်မှုမရှိခြင်းကြောင့် နိုင်ငံတော်ရဲ့ လူမှုစီးပွားဖွံ့ဖြိုးတိုးတက်ရေးနဲ့ အခြေခံဖြစ်တဲ့ ကျေးလက်ဒေသ ဖွံ့ဖြိုးတိုးတက်ရေးလုပ်ငန်းများ၊ အခြေခံအဆောက်အအုံ တည်ဆောက်ရေးလုပ်ငန်းများနဲ့ ပညာရေး၊ ကျန်းမာရေးအဆောက်အအုံများကို သတ်မှတ်ကာလအတွင်း ပြီးစီးအောင် ဆောင်ရွက်နိုင်မှုမရှိခဲ့ပါ။ ၂၀၁၈ ခုနှစ်၊ ဧပြီလမှ စက်တင်ဘာလ (၆)လ ယာယီအမှန်စာရင်းအရ စုစုပေါင်းရငွေဟာ ၂၀၁၇၂၀၁၈ ခု၊ ဘဏ္ဍာရေးနှစ် ဧပြီလမှ စက်တင်ဘာလ (၆)လ အမှန်စာရင်းအရ စုစုပေါင်းရငွေနဲ့ နှိုင်းယှဉ်ပါက ကျပ် ၂,၀၄၃.၄၉၆ ဘီလီယံ ပိုမိုရရှိခဲ့ပြီး စုစုပေါင်းသုံးငွေဟာ ကျပ် ၁,၆၇၃.၀၃၂ ဘီလီယံ ပိုမိုသုံးစွဲခဲ့ပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလ (၆)လ ပြည်ထောင်စုရဲ့ အခွန်ရငွေစုစုပေါင်း ကျပ် ၃,၄၂၄.၁၅၄ ဘီလီယံ ကောက်ခံနိုင်ခဲ့၍ ယခင် ၂၀၁ရ ခုနှစ် ဧပြီလ မှ စက်တင်ဘာလအထိ (၆)လ ကောက်ခံရရှိမှု ကျပ် ၃,၀၇၈.၇၉၉ ဘီလီယံထက် ပိုမိုကောက်ခံရရှိတာကို တွေ့ရှိရပါတယ်။ နိုင်ငံ့ဝန်ထမ်းများကို လစာတိုးမြှင့်ပေးခဲ့သဖြင့် ထပ်မံလိုအပ်လာတဲ့ ငွေရပ်အတွက် လွှဲပြောင်း သုံးစွဲတဲ့ အသုံးစရိတ်များသည် သာမန်အားဖြင့် နောက်ဆက်တွဲဘတ်ဂျက်တွင် လျာထားရမှာဖြစ်သော်လည်း ဘဏ္ဍာရေးနှစ်ကူးပြောင်းတဲ့ ကြားဖြတ်ကာလ ဖြည့်စွက်ခွင့်ပြုငွေ မရှိတော့သဖြင့် သက်ဆိုင်ရာဌာန၊ အဖွဲ့ အစည်းများအနေဖြင့် သာမန်နှင့် ငွေလုံးငွေရင်းအသုံးစရိတ်များမှ ခေါင်းစဉ်လွှဲပြောင်း သုံးစွဲခဲ့ကြောင်းနှင့် ဘဏ္ဍာရေးစည်းမျဉ်းများနှင့်အညီ ထုတ်ယူသုံးစွဲခဲ့ခြင်း ဖြစ်ပါတယ်။ ဘတ်ဂျက်ခွင့်ပြုငွေများကို သတ်မှတ်ကာလအတွင်း၌ ံးစွဲနိုင်မှုမရှိ၍ အထွေထွေပိုလျှံ ရန်ပုံငွေစာရင်းသို့ ပြန်လည်အပ်နှံရမှုများလည်း ရှိနေပါတယ်။ အထွေထွေပိုလျှံရန်ပုံငွေကို အသားတင် ပြန်လည်အပ်နှံငွေဟာ မူလခန့်မှန်းခြေရဲ့ ၈.၉၃ ရာခိုင်နှုန်းရှိကြောင်း တွေ့ရှိရပါတယ်။ ဘတ်ဂျက်ခွင့်ပြု ချက်ပါလုပ်ငန်းများကို ်တစ်ပြေးညီ ပြီးစီးနိုင်ရေး စိစစ်ကြပ်မတ်ဆောင်ရွက်ခြင်း၊ အသုံးစရိတ် များ ထုတ်ယူသုံးစွဲမှုကို တည်ဆဲဘဏ္ဍာရေးစည်းမျဉ်းများနှင့်အညီ စိစစ်ကြပ်မတ် ဆောင်ရွက်ခြင်းတို့ကို ဆောင်ရွက်သွားရန်လိုအပ်ကြောင်း သုံးသပ်ရရှိပါတယ်။ ဆက်လက်ပြီး Slide နံပါတ် ၁၄ ပါ။ ပြည်သူ့ငွေစာရင်းပူးပေါင်းကော်မတီရဲ့ သဘောထားမှတ်ချက်များကို ဆက်လက်ပြီးတင်ပြသွား ပါမယ်။ သဘောထားမှတ်ချက် (၁)။ ကြွေးမြီရငွေလျာထားချက် မပြည့်မီခြင်းနှင့် စုစုပေါင်းသုံးငွေမှာ လျာထားချက်ရဲ့ ၈၉ ရာခိုင်နှုန်းသာ အကောင်အထည်ဖော် ဆောင်ရွက်နိုင်ခြင်းတို့မှာ နှစ်စဉ်ပုံမှန်ဖြစ်ပေါ် နေကြောင်း တွေ့ရှိရပါတယ်။ နှစ်စဉ် ဘတ်ဂျက်ရေးဆွဲ ဆောင်ရွက်ရာမှာ လျာထားချက်နှင့် အနီးစပ်ဆုံး အကောင်အထည်ဖော် ဆောင်ရွက်နိုင်ရေးအတွက် ဖော်ပြချက်များကို လိုက်နာဆောင်ရွက်သွားရန်လိုအပ် ကြောင်း သဘောထားမှတ်ချက်ပြုအပ်ပါတယ်။ ရသုံးမှန်းခြေငွေစာရင်းရေးဆွဲရာမှာ အမှန်တကယ် ဆောင်ရွက်ပြီးစီးနိုင်မယ့် လုပ်ငန်းပမာဏအတွက် လိုအပ်တဲ့ အသုံးစရိတ်ကိုသာ စိစစ်တောင်းခံခြင်း၊ တည်ဆောက်ရေးလုပ်ငန်းများအပါအဝင် တင်ဒါလုပ်ငန်းစဉ် များကို မလိုလားအပ်ဘဲနှောင့်နှေးကြန့်ကြာမှု မရှိနိုင်စေရေးအတွက် အောက်ပါအတိုင်း ဆောင်ရွက်ခြင်း (က) တင်ဒါခေါ်ယူရေးလုပ်ငန်းများကို တည်ဆဲညွှန်ကြားချက်များနှင့်အညီ ဘဏ္ဍာရေးနှစ်ရဲ့ ပထမ (၃)လပတ် ကာလအတွင်း ပြီးစီးအောင်ဆောင်ရွက်ခြင်း၊ (ခ) တင်ဒါဆိုင်ရာ လုပ်ထုံးလုပ်နည်း၊ ညွှန်ကြားချက်များကို ပြန်လည်စိစစ်၍ လိုအပ်ပါက ပြန်လည်ပြင်ဆင်ရေးဆွဲခြင်းနှင့် လက်တွေ့လိုက်နာ ဆောင်ရွက်ရာမှာ နှောင့်နှေး ကြန့်ကြာမှုများ မဖြစ်ပေါ်နိုင်စေရန် မလိုအပ်သောလုပ်ငန်းစဉ်အဆင့်များကို လျှော့ချခြင်း၊ တာဝန်ယူ တာဝန်ခံစနစ်ကို ပီပီပြင်ပြင် ကျင့်သုံးဆောင်ရွက်ခြင်း၊ (ဂ) ဘတ်ဂျက်ခွင့်ပြုချက်ပါ လုပ်ငန်းရပ်များနှင့် စပ်လျဉ်း၍ အကြောင်းတစ်စုံတစ်ရာကြောင့် နှောင့်နှေးမှုဖြစ်ပေါ်ပြီး သက်ဆိုင်ရာဘဏ္ဍာရေးနှစ်အတွင်း ီးစီးနိုင်မည့် အခြေအနေမရှိပါက ပိုလျှံငွေကို ခန့်မှန်းတွက်ချက်၍ ပြန်လည်အပ်နှံစေပြီး တစ်ဆက် တည်းဖြစ်တဲ့ ဘဏ္ဍာရေးနှစ်ဘတ်ဂျက်မှာ ပြန်လည်ထည့်သွင်း တောင်းခံဆောင်ရွက်သွားရန် သဘောထား မှတ်ချက်ပြုအပ်ပါတယ်။ သဘောထားမှတ်ချက်(၂)။ ပြည်ပကြွေးမြီများကို လျာထားချက်နှင့်အညီ ထုတ်ယူသုံးစွဲနိုင်မှု မရှိခြင်း ကြောင့် ချေးငွေစီမံကိန်းပါ လုပ်ငန်းရပ်များ သတ်မှတ်တွင်း ပြီးစီးအောင် ဆောင်ရွက်နိုင်မှု မရှိခြင်းဟာ နိုင်ငံတော်ရဲ့ ဖွံ့ဖြိုးတိုးတက်ရေးနှင့် ပြည်သူ့ဝန်ဆောင်မှုလုပ်ငန်းများကို နှောင့်နှေးကြန့်ကြာ စေတဲ့အပြင် စီမံကိန်း၏ ကုန်ကျစရိတ်ကို တိုးမြင့်စေခြင်း စသည့်ဆိုးကျိုးများကို ဖြစ်ပေါ်စေနိုင်သဖြင့် ချေးငွေရယူနိုင်ရန် စတင်ညှိနှိုင်းစဉ်ကပင် အောက်ဖော်ပြပါအတိုင်း စီစဉ်ဆောင်ရွက်သွားရန် သဘောထား မှတ်ချက်ပြုအပ်ပါတယ်။ ချေးငွေရယူနိုင်ရန် ညှိနှိုင်းဆွေးနွေးချိန်၊ ချေးငွေစီမံကိန်းရဲ့ ဖြစ်မြောက် Fossibility studuimmfortofinio fornon fosfono, စည်းမျဉ်းစည်းကမ်းများကို ကြိုတင်လေ့လာခြင်း၊ (၂) Feasibility Study လုပ်ငန်းများနှင့် ဆောင်ရွက်ခြင်း၊ လိုအပ်တဲ့ EIA / SIA စိစစ်သုံးသပ်ခြင်း၊ စီမံကိန်းဒေသအတွင်းရှိ ပြည်သူများသို့ ပွင့်လင်းမြင်သာစွာ ရှင်းလင်း ဆွေးနွေးခြင်းများ(Public Consultations) စသည်တို့ကို စနစ်တကျနှင့် ပြည့်စုံအောင်ဆောင်ရွက်ခြင်း၊ (၃) Feasibility Study ရဲ့ လေ့လာတွေ့ရှိချက်များကိုအခြေခံ၍ လုပ်ငန်းစီမံကိန်းရဲ့ တည်ဆောက်ရေး ကာလ၊ လုပ်ငန်းအကောင်အထည်ဖော်ဆောင်ရွက်မယ့် နှင့် ချေးငွေထုတ်ယူသုံးစွဲမယ့် အစီ အစဉ် (Disbursement Plan) စသည်တို့ကို စနစ်တကျ တွက်ချက်ရေးဆွဲ ဆောင်ရွက်ခြင်းနှင့် လက်တွေ့ အကောင်အထည်ဖော်ဆောင်ရွက်ရာမှာ ၎င်းအတိုင်း လိုက်နာဆောင်ရွက်ခြင်း၊ (၄) ချေးငွေ စီမံကိန်းလုပ်ငန်းများအတွက် တာဝန်ပေးအပ်ရာမှာ တာဝန်ယူ၊ တာဝန်ခံစနစ်ကို ပီပြင်စွာ ကျင့်သုံး ဆောင်ရွက်ခြင်းနှင့် တစ်ဆက်တစ်စပ်တည်း တာဝန်ပေးအပ်ခြင်းတို့ပဲ ဖြစ်ပါတယ်။ သဘောထားမှတ်ချက်(၃)။ ဘတ်ဂျက်ခွင့်ပြုငွေများကို သတ်မှတ်ကာလအတွင်း ံးစွဲနိုင်မှု မရှိ၍ အထွေထွေပိုလျှံရန်ပုံငွေ(GRF)သို့ ပြန်လည်အပ်နှံခြင်း၊ ပြန်လည်အပ်နှံငွေမှ ထုတ်ယူသုံးစွဲခြင်းနှင့် ဖြည့်စွက်ခွင့်ပြုငွေ တောင်းခံခြင်းတို့သည် ဘတ်ဂျက်ရေးဆွဲ အကောင်အထည်ဖော်ရခြင်းရဲ့ အနှစ်သာရ ကိုထိခိုက်စေတဲ့ လုပ်ငန်းရပ်များဖြစ်သဖြင့် ရေရှည်တွင်ဖော်ပြပါအတိုင်း ဆောင်ရွက်သွားရန်လိုအပ်ကြောင်း သဘောမတ်ခတ်ပြအပ်ပါတယ်။ (၁) ဘက်ဝက်ဆဲစဉ်ကပင် အမန်ကကယ်ပြီးမြောက်အောင် ဆောင်ရွက်နိုင်မည့်လုပ်ငန်းနှင့် သုံးစွဲနိုင်မည့်ပမာဏတို့ကို အနီးစပ်ဆုံးဖြစ်စေရန် ခန့်မှန်းရေးဆွဲ ဆောင်ရွက် ခြင်း၊ (၂) ကြိုတင်စီမံဆောင်ရွက်နိုင်စွမ်းမရှိတဲ့ မမျှော်လင့်တဲ့အကြောင်းများကြောင့် မူလရည်မှန်းချက် အတိုင်း ဆောင်ရွက်နိုင်ခြင်းမရှိတဲ့ အခြေအနေတွင် ပိုလျှံလာနိုင်မယ့် အသုံးစရိတ်များကို ် တစ်ပြေးညီ ပြန်လည်အပ်နှံစေခြင်း၊ (၃) ကြိုတင်စီမံ ဆောင်ရွက်နိုင်စွမ်းမရှိတဲ့ မမျှော်လင့်တဲ့ အကြောင်းများကြောင့် မူလရည်မှန်းချက်ထက် ပိုမိုအကောင်ထည်ဖော်ဆောင်ရွက်ရန် လိုအပ်လာခြင်း သို့မဟုတ် အရေးပေါ် ဆောင်ရွက်ရန် လိုအပ်လာခြင်းတို့အတွက် အရေးပေါ်ရန်ပုံငွေမှ တောင်းခံသုံးစွဲစေခြင်း၊ (၄) ပြည်ထောင်စု အစိုးရအဖွဲ့အစည်းအားလုံးအနေဖြင့် ငွေသားစီမံချက်ကို စနစ်တကျ ရေးဆွဲဆောင်ရွက်စေခြင်း၊ ထိုသို့ ရေးဆွဲဆောင်ရွက်နိုင်စေရေးအတွက် စီမံကိန်းနှင့် ဘဏ္ဍာရေးဝန်ကြီးဌာနအနေဖြင့် သက်ဆိုင်ရာအဖွဲ့ အစည်းများနှင့် ပေါင်းစပ်ညှိနှိုင်းဆောင်ရွက်ခြင်း၊ ငွေသားစီမံချက်အတိုင်း လိုက်နာဆောင်ရွက်စေရေး ကြီးကြပ်ကွပ်ကဲဆောင်ရွက်ခြင်း၊ ငွေလုံးငွေရင်းအသုံးစရိတ်များနှင့်ပတ်သက်၍ တင်ဒါလုပ်ငန်းစဉ်ပြီးစီးမှု၊ တည်ဆောက်ရေးလုပ်ငန်းပြီးစီးမှုတို့နှင့် ချိန်ကိုက်ထုတ်ယူသုံးစွဲနိုင်ရေး ကြပ်မတ်ဆောင်ရွက်ခြင်း၊ (၅) ဘတ်ဂျက်ခွင့်ပြုငွေများ ထုတ်ယူသုံးစွဲခြင်းကို ငွေထုတ်သူအရာရှိများ (Drawing Officer)၊ ကြီးကြပ်သူ အရာရှိများ(Controlling Officer)များခန့်အပ်ပြီး အဆင့်ဆင့်ကြီးကြပ်ဆောင်ရွက်စေခြင်းဖြင့် သက်ဆိုင်ရာ ငွေထုတ်သူအရာရှိများ၊ ကြီးကြပ်သူအရာရှိများအနေဖြင့် တည်ဆဲဘဏ္ဍာရေး စည်းမျဉ်းစည်းကမ်းများနှင့် အညီ လိုက်နာဆောင်ရွက်ခြင်းနဲ့ တာဝန်ယူတာဝန်ခံစနစ်ကို ပီပီပြင်ပြင် ကျင့်သုံးဆောင်ရွက်ခြင်း ဖြစ်ပါတယ်။ သဘောထားမှတ်ချက်(၄)။ လူမှုဖူလုံရေးအဖွဲ့အနေဖြင့် အကျုံးဝင်မှတ်ပုံတင်ထားတဲ့ လုပ်ငန်းများရှိ အာမခံထားတဲ့ အလုပ်သမားများရဲ့ ထည့်ဝင်ငွေဖြင့် ရပ်တည်ပြီး ၎င်းအလုပ်သမားများရဲ့ ကျန်းမာရေးနှင့် လူမှုရေးစောင့်ရှောက်မှု၊ လုပ်ငန်းခွင်ထိခိုက်မှု စသည်တို့နှင့်ပတ်သက်၍ လိုအပ်တဲ့ ဝန်ဆောင်မှုများ ပံ့ပိုး ဆောင်ရွက်ပေးခြင်း ဖြစ်ပါတယ်။ ၂၀၁၃-၂၀၁၄ မှ ၂၀၁၇-၂၀၁၈ ခုနှစ်၊ ဘဏ္ဍာရေးနှစ်အတွင်း ထည့်ဝင်ငွေ ၉ ဆ ကျော်တိုးတက်ရရှိခဲ့သော်လည်း ဝန်ဆောင်မှုတွင် ၅ ဆသာ တိုးမြှင့်ဆောင်ရွက်နိုင်ခဲ့ကြောင်း တွေ့ရှိရ ပါသည်။ အာမခံအလုပ်သမားများရဲ့ ကျန်းမာရေး၊ လူမှုရေးနဲ့ လုပ်ငန်းခွင်ထိခိုက်မှုဆိုင်ရာ ခံစားခွင့် များကို ယခုထက်ပိုမို တိုးမြှင့်ဆောင်ရွက်ပေးနိုင်ရေး စီစဉ်ဆောင်ရွက်သွားရန် သဘောထားမှတ်ချက် ပြုအပ်ပါတယ်။ နိဂုံးချုပ်အနေနဲ့ သို့ဖြစ်ပါ၍ ပြည်ထောင်စုအစိုးရအဖွဲ့ကနေ ပေးပို့လာတဲ့ ၂၀၁၈ ခုနှစ်၊ ဧပြီလမှ စက်တင်ဘာလအထိ (၆)လအတွက် ပြည်ထောင်စု၏ဘဏ္ဍာငွေအရအသုံးဆိုင်ရာ အစီရင်ခံစာနှင့်စပ်လျဉ်း၍ ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ အမှတ်စဉ်(၆/၂၀၁၉)အား ပြည်ထောင်စုလွှတ်တော်ဆိုင်ရာ နည်းဥပဒေ ၁၀၄(က)၊ (ခ)၊ (ဂ)ပါ ပြဋ္ဌာန်းချက် များနှင့်အညီ လွှတ်တော်သို့ အစီရင်ခံတင်ပြရင်း အစီရင်ခံစာအား ဆွေးနွေးစဉ်းစားပေးနိုင်ပါရန် အဆို တင်သွင်းအပ်ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<title>အထက်ပါအစီရင်ခံစာနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါကအမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၂၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု အစိုးရအဖွဲ့က ပေးပို့ထားတဲ့ ၂၀၁၈ ခုနှစ်၊ ဧပြီလမှ စက်တင်ဘာလအထိ (၆)လ ဘဏ္ဍာငွေ အရအသုံးဆိုင်ရာ အစီရင်ခံစာကို ကြိုတင်ဖြန့်ဝေထားပြီး ယနေ့မှာလည်း ပြည်သူ့ငွေစာရင်းပူးပေါင်းကော်မတီရဲ့ လေ့လာ တွေ့ရှိချက်နှင့် သဘောထားမှတ်ချက်အစီရင်ခံစာကို လွှတ်တော်ကိုယ်စားလှယ်များထံ ထပ်မံဖြန့်ဝေထားပါတယ်။ အစီရင်ခံစာအပြည့်အစုံကို နောက်ဆက်တွဲဖြင့် ဖော်ပြထားပါသည်။ အထက်ပါအစီရင်ခံစာနဲ့စပ်လျဉ်းပြီး ပြည်ထောင်စုလွှတ်တော်ဆိုင်ရာ နည်းဥပဒေ ၁၀၄ နည်းဥပဒေခွဲ (ဃ)၊ (င)တို့နဲ့အညီ ဆွေးနွေးလိုတဲ့ ကိုယ်စားလှယ်ရှိပါက ဆွေးနွေးလိုတဲ့ ဌာန၊ အဖွဲ့အစည်း အမည်ကို တိတိကျကျဖော်ပြပြီး ၃-၅-၂၀၁၉ ရက် (သောကြာနေ့) မွန်းလွဲတစ်နာရီ(၁၃၀၀) နောက်ဆုံးထား၍ ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်း ကြေညာပါတယ်။</speech>
</report>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး ပထမနေ့ ရပ်နားကြောင်းနှင့် ဒုတိယနေ့ ကျင်းပမည့် နေ့ရက်နှင့် ကြေညာခြင်း</title>
<speech type="speaker">အစီအစဉ်(၂၄) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ယနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် (၁၂)ကြိမ်မြောက် ပုံမှန်အစည်းအဝေး ပထမနေ့ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် (၁၂)ကြိမ်မြောက် ပုံမှန်အစည်းအဝေးရဲ့ ဒုတိယနေ့ကို ၂၀၁၉ ခုနှစ်၊ ဧပြီလ ၃၀ ရက်(အင်္ဂါနေ့) နံနက် ၁၀ နာရီ ကျင်းပပြုလုပ်မည်ဖြစ်ကြောင်းနှင့် ယနေ့ အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျာ။</speech>
<speech type="mc">ပြည်ထောင်စုလွှတ်တော် ကိုယ်စားလှယ်များအားလုံး ထွက်ခွာနိုင် ကြပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် (၁၂)ကြိမ်မြောက် ပုံမှန်အစည်းအဝေး ပထမနေ့ အစည်းအဝေးကို ညနေ ၁၆:ဝဝ နာရီတွင် ရပ်နားပါသည်။</speech>
</postface>
</transcript>
</doc>
