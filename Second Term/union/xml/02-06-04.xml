<doc>
<docinfo>
<docno>02-06-04.xml</docno>
<pdf>02-06-04.pdf</pdf>
<term value="02">ဒုတိယအကြိမ်</term>
<session value="06" />
<sittingday value="04" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ဆဋ္ဌမပုံမှန်အစည်းအဝေး စတုတ္ထနေ့မှတ်တမ်း</title>
<date>၁၃၇၉ ခုနှစ်၊ တန်ဆောင်မုန်းလဆန်း ၁၂ ရက် (၂၀၁ရ ခုနှစ်၊ အောက်တိုဘာလ ၃၁ ရက်)(အင်္ဂါနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် ဆဋ္ဌမပုံမှန်အစည်းအဝေး စတုတ္ထနေ့ကို နံနက် ၁၀:ဝဝ နာရီင်ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ဆဋ္ဌမပုံမှန်အစည်းအဝေးရဲ့ စတုတ္ထနေ့ အစီအစဉ် စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျာ။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါ။</speech>
<speech type="mc">အားလုံး ထိုင်နိုင်ကြပါပြီခင်ဗျာ။ ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း ၊</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် ဆဋ္ဌမပုံမှန်အစည်းအဝေး စတုတ္ထနေ့မှာ ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စု လွှတ်တော် ကိုယ်စားလှယ်ဦးရေ စုစုပေါင်း ၆၅၉ ဦး ရှိပြီး ဒီကနေ့အစည်းအဝေးကို ၆၀ရ ဦး တက်ရောက် ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေစုစုပေါင်းရဲ့ ၉၂.၁၁ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ) တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် စတုတ္ထနေ့ အစည်းအဝေး အစီအစဉ်ကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျာ။ ဒုတိယအကြိမ် ပြည်ထောင်စု လွှတ်တော် ဆဋ္ဌမပုံမှန်အစည်းအဝေး စတုတ္ထနေ့ အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေ ထားတဲ့အတိုင်း ဆက်လက်ဆောင်ရွက်ပါမယ်။ အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များ ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း၊</speech>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="935">ဒေါ်မြတ်သီတာထွန်း(ကော်မတီဝင်၊ ကိုယ်စားလှယ်များစိစစ်ရေးကော်မတီ)</mp>လေးစား အပ်ပါသော ပြည်ထောင်စုလွှတ်တော် နာယကကြီးရှင်။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စု လွှတ်တော် ဆဋ္ဌမပုံမှန်အစည်းအဝေး စတုတ္ထနေ့ ၃၁-၁၀-၂၀၁ရ ရက်နေ့မှာ အစည်းအဝေးသို့ တက်ရောက် နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား မွန်ပြည်နယ် မဲဆန္ဒနယ်အမှတ်(၅)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီဝင်ဖြစ်သူ ကျွန်မ ဒေါ်မြတ်သီတာထွန်းက ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက် နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များကတော့ - - ဦးချင်းဖေလင်း ကန်ပက်လက်၊ - ဦးအောင်စိုး သရက်ချောင်း၊ ဦးအောင်စိန် ထားဝယ်၊ - ဦးထွန်းထွန်းဝင်း ရမည်းသင်း၊ - ဒေါက်တာအေးမောင် အမ်း၊ - ဦးဘရှိန် ကျောက်ဖြူ၊ - ဦးတင်နု(ခ) တင်နုအောင် မာန်အောင်၊ - ဦးထွန်းမြင့် ဗဟန်း၊ - ဒေါ်ဇင်မာအောင် ရန်ကင်း၊ - ဦးခွန်မောင်သောင်း ပင်လောင်း၊ - ဦးစိုင်းဖိုးမြတ် မူဆယ်၊ - ဒေါက်တာစိုင်းမောက်ခမ်း လားရှိုး၊ - ဦးစိုင်းဘသိန်း - ဦးစိုင်းမောင်ပွင့်(ခ) ဦးအောင်ပွင့် - ဒေါ်နန်းခင်စော - ဦးလီကျိန်းဖူ(ခ) ဦးမြင့်ဆွေ - ဦးတင်အေး - ဒေါ်နန်းမိုး - ဦးထွန်းအောင်(ခ) ဦးထွန်းထွန်းဟိန် - ဒေါက်တာစိုးမိုးသူ - ဒုတိယဗိုလ်မှူးကြီးစိုင်းအိုက်လှ - ဒုတိယဗိုလ်မှူးကြီးမျိုးခိုင်အောင် - ဗိုလ်မှူးကျော်ဇင်မိုး - ဗိုလ်မှူးလှညီညီ - ဗိုလ်မှူးကျော်ကျော်ထက် - ဗိုလ်မှူးလွင်မောင်စိုး - ဗိုလ်မှူးဟိန်းမင်းထက် - ဒေါ်ရှီလာနန်တောင်(ခ) အမ်နန်တောင် - ဦးဝင်းဇော် - ဦးစိုးသိန်း - ဒေါက်တာမျိုးအောင် - ဒေါ်ခင်ဆွေလွင် ဦးပူဂင်ကမ်းလျန် - ဦးရဲထွဋ် - ဦးအောင်ကြည်ညွန့် ဦးအေးမင်းဟန် - ဦးအေးသာအောင် - ဦးကျော်နီနိုင် - ဦးကြည်ဝင်း - ဗိုလ်မှူးချုပ်အောင်ခင်ဇော် - ဗိုလ်မှူးကြီးမြင့်ဆွေ တန့်ယန်း၊ ကွန်ဟိန်း၊ ကုန်းကြမ်း၊ မက်မန်း၊ မန်တုံ၊ နောင်ချို၊ မြောင်းမြ၊ တပ်မတော်၊ တပ်မတော်၊ တပ်မတော်၊ တပ်မတော်၊ တပ်မတော်၊ တပ်မတော်၊ တပ်မတော်၊ ကချင်-၂၊ ကချင်-၇၊ ကယား-၉၊ ကရင်-၁၀၊ ချင်း-၉၊ ချင်း-၅၊ စစ်ကိုင်း-၅။ မကွေး-၄) မွန်-၁၊ ရခိုင်-၆၊ ရှမ်း-၁၁၊ ဧရာဝတီ-၁၂၊ တပ်မတော်၊ တပ်မတော်၊ - ဗိုလ်မှူးကြီးတင်အောင်ထွန်း တပ်မတော်၊ - ဒုတိယဗိုလ်မှူးကြီးထွန်းမြင့် တပ်မတော်၊ - ဗိုလ်မှူးကိုကိုနိုင် တပ်မတော်၊ - ဗိုလ်မှူးမင်းအောင်ဖြိုး တပ်မတော်နှင့် - ဗိုလ်မှူးနိုင်သူ တပ်မတော် တို့ဖြစ်ကြပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၅ ဦးရှိပြီး ယနေ့ခွင့်ပန် ကြားသူ ၄ရ ဦး ဖြစ်တဲ့အတွက် စုစုပေါင်းခွင့်ပန်ကြားသူ ၅၂ ဦးဖြစ်ပါတယ်။ ခွင့်မဲ့ပျက်ကွက်သူမရှိပါကြောင်းနဲ့ ယနေ့ခွင့်ပန်ကြားသူ ပြည်ထောင်စုလွှတ်တော်ကိုယ်စားလှယ် ၄ရ ဦးအား ခွင့်အဖြစ်သတ်မှတ်ခွင့်ပြုပေး နိုင်ပါရန် လေးစားစွာ တင်ပြပန်ကြားအပ်ပါတယ်ရှင်။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် ဆဋ္ဌမပုံမှန်အစည်းအဝေး စတုတ္ထနေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅၉ ဦး၊ ယခင်က ခွင့်ပြုထားသူ ၅ ဦး၊ ယနေ့ခွင့်ပန်ကြား၍ ခွင့်ပြုထားသူ ၄ရ ဦးဖြစ်တဲ့အတွက် ခွင့်ပြုထားသူ စုစုပေါင်း ၅၂ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Order">
<title>နိုင်ငံတော်သမ္မတရုံးမှ ပေးပို့သော ကချင်ပြည်နယ်အတွင်းရှိ ကျေးရွာ၊ ကျေးရွာအုပ်စုနှင့် ရပ်ကွက်များ အမည်ပြောင်းလဲ ပြင်ဆင်ဖွဲ့စည်းခြင်း၊ တိုးချဲ့ခြင်း၊ ပယ်ဖျက်ခြင်းနှင့် ဧရိယာပြင်ဆင်ဖွဲ့စည်းခြင်းတို့ကို တင်ပြခြင်းနှင့် လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ကချင် ပြည်နယ်၊ ပူတာအိုခရိုင်၊ ပူတာအိုမြို့နယ်တွင် ရပ်ကွက် တစ်ရပ်ကွက်နဲ့ ကျေးရွာ ၂ရ ရွာ တိုးချဲ့ ဖွဲ့စည်းခြင်း၊ ကျေးရွာအုပ်စု တစ်အုပ်စု အမည်ပြောင်းလဲပြီး ဧရိယာပြင်ဆင်ဖွဲ့စည်းခြင်း၊ ကျေးရွာတစ်ရွာ အမည်ပြောင်းလဲ ခြင်းနဲ့ ကျေးရွာ ၉ ရွာ ပယ်ဖျက်ခြင်းတို့နဲ့စပ်လျဉ်းပြီး ပြည်ထောင်စုလွှတ်တော်မှာ မှတ်တမ်းတင်နိုင်ဖို့အတွက် နိုင်ငံတော်သမ္မတရုံးရဲ့ ၂၆-၁၀-၂၀၁ရ ရက်စွဲပါ စာအမှတ်၊ ၅၀၈(၈၉)/၁၂/ သမ္မတရုံးဖြင့် ပေးပို့ထားပြီး ယင်းစာ မိတ္တူကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ နောက်ဆက်တွဲဖြင့် ဖော်ပြထားပါသည်။ အထက်ပါကျေးရွာ၊ ကျေးရွာအုပ်စု၊ ရပ်ကွက်များ အမည်ပြောင်းလဲ ပြင်ဆင်ဖွဲ့စည်းခြင်း၊ တိုးချဲ့ခြင်း၊ ပယ်ဖျက်ခြင်းနဲ့ ဧရိယာပြင်ဆင်ဖွဲ့စည်းခြင်းတို့ကို ပြည်ထောင်စုလွှတ်တော်ဆိုင်ရာ ဥပဒေ ပုဒ်မ ၅၈ အရ လွှတ်တော်က မှတ်တမ်းတင်ကြောင်း ကြေညာပါတယ်။</speech>
</section>
<section value="Report">
<report>
<title>၂၀၁၇-၂၀၁၈ ခု၊ ဘဏ္ဍာရေးနှစ် ပြည်ထောင်စု၏ နောက်ထပ် ဘဏ္ဍာငွေခွဲဝေသုံးစွဲရေးဥပဒေကြမ်းနှင့် စပ်လျဉ်း၍ ဥပဒေဆိုင်ရာသုံးသပ်ချက်အစီရင်ခံစာနှင့် ငွေကြေးဆိုင်ရာသုံးသပ်ချက် အစီရင်ခံစာများကို ပူးပေါင်းကော်မတီများက လွှတ်တော်သို့ ဖတ်ကြားတင်ပြခြင်း</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၇၂၀၁၈ ခု၊ ဘဏ္ဍာရေးနှစ် ပြည်ထောင်စု၏ နောက်ထပ်ဘဏ္ဍာငွေ ခွဲဝေသုံးစွဲရေးဥပဒေကြမ်းနဲ့စပ်လျဉ်းပြီး ပြည်ထောင်စုအစိုးရအဖွဲ့ကိုယ်စား သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က ၁၇-၁၀-၂၀၁ရ ရက် တွင် ကျင်းပပြုလုပ်တဲ့ ပြည်ထောင်စုလွှတ်တော် ဆဋ္ဌမပုံမှန်အစည်းအဝေး ပထမနေ့မှာ လွှတ်တော်သို့ တင်သွင်းခဲ့ပြီး ဖြစ်ပါတယ်။ အထက်ပါဥပဒေကြမ်းအပေါ် ဥပဒေကြမ်းပူးပေါင်းကော်မတီနဲ့ ပြည်သူ့ငွေစာရင်းပူးပေါင်းကော်မတီတို့ရဲ့ လေ့လာသုံးသပ်ချက် အစီရင်ခံစာများကို ပြည်ထောင်စုလွှတ်တော်ဆိုင်ရာ နည်းဥပဒေ ၈၆ နည်းဥပဒေခွဲ(ခ)နဲ့ အညီ လွှတ်တော်သို့ ဖတ်ကြားတင်ပြမှာ ဖြစ်ပါတယ်။ ဦးစွာ ဥပဒေကြမ်းပူးပေါင်းကော်မတီက ဥပဒေဆိုင်ရာသုံးသပ်ချက် အစီရင်ခံစာကို ဖတ်ကြား တင်ပြဖို့ ဖိတ်ခေါ်ပါတယ်။</speech>
<speech><mp id="992">ဒေါက်တာမြတ်ဉာဏစိုး(အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>လေးစားအပ်ပါတဲ့ ပြည်ထောင်စုလွှတ်တော် နာယကကြီး၊ ပြည်သူ့လွှတ်တော် ဥက္ကဋ္ဌကြီးနှင့်တကွ ပြည်ထောင်စုလွှတ်တော် ကိုယ်စားလှယ်တော်ကြီးများအားလုံး၊ ယနေ့အစည်းအဝေးကို ကြွရောက်လာတဲ့ ပြည်ထောင်စုအဆင့် အဖွဲ့ အစည်းဝင်များနှင့် ဧည့်သည်တော်များအားလုံးမင်္ဂလာပါ။ ၂၀၁၇-၂၀၁၈ ခုနှစ်၊ ပြည်ထောင်စုရဲ့ နောက်ထပ် ဘဏ္ဍာငွေ ခွဲဝေသုံးစွဲရေးဥပဒေကြမ်းနှင့်စပ်လျဉ်းပြီးတော့ ဥပဒေကြမ်းပူးပေါင်းကော်မတီရဲ့ ဥပဒေဆိုင်ရာ သုံးသပ်ချက်အစီရင်ခံစာကို ပူးပေါင်းကော်မတီအတွင်းရေးမှူးဖြစ်တဲ့ ကျွန်တော် ဒေါက်တာမြတ်ဉာဏစိုး ကနေ ပြီးတော့ တင်ပြသွားမှာဖြစ်ပါတယ်။ ပြည်ထောင်စုအစိုးရအဖွဲ့က ၂၀၁၇-၂၀၁၈ ခု၊ ဘဏ္ဍာရေးနှစ်အတွက် ဖြည့်စွက်ခွင့်ပြုငွေစာရင်း၊ ပြုပြင်ပြီး ရသုံးခန့်မှန်းခြေငွေစာရင်းနှင့် ၂၀၁၇-၂၀၁၈ ခု၊ ဘဏ္ဍာရေးနှစ် ပြည်ထောင်စုရဲ့ နောက်ထပ်ဘဏ္ဍာငွေ ခွဲဝေသုံးစွဲရေးဥပဒေကြမ်းတို့ကို အတည်ပြု ပြဋ္ဌာန်းနိုင်ဖို့အတွက် ဘဏ္ဍာရေးကော်မရှင်ရဲ့ ထောက်ခံချက်နှင့် အတူ ပြည်ထောင်စုလွှတ်တော်ကို တင်သွင်းလာပါတယ်။ ပြည်ထောင်စုလွှတ်တော်ဥပဒေအမှတ်(၄၂/၂၀၁၅) ဖြစ်တဲ့ ပြည်ထောင်စု၏ ဘဏ္ဍာငွေအရအသုံးရေးဆွဲတင်ပြခြင်းဆိုင်ရာဥပဒေ ပုဒ်မ ၆ မှာ ပြည်သူ့လွှတ်တော် နှင့် အမျိုးသားလွှတ်တော်တို့က နောက်ထပ်ဘဏ္ဍာငွေ ခွဲဝေသုံးစွဲရေးကိစ္စရပ်များကိုစိစစ်ရန် တာဝန်ပေးအပ် ထားသော သက်ဆိုင်ရာကော်မတီများသည် မိမိတို့၏ စိစစ်တွေ့ရှိချက်များကို ဥပဒေကြမ်းပူးပေါင်း ကော်မတီနှင့် ပြည်သူ့ငွေစာရင်းပူးပေါင်းကော်မတီသို့ နှစ်စဉ် နိုဝင်ဘာလ ရ ရက်နေ့မတိုင်မီ တင်ပြရမယ်လို့ ပြဋ္ဌာန်းထားရှိပါတယ်။ အဲဒီဥပဒေရဲ့ ပုဒ်မ ရ ပုဒ်မခွဲ(ခ)မှာတော့ ပြည်ထောင်စုလွှတ်တော်ရဲ့ ဥပဒေကြမ်း ပူးပေါင်းကော်မတီသည် ပြည်ထောင်စုအစိုးရအဖွဲ့ က တင်ပြသော နောက်ထပ်ဘဏ္ဍာငွေ ခွဲဝေသုံးစွဲရေး ဥပဒေကြမ်းကိုစိစစ်ပြီး ဥပဒေဆိုင်ရာသုံးသပ်ချက်ကို လက်ရှိဘဏ္ဍာရေးနှစ် နိုဝင်ဘာလ ၁၅ ရက်နေ့ မတိုင်မီ ပြည်ထောင်စုလွှတ်တော်သို့ တင်ပြရမယ်လို့ ပြဋ္ဌာန်းထားပါတယ်။ ဒါကြောင့်မို့လို့ ကျွန်တော်တို့ ဥပဒေကြမ်းပူးပေါင်းကော်မတီအနေနဲ့ ပြည်ထောင်စုအစိုးရအဖွဲ့က တင်သွင်းလာတဲ့ ၂၀၁၇-၂၀၁၈ ခု၊ ဘဏ္ဍာရေးနှစ် ပြည်ထောင်စု၏ နောက်ထပ်ဘဏ္ဍာငွေခွဲဝေသုံးစွဲရေး ဥပဒေကြမ်းနှင့်စပ်လျဉ်းပြီးတော့ ဥပဒေဆိုင်ရာသုံးသပ်ချက်ကို ပြည်ထောင်စုလွှတ်တော်ကို တင်ပြနိုင်ဖို့ အတွက် အောက်တိုဘာလ ၃၀ရက်နေ့မှာ အစည်းအဝေးကျင်းပပြီးတော့ လေ့လာစိစစ်ခဲ့ပါတယ်။ ၂၀၁၇-၂၀၁၈ ခု၊ ဘဏ္ဍာရေးနှစ် ပြည်ထောင်စု၏ နောက်ထပ်ဘဏ္ဍာငွေခွဲဝေသုံးစွဲရေးဥပဒေကြမ်းမှာ အခန်း (၃)ခန်းနှင့် ပုဒ်မ (၄)ခုပါရှိပါတယ်။ နောက်ဆက်တွဲဇယား (၉)ခုနဲ့တော့ သုံးငွေများကို ဖော်ပြထား ပါတယ်။ ဒီသုံးငွေတွေနှင့်စပ်လျဉ်းပြီးတော့ ပြည်သူ့ငွေစာရင်းပူးပေါင်းကော်မတီက ပြည်ထောင်စုရဲ့ ဘဏ္ဍာငွေအရအသုံးရေးဆွဲတင်ပြခြင်းဆိုင်ရာ ဥပဒေပုဒ်မ ရ ပုဒ်မခွဲ(က)အရ လေ့လာစိစစ်ပြီးတော့ ငွေကြေး ဆိုင်ရာသုံးသပ်ချက်ကို ပြည်ထောင်စုလွှတ်တော်ကို တင်ပြမှာဖြစ်ပါတယ်။ ပြည်သူ့ငွေစာရင်းပူးပေါင်း ကော်မတီရဲ့ တင်ပြချက်အရ အဓိကအားဖြင့် အချက် (၃) ချက် တွေ့ရှိရပါတယ်။ ပထမဦးဆုံးအချက်ကတော့ ၂၀၁ရ ခုနှစ်၊ ပြည်ထောင်စု၏ဘဏ္ဍာငွေအရအသုံးဆိုင်ရာဥပဒေပုဒ်မ ၄ ပုဒ်မခွဲ(ခ)၊ ပုဒ်မခွဲ(ဂ)၊ ပုဒ်မ ၁ရ ပုဒ်မခွဲ(က)၊ ပုဒ်မ ၂၂ ပုဒ်မခွဲ(ခ)၊ ပုဒ်မခွဲ(ဂ)၊ ပုဒ်မ ၂၆ ပုဒ်မခွဲ(က)၊ ပုဒ်မ ၃၀ ပုဒ်မခွဲ (က)၊ ပုဒ်မ ၃၄၊ ပုဒ်မ ၃ရ ပုဒ်မခွဲ (က)၊ ပုဒ်မ ၄၁ တို့ပါ ပြဋ္ဌာန်းချက်များအရ ပြည်ထောင်စုအဆင့် ဌာန၊ အဖွဲ့အစည်းများရဲ့ နောက်ထပ်အသုံးစရိတ်လိုငွေ ကျပ် ၂,၄၇၈.၃၃၄ ဘီလီယံအား ခွင့်ပြုပေးဖို့ တွေ့ရှိရပါတယ်။ ဒုတိယအချက်အနေနဲ့ကတော့ ၂၀၁ရ ခုနှစ်၊ ပြည်ထောင်စု၏ဘဏ္ဍာငွေအရအသုံးဆိုင်ရာဥပဒေ ပုဒ်မ ၁၁၊ ပုဒ်မ ၁၄ ပုဒ်မခွဲ(က)တို့အရ အထက်ပါဖြည့်စွက် ခွင့်ပြုတောင်းခံမှုမှာပါဝင်တဲ့ ပြည်ပအကူအညီ ရငွေ၊ ချေးငွေတို့ဖြင့် ဆက်နွယ်ထားသည့် လုပ်ငန်းသုံးစရိတ်ကတော့ ကျပ် ၂၄၉.၉၄၃ ဘီလီယံ ဖြစ်ကြောင်း လေ့လာတွေ့ရှိရပါတယ်။ တတိယအချက်ကတော့ ဖွဲ့စည်းပုံအခြေခံဥပဒေပုဒ်မ ၂၃၀ ပုဒ်မခွဲ(ဂ) ပုဒ်မခွဲငယ်(၁)အရ တိုင်း ဒေသကြီးနဲ့ ပြည်နယ်အဆင့်ဌာန၊ အဖွဲ့အစည်းများရဲ့ လိုငွေကို မူလခွင့်ပြုငွေ ကျပ် ၁,၇၀၇.၅၈ ဘီလီယံ ကနေပြီးတော့ ကျပ် ၁,၇၂၂.၉၂၄ ဘီလီယံကို ပြုပြင်လျာထားပြီးဖြစ်တဲ့အတွက်ကြောင့်မို့လို့ ထပ်မံလိုအပ် လာတဲ့ ၁၅.၃၄၄ ဘီလီယံကိုလည်း ပြည်ထောင်စုဘဏ္ဍာရန်ပုံငွေကနေပြီးတော့ ထောက်ပံ့ခွင့်ပြုပေးနိုင်ဖို့ တင်ပြခဲ့တယ်ဆိုတာကို လေ့လာတွေ့ရှိရပါတယ်။ ဥပဒေကြမ်းပူးပေါင်းကော်မတီအနေနဲ့ ၂၀၁၇-၂၀၁၈ ခု၊ ဘဏ္ဍာရေးနှစ် ပြည်ထောင်စုရဲ့ နောက်ထပ် ဘဏ္ဍာငွေခွဲဝေသုံးစွဲရေးဥပဒေကြမ်းပါ ပြဋ္ဌာန်းချက်တွေကို လေ့လာစိစစ်ခဲ့တဲ့အခါမှာ အခန်း (၁) အမည်နှင့် အကျိုးသက်ရောက်သည့်ကာလကို ပုဒ်မ ၁ မှာ ဖော်ပြထားတာကို တွေ့ရှိရပါတယ်။ အခန်း (၂)မှာတော့ နောက်ထပ်အသုံးစရိတ်များကို ခွင့်ပြုလျာထားပေးခြင်းနှင့် စီမံခန့်ခွဲခြင်းကို ပုဒ်မ ၂ အဖြစ် ဖော်ပြထားတာ တွေ့ရှိရပါတယ်။ ပုဒ်မ ၂ ပါတာဝန်ပေးအပ်ခြင်းခံရတဲ့ ပုဂ္ဂိုလ်အသီးသီးတို့ဟာ ၎င်းတို့အား တာဝန် ပေးအပ်တဲ့သုံးငွေကို စီမံခန့်ခွဲရန် မိမိလက်အောက်ရှိ လုပ်ငန်းဆိုင်ရာ ပုဂ္ဂိုလ်အသီးသီးအား လွှဲအပ်ဆောင်ရွက် စေနိုင်ကြောင်းကိုတော့ ပြဋ္ဌာန်းချက် ပုဒ်မ ၃ အနေနဲ့ ဖော်ပြထားတာကို တွေ့ရှိရပါတယ်။ အခန်း (၃)အနေနဲ့ ကတော့ ငွေချေးယူခြင်းမှာ ၂၀၁ရ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေပုဒ်မ ၁၂ မှာ ဖော်ပြထားတဲ့ ငွေချေးစာချုပ်များချုပ်ဆိုပြီးနောက် အမှန်တကယ် ချေးယူလက်ခံရရှိတဲ့ ငွေပမာဏအပြင် နောက်ထပ်ကျပ်သန်းနှစ်သိန်း တိုးမြှင့်လျာထားကြောင်း ပြဋ္ဌာန်းချက်ကိုတော့ ပုဒ်မ ၄ မှာ ဖော်ပြထား တာကို တွေ့ရှိရပါတယ်။ သို့ဖြစ်ပါ၍ ပြည်ထောင်စုလွှတ်တော်၊ ဥပဒေကြမ်းပူးပေါင်းကော်မတီက ၂၀၁၇-၂၀၁၈ ခု၊ ဘဏ္ဍာရေးနှစ် ပြည်ထောင်စုရဲ့ နောက်ထပ်ဘဏ္ဍာငွေ ခွဲဝေသုံးစွဲရေးဥပဒေကြမ်းအပေါ် ပြင်ဆင်ဖြည့်စွက်ရန်မရှိပါကြောင်း နှင့် ပြည်သူ့ငွေစာရင်းပူးပေါင်းကော်မတီ၏ ငွေကြေးဆိုင်ရာသုံးသပ်ချက်များအတိုင်း ပြည်ထောင်စုလွှတ်တော်က အတည်ပြု ဆောင်ရွက်သင့်ပါကြောင်း ပြည်ထောင်စုလွှတ်တော်ဆိုင်ရာ နည်းဥပဒေ ၉၉ နှင့်အညီ သုံးသပ် တင်ပြအပ်ပါတယ်။ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ။ အားလုံးကို အထူးပဲကျေးဇူး တင်ပါတယ်ခင်ဗျာ။ အစီရင်ခံစာအပြည့်အစုံကို နောက်ဆက်တွဲဖြင့် ဖော်ပြထားပါသည်။</speech>
<speech type="speaker">ဆက်လက်ပြီး ပြည်သူ့ငွေစာရင်းပူးပေါင်းကော်မတီက ငွေကြေးဆိုင်ရာ သုံးသပ်ချက်အစီရင်ခံစာ(၁၂/၂၀၁၇)ကို ဖတ်ကြားတင်ပြဖို့ ဖိတ်ခေါ်ပါတယ်။</speech>
<speech><mp id="168">ဦးအောင်မင်း (ဒုတိယဥက္ကဋ္ဌ-၂ ၊ပြည်သူ့ငွေစာရင်းပူးပေါင်းကော်မတီ)</mp>ပြည်ထောင်စု လွှတ်တော် နာယက၊ ပြည်သူ့လွှတ်တော် ဥက္ကဋ္ဌနှင့် ဖိတ်ကြားထားသော ပြည်ထောင်စုအဆင့် အဖွဲ့အစည်း ဝင်များ၊ ပြည်သူ့လွှတ်တော် ကိုယ်စားလှယ်များနဲ့ ဧည့်သည်တော်များအား လေးစားစွာ ဂါရဝပြုအပ်ပါတယ်။ ပြည်သူ့ငွေစာရင်းပူးပေါင်းကော်မတီရဲ့ တာဝန်ပေးအပ်ချက်အရ ၂၀၁၇-၂၀၁၈ ခု၊ ဘဏ္ဍာရေးနှစ် ပြည်ထောင်စု၏ နောက်ထပ်ဘဏ္ဍာငွေ ခွဲဝေသုံးစွဲရေးဥပဒေကြမ်းနှင့်စပ်လျဉ်း၍ ပြည်သူ့ငွေစာရင်းပူးပေါင်းကော်မတီရဲ့ ငွေကြေးဆိုင်ရာသုံးသပ်ချက် အစီရင်ခံစာကို ကျွန်တော် ဇလွန်မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးအောင်မင်းက ဖတ်ကြားတင်သွင်းမှာ ဖြစ်ပါတယ်။ လေးစားရပါသော နာယကကြီးခင်ဗျာ။ အစီရင်ခံစာကို ကြိုတင်ဖြန့်ဝေထားပြီးဖြစ်တဲ့အတွက် ဲ့ကွက်၍ အစီရင်ခံစာ၏ အဓိကကျသောအချက်များကိုသာ ကောက်နုတ်တင်ပြသွားမှာ ဖြစ်ပါတယ်။ ကျွန်တော့အား Power Point အသုံးပြုခွင့်ပြုနိုင်ပါရန် လေးစားစွာ ပန်ကြားအပ်ပါတယ်။ ပြည်သူ့ ငွေစာရင်းပူးပေါင်းကော်မတီရဲ့ သုံးသပ်ချက်အမှတ်(၁) ဖြစ်ပါတယ်။ ဖြည့်စွက်ခွင့်ပြုငွေနဲ့ လိုငွေတွေ ဖြည့်ဆည်းမှုပမာဏကို နောက်တစ်ခါ ဒီလိုငွေဖြည့်ဆည်းနိုင်ဖို့ အတွက် ပြည်တွင်းကချေးယူရငွေတွေကို နှိုင်းယှဉ်တင်ပြထားခြင်းပဲ ဖြစ်ပါတယ်။ ၂၀၁၅-၂၀၁၆ ခုနှစ်နဲ့ ၂၀၁၆-၂၀၁ရ ခုနှစ် ကိန်းဂဏန်းများအရ ဖြည့်စွက်ခွင့်ပြုငွေပမာဏ များပြားတာနဲ့အမျှ ပြည်တွင်းက ချေးယူရတဲ့ငွေ တိုးတက်များပြားလာကြောင်းနဲ့ အဲဒီပြည်တွင်းကချေးယူငွေဟာလည်း ဖြည့်စွက်ခွင့်ပြုငွေ ခွင့်ပြုပြီးတဲ့ ကာလနောက်ပိုင်းဖြစ်တဲ့ ဒီဇင်ဘာလနဲ့ မတ်လအထိကာလမှာ ချေးယူရတဲ့ပမာဏ အချိုး အစားက ပိုမိုများပြားနေတာကို တွေ့ရှိရမှာဖြစ်ပါတယ်။ ၂၀၁၅-၂၀၁၆ ခုနှစ်မှာ တစ်နှစ်လုံးချေးယူငွေရဲ့ ၇၀ ရာခိုင်နှုန်းနဲ့ ၂၀၁၆-၂၀၁ရ ခုနှစ်မှာ ၇၅ ရာခိုင်နှုန်း ရှိနေတာကို တွေ့ရှိရမှာဖြစ်ပါတယ်။ ဖြည့်စွက်ခွင့်ပြု ငွေကို အတတ်နိုင်ဆုံးစိုစစ် ခွင့်ပြုခြင်းအားဖြင့် ပြည်တွင်းမှ ချေးယူရငွေကို လျော့ချနိုင်ပြီး ပြည်တွင်း ငွေကြေးဖောင်းပွမှုအပေါ် သက်ရောက်မှုကိုလည်း လျော့နည်း သက်သာစေနိုင်ကြောင်း သုံးသပ်တင်ပြ လိုခြင်းပဲ ဖြစ်ပါတယ်။ သုံးသပ်ချက်အမှတ်စဉ်(၂) ဖြစ်ပါတယ်။ ပြည်ပအကူအညီရငွေနဲ့ ချေးယူရငွေတွေဟာ နှစ်စဉ် တိုးတက်လျက်ရှိပါတယ်။ ၂၀၁၅-၂၀၁၆ ခုနှစ်၊ ပြုပြင်ပြီးခန့်မှန်းခြေမှာ စုစုပေါင်း ၁,၀၉၈ ဘီလီယံ ရရှိခဲ့ပြီး ၂၀၁၆-၂၀၁ရ ခုနှစ်၊ ပြုပြင်ပြီးခန့်မှန်းခြေမှာ ၁,၇၂၅ ဘီလီယံ ပြန်လည် ခန့်မှန်းလျာထားခဲ့ပြီးတော့ ၂၀၁၇၂၀၁၈ ခုနှစ်မှာတော့ ခန့်မှန်းခြေစာရင်းအရ ၂,၃၇၃ ဘီလီယံဖြစ်ပြီး ပြုပြင်ပြီးခန့်မှန်းခြေမှာ ကျပ် ၂,၆၁၆ ဘီလီယံအထိ တိုးတက်ရရှိနိုင်ဖို့ လျာထားခဲ့ပါတယ်။ ဒါပေမယ့်လည်း နှစ်စဉ်နှစ်တိုင်း ရည်မှန်းချက် အတိုင်းပြည်မီအောင် ထုတ်ယူသုံးစွဲနိုင်မှုမရှိကြောင်း တွေ့ရှိရပါတယ်။ ၂၀၁၆-၂၀၁ရ ခုနှစ် ရသုံးမှန်းခြေ ငွေစာရင်းအကောင်အထည်ဖော်နိုင်မှု အစီရင်ခံစာအရ အကူအညီရငွေနဲ့ ချေးယူရငွေတွေကို လျာထားချက် အတိုင်းပြည့်မီအောင် ထုတ်ယူသုံးစွဲနိုင်မှုမပြုရတဲ့ အကြောင်းရင်းတွေကို ရှင်းလင်းတင်ပြထားခြင်းပဲ ဖြစ်ပါတယ်။ အားနည်းချက် (၆)ရပ်ရှိပါတယ်။ ဒီအားနည်းချက်တွေကို ပြုပြင်နိုင်ဖို့နဲ့ ဘဏ္ဍာရေးနှစ်အတွင်း အမှန်တကယ်ရရှိနိုင်တဲ့ ထုတ်ယူသုံးစွဲနိုင်မယ့်ပမာဏကိုသာလျာထားပြီး လျာထားချက်အတိုင်း အပြည့်အဝ ထုတ်ယူသုံးစွဲနိုင်ရေး ကြိုးပမ်းဆောင်ရွက်သွားရန်လိုအပ်ကြောင်း သုံးသပ်တင်ပြရခြင်းပဲ ဖြစ်ပါတယ်။ လေးစားအပ်ပါသော နာယကကြီးခင်ဗျာ။ ပြည်တွင်းချေးယူငွေတွေအတွက် ကျခံသုံးစွဲရတဲ့ အတိုးပေးငွေအသုံးစရိတ်တွေ နှစ်စဉ်တိုးတက်သုံးစွဲနေရတာကို တင်ပြထားခြင်းပဲ ဖြစ်ပါတယ်။ ၂၀၁၅၂၀၁၆ ခုနှစ်မှာ ၆၃၉ ဘီလီယံ၊ ၂၀၁၆-၂၀၁ရ ခုနှစ်မှာ ၈၃၄ ဘီလီယံနဲ့ ၂၀၁၇-၂၀၁၈ မှာ မူလခန့်မှန်းခြေ အရ ၈၉၁ ဘီလီယံဖြစ်ပေမယ့် ပြုပြင်ပြီးခန့်မှန်းခြေမှာ ၁,၀၁၀ ဘီလီယံအထိ တိုးတက်ပေးချေနိုင်မယ့် အခြေအနေကို တွေ့ရှိရမှာဖြစ်ပါတယ်။ အတိုးပေးငွေအသုံးစရိတ်တွေ တိုးတက်ရတဲ့အကြောင်းရင်းပဲ ဖြစ်ပါတယ်။ အတိုးနှုန်းတွေမြင့်တက် လာခြင်း ၂၀၁၅-၂၀၁၆ ခုနှစ်အတွင်းတုန်းက ဗဟိုဘဏ်ကချေးယူတဲ့ ငွေတွေအတွက် ပေးရတဲ့အတိုးနှုန်းဟာ ၄ ရာခိုင်နှုန်းပဲ ရှိပါတယ်။ ဒါပေမယ့် ၂၀၁၆-၂၀၁ရ ခုနှစ်ကနေ စပြီးတော့ ငွေတိုက်လက်မှတ်တွေ လေလံတင် ရောင်းချရာမှာဖြစ်ပေါ်လာတဲ့ ဈေးကွက်ပေါက်ဈေးရဲ့ ပျှမ်းမျှအတိုးနှုန်းအတိုင်း ပေးချေခဲ့ရခြင်းကြောင့်လည်း တိုးမြင့်လာခြင်းပဲဖြစ်ပါတယ်။ နောက်တစ်ချက်ကတော့ ပြည်တွင်းကြွေးမြီမှာ ဗဟိုဘဏ်က ချေးယူတဲ့ပမာဏဟာ စုစုပေါင်း ပြည်တွင်းကြွေးမြီရဲ့ ၇၉ ရာခိုင်နှုန်းအထိ ရှိနေခြင်းကြောင့်ပဲ ဖြစ်ပါတယ်။ ဘတ်ဂျက်လိုငွေ တိုးတက် လာတာနဲ့အမျှ ပြည်တွင်းကချေးယူရတဲ့ ပမာဏဟာလည်း တိုးတက်လာပြီးတော့ အကျိုးဆက်တွေအရ အတိုးပေးငွေပမာဏ တိုးတက်လာခြင်းပဲ ဖြစ်ပါတယ်။ ၂၀၁၇-၂၀၁၈ ခုနှစ် ပြုပြင်ပြီးခန့်မှန်းခြေစာရင်း အရ ဒီနှစ်ပေးရမယ့် အတိုးငွေကျပ် ၁,၀၁၀ ဘီလီယံဟာ ပြုပြင်ပြီးခန့်မှန်းခြေကရငွေ ၁၈,၈၃၅ ဘီလီယံရဲ့ ၅.၃၆ ရာခိုင်နှုန်းအထိရှိနေတာကို တွေ့ရှိရမှာဖြစ်ပါတယ်။ ဒါကြောင့်လည်း ပြည်ထောင်စုရဲ့ အသုံးစရိတ် တွေကို စိစစ်သုံးစွဲဖို့လိုအပ်ကြောင်း သုံးသပ်တင်ပြလိုခြင်းပဲဖြစ်ပါတယ်။ ဘတ်ဂျက်ရေးဆွဲတဲ့နေရာမှာအခြေခံရတဲ့ နိုင်ငံခြားငွေလဲလှယ်နှုန်းနဲ့ ဒီလဲလှယ်နှုန်းပြောင်းလဲမှု ကြောင့်တိုးတက်ပြီးတော့ အသုံးစရိတ်တွေ တောင်းခံလာတာကို နှိုင်းယှဉ်တင်ပြခြင်းပဲဖြစ်ပါတယ်။ ၂၀၁၅-၂၀၁၆ ခုနှစ်မှာ မူလခန့်မှန်းခြေရေးဆွဲစဉ်တုန်းက ကျပ် ၁,၀၂၀ သတ်မှတ်ပြီး ရေးဆွဲခဲ့ပေမယ့်လည်း ပြုပြင်ပြီးခန့်မှန်းခြေမှာ ၁,၂၈၅ ကျပ်အထိ တိုးတက်ခန့်မှန်းခဲ့ရတဲ့အတွက် အဲဒီ ၂၀၁၅-၂၀၁၆ ခုနှစ်မှာ ငွေကြေးလဲလှယ်မှုကြောင့်၊ နှုန်းပြောင်းလဲမှုကြောင့် တိုးတက်လာတဲ့အသုံးစရိတ် ၆၃၅ ဘီလီယံကို ကျွန်တော်တို့ ဖြည့်စွက်ခွင့်ပြုငွေအနေနဲ့ ခွင့်ပြုခဲ့ရပါတယ်။ ၂၀၁၆-၂၀၁ရ ခုနှစ်မှာတော့ BE ရော RE ရော ၁,၁၈၅ ကျပ် နဲ့သတ်မှတ်ခဲ့တာဖြစ်တဲ့အတွက် တိုးတက်သုံးစွဲလာတဲ့ အသုံးစရိတ်မရှိပါဘူး။ ဒါပေမယ့် ၂၀၁၇-၂၀၁၈ ခုနှစ် one mifimoclo nisen onnimons noonnonminnas ဘတ်ဂျက်လိုငွေကိုဖြည့်ဆည်းဖို့ ဒီတိုးမြင့်လာတဲ့အသုံးစရိတ်တွေအတွက် ကျပ် ၈၂၁.၈ ဘီလီယံ ထည့်သွင်း တောင်းခံထားတာကို တွေ့ရမှာဖြစ်ပါတယ်။ Exchange Rate တည်ငြိမ်ရေးဟာ ပြည်ပကုန်သွယ်ရေး အခြေအနေ၊ ဘတ်ဂျက်လိုငွေနဲ့ ဒီဘတ်ဂျက်လိုငွေတွေကို ဗဟိုဘဏ်က ဘယ်လောက် ဖြည့်ဆည်းပေး ရသလဲ။ ပြည်တွင်း၌ ငွေကြေးဖောင်းပွမှုတွေ ပြည်ပငွေပေးငွေယူရှင်းတမ်းလိုငွေနဲ့ အရန်နိုင်ငံခြားသုံးငွေ လက်ကျန်၊ နောက်တစ်ခုက ပြည်တွင်းမှာ လှည့်လည်သုံးစွဲနေတဲ့ငွေပမာဏစတဲ့ Micro စီးပွားရေးနဲ့ ငွေရေးကြေးရေးအခြေအနေနဲ့ ဆက်စပ်နေတဲ့အတွက် ဒီအချက်တွေထဲမှာပါဝင်တဲ့ ဘတ်ဂျက်လိုငွေထိန်းချုပ် ဆောင်ရွက်နိုင်ရေးအတွက် သုံးသပ်တင်ပြရခြင်းပဲ ဖြစ်ပါတယ်။ နိုင်ငံတော်ပိုင်စီးပွားရေးအဖွဲ့အစည်းများရဲ့ အခြေအနေကို ဆက်လက်ပြီး သုံးသပ်တင်ပြသွားမှာ ဖြစ်ပါတယ်။ ၂၀၁၇-၂၀၁၈ ခုနှစ်၊ ပြုပြင်ပြီးခန့်မှန်းခြေစာရင်းအရ နိုင်ငံတော်ပိုင် စီးပွားရေးအဖွဲ့အစည်း များရဲ့ အပ်ငွေသုံးငွေကို နှိုင်းယှဉ်ကြည့်မယ်ဆိုရင် လိုငွေကျပ် ၉၆၂ ဘီလီယံ ဖြစ်ပေါ်နေတာကို တွေ့ရမှာ ဖြစ်ပါတယ်။ အဲဒီလိုငွေ ၉၆၂ ဘီလီယံဟာ ကျွန်တော်တို့ တစ်နိုင်ငံလုံးရဲ့ ၂၀၁၇-၂၀၁၈ RE မှာဖြစ်ပေါ် လာတဲ့လိုငွေ ၃,၉၉၅ ဘီလီယံရဲ့ ၂၄ ရာခိုင်နှုန်း ရှိနေတာကို တွေ့ရမှာဖြစ်ပါတယ်။ အထူးသဖြင့် နိုင်ငံပိုင် စီးပွားရေးအဖွဲ့အစည်းတွေဟာ သာမန်စာရင်းမှာပင် ၁၂၉ ဘီလီယံ လိုငွေဖြစ်ပေါ်နေတာ တွေ့ရတာ ဖြစ်ပါတယ်။ ပြည်သူတွေရဲ့ အကျိုးစီးပွားအတွက် အရှုံးခံဆောင်ရွက်ပေးနေရတဲ့ ဝန်ဆောင်မှုလုပ်ငန်း တွေမှအပ ကျန်လုပ်ငန်းတွေအနေနဲ့ မိမိတို့ရဲ့ ကုန်ကျမယ့်အသုံးစရိတ်တွေကို ကာမိတဲ့ရငွေတွေ ရရှိဖို့ ကြိုးပမ်းဆောင်ရွက်ဖို့ လိုအပ်ပါတယ်။ အထူးသဖြင့် နိုင်ငံတော်ရဲ့ ရငွေတွေကို အထောက်အပံ့ပေးနိုင်ဖို့ ဖွဲ့စည်းထားတဲ့တာဝန်ရှိတဲ့နိုင်ငံပိုင် လုပ်ငန်းတွေရဲ့ ပြုပြင်ပြောင်းလဲမှုတွေကို ထိထိရောက်ရောက် ဆောင်ရွက်ဖို့ လိုလာပြီဆိုတာကို သုံးသပ်တင်ပြရခြင်းပဲဖြစ်ပါတယ်။ ၂၀၁၇-၂၀၁၈ ခုနှစ်မှာ ပညာရေးဝန်ကြီးဌာနနဲ့ ကျန်းမာရေးနဲ့ အားကစားဝန်ကြီးဌာနတွေအနေနဲ့ ၎င်းတို့ရဲ့ တည်ဆောက်ရေးလုပ်ငန်းတွေကို ဆောက်လုပ်ရေးဝန်ကြီးဌာန အဆောက်အဦးဦးစီးဌာနကို လုပ်ငန်း အပ်နှံဆောင်ရွက်မှုတွေ ပြုလုပ်ခဲ့ပါတယ်။ စုစုပေါင်းလုပ်ငန်း ၃၈၁၉ ခုအပ်နှံတဲ့ နေရာမှာ ၃၃၅၆ ခုကို တင်ဒါစနစ်နဲ့ ဆောင်ရွက်ပါမယ်။ ၄၃၆ ခုကိုသာလျှင် အဆောက်အဦ ဦးစီးဌာနက ကိုယ်တိုင်တာဝန်ယူ တည်ဆောက်မှာဖြစ်ပါတယ်။ အဲဒီလို အပ်နှံဆောင်ရွက်သွားရာမှာ လုပ်ဆောင်ရတဲ့ လုပ်ငန်းစဉ်တွေ ကိုလည်း ဒီနေ့တက်ရောက်လာကြတဲ့ ပြည်ထောင်စုလွှတ်တော်ကိုယ်စားလှယ်များ သိရှိလေ့လာနိုင်ရန် ကျွန်တော်တို့ အစီရင်ခံစာနှင့်အတူ ပူးတွဲဖြန့်ဝေထားပြီးဖြစ်ပါတယ်။ ဒီနေရာမှာ အထူးတင်ပြလိုတဲ့ အချက် နှစ်ချက်ရှိပါတယ်။ နံပါတ် ၁ ကတော့ ဒီလိုအပ်နှံတဲ့နေရာမှာ လုပ်ငန်းတန်ဖိုးတွေ သတ်မှတ်တဲ့ကိစ္စနဲ့ အဲဒီလိုအပ်နှံဆောင်ရွက်ခြင်းအားဖြင့် တည်ဆဲလုပ်ထုံးလုပ်နည်း၊ ညွှန်ကြားချက်တွေနဲ့ ညီညွတ်အောင် ဆောင်ရွက်နိုင်ဖို့ လိုအပ်ကြောင်းကို တင်ပြလာခြင်းပဲဖြစ်ပါတယ်။ လုပ်ငန်းတန်ဖိုးသတ်မှတ်ခြင်းမှာ တင်ဒါစနစ်နဲ့ ဆောင်ရွက်တဲ့နေရာမှာ တည်ဆဲညွှန်ကြားချက် တွေအရ ဘတ်ဂျက်ခွင့်ပြုငွေထက် ကျော်လွန်ပြီးတော့ တင်ဒါဈေးနှုန်း သတ်မှတ်လို့မရပါဘူး။ တင်ဒါလည်း ခေါ်ယူခွင့်မရှိပါဘူး။ ဒါကြောင့် ဒီလိုအခြေအနေတွေမှာ တင်ဒါတန်ဖိုးဟာ ဘတ်ဂျက်ခွင့်ပြုငွေထက် ကျော်လွန်နိုင်ဖို့မရှိပါဘူး။ ဒါပေမယ့် လက်တွေ့ဆောင်ရွက်တဲ့နေရာမှာ ပကတိအခြေအနေအရ လုပ်ငန်း ဒီဇိုင်းတွေပြောင်းလဲဖို့ လိုရင်လိုလာမယ်။ လုပ်ငန်းပမာဏတွေ တိုးတက်လာတာလည်း ဖြစ်ကောင်းဖြစ်ပါမယ်။ ဥပမာအားဖြင့် ရေဝပ်တဲ့ဒေသတွေမှာ Plinth Level အခြေခံအုတ်မြစ်ရဲ့ အမြင့်ကို မြှင့်တင်ဆောင်ရွက်ရတဲ့ ကိစ္စရပ်မျိုး ဒီလိုကိစ္စရပ်မျိုးတွေဖြစ်လာမယ်ဆိုလို့ရှိရင် မဖြစ်မနေလုပ်ဆောင်ရမယ့် လုပ်ငန်းတွေဖြစ်တဲ့ အတွက် တည်ဆဲဘဏ္ဍာရေးစည်းမျဉ်းတွေနဲ့အညီ ကျွန်တော်တို့ဟာ ဘဏ္ဍာငွေနောက်ထပ်ရရှိရေး ဆောင်ရွက် သွားရမှာဖြစ်ပါတယ်။ သို့သော် ဌာနကိုယ်တိုင်ဆောက်လုပ်တဲ့ လုပ်ငန်းတွေမှာတော့ အဆောက်အဦးဦးစီးဌာနကို အပ်နှံ လိုက်တာနဲ့ တစ်ပြိုင်နက် အဆောက်အဦဦးစီးဌာနအနေနဲ့ ဒီလုပ်ငန်းရဲ့ BP, BQ တွေကို Yellow Book ပါ စံနှုန်းတွေ၊ နောက်တစ်ခါ ဒေသပေါက်ဈေး အဲဒီဒေသပေါက်ဈေးသည် ကျွန်တော်တို့ ပြင်ပမှာ ဖြစ်နေတဲ့ ဈေးကွက်ပေါက်ဈေး မဟုတ်ပါဘူး။ ဌာနဆိုင်ရာတာဝန်ရှိတဲ့သူတွေက ညှိနှိုင်းပြီး သတ်မှတ်ထားတဲ့ ဈေးနှုန်းပဲဖြစ်ပါတယ်။ အဲဒီဈေးနှုန်းတွေနဲ့ ပြန်လည်တွက်ချက်ပြီး ရရှိလာတဲ့တန်ဖိုးအတိုင်းသာ လုပ်ငန်း တန်ဖိုးသတ်မှတ်မှာဖြစ်တဲ့အတွက် ဘတ်ဂျက်ခွင့်ပြုငွေထက် ကျော်လွန်တဲ့ကိစ္စရပ်တွေ ဖြစ်လာနိုင်ပါတယ်။ အဲဒီလိုဖြစ်လာမယ်ဆိုလို့ရှိရင် ကျွန်တော်တို့ရဲ့ တည်ဆဲလုပ်ထုံးလုပ်နည်းတွေအရ ဘယ်လိုဖြေရှင်း ဆောင်ရွက် ကြနိုင်မလဲဆိုတာကို ဝိုင်းဝန်းဆွေးနွေး စဉ်းစားနိုင်ဖို့ သုံးသပ်တင်ပြရခြင်းပဲ ဖြစ်ပါတယ်။ အဆောက်အဦးဦးစီးဌာနကို ဒီလိုလုပ်ငန်းတွေ အပ်နှံဆောင်ရွက်ရာမှာ လိုက်နာဆောင်ရွက်ရမယ့် စည်းမျဉ်းနဲ့ ညွှန်ကြားချက်တွေကိုပဲ စုစည်းဖော်ပြထားခြင်းပဲဖြစ်ပါတယ်။ နံပါတ် ၁ တည်ဆဲ ဘဏ္ဍာရေး စည်းမျဉ်းများ၊ နံပါတ် ၂ ကန်ထရိုက်စနစ်ဖြင့် လုပ်ငန်းဆောင်ရွက်ရာတွင် လိုက်နာကျင့်သုံးရမည့် လုပ်ငန်း လမ်းညွှန်ချက် ဒါ ၂၀၁၆ ခုနှစ်၊ စက်တင်ဘာလမှာ ထုတ်ပြန်ထားတာပါ။ နံပါတ် ၃ နိုင်ငံတော်သမ္မတရုံးရဲ့ ၁၀-၄-၂၀၁ရ ရက်စွဲပါညွှန်ကြားလွှာအမှတ်(၁/၂၀၁၇)နဲ့ အစိုးရဌာန၊ အဖွဲ့အစည်းများရဲ့ တည်ဆောက်ခြင်း ပစ္စည်းဝယ်ယူခြင်း၊ ဝန်ဆောင်မှုရယူခြင်း၊ ငှားရမ်းခြင်းနဲ့ ရောင်းချခြင်းများ ဆောင်ရွက်ရာတွင် လိုက်နာ ရမယ့် တင်ဒါလုပ်ထုံးလုပ်နည်းတွေနဲ့ ညီညွတ်အောင် လိုက်နာလုပ်ဆောင်ကြရမှာဖြစ်ပါတယ်။ နာယကကြီးခင်ဗျာ။ ဆက်လက်ပြီးတင်ပြမှာကတော့ ဖြည့်စွက်ခွင့်ပြုငွေများကို စိစစ်ရာမှာ တွေ့ရှိ လာရတဲ့ ကျေးလက်လမ်းဖွံ့ဖြိုးတိုးတက်ရေးဦးစီးဌာနရဲ့ တောင်းခံမှုနဲ့ ဖွဲ့စည်းမှုကို သုံးသပ်တင်ပြသွားမှာ ဖြစ်ပါတယ်။ ဌာနအနေနဲ့ ၂၀၁၇-၂၀၁၈ ခုရဲ့ ကျန်ခဲ့တဲ့ ၄၊ ၅ လအတွင်းမှာ လုပ်ငန်းတွေဆောင်ရွက်ဖို့ဆိုပြီး ငွေလုံးငွေရင်းအသုံးစရိတ်ကျပ် ၃၄ ဘီလီယံနဲ့ တောင်းခံလာတဲ့နေရာမှာ ကျေးလက်လမ်းတံတားတွေ လုပ်ငန်းတွေအတွက် ၂၈.၆ ဘီလီယံ ပါရှိနေပါတယ်။ ကျန်တဲ့ ၆ ဘီလီယံနဲ့ သာမန်အသုံးစရိတ် ၄.၈၈၃ ဘီလီယံကတော့ ဌာနအသစ်ဖွဲ့စည်းတဲ့အတွက် လိုအပ်တဲ့အသုံးစရိတ်တွေပဲဖြစ်ပါတယ်။ ဒီဌာနအနေနဲ့ ဒီဌာနအတွက်ပဲ လက်ရှိကျေးလက်လမ်းတံတားလုပ်ငန်းတွေကို တာဝန်ယူဆောင်ရွက်နေရတဲ့ ကျေးလက် ဒေသဖွံ့ဖြိုးတိုးတက်ရေးဦးစီးဌာနဟာ ၂၀၁၇-၂၀၁၈ ခုနှစ်၊ ဘတ်ဂျက်ခွင့်ပြုချက်ပါ ကျေးလက်လမ်းတံတား လုပ်ငန်း အားလုံးစုစုပေါင်းတန်ဖိုး ၄၅ ဘီလီယံဖိုး ရှိပါတယ်။ ဒီလုပ်ငန်းကို အခုအသစ်ဖွဲ့စည်းလိုက်တဲ့ ကျေးလက်လမ်းဖွံ့ဖြိုးရေးဦးစီးဌာနကို GRF ကနေ တစ်ဆင့်၊ အထွေထွေသီးသန့်ရန်ပုံငွေကနေတစ်ဆင့် လွှဲပြောင်းပေးပြီးဖြစ်ပါတယ်။ ဒါကြောင့် အဲဒီလွှဲပြောင်းတဲ့ ၄၅ ဘီလီယံ၊ အခုထပ်တောင်းတဲ့ ၂၈ ဘီလီယံ၊ စုစုပေါင်း ၇၃ ဘီလီယံကို ပြီးနိုင်ပါ့မလားလို့ ကျွန်တော်တို့ စိစစ်တဲ့အခါကျတော့ ကျေးလက်ဦးစီးဌာနကလွှဲပြောင်းပေးတဲ့ ကျပ် ၄၅ ဘီလီယံတန်ဖိုးရှိတဲ့ လုပ်ငန်းအားလုံးကို တင်ဒါစနစ်နဲ့ ပုဂ္ဂလိကကုမ္ပဏီတွေကို အပ်နှံဆောင်ရွက်ထား ပါမယ်လို့ ဖြေကြားခဲ့ပါတယ်။  ဒါကြောင့် ကျေးလက်လမ်းဖွံ့ဖြိုးတိုးတက်ရေးဦးစီးဌာနဆိုပြီး ဌာနအသစ်တစ်ခု တိုးချဲ့ဖွဲ့စည်းခြင်းနဲ့ ပတ်သက်ပြီးတော့ ကျွန်တော်တို့သုံးသပ်တင်ပြရမယ့် အခြေအနေတွေဖြစ်ပေါ်လာပါတယ်။ လက်ရှိ ကျွန်တော်တို့ ရေးဆွဲထားတဲ့ ကျေးလက်လမ်းမဟာဗျူဟာမူဘောင်အရ ၂၀၃၀-၂၀၃၁ မှာ ကျေးရွာအားလုံးရဲ့ ၈၀ ရာခိုင် နှုန်းကို ရာသီမရွေးသွားလာနိုင်တဲ့ လမ်းတွေဖြစ်စေဖို့ စုစုပေါင်းလိုအပ်ငွေဟာ ကျပ်ဘီလီယံပေါင်း ၇,၁၉၂ တစ်နှစ်ပျမ်းမျှလိုအပ်ငွေဟာ ကျပ် ၅၁၃ ဘီလီယံ ရှိပါတယ်။ ဒါပေမယ့် ပြီးခဲ့တဲ့ ၂၀၁၂ ကနေ ပြီးမှ ၂၀၁၆-၂၀၁ရ ခုနှစ်အထိ ၅ နှစ်တာကာလအတွင်းမှာ ဒီကျေးလက်လမ်းတံတားတွေအတွက် ကျွန်တော်တို့ နိုင်ငံတော်ကခွင့်ပြုပေးနိုင်တဲ့ ငွေကြေးဟာ တစ်နှစ်မှာမှ ပျမ်းမျှ ၁၀၂ ဘီလီယံပဲ ရှိပါတယ်။ အဲဒီလိုရှိတဲ့လုံလောက်အောင် မပေးနိုင်သေးတဲ့ဌာနအသစ်တစ်ခု ဖွဲ့စည်းပြီးတော့ ဒီဖွဲ့စည်းမှုနဲ့အညီ ရုံးချုပ်၊ တိုင်းဒေသကြီး၊ ပြည်နယ်၊ ခရိုင်၊ မြို့နယ်အဆင့်ဆင့်ရုံးတွေ တည်ဆောက် ရမယ်။ ရုံးသုံးပရိဘောဂတွေ၊ ရုံးရဲ့ အထွေထွေ အသုံးစရိတ်တွေစသည်ဖြင့် နှစ်စဉ်ဘီလီယံနဲ့ချီပြီး ကုန်ကျ နိုင်တဲ့ အသုံးစရိတ်တွေ ရှိလာနိုင်တဲ့အတွက် ဒီလိုဌာနအသစ် ဖွဲ့စည်းမယ့်အစား ဒီလုပ်ငန်းတွေကို လက်ရှိ လမ်းဦးစီးဌာနကိုပဲ တိုးချဲ့ဖွဲ့စည်းပြီး တာဝန်ယူခိုင်းမလား။ ဒါမှမဟုတ်လို့ရှိရင်လည်း လက်ရှိ ကျေးလက် ဖွံ့ဖြိုးရေးလမ်းတံတားလုပ်ငန်းတွေကို တာဝန်ယူဆောင်ရွက်နေတဲ့ ကျေးလက်ဒေသဖွံ့ဖြိုးတိုးတက်ရေး ဦးစီးဌာနကိုပဲ ဆောက်လုပ်ရေးဝန်ကြီးဌာနထဲကို သွပ်သွင်းပြီးတော့ တိုးချဲ့ ဆောင်ရွက်လိုက်မယ်ဆိုလို့ရှိရင် အခုကုန်ကျမယ့် ရုံးသစ်တွေဆောက်ဖို့အတွက် ကုန်ကျစရိတ်တွေကို လမ်းလုပ်ငန်းတွေမှာ ထည့်သွင်း သုံးစွဲနိုင်မှာ ဖြစ်ပါတယ်။ ကျွန်တော်တို့အမြင်ကတော့ ကျေးလက်လမ်းတွေဖောက်လုပ်ဖို့၊ ကျေးလက်လမ်းတွေ စံချိန်စံညွှန်း တွေနဲ့ပြည့်မီဖို့၊ ဌာနအသစ်ဖွဲ့စည်းဆောင်ရွက်ဖို့တော့ လတ်တလော မလိုသေးဘူးလို့ ယူဆပါတယ်။ လက်တွေ့မှာ အစိုးရဌာနတွေရဲ့ တည်ဆောက်ရေးလုပ်ငန်းတွေကို အများစုကို တင်ဒါစနစ်နဲ့ပဲ ပုဂ္ဂလိက ကုမ္ပဏီတွေကိုသာလျင် အပ်နှံဆောင်ရွက်တာဖြစ်တဲ့အတွက် ဒီကန်ထရိုက်တာတွေရဲ့ လုပ်ငန်းဆောင်ရွက်ချက် တွေကို ထိထိရောက်ရောက် စိစစ်ကြပ်မတ်နိုင်ဖို့ပဲ အရေးကြီးတာပါ။ ဒါကြောင့် လက်ရှိဖွဲ့စည်းထားတဲ့ ဌာနတွေကိုပဲ လိုအပ်သလို တိုးချဲ့ဖွဲ့စည်း စွမ်းဆောင်ရည်ပြည့်ဝအောင် လေ့ကျင့်သင်ကြားပေးပြီးတော့ ကျွန်တော်တို့လို ပြည်သူ့ကိုယ်စားလှယ်တွေ၊ ဒေသခံပြည်သူတွေနဲ့ လက်တွဲပြီးတော့ ဝိုင်းဝန်းပြီး ထိန်းသိမ်း ဆောင်ရွက်ကြမယ်ဆိုရင် အရည်အသွေးတွေမီတဲ့ ကုန်ကျငွေနဲ့ထိုက်တန်တဲ့ လုပ်ဆောင်မှုတွေရရှိနိုင်မှာ ဖြစ်ကြောင်း သုံးသပ်တင်ပြရခြင်းပဲ ဖြစ်ပါတယ်။ ဒါနဲ့ဆက်စပ်ပြီးတော့ လက်ရှိကျွန်တော်တို့ရဲ့ တွေ့ကြုံနေရတဲ့ လုပ်ငန်းအရည်အသွေးတွေကို ကျွန်တော်နမူနာ Slide လေးနှစ်ခု တင်ပြဖို့ဖြစ်ပါတယ်။ အခုတင်ပြတဲ့ Slide ကတော့ ကျွန်တော့မြို့နယ်မှာ တည်ဆောက်နေတဲ့ လေးထပ်၊ လေးခန်းတွဲ ဝန်ထမ်းအိမ်ရာပါ။ အောက်ခံတွေ့တဲ့ ဖောင်ဒေးရှင်းရယ်၊ အောက်ခံ Ground Beam လို့ခေါ်တဲ့ ကျွန်တော်တို့ရဲ့ ဆောင်ရွက်ထားမှုကို တွေ့နိုင်ပါတယ်။ ဖောင်ဒေးရှင်း လို့ခေါ်တဲ့ အခြေခံအုတ်မြစ်ဆိုလို့ရှိရင် သဲပေါ်မှာပဲ အုတ်နှစ်လွှာပဲတင်ထားပါတယ်။ အဲဒီတော့ဒီလုပ်ငန်းနဲ့ ပတ်သက်ပြီး ကျွန်တော့တွေ့ရှိချက်ကို ဝန်ကြီးဌာနကိုရော၊ တိုင်းဒေသကြီးအစိုးရကိုရော စာရေးပြီးတော့ တင်ပြပြီးတော့ လိုအပ်တဲ့ကျွမ်းကျင်သူပညာရှင်တွေနဲ့ စစ်ဆေးပေးဖို့ ခေါ်ယူပြီးတော့တင်ပြခဲ့ပါတယ်။ အဲဒီအဖွဲ့တွေ စိစစ်ပြီးတွေ့ရှိခဲ့တဲ့ အဖြေကတော့ လေးထပ်ဆောက်ရမယ့် အဆောက်အဦဟာ ဒီလက်ရှိအခြေခံ ဖောင်ဒေးရှင်းအရ တစ်ထပ် သို့မဟုတ် နှစ်ထပ်ပဲဆောက်နိုင်တဲ့ အနေအထားရှိပါတယ်ဆိုပြီးမှ စစ်ဆေး တွေ့ရှိရပါတယ်။ ကျွန်တော်ကတော့ ဝန်ကြီးဌာနကိုရော သက်ဆိုင်ရာ တိုင်းဒေသကြီး အစိုးရကိုရော ဒါကို စံနမူနာပြအနေနဲ့ ဒီကုမ္ပဏီကို ထိထိရောက်ရောက် အရေးယူဖို့နဲ့ ဒီလက်ရှိဖောင်ဒေးရှင်းကို ဖျက်ပြီးတော့ မူလ ဘတ်ဂျက်ခွင့်ပြုချက်ဖြစ်တဲ့ လေးထပ်လေးခန်းတွဲအတွက် ဖောင်ဒေးရှင်းအသစ် တည်ဆောက်ဖို့အတွက် ဆိုပြီးတော့မှ အကြံပြုချက်ပေးပို့ထားပါတယ်။ ဒါကတော့ လမ်းတွေမှာ ကျွန်တော်တို့ လမ်းခင်းဖို့၊ လမ်းတွေတိုးချဲ့ဖို့ စုပုံထားတဲ့ကျောက်တွေပါ။ အဲဒီကျောက်တွေဟာ လက်ရှိကျောက်တွေရဲ့ အရည်အသွေးအရ ဒီကျောက်တွေကို ဖြန့်ပြီးခင်းလိုက်တဲ့ ှိလာတဲ့ Roller နဲ့ တက်ကျိတ်လိုက်တဲ့ကျောက်တွေဟာ ကြေမွသွားတာကိုတွေ့မှာ ဖြစ်ပါတယ်။ အရည်အသွေးမမီတဲ့ ကျောက်တွေပါပဲ။ အဲဒီတော့ ဒီကိစ္စတွေနဲ့ ပတ်သက်လို့လည်း ဒါကျွန်တော်တို့ရဲ့ လွှတ်တော်ကိုယ်စားလှယ်တစ်ဦးဟာ ခရီးသွားဟန်လွှဲတွေ့ခဲ့တယ်။ သူဆင်းစစ်ပြီးတော့ တွေ့ရှိချက်ကို သက်ဆိုင်ရာဝန်ကြီးဌာနကို တင်ပြပြီးဖြစ်တဲ့အတွက် အခုတော့အရေးယူမှု၊ စုံစမ်းမှုတွေ ပြုလုပ်နေတာကို တွေ့ရှိရပါတယ်။ ဒါကျွန်တော်တို့ ပြည်ထောင်စုလွှတ်တော် ကိုယ်စားလှယ်များ ဆောင်ရွက် နိုင်မယ့် ကျွန်တော်တို့ရဲ့ အရည်အသွေးတွေကောင်းဖို့အတွက်၊ စံချိန်စံညွှန်းတွေ မီဖို့အတွက် ကျွန်တော်တို့ ပြည်ထောင်စုလွှတ်တော် ကိုယ်စားလှယ်တွေ လုပ်ဆောင်နိုင်မယ့်အခြေအနေကို ကျွန်တော် အသိပေး မျှဝေခြင်းပဲ ဖြစ်ပါတယ်။ လေးစားရပါသော နာယကကြီးခင်ဗျာ။ ဆက်လက်ပြီးတော့ ပြည်သူ့ငွေစာရင်းပူးပေါင်းကော်မတီရဲ့ သဘောထားမှတ်ချက်များကို တင်ပြသွားမှာဖြစ်ပါတယ်။ သဘောထားမှတ်ချက်(၁) အစိုးရဌာန၊ အဖွဲ့အစည်း များ၏ တည်ဆောက်ရေးနှင့် ဝယ်ယူရေးလုပ်ငန်းများအတွက် ပေးဆောင်ရမယ့် ကုန်သွယ်လုပ်ငန်းခွန်ကို လုပ်ငန်းတန်ဖိုးတွင် တစ်ပါတည်းထည့်သွင်းရေးဆွဲရန် ညွှန်ကြားချက်ထုတ်ပြန်ပြီးဖြစ်၍ ၂၀၁၈-၂၀၁၉ သွားရန် သဘောထားမှတ်ချက်ပြု အပ်ပါတယ်။ ဘာကြောင့် ဒီသဘောထားမှတ်ချက်ပြုရသလဲဆိုရင် ဖြည့်စွက်ခွင့်ပြုငွေမှာ ကုန်သွယ်လုပ်ငန်းခွန် ကြွေးကျန်အတွက်ဆိုပြီးတော့ တောင်းခံမှုတွေရှိနေလို့ပါပဲ။ မူလကတည်းက လုပ်ငန်းထဲမှာထည့်ပြီး ရေးဆွဲတွက်ချက်ခဲ့မယ်ဆိုရင် ဒီကြွေးကျန်အတွက် ဘယ်လိုမှ တောင်းခံစရာအကြောင်းမရှိဘူး။ ကျွန်တော်တို့ စိစစ်တဲ့အနေနဲ့ကလည်း အခွန်ပေးရမယ့် ကြွေးကျန် ဆိုတော့ မစိစစ်ဘဲနဲ့ ကျွန်တော်တို့က ခွင့်ပြုနေတာဖြစ်ပါတယ်။ ဒါကြောင့် မူလကတည်းက ညွှန်ကြားချက် အတိုင်း မူလကတည်းက လုပ်ငန်းတန်ဖိုးမှာ ထည့်သွင်းပြီးတော့ တွက်ချက်ဖို့ ကျွန်တော်တို့ သဘောထား မှတ်ချက်ပြုရခြင်း ဖြစ်ပါတယ်။ သဘောထားမှတ်ချက်(၂)ကတော့ ဖြည့်စွက်ခွင့်ပြုငွေတောင်းခံတဲ့နေရာမှာ ဝန်ထမ်းသစ်တွေ ခန့်ထားမှုအတွက် ရန်ပုံငွေတောင်းခံမှုတွေလည်း တွေ့ရပါတယ်။ အဲဒီအချက်နဲ့ပတ်သက်ပြီးတော့ အခု လက်ရှိဖော်ပြထားတဲ့ အချက် ၂ ရပ်အတွက်သာလျင် ကျွန်တော်တို့အနေနဲ့ စိစစ်ထောက်ခံပြီး တင်ပြသွားမှာ ဖြစ်ပါကြောင်း သဘောထားမှတ်ချက်ပြုခြင်းပဲ ဖြစ်ပါတယ်။ နှစ်စဉ်စီမံကိန်းနဲ့ မူလခန့်မှန်းခြေမှာ လျာထား ခွင့်ပြုချက်ရထားပြီးသား ဝန်ထမ်းသစ်တွေအတွက် လိုအပ်တဲ့အသုံးစရိတ်တွေ၊ နောက်တစ်ခုက ဒီစီမံကိန်းနဲ့ မူလခန့်မှန်းခြေစာရင်းမှာ မပါဝင်ပေမယ့်လည်း လုပ်ငန်းလိုအပ်ချက်အရ ပြည်ထောင်စုအစိုးရအဖွဲ့က ခန့်ထားရန် သဘောတူခွင့်ပြုချက်ရထားပြီးတဲ့ ဝန်ထမ်းများအတွက်သာလျှင် ကျွန်တော်တို့အနေနဲ့ ထောက်ခံ တင်ပြသွားမှာဖြစ်ပါကြောင်း သဘောထားမှတ်ချက်ပြုရခြင်းပဲ ဖြစ်ပါတယ်။ သဘောထားမှတ်ချက်(၃) ဘတ်ဂျက်ပွင့်လင်းမြင်သာမှု ရှိစေရေးအတွက် ဘတ်ဂျက်လိုငွေနဲ့ ဂျီဒီပီ အချိုးကို တွက်ချက်တဲ့နေရာမှာ Accounting Method နှင့် Analytical Method နှစ်ခုလုံးကို နှိုင်းယှဉ် တွက်ချက်ဖို့ သဘောထားမှတ်ချက်ပြုရခြင်းပဲ ဖြစ်ပါတယ်။ သဘောထားမှတ်ချက်(၄) ဘတ်ဂျက်လိုငွေ လျှော့ချနိုင်စေရေးအတွက် ရငွေတွေတိုးမြှင့်ရရှိနိုင်ရေး၊ အသုံးစရိတ်တွေကို ပြည်သူတွေရဲ့အကျိုးအတွက် ထိရောက်စွာသုံးစွဲရေး၊ တည်ဆဲဘဏ္ဍာရေးဆိုင်ရာ အခွန် မူဝါဒတွေ၊ အသုံးစရိတ်မူဝါဒတွေနှင့်အညီ လိုက်နာဆောင်ရွက်သွားဖို့နှင့် ဖြည့်စွက်ခွင့်ပြုငွေကို အရေးပေါ် နှင့် မလွှဲမရှောင်သာတဲ့ကိစ္စရပ်များအတွက်သာလျှင် စိစစ်ခွင့်ပြုဖို့ဆိုပြီး သဘောထားမှတ်ချက်ပြုရခြင်းပဲ ဖြစ်ပါတယ်။ လေးစားအပ်ပါသော နာယကကြီးခင်ဗျား။ သို့ဖြစ်ပါ၍ ၂၀၁၇-၂၀၁၈ ခု၊ ဘဏ္ဍာရေးနှစ် ဖြည့်စွက် တောင်းခံချက်ပါ အသုံးစရိတ်များနှင့်စပ်လျဉ်း၍ (က) ၂၀၁၇-၂၀၁၈ ခု ဘဏ္ဍာရေးနှစ် ပြည်ထောင်စု၏ နောက်ထပ်ဘဏ္ဍာငွေခွဲဝေသုံးစွဲရေးဥပဒေကြမ်းပါ ပြည်ထောင်စုအဆင့်ဌာန၊ အဖွဲ့အစည်းများ၏ ဖြည့်စွက် တောင်းခံငွေများအပေါ် စိစစ်ရေးပူးပေါင်းအဖွဲ့ ၁ရ ဖွဲ့နှင့် ပြည်သူ့ငွေစာရင်းပူးပေါင်းကော်မတီတို့မှ စိစစ် လျော့ချရန်အဆိုပြုသည့် ကျပ်သန်းပေါင်း ၆၆,၄၀၂.၄၈ သန်းတို့ကို ပြည်ထောင်စုလွှတ်တော်က အတည်ပြု ပေးပါရန်၊ (ခ) ၂၀၁ရ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေပုဒ်မ ၄(ခ)၊ ပုဒ်မ ၄(ဂ)၊ ပုဒ်မ ၁၇(က)၊ ပုဒ်မ ၂၂(ခ)၊ ပုဒ်မ ၂၂(ဂ)၊ ပုဒ်မ၂၆(က)၊ ပုဒ်မ ၃၀(က)၊ ပုဒ်မ ၃၄၊ ပုဒ်မ ၃၇(က)နှင့် ပုဒ်မ ၄၁ တို့အရ ပြည်ထောင်စုအဆင့်ဌာန၊ အဖွဲ့အစည်းများ၏ နောက်ထပ်အသုံးစရိတ်လိုငွေ ကျပ်သန်းပေါင်း ၂,၄၇၈,၃၃၄ သန်းအား ခွင့်ပြုပေးပါရန်၊ (ဂ) ၂၀၁ရ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေပုဒ်မ ၁၁၊ ပုဒ်မ ၁၄(က)တို့အရ အထက်ပါ ဖြည့်စွက်ခွင့်ပြုငွေ တောင်းခံမှုတွင်ပါဝင်သော ပြည်ပ အကူအညီရငွေ၊ ချေးငွေတို့ဖြင့် ဆက်နွယ်ထားသည့် လုပ်ငန်းအသုံးစရိတ် ကျပ်သန်းပေါင်း ၂၄၉,၉၄၃ သန်း အားခွင့်ပြုပေးပါရန်၊ (ဃ) ဖွဲ့စည်းပုံအခြေခံဥပဒေပုဒ်မ ၂၃၀ ပုဒ်မခွဲ(ဂ) (၁) အရ တိုင်းဒေသကြီး၊ ပြည်နယ် အဆင့်ဌာန၊ အဖွဲ့အစည်းများ၏လိုငွေကို မူလကျပ်သန်းပေါင်း ၁,၇၀၇,၅၈၀ မှကျပ်သန်းပေါင်း ၁,၇၂၂.၉၂၄ သန်း သို့ ပြုပြင်လျာထားပြီးဖြစ်၍ ထပ်မံလိုအပ်သည့် ကျပ်သန်းပေါင်း ၁၅,၃၄၄ သန်းကို ပြည်ထောင်စုဘဏ္ဍာ ရန်ပုံငွေမှ ထောက်ပံ့ပေးနိုင်ရေး ခွင့်ပြုပါရန်နှင့် ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာ အမှတ်စဉ်(၁၂/၂၀၁၇)ကို ပြည်ထောင်စုလွှတ်တော်ဆိုင်ရာ နည်းဥပဒေပုဒ်မ ၁၀၄(က)၊ (ဂ)တို့အရ ပြည်ထောင်စု လွှတ်တော်သို့ အစီရင်ခံတင်ပြအပ်ပါတယ်။ အားလုံးကို ကျေးဇူးတင်ပါတယ်ခင်ဗျား။ အစီရင်ခံစာအပြည့်အစုံကို နောက်ဆက်တွဲဖြင့် ဖော်ပြထားပါသည်။</speech>
<title>အထက်ပါဥပဒေကြမ်း၏ မူနှင့် အခြေခံသဘောများ၊ ရငွေသုံးငွေများနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ ဥပဒေကြမ်းအပေါ် ဥပဒေကြမ်းပူးပေါင်းကော်မတီရဲ့ ဥပဒေဆိုင်ရာသုံးသပ်ချက်အစီရင်ခံစာနဲ့ ပြည်သူ့ငွေစာရင်း ပူးပေါင်းကော်မတီ၏ငွေကြေးဆိုင်ရာသုံးသပ်ချက် အစီရင်ခံစာမိတ္တူများကို လွှတ်တော်ကိုယ်စားလှယ် များထံ ဖြန့်ဝေထားပါတယ်။ ယင်းဥပဒေကြမ်းနဲ့စပ်လျဉ်းပြီး မူနဲ့အခြေခံသဘော ဆွေးနွေးခြင်းနဲ့ ရငွေ သုံးငွေများ ဆွေးနွေးခြင်းတို့ကို သီးခြားဆောင်ရွက်မှာမဟုတ်ဘဲ ဥပဒေပိုင်းဆိုင်ရာ ဆွေးနွေးပြင်ဆင် ချက်နဲ့၊ ရငွေသုံးငွေပိုင်းဆိုင်ရာ ဆွေးနွေးပြင်ဆင်ချက်များကို တစ်ဆက်တစ်စပ်တည်း ဆွေးနွေးဆောင်ရွက် မှာဖြစ်ပါတယ်။ လွှတ်တော်ကိုယ်စားလှယ်များအနေနဲ့ ပြည်ထောင်စုအစိုးရအဖွဲ့က ပေးပို့ထားတဲ့ ရငွေသုံးငွေစာရင်း အပါအဝင် ဥပဒေကြမ်းနဲ့ ပြည်သူ့ငွေစာရင်းပူးပေါင်းကော်မတီတို့က ယခုတင်ပြသွားတဲ့ အစီရင်ခံစာပါ အကြောင်းအရာများကို ယှဉ်တွဲလေ့လာပြီး မူသဘောဆွေးနွေးခြင်း၊ ပြင်ဆင်ချက်အဆို တင်သွင်းဆွေးနွေးခြင်းများကို ဥပဒေ၊ နည်းဥပဒေများနဲ့အညီ ဆောင်ရွက်နိုင်ပါတယ်။ ဒါကြောင့် ပြည်ထောင်စုလွှတ်တော်ဆိုင်ရာ နည်းဥပဒေ ၈၈၊ ၈၉၊ ၉၀ တို့နဲ့ အညီ စိစစ်ရေးပူးပေါင်း အဖွဲ့အနေဖြင့်ဖြစ်စေ၊ တစ်ဦးချင်းဖြစ်စေ ဆွေးနွေးလိုတဲ့ လွှတ်တော်ကိုယ်စားလှယ်များရှိပါက ဆွေးနွေး လိုတဲ့ဌာန၊ အဖွဲ့အစည်းကိုဖော်ပြပါ။ မူသဘောဆွေးနွေးလိုတာဆိုရင် အကြောင်းအရာအကျဉ်းချုပ်နဲ့ ပြင်ဆင်ချက်အဆို တင်သွင်းဆွေးနွေးလိုတာဆိုရင် ပြင်ဆင်လိုတဲ့အချက်၊ အချက်အလက်၊ ကိန်းဂဏန်း တို့ကို တိကျစွာရေးသားဖော်ပြပါ။ ဒီအချက်တွေကို ရေးသားဖော်ပြပြီး လွှတ်တော်ကိုယ်စားလှယ်ကိုယ်တိုင် လက်မှတ်ရေးထိုးထားတဲ့ အကြောင်းကြားစာကို ၄-၁၁-၂၀၁ရ ရက် ညနေ ၄ နာရီ (၁၆၀၀နာရီ)နောက်ဆုံးထားပြီး ပြည်ထောင်စု လွှတ်တော်ရုံး ညွှန်ကြားရေးမှူးချုပ်ထံ အမည်စာရင်းပေးပို့ကြဖို့ ဖြစ်ပါတယ်။ အမည်စာရင်းတောင်းခံ လာတဲ့ကာလမှာ ရုံးပိတ်ရက်များပါဝင်နေတဲ့အတွက် လွှတ်တော်ကိုယ်စားလှယ်များအနေနဲ့ ဆက်သွယ် ပေးပို့နိုင်တဲ့ တယ်လီဖုန်းနံပါတ်များကို ဖြန့်ဝေထားပါကြောင်း အသိပေးကြေညာပါတယ်။</speech>
</report>
</section>
<section value="Motion">
<motion>
<title>နိုင်ငံတော်သမ္မတထံမှ ပေးပို့ထားသော မြန်မာနိုင်ငံ ဘဏ္ဍာရေးနှစ် ပြောင်းလဲပြင်ဆင်သတ်မှတ်သည့် ကိစ္စနှင့် စပ်လျဉ်း၍ စီမံကိန်းနှင့်ဘဏ္ဍာရေးဝန်ကြီးဌာနက ပြန်လည်ရှင်းလင်းဆွေးနွေးခြင်းနှင့် လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သူမတထံမှပေးပိုထားတဲ့ မြန်မာနိုင်ငံရဲ့ ဘုဏာရှေးနှစ် ပြောင်းလဲပြင်ဆင်သတ်မှတ်တဲ့ ကိုစုန်စုပ်လျဉ်းပြီး လွှတ်တော်ကိုယ်စားလှယ်များရဲ့ ဆွေးနွေးခြင်းအစီအစဉ်ကို ၂၃-၁၀-၂၀၁ရ ရက်က ကျင်းပပြုလုပ်တဲ့ ပြည်ထောင်စုလွှတ်တော် အစည်းအဝေးမှာ ဆောင်ရွက်ခဲ့ပြီး ဖြစ်ပါတယ်။ ယခု လွှတ်တော်ကိုယ်စားလှယ်များရဲ့ ဆွေးနွေးချက်များအပေါ် ပြည်ထောင်စုအစိုးရအဖွဲ့ ကိုယ်စား သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="27">ဦးမောင်မောင်ဝင်း (ဒုတိယဝန်ကြီး၊ စီမံကိန်းနှင့်ဘဏ္ဍာရေးဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော် နာယက၊ ပြည်သူ့လွှတ်တော်ဥက္ကဋ္ဌနှင့် လွှတ်တော်ကိုယ်စားလှယ်များ၊ ဖိတ်ကြားထားသော ပြည်ထောင်စုအဆင့်အဖွဲ့အစည်းဝင်များ၊ ဧည့်သည်တော်များ အားလုံးမင်္ဂလာအပေါင်း နှင့် ပြည့်စုံကြပါစေကြောင်း ဆုမွန်ကောင်းတောင်းရင်း ဂါရဝပြုနှုတ်ခွန်းဆက်သအပ်ပါတယ်။ ကျွန်တော် ကတော့ စီမံကိန်းနှင့်ဘဏ္ဍာရေးဝန်ကြီးဌာန၊ ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ကျွန်တော့် အနေနဲ့ ဘဏ္ဍာရေးနှစ်ပြောင်းလဲပြင်ဆင်သတ်မှတ်မည့် ကိစ္စနဲ့စပ်လျဉ်းပြီး လွှတ်တော်ကိုယ်စားလှယ်များရဲ့ ဆွေးနွေးချက်များအပေါ်ခြုံငုံပြီးတော့ ဆွေးနွေးတင်ပြသွားမှာဖြစ်ပါတယ်။ Power Point အသုံးပြု တင်ပြ ခွင့်ပြုပါရန် ပန်ကြားအပ်ပါတယ်။ လေးစားအပ်ပါသော နာယကကြီးခင်ဗျာ။ ပြည်ထောင်စုအစိုးရအဖွဲ့က ဘဏ္ဍာရေးနှစ်ကို ပြောင်းလဲ သတ်မှတ်ဆောင်ရွက်လိုတဲ့ အဓိကအကြောင်းရင်းဟာ ဒီနော့ ပြည်သူတို့အတွက် လူမှုစီးပွား ဖွံ့ဖြိုးတိုးတက်ဖို့ဆောင်ရွက်ရာမှာ လိုအပ်နေတဲ့ အခြေခံအဆောက်အအုံများကို အရှိန်အဟုန်နဲ့ တည်ဆောက်ဖို့ ကျွန်တော်တို့ လိုအပ်နေတဲ့ပါတယ်။ ပြည်ထောင်စုအစိုးရနဲ့ တိုင်းဒေသကြီး/ ပြည်နယ်အစိုးရ များရဲ့ တည်ဆောက်ရေး၊ ဝယ်ယူရေးကိစ္စတွေကို ဆောင်ရွက်တဲ့နေရာမှာ တစ်ဆက်တည်းဖြစ်တဲ့ ပွင့်လင်း ရာသီအများဆုံး ရရှိနိုင်စေဖို့အတွက် ဖြစ်ပါတယ်။ လယ်ယာစိုက်ပျိုးရေးကဏ္ဍမှာလည်းပဲ ယခုအခါမှာ နွေ၊ မိုး၊ ဆောင်းသုံးရာသီစလုံး ကျွန်တော်တို့ စိုက်ပျိုးနေတဲ့တဲ့အပြင် မြန်မာနိုင်ငံကဲ့သို့ မုတ်သုန် ရာသီရှိတဲ့ အိမ်နီးချင်းနိုင်ငံများဖြစ်တဲ့ ထိုင်းနိုင်ငံနဲ့လာအိုနိုင်ငံတို့မှာလည်းပဲ ဘဏ္ဍာရေးနှစ်ကို အောက်တိုဘာလ ကနေပြီးတော့ စက်တင်ဘာလအထိ သတ်မှတ်ထားတာကိုလည်း ကျွန်တော်တို့ တွေ့ရမှာဖြစ်ပါတယ်။ နိုင်ငံတော်ရဲ့ ဘတ်ဂျက်မှာ သာမန်အသုံးစရိတ်နှင့် ငွေလုံးငွေရင်းအသုံးစရိတ် အချိုးဟာ ကြည့်မယ်ဆိုရင် ကျွန်တော်တို့ ပျှမ်းမျှခြင်းအားဖြင့် ၇၅ အချိုး ၂၅ လောက် အမြဲတမ်းရှိပါတယ်။ ငွေလုံးငွေရင်း အသုံးစရိတ် ထဲမှာမှ တည်ဆောက်ရေးအတွက် ပါဝင်တဲ့ အသုံးစရိတ်ဟာ ၄၁ ရာခိုင်နှုန်းလောက်အထိရှိပါတယ်။ ၂၀၁၆-၂၀၁ရ ကိန်းဂဏန်းအရ တည်ဆောက်ရေးလုပ်ငန်းတွေအတွက် အသုံးစရိတ်ဟာ ကျပ် ဘီလီယံ ၁,၈၆၆.၄၉၆ ရှိပြီးတော့ ၎င်းတို့အနက်မှာ စီမံခန့်ခွဲမှုဆိုင်ရာလုပ်ငန်းများအတွက် ကုန်ကျစရိတ်ဟာ ခန့်မှန်း ပစ္စည်းများရဲ့ တန်ဖိုးဖြစ်ပြီးတော့ ကျန် ၂၀ ရာခိုင်နှုန်းကတော့ အခြေခံလုပ်သားများနဲ့ ကျွမ်းကျင် လုပ်သားများ၏ လုပ်ခများ၊ လစာများအတွက်ဖြစ်ပါတယ်။ ဒါအပေါ်မှာ ယေဘုယျသုံးသပ်ချက်ပြုလုပ်မယ် ဆိုလို့ရှိရင် ကျွန်တော်တို့ ဆောက်လုပ်ရေးလုပ်ငန်းများကို ပွင့်လင်းရာသီအတွင်းမှာ အင်ပြည့်အားပြည့် ဆောင်ရွက်နိုင်ခြင်းအားဖြင့် ကြီးမားတဲ့ငွေကြေးလည်ပတ်မှု၊ အလုပ်အကိုင်အခွင့်အလမ်းများ ပေါ်ပေါက် စေမှုများဟာ တိုင်းပြည်ဖွံ့ဖြိုးတိုးတက်မှု မည်မျှအထောက်အကူဖြစ်နိုင်မည်ဖြစ်ကြောင်းကို တွေ့ရှိရမှာဖြစ်ပါတယ်။ ထို့ပြင် သာမန်အသုံးစရိတ်မှာလည်းပဲ ပြင်ဆင်ထိန်းသိမ်းစရိတ်မှာပါတဲ့ တည်ဆောက်ရေးနဲ့ပတ်သက်တဲ့ လုပ်ငန်းတွေမှာလည်း ပါဝင်တဲ့အတွက်ကြောင့် ဘဏ္ဍာရေးနှစ်အတွင်းမှာ တစ်ဆက်တည်း ပွင့်လင်းရာသီ အများဆုံးရရှိခြင်းဟာ ငွေလုံးငွေရင်းအသုံးစရိတ်များကိုသာမကဘဲနဲ့ သာမန်အသုံးစရိတ်များကိုလည်းပဲ အဆင်ပြေစေမှာဖြစ်ပါတယ်။ ဆောက်လုပ်ရေးလုပ်ငန်းများကို အရှိန်အဟုန်ဖြင့် ဆောင်ရွက်နိုင်ခြင်းအားဖြင့် ဆောက်လုပ်ရေးကုမ္ပဏီများ၊ ၎င်းတို့ ငှားရမ်းသုံးစွဲရတဲ့ လုပ်သားတွေ၊ ဝယ်ယူသုံးစွဲရတဲ့ အုတ်၊ သဲ၊ ကျောက်၊ ဘိလပ်မြေ၊ သံချောင်း၊ အမိုးအကာပစ္စည်းတွေ၊ နောက်ကျွန်တော်တို့ ရေကိစ္စ၊ မီးကိစ္စ၊ သံချည်သံကွေး လုပ်ငန်းတွေ၊ ဆေးသုတ်လုပ်ငန်းတွေ စသည်ဖြင့် ဆက်စပ်ဆောင်ရွက်ရတဲ့ လုပ်ငန်းများ အားလုံးအပေါ်မှာ အကျိုးသက်ရောက်မှု ရရှိစေမှာဖြစ်ပါတယ်။ သုံးစွဲရတဲ့ငွေထက်အဆများစွာ ပျံ့နှံ့အကျိုးသက်ရောက်မှု များပြားစေတဲ့ လုပ်ငန်းတွေဖြစ်ပြီးတော့ စီးပွားရေးအဆောက်အအုံရဲ့ လည်ပတ်မှုအပေါ်မှာလည်းပဲ တိုက်ရိုက် အကျိုးပြုစေနိုင်တဲ့ လုပ်ငန်းများပဲ ဖြစ်ပါတယ်။ ထို့ပြင် ကျွန်တော်တို့ တစ်ဆက်တည်း ပွင့်လင်းရာသီ ပိုမိုရရှိစေခြင်းဟာ ခရီးသွားလုပ်ငန်းဖွံ့ဖြိုး တိုးတက်မှုကို အထောက်အကူပြုနိုင်ခြင်း၊ လယ်ယာကဏ္ဍ၊ စက်မှုကဏ္ဍ၊ သတ္တုကဏ္ဍ၊ သစ်တောကဏ္ဍ စတဲ့ ကုန်ထုတ်လုပ်မှုကဏ္ဍအသီးသီးအပေါ်မှာလည်း အထောက်အကူပြုနိုင်ခြင်းနဲ့ ပညာရေး၊ ကျန်းမာရေး၊ လူမှုရေး၊ လုံခြုံရေးစတဲ့ ကဏ္ဍများကိုပါမကျန် အထောက်အကူပြုနိုင်ခြင်း စတဲ့အချက်တွေကိုလည်း ကျွန်တော်တို့ တွေ့ရပါတယ်။ ဒါကြောင့်မို့လို့ ပွင့်လင်းရာသီပိုမိုရရှိခြင်းကတော့ ကျွန်တော်တို့ အဖက်ဖက်က အကျိုးရှိတဲ့ကိစ္စဖြစ်ပါကြောင်း တင်ပြလိုပါတယ်။ ဒီအချက်တစ်ခုတည်းကပဲ ကျွန်တော်တို့ ကျန်တဲ့ဖြေရှင်း ဆောင်ရွက်နိုင်မယ့် အချက်များကို ဖြေရှင်းဆောင်ရွက်ပြီးတော့ ဘဏ္ဍာရေးနှစ်ကို ပြောင်းလဲသင့်ကြောင်း ပြဆိုနေပါတယ်။ ကျွန်တော်ရှင်းလင်းတင်ပြခဲ့တဲ့ အားသာချက်၊ အားနည်းချက်တွေဆိုတာက ဘဏ္ဍာရေးနှစ် ပြောင်းလဲဆောင်ရွက်လို့ရှိရင် ရရှိနိုင်မယ့် အားသာချက်၊ အကျိုးကျေးဇူး(Benefit)များနှင့် တွေ့ကြုံ ရလာ ရမယ့် ကျွန်တော်တို့ အားနည်းချက်၊ စရိတ်(Cost)များကို ဖော်ပြပေးခြင်းဖြစ်ပါတယ်။ ကျွန်တော်တို့ ကြီးမားတဲ့ အကျိုးကျေးဇူးရရှိဖို့အတွက်ကတော့ သေးငယ်တဲ့ အားနည်းချက် (Cost)များကို စီမံခန့်ခွဲမှု နည်းလမ်းများနဲ့ ပြေပျောက်အောင် ကျွန်တော်တို့ ဆောင်ရွက်ရမှာဖြစ်ပါတယ်။ လေးစားအပ်ပါသော နာယကကြီးခင်ဗျား။ အားနည်းချက်များနဲ့ ပတ်သက်ပြီးတော့ ပထမဦးစွာ တင်ဒါကိစ္စနှင့်ပတ်သက်ပြီး တင်ပြပါ့မယ်။ တင်ဒါကိစ္စနဲ့ပတ်သက်ပြီးတော့ ဌာန၊ အဖွဲ့အစည်းများအနေနဲ့ တင်ဒါလုပ်ငန်းဆောင်ရွက်တဲ့နေရာမှာ နှောင့်နှေးကြန့်ကြာရခြင်းဟာ အဓိကအားဖြင့်တော့ ဌာနဆိုင်ရာ များရဲ့ ကျွန်တော်တို့ စီမံခန့်ခွဲမှုအားနည်းချက်အပိုင်း Institutional Weakness ကြောင့်သာဖြစ်ပါတယ်။ ဒီအားနည်းချက်ကိုတော့ ကျွန်တော်တို့ စီမံခန့်ခွဲမှုနည်းလမ်းနဲ့ ကြပ်မတ်ဆောင်ရွက်ပြီးတော့ ကျော်လွှား ရမှာဖြစ်ပါတယ်။ ဒါနဲ့ပတ်သက်ပြီးတော့လည်း နိုင်ငံတော်သမ္မတရုံးရဲ့ တင်ဒါလုပ်ထုံး လုပ်နည်းဆိုင်ရာ ညွှန်ကြားချက်အမှတ်(၁/၂၀၁၇)ကို ၁၀-၄-၂၀၁ရ ရက်နေ့က ထုတ်ပြန်ထားရှိပြီးဖြစ်ပါတယ်။ ဒီညွှန်ကြား ချက်မှာပါရှိတဲ့ စည်းမျဉ်း၊ စည်းကမ်း၊ လုပ်ထုံးလုပ်နည်းများကို ဗဟိုအဖွဲ့အစည်းများနှင့် ပြည်ထောင်စု အဆင့်ဌာန၊ အဖွဲ့အစည်းများ အားလုံးက လိုက်နာဆောင်ရွက်ပြီးတော့၊ ကျန်တဲ့တိုင်းဒေသကြီး/ပြည်နယ် အစိုးရအဖွဲ့များကလည်း လိုက်နာဆောင်ရွက်ကြပြီးတော့ ပြောင်းလဲတဲ့ ဘဏ္ဍာရေးနှစ်နဲ့ ညီညွတ်အောင် လုပ်ငန်းများ ီးစီးရေးကို အလေးထား ဆောင်ရွက်ကြရမှာဖြစ်ပါတယ်။ နာယကကြီးခင်ဗျာ။ ဘဏ္ဍာရေးနှစ်ပြောင်းလဲတဲ့အခါမှာ စနစ်ဟောင်းကနေ စနစ်သစ်ကို ကူးပြောင်း ချိန်အတွင်းမှာ ပထမပိုင်းမှာ ဖြစ်ပေါ်လာနိုင်တဲ့ အခြေအနေအရပ်ရပ်ဟာ စီမံခန့်ခွဲမှုနည်းလမ်းအသွယ်သွယ်နဲ့ ဖြေရှင်းဆောင်ရွက်နိုင်မှာဖြစ်ပြီးတော့ ကာလရှည်မှာကောင်းမွန်တဲ့အကျိုးရလဒ်များသာ စဉ်ဆက်မပြတ် ရရှိ နိုင်မှာဖြစ်ပါတယ်။ ဘဏ္ဍာရေးနှစ်ပြောင်းလဲမှုနဲ့ပတ်သက်ပြီး ဆောင်ရွက်ရမည့်လုပ်ငန်းစဉ်များကို ပြည်ထောင်စု အစိုးရအဖွဲ့အနေနဲ့ လွှတ်တော်နဲ့ ညှိနှိုင်းပြီးတော့ ဆောင်ရွက်သွားရမှာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ လက်ရှိဘဏ္ဍာရေးနှစ်သတ်မှတ်မှု အနေအထားမှာ ကျွန်တော်တို့ နှစ်စဉ်ဘတ်ဂျက်ကို အကောင်အထည်ဖော်ရာမှာ ပြန်ကြည့်ရင် ကျွန်တော်တို့ ရငွေပိုင်းကို ပျမ်းမျှအားဖြင့်တော့ ဧပြီလကနေ ဇွန်လအထိ ပထမ ၃ လပတ်ကာလမှာ ၁၅ ရာခိုင်နှုန်းခန့် ရပါတယ်။ ဇူလိုင်ကနေ စက်တင်ဘာလအထိ ဒုတိယ ၃ လပတ်မှာ ၂၀ ရာခိုင်နှုန်းခန့်၊ အောက်တိုဘာလကနေ ဒီဇင်ဘာလအထိ တတိယ ၃ လပတ်မှာ၂၅ ရာခိုင်နှုန်းခန့်နှင့် ဇန်နဝါရီလကနေ မတ်လအထိ စတုတ္ထ ၃ လပတ်မှာ ၃၅ ရာခိုင်နှုန်းခန့်ဖြစ်သည်ကို တွေ့ရပါတယ်။ အလားတူ သုံးငွေအပိုင်းမှာလည်း ဧပြီလကနေ ဇွန်လအထိ ပထမ ၃ လပတ်မှာ ၁၅ ရာခိုင်နှုန်းခန့်၊ ဇူလိုင်ကနေ စက်တင်ဘာလအထိ ဒုတိယ ၃ လပတ်မှာ ၃၅ ရာခိုင်နှုန်းခုန်နှင့် အောက်တိုဘာကနေ ဒီဇင်ဘာအထိ တတိယ ၃ လပတ်မှာ ၂၀ ရာခိုင်နှုန်းခုန်၊ ဇန်နဝါရီလကနေ မတ်လအထိ စတုတ္ထ ၃ လပတ်မှာ ၄၀ ရာခိုင်နှုန်းခန့်ဖြစ်သည်ကို တွေ့ရှိရပါတယ်။ ဘဏ္ဍာရေးနှစ်ကို ပြောင်းလဲသတ်မှတ်ခြင်းအားဖြင့် ၃ လပတ်အလိုက် ဘဏ္ဍာငွေသုံးစွဲမှုများကို ယခုထက် ပိုပြီးတော့ ညီညွတ်မျှတလာလိမ့်မယ်လို့ ကျွန်တော်တို့ မျှော်မှန်းပါတယ်။ ၃ လပတ်အလိုက် ဘဏ္ဍာငွေ သုံးစွဲမှုများ ညီညွတ်လာသည်နဲ့အမျှ ပိုလျှံငွေကိုများပြားစွာ ပြန်လည်အပ်နှံရမှုဖြစ်စဉ်တွေ၊ ဘဏ္ဍာရေးနှစ် ကုန်ဆုံးခါနီး မတ်လကျမှ ဘဏ္ဍာငွေကို စုပြုံပြီးတော့ အဆမတန်သုံးစွဲရတဲ့ကိစ္စတွေ အဲဒီလိုများပြားစွာ သုံးစွဲမှုကြောင့် မြန်မာနိုင်ငံတော်ဗဟိုဘဏ်ထံကနေ ချေးယူဖို့ မူလလျာထားချက်ကို ကျော်လွန်သွားတယ် ဆိုတဲ့အထိ ဖြစ်စဉ်တွေ ဒါတွေအားလုံးကို ကျွန်တော်တို့ ကျော်လွှားနိုင်မှာဖြစ်ပါတယ်။ လျာထားချက်နဲ့ လက်တွေ့ကွာခြားသွားတဲ့ အခြေအနေများကိုလည်း ကျွန်တော်တို့ ကုစားနိုင်မှာ ဖြစ်ပါတယ်။ နာယကကြီးခင်ဗျား။ ကုန်ကျစရိတ်နဲ့ ပတ်သက်ပြီးတော့ ပြုပြင်ပြောင်းလဲမှုပြုလုပ်တိုင်းမှာတော့ ကုန်ကျစရိတ်ဟာ အထိုက်အလျောက်တော့ရှိမှာဖြစ်ပါတယ်။ ကုန်ကျစရိတ်များဟာ ပြုပြင်ပြောင်းလဲမယ့် ာရှိမှာဖြစ်ပြီးတော့ ပြောင်းလဲမှုပြုပြီးတဲ့ နောက်ပိုင်းနှစ်များမှာတော့ ပုံမှန်လုပ်ငန်း ဆောင်ရွက် နိုင်တဲ့အနေအထားကို ရောက်ရှိသွားလို့ရှိရင် ကုန်ကျစရိတ်ရှိတော့မှာ မဟုတ်ပါဘူး။ အခွန်ထမ်းကုမ္ပဏီတွေ ပြည်သူတွေအနေနဲ့ ဘဏ္ဍာရေးနှစ်ချုပ်အစီရင်ခံစာတွေ ပြုစုတဲ့အခါမှာ Audit Firms တွေ ငှားရမ်းပြီးတော့ ပြုစုရမှာဖြစ်တဲ့အကြောင်း ဆွေးနွေးချက်များနှင့်ပတ်သက်ပြီးတော့ ဘဏ္ဍာရေးနှစ်ချုပ်အစီရင်ခံစာများ ပြုစုတယ်ဆိုတဲ့ကိစ္စကတော့ မည်သည့်ဘဏ္ဍာရေးနှစ်ကို ကျင့်သုံးသည်ဖြစ်စေ၊ နှစ်စဉ်ကျွန်တော်တို့ လုပ်ငန်း များအနေနဲ့ ဆောင်ရွက်ရမည့် လုပ်ငန်းစဉ်များသာဖြစ်ပါတယ်။ ဒီနေရာမှာ အစိုးရရဲ့ ဘဏ္ဍာရေးနှစ် (Fiscal Year)$. 8:93:69:98c$:op:01. Os 69:30 Enterprise op:. (Financial Year), soos ကျွန်တော်တို့ အခွန်ပေးဆောင်ဖို့ သတ်မှတ်ထားတဲ့ ဘဏ္ဍာရေးနှစ် (Tax Year) စတဲ့ဒီနှစ်တွေဟာ တစ်ခုနဲ့ တစ်ခု ကျွန်တော်တို့ အဆက်အစပ်ရှိသော်လည်းပဲ တစ်ထပ်တည်းတူညီရန် မလိုအပ်ပါကြောင်းနဲ့ တူညီ လိုပါကလည်းတူညီနိုင်ပါကြောင်း ကျွန်တော်တို့ တင်ပြအပ်ပါတယ်။ နာယကကြီးခင်ဗျား။ ဆက်လက်ပြီး တောင်သူလယ်သမားများအတွက် စိုက်ပျိုးစရိတ်ချေးငွေကိစ္စ တင်ပြပါမယ်။ တောင်သူလယ်သမားများရဲ့ စိုက်ပျိုးချိန်၊ ရိတ်သိမ်းချိန်၊ သီးနှံရောင်းချချိန်တို့နှင့် ချိန်ကိုက် ပြီးတော့ ကျွန်တော်တို့ စိုက်ပျိုးစရိတ်ချေးငွေများကို ဆောင်ရွက်ပေးခြင်းဖြစ်ပါတယ်။ လက်ရှိအခြေ အနေမှာ တောင်သူလယ်သမားများကို ချေးငွေထုတ်ချေးတဲ့ အခြေအနေဟာ မိုးရာသီချေးငွေများ ကိုတော့ မေလမှ စက်တင်ဘာလအထိ ထုတ်ချေးပြီးတော့ ပြန်လည်ဆပ်ဖို့ နောက်ဆုံးရက်ကတော့ နောက်နှစ် ဧပြီလ ၁၅ ရက် ဖြစ်ပါတယ်။ ဆောင်းရာသီ စိုက်ပျိုးစရိတ်ချေးငွေများကို အောက်တိုဘာကနေ ဒီဇင်ဘာထိ ထုတ်ချေးပြီးတော့ ပြန်လည်ပေးဆပ်ဖို့ နောက်ဆုံးရက်က နောက်နှစ် ဇွန်လကုန်ဖြစ်ပါတယ်။ မိုးကြိုချေးငွေ ကိုတော့ ဇန်နဝါရီကနေ မတ်ထိထုတ်ချေးပြီးတော့ ပြန်လည်ပေးဆပ်ဖို့ နောက်ဆုံးရက်ကတော့ နောက်နှစ် ဖေဖော်ဝါရီလကုန်ဖြစ်ပါတယ်။ စိုက်ပျိုးစရိတ်ချေးငွေများထုတ်ချေးခြင်းဟာ တောင်သူလယ်သမားများ အတွက် စိုက်ပျိုးစရိတ် ှိသုံးစွဲနိုင်စေရန် ရည်ရွယ်ပြီးတော့ ပေးခြင်းဖြစ်တဲ့အတွက်ကြောင့် ဘဏ္ဍာရေးနှစ်ပြောင်းလဲသော်လည်း ချေးငွေကာလများကို ပြောင်းလဲရန် အစီအစဉ်မရှိပါကြောင်းနဲ့ သတ်မှတ် ထားသည့် အတိုင်း ဆက်လက်ဆောင်ရွက်သွားမည်ဖြစ်ပါကြောင်း တင်ပြအပ်ပါတယ်။ နာယကကြီးခင်ဗျား။ ၂၀၁၅ ခုနှစ်က ရေးဆွဲပြဋ္ဌာန်းခဲ့တဲ့ ပြည်ထောင်စုရဲ့ ဘဏ္ဍာငွေအရအသုံး ရေးဆွဲတင်ပြခြင်းဆိုင်ရာ ဥပဒေရှိပါတယ်။ ဒီဥပဒေမှာတော့ လက်ရှိဘဏ္ဍာရေးနှစ်နဲ့ ကိုက်ညီပြီးတော့မှ ကျွန်တော်တို့ ဘတ်ဂျက်ပြင်ဆင်ဖို့အတွက် တ်မှတ်ချက် (Timeline) တွေကို ထည့်သွင်း ပြီးတော့ ပြဋ္ဌာန်းထားခြင်းဖြစ်ပါတယ်။ ဒီတ်မှတ်ချက် ရက်စွဲများကို ပြောင်းလဲတဲ့ဘဏ္ဍာရေးနှစ် နဲ့ ဆီလျော်ညီညွတ်စေဖို့ ပြန်လည်ပြင်ဆင် အစားထိုးဖို့ဆိုတဲ့ ကိစ္စဟာကလည်း များစွာအခက်အခဲမရှိနိုင် ပါဘူး။ နောက် ကျွန်တော်တို့ ပြည်ပချေးငွေများနဲ့ ပတ်သက်ပြီး ဆက်ပြီးတင်ပြပါမယ်။ ပြည်ပချေးငွေ များနဲ့ ပတ်သက်ပြီးတော့လည်း ပြည်ပချေးငွေယူထားတဲ့ နိုင်ငံများနဲ့ ကျွန်တော်တို့ ချေးငွေစတင်ရယူစဉ် ပြန်လည်ပေးဆပ်ရမယ့်ကာလ၊ အတိုးပေးရမည့်ကာလစတဲ့အချက်တွေကို စာချုပ်မှာ ကျွန်တော်တို့ ထည့်သွင်းချုပ်ဆိုပြီး ဆောင်ရွက်ရပါတယ်။ ဒီစာချုပ်မှာပါတဲ့ Terms and Conditions အတိုင်း အရင်း ပေးဆပ်ဖို့၊ အတိုးပေးဆပ်ဖို့ စတဲ့ကိစ္စတွေကို ဆောင်ရွက်ရပါတယ်။ ပြောင်းလဲသွားတဲ့ ဘဏ္ဍာရေးနှစ် အလိုက် ဒီကိစ္စတွေကိုလည်းပဲ အရအသုံးခန့်မှန်းခြေငွေစာရင်းများမှာ ဌာနများအနေနဲ့ ထည့်သွင်းရေးဆွဲ ဆောင်ရွက်ရန်သာဖြစ်တဲ့အတွက်ကြောင့် ဒီနေရာမှာလည်းပဲ အခက်အခဲများစွာရှိမှာ မဟုတ်ပါဘူး။ ဒါကတော့ ကျွန်တော်တို့ မည်သည့်ဘဏ္ဍာရေးနှစ်ကိုပဲ သတ်မှတ်သည်ဖြစ်စေ ပြည်ပနိုင်ငံများ၊ ပြည်ပအဖွဲ့အစည်းများ နဲ့ကတော့ ဘဏ္ဍာရေးနှစ်ကတူညီတာများရှိသလို မတူညီတာများလည်းရှိမှာပဲ ဖြစ်ပါတယ်။ ၎င်းတို့ကိုတော့ ကျွန်တော်တို့ နှစ်ဦးနှစ်ဖက်ညှိနှိုင်း ဆောင်ရွက်ခြင်းအားဖြင့် ပြေလည်အောင် ဆောင်ရွက်ရမှာဖြစ်ပါတယ်။ ဘဏ္ဍာရေးနှစ်ပြောင်းလဲဖို့ လုပ်ငန်းစဉ်များနဲ့ စပ်လျဉ်းပြီး ပြည်ထောင်စုအဆင့်ဌာန၊ အဖွဲ့အစည်းများ ကိုရော တိုင်းဒေသကြီး/ပြည်နယ်အဆင့်ဌာန၊ အဖွဲ့အစည်းများနဲ့ပါအသေးစိတ်ညှိနှိုင်း ဆွေးနွေးတဲ့အခါမှာ အဆင်ပြေချောမွေ့စွာနဲ့ လိုက်ပါပြောင်းလဲ ဆောင်ရွက်သွားနိုင်မည်ဖြစ်ကြောင်းကိုလည်း သဘောထား မှတ်ချက်များ ကျွန်တော်တို့ ရရှိပြီးဖြစ်ပါတယ်။ လေးစားအပ်ပါသော နာယကကြီးနဲ့ လွှတ်တော်ကိုယ်စားလှယ်များခင်ဗျား။ ပြည်ထောင်စုအစိုးရ အဖွဲ့အနေနဲ့ ပြည်သူလူထု၏ လူမှုစီးပွားဘဝများ ဖွံ့ဖြိုးတိုးတက်စေရန် ဆောင်ရွက်ပေးရမည့် အစိုးရ၏ လုပ်ငန်းဆောင်တာများကို ပိုမိုထိရောက်အောင်မြင်စွာနဲ့ ဆောင်ရွက်နိုင်စေရေးနဲ့ ပြည်သူ့ဘဏ္ဍာငွေ ရရှိ သုံးစွဲမှုများကို ပြည်သူ့အတွက်ပိုမိုထိရောက်အကျိုးရှိစွာနဲ့ အကောင်အထည်ဖော် ဆောင်ရွက်နိုင်စေရေးတို့ အတွက် ဘဏ္ဍာရေးနှစ်ကို အောက်တိုဘာလ ၁ ရက်နေ့ကနေ စက်တင်ဘာလ ၃၀ ရက်နေ့အထိလို့ ပြောင်းလဲ ပြင်ဆင်သတ်မှတ်ပြီး ဆောင်ရွက်မည်ဖြစ်ပါတယ်။ ယင်းသို့ပြောင်းလဲပြင်ဆင် ဆောင်ရွက်မည့်အကြောင်းကို လွှတ်တော်က မှတ်တမ်းတင်ပေးနိုင်ပါရန် နိုင်ငံတော်သမ္မတကလည်း သဝဏ်လွှာပေးပို့ အကြောင်းကြား ထားပြီး ဖြစ်ပါတယ်။ အဆိုပါကိစ္စအပေါ်မှာ ထောက်ခံဆွေးနွေးကြသူများ၊ အကြံပြု ဆွေးနွေးကြသူများ အားလုံးကို ကျေးဇူးတင်ရှိပါတယ်။ အကြံပြုချက်များအပေါ်မှာ မှတ်သားပြီးတော့ စီမံခန့်ခွဲမှုနည်းလမ်း mai amfunnsomno @imforfannonsens 9092S OS ထားတဲ့ မြန်မာနိုင်ငံ၏ဘဏ္ဍာရေးနှစ်ကို အောက်တိုဘာလ ၁ ရက်နေ့မှ စက်တင်ဘာလ ၃၀ ရက်နေ့ထိ ပြောင်းလဲပြင်ဆင်သတ်မှတ်ရန်ကိစ္စကို ပြည်ထောင်စုလွှတ်တော်မှ မှတ်တမ်းတင်ပေးနိုင်ပါရန် လေးစားစွာ တင်ပြအပ်ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျာ။ ဖွဲ့စည်းပုံအခြေခံဥပဒေပုဒ်မ ၈၀ ပုဒ်မခွဲ(ခ)နဲ့ ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၁ ပုဒ်မခွဲ(ခ)တို့အရ နိုင်ငံတော်သမ္မတထံမှ သဝဏ်လွှာပေးပို့လာရင် လွှတ်တော်အစည်းအဝေးမှာ ဖတ်ကြားခြင်း၊ မှတ်တမ်းတင်ခြင်းဆောင်ရွက် ပေးရမှာဖြစ်ပါတယ်။ သို့သော်လည်း ဘဏ္ဍာရေးနှစ် ပြောင်းလဲပြင်ဆင်ခြင်းကိစ္စနဲ့စပ်လျဉ်းပြီး လွှတ်တော် ကိုယ်စားလှယ်များအနေနဲ့လည်း သုံးသပ်အကြံပြုခွင့်ရရှိနိုင်အောင် ဆွေးနွေးခြင်းအစီအစဉ် ထည့်သွင်း ဆောင်ရွက်ခဲ့တာဖြစ်ပြီး လွှတ်တော်ကိုယ်စားလှယ်များရဲ့ ဆွေးနွေးချက်များအပေါ် ပြည်ထောင်စုအစိုးရအဖွဲ့ ကိုယ်စား သက်ဆိုင်ရာ ပြည်ထောင်စုအဆင့် အဖွဲ့အစည်းဝင်ကလည်း အကျိုးအကြောင်းနဲ့တကွ ပြန်လည် ရှင်းလင်းဆွေးနွေးခြင်းကို ယခုဆောင်ရွက်ပြီးဖြစ်ပါတယ်။ ဒါကြောင့် နိုင်ငံတော်သမ္မတရုံးရဲ့ ၂၉-၉-၂၀၁ရ ရက်စွဲပါစာအမှတ်၊ ၃(၁)/၁/သမ္မတရုံးဖြင့် ပေးပို့ထားတဲ့ မြန်မာနိုင်ငံရဲ့ လက်ရှိကျင့်သုံးနေသော ဘဏ္ဍာရေးနှစ် ဖြစ်သည့် ဧပြီလ ၁ ရက်မှ မတ်လ ၃၁ ရက်ထိအစား အောက်တိုဘာလ ၁ ရက်မှ စက်တင်ဘာလ ၃၀ ရက်ထိ ပြောင်းလဲပြင်ဆင်သတ်မှတ်မှုကို ၂၀၁၈-၂၀၁၉ ခု၊ ဘဏ္ဍာရေးနှစ်မှစတင်၍ ဆောင်ရွက်မည်ဖြစ်ကြောင်း နိုင်ငံတော်သမ္မတ၏ သဝဏ်လွှာအပါအဝင် ၎င်းကိစ္စအပေါ် လွှတ်တော်ကိုယ်စားလှယ်များရဲ့ ဆွေးနွေးချက် များနဲ့ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များရဲ့ ရှင်းလင်းတင်ပြချက်များကို ပြည်ထောင်စု လွှတ်တော်က မှတ်တမ်းတင်ကြောင်း ကြေညာပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျာ။ အစည်းအဝေးကို မိနစ် ၃၀ ခန့် ခေတ္တ ရပ်နားပါမယ်။</speech>
<speech><mp id="000">ဒုတိယဗိုလ်မှူးကြီးသောင်းစိန်(တပ်မတော်သားပြည်သူ့လွှတ်တော်ကိုယ်စားလှယ်)</mp>နာယကကြီး ခင်ဗျား။ မြန်မာနိုင်ငံရဲ့ ဘဏ္ဍာရေးနှစ် ပြောင်းလဲပြင်ဆင်သတ်မှတ်တဲ့ကိစ္စနဲ့စပ်လျဉ်းပြီး လွှတ်တော်က မှတ်တမ်းတင်ခြင်းကို ကျွန်တော့အနေနဲ့ ကန့်ကွက်ပါတယ်။</speech>
<speech type="speaker">အနည်းငယ်ရှင်းပြပါမယ်။ အခုဟာက နိုင်ငံတော်သမ္မတက ပြည်ထောင်စု လွှတ်တော် နာယကထံကို လွှတ်တော်မှာ မှတ်တမ်းတင်ပေးဖို့ သဝဏ်လွှာ ပေးပို့ထားတာ ဖြစ်ပါတယ်။ အဓိကကတော့ နိုင်ငံတော်သမ္မတက သဝဏ်လွှာပေးပို့လာရင် ဆွေးနွေးစရာမလိုဘဲနဲ့ မှတ်တမ်းတင်ပေး ရမှာဖြစ်ပါတယ်။ ဒါပေမယ့် အများပြည်သူလည်း သိရှိနိုင်အောင်၊ လွှတ်တော်ကိုယ်စားလှယ်များလည်း ဆွေးနွေးအကြံပြုနိုင်အောင်၊ အကြံပြုတဲ့အတိုင်းလည်း အစိုးရအဖွဲ့က လိုက်လံဆောင်ရွက်နိုင်အောင် လွှတ်တော်က ဆွေးနွေးတဲ့အစီအစဉ် ထည့်ပေးလိုက်တာပါ။ ဖွဲ့စည်းပုံအခြေခံဥပဒေပုဒ်မ ၈၀ ပြည်ထောင်စုလွှတ်တော် အစည်းအဝေး၌ ဆောင်ရွက်ရမယ့် ကိစ္စရပ်များ ပုဒ်မခွဲ(ခ)မှာက နိုင်ငံတော်သမ္မတက ပေးပို့သော သဝဏ်လွှာနှင့် နာယကက ခွင့်ပြုသော အခြားသဝဏ်လွှာများကို ဖတ်ကြားခြင်း၊ မှတ်တမ်းတင်ခြင်းလို့ ပြဋ္ဌာန်းထားပါတယ်။ အဲဒီအတိုင်းပဲ ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၁၊ အစည်းအဝေး၌ ဆောင်ရွက်ရမည့်ကိစ္စရပ်များဆိုပြီးတော့ ပုဒ်မခွဲ(ခ)မှာ နိုင်ငံတော်သမ္မတက ပေးပို့သော သဝဏ်လွှာနှင့် နာယက က ခွင့်ပြုသော အခြားသဝဏ်လွှာ များကို ဖတ်ကြားခြင်းနှင့် မှတ်တမ်းတင်ခြင်းဆိုပြီးတော့ ပြဋ္ဌာန်းထားပါတယ်။ ဒါကြောင့်မို့လို့ အခု ဥပဒေပြဋ္ဌာန်းချက်နဲ့အညီ ဆောင်ရွက်ခဲ့ခြင်းပဲ ဖြစ်ပါတယ်။ နိုင်ငံတော်သမ္မတရဲ့ သဝဏ်လွှာကိုလည်း သိရှိအောင် ဖတ်ကြားပြပါ့မယ်။ ဖြန့်လည်းဖြန့်ဝေထားပါတယ်။ ပြည်ထောင်စုသမ္မတမြန်မာနိုင်ငံတော်၊ နိုင်ငံတော်သမ္မတရုံး၊ စာအမှတ်၊ ၃(၁)/၁/သမ္မတရုံး၊ ရက်စွဲ၊ ၂၀၁ရ ခုနှစ်၊ စက်တင်ဘာလ ၂၉ ရက်၊ သို့၊ နာယက၊ ပြည်ထောင်စုလွှတ်တော်၊ အကြောင်းအရာ၊ မြန်မာ နိုင်ငံတော်၏ ဘဏ္ဍာရေးနှစ် ပြောင်းလဲပြင်ဆင်သတ်မှတ်သည့်ကိစ္စ။ (၁) ကမ္ဘာ့နိုင်ငံများ၏ ဘဏ္ဍာရေးနှစ် သတ်မှတ်မှုများနှင့် မြန်မာနိုင်ငံ၏ ဘဏ္ဍာရေးနှစ် သတ်မှတ်ခဲ့မှု အစဉ်အလာများကို လေ့လာသုံးသပ်၍ လက်ရှိကျင့်သုံးနေသော မြန်မာနိုင်ငံ၏ ဘဏ္ဍာရေးနှစ်ဖြစ်သည့် “ဧပြီလ ၁ ရက်မှ မတ်လ ၃၁ ရက်ထိ” (အစား) “အောက်တိုဘာလ ၁ ရက်မှ စက်တင်ဘာလ ၃၀ ရက်ထိ”ဟု ၂၀၁၈-၂၀၁၉ ဘဏ္ဍာရေးနှစ်မှစတင်၍ ပြောင်းလဲပြင်ဆင်သတ်မှတ်ရန် ၇-၉-၂၀၁ရ ရက်တွင် ကျင်းပပြု လုပ်သော ပြည်ထောင်စုအစိုးရအဖွဲ့ အစည်းအဝေးအမှတ်စဉ်(၁၇/၂၀၁၇)မှ သဘောတူခွင့်ပြုပြီးဖြစ်ပါသည်။ (၂) သို့ပါ၍ မြန်မာနိုင်ငံ၏ ဘဏ္ဍာရေးနှစ်အဖြစ် အောက်တိုဘာလ ၁ ရက်မှ စက်တင်ဘာလ ၃၀ ရက်အထိ ပြောင်းလဲပြင်ဆင်သတ်မှတ်မှုကို ၂၀၁၈-၂၀၁၉ ဘဏ္ဍာရေးနှစ်မှစတင်၍ ဆောင်ရွက်မည် ဖြစ်ကြောင်း ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေပုဒ်မ ၂၁၀ နှင့် ပြည်ထောင်စု အစိုးရအဖွဲ့ဥပဒေပုဒ်မ ၃၈ ပါပြဋ္ဌာန်းချက်တို့အရ သဝဏ်လွှာပေးပို့အပ်ပါသည်။ (ပုံ)ထင်ကျော်၊ နိုင်ငံတော် သမ္မတ ဆိုပြီးတော့ ပြည်ထောင်စုလွှတ်တော်ကို သဝဏ်လွှာ ပေးပို့လာတာဖြစ်ပါတယ်။ အဲဒီသဝဏ်လွှာကို ခုနကရှင်းပြခဲ့သလိုပဲ သဝဏ်လွှာဆိုရင် မှတ်တမ်းတင်ဖို့ပဲ ဖြစ်ပါတယ်။ ဒါပေမယ့် ခုနကလို ကိုယ်စားလှယ်တွေနဲ့လည်း ပါဝင်ဆွေးနွေးနိုင်အောင် ဒီဆွေးနွေးချက်ကိုလည်း ပြည်ထောင်စု အစိုးရအဖွဲ့အနေနဲ့ ကျင့်သုံးနိုင်အောင်ဆိုပြီးတော့ ဆွေးနွေးပွဲအစီအစဉ်လေး ထည့်သွင်းခဲ့ခြင်း ဖြစ်ပါတယ်။ လုပ်ထုံးလုပ်နည်းအရဆိုရင် ဆွေးနွေးပွဲမလုပ်ဘဲနဲ့ တိုက်ရိုက်မှတ်တမ်းတင်ရမယ့် အနေအထားဖြစ်ပါတယ်။ ဒါကြောင့်မို့လို့ အခုဆောင်ရွက်ချက်က ဖွဲ့စည်းပုံအခြေခံဥပဒေအရရော၊ ပြည်ထောင်စုလွှတ်တော်ဆိုင်ရာ ဥပဒေအရရော ဆောင်ရွက်ခဲ့ခြင်းဖြစ်ကြောင်း ရှင်းလင်းတင်ပြပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ အစည်းအဝေးကို မိနစ် ၃၀ ခန့် ခေတ္တ ရပ်နားပါမယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျာ။</speech>
<speech type="mc">အားလုံးထွက်ခွာနိုင်ကြပါပြီခင်ဗျား။</speech>
</motion>
<motion>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံးထိုင်နိုင်ကြပါပြီခင်ဗျာ။</speech>
<title>နိုင်ငံတော်သမ္မတထံမှ ပေးပို့ထားသော ပြစ်မှုဆိုင်ရာကိစ္စရပ်များ၌ ဥပဒေပိုင်းအပြန်အလှန်အကူအညီပေးမှု ဆိုင်ရာဘင်းမ်စတက်ကွန်ဗင်းရှင်းကို မြန်မာနိုင်ငံမှ လက်မှတ်ရေးထိုးပါဝင်ရန်ကိစ္စနှင့်စပ်လျဉ်း၍ ပြည်ထဲရေး ဝန်ကြီးဌာနက ပြန်လည်ရှင်းလင်းဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မထံမှပေးပို့ထားတဲ့ ပြစ်မှုဆိုင်ရာကိစ္စရပ်များ၌ ဥပဒေပိုင်း အပြန်အလှန်အကူအညီပေးမှုဆိုင်ရာ ဘင်းမ်စတက် ကွန်ဗင်းရှင်းကို မြန်မာနိုင်ငံမှ လက်မှတ်ရေးထိုးပါဝင်ရန် ကိစ္စနဲ့စပ်လျဉ်းပြီး လွှတ်တော်ကိုယ်စားလှယ် များရဲ့ ဆွေးနွေးခြင်းအစီအစဉ်ကို ၂၄-၁၀-၂၀၁ရ ရက်က ကျင်းပပြုလုပ်တဲ့ ပြည်ထောင်စုလွှတ်တော် အစည်းအဝေးမှာ ဆောင်ရွက်ခဲ့ပြီး ဖြစ်ပါတယ်။ ယခု လွှတ်တော်ကိုယ်စားလှယ်များရဲ့ ဆွေးနွေးချက်များအပေါ် ပြည်ထဲရေးဝန်ကြီးဌာနက ပြန်လည် ရှင်းလင်းဆွေးနွေးဖို့ဖြစ်ပါတယ်။</speech>
<speech><agency id="21">ဗိုလ်ချုပ်အောင်စိုး (ဒုတိယဝန်ကြီး၊ ပြည်ထဲရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယက၊ ပြည်သူ့လွှတ်တော် ဥက္ကဋ္ဌ၊ ပြည်ထောင်စုလွှတ်တော် ကိုယ်စားလှယ် များနှင့် ဧည့်သည်တော်များအားလုံး မင်္ဂလာအပေါင်းနဲ့ ပြည့်စုံကြပါစေလို့ ဦးစွာ နှုတ်ခွန်းဆက်သအပ် ပါတယ်။ ကျွန်တော်ကတော့ ပြည်ထဲရေးဝန်ကြီးဌာနမှ ဒုတိယဝန်ကြီး ဗိုလ်ချုပ်အောင်စိုး ဖြစ်ပါတယ်။ နိုင်ငံတော်သမ္မတထံမှ ပေးပို့ထားတဲ့ ပြစ်မှုဆိုင်ရာကိစ္စရပ်များ၌ ဥပဒေပိုင်း အပြန်အလှန် အကူအညီ ပေးမှုဆိုင်ရာ ဘင်းမ်စတက်ကွန်ဗင်းရှင်းကို မြန်မာနိုင်ငံမှ လက်မှတ်ရေးထိုးပါဝင်ရန် ကိစ္စနဲ့စပ်လျဉ်းပြီး ပြည်ထောင်စုလွှတ်တော်သို့ ရှင်းလင်းတင်ပြသွားမှာ ဖြစ်ပါတယ်။ ကျွန်တော်တို့ မြန်မာနိုင်ငံမှ လက်မှတ် ရေးထိုးရေးကိစ္စနှင့်စပ်လျဉ်းပြီး ထောက်ခံဆွေးနွေးခဲ့ကြတဲ့ လွှတ်တော်ကိုယ်စားလှယ်များကိုလည်း ကျေးဇူး တင်ရှိပါကြောင်း ဦးစွာပြောကြားအပ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ နီပေါနိုင်ငံ Kathmandu မြို့မှာ ၂၀၁ရ ခုနှစ်၊ သြဂုတ်လ ၁၀ ရက်နေ့မှ ၁၁ ရက်နေ့အထိ ကျင်းပပြုလုပ်ခဲ့တဲ့ (၁၅)ကြိမ်မြောက် ဘင်းမ်စတက် နိုင်ငံခြားရေးဝန်ကြီးများ အစည်းအဝေးရဲ့ ထုတ်ပြန်ချက်နဲ့ (၁၈) ကြိမ်မြောက် ဘင်းမ်စတက်အဆင့်မြင့် အရာရှိကြီးများ အစည်းအဝေး၏ အစီရင်ခံစာတို့မှာ မြန်မာ၊ ဘူတန်၊ ဘင်္ဂလားဒေ့ရှ်၊ နီပေါနဲ့ ထိုင်းနိုင်ငံတို့ 3əc$BIMSTEC Convention on Mutual Legal Assistance in Criminal Matters m 39(8:2008 လက်မှတ်ရေးထိုးရန် ပြည်တွင်းလုပ်ထုံးလုပ်နည်းများနဲ့အညီ အမြန်ဆုံးဆောင်ရွက်သွားရန် ထည့်သွင်း ဆွေးနွေးဆုံးဖြတ်ခဲ့ကြပါတယ်။ မြန်မာနိုင်ငံအနေနဲ့လည်း ပြစ်မှုဆိုင်ရာကိစ္စရပ်များမှာ နိုင်ငံအချင်းချင်း အကူအညီပေးရေးဥပဒေနဲ့ နည်းဥပဒေတို့ကို ၂၀၀၄ ခုနှစ်မှာ ပြဋ္ဌာန်းထားရှိပြီး ဗဟိုအာဏာပိုင်အဖွဲ့အစည်း ဖွဲ့စည်းပြီး လုပ်ငန်းစဉ်များ အကောင်အထည်ဖော်ဆောင်ရွက်လျက်ရှိခြင်း၊ အာဆီယံနိုင်ငံများအကြား ပြစ်မှုဆိုင်ရာကိစ္စရပ်များမှာ နိုင်ငံအချင်းချင်း အကူအညီပေးရေး သဘောတူစာချုပ်မှာ ပါဝင်လက်မှတ် ရေးထိုးပြီးဖြစ်ခြင်း၊ မြန်မာနိုင်ငံကအိမ်ရှင်အဖြစ် လက်ခံကျင်းပခဲ့တဲ့ (၃)ကြိမ်မြောက် ဘင်းမ်စတက် ညီလာခံမှာ နိုင်ငံတော်သမ္မတက အဖွဲ့ဝင်နိုင်များကို တိုက်တွန်းထားခဲ့ခြင်းတို့ကြောင့် မြန်မာနိုင်ငံက ဦးဆောင်ပါဝင် ဆောင်ရွက်ရန်လည်း လိုအပ်လျက်ရှိပါတယ်။ မြန်မာနိုင်ငံအနေနဲ့ ယင်းကွန်ဗင်းရှင်းမှာ အတည်ပြုလက်မှတ်ရေးထိုးခြင်းဖြင့် အကြမ်းဖက်မှု များမှာ ပူးပေါင်းပါဝင်ဆွေးနွေးနိုင်မှုကဏ္ဍနှင့် ဒေသတွင်းနိုင်ငံများ ပူးပေါင်းဆောင်ရွက်မှုတိုးမြှင့်ခြင်း အခန်းကဏ္ဍတို့ကို ပိုမိုပေါ်လွင်စွာ ဖော်ပြနိုင်မှာဖြစ်ပါတယ်။ ဘင်းမ်စတက်အဖွဲ့အစည်းဟာ အာရှပစိဖိတ် ဒေသတွင်းနိုင်ငံများရဲ့ ကုန်သွယ်မှုရင်ဆိုင်ဖြေရှင်းနေရတဲ့ မူးယစ်ဆေးဝါးပြဿနာ၊ နယ်စပ်ဖြတ်ကျော် မှုခင်းများတားဆီးနှိမ်နင်းရေးနဲ့ တရားဥပဒေစိုးမိုးရေးတို့ဟာ ဘင်းမ်စတက်အဖွဲ့အစည်းရဲ့ ပူးပေါင်း ဆောင်ရွက်မှုဟာ အရေးပါတဲ့အစိတ်အပိုင်းတစ်ခု ဖြစ်ပါတယ်။ မြန်မာနိုင်ငံဟာ ဘင်းမ်စတက်ကွန်ဗင်းရှင်းပါ ဝတ္တရားများနှင့်အညီ ပူးပေါင်းပါဝင်ဆောင်ရွက်လျက် ရှိတဲ့အပြင် ကြိုတင်ဆောင်ရွက်ရမယ့် မိမိတို့ပြည်တွင်းဥပဒေများကိုလည်းပြဋ္ဌာန်းပြီး ပူးပေါင်းဆောင်ရွက် လျက်ရှိတဲ့အတွက်ကြောင့်မို့လို့ ပြစ်မှုဆိုင်ရာကိစ္စရပ်များမှာ အပြန်အလှန်အကူအညီပေးရေး ဘင်းမ်စတက် ကွန်ဗင်းရှင်းကို လက်မှတ်ရေးထိုးရန်အတွက် အသင့်ဖြစ်နေပြီဖြစ်ပါတယ်။ သို့ပါ၍ ဘင်းမ်စတက် ကွန်ဗင်းရှင်းကို မြန်မာနိုင်ငံမှလက်မှတ်ရေးထိုးနိုင်ရေးအတွက် ပြည်ထောင်စုလွှတ်တော်၏ အတည်ပြုချက် ရရှိရေး ပြည်ထောင်စုလွှတ်တော် နာယကကြီးမှတစ်ဆင့် လေးစားစွာ တင်ပြအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ပြစ်မှုဆိုင်ရာကိစ္စရပ်များ၌ ဥပဒေပိုင်း အပြန်အလှန်အကူအညီပေးမှုဆိုင်ရာ ဘင်းမ်စတက်ကွန်ဗင်းရှင်းကို မြန်မာနိုင်ငံမှ လက်မှတ်ရေးထိုးပါဝင်ရန် ကိစ္စနဲ့စပ်လျဉ်းပြီး လွှတ်တော်ရဲ့ သဘောထားရယူပါမယ်။ အထက်ပါကိစ္စနဲ့စပ်လျဉ်းပြီး လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် ပြစ်မှုဆိုင်ရာကိစ္စရပ်များ၌ ဥပဒေပိုင်း အပြန် အလှန်အကူအညီပေးမှုဆိုင်ရာ ဘင်းမ်စတက်ကွန်ဗင်းရှင်းကို မြန်မာနိုင်ငံမှ လက်မှတ်ရေးထိုးပါဝင်ရန် ကိစ္စကို လွှတ်တော်က သဘောတူအတည်ပြုကြောင်း ကြေညာပါတယ်။</speech>
</motion>
<motion>
<title>နိုင်ငံတော်သမ္မတထံမှ ပေးပို့ထားသော အာဆီယံအဖွဲ့ဝင်နိုင်ငံများ၏ လေယာဉ်မတော်တဆထိခိုက်မှု စုံစမ်း စစ်ဆေးရေးအာဏာပိုင်အဖွဲ့အစည်း အကြီးအကဲများနှင့် တရုတ်နိုင်ငံ မြို့ပြလေကြောင်း အုပ်ချုပ်ရေး အဖွဲ့တို့အကြား လေယာဉ်မတော်တဆထိခိုက်မှု စုံစမ်းစစ်ဆေးရေးဆိုင်ရာ ပူးပေါင်းဆောင်ရွက်မည့် နားလည်မှု စာချွန်လွှာတွင် မြန်မာနိုင်ငံမှ ပါဝင်လက်မှတ်ရေးထိုးရန်ကိစ္စနှင့်စပ်လျဉ်း၍ ပို့ဆောင်ရေးနှင့် ဆက်သွယ်ရေးဝန်ကြီးဌာနက လွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၁၀)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ အာဆီယံအဖွဲ့ဝင်နိုင်ငံများ၏ လေယာဉ်မတော်တဆ ထိခိုက်မှုစုံစမ်းစစ်ဆေးရေး အာဏာပိုင် အဖွဲ့အစည်းအကြီးအကဲများနှင့် တရုတ်နိုင်ငံ မြို့ပြလေကြောင်းအုပ်ချုပ်ရေးအဖွဲ့တို့အကြား လေယာဉ် မတော်တဆထိခိုက်မှု စုံစမ်းစစ်ဆေးရေးဆိုင်ရာ ပူးပေါင်းဆောင်ရွက်မည့် နားလည်မှုစာချွန်လွှာတွင် မြန်မာနိုင်ငံမှ ပါဝင်လက်မှတ်ရေးထိုးရန်ကိစ္စနဲ့စပ်လျဉ်းပြီး ပြည်ထောင်စုလွှတ်တော်ရဲ့ အတည်ပြုချက် ရယူပေးနိုင်ဖို့ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၂၃-၁၀-၂၀၁ရ ရက်စွဲပါ စာအမှတ်၊ ၃(၁)/၁/သမ္မတရုံးဖြင့် ပေးပို့ထားပါတယ်။ ယင်းကိစ္စနဲ့ စပ်လျဉ်းပြီး ပို့ဆောင်ရေးနှင့် ဆက်သွယ်ရေးဝန်ကြီးဌာနက လွှတ်တော်သို့ ရှင်းလင်း တင်ပြဖို့ ဖြစ်ပါတယ်။</speech>
<speech><agency id="31">ဦးကျော်မျိုး (ဒုတိယဝန်ကြီး၊ ပို့ဆောင်ရေးနှင့် ဆက်သွယ်ရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယကကြီးနှင့်တကွ၊ ပြည်သူ့လွှတ်တော်ဥက္ကဋ္ဌ၊ လွှတ်တော် ကိုယ်စားလှယ်ကြီးများအားလုံး၊ ဒုတိယဝန်ကြီးနဲ့ ဧည့်သည်တော်များအားလုံး မင်္ဂလာအပေါင်းနဲ့ ပြည့်စုံ ကြပါစေကြောင်း ဆုမွန်ကောင်းတောင်းအပ်ပါတယ်ခင်ဗျာ။ နိုင်ငံတော်သမ္မတထံမှ ပေးပို့ထားသော အာဆီယံအဖွဲ့ဝင်နိုင်ငံများ၏ လေယာဉ်မတော်တဆထိခိုက်မှု စုံစမ်းစစ်ဆေးရေးအာဏာပိုင်အဖွဲ့အစည်း အကြီးအကဲများနှင့် တရုတ်နိုင်ငံ မြို့ပြလေကြောင်းအုပ်ချုပ်ရေးအဖွဲ့တို့အကြား လေယာဉ်မတော်တဆ ထိခိုက်မှု စုံစမ်းစစ်ဆေးရေးဆိုင်ရာ ပူးပေါင်းဆောင်ရွက်မည့် နားလည်မှုစာချွန်လွှာတွင် မြန်မာနိုင်ငံမှ ပါဝင်လက်မှတ်ရေးထိုးနိုင်ရန် ကိစ္စနှင့်စပ်လျဉ်း၍ ပို့ဆောင်ရေးနှင့် ဆက်သွယ်ရေးဝန်ကြီးဌာန၊ ဒုတိယ ဝန်ကြီး ကျွန်တော် ဦးကျော်မျိုးက ရှင်းလင်းတင်ပြမှာဖြစ်ပါတယ်။ လေးစားအပ်ပါသော နာယကကြီးခင်ဗျား။ အာဆီယံအဖွဲ့ဝင်နိုင်ငံများ၏ လေယာဉ်မတော်တဆ ထိခိုက်မှု စုံစမ်းစစ်ဆေးရေးအာဏာပိုင်အဖွဲ့အစည်း အကြီးအကဲများနှင့် တရုတ်နိုင်ငံ မြို့ပြလေကြောင်း အုပ်ချုပ်ရေးအဖွဲ့တို့အကြား လေယာဉ်မတော်တဆ ထိခိုက်မှုစုံစမ်းစစ်ဆေးရေးဆိုင်ရာ ပူးပေါင်းဆောင်ရွက်မည့် 8:00 pposals cos(Memorandum of Understanding between the Authorities in charge of Aircraft Accident Investigation of ASEAN Member States and the Civil Aviation Administration of China on Cooperation relating to Aircraft Accident and Incident Investigation)သည် ဒေသတွင်းလေကြောင်းပို့ဆောင်ရေးကဏ္ဍ ပူးပေါင်းဆောင်ရွက်မှုမှာ အရေးပါသည့် သဘောတူညီချက်တစ်ရပ်ဖြစ်ပါတယ်။ ဤနားလည်မှုစာချွန်လွှာဟာ မြန်မာနိုင်ငံအပါအဝင် အပြည်ပြည်ဆိုင်ရာ မြို့ပြလေကြောင်း အဖွဲ့ချုပ် (International Civil Aviation Organization - ICAO) အဖွဲ့ဝင်နိုင်ငံများ လိုက်နာရသည့် အပြည်ပြည်ဆိုင်ရာ မြို့ပြလေကြောင်း ကွန်ဗင်းရှင်း၏ နောက်ဆက်တွဲ-၁၃၊ လေယာဉ်မတော်တဆ ထိခိုက်မှုစုံစမ်းစစ်ဆေးခြင်းပါ နိုင်ငံတကာစံချိန်စံညွှန်း၊ လုပ်ထုံးလုပ်နည်းများနှင့်အညီ လေယာဉ်မတော်တဆ ထိခိုက်မှုစုံစမ်းစစ်ဆေးရေးကိစ္စရပ်များမှာ ပူးပေါင်းဆောင်ရွက်ရန် ရည်ရွယ်ချုပ်ဆိုတဲ့ နားလည်မှု စာချွန်လွှာဖြစ်ပါတယ်။ နားလည်မှုစာချွန်လွှာမှာ အဓိကအားဖြင့် အာဆီယံအဖွဲ့ဝင်နိုင်ငံများနှင့် တရုတ် ပြည်သူ့သမ္မတနိုင်ငံတို့အကြား လေယာဉ်မတော်တဆထိခိုက်မှုနဲ့ ဖြစ်ပွားမှုစုံစမ်းစစ်ဆေးရေးနဲ့ သက်ဆိုင်တဲ့ အကူအညီ၊ အထောက်အကူပစ္စည်းနဲ့ ကိရိယာတန်ဆာပလာများပေးအပ်ခြင်း၊ သင်တန်းများတက်ရောက် ခွင့်ပြုခြင်း၊ သက်ဆိုင်မှုအပေါ်မူတည်၍ စုံစမ်းစစ်ဆေးမှုတွင် လေ့လာသူအဖြစ်ပါဝင်ခွင့်ပြုခြင်း၊ လေ့လာရေး ခရီးစဉ်နဲ့ အစည်းအဝေးများပြုလုပ်ခြင်း၊ သတင်းအချက်အလက်နှင့် ကျွမ်းကျင်မှုဖလှယ်ခြင်း စသည် တို့တွင် ပူးပေါင်းဆောင်ရွက်ကြရန် ပြဋ္ဌာန်းချက်များပါဝင်ပါတယ်။ နားလည်မှုစာချွန်လွှာပါ ပြဋ္ဌာန်းချက် များဟာ ဥပဒေအရစည်းနှောင်မှုမရှိဘဲ ၎င်းတို့ကို အကောင်အထည်ဖော်နိုင်ရေးအတွက် ကြိုးပမ်းအားထုတ်ရန် သာလိုအပ်ပါတယ်။ အာဆီယံအဖွဲ့ဝင် နိုင်ငံများအကြားမှာလည်း အလားတူ နားလည်မှုစာချွန်လွှာ တစ်ခုဖြစ်တဲ့ အာဆီယံဒေသတွင်း လေယာဉ်မတော်တဆထိခိုက်မှု စုံစမ်းစစ်ဆေးခြင်းဆိုင်ရာ ပူးပေါင်း ဆောင်ရွက်ရေး နားလည်မှုစာချွန်လွှာကို ၂၀၀၈ ခုနှစ်မှာ ချုပ်ဆိုခဲ့ပြီးဖြစ်ပါတယ်။ လေးစားအပ်ပါသော နာယကကြီးခင်ဗျား။ ဤနားလည်မှုစာချွန်လွှာကို လက်မှတ်ရေးထိုးရတဲ့ ရည်ရွယ်ချက်များကတော့ အာဆီယံအဖွဲ့ဝင်နိုင်ငံတစ်နိုင်ငံအနေနဲ့ အာဆီယံ၏ ဒေသတွင်း လေကြောင်း ပို့ဆောင်ရေးကဏ္ဍ ပူးပေါင်းဆောင်ရွက်မှုမှာ တက်ကြွစွာ ပါဝင်ကြောင်းကို ပေါ်လွင်စေရန်၊ မြန်မာနိုင်ငံ အဖွဲ့ဝင်ဖြစ်လျက်ရှိတဲ့ ICAO က ပြဋ္ဌာန်းထားတဲ့ လေကြောင်းကဏ္ဍ ဘေးအန္တရာယ်ကင်းရှင်းရေးဆိုင်ရာ နိုင်ငံတကာစံချိန်စံညွှန်းနဲ့ လုပ်ထုံးလုပ်နည်းများကို အလေးထား၍ လိုက်နာကျင့်သုံးကြောင်းကို ပြသနိုင် စေရန်၊ လေယာဉ်မတော်တဆထိခိုက်မှု စုံစမ်းစစ်ဆေးခြင်းများအတွက် လိုအပ်သောအထောက်အကူ ပစ္စည်းကိရိယာ၊ နည်းပညာနဲ့ကျွမ်းကျင်မှု အကူအညီများရရှိနိုင်စေရန်နှင့် ဆက်ဆံမှု ပိုမိုလွယ်ကူချောမွေ့ စေရန်တို့အတွက်ဖြစ်ပါတယ်။ နာယကကြီးခင်ဗျား။ ဒီနားလည်မှုစာချွန်လွှာကို လက်မှတ်ရေးထိုးခြင်းဖြင့် ရရှိနိုင်တဲ့ အကျိုး ကျေးဇူးတွေကတော့ မြန်မာနိုင်ငံ၏လေပိုင်နက်မှ ဖြတ်ကျော်ပျံသန်းနေတဲ့ အာဆီယံအဖွဲ့ဝင်နိုင်ငံများနဲ့ တရုတ်ပြည်သူ့သမ္မတနိုင်ငံတွင် မှတ်ပုံတင်ထားသည့်လေယာဉ်များ မတော်တဆထိခိုက်မှုဖြစ်ပွားခဲ့ပါက ၄င်းတို့၏သက်ဆိုင်ရာတာဝန်ရှိပုဂ္ဂိုလ်များနှင့် လွယ်လင့်တကူဆက်သွယ်နိုင်ရန် သတင်းအချက်အလက်များ ဖလှယ်နိုင်မည့်အပြင် အကူအညီနဲ့အထောက်အကူပစ္စည်းများလည်း ရရှိနိုင်ခြင်း၊ လေယာဉ်မတော်တဆ ထိခိုက်မှုကို စုံစမ်းစစ်ဆေးရေးအတွက် အရေးပါသော လေယာဉ်ပျံသန်းမှုမှတ်တမ်းတင်စက် (Flight Recorder) များကို တရုတ်ပြည်သူ့သမ္မတနိုင်ငံ၌ အလွယ်တကူအချက်အလက်ထုတ်ယူစိစစ်မှု (Readout and Analysis)ပြုလုပ်နိုင်ခြင်း၊ တရုတ်ပြည်သူ့သမ္မတနိုင်ငံ၌ ဖွင့်လှစ်တဲ့ လေယာဉ်မတော်တဆ ထိခိုက်မှု စုံစမ်းစစ်ဆေးရေးဆိုင်ရာ သင်တန်းများ၊ အလုပ်ရုံဆွေးနွေးပွဲများနှင့် လေ့လာရေးခရီးစဉ်များကို တက်ရောက်ခွင့် ရရှိနိုင်ခြင်း၊ နားလည်မှုစာချွန်လွှာဝင်နိုင်ငံများ၌ ပြုလုပ်သည့် စုံစမ်းစစ်ဆေးမှုများတွင် မတော်တဆ ထိခိုက်မှုဖြစ်ပွားသည့် လေယာဉ်နှင့်သက်ဆိုင်မှုအရ လေ့လာသူအဖြစ် ပါဝင်ခွင့်ရရှိစေနိုင်ခြင်း စသည်တို့ ဖြစ်ပါတယ်။ လေးစားအပ်ပါသော နာယကကြီးခင်ဗျား။ ဒီနားလည်မှုစာချွန်လွှာကို လက်မှတ်ရေးထိုးခြင်း မရှိလျှင် ကြုံတွေ့ရနိုင်တဲ့ အခက်အခဲများကတော့ လေယာဉ်မတော်တဆထိခိုက်မှု ဖြစ်ပွားခဲ့ပါက သက်ဆိုင်ရာ နိုင်ငံ၊ အထူးသဖြင့် တရုတ်ပြည်သူ့သမ္မတနိုင်ငံမှ တာဝန်ရှိပုဂ္ဂိုလ်များနှင့် ဆက်သွယ်ဆောင်ရွက်ရာမှာ လည်းကောင်း၊ သတင်းအချက်အလက်များ ဖလှယ်ရာတွင်လည်းကောင်း ကြန့်ကြာမှုများရှိနိုင်ခြင်း၊ တရုတ်ပြည်သူ့သမ္မတနိုင်ငံက ကမကထပြု၍ အာဆီယံအဖွဲ့ဝင် နိုင်ငံများအတွက်ဖွင့်လှစ်တဲ့ လေယာဉ် မတော်တဆထိခိုက်မှုစုံစမ်းစစ်ဆေးရေးဆိုင်ရာသင်တန်းများ၊ အလုပ်ရုံဆွေးနွေးပွဲများနဲ့ လေ့လာရေးခရီးစဉ် များသို့ တက်ရောက်ခွင့်ဆုံးရှုံးနိုင်ခြင်း၊ လေယာဉ်မတော်တဆထိခိုက်မှုများ စုံစမ်းစစ်ဆေးရာမှာ လေ့လာသူ အဖြစ် ပါဝင်ရန် အခက်အခဲရှိနိုင်ခြင်း၊ ဥပမာ- မြန်မာနိုင်ငံမှာမှတ်ပုံတင်ထားတဲ့လေယာဉ်များ သို့မဟုတ် မြန်မာနိုင်ငံသားများ စီးနင်းတဲ့မည်သည့်လေယာဉ်မဆို တရုတ်နိုင်ငံအတွင်း၌ လေယာဉ်မတော်တဆ ထိခိုက်မှုဖြစ်ခဲ့ပါက လေ့လာသူအဖြစ်ပါဝင်ရန် ခက်ခဲနိုင်ခြင်း၊ ဒေသတွင်းနိုင်ငံများအကြား ပူးပေါင်း ဆောင်ရွက်မှုတွင် ပါဝင်ရန်ပျက်ကွက်ခြင်းဖြင့် နိုင်ငံ၏ကောင်းမွန်သော ပုံရိပ်ကိုထိခိုက်နိုင်ခြင်း၊ တရုတ် နိုင်ငံထုတ် လေယာဉ်များတွင်တပ်ဆင်ထားတဲ့ လေယာဉ်ပျံသန်းမှု မှတ်တမ်းတင်စက်များကို တရုတ်နိုင်ငံ ၌သာ စစ်ဆေးနိုင်ခြင်းဖြစ်သည့်အတွက် ဤနားလည်မှုစာချွန်လွှာတွင် ဝင်ရောက်လက်မှတ်မထိုးခြင်းဖြင့် ၄င်းတို့ကို စစ်ဆေးရာတွင် နှောင့်နှေးကြန့်ကြာနိုင်ခြင်း စသည်တို့ ဖြစ်ပါတယ်။ လေးစားအပ်ပါသော နာယကကြီးခင်ဗျား။ အာဆီယံအဖွဲ့ဝင်နိုင်ငံများရဲ့ လေယာဉ်မတော်တဆ ထိခိုက်မှုစုံစမ်းစစ်ဆေးရေး အာဏာပိုင်အဖွဲ့အစည်းအကြီးအကဲများနှင့် တရုတ်နိုင်ငံမြို့ပြလေကြောင်း အုပ်ချုပ်ရေးအဖွဲ့တို့အကြား လေယာဉ်မတော်တဆထိခိုက်မှု စုံစမ်းစစ်ဆေးရေးဆိုင်ရာ ပူးပေါင်းဆောင်ရွက်မည့် နားလည်မှုစာချွန်လွှာမှာ မြန်မာနိုင်ငံမှ ပါဝင်လက်မှတ်ရေးထိုးနိုင်ရန်အတွက် ပြည်ထောင်စုလွှတ်တော်က အတည်ပြုပေးနိုင်ပါရန် လေးစားစွာ တင်ပြအပ်ပါတယ်။ အားလုံးကိုကျေးဇူးတင်ပါတယ်။ အထက်ပါကိစ္စနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်း တင်သွင်းနိုင်ကြောင်း ကြေညာခြင်း ၊</speech>
<speech type="speaker">အစီအစဉ်(၁၁) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ ပေးပို့စာအပါအဝင် သဘောတူစာချုပ်မိတ္တူကို လွှတ်တော်ကိုယ်စားလှယ်များထံ ဖြန့်ဝေထား ပါတယ်။ နောက်ဆက်တွဲဖြင့် ဖော်ပြထားပါသည်။ အထက်ပါကိစ္စနဲ့စပ်လျဉ်းပြီး ဆွေးနွေးလိုတဲ့ လွှတ်တော်ကိုယ်စားလှယ်များ ရှိပါက ၄-၁၁-၂၀၁ရ ရက် ညနေ ၄ နာရီ(၁၆၀၀နာရီ) နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်း တင်သွင်းနိုင်ကြောင်း ကြေညာပါတယ်။</speech>
</motion>
<motion>
<title>နိုင်ငံတော်သမ္မတထံမှ ပေးပို့ထားသော လေယာဉ်မှူးလိုင်စင်ထုတ်ပေးခြင်းဆိုင်ရာ အာဆီယံ၏ အပြန်အလှန် အသိအမှတ်ပြုမှုအစီအစဉ်တွင် မြန်မာနိုင်ငံမှ ပါဝင်လက်မှတ်ရေးထိုး၍ လက်ခံအတည်ပြုကြောင်း အကြောင်းကြားနိုင်ရေးကိစ္စနှင့်စပ်လျဉ်း၍ ပို့ဆောင်ရေးနှင့် ဆက်သွယ်ရေးဝန်ကြီးဌာန လွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၁၂) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ လေယာဉ်မှူးလိုင်စင်ထုတ်ပေးခြင်းဆိုင်ရာ အာဆီယံရဲ့ အပြန်အလှန်အသိအမှတ်ပြုမှု အစီအစဉ် တွင် မြန်မာနိုင်ငံမှ ပါဝင်လက်မှတ်ရေးထိုးပြီး လက်ခံအတည်ပြုကြောင်း အကြောင်းကြားနိုင်ရေးကိစ္စနဲ့ စပ်လျဉ်းပြီး ပြည်ထောင်စုလွှတ်တော်ရဲ့ အတည်ပြုချက်ရယူပေးနိုင်ဖို့ ပြည်ထောင်စုလွှတ်တော် နာယက ထံသို့ နိုင်ငံတော်သမ္မတရုံးရဲ့ ၂၃-၁၀-၂၀၁ရ ရက်စွဲပါစာအမှတ်၊ ၃(၂)/၁/သမ္မတရုံးဖြင့် ပေးပို့ထားပါတယ်။ ယင်းကိစ္စနဲ့စပ်လျဉ်းပြီး ပို့ဆောင်ရေးနှင့် ဆက်သွယ်ရေးဝန်ကြီးဌာန လွှတ်တော်သို့ ရှင်းလင်း တင်ပြဖို့ ဖြစ်ပါတယ်။</speech>
<speech><agency id="31">ဦးကျော်မျိုး (ဒုတိယဝန်ကြီး၊ ပို့ဆောင်ရေးနှင့်ဆက်သွယ်ရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ နိုင်ငံတော်သမ္မတထံမှ ပေးပို့ထားသော လေယာဉ်မှူးလိုင်စင် ထုတ်ပေးခြင်းဆိုင်ရာ အာဆီယံ၏ အပြန်အလှန်အသိအမှတ်ပြုမှု အစီအစဉ်မှာ မြန်မာနိုင်ငံမှ ပါဝင်လက်မှတ် ရေးထိုး၍ လက်ခံအတည်ပြုကြောင်း အကြောင်းကြားနိုင်ရေးကိစ္စနဲ့စပ်လျဉ်း၍ ပို့ဆောင်ရေးနှင့် ဆက်သွယ်ရေး ဝန်ကြီးဌာန၊ ဒုတိယဝန်ကြီး ကျွန်တော် ဦးကျော်မျိုးမှ ဆက်လက်ရှင်းလင်း တင်ပြမှာဖြစ်ပါတယ်။ နာယကကြီးခင်ဗျား။ လေယာဉ်မှူးလိုင်စင်ထုတ်ပေးခြင်းဆိုင်ရာ အာဆီယံ၏ အပြန်အလှန် 33383ayosos.390 (ASEAN Mutual Recognition Arrangement on Flight Crew Licensing) Dag 3mowe osoqosp:cos Guame:caos69:69:30) (ASEAN Single Aviation Market) တည်ဆောက်ရေးတွင် အရေးကြီးသည့် အစိတ်အပိုင်းတစ်ခုအဖြစ် ပါဝင်ပါတယ်။ အဆိုပါ အစီ အစဉ်ဟာဆိုရင် မြန်မာနိုင်ငံအပါအဝင် အပြည်ပြည်ဆိုင်ရာ မြို့ပြလေကြောင်းအဖွဲ့ချုပ် (International Civil Aviation Organization- ICAO) အဖွဲ့ဝင်နိုင်ငံများလိုက်နာရမည့် အပြည်ပြည်ဆိုင်ရာ မြို့ပြ sempê:n$o:q8: (Convention on International Civil Aviation)er spodando o အမှုထမ်းများလိုင်စင် ထုတ်ပေးခြင်းပါ နိုင်ငံတကာစံချိန်စံညွှန်း၊ လုပ်ထုံးလုပ်နည်းများနှင့်အညီ လေယာဉ်မှူး များအား လိုင်စင်ထုတ်ပေးခြင်းနှင့် လေယာဉ်မောင်းသင်တန်းကျောင်းများကို အသိအမှတ်ပြုခြင်းတို့အတွက် အာဆီယံအဖွဲ့ဝင်နိုင်ငံများအကြား တူညီတဲ့စံချိန်စံညွှန်းများ သတ်မှတ်ကာ အပြန်အလှန် အသိအမှတ်ပြုမှု စနစ်တစ်ခုတည်ထောင်ခြင်းအားဖြင့် လေကြောင်းကဏ္ဍ ဘေးအန္တရာယ်ကင်းရှင်းရေးကို တိုးမြှင့်လုပ်ဆောင် နိုင်ရန်ရည်ရွယ်၍ အကောင်အထည်ဖော်သည့် အစီအစဉ်ဖြစ်ပါတယ်။ အစီအစဉ်မှာ အပြန်အလှန် အသိအမှတ် ပြုမှုစနစ် အကောင်အထည်ဖော်ရေးဆိုင်ရာ အခြေခံစည်းမျဉ်းများ၊ ဆက်လက်ချုပ်ဆိုသွားမည့် အခြေပြ စာချုပ်ငယ်များနှင့် ပါဝင်သင့်သည့်အချက်များနှင့် ဆောင်ရွက်သွားမည့် လုပ်ငန်းများဆိုင်ရာ ပြဋ္ဌာန်းချက် များပါဝင်ပါသည်။ နာယကကြီးခင်ဗျား။ ဤအစီအစဉ်ကို လက်မှတ်ရေးထိုးရခြင်း၏ ရည်ရွယ်ချက်များကတော့ အာဆီယံ အဖွဲ့ဝင်နိုင်ငံတစ်နိုင်ငံအနေဖြင့် အာဆီယံ၏ဒေသတွင်း လေကြောင်းပို့ဆောင်ရေးကဏ္ဍ ပူးပေါင်းဆောင်ရွက်မှု တွင် တက်ကြွစွာပါဝင်ကြောင်းကို ပေါ်လွင်စေရန်၊ မြန်မာနိုင်ငံက အဖွဲ့ဝင်ဖြစ်သည့် ICAO ကပြဋ္ဌာန်း ထားသည့် လေကြောင်းကဏ္ဍ ဘေးအန္တရာယ်ကင်းရှင်းရေးဆိုင်ရာ နိုင်ငံတကာစံချိန်စံညွှန်းနှင့် လုပ်ထုံး လုပ်နည်းများကို အလေးထား၍ လိုက်နာကျင့်သုံးကြောင်းကို ပြသနိုင်စေရန်၊ လေယာဉ်မှူးများအား လိုင်စင် ထုတ်ပေးခြင်းနှင့် လေယာဉ်မောင်းသင်တန်းကျောင်းများအား အသိအမှတ်ပြုခြင်းတို့ကို ဒေသတွင်း တစ်ပြေးညီဖြစ်သော စံချိန်စံညွှန်း၊ လုပ်ထုံးလုပ်နည်းများနှင့်အညီ ဆောင်ရွက်ခြင်းဖြင့် လုပ်ငန်းများ ပိုမို တိကျမြန်ဆန် ချောမွေ့လာစေရန်စသည်တို့ဖြစ်ပါသည်။ နာယကကြီးခင်ဗျား။ ဤအစီအစဉ်ကို လက်မှတ်ရေးထိုးခြင်းဖြင့် ရရှိနိုင်သည့် အကျိုးကျေးဇူး များကတော့ အာဆီယံအဖွဲ့ဝင်နိုင်ငံများရှိ လေယာဉ်မောင်းသင်တန်းကျောင်းများတွင် တက်ရောက်ခဲ့သည့် မြန်မာနိုင်ငံသားလေယာဉ်မှူးများအား မြန်မာနိုင်ငံရှိ လေကြောင်းလိုင်းများ၌ မောင်းနှင်ခွင့်လေယာဉ်မှူး လိုင်စင်ထုတ်ပေးရာတွင် လွယ်ကူမြန်ဆန်ခြင်း၊ အခြားအာဆီယံအဖွဲ့ဝင်နိုင်ငံ တစ်နိုင်ငံက ထုတ်ပေးထားတဲ့ လေယာဉ်မှူးလိုင်စင်ကို မြန်မာနိုင်ငံရှိ လေကြောင်းလိုင်းများ၌ မောင်းနှင်ခွင့် လေယာဉ်လိုင်စင်အဖြစ် ပြောင်းလဲပေးရာတွင် လွယ်ကူမြန်ဆန်ခြင်း၊ မိမိနိုင်ငံက ထုတ်ပေးထားတဲ့ လေယာဉ်မှူးလိုင်စင်များ ကိုလည်း အခြားအာဆီယံ အဖွဲ့ဝင်နိုင်ငံများက လွယ်ကူမြန်ဆန်စွာ အသိအမှတ်ပြုပေးနိုင်ခြင်း၊ အဲဒီအတွက် မိမိနိုင်ငံသား လေယာဉ်မှူးများနှင့် မိမိနိုင်ငံမှ လေကြောင်းအာဏာပိုင်များအနေဖြင့် ဆောင်ရွက်ရသည့် လုပ်ငန်းဆောင်တာများ လျော့ပါးသက်သာစေခြင်း၊ မိမိနိုင်ငံရှိ လေယာဉ်မောင်းသင်တန်းကျောင်းများကို အခြားအာဆီယံအဖွဲ့ဝင် နိုင်ငံများက အသိအမှတ်ပြုပေးနိုင်ခြင်း စသည်တို့ဖြစ်ပါတယ်။ ပြည်ထောင်စုလွှတ်တော် နာယကကြီးခင်ဗျား။ ဤအစီအစဉ်ကို ပါဝင်လက်မှတ်ရေးထိုးခြင်းမရှိလျှင် တွေ့ကြုံနိုင်သည့် အခက်အခဲများကတော့ အခြားအာဆီယံအဖွဲ့ဝင်နိုင်ငံများတွင် လေယာဉ်မောင်းသင်တန်း တက်ရောက်ခဲ့သည့် မြန်မာနိုင်ငံသား လေယာဉ်မှူးများအား လေယာဉ်မောင်းလိုင်စင် ထုတ်ပေးရာတွင် သက်ဆိုင်ရာနိုင်ငံ၏ မြို့ပြလေကြောင်းအာဏာပိုင်ထံမှ မှန်ကန်ကြောင်း ထောက်ခံစာတောင်းခံရသည့် အတွက် လုပ်ငန်းစဉ်ရှည်ကြာပြီး နှောင့်နှေးကြန့်ကြာမှုများရှိခြင်း၊ အခြားအာဆီယံအဖွဲ့ဝင်နိုင်ငံများရှိ လေကြောင်းလိုင်းများတွင် သွားရောက်တာဝန်ထမ်းဆောင်သည့် မိမိနိုင်ငံသား လေယာဉ်မှူးများအနေဖြင့် အလားတူကြန့်ကြာမှုကြောင့် သက်ဆိုင်ရာနိုင်ငံတွင် ချက်ချင်းလုပ်ငန်းခွင် ဝင်ရောက်နိုင်မှုမရှိခြင်း စသည် တို့ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ လေယာဉ်မှူးလိုင်စင် ထုတ်ပေး ခြင်းဆိုင်ရာ အာဆီယံ၏ အပြန်အလှန်အသိအမှတ်ပြုမှု အစီအစဉ်ကို မြန်မာနိုင်ငံမှပါဝင် လက်မှတ်ရေးထိုး၍ လက်ခံအတည်ပြုကြောင်း အကြောင်းကြားနိုင်ရေးကိစ္စကို ပြည်ထောင်စုလွှတ်တော်က အတည်ပြုပေးနိုင် ပါရန် လေးစားစွာ တင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<title>အထက်ပါကိစ္စနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၁၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ ပေးပို့စာအပါအဝင် သဘောတူစာချုပ်မိတ္တူကို လွှတ်တော်ကိုယ်စားလှယ်များထံ ဖြန့်ဝေထား ပါတယ်။ နောက်ဆက်တွဲဖြင့် ဖော်ပြထားပါသည်။ အထက်ပါကိစ္စနဲ့စပ်လျဉ်းပြီး ဆွေးနွေးလိုတဲ့ လွှတ်တော်ကိုယ်စားလှယ်များရှိပါက ၄-၁၁-၂၀၁ရ ရက် ညနေ ၄ နာရီ(၁၆၀၀နာရီ) နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည် စာရင်းတင်သွင်းနိုင်ကြောင်းနဲ့ အဆိုပါသဘောတူစာချုပ်များနဲ့စပ်လျဉ်းပြီး အမည်စာရင်း တောင်းခံရာမှာ ရုံးပိတ်ရက်များ ပါဝင်နေတဲ့အတွက် လွှတ်တော်ကိုယ်စားလှယ်များအနေနဲ့ ဆက်သွယ်ရမယ့် ဖုန်းနံပါတ် များကို ကြိုတင်ဖြန့်ဝေထားပြီးဖြစ်ကြောင်း အသိပေးကြေညာပါတယ်။</speech>
</motion>
</section>
</discussion>
<postface>
<title>ပြည်ထောင်စု လွှတ်တော် နာယက က အစည်းအဝေး စတုတ္ထနေ့ ရပ်နားကြောင်းနှင့် ပဉ္စမနေ့ ကျင်းပမည့် နေ့ရက်နှင့် ကြေညာခြင်း ။</title>
<speech type="speaker">အစီအစဉ်(၁၄) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဆဋ္ဌမပုံမှန် အစည်းအဝေး စတုတ္ထနေ့ အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် ဆဋ္ဌမပုံမှန်အစည်းအဝေးရဲ့ ပဉ္စမနေ့ကို ၂၀၁ရ ခုနှစ်၊ နိုဝင်ဘာလ ရ ရက် (အင်္ဂါနေ့)နံနက် ၁၀ နာရီ ကျင်းပပြုလုပ်မည်ဖြစ်ကြောင်းနှင့် ယနေ့အတွက် အစီအစဉ်ပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ပါပြီခင်ဗျာ။ဒုတိယအကြိမ် ပြည်ထောင်စုလွှတ်တော် ဆဋ္ဌမပုံမှန်အစည်းအဝေး စတုတ္ထနေ့အစည်းအဝေးကို </speech>
</postface>
</transcript>
</doc>
