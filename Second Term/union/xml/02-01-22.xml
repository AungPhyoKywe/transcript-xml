<doc>
<docinfo>
<docno>02-01-22.xml</docno>
<pdf>02-01-22.pdf</pdf>
<term value='02'>ဒုတိယအကြိမ်</term>
<session value='01' />
<sittingday value='22' />
<legislature value='union'>ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး (၂၂)ရက်မြောက်နေ့မှတ်တမ်း</title>
<date>၁၃၇၈ ခုနှစ်၊ ကဆုန်လဆန်း ၁၁ ရက် (၂၀၁၆ ခုနှစ်၊ မေလ ၁ရ ရက်)(အင်္ဂါနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် ပထမပုံမှန်အစည်းအဝေး (၂၂)ရက်မြောက်နေ့ကို နံနက် ၁၀:ဝဝ နာရီင်ကျင်းပ ပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စု လွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type='mc'>လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များ ခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေးရဲ့ (၂၂)ရက်မြောက်နေ့ အစီအစဉ်စတင်ပါတော့မယ်။ ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type='speaker'>အားလုံးမင်္ဂလာပါ။</speech>
<speech type='mc'>အားလုံးထိုင်နိုင်ကြပါပြီခင်ဗျား။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type='speaker'>ပြည်ထောင်စုလွှတ်တော် ကိုယ်စားလှယ်များ ခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး (၂၂)ရက်မြောက်နေ့မှာ ပြည်ထောင်စု လွှတ်တော်ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေး တက်ရောက်ခွင့်ရှိတဲ့ ပြည်ထောင်စုလွှတ်တော် ကိုယ်စားလှယ်ဦးရေ စုစုပေါင်း ၆၄ရ ဦး ရှိပြီး ဒီကနေ့ အစည်းအဝေးကို ၆၁၀ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၉၄.၂၈ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာဥပဒေ ပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် (၂၂)ရက်မြောက်နေ့ အစည်းအဝေး အစီအစဉ်ကြေညာခြင်း</title>
<speech type='speaker'>ပြည်ထောင်စုလွှတ်တော်ကိုယ်စားလှယ်များခင်ဗျား။ ပထမပုံမှန်အစည်းအဝေး (၂၂)ရက်မြောက်နေ့ကို လွှတ်တော်ကိုယ်စားလှယ်များထံ ဖြန့်ဝေထားတဲ့ အစီအစဉ်အတိုင်း ဆက်လက် ဆောင်ရွက်ပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များ ခွင့်ပန်ကြားခြင်းနှင့် အစည်းအဝေးတက်ရောက်မှု အခြေအနေကို မှတ်တမ်းတင်ခြင်း</title>
<speech type='speaker'>အစီအစဉ်(၄)ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ လွှတ်တော်ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id='852'>ဦးမင်းဦး(အတွင်းရေးမှူး၊ ကိုယ်စားလှယ်စိစစ်ရေးကော်မတီ)</mp>လေးစားအပ်ပါတဲ့ ပြည်ထောင်စုလွှတ်တော် နာယကကြီးခင်ဗျား။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စု လွှတ်တော် ပထမပုံမှန်အစည်းအဝေး (၂၂)ရက်မြောက်နေ့ ၁၇-၅-၂၀၁၆ ရက်နေ့မှာ အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား ပဲခူးတိုင်းဒေသကြီး မဲဆန္ဒနယ်အမှတ်(၆)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ် စိစစ်ရေးကော်မတီ အတွင်းရေးမှူးဖြစ်သူ ကျွန်တော် ဦးမင်းဦးက ခွင့်ပန်ကြားတင်ပြသွားမှာဖြစ်ပါတယ်။ ယနေ့ ပြည်ထောင်စုလွှတ်တော် အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များမှာ - - ဦးအေးမောင် ဘောလခဲ၊ - ဦးစံခင် ကန်ပက်လက်၊ - ဦးမောင်မြင့် မင်းကင်း၊ - ဒေါက်တာကြည်မို့မို့လွင် စဉ့်ကိုင်၊ - ဒေါ်စုစုလွင် သုံးခွ၊ - ဦးအောင်လှိုင်ဝင်း မင်္ဂလာဒုံ၊ - ဦးလီကျိန်းဖူ(ခ) ဦးမြင့်ဆွေ ကုန်းကြမ်း၊ - ဦးဌေးလွင်(ခ) ဦးဒီလုံး နမ့်စန်၊ - ဦးစိုင်းခတ္တိယ မိုင်းဆတ်၊ - ဦးခွန်မောင်သောင်း ပင်လောင်း၊ - ဒေါက်တာစိုင်းမောက်ခမ်း လားရှိုး၊ - ဦးစိုင်းဖိုးမြတ် မူဆယ်၊ - ဦးခွန်သန်းထူး ဆီဆိုင်၊ မြောင်းမြ - ဒေါက်တာစိုးမိုးသ - ဒုတိယဗိုလ်မှူးကြီးထိန်ဦး တပ်မတော်သား၊ - ဒုတိယဗိုလ်မှူးကြီးမောင်မောင်အေး တပ်မတော်သား၊ - ဒုတိယဗိုလ်မှူးကြီးဇော်နိုင်ဦး တပ်မတော်သား၊ ဦးဇခုန်တိန့်ယိန်း ကချင်-၅၊ - ဦးကျော်သန်း ကယား -၈၊ - ဦးစိုင်းပန်ဖ - ဦးစောသန်းထွဋ် - ဦးစောချစ်ဦး ကရင်-၃၊ - ဦးမောင်မောင်လတ် စစ်ကိုင်း-၉၊ - ဒေါက်တာမြသောင်း ပဲခူး-၇၊ - ဦးပြူးလွင် မကွေး-၁၂၊ - ဦးနိုင်သီဟ - ဦးညီစိန် ရှမ်း-၅၊ - ဦးစခင်ဇော်လင်း ဧရာဝတီ-၂၊ - ဦးကြည်ဝင်း ဧရာဝတီ-၁၂၊ - ဗိုလ်မှူးကြီးသန်းထိုက် တပ်မတော်သား၊ - ဒုတိယဗိုလ်မှူးကြီးသိန်းလွင် တပ်မတော်သား နှင့် - ဒုတိယဗိုလ်မှူးကြီးဝင်းမြင့်ထွန်း တပ်မတော်သား တို့ဖြစ်ကြပါတယ်။ ယခင်က ခွင့်ပန်ကြားသဖြင့် ခွင့်ပြုထားသူ ၅ ဦး နှင့် ယနေ့ ခွင့်ပန်ကြားသူ ၃၂ ဦး ဖြစ်တဲ့အတွက် စုစုပေါင်းခွင့်ပန်ကြားသူ ၃ရ ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနဲ့ ယနေ့ ခွင့်ပန်ကြားသူ ပြည်ထောင်စုလွှတ်တော်ကိုယ်စားလှယ် ၃၂ ဦးအား ခွင့်အဖြစ် သတ်မှတ်ခွင့်ပြုပေးနိုင်ပါရန် လေးစားစွာ ပန်ကြားအပ်ပါတယ်ခင်ဗျား။</speech>
<speech type='speaker'>ခွင့်ပန်ကြားသူ အားလုံးကိုခွင့်ပြုပါတယ်။</speech>
<speech type='speaker'>ပြည်ထောင်စုလွှတ်တော် ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး (၂၂) ရက်မြောက်နေ့ကို တက်ရောက်ခွင့်ရှိတဲ့ လွှတ်တော် ကိုယ်စားလှယ် ၆၄ရ ဦး၊ ယခင်က ခွင့်ပြုထားသူ ၅ ဦး၊ ယနေ့ခွင့်ပန်ကြား၍ ခွင့်ပြုထားသူ ၃၂ ဦး ဖြစ်တဲ့ အတွက် ခွင့်ပြုထားသူ စုစုပေါင်း ၃ရ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင်မေးမြန်းပါသည်။ လွတ်တော်က သဘောတူပါသည်။</speech>
<speech type='speaker'>ပြည်ထောင်စုလွှတ်တော်က သဘောတူတဲ့အတွက် လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို ပြည်ထောင်စုလွှတ်တော်ဆိုင်ရာ နည်းဥပဒေ ၄ နည်းဥပဒေခွဲ(ခ) အရ အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value = 'Order'>
<title>နိုင်ငံတော်သမ္မတထံမှ ပေးပို့သော ပို့ဆောင်ရေးနှင့်ဆက်သွယ်ရေးဝန်ကြီးဌာန ဒုတိယဝန်ကြီးနှင့် ပြည်ထောင်စုရှေ့နေချုပ်ရုံး ဒုတိယရှေ့နေချုပ်အဖြစ် ခန့်အပ်တာဝန်ပေးခြင်းကို တင်ပြခြင်းနှင့် လွှတ်တော်က မှတ်တမ်းတင်ခြင်း၊</title>
<speech type='speaker'>အစီအစဉ်(၅) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များ ခင်ဗျား။ ပို့ဆောင်ရေးနှင့်ဆက်သွယ်ရေးဝန်ကြီးဌာန ဒုတိယဝန်ကြီးအဖြစ် ဦးကျော်မျိုးအားလည်းကောင်း၊ ပြည်ထောင်စုရှေ့နေချုပ်ရုံး ဒုတိယရှေ့နေချုပ်အဖြစ် ဦးဝင်းမြင့်အားလည်းကောင်းခန့်အပ်တာဝန်ပေးခြင်း နဲ့စပ်လျဉ်းပြီး နိုင်ငံတော်သမ္မတထံမှ ပြည်ထောင်စုလွှတ်တော် နာယက ထံသို့ နိုင်ငံတော်သမ္မတရုံးရဲ့ ၁၂-၅-၂၀၁၆ ရက်စွဲပါ စာအမှတ်၊ ၁၀၇(၁)/၈/သမ္မတရုံးနဲ့ စာအမှတ်၊ ၁၀၇(၂)/၈/သမ္မတရုံးတို့ဖြင့် သဝဏ်လွှာများ ပေးပို့ထားပါတယ်။ အထက်ပါ ဒုတိယဝန်ကြီးနဲ့ ဒုတိယရှေ့နေချုပ် ခန့်အပ်တာဝန်ပေးခြင်းတို့ကို ပြည်ထောင်စုလွှတ်တော် ဆိုင်ရာ ဥပဒေပုဒ်မ ၂၁ ပုဒ်မခွဲ(ခ)အရ လွှတ်တော်က မှတ်တမ်းတင်ကြောင်း ကြေညာပါတယ်။ သဝဏ်လွှာ အပြည့်အစုံကို နောက်ဆက်တွဲဖြင့် ဖော်ပြထားပါသည်။ နိုင်ငံတော်သမ္မတ အဆိုပြုတင်ပြသော နိုင်ငံတော်အတိုင်ပင်ခံရုံးဝန်ကြီးဌာန ပြည်ထောင်စုဝန်ကြီးအဖြစ် ခန့်အပ်တာဝန်ပေးရန် တင်ပြထားသော ပုဂ္ဂိုလ်နှင့်စပ်လျဉ်း၍ လွှတ်တော်က သဘောတူကြောင်း ကြေညာခြင်း ၊</speech>
<speech type='speaker'>အစီအစဉ် (၆)ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ နိုင်ငံတော်အတိုင်ပင်ခံရုံးဝန်ကြီးဌာန ပြည်ထောင်စုဝန်ကြီးအဖြစ် ဦးကျော်တင့်ဆွေအား ခန့်အပ်တာဝန်ပေးလိုကြောင်း အဆိုပြုတင်ပြချက်နဲ့ စပ်လျဉ်းပြီး ၁၃-၅-၂၀၁၆ ရက်က ကျင်းပပြုလုပ်တဲ့ ပြည်ထောင်စုလွှတ်တော် အစည်းအဝေးမှာ တင်ပြ ခဲ့ပြီး ၎င်းရဲ့ ကိုယ်ရေးမှတ်တမ်းကိုလည်း လွှတ်တော်အတွင်းပါဝင်တဲ့ နိုင်ငံရေးပါတီများနဲ့ တပ်မတော်သား လွှတ်တော်ကိုယ်စားလှယ်များအစုအဖွဲ့တို့အတွက် ရယူနိုင်အောင် ဆောင်ရွက်ပေးခဲ့ပြီး ဖြစ်ပါတယ်။ ယင်းပုဂ္ဂိုလ်နဲ့စပ်လျဉ်းပြီး ဖွဲ့စည်းပုံအခြေခံဥပဒေပုဒ်မ ၂၃၂ ပုဒ်မခွဲ(က)ပါသတ်မှတ်ထားတဲ့ အရည်အချင်းများနဲ့ မပြည့်စုံကြောင်း သက်သေအထင်အရှားပြုပြီး ကန့်ကွက်လိုတဲ့ လွှတ်တော်ကိုယ်စားလှယ် ရှိပါက ၁၆-၅-၂၀၁၆ ရက် (တနင်္လာနေ့) မွန်းလွဲ တစ်နာရီ နောက်ဆုံးထားပြီး အမည်စာရင်း တင်သွင်း နိုင်ကြောင်းကိုလည်း ပြည်ထောင်စုလွှတ်တော်ဆိုင်ရာ ဥပဒေ၊ နည်းဥပဒေများနဲ့အညီ ကြေညာခဲ့ပြီး ဖြစ်ပါတယ်။ သို့ရာတွင် ကန့်ကွက်လိုတဲ့ အမည်စာရင်းပေးပို့ရန် နောက်ဆုံးသတ်မှတ်ချိန်အထိ ကန့်ကွက်ချက် တစ်စုံတစ်ရာ မရှိတဲ့အတွက် နိုင်ငံတော်သမ္မတက တင်ပြထားတဲ့ ဦးကျော်တင့်ဆွေအား နိုင်ငံတော် အတိုင်ပင်ခံရုံးဝန်ကြီးဌာန ပြည်ထောင်စုဝန်ကြီးအဖြစ်ခန့်အပ်တာဝန်ပေးရန် လွှတ်တော်က သဘောတူကြောင်း ပြည်ထောင်စုလွှတ်တော်ဆိုင်ရာ နည်းဥပဒေ ၂၈ နဲ့အညီ ကြေညာပါတယ်။</speech>
</section>
<section value = 'Motion'>	
<motion>
<title>နိုင်ငံတော်သမ္မတထံမှ ပေးပို့သော ၁၉၆၉ ခုနှစ်၊ ဆီ(ရေနံ)ယိုဖိတ်မှုကြောင့် ပင်လယ်ပြင်ညစ်ညမ်းမှု ဖြစ်စဉ်များမှ တစ်ဆင့် ထိခိုက်နစ်နာသူများနှင့် ဆုံးရှုံးမှုများအတွက် လျော်ကြေးရရှိရေးဆိုင်ရာ အပြည်ပြည်ဆိုင်ရာကွန်ဗင်းရှင်းကို ပြင်ဆင်သည့် ၁၉၉၂ ခုနှစ် နောက်ဆက်တွဲ သဘောတူစာချုပ် (CCProtocol 1992)တွင် မြန်မာနိုင်ငံမှပါဝင်လက်မှတ်ရေးထိုးရန် ကိစ္စနှင့်စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း</title>
<speech type='speaker'>အစီအစဉ် (၇)ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ နိုင်ငံတော်သမ္မတထံမှ ပေးပို့ထားတဲ့ ၁၉၆၉ ခုနှစ်၊ ဆီ(ရေနံ)ယိုဖိတ်မှုကြောင့် ပင်လယ်ပြင်ညစ်ညမ်းမှု ဖြစ်စဉ်များမှ တစ်ဆင့် ထိခိုက်နစ်နာသူများနှင့် ဆုံးရှုံးမှုများအတွက် လျော်ကြေးရရှိရေးဆိုင်ရာ အပြည်ပြည်ဆိုင်ရာကွန်ဗင်းရှင်းကို ပြင်ဆင်သည့် ၁၉၉၂ ခုနှစ် နောက်ဆက်တွဲ သဘောတူစာချုပ် (CLC Protocol 1992) တွင် မြန်မာနိုင်ငံမှ ပါဝင်လက်မှတ်ရေးထိုးရန်ကိစ္စနဲ့စပ်လျဉ်းပြီး ၁၃-၅-၂၀၁၆ ရက်က ကျင်းပပြုလုပ်တဲ့ ပြည်ထောင်စုလွှတ်တော် ပထမပုံမှန်အစည်းအဝေး (၂၁)ရက်မြောက်နေ့မှာ သက်ဆိုင် ရာ ပြည်ထောင်စုအဆင့်အဖွဲ့အစည်းဝင်က လွှတ်တော်သို့ ရှင်းလင်းတင်ပြခဲ့ပြီး ဖြစ်ပါတယ်။ ယင်းကိစ္စနဲ့စပ်လျဉ်းပြီးဆွေးနွေးလိုတဲ့ လွှတ်တော်ကိုယ်စားလှယ် ရ ဦး အမည်စာရင်းတင်သွင်း ထားပါတယ်။ ဦးစွာ ဦးဇော်မင်း၊ စစ်ကိုင်းတိုင်းဒေသကြီးမဲဆန္ဒနယ်အမှတ်(၆) ဆွေးနွေးဖို့ဖြစ်ပါတယ်။</speech>
<speech><mp id='960'>ဦးဇော်မင်း(မဲဆန္ဒနယ်အမှတ်-၆၊ စစ်ကိုင်းတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနဲ့တကွ လွှတ်တော်ကိုယ်စားလှယ်များအပါအဝင် တက်ရောက် လာကြတဲ့ ပြည်ထောင်စုအဆင့် တာဝန်ရှိပုဂ္ဂိုလ်များ၊ ဧည့်သည်တော်များ အားလုံးကို မင်္ဂလာပါလို့ နှုတ်ခွန်းဆက်သအပ်ပါတယ်ခင်ဗျား။ ကျွန်တော်ကတော့ စစ်ကိုင်းတိုင်းဒေသကြီး မဲဆန္ဒနယ်အမှတ်(၆) က အမျိုးသားလွှတ်တော် ကိုယ်စားလှယ် ဦးဇော်မင်းဖြစ်ပါတယ်။ ဒီနေ့ ကျွန်တော် ဆွေးနွေးမှာကတော့ @coordougosm 60:2003:09 Protocol of 1992 to amend the International Convention on Civil Liability for the Oil Pollution Damage, 1969 ကို မြန်မာနိုင်ငံအနေနဲ့ ပါဝင်လက်မှတ် ရေးထိုးသင့်ပါကြောင်း အချက်(၃) ချက်ကို ကျွန်တော်တင်ပြပြီး ဆွေးနွေးသွားမှာ ဖြစ်ပါတယ်။ နာယကကြီးခင်ဗျား။ ရှေးဦးစွာ (၁)အချက်ကို ကျွန်တော် တင်ပြပါ့မယ်။ ကျွန်တော်တို့နိုင်ငံရဲ့ ရေပြင်ပိုင်နက်ဟာ နိုင်ငံတကာဥပဒေများနဲ့အညီ ၁၂ မိုင် သတ်မှတ်ထားပါတယ်။ ဒီ ၁၂ မိုင်ဆိုတဲ့နေရာမှာ ကမ်းရိုးတန်းကနေစပြီးတိုင်းထွာတာဖြစ်ပါတယ်။ ဒီ ၁၂ မိုင်ကို ကျော်လွန်သွားပြီးတော့ နောက်ထပ် (၁၂) မိုင်ကို ဆက်စပ်ဇုန်လို့ ကျွန်တော်တို့ ခေါ်ဝေါ်သုံးစွဲပြီးတော့ မြန်မာနိုင်ငံနဲ့ပဲ သက်ဆိုင်ပါတယ်။ အဲဒီတော့ ကမ်းခြေကနေ ပထမ ၁၂ မိုင်၊ ဒုတိယ ၁၂ မိုင်၊ စုစုပေါင်း ၂၄ မိုင်ဟာ ကျွန်တော်တို့ မြန်မာနိုင်ငံရဲ့ အခြေခံရေပြင်ပိုင်နက်လို့ ပြောလို့ရပါတယ်။ ဒီရေပြင်ပိုင်နက် ၂၄ မိုင်အတွင်းမှာ ကျွန်တော်တို့နိုင်ငံအနေနဲ့ အကောက်ခွန်နဲ့ပတ်သက်တဲ့ ပြဋ္ဌာန်းချက်တွေ၊ လူဝင်မှုကြီးကြပ်ရေးနဲ့ ပတ်သက်တဲ့ ပြဋ္ဌာန်းချက်တွေ၊ ကျန်းမာရေးနဲ့ပတ်သက်တဲ့ ပြဋ္ဌာန်းချက်တွေကို ပြဋ္ဌာန်းနိုင်တဲ့အပြင် ကျွန်တော်တို့ အရေးယူဆောင်ရွက် နိုင်တဲ့အထိရှိပါတယ်။ နောက်တစ်ခါ ဒီကမ်းခြေကပဲ ကျွန်တော်တို့ မိုင် ၂၀၀ ကို တိုးမြှင့်သတ်မှတ် ပြီးတော့ ဒီဧရိယာကိုတော့ သီးသန့်စီးပွားရေးဇုန်လို့ ကျွန်တော်တို့ ခေါ်ဝေါ်သုံးစွဲပါတယ်။ အပြည်ပြည် ဆိုင်ရာ သဘောတူညီချက်တွေအရ ပြောရရင် ဒီသီးသန့်စီးပွားရေးဇုန် မိုင် ၂၀၀ အတွင်းမှာ သက်ဆိုင်ရာ ကမ်းရိုးတန်းနိုင်ငံဟာ စီးပွားရေးအကျိုးစီးပွားများကို အထူးခံစားခွင့် သတ်မှတ်ထားပါတယ်။ ကို စူးစမ်းလေ့လာတဲ့ကိစ္စရပ်တွေ ကျွန်းတုများဖန်တီးနိုင်တဲ့ကိစ္စတွေ၊ ရေကြောင်းဆိုင်ရာ သိပ္ပံသုတေသန လုပ်ငန်းတွေ၊ ရေအောက်သဘာဝပတ်ဝန်းကျင်ထိန်းသိမ်းတဲ့ကိစ္စတွေ၊ စောင့်ရှောက်တဲ့ကိစ္စတွေမှာ စီမံပိုင် ခွင့်ရှိပါတယ်။ သို့သော် ဒီမိုင် ၂၀၀ အတွင်းမှာ နိုင်ငံတကာရေကြောင်းသင်္ဘောတွေဖြတ်သန်းသွားလာခွင့်ကို တော့ ပေးထားရပါတယ်။ မိုင် ၂၀၀ ကျော်သွားရင်တော့ အပြည်ပြည်ဆိုင်ရာဥပဒေအရ High Sea လို့ နိုင်ငံတကာက သတ်မှတ်လက်ခံထားပြီးဖြစ်ပါတယ်။ ဒီအချက်အလက်တွေအရ ကျွန်တော်တို့ နိုင်ငံနဲ့ ထိတွေ့သက်ရောက်မှုရှိနေတဲ့ ရေပြင်ဟာ မိုင် ၂၀၀ လို့ ပြောနိုင်ပါတယ်။ ဒီမိုင် ၂၀၀ ဟာ ကျွန်တော်တို့ Bay of Bangal လို့ခေါ်နေတဲ့ ဘင်္ဂလားပင်လယ်အော်ရေပြင်ကြီးထဲက အထိုက်အလျောက်ကျယ်ပြောတဲ့ ပင်လယ်ပြင်တစ်စိတ်တစ်ဒေသဖြစ်ပါတယ်။ ဒါကတော့ ကျွန်တော်တင်ပြလိုတဲ့ နံပါတ်(၁) အချက်ဖြစ်ပါတယ် ခင်ဗျား။ ကျွန်တော် နံပါတ်(၂)အချက်ကို ဆက်လက်တင်ပြပါ့မယ်။ နာယကကြီး ခင်ဗျား။ နံပါတ်(၂)အချက် ကတော့ ဘင်္ဂလားပင်လယ်အော်ထဲမှာ ခန့်မှန်းခြေ တစ်နှစ်တစ်နှစ်ကို သင်္ဘောစင်းရေ ရ သောင်းကျော်ခန့် ဖြတ်သန်းနေကြပါတယ်။ ဒီသင်္ဘောစင်းရေ ရ သောင်းခန့်သော သင်္ဘောစင်းရေထဲမှာ ရေနံတင်သင်္ဘော တွေလည်း များစွာပါဝင်မယ်ဆိုတာ ကျွန်တော်တို့ ခန့်မှန်းကြည့်ရင် သိနိုင်ပါတယ်။ ဒီလိုအခြေအနေမှာ ကျွန်တော် India နိုင်ငံက မှတ်တမ်းတင်ထားတဲ့ အချက်တစ်ချက်ကို စပ်ဆိုင်လို့ တင်ပြချင်ပါတယ်။ အဲဒါကတော့ ၁၉၈၂ ခုနှစ်ကနေ ၂၀၀ရ ခုနှစ်အတွင်း India ရေပြင်ပိုင်နက်မှာ ရေနံယိုဖိတ်မှု ၆ရ မှု ဖြစ်ပွားခဲ့ပါတယ်။ ဒီ ၆ရ မှုဖြစ်ပွားခဲ့တဲ့အပေါ်မှာလည်း လက်မှတ်ရေးထိုးထားတဲ့အတွက် India နိုင်ငံဟာ သက်ဆိုင်တဲ့ ကုစားမှုတွေ၊ ခံစားမှုတွေ ရရှိခဲ့ပြီးဖြစ်ပါတယ်။ ဒီနေရာမှာ ကျွန်တော်တို့မြန်မာနိုင်ငံအနေနဲ့ ရေပိုင်နက်ထဲမှာ ဒီလိုရေနံယိုဖိတ်မှုတွေ ဖြစ်ခဲ့ခြင်း တစ်စုံတစ်ရာ ရှိ မရှိ ဆိုတာတော့ မှတ်တမ်းမှတ်ရာ ကျွန်တော်ရှာကြည့်တော့ မတွေ့ပါဘူး။ ဒါကြောင့် အထက်မှာတင်ပြခဲ့တဲ့ ကျယ်ပြောလှတဲ့ ဒီ မိုင် ၂၀၀ ဆိုတဲ့ ကျွန်တော်တို့နဲ့ ပတ်သက်တဲ့ ဇုန်ထဲမှာ အလားတူရေနံယိုဖိတ်မှုများလည်းဖြစ်လာနိုင်ဖွယ်ရှိကြောင်း ကျွန်တော်တို့ခန့်မှန်း တွေ့ရှိနိုင်ပါတယ်။ ဒါကတော့ နံပါတ်(၂) အချက်ဖြစ်ပါတယ်။ နာယကကြီး ခင်ဗျား။ ကျွန်တော် နံပါတ်(၃) အချက်ကို ဆက်လက်တင်ပြပါ့မယ်။ နိုင်ငံတကာ သဘောတူညီချက်တွေဖြစ်ကြတဲ့ ညီလာခံတွေ၊ နိုင်ငံတကာစာချုပ်စာတမ်းတွေမှာ ကျွန်တော်တို့ နိုင်ငံဟာ တရားမျှတစွာ အကျိုးရှိမယ်ဆိုရင် ပါဝင်လက်မှတ်ရေးထိုးခြင်းဟာ အများနဲ့ပူးပေါင်းဆောင်ရွက်နိုင်တဲ့ လက္ခဏာဖြစ်တဲ့အပြင် ကျွန်တော်တို့နိုင်ငံဟာ နိုင်ငံတကာနဲ့ပတ်သက်လာရင် တံခါးဖွင့်ထားတယ်ဆိုတဲ့ အဓိပ္ပာယ်လည်း သက်ရောက်ပါတယ်။ ဒီအချက်ကို သက်သေပြရာလည်း ရောက်ပါတယ်။ ဒါ့အပြင်ပါဝင် လက်မှတ်ရေးထိုးထားတဲ့အတွက် ထိခိုက်နစ်နာမှု တစ်စုံတစ်ရာရှိခဲ့လို့ရှိရင် ကျွန်တော်တို့ ကုစား နိုင်တဲ့အနေအထားတွေ၊ အားသာချက်တွေကို ၁၃-၅-၂၀၁၆ ရက်နေ့က ကျွန်တော်တို့ ပြည်ထောင်စု လွှတ်တော်မှာပဲ ပြည်ထောင်စုအဆင့် အဖွဲ့အစည်းဝင်ပုဂ္ဂိုလ်က ရှင်းလင်းတင်ပြသွားပြီး ဖြစ်ပါတယ်။ ဒါ နံပါတ်(၃) အချက်ဖြစ်ပါတယ်။ ဒါကြောင့် အခုလို ကျွန်တော်တင်ပြဆွေးနွေးတဲ့အချက် (၃)ချက်ကို ပေါင်းစည်းပြီးတော့ နိဂုံးချုပ် 99€ 1969 Civil Liability for Oil Pollution Damage oë gewoĉ003:0) 1992-Protocol @ ကျွန်တော်တို့ မြန်မာနိုင်ငံအနေနဲ့ ပါဝင်လက်မှတ်ရေးထိုးသင့်ပါကြောင်း ကျွန်တော်လေးစားစွာ ဆွေးနွေး တင်ပြအပ်ပါတယ်ခင်ဗျာ။ အားလုံးကိုကျေးဇူးတင်ပါတယ်။</speech>
<speech type='speaker'>ဆက်လက်ပြီး ဗိုလ်မှူးအောင်ဖြိုးကျော်၊ တပ်မတော်သား အမျိုးသားလွှတ်တော် ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id='000'>ဗိုလ်မှူးအောင်ဖြိုးကျော်(တပ်မတော်သားအမျိုးသားလွှတ်တော်ကိုယ်စားလှယ်)</mp>လေးစားအပ်ပါသော ပြည်ထောင်စုလွှတ်တော် နာယကနှင့်တကွ ပြည်ထောင်စုအဆင့် အဖွဲ့အစည်းဝင် ပုဂ္ဂိုလ်များ၊ လွှတ်တော် ကိုယ်စားလှယ်များအားလုံး မင်္ဂလာပါလို့ နှုတ်ခွန်းဆက်သ ဂါရဝပြု အပ်ပါတယ်။ ကျွန်တော်ကတော့ တပ်မတော်သား အမျိုးသားလွှတ်တော်ကိုယ်စားလှယ် ဗိုလ်မှူးအောင်ဖြိုးကျော် ဖြစ်ပါတယ်။ ကျွန်တော့ အနေဖြင့် ၁၃-၅-၂၀၁၆ ရက်နေ့ ဒုတိယအကြိမ်ပြည်ထောင်စုလွှတ်တော် အစည်းအဝေး (၂၁) ရက်မြောက် နေ့မှာ နိုင်ငံတော်သမ္မတထံမှ ပေးပို့သော ၁၉၆၉ ခုနှစ်၊ ဆီ(ရေနံ)ယိုဖိတ်မှုကြောင့် ပင်လယ်ပြင်ညစ်ညမ်းမှု ဖြစ်စဉ်များမှ တစ်တင့် ထိခိုက်နစ်နာသူများနှင့် ဆုံးရှုံးမှုများကို လျော်ကြေးရရှိရေး ဆိုင်ရာ အပြည်ပြည် ဆိုင်ရာကွန်ဗင်းရှင်းအားပြင်ဆင်သည့် ၁၉၉၂ ခုနှစ်၊ နောက်ဆက်တွဲ သဘောတူ စာချုပ်ကို မြန်မာနိုင်ငံမှ ပါဝင်လက်မှတ်ရေးထိုးရန် စီစဉ်ဆောင်ရွက်လျက်ရှိသော ကိစ္စနှင့်စပ်လျဉ်း၍ သက်ဆိုင်ရာ ပြည်ထောင်စု အဆင့်အဖွဲ့အစည်းဝင်က လွှတ်တော်သို့ တင်ပြလာခြင်းအား ထောက်ခံ ဆွေးနွေးသွားမှာဖြစ်ပါတယ်။ လေးစားအပ်ပါသော နာယကကြီးခင်ဗျား။ အထက်ဖော်ပြပါ သဘောတူစာချုပ်အား မြန်မာနိုင်ငံ မှ ပါဝင်လက်မှတ်ရေးထိုးနိုင်ရန်အတွက် ကျွန်တော့အနေနဲ့ ဆွေးနွေးသုံးသပ်တင်ပြသွားမှာ ဖြစ်ပါတယ်။ ပထမအချက်အနေဖြင့် ကမ္ဘာ့ကုလသမဂ္ဂဆိုင်ရာ ပင်လယ်ပြင်ဥပဒေကွန်ဗင်းရှင်း UNCLOS မှ ချမှတ်ပြဋ္ဌာန်းထားသော Law of the sea ပင်လယ်ပြင်ဥပဒေအား မြန်မာနိုင်ငံမှ သဘောတူညီကြောင်း လက်မှတ်ရေးထိုးပြီးဖြစ်ပါတယ်။ အဆိုပါ ပင်လယ်ပြင်ဥပဒေအပိုင်း(၁၂)မှာ ပါရှိတဲ့ Protection and Presentation of the Maritime Environment အခန်း ၁၉၂ မှ အခန်း ၂၃ရ အထိ ပါရှိပြီး ပင်လယ်ပြင် ပတ်ဝန်းကျင်ထိန်းသိမ်းစောင့်ရှောက်ရေးနှင့် ကာကွယ်ရေးတို့ အတွက် နိုင်ငံများနှင့် ရေယာဉ်များ လိုက်နာရမည့်အချက်များ၊ တားမြစ်ချက်များ၊ ရေထုညစ်ညမ်းမှုနှင့် ပင်လယ်ပြင်ဂေဟစနစ်များ မပျက်စီး စေရေးအတွက် ထိန်းသိမ်းကြပ်မတ်ဆောင်ရွက်ရေးနဲ့ ဖောက်ဖျက်ကျူးလွန်ပါက အရေးယူမှုအပိုင်းများ ပါရှိပါတယ်။ သို့ဖြစ်ပါ၍ UNCLOS အားလက်မှတ်ရေးထိုးပြီးဖြစ်သောမြန်မာနိုင်ငံအနေဖြင့် ဤစာချုပ် အား ပါဝင်လက်မှတ်ရေးထိုးသင့်ပါကြောင်း တင်ပြအပ်ပါတယ်။ ဆက်လက်ပြီး အနာဂတ်ကာလ ကျွန်တော်တို့ မြန်မာနိုင်ငံဟာဆိုရင် ရေနက်ဆိပ်ကမ်းများဟာ ရေနက်ဆိပ်ကမ်းများနဲ့ ဖွံ့ဖြိုးတိုးတက်လာမယ့်နိုင်ငံဖြစ်ပါတယ်။ သို့အတွက် ရေနံတင်ဆိပ်ကမ်း များ ကုန်သွယ်ရေးရေယာဉ်များ ဥဒဟို ဝင်/ထွက် သွားလာနေမှာဖြစ်ပါတယ်။ အဲဒါကြောင့် ၎င်းရေယာဉ် များမှ အကြောင်းအမျိုးမျိုးဖြင့် ဆီ(ရေနံ)ယိုဖိတ်မှုများကြောင့် ပင်လယ်ပြင်ညစ်ညမ်းမှုများ ဖြစ်ပေါ် လာပြီး ၎င်းဖြစ်စဉ်မှတစ်ဆင့် ထိခိုက်နစ်နာမှုများနှင့် ဆုံးရှုံးမှုများဖြစ်ပေါ်လာနိုင်ပါတယ်။ ၎င်းကဲ့သို့ အခြေအနေမျိုးမှာ နိုင်ငံတကာစံချိန်စံညွှန်းနှင့်အညီ နိုင်ငံတော်ကသတ်မှတ်ထားတဲ့ သက်ဆိုင်ရာ ဥပဒေများအဆင်သင့် ရှိနေရမည့်အပြင် ၎င်းဥပဒေများဟာ အပြည်ပြည်ဆိုင်ရာစံချိန်စံနှုန်းများအတိုင်း လိုက်နာကျင့်သုံးရန် လက်မှတ်ရေးထိုးပြီးကြောင်း ပြသနိုင်တဲ့အတွက် ဥပဒေရဲ့ပြဋ္ဌာန်းချက်များ၊ နည်းဥပဒေ များနဲ့ လုပ်ထုံးလုပ်နည်းများကို အဖွဲ့ဝင်နိုင်ငံများနည်းတူ တစ်ပြေးညီချမှတ်ရာမှာ အထောက်အကူပြုမှာ ဖြစ်ပါတယ်။ နာယကကြီး ခင်ဗျာ။ ဆက်လက်ပြီး မြန်မာ့ပိုင်နက်ပင်လယ်ပြင်မှာ ရေနံယိုဖိတ်မှုကြောင့် ပင်လယ်ပြင် ညစ်ညမ်းမှုများဖြစ်ပေါ်ခြင်း ရှိ မရှိ လှည့်လည်စောင့်ကြပ်ကြည့်ရှုနိုင်ရန် လိုအပ်ပြီးတော့ ကမ်းရိုးတန်းဒေသတစ်ဝိုက် ရေနံယိုဖိတ်မှုကြောင့် ကမ်းရိုးတန်းဒေသနေ သက်ရှိသတ္တဝါများ အသက် ဆုံးရှုံးမှုနှင့် အခြားဆုံးရှုံးမှုအကျိုးဆက်များ မဖြစ်ပေါ်စေရေးအတွက် ယိုဖိတ်ရေနံများအား ထိန်းသိမ်းခြင်း၊ စုစည်းခြင်းနဲ့ စွန့်ပစ်ခြင်း ပြုလုပ်နိုင်တဲ့ Pollution Control Vessel အထောက်အကူပြု ရေယာဉ်များ၊ နည်းပညာများကိုလည်း ဖြည့်ဆည်းထားမှသာလျှင် မြန်မာ့ရေပိုင်နက်အတွင်းမှာ ဖြစ်ပွားလာနိုင်သည့် ပင်လယ်ပြင် ညစ်ညမ်းမှုပြဿနာကို နိုင်ငံတကာ စံချိန်စံညွှန်းနှင့်အညီ ဖြေရှင်းလုပ်ဆောင်နိုင်မှာဖြစ်ပါတယ်။ သို့မှသာ နိုင်ငံ၏ကုန်သွယ်ရေလမ်းကြောင်းအား လုံခြုံ စိတ်ချရသော ကုန်သွယ်ရေလမ်းကြောင်း အဖြစ် အသိအမှတ်ပြုခံရကာ ရေကြောင်းအကျိုး စီးပွားများဖွံ့ဖြိုးတိုးတက်ခိုင်မာလာမည်ဖြစ်ပါတယ်။ ဒါ့အပြင် အပြည်ပြည်ဆိုင်ရာ ရေပြင်များမှာ ကူးသန်းသွားလာနေကြတဲ့ မြန်မာနိုင်ငံပိုင် ရေယာဉ် များအနေဖြင့်လည်း အလားတူဖြစ်ရပ်များဖြစ်ပေါ်လာပါက တရားစွဲဆိုခံရမည်ကို သတိပြုဖို့လိုအပ်ပါတယ်။ အဆိုပါ ၁၉၆၉ ခုနှစ်၊ ဆီ(ရေနံ)ယိုဖိတ်မှုကြောင့် ပင်လယ်ပြင် ညစ်ညမ်းမှုများမှ တစ်ဆင့် ထိခိုက်နစ်နာသူ များနှင့် ဆုံးရှုံးမှုများကို လျော်ကြေးရရှိရေးဆိုင်ရာ အပြည်ပြည်ဆိုင်ရာကွန်ဗင်းရှင်းအား ပြင်ဆင်သည့် ၁၉၉၂ ခုနှစ်၊ နောက်ဆက်တွဲ သဘောတူစာချုပ် လက်မှတ်ရေးထိုးခြင်းဟာ သင့်လျော်မှန်ကန်မှုရှိပြီး အလားတူ ဆီ(ရေနံ)ယိုဖိတ်မှုနှင့် သက်ဆိုင်သည့် ပြည်တွင်းရေကြောင်း ဥပဒေတစ်ရပ်ကိုလည်း ချမှတ် သင့်ကြောင်း အကြံပြုတင်ပြအပ်ပါတယ်။ ဒါ့အပြင် ပြည်ပကုန်သွယ်ရေကြောင်းနဲ့ ပြည်တွင်းကုန်သွယ်ရေကြောင်း သွားလာနေတဲ့ မြန်မာနိုင်ငံ ပိုင်ရေယာဉ် မည်သည့်ရေယာဉ်မျိုးကိုမဆို အပြည်ပြည်ဆိုင်ရာရေကြောင်း ဥပဒေများအပြင် အထက် ဖော်ပြပါ ဆီ(ရေနံ)ယိုဖိတ်မှုကြောင့် ပင်လယ်ပြင်ညစ်ညမ်းမှုအတွက် ထိခိုက်နစ်နာမှုများနှင့် ဆုံးရှုံးမှုများအား လျော်ကြေးရရှိရေးဆိုင်ရာဥပဒေကိုလည်း နားလည်သဘောပေါက် သိရှိဆောင်ရွက်သွားဖို့လိုအပ်ပါတယ်။ နာယကကြီး ခင်ဗျား။ နိဂုံးချုပ်အနေဖြင့် ၁၉၆၉ ခုနှစ်၊ ဆီ(ရေနံ)ယိုဖိတ်မှုကြောင့် ပင်လယ်ပြင် ညစ်ညမ်းမှုများမှတစ်ဆင့် ထိခိုက်နစ်နာသူများနှင့်ဆုံးရှုံးမှုများကို လျော်ကြေးရရှိရေးဆိုင်ရာ အပြည်ပြည် ဆိုင်ရာကွန်ဗင်းရှင်းအား ပြင်ဆင်သည့် ၁၉၉၆ ခုနှစ်၊ နောက်ဆက်တွဲ သဘောတူစာချုပ်ကို မြန်မာနိုင်ငံမှ ပါဝင်လက်မှတ်ရေးထိုးရေးကိစ္စအား သဘောတူထောက်ခံပါကြောင်း ဆွေးနွေးတင်ပြရင်း နိဂုံးချုပ်အပ် ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<speech type='speaker'>ဦးသန့်ဇင်ထွန်း ဒက္ခိဏသီရိမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id='435'>ဦးသန့်ဇင်ထွန်း(ဒက္ခိဏသီရိမဲဆန္ဒနယ်၊ မန္တလေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်လွှတ်တော်ကိုယ်စားလှယ်များ၊ ဧည့်သည်တော်များအားမင်္ဂလာပါဟု ဦးစွာနှုတ်ခွန်းဆက်သ ဂါရဝပြုအပ်ပါတယ်။ ကျွန်တော်ကတော့ ဒက္ခိဏသီရိမဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဦးသန့်ဇင်ထွန်းဖြစ်ပါတယ်။ ကျွန်တော့်အနေနဲ့ နိုင်ငံတော်သမ္မတထံမှ ပေးပို့သော Protocol of 1992 to amend the International Convention on Civil Liability for Oil Pollution Damage,1969 အား မြန်မာနိုင်ငံမှ ပါဝင်လက်မှတ်ရေးထိုးရန်ကိစ္စနှင့် စပ်လျဉ်း၍ ထောက်ခံဆွေးနွေး သွားမှာ ဖြစ်ပါတယ်။ လေးစားအပ်ပါသော နာယကကြီး ခင်ဗျာ။ ဆီကြောင့်ပင်လယ်ပြင်ညစ်ညမ်းမှုဟာ ဇီဝဗေဒနှင့် သက်ဆိုင်သောအကြောင်းတရားနဲ့ သက်ရှိသတ္တဝါ၊ တိရစ္ဆာန်၊ သစ်ပင်စသည်တို့နှင့် ပတ်ဝန်းကျင်ဆက်စပ်မှု အကြောင်းတရား ဂေဟစနစ်တို့ကို ထိခိုက်ပျက်ဆီးစေပါတယ်။ သက်ရှိသတ္တဝါတွေရဲ့ အသက်ရှူခြင်း၊ အစာရှာဖွေစားသောက်ခြင်း၊ အပူချိန်ထိန်းညှိခြင်းတို့ကို ထိခိုက်စေပါတယ်။ ပေါ့ပါးသော ဓာတုပစ္စည်းများရဲ့ ဂုဏ်သတ္တိကြောင့် သေစေသော၊ သေစေလောက်သော အဆိပ်အတောက်များကို ဖြစ်ပေါ်စေပါတယ်။ ရှိနှင့်ပြီးသား သက်ရှိသတ္တဝါ၊ တိရစ္ဆာန်၊ သစ်ပင်စသည်တို့နဲ့ ပတ်ဝန်းကျင်ဆက်စပ်မှုအကြောင်းတရား ဂေဟစနစ် လျော့နည်းပျောက်ဆုံးသွားသောကြောင့် အခြားအကြောင်းတရားများ အစားထိုးဝင်ရောက် လာခြင်းကြောင့် ဂေဟစနစ်ပြောင်းလဲခြင်းကို ဖြစ်ပေါ်စေပါတယ်။ သွယ်ဝိုက်သက်ရောက်မှုအနေနဲ့ ဆီများ ရှိနေခြင်း သို့မဟုတ် ဆီသန့်ရှင်းရေးလုပ်ငန်းများဆောင်ရွက်ခြင်းကြောင့် ဆီညစ်ညမ်းမှုဖြစ်ပေါ်နေသော ပတ်ဝန်းကျင်မှာနေထိုင်ကြတဲ့ သက်ရှိသတ္တဝါတို့ရဲ့ တည်ရာ ဘုံနေရာ ထိခိုက်ပျက်စီးစေပါတယ်။ ထို့ပြင် ဆီကြောင့်ပင်လယ်ပြင် ညစ်ညမ်းမှုဖြစ်ပေါ်နေသော ကမ်းရိုးတန်းတစ်လျှောက်နေထိုင်ကြတဲ့ နိုင်ငံသားများရဲ့ ကျန်းမာရေး၊ လူမှုစီးပွားရေးနဲ့ ပင်လယ်ငှက်များ၊ ကုန်းနေသတ္တဝါများအပေါ်တွင်လည်း ထိခိုက်နစ်နာမှုတွေ ဖြစ်ပေါ်စေမှာဖြစ်ပါတယ်။ ဒါ့အပြင် ပင်လယ်ပြင်နဲ့ ကမ်းရိုးတန်းများမှာ ဆီညစ်ညမ်း မှုကြောင့်ဖြစ်ပေါ်သော ပတ်ဝန်းကျင်နှင့် ကုန်းနေရေနေသတ္တဝါများ၊ ပင်လယ်ငှက်များ နိုင်ငံသားများ၏ အကျိုးစီးပွား ထိခိုက်ပျက်စီးမှုများမှ ကာကွယ်ရန် ပြည်ထောင်စုသမ္မတမြန်မာနိုင်ငံတော် အစိုးရအနေ ဖြင့်လည်း တာဝန်ရှိပါတယ်။ လေးစားအပ်ပါသော နာယကကြီးခင်ဗျား။ ယခုအခါ နိုင်ငံတော်အစိုးရအနေနဲ့ သီလဝါရေနက် ဆိပ်ကမ်း၊ ထားဝယ်ရေနက်ဆိပ်ကမ်း၊ ကျောက်ဖြူရေနက်ဆိပ်ကမ်း စတဲ့စီမံကိန်းများကို အကောင်အထည် ဖော်ဆောင်ရွက်လျက်ရှိပါတယ်။ ကျောက်ဖြူရေနက်ဆိပ်ကမ်းတည်ဆောက်ရတဲ့ အဓိကရည်ရွယ်ချက်မှာ အရှေ့အလယ်ပိုင်းဒေသရှိ ရေနံထုတ်လုပ်သည့်ကုမ္ပဏီများမှ ရေနံစိမ်းများသယ်ဆောင်လာတဲ့ ဘင်္ဘောများ ဆိုက်ကပ်၍ ရေနံများကို သင်္ဘောပေါ်မှချယူကာ ဆိပ်ကမ်းပေါ်၌ တည်ဆောက်ထားတဲ့ ရေနံသိုလှောင် ကန်ကြီးများအတွင်း ခေတ္တသိုလှောင်ရန်နှင့် ရေနံများကို ပိုက်လိုင်းဖြင့် ကျောက်ဖြူမှ တရုတ်နိုင်ငံ ကူမင်းမြို့အထိ မောင်းနှင်ပို့ဆောင်ရန်ဖြစ်ကြောင်း သိရှိရပါတယ်။ သို့ဖြစ်ပါသောကြောင့် မြန်မာ့ပင်လယ်ပြင်နဲ့ မြန်မာ့ရေနက်ဆိပ်ကမ်းများသို့ နိုင်ငံတကာမှ ရေနံတင်သင်္ဘောများနှင့် ကုန်သွယ်သင်္ဘောများ ပိုမို ဝင်ရောက်ဆိုက်ကပ်လာကြတော့မှာ ဖြစ်ပါတယ်။ မြန်မာ့ပင်လယ်ပြင်နှင့် ဆိပ်ကမ်းများမှာ ရေနံတင် သင်္ဘောများမှ ရေနံစိမ်းများတင်/ချခြင်း၊ စားအုန်းဆီသင်္ဘောများမှ စားအုန်းဆီများ တင်/ချခြင်း၊ ဓာတုပစ္စည်း အရည်တင်သင်္ဘောများမှ ဓာတုပစ္စည်းအရည်များ တင်/ချခြင်းလုပ်ငန်းများကို ပိုမိုဆောင်ရွက်လာကြတော့မှာ ဖြစ်ပါတယ်။ ထို့အတူ သင်္ဘောများမှာအသုံးပြုတဲ့ လောင်စာဆီ၊ စက်ဆီ၊ ချောဆီဖြည့်တင်းခြင်းလုပ်ငန်းနဲ့ ဓာတုဗေဒပစ္စည်းနှင့် အခြားပစ္စည်းများထောက်ပံ့ခြင်းလုပ်ငန်းတို့ကိုလည်း ပိုမိုဆောင်ရွက်လာကြတော့မှာ ဖြစ်ပါတယ်။ ဆိပ်ကမ်းအနီးမှာရှိတဲ့ ရေနံချက်စက်ရုံများမှ ရေနံချက်လုပ်ခြင်း၊ သိုလှောင်ခြင်း၊ ဖြန့်ဖြူးခြင်း လုပ်ငန်းများကိုလည်း ပိုမိုဆောင်ရွက်လာကြမှာဖြစ်ပါတယ်။ ဖော်ပြပါလုပ်ငန်းများမှ သဘာဝဘေးအန္တရာယ် ကြောင့်ဖြစ်စေ၊ လူ့ပေါ့ဆမှုကြောင့်ဖြစ်စေ၊ ပင်လယ်အတွင်းသို့ ဆီများ မတော်တဆ ယိုဖိတ်မှုများ ဖြစ်ပွား လာနိုင်ပါတယ်။ လေးစားအပ်ပါသော နာယကကြီးခင်ဗျာ။ ၁၃-၅-၂၀၁၆ ရက်နေ့ ဒုတိယအကြိမ် ပြည်ထောင်စု လွှတ်တော် ပထမပုံမှန်အစည်းအဝေး (၂၁) ရက်မြောက်နေ့ အစည်းအဝေးမှာ နိုင်ငံတော်သမ္မတထံမှ co: cos Protocol of 1992 to amend the International Convention on Civil Liability for Oil Pollution Damage,1969 အား မြန်မာနိုင်ငံမှ ပါဝင်လက်မှတ်ရေးထိုးရန် ကိစ္စနှင့်စပ်လျဉ်း၍ လက်မှတ် ရေးထိုးခြင်းဖြင့် ရရှိလာမည့် အကျိုးရလဒ်များအား သက်ဆိုင်ရာပြည်ထောင်စုအဆင့် အဖွဲ့ အစည်းဝင်က လွှတ်တော်သို့ ရှင်းလင်းတင်ပြခဲ့ပြီး ဖြစ်ပါတယ်။ လက်မှတ်ရေးထိုးပြီးပါက Oil Pollution Damage နဲ့ပတ်သက်ပြီး ပြည်ထောင်စုသမ္မတမြန်မာနိုင်ငံတော်မှ မြန်မာနိုင်ငံတော်တရားရုံး များမှ တရားစီရင်ခွင့်နှင့် နိုင်ငံတကာသတ်မှတ်လျော်ကြေးများ ရရှိမှာဖြစ်သလို နိုင်ငံတကာစံနှုန်းများနှင့်အညီ ဝန်ဆောင်မှုပေးသော သင်္ဘောကုန်တင်ခန်းသန့်ရှင်းရေးလုပ်ငန်း၊ ဆီနှင့်အရည်သိုလှောင်ခန်း သန့်ရှင်းရေးလုပ်ငန်းများလည်း ပေါ်ပေါက်လာမှာဖြစ်ပြီးတော့ အလုပ်အကိုင်အခွင့်အလမ်းများလည်း တိုးပွားလာစေမှာ ဖြစ်ပါတယ်။ မြန်မာ့ပင်လယ်ပြင်နဲ့ ဆိပ်ကမ်းများအနီးမှာ ဆီနဲ့ ပတ်သက်သောလုပ်ငန်းများကို ဥပဒေနဲ့အညီ ပိုမိုလုံခြုံ စိတ်ချမှု ရှိလာစေမှာ ဖြစ်ပါတယ်။ လေးစားအပ်ပါသော နာယကကြီးခင်ဗျာ။ ဇီဝဗေဒနှင့်သက်ဆိုင်သော အကြောင်းတရားများ၊ သက်ရှိသတ္တဝါ၊ တိရစ္ဆာန်၊ သစ်ပင် စသည်တို့နှင့် ပတ်ဝန်းကျင်ဆက်စပ်မှုအကြောင်းတရား ဂေဟစနစ် ထိခိုက်ပျက်စီးမှုကို ကာကွယ်ထိန်းသိမ်းရန်၊ နိုင်ငံတကာစံချိန်စံနှုန်းများနှင့်အညီ လုပ်ငန်းများ ဆောင်ရွက် စေရန်၊ ထိခိုက်နစ်နာမှုများရှိလာပါက မြန်မာနိုင်ငံတော်တရားရုံးမှ တရားစီရင်ခွင့်နှင့် နိုင်ငံတကာသတ်မှတ် copem:op: niecon$33ozos pecessaugos og co:@cas Protocol of 1992 to amend the International Convention on Civil Liability for Oil Pollution Damage,1969 325: မြန်မာနိုင်ငံမှ ပါဝင်လက်မှတ်ရေးထိုးရန်ကို ထောက်ခံပါကြောင်းတင်ပြရင်း နိဂုံးချုပ်အပ်ပါတယ်ခင်ဗျား။ ကျေးဇူးတင်ပါတယ်ခင်ဗျား။</speech>
<speech type='speaker'>ဦးဘရှိန် ကျောက်ဖြူ မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id='321'>ဦးဘရှိန်(ကျောက်ဖြူမဲဆန္ဒနယ်၊ ရခိုင်ပြည်နယ်)</mp>အားလုံးမင်္ဂလာပါ ခင်ဗျား။ ကျွန်တော်ကတော့ ရခိုင်ပြည်နယ်၊ ကျောက်ဖြူမဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးဘရှိန် youlosalill swms:aop:11 Protocol of 1992 to amend the International Convention on Civil Liability for Oil Pollution Damage, 1969 စာချုပ်မှာ မြန်မာနိုင်ငံက ပါဝင်လက်မှတ် ရေးထိုးရေးကိစ္စနဲ့ ပတ်သက်ပြီးတော့ အကြံပြုချက်နဲ့ ထောက်ခံဆွေးနွေးမှာ ဖြစ်ပါတယ်။ နာယကကြီးခင်ဗျား။ နိုင်ငံတော်သမ္မတက ပို့လိုက်တဲ့ သဝဏ်လွှာမှာ CLC Protocol 1992 ကို အဖွဲ့ဝင်နိုင်ငံပေါင်း ၁၃၄ နိုင်ငံ လက်မှတ်ရေးထိုးထားကြပြီးဖြစ်ကြောင်း၊ အာဆီယံအဖွဲ့ဝင်နိုင်ငံတွေအနက် ဘရူနိုင်း၊ ကမ္ဘောဒီးယား၊ အင်ဒိုနီးရှား၊ မလေးရှား၊ ဖိလစ်ပိုင်၊ စင်္ကာပူ၊ ဗီယက်နမ် စုစုပေါင်း ရ နိုင်ငံပါဝင် လက်မှတ်ရေးထိုးထားပြီးကြောင်းနဲ့ အိမ်နီးချင်း နိုင်ငံတွေဖြစ်တဲ့ တရုတ်နဲ့ အိန္ဒိယတို့လည်း လက်မှတ် ရေးထိုးထားကြပြီးဖြစ်ကြောင်း သိရှိရပါတယ်။ နာယကကြီးခင်ဗျား။ နိုင်ငံတကာစာချုပ်တွေမှာ အဖွဲ့ဝင်အဖြစ်နဲ့ ပါဝင်တာဟာ မိတ်ဆွေတွေ ရပါတယ်။ ပူးပေါင်းဆောင်ရွက်မှုကြောင့် အတွေ့အကြုံတွေလည်း ရနိုင်ပါတယ်။ မိတ်ဆွေတွေရဲ့ အကူ အညီကို ရနိုင်သလို မိမိတို့ကလည်း တာဝန်အရ ကူညီခွင့်တွေ ရမှာဖြစ်ပါတယ်။ ဒါကြောင့်နိုင်ငံတကာနဲ့ ရင်းနှီးတဲ့ဆက်ဆံရေးတွေ ရနိုင်ပါတယ်။ ဒါပေမယ့် ဘယ်အဖွဲ့စည်းကိုပဲ ပါဝင်ပါဝင်၊ ပါဝင်ရတဲ့အတွက် စရိတ်တွေ၊ ဝင်ကြေးတွေ ကုန်ကျမှာဖြစ်ပါတယ်။ နာယကကြီးခင်ဗျား။ နိုင်ငံတော်သမ္မတရဲ့ သဝဏ်လွှာမှာပါရှိတဲ့ Convention မှာ အပိုဒ်ပေါင်း ၁၈ ပိုဒ် ပါရှိပြီး နောက်ဆက်တွဲဇယားလည်း တွေ့ရပါတယ်။ ပြဿနာဖြစ်လာလို့ရှိရင် လျော်ကြေး တောင်းခံမယ်။ လျော်ကြေးတောင်းခံဖို့၊ လျော်ကြေးရရှိဖို့ဆိုတာက နောက်မှဖြစ်လာမယ့် ကိစ္စတွေပါ။ လောလောဆယ် အဖွဲ့ဝင်ကြေး၊ အခြားကြေးတွေ၊ ဆောင်ရွက်မှုစရိတ်တွေနဲ့ ပတ်သက်လို့ သိခွင့်ရမယ် ဆိုရင်တော့ ပြည်သူတွေလည်း သိချင်ကြမှာ ဖြစ်သလို ကျွန်တော်လည်းသိချင်ပါတယ်။ ကျွန်တော်တို့ နိုင်ငံဟာ မိုင်ပေါင်းထောင်ချီ ရှည်လျားတဲ့ ပင်လယ်ကမ်းရိုးတန်းနိုင်ငံ ဖြစ်ပြီးတော့ နိုင်ငံတော်ရဲ့ အနောက်ဘက်မှာ ကျယ်ပြန့်တဲ့ ဘင်္ဂလားပင်လယ်အော်ကြီး ရှိပါတယ်။ နိုင်ငံတကာ ပင်လယ်ကူး ရေနံတင်သင်္ဘောကြီးတွေ ဝင်/ထွက်သွားလာနေကြတဲ့ ပင်လယ်ပြင်ကြီးလည်း ဖြစ်ပါတယ်။ ကျွန်တော်တို့ရဲ့ ပင်လယ်ရေပိုင်နက်မှာ ရေနံယိုဖိတ်လို့ ထိခိုက်မှုတွေရှိလာရင် အခုပြောနေတဲ့ Convention ကို ဝင်မထား လည်း လျော်ကြေးကတော့ ရမှာပေါ့။ အဖွဲ့ဝင်မဟုတ်လည်း လျော်ကြေးရနိုင်တဲ့အတွက် အဖွဲ့မဝင်ပါနဲ့လို့ မပြောလိုပါဘူး။ အဖွဲ့ဝင်ဖြစ်ရင် အဖော်တွေ၊ မိတ်ဆွေတွေရလို့ အားမငယ်ရဘူး။ မျက်နှာမငယ်ရဘူး။ ဒါကြောင့် Convention မှာ ပါဝင်ဖို့ကို အားပေးပါတယ်။ ဒါပေမယ့် အခုကျွန်တော်တို့နိုင်ငံရဲ့ ဘဏ္ဍာရေးအခြေအနေအရ လွှတ်တော်ကြီးမှာတောင်မှ မြန်မာငွေနဲ့ ပေးချေရတဲ့ ဓာတ်အားခတွေကို တအားကြီးခြိုးခြံနေရတဲ့ကာလ ဖြစ်ပါတယ်။ ဒီလိုကာလမှာ အခုဒေါ်လာငွေနဲ့ သုံးရမယ့်ကုန်ကျ စရိတ်တွေ ဖြစ်တဲ့အခါကျတော့ နိုင်ငံတော်ရဲ့ ဝန်ထုပ်ဝန်ပိုးကို စဉ်းစားမိတဲ့အတွက်ကြောင့် ဒီကိစ္စကို ထည့်သွင်းဆွေးနွေးတာ ဖြစ်ပါတယ်။ နာယကကြီးခင်ဗျား။ ကြုံကြိုက်တုန်း ရေနံနဲ့ပတ်သက်တဲ့ ကိစ္စတစ်ခု တင်ပြလိုပါတယ်။ ကျွန်တော့် ရှေ့ကဆွေးနွေးသွားတဲ့ တပ်မတော်သားလွှတ်တော်ကိုယ်စားလှယ် ဗိုလ်မှူးအောင်ဖြိုးကျော်ရဲ့ ဆွေးနွေးချက် မှာတော့ ပြည့်ပြည့်စုံစုံ တော်တော်လေးဆွေးနွေးသွားခဲ့ပြီး ဖြစ်ပါတယ်။ ရေနံယိုဖိတ်လို့ အန္တရာယ်ကျရောက် လာလို့ရှိရင် လျော်ကြေးရအောင် ကြိုးစားမယ့်အပိုင်းကတစ်ပိုင်း၊ ကျွန်တော်တို့နိုင်ငံက နည်းပညာအရာမှာ အဖက်ဖက်က အားနည်းတဲ့ နိုင်ငံဖြစ်ပါတယ်။ ပင်လယ်ပြင်မှာ မတော်တဆ ရေနံယိုဖိတ်မှုတွေဖြစ်လာရင် အန္တရာယ်ကို ရင်ဆိုင်ကြရမှာကတော့ ကျွန်တော်တို့ နိုင်ငံသားတွေ ဖြစ်တဲ့အတွက်ကြောင့် ပထမဆုံး ထိခိုက်ခံရမယ့်သူတွေ ဖြစ်ပါတယ်။ အန္တရာယ်တွေ ကြုံလာတဲ့အခါမျိုးမှာ ဒီအန္တရာယ်တွေ ကျရောက်တဲ့ ပင်လယ်ရေပြင်ကို အမြန်ဆုံးအန္တရာယ်မှ လွတ်အောင်ကာကွယ်ပေးမယ့် လုပ်ငန်းစဉ်တွေလိုအပ်ပါတယ်။ ဒီအရေးကြီးတဲ့လုပ်ငန်း လိုအပ်တဲ့အတွက်ကြောင့် ဒီလိုအစီအမံများ ရှိသင့်ပါတယ် ဆိုတဲ့အကြောင်းကိုလည်း ထည့်သွင်းဆွေးနွေးရင်း နိဂုံးချုပ်ပါတယ်။ အားလုံးကိုကျေးဇူးတင်ပါတယ်။</speech>
<speech type='speaker'>ဦးထွန်းဝေ ဖောင်းပြင်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id='356'>ဦးထွန်းဝေ(ဖောင်းပြင်မဲဆန္ဒနယ်၊ စစ်ကိုင်းတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့် ပြည်ထောင်စုလွှတ်တော် ကိုယ်စားလှယ်များ၊ ဧည့်သည်တော်များ အားလုံးမင်္ဂလာပါလို့ ဦးစွာပထမ နှုတ်ခွန်းဆက်သအပ်ပါတယ်။ ကျွန်တော်ကတော့ ဖောင်းပြင်မဲဆန္ဒနယ် မှ ပြည်ထောင်စုလွှတ်တော် ကိုယ်စားလှယ် ဦးထွန်းဝေဖြစ်ပါတယ်။ ကျွန်တော့အနေနဲ့ ၁၉၆၉ ခုနှစ် ဆီ(ရေနံ) ယိုဖိတ်မှုကြောင့် ပင်လယ်ပြင်ညစ်ညမ်းမှုဖြစ်စဉ်များမှတစ်ဆင့် ထိခိုက်နစ်နာသူများနှင့် ဆုံးရှုံးမှုများကို လျော်ကြေးရရှိရေးဆိုင်ရာ အပြည်ပြည်ဆိုင်ရာ Convention အား ပြင်ဆင်သည့် ၁၉၉၂ ခုနှစ် နောက်ဆက်တွဲ သဘောတူစာချုပ် CLC Protocol 1992 ကို မြန်မာနိုင်ငံမှ ပါဝင်လက်မှတ်ရေးထိုးရေး ကိစ္စနှင့်ပတ်သက်လို့ ဆွေးနွေးသွားမှာဖြစ်ပါတယ်။ လေးစားရပါသော ပြည်ထောင်စုလွှတ်တော် နာယကကြီး ခင်ဗျာ။ ယနေ့ ကမ္ဘာ့နိုင်ငံများမှာ စက်မှု လုပ်ငန်းများ ဖွံ့ဖြိုးတိုးတက်လာတာနဲ့အမျှ စက်မှုလုပ်ငန်းအတွက် မရှိမဖြစ်လိုအပ်သော စွမ်းအင်တစ်မျိုး ဖြစ်တဲ့ ရေနံကို ရေနံထုတ်လုပ်ရောင်းချရာ နိုင်ငံများမှတစ်ဆင့် ပင်လယ်သမုဒ္ဒရာများကိုဖြတ်ပြီး ရေနံ တန်ချိန်သိန်းနဲ့ချီပြီးဆံ့သော သင်္ဘောကြီးများနဲ့ သယ်ယူပို့ဆောင်နေကြပါတယ်။ ဒါ့အပြင် စက်မှုလုပ်ငန်း အသီးသီးမှရရှိလာတဲ့ စက်မှုကုန်ချောပစ္စည်းများကိုလည်း ဤပင်လယ်ရေကြောင်းလမ်းများမှပင် ရေကြောင်း သွားရေယာဉ်အမျိုးမျိုးနဲ့ သယ်ယူပို့ဆောင်နေကြပါတယ်။ ဒီလိုသွားလာတဲ့နေရာမှာ မိမိတို့ ရေယာဉ်များ အသုံးပြုရန်အတွက် ဒီဇယ်ဆီ၊ စက်ချောဆီစတဲ့ ဆီများကိုလည်း သိုလှောင်ပြီး သယ်ယူသွားကြရပါတယ်။ ယင်းသို့သွားလာရာမှာ သင်္ဘောပေါ်မှရေနံများထုတ်လွှတ်ခြင်း သို့မဟုတ် ယိုစိမ့်ခြင်းနဲ့ အခြားမတော်တဆ ဖြစ်မှုများကြောင့် ရေနံများဟာ အလွန်ကျယ်ဝန်းသော ပင်လယ်ရေပြင်မျက်နှာပြင်ကို ဖုံးလွှမ်းပြီး ပင်လယ်ပြင် ညစ်ညမ်းမှုများ ဖြစ်ပေါ်ရတဲ့ အဖြစ်အပျက်များစွာ ရှိခဲ့ပါတယ်။ ရုပ်ဝတ္ထုပစ္စည်းများ တိုးတက်နေတဲ့ ကမ္ဘာကြီးမှာ လူသားတို့ စွန့်ပစ်သော ပစ္စည်းများကြောင့် ပင်လယ်ပြင်ညစ်ညမ်းမှု အမျိုးမျိုးရှိသော်လည်း ရေနံကြောင့် ဖြစ်ပေါ်ရတဲ့ ညစ်ညမ်းမှုဟာ အဆိုးရွားဆုံး ဖြစ်ပါတယ်။ ရေနံနဲ့ ရေနံထွက်ပစ္စည်းတွေဟာ လူသားတို့အတွက် ကောင်းကျိုးဖြစ်ထွန်းစေတဲ့ စက်မှု လုပ်ငန်းသုံးစွမ်းအင်ဖြစ်သလို လူအပါအဝင် သက်ရှိသတ္တဝါအားလုံးအတွက် ဆိုးကျိုးကို ဖြစ်စေနိုင်တဲ့ ဟိုက်ဒရိုကာဗွန်ဒြပ်ပေါင်းတစ်ခုလည်းဖြစ်ပါတယ်။ Utham Kumar ရေးသားတဲ့ The Unrecognised Peril; Threats to Environmental Security 0932@gs olosso ao 32qa qe opicos:0w8c3edcong နှစ်စဉ် ရေနံတန်ချိန် ၄ သိန်းခန့် ဖိတ်စင်လျှက်ရှိတယ်လို့ ထိတ်လန့်ဖွယ်ရာ ဖော်ပြထားတာကို တွေ့ရပါတယ်။ ရေနံယိုဖိတ်မှုကြောင့်ဖြစ်ပေါ်ရတဲ့ သဘာဝပတ်ဝန်းကျင်ဆိုင်ရာ ဆိုးကျိုးများကတော့ ရေမျက်နှာပြင် ပေါ်မှာ ကျယ်ပြန့်စွာ ဖုံးအုပ်နေတဲ့ အလွှာပါးလေးကြောင့် အောက်ဆီဂျင် ရေမှာ မပျော်ဝင်နိုင်တဲ့အတွက် ရေနေသတ္တဝါများ သေဆုံးရခြင်း၊ ရေပြင်နေသတ္တဝါငယ်များ ကိုယ်အပူချိန် မထိန်းချုပ်နိုင်သောကြောင့် သေဆုံးရခြင်း၊ ရေနံပျော်ဝင်နေတဲ့ ရေကိုသောက်သုံးမိတဲ့အတွက် အခြားသတ္တဝါများ သေဆုံးရခြင်း၊ ငါး၊ ပင်လယ်ဖျံနှင့် ဝေလငါးကဲ့သို့သော နို့တိုက်သတ္တဝါများ၊ အခြားမရေမတွက်နိုင်သည့် ငှက်မျိုးစိတ်များဟာ ရေနံကြောင့်ဖြစ်ပေါ်လာသော ဆိုးကျိုးကို အကြီးအကျယ်ရင်ဆိုင်နေကြရခြင်းတို့ဖြစ်ပါတယ်။ စီးပွားရေးအပေါ် ဆိုးကျိုးသက်ရောက်မှုများ အနေနဲ့ကြည့်မယ်ဆိုရင်လည်း တန်ဖိုးရှိသော ရေနံ များဆုံးရှုံးရသောကြောင့် သုံးစွဲရမည့် ရေနံကို မသုံးစွဲရခြင်း၊ ထိုအလဟဿဖြစ်သွားသော ရေနံအတွက် ဝင်ငွေနစ်နာရခြင်း၊ ရေနံကြောင့် ရေထုညစ်ညမ်းမှုကို ပြန်လည်သန့်စင်ရာမှာ ငွေကုန်ကြေးကျ အလွန် များခြင်း၊ ကုမ္ပဏီတစ်ခုတည်းက တာဝန်ယူဖြေရှင်းနိုင်သော ကိစ္စရပ်မဟုတ်ဘဲ အစိုးရရဲ့ အခန်းကဏ္ဍပါ ပါဝင်လာရခြင်း၊ ရေနံသန့်စင်ရေးလုပ်သည့် လုပ်သားများအနေဖြင့် နောက်ပိုင်းတွင် ကျန်းမာရေးဆိုးဝါးစွာ ထိခိုက်မှုများဖြစ်ပေါ်လာခြင်း၊ ယင်းတို့အတွက် ထောက်ပံ့ရမည့်ငွေကြေးမှာလည်း အစိုးရက တာဝန်ယူ ရမည့် ကိစ္စဖြစ်လာခြင်းစတဲ့ ဆိုးကျိုးများအပြင် ကမ္ဘာလှည့် ခရီးသွားများ အသွားအလာများတဲ့ နေရာ ဖြစ်ပါက ရေနံကြောင့် သဘာဝပတ်ဝန်းကျင် ညစ်ညမ်းသည့် နေရာကို ရှောင်ကျဉ်လာကြတဲ့အတွက် ဒေသနေလူတို့ရဲ့အကျိုးစီးပွားကို ထိခိုက်လာနိုင်ခြင်း၊ ပင်လယ်ကမ်းခြေ ခရီးသွားလုပ်ငန်းများပါ ရေမျက်နှာပြင် သန့်စင်ပြီးတဲ့အထိ ရပ်ဆိုင်းထားရသောကြောင့် ဝင်ငွေလျော့နည်းလာခြင်း၊ ပင်လယ်ပြင်ငါးဖမ်းလုပ်ငန်း များကိုပါထိခိုက်ပြီး တိုင်းပြည်ရဲ့ဝင်ငွေကို များစွာလျော့နည်းစေနိုင်တဲ့ ဆိုးကျိုးသက်ရောက်မှု အထောက်အထား တွေကို တွေ့ရှိရပါတယ်။ နာယကကြီး ခင်ဗျား။ ကျွန်တော်တို့နိုင်ငံဟာ ဒီမိုကရေစီနိုင်ငံဖြစ်လာတာနဲ့အမျှ ပင်လယ်ရေကြောင်း လမ်းမှ နိုင်ငံတကာသို့ ကူးလူးဆက်ဆံမှုများဟာ ပိုပြီးများပြားလာမှာဖြစ်ပါတယ်။ ယခုပင် ရေနံတင် သင်္ဘောကြီးများဟာ မြန်မာ့ပင်လယ်ပြင်ကိုဖြတ်ပြီး မြန်မာဆိပ်ကမ်းသို့ပင် ဆိုက်ရောက်လာနေပြီဖြစ်ပါတယ်။ ရေနက်ဆိပ်ကမ်းများအောင်မြင်လာချိန်မှာ ယခုထက် ပင်လယ်ရေကြောင်းသွားလာမှုဟာ ပိုပြီးများလာနိုင် ပါတယ်။ ဒါကြောင့် မြန်မာနိုင်ငံဟာ အပြည်ပြည်ဆိုင်ရာ ရေကြောင်းအဖွဲ့ချုပ် အဖွဲ့ဝင်နိုင်ငံဖြစ်သည်က တစ်ကြောင်း၊ အပြည်ပြည်ဆိုင်ရာ ရေကြောင်းအဖွဲ့ချုပ်၏ Convention များအနက် ယခု CLC Protocol 1992 ကို ပါဝင်လက်မှတ်ရေးထိုးထားခြင်းဖြင့် အကယ်၍ အလားတူကိစ္စမျိုး ဖြစ်ပေါ်လာပါက ယင်းပြဿနာကို မိမိတို့နိုင်ငံတရားရုံး၌ တရားဥပဒေအရ တရားစွဲဆိုဖြေရှင်း၍ရနိုင်သည့် အားသာချက် ရှိခြင်း၊ ၁၃၈၅ မိုင် ရှည်လျားသော မြန်မာပင်လယ်ကမ်းရိုးတန်းတစ်လျှောက် းဖြစ်ပွားလာ နိုင်သည့် အန္တရာယ်ကို ကာကွယ်နိုင်ခြင်းတို့ကြောင့် နိုင်ငံတော်သမ္မတကြီးထံမှ ပေးပို့သည့် Protocol of 1992 to amend the International Convention on Civil Liability for Oil Pollution Damage, 1969 အား မြန်မာနိုင်ငံမှ ပါဝင်လက်မှတ်ရေးထိုးရေးကိစ္စကို အပြည့်အဝထောက်ခံပါကြောင်း ဆွေးနွေးရင်း နိဂုံးချုပ်ပါတယ် ခင်ဗျာ။ အားလုံးကို ကျေးဇူးတင်ပါတယ်။</speech>
<speech type='speaker'>ဦးစောထွန်းမြအောင်၊ ဖာပွန်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id='252'>ဦးစောထွန်းမြအောင်(ဖာပွန်မဲဆန္ဒနယ်၊ ကချင်ပြည်နယ်)</mp>လေးစားအပ်ပါသော ပြည်ထောင်စုလွှတ်တော် နာယက၊ ပြည်ထောင်စုဝန်ကြီးများ၊ လွှတ်တော်ကိုယ်စားလှယ်များနှင့် ဧည့်သည် တော်များကို မင်္ဂလာပါလို့ ဦးစွာဂါရဝပြုနှုတ်ဆက်အပ်ပါတယ်။ ကျွန်တော်ကတော့ ကရင်ပြည်နယ် ဖာပွန်မြို့နယ်က ပြည်သူ့လွှတ်တော်ကိုယ်စားလှယ် ဦးစောထွန်းမြအောင် ဖြစ်ပါတယ်။ လေးစားအပ်ပါသော နာယကကြီး ခင်ဗျား။ ကျွန်တော့အနေနဲ့ နိုင်ငံတော်သမ္မတကြီးထံမှ ပေးပို့တဲ့ ၁၉၆၉ ခုနှစ်၊ ဆီ(ရေနံ) ယိုဖိတ်မှုကြောင့် ပင်လယ်ရေပြင်ညစ်ညမ်းမှုမှတစ်ဆင့် ထိခိုက်နစ်နာမှုနှင့် ဆုံးရှုံးမှုများကို လျော်ကြေး ရရှိရေးဆိုင်ရာ အပြည်ပြည်ဆိုင်ရာကွန်ဗင်းရှင်းအား ပြင်ဆင်သည့် ၁၉၉၂ ခုနှစ် နောက်ဆက်တွဲ သဘော တူညီချက်စာချုပ် CLC Protocol 1992 ကို မြန်မာနိုင်ငံက ပါဝင်လက်မှတ်ရေးထိုးရန်ကိစ္စကို ထောက်ခံ ဆွေးနွေးသွားမှာဖြစ်ပါတယ်။ လေးစားအပ်ပါသော နာယကကြီး ခင်ဗျား။ မြန်မာ့ကမ်းရိုးတန်းအနေနဲ့ ဆိုလို့ရှိရင် ကျွန်တော်တို့ မြောက်ဘက်နတ်မြစ်ကနေပြီးတော့ တောင်ဘက်ဘုရင့်နောင်အငူအထိ ကိုဆိုလို့ရှိရင် ၁၃၅၈ မိုင် ရှည်လျားတဲ့ နေရာဖြစ်ပါတယ်။ အဲဒါအပြင်ကို ကျွန်တော်တို့အနေနဲ့ တည်နေရာအနေနဲ့က အရှေ့တောင်အာရှအနေနဲ့ ဆိုလို့ရှိရင် သူရဲ့ အနေအထားက အနောက်ဘက်ဒေသ၊ နောက် တောင်အာရှရဲ့ ဒေသအနေနဲ့ကြည့်လို့ရှိရင် ကျွန်တော်တို့က အရှေ့ဘက်ဒေသ၊ အဲဒီနှစ်ခုကြားမှာဆိုလို့ရှိရင် အရှေ့တောင်အာရှနှင့် ကျွန်တော်တို့ အာရှလမ်းမကြီးကို အာရှကိုဆက်ဆံဆက်သွယ်ပေးတဲ့ ကမ္ဘာ့ကုန်သွယ်ရေး ရေလမ်းကြောင်းနဲ့ အနီးကပ်ဆုံး နေရာဖြစ်သည့်အတွက် ကုန်သွယ်ရေကြောင်းလုပ်ငန်းအတွက် အရေးကြီးတဲ့ အချက်အချာ နေရာတစ်ခု ဖြစ်ပါတယ်။ နာယကကြီး ခင်ဗျား။ ကမ္ဘာပေါ်ရှိ ကမ်းရိုးတန်းများအနက် ထူးခြားသောကမ်းရိုးတန်းနိုင်ငံ တစ်နိုင်ငံဖြစ်သည့်အတွက် အိန္ဒိယသမုဒ္ဒရာနှင့် တောင်အရပင်လယ်ကို ဆက်စပ်ပေးတဲ့ လမ်းကြောင်း ပေါ်မှာတည်ရှိပါတယ်။ မြန်မာနိုင်ငံအနေနဲ့ အိမ်နီးချင်းနိုင်ငံသာမက နိုင်ငံနဲ့ဆက်စပ်နေတဲ့ နေရာတွေ မှာဆိုလို့ရှိရင် ကျွန်တော်တို့ ကားလမ်း၊ ရထားလမ်းများကွန်ရက်တွေ ဒါရှိတာကိုတွေ့ရှိရမှာဖြစ်ပါတယ်။ နောက်တစ်ခါ ကုန်သွယ်ရေကြောင်းနဲ့ပတ်သက်ပြီးတော့ မြန်မာ့ဆိပ်ကမ်းသို့ရောက်ရှိလာတဲ့ ကုန်ပစ္စည်း များက နယ်စပ်ဒေသကိုဖြတ်ကျော်ပြီးတော့ ကျွန်တော်တို့ ပြည်ပတရုတ်နိုင်ငံတွေနဲ့ အများဆုံး ဒါ ဆက်ဆံတဲ့ နေရာတွေပဲဖြစ်ပါတယ်။ လေးစားအပ်ပါသောနာယကကြီးခင်ဗျား။ မြန်မာနိုင်ငံအနေနဲ့ စတင်အကောင်အထည်ဖော်လျက် ရှိတဲ့ ထားဝယ်ရေနက်ဆိပ်ကမ်း၊ ကျောက်ဖြူရေနက်ဆိပ်ကမ်း၊ နောက်တစ်ခါ ကျွန်တော်တို့ သီလဝါရေနက် ဆိပ်ကမ်းတွေဟာ ဒါတွေဟာဆိုလို့ရှိရင် ရေနံစိမ်းတွေကို ကျွန်တော်တို့ သဘာဝဓာတ်ငွေ့တွေကို ကျွန်တော်တို့ သွယ်တန်းပြီးတော့ တရုတ်နိုင်ငံကို ဆက်သွယ်တဲ့နေရာ တစ်ခုလည်းဖြစ်ပါတယ်။ နောက်တစ်ခါ ကျောက်ဖြူ ရေနက်ဆိပ်ကမ်းဆိုလို့ရှိရင် တရုတ်ပြည်အတွက် မဟာဗျူဟာအရေးကြီးတဲ့ ရေနံပိုက်လိုင်း သွယ်တန်းတဲ့ နေရာဖြစ်ပြီး ကျွန်တော်တို့ကျောက်ဖြူနဲ့ ယူနန်-ကူမင်းဘက်ကိုဆက်သွယ်တဲ့ နေရာလည်းဖြစ်ပါတယ်။ မြန်မာ့ရေနက်ပိုင်နက်အတွင်းမှထွက်ရှိတဲ့ သဘာဝဓာတ်ငွေ့နှင့် ရေနံစိမ်းတို့ကိုလည်း ဒါ အရှေ့အလယ်ပိုင်း ကနေပြီးတော့ ဒါကျွန်တော်တို့ ဒါ တစ်ဆင့်တင်ပို့တဲ့နေရာလည်းဖြစ်ပါတယ်။ CLC Protocol 1992 ကို အဖွဲ့ဝင် နိုင်ငံအနေနဲ့ ၁၃၅ နိုင်ငံရှိတဲ့အနက်မှ အာဆီယံနိုင်ငံဟာ ခုနကလည်း တင်ပြသွားပြီးလည်းဖြစ်ကြပါတယ်။ ဘရူနိုင်း၊ အင်ဒိုနီးရှား၊ ကမ္ဘောဒီးယား၊ မလေးရှား၊ ဖိလစ်ပိုင်၊ စင်္ကာပူနှင့် ဗီယက်နမ်နိုင်ငံတို့ကနေပြီးတော့လည်းကောင်း၊ အိမ်နီးချင်းနိုင်ငံများဖြစ်တဲ့ အိန္ဒိယ နှင့်တရုတ်နိုင်ငံတွေကလည်း လက်မှတ်ရေးထိုးထားပြီးဖြစ်ပါတယ်။ ဒါကြောင့်မို့လို့ IMO အဖွဲ့ဝင်နိုင်ငံ ဖြစ်တဲ့ မြန်မာနိုင်ငံအနေနဲ့လည်း လက်မှတ်ရေးထိုးရန် လိုအပ်ပါတယ်။ လေးစားအပ်ပါသော နာယကကြီး ခင်ဗျား။ နိဂုံးချုပ်အနေနဲ့ တင်ပြရမယ်ဆိုလို့ရှိရင် မြန်မာ့ ပင်လယ်ပြင်၌ ဆီ(ရေနံ)ယိုဖိတ်မှုက ထိခိုက်နစ်နာလာမယ့်ဆုံးရှုံးမှုများနှင့် စပ်လျဉ်းပြီးတော့ လုံလောက်တဲ့ လျော်ကြေးရရှိမှု အာမခံများလည်း ရှိလာနိုင်မှာဖြစ်ပါတယ်။ ထို့အပြင် မတော်တဆမှုနှင့်စပ်လျဉ်း၍ လုံလောက်တဲ့ နစ်နာကြေးသတ်မှတ်ရန်နှင့် တာဝန်ရှိမှုပြဿနာများကို ဆုံးဖြတ်ရန်အတွက် အပြည်ပြည် ဆိုင်ရာကွန်ဗင်းရှင်းဥပဒေနှင့် လုပ်ထုံးလုပ်နည်းများကို အခြားသော IMO အဖွဲ့ဝင်နိုင်ငံများနည်းတူ တပြေးညီ သတ်မှတ်ဆောင်ရွက်နိုင်မှာ ဖြစ်တဲ့အတွက်ကြောင့် မြန်မာနိုင်ငံမှ လက်မှတ်ရေးထိုးရေးကိစ္စ</speech>
<speech type='speaker'>ဒေါ်ယဉ်မင်းလှိုင်၊ ဂန့်ဂေါမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id='259'>ဒေါ်ယဉ်မင်းလှိုင်(ဂန့်ဂေါမဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော်နာယကကြီးနှင့် လွှတ်တော်ကိုယ်စားလှယ်များ၊ အစိုးရအဖွဲ့ဝင်ဝန်ကြီးများနဲ့ ဧည့်သည်တော်များအားလုံး မင်္ဂလာပါရှင်။ ကျွန်မကတော့ မကွေးတိုင်းဒေသကြီးဂန့်ဂေါမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်ယဉ်မင်းလှိုင် ဖြစ်ပါတယ်။ ကျွန်မအနေနဲ့ ဒီကနေ့မှာ နိုင်ငံတော်သမ္မတထံမှ ပေးပို့လာတဲ့ Protocol of 1992 to amend the International Convention on Civil Liability for Oil Pollution Damage, 1969 325: မြန်မာနိုင်ငံမှပါဝင်လက်မှတ်ရေးထိုးရန်ကိစ္စဟာ တိုင်းပြည်ရဲ့ သဘာဝရင်းမြစ်တွေထဲက အကြီးဆုံးတစ်ရပ် ဖြစ်တဲ့ ပင်လယ်သမုဒ္ဒရာ ပိုင်နက်ရေရှည်တည်တံ့ရေးကို ရှေးရှုတဲ့ Convention ဖြစ်တဲ့အတွက် ထောက်ခံဆွေးနွေးသွားမှာ ဖြစ်ပါတယ်။ CLC Convention ရဲ့ အဓိက ရည်ရွယ်ချက်က ရှင်းလင်း ပါတယ်။ နိုင်ငံ့နယ်နိမိတ်ပင်လယ်ရေပြင်မှာ ဆီလှောင်ကန်တွေ၊ ဆီသယ်သင်္ဘောတွေကြောင့် လောင်စာဆီယို ဖိတ်ခဲ့ရင် နိုင်ငံက ရသင့်ရထိုက်တဲ့ အလျော်အစားရရှိမှုကို အာမခံတဲ့ သဘောတူညီချက် ဖြစ်ပါတယ်ရှင်။ လေးစားအပ်ပါသော နာယကကြီးရှင့်။ လူသားတို့ ရင်ဆိုင်ကြုံတွေ့ရလေ့ရှိတဲ့ သဘာဝဘေး အန္တရာယ်အမျိုးမျိုးမှာ ကမ္ဘာ့ရာသီဥတုဖောက်ပြန်မှုကြောင့် ဖြစ်ပွားလေ့ရှိတဲ့ ရေဘေး၊ လေဘေးအစရှိတဲ့ ဘေးအန္တရာယ်များနဲ့ man-made disaster လို့ခေါ်တဲ့ လူသားတို့ရဲ့ ပေါ့လျော့မှုကြောင့် ဖြစ်ပေါ် လာလေ့ရှိတဲ့ ဘေးအန္တရာယ်ရယ်လို့ နှစ်မျိုး နှစ်စား ရှိပါတယ်။ ကျွန်မအနေနဲ့ ဒီကနေ့မှာ man-made disaster တွေထဲက တစ်ခုဖြစ်တဲ့ ပင်လယ်ပြင် ဆီယိုဖိတ်မှုကြောင့် ဖြစ်ပွားလေ့ရှိတဲ့ ဘေးအန္တရာယ်များ အကြောင်းကိုသာ ဦးတည် ဆွေးနွေးသွားမှာ ဖြစ်ပါတယ်။ နာယကကြီးရှင့်။ ကမ္ဘာ့နိုင်ငံအသီးသီးမှာ ဖြစ်ပွားခဲ့တဲ့ ပင်လယ်ပြင် ဆီယိုဖိတ်မှုဖြစ်စဉ်များထဲက တစ်ခုကို လေ့လာကြည်ရင် ၁၉၈၉ ခုနှစ်၊ မတ်လ ၂၄ ရက်နေ့မှာ ဖြစ်ပွားခဲ့တဲ့ Exxon Valdez သင်္ဘောကြီး ဆီယိုဖိတ်ခဲ့တဲ့ကိစ္စမှာ သင်္ဘောရဲ့ ဆီတင်ဆောင်နိုင်မှု ပမာဏရဲ့ လေးပုံတစ်ပုံအထိ ပင်လယ်ပြင်ထဲ တိမ်းမှောက်ယိုဖိတ်ခဲ့ပြီး ပင်လယ်ပြင်ညစ်ညမ်းမှုကို အကြီးအကျယ်ဖြစ်စေခဲ့တာ တွေ့ရှိ ရမှာ ဖြစ်ပါတယ်။ Next ယိုဖိတ်ခဲ့တဲ့ဆီတွေ ရေစီးကြောင်းနဲ့လေတိုက်ခတ်မှုကြောင့် မျှ ပျံ့နှံ့ရောက်ရှိ ခဲ့တာကို ပုံမှာမြင်တွေ့တဲ့အတိုင်း ထိတ်လန့်ဖွယ်ရာ မြင်တွေ့ရမှာ ဖြစ်ပါတယ်။ လေးရက်မြောက်မှာ ၃ရ မိုင်သာ ကျယ်ပြန့်ပေမယ့်၊ ၅၆ ရက်မြောက်နေ့မှာ ၄၇၀ မိုင်ထိ ဆီလမ်းကြောင်းဟာ ကျယ်ပြန့်သွားခဲ့ ပါတယ်။ အဲဒီလို ယိုဖိတ်ဆီတွေ နေရာအနှံ့ ပျံ့နှံ့ရောက်ရှိခဲ့တဲ့အတွက် ပင်လယ်ပြင်မှာရှိတဲ့ ရေနေသတ္တဝါတွေ သေကျေပျက်စီးခဲ့ရတာကို ပုံထဲမှာအတိုင်းတွေ့ရှိရမှာ ဖြစ်ပါတယ်။ အဆိုပါဖြစ်စဉ်ဟာ ၁၉၈၉ ခုနှစ်က ဖြစ်ပွားခဲ့တယ်ဆိုပေမယ့် နှစ်ပေါင်း ၂၆ နှစ်ကြာမြင့်ခဲ့သော်ငြား ယနေ့ကမ်းခြေတွေမှာ ယိုဖိတ်ဆီတွေကို အပြီးတိုင် ဖယ်ရှားနိုင်ခြင်းမရှိသေးတာကို တွေ့မြင်နေကြရပါတယ်။ သက်ဆိုင်ရာတာဝန်ရှိတဲ့ Exxon Valdez သင်္ဘောကုမ္ပဏီအနေနဲ့ အဆိုပါ မတော်တဆမှု အတွက် အမေရိကန်ဒေါ်လာ ၅ ဘီလီယံကျော် ပေးလျော်ခဲ့ရတာကို တွေ့ရှိရပါတယ်။ ဒီထက်ပိုဆိုးတာ ကတော့ ၂၀၁၀ ခုနှစ် မှာ မက္ကဆီကို ပင်လယ်ကွေ့မှာ ဖြစ်ပွားခဲ့တဲ့ British Petroleum (BP) ကုမ္ပဏီပိုင် Deep Water Horizon Platform voosdosaoqolòill goagulgoodus ueww Lea8uposą သမိုင်းမှာ အကြီးမားဆုံး မတော်တဆမှုဖြစ်ပြီး ဆိုးကျိုးသက်ရောက်မှုဟာလည်း ခေတ်အဆက်ဆက် အပြင်းထန်ဆုံး မှတ်တမ်းဝင်ခဲ့ရပါတယ်။ နောက်ဆက်တွဲဆိုးကျိုးအနေနဲ့ ပင်လယ်ပျော်ငှက်တွေ၊ ရေနေ သတ္တဝါတွေ၊ ဒီရေတောတွေ၊ လုပ်ငန်းတွေကိုပါ အကြီးအကျယ် အထိနာ စေခဲ့ပါတယ်။ သဘာဝ ပတ်ဝန်းကျင်ဆိုင်ရာ ဂေဟစနစ်လည်း ကြီးကြီး မားမားထိခိုက်ခဲ့ ရပါတယ်။ အဆိုပါကပ်ဘေးအတွက် အဓိကတာဝန်ရှိတဲ့ British Petroleum ကုမ္ပဏီအနေနဲ့ သက်ဆိုင်ရာနစ်နာသူတွေကို လျော်ကြေးပေးခဲ့ရတဲ့အပြင် ကမ်းရိုးတန်းတစ်လျှောက် ပျံ့နှံ့ရောက်ရှိခဲ့တဲ့ ယိုဖိတ်ဆီတွေ သန့်ရှင်းရေး လုပ်ဆောင်ခဲ့ရတာကြောင့် အမေရိကန်ဒေါ်လာ စုစုပေါင်း ၉၀ ဘီလီယံကျော်အထိ အကုန်အကျခံခဲ့ရပါတယ်။ ဒီနေရာမှာ လွှတ်တော်က သတိထားမိအောင် မီးမောင်း ထိုးရရင် ပထမဖြစ်စဉ်အတွက် ၅ ဘီလီယံ လောက်ပေးလျော်ခဲ့ရတာမျိုး ရှိသလို ဒုတိယဖြစ်စဉ်မှာတော့ အဆ ၂၀ လောက်ပိုပြီး ပေးဆပ်ခဲ့ကြရတာဖြစ်ပါတယ်။ အဆိုပါဖြစ်စဉ်များကိုကြည့်ရင်ပင်လယ်ပြင်ဆီယိုဖိတ်မှုဆိုင်ရာကြောင့် ပင်လယ်ပြင်ညစ်ညမ်းမှု ဖြစ်စဉ်များမှ တစ်ဆင့် ထိခိုက်နစ်နာသူများနဲ့ဆုံးရှုံးမှုများကို လျော်ကြေးရရှိရေးဆိုင်ရာ အပြည်ပြည် ဆိုင်ရာ ကွန်ဗင်းရှင်းသဘောတူစာချုပ် လက်မှတ်ရေးထိုးထားသည့် တိုင်းပြည်များတွင်သာထိုက်တန် သော လျော်ကြေးများရရှိခဲ့ကြတာကို တွေ့ရှိကြရမှာ ဖြစ်ပါတယ်။ ဒါကြောင့်မို့လို့ ကျွန်မတို့ မြန်မာနိုင်ငံ အနေနဲ့လည်း ဒီကွန်ဗင်းရှင်းကို မဖြစ်မနေ ပါဝင်လက်မှတ်ရေးထိုးဖို့ အရေးတကြီး လိုအပ်လျက် ရှိပါတယ်။ ပြည်ထောင်စုလွှတ်တော်ကိုယ်စားလှယ်ကြီးများသတိထားမိခဲ့မယ်ထင်ပါတယ်။ လွန်ခဲ့တဲ့ တစ်နှစ်ကျော်ကာလကလည်း ကျောက်ဖြူ ကမ်းခြေနဲ့မဝေးတဲ့တစ်နေရာမှာ ဆီယိုဖိတ်မှုကြီးတစ်ရပ် ဖြစ်ပွား ခဲ့ပါသေးတယ်။ ဒီအတွက် ပတ်ဝန်းကျင်ထိခိုက်မှုတွေကို ကျွန်မတို့ တိတိကျကျတိုင်းတာ မသိရှိခဲ့ရသလို စာချုပ်ဝင်နိုင်ငံမဖြစ်သေးတဲ့အတွက် လျော်ကြေးလည်းရခဲ့တာ မှတ်တမ်းမတွေ့ခဲ့ရပါဘူး။ ဒါကြောင့် တန်ဖိုးရှိပြီး လုပ်သင့်လုပ်ထိုက်တဲ့ ဒီလက်မှတ်ရေးထိုးမှုနောက်မှာ ကျွန်မတို့ ပြည်ထောင်စုလွှတ်တော် အနေနဲ့ ဒီအခြေအနေနဲ့သင့်လျော်တဲ့ လိုက်လျောညီထွေဖြစ်တဲ့ ဥပဒေတွေ ပြဌာန်းဖို့၊ ပတ်ဝန်းကျင် ထိန်းသိမ်းရေး ဥပဒေ ၂၀၁၂ လိုမျိုးတွေမှာ သင့်လျော်တဲ့ အပိုဒ်တွေ ထည့်သွင်းပေးဖို့လည်း တာဝန်ရှိ နေပါတယ်။ ဒါမှလည်း ခုလက်မှတ်ရေးထိုးမှုရဲ့ အကျိုးရလဒ်ကို ပြည့်ပြည့်ဝဝ ထိုက်ထိုက် တန်တန်ရရှိမှာ ဖြစ်ပါတယ်ရှင့်။ လေးစားအပ်ပါသော နာယကကြီးရှင့်။ ကျွန်မတို့ မြန်မာနိုင်ငံကမ်းရိုးတန်းဟာ ကီလိုမီတာ ၂၀၀၀ခန့် ရှည်လျားပြီး ပိုင်နက်ရေပြင် ၁၂ မိုင်ခန့်ရှိကာ စီးပွားရေးဇုန်အနေနဲ့ကမ်းခြေမှ မိုင် ၂၀၀ ရှိပါ မြန်မာ့ကမ်းရိုးတန်းနဲ့ထိစပ်နေတဲ့ ရခိုင်ပြည်နယ်၊ ဧရာဝတီတိုင်း၊ ရန်ကုန်တိုင်း၊ မွန်ပြည်နယ်နဲ့ တနင်္သာရီတိုင်းတို့မှာ ရေလုပ်ငန်းနဲ့ အသက်မွေးသူအများစု နေထိုင်လျက်ရှိပါတယ်။ ငပလီ၊ ချောင်းသာ၊ ငွေဆောင်အစရှိတဲ့ လှပတဲ့ကမ်းခြေတွေနဲ့ သန္တာကျောက်တန်းတွေရှိသလို နောင်အလားအလာကောင်းတဲ့ လှပတဲ့ ပင်လယ်ကမ်းခြေတွေလည်း အမြောက်အမြား ရှိနေပါတယ်။ ပင်လယ်ပြင်မတော်တဆ ဆီယိုဖိတ်မှုနဲ့ တိုက်ရိုက်သက်ဆိုင်နေတဲ့ ဟိုတယ်နဲ့ခရီးသွားလာရေး၊ စီးပွားဖြစ်ပုလဲမွေးမြူရေး၊ ဆားချက်လုပ်ငန်း၊ စိုက်ပျိုးရေးလုပ်ငန်း၊ ကမ်းနီး-ကမ်းဝေးငါးဖမ်းလုပ်ငန်း တွေရှိသလို ကမ်းလွန်သဘာဝဓာတ်ငွေ့ထုတ်လုပ်ရေး၊ ရေနံတူးဖော်ရေးလုပ်ငန်းတွေလည်း အများအပြား ရှိနေပါတယ်။ ဒါ့အပြင် ကျောက်ဖြူနဲ့ထားဝယ်ရေနက်ဆိပ်ကမ်းစီမံကိန်းများလည်း ရှိနေပြီး ကျောက်ဖြူ ရေနက်ဆိပ်ကမ်းဆိုလျှင် တရုတ်ပြည်သူ့သမ္မတနိုင်ငံ ယူနန်ပြည်နယ်အထိ မြန်မာနိုင်ငံကို ခါးလယ်က ဖြတ်ပြီး သဘာဝဓာတ်ငွေ့၊ ရေနံစိမ်းများ တင်ပို့ရန် ပိုက်လိုင်းများ တည်ဆောက်နေသည်ကို တွေ့မြင်ရမှာ ဖြစ်ပါတယ်။ စီမံကိန်းပြီးစီးတဲ့အခါ ကျောက်ဖြူဆိပ်ကမ်းမှာ တန်ချိန် သုံးသိန်းအထိ သင်္ဘောကြီးများ ဆိုက်ကပ်ပြီး ရေနံစိမ်းများကို ၎င်းပိုက်လိုင်းများမှတစ်ဆင့် ယူနန်ပြည်နယ်ကို ပို့ဆောင်တော့မှာ ဖြစ်ပါတယ်။ Next စုဆောင်းရရှိတဲ့ ကိန်းဂဏန်းအချက်အလက်များအရ အဆိုပါ ပိုက်လိုင်းများမှ တစ်ဆင့် တရုတ်ပြည်သူ့သမ္မတနိုင်ငံ ကူမင်းမြို့သို့ ရေနံစိမ်း တန်ချိန် နှစ်စဉ် ၂၂ သန်း ပို့ဆောင်မှာ ဖြစ်ပါတယ်။ ထိုကဲ့သို့ ရေနံတင်သင်္ဘောများ မြန်မာ့ပင်လယ်ဆိပ်ကမ်းအရောက် ကူးလူးဆက်ဆံတဲ့ အခါမှာ အကယ်၍များ ဆီယိုဖိတ်မှုတစ်စုံတစ်ရာဖြစ်ပွားခဲ့ပါက နစ်နာဆုံးရှုံးမှုများအတွက် ကျွန်မတို့ နိုင်ငံတွင် တိကျခိုင်မာသော ဥပဒေ၊ နည်းဥပဒေများပြဋ္ဌာန်းထားမှသာ ထိုက်တန်သော လျော်ကြေးရရှိမှာ ဖြစ်သလို တာဝန်ယူမှု၊ တာဝန်ခံမှု အပိုင်းလည်း ရှင်းလင်းပြတ်သားမှာ ဖြစ်ပါတယ်။ ဒါကြောင့် နိဂုံးချုပ်အနေနဲ့ ကျွန်မတို့မြန်မာနိုင်ငံရဲ့ ပင်လယ်ပြင်ရေပိုင်နက်မှာ ဆီယိုဖိတ်ခြင်း မတော်တဆမှုများ ဖြစ်ပွားခဲ့သည်ရှိသော် ထိခိုက်နစ်နာဆုံးရှုံးမှုများကို ကာကွယ်တားဆီးနိုင်ရေးအတွက် 00008:20:c@ya:326$8. Protocol of 1992 to amend the International Convention on Civil Liability for Oil Pollution Damage, 1969 အား မြန်မာနိုင်ငံမှ ပါဝင်လက်မှတ် ရေးထိုးရန် ကိစ္စကို လေးလေးနက်နက် ထောက်ခံပါကြောင်း တင်ပြဆွေးနွေးရင်း နိဂုံးချုပ်အပ်ပါတယ်။ ကျေးဇူးတင် ပါတယ်ရှင့်။</speech>
<title>အထက်ပါကိစ္စနှင့် စပ်လျဉ်း၍ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က ပြန်လည်ရှင်းလင်း ဆွေးနွေးရန်ရှိက ရှင်းလင်းဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type='speaker'>ပြည်ထောင်စုလွှတ်တော်ကိုယ်စားလှယ်များခင်ဗျာ။ လွှတ်တော်ကိုယ်စားလှယ်များ ဆွေးနွေးလို့ ပြီးပါပြီ။ လွှတ်တော်ကိုယ်စားလှယ်များရဲ့ ဆွေးနွေးချက်များအပေါ်သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က ပြန်လည်ရှင်းလင်းရန်ရှိက ရှင်းလင်းဆွေးနွေးဖို့ဖြစ်ပါတယ်။</speech>
<speech><agency id='31'>ဦးသန့်စင်မောင်(ပြည်ထောင်စုဝန်ကြီး၊ ပို့ဆောင်ရေးနှင့်ဆက်သွယ်ရေးဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များ၊ ဧည့်သည်တော်များအားလုံး ကိုယ်စိတ်နှစ်ဖြာကျန်းမာရွှင်လန်းကြပါစေကြောင်း ဆုတောင်းမေတ္တာပို့သ အပ်ပါတယ်။ ကျွန်တော့အနေနဲ့ကတော့ အခုဆွေးနွေးသွားကြသော လွှတ်တော်ကိုယ်စားလှယ်များအားလုံးဟာ အကြံပြုချက်များအပါအဝင် ပြည့်ပြည့်စုံစုံ ဆွေးနွေးသွားကြတဲ့အတွက်ကြောင့် အများကြီးကျေးဇူးတင် ပါကြောင်း ပဏာမပြောကြားလိုပါတယ်။ ဒီနေရာမှာ အားလုံးထောက်ခံဆွေးနွေးသွားကြတဲ့ အတိုင်းပဲ CLC Protocol 1992 ဟာ ကျွန်တော်တို့ မဖြစ်မနေ လက်မှတ်ရေးထိုးရမှာ ဖြစ်ပါတယ်။ အဲဒီဟာနဲ့ တစ်ဆက်တည်းပဲ ကျွန်တော်တို့ ဆက်ထိုးဖို့ရာ လုပ်နေတာတွေရှိပါတယ်။ ပိုင်နက်ရေပြင် အတွင်း ရေယာဉ်များမှ ဆီ (ရေနံ) ယိုဖိတ်မှု ဖြစ်စဉ်များ ဖြစ်ပွားပါက တုံ့ပြန်ဆောင်ရွက်နိုင်ရေးတွက် OPRC Convention (Oil Pollution Preparedness Response and Co-operation Convention) ဆိုတာရှိပါတယ်။ အဲဒါကိုလည်း ကျွန်တော်တို့ ဆက်ပြီးတော့ လက်မှတ်ထိုးဖို့ ဆောင်ရွက်သွားမှာ ဖြစ်ပါတယ်။ နောက်တစ်ခါ နစ်နာမှု၊ ဆုံးရှုံးမှုအတွက် လျော်ကြေးတွေကို ခုနတုန်းက အပြည့်အဝရနိုင်သမျှ ရအောင် ဆောင်ရွက်မယ် ဆိုရင် ကျွန်တော်တို့ Fund Convention ဆိုတာ ဟိုတစ်နေ့က 1971 ကို ကျွန်တော် ဆွေးနွေးစဉ်က တင်ပြခဲ့ပါတယ်။ အဲဒါဆိုရင် ကျွန်တော်တို့ အပြည့်အဝ ရရှိမှာ ဖြစ်ပါတယ်။ ခုနတုန်းက ဒီ ကျောက်ဖြူမဲဆန္ဒနယ်က ဦးဘရှိန် ဆွေးနွေးသွားတဲ့ဟာမှာ မေးမြန်းတဲ့ဟာရှိပါတယ်။ ဒီ CLC Protocol 1992 အတွက် ကျွန်တော်တို့ ထည့်ဝင်ကြေးပေးစရာ မလိုပါဘူး။ အခု ကျွန်တော်ပြောတဲ့ Fund Protocol ကျရင်တော့ ကျွန်တော်တို့ကလည်း အပြည့်အဝရချင်တဲ့အတွက်ကြောင့် ကျွန်တော်တို့က သင့်လျော်တဲ့ ထည့်ဝင်ကြေးပေးရမှာ ဖြစ်ပါတယ်။ အခု လောလောဆယ် CLC Protocol 1992 အတွက် ကျွန်တော်တို့ ထည့်ဝင်စရာ မလိုကြောင်း ကျွန်တော် အစီရင်ခံအပ်ပါတယ်။ နောက်တစ်ခု ကျွန်တော်တို့ ထပ်ပြီးတော့ လုပ်မယ့် Convention ကတော့ ရေယာဉ်များတွင် အသုံးပြုသော စက်မောင်းဆီ Bunker Oil လို့ခေါ်ပါတယ်။ Bunker Oil အတွက် ရေထုညစ်ညမ်းမှု များနဲ့ ပတ်သက်တဲ့ လျော်ကြေးကိစ္စ Bunker Convention ကိုလည်း ကျွန်တော်တို့ ထိုးရမှာ ဖြစ်ပါတယ်။ ဒါကအပြည်ပြည်ဆိုင်ရာ Convention တွေဖြစ်ပါတယ်။ ခုနတုန်းက တပ်မတော်သား ကိုယ်စားလှယ်ကြီး ဦးအောင်ဖြိုးကျော် အကြံပြုတင်ပြသွားတဲ့အတိုင်းလည်း ကျွန်တော်တို့ ပြည်တွင်းမှာ လိုအပ်တဲ့ ဥပဒေတွေကို ရေးဆွဲသွားဖို့လည်း ကျွန်တော်တို့ပြင်ဆင်နေပါတယ်။ မြန်မာ့ရေပိုင်နက်အတွင်းမှာ သင်္ဘောများကြောင့် ဖြစ်ပေါ်သော ဆီ (ရေနံ)နှင့် အခြားပစ္စည်းများ ယိုဖိတ်မှုကြောင့် ဖြစ်ပေါ်လာသော ရေထုညစ်ညမ်းမှု ကာကွယ်တားဆီးရေးဥပဒေ၊ (၂) ဆုံးရှုံးနစ်နာမှုများဖြစ်ပေါ်ပါက အဆိုပါပျက်ဆီး ဆုံးရှုံးမှုများအတွက် ပင်လယ်ရေကြောင်းလျော်ကြေးဆိုင်ရာ ဥပဒေဆိုတာကိုလည်းပဲ ကျွန်တော်တို့ ရေးဆွဲလျက်ရှိပါတယ်။ အဲဒါလည်း ကျွန်တော်တို့ ဆက်ပြီးတော့ ဆောင်ရွက်သွားမှာ ဖြစ်ပါတယ်။ ဒီကြားထဲမှာလည်း ကျွန်တော်တို့ ဧပြီလကုန် နောက်ဆုံးအပတ်တုန်းက Yangon River Oil Spill Response Contingency Plan ရန်ကုန်မြစ်အတွင်း ဒီအရေးပေါ်တုံ့ပြန်ဆောင်ရွက်နိုင်ရေး စီမံချက်နဲ့ အမျိုးသားဆီယိုဖိတ်မှုအရေးပေါ်ကာကွယ်ရေး အစီအမံတွေကိုလည်း ကျွန်တော်တို့ ရေးဆွဲနေပါတယ်။ IMO အကြံပေးအဖွဲ့နဲ့ ညှိနှိုင်းဆွေးနွေးပြီး ဖြစ်ပါတယ်။ အဲဒါနဲ့လည်းပဲ ကျွန်တော်တို့ ဒီနှစ်ထဲမှာပဲ Seminar တစ်ခုဆောင်ရွက်သွားဖို့ရှိပါတယ်။ အဲဒီအကြောင်းကို ကျွန်တော်ပြည်ထောင်စုလွှတ်တော်ကို ကျွန်တော်တို့သည် ဆက်လက်ဆောင်ရွက်ရမည့်ကိစ္စများကို ခုနက ပင်လယ်ရေပြင်မှာ ကိုယ့်ရဲ့ ပိုင်နက် ရေပြင်မှာ ဆီတွေယိုဖိတ်တဲ့အခါမှာ အခွင့်အရေးတွေ လုံးဝမဆုံးရှုံးရအောင် ကာကွယ်သွားမှာ ဖြစ်ပါတယ်။ ခုနတုန်းက ဒီဆွေးနွေးပွဲလုပ်ရင်းနဲ့ပဲ ကျွန်တော်တို့ အကြံပြုတင်ပြသွားတဲ့အတိုင်းပဲ ကျွန်တော်တို့ ရေယာဉ်တွေ၊ ပစ္စည်းကိရိယာတွေ ရရှိရေးအတွက်လည်းပဲ ညှိနှိုင်းဆွေးနွေးပြီးတော့ ဆောင်ရွက်သွားမှာ ဖြစ်တဲ့အကြောင်း အစီရင်ခံရင်းနဲ့ နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်ခင်ဗျာ။</speech>
<speech type='speaker'>ပြည်ထောင်စုလွှတ်တော် ကိုယ်စားလှယ်များခင်ဗျား။ လွှတ်တော်ရဲ့ အဆုံးအဖြတ်ရယူပါမယ်။ ၁၉၆၉ ခုနှစ်၊ ဆီ (ရေနံ) ယိုဖိတ်မှုကြောင့် ပင်လယ်ပြင်ညစ်ညမ်းမှုဖြစ်စဉ်များမှ တစ်ဆင့် ထိခိုက် နစ်နာသူများနှင့် ဆုံးရှုံးမှုများအတွက် လျော်ကြေးရရှိရေးဆိုင်ရာ အပြည်ပြည်ဆိုင်ရာကွန်ဗင်းရှင်းကို ပြင်ဆင်သည့် ၁၉၉၂ ခုနှစ် နောက်ဆက်တွဲ သဘောတူစာချုပ် (CLC Protocol 1992)တွင် မြန်မာနိုင်ငံမှ ပါဝင်လက်မှတ်ရေးထိုးရန်ကိစ္စကို လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type='speaker'>သဘောမတူသူရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type='speaker'>သဘောမတူသူ မရှိတဲ့အတွက် ၁၉၆၉ ခုနှစ်၊ ဆီ (ရေနံ) ယိုဖိတ်မှုကြောင့် ပင်လယ်ပြင်ညစ်ညမ်းမှုဖြစ်စဉ်များမှ တစ်ဆင့် ထိခိုက်နစ်နာသူများနဲ့ဆုံးရှုံးမှုများအတွက် လျော်ကြေး ရရှိရေးဆိုင်ရာ အပြည်ပြည်ဆိုင်ရာကွန်ဗင်းရှင်းကို ပြင်ဆင်သည့် ၁၉၉၂ ခုနှစ် နောက်ဆက်တွဲ သဘောတူ စာချုပ် (CLC Protocol 1992) တွင် မြန်မာနိုင်ငံမှ ပါဝင်လက်မှတ်ရေးထိုးရန်ကိစ္စကို လွှတ်တော်က သဘောတူကြောင်း ကြေညာပါတယ်။</speech>
</motion>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး(၂၂)ရက်မြောက်နေ့ ရပ်နားကြောင်းနှင့် (၂၃)ရက်မြောက်နေ့ ကျင်းပမည့် နေ့ရက်နှင့်ကြေညာခြင်း ။</title>
<speech type='speaker'>အစီအစဉ်(၉)ဖြစ်ပါတယ်။ ပြည်ထောင်စုလွှတ်တော်ကိုယ်စားလှယ်များခင်ဗျား။ ပထမပုံမှန် အစည်းအဝေး(၂၂)ရက်မြောက်နေ့ အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စု လွှတ်တော် ပထမပုံမှန်အစည်းအဝေးရဲ့ (၂၃)ရက်မြောက်နေ့ကို မနက်ဖြန် ၂၀၁၆ ခုနှစ်၊ မေလ ၁၈ ရက် (ဗုဒ္ဓဟူးနေ့) မွန်းလွဲတစ်နာရီ(၁၃၀၀ နာရီ) ကျင်းပပြုလုပ်မည်ဖြစ်ကြောင်းနဲ့ ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type='mc'>ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type='mc'>ပြည်ထောင်စုလွှတ်တော် ကိုယ်စားလှယ်များ အားလုံး ထွက်ခွာနိုင်ပါပြီ ခင်ဗျား။ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး (၂၂) ရက်မြောက်နေ့ အစည်းအဝေးကို နံနက် ၁၁:ဝဝ နာရီ ရပ်နားပါသည်။</speech>
</postface>
</transcript>
</doc>