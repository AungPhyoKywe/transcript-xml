<doc>
<docinfo>
<docno>02-07-02.xml</docno>
<pdf>02-07-02.pdf</pdf>
<term value="02">ဒုတိယအကြိမ်</term>
<session value="07" />
<sittingday value="02" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး ဒုတိယနေ့မှတ်တမ်း</title>
<date>၁၃၇၉ ခုနှစ်၊ ပြာသိုလပြည့်ကျော် ၁၅ ရက် (၂၀၁၈ ခုနှစ်၊ ဇန်နဝါရီ ၁၆ ရက်)(အင်္ဂါနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် သတ္တမပုံမှန်အစည်းအဝေး ဒုတိယနေ့ကို နံနက် ၁၀:ဝဝ နာရီင်ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေးရဲ့ ဒုတိယနေ့ အစီအစဉ် စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျာ။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါ။</speech>
<speech type="mc">အားလုံး ထိုင်နိုင်ကြပါပြီခင်ဗျာ။ ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း ၊</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး ဒုတိယနေ့မှာ ပြည်ထောင်စုလွှတ်တော် ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စု လွှတ်တော်ကိုယ်စားလှယ်ဦးရေ စုစုပေါင်း ၆၅ရ ဦး ရှိပြီး ဒီကနေ့အစည်းအဝေးကို ၅၈၅ ဦး တက်ရောက် ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေစုစုပေါင်းရဲ့ ၈၉.၀၄ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ) တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် ဒုတိယနေ့ အစည်းအဝေး အစီအစဉ်ကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျာ။ ဒုတိယအကြိမ် ပြည်ထောင်စု လွှတ်တော် သတ္တမပုံမှန်အစည်းအဝေး ဒုတိယနေ့ အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေ ထားတဲ့အတိုင်း ဆက်လက်ဆောင်ရွက်ပါမယ်။ အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များ ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း၊</speech>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="935">ဒေါ်မြတ်သီတာထွန်း(အဖွဲ့ဝင်၊ ကိုယ်စားလှယ်များစိစစ်ရေးကော်မတီ)</mp>လေးစားရပါသော ပြည်ထောင်စုလွှတ်တော် နာယကကြီးရှင်။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး ဒုတိယနေ့ ၁၆-၁-၂၀၁၈ ရက်နေ့မှာ အစည်းအဝေးသို့ တက်ရောက်နိုင်ခြင်း မရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား မွန်ပြည်နယ်၊ မဲဆန္ဒနယ်အမှတ်(၅)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များ စိစစ်ရေးကော်မတီဝင် ဖြစ်သူ ကျွန်မ ဒေါ်မြတ်သီတာထွန်းက ခွင့်ပန်ကြားသွားမှာ ဖြစ်ပါတယ်။ ယနေ့အစည်းအဝေးသို့ တက်ရောက် နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များကတော့- ဦးဇာနည်မင်း ရွှေကူ၊ - ဦးသန့်ဇင်ထွန်း ဒက္ခိဏသီရိ၊ - ဦးသန်းစိုးအောင် ပျဉ်းမနား၊ - ဦးမောင်သိန်းခိုင် စစ်တွေ၊ - ဒေါက်တာမေဝင်းမြင့် မရမ်းကုန်း၊ - ဒေါ်စုစုလွင် သုံးခွ၊ - ဦးတင်မောင်ဝင်း ဆိပ်ကမ်း၊ - ဦးဝင်းထူး နမ့်ဆန်၊ - ဦးစိုးအောင် မန္တလေး-၁၁၊ - ဒေါ်နွယ်နွယ်အောင် မွန်-၂၊ - ဦးကျော်ကျော် ရခိုင်-၄ နှင့် - ဦးဇော်မင်းလတ်(ခ) ဦးကိုလတ် တို့ဖြစ်ကြပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၆၀ ဦးရှိပြီး ယနေ့ ခွင့်ပန်ကြားသူ ၁၂ ဦး ဖြစ်တဲ့အတွက် စုစုပေါင်းခွင့်ပန်ကြားသူ ၇၂ ဦးဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနဲ့ ယနေ့ခွင့်ပန်ကြားတဲ့ ပြည်ထောင်စုလွှတ်တော်ကိုယ်စားလှယ် ၁၂ ဦးအား ခွင့်အဖြစ် သတ်မှတ်ခွင့်ပြုပေးနိုင်ပါရန် လေးစားစွာ တင်ပြအပ်ပါတယ်ရှင်။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး ဒုတိယနေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅ရ ဦး၊ ယခင်က ခွင့်ပြုထားသူ ၆၀ ဦး၊ ယနေ့ခွင့်ပန်ကြား၍ ခွင့်ပြုထားသူ ၁၂ ဦး ဖြစ်တဲ့အတွက် ခွင့်ပြုထားသူ စုစုပေါင်း ၇၂ ဦးဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Order">
<title>နိုင်ငံတော်သမ္မတထံမှ ပေးပို့ထားသော ပြည်ထောင်စုဝန်ကြီး ပြောင်းလဲတာဝန် ပေးအပ်ခြင်းကို တင်ပြခြင်းနှင့် လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျာ။ ဆောက်လုပ်ရေး ဝန်ကြီးဌာနနှင့် လျှပ်စစ်နှင့်စွမ်းအင်ဝန်ကြီးဌာန၊ ပြည်ထောင်စုဝန်ကြီး ဦးဝင်းခိုင်ကို လျှပ်စစ်နှင့်စွမ်းအင် ဝန်ကြီးဌာန ပြည်ထောင်စုဝန်ကြီးအဖြစ် ပြောင်းလဲတာဝန်ပေးအပ်ခြင်းနှင့် စပ်လျဉ်းပြီး နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၁၅-၁-၂၀၁၈ ရက်စွဲပါစာအမှတ်၊ ၁၀၇(၁)/၈/ သမ္မတရုံးဖြင့် ပေးပို့ထားပါတယ်။ အထက်ပါ ပြည်ထောင်စုဝန်ကြီး ပြောင်းလဲတာဝန်ပေးအပ်ခြင်းကို ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၁ ပုဒ်မခွဲ(ခ)အရ လွှတ်တော်က မှတ်တမ်းတင်ကြောင်း ကြေညာပါတယ်။</speech>
<title>နိုင်ငံတော်သမ္မတထံမှ ပေးပို့ထားသော ပြန်ကြားရေးဝန်ကြီးဌာနတွင် ဒုတိယဝန်ကြီး | ခန့်အပ်တာဝန်ပေးခြင်းကို တင်ပြခြင်းနှင့် လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျာ။ ပြန်ကြားရေး ဝန်ကြီးဌာန၊ ဒုတိယဝန်ကြီးအဖြစ် ဦးအောင်လှထွန်းအား ခန့်အပ်တာဝန်ပေးအပ်ခြင်းနှင့် စပ်လျဉ်းပြီး နိုင်ငံတော်သမ္မတထံမှ ပြည်ထောင်စုလွှတ်တော် နာယက ထံသို့ နိုင်ငံတော်သမ္မတရုံးရဲ့ ၁၅-၁-၂၀၁၈ ရက်စွဲပါစာအမှတ်၊ ၁၀၇(၂)/၈/သမ္မတရုံးဖြင့် ပေးပို့ထားပါတယ်။ အထက်ပါ ဒုတိယဝန်ကြီး ခန့်အပ်တာဝန်ပေးခြင်းကို ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၁ ပုဒ်မခွဲ(ခ)အရ လွှတ်တော်က မှတ်တမ်းတင်ကြောင်း ကြေညာပါတယ်။</speech>
<title>ပြည်ထောင်စုလွှတ်တော်က အတည်ပြုသည်ဟုမှတ်ယူရမည့် မူးယစ်ဆေးဝါးနှင့် စိတ်ကိုပြောင်းလဲစေသော ဆေးဝါးများဆိုင်ရာ ဥပဒေကို ပြင်ဆင်သည့် ဥပဒေကြမ်းကို လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျာ။ မူးယစ် ဆေးဝါးနှင့် စိတ်ကိုပြောင်းလဲစေသောဆေးဝါးများဆိုင်ရာဥပဒေကို ပြင်ဆင်သည့်ဥပဒေကြမ်းကို အမျိုးသား လွှတ်တော်မှာ စတင်ဆွေးနွေးခဲ့ပြီး ပြင်ဆင်အတည်ပြုချက်များဖြင့် ပြည်သူ့လွှတ်တော်သို့ ပေးပို့ခဲ့ရာ ပြင်ဆင်ချက်များဖြင့် အမျိုးသားလွှတ်တော်သို့ ပြန်လည်ပေးပို့ခဲ့ပါတယ်။ အမျိုးသားလွှတ်တော်က ပြည်သူ့ လွှတ်တော်ရဲ့ ပြင်ဆင်ချက်များအတိုင်း သဘောတူတဲ့အတွက် လွှတ်တော်နှစ်ရပ် သဘောတူညီတဲ့ ဥပဒေကြမ်း အဖြစ် ၁၅-၁-၂၀၁၈ ရက်တွင် ပြည်ထောင်စုလွှတ်တော်သို့ ပေးပို့ထားပါတယ်။ ယင်းဥပဒေကြမ်းကို နိုင်ငံတော်သမ္မတလက်မှတ်ရေးထိုး ထုတ်ပြန်နိုင်ဖို့အတွက် ပေးပို့သွားမှာ ဖြစ်ကြောင်းနဲ့ ပြည်ထောင်စုလွှတ်တော်ဆိုင်ရာ နည်းဥပဒေ ၈၁ အရ ပြည်ထောင်စုလွှတ်တော်က အတည် ပြုသည်ဟု မှတ်ယူ၍ မှတ်တမ်းတင်ကြောင်း ကြေညာပါတယ်။</speech>
<title>နိုင်ငံတော်သမ္မတထံမှ ပေးပို့ထားသော ပြည်ထောင်စုဝန်ကြီး ခန့်အပ်တာဝန်ပေးအပ်လိုခြင်းကိစ္စ နှင့်စပ်လျဉ်း၍ လွှတ်တော်သို့ တင်ပြခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျာ။ နိုင်ငံတော် သမ္မတထံမှ ပြည်ထောင်စုလွှတ်တော် နာယက ထံသို့ ဆောက်လုပ်ရေးဝန်ကြီးဌာန၊ ပြည်ထောင်စုဝန်ကြီး အဖြစ် ခန့်အပ်တာဝန်ပေးလိုတဲ့ကိစ္စနှင့်စပ်လျဉ်းပြီး နိုင်ငံတော်သမ္မတရုံးရဲ့ ၁၅-၁-၂၀၁၈ ရက်စွဲပါ စာအမှတ်၊ ၁၀၇(၃)/၈/သမ္မတရုံးဖြင့် ပေးပို့ထားပါတယ်။ နိုင်ငံတော်သမ္မတထံမှ ပေးပို့စာကို လွှတ်တော်သို့ ဖတ်ကြားတင်ပြပြီး ပြည်ထောင်စုဝန်ကြီးအဖြစ် ခန့်အပ်တာဝန်ပေးလိုတဲ့ ပုဂ္ဂိုလ်ရဲ့ အမည်စာရင်းကို ကြေညာပါ့မယ်။ ပြည်ထောင်စုသမ္မတမြန်မာနိုင်ငံတော်။ နိုင်ငံတော်သမ္မတရုံး၊ စာအမှတ်၊ ၁၀၇(၃)/၈/သမ္မတရုံး။ ရက်စွဲ၊ ၂၀၁၈ ခုနှစ်၊ ဇန်နဝါရီလ ၁၅ ရက်။ သို့ နာယက၊ ပြည်ထောင်စုလွှတ်တော်။ အကြောင်းအရာ။ ပြည်ထောင်စုဝန်ကြီးခန့်အပ်ရေးကိစ္စ။ ဖွဲ့စည်းပုံအခြေခံဥပဒေပုဒ်မ ၂၃၂ ပုဒ်မခွဲ(ဂ)နှင့်အညီ ပြည်ထောင်စု အစိုးရအဖွဲ့ဥပဒေပုဒ်မ ၁၂ ပုဒ်မခွဲ(ခ)တို့ပါ ပြဋ္ဌာန်းချက်များအရ ဦးဟန်ဇော်ကို ဆောက်လုပ်ရေးဝန်ကြီးဌာန ပြည်ထောင်စုဝန်ကြီးအဖြစ် ခန့်အပ်တာဝန်ပေးလိုပါသဖြင့် ပြည်ထောင်စုလွှတ်တော်၏ သဘောတူညီချက် ရယူပေးနိုင်ပါရန် ပေးပို့ပါသည်။ ပူးတွဲမူရင်းမှတ်တမ်းတစ်စုံ။ ထင်ကျော် နိုင်ငံတော်သမ္မတ ဖြစ်ပါတယ်။</speech>
<title>အထက်ပါကိစ္စနှင့်စပ်လျဉ်း၍ သက်ဆိုင်ရာအရည်အချင်းများနှင့် မပြည့်စုံကြောင်း သက်သေအထင်အရှားပြ၍ ကန့်ကွက်လိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဆောက်လုပ်ရေး ဝန်ကြီးဌာနတွင် ပြည်ထောင်စုဝန်ကြီးအဖြစ် အမည်စာရင်းတင်သွင်းထားတဲ့ ပုဂ္ဂိုလ်နဲ့စပ်လျဉ်းပြီး ကန့်ကွက်မှု တစ်စုံတစ်ရာမရှိပါက ခန့်အပ်ရန်သဘောတူကြောင်း ကြေညာခြင်း သို့မဟုတ် ကန့်ကွက်လိုတဲ့ လွှတ်တော် ကိုယ်စားလှယ်ရှိပါက ကန့်ကွက်ကြောင်း အဆိုတင်သွင်းခြင်းအစီအစဉ်ကို ၂၀၁၈ ခုနှစ်၊ ဇန်နဝါရီလ ၁၉ ရက် (သောကြာနေ့)တွင် ကျင်းပပြုလုပ်မယ့် ပြည်ထောင်စုလွှတ်တော်အစည်းအဝေးမှာ ဆောင်ရွက်မှာ ဖြစ်ပါတယ်။ ကန့်ကွက်လိုတဲ့ လွှတ်တော်ကိုယ်စားလှယ်အနေနဲ့ ပြည်ထောင်စုလွှတ်တော်ဆိုင်ရာနည်းဥပဒေ ၃၀ အရ ကန့်ကွက်ကြောင်းအဆိုကို ပြည်ထောင်စုလွှတ်တော် နာယကထံ တင်သွင်းရမှာဖြစ်ပြီး ယင်းအဆို နဲ့အတူ မိမိကန့်ကွက်လိုတဲ့ ပုဂ္ဂိုလ်ဟာ ဖွဲ့စည်းပုံအခြေခံဥပဒေပါ သတ်မှတ်ထားတဲ့ အရည်အချင်းများနဲ့ မပြည့်စုံကြောင်း ခိုင်လုံတဲ့ သက်သေအထောက်အထားများကိုပါ ပူးတွဲတင်ပြရမှာ ဖြစ်ပါတယ်။ နိုင်ငံတော်သမ္မတထံမှ ပေးပို့စာမိတ္တူ အပါအဝင် အဆိုပါပုဂ္ဂိုလ်ရဲ့ ကိုယ်ရေးမှတ်တမ်း အကျဉ်းချုပ် တစ်စုံစီကို လွှတ်တော်အတွင်းရှိ သက်ဆိုင်ရာ ပါတီအလိုက် ဆက်သွယ်ဖို့ တာဝန်ပေးထားတဲ့ လွှတ်တော် ကိုယ်စားလှယ်များနဲ့ တပ်မတော်သား လွှတ်တော်ကိုယ်စားလှယ်အစုအဖွဲ့ ကိုယ်စားလှယ်တို့အနေနဲ့ ဒီနေ့ အစည်းအဝေးပြီးချိန်မှာ ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ ဆက်သွယ်ထုတ်ယူနိုင် ပါတယ်။ ပြည်ထောင်စုဝန်ကြီးအဖြစ် ခန့်အပ်လိုကြောင်း တင်ပြထားတဲ့ ပုဂ္ဂိုလ်ဟာ ဖွဲ့စည်းပုံအခြေခံဥပဒေ ပုဒ်မ ၂၃၂ ပုဒ်မခွဲ(က)မှာ သတ်မှတ်ထားတဲ့ အရည်အချင်းများနဲ့ မပြည့်စုံကြောင်း သက်သေအထင်အရှား ပြ၍ ကန့်ကွက်လိုတဲ့ လွှတ်တော်ကိုယ်စားလှယ်ရှိပါက ၁၈-၁-၂၀၁၈ ရက် (ကြာသပတေးနေ့) မွန်းလွဲ တစ်နာရီ (၁၃၀၀နာရီ) နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည် စာရင်းပေးပို့နိုင်ကြောင်း ပြည်ထောင်စုလွှတ်တော်ဆိုင်ရာနည်းဥပဒေ ၂ရ နည်းဥပဒေခွဲ(ခ)နဲ့အညီ ကြေညာ</speech>
</section>
<section value="Motion">
<motion>
<title>နိုင်ငံတော်သမ္မတထံမှ ပေးပို့ထားသော ၂၀၁ရ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေပါ အရေးပေါ်ရန်ပုံငွေမှ ကျပ် ၂၂,၇၂၀,၅၅၀ သန်း ခွဲဝေသုံးစွဲခဲ့သည့်ကိစ္စရပ်များနှင့်စပ်လျဉ်း၍ ပြည်ထောင်စု အဆင့်အဖွဲ့အစည်းဝင်များက ရှင်းလင်းတင်ပြခြင်းနှင့် လွှတ်တော်က မှတ်တမ်းတင်ခြင်း၊</title>
<speech type="speaker">အစီအစဉ်(၁၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁ရ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေပါ အရေးပေါ်ရန်ပုံငွေမှ ပြည်ထောင်စုအစိုးရအဖွဲ့ရဲ့ ထောက်ခံချက်အရ ပြည်ထဲရေးဝန်ကြီးဌာန၊ ပို့ဆောင်ရေးနှင့် ဆက်သွယ်ရေးဝန်ကြီးဌာနနဲ့ ကချင်ပြည်နယ် အစိုးရအဖွဲ့တို့က ကျပ် ၂၂,၇၂၀.၅၅၀ သန်း ခွဲဝေသုံးစွဲခဲ့တဲ့ ကိစ္စနဲ့စပ်လျဉ်းပြီး နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၅-၁-၂၀၁၈ ရက်စွဲပါစာအမှတ်၊ ၃(၁)/၁/ သမ္မတရုံးဖြင့်ပေးပို့ထားပြီး မိတ္တူကို ကိုယ်စားလှယ်များထံ ကြို တင်ဖြန့်ဝေထားပါတယ်။ မိတ္တူကို နောက်ဆက်တွဲဖြင့် ဖော်ပြထားပါသည်။ အဆိုပါကိစ္စများနဲ့စပ်လျဉ်းပြီး သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက လွှတ်တော်သို့ ရှင်းလင်းတင်ပြမှာ ဖြစ်ပါတယ်။ ဦးစွာ ပြည်ထဲရေးဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="21">ဒုတိယဗိုလ်ချုပ်ကြီးကျော်ဆွေ(ပြည်ထောင်စုဝန်ကြီး၊ ပြည်ထဲရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယကကြီး၊ ပြည်သူ့လွှတ်တော်ဥက္ကဋ္ဌနှင့် ပြည်ထောင်စုလွှတ်တော် ကိုယ်စားလှယ်များ၊ ဧည့်သည်တော်များအားလုံး မင်္ဂလာအပေါင်းနှင့် ပြည့်စုံကြပါစေလို့ နှုတ်ခွန်းဆက်သ အပ်ပါတယ်။ ကျွန်တော်ကတော့ ပြည်ထဲရေးဝန်ကြီးဌာန၊ ပြည်ထောင်စုဝန်ကြီး ဒုတိယဗိုလ်ချုပ်ကြီးကျော်ဆွေ ဖြစ်ပါတယ်။ ပြည်ထောင်စုလွှတ်တော်သို့ တင်ပြသည့် ရဲလေ့ကျင့်ရေးကျောင်း ၃ ကျောင်းနှင့် ရဲအကြပ်အတတ် သင်ကျောင်းအဆင့်မြှင့်တင်ရန် အဆောက်အဦများဆောက်လုပ်ရန်နှင့် ပရိဘောဂ၊ အမြန်သွားကင်းလှည့် ယာဉ် ၇.၄ မီတာ ၂ စင်း ဝယ်ယူခြင်းအတွက် အရေးပေါ်ရန်ပုံငွေမှ လွှဲပြောင်းသုံးစွဲမှုနှင့်စပ်လျဉ်း၍ ရှင်းလင်းတင်ပြမှာဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ ရဲလေ့ကျင့်ရေးကျောင်း ၃ ကျောင်းတွင် တပ်ခွဲ ၁ ခွဲ လူ ၂၀၀ ဦးဖြင့် တပ်ခွဲ ၅ ခွဲ၊ သင်တန်းသားဦးရေ ၁,၀၀၀ ဦးဖြင့်လည်းကောင်း၊ ရဲအကြပ်အတတ်သင်ကျောင်းမှာ သင်တန်း ၁ မျိုး ၁၀၀ ဦးစီဖြင့် အဆင့်အလိုက်သင်တန်း ၅ မျိုး၊ သင်တန်းသား ၅၀၀ ဦးဖြင့်လည်းကောင်း၊ သင်တန်းများ ပို့ချဖွင့်လှစ်နိုင်ရန်အတွက် အဆောက်အဦ ၇၈ လုံး၊ ခြံစည်းရိုးကာရံခြင်းနှင့် ပြင်ပ ရေ၊ မီးလုပ်ငန်း ၉ ခု၊ စုစုပေါင်းရန်ပုံငွေကျပ် ၂၈.၈၆၅,၃၂၄ ဘီလီယံ၊ အဆိုပါကျောင်းများတွင် ရုံးသုံးပရိဘောဂများ ဖြည့်တင်းရန်အတွက် ကျပ် ၁၁၀.၃၆၃ သန်း၊ ရခိုင်ဒေသ လုံခြုံရေးဆောင်ရွက်ရန်အတွက် အမြန်သွားကင်းလှည့်ရေယာဉ် ၇.၄ မီတာ ၂ စင်း ဝယ်ယူရန်အတွက် ကျပ် ၂၆၉.၈၉၀ သန်း၊ စုစုပေါင်းရန်ပုံငွေ ကျပ် ၂၉.၂၄၅,၅ရရ ဘီလီယံကို ၂၀၁၇-၂၀၁၈ ဘဏ္ဍာရေးနှစ်၏ ဖြည့်စွက်ရန်ပုံငွေတောင်းခံချိန်တွင် လျာထားတောင်းခံခဲ့ပါတယ်။ ၎င်းမှ ၁၂-၉-၂၀၁ရ ရက်နေ့ စီမံကိန်း နှင့် ဘဏ္ဍာရေးဝန်ကြီးဌာနတွင် ပြုလုပ်သော ဘဏ္ဍာငွေစိစစ်ရေးအစည်းအဝေး၌ အထက်ပါရဲလေ့ကျင့်ရေး ကျောင်းများ အဆင့်မြှင့်တင်ရန်အတွက် ရန်ပုံငွေကျပ် ၂၉.၂၄၅,၅ရရ ဘီလီယံ တောင်းခံမှုအပေါ် ခွင့်ပြုငွေ အပြည့်အဝမရရှိခဲ့ဘဲ အရေးပေါ်ရန်ပုံငွေမှ ကျပ် ၁၀,၀၀၀,၀၀၁ သန်း ဘီလီယံကို ပထမဦးစားပေးအဆင့် အနေဖြင့်ခွင့်ပြုပေးပြီး၊ ကျန်ရန်ပုံငွေအတွက် နောက်ထပ်ဘဏ္ဍာရေးနှစ်များမှသာ လျာထားတင်ပြသွားရန် အတည်ပြုချက်ရရှိခဲ့ပါတယ်။ သို့ဖြစ်ပါ၍ အရေးပေါ်ရန်ပုံငွေမှရရှိခဲ့သည့် ကျပ်သန်း ကျပ် ၁၀,၀၀၀,၀၀၁ ဘီလီယံကို ရဲလေ့ကျင့်ရေး ကျောင်း ၃ ကျောင်းနှင့် ရဲအကြပ်အတတ်သင်ကျောင်းများအတွက် အဆောက်အဦ ၂၈ လုံးနှင့် ပြင်ပ ရေ၊ မီး လုပ်ငန်း ၂ ခု၊ စုစုပေါင်းရန်ပုံငွေကျပ် ၉.၆၉,၈၃၃,၃၄၁ ဘီလီယံ၊ ၎င်းသင်တန်းကျောင်းများ၏ ပရိဘောဂ များအားဖြည့်တင်းရန် စာသင်စားပွဲခုံ ၄၀၀ လုံး၊ ပလတ်စတစ်ထိုင်ခုံလက်တင်မဲ့ ၁,၃၇၀ လုံး၊ ထမင်းစား စားပွဲ ၅၀ လုံးအတွက် စုစုပေါင်းရန်ပုံငွေကျပ် ၃၁.၇၇၀ သန်းနှင့် ရေကြောင်းရဲတပ်ဖွဲ့အတွက် ရခိုင် ကမ်းရိုးတန်းတစ်လျှောက် လုံခြုံရေးနှင့် တရားဥပဒေစိုးမိုးရေးလုပ်ငန်းများ ဆောင်ရွက်နိုင်ရန် လူ ၁၀ ယောက်စီး အမြန်သွားကင်းလှည့်ရေယာဉ် ၇.၄ မီတာ ၂ စင်း ဝယ်ယူနိုင်ရန် ငွေကျပ် ၂၆၉.၈၉၀ သန်း၊ စုစုပေါင်းငွေကျပ် ၁၀,၀၀၀,၀၀၁ ဘီလီယံကို လက်ရှိဘဏ္ဍာရေးနှစ်အတွင်း အပြီးသတ်ဆောင်ရွက်ရန် အတွက် တင်ဒါစနစ်ဖြင့် လုပ်ငန်းအဖွဲ့များဖွဲ့စည်းကာ ဘဏ္ဍာရေးလုပ်ထုံးလုပ်နည်းနဲ့အညီ စနစ်တကျ ဆောင်ရွက်လျက်ရှိပါကြောင်း တင်ပြအပ်ပါတယ်။</speech>
<speech type="speaker">ဆက်လက်ပြီး ကချင်ပြည်နယ်အစိုးရအဖွဲ့ဆိုင်ရာ လုပ်ငန်းများ အပါအဝင် ပို့ဆောင်ရေးနှင့် ဆက်သွယ်ရေးဝန်ကြီးဌာနက ရှင်းလင်းဖို့ ဖြစ်ပါတယ်။</speech>
<speech><agency id="31">ဦးကျော်မျိုး(ဒုတိယဝန်ကြီး၊ ပို့ဆောင်ရေးနှင့် ဆက်သွယ်ရေးဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်သူ့လွှတ်တော်ဥက္ကဋ္ဌကြီးနှင့် လွှတ်တော် ကိုယ်စားလှယ်တော်ကြီးများအားလုံး၊ ပြည်ထောင်စုအဆင့်အဖွဲ့ အစည်းဝင်များနှင့် ဧည့်သည်တော်များ အားလုံးမင်္ဂလာအပေါင်းနှင့်ပြည့်စုံကြပါစေကြောင်း ဆုမွန်ကောင်းတောင်းအပ်ပါတယ်ခင်ဗျား။ နိုင်ငံတော် သမ္မတထံမှ ပေးပို့ထားတဲ့ ၂၀၁ရ ခုနှစ်၊ ပြည်ထောင်စုရဲ့ ဘဏ္ဍာငွေအရအသုံးဆိုင်ရာဥပဒေပါ အရေးပေါ် ရန်ပုံငွေမှ ကျပ် ၂၂,၇၂၀.၅၅ သန်း ခွဲဝေသုံးစွဲခဲ့သည့် ကိစ္စရပ်များအနက် ပို့ဆောင်ရေးနှင့် ဆက်သွယ်ရေး ဝန်ကြီးဌာနနှင့် သက်ဆိုင်သည့် ကိစ္စရပ်များနှင့်စပ်လျဉ်းပြီး ဒုတိယဝန်ကြီး ကျွန်တော် ဦးကျော်မျိုးမှ ရှင်းလင်းတင်ပြသွားမှာဖြစ်ပါတယ်။ ပို့ဆောင်ရေးနှင့်ဆက်သွယ်ရေးဝန်ကြီးဌာနအနေနဲ့ ကမ်းပြို ကာကွယ်ရေး လုပ်ငန်းများအနက် မီးရထားလမ်းတာပေါင်များ ရေကျော်ပျက်စီးခဲ့မှုများအတွက် သံပေါင်မြှင့်တင်ခြင်း လုပ်ငန်းများကို မဖြစ်မနေဆောင်ရွက်နိုင်ရန်အတွက် အရေးပေါ်ရန်ပုံငွေမှ ကျပ် ၈,၄၀၁.၈၆၉ သန်း ခွင့်ပြုရရှိခဲ့ပါတယ်။ Power Point ဖြင့်တင်ပြခွင့်ပြုပါခင်ဗျား။ အဆိုပါ ခွင့်ပြုရန်ပုံငွေနှင့် ရေအရင်းအမြစ်နှင့် မြစ်ချောင်းများဖွံ့ဖြိုးတိုးတက်ရေးဦးစီးဌာနက ကျပ် ၈,၂၂၄.၁၄ သန်းဖြင့် ကမ်းပြိုကာကွယ်ရေးလုပ်ငန်း ၁၂ ခု ကိုလည်းကောင်း၊ မြန်မာ့မီးရထားက ကျပ် ၁၇၇.၇၂၉ သန်းဖြင့် ရေကျော်ပျက်စီးမှု ၂ နေရာမှာ မီးရထားသံပေါင် မြှင့်တင်ခြင်းလုပ်ငန်းကို လည်းကောင်း ဆောင်ရွက်လျက်ရှိပါတယ်။ ကမ်းပြို ကာကွယ်ရေးလုပ်ငန်းများအနေနှင့် ၂၀၁ရ ခုနှစ်အတွင်း ပြည်ထောင်စုနယ်မြေ နေပြည်တော်အတွင်းရှိ စစ်တောင်းမြစ်၊ ပလွေချောင်း၊ ဆင်သေချောင်း၊ တောင်ညို ချောင်းနှင့် တံခွန်တိုင်ချောင်းတို့ဟာ နှစ်စဉ်ရေလမ်းကြောင်းပြောင်းလဲပြီး ရေတိုက်စားမှုကြောင့်လည်းကောင်း၊ ဧရာဝတီမြစ်၊ ငဝန်မြစ်နှင့် မူးမြစ်တို့မှာ ရေကြီးရေလျှံမှုများကြောင့်လည်းကောင်း၊ ကမ်းပါးပြိုကျမှုများ ဖြစ်ပွားခဲ့သည့် ကျေးရွာများအတွက် ကမ်းပြို ကာကွယ်ရေးလုပ်ငန်းများကို မဖြစ်မနေဆောင်ရွက်ရန်အတွက် သက်ဆိုင်ရာ တိုင်းဒေသကြီးအစိုးရအဖွဲ့များ၏ သဘောထားမှတ်ချက်များနှင့်အတူ ပြည်ထောင်စုအစိုးရ အဖွဲ့အစည်းအဝေး အမှတ်စဉ်(၂၂/၂၀၁၇)သို့ တင်ပြ၍ ခွင့်ပြုချက်ရယူဆောင်ရွက်ခဲ့ခြင်း ဖြစ်ပါတယ်။ ဒီမှာတော့ ကျွန်တော်တို့ ရေအရင်းအမြစ်နှင့် မြစ်ချောင်းများဖွံ့ဖြိုးတိုးတက်ရေးဦးစီးဌာနက conform limonofosforumeneminescimersemsnus, gemesse တာပေါင်တွေ မြှင့်တင်ခြင်းလုပ်ငန်းကလည်း ၂၀၁ရ ခုနှစ်၊ မိုးရာသီကာလ မြစ်ရေလျှံမှုကြောင့် မြန်မာ မီးရထားတိုင်းအမှတ်(၉) ဟင်္သာတနယ်မြေအတွင်း ရထားလမ်းတာပေါင်များဟာ ၃ ပေကနေ ၆ ပေ အထိ ရေကျော်ရေလွှမ်းမှုများ ဖြစ်ပေါ်လျက်ရှိသဖြင့် ဟင်္သာတ-ပုသိမ်ရထားလမ်းပိုင်းရဲ့ ယိုးဒယားဒက်ဂုံမင်းအကြား မိုင်တိုင် ၁၆၆/ရ ကနေပြီးတော့ ၁၆၃/၁၀ အတွင်း တာပေါင်မြှင့်တင်ခြင်း၊ ဂုံမင်း-ဒါးက အကြား မိုင်တိုင် ၁၆၆/ရ ကနေပြီးတော့ ၁၆၃၁၀ အတွင်း တာပေါင်မြှင့်တင်ခြင်းရဲ့ တံတားအမှတ် ၉၄-A နှင့် ၉၅ တို့ရဲ့ အောက်ခံ Bed Block မြှင့်တင်ခြင်းတို့ ဆောင်ရွက်ခြင်းဖြစ်ပါတယ်။ တင်ပြပါလုပ်ငန်းများမှာ ၂၀၁၇-၂၀၁၈ ခုနှစ်အတွင်း မဖြစ်မနေ ဆောင်ရွက်ရမယ့်လုပ်ငန်းများ ဖြစ်ခြင်း၊ ရသုံးမှန်းခြေငွေစာရင်းမှာ အဆိုပါလုပ်ငန်းများအတွက် လျာထားပါဝင်မှုမရှိခြင်းတို့ကြောင့် အရေးပေါ်ရန်ပုံငွေတောင်းခံဆောင်ရွက်ခဲ့ရခြင်းဖြစ်ပါတယ်။ အဆိုပါလုပ်ငန်းများအတွက် လုပ်ငန်းသုံး ပစ္စည်းများကို တင်ဒါခေါ်ယူဆောင်ရွက်ပြီး လုပ်ငန်းများကို ပို့ဆောင်ရေးနှင့်ဆက်သွယ်ရေးဝန်ကြီးဌာန ရေအရင်းမြစ်နှင့် မြစ်ချောင်းများ ဖွံ့ဖြိုးတိုးတက်ရေးဦးစီးဌာနမှ လုပ်ငန်းများကို ကြီးကြပ်ဆောင်ရွက် လျက်ရှိပါတယ်။ တင်ဒါခေါ်ယူရာတွင်လည်း နိုင်ငံတော်သမ္မတရုံးရဲ့ ညွှန်ကြားချက်အမှတ်(၁/၂၀၁၇)အရ လုပ်ထုံးလုပ်နည်းများနှင့်အညီ သက်ဆိုင်ရာတိုင်းဒေသကြီးအစိုးရအဖွဲ့နှင့် ဦးစီးဌာနမှ တင်ဒါခေါ်ယူ ရွေးချယ်ထားပြီး လုပ်ငန်းများကို စတင်ဆောင်ရွက်ခဲ့ခြင်းဖြစ်ပါတယ်။ အဆိုပါလုပ်ငန်းများကို နေပြည်တော် ကောင်စီနှင့် သက်ဆိုင်ရာ တိုင်းဒေသကြီးအစိုးရအဖွဲ့များမှ ဖွဲ့စည်းထားတဲ့ အရည်အသွေးစိစစ်ရေး ကော်မတီများဖြင့် လုပ်ငန်းစဉ်များအလိုက် စစ်ဆေးမှုခံယူပြီးဆောင်ရွက်သွားမှာဖြစ်ပါတယ်။ တင်ပြခဲ့တဲ့ကမ်းပြိုကာကွယ်ရေးလုပ်ငန်းများဟာဆိုရင် မဖြစ်မနေဆောင်ရွက်ပေးရန် အရေးကြီးတဲ့ လုပ်ငန်းများဖြစ်ပြီး ရေနည်းရာသီမှာ ဆောင်ရွက်ပေးခြင်းဖြင့် ပြည်သူလူထုရဲ့ အသက်အိုးအိမ်များ၊ လယ်ယာမြေနှင့် သာသနိကအဆောက်အအုံများ၊ စာသင်ကျောင်းများ၊ ဆေးပေးခန်းများနှင့် သမိုင်းဝင် စေတီပုထိုးများကို ရေတိုက်စားကမ်းပြိုမှုများမှ ကာကွယ်နိုင်မည်ဖြစ်သကဲ့သို့ မီးရထားလမ်းရေကျော် ရေလွှမ်းနေမှုများ မဖြစ်မနေ ပြုပြင်ဆောင်ရွက်ခြင်းဖြင့် အများပြည်သူလုံခြုံဘေးကင်းပြီး အဆင်ပြေ ချောမွေ့စွာ သွားလာနိုင်မည်ဖြစ်ပါတယ်။ သို့ဖြစ်ပါ၍ ပို့ဆောင်ရေးနှင့်ဆက်သွယ်ရေးဝန်ကြီးဌာနမှ ၂၀၁ရ ၊ ပြည်ထောင်စု၏ ဘဏ္ဍာငွေအရ အသုံးဆိုင်ရာဥပဒေပါ အရေးပေါ်ရန်ပုံငွေမှ ကျပ် ၈,၂၂၄.၁၄ သန်း ခွဲဝေသုံးစွဲခဲ့သည့်ကိစ္စရပ်ကို ပြည်ထောင်စုလွှတ်တော်မှ မှတ်တမ်းတင်ပေးပါရန် လေးစားစွာ တင်ပြအပ်ပါတယ်။ အားလုံးကို ကျေးဇူး တင်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်သူ့လွှတ်တော် ဥက္ကဋ္ဌကြီး နှင့် လွှတ်တော်ကိုယ်စားလှယ်ကြီးများ ခင်ဗျား။ ဆက်လက်၍ နိုင်ငံတော်သမ္မတထံမှ ပေးပို့ထားတဲ့ ၂၀၁ရ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေပါ အရေးပေါ်ရန်ပုံငွေမှ ကျပ် ၂၂,၇၂၀,၅၅ သန်း ခွဲဝေသုံးစွဲခဲ့သည့်ကိစ္စရပ်များအနက် မြန်မာ-တရုတ်နယ်နိမိတ်ရှိမြစ်ချောင်းများအတွင်း ကမ်းထိန်းနံရံ ၃ ခု တည်ဆောက်ရန် စုစုပေါင်း ခန့်မှန်းကုန်ကျငွေကျပ် ၄,၃၁၈.၆၈ သန်း သုံးစွဲခြင်းနှင့် ပတ်သက်၍ ကချင် ပြည်နယ်အစိုးရအဖွဲ့ ကိုယ်စား ပို့ဆောင်ရေးနှင့်ဆက်သွယ်ရေးဝန်ကြီးဌာန၊ ဒုတိယဝန်ကြီး ကျွန်တော်က ဆက်လက်ရှင်းလင်းတင်ပြသွားမှာဖြစ်ပါတယ်။ မြန်မာ-တရုတ်နယ်နိမိတ်မှတ်တိုင် ချီဖွေမြို့နယ်၊ N-21 နှင့် N-22 နယ်နိမိတ် မှတ်တိုင်အကြား ငါ့ချန်းခချောင်း ကမ်းပါးထိန်းသိမ်းခြင်းလုပ်ငန်း၊ မိုးမောက်မြို့နယ်၊ လွယ်ဂျယ်မြို့ S-52 နှင့် S-53 အကြား၊ နမ့်ဝမ်ချောင်း ကမ်းပါးထိန်း ကျောက်စီတမံဆောင်ရွက်ခြင်းလုပ်ငန်းနှင့် မန်စီမြို့နယ်၊ မြန်မာတရုတ်နယ်နိမိတ်မှတ်တိုင်အမှတ် S-(53-4) ကမ်ပါးပြို ကာကွယ်ရေးလုပ်ငန်းစတဲ့ လုပ်ငန်း ၃ ခုအတွက် ကုန်ကျစရိတ် ကျပ် ၄,၃၁၈.၆၈ သန်းကို ပြည်ထောင်စုအစိုးရအဖွဲ့၏ အရေးပေါ်ရန်ပုံငွေမှ ကျခံသုံးစွဲခွင့် ပြုပါရန် ကချင်ပြည်နယ်အစိုးရအဖွဲ့မှ တင်ပြလာခဲ့ပါတယ်။ လက်ရှိအခြေအနေမှာ မြန်မာ-တရုတ် N-21 နှင့် N-22 နယ်နိမိတ်မှတ်တိုင်ကြားနှင့် S-52 နှင့် S-53 နယ်နိမိတ်မှတ်တိုင်တွေ အကြားမှာ တရုတ်နိုင်ငံဘက်ခြမ်းမှ မြေထိန်းနံရံတွေကို တည်ဆောက် ထားတာဖြစ်တဲ့အတွက် မြန်မာနိုင်ငံဘက်ခြမ်းမှ ကာကွယ်ထားခြင်းမရှိသဖြင့် မိမိနိုင်ငံပိုင်မြေများ ဆုံးရှုံးမှုဖြစ်ပေါ်လျက်ရှိပါတယ်။ ထို့အပြင် မန်စီမြို့နယ် မြန်မာ-တရုတ် နယ်နိမိတ်မှတ်တိုင်အမှတ် S-(53-4) သည်လည်း နမ့်ဝမ်ချောင်း ရေတိုက်စားမှုကြောင့် ပြိုကျမည့်အခြေအနေများ ဖြစ်ပေါ်လျက်ရှိပါသဖြင့် ထိုနေရာသည်လည်း အမြန်ဆုံး ပြုပြင်ထိန်းသိမ်းမှုများ ဆောင်ရွက်ရန်လိုအပ်ကြောင်း တွေ့ရှိရပါတယ်။ Power Point ဖြင့် တင်ပြခွင့်ပြုပါခင်ဗျာ။ ဒီဟာကတော့ ကျွန်တော်တို့ မြန်မာ-တရုတ် နယ်နိမိတ်မှတ်တိုင် N-21 နှင့် N-22 ကြား၊ S-52 နှင့် S-53 အကြားနှင့် S-(53-4) မှာ ဆောင်ရွက်ရန်လိုအပ်တဲ့ ကမ်းပြို ကာကွယ်ရေးလုပ်ငန်းများရဲ့ ခန့်မှန်း ကုန်ကျစရိတ်နှင့် လုပ်ငန်းအမျိုးအစားနှင့်တကွ တင်ပြထားခြင်းဖြစ်ပါတယ်။ ဒါကတော့ ကျွန်တော်တို့ မြန်မာ-တရုတ်နယ်နိမိတ်မှတ်တိုင် N-21 နှင့် N-22 ကြား ကမ်းပြို ကာကွယ်ရေးဆောင်ရွက်မယ့် တည်နေရာပြပုံဖြစ်ပါတယ်။ အစိမ်းနဲ့ ပြထားတာကတော့ မြန်မာနိုင်ငံ ဘက်ခြမ်းမှ ဆောင်ရွက်မယ့် ကမ်းပြို ကာကွယ်ရေးလုပ်ငန်းဖြစ်ပါတယ်။ ဒီဟာကတော့ ကျွန်တော်တို့ ချီဖွေမြို့နယ် ကန့်ဖန်ဒေသ၊ ငါ့ချန်းခချောင်း၊ မြန်မာ-တရုတ်နယ် နိမိတ်မှတ်တိုင် N-21 နှင့် N-22 ကြား လက်ရှိမြေပြင်အနေအထား မှတ်တမ်းဓာတ်ပုံများ ဖြစ်ပါတယ်။ ဘယ်ဘက်ကတော့ ကျွန်တော်တို့ တရုတ်နိုင်ငံဘက်ကဆောင်ရွက်ထားတဲ့ ကမ်းပြို ကာကွယ် ရေးလုပ်ငန်းနှင့် ညာဘက်မှာကတော့ ကျွန်တော်တို့ မြန်မာနိုင်ငံက ကမ်းပြိုကျတဲ့ အခြေအနေတင်ပြထားတာဖြစ်ပါတယ်။ ဒီဟာကလည်း ကျွန်တော်တို့ ခုနက N-21 နှင့် N-22 နေရာပါပဲ။ တရုတ်ဘက်ခြမ်း အခြေအနေပြတဲ့ပုံနှင့် ကျွန်တော်တို့ မြန်မာနိုင်ငံဘက်ခြမ်း ကမ်းပါးအခြေအနေကို ပြတဲ့ပုံများဖြစ်ပါတယ်။ မြန်မာ-တရုတ် နယ်နိမိတ် ကချင်ပြည်နယ်၊ ချီဖွေမြို့နယ်၊ ကန့်ဖန်ဒေသ၊ ငါ့ချန်း ခချောင်း နယ်နိမိတ်မှတ်တိုင်အမှတ် N-21 နှင့် N-22 ကြား၊ ကျောက်စီရေထိန်းနံရံ တည်ဆောက်မယ့် ပုံစံဒီဇိုင်း ဖြစ်ပါတယ်။ ဒီပုံကတော့ မြန်မာ-တရုတ်နယ်နိမိတ်မှတ်တိုင် S-52 ကနေ S-53 အကြား နမ့်ဝမ်ချောင်း ရေလမ်းပြမြေပုံဖြစ်ပါတယ်။ အစိမ်းရောင်နှင့်ဖော်ပြထားတာကတော့ မြန်မာနိုင်ငံဘက်မှ တည်ဆောက်မယ့် ဒီဟာကတော့ နယ်နိမိတ်မှတ်တိုင် S-52 နှင့် S-53 အကြား၊ နမ့်ဝမ်ချောင်း ကမ်းပြို ကာကွယ်ရေး အတွက်ကို တရုတ်နိုင်ငံကဆောင်ရွက်ထားတဲ့ အခြေအနေနှင့် ကျွန်တော်တို့ မြန်မာနိုင်ငံ ဘက်ကမ်းပါးရဲ့ အခြေအနေကို ဖော်ပြထားတဲ့ပုံများဖြစ်ပါတယ်။ ဒီဟာလည်း ထိုနည်း၎င်းပါပဲ ကျွန်တော်တို့ကွင်းဆင်းစစ်ဆေးတဲ့အခါမှာ တရုတ်နိုင်ငံဘက်ခြမ်းနှင့် မြန်မာနိုင်ငံဘက်ခြမ်း အခြေအနေကို ဖော်ပြထားတာဖြစ်ပါတယ်။ ဒါကတော့ ဒီ S-52 နဲ့ S-53 အကြား Steel Basket အခြေပြု ကျောက်စီမြေထိန်းနံရံ တည်ဆောက်ခြင်းလုပ်ငန်း ဒီဇိုင်းပုံစံဖြစ်ပါတယ်။ ဒီဟာကတော့ မန်စီမြို့နယ်၊ မြန်မာ-တရုတ် နယ်နမိတ် မှတ်တိုင် S-(53-4) ရေလမ်းပြ ပုံဖြစ်ပါတယ်။ အဲဒီမှာတော့ ဘယ်ဘက်က အစိမ်းရယ်၊ လိမ္မော်ရောင်တွေက ပြီးခဲ့တဲ့နှစ်တွေမှာဆောင်ရွက်ခဲ့တဲ့ ကမ်းပြို ကာကွယ်ရေး လုပ်ငန်းနေရာတွေပြတဲ့ပုံဖြစ်ပြီးတော့ အနီရောင် ပေ ၁၀၀ ကတော့ အခုဆောင်ရွက် နေတဲ့ ကမ်းပြို ကာကွယ်ရေးလုပ်ငန်းနေရာဖြစ်ပါတယ်။ ဒီဟာကတော့ မန်စီမြို့နယ်မှာ ကမ်းပါးတွေကို ကွင်းဆင်းစစ်ဆေးတဲ့ ပုံတွေ ဖြစ်ပါတယ်။ ဒါကတော့ အဲဒီနေရာမှာ ဆောင်ရွက်မယ့် ကမ်းပြို ကာကွယ်ရေးဒီဇိုင်းပုံစံပဲ ဖြစ်ပါတယ်။ (၁၄)ကြိမ်မြောက် မြန်မာ-တရုတ် နယ်စပ်ဒေသများ စီမံခန့်ခွဲရေးနှင့် ပူးပေါင်းဆောင်ရွက်ရေး သဘောတူစာချုပ် အကောင်အထည်ဖော်မှုဆိုင်ရာအစည်းအဝေးကို ၂၀၁ရ ခုနှစ်၊ ဇန်နဝါရီလ ၂၅ ရက်မှာ နိုင်ငံခြားရေးဝန်ကြီးဌာန၊ နေပြည်တော်မှာကျင်းပခဲ့တဲ့နေရာမှာ နယ်နိမိတ်မှတ်တိုင် N-21 နှင့် N-22 အကြားရှိ ငါ့ချန်းခမြစ်နှင့် S-52 ကနေ S-53 အကြား နမ့်ဝမ်နယ်နိမိတ်မြစ်တို့၌ မြစ်ကမ်းထိန်း လုပ်ငန်းများဆောင်ရွက်သွားရန် နှစ်ဖက်သဘောတူညီခဲ့ကြပါတယ်။ အထက်တင်ပြပါ ကမ်းထိန်းလုပ်ငန်း ၃ ခုတည်ဆောက်ရန်အတွက် စုစုပေါင်း ခန့်မှန်းကုန်ကျ စရိတ် ကျပ် ၄,၃၁၈.၆၈ သန်းကို အရေးပေါ်ရန်ပုံငွေမှ ခွင့်ပြုပေးနိုင်ရေးအတွက် ၂၀၁ရ ခုနှစ်၊ စက်တင်ဘာလ ၁၂ ရက်နေ့မှာ ကျင်းပခဲ့တဲ့ လုံခြုံရေး၊ တည်ငြိမ်အေးချမ်းရေးနှင့် တရားဥပဒေစိုးမိုးရေးကော်မတီ အစည်းအဝေး အမှတ်စဉ်(၁၃/၂၀၁၇)ခုနှစ်မှာ ပို့ဆောင်ရေးနှင့် ဆက်သွယ်ရေးဝန်ကြီးဌာနနှင့် စီမံကိန်းနှင့်ဘဏ္ဍာရေး ဝန်ကြီးဌာနတို့မှ ညှိနှိုင်းဆောင်ရွက်သွားရန်ဟုလည်းကောင်း၊ ၂၀၁ရ ခုနှစ်၊ နိုဝင်ဘာလ ၁ ရက်နေ့မှာ ကျင်းပခဲ့တဲ့ စီပွားရေးရာကော်မတီအစည်းအဝေး အမှတ်စဉ် (၁၈/၂၀၁၇)မှ လုပ်ထုံးလုပ်နည်းနှင့်အညီ ပြည်ထောင်စုအစိုးရအဖွဲ့အစည်းအဝေးသို့ တင်ပြဆောင်ရွက်သွားရန်လည်းကောင်း ဆုံးဖြတ်ခဲ့ပါသဖြင့် ပြည်ထောင်စုအစိုးရအဖွဲ့သို့တင်ပြခဲ့ရာ ၂၀၁၇၊ ဒီဇင်ဘာလ ၂၈ ရက်နေ့မှာ ကျင်းပပြုလုပ်တဲ့ ပြည်ထောင်စု အစိုးရအဖွဲ့ အစည်းအဝေးအမှတ်စဉ်(၂၄/၂၀၁၇) မှ ခွင့်ပြုခဲ့ပါတယ်။ သို့ဖြစ်ပါ၍ မြန်မာ-တရုတ် နှစ်နိုင်ငံနယ်နိမိတ်မြစ်ချောင်းများအတွင်း မြန်မာနိုင်ငံဘက်ခြမ်းတွင် နယ်နိမိတ်မှတ်တိုင်N-21 နှင့် N-22 အကြား၊ S-52 ကနေ S-53 အကြားနှင့် S-(53-4) နေရာများမှာ ကမ်းထိန်းနံရံများ အမြန်ဆုံးတည်ဆောက်ပေးရန် လိုအပ်ပါကြောင်းနှင့် ကချင်ပြည်နယ်အစိုးရအဖွဲ့မှ ပြည်ထောင်စုအရေးပေါ်ရန်ပုံငွေဖြင့် ဆောင်ရွက်သည့်ကိစ္စအပေါ် ပြည်ထောင်စုလွှတ်တော်မှ မှတ်တမ်းတင် ခွင့်ပြုပေးနိုင်ပါရန် လေးစားစွာတင်ပြအပ်ပါတယ်။ အားလုံးကိုကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များ ခင်ဗျား။ ၂၀၁ရ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေပါ အရေးပေါ်ရန်ပုံငွေမှ ပြည်ထဲရေးဝန်ကြီးဌာနဆိုင်ရာလုပ်ငန်း ၁ ခု၊ ပို့ဆောင်ရေးနှင့် ဆက်သွယ်ရေးဝန်ကြီးဌာနဆိုင်ရာ လုပ်ငန်း ၂ ခုနဲ့ ကချင်ပြည်နယ်အစိုးရအဖွဲ့ဆိုင်ရာ လုပ်ငန်းတစ်ခုတို့အတွက် စုစုပေါင်းကျပ်သန်း ၂၂,၇၂၀.၅၅ ခွဲဝေသုံးစွဲထားမှုကို လွှတ်တော်က မှတ်တမ်း တင်ကြောင်း ကြေညာပါတယ်။</speech>
</motion>
<motion>
<title>၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လအမျိုးသားစီမံကိန်းဥပဒေကြမ်းပါ စီမံကိန်းလုပ်ငန်းများနှင့် ၂၀၁၈ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေကြမ်းပါ ရငွေသုံးငွေများနှင့် စပ်လျဉ်း၍ ဗဟိုအဖွဲ့အစည်းများနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက လွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၁၁) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ အမျိုးသားစီမံကိန်းဥပဒေကြမ်းနှင့် ၂၀၁၈ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းတို့မှာပါဝင်တဲ့ စီမံကိန်းလုပ်ငန်းများ၊ ရငွေသုံးငွေများနဲ့စပ်လျဉ်းပြီး ဗဟိုအဖွဲ့အစည်းများနဲ့ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက လွှတ်တော်သို့ ရှင်းလင်း တင်ပြခြင်းအစီအစဉ်ကို စတင်ဆောင်ရွက်မှာ ဖြစ်ပါတယ်။ အခုလို သက်ဆိုင်ရာဌာန၊ အဖွဲ့အစည်းအသီးသီးအလိုက် ပြည်ထောင်စုအဆင့် အဖွဲ့အစည်းဝင်များ ကိုယ်တိုင် လွှတ်တော်မှာ ရှင်းလင်းတင်ပြခြင်းအားဖြင့် စိစစ်ရေးပူးပေါင်းအဖွဲ့များအလိုက် စိစစ်မှုအပါအဝင် လွှတ်တော်ကိုယ်စားလှယ်တစ်ဦးချင်း လေ့လာခြင်းနဲ့ လွှတ်တော်အတွင်း ဆွေးနွေးဆုံးဖြတ်ခြင်းများမှာ အထောက်အကူဖြစ်စေဖို့ ရည်ရွယ်ဆောင်ရွက်တာဖြစ်ပါတယ်။ ဦးစွာ သမ္မတရုံးဝန်ကြီးဌာနအပါအဝင် နိုင်ငံတော်သမ္မတရုံးကိုယ်စား စီမံကိန်းနှင့် ဘဏ္ဍာရေး ဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="27">ဦးကျော်ဝင်း(ပြည်ထောင်စုဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယကကြီး၊ ပြည်သူ့လွှတ်တော် ဥက္ကဋ္ဌနှင့်တကွ ပြည်ထောင်စုအဆင့်ဝင် ပုဂ္ဂိုလ်များ၊ လွှတ်တော်ကိုယ်စားလှယ်များအားလုံး ကိုယ်စိတ်နှစ်ဖြာ ကျန်းမာချမ်းသာပါစေရန် ရှေးဦးစွာ မေတ္တာပို့သ ဆုတောင်းအပ်ပါတယ်။ ကျွန်တော်ကတော့ စီမံကိန်းနှင့် ဘဏ္ဍာရေးဝန်ကြီးဌာနမှ ပြည်ထောင်စု ဝန်ကြီး ဦးကျော်ဝင်း ဖြစ်ပါတယ်။ ပြည်ထောင်စုလွှတ်တော်ကို တင်ပြထားတဲ့ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လအတွက် ပြည်ထောင်စု၏ ဘဏ္ဍာငွေအရသုံးဆိုင်ရာဥပဒေကြမ်းမှာပါဝင်သော စီမံကိန်းလုပ်ငန်းများ၊ ဘဏ္ဍာငွေအရအသုံးဆိုင်ရာများနှင့်စပ်လျဉ်းပြီး နိုင်ငံတော်သမ္မတရုံးနှင့် သက်ဆိုင် သည်များကို ရှင်းလင်းတင်ပြမှာဖြစ်ပါတယ်။ ၂၀၁၈ ခုနှစ်၊ ဧပြီလမှ စက်တင်ဘာအထိ ၆ လ အတွက် နိုင်ငံတော်သမ္မတရုံး၏ အရအသုံး ခန့်မှန်းခြေစာရင်းအား သာမန်အသုံးစရိတ် ကျပ် ၄,၀၆၁.၀၇၅ သန်း၊ ငွေလုံးငွေရင်းအသုံးစရိတ် ကျပ် ၆၅.၉၉၂ သန်း၊ စုစုပေါင်း ကျပ် ၄,၁၂၇.၀၆ရ သန်းကို ခန့်မှန်းရေးဆွဲထားပါတယ်။ ဒီလိုခန့်မှန်းရေးဆွဲတဲ့ နေရာမှာ သက်ဆိုင်ရာကာလအတွင်း ၆ လတာအတွင်း အမှန်တကယ်ဆောင်ရွက်ရန် လိုအပ်သော လုပ်ငန်းများကိုသာ အခြေခံထားပြီး ရေးဆွဲထားပါကြောင်းလည်း ရှေးဦးစွာတင်ပြအပ်ပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ အတွက် နိုင်ငံတော်သမ္မတရုံး၏ သာမန် အသုံးစရိတ်တွင် မြန်မာနိုင်ငံကြက်ခြေနီအသင်းသို့ ထောက်ပံ့ငွေအပါအဝင် ကျပ် ၄,၀၆၁.၀ရ သန်း ဖြစ်ကြောင်းလည်း တင်ပြအပ်ပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လအတွက် နိုင်ငံတော် သမ္မတရုံး၏ ငွေလုံးငွေရင်းအသုံးစရိတ်တွင် နိုင်ငံတော်သမ္မတအိမ်တော် လုံခြုံရေးအတွက် ဧည့်ဝင်/ထွက်မှု စိစစ်ခြင်းနှင့် ဝင်/ထွက်ခွင့်ကတ်စစ်ဆေးခြင်း စက် ၂ စုံ တပ်ဆင်ရန်နှင့် ရုံးသုံးအတွက် အမှန်လိုအပ်သော ငွေကျပ် ၆၅.၉၉၂ သန်းကို လျာထားခြင်းဖြစ်ကြောင်း တင်ပြအပ်ပါတယ်။ သို့ဖြစ်သည်အတွက် ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လတာ ကာလအတွင်း နိုင်ငံတော်သမ္မတရုံး၏ သာမန်အသုံးစရိတ်နှင့် ငွေလုံးငွေရင်းအသုံးစရိတ်များမှာ သာမန်အသုံးစရိတ် အနေဖြင့် ၄,၀၆၁.၀၇၅ သန်း၊ ငွေလုံးငွေရင်းအားဖြင့် ၆၅.၉၉၂ သန်းနှင့် စုစုပေါင်းလျာထားငွေမှာ ၄,၁၂၇.၀၆ရ သန်းဖြစ်ကြောင်း တင်ပြအပ်ပါတယ်။ သို့ဖြစ်ပါ၍ ယခုတင်ပြထားသော ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းတွင် ပါဝင်သည့် နိုင်ငံတော်သမ္မတရုံး၏ အရအသုံးခန့်မှန်းခြေငွေစာရင်းကို ပြည်ထောင်စုလွှတ်တော်မှ အတည်ပြု ပေးနိုင်ပါရန် လေးစားစွာ တင်ပြအပ်ပါတယ်ခင်ဗျား။ ဆက်လက်ပြီး ပြည်ထောင်စုအစိုးရအဖွဲ့ရုံး၏ သာမန်အသုံးစရိတ်နှင့် ငွေလုံးငွေရင်းအသုံးစရိတ်များကို ဆက်လက်၍တင်ပြမှာ ဖြစ်ပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လအတွက် ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းတွင်ပါဝင်သော ပြည်ထောင်စုအစိုးရအဖွဲ့ရုံးဝန်ကြီးဌာန ပြည်ထောင်စု အစိုးရ အဖွဲ့ရုံး၏ သာမန်အသုံးစရိတ်နှင့် ငွေလုံးငွေရင်းအသုံးစရိတ်များမှာ ပြည်ထောင်စုအစိုးရအဖွဲ့ရုံး အနေဖြင့် ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လအတွက် သာမန်အသုံးစရိတ် တောင်းခံမှုမှာ ကျပ်သန်း ပေါင်း ၁,၀၀၇.၈၃၅ သန်း ဖြစ်ပါတယ်။ ၂၀၁၇-၂၀၁၈ ခုနှစ်၊ ဘဏ္ဍာနှစ် ပထမ ၆ လအတွက် ပြုပြင်ပြီး ခန့်မှန်းခြေအသုံးစရိတ်မှာ ကျပ်သန်းပေါင်း ၁,၁၂၀.၀၅၀ ဖြစ်သဖြင့် ယခုတောင်းခံသည့် ငွေကျပ်ပမာဏ မှာ ၂၀၁၇-၂၀၁၈ ဘဏ္ဍာနှစ် ပထမ ၆ လထက် ကျပ်သန်းပေါင်း ၁၁၂.၂၁၅ သန်း၊ ရာခိုင်နှုန်းအားဖြင့် ၁၀.၀၁၈ ရာခိုင်နှုန်းလျော့နည်း၍ တောင်းခံထားတာ တွေ့ရှိရမှာဖြစ်ပါတယ်။ တစ်နည်းအားဖြင့်တော့ သက်ဆိုင်ရာကာလအတွင်းမှာ အမှန်တကယ်အသုံးပြုရန် လိုအပ်တဲ့ငွေများ ကိုသာ စိစစ်တွက်ချက်ခြင်း ဖြစ်ကြောင်းလည်း တင်ပြအပ်ပါတယ်။ ငွေလုံးငွေရင်းအသုံးစရိတ်များအနေဖြင့် ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လအတွက် ငွေလုံးငွေရင်းအသုံးစရိတ် ကျပ်သန်း ၄၆.၆၂၃ သန်း တင်ပြတောင်းခံထားပါတယ်။ ၂၀၁၇-၂၀၁၈ ဘဏ္ဍာနှစ် ပထမ ၆ လ ပြုပြင်ပြီးခန့်မှန်းခြေ ငွေလုံးငွေရင်းအသုံးစရိတ် ကျပ်သန်း ၅၅.၁၇၈ ဖြစ်သဖြင့် ယခင် ဘဏ္ဍာနှစ် ပထမ ၆ လနှင့်နှိုင်းယှဉ်ပါက ကျပ်သန်း ၈.၅၅၅၊ ရာခိုင်နှုန်းအားဖြင့် ၁၅.၅၀၄ ရာခိုင်နှုန်း လျော့နည်းပါကြောင်းလည်း တင်ပြအပ်ပါတယ်။ ဒီလိုလျော့နည်းခြင်းဟာလည်းပဲ သက်ဆိုင်ရာကာလ အတွင်းမှာ အမှန်တကယ်အသုံးပြုရန်လိုအပ်တဲ့ ငွေကြေးများကိုသာ စိစစ်တွက်ချက်ခြင်းဖြစ်ကြောင်းလည်း တင်ပြအပ်ပါတယ်။ သို့ဖြစ်ပါ၍ ၂၀၁၇-၂၀၁၈ ခုနှစ်၊ ဘဏ္ဍာနှစ် ပထမ ၆ လပတ် ပြုပြင်ပြီးခန့်မှန်းခြေ သာမန်အသုံး စရိတ်ထက် ကျပ်သန်း ၁၁၂.၂၁၅ သန်း၊ ငွေလုံးငွေရင်းအသုံးစရိတ်နှင့် နှိုင်းယှဉ်ပါက ၈.၅၅၅ သန်း လျော့နည်း၍ တောင်းခံတွက်ချက်တင်ပြထားသော အရအသုံးခန့်မှန်းခြေငွေစာရင်းအား ပြည်ထောင်စု လွှတ်တော်ကြီးမှ အတည်ပြုပေးနိုင်ပါရန်အတွက် လေးစားစွာဖြင့် တင်ပြအပ်ပါတယ်။</speech>
<speech type="speaker">ဆက်လက်ပြီး ပြည်ထောင်စုလွှတ်တော်ရုံးက ရှင်းလင်းတင်ပြဖို့ ဖြစ်ပါတယ်။</speech>
<speech><mp id="896">ဦးစောသန်းထွဋ် (ဒုတိယဥက္ကဋ္ဌ-၁၊ ပြည်သူ့ငွေစာရင်းပူးပေါင်းကော်မတီ၊ ပြည်ထောင်စု လွှတ်တော်ရုံး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စု လွှတ်တော်ကိုယ်စားလှယ်များ၊ တက်ရောက်လာကြတဲ့ ပြည်ထောင်စုအဆင့်အဖွဲ့အစည်းဝင်များ အားလုံး မင်္ဂလာပါ။ ကျွန်တော်ကတော့ ကရင်ပြည်နယ် မဲဆန္ဒနယ်အမှတ်(၂) အမျိုးသားလွှတ်တော်ကိုယ်စားလှယ် ပြည်ထောင်စုလွှတ်တော် ပြည်သူ့ငွေစာရင်းပူးပေါင်းကော်မတီ ဒုတိယဥက္ကဋ္ဌ(၁) ဦးစောသန်းထွဋ် ဖြစ်ပါတယ်။ ပြည်ထောင်စုလွှတ်တော်ရုံးရဲ့ အမျိုးသားစီမံကိန်းလုပ်ငန်းများနှင့် ၂၀၁၈ ခုနှစ်၊ ပြည်ထောင်စုရဲ့ ဘဏ္ဍာငွေ အရအသုံးဆိုင်ရာ ဥပဒေကြမ်းအတွက် ရငွေ၊ သုံးငွေများနှင့်စပ်လျဉ်း၍ တင်ပြသွားမှာဖြစ်ပါတယ်။ Power Point အသုံးပြုခွင့်ပြုဖို့ မေတ္တာရပ်ခံအပ်ပါတယ်။ ပြည်ထောင်စုလွှတ်တော်ရုံးအနေဖြင့် နိုင်ငံသားများအကျိုးကိုရှေးရှုတဲ့ ဥပဒေများပြဋ္ဌာန်းနိုင်ရေးကို လူမျိုးစွဲ၊ ဒေသစွဲ၊ ဝါဒစွဲမထားဘဲ ဖွဲ့စည်းပုံအခြေခံဥပဒေနှင့်အညီ ဆောင်ရွက်နိုင်ရေးအတွက် မူဝါဒ၊ ရည်မှန်းချက်များ ချမှတ်ဆောင်ရွက်လျက်ရှိပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လအတွင်း ငွေလုံးငွေရင်းအသုံးစရိတ်အနေနဲ့ ရုံးစာကြည့်တိုက်အတွက် လိုအပ်တဲ့ ရုံးသုံးပရိဘောဂ သုံးမျိုးအပါအဝင် ကျပ် ၉.၄ သန်း၊ ပြည်သူ့ဘဏ္ဍာရေး စီမံခန့်ခွဲမှုစနစ် ပြုပြင်ပြောင်းလဲရေးအတွက် ပြည်သူ့ငွေစာရင်းပူးပေါင်းကော်မတီသို့ ကမ္ဘာ့ဘဏ်မှချေးငွေနဲ့ အကူအညီပေးငွေများအနက်မှ အကြံပေး သုံးဦး အသုံးစရိတ်၊ ရုံးအသုံးအဆောင်ပစ္စည်းများနှင့် Mini Data Centre အတွက် ဆက်လက်ဆောင်ရွက်မည့် လုပ်ငန်းများ၊ ကိုယ်စားလှယ်များနှင့် ဝန်ထမ်းများအတွက် အလုပ်ရုံ ဆွေးနွေးပွဲများနှင့် အရည်အသွေးမြှင့်တင်ရေးသင်တန်းများ ဖွင့်လှစ်ရန်ရည်ရွယ်၍ ကျပ် ၄၁၀.၀၁၃ သန်း တို့ကိုသာ လျာထားတင်ပြခဲ့ရာ ဘဏ္ဍာရေးကော်မရှင်မှ သဘောတူပြီးဖြစ်ပါကြောင်း စီမံကိန်းဆိုင်ရာ ကိစ္စရပ် အတွက် တင်ပြအပ်ပါတယ်။ ဆက်လက်ပြီး ပြည်ထောင်စုလွှတ်တော်ရုံးရဲ့ ရငွေသုံးငွေများနှင့်စပ်လျဉ်းပြီး တင်ပြမှာဖြစ်ပါတယ်။ ပြည်ထောင်စုလွှတ်တော်ရုံးရဲ့ ၂၀၁၈ ခုနှစ်၊ ဧပြီလမှ စက်တင်ဘာလ ၁၆ ရက်အထိ ၆ လ အတွက် ရငွေ လျာထားချက်များကို - (က) သာမန်ရငွေအဖြစ် ဥပဒေစာအုပ်များ၊ အစည်းအဝေးမှတ်တမ်းများ ရောင်းချရငွေ အပါအဝင် ကျပ် ၅.၅ သန်း၊ ကမ္ဘာ့ဘဏ်မှ ပြည်သူ့ဘဏ္ဍာရေးစီမံခန့်ခွဲမှုစနစ် ပြုပြင်ပြောင်းလဲရေးအတွက် ပြည်သူ့ငွေစာရင်း ပူးပေါင်းကော်မတီသို့ ချေးငွေနှင့် အကူအညီပေးငွေများအနက်မှ အကူအညီရငွေ ကျပ် ၁၆၄.၀၀၅ သန်း၊ ချေးယူရငွေကျပ် ၂၄၆,၀၀၈ သန်း ဖြစ်ပါကြောင်း လျာထားတင်ပြအပ် ပါတယ်။ သာမန်အသုံးစရိတ်များနှင့်စပ်လျဉ်း၍ ဝန်ထမ်းများအတွက် ၆လစာ လစာစရိတ်များ၊ လွှတ်တော် အစည်းအဝေးကျင်းပရေးဆိုင်ရာနှင့် ရုံးလုပ်ငန်းဆိုင်ရာ အုပ်ချုပ်မှုအသုံးစရိတ်များအတွက်ကျပ် ၆၆၇.၄၀၀ သန်း နှင့် အတိုးပေးငွေ ကျပ် ၄ သန်း၊ စုစုပေါင်း ကျပ် ၆၇၁,၄၀၀သန်း လျာထားတင်ပြခဲ့ပါတယ်။ တင်ပြခဲ့တဲ့ သာမန်အသုံးစရိတ်နှင့် ငွေလုံးငွေရင်းအသုံးစရိတ်များကို စီမံကိန်းနှင့် ဘဏ္ဍာရေးဝန်ကြီးဌာနနှင့် ဘဏ္ဍာရေး ကော်မရှင်တို့မှ သဘောတူခွင့်ပြုခဲ့ပြီး ဖြစ်ပါတယ်။ ဒီအသုံးစရိတ်များကို လျာထားတင်ပြခဲ့ရာမှာ ယခင်နှစ်များကဲ့သို့ တစ်နှစ်စာမဟုတ်ဘဲ ၆ လ အတွက်သာ ခန့်မှန်းရေးဆွဲရခြင်းဖြစ်တဲ့အတွက် အမှန်တကယ်ဆောင်ရွက်ရန်လိုအပ်ပြီး ီးစီးအောင် ဆောင်ရွက်နိုင်မယ့် လုပ်ငန်းရပ်များအတွက်ကိုသာ အသေးစိတ်စိစစ်တောင်းခံထားခြင်းဖြစ်ပါကြောင်း တင်ပြအပ်ပါတယ်။ သို့ဖြစ်ပါ၍ ပြည်ထောင်စုလွှတ်တော်ရုံးအတွက် ၂၀၁၈ ခုနှစ်၊ ဧပြီလမှ စက်တင်ဘာလအထိ ရငွေ ကျပ် ၄၁၅.၅၁၃ သန်းနှင့် သာမန်အသုံးစရိတ် ကျပ် ၆၇၁.၄၀၀ သန်း၊ ငွေလုံးငွေရင်းအသုံးစရိတ် ကျပ် ၄၁၉.၄၁၃ သန်း၊ စုစုပေါင်း ကျပ် ၁,၀၉၀.၈၁၃ သန်း လျာထားတင်ပြချက်အပေါ် အတည်ပြုပေးနိုင်ပါရန် ရှင်းလင်းတင်ပြအပ်ပါတယ်။ ကျေးဇူးတင်ပါတယ်။</speech>
<speech type="speaker">ပြည်သူ့လွှတ်တော်ရုံးက ရှင်းလင်းတင်ပြဖို့ ဖြစ်ပါတယ်။</speech>
<speech><mp id="377">ဦးတီခွန်မြတ်(ဒုတိယဥက္ကဋ္ဌ၊ ပြည်သူ့လွှတ်တော်)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ ပြည်သူ့လွှတ်တော်ဥက္ကဋ္ဌ၊ ပြည်ထောင်စုလွှတ်တော် ဒုတိယနာယက၊ ပြည်ထောင်စုလွှတ်တော်ကိုယ်စားလှယ်များ၊ တက်ရောက်လာကြသော ပြည်ထောင်စုအဆင့်အဖွဲ့အစည်းဝင် များနဲ့ ဧည့်သည်တော်များအားလုံး မင်္ဂလာအပေါင်းနဲ့ ပြည့်စုံပါစေကြောင်း နှုတ်ခွန်းဆက်သအပ်ပါတယ်။ ကျွန်တော်ကတော့ ရှမ်းပြည်မြောက်ပိုင်း ကွတ်ခိုင်မဲဆန္ဒနယ်မှ ပြည်သူ့လွှတ်တော် ဒုတိယဥက္ကဋ္ဌ ဦးတီခွန်မြတ် ဖြစ်ပါတယ်။ ကျွန်တော့အနေနဲ့ ပြည်သူ့လွှတ်တော်ဥက္ကဋ္ဌကြီး၏ တာဝန်ပေးအပ်ချက်အရ ပြည်သူ့လွှတ်တော်ရုံး၏ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လစာအတွက် အမျိုးသားစီမံကိန်းဥပဒေကြမ်းနှင့် ဘဏ္ဍာငွေ အရအသုံးဆိုင်ရာဥပဒေကြမ်းပါ ရငွေသုံးငွေများနှင့်စပ်လျဉ်း၍ ရှင်းလင်းတင်ပြသွားမှာ ဖြစ်ပါတယ်။ နာယကကြီးခင်ဗျာ။ ပြည်သူ့လွှတ်တော်ရုံး၏ မူဝါဒ ၂ ရပ်ကတော့(က) နိုင်ငံတော်အချုပ်အခြာ အာဏာ ၃ ရပ်၏ မူလပိုင်ရှင်ဖြစ်သော ပြည်သူများကို ဦးထိပ် ထား၍ ခေတ်စနစ်နဲ့ကိုက်ညီသော ဥပဒေများပြဋ္ဌာန်းရေး၊ (ခ) ဥပဒေပြုရေးတာဝန်ကို ထမ်းဆောင်ရာတွင် လူမျိုးစွဲ၊ ဒေသစွဲ၊ ဝါဒစွဲမထားဘဲ ဖွဲ့စည်းပုံ အခြေခံဥပဒေနှင့်အညီ ဆောင်ရွက်ရေးဟူ၍ မူဝါဒများ ချမှတ်ထားပါတယ်။ တင်ပြပါ မူဝါဒများကို ဖော်ဆောင်နိုင်ရေးအတွက် ပြည်သူ့လွှတ်တော်ရုံးသည် ရည်မှန်းချက်များ နှင့်အညီ အကောင်အထည်ဖော် ဆောင်ရွက်လျက်ရှိပါတယ်။ ရည်မှန်းချက်များကတော့ (က) နိုင်ငံတော်ဖွံ့ဖြိုးတိုးတက်ရေးကို ရှေးရှုဆောင်ရွက်ရန်၊ (ခ) တရားဥပဒေစိုးမိုးရေးနှင့် တည်ငြိမ်အေးချမ်းရေး ရရှိအောင် ဆောင်ရွက်ရန်၊ (ဂ) တိုင်းရင်းသားစည်းလုံးညီညွတ်ရေးနှင့် ပြည်တွင်းငြိမ်းချမ်းရေးကို ဖော်ဆောင်ရန်၊ (ဃ) လွတ်လပ်ခြင်း၊ ညီမျှခြင်းနှင့် တရားမျှတခြင်းတို့ကို ဖော်ဆောင်ရန်၊ (င) လွှတ်တော်ကိုယ်စားလှယ်များနှင့် လွှတ်တော်ရုံးဝန်ထမ်းများ၏ အရည်အသွေးမြင့်မားရေး အတွက် ဆောင်ရွက်ရန်၊ (စ) ပြည်ထောင်စုအဆင့် အဖွဲ့အစည်းအချင်းချင်း ပေါင်းစပ်ညှိနှိုင်းဆောင်ရွက်ရန် တို့ဖြစ်ပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လစာအတွင်း ပြည်သူ့လွှတ်တော်ရုံးမှ သာမန်ရငွေ အဖြစ် ကျပ် ၁.၂၇၀ သန်း လျာထားပါတယ်။ ၎င်းရငွေမှာ သတင်းစာဟောင်းများ ရောင်းရငွေ၊ တင်ဒါ ပုံစံများရောင်းရငွေနဲ့ ဆိုင်ခန်းငှားရမ်းခ ရငွေအတွက်ဖြစ်ပါတယ်။ ပြည်သူ့လွှတ်တော်ရုံးအနေဖြင့် ငွေလုံး ငွေရင်းရငွေနှင့် ကြွေးမြီရငွေများ လျာထားခြင်းမရှိပါ။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လစာ အတွင်း ပြည်သူ့လွှတ်တော်ရုံး၏ သာမန်အသုံးစရိတ်များဟာ လွှတ်တော်ကိုယ်စားလှယ်များမှ အင်အား အပြည့်ဖြင့် တက်ရောက်မည်ဖြစ်ခြင်းကြောင့် လွှတ်တော်ကိုယ်စားလှယ်များနှင့်စပ်လျဉ်းသည့် အသုံးစရိတ် များသာ အဓိကလျာထားခြင်း ဖြစ်ပါတယ်။ လစာ၊ စရိတ်၊ ချီးမြှင့်ငွေခေါင်းစဉ်၌ လက်ရှိခန့်အပ်ပြီး ဝန်ထမ်း အင်အား ၆၀၄ ဦးနှင့် ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လစာအတွင်း ထပ်မံတိုးချဲ့ခန့်အပ်မည့် ဝန်ထမ်းများအတွက် လစာစရိတ်များနှင့် ရွေးကောက်ခံ လွှတ်တော်ကိုယ်စားလှယ်များ ကော်မရှင်အဖွဲ့ဝင် များအတွက် စရိတ်ချီးမြှင့်ငွေ စုစုပေါင်း ကျပ် ၂,၉၀၉.၃၂၂ သန်းတောင်းခံရာ ဘဏ္ဍာရေးကော်မရှင်မှ ကျပ် ၂,၈၆၄.၀၃၂ သန်း ခွင့်ပြုထားပါတယ်။ ခရီးသွားလာစရိတ်ခေါင်းစဉ်၌ ပြည်တွင်းခရီးသွားလာစရိတ်နှင့် နိုင်ငံခြားသွားကိုယ်စားလှယ် စရိတ်အတွက် ကျပ် ၂၉၅.၄၀၂ သန်း တောင်းခံထားရာ ဘဏ္ဍာရေးကော်မရှင်မှ ကျပ် ၁၈၃.၁၅၂ သန်း ခွင့်ပြုထားပါတယ်။ ပစ္စည်းများဝယ်ယူခြင်း၊ ဆောင်ရွက်ပေးခြင်းတို့အတွက် ကုန်ကျစရိတ်နဲ့ လုပ်အားခ ခေါင်းစဉ်၌ ကျပ် ၉၈၆.၂၀၀ သန်း တောင်းခံထားရာ ဘဏ္ဍာရေးကော်မရှင်မှ ကျပ် ၈၇၂.၀၇၀ သန်း ခွင့်ပြု ထားပါတယ်။ ပြင်ဆင်ထိန်းသိမ်းစရိတ် ခေါင်းစဉ်၌ ကျပ် ၅၆.၇၁၆ သန်း တောင်းခံထားရာ ဘဏ္ဍာရေး ကော်မရှင်မှ ကျပ် ၃၃.၅၀၀ သန်း ခွင့်ပြုထားပါတယ်။ ပညာရေးနှင့် လူမှုရေးအသုံးစရိတ် ခေါင်းစဉ်၌ ကျပ် ၁၀၆.၆၀၀ သန်း တောင်းခံထားရာ ဘဏ္ဍာရေး ကော်မရှင်မှ ကျပ် ၅၆.၆၀၀ သန်း ခွင့်ပြုပေးထားပါတယ်။ ဧည့်ခံကျွေးမွေးစရိတ်ခေါင်းစဉ်၌ ကျပ် ၈၂၇.၉၉၄ သန်း တောင်းခံထားရာ ဘဏ္ဍာရေးကော်မရှင်မှ ကျပ် ၇၇၃.၉၇၀ သန်း ခွင့်ပြုထားပါတယ်။ ပြည်သူ့ လွှတ်တော်ရုံး၏ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လစာအတွက် သာမန်အသုံးစရိတ် ကျပ် ၅,၁၈၂.၂၃၄ သန်း တောင်းခံထားရာ ဘဏ္ဍာရေးကော်မရှင်မှ ကျပ် ၄,၇၈၃.၃၂၄ သန်း ခွင့်ပြုပေးခဲ့ ပါတယ်။ ပြည်သူ့လွှတ်တော်ရုံး၏ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လစာအတွင်း ငွေလုံး ငွေရင်းအသုံးစရိတ်၌ ရုံးသုံးစက်ပစ္စည်းကိရိယာနှင့် အခြားရုံးသုံးပစ္စည်းများအတွက် ကျပ် ၄၁.၁၁၂ သန်း တင်ပြတောင်းခံခဲ့ရာ ဘဏ္ဍာရေးကော်မရှင်မှ ခွင့်ပြုခဲ့ပြီးဖြစ်ပါတယ်။ ပြည်သူ့လွှတ်တော်ရုံးရှိ User ၅၀ ဦး အတွက် Share Point Extended User License ကနဦးတပ်ဆင်ရန် ကျပ် ၈.၄၀၀ သန်းကို တင်ပြ စက်တင်ဘာလအထိ ၆ လစာအတွက် ငွေလုံးငွေရင်းအသုံးစရိတ် ကျပ် ၄၉.၅၁၂ သန်း တောင်းခံခဲ့ရာ ဘဏ္ဍာရေးကော်မရှင်မှ ခွင့်ပြုခဲ့ပြီးဖြစ်ပါတယ်။ သို့ဖြစ်ပါ၍ ပြည်သူ့လွှတ်တော်ရုံး၏ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လစာ အမျိုးသား စီမံကိန်းနှင့် ဘဏ္ဍာငွေအရအသုံးဆိုင်ရာ ခန့်မှန်းတင်ပြချက်များကို သိရှိနိုင်ပါရန် လေးစားစွာဖြင့် တင်ပြ အပ်ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">အမျိုးသားလွှတ်တော်ရုံးက ရှင်းလင်းတင်ပြဖို့ ဖြစ်ပါတယ်။ ဦးစောသန်းထွဋ်(ဥက္ကဋ္ဌ၊ ပြည်သူ့ငွေစာရင်းကော်မတီ၊ အမျိုးသားလွှတ်တော်)။ လေးစားအပ်ပါသော ပြည်ထောင်စုလွှတ်တော် နာယကကြီးနှင့် ပြည်ထောင်စုလွှတ်တော် ကိုယ်စားလှယ်များ၊ တက်ရောက်လာတဲ့ ပြည်ထောင်စုအဆင့် အဖွဲ့အစည်းဝင်များအားလုံးမင်္ဂလာပါ။ ကျွန်တော်ကတော့ အမျိုးသားလွှတ်တော် ပြည်သူ့ငွေစာရင်းကော်မတီဥက္ကဋ္ဌ ဦးစောသန်းထွဋ် ဖြစ်ပါတယ်။ Power Point အသုံးပြုခွင့်ပြုပါ။ အမျိုးသားလွှတ်တော်ရုံး၏ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လစာအတွက် သာမန် ရငွေကျပ် ၀.၂ သန်း၊ ငွေလုံးငွေရင်းရငွေကျပ် ၀.၂ သန်းလျာထားပါတယ်။ ရငွေများအနေဖြင့် ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လအတွင်း အမျိုးသားလွှတ်တော်ရုံးက သာမန်ရငွေကျပ် ၀.၂ သန်း လျာထားပါတယ်။ ၎င်းရငွေမှာ သတင်းစာဟောင်းများရောင်းရငွေနှင့် မှတ်တမ်းစာအုပ်များ ရောင်းရငွေများ ဖြစ်ပါတယ်။ ငွေလုံးငွေရင်းရငွေတွင် မတည်ပစ္စည်းများရောင်းချခြင်းမှ ရငွေကျပ် ၀.၂ သန်း လျာထားပြီး ကြွေးမြီရငွေလျာထားခြင်းမရှိပါကြောင်း တင်ပြအပ်ပါတယ်။ အသုံးစရိတ်များအနေဖြင့် သာမန်အသုံးစရိတ်ကျပ် ၂,၈၅၃.၁၂၈ သန်းနှင့် ငွေလုံးငွေရင်းအသုံးစရိတ် ကျပ် ၄၁.၅၂၀ သန်းကို လျာထားတောင်းခံထားပါတယ်။ ဒုတိယသမ္မတနှင့် ဘဏ္ဍာရေးကော်မရှင်မှစိစစ်ပြီး သာမန်အသုံးစရိတ်မှာ ကျပ် ၂,၈၅၃.၁၂၈ သန်းဖြစ်ပါတယ်။ ခွင့်ပြုသည့်အသုံးစရိတ်များမှာ အောက်ပါအတိုင်း ဖြစ်ပါတယ်။ (က) လစာ၊ စရိတ်၊ ချီးမြှင့်ငွေ (ဝန်ထမ်းလစာ၊ စရိတ်နှင့် ကိုယ်စားလှယ်ချီးမြှင့်ငွေများ) ၁,၆၁၇.၀၃၃ သန်း၊ (ခ) ခရီးသွားလာစရိတ်(ဝန်ထမ်း၊ ကိုယ်စားလှယ် ပြည်တွင်း၊ ပြည်ပခရီးစရိတ်) ၁၅၇၅ သန်း၊ (ဂ) ပစ္စည်းများဝယ်ယူခြင်း၊ ဆောင်ရွက်ခြင်းတို့အတွက် ကုန်ကျစရိတ်နှင့်လုပ်အားခ ၄၀၉.၅၁၀ သန်း၊ (ဃ) ဓာတ်ဆီ၊ စက်ဆီ၊ ချောဆီ ၁၀၀ သန်း၊ (င) ပြင်ဆင်ထိန်းသိမ်းစရိတ်(စက်ကိရိယာနှင့်အခြား) ရ သန်း၊ (စ) မော်တော်ယာဉ်များ (ပြင်ဆင်စရိတ်) ၁၈.၀၅၀ သန်း၊ (ဆ) ပညာရေးနှင့် လူမှုရေးအသုံးစရိတ် ၅၁ သန်း၊ (ဇ) ဧည့်ခံကျွေးမွေးစရိတ် ၄၉၃.၀၃၅ သန်း၊ စုစုပေါင်း ၂,၈၅၃.၁၂၈ သန်း ဖြစ်ပါတယ်။ ငွေလုံးငွေရင်းအသုံးစရိတ်အနေဖြင့် ဒုတိယသမ္မတနှင့် ဘဏ္ဍာရေးကော်မရှင်မှ စိစစ်ပြီး ငွေလုံး ငွေရင်းအသုံးစရိတ်မှာ ကျပ် ၄၁.၅၂၀ သန်း ဖြစ်ပါတယ်။ ခွင့်ပြုတဲ့အသုံးစရိတ်များမှာ အောက်ပါအတိုင်း ဖြစ်ကြောင်း တင်ပြအပ်ပါတယ်။ (က) e-government အတွက် လိုအပ်သော စက်ပစ္စည်းကိရိယာများ ဝယ်ယူခြင်း ၁၂.၅ သန်း၊ (ခ) စက်ပစ္စည်းကိရိယာများဝယ်ယူခြင်း ၇.၁၂ သန်း၊ (ဂ) ပရိဘောဂဝယ်ယူခြင်း ၁.၉ သန်း၊ (ဃ) မော်တော်ယာဉ်ပြင်ဆင်စရိတ် ၂၀ သန်း၊ စုစုပေါင်း ၄၁.၅၂ သန်း ဖြစ်ပါတယ်။ အမျိုးသားလွှတ်တော်ရုံး၏ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လစာအတွက် အမှန် အသုံးစရိတ်နှင့် အနီးစပ်ဆုံးခန့်မှန်းတွက်ချက် တောင်းခံထားခြင်းဖြစ်ပါသဖြင့် အတည်ပြု ပေးနိုင်ပါရန် တင်ပြအပ်ပါတယ်ခင်ဗျာ။ ကျေးဇူးတင်ပါတယ်။</speech>
<speech type="speaker">နိုင်ငံခြားရေးဝန်ကြီးဌာန အပါအဝင် အပြည်ပြည်ဆိုင်ရာပူးပေါင်းဆောင်ရွက်ရေး ဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="34">ဦးကျော်တင်(ပြည်ထောင်စုဝန်ကြီး၊ အပြည်ပြည်ဆိုင်ပူးပေါင်းဆောင်ရွက်ရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့် ပြည်သူ့လွှတ်တော် ဥက္ကဋ္ဌနှင့်တကွ လွှတ်တော် ကိုယ်စားလှယ်ကြီးများ၊ ဧည့်သည်တော်များခင်ဗျား။ ကျွန်တော်ကတော့ အပြည်ပြည်ဆိုင်ရာပူးပေါင်း ဆောင်ရွက်ရေးဝန်ကြီးဌာန ပြည်ထောင်စုဝန်ကြီး ဦးကျော်တင် ဖြစ်ပါတယ်။ ကျွန်တော့အနေနဲ့ ၂၀၁၈ ခုနှစ်၊ ဧပြီလမှ စက်တင်ဘာလထိ ၆ လ အမျိုးသားစီမံကိန်းဥပဒေမူကြမ်းနှင့် ၂၀၁၈ ခုနှစ်၊ ပြည်ထောင်စုဘဏ္ဍာငွေ အရအသုံးဆိုင်ရာဥပဒေကြမ်းတို့နှင့် ပတ်သက်ပြီးတော့ အပြည်ပြည်ဆိုင်ရာပူးပေါင်းဆောင်ရွက်ရေးဝန်ကြီး ဌာနအပါအဝင် နိုင်ငံခြားရေးဝန်ကြီးဌာနအတွက် ရှင်းလင်းတင်ပြသွားမှာ ဖြစ်ပါတယ်။ ကျွန်တော့အနေနဲ့ ပထမဦးစွာ နိုင်ငံခြားရေးဆိုင်ရာမူဝါဒများနှင့် ရည်မှန်းချက်များကို တင်ပြလို ပါတယ်။ အားလုံးသိကြပြီးဖြစ်တဲ့အတိုင်း ကျွန်တော်တို့နိုင်ငံဟာ လွတ်လပ်၍ တက်ကြွပြီး ဘက်မလိုက် သော နိုင်ငံခြားရေးမူဝါဒနှင့်အညီ ကမ္ဘာ့ငြိမ်းချမ်းရေးနှင့် နိုင်ငံအချင်းချင်း မိတ်ဝတ်မပျက် ပေါင်းသင်း ဆက်ဆံရေးကို ရှေးရှုပြီးတော့ နိုင်ငံတော်ရဲ့ အကျိုးစီးပွား ဖြစ်ထွန်းစေရေးအတွက် မိမိတို့နိုင်ငံရဲ့ ဦးစားပေး လုပ်ငန်း၊ မိမိတို့နိုင်ငံရဲ့ လိုအပ်ချက်နဲ့အညီ ဒေသတွင်းနှင့် အခြားနိုင်ငံများ ကမ္ဘာ့ကုလသမဂ္ဂ အပါအဝင် နိုင်ငံ တကာအဖွဲ့အစည်းများနှင့် တက်ကြွစွာ ဆက်လက်ပူးပေါင်း ဆောင်ရွက်သွားမှာ ဖြစ်ပါတယ်။ နောက်တစ်ခုကတော့ ကျွန်တော်တို့ ကမ္ဘာ့နိုင်ငံများအားလုံးနဲ့ ချစ်ကြည်ရင်းနှီးစွာဆက်ဆံရေးနဲ့ ပူးပေါင်းဆောင်ရွက်မှုတွေ ပိုမိုတိုးမြှင့်ရေး၊ အထူးသဖြင့် အိမ်နီးချင်းနိုင်ငံများနှင့် ချစ်ကြည်ရင်းနှီးစွာ နေထိုင်ဆက်ဆံသွားရေး၊ ဒီအစိုးရလက်ထက်အတွင်းမှာ မပြီးပြတ်သေးတဲ့ နယ်နိမိတ်များ သတ်မှတ်ခြင်း၊ တိုင်းတာခြင်း၊ နယ်နိမိတ်တွေ ပိုမိုပီပြင်ထင်ရှားရေးအတွက် ကြိုးပမ်းဆောင်ရွက်ရေး၊ နောက်ပြီးတော့ နိုင်ငံတကာနှင့် ချစ်ကြည်ရင်းနှီးစွာဆက်ဆံလျက် နိုင်ငံတော်ရဲ့ အကျိုးစီးပွားကို ထိရောက်စွာ အထောက် အကူပြုနိုင်ရန် သံတမန်နည်လမ်းဖြင့် ညှိနှိုင်းဆောင်ရွက်သွားရေး၊ နောက်ဆုံးအချက်အနေနဲ့ ပြည်သူ ဗဟိုပြု သံခင်း၊ တမန်ခင်းနဲ့အညီ နိုင်ငံတော်နှင့် နိုင်ငံသားတို့ရဲ့ အကျိုးစီးပွားကို ကာကွယ်စောင့်ရှောက် ရေးအတွက် ကျွန်တော်တို့ ကြိုးပမ်းဆောင်ရွက်သွားမှာ ဖြစ်ပါတယ်။ ဒီအနီးကပ် ရည်မှန်းချက်များအဖြစ် နိုင်ငံခြားရေးဝန်ကြီးဌာနအနေနဲ့ ၂၀၁၈ ခုနှစ် အတွင်းမှာ ကျွန်တော်တို့ မြန်မာနိုင်ငံဟာ လက်ရှိရခိုင်ပြည်နယ်အရေးနဲ့ပတ်သက်ပြီးတော့ ရင်ဆိုင်ကြုံတွေ့ နေရတဲ့ နိုင်ငံတကာဖိအားပေးမူတွေကို တုံ့ပြန်နိုင်ရေးအတွက် ပကတိအခြေအနေမှန်များကို ပိုမိုသိရှိ နားလည်ကြစေရေး မိမိတို့နိုင်ငံရဲ့ ပုံရိပ် ကမ္ဘာ့အလယ်မှာ ပြန်လည်မြှင့်တင်ရေးအတွက် အဖက်ဖက်မှ ကြိုးပမ်းဆောင်ရွက်ရာမှာ မြန်မာသံရုံးများ၊ နိုင်ငံခြားရေးဝန်ကြီးဌာန၊ အပြည်ပြည်ဆိုင်ရာပူးပေါင်း ဆောင်ရွက်ရေးဝန်ကြီးဌာနအနေနဲ့ အရေးကြီးတဲ့ကဏ္ဍကနေပြီးတော့ ပိုမိုတက်ကြွစွာ လှုပ်ရှားဆောင်ရွက် သွားမှာ ဖြစ်ပါတယ်။ ဒုတိယရည်မှန်းချက်အနေနဲ့ ကျွန်တော်တို့ ပြည်ပအကူအညီတွေ နောက်ပြီးတော့ နိုင်ငံတော်ရဲ့ စီးပွားရေး ဖွံ့ဖြိုးတိုးတက်ရေးအတွက်ကို နိုင်ငံတကာက ပြည်ပအကူအညီတွေ၊ နည်းပညာအကူအညီတွေ ရရှိရေး၊ ကုန်သွယ်ရေးနဲ့ ပြည်ပရင်းနှီးမြှုပ်နှံမှုများ ပိုမိုရရှိရေးအတွက် ပြည်ပရှိ မြန်မာသံရုံးများက အဓိကကျသော အခန်းကဏ္ဍများကနေပြီးတော့ ပိုမိုကူညီပံ့ပိုး ဆောင်ရွက်သွားမှာဖြစ်ပါတယ်။ အလားတူပဲ ယနေ့အခါမှာ ကမ္ဘာလှည့်ခရီးသွားလုပ်ငန်း မြှင့်တင်ရေးအတွက် ကြိုးပမ်းဆောင်ရွက်ရာမှာလည်း မြန်မာ သံရုံးတွေကနေပြီးတော့ နိုင်ငံခြားဝင်ငွေရရှိရေးအတွက် ကြိုးပမ်းဆောင်ရွက်တဲ့နေရာမှာ မြန်မာနိုင်ငံကို နိုင်ငံတကာက ပိုမိုစိတ်ဝင်စားမှုရှိအောင် ပိုမိုဆွဲဆောင်စည်းရုံးမှုများ တိုးမြှင့်ဆောင်ရွက်သွားဖို့လည်း ကျွန်တော်တို့လည်း ဦးတည်ချက်ထားလျက်ရှိပါတယ်။ ဒီလိုဆောင်ရွက်တဲ့အခါမှာ နိုင်ငံခြားရေးဝန်ထမ်း၊ သံတမန်ဝန်ထမ်းတွေ အရည်အသွေး မြှင့်တင် ရေးကိုလည်း အဓိကရည်မှန်းချက်ချပြီး ဆောင်ရွက်လျက်ရှိပါတယ်။ ဒါ့အပြင် ကျွန်တော်တို့နိုင်ငံ ဒီသံတမန် ဝန်ထမ်းများအနေဖြင့် ပြည်ပမှာ နိုင်ငံတော်တာဝန်ထမ်းဆောင်ရာမှာ စိတ်အေးချမ်းသာစွာဖြင့် လုပ်ငန်း တာဝန် ပိုမိုထိရောက်စွာ ထမ်းဆောင်နိုင်ရေးအတွက် နိုင်ငံတော်၏ အတိုင်ပင်ခံပုဂ္ဂိုလ်၏ လမ်းညွှန်ချက် နှင့်အညီ မြန်မာသံရုံးများမှာ တာဝန်ထမ်းဆောင်လျက်ရှိတဲ့ ဝန်ထမ်းများရဲ့ သားသမီးများ၊ အခြေခံပညာရေး သင်ယူရန် ထောက်ပံ့ငွေပေးအပ်ရန်နှင့် ဝန်ထမ်းမိသားစုများအတွက် ကျန်းမာရေးစောင့်ရှောက်မှု အာမခံ ထားရှိရေးအတွက်ကို လမ်းညွှန်ထားပါတယ်။ ဒါကြောင့် ပြည်ပမြန်မာသံရုံးများ အဆင့်အတန်းမီမီ အမြင်တင့်တယ်လှပစေးရေးအတွက် မွန်းမံ ပြင်ဆင်ခြင်းလုပ်ငန်းများ၊ သံရုံးအဆောက်အဦများ အသစ်ဆောက်လုပ်ခြင်းလုပ်ငန်းများ ဆောင်ရွက် သွားရန်လည်း ကြိုးပမ်းဆောင်ရွက်လျက်ရှိပါတယ်။ ဒါကြောင့်မို့ သံရုံးအသစ်များ ဆောက်လုပ်ခြင်းနှင့် တည်ဆောက်ပြီးတဲ့ နိုင်ငံတော်အဆောက်အဦများ ရေရှည်တည်တံ့ခိုင်မြဲရေးအတွက်လည်း ပြုပြင်ထိန်းသိမ်းရေး လုပ်ငန်းစီမံချက်များကို ဆောင်ရွက်သွားရန်ရှိပါတယ်။ ဒါကြောင့် နိုင်ငံခြားရေးဝန်ကြီးဌာနအနေဖြင့် ၂၀၁၈ ခုနှစ်၊ ဧပြီလမှ စက်တင်ဘာလထိ ရငွေ သုံးငွေလျာထားမှုမှာ အထက်ပါရည်မှန်းချက်များနှင့်အညီ အတူဆောင်ရွက်သွားမှာ ဖြစ်ပါတယ်။ ရငွေပိုင်း အနေဖြင့် နိုင်ငံခြားရေးဝန်ကြီးဌာန အဓိကရငွေမှာ သံရုံးတွေက ဝန်ဆောင်မှုဆောင်ရွက်ပေးရတဲ့ ရရှိငွေ ဖြစ်ပါတယ်။ သံရုံးများက ဗီဇာတို့၊ နိုင်ငံကူးလတ်မှတ်ခတို့ဟာ ဒီအခကြေးငွေတွေက သက်ဆိုင်ရာ ဝန်ကြီးဌာနရဲ့ ငွေစာရင်းခေါင်းစဉ်ကို လွှဲပြောင်းပေးရတာဖြစ်တဲ့အတွက် နိုင်ငံခြားရေးဝန်ကြီးဌာနရဲ့ ရငွေအဖြစ် အကျုံးဝင်ခြင်းမရှိပါဘူး။ မိမိတို့ရဲ့ ရငွေအနေဖြင့် ဝန်ဆောင်မှုပေးရတဲ့ ထောက်ခံစာပေးမှုရငွေများသာရှိပါတယ်။ နောက် ပြီးတော့ သာမန်ရငွေပိုင်းမှာ ပစ္စည်းဟောင်းများ ရောင်းချရရှိငွေ၊ တင်ဒါပုံစံရောင်းချငွေ၊ ဘဏ်တိုးနဲ့ နှစ်လွန်ရငွေ စသည်ဖြင့် ကျပ်သန်းပေါင်း ၈၉၃.၅ တိတိ လျာထားပါကြောင်း တင်ပြအပ်ပါတယ်။ သာမန်အသုံးစရိတ် သုံးငွေအပိုင်းမှာဆိုလို့ရှိရင် အပြည်ပြည်ဆိုင်ရာ ပူးပေါင်းဆောင်ရွက်ရေးဝန်ကြီး ဌာန၏ အသုံးစရိတ်အပါအဝင် နိုင်ငံခြားရေးဝန်ကြီးဌာနရဲ့ သာမန်အသုံးစရိတ် ကျပ်သန်းပေါင်း ၃၄,၇၈၅ တိတိကို အဆိုပြု လျာထားခဲ့ပါတယ်။ အဲဒီအဆိုပြုချက်ကိုဘဏ္ဍာငွေစိစစ်ပူးပေါင်းအဖွဲ့မှ အဆင့်ဆင့် စိစစ်ပြီးတော့ ကျပ်သန်းပေါင်း ၃၄,၇၅၈.၉၁၄ တိတိ ခွင့်ပြုပေးခဲ့ပြီးဖြစ်ပါတယ်။ ယခုယင်း ခွင့်ပြုချက်နဲ့အညီ ပြည်ထောင်စုလွှတ်တော်သို့ တင်ပြခြင်းဖြစ်ပါတယ်။ သာမန်အသုံးစရိတ်အပိုင်းမှာ ယခု ၆ လပတ်အတွင်းမှာ မြန်မာနိုင်ငံက အိမ်ရှင်နိုင်ငံအဖြစ် လက်ခံကျင်းပရန် လျာထားခဲ့တဲ့အစည်းအဝေးများ၊ အသုံးစရိတ်များကိုလည်း ထည့်သွင်းလျာထား ပါတယ်။ ၎င်းတို့အနက်မှ စတုတ္ထအကြိမ်မြောက် အရှေ့-အနောက် စီးပွားရေးစင်္ကြံဖွံ့ဖြိုးတိုးတက်မှု ဆိုင်ရာ ဒုတိယနိုင်ငံခြားဝန်ကြီးများအစည်းအဝေး၊ ဆဋ္ဌမအကြိမ်မြောက် မြန်မာ-တရုတ်ယူနန်ဖိုရမ်၊ (၁၆)ကြိမ်မြောက် မြန်မာ-ထိုင်း နည်းပညာပူးပေါင်းဆောင်ရွက်မှုအစည်းအဝေးနဲ့ ဘင်းမ်စတက်နဲ့ ပတ်သက်တဲ့ Round Table ကိစ္စရပ်များကိုလည်း ထည့်သွင်းလျာထားပါတယ်။ ဆက်လက်ပြီး အထက်ပါရည်မှန်းချက် များနှင့်အညီ ဝန်ထမ်းများအနေဖြင့် ပြည်ပမှာ နိုင်ငံတော်တာဝန်ကို ထိရောက်စွာနှင့် စိတ်အေးချမ်းသာစွာ ထမ်းဆောင်နိုင်ရေးအတွက် စောစောကတင်ပြခဲ့တဲ့အတိုင်း မြန်မာသံရုံး များမှ ဝန်ထမ်းသားသမီးများရဲ့ အခြေခံပညာရေး ပညာရေးထောက်ပံ့ငွေပေးရန်နှင့် မိသားစုအတွက် ကျန်းမာရေးအာမခံကိစ္စတို့ကိုလည်း ထည့်သွင်းလျာထားခဲ့ခြင်း ဖြစ်ပါတယ်။ နောက်ငွေလုံးငွေရင်း အသုံးစရိတ်အပိုင်းမှာ အသုံးစရိတ်အတွက် ကျပ်သန်းပေါင်း၁၂,၇၈၀.၈၃၈ အား အဆိုပြုလျာထားခဲ့ပြီး ကော်မတီ (၃)ရပ်ဖြစ်တဲ့ (စီမံကိန်းရေးဆွဲရေးဦးစီးဌာန၊ ဆောက်လုပ်ရေးဝန်ကြီး ဌာနနှင့် စက်ပစ္စည်းကြီးကြပ်ရေးကော်မတီ)တို့မှ အဆင့်ဆင့်စိစစ်ပြီးသည့် ကျပ်သန်းပေါင်း ၁၁,၉၄၅.၃၁၉ တိတိအား ခွင့်ပြုပေးခဲ့ပြီး ယခုအခါမှာ ပြည်ထောင်စုလွှတ်တော်သို့ တင်ပြခြင်းဖြစ်ပါတယ်။ ဦးစီးဌာန ငွေလုံးငွေရင်းအသုံးစရိတ်မှာ နိုင်ငံခြားရေးဝန်ကြီးဌာန၊ ရန်ကုန်မြို့မှာရှိတဲ့ လောလောဆယ် အသုံးပြုနေတဲ့ မဟော်သဓာသင်တန်းခန်းမဆောင်နေရာမှာ (အလျား ၂၀၀ ပေနှင့် အနံ ၇၀ ပေ)ရှိတဲ့ ၅ ထပ်တိုက် သံတမန်များလေ့ကျင့်ပေးဖို့အတွက် Myanmar Diplomatic Academy ပြင်ဆင် တည်ဆောက်ရေးကိစ္စကိုလည်း ထည့်သွင်းအဆိုပြုထားခြင်း ဖြစ်ပါတယ်။ ဒီသင်တန်းကျောင်း တည်ဆောက်ခြင်း အားဖြင့် သံတမန်များရဲ့ အရည်အချင်း၊ အရည်အသွေးနဲ့ စွမ်းဆောင်ရည်ကိုလည်း မြှင့်တင်ပေးနိုင်မှာ ဖြစ်ပါတယ်။ အဲဒီတော့ သံတမန်ကောင်စစ် ငွေလုံးငွေရင်းအသုံးစရိတ်အောက်မှာ မြန်မာသံရုံး ပရီတိုးရီးယား မြို့မှာရှိတဲ့ နိုင်ငံတော်ပိုင် သံရုံးအကြီးအကဲရဲ့ နေအိမ်ဆောက်လုပ်ခြင်းအတွက် ပထမအရစ်၊ ဒုတိယအရစ် နှင့် တတိယအရစ် ပေးချေရန်ကိစ္စ၊ မြန်မာသံရုံး၊ ကင်ဘာရာမြို့မှာ ဝန်ထမ်းအိမ်ရာ အသစ်ဆောက်လုပ် ခြင်းနှင့် အခြားပြည်ပနိုင်ငံများ၏ သံရုံး(၁၂)ရုံးရဲ့ နိုင်ငံတော်ပိုင်အဆောက်အဦများ အကြီးစားမွမ်းမံ ပြင်ဆင်ခြင်းကိစ္စများကို ထည့်သွင်းလျာထားပါတယ်။ သို့ဖြစ်ပါ၍ နိုင်ငံခြားရေးဝန်ကြီးဌာနရဲ့ ရည်မှန်းချက်များ အကောင်အထည်ဖော်ဆောင်ရွက်ရန် ဖြစ်တဲ့ ယနေ့ ပြည်ထောင်စုလွှတ်တော်သို့ တင်သွင်းခဲ့တဲ့ အပြည်ပြည်ဆိုင်ရာ ပူးပေါင်းဆောင်ရွက်ရေး ဝန်ကြီးဌာန အပါအဝင် နိုင်ငံခြားရေးဝန်ကြီးဌာနအတွက် သာမန်အသုံးစရိတ်ငွေနဲ့ ငွေလုံးငွေရင်း အသုံး စရိတ် ကျပ်သန်းပေါင်း ၄၆,၇၀၄.၂၃၃ နှင့်ပတ်သက်ပြီးတော့ အသုံးစရိတ်များဟာ ယခု ၆ လအတွင်း အကောင်အထည်ဖော်ဆောင်ရွက်နိုင်မည့် လုပ်ငန်းများအတွက် လျာထားသည့် မဖြစ်မနေသုံးစွဲရမည့် အသုံးစရိတ်များဖြစ်တဲ့အတွက် လွှတ်တော်ကြီးမှ အတည်ပြုပေးနိုင်ပါရန် လေးစားစွာ တင်ပြအပ်ပါတယ် ခင်ဗျား။ အားလုံးကို ကျေးဇူးတင်ပါတယ်။</speech>
<speech type="speaker">ပြည်ထဲရေးဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="21">ဒုတိယဗိုလ်ချုပ်ကြီးကျော်ဆွေ(ပြည်ထောင်စုဝန်ကြီး၊ ပြည်ထဲရေးဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော် နာယကကြီး၊ ပြည်သူ့လွှတ်တော်ဥက္ကဋ္ဌ၊ ပြည်သူ့လွှတ်တော် ကိုယ်စားလှယ်များ၊ ဧည့်သည်တော်များအားလုံး မင်္ဂလာအပေါင်းနှင့် ပြည့်စုံကြပါစေလို့ နှုတ်ခွန်းဆက်သ အပ်ပါတယ်။ ကျွန်တော်ကတော့ ပြည်ထဲရေးဝန်ကြီးဌာန၊ ပြည်ထောင်စုဝန်ကြီး ဒုတိယဗိုလ်ချုပ်ကြီးကျော်ဆွေ ဖြစ်ပါတယ်။ ပြည်ထောင်စုလွှတ်တော်သို့ တင်ပြသည့် ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လအတွက် အမျိုးသားစီမံကိန်းဥပဒေကြမ်းနှင့် ၂၀၁၈ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းပါ ပြည်ထဲရေးဝန်ကြီးဌာန၏ ဘဏ္ဍာငွေအရအသုံးစာရင်းတို့နှင့်စပ်လျဉ်း၍ ရှင်းလင်းတင်ပြသွားမှာ ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ ပြည်ထဲရေးဝန်ကြီးဌာနသည် အုပ်ချုပ်ရေးအာဏာသက်ရောက်ခြင်းဖြင့် တရားဥပဒေစိုးမိုးမှုကိုရရှိကာ တည်ငြိမ်မှုနှင့် ဖွံ့ဖြိုးမှုတို့ကို ဖြစ်ထွန်းရေးဆိုသည့် အမျိုးသားလုံခြုံရေးမူဝါဒကိုချမှတ်ပြီး နိုင်ငံတော်လုံခြုံရေး၊ တရားဥပဒေစိုးမိုးရေး၊ ရပ်ရွာအေးချမ်းသာယာရေးနှင့် ပြည်သူ့အကျိုးပြု ဆောင်ရွက်ရေးဟူသော ရည်မှန်းချက် ၄ ရပ် ချမှတ် အကောင်အထည်ဖော်ဆောင်ရွက်လျက်ရှိပါတယ်။ ရည်မှန်းချက်များကို အကောင်အထည်ဖော်ရန် လုံခြုံရေး ကိစ္စရပ်များ တိုးတက်ကောင်းမွန်ရေး၊ အုပ်ချုပ်မှုစနစ်မှန်ကန်ရေး၊ လုပ်ငန်းစွမ်းရည် တိုးတက်မြင့်မားရေး၊ လေ့ကျင့်မှုမပျက်ဆောင်ရွက်ရေး၊ စိတ်ဓာတ်ကောင်းမွန်တိုးတက်မြင့်မားရေး၊ ပြည်သူ့အကျိုးပြု ဆောင်ရွက်ရေး စသည့်လုပ်ငန်းစဉ် ၆ ရပ်ကို အကောင်အထည်ဖော် ဆောင်ရွက်လျက်ရှိပါတယ်။ လုပ်ငန်းစဉ် ၆ ရပ်ကို အကောင်အထည်ဖော်ဆောင်ရွက်ရန် ၂၀၁၈ ခုနှစ်၊ ဧပြီလမှ စက်တင်ဘာလ အထိ ၆ လအတွက် ငွေလုံးငွေရင်းအသုံးစရိတ်ကျပ် ၁၄၆. ၈၆၂,၀၆၈ ဘီလီယံကို လျာထားတင်ပြထားပြီး အကောင်အထည်ဖော် ဆောင်ရွက်မည့် အဓိကလုပ်ငန်းများမှာ ဆောက်လုပ်ရေးအသုံးစရိတ်ကျပ် ၄၄.၃၀၄,၆၃၉ ဘီလီယံတွင် ပြည်ထဲရေးဝန်ကြီးဌာန တပ်ဖွဲ့ဦးစီးဌာနများမှ အဆောက်အဦများ ပြုပြင်ခြင်းလုပ်ငန်းများနှင့် မြန်မာနိုင်ငံရဲတပ်ဖွဲ့မှ မြန်မာ-ဘင်္ဂလားဒေ့ရှ် နယ်စပ်ခြံစည်းရိုးကာရံခြင်းနှင့် ဆက်စပ်လုပ်ငန်းများ၊ အကြီးအကဲများ၏ ခရီးစဉ်လမ်းညွှန်ချက်များ၊ လွှတ်တော်ကတိကဝတ်များ၊ အသစ်ဖွင့်လှစ်မည့် နယ်ခြားစောင့်ရဲတပ်ဖွဲ့ခွဲ ၄ ခုအတွက် လိုအပ်သောအဆောက်အဦများ ဆောက်လုပ်ခြင်း၊ အကျဉ်းဦးစီးဌာနမှ အကျဉ်းထောင်များနှင့် ထီးခမ်းစခန်းတို့တွင် တိုးချဲ့ တည်ဆောက်ရေးလုပ်ငန်းများ ၊ အကျဉ်းသားအိပ်ဆောင် ဆောက်လုပ်ခြင်း၊ မီးသတ်ဦးစီးဌာနမှ လက်နက်ငယ်လေ့ကျင့်ရေးဆောင်၊ အကျဉ်းသား များနားနေဆောင် ခြံစည်းရိုးကာရံခြင်းများအတွက် တောင်းခံထားခြင်းဖြစ်ပါတယ်။ စက်နှင့် စက်ပစ္စည်းအသုံးစရိတ်အတွက် ၁၀၀.၀၆၀,၄၇၁ ဘီလီယံတွင် ဝန်ကြီးရုံးအပါအဝင် တပ်ဖွဲ့ဦးစီးဌာနများအတွက် မဖြစ်မနေဖြည့်တင်းရန်လိုအပ်သော ရုံးသုံးစက်ကိရိယာများ၊ ရုံးသုံးပရိဘောဂများ၊ မီးသတ်ရေယာဉ်များ၊ မီးသတ်ဆေးဘူးများကို ဖြည့်တင်းစက်များ ဝယ်ယူရန်အတွက် တောင်းခံထားခြင်း ဖြစ်ပြီး ပိုလန်နိုင်ငံမှ ODA ချေးငွေဖြင့် မီးသတ်ယာဉ်နှင့် အပိုပစ္စည်းများဝယ်ယူနိုင်ရေး ယူရိုငွေ ၄၉.၄၅၆ သန်းနှင့် ညီမျှသော ကျပ် ၇၉.၃၂၇,၈၂၅ ဘီလီယံကို အရအပေးထည့်သွင်းလျာထားရပါတယ်။ အခြား အသုံးစရိတ်ကျပ် ၂.၄၉၆,၉၅၈ ဘီလီယံကို ဝန်ကြီးရုံးအပါအဝင် တပ်ဖွဲ့ဦးစီးဌာနများ၏ ငွေလုံးငွေရင်း အသုံးစရိတ်လုပ်ငန်းများအတွက် ကုန်သွယ်လုပ်ငန်းခွန် ၅ ရာခိုင်နှုန်းပေးချေခြင်း၊ မြေငှားစာချုပ်တန်ဖိုး ကျသင့်ငွေများ ပေးချေခြင်းနှင့် သိမ်းဆည်းမြေများအတွက် မြေလျော်ကြေးပေးချေခြင်းတို့အတွက် တောင်းခံ ထားခြင်းဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ ဆက်လက်၍ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လအတွက် ဘဏ္ဍာငွေအရအသုံးဆိုင်ရာ ဥပဒေကြမ်းတွင်ပါရှိသော ပြည်ထဲရေး ဝန်ကြီးဌာန၏ ဘဏ္ဍာငွေအရအသုံးစာရင်းများနှင့်ပတ်သက်၍ သာမန်ရငွေအခွန် ၄ မျိုး ကောက်ခံရရှိမှုမှ ရငွေကျပ် ၆၆၄.၀၈၂ သန်းနှင့် သာမန်ရငွေကျပ် ၁၇.၆၈၇,၉၇၈ ဘီလီယံ၊ ကြွေးမြီရငွေ ကျပ် ၇၉.၃၂၇,၈၂၅ ဘီလီယံ၊ စုစုပေါင်းရငွေလျာထားကျပ် ၉၇.၆၇၉ ၈၈၅ ဘီလီယံနှင့် သာမန်အသုံးစရိတ်ကျပ် ၁၇၆.၁၁၃,၀၃၁ ဘီလီယံကို တင်ပြတောင်းခံထားပါတယ်။ သို့ဖြစ်ပါ၍ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လအတွက် ငွေလုံးငွေရင်းအသုံးစရိတ် ကျပ် ၁၄၆.၈၆၂,၀၆ ဘီလီယံနှင့် သာမန်အသုံးစရိတ်ကျပ် ၁၇၆.၁၁၃,၀၃၁ ဘီလီယံ၊ စုစုပေါင်းအသုံးစရိတ် ကျပ် ၃၂၂.၉၇၅,၀၉၉ ဘီလီယံကို ခွင့်ပြုနိုင်ပါရန် တင်ပြအပ်ပါတယ်။ ကျေးဇူးတင်ပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ အစည်းအဝေးကို မိနစ် ၃၀ ခန့် ခေတ္တ ရပ်နားပါမယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျာ။</speech>
<speech type="mc">အားလုံး ထွက်ခွာနိုင်ကြပါပြီခင်ဗျာ။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များ ခင်ဗျား။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<speech type="speaker">ဆက်လက်ပြီး ပြန်ကြားရေးဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="24">ဒေါက်တာဖေမြင့်(ပြည်ထောင်စုဝန်ကြီး၊ ပြန်ကြားရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနဲ့ လွှတ်တော်ကိုယ်စားလှယ်များအားလုံး မင်္ဂလာပါခင်ဗျား။ ကျွန်တော် ကတော့ ပြန်ကြားရေးဝန်ကြီးဌာန၊ ပြည်ထောင်စုဝန်ကြီး ဒေါက်တာဖေမြင့် ဖြစ်ပါတယ်။ ၂၀၁၈ ခုနှစ်၊ ဧပြီလ မှ စက်တင်ဘာလ အထိ ၆ လအတွင်း ဆောင်ရွက်မယ့် စီမံကိန်းလုပ်ငန်း များနဲ့ ရငွေသုံးငွေများကို မတင်ပြမီ ပြန်ကြားရေးဝန်ကြီးဌာနရဲ့ မူဝါဒနဲ့ ရည်မှန်းချက်တွေကို အကျဉ်း ချုပ်ပြီး ရှေးဦးစွာတင်ပြသွားမှာ ဖြစ်ပါတယ်။ ပြန်ကြားရေးဝန်ကြီးဌာနရဲ့ လုပ်ငန်းတာဝန်မှာ ပြန်ကြားပေးရန်၊ အသိပညာပေးရန်နှင့် ဖျော်ဖြေ ပေးရန် ဖြစ်ပါတယ်။ ဒီလုပ်ငန်းတာဝန်များ အကောင်အထည်ဖော်ရာမှာ ပုံနှိပ်မီဒီယာ၊ ရုပ်မြင်သံကြားနှင့် အသံလွှင့်မီဒီယာနဲ့ အင်တာနက်ကဲ့သို့သော မီဒီယာပုံစံအသစ်(New Media)အပြင် ပြည်သူ့ဆက်ဆံရေး နည်းလမ်းများနဲ့ပါ ဆောင်ရွက်သွားမှာ ဖြစ်ပါတယ်။ ဒီအတွက် မူဝါဒအနေနဲ့(၅)ချက် ချမှတ်ထားပါတယ်။ အဲဒါတွေကတော့ (၁) ဥပဒေပြုရေးမဏ္ဍိုင်၊ အုပ်ချုပ်ရေးမဏ္ဍိုင်နဲ့ တရားစီရင်ရေးမဏ္ဍိုင်တို့ရဲ့ လုပ်ငန်းဆောင်ရွက်ချက်များကို ဆီလျော်ညီညွတ်စွာ ပြန်ကြားပေးရေး၊ (၂) တိုင်းဒေသကြီးနှင့် ပြည်နယ်အသီးသီးရဲ့ အကျိုးစီးပွားနှင့်သက်ဆိုင်တဲ့ အကြောင်း အရာများနှင့် အရေးကြီးတဲ့ အသိပေးကြေညာချက်များကို ပြန်ကြားပေးရေးနှင့် အသိပညာပေးရေး၊ (၃) အများပြည်သူအား ဖျော်ဖြေမှုနဲ့အတူ အသိဉာဏ်ပညာနှင့် သတင်းအချက်အလက်များပေးမယ့် အစီအစဉ် များကို ပြည့်စုံစွာဖော်ပြရေး၊ ပုဂ္ဂလိကမီဒီယာများက အများပြည်သူအကျိုးငှာ ဖော်ပြနိုင်ခြင်းမရှိတဲ့ အစီအစဉ်များကို ဖြည့်စွက်ပေးရေး၊ (၄) လူတစ်ဦးချင်းအတွက်ရော၊ အစုအဖွဲ့များအတွက်ပါ ပုဂ္ဂိုလ်ရေး ဆိုင်ရာနဲ့ ရပ်ရွာဒေသဆိုင်ရာ ဖွံ့ဖြိုးတိုးတက်မှုများအတွက် အသိပညာတိုးပွားရေးနဲ့ သတင်းအချက်အလက် ရရှိရေးဆိုင်ရာ လိုအပ်ချက်များကို လူထုအခြေပြုဌာန (Community Centre)များနှင့် လူထုအခြေပြု စာကြည့်တိုက် (Community Library)များ ထူထောင်၍ ဖြည့်ဆည်းပေးရေး၊ (၅) စာကြည့်တိုက် ဝန်ဆောင်မှု လုပ်ငန်းများကို ကျေးလက်နှင့် မြို့ပြဒေသများရှိ လူထုအသီးသီးရဲ့ လိုအပ်ချက်များနှင့် လိုက်လျောညီထွေ ဆောင်ရွက်ပေးရေးတို့ဖြစ်ပါတယ်။ ဒီအတွက် ပြန်ကြားရေးဝန်ကြီးဌာနအနေနဲ့ ရည်မှန်းချက်တာဝန် (၂၈)ရပ် ချမှတ်ထားပြီး ချမှတ် ထားတဲ့မူဝါဒနှင့် ရည်မှန်းချက်များကို အကောင်အထည်ဖော် ဆောင်ရွက်နိုင်ရန်အတွက် ဌာနတစ်ခုချင်း အနေနဲ့ ဆောင်ရွက်မည့် စီမံကိန်းလုပ်ငန်းစဉ်များ သတ်မှတ်ထားရှိပါတယ်။ ဒီအနက်က အဓိကကျတဲ့ လုပ်ငန်းစဉ်တချို့ကို ဆက်လက်တင်ပြသွားမှာ ဖြစ်ပါတယ်။ ပထမဦးစွာ မြန်မာ့အသံနှင့် ရုပ်မြင်သံကြားရဲ့ လုပ်ငန်းစဉ်များကတော့ (၁) မြန်မာ့အသံနှင့် ရုပ်မြင်သံကြားရဲ့ လိုင်းပေါင်းစုံထုတ်လွှင့်တဲ့စနစ်(Multi Channel Playout System)မှာ ရုပ်သံလိုင်း ထည့်သွင်းထုတ်လွှင့်ခြင်းလုပ်ငန်း (Content Provider) များအဖြစ် ဆောင်ရွက်လိုသူများအား ရုပ်သံလိုင်း(၅)လိုင်း ခွဲဝေလုပ်ကိုင်ခွင့်ပေးခြင်း၊ (၂) ရုပ်မြင်သံကြား နှင့် အသံထုတ်လွှင့်ခြင်းဆိုင်ရာဥပဒေအား ပြင်ဆင်တဲ့ဥပဒေ၊ နည်းဥပဒေနှင့် မြန်မာ့အသံနှင့် ရုပ်မြင် သံကြားကို အများပြည်သူဝန်ဆောင်မှု ရုပ်မြင်သံကြားနှင့် အသံထုတ်လွှင့်ခြင်း လုပ်ငန်းအဖြစ်သို့ ပြောင်းလဲမယ့် ဥပဒေအား ရေးဆွဲခြင်းလုပ်ငန်းများ အကောင်အထည်ဖော်ဆောင်ရွက်ခြင်း၊ (၃) နယ်ထပ်ဆင့်လွှင့်စက်ရုံ များမှာရှိတဲ့ အဆောက်အဦတွေ ဥပဓိရုပ်ကောင်းမွန်စေရေးအတွက် အကြီးစားပြုပြင်ထိန်းသိမ်းခြင်း လုပ်ငန်းဆောင်ရွက်ခြင်း၊ (၄) ရေဒီယိုလုပ်ငန်းသုံးပစ္စည်းများ၊ အသံလွှင့်စက်ပစ္စည်းများ၊ ရုပ်မြင်သံကြား လုပ်ငန်းသုံးစက်ပစ္စည်းများနှင့် စတူဒီယိုများအတွက် လိုအပ်တဲ့စက်ပစ္စည်းများ၊ ၎င်းတို့အတွက် လိုအပ်တဲ့ အပိုပစ္စည်း Spare Parts များနှင့် အဆင့်မြှင့်တင်ရေး Upgrading ပြုလုပ်ရန်အတွက် လိုအပ်တဲ့ စက်ပစ္စည်းများ ဝယ်ယူဖြည့်တင်းခြင်း စတာတွေဆောင်ရွက်ဖို့ရှိပါတယ်။ ဆက်လက်ပြီး ပြန်ကြားရေးနှင့် ပြည်သူ့ဆက်ဆံရေးဦးစီးဌာနက ဆောင်ရွက်မယ့် လုပ်ငန်းစဉ် များကို တင်ပြသွားမှာ ဖြစ်ပါတယ်။ (၁) ပြန်ကြားရေးနှင့် ပြည်သူ့ဆက်ဆံရေးဦးစီးဌာနနှင့် ဒေါ်ခင်ကြည် ဖောင်ဒေးရှင်းတို့ပူးပေါင်းပြီး ကယားပြည်နယ် လွိုင်ကော်မြို့၊ ရှမ်းပြည်နယ် တောင်ကြီးမြို့နှင့် လားရှိုးမြို့ တို့မှာ လူထုအခြေပြုဗဟိုဌာန (Community Centre) ၃ ခု ပေါ်ပေါက်လာရေး ဆောင်ရွက်ခြင်း၊ (၂) အင်တာနက်လိုင်း တပ်ဆင့်ရန်ကျန်တဲ့ ခရိုင်နှင့်မြို့နယ်ရုံး ၁၈၁ ရုံးရှိတဲ့အနက် ရုံး ၅၀ မှာ အင်တာနက်လိုင်း ရရှိစေဖို့အတွက်၂၅ ရုံးမှာ ADSL အင်တာနက်လိုင်းတွေ၊ နောက် ၂၅ ရုံးမှာ Modern စက်အသုံးပြုတဲ့ အင်တာနက်လိုင်းတွေ ရရှိအောင်ဆောင်ရွက်ခြင်း၊ (၃) ခရိုင်နဲ့ မြို့နယ်ရုံးစာကြည့်တိုက်များရဲ့ ဥပဓိရုပ်နှင့် စာကြည့်တိုက်အခင်းအကျင်းပုံစံများ ပြောင်းလဲရေး၊ စာကြည့်တိုက်လုပ်ငန်းစနစ်တွေကို သမားရိုးကျစနစ် ကနေ ဒစ်ဂျစ်တယ်စနစ်ကိုကူးပြောင်းရေး၊ စာကြည့်တိုက်ဝန်ဆောင်မှုလုပ်ငန်းများ မြှင့်တင်ရေးအစီအစဉ် အရ ခရိုင်ရုံး ၉ ရုံးမှာ e-Library Software သုံးစွဲမှု အကောင်အထည်ဖော်ရေး၊ (၄) တိုင်းဒေသကြီးနဲ့ ပြည်နယ်များမှာရှိတဲ့ လူစည်ကားရာနေရာတွေဖြစ်တဲ့ ကားဂိတ်၊ လေဆိပ်၊ သင်္ဘောဆိပ်များမှာ စာပေ ရေချမ်းစင် (Book corner) ၇၂ ခုဖွင့်လှစ်ပြီး ပြည်သူများအလွယ်တကူ စာပေဖတ်ရှုနိုင်ရန် ဆောင်ရွက် ပေးခြင်း၊ (၅) ပြည်သူများအသိပညာမြင့်မားရေး ဆောင်ရွက်ရာမှာ ဖွံ့ဖြိုးမှုမိတ်ဖက်များဖြစ်တဲ့ ဒေါ်ခင်ကြည် ဖောင်ဒေးရှင်း၊ မြန်မာနိုင်ငံစာကြည့်တိုက်ဖောင်ဒေးရှင်း၊ မြန်မာနိုင်ငံစာကြည့်တိုက်အသင်း စတဲ့ပြည်တွင်း မိတ်ဖက်အဖွဲ့အစည်းများသာမက ရှန်တီစေတနာ့ဝန်ထမ်းအဖွဲ့၊ Myanmar Book Aid Preservation Foundation, International Media Support oos fccosmosa, saop:qp:=ệul 4:6018: ဆောင်ရွက်ခြင်း၊ (၆) ကလေးများအတွက် ပျော်ရွှင်မှုနဲ့အတူ စာပေဝါသနာပျိုးထောင်မှုကိုလည်း ဖန်တီး ပေးနိုင်ဖို့အတွက် ခရိုင်ရုံးစိုက်ရာ မြို့ကြီး ၁၅ မြို့မှာ ၁ မြို့လျှင် ကျပ် ၁၅ သိန်း ဌာနရန်ပုံငွေမှ မတည် ထောက်ပံ့ပြီး ကလေးစာပေပွဲတော်များ ကျင်းပပေးခြင်း၊ (၇) ခေတ်ကာလနှင့်လျှော်ညီတဲ့ မြန်မာ့ရုပ်ရှင် ဥပဒေတစ်ရပ်ပြဋ္ဌာန်းနိုင်ရေး ဆောင်ရွက်ခြင်းတို့ဖြစ်ပါတယ်။ ဆက်လက်ပြီး ပုံနှိပ်ရေးနှင့် ထုတ်ဝေရေးဦးစီးဌာနရဲ့ လုပ်ငန်းစဉ်များကို တင်ပြသွားပါမယ်။ (၁) အထက်မြန်မာပြည်အစိုးရပုံနှိပ်စက်ရုံ (မန္တလေး)ရဲ့ Web Offset (ORIENT) စက် ၂ လုံးကို အကြီးစား ပြုပြင်ခြင်း၊ (၂) စာပေဗိမာန်က ပြည်သူလူထုအတွက် အကျိုးဖြစ်ထွန်းစေမည့် စာအုပ်၊ စာစောင်များကို ဘာသာပြန်ဆို ထုတ်ဝေနိုင်ရေးဆောင်ရွက်ခြင်း၊ (၃) စာပေနှင့်ပတ်သက်တဲ့ပညာရပ်များ ဖွံ့ဖြိုးတိုးတက်ရေး ပြည်သူလူထုစိတ်ဝင်စားမှု တိုးမြင့်လာစေရေးအတွက် စာတမ်းဖတ်ပွဲနှင့် စာအုပ်ဈေးရောင်းပွဲတော် ကျင်းပ ခြင်း၊ Weekend စာအုပ်ဈေးတန်းဖွင့်လှစ်ရေး ဆောင်ရွက်ခြင်း၊ (၄) ခေတ်အဆက်ဆက်ကပေါ်ထွက်ခဲ့တဲ့ မြန်မာစာအုပ်စာပေများထဲကရွေးချယ်ပြီး မြန်မာစာပေလက်ရွေးစဉ် စာစဉ်အုပ်တွဲ ၁၀၀ အစီအစဉ်အဖြစ် ပြန်လည်ထုတ်ဝေမယ့် စာအုပ်တွဲများအနက် စာအုပ် ၉ တွဲ ထုတ်ဝေဖြန့်ချိခြင်း၊ (၅) ယခင်ထုတ်ဝေခဲ့တဲ့ မြန်မာ့စွယ်စုံကျမ်းများကို ခေတ်ကာလလိုအပ်ချက်များနဲ့အညီ ပြန်လည်ဖြည့်စွက် ပြုစုထုတ်ဝေရေး ဆောင်ရွက်ခြင်းတို့ဖြစ်ပါတယ်။ ဆက်လက်ပြီး သတင်းနှင့် စာနယ်ဇင်းလုပ်ငန်းရဲ့ လုပ်ငန်းစဉ်များကို တင်ပြသွားမှာဖြစ်ပါတယ်။ (၁) Global New Light of Myanmar သတင်းစာကို နိုင်ငံရဲ့ အဓိကအင်္ဂလိပ်သတင်းစာအဖြစ် ရပ်တည် နိုင်ရေးအတွက် တိုးချဲ့ပြင်ဆင်ဆောင်ရွက်ခြင်း၊ (၂) တိုင်းဒေသကြီးနဲ့ ပြည်နယ်ကိုယ်ပွားသတင်းစာတိုက် များက ထုတ်ဝေတဲ့ နေ့စဉ်ထုတ်သတင်းစာ ၂ စောင် မြန်မာ့အလင်းနဲ့ ကြေးမုံကို ကျေးလက်ဒေသများကို ပိုမိုပျံ့နှံ့ရောက်ရှိစေရေးအတွက် တိုင်းဒေသကြီးနဲ့ ပြည်နယ်အစိုးရများ၊ ပုဂ္ဂလိကလုပ်ငန်းရှင်များနှင့် ပူးပေါင်း ဆောင်ရွက်ခြင်း၊ (၃) ပြည်တွင်း၊ ပြည်ပသတင်းရယူခြင်းနဲ့ သင်တန်းများစေလွှတ်ခြင်း စသည်တို့ဖြစ်ပါတယ်။ ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်များခင်ဗျား။ ယခုဆက်လက် ပြီး ၂၀၁၈ ခုနှစ် ၊ ဧပြီလမှ စက်တင်ဘာလအထိ ၆ လ ပြည်ထောင်စုရဲ့ ဘဏ္ဍာငွေအရအသုံးဆိုင်ရာ ဥပဒေကြမ်းပါ ပြန်ကြားရေးဝန်ကြီးဌာနရဲ့ အရအသုံးခန့်မှန်းခြေငွေစာရင်းကို ဆက်လက်တင်ပြသွားမှာ ဖြစ်ပါတယ်။ (၁) ဘဏ္ဍာရေးကော်မရှင်က ပြန်ကြားရေးဝန်ကြီးဌာနရဲ့ ၂၀၁၈ ခုနှစ်၊ ဧပြီလမှ စက်တင်ဘာလ အထိ ၆ လ အရအသုံးခန့်မှန်းခြေငွေစာရင်းအရ စုစုပေါင်းရငွေ ကျပ် ၁၇,၅၀၅ သန်း (ကျပ် ၁ရ ဘီလီယံ ကျော်) အတည်ပြုပေးခဲ့ပါတယ်။ (၂) ပြန်ကြားရေးဝန်ကြီးဌာနအနေနဲ့ သာမန်အသုံးစရိတ်ကျပ် ၂၅,၅၉၃ သန်း (ကျပ် ၂၅ ဘီလီယံ)၊ ငွေလုံးငွေရင်းအသုံးစရိတ် ကျပ် ၁,၆၃၁ သန်း(ကျပ် ၁ ဘီလီယံကျော်)၊ စုစုပေါင်းကျပ် ၂၇,၂၂၄ သန်း (ကျပ် ၂ရ ဘီလီယံကျော်) အဆိုပြုခဲ့ပါတယ်။ ဒီအဆိုပြုမှုအပေါ် ဘဏ္ဍာရေးကော်မရှင်က စိစစ်ချက်များအရ ကျပ်သန်းပေါင်း ၂,၄၃၈.၉၀၀ သန်း (ကျပ် ၂.၄ ဘီလီယံကျော်) လျှော့ချခဲ့ပြီးတော့ သာမန်အသုံးစရိတ်မှာ ကျပ် ၂၃,၄၉၃ သန်းနဲ့ ငွေလုံးငွေရင်းအသုံးစရိတ်မှာ ကျပ် ၁,၂၉၁ သန်း၊ စုစုပေါင်း ကျပ် ၂၄.၇၈၅ သန်း (ကျပ် ၂၄ ဘီလီယံကျော်) သတ်မှတ်ပေးခဲ့ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်များခင်ဗျား။ ပြန်ကြားရေးဝန်ကြီးဌာနအနေနဲ့ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လအတွက် ပြည်ထောင်စုရဲ့ ဘဏ္ဍာငွေအရအသုံးဆိုင်ရာ ဥပဒေကြမ်းကို အဆင့်ဆင့် စိစစ်ထားပြီးဖြစ်ပါသဖြင့်အတည်ပြု ပေးနိုင်ပါရန် လေးစားစွာ တင်ပြအပ်ပါတယ်။ အားလုံးကို ကျေးဇူးတင်ပါတယ်ခင်ဗျာ။</speech>
<speech type="speaker">သာသနာရေးနှင့် ယဉ်ကျေးမှုဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="29">သူရဦးအောင်ကို(ပြည်ထောင်စုဝန်ကြီး၊ သာသနာရေးနှင့် ယဉ်ကျေးမှုဝန်ကြီးဌာန)</agency>နာယကကြီးနှင့်တကွ အားလုံးမင်္ဂလာပါ။ သာသနာရေးနှင့် ယဉ်ကျေးမှုဝန်ကြီးဌာနအနေဖြင့် ၆ လ အမျိုးသား စီမံကိန်းဥပဒေကြမ်းနှင့် ပြည်ထောင်စုဘဏ္ဍာငွေအရအသုံးဆိုင်ရာ ဥပဒေကြမ်းနဲ့ပတ်သက်၍ ရှင်းလင်း တင်ပြသွားမှာ ဖြစ်ပါတယ်။ လိုရင်းအချုပ်တင်ပြရမယ်ဆိုလို့ရှိရင် သာသနာရေးနှင့် ယဉ်ကျေးမှုဝန်ကြီးဌာနရဲ့ သာမန်ရငွေ အနေနဲ့ ငွေကျပ် ၂,၇၁၂.၁၃ သန်း လျာထားပါတယ်။ ၂၀၁၈ ခုနှစ်၊ ဘဏ္ဍာရေးနှစ် ဧပြီလမှ စက်တင်ဘာလ အတွင်း ပိဋကတ်ကျမ်းစာအုပ်များ ရောင်းချရငွေ၊ ပြင်ပမှအပ်နှံတဲ့ လုပ်ငန်းများအတွက် ပုံနှိပ်ချုပ်ခရငွေ၊ ဝန်ထမ်းများထဲမှ အိမ်ခန်းငှားရမ်းခရငွေ၊ နောက် ကျွန်တော်တို့ ဘုရားဆိုင်ခန်းများ ငှားရမ်းခရငွေ၊ နောက်တက္ကသိုလ်ဖွင့်ပွဲအထိမ်းအမှတ်မဂ္ဂဇင်းများ၊ နှစ်ပတ်လည်မဂ္ဂဇင်းများ၊ ပြဋ္ဌာန်းစာအုပ်များ ရောင်းချ ငွေများ၊ နောက် ယဉ်ကျေးမှုအမွေအနှစ်ဒေသများသို့ လာရောက်တဲ့ ပြည်တွင်း၊ ပြည်ပလာရောက်သူများ၊ ဧည့်သည်များထံမှနေပြီးမှ ဇုန်ဝင်ကြေးများ၊ နောက် ယဉ်ကျေးမှုပြတိုက်များသို့ လာရောက်တဲ့ လေ့လာ သူများထံမှ ကောက်ခံရရှိငွေများနှင့် အမျိုးသားဇာတ်ရုံ(ရန်ကုန်/မန္တလေး) ငှားရမ်းခရငွေတို့ကို ပါဝင် ရေးဆွဲထားခြင်း ဖြစ်ပါတယ်။ သာသနာရေးနှင့် ယဉ်ကျေးမှုဝန်ကြီးဌာနရဲ့ သာမန်အသုံးစရိတ်များအနေနဲ့ ကျပ် ၁၀,၈၉၁.၈၈ သန်း၊ ငွေလုံးငွေရင်းအသုံးစရိတ်မှာ ကျပ် ၄,၀၃၈.၉၉ သန်း လျာထားရေးဆွဲထားပါတယ်။ သာမန်အသုံးစရိတ်မှာ လစာစရိတ်များ၊ ခရီးသွားလာစရိတ်များ၊ ပစ္စည်းများဆောင်ရွက်ပေးခြင်းတို့အတွက် ကုန်ကျစရိတ်နှင့် လုပ်အားခများ၊ ပြင်ဆင်ထိန်းသိမ်းစရိတ်များ၊ ပညာရေးနှင့် လူမှုရေးအသုံးစရိတ်များနှင့် ဧည့်ခံကျွေးမွေးရေး စရိတ်များ ပါဝင်ရေးဆွဲထားပါတယ်။ ငွေလုံးငွေရင်းအသုံးစရိတ် ဆောက်လုပ်ရေးကဏ္ဍမှာ ကျပ် ၃,၀၃၅.၂၈ရ သန်း၊ စက်ပစ္စည်းကဏ္ဍမှာ ကျပ် ၈၁၇.၆၁၅ သန်း၊ နောက် အခြားကဏ္ဍများတွင် ကျပ် ၁၈၆.၀၉၁ သန်း ပါဝင်ရေးဆွဲထားပါတယ်။ ဆောက်လုပ်ရေးကဏ္ဍမှာ စစ်ကိုင်းတိုင်းဒေသကြီး၊ ဗန်းမော်ခရိုင်၊ နေပြည်တော်ခရိုင်၊ ဒက္ခိဏခရိုင်၊ ဥတ္တရခရိုင်တို့မှာရှိတဲ့ သာသနာရေးမှူးရုံးများ ခြံစည်းရိုးကာရံခြင်း၊ နိုင်ငံတော်ပရိယတ္တိသာသနာ့ တက္ကသိုလ်(ရန်ကုန်) အထွေထွေမွမ်းမံပြင်ဆင်ခြင်း၊ အမျိုးသားစာကြည့်တိုက်(ရန်ကုန်)၊ အမှတ်(၆၀၄) ၆၀၈)၊ ကုန်သည်လမ်း၊ ကျောက်တံတားမြို့နယ်မှာရှိတဲ့ အဆောက်အဦကို ပြင်ဆင်မွမ်းမံခြင်း၊ အမျိုးသား ယဉ်ကျေးမှုနှင့် အနုပညာတက္ကသိုလ်(ရန်ကုန်)ဝင်းအတွင်း သံကူကွန်ကရစ် ၄ ခန်းတွဲ ၄ ထပ် ဝန်ထမ်း အိမ်ရာနှင့် ၃ ထပ် စာသင်ဆောင်တည်ဆောက်ခြင်း၊ အမျိုးသားဇာတ်ရုံ(ရန်ကုန်/မန္တလေး) အထွေထွေ မွမ်းမံခြင်း၊ အမျိုးသားယဉ်ကျေးမှုနှင့် အနုပညာတက္ကသိုလ် (ရန်ကုန်/မန္တလေး)ဝင်းအတွင်း မွမ်းမံပြင်ဆင် ခြင်းများ၊ နောက် နေပြည်တော်မှာ သိုလှောင်ရုံကွန်ကရစ်လမ်းခင်းခြင်း၊ လေ့ကျင့်ရေးဇာတ်ရုံနှင့် သိုလှောင်ရုံ ပတ်လည်ခြံစည်းရိုးကာရံခြင်း၊ စစ်တွေယဉ်ကျေးမှုပြတိုက် အထွေထွေမွမ်းမံခြင်း၊ ပျော်ဘွယ်မြို့နယ်မှာ သာသနာရေးမှူးရုံး RC ၂ ထပ် ဆောက်လုပ်ခြင်း၊ အမျိုးသားပြတိုက်(ရန်ကုန်) အထွေထွေမွမ်းမံခြင်း၊ ထားဝယ်ခရိုင် ရှင်ပုတြီးဘုရားမှာရှိတဲ့ ရှေးဟောင်းပန်းချီကားများ ပြုပြင်မွမ်းမံခြင်း၊ နတ်မောက်မြို့နယ်ရှိ ဗိုလ်ချုပ်အောင်ဆန်းနေအိမ်ပြတိုက် ခြံစည်းရိုးကာရံခြင်း၊ ဗိုလ်ချုပ်အောင်ဆန်းပြတိုက်(ရန်ကုန်) အထွေထွေ မွမ်းမံခြင်း၊ ပျူမြို့ဟောင်း ၃ မြို့မှာရှိတဲ့ ရှေးဟောင်းအဆောက်အဦများ ပြုပြင်မွမ်းမံခြင်း၊ အဆင့်မြှင့် တင်ခြင်း၊ သန့်ရှင်းသာယာလှပရေးလုပ်ငန်းများ ဆောင်ရွက်ခြင်း၊ ပုဂံရှေးဟောင်းဒေသသုတေသနပြတိုက် စိမ်းလန်းစိုပြေရေးနှင့် သန့်ရှင်းသာယာလှပရေး လုပ်ငန်းဆောင်ရွက်ခြင်း စတဲ့လုပ်ငန်းများ လျာထား ပါဝင်ပါတယ်။ စက်ပစ္စည်းကဏ္ဍမှာ ရုံးသုံး၊ ဌာနသုံး စက်ကိရိယာများကိုလည်းကောင်း အခြားကဏ္ဍတွင် ဒြပ်မဲ့ ယဉ်ကျေးမှုအမွေအနှစ် သုတေသနလုပ်ငန်းများ ဆောင်ရွက်ခြင်း၊ ပုဂံဒေသနှင့် မြောက်ဦးဒေသတို့ကို ကမ္ဘာ့အမွေအနှစ်စာရင်းတင်သွင်းနိုင်ဖို့အတွက်ကို ကြိုတင်ပြင်ဆင်ခြင်း၊ မြေပုံထုတ်ခြင်း၊ စီမံချက်များ ရေးဆွဲခြင်း၊ တစ်ခါ မြောက်ဦးယဉ်ကျေးမှု အမွေအနှစ်ဒေသကို ကမ္ဘာ့အမွေအနှစ်စာရင်း ဝင်ရောက် တင်သွင်းနိုင်ဖို့အတွက်ကို UNESCO အပါအဝင် နိုင်ငံခြားသားပညာရှင်များ ငှားရမ်းခြင်း၊ ပြည်ပ ပညာရှင် များအတွက် စရိတ်ချီးမြှင့်ခြင်း၊ ကုန်သွယ်လုပ်ငန်းခွန် ၅ ရာခိုင်နှုန်း ကျသင့်ငွေများနှင့် စာကြည့်တိုက် စာအုပ်စာတမ်းများ စသည်တို့အတွက် လျာထားပါဝင်ရေးဆွဲထားပါတယ်။ ဒီဝန်ကြီးဌာနအနေနဲ့ သာသနာရေးဆိုဒ်အနေနဲ့ကတော့ ကျွန်တော်တို့ ချုံပြီးတော့ တင်ပြရမယ် ဆိုလို့ရှိရင် ခုနက အများစုကိုးကွယ်တဲ့ ဗုဒ္ဓသာသနာကြီး သန့်ရှင်းတည်တံ့ဖို့အတွက်ကို ထိန်းသိမ်းရေး လုပ်ငန်းတွေကိုလည်း ဆောင်ရွက်ပါတယ်။ အခြေခံဥပဒေအရ ကျွန်တော်တို့ ခွင့်ပြုထားတဲ့ အခြားဘာသာ၊ သာသနာများကိုလည်း ကူညီစောင့်ရှောက်မှုလုပ်ငန်းများကိုလည်း လုပ်ပါတယ်။ ဘာသာရေးကို အခြေခံတဲ့ ဒီရပ်ရွာအေးချမ်းသာယာရေးနဲ့ တရားဥပဒေစိုးမိုးရေး ထိခိုက်ပျက်ပြားနိုင်စေတဲ့ အမှုကိစ္စများမဖြစ်ပေါ် စေဖို့အတွက်ကို ဘာသာပေါင်းစုံချစ်ကြည်ရေးနဲ့ ပူးပေါင်းဆောင်ရွက်ရေးလုပ်ငန်းများကိုလည်း အလေးထား ဆောင်ရွက်လျက်ရှိကြောင်း တင်ပြလိုပါတယ်။ ယဉ်ကျေးမှုကဏ္ဍအနေနဲ့ဆိုလို့ရှိရင်တော့ ကျွန်တော်တို့ တန်ဖိုးကြီးမားလှတဲ့ ရှေးဟောင်းယဉ်ကျေးမှု အမွေအနှစ်များထိန်းသိမ်းရေး၊ ၁၉၉၈ ခုနှစ်မှာ ပြဋ္ဌာန်းခဲ့တဲ့ ဥပဒေကို ခေတ်ကာလနဲ့လျော်ညီအောင် ပြင်ဆင်ရေးလုပ်ငန်းများ ဆောင်ရွက်ခြင်း၊ နောက်တစ်ခါ ခုနက ကျွန်တော်တို့ အမျိုးသားစာကြည့်တိုက် များကိုလည်း နိုင်ငံတကာအဆင့်မီအောင် မြှင့်တင်ခြင်း၊ နိုင်ငံတကာစာကြည့်တိုက်များနှင့် ချိတ်ဆက် နိုင်အောင် Online Library ဖြစ်အောင် တည်ဆောက်ခြင်းများကို ဆောင်ရွက်လျက်ရှိပါတယ်။ အလားတူပဲ ကျွန်တော်တို့ စာကြည့်တိုက်ပညာရပ်များကိုလည်းပဲ ဒီအမျိုးသားစာကြည့်တိုက်များမှ အောက်ခြေမြို့နယ် ရပ်ကွက်ကျေးရွာများထိ ကျယ်ကျယ်ပြန့်ပြန့် စာဖတ်ခြင်းအလေ့အကျင့်တွေ ပြန်လည်ရှင်သန်လာဖို့ အတွက်ကို ပြန်ကြားရေးဝန်ကြီးဌာနနဲ့ ညှိနှိုင်းပူးပေါင်းပြီးမှ ဆောင်ရွက်လျက်ရှိကြောင်း တင်ပြလိုပါတယ်။ တစ်ဖက်ကလည်း အမျိုးဂုဏ်၊ ဇာတိဂုဏ် မြင့်မားဖို့အတွက်ကို ဖြည့်သွင်းရမယ့် ရှေးဟောင်း ယဉ်ကျေးမှုအမွေအနှစ်များ ပြန်လည်တူးဖော်ခြင်း၊ ထိန်းသိမ်းခြင်းလုပ်ငန်းများကို ဆောင်ရွက်လျက် ရှိသေးတာကြောင့်မို့လို့ ဒီလုပ်ငန်းများကိုအထောက်အကူပြုမယ့် အနည်းဆုံး ဘဏ္ဍာငွေလိုအပ်ချက်ကိုသာ တင်ပြလျာထားခြင်းဖြစ်ပါကြောင်း ခွင့်ပြုနိုင်ပါရန် လေးစားစွာ တင်ပြအပ်ပါတယ်။</speech>
<speech type="speaker">စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="40">ဒေါက်တာအောင်သူ(ပြည်ထောင်စုဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီး ဌာန)</agency>လေးစားအပ်ပါသော ပြည်ထောင်စုလွှတ်တော် နာယက၊ ပြည်သူ့လွှတ်တော် ဥက္ကဋ္ဌနှင့် ပြည်သူ့လွှတ်တော် ကိုယ်စားလှယ်များ၊ ပြည်ထောင်စုအဆင့်အဖွဲ့ အစည်းဝင် ပုဂ္ဂိုလ်များအားလုံးကို မင်္ဂလာပါလို့ ဦးစွာပထမ နှုတ်ခွန်းဆက်သအပ်ပါတယ်။ ကျွန်တော်ကတော့ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ပြည်ထောင်စုဝန်ကြီး ဒေါက်တာအောင်သူ ဖြစ်ပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လအတွက် စိုက်ပျိုးရေး၊ မွေးမြူရေးနှင့် ဆည်မြောင်း ဝန်ကြီးဌာနရဲ့ အမျိုးသားစီမံကိန်းဥပဒေကြမ်းပါ စီမံကိန်းလုပ်ငန်းများနဲ့ ဘဏ္ဍာငွေအရအသုံးဆိုင်ရာ ဥပဒေကြမ်းပါ ရငွေသုံးငွေစာရင်းများကို ရှင်းလင်းတင်ပြသွားမှာ ဖြစ်ပါတယ်။ လိုအပ်တဲ့ အသေးစိတ် အချက်အလက်များကိုတော့ Power Point နဲ့ တင်ပြဆွေးနွေးခွင့်ပြုပါရန် တင်ပြအပ်ပါတယ်။ မိမိရဲ့ ဝန်ကြီးဌာနဟာ နိုင်ငံတော်ရဲ့ စီးပွားရေးမူဝါဒ (၁၂)ရပ်နဲ့အညီ ဝန်ကြီးဌာနရဲ့ မျှော်မှန်းချက်၊ လုပ်ငန်းတာဝန်၊ ရည်မှန်းချက်(၁၁)ရပ်၊ မူဝါဒပိုင်း(၁၀)ပိုင်းမှာ အချက်(၅၀)၊ ရှေ့လုပ်ငန်းစဉ်အပိုင်း (၁၀)ပိုင်းမှာ အချက်(၈၁)ချက်တို့ကို ရေးဆွဲတင်ပြဆောင်ရွက်ခဲ့ပြီး ဖြစ်ပါတယ်။ အဆိုပါ မူဝါဒ၊ ရည်မှန်းချက်၊ လုပ်ငန်းစဉ်များနဲ့အညီ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လအတွက် စုစုပေါင်းထုတ်လုပ်မှုတန်ဖိုး ပုံမှန်ဈေးနှုန်းအရ လယ်ယာကဏ္ဍအနေနဲ့ ကျပ်ဘီလီယံ ၂.၉၄၂.၀၇၂ ရည်မှန်းထားရှိပြီး၊ ၃.၅ ရာခိုင်နှုန်းတိုးတက်ရန်နှင့် သားငါးကဏ္ဍအနေနဲ့ ကျပ်ဘီလီယံ ၂,၄၁၇.၄၆၂ ရည်မှန်းထားရှိပြီး၊ ၃.ရ ရာခိုင်နှုန်းတိုးတက်ရန် မျှော်မှန်းချက်များ ထားရှိအကောင်အထည် ဖော်ဆောင်ရွက်လျက်ရှိပါတယ်။ ဇယား(၁)မှာ ဖော်ပြထားပါတယ်။ ဒီလိုအကောင်အထည်ဖော်ဆောင်ရွက်တဲ့ နေရာမှာ ဝန်ကြီးရုံး၊ ဦးစီးဌာန၊ တက္ကသိုလ်များအနေနဲ့ စီမံကိန်းပေါင်း ၃၂ ခု၊ လုပ်ငန်းပေါင်း ၂၉၅ ခု တို့ကို ဆောင်ရွက်ရန်လျာထားပြီး၊ ကျပ်ဘီလီယံ ၁၄၉.၈၈၈ ကို တောင်းခံခဲ့တဲ့နေရာမှာ စီမံကိန်းနှင့် ဘဏ္ဍာရေးဝန်ကြီးဌာန၊ ပြည်ထောင်စုအစိုးရအဖွဲ့၊ စီမံကိန်းကော်မရှင်နဲ့ ဘဏ္ဍာရေးကော်မရှင်တို့မှ စိစစ် ခွင့်ပြုခဲ့ပြီး ဖြစ်ပါတယ်။ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနရဲ့ ဘဏ္ဍာငွေအရအသုံးဆိုင်ရာဥပဒေကြမ်းပါ ၂၀၁၈ ခုနှစ်၊ ဧပြီလမှ စက်တင်ဘာလအထိရငွေ (ပြည်ပအကူအညီရငွေအပါအဝင်)အနေနဲ့ ကျပ်ဘီလီယံ ၂၅ ၂၀၂စ်ပါတယ်။ သာမန်ရငွေမှာ ကျပ်ဘီလီယံ ၆၈.၃၅၁ ဖြစ်ပြီး၊ ငွေလုံးငွေရင်းရငွေမှာ ကျပ် ဘီလီယံ ၃.၀၀၂ ဖြစ်ပါတယ်။ ကြွေးမြီရငွေ ကျပ်ဘီလီယံပေါင်း ၁၂၉.၉၁၈ ဖြစ်ပါတယ်။ ဇယား ၂၊ ၃၊ ၄ မှာ တင်ပြထား ပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလအထိ အသုံးစရိတ်(ပြည်ပအကူအညီ/ ပြည်ပချေးငွေအပါအဝင်) ကျပ် ဘီလီယံ ၃၈၁.၅၀၈ ဖြစ်ပြီး၊ သာမန်အသုံးစရိတ်မှာ ကျပ်ဘီလီယံ ၁၈၄.၆၅ရ ဖြစ်ပါတယ်။ ငွေလုံး ငွေရင်း အသုံးစရိတ်အနေဖြင့် ကျပ်ဘီလီယံ ၁၄၉.၈၈၈ ဖြစ်ပြီး ကြွေးမြီအသုံးစရိတ်အနေဖြင့် ကျပ်ဘီလီယံ ၄၆.၉၆၂ ဖြစ်ကြောင်း လေးစားစွာဖြင့် တင်ပြအပ်ပါတယ်။ နာယကကြီးခင်ဗျား။ ၂၀၁၈ ခုနှစ်၊ ဧပြီလမှ စက်တင်ဘာလအထိ သာမန်အသုံးစရိတ် ကျပ်ဘီလီယံ ပေါင်းကတော့ ၁၈၄.၆၅ရ နှင့် နိုင်ငံတော်မှတောင်းခံသည့်ငွေ ကျပ်ဘီလီယံ ၁၄၉.၃၄၅ ဖြစ်ပါတယ်။ ပြည်ပအကူအညီရငွေကတော့ ကျပ်ဘီလီယံ ၃၅.၃၁၂ ဖြစ်ပြီး၊ ယင်းကိုတော့ ဇယား ၆ မှာ တင်ပြထား ပါတယ်။ နိုင်ငံတော်မှတောင်းခံတဲ့ သာမန်အသုံးစရိတ်များအနေနဲ့ ခွဲခြားပြီးတော့ တင်ပြရမယ်ဆိုရင် သာမန်အသုံးစရိတ် ကျပ်ဘီလီယံပေါင်း ၁၁၈.၈၀၃၊ အတိုးပေးရမည့်ငွေပေါင်းက ကျပ်ဘီလီယံ ၁၃.၀၄၇၊ ထောက်ပံ့ငွေကျပ် ၁၇.၄၉၄ ဖြစ်ပြီး၊ စုစုပေါင်းကတော့ ကျပ်ဘီလီယံပေါင်း ၁၄၉.၃၄၅ ဖြစ်ပါတယ်။ ပြည်ပ အကူအညီ ကျပ်ဘီလီယံ ၃၅.၃၁၂ ရရှိတာ ဖြစ်ပါတယ်။ နာယကကြီးခင်ဗျာ။ ၂၀၁၈ ခုနှစ်၊ ဧပြီလမှ စက်တင်ဘာလအထိ ငွေလုံးငွေရင်းအသုံးစရိတ် နေတဲ့ ဆောက်လုပ်ရေးအသုံးစရိတ်ကတော့ ကျပ်ဘီလီယံ ၈၉.၂၈၆၊ စက်ပစ္စည်းအသုံးစရိတ်အနေနဲ့ကတော့ ကျပ်ဘီလီယံ ၉.၅၅၅ နဲ့ အခြားအသုံးစရိတ်အနေဖြင့် ကျပ်ဘီလီယံ ၅၁.၀၄၆ သန်းဖြစ်ပါကြောင်း ဇယား(၇) မှာတင်ပြထားပါတယ်။ ငွေလုံးငွေရင်းအသုံးစရိတ်အနေနဲ့ ကျပ်ဘီလီယံ ၁၄၉.၈၈၈ သန်းမှာ နိုင်ငံတော်မှ တောင်းခံသည့် ငွေကျပ် ၆၁.၁၀၃ ဘီလီယံဖြစ်ပြီး၊ ပြည်ပအကူအညီရငွေ ကျပ်ဘီလီယံ ၂.၉၄၅ ဖြစ်ပါတယ်။ ပြည်ပချေးငွေ ကတော့ ကျပ်ဘီလီယံ ၈၅.၈၃၉ ဖြစ်တယ်ဆိုတာကို ဇယား(၈)မှာ တင်ပြအပ်ပါတယ်။ နိုင်ငံတော်မှ တောင်းခံတဲ့ ငွေလုံးငွေရင်းအသုံးစရိတ်မှာ အထက်ပါတင်ပြတဲ့အတိုင်းပဲ ဆောက်လုပ်ရေး၊ စက်ပစ္စည်း၊ အခြားနှင့် ပြည်ပအကူအညီ၊ ပြည်ပချေးငွေများ ပါဝင်တာဖြစ်ပါတယ်။ စိုက်ပျိုးရေး၊ မွေးမြူရေး၊ ဆည်မြောင်းဝန်ကြီးဌာနအနေနဲ့ နိုင်ငံတော်မှချမှတ်ထားတဲ့ စီးပွားရေး မူဝါဒများနဲ့ လယ်ယာကဏ္ဍနဲ့ ကျေးလက်နေပြည်သူများ လူမှုစီးပွားဘဝ ဖွံ့ဖြိုးတိုးတက်ရေးအတွက် ဆောင်ရွက်တဲ့စီမံကိန်းများ၊ လုပ်ငန်းများကို ဆောင်ရွက်တဲ့နေရာမှာ ခွဲဝေရရှိသည့် ဘဏ္ဍာငွေကြေး များကို အကျိုးရှိထိရောက်စွာ သုံးစွဲသွားရေးကို အထူးကြိုးစား စီမံဆောင်ရွက်သွားမည်ဖြစ်ပါကြောင်း တင်ပြအပ်ပါတယ်။ အားလုံးကို ကျေးဇူးအထူးတင်ရှိပါတယ်။</speech>
<speech type="speaker">သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီးဌာနက ရှင်းလင်း တင်ပြဖို့ ဖြစ်ပါတယ်။</speech>
<speech><agency id="26">ဦးအုန်းဝင်း(ပြည်ထောင်စုဝန်ကြီး၊ သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီး ဌာန)</agency>လေးစားအပ်ပါသော ပြည်ထောင်စုလွှတ်တော်နာယကကြီး၊ ပြည်သူ့လွှတ်တော်ဥက္ကဋ္ဌကြီး၊ လွှတ်တော်ကိုယ်စားလှယ်များ၊ ပြည်ထောင်စုအဖွဲ့ဝင် ဝန်ကြီးများ မင်္ဂလာပါလို့ ပထမဦးစွာ နှုတ်ခွန်း ဆက်သအပ်ပါတယ်။ ကျွန်တော်ကတော့ သယံဇာတနှင့် သဘာဝပတ်ဝန်းကျင်ထိန်းသိမ်းရေးဌာန၊ ပြည်ထောင်စုဝန်ကြီး ဦးအုန်းဝင်း ဖြစ်ပါတယ်။ ကျွန်တော်တို့ ဝန်ကြီးဌာနရဲ့ ၂၀၁၈ ခုနှစ်၊ ဧပြီလကနေပြီးတော့ စက်တင်ဘာလ ၆ လ အမျိုးသား စီမံကိန်းဥပဒေကြမ်းပါ အချက်အလက်များနဲ့ ပတ်သက်ပြီး ဦးစွာရှင်းလင်း တင်ပြသွားပါမယ်။ ကျွန်တော့အား Power Point တင်ပြခွင့်ပြုပါခင်ဗျာ။ ဝန်ကြီးဌာနရဲ့ သစ်တောကဏ္ဍမှာ မူဝါဒ ၁၁ ချက်၊ ရည်မှန်းချက် ၁ ချက်၊ လုပ်ငန်းစဉ် ၇၄ ချက်နဲ့ သတ္တုကဏ္ဍမှာ မူဝါဒ ၈ ချက်၊ ရည်မှန်းချက် ၈ ချက်၊ လုပ်ငန်းစဉ် ၁၉ ချက်တို့ကို ချမှတ်ပြီးတော့ လုပ်ငန်းများကို အကောင်အထည်ဖော် ဆောင်ရွက်သွားမှာ ဖြစ်ပါတယ်။ သစ်တောကဏ္ဍအနေနဲ့ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ အမျိုးသားစီမံကိန်း ဥပဒေမူကြမ်းပါ သစ်တောကဏ္ဍမှာ ပုံမှန်ဈေးနှုန်းအရ တိုးတက်မှုအရ (-) ၃၃.ရ ရာခိုင်နှုန်း လျော့နည်းရန် ရည်မှန်းထားပါတယ်။ ဒါဟာလည်းပဲ ၂၀၁၇-၂၀၁၈ ဘဏ္ဍာနှစ်မှာ ကျွန်းနဲ့သစ်မာကို နှစ်စဉ်တောထွက် (Annual Allowable Cut- AAC) mmoşl:così cogpoposas: 88:60)? Csombud လုပ်ငန်းအနေနဲ့ ၂၀၁၈ ခုနှစ်၊ ဧပြီလကနေပြီးတော့ စက်တင်ဘာလအထိမှာ ၆ လအတွင်းမှာတော့ သစ်ထုတ်ခုတ်လှဲခြင်း မရှိပါဘူး။ ၂၀၁၇-၂၀၁၈ ဘဏ္ဍာနှစ် တောကျန်သစ်များ၊ ကျွန်း တန် ၅,၀၀၀ နှင့် သစ်မာ တန် ၁၀၀,၀၀၀ တို့ကို သယ်ယူရန် လျာထားဆောင်ရွက်သွားမှာ ဖြစ်ပါတယ်။ ကျွန်တော့အနေနဲ့ သစ်တောဦးစီးဌာန၊ အပူပိုင်းဒေသစိမ်းလန်းစိုပြည်ရေး၊ မြေတိုင်းဦးစီးဌာန၊ ပတ်ဝန်းကျင်ထိန်းသိမ်းရေးဦးစီးဌာနများရဲ့ လုပ်ဆောင်မယ့် လုပ်ငန်းများကိုလည်းပဲ အသေးစိတ် ကျွန်တော် Power Point မှာ ဖော်ပြထားပါတယ်။ ဆက်လက်ပြီးတော့ သတ္တုကဏ္ဍဆိုင်ရာ စီမံကိန်းရည်မှန်းချက်နဲ့ ပတ်သက်ပြီးတော့ စီမံကိန်းနဲ့ ဘဏ္ဍာရေးဝန်ကြီးဌာနကနေပြီးတော့ ၂၀၁၈ ခုနှစ်၊ ဧပြီလကနေပြီးတော့ စက်တင်ဘာလအထိ ၆ လရဲ့ သတ္တု၊ စက်မှုတွင်းထွက်ပစ္စည်းကဏ္ဍရဲ့ စုစုပေါင်းထုတ်လုပ်မှုတန်ဖိုး ရည်မှန်းချက်ကို ၄၂၃.၉၃၃ ဘီလီယံ ရည်မှန်းထားပြီးတော့ မိမိတို့ဝန်ကြီးဌာနအနေနဲ့ ၃၈၅.၈၄၁ ဘီလီယံ ရည်မှန်းထားတာကြောင့် ၃၈.၀၉၂ ဘီလီယံ ကွာခြားနေပါတယ်။ ဒီလို ကွာခြားရခြင်းဟာ စီမံကိန်းနဲ့ဘဏ္ဍာရေးဝန်ကြီးဌာနမှ ဖော်ပြထားတဲ့ ကိန်းဂဏန်းများပါ ကျွန်တော်တို့ဝန်ကြီးဌာနအပြင် ပြည်ထဲရေးဝန်ကြီးဌာန၊ ကာကွယ်ရေးဝန်ကြီးဌာန၊ စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာန၊ စက်မှုဝန်ကြီးဌာန၊ ရန်ကုန်မြို့တော်စည်ပင်သာယာရေး ကော်မတီတို့က ကိန်းဂဏန်းများပါဝင်ခြင်းကြောင့် ဖြစ်ပါတယ်။ အဲဒီနည်းတူပဲ သတ္တုကဏ္ဍမှာရှိတဲ့ အမှတ်(၁) သတ္တုတွင်းလုပ်ငန်း၊ အမှတ်(၂) သတ္တုတွင်းလုပ်ငန်း၊ မြန်မာ့ကျောက်မျက်ရတနာ ရောင်းဝယ်ရေး လုပ်ငန်းနဲ့ မြန်မာ့ပုလဲရောင်းဝယ်ရေးလုပ်ငန်းများရဲ့ လုပ်ငန်းရည်မှန်းချက်များကိုလည်းပဲ ကျွန်တော် Power Point os os goos:olosušil ဆက်လက်ပြီးတော့ သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီးဌာနရဲ့ ၂၀၁၈ ပြည်ထောင်စုရဲ့ ဘဏ္ဍာငွေအရအသုံးဆိုင်ရာ ဥပဒေကြမ်းကို ကျွန်တော် ဆက်လက်ရှင်းသွားမှာဖြစ်ပါတယ်။ ပထမဆုံး ရငွေပိုင်းကို ရှင်းလင်းသွားပါမယ်။ ရငွေမှာဖြင့် သာမန်ရငွေကတော့ ကျပ်ဘီလီယံ ၂၁၀.၅၃၆ ဖြစ်ပြီးတော့ ငွေလုံးငွေရင်းရငွေ ကတော့ ကျပ်ဘီလီယံ ၆.၂၄၆ ဖြစ်ပါတယ်။ စုစုပေါင်း ၂၁၆.၇၈၂ ဘီလီယံရရှိမယ်လို့ ခန့်မှန်းထားပါ တယ်။ သာမန်ရငွေမှာ အခွန်အကောက်ရငွေ ကျပ်ဘီလီယံ ၁၄.၅၄၅၊ အခြားသာမန်ရငွေကျပ် ၁၉၄.၄၇၆ ဘီလီယံနဲ့ ပြည်ပကနေပြီးတော့ ရငွေကျပ် ၁.၅၁၅ ဘီလီယံဖြစ်ပြီးတော့ စုစုပေါင်းသာမန်ရငွေကတော့ ၂၁၀.၅၃၆ ဘီလီယံ ရရှိမှာဖြစ်ပါတယ်။ ဒီမှာ ပြည်ပရငွေအနေနဲ့ကတော့ ကျွန်တော်တို့ ပတ်ဝန်းကျင် ထိန်းသိမ်းရေးဦးစီးဌာနနဲ့ ဘူမိဗေဒလေ့လာရေးနဲ့ ဓာတ်သတ္တုရှာဖွေရေးဦးစီးဌာနမှ ဆောင်ရွက်တဲ့ စီမံကိန်းများအတွက် နိုင်ငံခြားကနေပြီးတော့၊ ပြည်ပကနေပြီးတော့ရတဲ့ အကူအညီများဖြစ်ပါတယ်။ ငွေလုံးငွေ ကျပ် ၆.၂၄၆ မှာပါရှိတာကို ကျွန်တော် တင်ပြခြင်းဖြစ်ပါတယ်။ ဆက်လက်ပြီးတော့ သုံးငွေပိုင်းကို ကျွန်တော် ဆက်လက်ရှင်းလင်းတင်ပြပါမယ်။ သာမန်အသုံး စရိတ်မှာတော့ ပြည်ထောင်စုဘဏ္ဍာရန်ပုံငွေကနေပြီးတော့ ကျပ် ၁၂.၈၃၀ ဘီလီယံ၊ လုပ်ငန်းသုံးရင်းနှီး ငွေကျပ် ၁၅၇.၈၃၄ ဘီလီယံ၊ ပြည်ပအကူအညီရငွေကတော့ ကျပ် ၀.၃၁၃ ဘီလီယံ သုံးစွဲမှာဖြစ်ပါတယ်။ စုစုပေါင်း သာမန်အသုံးစရိတ် ကျပ်ဘီလီယံ ၁၇၀.၉ရရ ဖြစ်ပါတယ်။ သာမန်အသုံးစရိတ်များမှာရှိတဲ့ ပြည်ပအကူအညီငွေများမှ သုံးငွေများကတော့ ဘူမိဗေဒလေ့လာရေးနဲ့ ဓာတ်သတ္တုရှာဖွေရေးဦးစီးဌာန ကနေ ပတ်ဝန်းကျင်ထိန်းသိမ်းရေးဦးစီးဌာနတို့က ဆက်စပ်ဆောင်ရွက်နေတဲ့ စီမံကိန်းများမှာ ကျွန်တော်တို့ သုံးစွဲသွားမှာဖြစ်ပါတယ်။ ငွေလုံးငွေရင်းအသုံးစရိတ်အနေနဲ့ ပြည်ထောင်စုဘဏ္ဍာရန်ပုံငွေမှ ကျပ် ၉.၅၀၃ ဘီလီယံ၊ လုပ်ငန်းသုံးရင်းနှီးငွေကနေပြီးတော့ ၀.၃၅၈ ဘီလီယံ၊ ပြည်ပအကူအညီမှရငွေ ၆.၂၄၆ ဘီလီယံ တို့ကို သုံးစွဲသွားမှာဖြစ်ပါတယ်။ စုစုပေါင်း ငွေလုံးငွေရင်းအသုံးစရိတ်ကတော့ ကျပ်ဘီလီယံ ၁၆.၁၀ရ ဖြစ်ပါတယ်။ ငွေလုံးငွေရင်းအသုံးစရိတ်မှာရှိတဲ့ ပြည်ပမှကူညီငွေ အကူအညီရငွေအသုံးအစွဲများကို သစ်တော ဦးစီးဌာနနဲ့ ဘူမိဗေဒလေ့လာရေးနဲ့ ဓာတ်သတ္တုရှာဖွေရေးဦးစီးဌာနမှာ ဆက်စပ်ဆောင်ရွက်လျက်ရှိတဲ့ စီမံကိန်းများအတွက် ဖြစ်ပါတယ်။ ကြွေးမြီအသုံးစရိတ်အားဖြင့်တော့ တင်ပြတောင်းခံမှု လုံးဝမရှိပါဘူး။ ၂၀၁၈ ဧပြီလမှ စက်တင်ဘာလ ၆ လအထိ မူလတင်ပြငွေနဲ့ ၂၀၁၇-၂၀၁၈ ဘဏ္ဍာရေးနှစ် ပထမ ၆ လ မူလခွင့်ပြုငွေကို ကျွန်တော် နှိုင်းယှဉ် တင်ပြသွားမှာ ဖြစ်ပါတယ်။ ပထမဦးစွာ ရငွေပိုင်းမှာ ၂၀၁၈ ဧပြီကနေ စက်တင်ဘာလ ၆ လမှာ ၂၀၁၇-၂၀၁၈ ဘဏ္ဍာရေးနှစ် ပထမ ၆ လ သာမန်ရငွေထက် ၈.၅၇၈ ဘီလီယံ၊ ငွေလုံးငွေရင်း ရငွေမှာ ကျပ်ဘီလီယံ ၅.၈ ပိုမိုရရှိမှာ ဖြစ်ပါတယ်။ စုစုပေါင်းအားဖြင့် ၂၀၁၇-၁၈ ဘဏ္ဍာနှစ် ပထမ ၆ လပတ် ရမှာထက်ကို ကျပ် ၁၄.၃၇၈ ဘီလီယံ ပိုမိုရရှိသွားမှာ ဖြစ်ပါတယ်။ သုံးငွေပိုင်းကို ကျွန်တော်ဆက်လက်ပြီးတော့ ရှင်းလင်းတင်ပြသွားပါ့မယ်။ သုံးငွေပိုင်းမှာ သာမန် အသုံးစရိတ်ကတော့ ၁.၅၅ ဘီလီယံ လျှော့သုံးပြီးတော့ ငွေလုံးငွေရင်းအသုံးစရိတ်ကိုတော့ ၇.၃၄ရ ဘီလီယံ ပိုမိုသုံးစွဲမှာ ဖြစ်ပါတယ်။ ဒီလိုသုံးစွဲရခြင်းကတော့ သစ်တောဦးစီးဌာနမှ ပြင်ပမှအကူအညီ ရငွေများနဲ့ စီမံကိန်းအသစ်များကို ဆောင်ရွက်ရခြင်းကြောင့် သုံးစွဲရခြင်းဖြစ်ပါတယ်။ နိဂုံးချုပ်အားဖြင့် တင်ပြရမယ်ဆိုရင် ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ စီမံကိန်း ရည်မှန်းချက်များနဲ့ ပတ်သက်ပြီးတော့ သတ်မှတ်လျာထားချက်များကို ပြည့်မီအောင် အကောင်အထည် ဖော်ဆောင်ရွက်ရေးအတွက် တွန်းအားပေးခြင်း၊ စောင့်ကြည့်ဆန်းစစ်ခြင်း၊ လုပ်ငန်းပြီးစီးမှု အစီရင်ခံ တင်ပြစေခြင်း၊ အားနည်းချက် အားသာချက်များ စိစစ်သုံးသပ်စေခြင်း၊ တာဝန်ရှိသူအဆင့်ဆင့်မှ မျက်ခြည်မပြတ် ကြီးကြပ်ကွပ်ကဲစေခြင်းဖြင့် အကောင်အထည်ဖော် ဆောင်ရွက်သွားမည်ဖြစ်ပါကြောင်း နှင့် ၂၀၁၈ ခုနှစ်၊ ၆ လအတွင်း ဝင်ငွေများ လျာထားချက်များကို ပြည့်မီအောင်ဆောင်ရွက်သွားမည်ဖြစ်ပြီး သုံးငွေ များကိုလည်းပဲ လျော့နည်းသုံးစွဲသွားမှာဖြစ်ပါကြောင်း လေးစားစွာ တင်ပြအပ်ပါတယ်ခင်ဗျာ။ အားလုံးကို ကျေးဇူးတင်ပါတယ်။ Power Point အပြည့်အစုံကို နောက်ဆက်တွဲဖြင့် ဖော်ပြထားပါသည်။</speech>
<speech type="speaker">ပြည်ထောင်စုစာရင်းစစ်ချုပ်ရုံးက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="9">ဦးမော်သန်း(ပြည်ထောင်စုစာရင်းစစ်ချုပ်)</agency>လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်သူ့လွှတ်တော်ဥက္ကဋ္ဌနှင့် လွှတ်တော်ကိုယ်စားလှယ်တော်များ၊ ပြည်ထောင်စုအဆင့် ဝန်ကြီးများ၊ ပြည်ထောင်စုအဆင့် ဧည့်သည်တော်များအားလုံး စိတ်၏ချမ်းသာခြင်း၊ ကိုယ်၏ကျန်းမာခြင်းနဲ့ ပြည့်စုံပြီးတော့ ကျက်သရေမင်္ဂလာအပေါင်းနဲ့ ပြည့်စုံပါစေလို့ ဆုတောင်းမေတ္တာပို့သအပ်ပါတယ်။ ကျွန်တော် ကတော့ ပြည်ထောင်စုစာရင်းစစ်ချုပ် ဦးမော်သန်း ဖြစ်ပါတယ်။ ကျွန်တော့အနေနဲ့ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လအမျိုးသားစီမံကိန်းဥပဒေကြမ်းနဲ့ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းတို့မှာ ပြည်ထောင်စုစာရင်းစစ်ချုပ်ရုံးရဲ့ ပါဝင်မှုအခန်းကဏ္ဍကို ခြုံငုံပြီး တင်ပြသွားမှာဖြစ်ပါတယ်။ ပြည်ထောင်စုစာရင်းစစ်ချုပ်ရုံးအနေနဲ့ ပြည်သူ့ဘဏ္ဍာစီမံခန့်ခွဲမှုကောင်းမွန်လာစေရေး၊ နိုင်ငံပိုင် ကဏ္ဍနှင့် ပုဂ္ဂလိကကဏ္ဍ ၂ ရပ်လုံး၏ ဘဏ္ဍာရေးအစီရင်ခံခြင်းကို နိုင်ငံတကာစာရင်းစစ်၊ နိုင်ငံတကာ စာရင်းစံ၊ နိုင်ငံတကာစာရင်းစစ်စံများနှင့်အညီ ဆောင်ရွက်နိုင်စေရေး၊ စာရင်းပညာခေတ်မီတိုးတက်ရေးနဲ့ ပြည်သူလူထုဆန္ဒသဘောထားများကို အလေးထားပြီး စစ်ဆေးလုပ်ငန်းများကို အရည်အသွေးပြည့်မီစွာနဲ့ ထိရောက်အကျိုးရှိစွာ ထမ်းဆောင်သွားရန် မူဝါဒများချမှတ်ထားပါတယ်။ ချမှတ်ထားတဲ့ မူဝါဒများနဲ့ အညီ ဘဏ္ဍာရေးစာရင်းစစ်ဆေးခြင်း (Financial Audit)၊ စည်းမျဉ်းစည်းကမ်းလိုက်နာမှု စစ်ဆေးခြင်း (Compliance Audit)o zalga Qc$:caos@gasepoze :cgjossa (Economy), gd:caosemar ရှိမှု(Efficiency)၊ ထိရောက်အောင်မြင်မှု(Effectiveness)စသည့်အချက်များဖြင့် လုပ်ငန်းဆောင်ရွက်မှု စစ်ဆေးခြင်း(Performance Audit)၊ ပြည်ထောင်စုလွှတ်တော်မှ ပြဋ္ဌာန်းထားသော အမျိုးသားစီမံကိန်း ဥပဒေအပေါ် အကောင်အထည်ဖော်မှုအခြေအနေ၊ အခွန်အကောက်ဥပဒေအပေါ် အကောင်အထည်ဖော်မှု အခြေအနေ၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေအပေါ် အကောင်အထည်ဖော်မှုအခြေ အနေများ၊ ပြည်သူ့ကြွေးမြီစီမံခန့်ခွဲမှုဥပဒေနဲ့အညီ ထိရောက်စွာ ဆောင်ရွက်မှု ရှိ မရှိနဲ့ ကြပ်မတ်ကွပ်ကဲမှုများ၊ စစ်ဆေးခြင်းများကို ဆောင်ရွက်လျက်ရှိပါတယ်။ ဒါ့အပြင် ပြည်ထောင်စုစာရင်းစစ်ချုပ်ဥပဒေကိုပြင်ဆင်တဲ့ ဥပဒေ(၂၀၁၈)ကိုလည်းပဲ မကြာမီ ထုတ်ပြန်လာပါက စစ်ဆေးရေးလုပ်ငန်းများ ပိုမိုများပြားလာမည်ဖြစ်ပါသဖြင့် ၎င်းလုပ်ငန်းတာဝန် များကို အောင်မြင်စွာအကောင်အထည်ဖော် ဆောင်ရွက်နိုင်ရန်အတွက် ပြည်ထောင်စုစာရင်းစစ်ချုပ်ရုံး အနေနဲ့ ၂၀၁၈ ခုနှစ်၊ ဧပြီလမှ စက်တင်ဘာလအထိ ရသုံးမှန်းခြေငွေစာရင်းတွင် သာမန်အသုံးစရိတ် ကျပ် ၂,၃၅၃.၇၈၅ နှင့် ငွေလုံးငွေရင်းအသုံးစရိတ် ကျပ် ၁,၃၅၉.၈၈၄ သန်း၊ နှစ်ရပ်ပေါင်း ၃,၇၁၃.၆၆၉ ကို လျာထားအဆိုပြု တင်ပြခဲ့ပါတယ်။ ထိုအဆိုပြုချက်တင်ထားမှုအပေါ် အဆင့်ဆင့်သော စိစစ်မှုများ ပြုလုပ် ခဲ့ပြီးတဲ့နောက် သာမန်အသုံးစရိတ်ကျပ် ၁,၉၅၅.၂၄၁ သန်း၊ ငွေလုံးငွေရင်းအသုံးစရိတ် ကျပ် ၉၇၄.၆၈၈ သန်း၊ နှစ်ရပ်ပေါင်း ၂,၉၂၉.၉၂၉ သန်းကို ယခုအစည်းအဝေးသို့ တင်ပြထားပါတယ်။ ထိုတင်ပြထားတဲ့ အသုံးစရိတ်များသည် မလွဲမသွေအသုံးပြုရန်လိုအပ်တဲ့ ငွေများဖြစ်ကြောင်း တင်ပြအပ်ပါတယ်။ ငွေလုံးငွေရင်းအသုံးစရိတ် ကျပ် ၉၇၄.၆၈၈ တွင် PFM ပြည်သူ့ဘဏ္ဍာစီမံခန့်ခွဲမှု ခေတ်မီဖွံ့ဖြိုး တိုးတက်ရေးအတွက် ကမ္ဘာ့ဘဏ်၏ ချေးငွေအကူအညီဖြင့် ဆောင်ရွက်မည့်အသုံးစရိတ် ကျပ် ၉၁၀.၂၃၈ သန်း ပါဝင်ပါတယ်။ ပြည်ထောင်စုစာရင်းစစ်ချုပ်ရုံးအနေနဲ့ ပြည်သူ့အကျိုးစီးပွားကို ကာကွယ်စောင့်ရှောက် ပေးရေး၊ ပြည်သူ့ဘဏ္ဍာစီမံခန့်ခွဲမှု ကောင်းမွန်စေရေး၊ ပြည်သူ့ဘဏ္ဍာငွေကြေးထိန်းကျောင်းတည့်မတ်ပေးရေး အတွက် အဓိကတာဝန်ရှိသည်နဲ့အညီ စစ်ဆေးရေးအရည်အသွေးပြည့်ဝစွာဖြင့် ထိရောက်စွာ စစ်ဆေး ဖော်ထုတ်ဆောင်ရွက်မည် ဖြစ်ပါတယ်။ ဒါ့အတွက် ၂၀၁၈ ခုနှစ်၊ ဧပြီလမှ စက်တင်ဘာလအထိ အမျိုးသားစီမံကိန်းဥပဒေနဲ့ ၂၀၁၈ ခုနှစ် ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေကြမ်းတို့တွင် အသီးသီးထည့်သွင်းလျာထားခဲ့ခြင်းကို ပြည်ထောင်စုလွှတ်တော်မှ အတည်ပြုပေးပါရန် လေးစားစွာတင်ပြအပ်ပါတယ်။ ကျေးဇူးတင်ပါတယ်။</speech>
<speech type="speaker">ပြည်ထောင်စုတရားလွှတ်တော်ချုပ်ရုံးက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="5">ဦးမြင့်အောင်(တရားသူကြီး၊ ပြည်ထောင်စုတရားလွှတ်တော်ချုပ်ရုံး)</agency>လေးစားအပ်တဲ့ ပြည်ထောင်စုလွှတ်တော် နာယကကြီးနှင့်တကွ လွှတ်တော်ကိုယ်စားလှယ်များအားလုံး၊ ဖိတ်ကြားထားသော ဧည့်သည်တော်များအားလုံး မင်္ဂလာအပေါင်းနဲ့ ပြည့်စုံပါစေလို့ ဆုမွန်ကောင်း တောင်းအပ်ပါတယ်။ ကျွန်တော်ကတော့ ပြည်ထောင်စုတရားလွှတ်တော်ချုပ်၊ တရားသူကြီး ဦးမြင့်အောင်ဖြစ်ပါတယ်။ ကျွန်တော့အနေနဲ့ ပြည်ထောင်စုတရားလွှတ်တော်ချုပ်ရဲ့ ကိုယ်စား ၂၀၁၈ ခုနှစ်၊ ဧပြီလမှ စက်တင်ဘာလအထိ (၆) လ အမျိုးသားစီမံကိန်းဥပဒေကြမ်းနှင့် ၂၀၁၈ ခုနှစ်၊ ပြည်ထောင်စု၏ ဘဏ္ဍာငွေ အရအသုံးဆိုင်ရာ ဥပဒေကြမ်းတို့နဲ့ စပ်လျဉ်းပြီး ရှင်းလင်းတင်ပြသွားမှာဖြစ်ပါတယ်။ ပြည်ထောင်စုတရားလွှတ်တော်ချုပ်အနေနဲ့ ၂၀၁၈ ခုနှစ်၊ ဧပြီလမှ စက်တင်ဘာလအထိ ဘဏ္ဍာငွေ အရအသုံးဆိုင်ရာစာရင်းများ တင်ပြတောင်းခံရာမှာ ၂၀၁၆ ခုနှစ်၊ ဥပဒေဆိုင်ရာ အထောက်အကူပြု ရေး အဖွဲ့ ဥပဒေပုဒ်မ ၃၃ အရ ပြည်ထောင်စုဥပဒေဆိုင်ရာ အထောက်အကူပြုရေးအဖွဲ့၏ ဥပဒေဆိုင်ရာ အထောက်အကူပေးရေးအဖွဲ့ အဆင့်ဆင့်အတွက် လိုအပ်သော ဘဏ္ဍာငွေအသုံးစာရင်းများကို ပြည်ထောင်စု၏ နှစ်စဉ်ဘဏ္ဍာငွေအရအသုံးဆိုင်ဥပဒေကြမ်းတွင် ထည့်သွင်းတင်ပြနိုင်ရန် ပြည်ထောင်စုတရားလွှတ်တော်ချုပ်သို့ တင်ပြရမည်ဟု ပြဋ္ဌာန်းထားတဲ့အတိုင်း ကျွန်တော်တို့ ဥပဒေဆိုင်ရာ အထောက်အကူပြုရေးအဖွဲ့အဆင့်ဆင့် အတွက် လိုအပ်တဲ့ဘဏ္ဍာငွေစာရင်းများကိုလည်း ထည့်သွင်းရေးဆွဲတင်ပြထားပါကြောင်း ရှင်းလင်းတင်ပြ အပ်ပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လကာလ ရသုံးမှန်းခြေငွေစာရင်းနဲ့ စပ်လျဉ်းပြီး သာမန်ရငွေအတွက် ပြည်ထောင်စုတရားလွှတ်တော်ချုပ်အတွက် ၁၃၀.၂၂ သန်း၊ သာမန်အသုံးစရိတ်တွင် ပြည်ထောင်စုတရားလွှတ်တော်ချုပ်အတွက် ကျပ်သန်း ၈,၃၃၄.၁၄၀ သန်း၊ ဥပဒေဆိုင်ရာ အထောက်အကူ ပေးရေးအဖွဲ့အတွက် ကျပ်သန်း ၇၈၀.၃၀ သန်း၊ စုစုပေါင်း ကျပ်သန်း ၉,၁၁၄.၄၄၀ သန်းနဲ့ ငွေလုံးငွေရင်း အသုံးစရိတ်မှာ ပြည်ထောင်စုတရားလွှတ်တော်ချုပ်အတွက် ကျပ်သန်း ၂၁,၄၉၁.၃၅၁ သန်း၊ ဥပဒေ ဆိုင်ရာ အထောက်အကူပေးရေးအဖွဲ့အတွက် ကျပ်သန်း ၂၁၁.၁၇၀ သန်း၊ စက်ပစ္စည်းနဲ့ ပရိဘောဂ အတွက် ၂၁၁.၁ရ သန်း၊ စုစုပေါင်း ကျပ်သန်း ၂၁,၇၀၂.၅၂ သန်း အဆိုပြု တင်ပြခဲ့တဲ့အခါ စီမံကန်းနှင့် ဘဏ္ဍာရေးဝန်ကြီးဌာနမှစိစစ်ပြီး ဘဏ္ဍာရေးကော်မရှင်က သာမန်ရငွေမှာ ပြည်ထောင်စုတရားလွှတ်တော်ချုပ် အတွက် ကျပ်သန်း ၁၄၀၊ သာမန်အသုံးစရိတ်မှ ပြည်ထောင်စုတရားလွှတ်တော်ချုပ် အတွက် ကျပ်သန်း ၇,၁၀၀၊ ဥပဒေဆိုင်ရာ အထောက်အကူပြုရေးအဖွဲ့အတွက် ကျပ်သန်း ၇၈၀.၃၊ စုစုပေါင်း ကျပ်သန်း ၇,၈၈၀.၃၀ သန်းကို အတည်ပြုခဲ့ပါတယ်။ ငွေလုံးငွေရင်းအသုံးစရိတ်နဲ့ ပတ်သက်ပြီး ပြည်ထောင်စုတရားလွှတ်တော်ချုပ်အတွက် ကျပ်သန်း ၅,၄၉၄.၇၃၈ သန်း၊ ဥပဒေဆိုင်ရာ အထောက်အကူပေးရေးအဖွဲ့အတွက် ကျပ်သန်း ၃၄.၀၀ သန်း၊ စုစုပေါင်း ကျပ်သန်း ၅,၅၂၈.၇၃၈ သန်းတို့ကို အတည်ပြုခဲ့ပါတယ်။ ၂၀၁၈-၂၀၁၉ ဘဏ္ဍာနှစ်အတွင်း ပြည်ထောင်စုတရားလွှတ်တော်ချုပ်ရဲ့ မူဝါဒ ရည်မှန်းချက်များနဲ့အညီ တရားရုံး စုစုပေါင်း ၈ ခု၊ ဝန်ထမ်းအိမ်ရာစုစုပေါင်း ၂ ခု၊ သင်တန်းကျောင်း ၁ ခု၊ လုပ်ငန်းသစ် ၈ ခု၊ ဆောင်ရွက်ဆဲ လုပ်ငန်းပေါင်း စုစုပေါင်း ၃ ခု၊ စုစုပေါင်း ၁၁ ခုတို့အတွက် ဆောက်လုပ်ရန် စိစစ်အတည်ပြုခဲ့ပြီး လုပ်ငန်းသစ်မှာ အဆောက်အဦရဲ့ တန်ဖိုး လေးပုံတစ်ပုံကို ဆောင်ရွက်ဖို့ စိစစ်အတည်ပြုခဲ့ပါတယ်။ ဒါကြောင့် ဘဏ္ဍာရေးကော်မရှင်က အတည်ပြုပြီးဖြစ်ခဲ့တဲ့အတိုင်း ပြည်ထောင်စုတရားလွှတ်တော် ချုပ်ရဲ့ ၂၀၁၈ ခုနှစ်၊ ဧပြီလမှ စက်တင်ဘာလအထိ ဘဏ္ဍာရေးနှစ်အတွက် အရအသုံးခန့်မှန်းခြေ ငွေစာရင်းနှင့် စပ်လျဉ်းပြီး အတည်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျာ။</speech>
<speech type="speaker">နိုင်ငံတော်ဖွဲ့စည်းပုံအခြေခံဥပဒေဆိုင်ရာခုံရုံးက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="6">ဦးမြင့်ဝင်း(အဖွဲ့ဝင်၊ နိုင်ငံတော်ဖွဲ့စည်းပုံအခြေခံဥပဒေဆိုင်ရာခုံရုံး)</agency>လေးစားအပ် ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်များအားလုံး မင်္ဂလာပါခင်ဗျာ။ ကျွန်တော်ကတော့ နိုင်ငံတော်ဖွဲ့စည်းပုံအခြေခံဥပဒေဆိုင်ရာခုံရုံးအဖွဲ့ဝင် ဦးမြင့်ဝင်း ဖြစ်ပါတယ်။ ကျွန်တော့ အနေနဲ့ နိုင်ငံတော်ဖွဲ့စည်းပုံအခြေခံဥပဒေဆိုင်ရာခုံရုံးရဲ့ ၂၀၁၈ ခုနှစ်၊ ဘဏ္ဍာနှစ် ၆ လ ဧပြီလကနေ စက်တင်ဘာလအထိ ခန့်မှန်းခြေငွေစာရင်း လျာထားအဆိုပြုချက်များကို တင်ပြသွားမှာ ဖြစ်ပါတယ်။ သာမန်ရငွေအနေနဲ့ ၂၀၁၈ ခုနှစ် ဘဏ္ဍာနှစ် ၆ လအတွက် ရငွေခန့်မှန်းချက်က ကျပ်သန်း ၀.၀၃၀ ပဲ ဖြစ်ပါတယ်။ သတင်းစာဟောင်းရောင်းရငွေကို တင်ပြခြင်းဖြစ်ပါတယ်။ သာမန်အသုံးစရိတ်အနေနဲ့ တွက်မယ်ဆိုရင် ၂၀၁၈ ခုနှစ် ဘဏ္ဍာနှစ် ၆ လအတွက် သာမန်အသုံးစရိတ် ကျပ်သန်းပေါင်း ၄၁၄.၉၃၆ နဲ့ ငွေလုံးငွေရင်းအသုံးစရိတ် ကျပ်သန်းပေါင်း ၁၅.၁၆၀ လျာထားခဲ့ပြီး စုစုပေါင်းအသုံးစရိတ်က ၄၃၀.၀၉၆ ဖြစ်ပါတယ်။ သာမန်အသုံးစရိတ်မှာ လစာနဲ့စရိတ် (ဝ၁) ခေါင်းစဉ်အောက်က ၂၇၈.၆၅၈ သန်း လျာထား တောင်းခံပါတယ်။ အရာထမ်း၊ အမှုထမ်း စုစုပေါင်း ၁၂၅ ဦးအတွက် ဖြစ်ပါတယ်။ နောက် ခရီးသွားလာ စရိတ် (ဝ၂) ခေါင်းစဉ်အောက်ကနေပြီးတော့ ကျပ်သန်းပေါင်း ၃၂.၆၇၀ လျာထားပါတယ်။ ပြည်တွင်းခရီး နောက်ပစ္စည်းဝယ်ယူခြင်း ဆောင်ရွက်ပေးခြင်းတို့အတွက် (ဝ၃) ငွေစာရင်းခေါင်းစဉ်အောက်ကနေ ပြီးတော့ ကျခံမယ့်ဟာတွေကတော့ လုပ်အားခ၊ စာရေးကိရိယာ၊ ရုံးအသုံးအဆောင်၊ စက်သုံးဆီ စတဲ့ အသုံးစရိတ်များဖြစ်ပြီးတော့ ကျပ်သန်းပေါင်း ၇၄.၉၀၈ ကို လျာထားတောင်းခံအပ်ပါတယ်။ ပြင်ထိန်း ခေါင်းစဉ် (ဝ၄) အောက်ကနေပြီးတော့ Computer, Copier စတဲ့ ရုံးသုံးစက်ကိရိယာတွေပြင်ဆင်ခြင်း ကိစ္စပါ။ နောက်အဆောက်အဦပြင်ထိန်းကိစ္စပါ။ မော်တော်ယာဉ်ပြင်ထိန်းကိစ္စပါ။ ကျပ်သန်းပေါင်း ၂၆.၁၀၀ ကို လျာထားတောင်းခံပါတယ်။ ပညာရေးနဲ့ လူမှုရေးအသုံးစရိတ်ကတော့ ငွေစာရင်းခေါင်းစဉ် (ဝ၅) အောက်ကနေပြီးတော့ ပြည်တွင်း ပြည်ပမှ ပညာသင်ကြားနေရတဲ့ ထူးချွန်အမှုထမ်း၊ အရာထမ်းတွေ အတွက် လျာထားတာပါ။ ကျပ် ၁၀ သန်း လျာထားတောင်းခံပါတယ်။ ဧည့်ခံကျွေးမွေးစရိတ်ခေါင်းစဉ် (ဝ၆) အောက်ကနေပြီးတော့ ကျခံတာတွေ ကတော့ ဖိတ်ကြားချက်အရ ရောက်ရှိလာတဲ့နိုင်ငံခြားသား ဧည့်သည်တွေအတွက် ဧည့်ခံစရိတ်တွေ၊ နောက် ရုံးလုပ်ငန်းနဲ့ပတ်သက်တဲ့ ဧည့်ခံကျွေးမွေးစရိတ်အတွက် ၁.၆ သန်း ဖြစ်ပါတယ်။ ၂၀၁၈ ခုနှစ် ဘဏ္ဍာ ၆ လ အတွက် လျာထားတောင်းခံတဲ့ သာမန်အသုံးစရိတ်က စုစုပေါင်း ၄၁၄.၉၃၆ ဖြစ်ပြီးတော့ ယမန်နှစ် ပြုပြင်ပြီး ၆ လနဲ့ တွက်မယ်ဆိုလို့ရှိရင်တော့ ၂ ရာခိုင်နှုန်း လျော့နည်းတောင်းခံထားတာ ဖြစ်ပါတယ်။ ငွေလုံးငွေရင်းအသုံးစရိတ်အနေနဲ့ ၂၀၁၈ ခုနှစ်၊ ဘဏ္ဍာနှစ် ၆ လအတွက် ကျပ်သန်းပေါင်း ၁၅.၁၆၀ qpoos:conè:solosului e-library system, e-government qc$:o cozmos os dadçı oppos တရားစီရင်ဆုံးဖြတ်တဲ့ တရားခွင်ခန်းမအတွင်းမှာ နိုင်ငံတကာအဆင့်မီ ဖွဲ့စည်းပုံအခြေခံဥပဒေဆိုင်ရာ ခုံရုံးတွေလိုပဲ Confrint mice system တွေကို မဖြစ်မနေတပ်ဆင်ဖို့ရာ လိုအပ်လာလို့ တင်ပြတောင်းခံခြင်း ဖြစ်ပါတယ်။ နိုင်ငံတော်ဖွဲ့စည်းပုံအခြေခံဥပဒေဆိုင်ရာ ခုံရုံးအနေနဲ့ ၂၀၁၈ ခုနှစ်၊ ဘဏ္ဍာနှစ် ၆ လအတွက် အရအသုံးခန့်မှန်းခြေငွေစာရင်းကို ကျပ်သန်းပေါင်း ၄၃၀.၀၉၆ နဲ့ လျာထားတောင်းခံထားတာဖြစ်ပြီး တော့ ယမန်နှစ် ၆ လပတ်အသုံးစရိတ်နဲ့ ယှဉ်မယ်ဆိုလို့ရှိရင် ၄ ရာခိုင်နှုန်း လျော့နည်းတောင်းခံထားတာ ဖြစ်ပါတယ်။ သို့ဖြစ်ပါ၍ နိုင်ငံတော်ဖွဲ့စည်းပုံအခြေခံဥပဒေဆိုင်ရာခုံရုံးရဲ့ ၂၀၁၈ ခုနှစ်၊ ဘဏ္ဍာနှစ် ၆ လ အတွက် တင်ပြတောင်းခံတဲ့ ရန်ပုံငွေအသုံးစရိတ်ကို အတည်ပြုပေးနိုင်ပါရန် တင်ပြအပ်ပါတယ်။ ကျေးဇူးတင် ပါတယ်။</speech>
<speech type="speaker">ပြည်ထောင်စုရွေးကောက်ပွဲကော်မရှင်ရုံးက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="7">ဦးစိုးရယ်(အဖွဲ့ဝင်၊ ပြည်ထောင်စုရွေးကောက်ပွဲကော်မရှင်ရုံး)</agency>လေးစားအပ်ပါသော ပြည်ထောင်စုလွှတ်တော် နာယကနှင့်တကွ ပြည်ထောင်စုလွှတ်တော် ကိုယ်စားလှယ်များ၊ ဖိတ်ကြားထားသော ဧည့်သည်တော်များအားလုံး မင်္ဂလာပါလို့ ဦးစွာဂါရဝပြု နှုတ်ခွန်းဆက်သအပ်ပါတယ်။ ကျွန်တော်ကတော့ ပြည်ထောင်စုရွေးကောက်ပွဲကော်မရှင်အဖွဲ့ဝင် ဦးစိုးရယ် ဖြစ်ပါတယ်။ ကျွန်တော့အနေနဲ့ ပြည်ထောင်စု ရွေးကောက်ပွဲကော်မရှင်ရဲ့ ကိုယ်စား ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ အတွက် အမျိုးသား စီမံကိန်းဥပဒေကြမ်းပါ စီမံကိန်းလုပ်ငန်းများနဲ့ ၂၀၁၈ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းပါ ရငွေသုံးငွေများနှင့်စပ်လျဉ်းပြီး ပြည်ထောင်စုလွှတ်တော်သို့ ရှင်းလင်းတင်ပြသွားမှာ ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ ပထမဦးစွာ ပြည်ထောင်စု ရွေးကောက်ပွဲကော်မရှင်ရဲ့ မူဝါဒနဲ့ ရည်မှန်းချက်များကို တင်ပြသွားမှာဖြစ်ပါတယ်။ ပြည်ထောင်စု ရွေးကောက်ပွဲကော်မရှင်ရဲ့ မူဝါဒမှာ လွတ်လပ်မျှတ၍ ပွင့်လင်းမြင်သာပြီး နိုင်ငံတကာစံချိန်စံညွှန်းနှင့် ကိုက်ညီသော ရွေးကောက်ပွဲများကို ဥပဒေနှင့်အညီ အောင်မြင်စွာကျင်းပနိုင်ရန် ဖြစ်ပါတယ်။ ရည်မှန်းချက် (၄)ရပ်ကတော့ (က) လွှတ်တော်သက်တမ်းတစ်ရပ်စီ အထွေထွေရွေးကောက်ပွဲများအား နိုင်ငံတကာစံချိန်စံညွန်းနှင့်အညီ လွတ်လပ်၍တရားမျှတသော ရွေးကောက်ပွဲများကို ဥပဒေနှင့်အညီ ကျင်းပရန်၊ (ခ) လစ်လပ်လျက်ရှိသော လွှတ်တော်မဲဆန္ဒနယ်များအား ကြားဖြတ်ရွေးကောက်ပွဲများ ကျင်းပရန်၊ (ဂ) ရွေးကောက်ပွဲအငြင်းပွားမှုများအား ဥပဒေနှင့်အညီ ဖြေရှင်းပေးရန်၊ (ဃ) နိုင်ငံရေးပါတီများအား ဥပဒေနှင့်အညီ ကြီးကြပ်ခြင်း၊ ကြီးကြပ်စေခြင်းတို့ကို ဆောင်ရွက်ရန်တို့ ဖြစ်ပါတယ်။ ပြည်ထောင်စုရွေးကောက်ပွဲကော်မရှင်ရဲ့ အမျိုးသားစီမံကိန်းလုပ်ငန်းစဉ်များကို ဆက်လက်တင်ပြ သွားမှာဖြစ်ပါတယ်။ ပြည်ထောင်စုရွေးကောက်ပွဲကော်မရှင်ရုံးနဲ့ ကော်မရှင်အဖွဲ့ခွဲအဆင့်ဆင့်ကို တိုးချဲ့ ဖွဲ့စည်းခြင်းနဲ့ ဝန်ထမ်းအင်အားဖြည့်တင်းခြင်း၊ အရည်အချင်းပြည့်ဝစေရန် ပညာပေးလုပ်ငန်းများ ဆောင်ရွက်ခြင်း၊ တိုင်းဒေသကြီး၊ ပြည်နယ်၊ ခရိုင်၊ မြို့နယ်ရွေးကောက်ပွဲကော်မရှင် အဖွဲ့ခွဲရုံးများ တည်ဆောက်ခြင်း၊ ခေတ်မီရုံးအသုံးအဆောင်များ၊ စက်ကိရိယာများဖြည့်တင်းခြင်း၊ ဥပဒေ၊ နည်းဥပဒေ များနှင့်အညီ လုပ်ငန်းလမ်းညွှန်များအား လက်ရှိအခြေအနေနှင့် ကိုက်ညီစေရန် ပြင်ဆင်ဖြည့်စွက် ထုတ်ပြန်ခြင်း၊ လူမှုရေးအသင်းအဖွဲ့များ၊ အဖွဲ့အစည်းများ၊ နိုင်ငံရေးပါတီများနှင့် စဉ်ဆက်မပြတ် တွေ့ဆုံ ဆွေးနွေးခြင်း၊ ပြည်သူလူထု အသိပညာပြန့်ပွားရေးလုပ်ငန်းများ ဆောင်ရွက်ခြင်း၊ နိုင်ငံတကာအဖွဲ့အစည်း များ၊ ရွေးကောက်ပွဲလေ့လာရေးအဖွဲ့အစည်းများနှင့် ဆွေးနွေးပွဲများပြုလုပ်ခြင်း၊ လစ်လပ်မဲဆန္ဒနယ်များ အတွက် ကြားဖြတ်ရွေးကောက်ပွဲများကျင်းပခြင်း၊ ရွေးကောက်ပွဲအငြင်းပွားမှုများအား ဖြေရှင်းပေးခြင်း အထက်ပါ လုပ်ငန်းများအတွက် လိုအပ်သော ဘဏ္ဍာငွေများအား တင်ပြတောင်းခံခြင်းတို့ပဲ ဖြစ်ပါတယ်။ လေးစားအပ်ပါတဲ့ နာယကကြီးနှင့် ပြည်ထောင်စုလွှတ်တော် ကိုယ်စားလှယ်များခင်ဗျား။ ဆက်လက်ပြီး ပြည်ထောင်စုလွှတ်တော်သို့ ပြည်ထောင်စုရွေးကောက်ပွဲကော်မရှင်ရဲ့ အဆိုပြု တင်ပြထားတဲ့ ၂၀၁၈ ခုနှစ်၊ ဘဏ္ဍာရေးနှစ် ဧပြီလမှ စက်တင်ဘာလထိ ၆ လအတွက် အရအသုံးခန့်မှန်းခြေငွေစာရင်းနဲ့စပ်လျဉ်းပြီး ရှင်းလင်းတင်ပြသွားမှာ ဖြစ်ပါတယ်။ ၂၀၁၈ ဘဏ္ဍာရေးနှစ် ဧပြီလမှ စက်တင်ဘာလထိ ၆ လအတွက် ရငွေများနှင့်စပ်လျဉ်း၍ သာမန်ရငွေ၊ ငွေလုံးငွေရင်းရငွေများ ရရန်မရှိနိုင်သဖြင့် ခန့်မှန်းရငွေ လျာထား တင်ပြထားခြင်းမရှိပါကြောင်း တင်ပြအပ်ပါတယ်။ ပြည်ထောင်စုလွှတ်တော်သို့ အဆိုပြုတင်ပြမယ့် ပြည်ထောင်စုရွေးကောက်ပွဲကော်မရှင်ရဲ့ သာမန် အသုံးစရိတ်ကို ဆက်လက်တင်ပြရမယ်ဆိုရင် ပြည်ထောင်စုရွေးကောက်ပွဲကော်မရှင်ရုံးနဲ့ တိုင်းဒေသကြီး/ ပြည်နယ်၊ ကိုယ်ပိုင်အုပ်ချုပ်ခွင့်ရတိုင်း၊ ဒေသ၊ ခရိုင်၊ မြို့နယ်ရွေးကောက်ပွဲကော်မရှင် အဖွဲ့ခွဲရုံးများ အတွက် ကျပ်သန်း ၂,၈၃၄.၀၅၆ နှင့် ကြားဖြတ်ရွေးကောက်ပွဲအတွက် ကျပ်သန်း ၁,၆၆၁.၆၁၆ စုစုပေါင်း သာမန်အသုံးစရိတ် ကျပ်သန်း ၄,၄၉၅.၆၇၂ ကို အဆိုပြု တင်ပြထားပါကြောင်း တင်ပြအပ်ပါတယ်။ ငွေလုံးငွေရင်းအသုံးစရိတ်အနေနဲ့ တင်ပြတောင်းခံထားခြင်းမရှိပါကြောင်း တင်ပြအပ်ပါတယ်။ သို့ဖြစ်ပါ၍ ယခုတင်ပြတဲ့ ပြည်ထောင်စုရွေးကောက်ပွဲကော်မရှင်ရဲ့ သာမန်အသုံးစရိတ်နှင့် စပ်လျဉ်းပြီး ၂၀၁၈ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းပါ ပြည်ထောင်စု ရွေးကောက်ပွဲကော်မရှင်က အဆိုပြု တင်ပြထားသည့် သာမန်အသုံးစရိတ်ငွေကို ပြည်ထောင်စုလွှတ်တော်က အတည်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျာ။ အားလုံးကျေးဇူးတင်ပါတယ်။ ၂ ကာကယ်ရေးဝန်ကြီးအရင်းလင်းတင် ဖြစ်ပါတယ်။</speech>
<speech><agency id="15">ဗိုလ်ချုပ်မြင့်နွယ်(ဒုတိယဝန်ကြီး၊ ကာကွယ်ရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကိုယ်စားလှယ်များခင်ဗျား။ အားလုံးမင်္ဂလာပါ။ ကျွန်တော်ကတော့ ကာကွယ်ရေးဝန်ကြီးဌာနမှ ဒုတိယဝန်ကြီး ဗိုလ်ချုပ်မြင့်နွယ် ဖြစ်ပါတယ်။ ကာကွယ်ရေး ဝန်ကြီးဌာနရဲ့ စီမံကိန်းရေးဆွဲအကောင်အထည်ဖော်မှုကို ဦးစွာ အကျဉ်းချုပ် တင်ပြမှာဖြစ်ပါတယ်။ ကာကွယ်ရေးဝန်ကြီးဌာနအနေနဲ့ အင်အားတောင့်တင်းပြီး စွမ်းရည်ထက်မြက်သည့် ခေတ်မီမျိုးချစ် တပ်မတော်ကို တည်ဆောက်ရန်၊ ဒို့တာဝန်အရေးသုံးပါးကို ကာကွယ်စောင့်ရှောက်ရန်၊ နိုင်ငံတော်၏ ပြည်သူ့ စစ်မဟာဗျူဟာကိုဖော်ဆောင်ရေးတွင် ပြည်သူတစ်ရပ်လုံးက တပ်မတော်ကိုမဏ္ဍိုင်ပြု၍ နိုင်ငံတော် တည်ဆောက်ရေးနှင့် ကာကွယ်ရေးကဏ္ဍများတွင် ပါဝင်ဆောင်ရွက်သွားစေရန် စတဲ့ရည်မှန်းချက်တာဝန် qp:326ursac@ög assocoss mas:1 691 GOODà qp:Standard Army, Standard Navy, Standard Air Force ဖြစ်လာစေရန်အတွက် နှစ်ရှည်စီမံကိန်းများကို ရေးဆွဲထားပါတယ်။ အထက်ပါရည်မှန်းချက်တာဝန်များနှင့် လုပ်ငန်းစဉ်များအပေါ်တွင်အခြေခံပြီး ဘတ်ဂျက်ရေးဆွဲ ဆောင်ရွက်ရာတွင် တပ်မတော်၏ သဘောသဘာဝအရ လူ၊ လက်နက်၊ ပစ္စည်းဖွဲ့စည်းပုံနှင့် ပေးအပ် လာတဲ့တာဝန်ကို အောင်မြင်စွာထမ်းဆောင်နိုင်ရန်အတွက် မျှော်မှန်းပြီး ဦးစွာရေးဆွဲ ပြဋ္ဌာန်းထားပါတယ်။ ယင်းလူ၊ လက်နက်၊ ပစ္စည်း ဖွဲ့စည်းပုံပေါ်အခြေခံပြီး အဆင့်လိုက် ဖွံ့ဖြိုးတိုးတက်ရေးအတွက် လုံခြုံရေး အခြေအနေ၊ ဘဏ္ဍာရေးအခြေအနေတို့ကို ချင့်ချိန်ပြီး ခန့်အပ်မည့်လူ၊ လိုအပ်သောလက်နက်၊ ပစ္စည်း၊ ဆက်စပ်အဆောက်အဦများ၊ ဆက်စပ်လုပ်ငန်းများ၊ စစ်လက်နက်ပစ္စည်းများကို ရေးဆွဲပါတယ်။ ဒါကြောင့် ခန့်အပ်ရမည့်လူအင်အား၊ ယင်းအတွက်လိုအပ်သော လက်နက်ပစ္စည်း၊ စစ်အသုံးအဆောင်ပစ္စည်းများနှင့် စီမံကိန်းပါ ဆက်စပ်အဆောက်အဦများ၊ စစ်လက်နက်ပစ္စည်းများကို နှစ်အလိုက် ထည့်သွင်း၍ ရေးဆွဲ တင်ပြလျက်ရှိပါတယ်။ အချုပ်အခြာအာဏာ တည်တံ့ခိုင်မြဲရေးနှင့် နယ်မြေတည်တံ့ခိုင်မြဲရေး တာဝန်ထမ်းဆောင်နိုင်ရန် အတွက် ရေးဆွဲထားသော လူ၊ လက်နက်၊ ပစ္စည်း၊ ဖွဲ့စည်းပုံ ပင်မစီမံကိန်းကို နှစ်အလိုက် အခြေအနေများ အလိုက် အကောင်အထည်ဖော်မည့်စီမံကိန်းများ ရေးဆွဲအကောင်အထည်ဖော်လျက်ရှိပါကြောင်း တင်ပြ အပ်ပါတယ်။ ဆက်လက်ပြီး ကာကွယ်ရေးဝန်ကြီးဌာနရဲ့ ၂၀၁၈ ခု၊ ဘဏ္ဍာရေးနှစ် ရသုံးခန့်မှန်းခြေငွေစာရင်းကို အကျဉ်းချုပ်ရှင်းလင်း တင်ပြမှာဖြစ်ပါတယ်။ ၂၀၁၈ ခုနှစ်၊ ဘဏ္ဍာရေးနှစ် ရသုံးခန့်မှန်းခြေငွေစာရင်းမှာ သာမန်ရငွေ ၃၁.၇၆၁ ဘီလီယံဖြစ်ပါတယ်။ သာမန်အသုံးစရိတ် ၇၂၃.၁၀ရ ဘီလီယံဖြစ်ပါတယ်။ ငွေလုံး ငွေရင်းအသုံးစရိတ် ၆၁၁.၀၈ရ ဘီလီယံဖြစ်ပါတယ်။ ရငွေစုစုပေါင်း ၃၁.၇၆၁ ဘီလီယံဖြစ်ပြီး သုံးငွေ စုစုပေါင်း ၁,၃၃၄.၁၉၄ ဘီလီယံဖြစ်ကြောင်း တင်ပြအပ်ပါတယ်။ ဆက်လက်ပြီးတော့ ကာကွယ်ရေးဝန်ကြီးဌာနရဲ့ သာမန်အသုံးစရိတ်စာရင်းများကို တင်ပြသွားမှာ ဖြစ်ပါတယ်။ သာမန်အသုံးစရိတ် စုစုပေါင်း ၇၂၃.၁၀ရ ဘီလီယံ လျာထားပါတယ်။ ခေါင်းစဉ်များအလိုက် အသုံးစရိတ်များကတော့ လစာနှင့် စရိတ်များ ၃၇၂.၂၃၉ ဘီလီယံ၊ ပစ္စည်းများ ၁၇၁.၁၇၄ ဘီလီယံ၊ ပို့ဆောင်ရေး ၁၀.၀၆၆ ဘီလီယံ၊ အင်ဂျင်နီယာ ၂၈.၀၃၅ ဘီလီယံ၊ အထွေထွေ ၇၃.၅၉၁ ဘီလီယံ၊ စစ်ဆင်ရေး ၂.၁၀ရ ဘီလီယံ၊ စက်ရုံအလုပ်ရုံများ ၆၃.၀၈၄ ဘီလီယံ၊ အတိုး ၂.၈၁၁ ဘီလီယံ၊ သာမန် အသုံးစရိတ်စုစုပေါင်း ၇၂၃.၁၀ရ ဘီလီယံဖြစ်ကြောင်း တင်ပြအပ်ပါတယ်။ ဆက်လက်ပြီးတော့ ကာကွယ်ရေးဝန်ကြီးဌာန၏ ငွေလုံးငွေရင်းအသုံးစရိတ်စာရင်းကို တင်ပြ သွားမှာဖြစ်ပါတယ်။ ငွေလုံးငွေရင်းအသုံးစရိတ် စုစုပေါင်း ၆၁၁.၀၈ရ ဘီလီယံ လျာထားပြီး ခေါင်းစဉ် အလိုက် ငွေလုံးငွေရင်းအသုံးစရိတ်များမှာ ဆောက်လုပ်ရေးအသုံးစရိတ် ၁၀၅.၅၃၉ ဘီလီယံ၊ စက်ပစ္စည်း အသုံးစရိတ် ၅၀၅.၁၄၈ ဘီလီယံ၊ အခြားအသုံးစရိတ် ၀.၄၀၀ ဘီလီယံ၊ ငွေလုံးငွေရင်းအသုံးစရိတ် စုစုပေါင်း ၆၁၁.၀၈ရ ဘီလီယံဖြစ်ကြောင်း တင်ပြအပ်ပါတယ်။ ဆက်လက်ပြီးတော့ ကာကွယ်ရေးဝန်ကြီးဌာနရဲ့ ဘဏ္ဍာရေးနှစ်အလိုက် ရငွေစာရင်း ၃ နှစ်စာ နှိုင်းယှဉ်ချက်များကို တင်ပြသွားမှာ ဖြစ်ပါတယ်။ ၂၀၁၆-၂၀၁ရ ခုနှစ်၊ ဘဏ္ဍာရေးနှစ် ပထမ ၆ လတွင် သာမန်ရငွေအနေဖြင့် ၁၉.၅၅၁ ဘီလီယံနှင့် ၂၀၁၇-၂၀၁၈ ခုနှစ်၊ ဘဏ္ဍာရေးနှစ် ပထမ ၆ လတွင် ၃၆.၅၅၆ ဘီလီယံ ရရှိထားပါတယ်။ ၂၀၁၈ ခုနှစ်၊ ဘဏ္ဍာရေးနှစ် ဧပြီလမှ စက်တင်ဘာလအတွက် သာမန်ရငွေ ၃၁.၇၆၁ ဘီလီယံလျာထားသဖြင့် ယခင်ဘဏ္ဍာရေးနှစ်များထက် ရငွေလျော့နည်းသွားရပါတယ်။ လျော့နည်း သွားရတဲ့အကြောင်းကတော့ ပစ္စည်းများရောင်းရငွေများမှ လျော့နည်းရရှိခြင်းနှင့် ကာကွယ်ရေးပစ္စည်း စက်ရုံများမှ လျော့နည်းရရှိခြင်းတို့ကြောင့်ဖြစ်ကြောင်း တင်ပြအပ်ပါတယ်။ ဆက်လက်ပြီးတော့ ကာကွယ်ရေးဝန်ကြီးဌာန၏ ဘဏ္ဍာရေးနှစ်အလိုက် အရအသုံး ၃ နှစ်စာ နှိုင်းယှဉ်ချက်များကို တင်ပြသွားမှာဖြစ်ပါတယ်။ ၂၀၁၆-၂၀၁ရ ခု၊ ဘဏ္ဍာရေးနှစ် ပထမ ၆ လပတ်တွင် ၇၇၈.၁၂၅ ဘီလီယံ၊ ၂၀၁၇-၂၀၁၈ ခု၊ ဘဏ္ဍာရေးနှစ် ပထမ ၆ လပတ်တွင် ၁,၄၅၂.၅၈၉ ဘီလီယံနှင့် ၂၀၁၈ ခုနှစ်၊ ဘဏ္ဍာရေးနှစ် ဧပြီလမှ စက်တင်ဘာလအတွက် အသုံးစရိတ်စုစုပေါင်း ၁,၃၃၄.၁၉၄ ဘီလီယံ တောင်းခံထားပါသဖြင့် ၂၀၁၇-၂၀၁၈ ခု၊ ဘဏ္ဍာရေးနှစ်၊ ပထမ ၆ လပတ်ထက် ၁၁၈.၃၉၅ ဘီလီယံ လျော့နည်းတောင်းခံထားပါကြောင်း တင်ပြအပ်ပါတယ်။ သာမန်အသုံးစရိတ်အနေဖြင့် ၂၀၁၆-၂၀၁ရ ခု၊ ဘဏ္ဍာရေးနှစ် ပထမ ၆ လပတ်တွင် ၆၀၉.၆၂ရ ဘီလီယံ၊ ၂၀၁၇-၂၀၁၈ ခု၊ ဘဏ္ဍာရေးနှစ် ပထမ ၆ လပတ်တွင် ၈၂၇.၁၄၉ ဘီလီယံနှင့် ၂၀၁၈ ခု၊ ဘဏ္ဍာရေးနှစ် ဧပြီလမှ စက်တင်ဘာလအတွက် ၇၂၃.၁၀ရ ဘီလီယံ တောင်းခံထားပါသဖြင့် ၂၀၁၇-၂၀၁၈ ခု၊ ဘဏ္ဍာရေးနှစ်၊ ပထမ ၆ လပတ်ထက် ၁၀၄.၀၄၂ ဘီလီယံ လျော့နည်းတောင်းခံထားပါကြောင်း တင်ပြအပ်ပါတယ်။ ငွေလုံးငွေရင်းအသုံးစရိတ်အနေဖြင့် ၂၀၁၆-၂၀၁ရ ခု၊ ဘဏ္ဍာရေးနှစ် ပထမ ၆ လပတ်တွင် ၁၆၈.၄၉၈ ဘီလီယံ၊ ၂၀၁၇-၂၀၁၈ ခု၊ ဘဏ္ဍာရေးနှစ် ပထမ ၆ လပတ်တွင် ၆၂၅.၄၄၀ ဘီလီယံနှင့် ၂၀၁၈ ခု၊ ဘဏ္ဍာ ရေးနှစ် ဧပြီလမှ စက်တင်ဘာလအတွက် ၆၁၁.၀၈ရ ဘီလီယံ တောင်းခံထားပါသဖြင့် ၂၀၁၇-၂၀၁၈ ခု၊ ဘဏ္ဍာရေးနှစ် ပထမ ၆ လပတ်ထက် ၁၄.၃၅၃ ဘီလီယံ လျော့နည်းတောင်းခံထားပါကြောင်း တင်ပြအပ် ပါတယ်။ အားလုံးကို ကျေးဇူးတင်ပါတယ်ခင်ဗျား။</speech>
<speech type="speaker">နိုင်ငံတော်အတိုင်ပင်ခံရုံးဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="32">ဦးခင်မောင်တင်(ဒုတိယဝန်ကြီး၊ နိုင်ငံတော်အတိုင်ပင်ခံရုံးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယကကြီးနှင့်တကွ ပြည်သူ့လွှတ်တော်ဥက္ကဋ္ဌကြီး လွှတ်တော် ကိုယ်စားလှယ်တော်များ၊ ဧည့်သည်တော်များအားလုံးကို မင်္ဂလာနှုတ်ခွန်းဆက်သ ဂါရဝပြု အပ်ပါတယ် ခင်ဗျာ။ ကျွန်တော်ကတော့ နိုင်ငံတော်အတိုင်ပင်ခံရုံးဝန်ကြီးဌာန ဒုတိယဝန်ကြီး ဦးခင်မောင်တင် ဖြစ်ပါတယ်။ ပြည်ထောင်စုလွှတ်တော်ကို တင်ပြထားတဲ့ ၂၀၁၈ ခုနှစ်၊ ပြည်ထောင်စု ဘဏ္ဍာငွေအရအသုံးဆိုင်ရာ ဥပဒေကြမ်းတွင် ပါဝင်သော ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လအတွက် နိုင်ငံတော် အတိုင်ပင်ခံရုံးဝန်ကြီးဌာန၏ အရအသုံးဆိုင်ရာ ခန့်မှန်းခြေစာရင်းရှိ ရသုံးငွေများနှင့် ပတ်သက်၍ ရှင်းလင်း တင်ပြမှာ ဖြစ်ပါတယ်။ Power Point အသုံးပြုခွင့်ပြုပါရန် နာယကကြီးထံ လေးစားစွာ ပန်ကြားအပ် ပါတယ်ခင်ဗျာ။ ပထမဦးစွာ သာမန်ရငွေသုံးငွေနဲ့စပ်လျဉ်း၍ ရှင်းလင်းတင်ပြမှာဖြစ်ပါတယ်။ နိုင်ငံတော်အတိုင်ပင်ခံရုံး ဝန်ကြီးဌာနအနေဖြင့် သာမန်ရငွေအား လျာထားခြင်းမရှိပါ။ သာမန်အသုံးစရိတ်ဖြင့် ပြည်ထောင်စု ဝန်ကြီး၊ ဒုတိယဝန်ကြီးနဲ့ အရာထမ်း၊ အမှုထမ်းများ၏ လစာငွေများ၊ ငြိမ်းချမ်းရေး ကော်မရှင်ဥက္ကဋ္ဌ၊ ငြိမ်းချမ်းရေးကော်မရှင်အဖွဲ့ဝင်များ၊ အကြံပေးအဖွဲ့နဲ့ အထောက်အကူပြု အဖွဲ့တို့အတွက် စရိတ်နှင့် ချီးမြှင့်ငွေများ၊ အုပ်ချုပ်မှုသုံး မော်တော်ယာဉ်များနဲ့ ငြိမ်းချမ်းရေးညီလာခံနှင့် ဆွေးနွေးပွဲ ကြို/ပို့ခရီးစဉ် များအတွက် စက်သုံးဆီကျသင့်ငွေများ၊ ပြည်ထောင်စုငြိမ်းချမ်းရေးညီလာခံ ၂၁ ရာစုပင်လုံ ကျင်းပရေး အတွက် အသုံးစရိတ်များအပါအဝင် သာမန်အသုံးစရိတ် ကျပ် ၈၄၅.၄၅၂ သန်းကို လျာထား ထားပါ တယ်ခင်ဗျာ။ ဒုတိယအနေဖြင့် ငွေလုံးငွေရင်း ရငွေသုံးငွေနှင့် စပ်လျဉ်း၍ ရှင်းလင်းတင်ပြမှာ ဖြစ်ပါတယ်။ ငွေလုံးငွေရင်းရငွေအား လျာထားခြင်းမရှိပါ။ ငွေလုံးငွေရင်းအသုံးစရိတ်အနေဖြင့် ရုံးသုံးစက်ကိရိယာ ခေါင်းစဉ်အောက်တွင် အစည်းအဝေးခန်းပြင်ဆင်ခြင်း၊ ရုံးသုံးရန်လိုအပ်သော ကွန်ပျူတာ Printer, Copier နှင့် ရုံးသုံးစက်ကိရိယာများ ဝယ်ယူခြင်း၊ အရာထမ်း၊ အမှုထမ်းများအတွက် ရုံးသုံးပရိဘောဂများ ဝယ်ယူခြင်း အပါအဝင် ငွေလုံးငွေရင်းအသုံးစရိတ် စုစုပေါင်း ကျပ် ၄၆.၇၉ရ သန်း လျာထား ထားပါတယ်။ သို့ဖြစ်တဲ့အတွက် ယခုတင်ပြတဲ့ ၂၀၁၈ ခု၊ ၂၀၁၉ ခုနှစ် ဘဏ္ဍာရေးနှစ် ဧပြီလမှ စက်တင်ဘာလ အထိ ၆ လ အတွက် သာမန်အသုံးစရိတ်ငွေကျပ် ၈၄၅.၄၅၂ သန်းနှင့် ငွေလုံးငွေရင်း အသုံးစရိတ် ကျပ် ၄၆.၇၉ရ သန်း၊ စုစုပေါင်းကျပ် ၈၉၂.၂၄၉ သန်း တောင်းခံခြင်းကို ပြည်ထောင်စုလွှတ်တော်က အတည်ပြု ပေးနိုင်ပါရန် လေးစားစွာ တင်ပြအပ်ပါတယ်။ အားလုံးကို ကျေးဇူးတင်ပါတယ်ခင်ဗျာ။</speech>
<speech type="speaker">ပို့ဆောင်ရေးနှင့် ဆက်သွယ်ရေးဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="31">ဦးကျော်မျိုး(ဒုတိယဝန်ကြီး၊ ပို့ဆောင်ရေးနှင့် ဆက်သွယ်ရေးဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်သူ့လွှတ်တော်ဥက္ကဋ္ဌကြီးနဲ့ လွှတ်တော် ကိုယ်စားလှယ်တော်ကြီးများအားလုံးခင်ဗျာ။ ၂၀၁၈ ဘဏ္ဍာရေးနှစ်၊ ဧပြီလမှ စက်တင်ဘာလထိ ၆ လ အမျိုးသားစီမံကိန်းဥပဒေကြမ်းနဲ့ ၂၀၁၈ ခုနှစ်၊ ပြည်ထောင်စုရဲ့ ဘဏ္ဍာငွေအရအသုံးဆိုင်ရာ ဥပဒေကြမ်း တို့မှာ ပါဝင်တဲ့ ပို့ဆောင်ရေးနှင့် ဆက်သွယ်ရေးဝန်ကြီးဌာန၏ ရငွေသုံးငွေများ၊ စီမံကိန်းလုပ်ငန်းများ နှင့်စပ်လျဉ်းပြီး ဒုတိယဝန်ကြီး ကျွန်တော်မှ ရှင်းလင်းတင်ပြသွားမှာ ဖြစ်ပါတယ်။ ပို့ဆောင်ရေးနှင့် ဆက်သွယ်ရေးဝန်ကြီးဌာနကို ဝန်ကြီးရုံးအပါအဝင် ဦးစီးဌာန ၁၁ ခု၊ စီးပွားရေး အဖွဲ့အစည်း ၅ ခုနှင့် ပြည်ထောင်စုဘဏ္ဍာရန်ပုံငွေစာရင်းပြင်ပမှ ဆောင်ရွက်သော နိုင်ငံတော်ပိုင် စီးပွားရေးအဖွဲ့အစည်း ၃ ခု၊ စုစုပေါင်း ဌာနအဖွဲ့အစည်း ၁၉ ခုဖြင့် ဖွဲ့စည်းထားပါသည်။ Power Point ဖြင့် တင်ပြခွင့်ပြုပါခင်ဗျား။ ပို့ဆောင်ရေးနှင့် ဆက်သွယ်ရေးဝန်ကြီးဌာနရှိ ဦးစီးဌာနများ၊ နိုင်ငံတော်ပိုင် စီးပွားရေးအဖွဲ့အစည်း များနဲ့ ပြည်ထောင်စုဘဏ္ဍာရန်ပုံငွေစာရင်းပြင်ပမှ ဆောင်ရွက်သော နိုင်ငံတော်ပိုင်စီးပွားရေး အဖွဲ့အစည်းများ အနေဖြင့် ၂၀၁၈ ခု ဘဏ္ဍာရေးနှစ်၊ ဧပြီလမှ စက်တင်ဘာလအတွက် စုစုပေါင်း ရငွေကျပ် ၇၅၇.၀၁၃ ဘီလီယံ၊ သုံးငွေကျပ် ၆၂၄.၄၁၁ ဘီလီယံနဲ့ ပိုငွေကျပ် ၁၃၂.၆၀၂ ဘီလီယံ အသီးသီး လျာထားတင်ပြ ထားပါတယ်။ ဦးစီးဌာနများ၊ နိုင်ငံတော်ပိုင်စီးပွားရေး အဖွဲ့အစည်းများအနေနဲ့ ရငွေအပိုင်းမှာ သာမန် ရငွေ ကျပ် ၄၇၅.၂၀၉ ဘီလီယံ၊ ပြည်ပအကူအညီရငွေကျပ် ၁၇.၇၃ရ ဘီလီယံနှင့် ပြည်ပချေးယူငွေ ကျပ် ၁၀၃.၂၉၂ ဘီလီယံ၊ စုစုပေါင်းကျပ် ၅၉၆.၂၃၈ ဘီလီယံ လျာထားပါတယ်။ သုံးငွေအပိုင်းမှာတော့ သာမန် သုံးငွေ ကျပ် ၁၃၇.၁၄၆ ဘီလီယံ၊ ငွေလုံးငွေရင်းသုံးငွေ ကျပ် ၃၂၅.၇၅၆ ဘီလီယံနှင့် ကြွေးမြီသုံးငွေ ကျပ် ၁၇.၄၈၄ ဘီလီယံ၊ စုစုပေါင်းကျပ် ၄၈၀.၃၈၆ ဘီလီယံ လျာထားတဲ့အတွက် ပိုငွေကျပ် ၁၁၅.၈၅၂ ဘီလီယံ ဖြစ်ပါတယ်။ ပြည်ထောင်စုဘဏ္ဍာရန်ပုံငွေစာရင်းပြင်ပမှ ဆောင်ရွက်သော နိုင်ငံတော်ပိုင်စီးပွားရေး အဖွဲ့အစည်းများ အနေနဲ့ ရငွေပိုင်းမှာ သာမန်ရငွေ ကျပ် ၁၂၄.၉၂၆ ဘီလီယံ၊ ပြည်ပအကူအညီရငွေ ကျပ် ၅.၁၁၆ ဘီလီယံနဲ့ ပြည်ပချေးယူရငွေကျပ် ၃၀.၇၃၃ ဘီလီယံ၊ စုစုပေါင်းကျပ် ၁၆၀.၇၇၅ ဘီလီယံ လျာထားပါတယ်။ သုံးငွေပိုင်း မှာတော့ သာမန်သုံးငွေကျပ် ၉၄.၃၀၂ ဘီလီယံ၊ ငွေလုံးငွေရင်းသုံးငွေ ကျပ် ၄၃.၆၄၄ ဘီလီယံနှင့် ကြွေးမြီသုံးငွေကျပ် ၆.၀၈ ဘီလီယံ၊ စုစုပေါင်းကျပ် ၁၄၄.၀၂၆ ဘီလီယံ လျာထားသည့်အတွက် ပိုငွေကျပ် ၁၆.၇၄၉ ဘီလီယံ ဖြစ်ပါတယ်။ သာမန်ရငွေမှာ ကုန်းလမ်းပို့ဆောင်ရေး ညွှန်ကြားမှုဦးစီးဌာနနှင့် ဆက်သွယ်ရေးညွှန်ကြားမှု ဦးစီး ဌာနတို့မှ အခွန်အကောက်ရငွေများ၊ လေကြောင်းပို့ဆောင်ရေး ညွှန်ကြားမှုဦးစီးဌာနမှ လေယာဉ် ဖြတ်ကျော်ပျံသန်းခများ၊ မြန်မာ့ဆက်သွယ်ရေးလုပ်ငန်းမှ ရရှိသော ဆက်သွယ်ရေးဝန်ဆောင်မှု ရငွေ များနှင့် မြန်မာ့ဆိပ်ကမ်းအာဏာပိုင်းမှ ဆိပ်ကမ်းဆိုင်ရာ အခွန်အခရငွေတို့ဟာ အဓိကရငွေများ ဖြစ်ပါတယ်။ ငွေလုံးငွေရင်းရငွေတွေမှာ ပြည်ပအကူအညီ အထောက်အပံ့ဖြင့် ဆောင်ရွက်မည့် လုပ်ငန်း များဖြစ်တဲ့ ပြည်တွင်းရေကြောင်းပို့ဆောင်ရေးမှ ရခိုင်ဒေသ ဖွံ့ဖြိုးတိုးတက်ရေးတွက် ရေယာဉ်အသစ်များ တည်ဆောက်ခြင်းလုပ်ငန်း၊ မြန်မာ့မီးရထားမှ ရထားပြေးဆွဲမှုကို ဗဟိုဌာနမှ ထိန်းချုပ်သည့်စနစ် (Operational Control Center) စနစ်နှင့် ဘေးအန္တရာယ်ကင်းရှင်းရေးဆိုင်ရာ ကိရိယာပစ္စည်းများ တပ်ဆင်ရေးစီမံကိန်းနဲ့ မြန်မာ့ဆိပ်ကမ်းအာဏာပိုင်မှ Port Electronic Data Interchange တို့အတွက် ရရှိမည့် ပြည်ပအကူအညီ အထောက်အပံ့ရငွေများကို လျာထားပါတယ်။ ငွေလုံးငွေရင်းအသုံးစရိတ်အနေနဲ့ ရေအရင်းအမြစ်နဲ့ မြစ်ချောင်းများ ဖွံ့ဖြိုးတိုးတက်ရေးဦးစီး ဌာနမှ ဧရာဝတီမြစ်ဝှမ်း ဘက်စုံစီမံခန့်ခွဲမှုစီမံကိန်း၊ ဆက်သွယ်ရေးညွှန်ကြားမှုဦးစီးဌာနမှ ဆက်သွယ်ရေး ကဏ္ဍဖွံ့ဖြိုးတိုးတက်ရေးစီမံကိန်း၊ ဒီမှာကျွန်တော်တို့ Slide မှာမပါပေမယ့် တစ်ခုက သတင်းအချက်အလက် နည်းပညာနှင့် ဆိုက်ဘာလုံခြုံရေးဦးစီးဌာနမှ မြန်မာဂြိုလ်တုစနစ်စီမံကိန်း၊ မြန်မာ့မီးရထားမှ ရန်ကုန်မန္တလေး ရထားလမ်းအဆင့်မြှင့်တင်ရေးစီမံကိန်း၊ ရန်ကုန်မြို့ပတ်ရထားလမ်း အဆင့်မြှင့်တင်ရေး စီမံကိန်း၊ မြန်မာ့ဆက်သွယ်ရေးလုပ်ငန်းမှ ဖိုင်ဘာဆက်ကြောင်းနှင့် မိုက်ခရိုဝေ့ဗ် ဆက်ကြောင်းများ တိုးချဲ့တပ်ဆင်ခြင်းစီမံကိန်း၊ ဆက်သွယ်ရေးကွန်ရက်များ အဆင့်မြှင့်တင်မှုစီမံကိန်းနှင့် မြန်မာ့စီမံကိန်း အာဏာပိုင်မှ သီလဝါဆိပ်ကမ်း မြေကွက်အမှတ် ၂၅၊ ၂၆ မှာ ကုန်သေတ္တာနှင့် အထွေထွေကုန်စည် ဆိပ်ကမ်းတည်ဆောက်ခြင်းတို့အတွက် ပြည်ပချေးငွေဖြင့် ဆောင်ရွက်မည့် အသုံးစရိတ်များအား အဓိက လျာထားပါတယ်။ လေးစာအပ်ပါသော နာယကကြီးခင်ဗျာ။ ပြည်ပအကူအညီနဲ့ ပြည်ပချေးငွေတို့ဖြင့် ဆောင်ရွက်မည့် လုပ်ငန်းများမှာ နိုင်ငံတော်အပိုင်းမှ ဆက်စပ်ဆောင်ရွက်ရမယ့် လုပ်ငန်းများအတွက် ကျခံရမည့် အသုံးစရိတ်များကို မဖြစ်မနေ ဦးစားပေးလျာထားခဲ့ပါတယ်။ သို့ဖြစ်ပါ၍ ပို့ဆောင်ရေးနှင့် ဆက်သွယ်ရေး ဝန်ကြီးဌာနက လျာထားပြီးအဆင့်ဆင့် စိစစ်ပြီးဖြစ်သည့် ရငွေကျပ် ၇၅၇.၀၁၃ ဘီလီယံ၊ သုံးငွေကျပ် ၆၂၄.၄၁၁ ဘီလီယံနှင့် ပိုငွေကျပ် ၁၃၂.၆၀၂ ဘီလီယံ လျာထားချက်အပေါ် ပြည်ထောင်စု လွှတ်တော်မှ အတည်ပြု ပေးနိုင်ပါရန် လေးစားစွာ တင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">လျှပ်စစ်နှင့်စွမ်းအင်ဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="17">ဒေါက်တာထွန်းနိုင်(ဒုတိယဝန်ကြီး၊ လျှပ်စစ်နှင့်စွမ်းအင်ဝန်ကြီးဌာန)</agency>လေးစားအပ် အဖွဲ့အစည်းဝင်များအားလုံး ကိုယ်စိတ်နှစ်ဖြာ ကျန်းမာချမ်းသာကြပါစေလို့ ဆုမွန်ကောင်းတောင်းရင်း နှုတ်ခွန်းဆက်သအပ်ပါတယ်။ ကျွန်တော်က လျှပ်စစ်နှင့်စွမ်းအင်ဝန်ကြီးဌာနရဲ့ ၂၀၁၈ ခုနှစ်၊ ဧပြီလကနေ ပြီးတော့ စက်တင်ဘာလအထိ ၆ လတာ အမျိုးသားစီမံကိန်းဥပဒေကြမ်းနှင့် ၂၀၁၈ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းတို့၌ပါရှိသည့် လျှပ်စစ်နှင့်စွမ်းအင်ဝန်ကြီးဌာနနှင့် ပတ်သက်ပြီး ရှင်းလင်းတင်ပြသွားမှာဖြစ်ပါတယ်။ လျှပ်စစ်နှင့် စွမ်းအင်ဝန်ကြီးဌာနရဲ့ လက်အောက်မှာ ဝန်ကြီးရုံး ၁ ရုံး၊ ဦးစီးဌာန ၄ ခု၊ နိုင်ငံပိုင်စီးပွားရေးလုပ်ငန်း ၅ ခု၊ ပြည်ထောင်စု ဘဏ္ဍာရန်ပုံငွေပြင်ပမှ ဆောင်ရွက်သည့် ကော်ပိုရေးရှင်း ၂ ခုတို့ဖြင့် ဖွဲ့စည်းထားတာ ဖြစ်ပါတယ်။ ဝန်ကြီးဌာနအနေနဲ့ မြန်မာတစ်နိုင်ငံလုံးသို့ တိုးမြှင့်သုံးစွဲလာတဲ့ ပြည်တွင်းစွမ်းအင်လိုအပ်ချက်များကို စဉ်ဆက်မပြတ် ဖြည့်ဆည်းပေးနိုင်ရေးအတွက် မူဝါဒ ၁၆ ချက်၊ ရည်မှန်းချက် ၅ ချက်နဲ့၊ လုပ်ငန်းစဉ် ၁၆ ချက် ထားရှိကာ ဆောင်ရွက်လျက်ရှိတာ ဖြစ်ပါတယ်။ Power Point ဖြင့် ရှင်းလင်းတင်ပြခွင့် ပြုပါခင်ဗျာ။ ၂၀၁၈ ဘဏ္ဍာနှစ်၊ ၆ လအတွက် ဝန်ကြီးဌာနတစ်ခုလုံး ကော်ပိုရေးရှင်းများမပါ ရငွေမှာ သာမန် ရငွေဟာ ၂,၃၀၂.၈၃၈ ဘီလီယံနဲ့ ငွေလုံးငွေရင်းရငွေ ကျပ် ၁.၁၄၃ ဘီလီယံနှင့် ကြွေးမြီရငွေ ကျပ် ၁၅၄.၈၉၉ အသုံးစရိတ်မှာ သာမန်အသုံးစရိတ်ဟာ ကျပ် ၁,၉၇၈.၄၈၄ ဘီလီယံ ဖြစ်ပြီး ငွေလုံးငွေရင်းအသုံး စရိတ်မှာ ကျပ် ၂၃၇.၄၇၆ ဘီလီယံ ဖြစ်ပါတယ်။ ၂၀၁၈ ခု ဘဏ္ဍာနှစ် ၆လ အတွက် ပြည်ထောင်စုဘဏ္ဍာရန်ပုံငွေပြင်ပမှ ဆောင်ရွက်သော ကော်ပိုရေးရှင်း ၂ ခု၏ ရငွေစုစုပေါင်းမှာ ကျပ် ၄၇၂.၈၇၈ ဘီလီယံဖြစ်ပြီး အသုံးစရိတ် စုစုပေါင်း ကျပ် ၄၂၅.၈ ဘီလီယံ ဖြစ်ပါတယ်။ မိမိတို့ ဝန်ကြီးဌာနအနေဖြင့် ကော်ပိုရေးရှင်း ၂ ခုအပါအဝင် အမျိုးသားစီမံကိန်းဥပဒေကြမ်းတွင် သာမန်အသုံးစရိတ် ကျပ် ၂,၇၀၄.၅၉၃ ဘီလီယံတင်ပြခဲ့ပြီး ဘဏ္ဍာငွေအရအသုံးဆိုင်ရာဥပဒေကြမ်းတွင် ကျပ် ၂,၃၆၈.၀၆၆ ဘီလီယံ ပါရှိတဲ့အတွက် ရာခိုင်နှုန်းအားဖြင့် တင်ပြချက်၏ ၈၇.၅၆ ရာခိုင်နှုန်းဖြစ်ပြီး ငွေလုံးငွေရင်း အသုံးစရိတ်ကို ကျပ် ၅၄၄.၆၃ ဘီလီယံ တင်ပြခဲ့ရာ ဘဏ္ဍာငွေအရအသုံးဆိုင်ရာ ဥပဒေကြမ်းတွင် ကျပ် ၂၇၃.၆၉၄ ဘီလီယံ ပါရှိတဲ့အတွက်ကြောင့် ရာခိုင်နှုန်းအားဖြင့် ၅၀.၂၅ ရာခိုင်နှုန်းဖြစ်ပါတယ်။ ဘဏ္ဍာငွေ အရအသုံးဆိုင်ရာ ဥပဒေကြမ်းပါ ဘဏ္ဍာငွေခွဲဝေရရှိမှုများအရ ၂၀၁၈ ခုနှစ် ၆ လအတွက် လုပ်ငန်း၊ ဌာနအလိုက် ဦးစားပေးဆောင်ရွက်ရမည့် စီမံကိန်းလုပ်ငန်းများကို အကျဉ်းချုပ်အားဖြင့် ဆက်လက် တင်ပြသွားမှာဖြစ်ပါတယ်။ ပထမဦးစွာ ရေအားလျှပ်စစ်စီမံကိန်းများအနေဖြင့် အထက်ရဲရွာရေအားလျှပ်စစ်စီမံကိန်းကို ဆောင်ရွက်နေတာဖြစ်ပါတယ်။ အဆိုပါစီမံကိန်းကို စတင်ဆောင်ရွက်ခဲ့တဲ့ကာလဟာ ၂၀၁၀-၂၀၁၁ ခုနှစ် ကနေ ဆောင်ရွက်ခဲ့တာဖြစ်ပြီး စီမံကိန်းပြီးစီးရန် ခန့်မှန်းကာလဟာ ၂၀၂၁-၂၀၂၂ ခုနှစ်ဖြစ်ပါတယ်။ ယနေ့အထိ စီမံကိန်းပြီးစီးမှု ရာခိုင်နှုန်းဟာ ၃၀၂၁ ရာခိုင်နှုန်း ဖြစ်ပါတယ်။ ယခု ၂၀၁၈ ခုနှစ်၊ ဧပြီလကနေ စက်တင်ဘာလအထိ ခွဲဝေရန်ပုံငွေအဖြစ် လျာထားတဲ့ ပမာဏများကတော့ ပြည်တွင်းသုံးငွေ အဖြစ် ၁,၇၃၆.၃၄ ကျပ်သန်းနဲ့ နိုင်ငံခြားသုံးငွေအဖြစ် ၅.၂၃၇.၂၃၉ ကျပ်သန်းတို့ ဖြစ်ပါတယ်။ အထက်ကျိုင်းတောင်းရေအားလျှပ်စစ် စီမံကိန်းကိုလည်း ၂၀၀၈-၂၀၀၉ ခုနှစ်ကနေ စတင်စူးစမ်း တိုင်းထွာ ဆောင်ရွက်ခဲ့တာဖြစ်ပြီးတော့ စီမံကိန်းပြီးစီးအောင် ဆောင်ရွက်မယ့်နှစ်ကို ၂၀၂၀-၂၀၂၁ အဖြစ် လျာထားတာ ဖြစ်ပါတယ်။ စီမံကိန်းရဲ့ လက်ရှိ အခြေအနေအထိ ပြီးစီးမှုရာခိုင်နှုန်းဟာ ၃၆.၀၅ ရာခိုင်နှုန်း ဖြစ်ပြီး ယခု ၂၀၁၈ ခု ဧပြီလကနေ စက်တင်ဘာလအထိ ခွဲဝေရန်ပုံငွေမှာ ပါရှိတဲ့ပမာဏဟာ ပြည်တွင်း သုံးငွေ ၂,၅၂၄.၀၈၅ ကျပ်သန်းနဲ့ နိုင်ငံခြားသုံးငွေအဖြစ် ၄၇၇.၀၇၈ ကျပ်သန်းတို့ပါရှိတာ ဖြစ်ပါတယ်။ သူဌေးရေအားလျှပ်စစ်စီမံကိန်းကို စတင်စူးစမ်းတိုင်းထွာ ဆောင်ရွက်ခဲ့တာ ၂၀၀၈-၂၀၀၉ ခုနှစ် ကနေစပြီး စီမံကိန်းကို ခက်ခက်ခဲခဲတည်ဆောက်ရမှာ ဖြစ်တဲ့အတွက်ကြောင့် စီမံကိန်းပြီးစီးမယ့် နှစ်ကတော့ ၂၀၂၄-၂၀၂၅ မှာဖြစ်ကာ ယနေ့အထိ ဆောင်ရွက်ပြီးစီးတဲ့ လုပ်ငန်းပမာဏဟာ ၄၃.၉၂ ရာခိုင်နှုန်း ဖြစ်ပါတယ်။ ၂၀၁၈ ဧပြီလကနေ စက်တင်ဘာလအထိ ၆ လတာ ဘတ်ဂျက်မှာ ခွဲဝေရမည့် ရန်ပုံငွေအဖြစ် ပါရှိတဲ့ပမာဏဟာ ပြည်တွင်းသုံးငွေအဖြစ် ၃,၀၀၀.၀၀၁ ကျပ်သန်း ပါရှိတာဖြစ်ပါတယ်။ အထက်နမထွမ် ရေအားလျှပ်စစ် စီမံကိန်းကို ၂၀၁၄-၂၀၁၅ ခုနှစ်ကနေ ကချင်ပြည်နယ်မှာ စတင် ဆောင်ရွက်ခဲ့ပြီး စီမံကိန်းပြီးစီးမယ့် နှစ်ကတော့ ၂၀၁၈-၂၀၁၉ ခုနှစ် ဖြစ်ပါတယ်။ ယနေ့အထိ စီမံကိန်း ပြီးစီးမှု ပမာဏဟာ ၇၀.၂၄ ရာခိုင်နှုန်း ဖြစ်ပြီး ၂၀၁၈ ဧပြီလမှ စက်တင်ဘာလအထိ ခွဲဝေရန်ပုံငွေမှာ ပြည်တွင်းသုံးငွေအဖြစ် ၃,၆၅၅.၈၃၁ ကျပ်သန်းနဲ့ နိုင်ငံခြားငွေ ၄၇၁.၀၄ ကျပ်သန်းတို့ ပါရှိပါတယ်။ အလယ်ပေါင်းလောင်း ရေအားလျှပ်စစ်စီမံကိန်းနဲ့ ပတ်သက်ပြီးတင်ပြရရင် စူးစမ်းတိုင်းထွာမှု လုပ်ငန်းများကို ၂၀၁၄-၂၀၁၅ ခုနှစ်ကနေ စတင်ဆောင်ရွက်ခဲ့ကာ စီမံကိန်းပြီးစီးရန် လျာထားတဲ့နှစ်က ၂၀၂၀-၂၀၂၁ ဖြစ်ပါတယ်။ ယနေ့အထိ ဆောင်ရွက်ပြီးစီးမှုဟာ ၂.၆၄ ရာခိုင်နှုန်းဖြစ်ကာ ၂၀၁၈ ခုနှစ်၊ ဧပြီလကနေ စက်တင်ဘာလအထိ ခွဲဝေရန်ပုံငွေမှာ ပါရှိတဲ့ပမာဏဟာ ပြည်တွင်းသုံးငွေ ၂၈၅.၃၉၅ ကျပ်သန်း ဖြစ်ပါတယ်။ ဒီးဒုတ်ရေအားလျှပ်စစ် စီမံကိန်းကို စတင် စူးစမ်းတိုင်းထွာဆောင်ရွက်တဲ့ ခုနှစ်ဟာ ၂၀၁၅-၂၀၁၆ ခုနှစ်ဖြစ်ပြီး စီမံကိန်းပြီးစီးမယ့် နှစ်လျာထားချက်ဟာ ၂၀၂၁-၂၀၂၂ ဖြစ်ပါတယ်။ ယနေ့အထိပြီးစီးမှု ရာခိုင်နှုန်းဟာ ၀.၃၆ ရာခိုင်နှုန်းသာ ဖြစ်ပြီး ၂၀၁၈ ဧပြီလကနေပြီးတော့ စက်တင်ဘာလအထိ ခွဲဝေ ရန်ပုံငွေမှာပါရှိတဲ့ ပမာဏဟာ ပြည်တွင်းငွေ ၁၅၉.၆၇၂ ကျပ်သန်းဖြစ်ပါတယ်။ ဆက်လက်ပြီး ရွှေလီ (၃) ရေအားလျှပ်စစ်စီမံကိန်းအား စူးစမ်းတိုင်းထွာ ဆောင်ရွက်ခဲ့တာ ၂၀၁၀-၂၀၁၁ ခုနှစ်က စတင်ခဲ့တာဖြစ်ပြီး စီမံကိန်းတည်ဆောက်ပြီးစီးမယ့် နှစ်လျာထားချက်ဟာ ၂၀၂၂၂၀၂၃ ခုနှစ် ဖြစ်ပါတယ်။ ယနေ့အထိ ဆောင်ရွက်ပြီးစီးမှုရာခိုင်နှုန်းဟာ ၁၀.၆၈ ရာခိုင်နှုန်းဖြစ်ကာ ၂၀၁၈ ခုနှစ်၊ ဧပြီလကနေ စက်တင်ဘာလအထိ ခွဲဝေရန်ပုံငွေမှာ ပါရှိတဲ့ပမာဏဟာ ပြည်တွင်းငွေ ၁,၃၄၅.၀၃၅ ကျပ်သန်းနဲ့ နိုင်ငံခြားငွေ ၇,၁၅၅ ကျပ်သန်း ပါရှိတာဖြစ်ပါတယ်။ လျှပ်စစ်ဓာတ်အားပို့လွှတ်ရေးစီမံကိန်းများအနေနဲ့ ဆောင်ရွက်ဆဲစီမံကိန်း ၅ ခု ဖြစ်တဲ့ ၂၃၀ ကေဗွီ အထက်ရိုးရာ ရွှေစာရံဓာတ်အားလိုင်းစီမံကိန်း၊ ၂၃၀ ကေဗွီ မော်လမြိုင်-မြဝတီ ဓာတ်အားလိုင်းစီမံကိန်း၊ ၂၃၀ ကေဗွီ လှိုင်သာယာ-ကျိုက်လတ် ဓာတ်အားလိုင်းစီမံကိန်း၊ ၂၃၀ ကေဗွီ ဗန်းမော်-နဘား-ရွှေဘိုအုန်းတော ဓာတ်အားလိုင်းစီမံကိန်း၊ ၂၃၀ ကေဗွီ နမ့်ဆန်-မိုင်းပြင်း-ကျိုင်းတုံ ဓာတ်အားလိုင်းစီမံကိန်းနဲ့ ၆၆ ကေဗွီ ပုဏ္ဏားကျွန်း-ရသေ့တောင်-ဘူးသီးတောင်-မောင်းတော စီမံကိန်းများအပြင် ၂၃၀ ကေဗွီခွဲရုံ များကို တိုးချဲ့ တည်ဆောက်ခြင်း၊ ၁၃၂ ကေဗွီခွဲရုံများ တိုးချဲ့တည်ဆောက်ခြင်းများအပြင် ၅၀၀ ကေဗွီ ဓာတ်အားလိုင်းနှင့် ဓာတ်အားခွဲရုံစီမံကိန်း ၄ ခုကို တိုင်းနှင့် ပြည်နယ်ဒေသကြီးများမှာ ဆောင်ရွက်သွားမှာ ဖြစ်ပါတယ်။ ဓာတ်အားထုတ်လုပ်ရေးလုပ်ငန်းအနေနဲ့ ရန်ကုန်တိုင်းဒေသကြီး၊ အင်းစိန်မြို့နယ်အတွင်းမှာ ရွာမ ဓာတ်အားပေးစက်ရုံ အမှတ်(၁)နဲ့ လှော်ကားအမှတ်(၂) ဓာတ်အားပေးစက်ရုံများ ပြုပြင်ခြင်းများကို ဆောင်ရွက်မည့်အပြင် ကမ္ဘာ့ဘဏ်ရဲ့ ချေးငွေနဲ့ မွန်ပြည်နယ်၊ သထုံမှာဆောင်ရွက်နေတဲ့ အသစ်တည်ဆောက် နေတဲ့ ၁၁၈ မီဂါဝပ် ဓာတ်အားထုတ်လုပ်နိုင်မယ့် စွန့်ပစ်အပူသုံး ဓာတ်အားပေးစက်ရုံ စီမံကိန်းကို ၂၀၁၈ ဇွန်လမှာ စတင်ဓာတ်အားထုတ်လုပ်နိုင်ရန် ဆောင်ရွက်လျက်ရှိပါတယ်။ ထို့အပြင် သာကေတမြို့နယ်မှာ မူလကတည်ဆောက်ထားပြီးဖြစ်တဲ့ ဓာတ်ငွေ့သုံးတာဘိုင်စက် ၃ လုံးကိုလည်း အလုံးစုံပြုပြင်ခြင်း လုပ်ငန်းကို ဆောင်ရွက်သွားမှာဖြစ်ပါတယ်။ ဓာတ်အားဖြန့်ဖြူးရေးအပိုင်းမှာ ၆၆ ကေဗွီ၊ ၃၃ ကေဗွီ ဓာတ်အားလိုင်းများနဲ့ ဓာတ်အားခွဲရုံ စီမံကိန်းများကို ဆောင်ရွက်လျက်ရှိရာ ၃၃ ကေဗွီခွဲရုံ စုစုပေါင်း ရုံ ၃၀၊ ၆၆ ကေဗွီခွဲရုံ စုစုပေါင်း ၁၃ ရုံတို့ကို ဆောင်ရွက်သွားမှာဖြစ်ပြီးတော့ ၃၃ ခွဲရုံပေါင်းရဲ့ စုစုပေါင်းတပ်ဆင်အင်အားဟာ 115 MVA၊ ၆၆ ခွဲရုံတပ်ဆင်အင်အား 150 MVA တို့ကို တိုးချဲ့ ဆောင်ရွက်သွားရန် လျာထားဆောင်ရွက်သွားတာ ဖြစ်ပါတယ်။ ရန်ကုန် လျှပ်စစ်ဓာတ်အားပေးရေးကော်ပိုရေးရှင်းနှင့် မန္တလေးလျှပ်စစ်ဓာတ်အားပေးရေး ကော်ပိုရေးရှင်းတို့အနေနဲ့ လျှပ်စစ်ဓာတ်အားဖြန့်ဖြူးမှုစနစ် ပိုမိုကောင်းမွန်ရေးနဲ့ လျှပ်စစ်အန္တရာယ် ကင်းရှင်းရေးတို့အတွက် ပင်မဓာတ်အားခွဲရုံများနှင့် အဆင့်မြင့်ဓာတ်အားလိုင်းအသစ်များ တိုးချဲ့တည်ဆောက်ခြင်း၊ ဓာတ်အားခွဲရုံဆက်စပ်ပစ္စည်းများအား ထိန်းသိမ်းပြုပြင်ခြင်းလုပ်ငန်းများကို အလေအလွင့်မရှိအောင် ကြိုးစားဆောင်ရွက်သွားမှာဖြစ်ပါတယ်။ မြန်မာ့ရေနံနှင့် သဘာဝဓာတ်ငွေ့လုပ်ငန်းဟာ ကုန်းတွင်းနဲ့ ကမ်းလွန်မှာရှိတဲ့ ရေနံကုမ္ပဏီများကို ကြီးကြပ်ခြင်းနှင့် မိမိတို့ဌာနကိုယ်တိုင် ရေနံတွင်းများကို ရေနံနယ်မြေအသီးသီးမှာ တူးဖော်ရှာဖွေ သွားမယ့် ကိစ္စရပ်များအတွက် တင်ပြပါ Power Point မှာ ရေနံမြေအသီးသီးအလိုက် ဘတ်ဂျက် လျာထား ဆောင်ရွက်တဲ့စာရင်းများကို တင်ပြထားတာဖြစ်ပါတယ်။ နိဂုံးချုပ်အနေနဲ့ လျှပ်စစ်နဲ့ စွမ်းအင်ဝန်ကြီးဌာနအနေနဲ့ လျှပ်စစ်ဓာတ်အား ရောင်းရတဲ့ဝင်ငွေ၊ ရေနံစိမ်းနဲ့ သဘာဝဓာတ်ငွေ့ရောင်းရဝင်ငွေ၊ ကမ်းလွန်သဘာဝဓာတ်ငွေ့ရောင်းရငွေ၊ ဓာတ်ဆီ၊ ဒီဇယ်၊ ဂျက်လေယာဉ်ဆီ၊ ဓာတ်မြေသြဇာရောင်းရငွေများကို နှစ်စဉ်လျာထားချက်ပြည့်မီအောင် ထိန်းသိမ်းကြပ်မတ် ဆောင်ရွက်လျက်ရှိပြီးတော့ နိုင်ငံတော်ရဲ့ စီးပွားရေးတိုးတက်ကောင်းမွန်ရန်အတွက် လိုအပ်တဲ့ လျှပ်စစ်နဲ့ စွမ်းအင်ကဏ္ဍမှာ အကောင်းဆုံး ဖြည့်ဆည်းဆောင်ရွက်နိုင်ရေးအတွက် လိုအပ်တဲ့ ဘတ်ဂျက်တင်ပြ တောင်းခံမှုများကို ပြည်ထောင်စုလွှတ်တော်က အတည်ပြုပေးနိုင်ပါရန် လေးစားစွာ တင်ပြအပ်ပါတယ် ခင်ဗျာ။ ကျေးဇူးတင်ပါတယ်။</speech>
<speech type="speaker">ပြည်ထောင်စုရှေ့ချုပ်ရုံးက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="8">ဦးဝင်းမြင့်(ဒုတိယရှေ့နေချုပ်၊ ပြည်ထောင်စုရှေ့နေချုပ်ရုံး)</agency>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များခင်ဗျား။ အားလုံးကိုယ်၏ ကျန်းမာခြင်း၊ စိတ်၏ချမ်းသာခြင်းနှင့် ပြည့်စုံပါစေကြောင်း နှုတ်ခွန်းဆက်သအပ်ပါတယ်။ ကျွန်တော်က ပြည်ထောင်စုရှေ့နေချုပ်ရုံးမှ ဒုတိယရှေ့နေချုပ် ဦးဝင်းမြင့် ဖြစ်ပါတယ်။ ပြည်ထောင်စုရှေ့နေချုပ်ရုံးရဲ့ စီမံကိန်းနဲ့ရငွေသုံးငွေနဲ့ပတ်သက်လို့ ရှင်းလင်းတင်ပြမှာဖြစ်ပါတယ်။ ပြည်ထောင်စုရှေ့နေချုပ်ရုံးရဲ့ လုပ်ငန်းစီမံကိန်းနဲ့ပတ်သက်လို့ တင်ပြလို့ရှိရင် ရှေ့နေချုပ်ရုံးရဲ့ ၂၀၁၈ ခုနှစ်၊ ဧပြီလမှ စက်တင်ဘာလအထိ စီမံကိန်းများကို မူဝါဒများ၊ ရည်မှန်းချက်များ၊ လုပ်ငန်းစဉ်များ၊ မျှော်မှန်းချက်များချမှတ်ပြီးတော့ ဆောင်ရွက်လျက်ရှိပါတယ်။ ကျွန်တော်တို့ ပြည်ထောင်စုရှေ့နေချုပ်ရုံးရဲ့ မူဝါဒများအနေနဲ့ကတော့ (က)ဥပဒေရေးဆွဲရေးဆိုင်ရာစိစစ်အကြံပေးလုပ်ငန်းများ ပိုမိုကောင်းမွန်စေခြင်း၊ (ခ) ဥပဒေအကြံပေးလုပ်ငန်းများ ပိုမိုကောင်းမွန်စေခြင်း၊ (ဂ) တရားစွဲနှင့် အမှုလိုက်လုပ်ငန်းများ ဆောင်ရွက်တဲ့ နေရာမှာ မျှတသောတရားစီရင်ရေး စံချိန်စံညွှန်းများနှင့်အညီ လိုက်နာဆောင်ရွက်စေခြင်း၊ (ဃ) တရား စီရင်ရေးဆိုင်ရာ အဖွဲ့အစည်းများရဲ့ ပူးပေါင်းဆောင်ရွက်မှုမြှင့်တင်ခြင်းများအပြင်၊ (င) ဥပဒေရေးရာ အကောင်အထည်ဖော်တဲ့နေရာမှာ အထောက်အကူပေးတဲ့ Legal Aid နဲ့ပတ်သက်လို့ တိုးတက်ကောင်းမွန် စေရန်ဆောင်ရွက်ခြင်း၊ (စ) ဥပဒေအရာရှိများရဲ့ ကျင့်ဝတ်နဲ့ တာဝန်ခံမှုများ တိုးတက်ကောင်းမွန်စေရန် ဆောင်ရွက်ခြင်းများပဲ ဖြစ်ပါတယ်။ ကျွန်တော်တို့ ပြည်ထောင်စုရှေ့နေချုပ်ရဲ့ ရည်မှန်းချက်များအနေနဲ့ အားလုံး ၄ ခုချမှတ်ထားပါတယ်။ (က) ဥပဒေဆိုင်ရာအခွင့်အရေးများ ကာကွယ်စောင့်ရှောက်မှုပေးရန်၊ (ခ) ပြည်ထောင်စုရှေ့နေချုပ်ရုံးရဲ့ လုပ်ငန်းဆောင်ရွက်ချက်များပိုမို ကောင်းမွန်လာစေရန်၊ (ဂ) တရားစီရင်ရေးစနစ်ကို ပြည်သူများယုံကြည် ကိုးစားမှုမြှင့်တင်နိုင်ရန်၊ (ဃ)ပြည်သူများတရားမျှတမှုကဏ္ဍ ပြုပြင်ပြောင်းလဲရာတွင် ပါဝင်ဆောင်ရွက်ရန် တို့ပဲဖြစ်ပါတယ်။ ပြည်ထောင်စုလွှတ်တော် နာယကကြီးနှင့် ပြည်ထောင်စုလွှတ်တော် ကိုယ်စားလှယ်များခင်ဗျား။ လုပ်ငန်းစဉ်များအနေနဲ့ (က) ဒီ၂၀၁၈ ခုနှစ်၊ ဧပြီလကနေပြီးတော့ စက်တင်ဘာလ အတွင်းမှာ ဥပဒေအရာရှိ များအတွက် ပုံမှန်ဖွင့်လှစ်ထားတဲ့ လုပ်ငန်းဝင်သင်တန်းများဖွင့်လှစ်ခြင်း၊ မွမ်းမံသင်တန်းများဖွင့်လှစ်ခြင်း၊ အဆင့်မြင့်သင်တန်းများဖွင့်လှစ်ခြင်း၊ ကွန်ပျူတာသင်တန်းများ၊ အင်္ဂလိပ်စာသင်တန်းများဖွင့်လှစ်ခြင်း များကို ဖွင့်လှစ်ပြီးတော့ ဆောင်ရွက်သွားမှာဖြစ်ပါတယ်။ (ခ) သတင်းအချက်အလက်နဲ့ နည်းပညာများကို အသုံးပြုပြီးတော့ ဥပဒေရေးရာလုပ်ငန်းတွေ စီမံခန့်ခွဲရေးဆိုင်ရာ လုပ်ငန်းတွေ ထိရောက် လျှင်မြန်ဖို့အတွက် e-Government ဆိုင်ရာလုပ်ငန်းများ တိုးတက်ကောင်းမွန်လာစေရန်လည်း ဆက်လက်ပြီး အကောင် အထည်ဖော် ဆောင်ရွက်သွားမှာ ဖြစ်ပါတယ်။ (ဂ) ပြည်ထောင်စုရှေ့နေချုပ်ရုံးရဲ့ရုံးကို ရုံးအင်္ဂါရပ်နဲ့အညီ နိုင်ငံတကာ စံချိန်စံညွှန်းများနဲ့အညီ တည်ဆောက်နိုင်ရန် စွမ်းဆောင်မှာဖြစ်ပါတယ်။ ကျွန်တော်တို့ ခြုံပြီး လုပ်ငန်းစဉ်ရယ် ရည်မှန်းချက်များကို ပေါင်းစုံပြီးတော့ အကျိုးရလဒ်များအနေနဲ့ ကျွန်တော်တို့ မျှော်လင့် ထားတာကတော့ လုပ်ငန်းစဉ်တွေ အစီအစဉ်များကိုအကောင်အထည်ဖော်ခြင်းဖြင့် ပြည်ထောင်စုရှေ့နေ ချုပ်ရုံးအနေနဲ့ နိုင်ငံတော်က ချမှတ်ထားတဲ့ တရားဥပဒေစိုးမိုးရေးဆိုင်ရာမူဝါဒတွေ အကောင်အထည်ဖော် ဆောင်ရွက်ပေးနိုင်မှာ ဖြစ်ပြီးတော့ ပြည်ထောင်စုအဆင့်ဝန်ကြီးဌာနများက ကောင်းမွန်ပြည့်စုံတဲ့ ဥပဒေ အကြံဉာဏ်များပေးခြင်း၊ ပိုမိုကောင်းမွန်တဲ့ ဥပဒေများဖြစ်ပေါ်လာစေရန် အကြံပေးခြင်း၊ နိုင်ငံတော်နှင့် နိုင်ငံသားများရဲ့ အခွင့်အရေးများ ပိုမိုကောင်းမွန်လာစေရေးအတွက် ကာကွယ်စောင့်ရှောက်မှုပေးနိုင်ခြင်း စုတဲ့အကျိုးရလဒ်များ ရရှိမှာ ဖြစ်ပါတယ်။ အဲဒီအပြင် ပြည်ထောင်စုရှေ့နေချုပ်ရုံးနဲ့ ဥပုဒေရုံးအဆင့်ဆင့်မှာ ရှိတဲ့ ဥပဒေအရာရှိများက တစ်ဦးချင်းအရည်အသွေး တိုးတက်ကောင်းမွန်လာစေရန်၊ လုပ်ငန်းများ ပျော်ရွှင်စွာ တာဝန်ကျေပွန်စွာ ထမ်းဆောင်နိုင်စေရန် အကျိုးရလဒ်များကို မျှော်မှန်းထားရှိပါတယ်။ ပြည်ထောင်စုလွှတ်တော် နာယကကြီးနှင့် ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီ ၂၀၁၈ ခုနှစ်၊ ဧပြီလကနေပြီး စက်တင်ဘာလအထိ ၆ လတာ ကာလအတွင်း ရှေ့နေချုပ်ရုံးရဲ့ ရငွေသုံးငွေနဲ့ ပတ်သက်ပြီးတော့ ဆက်လက်ပြီးတော့ ရှင်းလင်းတင်ပြမှာ ဖြစ်ပါတယ်။ ဒီသာမန်ရငွေတွေ အနေနဲ့ကတော့ ဒီ ၆ လတာ ကာလအတွင်းမှာ သာမန်ရငွေဟာ ၃.၈၇၉ သန်း ဖြစ်ပါတယ်။ အသုံးစရိတ်များနဲ့ပတ်သက်လို့ တင်ပြမယ်ဆိုရင် သာမန်အသုံးစရိတ်က ၁,၂၉၃.၈၄၃ သန်းဖြစ်ပြီးတော့ ငွေလုံးငွေရင်း အသုံးစရိတ်က ၃၁၄.၀၃ရ သန်း ဖြစ်ပါတယ်။ စုစုပေါင်းအသုံးစရိတ်က ၁,၆၀၇.၈၈၀ သန်း ဖြစ်ပါတယ်။ သာမန်အသုံးစရိတ်နဲ့ပတ်သက်ပြီးတော့ ကျွန်တော်တို့ ရှင်းလင်းတင်ပြရမယ်ဆိုရင် ၂၀၁၇-၂၀၁၈ ပြုပြင်ပြီး အသုံးစရိတ်မှာ ၁.၂၅၅.၁၉၂ သန်းဖြစ်ပြီးတော့ ဒီ ၂၀၁၈ ခုနှစ် ဧပြီလကနေ စက်တင်ဘာလအထိ ၆ လ အတွက် တောင်းခံထားတဲ့အသုံးစရိတ်က ၁,၂၉၃.၈၄၃ သန်းဖြစ်ပါတယ်။ ဒီနှစ်ခုကို နှိုင်းယှဉ်ကြည့်မယ်ဆိုရင် ၃၁.၆၅၁ သန်း ပိုမိုတောင်းခံထားတာကို တွေ့ရှိရမှာဖြစ်ပါတယ်။ ဒီလိုပိုမိုတောင်းခံရတဲ့ အကြောင်းရင်းကို တင်ပြရမယ်ဆိုရင် ၂၀၁၈ ခုနှစ်၊ ဧပြီလကနေပြီးတော့ စက်တင်ဘာလအတွင်းမှာ ပြည်ထောင်စုရှေ့နေ ချုပ်ရုံးမှာ ခန့်ထားပြီးတော့ ကျွန်တော်တို့ ဒီ ရာထူးဝန်အဖွဲ့ကခေါ်ပြီး ဗဟိုဝန်ထမ်းတက္ကသိုလ်မှာ စေလွှတ် ထားတဲ့ ဦးစီးအရာရှိ ၃၄ ယောက်ရဲ့ ၆ လစာ လစာများကို တောင်းခံထားပါတယ်။ နောက် လုပ်ငန်း လိုအပ်ချက်အရ ဥပဒေအရာရှိ အဆင့်(၄) ၁၅၀ ကိုလည်းပဲ ဒီကာလအတွင်းမှာ ခန့်ထားပေးမှာ ဖြစ်တာ ကြောင့် လစာများကိုတောင်းခံထားပါတယ်။ အဲဒီအပြင် ကျွန်တော်တို့ ဒီ ၆ လတာ ကာလအတွင်းမှာ အငယ်တန်းစာရေး၊ ဒုတိယလက်ထောက် ကွန်ပျူတာလုပ်ဆောင်ရေးမှူး ၃ ဦးအတွက် လစာငွေများကို တောင်းခံထားပါတယ်။ နောက်တစ်ခါ အသစ်ခန့်ထားမယ့် ရုံးအကူ၊ အစောင့်၊ သန့်ရှင်းရေး ၃ ဦးအတွက် လစာများကို ထည့်သွင်းတောင်းခံထားပါတယ်။ ဒါကြောင့် ကျွန်တော်တို့ မဖြစ်မနေလိုအပ်တဲ့ အသုံးစရိတ် ဖြစ်တာကြောင့် ဒီကာလအတွင်းမှာ သာမန်အသုံးစရိတ်အနေနဲ့ ၃၁.၆၅၁ သန်း ပိုမိုတောင်းခံထားခြင်းဖြစ်ပါတယ်။ နာယကကြီးခင်ဗျား။ ငွေလုံးငွေရင်းအသုံးစရိတ်နဲ့ပတ်သက်လို့ တင်ပြရလို့ရှိရင် ဆောက်လုပ်ရေး လုပ်ငန်းမှာ ၂၇၅.၈၃၀ သန်း၊ စက်ပစ္စည်းများဝယ်ယူရေးလုပ်ငန်းမှာ ၃၃.၀ရရ သန်း၊ အခြားကိစ္စရပ်များမှာ ၅.၁၃၀ သန်း၊ စုစုပေါင်း ၃၁၄.၀၃ရ သန်းကို ကျွန်တော်တို့ ငွေလုံးငွေရင်းအသုံးစရိတ်အဖြစ် တောင်းခံ ထားပါတယ်။ ကျွန်တော်တို့ ငွေလုံးငွေရင်းအသုံးစရိတ် တောင်းခံတဲ့နေရာမှာ အပိုင်း ၃ ပိုင်းကို ရှင်းလင်းတင်ပြ ရမယ်ဆိုရင် ဆောက်လုပ်ရေးလုပ်ငန်းအနေနဲ့ ကျွန်တော်တို့ ပြည်ထောင်စုရှေ့နေချုပ်ရုံး ဝင်းအတွင်းမှာ တည်ဆောက်ဆဲဖြစ်တဲ့ (L) ပုံသဏ္ဌာန် ၃ ထပ်ဆောင် အဆောက်အဦ ဖြစ်ပါတယ်။ အဲဒီ အဆောက်အဦဟာ ပြီးခဲ့တဲ့ဘတ်ဂျက်ကာလမှာ တစ်ဝက်ပေးပြီးတော့ ၂ ရစ် ဆောက်လုပ်တာဖြစ်တာကြောင့် ဒီဘက် ဘတ်ဂျက် ကာလမှာ ဆက်လက်ပြီးတော့ တောင်းခံခြင်းဖြစ်ပါတယ်။ နောက်ဆက်လက်ပြီးတော့ ဆောင်ရွက်ရမှာဖြစ်တဲ့ ဆောက်လုပ်ဆဲ ၃ ထပ်ဆောင် အဆောင်အတွက် ၂၂၇.၈၃၀ သန်း ဖြစ်ပါတယ်။ နောက်ကျွန်တော်တို့ ဒီ မော်တော်ကား ရပ်နားဖို့အတွက်မရှိတာကြောင့် အဆောင် ၃ ဆောင် ဆောက်လုပ်ဖို့အတွက် ၄၈.၀၀ သန်းကို တင်ပြထားပါတယ်။ စက်ပစ္စည်းအသုံးစရိတ် အနေနဲ့ကတော့ Non Control Item အတွက် ၄.၃၀သန်း၊ Machinery Equipment အတွက်က ၈.၃ရရ သန်း၊ Furniture အတွက်က ၂၀.၇၀ သန်းလို့ တောင်းခံထားပါတယ်။ ဒီ ငွေလုံးငွေရင်းနဲ့ ပတ်သက်လို့ ဖော်ပြတဲ့အခြားပိုင်းမှာ Firewall License အတွက်ကို ၅.၁၃၀ သန်း တင်ပြ ထားပါတယ်။ Firewall License အတွက် တင်ပြရတဲ့အကြောင်းက ဒီ Firewall license ဟာ နှစ်စဉ် အသုံးပြုရန်လိုအပ်တာကြောင့် ရှေ့နေချုပ်ရုံးမှာ တိုးချဲ့တပ်ဆင်မယ့် Computer အလုံးရေ ၂၀၀ အတွက် visas samsanzuscoz boosaozas Device osoad. Software op:3020:C18:cos Service တစ်ခုကို ထပ်မံဝယ်ယူဖို့ အတွက်လိုအပ်ခြင်းကြောင့် ဖြစ်ပါတယ်။ ဒီ Firewall License နဲ့ပတ်သက်လို့လည်း နောက်ဘဏ္ဍာရေးနှစ်မှာတော့ သာမန်အသုံးစရိတ်ကနေပြီးတော့ ထည့်သွင်းတောင်းခံသွားမှာ ဖြစ်ပါတယ်။ နာယကကြီးခင်ဗျား။ ကျွန်တော်တို့ဒီငွေလုံးငွေရင်း အသုံးစရိတ်နဲ့ပတ်သက်ပြီးတော့ တင်ပြရရင် ၂၀၁၇-၂၀၁၈ မှာ ပြုပြင်ပြီး အသုံးစရိတ်က ၄၈၅.၀၉၃ သန်းဖြစ်ပါတယ်။ ကျွန်တော်အခုတင်ပြထားတဲ့ ဧပြီလကနေပြီးတော့ စက်တင်ဘာလအထိ တောင်းခံထားတဲ့အသုံးစရိတ်က ၃၁၄.၀၃ရ သန်းဖြစ်တာကြောင့် ကျွန်တော်တို့ ၁၇၁.၀၅ သန်းလျော့နည်းပြီးတော့ တောင်းခံထားပါကြောင်း တင်ပြအပ်ပါတယ်။ နာယကကြီးနှင့်တကွ ပြည်ထောင်စုလွှတ်တော်ကိုယ်စားလှယ်များခင်ဗျား။ ပြည်ထောင်စုရှေ့နေ ချုပ်ရုံးမှ တင်ပြတောင်းခံထားတဲ့ ရငွေသုံးငွေများကို လွှတ်တော်မှ အတည်ပြုပြီးတော့ ခွင့်ပြုပေးနိုင်ပါရန် လေးစားစွာ တင်ပြအပ် ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ပြည်ထောင်စုရာထူးဝန်အဖွဲ့က ရှင်းလင်းတင်ပြဖို့ ဖြစ်ပါတယ်။</speech>
<speech><agency id="10">ဦးဝင်းမော်(အဖွဲ့ဝင်၊ ပြည်ထောင်စုရာထူးဝန်အဖွဲ့)</agency>လေးစားအပ်ပါသော ပြည်ထောင်စု လွှတ်တော် နာယကကြီးနှင့် တက်ရောက်လာကြသော လွှတ်တော်ကိုယ်စားလှယ်တော်ကြီးများ၊ ဖိတ်ကြား ထားသော ဧည့်သည်တော်ကြီးများအားလုံး ကိုယ်စိတ်နှစ်ဖြာ ကျန်းမာချမ်းသာကြပါစေကြောင်း ဆုတောင်း မေတ္တာပို့သအပ်ပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလအထိ အမျိုးသားစီမံကိန်းဥပဒေကြမ်း နှင့်စပ်လျဉ်း၍ ပြည်ထောင်စုရာထူးဝန်အဖွဲ့၏ ငွေလုံးငွေရင်းအသုံးစရိတ်အနေဖြင့် ကျပ် ၁,၃၄၂.၃၈၀ သန်း ကိုလည်းကောင်း၊ ၂၀၁၈ ခုနှစ်၊ ပြည်ထောင်စု၏ဘဏ္ဍာငွေအရအသုံးဆိုင်ရာ ဥပဒေကြမ်းနှင့်စပ်လျဉ်း၍ သာမန်အသုံးစရိတ်အနေဖြင့် ကျပ် ၃,၇၉၈.၈၅၄ သန်းကိုလည်းကောင်း၊ အကောင်အထည်ဖော်ဆောင်ရွက်မည့် စီမံကိန်းလုပ်ငန်းများဆိုင်ရာဘဏ္ဍာငွေတင်ပြမှုအခြေအနေများ အကျဉ်းချုံး၍ တင်ပြလိုပါတယ်။ ပြည်ထောင်စုရာထူးဝန်အဖွဲ့၏ မူဝါဒအနေဖြင့် နိုင်ငံ့ဝန်ထမ်းရွေးချယ်ရေး၊ လေ့ကျင့်ရေးတာဝန်နှင့် နိုင်ငံ့ဝန်ထမ်း စည်းမျဉ်းစည်းကမ်း သတ်မှတ်ရေးတာဝန်များကို ခေတ်စနစ်နှင့်လျော်ညီစွာ ပြဋ္ဌာန်း ထားသော ဥပဒေ၊ နည်းဥပဒေများနှင့်အညီ ထိရောက်အောင်မြင်စွာ အကောင်အထည်ဖော် ဆောင်ရွက် သွားရန်ဖြစ်ပြီး ကဏ္ဍအလိုက် ရည်မှန်းချက်၊ လုပ်ငန်းတာဝန်များကို ဆောင်ရွက်ရာတွင် ဝန်ထမ်း ရွေးချယ်ရေးဆိုင်ရာကိစ္စရပ်များ၊ ဗဟိုဝန်ထမ်းတက္ကသိုလ်များတွင် ဖွင့်လှစ်လျက်ရှိသည့် သင်တန်းများ အတွက် ခေတ်စနစ်နှင့်လျော်ညီသော အဆောက်အအုံများ၊ သင်တန်းသုံး အထောက်အကူပစ္စည်းများ၊ တိုးမြှင့်ခန့်ထားမည့် အရာထမ်းများအတွက် ရာထူးအဆင့်နှင့်လျော်ညီသော ဝန်ထမ်းအိမ်ရာများ၊ သင်တန်းသားများအတွက် သင်တန်းသားအိပ်ဆောင်၊ သင်တန်းသားခန်းမ၊ သင်ထောက်ကူပစ္စည်းများ စသည့် အခြေခံအဆောက်အဦများ တည်ဆောက်ဖြည့်ဆည်းပေးခြင်းတို့ရှိရာ ယင်းလုပ်ငန်းများကို အကောင်အထည်ဖော်မည့် စီမံကိန်းလုပ်ငန်းများအတွက် ပြည်ထောင်စုရာထူးဝန်အဖွဲ့မှ ငွေလုံးငွေရင်း ကျပ် ၁,၃၄၂.၃၈၀ သန်းနှင့် သာမန်အသုံးစရိတ်ကျပ် ၃,၇၉၈.၈၅၄ သန်းတို့အား ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လတာ အမျိုးသားစီမံကိန်းဥပဒေကြမ်းနှင့် ၂၀၁၈ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေကြမ်းတို့တွင် ထည့်သွင်းလျာထားခြင်းကို ပြည်ထောင်စုလွှတ်တော်မှ အတည်ပြုပေးနိုင်ပါရန် လေးစားစွာဖြင့် တင်ပြအပ်ပါတယ်ခင်ဗျား။ ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ကျန်ရှိတဲ့ ပြည်ထောင်စုအဆင့် ဌာန၊ အဖွဲ့အစည်းများရဲ့ ရှင်းလင်းတင်ပြခြင်း အစီအစဉ်ကို မနက်ဖြန် ၁၇-၁-၂၀၁၈ ရက်(ဗုဒ္ဓဟူးနေ့)မှာ ဆက်လက်ဆောင်ရွက်သွားမှာဖြစ်ကြောင်း အသိပေးကြေညာပါတယ်။</speech>
</motion>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး ဒုတိယနေ့ ရပ်နားကြောင်းနှင့် တတိယနေ့ ကျင်းပမည့် နေ့ရက်နှင့်ကြေညာခြင်း</title>
<speech type="speaker">အစီအစဉ်(၁၂)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ သတ္တမပုံမှန် အစည်းအဝေး ဒုတိယနေ့ အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေးရဲ့ တတိယနေ့ကို မနက်ဖြန် ၂၀၁၈ ခုနှစ်၊ ဇန်နဝါရီလ ၁ရ ရက် (ဗုဒ္ဓဟူးနေ) မွန်းလွဲ ၁၃:၃၀ နာရီ ကျင်းပပြုလုပ်မည် ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင် ပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး ဒုတိယနေ့ အစည်းအဝေးကို မွန်းလွဲ ၁၃:၃၀ နာရီတွင် ရပ်နားပါသည်။</speech>
</postface>
</transcript>
</doc>
