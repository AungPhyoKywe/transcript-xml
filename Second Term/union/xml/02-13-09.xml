<doc>
<docinfo>
<docno>02-13-09.xml</docno>
<pdf>02-13-09.pdf</pdf>
<term value="02">ဒုတိယအကြိမ်</term>
<session value="13" />
<sittingday value="09" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် (၁၃)ကြိမ်မြောက်ပုံမှန်အစည်းအဝေး နဝမနေ့မှတ်တမ်း</title>
<date>၁၃၈၁ ခုနှစ်၊ ဝါခေါင်လဆန်း ရ ရက် (၂၀၁၉ ခုနှစ်၊ သြဂုတ်လ ရ ရက်)(ဗုဒ္ဓဟူးနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် (၁၃)ကြိမ်မြောက်ပုံမှန်အစည်းအဝေး နဝမနေ့ကို နံနက် ၁၀:ဝဝ နာရီင်ကျင်းပ ပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် ပြည်သူ့လွှတ်တော် ဥက္ကဋ္ဌ ဦးတီခွန်မြတ်က ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် (၁၃)ကြိမ်မြောက်ပုံမှန်အစည်းအဝေးရဲ့ နဝမနေ့အစီအစဉ် စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါခင်ဗျား။</speech>
<speech type="mc">အားလုံး ထိုင်နိုင်ကြပါပြီခင်ဗျား။ ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း ၊</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် (၁၃)ကြိမ်မြောက် ပုံမှန်အစည်းအဝေး နဝမနေ့မှာ ပြည်ထောင်စု လွှတ်တော်ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်ထောင်စုလွှတ်တော် ကိုယ်စားလှယ်ဦးရေ စုစုပေါင်း ၆၅ရ ဦး ရှိပြီး ဒီကနေ့ အစည်းအဝေးကို ၆၁၂ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၉၃.၁၅ ရာခိုင်နှုန်းရှိပြီး သုံးပုံတစ်ပုံထက်ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် (၁၃)ကြိမ်မြောက်ပုံမှန်အစည်းအဝေး နဝမနေ့ အစီအစဉ်ကြေညာခြင်း</title>
<speech type="speaker">အစီအစဉ်(၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယ အကြိမ် ပြည်ထောင်စုလွှတ်တော် (၁၃)ကြိမ်မြောက် ပုံမှန်အစည်းအဝေး နဝမနေ့အစီအစဉ်ကို လွှတ်တော် ကိုယ်စားလှယ်များထံ ဖြန့်ဝေထားတဲ့အတိုင်း ဆက်လက်ဆောင်ရွက်သွားပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များအတွက် ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1229">စောမှားဖောင်ချာ(အဖွဲ့ဝင်၊ ကိုယ်စားလှယ်များစိစစ်ရေးကော်မတီ)</mp>လေးစားအပ်ပါတဲ့ ပြည်ထောင်စုလွှတ်တော် နာယကကြီးခင်ဗျာ။ ယနေ့ ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် (၁၃)ကြိမ်မြောက် ပုံမှန်အစည်းအဝေး နဝမနေ့ ၇-၈-၂၀၁၉ ရက်နေ့မှာ အစည်းအဝေးသို့ တက်ရောက် နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား ကရင်ပြည်နယ်၊ မဲဆန္ဒနယ်အမှတ်(၁၂)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော်ကိုယ်စားလှယ်များ စိစစ်ရေးကော်မတီ အဖွဲ့ဝင်ဖြစ်သူ ကျွန်တော် စောမွှာဖောင်ကွာက ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော်ကိုယ်စားလှယ်များမှာ- ဦးအာမိုးဆီ ခေါင်လန်ဖူး၊ - ဦးလင်းလင်းဦး တနိုင်း၊ - ဦးဝင်းနိုင် မိုးကောင်း၊ - ဦးမြင့်သိန်း ဝက်လက်၊ - ဦးစိုးပိုင်ဌေး - ဦးသောင်းဌေးလင်း ပုသိမ်ကြီး၊ - ဦးသောင်းအေး ပျော်ဘွယ်၊ - ဒေါက်တာအောင်ထွန်းခိုင်(ခ) ဦးချိန်ဝင်း ရေး၊ - ဦးတင်ကိုကိုဦး(ခ)အတွတ် ဘီးလင်း၊ - ဒေါ်မာမာခိုင် သထုံ၊ - ဒေါက်တာခင်ဆောင် ကျိုက်ထို၊ - ဦးစစ်နိုင် မင်းပြား၊ - ဦးဦးလှစော မြောက်ဦး၊ - ဦးစိုင်းငေါင်းဆိုင်ဟိန်း မိုင်းပျဉ်း၊ - ဦးလင်းဇော်ထွန်း - ဦးယန်ကျင်းကန် ကွမ်းလုံ၊ - ဦးစိုင်းဝင်းအေး(ခ) ဦးစိုင်းထွန်းအေး မိုင်းရှူး၊ - ဒေါက်တာစိုးမိုးသူ မြောင်းမြ၊ - ဦးဝင်းအောင် စစ်ကိုင်း-၃၊ - ဦးဇော်မင်း စစ်ကိုင်း-၆၊ - ဦးလင်းတင်ဌေး မွန်-၄၊ - ဦးစိုင်းဝမ်းလှိုင်းခမ်း တို့ဖြစ်ကြပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၂၃ ဦးရှိပြီး၊ ယနေ့ ခွင့်ပန် ကြားသူ ၂၂ ဦး ဖြစ်တဲ့အတွက် စုစုပေါင်း ခွင့်ပန်ကြားသူ ၄၅ ဦးဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနဲ့ ယနေ့ခွင့်ပန်ကြားတဲ့ ပြည်ထောင်စုလွှတ်တော်ကိုယ်စားလှယ် ၂၂ ဦးအား ခွင့်အဖြစ်သတ်မှတ်ခွင့်ပြုပေးနိုင် ပါရန် လေးစားစွာဖြင့် ပန်ကြားတင်ပြအပ်ပါတယ်ခင်ဗျာ။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် (၁၃)ကြိမ်မြောက်ပုံမှန်အစည်းအဝေး နဝမနေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅ရ ဦး၊ ယခင်က ခွင့်ပြုထားသူ ၂၃ ဦး၊ ယနေ့ခွင့်ပန်ကြား၍ ခွင့်ပြုထားသူ ၂ ဦး ဖြစ်တဲ့အတွက် ခွင့်ပြုထားသူ စုစုပေါင်း ၄၅ ဦးရှိပြီး ခွင့်မဲ့ပျက်ကွက်သူ မရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Report">
<report>
<title>ပြည်ထောင်စုစာရင်းစစ်ချုပ်ရုံးမှ ပေးပို့သော ၂၀၁၇-၂၀၁၈ ဘဏ္ဍာရေးနှစ် ပြည်ထောင်စု၏ ဘဏ္ဍာငွေအရအသုံး ဆိုင်ရာဥပဒေပါ ပြည်ထောင်စု၏ အရအသုံး ခန့်မှန်းခြေငွေစာရင်းများနှင့်စပ်လျဉ်းသည့် စစ်ဆေး တွေ့ရှိချက်အစီရင်ခံစာ နှင့်စပ်လျဉ်း၍ ပြည်ထောင်စုစာရင်းစစ်ချုပ်ရုံးက လွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၇-၂၀၁၈ ဘဏ္ဍာရေးနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေပါ ပြည်ထောင်စု၏ အရအသုံးခန့်မှန်းခြေ ငွေစာရင်းများနဲ့စပ်လျဉ်းတဲ့ စစ်ဆေးတွေ့ရှိချက် အစီရင်ခံစာနဲ့စပ်လျဉ်းပြီး ပြည်ထောင်စုစာရင်းစစ်ချုပ်ရုံးရဲ့ ၃၀-၁-၂၀၁၉ ရက်စွဲပါစာအမှတ်၊ စဆ-၅/အစီရင်ခံစာ/(၃၉/၂၀၁၉)ဖြင့် ပြည်ထောင်စုလွှတ်တော် နာယက ထံသို့ ပေးပို့ထားပါတယ်။ အထက်ပါကိစ္စနဲ့စပ်လျဉ်းပြီး သက်ဆိုင်ရာ ပြည်ထောင်စုအဆင့် အဖွဲ့ အစည်းဝင်က လွှတ်တော်သို့ ရှင်းလင်းတင်ပြဖို့ ဖြစ်ပါတယ်။</speech>
<speech><agency id="9">ဦးမော်သန်း(စာရင်းစစ်ချုပ်၊ ပြည်ထောင်စုစာရင်းစစ်ချုပ်ရုံး)</agency>လေးစားအပ်ပါသော နာယကကြီး၊ အမျိုးသားလွှတ်တော် ဥက္ကဋ္ဌနှင့်တကွ ပြည်ထောင်စုလွှတ်တော် ကိုယ်စားလှယ်တော်များ၊ ပြည်ထောင်စု ဝန်ကြီးများ၊ ပြည်ထောင်စုဒုတိယဝန်ကြီးများ၊ ပြည်ထောင်စုအဆင့် ပုဂ္ဂိုလ်များအားလုံး မင်္ဂလာပါခင်ဗျာ။ ပြည်ထောင်စုစာရင်းစစ်ချုပ်ဥပဒေ ပုဒ်မ ၁၁(ခ)၊ (ထ) တို့အရ ပြည်ထောင်စုစာရင်းစစ်ချုပ်၏ ၂၀၁၇-၂၀၁၈ ဘဏ္ဍာရေးနှစ် ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေပါ အရအသုံးခန့်မှန်းခြေစာရင်းများနှင့် စပ်လျဉ်းသည့် စစ်ဆေးတွေ့ရှိချက်အစီရင်ခံစာပါ အချက်အလက်များအား ရှင်းလင်းတင်ပြမှာ ဖြစ်ပါတယ်။ Power Point အသုံးပြုခွင့်ပြုပါခင်ဗျား။ ပြည်ထောင်စုဘဏ္ဍာရန်ပုံငွေ အစီအစဉ်ဖြင့်ဆောင်ရွက်သော ပြည်ထောင်စုအဆင့် ဗဟိုအဖွဲ့အစည်း များ၊ ပြည်ထောင်စုဝန်ကြီးဌာနများ၊ ဦးစီးဌာနများနှင့် နေပြည်တော်ကောင်စီတို့၏ ၂၀၁၈ ခုနှစ်၊ မတ်လ (အပြီးသတ်)စာရင်း၊ နိုင်ငံတော်ပိုင် စီးပွားရေးအဖွဲ့အစည်းများ၏ ၂၀၁၈ ခုနှစ်၊ မတ်လ(နောက်ဆက်တွဲ) ရငွေသုံးငွေရှင်းတမ်း၊ ပြည်ထောင်စုဘဏ္ဍာရန်ပုံငွေအစီအစဉ်ပြင်ပမှ ဆောင်ရွက်သော ပြည်ထောင်စု ဝန်ကြီးဌာနများ၊ ဦးစီးဌာနများ၊ နိုင်ငံတော်ပိုင်စီးပွားရေးအဖွဲ့ အစည်းများနှင့် နေပြည်တော်စည်ပင်သာယာရေး ကော်မတီနှင့် မြန်မာနိုင်ငံတော်ဗဟိုဘဏ်တို့၏ ၂၀၁၇-၂၀၁၈ ဘဏ္ဍာရေးနှစ် နှစ်ချုပ်စာရင်းများကို ကောက်နုတ် စစ်ဆေးခဲ့ပါတယ်။ နာယကကြီးခင်ဗျာ။ စစ်ဆေးတဲ့အခါ အစိုးရဌာန၊ အဖွဲ့အစည်းများ၏ ပြည်ထောင်စုဘဏ္ဍာရန်ပုံငွေ အရအသုံးဆိုင်ရာ ဥပဒေပါပြဋ္ဌာန်းချက်များအရ ရငွေများ ပြည့်ဝစွာကောက်ခံမှု၊ သုံးစွဲခွင့်ပြုထားသည့် အသုံးစရိတ်များအား ထိရောက်စွာအသုံးပြုမှု အခြေအနေများအား စစ်ဆေးခြင်းနှင့် ဆက်စပ်လျက်ရှိသော ၂၀၁ရ ခုနှစ်၊ ပြည်ထောင်စု၏ အခွန်အကောက်ဥပဒေအပေါ် အကောင်အထည်ဖော်မှု၊ ၂၀၁၇-၂၀၁၈ ဘဏ္ဍာရေးနှစ် အမျိုးသားစီမံကိန်းဥပဒေအပေါ် အကောင်အထည်ဖော်မှု၊ အစိုးရကြွေးမြီအပေါ် ကြီးကြပ် ဆောင်ရွက်မှုနှင့် ပြည်ထောင်စုဘဏ္ဍာရန်ပုံငွေနှင့် ဆက်စပ်သော ကြွေးမြီ၊ အပ်ငွေ၊ ယာယီ စသည့်စာရင်း များဆိုင်ရာ အကောင်အထည်ဖော်မှုတို့ကို ကောက်နုတ်စစ်ဆေးခဲ့ပါတယ်။ အစီရင်ခံစာတွင်ပါဝင်သည့် အပိုင်းများ။ အစီရင်ခံစာမှာအပိုင်း (၅)ပိုင်း ခွဲပြီးတင်ပြထားပါတယ်။ စစ်ဆေးတွေ့ရှိချက် အစီရင်ခံစာမှာ ပြည်ထောင်စု၏ အရအသုံးခန့်မှန်းခြေငွေစာရင်း၊ အခွန်အကောက်ဥပဒေ၊ အမျိုးသားစီမံကိန်းဥပဒေတို့အပေါ် အကောင်အထည်ဖော်မှု၊ အစိုးရကြွေးမြီနှင့် ပြည်ထောင်စုဘဏ္ဍာရန်ပုံငွေ ဆက်စပ်ဆောင်ရွက်သော ဝန်ကြီးဌာန၊ အဖွဲ့ အစည်းများ၏ ကြွေးမြီ၊ အပ်ငွေ၊ ယာယီ စသည့်စာရင်းများ အပေါ် ဖြစ်ပေါ်လျက်ရှိတဲ့ အခြေအနေများကိုဖော်ပြပြီး သုံးသပ်အကြံပြုချက်များနှင့် တင်ပြထားတာ ဖြစ်ပါတယ်။ ပြည်ထောင်စု၏ ရသုံးခန့်မှန်းခြေငွေစာရင်းအပေါ် အကောင်အထည်ဖော်မှုကို အကောင်အထည် ဖော်မှုကို အစီရင်ခံစာ အပိုင်း(၁)တွင် တင်ပြထားပါတယ်။ ပြည်ထောင်စု၏ဘတ်ဂျက်လိုငွေနှင့် GDP အချိုးမှာ မတ်လ အပြီးသတ်စာရင်းများအရ ၂.၆၃ ရာခိုင်နှုန်း ရှိကြောင်း တွေ့ရှိရပြီး Power Point တွင် ဇယားဖြင့် တင်ပြထားပါတယ်။ ရငွေများအကောင်အထည်ဖော်မှုနှင့်စပ်လျဉ်း၍ Power Point တွင် ဇယားဖြင့် တင်ပြထားပါတယ်။ ရငွေနှင့်စပ်လျဉ်းသည့် အဓိကစစ်ဆေးတွေ့ရှိချက်များအနေနဲ့ ရသင့်ရထိုက်သည့်ရငွေများ ပြည့်စုံစွာ ထည့်သွင်းလျာထားမှုမရှိခြင်း၊ လျော့နည်းလျာထားခြင်း၊ ရငွေများကို လျာထားသည့်အတိုင်း ရရှိမှုမရှိခြင်း၊ ငှားရမ်းခရငွေနှုန်းထားများမှာ ခေတ်ကာလနှင့် လျော်ညီမှုမရှိခြင်း၊ ယခင်နှစ် ကြွေးဟောင်းကြွေးကျန်များ ထည့်သွင်းလျာထားမှုမရှိခြင်း၊ ပြည်ပချေးငွေ၊ အကူအညီရငွေဖြင့် ဆောင်ရွက်သည့် စီမံကိန်းများတွင် Workplan များအတိုင်း အကောင်အထည်ဖော်နိုင်မှုမရှိခြင်း၊ ချေးငွေစာချုပ် ပြင်ဆင်ချုပ်ဆိုဆဲဖြစ်ခြင်း၊ ပစ္စည်းဝယ်ယူမည့် စာချုပ်ချုပ်ဆိုရန် ပြင်ဆင်ဆဲဖြစ်ခြင်း၊ အပြည်ပြည်ဆိုင်ရာ အဖွဲ့အစည်းများ၏ လုပ်ထုံး လုပ်နည်းများနှင့်အညီ ဆောင်ရွက်နိုင်ခြင်း၊ ငွေချေးသက်တမ်းကာလ ကုန်ဆုံးချိန်နီးသော်လည်း အပြည့်အဝ ောင်အထည်မဖော်နိုင်ခြင်းတို့ကြောင့် ပြည်ပအကူအညီ ချေးယူရငွေလျော့နည်း ခြင်းဖြစ်ပါတယ်။ သို့ဖြစ်ပါ၍ ဌာန၊ အဖွဲ့အစည်းများအနေဖြင့် ထိရောက်ကောင်းမွန်သည့် အရအသုံးခန့်မှန်းခြေ စာရင်းဖြစ်စေရန် နှစ်စဉ်အရခန့်မှန်းခြေငွေစာရင်းများရေးဆွဲရာတွင် ရသင့်ရထိုက်သောရငွေများ အပြည့် အဝလျာထားစေရေး၊ ဘဏ္ဍာရေးနှစ်အတွင်း ကောက်ခံရရှိနိုင်မှုနှင့် မမျှော်မှန်းနိုင်သည့်အခြေအနေ၊ အကြောင်းအရာများ ဖြစ်ပေါ်မှုများအတွက် ်တစ်ပြေးညီ လျာထားစာရင်း၌ ပါဝင်စေရေး၊ အမှန် ရရှိမှုနှင့် လျာထားငွေကွာဟမှုနည်းပါးစေရေး၊ ရရှိသင့်သောရငွေများ ပြည့်ဝစွာရရှိရေး၊ ပြည်ပချေးငွေ၊ အကူအညီရငွေဖြင့် ဆောင်ရွက်မည့်စီမံကိန်းများကို အောင်မြင်စွာ အကောင်အထည်ဖော် ဆောင်ရွက်နိုင် ခြင်းဖြင့် ပြည်ပချေးယူရငွေများ၊ အကူအညီရငွေများကို လျာထားသည့်အတိုင်း ရယူသုံးစွဲနိုင်ရေးတို့ကို ဆောင်ရွက်ရန်လိုအပ်ကြောင်း သုံးသပ်တင်ပြအပ်ပါတယ်။ နာယကကြီးခင်ဗျာ။ သုံးငွေများ အကောင်အထည်ဖော်မှုနှင့်စပ်လျဉ်း၍ Power Point တွင် ဇယားဖြင့် တင်ပြထားပါတယ်။ အသုံးစရိတ်နှင့်စပ်လျဉ်း၍ အဓိကစစ်ဆေးတွေ့ရှိချက်များအနေနဲ့ ရုံးအသစ်ဖွဲ့စည်းရန် ဖွဲ့စည်းပုံတင်ပြခြင်းမရှိသေးဘဲ ၎င်းအတွက် ရုံးသုံးစက်ကိရိယာ၊ ပရိဘောဂများ ဝယ်ယူရန်လျာထားခြင်း၊ အဆောက်အဦဆောက်လုပ်ရန် မြေနေရာမရှိသေးဘဲ အဆောက်အဦအတွက် လျာထားခဲ့ခြင်း၊ မြေပြင်အနေ အထား၊ နေရာဒေသအခြေအနေ၊ အခြားကြိုတင်မမျှော်မှန်းနိုင်သည့် အနေအထားတို့ကို လေ့လာဆန်းစစ်မှု မရှိဘဲ တည်ဆောက်ရေးလုပ်ငန်းများ ဆောင်ရွက်ရန်လျာထားခြင်း၊ ပြည်ပချေးငွေ၊ အကူအညီရငွေ၊ ငွေလုံး ငွေရင်းအသုံးစရိတ်များဖြင့် ဆောင်ရွက်မည့်လုပ်ငန်းများကို ်တစ်ပြေးညီ အကောင်အထည်ဖော်နိုင်မှု ညီညွတ်မှုမရှိခြင်း၊ အရေးပေါ်ရန်ပုံငွေမှ အသုံးစရိတ်များ ကျခံသုံးစွဲရာတွင် မူလရည်ရွယ်သည့်အတိုင်း သုံးစွဲမှု မရှိခြင်းတို့ဖြစ်ပါတယ်။ သို့ပါ၍ အမှန်ဆောင်ရွက်နိုင်မည့် အခြေအနေအရ လိုအပ်ချက်များ၊ အနေအထားများ ဘက်ပေါင်းစုံမှ ပြည့်စုံစွာလေ့လာစိစစ်ပြီးမှသာလျှင် ခွင့်ပြုရန်ပုံငွေလျာထားတောင်းခံရန်၊ နိုင်ငံတော်သမ္မတရုံး၊ ပြည်ထောင်စု အစိုးရအဖွဲ့ရုံးတို့၏ ညွှန်ကြားချက်များ၊ မြန်မာနိုင်ငံ၏ ဘဏ္ဍာရေးစီမံခန့်ခွဲမှုဆိုင်ရာ စည်းမျဉ်းပါ ပြဋ္ဌာန်း ချက်များနှင့်အညီ အသုံးစရိတ်များအား ထိရောက်အကျိုးရှိစွာ အသုံးပြုနိုင်ရေး၊ ချေးငွေဖြင့် အကောင် အထည်ဖော်နေသည့် စီမံကိန်းလုပ်ငန်းများ အောင်မြင်စေရေးနှင့် Plan နှင့် Budget လိုက်လျောညီထွေ ဖြစ်စေရေးတို့အတွက် ဌာန၊ အဖွဲ့အစည်း အသီးသီးအနေဖြင့် စနစ်တကျစီမံခန့်ခွဲရန် လိုအပ်ကြောင်း သုံးသပ် တင်ပြအပ်ပါတယ်။ နာယကကြီးခင်ဗျာ။ အသုံးစရိတ်ခွင့်ပြုငွေနှင့် ပိုလျှံငွေများပြန်လည်အပ်နှံရာတွင် မူလခန့်မှန်းခြေ အရအသုံးစရိတ် ခွင့်ပြုငွေ ကျပ် ၂၀,၅၉၄.၁၆၅ ဘီလီယံ၊ ဖြည့်စွက်ခွင့်ပြုငွေ ကျပ် ၂,၄၇၄.၁၀၆ ဘီလီယံနှင့် အထွေထွေပိုလျှံရန်ပုံငွေစာရင်းမှ လွှဲပြောင်းသုံးစွဲငွေ ကျပ် ၂၄၆.၈၈ရ ဘီလီယံ၊ စုစုပေါင်း ကျပ် ၂၃,၃၁၅.၁၅၈ ဘီလီယံမှ ကျပ် ၂,၅၁၄.၂၈၈ ဘီလီယံကို ပြန်လည်အပ်နှံခဲ့ပါတယ်။ ယင်းအပ်နှံငွေများတွင် ဖြည့်စွက် ခွင့်ပြုငွေမှ ပြန်လည်အပ်နှံမှုကျပ် ၂၆၇.၁၃၆ ဘီလီယံ ရှိသဖြင့် ဖြည့်စွက်ခွင့်ပြုငွေ ကျပ် ၂,၄၇၄.၁၀၆ ဘီလီယံ တွင် ပိုလျှံငွေပြန်လည်အပ်နှံမှု ၁၀.၈ ရှိပါတယ်၊ ပိုလျှံငွေများ ပြန်လည်အပ်နှံရာတွင် ၃၁-၃-၂၀၁၈ နေ့ထိ ကျပ် ၂,၄၆၃.၃၉၀ ဘီလီယံ အပ်နှံခဲ့ပြီး ကျန်ပိုလျှံငွေများကို ၃၁-၃-၂၀၁၈ နေ့တွင် န်လည် အပ်နှံကြရန်ဖြစ်သော်လည်း ဌာန၊ အဖွဲ့အစည်းအချို့သည် လုပ်ငန်းသဘာဝအရ အထွေထွေပိုလျှံရန်ပုံငွေသို့ အပြီးသတ်အပ်နှံနိုင်မှုမရှိခြင်း၊ စာရင်းချုပ်ရေးဆွဲပြီးမှသာ ပိုလျှံငွေများကို ပြန်လည်အပ်နှံနိုင်ခြင်းတို့ကြောင့် ၃၁-၃-၂၀၁၈ နေ့ နောက်ပိုင်းတွင် ကျပ် ၅၀.၈၉၈ ဘီလီယံ ပြန်လည်အပ်နှံထားကြောင်း တွေ့ရှိရပါတယ်။ ယင်းသို့အပ်နှံခဲ့မှုကြောင့် ဘဏ္ဍာရေးနှစ်မကုန်ဆုံးမီ နိုင်ငံတော်အတွက် လိုအပ်သည့် အခြားစီမံကိန်းများ၊ လုပ်ငန်းများသို့ လွှဲပြောင်းသုံးစွဲမှု မပြုနိုင်သဖြင့် နိုင်ငံတော်၏ ပြည်သူ့ဘဏ္ဍာငွေစီမံခန့်ခွဲမှုလုပ်ငန်းစဉ် များကို ပိုမိုအားကောင်း တိုးတက်စေရေးအတွက် ဘဏ္ဍာရေးစည်းမျဉ်းများ၊ ညွှန်ကြားချက်များနှင့်အညီ ပိုလျှံငွေများအား ဘဏ္ဍာရေးနှစ်အတွက် သတ်မှတ်ချိန်အတွင်း အပ်နှံနိုင်ရေး လိုက်နာဆောင်ရွက်ရန် သုံးသပ်အကြံပြုအပ်ပါတယ်ခင်ဗျား။ နာယကကြီးခင်ဗျာ။ နိုင်ငံခြားငွေရရှိမှု၊ သုံးစွဲမှုတို့ကို Power Point ဖြင့် ဇယားဖြင့် တင်ပြထား ၂,၄၇၀.၂၃၀ ဖြစ်ပြီး သုံးစွဲမှုမှာ(ယာယီအမှန်)မှာ USD သန်း ၃,၃၇၃.၁၆၀ ဖြစ်၍ ရရှိမှုအပေါ်သုံးစွဲမှု ရာခိုင်နှုန်းအနေဖြင့် ၁၃၆.၅၅ ရာခိုင်နှုန်းဖြစ်၍ လိုငွေ USD သန်း ၉၀၂.၉၃၀ ဖြစ်ပေါ်ခဲ့ပါတယ်။ လျှပ်စစ်နှင့် စွမ်းအင်ဝန်ကြီးဌာန၊ ပို့ဆောင်ရေးနှင့် ဆက်သွယ်ရေးဝန်ကြီးဌာန၊ သယံဇာတနှင့် သဘာဝပတ်ဝန်းကျင် ထိန်းသိမ်းရေးဝန်ကြီးဌာနတို့သည် နိုင်ငံခြားငွေ အများဆုံးရရှိသည့် ဌာနများဖြစ်ပြီး နိုင်ငံခြားငွေသုံးစွဲမှု များမှာ အဓိကအားဖြင့် ပြည်ပကြွေးမြီ အတိုး၊ အရင်း ပြန်ဆပ်ခြင်းများ ဖြစ်ပါတယ်။ နာယကကြီးခင်ဗျာ။ ပြည်ထောင်စု၏ အခွန်အကောက်ဥပဒေအပေါ် အကောင်အထည်ဖော်မှု၊ ပြည်ထောင်စုအခွန်အကောက်ဥပဒေအပေါ် အကောင်အထည်ဖော်မှုကို အစီရင်ခံစာအပိုင်း(၂)မှာ ဖော်ပြထား ပါတယ်။ ပြည်ထောင်စု၏ အခွန်အကောက်ရငွေသည် ကျပ် ၇,၄၂၃.၇၂၃ ဘီလီယံဖြစ်ပြီး ပြည်ထောင်စု သာမန်ရငွေတွင် ၄၄.၃၆ ရာခိုင်နှုန်းပါဝင်ပါတယ်။ အခွန်အမျိုးအစားအလိုက်ကောက်ခံရရှိမှု စုစုပေါင်းသည် မူလခန့်မှန်းခြေအပေါ် ၁၁၄.၅၅ ရာခိုင်နှုန်း၊ ပြုပြင်ပြီး ခန့်မှန်းခြေငွေအပေါ် ၉၈.၃၈ ရာခိုင်နှုန်း အကောင်အထည်ဖော် ဆောင်ရွက်နိုင်ခဲ့ပါတယ်။ အခွန်အကောက်ရငွေများကို လျာထားရာတွင် လျာထား သင့်သည့် လျော့နည်းလျာထားခြင်း၊ နှစ်ဟောင်းကြွေးကျန်များအား အစီအမံများချမှတ်ပြီး ထိရောက်စွာ ကောက်ခံရန်လိုအပ်ခြင်း၊ အခွန်ကောက်ခံသည့် နှုန်းထားများ ခေတ်နှင့်ဆီလျော်မှု မရှိခြင်းတို့ကို တွေ့ရှိရ ပါတယ်။ သာဓကအားဖြင့် ပို့ဆောင်ရေးနှင့် ဆက်သွယ်ရေးဝန်ကြီးဌာန၊ ဆက်သွယ်ရေးညွှန်ကြားမှုဦးစီးဌာနမှ ကောက်ခံသည့် ဆက်သွယ်ရေးပစ္စည်း လိုင်စင်ခွန်နှင့် စီးပွားရေးနှင့် ကူးသန်းရောင်းဝယ်ရေးဝန်ကြီးဌာန၊ ကုန်သွယ်ရေးဦးစီးဌာနမှ ကောက်ခံသည့် သွင်းကုန်အတွက် လိုင်စင်ကြေးတို့ ဖြစ်ပါတယ်။ ရသုံးမှန်းခြေ ငွေစာရင်း အကောင်အထည်ဖော်မှုအား အားကောင်းစေရေးအတွက် အခွန်ရငွေအား လျာထားချက်နှင့်အညီ အနီးစပ်ဆုံး ပြည့်ဝစွာ ကောက်ခံရရှိနိုင်စေရေးနှင့် နှစ်ဟောင်းကြွေးကျန်များ ထိရောက်စွာ ကောက်ခံနိုင်ရေး၊ လိုအပ်သည့် အစီအမံများချမှတ်ဆောင်ရွက်ရန်နှင့် နှုန်းထားများ ခေတ်နှင့်ဆီလျော်မှုရှိစေရေး ဆောင်ရွက်ရန် လိုအပ်ကြောင်း သုံးသပ်တင်ပြအပ်ပါတယ်။ နာယကကြီးခင်ဗျာ။ အမျိုးသားစီမံကိန်းဥပဒေအပေါ် အကောင်အထည်ဖော်မှု၊ အမျိုးသားစီမံကိန်း အပေါ် ကဏ္ဍအလိုက် အကောင်အထည်ဖော်မှုကို အစီရင်ခံစာ အပိုင်း(၃)တွင် ဖော်ပြထားပါတယ်။ ၂၀၁၇၂၀၁၈ ခုနှစ် အမျိုးသားစီမံကိန်းဥပဒေကို ကဏ္ဍအလိုက် အကောင်အထည်ဖော်ရာတွင် ၂၀၁၈ ခုနှစ်၊ မတ်လကုန် ယာယီစာရင်းအရ လယ်ယာကဏ္ဍကြီး၊ စက်မှုကဏ္ဍကြီးနှင့် ဝန်ဆောင်မှုကဏ္ဍကြီးတို့၏ စုစုပေါင်းကျပ် ၆၃,၈၂၇.၉၁၉ ဘီလီယံ ဆောင်ရွက်နိုင်ခဲ့ပါတယ်။ ၂၀၁၆-၂၀၁ရ ဘဏ္ဍာရေးနှစ်ထက် လယ်ယာကဏ္ဍကြီးတွင် ၁.၃ ရာခိုင်နှုန်း၊ စက်မှုကဏ္ဍကြီးတွင် ၉.၄ ရာခိုင်နှုန်း၊ ဝန်ဆောင်မှုကဏ္ဍကြီးတွင် ၈.၃ ရာခိုင်နှုန်း တိုးတက်အကောင်အထည်ဖော် ဆောင်ရွက်နိုင်ခဲ့ပါတယ်။ စုစုပေါင်း ပြည်တွင်းအသားတင် ထုတ်လုပ်မှုနှင့် ဝန်ဆောင်မှုတန်ဖိုး တိုးတက်မှုနှုန်း (GDP Growth Rate)မှာ ၂၀၁၇-၂၀၁၈ ခုနှစ်တွင် ၆.၈ ရာခိုင်နှုန်းရှိသဖြင့် ယခင်နှစ်ထက် တိုးတက်ခဲ့သော်လည်း ဥပဒေအရ တိုးတက်ရန် ၇.၀ ရာခိုင်နှုန်းအောက် လျော့နည်းခဲ့ပါတယ်။ လူတစ်ဦး၏ ပျမ်းမျှထုတ်လုပ်မှုနှင့် ဝန်ဆောင်မှုတန်ဖိုးမှာ တစ်နှစ်ထက်တစ်နှစ် တိုးတက်လာခဲ့ပြီး ၂၀၁၇-၂၀၁၈ ဘဏ္ဍာရေးနှစ်အတွင်း တိုးတက်မှုရာခိုင်နှုန်း ၁၂.၄ ရာခိုင်နှုန်း ရှိပါတယ်။ GDP တွက်ချက်သည့် ပုံမှန်ဈေးနှုန်းများမှာ ၂၀၁၀-၂၀၁၁ ဘဏ္ဍာရေးနှစ် ဈေးနှုန်းဖြစ်နေဆဲဖြစ်၍ အနီးစပ်ဆုံး ဘဏ္ဍာရေးနှစ်ကို ပြောင်းလဲတွက်ချက်ရန် လိုအပ်ပါတယ်။ ပြည်ပကုန်သွယ်ရေးတွင် ပို့ကုန်တန်ဖိုးမှာ ယခင်နှစ်ထက် USD ၂,၈၅၂.၁၂၀ သန်း ပိုမိုတင်ပို့နိုင်ခဲ့ပေမယ့် သွင်းကုန်တန်ဖိုးသည် ယခင်နှစ်ထက် USD ၁,၄၇၅.၈၉၀ သန်း ပိုမိုတင်သွင်းခဲ့ပါတယ်။ ဒါ့ကြောင့် ကုန်သွယ်မှုလိုငွေ ဆက်လက်ဖြစ်ပေါ်နေဆဲဖြစ်ကြောင်း တွေ့ရှိရပါတယ်။ နာယကကြီးခင်ဗျာ။ ရင်းနှီးမြှုပ်နှံရန် လျာထားချက်နှင့် အမှန်အကောင်အထည်ဖော်မှု အခြေအနေကို Power Point ozê ewo:G¢ osèlgooo:closofii National Plan 329 cqpooo:qjod3a6oT 0:0 အကောင်အထည်မဖော်နိုင်သည့် စီမံကိန်း ၁၁ ခု ရှိပြီး ၎င်းတို့မှာ စိုက်ပျိုးရေး၊ မွေးမြူရေးနှင့် ဆည်မြောင်း ဝန်ကြီးဌာနမှ ၅ ခု၊ ပို့ဆောင်ရေးနှင့် ဆက်သွယ်ရေးဝန်ကြီးဌာနမှ ၅ ခု၊ လျှပ်စစ်နှင့် စွမ်းအင်ဝန်ကြီးဌာနမှ ၁ ခု ဖြစ်ပါတယ်။ National Plan အရ လျာထားချက်အပေါ် ၅၀ ရာခိုင်နှုန်းအောက်သာ အကောင်အထည် ဖော်နိုင်သည့် စီမံကိန်း ၁၅ ခု ရှိပြီး စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနမှ ၅ ခု၊ ပို့ဆောင်ရေးနှင့် ဆက်သွယ်ရေးဝန်ကြီးဌာနမှ ၈ ခု၊ လျှပ်စစ်နှင့် စွမ်းအင်ဝန်ကြီးဌာနမှ ၁ ခု၊ စီမံကိန်းနှင့် ဘဏ္ဍာရေးဝန်ကြီး ဌာနမှ ၁ ခု ဖြစ်ကြပါတယ်။ ဂျီဒီပီတွက်ချက်မှုသည် ပုံမှန်ဈေးနှုန်းအား အနီးစပ်ဆုံး ဘဏ္ဍာရေးနှစ်ကို ပြောင်းလဲတွက်ချက်ရန်၊ ပြည်တွင်းအသားတင်ထုတ်လုပ်မှုနှင့် ပြည်တွင်းပြည်ပ ရင်းနှီးမြှုပ်နှံမှုများ တိုးတက်စေရေး၊ အလုပ်အကိုင် အခွင့်အလမ်းများ တိုးတက်ရရှိစေရေး တိုးမြှင့်ဆောင်ရွက်ရန်၊ ကုန်သွယ်ရေးကဏ္ဍ၏ လုပ်ငန်းများအား နိုင်ငံတော်၏ ကုန်သွယ်ရေးမူဝါဒ၊ စီးပွားရေးမူဝါဒနှင့်အညီ ဆောင်ရွက်ရန်၊ အမျိုးသားစီမံကိန်း အကောင် အထည်ဖော်မှုလုပ်ငန်းစဉ်အား စနစ်တကျ အကောင်အထည်ဖော်ရန်၊ စီမံကိန်းရေးဆွဲခြင်းနှင့် ဘတ်ဂျက် လျာထားသတ်မှတ်ခြင်းတို့ကို ပိုမိုတိုးတက် ပေါင်းစည်းဆောင်ရွက်ရန်လိုအပ်ကြောင်း သုံးသပ်တင်ပြအပ် ပါတယ်။ နာယကကြီးခင်ဗျာ။ အစိုးရကြွေးမြီ။ ၂၀၁ရ ခုနှစ် ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေအခန်း(၂) ပုဒ်မ ၁၂ နှင့် ၂၀၁၇-၂၀၁၈ ဘဏ္ဍာရေးနှစ် ပြည်ထောင်စု၏ နောက်ထပ်ဘဏ္ဍာငွေခွဲဝေ သုံးစွဲရေးဥပဒေအခန်း(၃) ပုဒ်မ ၄ တို့အရ ပြည်တွင်းပြည်ပချေးယူရငွေ စုစုပေါင်းသည် ကျပ် ၅,၄၀၀ ဘီလီယံထက် မပိုစေရဟုပါရှိပါတယ်။ ပြည်တွင်းနှင့် ပြည်ပစုစုပေါင်း ချေးယူငွေမှာ ပြည်တွင်းချေးယူငွေကို အသားတင်ချေးယူမှုဖြင့် မဖော်ပြပါက ကျပ် ၈၀,၉၄၂.၇၈၉ ဘီလီယံ ဖြစ်ပေါ်ခဲ့ကြောင်း တွေ့ရှိရပါတယ်။ ပြည်ထောင်စု၏ ဘတ်ဂျက်လိုငွေနဲ့ ဂျီဒီပီအချိုးမှာ ၂.၆၃ ရာခိုင်နှုန်းနဲ့ အသားတင်လိုငွေနဲ့ ဂျီဒီပီအချိုးမှာ ၂.၉၉ ရာခိုင်နှုန်းဖြစ်ပါတယ်။ ပြည်ထောင်စု၏ အသားတင်လိုငွေမှာ ယခင်နှစ်ထက် ကျပ် ၄၀၉.၀၆၈ ဘီလီယံပိုမိုခဲ့ပြီး လိုငွေအားဖြည့်ဆည်းနိုင်ရန် အစိုးရငွေတိုက်လက်မှတ်နှင့် ငွေတိုက်စာချုပ်များအား ဈေးပြိုင် စနစ်ဖြင့် ရောင်းချခြင်း၊ မြန်မာနိုင်ငံတော်ဗဟိုဘဏ်မှ ငွေချေးယူခြင်းဖြင့် ဖြည့်ဆည်းထားကြောင်း တွေ့ရှိရ ပါတယ်။ အစိုးရကြွေးမြီအဖြစ် ၃၁-၃-၂၀၁၈ နေ့ရှိ ပြည်ပကြွေးမြီလက်ကျန် USD ၁၀,၂၀၀,၁၇၀ သန်း၊ ပြည်တွင်းကြွေးမြီ ကျပ် ၂၀,၇၂၄.၆၇၃ ဘီလီယံရှိပြီး ယခင်နှစ်ထက် ပိုမိုလာကြောင်း တွေ့ရှိရပါတယ်။ ကြွေးမြီ စုစုပေါင်းမှာ တစ်နှစ်ထက်တစ်နှစ် များပြားလာပြီး ၃၁-၃-၂၀၁၈ နေ့ရှိ ပြည်တွင်းပြည်ပကြွေးမြီ ဂျီဒီပီအချိုးမှာ ၃၈.၃ ရာခိုင်နှုန်းရှိသဖြင့် ပြည်သူ့ကြွေးမြီစီမံခန့်ခွဲမှု ပိုမိုကောင်းမွန်စေရေး ကာလလတ် ကြွေးမြီစီမံခန့်ခွဲမှု မဟာဗျူဟာနဲ့အညီ ဆောင်ရွက်ရန်နဲ့ ချေးငွေနဲ့ဆောင်ရွက်သော စီမံကိန်းလုပ်ငန်းများ စီမံကိန်းကာလအတွင်း အကောင်အထည်ဖော်ရန်လိုအပ်ကြောင်း သုံးသပ်တင်ပြအပ်ပါတယ်။ လေးစားအပ်ပါသော နာယကကြီးခင်ဗျာ။ ပြည်ထောင်စုဘဏ္ဍာရန်ပုံငွေနဲ့ ဆက်စပ်ဆောင်ရွက်သော ကြွေးမြီ၊ အပ်ငွေ၊ ယာယီစာရင်းများ၊ ပြည်ထောင်စုဘဏ္ဍာရန်ပုံငွေနှင့် ဆက်စပ်ဆောင်ရွက်သည့် ကြွေးမြီ၊ အပ်ငွေ၊ ယာယီစာရင်းများနှင့်စပ်လျဉ်း၍ အဓိကတွေ့ရှိချက်အနေနဲ့ လျာထားချက်တွင် မပါဝင်ဘဲ သီးခြား ထပ်မံဆောင်ရွက်လိုသောကိစ္စရပ်များ၊ ဝန်ကြီးဌာနတို့၏ ညွှန်ကြားချက်နှင့်အညီ ဆောင်ရွက်ထားမှုမရှိခြင်း၊ လှည့်ပတ်ရန်ပုံငွေရယူပြီး လုပ်ငန်းများဆောင်ရွက်ရာတွင် စီမံကိန်းနှင့် ဘဏ္ဍာရေးဝန်ကြီးဌာန၏ ညွှန်ကြား ချက်နှင့်အညီ အစိုးရငွေတိုက်စာချုပ်နှင့် အစိုးရငွေတိုက်လက်မှတ်အပေါ် ပေးရမည့်အတိုးနှုန်းကာမိစေသည့် အမြတ်အစွန်းပေးသွင်းနိုင်မှု မရှိသေးခြင်း၊ (၃၅/၂၀၁၇)နှင့်အညီ ဘဏ္ဍာရေးနှစ် ၃ နှစ်ကျော် အပ်ငွေများကို အပ်ငွေအဖြစ် စာရင်းညှိနှိုင်းမှုမရှိသေးခြင်း၊ အပ်ငွေဖြင့်ဆောင်ရွက်သည့် လုပ်ငန်း များ ပြီးစီးမှုမရှိသေးခြင်း၊ ပြီးစီးသည့်လုပ်ငန်းများအတွက် စာရင်းရှင်းလင်းနိုင်မှု မရှိသေးခြင်း၊ ပြည်ထောင်စု ဘဏ္ဍာရန်ပုံငွေနှင့် ဆက်စပ်ဆောင်ရွက်သော ကြွေးမြီ၊ အပ်ငွေ၊ ယာယီစာရင်းများနှင့်စပ်လျဉ်း၍ ကြီးကြပ်မှု ပိုမိုအားကောင်းလာစေရေး၊ တည်ဆဲဘဏ္ဍာရေးစည်းမျဉ်းများနှင့် ညီညွတ်စေရေး ဆောင်ရွက်ရန် လိုအပ် ကြောင်းသုံးသပ်ပါတယ်။ ကျေးဇူးတင်ပါတယ်ခင်ဗျာ။</speech>
<title>အထက်ပါအစီရင်ခံစာနှင့်စပ်လျဉ်း၍ ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ(၁၁/၂၀၁၉)ကို ဖတ်ကြားတင်ပြခြင်းနှင့် လွှတ်တော်က ဆွေးနွေးစဉ်းစားရန် အဆိုတင်သွင်းခြင်း၊</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ အစီရင်ခံစာအပေါ် ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင် ခံစာ(၁၁/၂၀၁၉)ကို ဖတ်ကြားတင်ပြပြီး လွှတ်တော်က ဆွေးနွေးစဉ်းစားရန် အဆိုတင်သွင်းဖို့ ဖိတ်ခေါ်ပါတယ်။</speech>
<speech><mp id="1434">ဦးခင်မောင်သန်း(အတွင်းရေးမှူး၊ ပြည်သူ့ငွေစာရင်းပူးပေါင်းကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့် အမျိုးသားလွှတ်တော် ဥက္ကဋ္ဌ၊ လွှတ်တော် ဒုတိယဥက္ကဋ္ဌများ၊ ကြွရောက်လာကြတဲ့ ပြည်ထောင်စုအဖွဲ့အစည်းဝင် ပုဂ္ဂိုလ်များ၊ ပြည်ထောင်စုလွှတ်တော် ကိုယ်စားလှယ်များ၊ ဧည့်သည်တော်များအားလုံး ပြည်သူပြည်သားများရဲ့ အကျိုးကို ဆတက်ထမ်းပိုး ဆောင်ရွက်နိုင်ပါစေကြောင်း ဆုမွန်ကောင်းတောင်းရင်းနဲ့ မင်္ဂလာပါလို့ နှုတ်ခွန်းဆက်ပါတယ်။ ကျွန်တော်ကတော့ ပြည်ထောင်စုလွှတ်တော် ပြည်သူ့ငွေစာရင်းပူးပေါင်းကော်မတီမှ တင်သွင်းမယ့် ပြည်ထောင်စုစာရင်းစစ်ချုပ် ၂၀၁၇-၂၀၁၈ ဘဏ္ဍာရေးနှစ်၊ ပြည်ထောင်စု၏ အရအသုံးခန့်မှန်းခြေ ငွေစာရင်းနဲ့စပ်လျဉ်းတဲ့ စစ်ဆေးတွေ့ရှိချက် အစီရင်ခံစာအပေါ် လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ အမှတ်စဉ်(၁၁/၂၀၁၉)ကို ပြည်သူ့ငွေစာရင်း ပူးပေါင်းကော်မတီ ဥက္ကဋ္ဌရဲ့ တာဝန်ပေးချက်အရ တင်သွင်းမယ့် တောင်ငူမြို့နယ် ပြည်သူ့လွှတ်တော် ကိုယ်စားလှယ်၊ ပြည်သူ့ငွေစာရင်းပူးပေါင်းကော်မတီ အတွင်းရေးမှူး ဦးခင်မောင်သန်းဖြစ်ပါတယ်။ ပြည်ထောင်စုစာရင်းစစ်ချုပ်ရဲ့ ၂၀၁၇-၂၀၁၈ ဘဏ္ဍာရေးနှစ်၊ ပြည်ထောင်စုရဲ့ အရအသုံးခန့်မှန်းခြေ ငွေစာရင်းနဲ့ စပ်လျဉ်းပြီး စစ်ဆေးတွေ့ရှိချက် အစီရင်ခံစာကို ပြည်ထောင်စုစာရင်းစစ်ချုပ်ရုံးမှ ၃၀-၁-၂၀၁၉ ရက်နေ့မှာ ပြည်ထောင်စုလွှတ်တော် နာယကထံပေးပို့ခဲ့ပြီး ပြည်ထောင်စုလွှတ်တော်ဆိုင်ရာ နည်းဥပဒေ ၁၀၃ နည်းဥပဒေခွဲ(ခ)နဲ့အညီ လွှတ်တော်သို့ အစီရင်ခံစာတင်သွင်းနိုင်ရန် ပြည်ထောင်စုလွှတ်တော်ရုံးက ၇-၂-၂၀၁၉ ရက်နေ့မှာ ပြည်သူ့ငွေစာရင်းပူးပေါင်းကော်မတီကို ဆက်လက်ပေးပို့ပါတယ်။ အထက်ပါ အစီရင်ခံစာနဲ့စပ်လျဉ်းပြီး ပြည်သူ့ငွေစာရင်းပူးပေါင်းကော်မတီသည် ပူးပေါင်းကော်မတီဝင်များနှင့် အစည်း အဝေး (၅)ကြိမ်၊ ပြည်ထောင်စုဌာန၊ အဖွဲ့အစည်းများနှင့် အစည်းအဝေး (၆)ကြိမ်၊ ပြည်ထောင်စုစာရင်း စစ်ချုပ်ရုံးနဲ့ စီမံကိန်းနှင့် ဘဏ္ဍာရေးဝန်ကြီးဌာန တာဝန်ရှိသူများနဲ့ အစည်းအဝေးများကျင်းပပြုလုပ်ပြီး လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာအမှတ်စဉ်(၁၁/၂၀၁၉)ကို ပြည်ထောင်စုလွှတ်တော် ဆိုင်ရာ နည်းဥပဒေ ၁၀၃(ခ)နှင့် ၁၀၄(က)၊ (ခ)၊ (ဂ)ပါ ပြဋ္ဌာန်းချက်များနဲ့အညီ ပြည်ထောင်စုလွှတ်တော် နာယကမှတစ်ဆင့် ပြည်ထောင်စုလွှတ်တော်သို့ အစီရင်ခံစာ တင်ပြမှာဖြစ်ပါတယ်။ လေးစားရပါသော ပြည်ထောင်စုလွှတ်တော် နာယကကြီးခင်ဗျာ။ ယခုနှစ်တင်သွင်းလာတဲ့ ပြည်ထောင်စုစာရင်းစစ်ချုပ်ရဲ့ အစီရင်ခံစာဟာ ကျွန်တော်တို့ ပြည်ထောင်စုရဲ့ အရအသုံးခန့်မှန်းခြေငွေစာရင်း များနဲ့စပ်လျဉ်းပြီးတော့ စစ်ဆေးတွေ့ရှိချက်အစီရင်ခံစာများ ဖြစ်ပါတယ်။ ပြည်ထောင်စု၏ အခွန်အကောက် ဥပဒေ၊ ပြည်ထောင်စု၏ အရအသုံးဆိုင်ရာဥပဒေနှင့် ပြည်ထောင်စု၏ အမျိုးသားစီမံကိန်းဥပဒေတို့အပေါ်မှာ လေ့လာဆန်းစစ်ပြီး အကောင်အထည်ဖော်မှုအပိုင်းတွေအပေါ်မှာ သက်ဆိုင်ရာဝန်ကြီးဌာနများရဲ့ ဆောင်ရွက် ချက်များကို လေ့လာစိစစ်ပြီးတော့ တင်ပြလာခြင်းဖြစ်ပါတယ်။ အစီရင်ခံစာကို အပိုင်း (၅) ပိုင်းနဲ့ တင်ပြထားတာ ဖြစ်ပါတယ်။ ပြည်ထောင်စုရဲ့ အရအသုံးခန့်မှန်းခြေငွေစာရင်း အကောင်အထည်ဖော်မှု၊ ပြည်ထောင်စုရဲ့ အခွန်အကောက်ဥပဒေအပေါ် အကောင်အထည်ဖော်မှု၊ အမျိုးသားစီမံကိန်းဥပဒေအပေါ် အကောင်အထည်ဖော်မှု၊ အစိုးရရဲ့ ကြွေးမြီ၊ ပြည်ထောင်စုဘဏ္ဍာရန်ပုံငွေနဲ့ ဆက်စပ်သောကြွေးမြီ၊ အပ်ငွေယာယီစာရင်းများ စသည်ဖြင့် အပိုင်း (၅)ပိုင်းခွဲပြီးတော့ တင်ပြထားတာ ဖြစ်ပါတယ်။ လေးစားအပ်ပါသော နာယကကြီးခင်ဗျာ။ အစီရင်ခံစာတင်သွင်းရာတွင် ပိုမိုရှင်းလင်းလွယ်ကူရန် အတွက် ပုံပြ Graph များဖြင့် ရှင်းလင်းခွင့်ပြုပါရန် တောင်းဆိုပါတယ်။ ပြည်ထောင်စုအရအသုံးခန့်မှန်းခြေ ငွေစာရင်း အကောင်အထည်ဖော်မှုမှာ ကျွန်တော်တို့ ဘတ်ဂျက်နဲ့ လိုငွေနဲ့ GDP အချိုးကို ပထမဆုံး လေ့လာ တွေ့ရှိရပါတယ်။ ၂၀၁၇-၂၀၁၈ ခုနှစ်၊ ဘဏ္ဍာရေးနှစ်မှာ ပြည်ထောင်စုဘဏ္ဍာရန်ပုံငွေစာရင်းရဲ့ မူလ ခန့်မှန်းခြေ၊ ပြုပြင်ပြီးခန့်မှန်းခြေနဲ့ မတ်လအပြီးသတ်စာရင်း အကောင်အထည်ဖော်မှု အခြေအနေတွေကို လေ့လာ ကြည့်တဲ့အခါမှာ ဘတ်ဂျက်လိုငွေနဲ့ GDP အချိုးဟာ ၂.၆၃ ရာခိုင်နှုန်းရှိပြီးတော့ ၂၀၁၆-၂၀၁ရ ခု၊ ဘဏ္ဍာ ရေးနှစ် ရှေ့ပြေးအစီရင်ခံစာထက် ပိုမိုကြောင်းကို တွေ့ရှိရပါတယ်။ ဘတ်ဂျက်လိုငွေနဲ့ GDP အချိုး ပေါ်မှာ ပြည်ထောင်စုစာရင်းစစ်ချုပ်ရဲ့ သုံးသပ်ချက်ကတော့ ဘတ်ဂျက်လိုငွေပြမှုဟာ ၂၀၁၆-၂၀၁ရ ခု၊ ဘဏ္ဍာရေးနှစ် ရှေ့ပြေးအမှန်စာရင်းထက် မူလခန့်မှန်းခြေစာရင်းမှာ ၂၁၀.၇၉ ရာခိုင်နှုန်း၊ ပြုပြင်ပြီးခန့်မှန်းခြေစာရင်းမှာ ၂၀၇.၅ရ ရာခိုင်နှုန်း ရှိခဲ့ပေမယ့် အမှန်ဘတ်ဂျက်လိုငွေကို ကျွန်တော်တို့ အမှန်စာရင်းအရ တွက်ကြည့်တဲ့ အခါမှာဆိုရင် ၁၂၅.၉၀ ရာခိုင်နှုန်း လျော့ကျသွားတာကို တွေ့ရှိရပါတယ်။ ကျွန်တော်တို့ ပြုပြင်ပြီး ခန့်မှန်းခြေမှာ ၄.၃ ရှိမယ်လို့ ကျွန်တော်တို့ တွက်ပေမယ့် တကယ်တမ်း အမှန်စာရင်းနဲ့တွက်ကြည့်တဲ့ အခါမှာ ၂.၆၃ ပဲရှိတာကို တွေ့ရှိရပါတယ်။ ဒီလိုခန့်မှန်းတာထက် လျော့ကျသွားတာဟာဆိုလို့ရှိရင် မူလ ခန့်မှန်းခြေရယ် ပြုပြင်ပြီးခန့်မှန်းခြေစာရင်းတွေ လျာထားတဲ့အခါမှာ သာမန်အသုံးစရိတ်နဲ့ ငွေလုံးငွေရင်း အသုံးစရိတ်တွေ လျာထားမှုတွေဟာ ပိုမိုခဲ့ခြင်းကြောင့်ဖြစ်တယ်လို့ ကျွန်တော်တို့ သုံးသပ်ရရှိပါတယ်။ ဆက်လက်ပြီးတော့ နိုင်ငံတော်ပိုင်စီးပွားရေးအဖွဲ့အစည်းများမှ ရငွေ၊ နိုင်ငံတော် ထည့်ဝင်ငွေနဲ့ ပတ်သက်ပြီးတော့ ကျွန်တော်တို့ ဖော်ပြထားတာကို တွေ့ရှိရပါတယ်။ နှစ်စဉ်အမြတ်တွေရရှိနေတဲ့ အဖွဲ့ အစည်းတွေဖြစ်သော်လည်းပဲ လျာထားငွေအခြေအနေအရ နိုင်ငံတော်ကိုပေးသွင်းမှုဟာ စ်ပြေးညီ မဆောင်ရွက်တဲ့အတွက်ကြောင့်မို့လို့ ကျွန်တော်တို့ သူတို့မှာရှိနေတဲ့ OA လက်ကျန် Account တွေနဲ့ နှိုင်းယှဉ် ကြည့်မယ်ဆိုလို့ရှိရင် OA လက်ကျန် Account တွေက များနေပေမယ့် ကျွန်တော်တို့ နိုင်ငံတော်ကို ပေးသွင်း ရမယ့်ငွေဟာ မပေးသွင်းသေးဘဲနဲ့ နောက်ကျနေတာကို တွေ့ရှိရပါတယ်။ အဲဒီမှာ ကျွန်တော်တို့ အမြတ်ရရှိတဲ့ ဌာန ၆ ခုကို နှိုင်းယှဉ်ဖော်ပြထားပါတယ်။ ပြည်ထောင်စုစာရင်းစစ်ချုပ်ရဲ့ သုံးသပ်ချက်ကတော့ နိုင်ငံတော်ထည့်ဝင်ငွေကို နှစ်ချုပ်စာရင်းအရ အမှန်တကယ် အရှုံးအမြတ်ဖြစ်ပေါ်နိုင်တဲ့ အခြေအနေနဲ့ အနီးစပ်ဆုံး အခြေခံပြီးတော့ လျာထားပေးခဲ့မှုမရှိ ဘဲနဲ့ ပေးသွင်းရမယ့် နိုင်ငံတော်ထည့်ဝင်ငွေတွေ အပြည့်အဝ ပေးသွင်းနိုင်မှုမရှိခြင်းကြောင့် OA Account လက်ကျန်များဟာ ပိုမိုကျန်ရှိနေတယ်လို့ ဖော်ပြထားပါတယ်။ မြန်မာ့ရေနံဓာတုဗေဒလုပ်ငန်းရဲ့ ကြိုတင်ပေးထည့်ဝင်ငွေများ မှားယွင်းနေမှုကြောင့် ငွေသား အရအသုံးစီမံချက်ရဲ့ မှန်ကန်မှုကို ထိခိုက်စေနိုင်ကြောင်းနဲ့ နိုင်ငံပိုင်ဘဏ်များအနေနဲ့ ငွေရေးကြေးရေးအဖွဲ့ အစည်းများဥပဒေအရ အသားတင်အမြတ်မှ နိုင်ငံတော်ထည့်ဝင်ငွေများကို ၇၅ ရာခိုင်နှုန်းနဲ့ အထွေထွေ သီးသန့်ရန်ပုံငွေစာရင်းကို ၂၅ ရာခိုင်နှုန်း ထည့်ဝင်ရမှာဖြစ်သော်လည်းပဲ မြန်မာ့နိုင်ငံခြားကုန်သွယ်မှုဘဏ်နဲ့ မြန်မာ့ရင်းနှီးမြှုပ်နှံမှုနှင့် ကူးသန်းရောင်းဝယ်ရေးဘဏ်များဟာ မတည်ငွေရင်းတိုးမြှင့်ရန် လျာထားပြီးမှသာ နိုင်ငံတော်ကို ထည့်ဝင်ငွေထည့်ထားပြီးတော့ မြန်မာ့စီးပွားရေးဘဏ်အနေနဲ့ ဘတ်ဂျက်ခွင့်ပြုငွေ ရရှိမှုအပေါ် မူတည်ပြီးတော့မှသာလျှင် ပေးသွင်းခဲ့ကြောင်းကို သုံးသပ်တွေ့ရှိရတယ်လို့ ပြည်ထောင်စုစာရင်းစစ်ချုပ်မှ သုံးသပ်ထားပါတယ်။ ပြည်သူ့ငွေစာရင်းပူးပေါင်းကော်မတီရဲ့ သုံးသပ်ချက်နဲ့ အကြံပြုချက်ကတော့ မြန်မာ့ရင်းနှီးမြှုပ်နှံ မှုနှင့် ကူးသန်းရောင်းဝယ်ရေးဘဏ်နဲ့ မြန်မာ့နိုင်ငံခြားကုန်သွယ်မှုဘဏ်တို့အနေနဲ့ မြန်မာနိုင်ငံတော် ဗဟိုဘဏ်ရဲ့ ၇-၇-၂၀၁ရ ရက်စွဲပါအမိန့်ကြော်ငြာစာအမှတ်(၁၆/၂၀၁၇)မှာ မတည်ငွေရင်း လုံလောက်မှုဆိုင်ရာ စည်းမျဉ်းအရ ဘဏ်ရဲ့ မတည်ငွေရင်း တိုးမြှင့်ရန်ဆောင်ရွက်ခြင်း ဖြစ်ပါတယ်။ မတည်ငွေရင်း တိုးမြှင့်ခြင်းနဲ့ စပ်လျဉ်းပြီးတော့ ယခင်လုပ်ဆောင်ချက်များအရ အထွေထွေသီးသန့်ရန်ပုံငွေမှ ထည့်ဝင်ခြင်းဖြင့် လည်းကောင်း၊ ပြည်ထောင်စုဘတ်ဂျက်မှ လျာထားကျခံ၍လည်းကောင်း ဆောင်ရွက်သော်လည်း ယခု ၂၀၁၇-၂၀၁၈ ဘဏ္ဍာရေးနှစ်မှာ အောက်ပါအတိုင်း ဆောင်ရွက်ခဲ့တာကိုလည်း ဖော်ပြထားပါတယ်။ ဝန်ကြီးဌာနတစ်ခုတည်း၏ ကြီးကြပ်ကွပ်ကဲမှုအောက်မှာဖြစ်သော်လည်းပဲ အဖွဲ့အစည်းနှစ်ခုဟာ မတူညီတဲ့နည်းလမ်းနဲ့ မတည်ရင်းနှီးငွေထည့်ထားကြောင်းကို တွေ့ရှိရပါတယ်။ မြန်မာ့ရင်းနှီးမြှုပ်နှံမှုနှင့် ကူးသန်းရောင်းဝယ်ရေးဘဏ်နဲ့ မြန်မာ့နိုင်ငံခြားကုန်သွယ်မှုဘဏ် ၂ ခုဟာ မတည်ရင်းနှီးထည့်မှုပုံစံချင်း ကွဲပြားတာကို ကျွန်တော်တို့ သုံးသပ်တွေ့ရှိတာ ဖြစ်ပါတယ်။ ၎င်းအပြင် စီမံကိန်းနှင့် ဘဏ္ဍာရေးဝန်ကြီး ဌာန လက်အောက်မှာရှိတဲ့ မြန်မာ့စီးပွားရေးဘဏ်ရဲ့ ဘတ်ဂျက်ခွင့်ပြုပါ အဖွဲ့အစည်းကတော့ ရင်းနှီးငွေနဲ့ စာရင်းတင်သွင်းတဲ့အခါမှာ ကျပ် ၉.၅ ဘီလီယံကို မြန်မာ့စီးပွားရေးဘဏ်ကနေပြီးတော့ အောက်ပါအတိုင်း ကျွန်တော်တို့ကို ရှင်းလင်းချက်ပေးပို့ပြီးတော့ ထားတာရှိပါတယ်။ ၂၀၁၇-၂၀၁၈ ဘဏ္ဍာရေးနှစ်အတွင်း အဖွဲ့အစည်းများတွင် ရင်းနှီးငွေရငွေအဖြစ် စာရင်းတင်သွင်းသော ကျပ် ၉.၅ ဘီလီယံမှာ မြန်မာ့စီးပွားရေး ဘဏ်၌ မတည်ငွေရင်းတိုးမြှင့်ရန် နိုင်ငံတော်က ထောက်ပံ့ထည့်ဝင်သော ငွေရပ် ဖြစ်ပါတယ်။ မြန်မာ့ စီးပွားရေးဘဏ်သည် နိုင်ငံတော်က 100% (၁၀၀ ရာခိုင်နှုန်း) ပိုင်ဆိုင်သောဘဏ်ဖြစ်ပါ၍ ဘဏ်၏ မတည် ငွေရင်းကိုလည်း ပိုင်ရှင်ဖြစ်သော နိုင်ငံတော်ကသာ ထည့်ဝင်ပေးရမည်လို့ အကြောင်းပြန်ပါတယ်။ အဲဒီတော့ နိုင်ငံတော်ဘဏ်များအနေနဲ့ မတည်ငွေရင်းတိုးမြှင့်ခြင်းဖြင့် ဘဏ်များရဲ့ မတည်ရင်းနှီးငွေ ပိုမိုခိုင်မာတောင့်တင်းစေပြီး ဘဏ်ဝန်ဆောင်မှုလုပ်ငန်းများကို ပိုမိုတိုးတက် ဆောင်ရွက်လာနိုင်မှာ ဖြစ်ပါတယ်။ သို့သော် ဝန်ကြီးဌာနတစ်ခုတည်း၊ ဥပဒေတစ်ခုတည်း ငွေရေးကြေးရေးအဖွဲ့အစည်းများ ဥပဒေရဲ့ အောက်မှာ ရှိနေတဲ့ နိုင်ငံပိုင်ဘဏ်များအနေနဲ့ တူညီသော လုပ်ထုံးလုပ်နည်းစနစ်ဖြင့်သာ မတည်ရင်းနှီးငွေကို တိုးမြှင့်ရေး ဆောင်ရွက်သင့်ပါတယ်။ ၎င်းလုပ်ထုံးလုပ်နည်းစနစ်သည် ဥပဒေနဲ့အညီဖြစ်စေရမည့်အပြင် နိုင်ငံတော်မှ ကျင့်သုံးနေတဲ့ ပြည်ထောင်စု၏ တစ်လုံးတစ်စည်းတည်းသော ဘဏ္ဍာငွေစနစ်၏ အခြေခံသဘောများ နှင့်လည်း ညီညွတ်ရန်လိုအပ်ကြောင်းကို သုံးသပ်ရရှိပါတယ်။ ဆက်လက်ပြီးတော့ သာမန်ရငွေများနဲ့ ပတ်သက်ပြီးတော့ကာ ကျွန်တော်တို့ လေ့လာတွေ့ရှိပါတယ်။ သာမန်ရငွေနဲ့ပတ်သက်ပြီးတော့ ထူးခြားတဲ့အခြေအနေတွေကို စာရင်းစစ်ချုပ်မှ ဖော်ပြထားတာကို တွေ့ရှိ အစီရင်ခံစာမှာ။ အဲဒီတော့ မြန်မာ့အသံနှင့် ရုပ်မြင်သံကြားဌာနအနေနဲ့ ရုပ်သံလွှင့်ကုမ္ပဏီတွေရဲ့ ရုပ်သံလိုင်းတွေ Infrastructure ငှားရမ်းခတွေဟာ နောက်ကျနေတယ်၊ ဒီသတ်မှတ်ကာလအတွင်းမှာ မရရှိဘူးဆိုတာကိုလည်း ကျွန်တော်တို့ တွေ့ရှိရပါတယ်။ နောက်တစ်ခုက ဆက်သွယ်ရေးညွှန်ကြားမှုဦးစီးဌာန 326$, zlecossog. Nationwide Telecommunications Licence 94003:od zag.cozmeşg:com? ကောက်ခံတဲ့ လိုင်စင်ကြေး၊ နှစ်စဉ်ကြေးတွေ ပုံမှန်ရရှိမှုဟာလည်းပဲ သတ်မှတ်ရက်အတွင်း ပေးသွင်းနိုင်ခြင်း မရှိပါဘူး။ တိုးကောက်ခံတယ်ဆိုပေမယ့်လည်းပဲ နှစ်စဉ်ကြေးတွေကို စာရင်းစစ်အစီရင်ခံစာရဲ့ အပေါ် အခြေခံပြီးတော့ ညှိနှိုင်းပေးသွင်းမှုအတွက် တိုးကောက်ခံမှုမရှိကြောင်းဆိုပြီးတော့လည်း တွေ့ရှိရပါတယ်။ မြန်မာ့ဆက်သွယ်ရေးလုပ်ငန်းရဲ့ ဝင်ငွေအပေါ် အခြေခံပေးသွင်းရမယ့် နှစ်စဉ်ကြေးကို ၂၃ ဘီလီယံ ကို ၂၀၁၇-၂၀၁၈ ခု၊ ဘဏ္ဍာရေးနှစ် နှစ်ချုပ်စာရင်း တင်ပြနိုင်ခြင်းမရှိသေး၍ စာရင်းမရှင်းလင်းရသေးခြင်း ဆိုပြီးတော့ အကြောင်းပြန်ထားပါတယ်။ မြန်မာ့စီးပွားရေးကော်ပိုရေးရှင်းရဲ့ ၂၀၁၇-၂၀၁၈ ခု၊ ဘဏ္ဍာရေးနှစ် အတွက် နှစ်စဉ်ကြေး ကျပ် ၀.၃၆ ဘီလီယံကို ၉-၇-၂၀၁၈ ရက်နေ့မှ ထည့်သွင်းထားတာကိုလည်း တွေ့ရှိ ကြောင်း ဖော်ပြထားပါတယ်။ နယ်စပ်ရေးရာဝန်ကြီးဌာန ပြည်ထောင်စုဝန်ကြီးရုံးရဲ့ လပြည့်ဝန်းပလာဇာ ငှားရမ်းမှုအနေနဲ့လည်း ကျွန်တော်တို့ ဖော်ပြထားတာကို တွေ့ရပါတယ်။ စတင်ငှားရမ်းခဲ့တဲ့ ၁၉၉ရ ခုနှစ်ကနေပြီးတော့ ယခုစစ်ဆေးတဲ့ ၂၀၁၈ ခုနှစ်အထိ နှုန်းထားပြင်ဆင်မှုမရှိဘဲနဲ့ မူလက စတင်ထားတဲ့ နှုန်းထားနဲ့ပဲ ငှားရမ်းနေတာကို တွေ့ရှိ ကြောင်းလည်း ဖော်ပြထားပါတယ်။ မြန်မာ့မီးရထားရဲ့ သာမန်ရငွေထဲမှာ မြန်မာ့မီးရထားပိုင်မြေနဲ့ တံတားတွေအပေါ်မှာ ဖိုင်ဘာကေဘယ်လ် ကြိုးပြေးတဲ့အတွက် ကုမ္ပဏီများက ပေးသွင်းရမယ့် ဖြတ်သန်းခကြွေးကျန်တွေကိုလည်းပဲ မရရှိသေးဘဲနဲ့ ဘယ်နေ့မှာ အတိအကျသွင်းရမယ်ဆိုတဲ့ အတိအကျသတ်မှတ်ခြင်း၊ နောက်ကျပေးသွင်းမှုများအတွက် ဒဏ်ကြေးပေးဆောင်မှု ဘယ်လိုပေးဆောင်ရမယ်ဆိုတာကို ထည့်သွင်းချုပ်ဆိုထားခြင်းမရှိကြောင်းကိုလည်း တွေ့ရှိကြောင်း ဖော်ပြထားပါတယ်။ သတ္တုတွင်းဦးစီးဌာနအနေနဲ့ ဝန်ကြီးရုံးရဲ့ ဓာတ်သတ္တုလုပ်ငန်းအမျိုးအစားအလိုက် ပေးဆောင် ရမယ့် ခွင့်ပြုမိန့်ကြေးတွေဟာ ကျွန်တော်တို့ တိုးမြှင့်ကောက်ခံဖို့အတွက် ညွှန်ကြားချက်ထုတ်ထားသော် လည်းပဲ ကျွန်တော်တို့ ယခင်နှုန်းထားအတိုင်း လုပ်ငန်းကော်မတီ ၁၀၀ ကနေပြီးတော့ ပေးသွင်းထားတာကို လျော့နည်းပြီးတော့ ပေးသွင်းထားတာကို တွေ့ရှိရပါတယ်။ ဒါတွေကိုလည်း ဖော်ပြထားပါတယ်။ ဟိုတယ်နှင့် ခရီးသွားလာရေးဝန်ကြီးဌာန၊ ဟိုတယ်နှင့် ခရီးသွားလာရေးညွှန်ကြားမှုဦးစီးဌာနမှာ ကတော့ ကျွန်တော်တို့ ပြုပြင်ပြီးခန့်မှန်းခြေထက် ၁.၆၈၉ ဘီလီယံ (၃.၉၁ ရာခိုင်နှုန်း) ပိုမိုရရှိခဲ့ပါတယ်။ ဒါပေမယ့် အဲဒီအမှန်ရငွေ ကျပ် ၄၄.၈၃၆ ဘီလီယံဟာ ၂၀၁၆-၂၀၁ရ ဘဏ္ဍာရေးနှစ်ရဲ့ ကြွေးကျန်ရရှိမှုတွေကို ၂.၄၃၈ ဘီလီယံ ပါဝင်ခဲ့ပြီးတော့ ယခင်နှစ်ကြွေးကျန်တွေကို မူလခန့်မှန်းခြေထဲမှာ ထည့်သွင်းလျာထားခြင်းမရှိဘဲနဲ့ ကောက်ခံရရှိပြီးတော့မှသာလျှင် ပြုပြင်ပြီးခန့်မှန်းခြေ ရေးဆွဲချိန်မှာရရှိခဲ့တဲ့ နှစ်ဟောင်းကြွေးကျန်တွေကို ထည့်သွင်းထားတာဖြစ်ပါတယ်။ ကြွေးကျန်များကို ဖော်ပြပြီးတော့ လျာထားတာ မရှိဘူးဆိုတာကိုလည်း တွေ့ရှိရပါတယ်။ ပြည်သူ့ငွေစာရင်းပူးပေါင်းကော်မတီရဲ့ သုံးသပ်ချက်အနေနဲ့ကတော့ ကျွန်တော်တို့ ရငွေတွေ ခန့်မှန်းတဲ့အခါမှာ ကြွေးကျန်တွေကို ထည့်သွင်းလျာထားမှုမပြုခြင်းနဲ့ စပ်လျဉ်းပြီးတော့ ဟိုတယ်နှင့် ခရီး သွားလာရေးညွှန်ကြားမှုဦးစီးဌာနရဲ့ ရှင်းလင်းတင်ပြချက်ကို ကျွန်တော်ရရှိပါတယ်။ မြန်မာနိုင်ငံရဲ့ ဘဏ္ဍာရေး စီမံခန့်ခွဲမှုဆိုင်ရာ စည်းမျဉ်းများပါ ကြီးကြပ်သူအရာရှိရဲ့ တာဝန်ဝတ္တရားများဆိုင်ရာ ဘဏ္ဍာရေးစည်းမျဉ်း အပေါ် လိုက်နာမှုအားနည်းတယ်လို့ ကျွန်တော်တို့ ပြည်သူ့ငွေစာရင်းကော်မတီအနေနဲ့ သုံးသပ်ရရှိပါတယ်။ အဆိုပါစည်းမျဉ်းများအရ ကြီးကြပ်သူအရာရှိတိုင်းသည် ဌာန၊ အဖွဲ့အစည်းတစ်ခုရဲ့ ရငွေအားလုံးကို အပြည့် အဝကောက်ခံရန် တာဝန်ရှိပါတယ်။ ၎င်းတာဝန်ကိုကျေပွန်အောင် ထမ်းဆောင်နိုင်ရေးအတွက် ကြွေးကျန် များအပါအဝင် ရရန်ရှိတဲ့ငွေတွေအားလုံးကို ဘဏ္ဍာငွေအရအသုံးဆိုင်ရာဥပဒေမှာ ထည့်သွင်းရေးဆွဲရမှာ ဖြစ်ပါတယ်။ အပြည့်အဝရရှိရေးကောက်ခံခြင်းနဲ့ ကောက်ခံရရှိငွေများကို နှောင့်နှေးကြန့်ကြာမှုမရှိဘဲ ဘဏ်သို့ပေးသွင်းခြင်းဟာလည်းပဲ လုံးဝတာဝန်ရှိတယ်လို့ သုံးသပ်ပါတယ်။ ရငွေလျာထားတဲ့နေရာမှာ ကြွေးကျန်များအားလုံးကို အပြည့်အဝ ထည့်သွင်းလျာထားစေရခြင်းမှာ ဌာနရဲ့ ရရန်ရှိငွေအားလုံး အပြည့် အဝကောက်ခံရရှိစေရန်နှင့် သက်ဆိုင်ရာ တာဝန်ရှိသူများအနေဖြင့်လည်း လျာထားချက်ပါ ရငွေများကို အပြည့်အဝကောက်ခံရန် တာဝန်ရှိသည်ကို အလေးအနက်ထား လိုက်နာစေရန် ရည်ရွယ်ခြင်း ဖြစ်ပါတယ်။ ဌာနဆိုင်ရာများရဲ့ ရရန်ရှိငွေအားလုံးဟာ ပြည်သူ့ဘဏ္ဍာငွေများ ဖြစ်ပါတယ်။ ပြည်သူ့ဘဏ္ဍာငွေ ဆိုင်ရာ မည်သည့် လုပ်ထုံးလုပ်နည်းများ၊ စည်းမျဉ်းများတွင်မှ ရရန်ရှိငွေများ ကောက်ခံရာတွင် လုပ်ငန်းရှင် များ၏ ပေးသွင်းမှုအခြေအနေအပေါ် တည်မှီရမည်ဟု ခြွင်းချက်ပြုထားခြင်းမရှိပါဘူး။ ကောက်ခံရန် တာဝန် ရှိသူများမှ မိမိတို့ရဲ့ တာဝန်အပေါ် အလေးအနက်ထား ကြိုးစားပြီး တာဝန်ကျေပွန်အောင် ထမ်းဆောင်ဖို့ လိုအပ်ကြောင်း သုံးသပ်ရရှိပါတယ်။ ဆက်လက်ပြီးတော့ အတိုးရငွေများနဲ့ပတ်သက်ပြီး ကျွန်တော်တို့ လေ့လာကြည့်ပါတယ်။ အတိုး ရငွေနဲ့ ပတ်သက်ပြီးတော့ကာ လျှပ်စစ်နဲ့ စွမ်းအင်ဝန်ကြီးဌာနရဲ့ ရေအားလျှပ်စစ်အကောင်အထည်ဖော်ရေး ဦးစီးဌာနက ပြုပြင်ပြီးခန့်မှန်းခြေစာရင်းပါ ကျပ် ၃.၂၁၉ ဘီလီယံအနက် ဘီလူးချောင်း(၃) စီမံကိန်းအတွက် စိုက်ထုတ်ပေးချေထားငွေများကို အနာဂတ်စွမ်းအားကုမ္ပဏီမှ ပြန်လည်ပေးဆပ်ခဲ့တဲ့အတွက်ကြောင့် ၀.၆၈၄ ဘီလီယံ ရရှိပါတယ်။ သောက်ရေခပ်(၂)စီမံကိန်းအတွက် ရွှေစွမ်းအင်ကုမ္ပဏီမှ စုစုပေါင်းရရန် USD ၂.၆၉၅,၉၆၆.၃၅ ညီမျှတဲ့ USD ၂.၆ သန်းကျော်နဲ့ ညီမျှတဲ့ ၃.၆၇၉ ဘီလီယံကို ပြန်လည်ပေးဆပ်မှု မရှိသေး ကြောင်းနဲ့ အရင်းနဲ့အတိုး ကြွေးကျန်များ ပေးဆပ်ဖို့အတွက် (၁၀)ကြိမ် အကြောင်းကြားထားပြီးတော့ ပြန်လည်ပေးဆပ်မယ့် အစီအစဉ်ကို တင်ပြညှိနှိုင်း ဆောင်ရွက်ထားကြောင်း တွေ့ရှိရပါတယ်။ စီမံကိန်းနှင့် ဘဏ္ဍာရေးဝန်ကြီးဌာန၊ ငွေတိုက်ဦးစီးဌာနရဲ့ အတိုးရငွေ ကျပ် ၄၉.၃၆၆ ဘီလီယံမှာ ဘဏ္ဍာငွေရင်းနှီးထားခြင်းမှ အတိုးရငွေ(ပြည်ပ)၊ အပြည်ပြည်ဆိုင်ရာငွေကြေးရန်ပုံငွေအဖွဲ့ မှ ထည့်ဝင်ငွေ များမှ အတိုးရငွေတို့ ပါဝင်ပါတယ်။ နောက် ပြည်ပချေးငွေမှာ နိုင်ငံတော်မှ စိုက်ထုတ်ပေးချေခဲ့တဲ့ အတိုး အတွက် အစိုးရအဖွဲ့အသီးသီးမှ ပြန်လည်ရရှိငွေကျပ် ၄၄.၄၉၄ ဘီလီယံ ပါဝင်ပါတယ်။ ပုဂ္ဂလိကအဖွဲ့ အစည်းတွေကနေပြီးတော့ အတိုးရငွေထဲမှာ ရွှေစွမ်းအင်ကုမ္ပဏီလီမိတက်ထံမှ အတိုးရငွေ ၁.၀၆ရ ဘီလီယံ လျာထားသော်လည်းပဲ ရရှိမှုမရှိသေးတဲ့အတွက်ကြောင့်မို့လို့ နိုင်ငံတော်ကရသင့်ရထိုက်တဲ့ အတိုးငွေများ ရရှိစေရန် အလေးထားဆောင်ရွက်ဖို့လိုအပ်ကြောင်း ဖော်ပြထားတာကို တွေ့ရှိရပါတယ်။ ပြည်ထောင်စုစာရင်းစစ်ချုပ်ရဲ့ သုံးသပ်ချက်က လျှပ်စစ်စွမ်းအားစီမံရေးဦးစီးဌာနတွင် ငွေတိုက်ဦးစီး ဌာနမှရရှိသည့် အတိုးရငွေအချို့မှအပ ကျန်အတိုးရငွေများမှာ ပြင်ပပုဂ္ဂလိကကုမ္ပဏီများ၊ အဖွဲ့အစည်း များကိုယ်စား ဌာနမှ အတိုးစေ့ရောက်ချိန်တွင် စိုက်ထုတ်ပေးထားတဲ့ ရငွေများကို ပြန်လည်ရရှိခြင်းဖြစ်ပါတယ်။ သက်ဆိုင်ရာကုမ္ပဏီများ၊ အဖွဲ့အစည်းများမှ အတိုးစေ့ရောက်သည့်နေ့တွင် ဌာနများမှ ပြန်လည်ပေးဆပ်မှု မရှိသဖြင့် နိုင်ငံတော်အနေဖြင့် ဝန်ထုပ်ဝန်ပိုးတစ်ခုဖြစ်စေကြောင်းကို သုံးသပ်ဖော်ပြထားတာ တွေ့ရှိရ ပါတယ်။ ပြည်သူ့ငွေစာရင်းပူးပေါင်းကော်မတီရဲ့ သုံးသပ်အကြံပြုချက်ကတော့ ရေအားလျှပ်စစ်အကောင်အထည် ဖော်ရေးဦးစီးဌာနအနေနဲ့ ရွှေစွမ်းအင်ကုမ္ပဏီသည် ၂၁-၃-၂၀၁၉ ရက်နေ့မှာ အစည်းအဝေးဆွေးနွေးချက်များ ပြန်လည်ပေးဆပ်မည့် အစီအစဉ်အတိုင်း လိုက်နာဆောင်ရွက်မှုရှိစေရန် ကြပ်မတ်ဆောင်ရွက်ဖို့ လိုအပ် ကြောင်း အကြံပြုအပ်ပါတယ်။ ထုတ်ချေးငွေနဲ့စပ်လျဉ်းပြီးတော့ကာ ရေအားလျှပ်စစ်အကောင်အထည်ဖော်ရေးဦးစီးဌာနအနေနဲ့ BOT စနစ်နဲ့ဆောင်ရွက်တဲ့ သောက်ရေခပ်(၂)နဲ့ ဘီလူးချောင်း(၃) ရေအားလျှပ်စစ်စီမံကိန်းများအတွက် ချေးငွေအရင်း စိုက်ထုတ်ပေးဆပ်မှုအပေါ် ပြန်လည်ရရှိဖို့အတွက် လျာထားခြင်းဖြစ်ပါတယ်။ ဘီလူးချောင်း(၃) စီမံကိန်းအတွက် စိုက်ထုတ်ပေးဆပ်ငွေကို နိုင်ငံခြားသုံးငွေနဲ့ အပြည့်အဝ ပြန်လည်ရရှိသော်လည်းပဲ ငွေလဲလှယ်မှုနှုန်းထား ပြောင်းလဲမှုကြောင့် လျော့နည်းသွားခြင်းဖြစ်ပြီးတော့ သောက်ရေခပ်စီမံကိန်းအတွက် စိုက်ထုတ်ပေးထားတဲ့ အရင်းငွေနဲ့ ဘဏ်စရိတ် USD ၅.၂ သန်းကို ပြန်လည်ပေးဆပ်မှုမရှိ၍ လျာထားချက် မပြည့်မီခြင်း ဖြစ်ပါတယ်။ ပြည်ထောင်စုစာရင်းစစ်ချုပ်ရဲ့ သုံးသပ်ချက်က ထုတ်ချေးငွေတွင် မူလခန့်မှန်းခြေ ကျပ် ၈၉.၂၇၁ ဘီလီယံ၊ ပြုပြင်ပြီးခန့်မှန်းခြေ ကျပ် ၁၁၂.၉၇၅ ဘီလီယံ၊ အမှန်ရရှိမှုမှာ ကျပ် ၉၉.၉၆၂ ဘီလီယံဖြစ်တယ်။ ပြုပြင်ပြီးခန့်မှန်းခြေအောက် ကျပ် ၁၃.၀၁၃ ဘီလီယံ လျော့နည်းရရှိခြင်းဟာ ငွေလဲလှယ်မှုနှုန်းများ မတူ ညီခြင်းနဲ့ ပေးဆပ်တဲ့နေ့မှာရှိတဲ့ နိုင်ငံခြားငွေလဲလှယ်နှုန်း ကွာခြားမှုကြောင့်ဖြစ်ပြီးတော့ ဌာနကနေပြီးတော့ BOT ကုမ္ပဏီများကိုယ်စား စိုက်ထုတ်ပေးတဲ့ အရင်း၊ အတိုးများကို နှစ်အတွင်းပြန်လည်ရရှိမှုမရှိခြင်း ကြောင့် နိုင်ငံတော်မှာ နစ်နာမှုတွေဖြစ်ပေါ်နေတယ်လို့ သုံးသပ်တွေ့ရှိရကြောင်း ဖော်ပြထားပါတယ်။ ချေးယူရရှိငွေများအနေနဲ့ ဗဟိုအဖွဲ့အစည်း ဝန်ကြီးဌာနများရဲ့ ၂၀၁၇-၂၀၁၈ ဘဏ္ဍာရေးနှစ်အတွက် ချေးယူရငွေ(ပြည်ပ) ရယူရန်လျာထားချက်နဲ့ အမှန်အကောင်အထည်ဖော်မှု အခြေအနေများကို ဖော်ပြ ပြုပြင်ပြီးခန့်မှန်းခြေရဲ့ ၄၁.၁၅ ရာခိုင်နှုန်းသာ ဆောင်ရွက်နိုင်ခဲ့ပါတယ်။ ပြည်ပချေးငွေ အများဆုံး ရယူပြီးတော့ အကောင်အထည်ဖော်တဲ့ ပြည်ထောင်စုဝန်ကြီးဌာန၊ ဦးစီးဌာနများအနေနဲ့ ၃၃.၆၆ ရာခိုင်နှုန်းသာ ဆောင်ရွက်နိုင်ကြောင်းကို တွေ့ရှိရပါတယ်။ ချေးယူရငွေ(ပြည်ပ)ကို လျာထားချက်အတိုင်း ရယူသုံးစွဲနိုင်ခဲ့ခြင်းမရှိတဲ့ အဓိကအကြောင်းရင်းတွေ ကတော့ စီမံကိန်း Work Plan တွေကို အကောင်အထည်မဖော်နိုင်ခြင်း၊ ပြည်ပမှ တင်သွင်းတဲ့ ပစ္စည်းများ ဘဏ္ဍာရေးနှစ်အတွင်း မရောက်ရှိခြင်း၊ ချေးငွေစာချုပ်ပြင်ဆင်ချုပ်ဆိုရန် စီစဉ်ဆဲဖြစ်ခြင်း၊ တင်ဒါခေါ်ယူမှု နှောင့်နှေးခြင်း၊ တင်ဒါဈေးနှုန်းကြီးမြင့်၍ မဝယ်ယူနိုင်ခြင်း၊ ဈေးနှုန်းသက်သာ၍ ပိုလျှံခြင်း၊ ပစ္စည်းဝယ်ယူမည့် စာချုပ်ချုပ်ဆိုရန် စီစဉ်ဆဲဖြစ်ခြင်း၊ ငွေချေးအဖွဲ့အစည်းများရဲ့ စည်းမျဉ်း(လုပ်ထုံးလုပ်နည်း)များနဲ့အညီ မဆောင်ရွက်နိုင်၍ ချေးငွေရယူနိုင်မှုလျော့နည်းခြင်း၊ ချေးငွေစာချုပ်သက်တမ်းတိုးရန် လိုအပ်ခြင်း၊ ချေးငွေ သက်တမ်းကာလကုန်ဆုံးချိန် နီးသော်လည်း လျာထားချက်အတိုင်း အပြည့်အဝ အကောင်အထည်မဖော် နိုင်၍ ချေးငွေများ အပြည့်အဝထုတ်ယူသုံးစွဲမှု မပြုနိုင်ခြင်းနှင့် စီမံကိန်းရဲ့ ငွေထုတ်စာရင်းများတွင် လက်ကျန် များရှိနေခြင်းတို့ကြောင့် ဖြစ်ပါတယ်။ ပြည်ထောင်စုစာရင်းစစ်ချုပ်ကြီးအနေနဲ့ ဒီအချက်အလက်ပေါ်မှာ တည်မှီပြီးတော့ကာ ချေးငွေ (ပြင်ပ)ရယူပြီးတော့ ဆောင်ရွက်တဲ့ လျော့နည်းရခြင်းရဲ့ အကြောင်းအပေါ်မှာ သက်ဆိုင်ရာဌာန၊ အဖွဲ့အစည်း များကို ဖော်ပြထားတာ တွေ့ရှိရပါတယ်။ စီမံကိန်းရဲ့ Work Plan အတိုင်း အကောင်အထည်ဖော်နိုင်မှု မရှိတဲ့ ဌာန၊ အဖွဲ့ အစည်းများကိုလည်း ဖော်ပြထားပါတယ်။ ဒါတွေကတော့ ကျွန်တော်တို့ ပြည်ထောင်စု လွှတ်တော်ရုံး၊ ပြည်ထောင်စုစာရင်းစစ်ချုပ်ရုံး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ပို့ဆောင်ရေးနှင့် ဆက်သွယ်ရေးဝန်ကြီးဌာန၊ လျှပ်စစ်နဲ့စွမ်းအင်ဝန်ကြီးဌာန၊ ပညာရေးဝန်ကြီးဌာန ကျန်းမာရေး နဲ့အားကစားဝန်ကြီးဌာန၊ စီမံကိန်းနဲ့ ဘဏ္ဍာရေးဝန်ကြီးဌာန၊ ဆောက်လုပ်ရေးဝန်ကြီးဌာန၊ ပြည်ထောင်စု ဘဏ္ဍာရန်ပုံငွေပြင်ပမှာ ဆောင်ရွက်နေတဲ့ နိုင်ငံတော်ပိုင် စီးပွားရေးအဖွဲ့အစည်းတွေဟာ မြန်မာ့ဆိပ်ကမ်း အာဏာပိုင်၊ ရန်ကုန်လျှပ်စစ်ဓာတ်အားပေး ကော်ပိုရေးရှင်း၊ မန္တလေးလျှပ်စစ်ဓာတ်အားပေးကော်ပိုရေးရှင်း နဲ့ မြန်မာနိုင်ငံတော်ဗဟိုဘဏ်တို့ကို ဖော်ပြထားတာ တွေ့ရပါတယ်။ လျှပ်စစ်နဲ့ စွမ်းအင်ဝန်ကြီးဌာနရဲ့ ရေအားလျှပ်စစ်အကောင်အထည်ဖော်ရေးဦးစီးဌာနမှာ EXIM Bank of China ချေးငွေနဲ့ဆောင်ရွက်တဲ့ သူဌေးစီမံကိန်းကို ၉-၁၁-၂၀၁၉ ရက်နဲ့ အထက်ကျိုင်းတောင်း စီမံကိန်းတို့ဟာ ၂၉-၁၂-၂၀၁ရ ရက်နေ့တွေမှာ ချေးငွေသက်တမ်းကုန်ဆုံးပြီးတော့ သက်တမ်းတိုးခွင့်မရလို့ ချေးငွေကို အပြည့်အဝ ထုတ်ယူသုံးစွဲနိုင်မှု မရှိတော့ခြင်းနဲ့ အထက်ဘီလူးချောင်းစီမံကိန်းမှာ BOT စီမံကိန်း ဖြစ်လို့ ချေးငွေရယူမှုကို သက်ဆိုင်ရာ ကုမ္ပဏီအစီအစဉ်ဖြင့်သာ ဆောင်ရွက်ရန် ဆုံးဖြတ်ပြီးဖြစ်၍ မူလ ခန့်မှန်းခြေပါ ချေးငွေများကို ချေးယူနိုင်ခြင်းမရှိတော့ကြောင်းကိုလည်း ဖော်ပြထားတာ တွေ့ရှိရပါတယ်။ သာမန်အသုံးစရိတ်များအနေနဲ့ လေ့လာတဲ့အခါမှာ သာမန်အသုံးစရိတ် အပြီးသတ်ခွင့်ပြုငွေထက် ပိုမိုသုံးစွဲခဲ့တဲ့ ဝန်ကြီးဌာန၊ အဖွဲ့အစည်းများကိုလည်း ဖော်ပြထားတာတွေ့ရှိရပါတယ်။ ပြည်ထဲရေးဝန်ကြီး ဌာန၊ မြန်မာနိုင်ငံရဲတပ်ဖွဲ့၊ လျှပ်စစ်နဲ့ စွမ်းအင်ဝန်ကြီးဌာန၊ မြန်မာ့ရေနံနှင့် သဘာဝလုပ်ငန်း၊ ဆောက်လုပ်ရေး ဝန်ကြီးဌာန၊ ကျေးလက်လမ်းဖွံ့ ဖြိုးရေးဦးစီးဌာန၊ မြန်မာနိုင်ငံတော်ဗဟိုဘဏ်တို့ဟာ အပြီးသတ် ခွင့်ပြု ငွေထက် ပိုမိုသုံးစွဲခဲ့တယ်ဆိုပြီးတော့ ဖော်ပြထားတာတွေ့ရပါတယ်။ ၂၀၁၇-၂၀၁၈ ဘဏ္ဍာရေးနှစ် သာမန် အသုံးစရိတ်တွေကို စစ်ဆေးတဲ့အခါမှာ ဘဏ္ဍာရေးစည်းမျဉ်းနဲ့ ညီညွတ်မှုမရှိတဲ့ အချက်တွေကိုလည်း တွေ့ရှိရပါတယ်ဆိုပြီးတော့ ဖော်ပြထားတာတွေ့ပါတယ်။ ပြည်ထဲရေးဝန်ကြီးဌာန မြန်မာနိုင်ငံရဲတပ်ဖွဲ့ အမှတ်(၂၀) လုံခြုံရေးရဲတပ်ဖွဲ့ခွဲမှာတွေ့ရှိတဲ့ အသုံးစရိတ်များနဲ့ ပတ်သက်တဲ့ ဘဏ္ဍာရေးစည်းမျဉ်းနဲ့ မကိုက်ညီမှုများ၊ အမှတ်(၁) တပ်ဖွဲ့ခွဲ နေပြည်တော်သတင်းတပ်ဖွဲ့၊ နေပြည်တော်ရဲတပ်ဖွဲ့ရုံးတို့နဲ့ တွေ့ရှိ တာကိုလည်း ဖော်ပြထားပါတယ်။ သာသနာရေးဝန်ကြီးဌာန နောက် သမိုင်းသုတေသနနဲ့ အမျိုးသားစာကြည့်တိုက်ဦးစီးဌာနတို့က လည်းပဲ ဒီဘဏ္ဍာရေးစည်းမျဉ်းနဲ့ ညီညွတ်မှုမရှိဘူးဆိုပြီးတော့ ဖော်ပြထားပါတယ်။ နောက် နိုင်ငံတော် သမ္မတရုံးရဲ့ ညွှန်ကြားချက်အမှတ်(၁/၂၀၁၇) တင်ဒါလုပ်ငန်းများနဲ့ ညီညွတ်မှုမရှိသော စစ်ဆေးတွေ့ရှိချက် များကိုလည်းပဲ ဖော်ပြထားတာကို တွေ့ရှိရပါတယ်။ သာသနာရေးနဲ့ ယဉ်ကျေးမှုဝန်ကြီးဌာန၊ သာသနာရေး ဦးစီးဌာန၊ စိုက်ပျိုးရေး၊ မွေးမြူရေးနဲ့ ဆည်မြောင်းဝန်ကြီးဌာန၊ ပညာရေးဝန်ကြီးဌာန အခြေခံပညာဦးစီး ဌာန၊ ပညာရေးဝန်ကြီးဌာန၊ ပြည်ထဲရေးဝန်ကြီးဌာန၊ လေကြောင်းရဲတပ်ဖွဲ့မှူးရုံး၊ နောက် စိုက်ပျိုးရေး၊ မွေးမြူရေးနဲ့ ဆည်မြောင်းဝန်ကြီးဌာန ကျေးလက်ဒေသဖွံ့ ဖြိုးရေးဦးစီးဌာန၊ စီမံကိန်းဦးစီးဌာနနဲ့ နောက် တစ်ခါ ပညာရေးဝန်ကြီးဌာန၊ မြန်မာနိုင်ငံစာစစ်ဦးစီးဌာန၊ ပို့ဆောင်ရေးနဲ့ ဆက်သွယ်ရေးဝန်ကြီးဌာနမှာ ရှိတဲ့ ပြည်ထောင်စုဝန်ကြီးရုံး၊ ယခင်ဘဏ္ဍာရေးဝန်ကြီးဌာနတို့ဟာ ကျွန်တော်တို့ နောက် လူမှုဝန်ထမ်း ကယ်ဆယ်ရေးနဲ့ ပြန်လည်နေရာချထားရေးဝန်ကြီးဌာန ဒါတွေဟာဆိုလို့ရှိရင် ကျွန်တော်တို့(၁/၂၀၁၇)နဲ့ မကိုက်ညီဘူးဆိုပြီးတော့ ဖော်ပြထားတာကို တွေ့ရှိရပါတယ်။ နောက်တစ်ခုက ပြည်ထဲရေးဝန်ကြီးဌာန မြန်မာနိုင်ငံရဲတပ်ဖွဲ့ဌာနမှာ ဌာနတွင်းကြီးကြပ်ကွပ်ကဲမှု အားနည်းခြင်းကြောင့် ဟိုပန်ခရိုင် ရဲတပ်ဖွဲ့မှူးရုံးမှာ အလွဲသုံးစားမှု ဖြစ်ပေါ်ခဲ့ကြောင်း တွေ့ရှိခြင်းကိုလည်းပဲ ဖော်ပြထားတာတွေ့ရပါတယ်။ မြန်မာနိုင်ငံရဲတပ်ဖွဲ့ဌာနချုပ်သည် ၂၀၁၇-၂၀၁၈ ဘဏ္ဍာရေးနှစ်အတွက် ဟိုပန်ခရိုင် ရဲတပ်ဖွဲ့မှူးရုံးကို ရန်ပုံငွေ (၁၉)ကြိမ် ကျပ် ၀.၈၃၃ ဘီလီယံ ခွင့်ပြုခဲ့ရာ (၆)ကြိမ်အတွက်သာ ခရိုင်ရုံးရဲ့ တွက်ချက်တင်ပြတောင်းခံမှုရှိပြီး ကျန်တောင်းခံမှုများအတွက် အထောက်အထားမရှိဘဲ ခွင့်ပြု ထားကြောင်းကို တွေ့ရှိရပါတယ်။ ခန့်ထားအင်အားထက် ပိုမိုတင်ပြတောင်းခံခွင့်ကို ခွင့်ပြုခဲ့ခြင်း၊ ချက်လက်မှတ်တွင် ပြင်ဆင်ခြင်း၊ ငွေထုတ်ကန့်သတ်ချက်ကို ပြင်ဆင်၍ထုတ်ယူခြင်းတို့ကြောင့် စုစုပေါင်း ကျပ် ၀.၄၁ရ ဘီလီယံ အလွဲသုံးစားမှု ဖြစ်ပေါ်ခဲ့ကြောင်း တွေ့ရှိရ၍ ပြည်ထောင်စုစာရင်းစစ်ချုပ်ရုံးမှ နိုင်ငံတော် သမ္မတနှင့် စီမံကိန်းနှင့် ဘဏ္ဍာရေးဝန်ကြီးဌာနတို့ကို ၉-၆-၂၀၁ရ ရက်နေ့တွင် တင်ပြအသိပေးပြီးဖြစ်ကြောင်း ဖော်ပြထားတာကို တွေ့ရှိရပါတယ်။ ပြည်ထောင်စုစာရင်းစစ်ချုပ်ရဲ့ သုံးသပ်ချက်။ အထက်ပါ စစ်ဆေးတွေ့ရှိချက်များဖြစ်သည့် မူလ ခန့်မှန်းခြေစာရင်းအရ ခွင့်ပြုငွေဖြင့် သုံးစွဲရန်လုံလောက်နေသော်လည်း ပြုပြင်ပြီးခန့်မှန်းခြေမှာ တိုးမြှင့် လျာထားခဲ့ပြီး မသုံးစွဲနိုင်သဖြင့် ပြန်လည်အပ်နှံခဲ့ရခြင်း၊ အသုံးစရိတ်တင်မှုလွဲမှားခြင်း၊ ကျပ်တစ်သောင်း ထက်ပိုသော ပိုလျှံငွေများကို ပြန်လည်အပ်နှံမှုမရှိခြင်း၊ အပြီးသတ်ခွင့်ပြုငွေထက် ပိုမိုသုံးစွဲခဲ့ခြင်း၊ ငွေစာရင်း ပိုင်းဆိုင်ရာ အထောက်အထားများ စာရင်းမှတ်တမ်းရေးသွင်းမှုအားနည်းခြင်း၊ ဌာနတွင်း ကြီးကြပ်ကွပ်ကဲမှု အားနည်းခြင်းကိုင် အလဲသုံးစားမှုများဖြစ်ပေါ်ခြင်း၊ တည်ဆဲအစည်းမျဉ်းနဲ့ သီသက်မ မရှိတဲ့ ချက်ချင်းသုံးစွဲရန် မလိုအပ်သေးတဲ့ အသုံးစရိတ်များအား ထုတ်ယူပြီး လက်ဝယ်ကိုင်ဆောင် ထိန်းသိမ်းထားခြင်း၊ ဘတ်ဂျက်ခေါင်းစဉ်များအား သတ်မှတ်ချက်နဲ့အညီ သုံးစွဲမှုမရှိခြင်း၊ တင်ဒါလုပ်ထုံး လုပ်နည်းများနှင့် ညီညွတ်မှုမရှိခြင်း၊ Withholding Tax (2%) ပေးချေမှုများ ငွေသားဖြင့်ပေးချေခြင်း၊ လက်ဝယ်ကြာမြင့်စွာ ကိုင်ဆောင်ထားခြင်း၊ မော်တော်ယာဉ်ပြင်ဆင်စရိတ်၊ ထိန်းသိမ်းစရိတ်များ သုံးစွဲ ရာတွင် ညွှန်ကြားချက်နဲ့ ညီညွတ်မှုမရှိခြင်း၊ ဘဏ္ဍာရေးစည်းမျဉ်းစည်းကမ်းနှင့် ညီညွတ်မှုမရှိခြင်း စတဲ့ အချက်များဟာ ပြည်သူ့ဘဏ္ဍာငွေများ စီမံခန့်ခွဲသုံးစွဲအကောင်အထည်ဖော်မှု အားနည်းခြင်းကြောင့်ဖြစ်ကြောင်း သုံးသပ်တွေ့ရှိရတယ်လို့ ဖော်ပြထားပါတယ်။ ဆက်လက်ပြီးတော့ ငွေလုံးငွေရင်းအသုံးစရိတ်နဲ့ ပတ်သက်ပြီး ငွေလုံးငွေရင်းအသုံးစရိတ်သုံးစွဲမှုမှာ ဌာန၊ အဖွဲ့အစည်းများ၏ ပြုပြင်ပြီးခန့်မှန်းခြေအပေါ် အကောင်အထည်ဖော်နိုင်မှုတွင် ပြည်ထဲရေးဝန်ကြီး ဌာနနဲ့ ဟိုတယ်နှင့် ခရီးသွားလာရေးဝန်ကြီးဌာနတို့ကတော့ ၅၀ ရာခိုင်နှုန်းအောက် အကောင်အထည် ဖော်နိုင်ခဲ့ပါတယ်။ ၅၀ ရာခိုင်နှုန်းနဲ့ ၈၀ ရာခိုင်နှုန်းအတွင်း ဌာန၊ အဖွဲ့အစည်း ၁ရ ခုက အကောင်အထည် ဖော်နိုင်ပြီးတော့ ကျန်ဌာနတွေကတော့ ၈၀ ရာခိုင်နှုန်းကျော် အကောင်အထည်ဖော် ဆောင်ရွက်နိုင်တယ်လို့ တွေ့ရှိရပါတယ်။ တွေ့ရှိနိုင်တဲ့ ၅၀ ရာခိုင်နှုန်းစာရင်းဇယားများကိုလည်း ကျွန်တော်တို့ နောက်ဆက်တွဲ မှာလည်း ဖော်ပြထားပြီး ဖြစ်ပါတယ်။ နောက်တစ်ခါ ငွေလုံးငွေရင်းအသုံးစရိတ်များ လျာထားတဲ့အခါမှာ မြေပြင်အနေအထားနဲ့ နေရာ ဒေသအခြေအနေကို ကြိုတင်လေ့လာမှုမရှိဘဲနဲ့ လုပ်ငန်းနှင့်လျာထားငွေ လိုက်လျောညီထွေဖြစ်မှု အားနည်း ခြင်းတို့ကြောင့် ရန်ပုံငွေတောင်းခံပြီး အမှန်တကယ်ဆောင်ရွက်နိုင်မှုမရှိတဲ့ ခွင့်ပြုရန်ပုံငွေများ အပြည့်အဝ ထိရောက်စွာ အသုံးမပြုနိုင်ခြင်းနဲ့ပတ်သက်ပြီးတော့ ကျွန်တော်တို့ နယ်စပ်ရေးရာဝန်ကြီးဌာန နယ်စပ်ဒေသနဲ့ တိုင်းရင်းသားလူမျိုးများဖွံ့ဖြိုးတိုးတက်ရေးဦးစီးဌာန၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီး ဌာန၊ ဆည်မြောင်းနှင့် ရေအသုံးချမှုစီမံခန့်ခွဲရေးဦးစီးဌာန၊ ပို့ဆောင်ရေးနဲ့ ဆက်သွယ်ရေးဝန်ကြီးဌာန၊ ကုန်းလမ်း ပို့ဆောင်ရေးညွှန်ကြားမှုဦးစီးဌာန၊ မြန်မာ့မီးရထား၊ သယံဇာတနှင့် သဘာဝပတ်ဝန်းကျင်ထိန်းသိမ်းရေး ဝန်ကြီးဌာန၊ သစ်တောဦးစီးဌာန၊ လျှပ်စစ်နဲ့ စွမ်းအင်ဝန်ကြီးဌာန၊ ရေအားလျှပ်စစ်အကောင်အထည်ဖော်ရေး ဦးစီးဌာန အထက်ဘီလူးချောင်းစီမံကိန်း၊ တည်ဆောက်ဆဲစီမံကိန်း ရ ခုနဲ့ ပတ်သက်ပြီးတော့ ကျွန်တော်တို့ မြေပြင်အနေအထားမှာ နေရာဒေသကို ကြိုတင်လေ့လာမှုမရှိဘဲနဲ့ ဘတ်ဂျက်များလျာထားခြင်းကို တွေ့ရှိ ရတယ်လို့ ကျွန်တော်တို့ ဝန်ကြီးဌာနတွေရဲ့ ဒီလုပ်ငန်းတွေမှာ ဖော်ပြထားတာကို တွေ့ရှိရပါတယ်။ ငွေလုံးငွေရင်းအသုံးစရိတ်တွေကို အမှန်မလိုအပ်ဘဲနဲ့ လျာထားတောင်းခံခဲ့ပြီးတော့ သုံးစွဲနိုင်မှု မရှိကြောင်းတွေ့ရှိရတဲ့ ဝန်ကြီးဌာနများကိုလည်း၊ လုပ်ငန်းဌာနများကိုလည်း ဖော်ပြထားပါတယ်။ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ဆည်မြောင်းနှင့် ရေအသုံးချမှုစီမံခန့်ခွဲရေးဦးစီးဌာန၊ ကျန်းမာရေးနဲ့ အားကစားဝန်ကြီးဌာန၊ ပြည်သူ့ကျန်းမာရေးဦးစီးဌာန၊ တိုင်းရင်းဆေးပညာဦးစီးဌာနတို့ ဖြစ်ကြပါတယ်။ ငွေလုံးငွေရင်းအသုံးစရိတ်တွေကို စ်ပြေးညီ အကောင်အထည်ဖော်နိုင်မှုမရှိလို့ အပြည့်အဝ သုံးစွဲမှုမပြုနိုင်တဲ့ ဌာနများကိုလည်း တွေ့ရှိရပါတယ်။ ပြန်ကြားရေးဝန်ကြီးဌာန၊ မြန်မာအသံနှင့် ရုပ်မြင် သံကြား၊ ဆောက်လုပ်ရေးဝန်ကြီးဌာန၊ အဆောက်အဦဦးစီးဌာန၊ စီမံကိန်းနဲ့ ဘဏ္ဍာရေးဝန်ကြီးဌာန ပြည်ထောင်စု ဝန်ကြီးရုံး၊ စီမံကိန်းတို့ ဖြစ်ကြပါတယ်။ ငွေလုံးငွေရင်းအသုံးစရိတ်နဲ့ ဆောင်ရွက်တဲ့လုပ်ငန်းမှာ ဘဏ္ဍာရေး စည်းမျဉ်းစည်းကမ်းများနှင့်စပ်လျဉ်းပြီးတော့ မကျနတဲ့ ဝန်ကြီးဌာနများကတော့ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ပြည်ထောင်စုဝန်ကြီးရုံး၊ စိုက်ပျိုးရေးကဏ္ဍ၊ ကျန်းမာရေးနဲ့ အားကစားဝန်ကြီး ဌာန၊ ကုသရေးဦးစီးဌာနနဲ့ ဆောက်လုပ်ရေးဝန်ကြီးဌာနကိုအပ်နှံပြီး ဆောင်ရွက်တဲ့ကိစ္စများတို့ကို ဖော်ပြ ထားတာတွေ့ရပါတယ်။ နိုင်ငံတော်သမ္မတရုံးရဲ့ ညွှန်ကြားချက်အမှတ်(၁/၂၀၁၇) တင်ဒါလုပ်ငန်းများနဲ့အညီ ဆောင်ရွက်ထား ခြင်းမရှိတဲ့ လုပ်ငန်းများနှင့်စပ်လျဉ်းပြီးတော့ကာ နယ်စပ်ရေးရာဝန်ကြီးဌာန၊ နယ်စပ်ဒေသနှင့် တိုင်းရင်းသား ဖွံ့ဖြိုးတိုးတက်ရေးဦးစီးဌာန၊ လျှပ်စစ်နဲ့ စွမ်းအင်ဝန်ကြီးဌာန၊ မြန်မာ့ရေနံနှင့် သဘာဝဓာတ်ငွေ့လုပ်ငန်း၊ လျှပ်စစ်ဓာတ်အားပို့လွှတ်ရေးနဲ့ ကွပ်ကဲရေးဦးစီးဌာန၊ စီမံကိန်းနဲ့ ဘဏ္ဍာရေးဝန်ကြီးဌာန၊ ပြည်ထောင်စု ဝန်ကြီးရုံး၊ စီမံကိန်း၊ သာသနာရေးနဲ့ ယဉ်ကျေးမှုဝန်ကြီးဌာန သာသနာတော်ထွန်းကားပြန့်ပွားရေးဦးစီး ဌာနတို့ကို ဖော်ပြထားတာတွေ့ရှိရပါတယ်။ ဌာန၊ အဖွဲ့အစည်းများအလိုက် ပိုလျှံရန်ပုံငွေများကို ပြန်လည်အပ်နှံမှုနဲ့ပတ်သက်ပြီးတော့ ဖော်ပြ ထားတာကို ကျွန်တော်တို့ တွေ့ရှိရပါတယ်။ ပိုလျှံရန်ပုံငွေ ပြန်လည်အပ်နှံတဲ့အခါမှာ ငွေစာရင်းခေါင်းစဉ် အလိုက် ကျွန်တော်တို့ ပြန်လည်အပ်နှံမှုကို ခွဲခြမ်းစိတ်ဖြာတဲ့အခါမှာ သာမန်အသုံးစရိတ်ကနေပြီးတော့ ကျပ် ၁,၂၇၈.၇၈၃ ဘီလီယံ၊ ငွေလုံးငွေရင်းအသုံးစရိတ်ကနေပြီးတော့ ၁,၁၅၂.၅၅၆ ဘီလီယံနဲ့ ကြွေးမြီ အသုံးစရိတ်ကနေပြီးတော့ ၈၂.၉၄၉ ဘီလီယံ၊ စုစုပေါင်း ၂,၅၁၄.၂၈၈ ဘီလီယံ လုပ်ငန်းဆောင်ရွက် နိုင်ခြင်းမရှိတဲ့အတွက်ကြောင့်မို့လို့ ပိုလျှံရန်ပုံငွေအဖြစ်နဲ့ ပြန်လည်အပ်နှံထားတာကို တွေ့ရှိရပါတယ်။ ပြည်ထောင်စုစာရင်းစစ်ချုပ်ရဲ့ သုံးသပ်ချက်ကတော့ စီမံကိန်းနှင့် ဘဏ္ဍာရေးဝန်ကြီးဌာနအနေဖြင့် ခန့်မှန်းအသုံးစရိတ် စာရင်းရေးဆွဲရန် အခြေခံသတ်မှတ်ချက်များ၊ ညွှန်ကြားချက်များ ထုတ်ပြန်ပေးလျက် ရှိပေမယ့် ဌာန၊ အဖွဲ့အစည်းတွေအနေနဲ့ ဘဏ္ဍာငွေအရအသုံးခန့်မှန်းခြေများ ရေးဆွဲခြင်းမှာ လျာထားချက်နဲ့ အမှန်အကောင်အထည်ဖော်နိုင်မှု နီးစပ်ရန်လိုအပ်တဲ့အတွက်ကြောင့် ပိုလျှံငွေများပြားစွာ အပ်နှံရခြင်း ဖြစ်ကြောင်း သုံးသပ်ထားပါတယ်။ ငွေလုံးငွေရင်းအသုံးစရိတ်မှာ ပိုလျှံငွေ ၁,၁၅၂.၅၅၆ ဘီလီယံ ပြန်အပ်နှံ ခြင်းဟာ စီမံကိန်းလုပ်ငန်းများရဲ့ ၁၀၀ ရာခိုင်နှုန်းအပြည့်နဲ့ ၅၀ ရာခိုင်နှုန်းကျော် ပြန်လည်အပ်နှံမှုကို ကျွန်တော်တို့ နောက်ဆက်တွဲ(ည)မှာ အသေးစိတ် ဖော်ပြထားပါတယ်။ တချို့စီမံကိန်းများဟာ 100 percent လုံးဝမဆောင်ရွက်နိုင်တဲ့ စီမံကိန်းများရှိသလို ၅၀ ရာခိုင်နှုန်း ကျော်မဆောင်ရွက်နိုင်တဲ့ ၅၀ ရာခိုင်နှုန်းအောက်ဆောင်ရွက်နိုင်တဲ့ စီမံကိန်းဌာနများလည်း ရှိပါတယ်။ ဒါတွေကို ကျွန်တော် အသေးစိတ်စာရင်းဇယားများနဲ့ ဖော်ပြထားတာကို တွေ့ရှိရပါတယ်။ ပြည်ထောင်စု စာရင်းစစ်ချုပ်ရဲ့ သုံးသပ်ချက်ကတော့ ပိုလျှံပြန်အပ်ငွေကျပ် ၂,၅၁၀.၁၈ ဘီလီယံမှာ ပိုလျှံအပ်ငွေ ၈၂.၉၄၉ ဘီလီယံ (၃.၃ ရာခိုင်နှုန်း) ပါဝင်နေတာဟာ ကြွေးမြီအသုံးစရိတ်တွေအတွက်ကတော့ အမှန်ပေးချေရမယ့် ကြွေးမြီအသုံးစရိတ်နဲ့ အနီးစပ်ဆုံး လျာထားဆောင်ရွက်သင့်ကြောင်း သုံးသပ်ထားတာကို တွေ့ရှိရပါတယ်။ ဆက်လက်ပြီးတော့ ဖြည့်စွက်ခွင့်ပြုငွေကနေပြီးတော့ ပိုလျှံရန်ပုံငွေ ပြန်လည်အပ်နှံမှုအခြေအနေပါ။ ဖြည့်စွက်ခွင့်ပြုငွေကျပ် ၂,၄၇၈.၀၆ ဘီလီယံပါ။ ပြန်လည်အပ်နှံမှုကျပ် ၂,၂၆၇.၁၃၆ ဘီလီယံ (၁၀.၈၀ ရာခိုင်နှုန်း) ပါဝင်တဲ့အတွက်ကြောင့် ထပ်မံခွင့်ပြုထားတဲ့ ဖြည့်စွက်ခွင့်ပြုငွေများဟာ သက်ဆိုင်ရာ ဘဏ္ဍာနှစ်အတွင်း မဖြစ်မနေသုံးစွဲရန်လိုအပ်တဲ့ ကိစ္စရပ်များအတွက် ဌာန၊ အဖွဲ့အစည်းများက အမှန်တကယ် သုံးစွဲကုန်ကျမည့် ငွေအတိအကျကို တွက်ချက်တောင်းခံထားခြင်းဖြစ်လို့ သုံးစွဲရန်လိုအပ်တဲ့ ကိစ္စရပ်နဲ့ တွက်ချက်သည့် ငွေပမာဏ မှန်ကန်တိကျဖို့ လိုအပ်ကြောင်းကို သုံးသပ်တင်ပြထားပါတယ်။ ပိုလျှံငွေတွေကို ြန်လည်အပ်နှံမှုမရှိခြင်းကိုလည်း တင်ပြထားပါတယ်။ အစီရင်ခံစာထဲမှာပါရှိပါတယ်။ ပိုလျှံရန်ပုံငွေ ပြန်လည် အပ်နှံမှုမှာ စစ်ဆေးတွေ့ရှိချက်အရ ၃၁-၃-၂၀၁၈ ရက်နေ့ နောက်ပိုင်းမှာ ကျပ် ၅၀.၉၈ ဘီလီယံ ပြန်လည် အပ်နှံခဲ့တဲ့အတွက်ကြောင့်မို့လို့ ဘဏ္ဍာရေးနှစ်မကုန်ဆုံးမီ ပြန်လည်အပ်နှံမယ်ဆိုရင် နိုင်ငံတော်အတွက် လိုအပ်တဲ့ တခြားစီမံကိန်းလုပ်ငန်းတွေမှာ လွှဲပြောင်းလုပ်နိုင်မည်ဖြစ်ကြောင်း သုံးသပ်တင်ပြထားတာကို တွေ့ရှိရပါတယ်။ လေးစားအပ်ပါသော နာယကကြီးခင်ဗျာ။ ကျွန်တော်တို့ ဆက်လက်ပြီးတော့ ပြည်ထောင်စုရဲ့ အခွန် အကောက်ဥပဒေအပေါ် အကောင်အထည်ဖော်မှုအပိုင်းမှာ အပိုင်း (၂)မှာ ကျွန်တော်တို့ ဖော်ပြထား တာတွေ့ရပါတယ်။ ပြည်ထောင်စုရဲ့ အခွန်အကောက်ရငွေမှာ GDP အချိုးကို လေ့လာကြည့်တဲ့အခါမှာ ကျွန်တော်တို့ ပြည်ထောင်စုရဲ့ အခွန်အကောက်ဥပဒေ GDP အချိုး ၂၀၁၆-၁ရ ဘဏ္ဍာရေးနှစ်နဲ့ နှိုင်းယှဉ် ပြီးတော့က ဖော်ပြထားတာကို တွေ့ရှိရပါတယ်။ ၂၀၁၆-၁ရ မှာဆိုလို့ရှိရင် အခွန်အကောက်ရငွေနဲ့ GDP အချိုးဟာ ၈.၉၃ ဖြစ်ပြီးတော့ ၂၀၁၇-၁၈ မှာဆိုလို့ရှိရင် ၈.၂၁ ဖြစ်တဲ့အတွက်ကြောင့်မို့လို့ အခွန်အကောက် ရငွေနဲ့ GDP အချိုးမှာ လျော့နည်းသွားတယ်လို့ ဒါတွေ့ရှိရမှာ ဖြစ်ပါတယ်။ GDP ရဲ့ နှစ်အလိုက်ဈေးနှုန်း ကတော့ ၁၃.၄၀ ၄ ရာခိုင်နှုန်းအထိ တိုးတက်လာတယ်။ ဒါပေမယ့် အခွန်အကောက်ရငွေ တိုးတက်မှုနှုန်းက ၄.၂၃ ရာခိုင်နှုန်းပဲ ရှိတဲ့အတွက်ကြောင့်မို့လို့ အခွန်အကောက်ရငွေနဲ့ GDP အချိုးဟာ ၈.၂၁ ရာခိုင်နှုန်းပဲရှိတာကို တွေ့ရပါတယ်။ အာဆီယံနိုင်ငံတွေမှာဆိုရင်တော့ အခွန်အကောက်ရငွေသည် ၁၀ ရာခိုင်နှုန်း အထက်မှာ ရှိတဲ့အတွက်ကြောင့်မို့လို့ ကျွန်တော် တို့နိုင်ငံရဲ့ GDP နဲ့ အခွန်အကောက်ရငွေအချိုးဟာ နည်းနေသေးတယ်လို့ ကျွန်တော်တို့ သုံးသပ်ရရှိပါတယ်။ ပြည်ထောင်စုစာရင်းစစ်ချုပ်ရဲ့ သုံးသပ်ချက်ကတော့ အခွန်တာဝန်ယူကောက်ခံရတဲ့ ဝန်ကြီးဌာန များရဲ့ အခွန်အကောက်ရငွေဟာ နိုင်ငံတော်ရဲ့ မူဝါဒပြည်ပကုန်သွယ်ဈေးကွက်ဝင် ပစ္စည်းများရဲ့ ဈေးနှုန်း အခြေအနေ၊ အခွန်အခြေကျယ်ပြန့်စွာရရှိစေရေး ပြည့်ဝစွာကောက်ခံရရှိနိုင်ရေး ဆောင်ရွက်နိုင်မှုပေါ်မှာ မူတည်တဲ့အတွက်ကြောင့် အများပြည်သူများ အခွန်ပညာပေးလုပ်ငန်းတွေ တိုးမြှင့်ဆောင်ရွက်ဖို့၊ ခန့်မှန်း ကောက်ခံနိုင်မယ့် လျာထားငွေမှန်ကန်စေရေးနဲ့ ပြည့်ဝစွာကောက်ခံရရှိရေး ကြိုးပမ်းဆောင်ရွက်ဖို့လိုကို လိုအပ်ပါတယ်။ မိမိတို့ဌာနအလိုက် ကောက်ခံရမယ့် အခွန်ရငွေများ ပြည့်ဝစွာကောက်ခံရစေရေးကိုလည်း ပိုမိုကြိုးပမ်းဆောင်ရွက်ရန်လိုအပ်ကြောင်း သုံးသပ်ထားတာကို တွေ့ရှိရပါတယ်။ ဝန်ကြီးဌာနအလိုက် ကောက်ခံရရှိမှုကိုလည်း ဇယားများနဲ့ ဖော်ပြထားတာကို တွေ့ရပါတယ်။ စုစုပေါင်း ပြုပြင်ပြီးခန့်မှန်းခြေပေါ်မှာ အကောင်အထည်ဖော်နိုင်မှု ရာခိုင်နှုန်းကတော့ ၉၈.၃၈ ရာခိုင်နှုန်းပဲ ကျွန်တော်တို့ အကောင် အထည်ဖော်နိုင်တာကို တွေ့ရှိရပါတယ်။ အခွန်အကောက်တာဝန်ယူကောက်ခံတဲ့ ဝန်ကြီးဌာနအနေနဲ့ မူလနဲ့ ပြုပြင်ပြီးခန့်မှန်းခြေငွေ စာရင်း ရေးဆွဲတဲ့အခါမှာ ယခင်နှစ်များရဲ့ ရငွေအပေါ်အခြေခံသင့်ပြီးတော့ အခွန်အကောက်ရငွေများကို လျာထား သင့်သည်ထက် လျော့နည်းလျာထားခြင်းများကြောင့် ရသုံးမှန်းခြေငွေစာရင်း အကောင်အထည်ဖော် ဆောင်ရွက်မှုတွေ အခြေနေမှန်တစ်ရပ်ဖြစ်စေရေး ဆောင်ရွက်နိုင်မှုအားနည်းလျက်ရှိတာကို တွေ့ရတယ်လို့ ဖော်ပြထားပါတယ်။ ထို့အပြင် နှစ်တစ်နှစ်အတွင်း နိုင်ငံတော်ရဲ့ စီးပွားရေး ဖွံ့ဖြိုးတိုးတက်မှုနဲ့စပ်လျဉ်းတဲ့ မူဝါဒတွေ ဦးစားပေးအစီအစဉ်များ လက်တွေ့ဆောင်ရွက်နိုင်မှုနဲ့ ချိတ်ဆက်ထပ်မံရေးဆွဲမှသာရရှိတဲ့ အခွန်အကောက်များ ပြည့်စုံမှန်ကန်စွာရရှိနိုင်ရေး စောင့်ကြည့်ကြပ်မတ်နိုင်မယ် ဖြစ်ပြီးတော့ လျာထား ချက်နဲ့ အမှန်စာရင်းကွာဟမှုကို ပိုမိုနီးကပ်စွာ ခန့်မှန်းလျာထားဖို့ လိုအပ်ကြောင်းကိုလည်း သုံးသပ်တွေ့ရှိ ရပါတယ်။ အခွန်အကောက်ဥပဒေကို လေ့လာကြည့်တဲ့အခါမှာ စာရင်းစစ်ချုပ်တင်ပြစဉ်ကပင် အခွန်အကောက် နှုန်းထားတွေဟာ ခေတ်နဲ့မလျော်ညီတာတွေ့ရှိကြောင်း ဖော်ပြထားတာကို တွေ့ရှိရပါတယ်။ နောက်တစ်ခါ ပြည်ထောင်စုရဲ့ အခန်အကောက်ဥပဒေ ပြုပြင်ပြောင်းလဲလာမတောင် ဖြစ်ပေါ်လောက် အခြေအနေများ ကိုလည်း သုံးသပ်ထားတာ တွေ့ရှိပါတယ်။ တိုးတက်လာတဲ့ အခြေအနေများအနေနဲ့ စိုက်ပျိုးမွေးမြူရေး ဆည်မြောင်းဝန်ကြီးဌာနမှာ လယ်ယာမြေစီမံခန့်ခွဲရေးနဲ့ စာရင်းဦးစီးဌာနတွေ မြေလွတ်မြေရိုင်းနဲ့ မြေလပ် နဲ့မြေရိုင်းများ လုပ်ကိုင်ခွင့်ရရှိသူတွေဆီကနေပြီးတော့ အခွန်တွေ ကောက်ခံတဲ့အခါမှာ အခွန် ၀.၁၄၉ ဘီလီယံ ရရှိပါတယ်။ နောက်အထူးကုန်စည်ခွန်ဖြစ်တဲ့ စီးကရက်၊ ဆေးပေါ့လိပ် ဆေးရွက်ကြီး ပစ္စည်းများကို ကျွန်တော်တို့ ၂၀၁၆-၁ရတွင်းမှာ ကျပ် ၃၆၁.၅၃၄ ဘီလီယံ ကနေပြီးတော့ ၂၀၁၇-၂၀၁၈ မှာတော့ ကျပ် ၅၁၅.၃ရရ ဘီလီယံကို တိုးတက်ကောက်ခံရရှိလာတယ်လို့ ဖော်ပြထားတာ တွေ့ရပါတယ်။ ရွှေငွေလက်ဝတ်ရတနာတွေပေါ်မှာလည်းပဲ ၅ ရာခိုင်နှုန်းကနေ ၁ ရာခိုင်နှုန်း လျှော့ချပြီး ကောက်ခံ တဲ့အတွက်ကြောင့်မို့လို့ ကျွန်တော်တို့က အခွန်ငွေ ၂၀၁၆-၂၀၁ရမှာ အခွန်ငွေကျပ် ၂.၀၇၃ ဘီလီယံကနေပြီး တော့ ၂၀၁၇-၂၀၁၈မှာ ကျပ် ၆.၇၂၂ ဘီလီယံထိ တိုးတက်ကောက်ခံရရှိလာကြောင်းကို တွေ့ရှိရပါတယ်။ ဆက်လက်ပြီးတော့ ကျွန်တော်တို့ အခွန်ဥပဒေကနေပြီးတော့ အကောက်ခွန်နဲ့ ကုန်သွယ်လုပ်ငန်းခွန်တွေ ကင်းလွတ်ခွင့်ပြုထားတာကိုလည်း ကျွန်တော်တို့ စာရင်းဇယားနဲ့ဖော်ပြထားပါတယ်။ စုစုပေါင်း ကျွန်တော်တို့ ဒီနှစ်ကင်းလွတ်ခွင့်ပြုတဲ့ အခွန်စုစုပေါင်းဟာဆိုရင် ၂၅၈.၆၇၃ ဘီလီယံရှိကြောင်းကိုလည်း ဖော်ပြထားတာ တွေ့ရှိရပါတယ်။ အခွန်ဥပဒေပြုပြင်ပြောင်းလဲမှုမှာ ဟိုတယ်နဲ့ခရီးသွားလုပ်ငန်း ဖွံ့ဖြိုး တိုးတက်ဖို့အတွက် ဟိုတယ်နဲ့ခရီးသွားညွှန်ကြားမှုဦးစီးဌာန လုပ်ငန်းလိုင်စင်ဝန်ဆောင်တွေကို ၅၀ ရာခိုင်နှုန်း လျှော့ချကောက်ခံသော်လည်းပဲ ဟိုတယ်နဲ့ တည်းခိုရိပ်သာလိုင်စင်မှအပ ကျန်လိုင်စင်အမျိုးအစား တွေဟာ လိုင်စင်ခရငွေကို လျော့နည်းရရှိတဲ့အတွက်ကြောင့်မို့လို့ ကျွန်တော်တို့ လိုင်စင်ခဖြေလျော့ပေးတဲ့ ရည်ရွယ်ချက် အောင်မြင်မှုရှိ မရှိဆိုတာကို ပြန်လည်သုံးသပ်သင့်ကြောင်းကိုလည်းပဲ မှတ်ချက်ပြုထားတာ တွေ့ရပါတယ်။ တိုင်းဒေသကြီး၊ ပြည်နယ်များသို့ အခွန်ဝေစုခွဲဝေမှု။ တိုင်းဒေသကြီး၊ ပြည်နယ်များကို အခွန်ဝေစု ပေးမှုအခြေအနေကိုလည်းပဲ ကျွန်တော်တို့ ဖော်ပြထားတာတွေ့ရပါတယ်။ စုစုပေါင်းကျပ် ၃၀၀.၀၃၀ ဘီလီယံ ခွဲဝေပေးနိုင်ခဲ့ပါတယ်။ ၂၀၁၆-၂၀၁ရ ဘဏ္ဍာရေးနှစ် ရှေ့ပြေးအမှန်စာရင်းမှာ ၂၂၁.၂၅၂ ဘီလီယံနဲ့ ၁၃၅.၆၁ ရာခိုင်နှုန်းပိုမိုခွဲဝေပေးနိုင်ခဲ့ပါတယ်။ အခွန်ခွဲဝေပေးမှုအချိုးအစားကတော့ ကောက်ခံရရှိတဲ့ ကုန်သွယ်လုပ်ငန်းခွန်နဲ့ အထူးကုန်စည်ခွန်ရဲ့ ၁၅ ရာခိုင်နှုန်းနဲ့ ဝင်ငွေခွန်ရဲ့ ၅ ရာခိုင်နှုန်းကို တိုင်းဒေသကြီး၊ ပြည်နယ်များကို အခွန်ဝေစုပြန်လည်ခွဲဝေပေးခြင်း ဖြစ်ပါတယ်။ ပြည်ထောင်စုစာရင်းစစ်ချုပ်ရဲ့ သုံးသပ်ချက်ကတော့ တိုင်းဒေသကြီး၊ ပြည်နယ်များမှ ကောက်ခံရရှိတဲ့ အခွန်များအပေါ် မူတည်ပြီးတော့ ခွဲဝေပေးခြင်းဖြစ်လို့ အခွန်ဝေစုများခွဲဝေရရှိစေရန် အခွန်ချဲ့ထွင်ပြီး အခွန်များအပြည့်အဝရရှိဖို့အတွက် အလေးထားဆောင်ရွက်ဖို့အတွက် အကြံပြုပေးထားပါတယ်။ အခွန် အကောက်ကြွေးကျန်များကိုလည်း ဖော်ပြထားပါတယ်။ ကုန်သွယ်လုပ်ငန်းခွန်၊ ဝင်ငွေခွန်နဲ့ အမြတ်ခွန် ကြွေးကျန်တွေကိုလည်း ကျွန်တော်တို့ တွေ့ရှိရပါတယ်။ နောက်တစ်ခါ ရေအရင်းအမြစ်ကနေပြီးတော့ လျှပ်စစ်ဓာတ်အား ထုတ်ယူတဲ့အတွက်ကြောင့် အခမဲ့ရရှိတဲ့ ဓာတ်အားခကြွေးကျန်များကိုလည်းပဲ ကျွန်တော်တို့ တွေ့ရှိရပါတယ်။ နောက်ရေခွန်ကြွေးကျန်များကိုလည်း ဖော်ပြထားတာကို တွေ့ရှိရပါတယ်။ ပြည်ထောင်စု စာရင်းစစ်ချုပ်ရဲ့ သုံးသပ်ချက်ကတော့ အခွန်ရငွေမှာ စည်းကြပ်မှုနဲ့အညီ အနီးကပ်ဆုံး ပြည့်ဝစွာရရှိအောင် ကောက်ခံခြင်းဖြင့် ရသုံးမှန်းခြေငွေစာရင်း အကောင်အထည်ဖော်နိုင်မှုကို ပိုမိုကောင်းမွန်စေမည်ဖြစ်ပြီး နှစ်စဉ်အခွန်အကြွေးကျန်မှုများဖြစ်ပေါ်ခြင်း နှစ်ဟောင်းအခွန်အကြွေးကျန်မှုများအား စနစ်တကျ ကောင်းမွန်သော ကြွေးကျန်ကောက်ခံရေးအစီအမံများ အထူးစီမံချက်များချမှတ်၍ ဖိဖိစီးစီးကောက်ခံခြင်း ကြွေးကျန်ကောက်ခံ ရရှိမှုနှင့် စာရင်းပြုစုရေးရေးသွင်းမှုတိုင်း မှန်ကန်ပြည့်စုံမှုရှိရေးကို ကြီးကြပ်ဆောင်ရွက်ဖို့ အစရှိသဖြင့် ကျွန်တော်တို့ သုံးသပ်တင်ပြထားတာကို တွေ့ရှိရပါတယ်။ လေးစားအပ်ပါသော နာယကကြီးခင်ဗျာ။ ဆက်လက်ပြီးတော့ အမျိုးသားစီမံကိန်းဥပဒေအပေါ် အကောင်အထည်ဖော်မှုအပိုင်းကို အပိုင်း ၄ မှာဖော်ပြထားတာ ဖြစ်ပါတယ်။ ကဏ္ဍကြီးအလိုက် ရည်မှန်းချက် mm sinn sonsumono 90 Som misoms om roomamme immer အထဲမှာ လယ်ယာကဏ္ဍကြီးအနေနဲ့က ဥပဒေအရတိုးတက်ဖို့အတွက် ၄ ရာခိုင်နှုန်း တိုးတက်မယ်လို့ မျှော်မှန်းထားသော်လည်းပဲ တိုးတက်မှုရာခိုင်နှုန်းက ၁.၃ ရာခိုင်နှုန်းပဲ တိုးတက်တာကို တွေ့ရှိရပါတယ်။ စက်မှုကဏ္ဍကြီးကတော့ ၉.ရ လျာထားပေမယ့် ၉.၄ ဆိုတဲ့အတွက်ကြောင့်မို့လို့ ကျွန်တော်တို့ဥပဒေနဲ့ လျာထားမှုနဲ့ အနီးစပ်ဆုံးကျွန်တော်တိုးတက်လာတာကို တွေ့ရှိရပါတယ်။ ဝန်ဆောင်မှုကဏ္ဍကြီးအပိုင်း ကတော့ ၆.၉ ရာခိုင်နှုန်း လျာထားပေမယ့် ၈.၉ ရာခိုင်နှုန်း ဆိုတဲ့အတွက်ကြောင့် မို့လို့ ဝန်ဆောင်မှုကဏ္ဍကြီး အပိုင်းကတော့ ပိုပြီးတော့ တိုးတက်လာတာဖြစ်ပါတယ်။ အားလုံးအနေနဲ့ကျ ပြည်နယ်တိုးတက်မှုနှုန်းက ၆.၈ ရာခိုင်နှုန်း တိုးတက်တယ်လို့ တွေ့ရှိရပါတယ်။ ကဏ္ဍအလိုက် အကောင်အထည်ဖော်တဲ့အခါမှာ ရည်မှန်းချက် ပြည့်မီရေးအတွက် သက်ဆိုင်ရာဝန်ကြီးဌာနများမှ စွမ်းဆောင်ရည် မြင့်မားစွာဖြင့် အချက် အလက်များပြည့်စုံစွာ ပံ့ပိုးပေးရန်နှင့် ဒေသစီမံကိန်းအတွက် ကဏ္ဍအလိုက်စီမံကိန်များ၊ ဒေသန္တရ စီမံကိန်းများရေးဆွဲရာမှာ နိုင်ငံပိုင်၊ သမဝါယမပိုင်၊ ပုဂ္ဂလိကပိုင် ပီပီပြင်ပြင်ဖော်ပြပေးဖို့ လိုအပ်ကြောင်း ကိုလည်း သုံးသပ်ထားတာတွေ့ရပါတယ်။ ပြည်တွင်း ကျွန်တော်တို့ထုတ်လုပ်မှု ဝန်ဆောင်မှု GDP နှုန်းတွေ ကိုလည်း ဖော်ပြထားတာဖြစ်ပါတယ်။ ၂၀၁၆-၂၀၁ရ တုန်းကတော့ ၅.၉ ရာခိုင်နှုန်း တိုးတက်ပေမယ့် ၂၀၁၇-၂၀၁၈ မှာ ၆.၈ ရာခိုင်နှုန်း ကျွန်တော်တို့ GDP နှုန်းတိုးတက်တာကိုလည်း တွေ့ရှိပါတယ်။ နောက်လူတစ်ဦးစီရဲ့ ပျမ်းမျှထုတ်လုပ်မှု၊ ဝန်ဆောင်မှုတန်ဖိုးများဟာလည်း တိုးတက်လာမှု အခြေ အနေကို ဖော်ပြထားတာ တွေ့ရှိရပါတယ်။ တိုင်းဒေသကြီးနှင့် ပြည်နယ်အလိုက် အမျိုးသားစီမံကိန်း အမျိုးသားစီမံကိန်းအကောင်အထည်ဖော်မှုနှင့် ဥပဒေအရ တိုင်းဒေသကြီးနှင့် ပြည်နယ်အလိုက် တိုးတက်ရန်လျာထားတဲ့ ရာခိုင်နှုန်းဟာ ပြည်မီစေဖို့အတွက်ဆိုရင် သက်ဆိုင်ရာ ဒေသစီမံကိန်းများမှာ လချုပ်စာရင်းများ စုစည်းရယူရာ၌ အချက်အလက်များ ပြည်စုံမှန်ကန်ရေး စီမံခန့်ခွဲစဉ်မှာ ကြီးကြပ် ဆောင်ရွက်ရာ၌ GDP တွက်ချက်သည့် ပုံမှန်ဈေးနှုန်းအား အနီးစပ်ဆုံး ဘဏ္ဍာနှစ်ကို ပြောင်းလဲတွက်ချက် ဖို့အတွက် လိုအပ်ကြောင်းကိုလည်း ကျွန်တော်တို့ သုံးသပ်ထားတာ တွေ့ရှိရပါတယ်။ နောက်ကုန်သွယ်မှုလိုငွေနဲ့ ပတ်သက်ပြီးတော့ ကုန်သွယ်မှုလိုငွေ ဆက်တိုက်ဖြစ်ပေါ်နေခြင်းဟာ မြန်မာကျပ်ငွေ တန်ဖိုးကျဆင်းစေတဲ့အတွက်ကြောင့် ပို့ကုန်မျိုးစုံ ကျယ်ပြန့်စွာလုပ်ဆောင်ရေး၊ ပို့ကုန်များ မြှင့်တင်ရေး၊ သွင်းကုန်အစားထိုးဆောင်ရွက်လျက် ကုန်သွယ်ရေးလုပ်ငန်း ချောမွေ့စေရေး၊ စီးပွားရေးနှင့် ကူးသန်းရောင်းဝယ်ရေးဝန်ကြီးဌာနက ကုန်သွယ်ရေးကဏ္ဍရဲ့ လုပ်ငန်းစဉ်တွေကို နိုင်ငံတော်ရဲ့ ကုန်သွယ် ရေးမူဝါဒ၊ စီးပွားရေးမူဝါဒများနှင့်အညီ သက်ဆိုင်ရာဝန်ကြီးဌာနများနှင့် ပေါင်းစပ်ညှိနှိုင်းပြီးတော့ အကောင် အထည်ဖော်ဆောင်ရွက်ဖို့ လိုအပ်ကြောင်းကိုလည်း သုံးသပ်ထားပါတယ်။ လုပ်ငန်းစီမံကိန်းများ အကောင် အထည်ဖော်မှုအခြေအနေနဲ့ ပတ်သက်ပြီးတော့ ကျယ်ကျယ်ပြန့်ပြန့် ဆွေးနွေးထားတာ တွေ့ရှိရပါတယ်။ ပြည်ထောင်စုစာရင်းစစ်ချုပ်ရဲ့ သုံးသပ်ချက်ကတော့ အမျိုးသားစီမံကိန်းဥပဒေ အကောင်အထည်ဖော် တင်ပြစဉ်က စနစ်တကျ အသုံးစရိတ်ကြိုတင်ခန့်မှန်းတွက်ချက်ခြင်း၊ ဌာနမှ အကောင်အထည်ဖော် ဆောင်ရွက် နိုင်ခြင်း ရှိ မရှိ ဆန်းစစ်မှုခိုင်မာစွာ တင်ပြတောင်းခံဆောင်ရွက်နိုင်မှု အားနည်းခြင်း၊ တင်ဒါလုပ်ငန်း အကောင် အထည်ဖော်မှု အားနည်းခဲ့ခြင်းတို့ဖြစ်ကြောင်း စီမံကိန်းအကောင်အထည်ဖော်တဲ့အခါမှာ အခက်အခဲတွေ တွေ့ရှိရကြောင်းကို သုံးသပ်ထားပါတယ်။ ဒီနေရာမှာ ပြန်လည်ဆန်းစစ်သင့်သော စီမံကိန်းများအဖြစ် နဲ့လည်း ဖော်ပြကြောင်းတွေ့ရပါတယ်။ ဌာန၊ အဖွဲ့အစည်းများမှ စီမံကိန်းတွေကို အကောင်အထည်ဖော်တဲ့ အခါမှာ ပြန်လည်ဆန်းစစ်သင့်တဲ့ စီမံကိန်းများကိုလည်းပဲ သာဓကအနေနဲ့ ဖော်ပြထားတာ တွေ့ရှိရပါတယ်။ ပို့ဆောင်ရေးနှင့် ဆက်သွယ်ရေးဝန်ကြီးဌာန မြန်မာ့မီးရထားကနေပြီးတော့ နေပြည်တော်ဘူတာ တည်ဆောက်ရေး စီမံကိန်းကို ၂၀၀၆ ခုနှစ်၊ ဒီဇင်ဘာလက စတင်အကောင်အထည်ဖော် ဆောင်ရွက်ခဲ့ပြီးတော့ ၂၀၂၀-၂၀၂၁ ဘဏ္ဍာရေးနှစ်မှာ ပြီးစီးရန် ခန့်မှန်းလျာထားခဲ့ပြီး တည်ဆောက်ရေးလုပ်ငန်းများကို အဆင့် ၄ ဆင့် အကောင် အထည်ဖော် ဆောင်ရွက်လျာထားခဲ့ရာ ၂၀၁၇-၂၀၁၈ ဘဏ္ဍာရေးနှစ်၊ ဆောင်ရွက်ပြီးစီးမှုမှာ ပထမအဆင့် ၁ ရာခိုင်နှုန်း၊ ဒုတိယအဆင့် လုပ်ငန်း ၈ ခုရှိတယ်။ လုပ်ငန်း ရ ခုမှာ ၁ ရာခိုင်နှုန်းနှင့် ကျန် ၁ ခုက ၈၀ ရာခိုင်နှုန်း၊ တတိယအဆင့်လုပ်ငန်း ၄ ခုမှာ ၁ ခုမှာ ၈ ရာခိုင်နှုန်း၊ စတုတ္ထအဆင့်မှာ လုပ်ငန်း ရ ခုမှာ ၁ ခုကိုသာ ၁၄ ရာခိုင် နှုန်းပြီးစီးခဲ့ကြောင်း တွေ့ရပါတယ်။ ကျန်လုပ်ငန်းတွေကို ခန့်မှန်းကုန်ကျငွေတန်ဖိုးက ယခင်တွက်ချက်ထားမှုအရ ကျပ် ၂၀ ဘီလီယံ ခန့်မှန်းခြေဖြစ်ပြီးတော့ ဘဏ္ဍာငွေရရှိပေါ်မူတည်ပြီး ဆက်လက်ဆောင်ရွက်မည်ဖြစ်ကြောင်း သိရှိရ ပါတယ်။ ၂၀၁၇-၂၀၁၈ ဘဏ္ဍာရေးနှစ်မှာ တွဲစစ်ဆေးခြင်းအမိုးလုပ်ငန်း ပေ ၁၅၀ အတွက် ကျပ် ၀.၀၃၆ ဘီလီယံ သုံးစွဲခဲ့ပါတယ်။ ြာမြင့်တာနဲ့အမျှ ကုန်ဈေးနှုန်းက ကြီးမြင့်လာမှာဖြစ်တဲ့အတွက်ကြောင့် စီးပွားရေးတွက်ခြေကိုက်မှုတွေကို ပြန်လည်စိစစ်ပြီးတော့ လုပ်ငန်းစီမံချက်များကို ပြန်လည်ရေးဆွဲသင့် ကြောင်း ဖော်ပြထားတာ တွေ့ရပါတယ်။ ပညာရေးဝန်ကြီးဌာနအနေနဲ့လည်းပဲ ကျွန်တော်တို့ တွေ့ရှိရပါတယ်။ ပညာရေးဝန်ကြီးဌာနကနေပြီးတော့ ဆောက်လုပ်ရေးဝန်ကြီးဌာနကို ကျောင်းများဆောက်လုပ်ဖို့ အတွက် လုပ်ငန်းအပ်နှံခဲ့တဲ့အခါမှာ ၂၀၁၇-၂၀၁၈ ဘဏ္ဍာရေးနှစ်မှာ အဆောက်အဦ ၂၅၈၀ ခုအတွက် ခွင့်ပြုရန် ရန်ပုံငွေကျပ် ၁၃၃.၂၈၉ ဘီလီယံ အပ်နှံလုပ်ငန်း ဆောင်ရွက်ခဲ့သော်လည်းပဲ ၂၀၁၇-၂၀၁၈ ဘဏ္ဍာရေးနှစ်မှာ ပြီးစီးတဲ့အဆောက်အဦဟာ ၁၃၁ သာ ပြီးစီးခဲ့တဲ့အတွက် ကြောင့်မို့လို့ ၅ ရာခိုင်နှုန်းသာ အကောင်အထည်ဖော်နိုင်ကြောင်းကိုလည်း ဖော်ပြထားတာ တွေ့ရှိရပါတယ်။ ကျန်းမာရေးဝန်ကြီးဌာနအနေနဲ့လည်းပဲ ၂၀၁၇-၂၀၁၈ ဘဏ္ဍာရေးနှစ်မှာ အမျိုးသားစီမံကိန်း ဥပဒေအရ အဆောက်အဦအသစ်တွေ ဆောက်လုပ်ဖို့အတွက် လုပ်ငန်း ၂၄၃ ခု ကျပ် ၅၂.၀၄၄ ဘီလီယံကို ဆောက်လုပ်ရေးဝန်ကြီးဌာနကို လုပ်ငန်းအပ်နှံခဲ့ပါတယ်။ ၎င်းလုပ်ငန်းတစ်ရပ်ကနေပြီးတော့ လုပ်ငန်း ၃၁ ခု ကိုသာလျှင် ဝန်ကြီးဌာနက ပြန်လည်အပ်နှံတဲ့အတွက်ကြောင့် နှစ်အတွင်း အပ်နှံဖို့အပေါ်မှာ ၁၃.၉၉ ရာခိုင်နှုန်းသာ အကောင်အထည်ဖော်နိုင်ကြောင်းကို ဖော်ပြထားပါတယ်။ ကျန်လုပ်ငန်း ၂၀၈ ခုကိုတော့ ဘဏ္ဍာရေးဝန်ကြီးဌာန နေပြည်တော်မော်ကွန်းတိုက် တည်ဆောက်ရေးလုပ်ငန်းထဲမှာလည်းပဲ ကျွန်တော်တို့ ဒီလုပ်ငန်းကို ကြန့်ကြာနေမှုကြောင့် ပြန်လည်ဆန်းစစ်သင့်ကြောင်း တင်ပြထားတာကို တွေ့ရှိရပါတယ်။ ဆောက်လုပ်ရေးဝန်ကြီးဌာန၊ မြို့ပြနှင့် အိမ်ရာစီမံကိန်းဌာနရဲ့ လှည့်ပတ်ရန်ပုံငွေနဲ့ ကျွန်တော်တို့ ဒဂုံ ဆိပ်ကမ်းမြို့နယ်မှာရှိတဲ့ ဧရာဝဏ်အဆင့်မြင့်အိမ်ရာစီမံကိန်းနဲ့ ပတ်သက်ပြီးတော့လည်းပဲ ကျွန်တော်တို့ ဒီလုပ်ငန်းက ပြန်လည်ပြီးတော့ ဆန်းစစ်လေ့လာသင့်ကြောင်းကိုလည်း ဖော်ပြထားတာကို တွေ့ရှိရပါတယ်။ နောက် ဆောက်လုပ်ရေးဝန်ကြီးဌာန၊ တံတားဦးစီးဌာနကနေပြီးတော့ တည်ဆောက်ထိန်းသိမ်း ထားတဲ့ ကြိုးတံတားပေ ၁၈၀ အထက် ကြိုးတံတား ၂၉ စင်းထဲမှာ ပေ ၁၈၀ အထက် ကြိုးဆိုင်းတံတား ၃ စင်းပါတယ်လို့ ဖော်ပြထားပါတယ်။ ယင်းတံတားတွေရဲ့ သက်တမ်းကာလနဲ့ ခွင့်ပြုရန်ပုံငွေ တောင်းခံမှု နိုင်ငံခြားကျွမ်းကျင်ပညာစစ်ဆေးမှုတွေနဲ့ပတ်သက်ပြီးတော့အခါ သုံးသပ်ထားတာကို တွေ့ရပါတယ်။ ကြိုးတံတားသက်တမ်း ၁ နှစ်ကနေ ၁၀ နှစ်အတွင်း ၁၃ စင်းပေါ့။ ဒီထဲမှာ ကျွန်တော်တို့ ထူးခြားတာကတော့ ဘဏ္ဍာရေးနှစ်မှာ ၂၀၁၈-၂၀၁၉ ဘဏ္ဍာရေးနှစ်ဘတ်ဂျက်မှာ တင်ပြတောင်းခံထားတဲ့ ၉ စင်းအတွက် တင်ပြတောင်းခံထားပါတယ်။ ကျန်ကြိုးတံတား ၂၀ စင်းအတွက် ပညာရှင်များ စစ်ဆေးတဲ့အခါ သံလွင် တံတား တာကော်အက် သက်တမ်း ၂၁ နှစ်ကို Major repair ပြုလုပ်ဖို့အတွက်နဲ့ ကွမ်းလုံကြိုးတံတား သက်တမ်း ၅၃ နှစ်ကို ကြံ့ခိုင်ရေးအတွက် ပြင်ဆင်ထိန်းသိမ်းဖို့ အကြံပြုထားကြောင်း တွေ့ရှိရပါတယ်။ အဲဒီလိုတွေ့ရှိသော်လည်းပဲ ကွမ်းလုံကြိုးတံတားကို တရုတ်နိုင်ငံရဲ့ ထောက်ပံ့ငွေနဲ့ ၂၀၁၉-၂၀၂၀ ဘဏ္ဍာရေးနှစ်မှ ၂၀၂၁-၂၀၂၂ ဘဏ္ဍာရေးနှစ်အတွင်း ဆောင်ရွက်မှာနဲ့ သံလွင်တံတားကို ၂၀၂၂-၂၀၂၃ ဘဏ္ဍာရေးနှစ်မှ ၂၀၂၄-၂၀၂၅ ဘဏ္ဍာရေးနှစ်အတွင်း တည်ဆောက်ဖို့ စီစဉ်ထားကြောင်းကို တွေ့ရှိ ရပါတယ်။ ပြင်ဆင်ဖို့အတွက် ဘတ်ဂျက်တင်ထားတဲ့အပိုင်းနဲ့ တစ်ဖက်ကလည်း တည်ဆောက်ဖို့အတွက် စီစဉ်တဲ့အပိုင်းကို ပြန်လည်သုံးသပ်သင့်တယ်ဆိုတဲ့အကြောင်းကို ကျွန်တော်တို့ ဆွေးနွေးထားခြင်း၊ တင်ပြ ထားခြင်း ဖြစ်ပါတယ်။ နောက် ပြည်ထောင်စုစာရင်းစစ်ချုပ်ရဲ့ သုံးသပ်ချက်၊ စီမံကိန်းများအား လေ့လာ ဆန်းစစ်၍ နိုင်ငံတော်နှင့် နိုင်ငံသားများ အကျိုးစီးပွားအတွက် အမှန်တကယ် အကျိုးဖြစ်ထွန်းစေမယ့် စီမံကိန်းတွေကို သတ်မှတ်ကာလအတွင်းမှာ ပြီးမြောက်စေဖို့အတွက် အများပြည်သူ အန္တရာယ်ကင်းရှင်း စေဖို့ တည်ဆောက်မှုလုပ်ငန်းတွေ ကြံ့ခိုင်မှုပြင်ဆင်ဆောင်ရွက်သင့်တဲ့ အခြေအနေကို စဉ်ဆက်မပြတ် ဆန်းစစ်လျက် ဘတ်ဂျက်ခွင့်ပြုငွေများနဲ့ စ်ပြေးညီ တောင်းခံနိုင်ရေး နှစ်စဉ်ခွဲဝေချထားတဲ့ ဘတ်ဂျက် တွေကို ငွေလုံးငွေရင်းစီမံကိန်းများကို အချိတ်အဆက်ရှိစေရေးအတွက် ပြန်လည်စိစစ် ဆောင်ရွက် သင့်ကြောင်း သုံးသပ်ထားပါတယ်။ လေးစားရပါသော နာယကကြီးနှင့် ကိုယ်စားလှယ်များခင်ဗျာ။ အပိုင်း (၄) အနေနဲ့ အစိုးရရဲ့ ကြွေးမြီများကို ဖော်ပြထားပါတယ်ခင်ဗျား။ အစိုးရရဲ့ ကြွေးမြီအခြေအနေကတော့ ပြည်ပကြွေးမြီသည် ၁,၀၅၁.၃၄၉ ဒါ USD သန်းဖြစ်ပါတယ်။ ပြည်တွင်းကြွေးမြီကတော့ ၂,၇၀၄.၆၁၉ ကျပ် ဘီလီယံ ဖြစ်ပါတယ်။ နိုင်ငံတော် အဖွဲ့ အစည်းအလိုက် ပြည်ပချေးငွေများ ထုတ်ယူမှုနဲ့ ပေးဆပ်မှု၊ ပေးဆပ်ရန် ကျန်ရှိမှုတွေကိုလည်း ဖော်ပြထားတာတွေ့ပါတယ်။ ၃၁-၃-၂၀၁၈ ရက်နေ့ရှိ ဝန်ကြီးဌာန၊ အဖွဲ့ အစည်း များက နိုင်ငံတော်အဖွဲ့ အစည်းအလိုက် ပြည်ပချေးငွေထုတ်ယူသုံးစွဲမှု၊ ပေးဆပ်မှုနဲ့ ပေးဆပ်ရန်ကျန်ရှိမှု အခြေအနေကို ကျွန်တော်တို့ သုံးသပ်တဲ့အခါမှာ ချေးငွေထုတ်ယူသုံးစွဲမှု အများဆုံးဟာ တရုတ်ချေးငွေ ဖြစ်ပြီးတော့ အမေရိကန်ဒေါ်လာ ၅,၁၁၈.၃၅၂ သန်း ဖြစ်တာကို တွေ့ရှိရပါတယ်။ တရုတ်ချေးငွေရရှိတဲ့ ဝန်ကြီးဌာနတွေဟာဆိုရင်တော့ ပြည်ထဲရေးဝန်ကြီးဌာန၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ပို့ဆောင်ရေးနှင့် ဆက်သွယ်ရေးဝန်ကြီးဌာန၊ လျှပ်စစ်နှင့် စွမ်းအင် ဝန်ကြီးဌာန၊ စက်မှုဝန်ကြီးဌာနတို့ဖြစ်ပြီးတော့ လျှပ်စစ်နှင့် စွမ်းအင်ဝန်ကြီးဌာနနှင့် စက်မှုဝန်ကြီးဌာနတို့ ကတော့ ချေးငွေအများဆုံးရယူတဲ့ ဝန်ကြီးဌာနများ ဖြစ်ပါတယ်။ ယင်းဝန်ကြီးဌာနများအနေနဲ့ တရုတ် ချေးငွေအပေါ်မှာ အတိုးနှုန်း ၂.၅ ရာခိုင်နှုန်းနဲ့ ၄.၅ ပေးချေရပြီးတော့ ကျန်ချေးငွေများထက် အတိုး နှုန်းသည် မြင့်မားတယ်ဆိုတာကိုလည်းပဲ တွေ့ရှိကြောင်းဖော်ပြထားတယ်။ အဲလို EXIM Bank of China ကနေ ချေးယူတဲ့ ဝန်ကြီးဌာနများရဲ့ လုပ်ငန်းတွေ အကောင်အထည်ဖော်မှုကို စစ်ဆေးတဲ့အခါမှာ တွေ့ရှိရ တဲ့ဟာကဆိုလို့ရှိရင် လျှပ်စစ်နှင့် စွမ်းအင်ဝန်ကြီးဌာန ရေအားလျှပ်စစ် အကောင်အထည်ဖော်ရေးစီမံကိန်း က BOT စနစ်နဲ့ဆောင်ရွက်တဲ့ သောက်ရေခတ်နှင့် ဘီလူးချောင်း(၃)တွေရဲ့ စက်ပစ္စည်းဝယ်ယူဖို့အတွက် EXIM Bank ချေးငွေများ ရယူတဲ့အခါမှာ ဒီ ရွှေစွမ်းအင်ကုမ္ပဏီရယ် အနာဂတ်စွမ်းအင်ကုမ္ပဏီကနေ ပြီးတော့ ကျွန်တော်တို့ ဒီ နိုင်ငံတော်ကို ပြန်လည်ပေးသွင်းဖို့အတွက် ကျန်ရှိနေတာကို တွေ့ရှိရပါတယ်။ သောက်ရေခတ်စီမံကိန်းအတွက် အရင်းနဲ့အတိုး ပြန်လည်ပေးဆပ်ဖို့အတွက် ဌာနကနေ ကုမ္ပဏီ ကို (၁၀)ကြိမ်နဲ့ မြန်မာနိုင်ငံတော်ဗဟိုဘဏ်မှ ကုမ္ပဏီကို (၆)ကြိမ် အကြောင်းကြားစာ ပို့ထားပါတယ်။ ဘီလူးချောင်း(၃)စီမံကိန်းရဲ့ ချေးငွေပြန်လည်ပေးဆပ်ရေး သဘောတူစာချုပ်မှာ 10 percent down payment ကို ကုမ္ပဏီမှ ၆ ရစ်ခွဲပြီးတော့ ပေးဆပ်သွားဖို့နဲ့ ကြွေးကျန် USD သန်း ၁.၀၅၆ ကို ချေးငွေအပေါ်မှာ (၅) ကြိမ် မြောက် အရင်းပေးဆပ်ရန်စေ့ရောက်တဲ့ ၂၁-၇-၂၀၁၈ ရက်နေ့မှာ USD သန်း ၀.၅၂၈ နှင့် (၆) ကြိမ်မြောက် အရင်းပေးဆပ်ရန်စေ့မြောက်တဲ့နေ့ ၂၁-၁-၂၀၁၉ ရက်နေ့မှာ USD သန်း ၀၅၂၈ ကို ကုမ္ပဏီမှ ပေးဆပ်သွားဖို့ အထက် ကတိကင်းလင်း ဖယ်ထားတာကရပါတယ်၊ ကလင်ယမပါပေမယ် စမ်းအင် အိုအေစစ်ဖွံ့ဖြိုးတိုးတက်မှုကုမ္ပဏီနှင့် BOT ဆောင်ရွက်တဲ့ အထက်ဘီလူးချောင်း စီမံကိန်းအတွက် စက် ပစ္စည်းဝယ်ယူဖို့အတွက် 10 percent down payment USD သန်း ၀.၄၆၈ နဲ့ RMB သန်း ၁၂.၇၅၂ ကို နိုင်ငံတော်မှ စိုက်ထုတ်ပေးချေထားရခြင်း၊ အဆိုပါစီမံကိန်းအတွက် EXIM Bank of China က ချေးငွေကို နိုင်ငံတော်အနေနဲ့ ရယူဖို့ကိစ္စကို စီမံကိန်းနှင့်ဘဏ္ဍာရေးဝန်ကြီးဌာနက ခွင့်မပြုတော့တဲ့အတွက်ကြောင့် ချေးငွေစာချုပ် ချုပ်ဆိုဖို့မရှိတော့ဘဲနဲ့ ကြွေးမြီစာရင်းမှာ မပါသော်လည်း ဌာနက ၂၀၁၆ ခုနှစ်၊ ဇန်နဝါရီလမှာ စိုက်ထုတ်ပေးချေခဲ့တဲ့ 10 percent down payment ကို အခုစစ်ဆေးတဲ့ ၃ နှစ်နီးပါး ကြာမြင့်သည့်တိုင်အောင် ကုမ္ပဏီမှ ပြန်လည်ပေးဆပ်ခြင်း မရှိသေးကြောင်းကို တွေ့ရှိရပါတယ်။ ပြန်လည် ပေးဆပ်မယ့် အစီအစဉ်ကို အထက်အဆင့်ဆင့်ကို ဆက်လက်တင်ပြထားပြီး လုပ်ထုံးလုပ်နည်းအတိုင်း ဆက်လက်ဆောင်ရွက်သွားဖို့ကိုလည်း ပြန်လည်ညွှန်ကြားထားပါတယ်။ ကာကွယ်ရေးဝန်ကြီးဌာန မြန်မာ့စီးပွားရေးဦးပိုင်လီမိတက်က ၃-၆-၂၀၁၀ နေ့မှာ မြန်မာ့နိုင်ငံခြား ကုန်သွယ်မှုဘဏ်နဲ့ EXIM Bank of China တွေနဲ့ ချေးငွေစာချုပ် ချုပ်ပြီးတော့ RMB သန်း ၆၉၀ ချေးယူပြီး ချေးငွေရဲ့ ၄၀ ရာခိုင်နှုန်း RMB သန်း ၂၇၆ အမေရိကန်ဒေါ်လာ သန်း ၄၀ ကို Down Payment အဖြစ် ရယူသုံးစွဲခဲ့ပါတယ်။ မြန်မာစီးပွားရေး ဦးပိုင်လီမိတက်မှ ၂၆-၁၂-၂၀၁၃ မှာ စက်မှုဝန်ကြီးဌာန၊ အမှတ်(၃) အကြီးစားစက်မှုလုပ်ငန်းကို လွှဲပြောင်းပြီးတော့ ကော့စတစ်ဆိုဒါ စက်ရုံစီမံကိန်း (သထုံ)မှာ လုပ်ငန်းဆောင်ရွက်ရန် လျာထားခဲ့ပါတယ်။ ၃၁-၃-၂၀၁၈ ရက်နေ့မှာ ချေးငွေအရင်း RMB သန်း ၂၇၆ နဲ့ အတိုး RMB သန်း ၁၃.၀၅၃ စုစုပေါင်း RMB သန်း ၂၈၉.၀၅၃ ကို နိုင်ငံတော်က ပေးဆပ်ခဲ့ပါတယ်။ စီမံကိန်း ဆက်လက် အကောင်အထည်ဖော်ဖို့ ချေးယူရန်ကျန်တဲ့ ချေးငွေရဲ့ ၆၀ ရာခိုင်နှုန်း RMB သန်း ၄၁၄.၀ ကို ၂၀၁၅-၂၀၁၆ ဘဏ္ဍာရေးနှစ်မှီရငွေမှာ လျာထားခဲ့သော်လည်းပဲ စီမံကိန်းကိုရပ်ဆိုင်းဖို့အတွက် ပြည်ထောင်စုအစိုးရအဖွဲ့ ကနေပြီးတော့ ဆုံးဖြတ်ခဲ့ပါတယ်။ သို့ရာတွင် စီမံကိန်းရပ်ဆိုင်းမှုကြောင့် NORINCO ကုမ္ပဏီမှ ကြိုတင်မှာယူထားခဲ့တဲ့ စက်နှင့် စက် ပစ္စည်းတွေအတွက် ကုန်ကျစရိတ်၊ ဒီဇိုင်းနှင့် စီမံဆောင်ရွက်မှုစရိတ်များအတွက် USD သန်း ၂၉.၁၂၈ (၁၁.၅ ရာခိုင်နှုန်း) လျှော့ချရန် Down Payment ၄၀ ရာခိုင်နှုန်းမှ စာရင်းရှင်းလင်းပေးချေပြီးတော့ ကျန် USD သန်း ၁၀.၈၇၂ ပြန်လည်ရယူစာရင်းရှင်းလင်းနိုင်ဖို့အတွက် ပြည်ထောင်စုအစိုးရအဖွဲ့ရဲ့ Termination Agreement စာချုပ်ချုပ်ဆိုဖို့ ခွင့်ပြုချက်ကတော့ ရရှိထားပြီးဖြစ်တယ်လို့ ဖော်ပြထားပါတယ်။ ကော့စတစ်ဆိုဒါစက်ရုံ စီမံကိန်းအကောင်အထည်ဖော်ဖို့အတွက် တရုတ်ချေးငွေ USD သန်း ၄၀ အပြင် မြေနေရာပြုပြင်ခြင်း၊ ခြံစည်းရိုးကာရံခြင်း၊ လမ်းတံတားလုပ်ငန်းများ ဆောင်ရွက်ခြင်း၊ လျှပ်စစ် မီးသွယ်တန်းခြင်း၊ ရေပေးဝေခြင်း၊ စက်မှုအဆောက်အအုံ ဝန်ထမ်းအိမ်ရာများဆောက်လုပ်ခြင်း စတဲ့ လုပ်ငန်းများဆောင်ရွက်ဖို့ အခြားရင်းနှီးမြှုပ်နှံမှု (အတိုးနဲ့ ကတိခံဝန်ကြေး)တွေကိုလည်း ၂၀၁၄-၂၀၁၅ ဘဏ္ဍာရေးနှစ်မှ ၂၀၁၇-၂၀၁၈ ဘဏ္ဍာရေးနှစ်အထိ ပြည်ထောင်စုဘဏ္ဍာရန်ပုံငွေ ငွေလုံးငွေရင်းအသုံးစရိတ်က ကျပ် ၁၇.၂၇၄ ဘီလီယံ သုံးစွဲထားကြောင်း တွေ့ရှိရပါတယ်။ ချေးငွေနဲ့ နိုင်ငံတော်ဘဏ္ဍာငွေကို ကျခံ သုံးစွဲခဲ့သော်လည်းပဲ စီမံကိန်းမှာ အကောင်အထည်မဖော်နိုင်ဘဲ ရင်းနှီးမြှုပ်နှံထားငွေများ ဆုံးရှုံးမှု ဖြစ်ပေါ် ခဲ့ကြောင်း တွေ့ရပါတယ်။ ယင်းစီမံကိန်းအစား ပြင်ဆင်ဆောင်ရွက်သည့် စက်မှုနယ်မြေ(သထုံ) စီမံကိန်းမှာ လည်းပဲ စိတ်ပါဝင်စားမှုဖော်ပြချက် (EOI) ခေါ်ယူဆဲဖြစ်ကြောင်း ဖော်ပြထားတာတွေ့ရှိရပါတယ်။ စက်မှုဝန်ကြီးဌာနမှာ EXIM Bank of China ချေးငွေရရှိထားတဲ့ စက်ရုံများတွင် ချေးငွေ စတင် ယူသည့် Management Fees, Commitment Fees များ စတင်တွက်ချက် တောင်းခံခြင်း၊ အရင်းပေးဆပ်ချိန် မရောက်မီချေးငွေပေါ် အတိုးပေးချေနေရခြင်း၊ တစ်နှစ်ရက်ပေါင်း ၃၆၀ နှင့် တွက်ချက်တောင်းခံခြင်း၊ နိုင်ငံခြားငွေလဲလှယ်နှုန်း မြင့်တက်မှုကြောင့် အတိုးငွေများပြားလာခြင်း၊ လုပ်ငန်းများ ဝင်ငွေ၊ အသုံးစရိတ်မမျှတမှုကြောင့် အရှုံးဖြစ်ပေါ်နေခြင်းတို့ကြောင့် စက်ရုံများ ရပ်ဆိုင်း ထားရသော်လည်း ချေးငွေပေါ်အတိုးပေးနေရသဖြင့် နိုင်ငံအတွက် ဝန်ထုပ်ဝန်ပိုး ဖြစ်ပေါ်နေတာကို တွေ့ရှိ ရတာကို ဖော်ပြထားပါတယ်။ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ သမဝါယမဦးစီးဌာနက ကျေးလက်ဒေသ ဖွံ့ဖြိုးတိုးတက်ရေးနှင့် ဆင်းရဲမှုလျှော့ချရေးအတွက် အသေးစားငွေရေးကြေးရေး ချေးငွေလုပ်ငန်း ဆောင်ရွက် ရန် EXIM Bank of China မှ ချေးငွေ USD သန်း ၄၀၀ ကို အတိုးနှုန်း ၄.၅ ရာခိုင်နှုန်းနဲ့ ချေးယူပြီး ဗဟိုသမဝါယမအသင်းကို ၃၁-၁၂-၂၀၁၃ နှင့် ၇-၈-၂၀၁၅ နေ့တို့တွင် ထုတ်ချေးခဲ့ပါတယ်။ သမဝါယမ ဦးစီးဌာန (ရုံးချုပ်)က ဗဟိုသမဝါယမအသင်းသို့ EXIM Bank ချေးငွေထုတ်ချေးမှု၊ ဗဟိုသမဝါယမအသင်းမှ သမဝါယမဦးစီးဌာနသို့ အရင်း/အတိုးပေးဆပ်မှုကို ပြည်ထောင်စုစာရင်းစစ်ချုပ် ဥပဒေပုဒ်မ-၁၁(ဘ)အရ စစ်ဆေးခဲ့သော်လည်းပဲ ဗဟိုသမဝါယမအသင်းကနေပြီးတော့ သမဝါယမအသင်းအဆင့်ဆင့်သို့ ထုတ်ချေးမှု ကိုတော့ ၃၀-၉-၂၀၁၃ နေ့မှာ ထုတ်ပြန်ခဲ့တဲ့ သမဝါယမအသင်း နည်းဥပဒေအပိုဒ် ၆၆ အရ စစ်ဆေး နိုင်ခဲ့ခြင်းမရှိခဲ့ပါ။ ဗဟိုသမဝါယမအသင်းက ရရှိတဲ့ ချေးငွေများကို သမဝါယမအသင်းအဆင့်ဆင့်မှ အသင်းသား တောင်သူများကို အတိုးနှုန်း ၁၈ ရာခိုင်နှုန်းနဲ့ ထပ်ဆင့်ထုတ်ချေးခဲ့လို့ ပြည်သူအတွက် အတိုးနှုန်းသက်သာ သော ချေးငွေမဖြစ်ဘဲ ဗဟိုသမဝါယမအသင်းအနေဖြင့် အတိုးနှုန်းနှစ်ခုကွာခြားခြင်းမှ အကျိုးခံစားခွင့် အချို့ ရရှိခဲ့ကြောင်းတွေ့ရှိရပါတယ်။ ၃၁-၃-၂၀၁၈ ရက်နေ့မှာ ဗဟိုသမဝါယမအသင်းမှ တောင်သူများနဲ့ လုပ်ငန်းခွဲသို့ ကျပ် ၃၅၅.၁၀၃ ဘီလီယံ ထုတ်ချေးခဲ့ပြီး ကျန်ငွေကျပ် ၈.၃၆၆ ဘီလီယံကို သမဝါယမဘဏ် တွင် အပ်နှံခဲ့ခြင်းနှင့် ချေးငွေလုပ်ငန်းများ ဆောင်ရွက်ရာတွင် မန္တလေးတိုင်းဒေသကြီး၊ ရမည်းသင်း မြို့နယ်သမဝါယမဦးစီးဌာနမှ ဦးစီးအရာရှိက ချေးငွေ ကျပ် ၂.၅၈၈ ဘီလီယံကို အလွဲသုံးစား ပြုလုပ်ခဲ့ ကြောင်း တွေ့ရှိရပါတယ်။ သို့ဖြစ်ပါ၍ နိုင်ငံတော်မှတာဝန်ယူချေးယူထားတဲ့ ချေးငွေများဆုံးရှုံးမှုမရှိစေရေးအတွက် သက်ဆိုင်ရာ ဌာနအနေဖြင့် ချေးငွေပေးဆပ်မှု၊ လုပ်ငန်းအကောင်အထည်ဖော်မှုများအပေါ် ကြီးကြပ်ကွပ်ကဲမှုစနစ် အားကောင်းအောင် ဆောင်ရွက်ရန်လိုအပ်ကြောင်းကို သုံးသပ်တင်ပြထားတာကို တွေ့ရှိရပါတယ်။ အပိုင်း(၅)အနေနဲ့ကတော့ ပြည်ထောင်စုဘဏ္ဍာရန်ပုံငွေနှင့်ဆက်စပ်တဲ့ ကြွေးမြီ၊ အပ်ငွေ၊ ယာယီ စာရင်းများနဲ့စပ်လျဉ်းပြီးတော့ ပြည်ထောင်စုစာရင်းစစ်ချုပ်ရဲ့ အကြံပြုချက်များကို တင်ပြမှာ ဖြစ်ပါတယ်။ ပြည်ထောင်စုဘဏ္ဍာရန်ပုံငွေနှင့်ဆက်စပ်နေတဲ့ ကြွေးမြီ၊ အပ်ငွေ၊ ယာယီ စသည့်စာရင်းများနဲ့စပ်လျဉ်း ပြီးတော့ အောက်ပါအတိုင်း ဆောင်ရွက်ဖို့ လိုအပ်ကြောင်းကိုလည်း အကြံပြုထားပါတယ်။ လျာထားချက်မှာ မပါဘဲ သီးခြားထပ်မံဆောင်ရွက်လိုတဲ့ ကိစ္စရပ်တွေပေါ်ပေါက်လို့ရှိရင် စီမံကိန်းနှင့် ဘဏ္ဍာရေးဝန်ကြီး ဌာနရဲ့ ညွှန်ကြားချက်နှင့်အညီဆောင်ရွက်ရန်လိုအပ်ခြင်း၊ လှည့်ပတ်ရန်ပုံငွေရယူပြီး လုပ်ငန်းများ ဆောင်ရွက် ရာတွင် စီမံကိန်းနှင့် ဘဏ္ဍာရေးဝန်ကြီးဌာနရဲ့ ညွှန်ကြားချက်နဲ့အညီ ငွေတိုက်စာချုပ်နှင့် ငွေတိုက် လက်မှတ်များအပေါ် အတိုးပေးရမယ့် အတိုးနှုန်းကာမိစေဖို့အတွက် အမြတ်အစွန်းပေးသွင်းနိုင်ခြင်း မရှိသေး ခြင်းတွေကို ပြန်လည်စိစစ်ရန်လိုအပ်ခြင်းတွေကို ပြန်လည်စိစစ်ဖို့လိုအပ်ပါတယ်။ မြန်မာနိုင်ငံရဲ့ ဘဏ္ဍာရေး စီမံခန့်ခွဲမှုဆိုင်ရာစည်းမျဉ်း(၃၅/၂၀၁၇)နဲ့အညီ ဘဏ္ဍာရေးနှစ် ၃ နှစ်ကျော် အပ်ငွေများကို အပ်ငွေအဖြစ် စာရင်းညှိနှိုင်းရန် လိုအပ်ခြင်း၊ လျှပ်စစ်ဓာတ်အားပို့လွှတ်ရေးနှင့် ကွပ်ကဲရေးဦးစီးဌာနရဲ့ အပ်ငွေ စာရင်းလက်ကျန်များ လုပ်ငန်းပြီးစီးပါက စာရင်းရှင်းလင်းဆောင်ရွက်ရန်နှင့် ဆောက်လုပ်ရေးဝန်ကြီးဌာန၊ အဆောက်အဦဦးစီးဌာန၏ အပ်ငွေလက်ကျန်များမှ တည်ဆောက်ရေးလုပ်ငန်းများ အမြန်ဆုံးပြီးစီးရေး ဆောင်ရွက်၍ သက်ဆိုင်ရာဌာန၊ အဖွဲ့အစည်းများသို့ စာရင်းရှင်းလင်းဖို့ လိုအပ်ကြောင်းကို အကြံပြုထားတာ ကို တွေ့ရှိရပါတယ်။ လေးစားအပ်ပါသော နာယကကြီးခင်ဗျား။ ပြည်သူ့ငွေစာရင်းပူးပေါင်းကော်မတီရဲ့ သဘောထား မှတ်ချက်များကို တင်ပြပါမယ်။ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေကို လိုက်နာအကောင် အထည်ဖော်ဆောင်ရွက်ရသော ဌာန၊ အဖွဲ့အစည်းများအနေဖြင့် ၂၀၁၇-၂၀၁၈ ဘဏ္ဍာရေးနှစ် ပြည်ထောင်စု၏ အရအသုံး ခန့်မှန်းခြေငွေစာရင်းများနှင့်စပ်လျဉ်းသည့် ပြည်ထောင်စုစာရင်းစစ်ချုပ်ရဲ့ စစ်ဆေးတွေ့ရှိချက် အစီရင်ခံစာပါ သုံးသပ်ချက်များနှင့် အကြံပြုချက်များကို အလေးအနက်ထားလိုက်နာရန် လိုအပ်ကြောင်း သဘောထားမှတ်ချက်ပြုအပ်ပါတယ်။ ပြည်ထောင်စုစာရင်းစစ်ချုပ်၏ ၂၀၁၇-၂၀၁၈ ဘဏ္ဍာရေးနှစ် ပြည်ထောင်စု၏ အရအသုံး ခန့်မှန်းခြေ ငွေစာရင်းများနှင့်စပ်လျဉ်းသည့် စစ်ဆေးတွေ့ရှိချက် အစီရင်ခံစာကို လေ့လာရာတွင် ဌာန၊ အဖွဲ့အစည်းများ အနေဖြင့် တည်ဆဲဘဏ္ဍာရေးစည်းမျဉ်းများ၊ လုပ်ထုံးလုပ်နည်း၊ ညွှန်ကြားချက်များအပေါ် လိုက်နာမှု အားနည်းခြင်းများကြောင့် ယခုကဲ့သို့စည်းမျဉ်းမကျနမှုများ၊ ငွေကြေးအလွဲသုံးစားမှုများ၊ လေလွင့်ဆုံးရှုံးမှု များ ဖြစ်ပေါ်ရသည်ဟု သုံးသပ်ရရှိပါတယ်။ သို့ပါ၍ သက်ဆိုင်ရာဌာန၊ အဖွဲ့အစည်းများရှိ ကြီးကြပ်သူအရာရှိများ၊ ငွေထုတ်သူအရာရှိများ အနေဖြင့် တည်ဆဲဘဏ္ဍာရေး စည်းမျဉ်းများ၊ လုပ်ထုံးလုပ်နည်း၊ ညွှန်ကြားချက်များအပေါ် အလေးအနက် ထားလိုက်နာရန် လိုအပ်ကြောင်း သဘောထားမှတ်ချက်ပြုအပ်ပါတယ်။ စီမံကိန်းနှင့်ဘဏ္ဍာရေးဝန်ကြီး ဌာနရဲ့ ၁-၄-၂၀၁ရ ရက်စွဲပါအမိန့်ကြော်ငြာစာအမှတ် (၃၅/၂၀၁၇)ဖြင့် ထုတ်ပြန်ကြေညာထားတဲ့ မြန်မာ နိုင်ငံရဲ့ ဘဏ္ဍာရေးစီမံခန့်ခွဲမှုဆိုင်ရာစည်းမျဉ်းများကို အပြည့်အဝ သိရှိလိုက်နာနိုင်စေရန် အောက်ပါအတိုင်း ဆောင်ရွက်သင့်ပါကြောင်း သဘောထားမှတ်ချက်ပြုအပ်ပါတယ်။ (က) ဝန်ထမ်းဆိုင်ရာစွမ်းရည်မြှင့်တင်ရေးသင်တန်းများတွင် ဘဏ္ဍာရေးစည်းမျဉ်းများကို ထည့်သွင်း သင်ကြားစေခြင်း၊ (ခ) ရာထူးတိုးမြှင့်ရေးဆိုင်ရာ အရည်အချင်းစစ်ဆေးမှုများတွင် ဘဏ္ဍာရေးစည်းမျဉ်းများ နားလည်သိရှိမှု အခြေအနေကိုပါ ထည့်သွင်းစိစစ်ခြင်း။ ပြည်သူ့ငွေစာရင်းပူးပေါင်းကော်မတီသည် စီမံကိန်းနှင့် ဘဏ္ဍာရေးဝန်ကြီးဌာနမှ ပေးပို့ထားတဲ့ ၂၀၁၇-၂၀၁၈ ခု၊ ဘဏ္ဍာရေးနှစ်အတွက် အမျိုးသားစီမံကိန်း အစီရင်ခံစာ၊ ပြည်ထောင်စုရဲ့ ဘဏ္ဍာငွေအရအသုံးဆိုင်ရာအစီရင်ခံစာ၊ အခွန်ရငွေအစီရင်ခံစာများနှင့် အစိုးရရဲ့ ကြွေးမြီဆိုင်ရာအစီရင်ခံစာတို့နှင့်စပ်လျဉ်းပြီးတော့ အခြေအနေအရပ်ရပ်တွေကို စိစစ်သုံးသပ်ပြီး ကျွန်တော်တို့ ပြည်သူ့ငွေစာရင်းပူးပေါင်းကော်မတီနှင့် လွှတ်တော်ကို လေ့လာတွေ့ရှိချက်နှင့် သဘောထား မှတ်ချက်အစီရင်ခံစာ(၈)စောင်ကို တင်သွင်းခဲ့ပြီး ဖြစ်ပါတယ်။ သို့ဖြစ်ပါ၍ ပြည်ထောင်စုစာရင်းစစ်ချုပ်ရဲ့ ၂၀၁၇-၂၀၁၈ ခု၊ ဘဏ္ဍာရေးနှစ် ပြည်ထောင်စု၏ အရအသုံး ခန့်မှန်းခြေငွေစာရင်းများနဲ့ စပ်လျဉ်းသည့် စစ်ဆေးတွေ့ရှိချက်အစီရင်ခံစာအပေါ် ပြည်သူ့ငွေစာရင်းပူးပေါင်း ကော်မတီရဲ့ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာအမှတ်စဉ်(၁၁/၂၀၁၉)ကို ပြည်ထောင်စု လွှတ်တော်ဆိုင်ရာနည်းဥပဒေ ၁၀၃(ခ)နှင့် ၁၀၄(က)၊ (ခ)၊ (ဂ)ပါပြဋ္ဌာန်းချက်များနှင့်အညီ ပြည်ထောင်စု လွှတ်တော်မှ စဉ်းစားဆွေးနွေးပေးနိုင်ပါရန် အဆိုပြုတင်ပြအပ်ပါတယ်။</speech>
<title>အဆိုပါအစီရင်ခံစာနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၇၂၀၁၈ ဘဏ္ဍာရေးနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေပါ ပြည်ထောင်စု၏ အရအသုံး ခန့်မှန်းခြေငွေစာရင်းများနဲ့ စပ်လျဉ်းတဲ့ စစ်ဆေးတွေ့ရှိချက် အစီရင်ခံစာနဲ့စပ်လျဉ်းပြီး ပြည်သူ့ငွေစာရင်း ပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာမိ ကို လွှတ်တော် ကိုယ်စားလှယ်များထံ ဖြန့်ဝေထားပါတယ်။ အစီရင်ခံစာမိတ္တူကို နောက်ဆက်တွဲဖြင့် ဖော်ပြထားပါသည်။ ယင်းအစီရင်ခံစာနဲ့စပ်လျဉ်းပြီး ပြည်ထောင်စုလွှတ်တော်ဆိုင်ရာ နည်းဥပဒေ ၁၀၄ နည်းဥပဒေခွဲ (ဃ၊ င)တို့နဲ့အညီ ဆွေးနွေးလိုတဲ့ လွှတ်တော်ကိုယ်စားလှယ် ရှိပါက ဆွေးနွေးလိုတဲ့ ဌာန၊ အဖွဲ့အစည်း အမည်နဲ့ အကြောင်းအရာအကျဉ်းချုပ် ဖော်ပြပြီး ၉-၈-၂၀၁၉ ရက် (သောကြာနေ့) ညနေ ၄ နာရီ နောက်ဆုံးထား၍ ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်း နိုင်ကြောင်း ကြေညာပါတယ်။</speech>
</report>
</section>
<section value="Bill">
<bill>
<title>၂၀၁၉ ခုနှစ်၊ ပြည်ထောင်စု၏ အခွန်အကောက်ဥပဒေကြမ်းနှင့် စပ်လျဉ်း၍ ပြည်ထောင်စုအစိုးရအဖွဲ့ ကိုယ်စား စီမံကိန်းနှင့်ဘဏ္ဍာရေးဝန်ကြီးဌာနက လွှတ်တော်သို့ တင်သွင်းခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု အစိုးရအဖွဲ့ကသာ တင်သွင်းခွင့်ရှိပြီး ပြည်ထောင်စုလွှတ်တော်၌သာ ဆွေးနွေးဆုံးဖြတ်ရမယ့် ၂၀၁၉ ခုနှစ်၊ ပြည်ထောင်စု၏ အခွန်အကောက်ဥပဒေကြမ်းကို လွှတ်တော်သို့ တင်သွင်းမှာဖြစ်ပါတယ်။ ပြည်ထောင်စုလွှတ်တော်ဆိုင်ရာ နည်းဥပဒေ ၉၄၊ ၉၅ တို့နဲ့အညီ ပြည်ထောင်စုအစိုးရအဖွဲ့ကိုယ်စား စီမံကိန်းနှင့်ဘဏ္ဍာရေးဝန်ကြီးဌာနက လွှတ်တော်သို့ တင်သွင်းဖို့ ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီး၊ အမျိုးသားလွှတ်တော် ဥက္ကဋ္ဌကြီးနဲ့ လွှတ်တော်ကိုယ်စားလှယ်များ၊ ဖိတ်ကြားထားသော ပြည်ထောင်စုအဆင့် အဖွဲ့အစည်းဝင်ပုဂ္ဂိုလ်များ၊ ဧည့်သည်တော်များအားလုံး ကိုယ်စိတ် နှစ်ဖြာ ကျန်းမာချမ်းသာကြပါစေရန်နဲ့ မင်္ဂလာအပေါင်းနဲ့ ပြည့်စုံပါစေရန် နှုတ်ခွန်းဆက်သ ဂါရဝပြုအပ်ပါတယ်။ ကျွန်တော်ကတော့ စီမံကိန်းနဲ့ဘဏ္ဍာရေးဝန်ကြီးဌာနမှ ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ဖွဲ့စည်းပုံအခြေခံဥပဒေပုဒ်မ ၁၀၀ ပုဒ်မခွဲ(ခ)တွင် “နိုင်ငံတော်၏ အမျိုးသားစီမံကိန်း၊ နှစ်စဉ် အရအသုံး ခန့်မှန်းခြေငွေစာရင်းနှင့် အခွန်အကောက်ဆိုင်ရာဥပဒေကြမ်းများကို သတ်မှတ်ထားသည့် နည်းလမ်းများ နှင့်အညီ ပြည်ထောင်စုလွှတ်တော်တွင် ဆွေးနွေးဆုံးဖြတ်ရမည်” ဟု ပြဋ္ဌာန်းထားချက်အရ ၂၀၁၉ ခုနှစ်၊ ပြည်ထောင်စု၏ အခွန်အကောက်ဥပဒေကြမ်းကို ပြည်ထောင်စုအစိုးရအဖွဲ့ကိုယ်စား ကျွန်တော်မှ ပြည်ထောင်စု လွှတ်တော်သို့ ရှင်းလင်းတင်သွင်းမှာဖြစ်ပါတယ်။ Power Point အသုံးပြုတင်ပြခွင့်ပြုပါရန် ပန်ကြားအပ် ပါတယ်ခင်ဗျာ။ လေးစားအပ်ပါသော နာယကကြီးခင်ဗျား။ ဖွဲ့စည်းပုံအခြေခံဥပဒေနဲ့အညီ နှစ်စဉ် ပြည်ထောင်စုရဲ့ အခွန်အကောက်ဥပဒေကြမ်းများကို ပြည်ထောင်စုလွှတ်တော်သို့ တင်သွင်းခြင်းကို ၂၅-၂-၂၀၁၄ ရက်နေ့မှာ ကျင်းပပြုလုပ်တဲ့ ပထမအကြိမ် ပြည်ထောင်စုလွှတ်တော် နဝမပုံမှန်အစည်းအဝေးရဲ့ (၁၇)ရက်မြောက်နေ့မှာ ပထမဦးဆုံးအကြိမ်အဖြစ် စတင်တင်သွင်းခဲ့ခြင်း ဖြစ်ပါတယ်။ သို့ဖြစ်တဲ့အတွက်ကြောင့် ယခုအခါမှာ ပြည်ထောင်စုလွှတ်တော်က အတည်ပြုပြဋ္ဌာန်းပေးခဲ့တဲ့ ပြည်ထောင်စုရဲ့ အခွန်အကောက်ဥပဒေ ၆ ခု ထွက်ရှိခဲ့ပြီး ဖြစ်ပါတယ်။ ယနေ့တင်သွင်းမယ့် ၂၀၁၉ ခုနှစ်၊ ပြည်ထောင်စုရဲ့ အခွန်အကောက်ဥပဒေဟာ သတ္တမမြောက် နှစ်စဉ်အခွန်အကောက်ဥပဒေပဲ ဖြစ်ပါတယ်။ နှစ်စဉ်ပြဋ္ဌာန်းတဲ့ အခွန်အကောက်ဥပဒေများ ဟာ သက်ဆိုင်ရာ မူလအခွန်ဥပဒေများနဲ့ ချိတ်ဆက်လျက်ရှိပြီးတော့ လက်ရှိကာလအခြေအနေမှာရှိတဲ့ နိုင်ငံတော်ရဲ့ စီးပွားရေးအခြေအနေပေါ်မူတည်ပြီး ချမှတ်ထားတဲ့ ဘဏ္ဍာရေးမူဝါဒများနှင့်အညီ ပြဋ္ဌာန်း ဆောင်ရွက်ရခြင်း ဖြစ်ပါတယ်။ နိုင်ငံတော်ရဲ့ အခွန်ရရှိရေး ရှုထောင့်တစ်ခုတည်းကိုသာကြည့်ပြီးတော့ ဆောင်ရွက် ထားခြင်းမဟုတ်ဘဲနဲ့ ဘက်ပေါင်းစုံက ချဉ်းကပ်ပြီးတော့ သုံးသပ်ဆောင်ရွက်ခဲ့ပါတယ်။ သို့ဖြစ်ပါ၍ နိုင်ငံတော်အတွက် အခွန်ရရှိရေး၊ အခွန်ထမ်းများနှင့် ပြည်သူများ အခွန်တာဝန်ကို ဝန်ထုပ်ဝန်ပိုးမဖြစ်စေဘဲ ရှင်းလင်းလွယ်ကူစွာ အခွန်ထမ်းဆောင်နိုင်ရေး၊ မျှတတဲ့ အခွန်နှုန်းများဖြစ်စေရေးနဲ့ နိုင်ငံတော်ရဲ့ စီးပွားရေးဖွံ့ဖြိုးတိုးတက်မှုကို အထောက်အကူဖြစ်စေရေးတို့အတွက် အဖက်ဖက်က ထည့်သွင်း စဉ်းစားပြီးတော့ ပြည်ထောင်စုလွှတ်တော်မှ ဤဥပဒေကြမ်းအပေါ်မှာ ဝိုင်းဝန်းသုံးသပ် အကြံပြု ဆွေးနွေး ပေးနိုင်ကြပါရန် ပန်ကြားအပ်ပါတယ်။ နာယကကြီးခင်ဗျား။ ၂၀၁၉ ပြည်ထောင်စုရဲ့ အခွန်အကောက်ဥပဒေကို ၂၀၁၈-၂၀၁၉ ခုနှစ်၊ ပြည်ထောင်စုရဲ့ အခွန်အကောက်ဥပဒေကိုအခြေခံပြီးတော့ ပြုစုရေးဆွဲထားပါတယ်။ ဤဥပဒေဟာ ၂၀၁၉ ခုနှစ်၊ အောက်တိုဘာလ ၁ ရက်နေ့ကစပြီးတော့ အကျိုးသက်ရောက်မှာ ဖြစ်ပါတယ်။ ဥပဒေကြမ်းကို ပြုစုတဲ့ နေရာမှာ အခွန်ထမ်းပြည်သူများအပေါ်မှာ ကြီးမားတဲ့သက်ရောက်မှုများ မဖြစ်စေရေးအတွက် ပြင်ဆင် ဖြည့်စွက်တဲ့အချက်များ နည်းနိုင်သမျှနည်းစေရန်နဲ့ လက်ရှိနိုင်ငံတော်ရဲ့ စီးပွားရေးအခြေအနေနဲ့ လိုက်လျော ညီထွေ ဖြစ်စေဖို့အတွက် ပြင်ဆင်သင့်ပြင်ဆင်ထိုက်တဲ့ အခွန်နှုန်းများ၊ ကင်းလွတ်ခွင့်များ၊ သက်သာခွင့် ပြုခြင်းများကိုသာ ပါဝင်နိုင်ရန်ဆောင်ရွက်ခဲ့ပါကြောင်း တင်ပြအပ်ပါတယ်။ ၂၀၁၉ ခုနှစ် ပြည်ထောင်စုရဲ့ အခွန်အကောက်ဥပဒေကြမ်းမှာ အခန်းပေါင်း ၁၀ ခန်း၊ အပိုဒ်ပေါင်း ၄၀ ပါရှိပါတယ်။ ၂၀၁၈-၂၀၁၉ ခုနှစ်၊ ပြည်ထောင်စုရဲ့ အခွန်အကောက်ဥပဒေကို အခြေခံပြီးတော့ ပုဒ်မများ ပယ်ဖျက်ခြင်း၊ ပုဒ်မများထပ်မံဖြည့်စွက်ခြင်း၊ စကားရပ်များပယ်ဖျက်ခြင်း၊ စကားရပ်များ ထပ်မံဖြည့်စွက်ခြင်း၊ အခွန်နှုန်းထားများပြင်ဆင်ခြင်း၊ အထူးကုန်စည်အမျိုးအစား ပယ်ဖျက်ခြင်းနှင့် ရတနာခွန်အဖြစ် ပြောင်းလဲ ခြင်း၊ ကင်းလွတ်ခွင့်ရ ကုန်စည်အမျိုးအစားပယ်ဖျက်ခြင်းနှင့် ဒဏ်ကြေးငွေတိုးမြှင့်ခြင်းများ ဆောင်ရွက် ထားပါကြောင်း တင်ပြအပ်ပါတယ်။ ပုဒ်မများပယ်ဖျက်ခြင်း၊ ပုဒ်မခွဲများပယ်ဖျက်ခြင်း၊ စကားရပ်များ ပယ်ဖျက်ခြင်းအချို့ ဟာ ယခင်နှစ် ဥပဒေမှာ ဘဏ္ဍာရေးနှစ် အကူးအပြောင်းကာလအတွက် ပြဋ္ဌာန်းခဲ့တဲ့ ပြဋ္ဌာန်းချက်များကို ပယ်ဖျက်ရန် ဆောင်ရွက်ခဲ့ရခြင်း ဖြစ်ပါတယ်။ စကားရပ်များ ထပ်မံဖြည့်စွက်ခြင်းဟာ ယခင်ပြဋ္ဌာန်းချက်တွေကို ပိုမို ရှင်းလင်းစေရန်နဲ့ ပြည့်စုံစေရန်အတွက် ဖြည့်စွက်ရခြင်းဖြစ်ပါတယ်။ လေးစားအပ်ပါသော နာယကကြီးခင်ဗျား။ ၂၀၁၉ ခုနှစ် ပြည်ထောင်စုရဲ့ အခွန်အကောက်ဥပဒေ မူကြမ်းမှာပါဝင်တဲ့ ထူးခြားချက်များကို တင်ပြပါမယ်။ ကုန်စည်အချို့ကို အထူးကုန်စည်အဖြစ်က ပယ်ဖျက်ခြင်း၊ အခန်းအသစ်တစ်ခန်း ထပ်မံဖြည့်စွက်ခြင်း၊ အခွန်နှုန်းတိုးမြှင့်ခြင်းနှင့် အခွန်နှုန်းလျှော့ချခြင်း များ၊ အခွန်ပေးဆောင်ရသေးတဲ့ အထူးကုန်စည်များ လက်ဝယ်ပိုင်ဆိုင်ထားရှိခြင်းအတွက် ဒဏ်တပ်ရိုက် ရာမှာ ချီးမြှင့်တဲ့ဆုကြေးငွေပေးအပ်ခြင်းကို ထပ်မံတိုးချဲ့ခြင်း၊ ကုန်သွယ်လုပ်ငန်းခွန်ဥပဒေပါ ပြေစာအမှတ် တံဆိပ်ကပ်နှိပ်ခြင်းမရှိတဲ့အတွက် ဒဏ်တပ်ရိုက်တဲ့ ဒဏ်ကြေးငွေပမာဏ တိုးမြှင့်ခြင်းနဲ့ ယင်းအတွက် ဆုကြေးငွေချီးမြှင့်ပေးနိုင်ရေးအပိုဒ်များ ထပ်မံဖြည့်စွက်ခြင်းတို့ ဖြစ်ပါတယ်။ နာယကကြီးခင်ဗျား။ ပထမဦးစွာ ကုန်စည်အချို့ကို အထူးကုန်စည်အဖြစ်က ပယ်ဖျက်ခြင်းနဲ့ အခန်းသစ်တစ်ခန်း ထပ်မံဖြည့်စွက်ခြင်းနဲ့ စပ်လျဉ်းပြီးတော့ တင်ပြလိုပါတယ်။ ယခင် အထူးကုန်စည် အဖြစ်နဲ့ သတ်မှတ်ခဲ့တဲ့ ကျောက်မျက်ရတနာများကို ယခုနှစ်မှာ အထူးကုန်စည်အဖြစ်ကနေပြီးတော့ ပယ်ဖျက်ထားပါတယ်။ ဒီလိုပယ်ဖျက်ရခြင်းဟာ ၂၀၁၉ ခုနှစ်၊ မြန်မာ့ကျောက်မျက်ရတနာဥပဒေကို ပြည်ထောင်စုလွှတ်တော်မှ ၃၀-၁-၂၀၁၉ ရက်နေ့မှာ ပြဋ္ဌာန်းခဲ့ပြီးတော့ ကျောက်မျက်ရတနာများ ထုတ်လုပ် ရောင်းချမှုကို ရတနာခွန်အဖြစ် ကောက်ခံမှာဖြစ်တဲ့အတွက် ပယ်ဖျက်ရခြင်းဖြစ်ပါတယ်။ ယင်းသို့ပယ်ဖျက် လိုက်တဲ့အတွက် မြန်မာ့ကျောက်မျက်ရတနာဥပဒေ ပုဒ်မ ၃၈ နဲ့အညီ ရတနာခွန်အဖြစ် ကောက်ခံနိုင်ရေး ယခုဥပဒေကြမ်းမှာ အခန်းသစ်တစ်ခန်း ထပ်မံဖြည့်စွက်ထားပါတယ်။ ယင်းသို့ဖြည့်စွက်ပြီး ကျောက်မျက် ရတနာများအပေါ်မှာ ရတနာခွန်နှုန်းကို ယခင်ကောက်ခံခဲ့တဲ့ အထူးကုန်စည်ခွန်နှုန်းထားများအတိုင်း သတ်မှတ်ထားရှိပြီးတော့ ကောက်ခံမှာဖြစ်ပါတယ်။ ဒုတိယအချက်အနေနဲ့ကတော့ အပိုဒ် ၁၁ မှာ ကျန်းမာရေးမူဝါဒများနှင့်အညီ အထူးကုန်စည်များ အဖြစ်နဲ့ သတ်မှတ်ထားတဲ့ စီးကရက်နဲ့ အရက်ကုန်စည်များအပေါ်မှာကောက်ခံတဲ့ အထူးကုန်စည်ခွန် နှုန်းထားများကို ယခင်နှစ်များနည်းတူ ငွေကြေးဖောင်းပွမှုအပေါ်မှာ အခြေခံပြီးတော့ တိုးမြှင့်သတ်မှတ် ထားခြင်း ဖြစ်ပါတယ်။ ထို့အပြင် ဆေးပေါ့လိပ်အပေါ်မှာလည်း ကောက်ခံတဲ့ အထူးကုန်စည်ခွန်နှုန်းထား များကို တိုးမြှင့်သတ်မှတ်ထားပါတယ်။ တတိယအချက်အနေဖြင့် အပိုဒ် ၂၅ မှာ စည်းကြပ်မှုကလွတ်ကင်းနေတဲ့ ဝင်ငွေများအပေါ် ကောက်ခံတဲ့ ဝင်ငွေခွန်နှုန်းထားကို လျှော့ချသတ်မှတ်ပေးထားခြင်း ဖြစ်ပါတယ်။ ယင်းသို့ လျှော့ချသတ်မှတ်ပေးရတဲ့ ရည်ရွယ်ချက်ကတော့ ပြည်ထောင်စုအစိုးရအဖွဲ့အနေဖြင့် နိုင်ငံတော်ရဲ့ လက်ရှိစီးပွားရေးအခြေအနေကို ပိုမိုတိုးတက်ကောင်းမွန်လာစေရန် တွန်းအားပေးပြီးတော့ ဆောင်ရွက်တဲ့အနေဖြင့် ပြည်တွင်းရင်းနှီး မြှုပ်နှံမှုများ၊ စားသုံးမှုများ တိုးမြင့်လာစေရန်အလို့ငှာ ပြည်သူအများလက်ဝယ်မှာရှိတဲ့ စည်းကြပ်မှုက လွတ်ကင်းနေတဲ့ငွေများ ပြန်လည်ပေါ်ထွက်လာစေရန်အတွက် ဖြစ်ပါတယ်။ ယင်းသို့ ဝင်ငွေခွန်နှုန်း လျှော့ချ ပေးခြင်းကို ကျွန်တော်တို့ ၂၀၀ရ ကနေ ၂၀၁၂ အထိလည်း ဆောင်ရွက်ခဲ့ပါတယ်။ ၂၀၁၅ ခုနှစ်မှာလည်း ဆောင်ရွက်ခဲ့တာရှိပါတယ်။ ဝင်ငွေခွန်နှုန်းထား လျှော့ချပေးခြင်းကို အခြေပစ္စည်းတစ်ရပ်ရပ်ဝယ်ယူခြင်း၊ တည်ဆောက်ခြင်း၊ ရယူခြင်း၊ လုပ်ငန်းအသစ်တည်ထောင်ခြင်း၊ လုပ်ငန်းထပ်မံ တိုးချဲ့ခြင်းတို့အတွက် အသုံးပြုမယ့် ငွေကြေးတွေအပေါ်မှာသာ ခံစားရရှိနိုင်မှာဖြစ်ပါတယ်။ ဒီလိုဆောင်ရွက်တဲ့နေရာမှာလည်း ဖော်ထုတ်တင်ပြတဲ့ဝင်ငွေဟာ တရားမဝင်ပစ္စည်းများ ပိုင်ဆိုင်ခြင်း၊ ရောင်းဝယ်ခြင်းတို့က ရရှိတဲ့ဝင်ငွေများနဲ့ လည်းကောင်း၊ ငွေကြေးခဝါချမှုတိုက်ဖျက်ရေးဥပဒေအရ အရေးယူဆောင်ရွက်တဲ့ ကိစ္စများနဲ့လည်းကောင်း သက်ဆိုင်မှုမရှိပါဘူး။ အဆိုပါငွေကြေးများအတွက် သက်ဆိုင်ရာဥပဒေများအရသာ ဆောင်ရွက်ရမှာ ဖြစ်ပါတယ်။ အဆိုပါအခွန်နှုန်းထားများကို ကျွန်တော်တို့ အောက်ပါအတိုင်း သတ်မှတ်ကောက်ခံရန် ရေးဆွဲတင်ပြ moodusmingen form fororo mifoso coffen Soffomofonso ကျပ်သိန်း သုံးထောင်အထိ ၅ ရာခိုင်နှုန်း၊ ကျပ်သိန်း သုံးထောင်အထက်မှ ကျပ်သိန်း သုံးသောင်းအထိ ၁၀ ရာခိုင်နှုန်း၊ ကျပ်သိန်း သုံးသောင်းအထက်ကတော့ လက်ရှိအတိုင်း ကျွန်တော်တို့ ၃၀ ရာခိုင်နှုန်းဖြစ်ပါတယ်။ စတုတ္ထအချက်အနေနဲ့ ဥပဒေကြမ်းရဲ့ အပိုဒ် ၃၈ မှာ အခွန်မပေးဆောင်ရသေးတဲ့ အထူးကုန်စည်များ လက်ဝယ်ထားရှိပါက ဖော်ထုတ်သိမ်းဆည်းခြင်းအတွက် သတင်းပေးသူ၊ ဖော်ထုတ်သိမ်းဆည်းသူတို့ကို ဆုကြေး ချီးမြှင့်ခြင်းနှင့် စပ်လျဉ်းပြီးတော့ ယခင်က အခွန်အမှတ်တံဆိပ် ကပ်နှိပ်ရောင်းချခြင်းမပြုတဲ့ ပြည်တွင်းထုတ် အထူးကုန်စည်တို့ကို ဖော်ထုတ်သိမ်းဆည်းရရှိပါက လက်ဝယ်တွေ့ရှိသူအပေါ်မှာ အထူးကုန်စည်ခွန်ဥပဒေ ပုဒ်မ ၂၂(စ)အရ ဒဏ်ငွေတပ်ရိုက်ပြီးတော့ ကောက်ခံရရှိတဲ့ ဒဏ်ငွေအပေါ်မှာသာ ကျွန်တော်တို့ ဆုကြေး ချီးမြှင့်ခဲ့ပါတယ်။ ယခု ပုဒ်မ ၂၂(ဂ) အရ အမှတ်တံဆိပ်ကပ်ပေးဖို့ ပျက်ကွက်သူဖြစ်တဲ့ အထူးကုန်စည် ထုတ်လုပ်သူအပေါ်မှာ ဒဏ်တပ်ရိုက်ကောက်ခံရရှိတဲ့ ဒဏ်ငွေအပေါ်မှာလည်းပဲ ဆုကြေးချီးမြှင့်ပေးနိုင်ရန် အတွက် ဖြည့်စွက်ထားခြင်း ဖြစ်ပါတယ်။ နောက်ဆုံးတစ်ချက်အနေနဲ့ကတော့ အပိုဒ် ၃၉ နဲ့ အပိုဒ် ၄၀ တို့မှာ ကုန်သွယ်လုပ်ငန်းခွန်ဥပဒေပါ ပြေစာအမှတ်တံဆိပ် ကပ်နှိပ်ခြင်းမရှိတဲ့အတွက် ဒဏ်တပ်ရိုက်တဲ့ ဒဏ်ကြေးငွေပမာဏကို ကုန်သွယ် လုပ်ငန်းခွန်ဥပဒေအရ ပျက်ကွက်မှုအကြိမ်အလိုက် ဒဏ်ငွေ ၂သိန်း၊ ၅ သိန်း၊ ရ သိန်း၊ ၁၀ သိန်း သတ်မှတ် ထားရာမှ ဒဏ်ငွေ ၅ သိန်း၊ ၁၀ သိန်း၊ ၁၅ သိန်း၊ ၂၀ သိန်းအဖြစ် တိုးမြှင့်သတ်မှတ်ခြင်း၊ ပြေစာ အမှတ်တံဆိပ် ကပ်နှိပ်ရောင်းချရန်သတ်မှတ်ထားတဲ့ ကုန်စည်များရောင်းချရာမှာ ပြေစာပေါ်မှာ အခွန် အမှတ်တံဆိပ်ကပ်နှိပ်ရောင်းချရန် ပျက်ကွက်ခြင်းအတွက် တပ်ရိုက်တဲ့ဒဏ်ငွေ၊ အခွန်အမှတ်တံဆိပ် ကပ်နှိပ်ရောင်းချရန် သတ်မှတ်ထားတဲ့ ကုန်စည်များအပေါ် အမှတ်တံဆိပ်ကပ်နှိပ်ရန် ပျက်ကွက်ခြင်းတို့ အတွက် တပ်ရိုက်တဲ့ဒဏ်ငွေများမှ သတင်းပေးတိုင်တန်းသူနဲ့ ဖမ်းဆီးသူများကို ဆုကြေးငွေ ချီးမြှင့် ပေးနိုင်ရေးအတွက် ထည့်သွင်းဖော်ပြထားခြင်းတို့ဖြစ်ပါတယ်။ ယင်းသို့ ဒဏ်ကြေးငွေများ တိုးမြှင့်ခြင်းနှင့် ဆုကြေးငွေ ချီးမြှင့်ခြင်းတို့အတွက် ထည့်သွင်းပြဋ္ဌာန်းလိုခြင်းဟာ ဥပဒေအကျိုးသက်ရောက်မှုကို ပိုမိုအားကောင်း လာစေပြီးတော့ အခွန်ထမ်းများ အခွန်ဆိုင်ရာလိုက်နာမှုကိုလည်း ပိုမိုအားကောင်းလာစေရန် ရည်ရွယ်တာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ အခွန်အကောက်ရငွေများ တိုးတက်ရရှိလာစေရန် တည်ဆဲအခွန်ဆိုင်ရာဥပဒေများနှင့်အညီ ကြိုးပမ်းဆောင်ရွက်နေမှုများကိုလည်း တင်ပြလိုပါတယ်။ ရထိုက်တဲ့ အခွန်ငွေများ လွတ်ကင်းမှုမရှိစေဖို့အတွက် အထူးကုန်စည်များအပေါ်မှာ အခွန်အမှတ်တံဆိပ် ကပ်နှိပ်ရောင်းချစေခြင်း၊ အရောင်းပြေစာများအပေါ်မှာ အခွန်အမှတ်တံဆိပ် ကပ်နှိပ်ရောင်းချစေခြင်းတို့ကို ဆောင်ရွက်လျက်ရှိတဲ့အပြင် အထူးကုန်စည်ဖြစ်တဲ့ အရက်များ ထုတ်လုပ်မှုအပေါ်မှာ ပမာဏအမှန်ကို သိရှိစေဖို့အတွက် Online Monitoring စနစ်နဲ့ စောင့်ကြည့်တဲ့စနစ်ကို သက်ဆိုင်ရာလုပ်ငန်းရှင်များရဲ့ ပူးပေါင်းပါဝင်မှုနဲ့ ဆောင်ရွက်လျက်ရှိပါတယ်။ ယခင်နှစ်များက စားသောက်ဆိုင်၊ ဟိုတယ်/တည်းခိုခန်းများ၊ ရုပ်သံလွှင့်မီဒီယာလုပ်ငန်းများမှ အရောင်းပြေစာများအပေါ်မှာ အခွန်အမှတ်တံဆိပ်ကပ်နှိပ်ရောင်းချစေတဲ့ အစီအစဉ်ကိုဆောင်ရွက်ခဲ့ပြီးတော့ ယခုနှစ်မှာ မိုဘိုင်းဟန်းဆက်နဲ့ ဆက်စပ်ပစ္စည်းအရောင်းဆိုင်များမှာ အခွန်အမှတ်တံဆိပ်ကပ်နှိပ်ရောင်းချစေတဲ့ အစီအစဉ်ကို ဆောင်ရွက်ခဲ့ပါတယ်။ လိုက်နာမှုမရှိတဲ့ လုပ်ငန်းရှင် များကိုလည်း ကွင်းဆင်းစိစစ်ခြင်း၊ သတင်းပေးတိုင်ကြားစေခြင်းတို့ဖြင့် တည်ဆဲအခွန်ဆိုင်ရာဥပဒေများနှင့် အညီ ဒဏ်တပ်ရိုက်ခြင်း၊ သတင်းပေးတိုင်ကြားသူများအား ဆုငွေချီးမြှင့်ခြင်းများကို ဆောင်ရွက်လျက် ရှိပါတယ်။ လေးစားအပ်ပါသော ပြည်ထောင်စုလွှတ်တော် နာယကနှင့် လွှတ်တော်ကိုယ်စားလှယ်များခင်ဗျား။ နိဂုံးချုပ်အနေဖြင့် နိုင်ငံတော်အတွက် ရသင့်ရထိုက်တဲ့ အခွန်အကောက်ရငွေများ ပြည့်ဝစွာ ကောက်ခံ ရရှိရေး၊ နိုင်ငံတော်စီးပွားရေးဖွံ့ဖြိုးတိုးတက်မှုကို အထောက်အကူဖြစ်စေရေး၊ အခွန်ဥပဒေများကို ပိုမို လေးစား လိုက်နာလာစေရေးတို့အတွက် ယခုနှစ် အခွန်အကောက်ဥပဒေမူကြမ်းကို ပြုစုတင်ပြထားပါတယ်။ လွှတ်တော်ကိုယ်စားလှယ်များ၊ လွှတ်တော်ရေးရာကော်မတီများရဲ့ အကြံပြုချက်များကိုလည်း ကြိုဆိုလျက် ရှိပါတယ်။ သို့ဖြစ်ပါ၍ ၂၀၁၉ ခုနှစ်၊ ပြည်ထောင်စုရဲ့ အခွန်အကောက် ဥပဒေမူကြမ်းအပေါ် လွှတ်တော်က ဆွေးနွေးသုံးသပ်၍ အတည်ပြုပေးနိုင်ပါရန် ဖွဲ့စည်းပုံအခြေခံဥပဒေပုဒ်မ ၁၀၀ ပုဒ်မခွဲ(ခ)နဲ့အညီ ပြည်ထောင်စု လွှတ်တော်သို့ တင်သွင်းအပ်ပါတယ်ခင်ဗျာ။ အားလုံး ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ လွှတ်တော်သို့ တင်သွင်းခဲ့တဲ့ ၂၀၁၉ ခုနှစ်၊ ပြည်ထောင်စု၏ အခွန်အကောက်ဥပဒေကြမ်း မိတ္တူ ကို လွှတ်တော်အစည်းအဝေးအပြီးမှာ ကိုယ်စားလှယ် များထံ ဖြန့်ဝေသွားမှာဖြစ်ပါတယ်။ ယင်းဥပဒေကြမ်းနဲ့ စပ်လျဉ်းပြီး ပြည်ထောင်စုလွှတ်တော်ဆိုင်ရာ ဥပဒေ၊ နည်းဥပဒေများနဲ့အညီ ဆက်လက်ဆောင်ရွက်သွားမည်ဖြစ်ကြောင်း အသိပေးကြေညာပါတယ်။</speech>
</bill>
</section>
<section value="Report">
<report>
<title>ပြည်ထောင်စုအစိုးရအဖွဲ့မှ ပေးပို့သော ၂၀၁၈-၂၀၁၉ ခု၊ ဘဏ္ဍာရေးနှစ် ပြည်ထောင်စုဝန်ကြီးဌာန အဖွဲ့အစည်းများ၏ ပထမ ၆ လပတ် အခွန်ရငွေစာရင်းများနှင့်စပ်လျဉ်း၍ စီမံကိန်းနှင့် ဘဏ္ဍာရေးဝန်ကြီးဌာနက လွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၈၂၀၁၉ ခု၊ ဘဏ္ဍာရေးနှစ် ပြည်ထောင်စုဝန်ကြီးဌာန/ အဖွဲ့အစည်းများရဲ့ ပထမ ၆ လပတ် အခွန်ငွေစာရင်း များနဲ့ စပ်လျဉ်းပြီး ပြည်ထောင်စုအစိုးရအဖွဲ့ရုံးမှ ၆-၆-၂၀၁၉ ရက်စွဲပါစာအမှတ်၊၁၇/၃၀၅ (၅-ပထစ)/ အဖရ(၂၀၁၉)ဖြင့် ပြည်ထောင်စုလွှတ်တော်သို့ ပေးပို့ထားပါတယ်။ အထက်ပါကိစ္စနဲ့စပ်လျဉ်းပြီး စီမံကိန်းနှင့်ဘဏ္ဍာရေးဝန်ကြီးဌာနက လွှတ်တော်သို့ ရှင်းလင်း တင်ပြဖို့ ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်များခင်ဗျာ။ ၂၀၁၈-၂၀၁၉ ခုနှစ်၊ အခွန်ကောက်ခံရန် လျာထားချက်အပေါ် ကောက်ခံရရှိမှုအခြေအနေကို (၆)လပတ်အလိုက် ပြည်ထောင်စု လွှတ်တော်သို့ အစီရင်ခံတင်ပြရမည်""""လို့ ပြဋ္ဌာန်းထားပါတယ်။ သို့ဖြစ်ရာ အဆိုပါပြဌာန်းချက်နဲ့အညီ ပြည်ထောင်စုအစိုးရအဖွဲ့ကပေးပို့တဲ့ ၂၀၁၈-၂၀၁၉ ခု၊ ဘဏ္ဍာရေးနှစ် ပထမ ၆ လပတ် အောက်တိုဘာလကနေ မတ်လအထိအတွက် ပြည်ထောင်စုမှ ကောက်ခံ သည့် အခွန်အကောက်များကောက်ခံရန် လျာထားချက်အပေါ်မှာ အကောင်အထည်ဖော်ဆောင်ရွက် နိုင်ခဲ့တဲ့ အခြေအနေနှင့်စပ်လျဉ်းပြီး ပြည်ထောင်စုအစိုးရအဖွဲ့ကိုယ်စား ကျွန်တော် စီမံကိန်းနှင့် ဘဏ္ဍာရေး ဝန်ကြီးဌာန၊ ဒုတိယဝန်ကြီး ဦးမောင်မောင်ဝင်းက ပြည်ထောင်စုလွှတ်တော်သို့ ရှင်းလင်းတင်ပြသွားမှာ ဖြစ်ပါတယ်။ Power Point အသုံးပြုခွင့်ပြုပါရန် ပန်ကြားအပ်ပါတယ်ခင်ဗျား။ ၂၀၁၈-၂၀၁၉ ခုနှစ်၊ ပြည်ထောင်စု၏ အခွန်အကောက်ဥပဒေဇယား(၁)အရ ပြည်ထောင်စုဝန်ကြီး ဌာန၊ အဖွဲ့အစည်းများမှ တာဝန်ယူကောက်ခံရမယ့် အခွန်အကောက် (၂၂)မျိုးကနေပြီးတော့ ကောက်ခံရန် မူလခန့်မှန်းခြေမှာ လျာထားချက် ၇,၅၇၅.၉၃၄ ဘီလီယံရှိပါတယ်။ ဒီအထဲကနေပြီးတော့ ပထမ ၆ လပတ် လျာထားချက်အဖြစ် ၃,၈၇၈.၅၈၃ ဘီလီယံ သတ်မှတ်ခဲ့ပြီးတော့ ကောက်ခံရရှိမှု အနေအထားကတော့ ၄,၀၄၂.၇၃၉ ဘီလီယံ ဖြစ်ပါတယ်။ ဒါကြောင့်မိုလို့ လျာထားချက်အပေါ်မှာ အကောင်အထည်ဖော်နိုင်မှု ဟာ ၁၀၄.၂၃ ရာခိုင်နှုန်း ဖြစ်ပါတယ်။ ၂၀၁၇-၂၀၁၈ ဘဏ္ဍာရေးနှစ်ရဲ့ ပထမ ၆ လပတ် ကောက်ခံရရှိမှု ဖြစ်တဲ့ ၃,၀၇၈.၇၉၈ ဘီလီယံနဲ့ နှိုင်းယှဉ်လို့ရှိရင် ကျပ် ၉၆၃.၉၄၁ ဘီလီယံ ပိုမိုကောက်ခံရရှိပါကြောင်း ပထမဦးစွာ တင်ပြအပ်ပါတယ်။ နာယကကြီးခင်ဗျာ။ အခွန်ဖွဲ့စည်းပုံ(Tax Structure)အရ ကဏ္ဍအလိုက် အခွန်ကောက်ခံရရှိမှုအခြေ အနေများကတော့ အောက်ပါအတိုင်း ဖြစ်ပါတယ်။ ပြည်တွင်းထွက်ကုန်နဲ့ ပြည်သူပြည်သားများ သုံးစွဲမှု အပေါ်မှာ ကောက်ခံတဲ့အခွန်အကောက်အဖြစ် ၁,၉၂၃.၆၆၄ ဘီလီယံ (၁၀၀.၁၂ ရာခိုင်နှုန်း) ဖြစ်ပါတယ်။ ဝင်ငွေနှင့်ပိုင်ဆိုင်မှုအပေါ်မှာ ကောက်ခံတဲ့ အခွန်အကောက် ၁,၂၄၇.၁၇၁ ဘီလီယံ (၁၀၇.၂၉ ရာခိုင်နှုန်း)၊ အကောက်ခွန် ၂၃၉.၂၀၅ ဘီလီယံ (၉၀.၂ရ ရာခိုင်နှုန်း)၊ နိုင်ငံပိုင်သယံဇာတများ ထုတ်ယူသုံးစွဲမှုအပေါ်မှာ ကောက်ခံတဲ့အခွန် ၆၃၂.၆၉ရ (၁၁၉.၄၁ ရာခိုင်နှုန်း)တို့ ဖြစ်ပါတယ်။ နာယကကြီးခင်ဗျာ။ အခွန်အကောက် ၂၂ မျိုးထဲက လျာထားချက် ပြည့်မီကျော်လွန်အောင် ကောက်ခံတဲ့ အခွန် ၁၁ မျိုးရှိပါတယ်။ လျာထားချက်အောက်ကို လျော့နည်းကောက်ခံရရှိတဲ့ အခွန် ၁၀ မျိုး ရှိပါတယ်။ မူလခန့်မှန်းခြေမှာ လျာထားချက်ပါရှိသော်လည်းပဲ ပထမ ၆ လပတ်ထဲမှာ လျာထားချက်မပါတဲ့ ကောက်ခံရရှိခြင်းလည်းမရှိတဲ့အခွန်ကတော့ ၁ မျိုး ဖြစ်ပါတယ်။ ဝန်ကြီးဌာနအလိုက် လျာထားချက် ပြည့်မီ ကျော်လွန်အောင် ကောက်ခံနိုင်တဲ့အခွန် ၁၁ မျိုးကို တင်ပြရရင် ပြည်ထဲရေးဝန်ကြီးဌာနနဲ့ ပြည်ထောင်စု အစိုးရအဖွဲ့ရုံးဝန်ကြီးဌာနက ကောက်ခံတဲ့ ယစ်မျိုးခွန်၊ မြေယာအပေါ်မှာကောက်ခံတဲ့ အခွန်၊ ဓာတ်သတ္တု ပစ္စည်းများ ထုတ်ယူတဲ့အတွက် ကောက်ခံတဲ့အခွန် စက်မှုကုန်ကြမ်းတွင်းထွက်နဲ့ အလှဆင်ကျောက်များ မပါ၊ စိုက်ပျိုးရေး၊ မွေးမြူရေးနဲ့ ဆည်မြောင်းဝန်ကြီးဌာနက ကောက်ခံတဲ့ ငါးလုပ်ငန်းဆိုင်ရာအခွန်အခ၊ ပို့ဆောင်ရေးနှင့် ဆက်သွယ်ရေးဝန်ကြီးဌာနကကောက်ခံတဲ့ မော်တော်ယာဉ်၊ ယာဉ်မောင်းလိုင်စင်၊ လုပ်ငန်း လိုင်စင်ဆိုင်ရာ အခငွေများ၊ ဆက်သွယ်ရေးဝန်ဆောင်မှုလုပ်ငန်းလုပ်ကိုင်ခြင်းကြောင့် ကောက်ခံရတဲ့ အခွန်အခ၊ သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီးဌာနက ကောက်ခံတဲ့ သစ်တောများမှ ပစ္စည်းများထုတ်ယူတဲ့အတွက် ကောက်ခံတဲ့ သစ်တောခွန်၊ လျှပ်စစ်နှင့် စွမ်းအင်ဝန်ကြီးဌာနက ကောက်ခံတဲ့ ရေနံနှင့် သဘာဝဓာတ်ငွေ့ ထတ်ယတဲ့အတွက် ကောက်ခံတဲ့ အခန်၊ ရေအားအရင်းအမြစ်မှ လျှပ်စစ် ဓာတ်အား ထုတ်ယူတဲ့အတွက် အခမဲ့ရရှိတဲ့ ဓာတ်အားခ၊ စီမံကိန်းနှင့် ဘဏ္ဍာရေးဝန်ကြီးဌာနက ကောက်ခံတဲ့ မြန်မာနိုင်ငံအောင်ဘာလေသိန်းဆုခွန်၊ ဝင်ငွေခွန် တို့ဖြစ်ပါတယ်။ ဝန်ကြီးဌာနအလိုက် လျာထားချက်အောက် လျော့နည်းကောက်ခံရရှိတဲ့ အခွန် ၁၀ မျိုးကတော့ စိုက်ပျိုးရေး၊ မွေးမြူရေးနဲ့ ဆည်မြောင်းဝန်ကြီးဌာနက ကောက်ခံတဲ့ မြေလွတ်၊ မြေလပ်၊ မြေရိုင်းများလုပ်ပိုင်ခွင့် အသုံးပြုခွင့်ရရှိသူများထံမှ ကောက်ခံရရှိတဲ့အခွန်၊ ဓာတ်သတ္တုခွန်နဲ့ ရတနာခွန်၊ သယံဇာတနှင့် သဘာဝ ပတ်ဝန်းကျင်ထိန်းသိမ်းရေးဝန်ကြီးဌာနက ကောက်ခံတဲ့ မုတ်ကောင်ဝတ်ဆံသွင်းအခွန်၊ စီးပွားရေးနှင့် ကူးသန်း ရေရောင်းဝယ်ရေးဝန်ကြီးဌာနက ကောက်ခံတဲ့ သွင်းကုန်အတွက် လိုင်စင်ခများ၊ စီမံကိန်းနှင့် ဘဏ္ဍာရေး ဝန်ကြီးဌာနက ကောက်ခံတဲ့ ကုန်သွယ်လုပ်ငန်းခွန်၊ တံဆိပ်ခေါင်းခွန်၊ အထူးကုန်စည်ခွန်၊ အကောက်ခွန်၊ ဟိုတယ်နှင့် ခရီးသွားလာရေးဝန်ကြီးဌာနက ကောက်ခံတဲ့ ခရီးလှည့်လည်ရေးလိုင်စင်၊ ဟိုတယ်နဲ့ တည်းခို ရိပ်သာလိုင်စင်၊ ခရီးသွားလာသူများ ပို့ဆောင်ရေးလိုင်စင်၊ ဧည့်လမ်းညွှန်လုပ်ငန်းလိုင်စင်များအတွက် လိုင်စင်ကြေး၊ နေပြည်တော်ကောင်စီက ကောက်ခံတဲ့ ရေခွန်တို့ဖြစ်ပါတယ်။ ပထမ ၆ လပတ် လျာထားချက် ပါဝင်ခြင်းမရှိတဲ့အတွက် ကောက်ခံခြင်းမပြုတဲ့ အခွန်အနေနဲ့ ပြည်ထဲရေးဝန်ကြီးဌာနမှ ကောက်ခံတဲ့ တာတမံခွန် ဖြစ်ပါတယ်။ နာယကကြီးခင်ဗျာ။ အခွန်အကောက် ၂၂ မျိုးကို ပြည်ထောင်စုဝန်ကြီးဌာန ၉ ခုနဲ့ နေပြည်တော် ကောင်စီတို့က တာဝန်ယူကောက်ခံခဲ့ပါတယ်။ စီမံကိန်းနှင့်ဘဏ္ဍာရေးဝန်ကြီးဌာနက တာဝန်ယူကောက်ခံတဲ့ အခွန် ၆ မျိုးအတွက် အခွန်ကောက်ခံရန်လျာထားချက် ၃၂၈၆.၁၂ရ ဘီလီယံဖြစ်ပြီးတော့ ကောက်ခံရရှိမှု ၃,၂၉၃.၁၄၅ ဘီလီယံ၊ အကောင်အထည်ဖော်နိုင်မှုအနေနဲ့ ၁၀၀.၂၁ ရာခိုင်နှုန်း ဖြစ်ပါတယ်။ အခွန် စုစုပေါင်း ကောက်ခံရရှိမှုအပေါ်မှာ ပါဝင်မှုအချိုးကတော့ ၈၄.၇၂ ရာခိုင်နှုန်း ဖြစ်ပါတယ်။ အခြား ပြည်ထောင်စုဝန်ကြီး ဌာန ၈ ခုနဲ့ နေပြည်တော်ကောင်စီတို့က တာဝန်ယူကောက်ခံတဲ့ အခွန် ၁၆ မျိုးအတွက် လျာထားချက် ၅၉၂.၄၅၆ ဘီလီယံမှာ ၇၄၉.၅၉၄ ဘီလီယံ ကောက်ခံရရှိတဲ့အတွက်ကြောင့် အကောင်အထည်ဖော်နိုင်မှု ၁၂၆.၅၂ ရာခိုင်နှုန်း ဖြစ်ပါကြောင်း တင်ပြအပ်ပါတယ်။ လေးစားအပ်ပါသော နာယကကြီးခင်ဗျာ။ လျာထားချက်ပြည့်မီကျော်လွန်ခဲ့တဲ့ အခွန်များအလိုက်ကို ကျော်လွန်တဲ့အကြောင်းရင်းများကို စိစစ်ရာမှာ အောက်ပါအတိုင်းပဲ တွေ့ရှိရပါတယ်။ ယစ်မျိုးလိုင်စင် များက ပထမ ၃ လပတ်အတွင်းမှာ ပေးသွင်းကြခြင်း၊ စက်မှုစီးပွားမြေငှားဂရန်နဲ့ ကျေးရွာမြေငှားဂရန် များ လာရောက်လျှောက်ထားမှု များပြားခြင်း၊ အုတ်၊ သဲ၊ ကျောက်လုပ်ငန်းများမှ ဒုတိယ ၃ လပတ် အတွင်းမှာ ပေးသွင်းကြခြင်း၊ ပင်လယ်ကမ်းဝေး ငါးဖမ်းလုပ်ငန်းများထံမှ ငါးစိုခွန်၊ လှေခွန်၊ ကိရိယာခွန်၊ ရေလုပ်သား မှတ်ပုံတင်ကြေးများ ပြည့်စုံစွာကောက်ခံရရှိခြင်း၊ ပြည်ပမှတင်သွင်းတဲ့ ယာဉ်များ ာရောက်ဆောင်ရွက်ခြင်း မပြုတဲ့အတွက် ရရှိတဲ့ဒဏ်ကြေး၊ ဆိုင်ကယ်မှတ်ပုံတင်ကြေး၊ နှစ်လဲယာဉ်စီးရေ၊ ယာဉ်မောင်းလိုင်စင်စောင်ရေ တိုးတက်များပြားခြင်း၊ ယာဉ်မောင်းလိုင်စင်ခနှုန်း ပြောင်းလဲခြင်း၊ ဆက်သွယ်ရေး လှိုင်းနှုန်းခများ နှစ်စဉ်ကြေးများ တိုးတက်ကောက်ခံရရှိခြင်း၊ သစ်တောထွက်ကုန်များမှ အခွန်ရငွေ၊ သစ်လေလံတင် ရောင်းချရငွေများ တိုးတက်ရရှိခြင်း၊ ဇောတိကစီမံကိန်းမှ Royalty Fee ရငွေ ကြွေးကျန်များပေးသွင်း လာခြင်း၊ တာပိန်(၁) ရေအားလျှပ်စစ်ကုမ္ပဏီမှ ၂၀၁၅-၂၀၁၆ နှင့် ၂၀၁၆-၂၀၁ရ ဘဏ္ဍာရေးနှစ်များအတွက် Surplus Free Power Charge များရရှိခြင်း၊ ကျပ် ၁၀၀၀ တန် အောင်ဘာလေထီလက်မှတ်များ ထုတ်ဝေ ခြင်း၊ နိုင်ငံပိုင်ကဏ္ဍ၊ သမဝါယမပိုင်ကဏ္ဍ၊ ပုဂ္ဂလိကပိုင်ကဏ္ဍတို့မှ ဝင်ငွေခွန်တိုးတက်ရရှိခြင်းတို့ ဖြစ်ပါတယ်။ နာယကကြီးခင်ဗျာ။ လျာထားချက်အောက်ကို လျော့နည်းရတဲ့ အခွန်များအလိုက် အကြောင်းရင်း များကို စိစစ်ရာမှာ အောက်ပါအတိုင်း တွေ့ရှိရပါတယ်။ မြေလွတ်၊ မြေလပ်၊ မြေရိုင်းများ လုပ်ပိုင်ခွင့်၊ အသုံး ပြုခွင့် ရရှိသူများထံက လျာထားဧကအတိုင်း ကောက်ခံရရှိမှု မရှိခြင်း၊ ဓာတ်သတ္တုခွန်မှာ သတ္တုလုပ်ကွက် အသစ်များချထားပေးရန် ဆောင်ရွက်ဆဲဖြစ်ပြီးတော့ အချို့သတ္တုလုပ်ကွက်များ ပိတ်သိမ်းခြင်း၊ ရတနာ ခွန်မှာ လုပ်ကွက်အသစ်ချထားပေးမှုမရှိခြင်း၊ အချို့လုပ်ကွက်များ ပိတ်သိမ်းခြင်း၊ ၂၅-၉-၂၀၁၈ နေ့မှာ ထုတ်ပြန်တဲ့ """"မြန်မာပုလဲဥပဒေကို ဒုတိယအကြိမ် ပြင်ဆင်တဲ့ဥပဒေ အပိုဒ် ၉ အရ မုတ်ကောင်ဝတ်ဆံခွန် ပေးသွင်းမှု မရှိတော့ပါသဖြင့် လျော့နည်းရခြင်း၊ ကုန်ပစ္စည်း အမယ်အချို့အတွက် လိုင်စင်ကင်းလွတ် ခွင့်ပြုခြင်းကြောင့်လည်းကောင်း၊ မော်တော်ယာဉ်ပါမစ်ဆောင်ရွက်မှု လျော့နည်းဆောင်ရွက်ခြင်းတို့ကြောင့် လည်းကောင်း လျော့နည်းရခြင်း၊ ကုန်သွယ်လုပ်ငန်းခွန်နှင့်စပ်လျဉ်းပြီးတော့ နိုင်ငံပိုင်ကဏ္ဍမှာ နိုင်ငံပိုင် စီးပွားရေး အဖွဲ့အစည်းများဖြစ်တဲ့ စက်မှုဝန်ကြီးဌာနရဲ့ အကြီးစားစက်မှုလုပ်ငန်း၊ လျှပ်စစ်နဲ့ စွမ်းအင်ဝန်ကြီး ဌာနရဲ့ မြန်မာ့ရေနံနှင့် သဘာဝဓာတ်ငွေ့လုပ်ငန်း၊ မြန်မာ့ရေနံဓာတုဗေဒလုပ်ငန်း၊ ရန်ကုန်လျှပ်စစ် ဓာတ်အားပေးရေးကော်ပိုရေးရှင်းတို့က လျော့နည်းခြင်း၊ သမဝါယမပိုင်ကဏ္ဍမှာ ပြည်တွင်းထုတ်လုပ်မှုများမှ လျော့နည်းခြင်းနဲ့ ပုဂ္ဂလိကပိုင်ကဏ္ဍမှာ နယ်စပ်မှသွင်းကုန်လုပ်ငန်းများ လျော့နည်းသဖြင့် အကောက်ခွန် ဦးစီးဌာနမှ သွင်းကုန်အပေါ်မှာ ကောက်ခံရရှိတဲ့ သွင်းကုန်လုပ်ငန်းခွန် လျော့နည်းခြင်း၊ တည်ဆောက်ရေး လုပ်ငန်းမှ ကောက်ခံရရှိတဲ့ ကုန်သွယ်လုပ်ငန်းခွန် ၅ ရာခိုင်နှုန်း ပေးသွင်းမှုများ နည်းပါးနေသေးခြင်း၊ ဆက်သွယ်ရေးလုပ်ငန်းနဲ့ ခရီးသည်ပို့ဆောင်ရေးလုပ်ငန်းများမှ လျော့နည်းကောက်ခံရရှိခြင်း၊ တံဆိပ်ခေါင်းခွန် နှင့်စပ်လျဉ်းပြီးတော့ တံဆိပ်ခေါင်းခွန် အများဆုံးပေးသွင်းတဲ့ အိမ်၊ ခြံ၊ မြေ အဆောက်အဦရောင်းဝယ်၊ လွှဲပြောင်းခြင်း လုပ်ငန်းများမှ လျော့နည်းခြင်း၊ အထူးကုန်စည်ခွန်နှင့်စပ်လျဉ်းပြီးတော့ နိုင်ငံပိုင်ကဏ္ဍမှာ ပိုမိုကောက်ခံ ရရှိခဲ့သော်လည်း ပြည်တွင်းထွက်ကုန် ပုဂ္ဂလိကပိုင်ကဏ္ဍမှာ အရက်ထုတ်လုပ်မှု D1 လိုင်စင် ရယူထားတဲ့ အချို့သော အရက်ချက်စက်ရုံများက ထုတ်လုပ်မှုနှင့် စံချိန်စံညွှန်းများ မကိုက်ညီလို့ လည်ပတ်မှု မရှိပဲနဲ့ ရပ်နားထားခြင်း၊ ဆေးပေါ့လိပ် လုပ်ငန်းအချို့ဟာ မိရိုးဖလာလုပ်ငန်းများဖြစ်နေတဲ့အတွက်ကြောင့် ရောင်းရငွေကျပ် သိန်း ၂၀၀ မကျော်တဲ့အတွက် အထူးကုန်စည်ခွန် ကောက်ခံနိုင်မှုမရှိဘဲ ဆေးပေါ့လိပ် အပေါ်မှာ ကပ်နှိပ်ရတဲ့ အမှတ်တံဆိပ်များအတွက်သာ ပုံနှိပ်ခရငွေအဖြစ်နဲ့ သာမန်ရငွေ ငွေစာရင်းခေါင်းစဉ်သို့ ပေးသွင်းရခြင်း၊ ကျောက်မျက်ပြပွဲများမှာ ကျောက်မျက်များ ရောင်းချမှုနည်းပါးခြင်းနဲ့ ၁၁-၃-၂၀၁၉ ကနေ ပြီးတော့မှ ၂၀-၃-၂၀၁၉ ထိ ကျင်းပခဲ့တဲ့ (၅၆)ကြိမ်မြောက် ကျောက်မျက်ပြပွဲက မတ်လအတွင်းမှာ အခွန် တွက်ချက် ပေးသွင်းနိုင်မှုမရှိသေးခြင်း၊ အကောက်ခွန်နှင့်စပ်လျဉ်းပြီးတော့ သွင်းကုန်ခွန်မှာ အကောက်ခွန် လျော့နှုန်း ခံစားခွင့်များပေးရခြင်းနဲ့ မြန်မာနိုင်ငံရင်းနှီးမြှုပ်နှံမှုဥပဒေအရ အကောက်ခွန်ကင်းလွတ်ခွင့်များ ခွင့်ပြုပေးလျက်ရှိခြင်းတို့ကြောင့်လည်းကောင်း၊ အခွန်ရငွေရရှိနိုင်တဲ့ မော်တော်ယာဉ်စီမံချက်၊ ဆိုင်ကယ် စီမံချက် စတဲ့စီမံချက်များ လျော့နည်းသွားခြင်းကြောင့်လည်းကောင်း လျော့နည်းရခြင်း၊ ခရီးလှည့်လည်ရေး လိုင်စင်၊ ဟိုတယ်နှင့် တည်းခိုရိပ်သာလိုင်စင်၊ ခရီးသွားလာသူများ ပို့ဆောင်ရေးလိုင်စင်၊ ဧည့်လမ်းညွှန် လုပ်ငန်းလိုင်စင်များအတွက် လိုင်စင်ကြေးနှင့်စပ်လျဉ်းပြီးတော့ ၂၀၁၈ ခုနှစ်၊ စက်တင်ဘာလ ၁ရ ရက်နေ့မှာ အသစ်ပြဋ္ဌာန်းလိုက်တဲ့ မြန်မာနိုင်ငံ ခရီးသွားလုပ်ငန်းဥပဒေအရ သက်ဆိုင်ရာပြည်နယ်၊ တိုင်းမှာရှိတဲ့ ဒေသဆိုင်ရာ ခရီးသွားလုပ်ငန်းကော်မတီက ခရီးသွားလုပ်ငန်းနှင့် ဟိုတယ်နှင့် တည်းခိုရိပ်သာဆိုင်ရာ လိုင်စင် ခွင့်ပြုခြင်းလုပ်ငန်းတွေကို ဆောင်ရွက်သွားမှာဖြစ်တဲ့အတွက်ကြောင့် လိုင်စင်ထုတ်ပေးခြင်းဆိုင်ရာ ကိစ္စရပ် များကို သက်ဆိုင်ရာ ပြည်နယ်၊ တိုင်းဒေသများကို လွှဲပြောင်းခြင်းလုပ်ခဲ့ပါတယ်။ လိုင်စင်ကြေးများကို လည်း (၆/၂၀၁၉)ကစပြီးတော့ ပြန်လည်ကောက်ခံရခြင်းတို့ကြောင့် လျော့နည်းရခြင်း ဖြစ်ပါတယ်။ လာသူများ ပို့ဆောင်ရေးလိုင်စင်ကြေးကို ပို့ဆောင်ရေးနဲ့ ဆက်သွယ်ရေးဝန်ကြီးဌာနမှ ဆောင်ရွက်မည် ဖြစ်တဲ့အတွက်ကြောင့်လည်း အခွန်အကောက်ရငွေများ လျော့နည်းရခြင်း ဖြစ်ပါတယ်။ ရေခွန်ကောက်ခံ ရာမှာ ရေခွန်ပြေစာတွေမှာ တောင်သူအမည်လွဲမှားခြင်းကြောင့် ပြန်လည်စည်းရုံး ကောက်ခံနေရခြင်း၊ ကွင်းအမှတ်၊ ဦးပိုင်အမှတ်များ လွဲမှားခြင်း၊ တောင်သူများ အမည်စာရင်းထပ်နေခြင်းတို့ကြောင့် လျော့နည်း ရခြင်းဖြစ်ပါတယ်။ လေးစားအပ်ပါသော နာယကကြီးနဲ့ လွှတ်တော်ကိုယ်စားလှယ်များခင်ဗျား။ သို့ဖြစ်ပါ၍ ၂၀၁၈၂၀၁၉ ဘဏ္ဍာရေးနှစ် ပထမ ၆ လပတ်ဖြစ်တဲ့ အောက်တိုဘာလကနေ မတ်လအထိ အမှန်ကောက်ခံရရှိခဲ့တဲ့ အခြေအနေများကို သိရှိနိုင်ပါရန်နဲ့ ၂၀၁၈-၂၀၁၉ ဘဏ္ဍာရေးနှစ် ဒုတိယ ၆ လပတ်မှာ ရည်မှန်းချက် ပြည့်မီစေရန် ကြိုးပမ်းဆောင်ရွက်လျက်ရှိပါကြောင်းနဲ့ အစီရင်ခံစာအပေါ် သုံးသပ်ဆွေးနွေးပြီးတော့ အတည်ပြု ပေးနိုင်ပါရန် နာယကကြီးမှတစ်ဆင့် လေးစားစွာတင်ပြအပ်ပါတယ်။ အားလုံး ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အခွန်ရငွေအစီရင်ခံစာ စာအုပ်ကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ အထက်ပါအစီရင်ခံစာနဲ့စပ်လျဉ်းပြီး ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ ဖတ်ကြားတင်ပြခြင်း အစီအစဉ်ကို ၉-၈-၂၀၁၉ ရက်တွင် ကျင်းပ ပြုလုပ်မယ့် ပြည်ထောင်စုလွှတ်တော် အစည်းအဝေးမှာ ဆက်လက်ဆောင်ရွက်ရန် လျာထားပါကြောင်း ကြေညာပါတယ်။</speech>
</report>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး နဝမနေ့ ရပ်နားကြောင်းနှင့် ဒသမနေ့ ကျင်းပမည့် နေ့ရက်နှင့် ကြေညာခြင်း</title>
<speech type="speaker">အစီအစဉ်(၁၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ (၁၃)ကြိမ် မြောက်ပုံမှန်အစည်းအဝေး နဝမနေ့အစီအစဉ်ကို ရပ်နားပါမယ်။ အစည်းအဝေး ဒသမနေ့ကို ၂၀၁၉ ခုနှစ်၊ ဩဂုတ်လ ၉ ရက် (သောကြာနေ့) နံနက် ၁၀ နာရီ ကျင်းပပြုလုပ်မည်ဖြစ်ကြောင်းနှင့် ယနေ့ အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျာ။</speech>
<speech type="mc">အားလုံး ထွက်ခွာနိုင်ကြပါပြီခင်ဗျာ။ ဒုတိယအကြိမ် ပြည်ထောင်စုလွှတ်တော် (၁၃)ကြိမ်မြောက် ပုံမှန်အစည်းအဝေး နဝမမနေ့ အစည်းအဝေးကို နံနက် ၁၁:၅၅ နာရီတွင် ရပ်နားပါသည်။</speech>
</postface>
</transcript>
</doc>
