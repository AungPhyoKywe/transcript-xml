<doc>
<docinfo>
<docno>02-05-13.xml</docno>
<pdf>02-05-13.pdf</pdf>
<term value="02">ဒုတိယအကြိမ်</term>
<session value="05" />
<sittingday value="13" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး (၁၃)ရက်မြောက်နေ့မှတ်တမ်း</title>
<date>၁၃၇၉ ခုနှစ်၊ ဝါဆိုလပြည့်ကျော် ၁၃ ရက် (၂၀၁ရ ခုနှစ်၊ ဇူလိုင်လ ၂၁ ရက်)(သောကြာနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် ပဉ္စမပုံမှန်အစည်းအဝေး (၁၃)ရက်မြောက်နေ့ကို နံနက် ၁၀:ဝဝ နာရီင်ကျင်းပ ပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေးရဲ့ (၁၃)ရက်မြောက်နေ့ အစီအစဉ် စတင်ပါတော့မယ်။ ဒီကနေ့အစည်းအဝေးကို တောင်ငူတက္ကသိုလ် သမိုင်းဌာနမှ ဆရာ၊ ဆရာမများနှင့် ကျောင်းသား၊ ကျောင်းသူ ၂၉၁ ဦးအပါအဝင် နိုင်ငံသားပြည်သူ ၂၉၈ ဦး လာရောက်လေ့လာလျက်ရှိကြောင်း တင်ပြအပ်ပါတယ်။ ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါ။</speech>
<speech type="mc">အားလုံး ထိုင်နိုင်ကြပါပြီခင်ဗျား။ ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း ၊</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး (၁၃)ရက်မြောက်နေ့မှာ ပြည်ထောင်စု လွှတ်တော်ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စုလွှတ်တော် ကိုယ်စားလှယ်ဦးရေ စုစုပေါင်း ၆၅၉ ဦး ရှိပြီး ဒီကနေ့အစည်းအဝေးကို ၅၇၀ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၈၆.၄၉ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ) တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် (၁၃) ရက်မြောက်နေ့ အစည်းအဝေးအစီအစဉ်ကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး (၁၃)ရက်မြောက်နေ့ အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေထားတဲ့ အတိုင်း ဆက်လက်ဆောင်ရွက်ပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော်ကိုယ်စားလှယ်များ ခွင့်ပန်ကြားခြင်းနှင့် အစည်းအဝေးတက်ရောက်မှု အခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="935">ဒေါ်မြတ်သီတာထွန်း(အဖွဲ့ဝင်၊ ကိုယ်စားလှယ်များစိစစ်ရေးကော်မတီ)</mp>လေးစားရပါသော ပြည်ထောင်စုလွှတ်တော် နာယကကြီးရှင်။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး (၁၃)ရက်မြောက်နေ့ ၂၁-၇-၂၀၁ရ ရက်နေ့မှာ အစည်းအဝေးသို့ တက်ရောက်နိုင်ခြင်း မရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား မွန်ပြည်နယ်၊ မဲဆန္ဒနယ်အမှတ်(၅)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီဝင် ဖြစ်သူ ကျွန်မ ဒေါ်မြတ်သီတာထွန်းက ခွင့်ပန်ကြားသွားမှာ ဖြစ်ပါတယ်။ ယနေ့အစည်းအဝေးသို့ တက်ရောက် နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များမှာ - - ဦးဂျီဖုန်ဆားရ် နောင်မွန်း၊ - ဦးနန်မွန်ထင် မချမ်းဘော၊ - ဦးအောင်သိန်း ဗန်းမော်၊ - ဦးလဂန်ဇယ်ဂျုံး ဝိုင်းမော်၊ - ဦးလုံဂျုံဆန်မိုင် ဆွမ်ပရာဘွမ်၊ - ဦးမိုးရွှေ ပူတာအို၊ - ဦးအေးမောင် ဘောလခဲ၊ - ဦးသန်းထွန်းမြင့် - ဦးနိုင်နိုင်ဝင်း တမူး၊ - ဦးမင်းနောင် ပင်လည်ဘူး၊ - ဦးမျိုးဇော်အောင် ကောလင်း၊ - ဦးညွန့်အောင် ဝန်းသို၊ ကျွန်းစု၊ ရေဖြူ၊ ပြည်၊ ပေါက်ခေါင်း၊ အုတ်ဖို၊ ပေါင်းတည်၊ ပန်းတောင်း၊ ဇီးကုန်း၊ သဲကုန်း၊ ဆိပ်ဖြူ၊ နွားထိုးကြီး၊ ပျော်ဘွယ်၊ ဇေယျာသီရိ၊ - ဦးနေစိုးအောင် - ဒေါ်တင်တင်ရီ - ဦးသက်နိုင်ဦး - ဒေါက်တာခင်စိုးစိုးကြည် - ဒေါ်နီနီဒွန်း - ဦးဇော်မင်း - ဦးအေးမင်းအောင် - ဒေါ်ခင်နှင်းသစ် - ဦးဉာဏ်ထွန်း - ဦးအောင်သန်း - ဦးအောင်သိုက် - ဦးနိုင်ထူးအောင် - ဦးသောင်းအေး - ဦးလှဌေးဝင်း - ဦးစောထွန်း - ဒေါက်တာခင်ဆောင် ဦးနိုင်သောင်းညွန့် - ဦးဦးလှစော - ဦးစစ်နိုင် - ဒေါ်စုစုလွင် - သူရဦးသက်ဆွေ - ဦးလွင်ကိုလတ် - ဦးစိုင်းခတ္တိယ - ဦးခင်မောင်မြင့် - ဦးစိုင်းဆိုင်မိုင်း - ဦးခွန်မောင်သောင်း - ဦးလူတယ်ဟုန်(ခ) ဦးအောင်ရွှေ - ဦးစိုင်းမွန်း ကျိုက်ထို၊ မော်လမြိုင်၊ မြောက်ဦး၊ မင်းပြား၊ သုံးခွ၊ ကိုကိုးကျွန်း၊ သန်လျင်၊ မိုင်းဆတ်၊ ရပ်စောက်၊ မိုင်းကိုင်၊ ပင်လောင်း၊ လောက်ကိုင်၊ လဲချား၊ - ဦးဌေးဝင်း - ဦးစိုင်းငေါင်းဆိုင်ဟိန်း ဦးအောင်ကျော်ဦး(ခ) ဦးကျော်ဦး - ဦးစိုင်းအောင်ကျော် - ဒေါ်နန်းခင်စော - ဦးစိုင်းထွန်းစိန် - ဦးစိုင်းဝင်းအေး(ခ) ဦးစိုင်းထွန်းအေး - ဒေါ်နန်းမိုး - ဦးစိုင်းသီဟကျော် - ဦးယန်ကျင်းကန် - ဦးခွန်သန်းထူး - ဦးခွန်အောင်ကျော် - ဒေါက်တာစိုးမိုးသူ - ဦးဝေလှိုင်ထွန်း - ဦးမန်းညွန့်သိန်း - ဒုတိယဗိုလ်မှူးကြီးဒေါ်စန်းသီတာခင် - ဗိုလ်မှူးလွင်မောင်စိုး - ဒေါ်ရှီလာနန်တောင်(ခ) အမ်နန်တောင် - ဦးဇယ်ခေါင် - ဦးစိုင်းသာစိန် ဦးစိုင်းပန်ဖ - ဦးကျော်သန်း - ဦးစိုင်းသန်းနိုင် - ဒေါ်နန်းမိုးမိုးထွေး - ဒေါ်ကျိန်ငိုက်မန် - ဦးကျင့်ခန့်ပေါင် - ဦးရန်အောရ် - ဦးဗွန်ဟေး တာချီလိတ်၊ မောက်မယ်။ မိုင်းတုံ၊ ကျေးသီး၊ ကွန်ဟိန်း၊ မိုင်းပြင်း၊ မိုင်းရှူး၊ မန်တုံ၊ မိုင်းရယ်၊ ကွမ်းလုံ၊ ဆီဆိုင်၊ ဟိုပုန်း၊ မြောင်းမြ ပုသိမ်၊ ပန်းတနော်၊ တပ်မတော်၊ တပ်မတော်၊ ကချင်-၂၊ ကချင်-၃၊ ကယား-၁၀၊ ကယား-၈၊ ကရင်-၅၊ ကရင်-၄၊ ချင်း-၆၊ ချင်း-၂၊ ချင်း-၁ - ဦးလားလ်မင်းထန် - ဦးပူဂင်ကမ်းလျန် ချင်း-၅၊ - ဦးကိုကိုနိုင် စစ်ကိုင်း-၈၊ - ဦးအောင်ဝင်း တနင်္သာရီ-၁၊ - ဦးအောင်သိန်း - ဒေါက်တာဝင်းမြင့် - ဦးစိုးသီဟ(ခ) မောင်တူး မွန်-၁၀၊ - ဦးကျော်ထွေး ရန်ကုန်-၈၊ - နော်လှလှစိုး ရန်ကုန်-၁၀၊ - ဦးရဲမြင့်စိုး ရန်ကုန်-၇၊ - ဦးဌေးဦး ရန်ကုန်-၂၊ - ဦးညီစိန် ရှမ်း-၅၊ - ဒေါက်တာစိုင်းဆိုင်ကျောက်ဆမ် - ဦးကျော်နီနိုင် ရှမ်း-၁၁၊ - ဦးစိုင်းစံအောင် ရှမ်း-၁၂၊ - ဦးစိုင်းဝမ်းလှိုင်းခမ်း ရှမ်း-၃၊ - ဦးဇော်မင်းလတ်(ခ) ဦးကိုလတ် - ဦးခွန်သိန်းဖေ ရှမ်း-၉ နှင့် - ဗိုလ်မှူးတင့်လွင်အေး တပ်မတော် တို့ဖြစ်ပါတယ်။ ယခင်ကခွင့်ပန်ကြားသဖြင့် လွှတ်တော်က ခွင့်ပြုထားသူ ၁ ဦးရှိပြီး ယနေ့ခွင့်ပန်ကြားသူ ၈၈ ဦး ဖြစ်တဲ့အတွက် စုစုပေါင်းခွင့်ပန်ကြားသူ ၈၉ ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ခွင့်ပန်ကြားတဲ့ ပြည်ထောင်စုလွှတ်တော်ကိုယ်စားလှယ် ၈၈ ဦးအား ခွင့်အဖြစ် သတ်မှတ်ခွင့်ပြုပေးနိုင် ပါရန် လေးစားစွာ တင်ပြပန်ကြားအပ်ပါတယ်ရှင်။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး (၁၃)ရက်မြောက်နေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅၉ ဦး၊ ယခင်က ခွင့်ပြုထားသူ ၁ ဦး၊ ယနေ့ခွင့်ပန်ကြား၍ ခွင့်ပြုထားသူ ၈၈ ဦး ဖြစ်တဲ့အတွက် ခွင့်ပြုထားသူ စုစုပေါင်း ၈၉ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု mannsrus Omns Sussmanninumus. သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Order">
<title>နိုင်ငံတော်သမ္မတထံမှ ပေးပို့ထားသော ရခိုင်ပြည်နယ်အစိုးရအဖွဲ့တွင် လုံခြုံရေးနှင့် နယ်စပ်ရေးရာ ဝန်ကြီးခန့်အပ်တာဝန်ပေးခြင်းကို တင်ပြခြင်းနှင့် လွှတ်တော်က မှတ်တမ်းတင်ခြင်း၊</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ရခိုင် ပြည်နယ်အစိုးရအဖွဲ့ လုံခြုံရေးနှင့် နယ်စပ်ရေးရာဝန်ကြီးအဖြစ် ဗိုလ်မှူးကြီးဖုန်းတင့်အား ခန့်အပ်တာဝန် ပေးခြင်းနဲ့စပ်လျဉ်းပြီး နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၁၇-၇-၂၀၁ရ ရက်စွဲပါစာအမှတ်၊ ၁၀၇(၁)/၈/သမ္မတရုံးဖြင့် ဖွဲ့စည်းပုံအခြေခံဥပဒေပုဒ်မ ၂၆၂ ပုဒ်မခွဲ(ဋ)နဲ့အညီ ပေးပို့ထားပါတယ်။ အထက်ပါ လုံခြုံရေးနှင့် နယ်စပ်ရေးရာဝန်ကြီးအဖြစ် ခန့်အပ်တာဝန်ပေးခြင်းကို ပြည်ထောင်စု လွှတ်တော်ဆိုင်ရာဥပဒေပုဒ်မ ၂၁ ပုဒ်မခွဲ(ခ)အရ လွှတ်တော်က မှတ်တမ်းတင်ကြောင်း ကြေညာပါတယ်။</speech>
<title>နိုင်ငံတော်သမ္မတထံမှ ပေးပို့ထားသော သက်တမ်းကုန်ဆုံး၍ လစ်လပ်လာမည့် မြန်မာနိုင်ငံတော်ဗဟိုဘဏ် ဒုတိယဥက္ကဋ္ဌများနှင့် ဒါရိုက်တာအဖွဲ့ဝင် ရာထူးနေရာများတွင် ခန့်အပ်တာဝန်ပေးလိုသည့် ပုဂ္ဂိုလ်များ၏ အမည်စာရင်းကို လွှတ်တော်သို့ တင်ပြခြင်း ၊</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မြန်မာ နိုင်ငံတော်ဗဟိုဘဏ်ဥပဒေပုဒ်မ ၉ ပုဒ်မခွဲ(က)နဲ့ (ခ)တို့အရ ခန့်အပ်တာဝန်ပေးထားတဲ့ ဒုတိယဥက္ကဋ္ဌ ၃ ဦးနဲ့ ဒါရိုက်တာအဖွဲ့ဝင် ၅ ဦးတို့ရဲ့ တာဝန်ထမ်းဆောင်မှု သက်တမ်းကာလဟာ မကြာမီရက်ပိုင်းမှာ ပြီးဆုံး တော့မှာ ဖြစ်ပါတယ်။ အဆိုပါဗဟိုဘဏ်ရဲ့ လစ်လပ်လာမယ့် ရာထူးနေရာများမှာ ခန့်အပ်တာဝန်ပေးလိုတဲ့ အမည်စာရင်းကို မြန်မာနိုင်ငံတော်ဗဟိုဘဏ်ဥပဒေပုဒ်မ ၉ ပုဒ်မခွဲ(က) နဲ့အညီ ပြည်ထောင်စုလွှတ်တော်ရဲ့ သဘောတူညီချက် ရယူပေးနိုင်ဖို့အတွက် နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၂၂-၆-၂၀၁ရ ရက်စွဲပါစာအမှတ်၊ ၁၀၇(၁)/ ၈ သမ္မတရုံးနဲ့ ၂၈-၆-၂၀၁ရ ရက်စွဲပါစာအမှတ်၊ ၁၀၇(၁)/၈/သမ္မတရုံး တို့ဖြင့် ပေးပို့ထားပါတယ်။ အဆိုပါ ပုဂ္ဂိုလ်များအနက် ဒုတိယဥက္ကဋ္ဌ ၃ ဦးရဲ့ အမည်စာရင်းကို လွှတ်တော်သို့ ဦးစွာ တင်ပြ ပါ့မယ် - ၁။ ဦးစိုးမင်း (အဘ) ဦးမောင်မောင်ကြီး၊ နိုင်ငံသားစိစစ်ရေးကတ်အမှတ်၊ ၁၂/ဗတထ(နိုင်)ဝ၂၁၄၂၃၊ ဦးစိုးသိန်း (အဘ) ဦးဘရှု၊ နိုင်ငံသားစိစစ်ရေးကတ်အမှတ်၊ ၁၂/ကမရ(နိုင်)ဝ၅၇၁၀၄ နဲ့ ဦးဘိုဘိုငယ် (အဘ) ဦးဘိုစိန်၊ နိုင်ငံသားစိစစ်ရေးကတ်အမှတ်၊ ၁၂/ဥကတ(နိုင်)ဝ၄၅၀၀၅။ ဆက်လက်ပြီး ဒါရိုက်တာအဖွဲ့ဝင် ၅ ဦးရဲ့ အမည်စာရင်းကို တင်ပြပါ့မယ်၁။ ဦးကျော်မင်းထွန်း (အဘ) ဦးရင်တိတ်၊ နိုင်ငံသားစိစစ်ရေးကတ်အမှတ်၊ ၁၂/ပဘတ(နိုင်)ဝဝ၈၂၀၇၊ ၂။ ဦးမြင့်သိန်းထွန်း (အဘ) ဦးအေးကြည်၊ နိုင်ငံသားစိစစ်ရေးကတ်အမှတ်၊ ၉/မရတ(နိုင်)၁၀၃၉၆၅၊ ဦးစိုးပိုင် (အဘ) ဦးစိန်ဆိုင်၊ နိုင်ငံသားစိစစ်ရေးကတ်အမှတ်၊ ၁၂/အလန(နိုင်)ဝ၂၂၁၃၃၊ ၄။ ဒေါ်ရီရီဝင်း (အဘ) ဦးဘငြိမ်း၊ နိုင်ငံသားစိစစ်ရေးကတ်အမှတ်၊ ၁၂/ကမရ(နိုင်)ဝ၃၆၄၁၁ နဲ့ ၅။ ဒေါ်ခင်မေလှ (အဘ) ဦးလှထွန်း၊ နိုင်ငံသားစိစစ်ရေးကတ်အမှတ်၊ ၁၂/မလန (နိုင်)ဝ၉၈၂၉၉ တို့ဖြစ်ပါတယ်။ အထက်ပါကိစ္စနှင့်စပ်လျဉ်း၍ ကန့်ကွက်လိုသည့် လွှတ်တော်ကိုယ်စားလှယ်ရှိပါက အမည်စာရင်း တင်သွင်းနိုင်ကြောင်း ကြေညာခြင်း ၊</speech>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ အဆိုပြုတင်ပြလာတဲ့ မြန်မာနိုင်ငံတော်ဗဟိုဘဏ် ဒုတိယဥက္ကဋ္ဌ ၃ ဦးနဲ့ ဒါရိုက်တာ အဖွဲ့ဝင် ၅ ဦး တို့နဲ့စပ်လျဉ်းပြီး ကန့်ကွက်မှုတစ်စုံတစ်ရာမရှိပါက ခန့်အပ်ရန် သဘောတူကြောင်း ကြေညာခြင်း သို့မဟုတ် ကန့်ကွက်လိုတဲ့ လွှတ်တော်ကိုယ်စားလှယ်ရှိပါက ကန့်ကွက်ကြောင်း အဆိုတင်သွင်းခြင်းအစီအစဉ်ကို ၂၀၁ရ ခုနှစ်၊ ဇူလိုင်လ ၂၆ ရက် (ဗုဒ္ဓဟူးနေ့) နံနက် ၁၀ နာရီမှာ ကျင်းပပြုလုပ်မယ့် ပြည်ထောင်စုလွှတ်တော် အစည်းအဝေးမှာ ဆောင်ရွက်မှာဖြစ်ပါတယ်။ ကန့်ကွက်လိုတဲ့ လွှတ်တော်ကိုယ်စားလှယ်အနေနဲ့ ကန့်ကွက်ကြောင်းအဆိုကို ပြည်ထောင်စုလွှတ်တော် အစည်းအဝေးမှာ နာယကထံ တင်သွင်းရမှာဖြစ်ပြီး ယင်းအဆိုနဲ့အတူ မိမိကန့်ကွက်လိုတဲ့ ပုဂ္ဂိုလ်ဟာ မြန်မာနိုင်ငံတော်ဗဟိုဘဏ်ဥပဒေ ပုဒ်မ ၁၀ ပါ သတ်မှတ်ထားတဲ့ အရည်အချင်းများနဲ့ မပြည့်စုံကြောင်း ခိုင်လုံတဲ့ သက်သေအထောက်အထားများကိုပါ ပူးတွဲတင်ပြရမှာ ဖြစ်ပါတယ်။ နိုင်ငံတော်သမ္မတက မြန်မာနိုင်ငံတော်ဗဟိုဘဏ် ဒုတိယဥက္ကဋ္ဌများနဲ့ ဒါရိုက်တာအဖွဲ့ဝင်များအဖြစ် ခန့်အပ်လိုကြောင်း အဆိုပြု တင်ပြထားတဲ့ ပုဂ္ဂိုလ်များဟာ သတ်မှတ်ထားတဲ့ အရည်အချင်းများနဲ့ မပြည့်စုံ ကြောင်း သက်သေအထင်အရှားပြ၍ ကန့်ကွက်လိုတဲ့ လွှတ်တော်ကိုယ်စားလှယ်ရှိပါက ၂၅- ၇-၂၀၁ရ ရက် (အင်္ဂါနေ့) မွန်းလွဲတစ်နာရီ(၁၃၀၀နာရီ)နောက်ဆုံးထားပြီး ပြည်ထောင်စုလွှတ်တော်ရုံး ညွန်ကြားရေးမှူးချုပ်ထံ အမည်စာရင်းပေးပို့နိုင်ကြောင်း အသိပေး ကြေညာပါတယ်။ လွှတ်တော်ကိုယ်စားလှယ်များခင်ဗျား။ မြန်မာနိုင်ငံတော်ဗဟိုဘဏ် ဒုတိယဥက္ကဋ္ဌများနဲ့ ဒါရိုက်တာ အဖွဲ့ဝင်များအဖြစ် အမည်စာရင်းတင်သွင်းခြင်းခံထားရတဲ့ ပုဂ္ဂိုလ်များရဲ့ အမည်စာရင်းကို ယခုအစည်း အဝေးအပြီးမှာ ကိုယ်စားလှယ်အားလုံးထံ ဖြန့်ဝေမှာဖြစ်ပါတယ်။ ဒါ့အပြင် နိုင်ငံတော်သမ္မတထံမှ ပေးပို့စာမိတ္တူ အပါအဝင် အဆိုပါပုဂ္ဂိုလ်များရဲ့ ကိုယ်ရေးမှတ်တမ်း အကျဉ်းချုပ် တစ်စုံစီကိုလည်း လွှတ်တော်အတွင်းရှိ သက်ဆိုင်ရာပါတီအလိုက် ဆက်သွယ်ဖို့တာဝန်ပေးထားတဲ့ လွှတ်တော်ကိုယ်စားလှယ်များနဲ့ တပ်မတော်သားလွှတ်တော်ကိုယ်စားလှယ် အစုအဖွဲ့ကိုယ်စားလှယ်တို့အနေနဲ့ ဒီကနေ့အစည်းအဝေးပြီးချိန်မှာ ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံမှ ဆက်သွယ်ထုတ်ယူ နိုင်ကြောင်း အသိပေးအပ်ပါတယ်။</speech>
</section>
<section value="Bill">
<bill>
<title>နိုင်ငံတော်သမ္မတထံမှ သဘောထားမှတ်ချက်ဖြင့် ပြန်လည်ပေးပို့ထားသော အထူးကုန်စည်ခွန်ဥပဒေကို ပြင်ဆင်သည့် ဥပဒေကြမ်းနှင့်စပ်လျဉ်း၍ ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ ဖတ်ကြားတင်ပြခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထူး ကုန်စည်ခွန်ဥပဒေကို ပြင်ဆင်သည့် ဥပဒေကြမ်းကို ၁၁-၇-၂၀၁ရ ရက်တွင် ကျင်းပပြုလုပ်တဲ့ ပြည်ထောင်စု လွှတ်တော် ပဉ္စမပုံမှန်အစည်းအဝေး (၁၁)ရက်မြောက်နေ့မှာ အတည်ပြုခဲ့ပြီး နိုင်ငံတော်သမ္မတ လက်မှတ် ရေးထိုး ထုတ်ပြန်နိုင်ဖို့အတွက် ပေးပို့ခဲ့ပါတယ်။ အဆိုပါ ဥပဒေကြမ်းနဲ့စပ်လျဉ်းတဲ့ နိုင်ငံတော်သမ္မတရဲ့ သဘောထားမှတ်ချက်များကို နိုင်ငံတော် သမ္မတရုံးရဲ့ ၁၇-၇-၂၀၁ရ ရက်စွဲပါစာအမှတ်၊ ၅(၄)/၁/သမ္မတရုံးဖြင့် ပြည်ထောင်စုလွှတ်တော် နာယက ထံသို့ ပြန်လည်ပေးပို့ထားပါတယ်။ နိုင်ငံတော်သမ္မတရဲ့ သဘောထားမှတ်ချက်များအပေါ် ဥပဒေကြမ်းပူးပေါင်းကော်မတီရဲ့ လေ့လာ တွေ့ရှိချက်နဲ့ သဘောထားမှတ်ချက်အစီရင်ခံစာကို လွှတ်တော်သို့ ဖတ်ကြားတင်သွင်းဖို့ ဖိတ်ခေါ်ပါတယ်။</speech>
<speech><mp id="992">ဒေါက်တာမြတ်ဉာဏစိုး(အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>လေးစား အပ်ပါသော ပြည်ထောင်စုလွှတ်တော် နာယကကြီး၊ ပြည်သူ့လွှတ်တော် ဥက္ကဋ္ဌကြီးအမှူးပြုတဲ့ ပြည်ထောင်စု လွှတ်တော်ကိုယ်စားလှယ်များ၊ ယနေ့အစည်းအဝေးသို့ ကြွရောက်လာတဲ့ ပြည်ထောင်စုအဆင့်အဖွဲ့အစည်းဝင် များနဲ့ ဧည့်သည်တော်များအားလုံးကို မင်္ဂလာပါလို့ နှုတ်ခွန်းဆက်သအပ်ပါတယ်။ နိုင်ငံတော်သမ္မတက နေပြီးတော့ သဘောထားမှတ်ချက်နဲ့ ပြန်လည်ပေးပို့လာတဲ့ အထူးကုန်စည်ခွန်ဥပဒေကို ပြင်ဆင်တဲ့ဥပဒေကြမ်း အပေါ်မှာ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထား မှတ်ချက်အစီရင်ခံစာကို ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ အတွင်းရေးမှူး ဖြစ်တဲ့ ကျွန်တော် ဒေါက်တာမြတ်ဉာဏစိုးကနေ တင်ပြသွားမှာဖြစ်ပါတယ်။ ကျွန်တော်တို့ ပြည်ထောင်စုလွှတ်တော်ကြီးအနေနဲ့ အထူးကုန်စည်ခွန်ဥပဒေကို ပြင်ဆင်တဲ့ဥပဒေကြမ်းကို ဒီလ ၁၁ ရက်နေ့က အတည်ပြုခဲ့ပါတယ်။ နိုင်ငံတော်သမ္မတက ဇူလိုင်လ ၁ရ ရက်နေ့မှာ သဘောထားမှတ်ချက် တစ်ချက် ပြန်လည်ပေးပို့ခဲ့ပါတယ်။ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီအနေနဲ့ ဇူလိုင်လ ၁၈ ရက်နေ့မှာ အစည်းအဝေးကျင်းပပြီးတော့ နိုင်ငံတော်သမ္မတရဲ့ သဘောထားမှတ်ချက်အပေါ်မှာ လေ့လာခဲ့ပါတယ်။ ပြန်လည်ပေးပို့ခဲ့တဲ့ သဘောထားမှတ်ချက်ကတော့ ပြင်ဆင်တဲ့ဥပဒေရဲ့ အပိုဒ် ၁၈ မှာ မူလ ဥပဒေပုဒ်မ ၁ရ ပုဒ်မခွဲ(က)ကို အစားထိုးဖော်ပြထားတဲ့ ဖော်ပြချက်ဖြစ်ပါတယ်။ ဒီပြဋ္ဌာန်းချက်ဟာဆိုရင် ဥပဒေရေးထုံးနဲ့ မညီညွတ်တဲ့အတွက်ကြောင့်မိုလို့ ဆိုလိုရင်းအဓိပ္ပာယ်နဲ့လည်း ကိုက်ညီမှုရှိရမယ်။ ဥပဒေ ရေးထုံးနဲ့လည်း ညီညွတ်မှုရှိစေရန် နိုင်ငံတော်သမ္မတကြီးအနေနဲ့ ပုဒ်မ ၁ရ ပုဒ်မခွဲ(က)ကို အစားထိုးပြင်ဆင် ထားတဲ့ ဖော်ပြချက်များနေရာမှာ ပုဒ်မ ၁၆ ပုဒ်မခွဲ(က)နှင့် ပုဒ်မခွဲ(ခ)တို့အရ ပေးပို့သောကြေညာလွှာတွင် ပါရှိသည့် အထူးကုန်စည်နှင့်ပတ်သက်သော တန်ဖိုး၊ ပမာဏ စသည်တို့ကို သတ်မှတ်ထားသည့် အခွန် နှုန်းထားများနှင့် တွက်ချက်ခြင်းဖြင့် ရရှိလာမည့်အခွန်သည် အနီးစပ်ဆုံးအနေအထားဖြစ်လျှင် မြို့နယ် အခွန်ဦးစီးဌာနမှူးသည် ယင်းကြေညာလွှာကိုအခြေပြု၍ အခွန်စည်းကြပ်ရမည်ဟု ပြင်ဆင်ဖော်ပြသင့်ကြောင်း သဘောထားမှတ်ချက်ပြုထားတာ ဖြစ်ပါတယ်။ ဥပဒေတစ်ရပ်ဟာ ဥပဒေရေးထုံးနဲ့ ညီညွတ်ဖို့ လိုအပ်တဲ့အတွက်ကြောင့်မို့လို့ နိုင်ငံတော်သမ္မတရဲ့ သဘောထားမှတ်ချက်အတိုင်း ပြင်ဆင်သင့်ပါကြောင်း ပြည်ထောင်စုလွှတ်တော်ကြီးကို ဥပဒေကြမ်းပူးပေါင်း ကော်မတီအနေနဲ့ ပြည်ထောင်စုလွှတ်တော်ဆိုင်ရာ နည်းဥပဒေ ၉၉ အရ လေးစားစွာ တင်ပြအစီရင်ခံ အပ်ပါတယ်။ အားလုံးကို အထူးပဲကျေးဇူးတင်ရှိပါတယ်ခင်ဗျာ။ အစီရင်ခံစာနှင့် ဇယားကို နောက်ဆက်တွဲဖြင့် ဖော်ပြထားပါသည်။</speech>
<title>အထက်ပါဥပဒေကြမ်းနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ ဥပဒေကြမ်းနဲ့စပ်လျဉ်းပြီး နိုင်ငံတော်သမ္မတရဲ့ သဘောထားမှတ်ချက်အပါအဝင် ဥပဒေကြမ်းပူးပေါင်း ကော်မတီရဲ့ အစီရင်ခံစာမိတ္တူကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ ပြည်ထောင်စုလွှတ်တော်ဆိုင်ရာနည်းဥပဒေ ၁၀၈ နဲ့အညီ အဆိုတင်သွင်း ဆွေးနွေးလိုတဲ့ လွှတ်တော် ကိုယ်စားလှယ်များရှိပါက အပိုဒ်၊ အပိုဒ်ခွဲအလိုက် ပြည့်စုံစွာဖော်ပြပြီး ၂၅-၇-၂၀၁ရ ရက် (အင်္ဂါနေ့) မွန်းလွဲ တစ်နာရီ (၁၃၀၀ နာရီ) နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်း ပေးပို့နိုင်ကြောင်း ကြေညာပါတယ်။</speech>
</bill>
</section>
<section value="Report">
<report>
<title>မြန်မာနိုင်ငံအမျိုးသားလူ့အခွင့်အရေးကော်မရှင်၏ ၂၀၁၆ ခုနှစ်၊ နှစ်ပတ်လည် အစီရင်ခံစာနှင့်စပ်လျဉ်း၍ မြန်မာနိုင်ငံအမျိုးသားလူ့အခွင့်အရေးကော်မရှင်က လွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၁၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မြန်မာ နိုင်ငံအမျိုးသားလူ့အခွင့်အရေးကော်မရှင်ရဲ့ ၂၀၁၆ ခုနှစ်၊ နှစ်ပတ်လည်အစီရင်ခံစာကို မြန်မာ နိုင်ငံအမျိုးသား လူ့အခွင့်အရေးကော်မရှင် ဥပဒေပုဒ်မ ၂၂ ပုဒ်မခွဲ(ဌ)အရ မြန်မာနိုင်ငံအမျိုးသားလူ့အခွင့်အရေးကော်မရှင် ထံမှ ပြည်ထောင်စုလွှတ်တော် နာယကထံသို့ မြန်မာနိုင်ငံအမျိုးသားလူ့အခွင့်အရေးကော်မရှင်ရုံးရဲ့ ၅-၇-၂၀၁ရ ရက်စွဲပါစာအမှတ်၊ ၁/ ၁၁၇(၆၆)/စီမံ/မလကဖြင့် ပေးပို့ထားပါတယ်။ ယင်းကိစ္စနဲ့စပ်လျဉ်းပြီး မြန်မာနိုင်ငံအမျိုးသားလူ့အခွင့်အရေးကော်မရှင် လွှတ်တော်သို့ ရှင်းလင်း တင်ပြဖို့ ဖြစ်ပါတယ်။</speech>
<speech><agency id="38">ဦးစစ်မြိုင်(ဒုတိယဥက္ကဋ္ဌ၊ မြန်မာနိုင်ငံအမျိုးသားလူ့အခွင့်အရေးကော်မရှင်)</agency>အားလုံး မင်္ဂလာပါခင်ဗျာ။ လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်သူ့လွှတ်တော် ဥက္ကဋ္ဌကြီးနှင့် လွှတ်တော်ကိုယ်စားလှယ်ကြီးများ၊ တက်ရောက်လာသူများအားလုံးကို လေးစားပါကြောင်း တင်ပြအပ် ပါတယ်။ ကျွန်တော်ကတော့ မြန်မာနိုင်ငံ အမျိုးသားလူ့အခွင့်အရေးကော်မရှင် ဒုတိယဥက္ကဋ္ဌ ဦးစစ်မြိုင် ၂၀၁၆ ခုနှစ်အတွင်း ကော်မရှင်ရဲ့ ဆောင်ရွက်ချက် အစီရင်ခံစာကို ကျွန်တော်မှ တင်ပြခွင့်ပြုပါ ခင်ဗျာ။ Power Point အသုံးပြုပြီးတော့ တင်ပြမှာဖြစ်ပါတယ်။ ပထမဦးဆုံးအနေနဲ့ ကျွန်တော်တို့ ကော်မရှင်ရဲ့ မျှော်မှန်းချက်။ မြန်မာနိုင်ငံအတွင်း၌ လူ့အခွင့်အရေး မြှင့်တင်ခြင်းနဲ့ ကာကွယ်ခြင်းအားဖြင့် လူ့အခွင့်အရေးကို လေးစားလိုက်နာ ကျင့်သုံးသည့် အဖွဲ့အစည်း တစ်ရပ် လူ့အဖွဲ့အစည်းတစ်ရပ် ပေါ်ပေါက်လာရန် ဖြစ်ပါတယ်။ ဒါကတော့ ကျွန်တော်တို့ လူ့အခွင့်အရေးကို Respect and Practice ကို ကျွန်တော်တို့ ရည်ညွှန်းပါတယ်။ နောက်ကော်မရှင်ရဲ့ ရည်ရွယ်ချက်။ မြန်မာ နိုင်ငံအမျိုးသားလူ့အခွင့်အရေးကော်မရှင်ဥပဒေတွင် အဓိပ္ပာယ်ဖွင့်ဆိုထားသည့် လူ့အခွင့်အရေးကို လူတိုင်း ရရှိခံစားနိုင်ရန် ကျွန်တော်တို့ မျှော်မှန်းထားရှိပါတယ်။ ကျွန်တော်တို့ဆက်လက်ပြီး မူဝါဒနဲ့ ဥပဒေဆိုင်ရာ ဆောင်ရွက်ချက်များကို တင်ပြမှာဖြစ်ပါတယ်။ ကော်မရှင်ဥပဒေ ပုဒ်မ ၂၂(ခ)အရ တည်ဆဲဥပဒေနှင့် ဥပဒေကြမ်းများသည် နိုင်ငံတော်က ပါဝင်ချုပ်ဆို ထားသော လူ့အခွင့်အရေးစာချုပ်များနှင့် ကိုက်ညီမှုရှိစေရေး အကြံပြုရန်ပြဋ္ဌာန်းပါရှိပါတယ်။ ကျွန်တော်တို့ မူဝါဒနဲ့ ဥပဒေဆိုင်ရာ ဆောင်ရွက်ချက်အနေဖြင့် မြန်မာနိုင်ငံအမျိုးသားလူ့အခွင့်အရေးကော်မရှင် ဥပဒေ ဆိုင်ရာလုပ်ထုံးလုပ်နည်းကို ပြည်ထောင်စုရှေ့နေချုပ်ရုံးနဲ့ ညှိနှိုင်းရေးဆွဲနိုင်ခဲ့ပါတယ်။ နောက်ကျွန်တော်တို့ စီးပွားရေး၊ လူမှုရေးနှင့် ယဉ်ကျေးမှုအခွင့်အရေးများဆိုင်ရာ အပြည်ပြည်ဆိုင်ရာ သဘောတူစာချုပ် (ICESCR) ကို မြန်မာနိုင်ငံမှ အတည်ပြု ချုပ်ဆိုသင့်ကြောင်း အကြံပြုချက်ကို နိုင်ငံတော် သမ္မတရုံးသို့ ၂၀၁၆ ခုနှစ်၊ စက်တင်ဘာလ ၁၉ ရက်နေ့မှာ ကျွန်တော်တို့ တင်ပြခဲ့ပါတယ်။ ဒီအကြံပြု တိုက်တွန်းချက်ကို ၂၀၁၄ ခုနှစ် မှာလည်း ပထမတစ်ကြိမ် ကျွန်တော်တို့ တင်ပြခဲ့ပါတယ်။ မြန်မာနိုင်ငံ အနေနဲ့တော့ ၂၀၁၅ ခုနှစ်၊ ဇူလိုင်လ ၁၆ ရက်နေ့မှာ ပထမအဆင့် လက်မှတ်ရေးထိုးခြင်း ဆောင်ရွက်ခဲ့ပါတယ်။ နောက် ကျွန်တော်တို့ မသန်စွမ်းသူများ အခွင့်အရေးဥပဒေ အခန်း(၇) ပုဒ်မ ၂၈ အရ မသန်စွမ်း သူများ ခံစားခွင့်ရှိသော အခွင့်အရေးများ ရရှိခံစားနိုင်ရန် ရည်ရွယ်ပြီးတော့ Myanmar National Building Code အတွက် ကျွန်တော်တို့ မသန်စွမ်းသူများလွတ်လပ်စွာ သွားလာနေထိုင် အသုံးပြုနိုင်ရေး အတွက် သင့်လျော်သည့် ပြဋ္ဌာန်းချက်များထည့်သွင်းရေးဆွဲရေးနှင့် စပ်လျဉ်း၍ အကြံပြုချက်ကို ၂၀၁၆ ခုနှစ်၊ စက်တင်ဘာလ ၁၉ ရက်နေ့မှာ ဆောက်လုပ်ရေးဝန်ကြီးဌာနနဲ့ ဆက်စပ်သော အဖွဲ့အစည်းများသို့ ကျွန်တော်တို့ ပေးပို့အကြံပြုခဲ့ပါတယ်။ ဆက်လက်ပြီး ကျွန်တော်တို့ အကြမ်းဖက်မှုတိုက်ဖျက်ရေးဥပဒေ ပြဋ္ဌာန်းပြီးဖြစ်တဲ့အတွက် နည်းဥပဒေအခန်း (၁၇)နဲ့စပ်လျဉ်းပြီးတော့လည်းပဲ ကျွန်တော်တို့ အကြမ်းဖက် တိုက်ဖျက်ရေးဗဟိုအဖွဲ့ကို အကြံပြုချက် ကျွန်တော်တို့ ပေးပို့ခဲ့ပါတယ်။ ဆက်လက်ပြီးတော့ ကျွန်တော်တို့ ပြည်သူ့ရေးရာ နိုင်ငံရေးအခွင့်အရေးများဆိုင်ရာ အပြည်ပြည် ဆိုင်ရာ သဘောတူစာချုပ် (ICCPR)ကို မြန်မာနိုင်ငံက ပါဝင်ချုပ်ဆိုရေးနဲ့စပ်လျဉ်းပြီး အကြံပြုချက်ကို ၂၀၁၆ ခုနှစ်၊ နိုဝင်ဘာလ ၃၀ ရက်နေ့မှာ နိုင်ငံတော်သမ္မတရုံးသို့ တင်ပြခဲ့ပါတယ်။ ကျွန်တော်တို့ ဒီ ICESCR နဲ့ ICCPR ဆိုတဲ့ ကုလသမဂ္ဂစာချုပ်ကြီးနှစ်ရပ်ဟာ ကမ္ဘာ့နိုင်ငံအများအပြားလည်း ကျွန်တော်တို့လက်မှတ် ရေးထိုးထားတာ တွေ့ရှိရပါတယ်။ နောက်ကျွန်တော်တို့ UPR လို့ခေါ်တဲ့ အစီရင်ခံစာမှာလည်း ဒီစာချုပ်ကြီး ၂ ခုကိုဝင်ရောက်ဖို့အတွက် တိုက်တွန်းတာကို ကျွန်တော်တို့တွေ့ရှိရပါတယ်။ ဆက်လက်ပြီးတော့ ကျွန်တော်တို့ဒီ ICCPR စာချုပ်ကြီးကို ကျွန်တော်တို့ကော်မရှင်မှ စုပေါင်းကြိုးပမ်းမှုအဖြစ်နဲ့ အင်္ဂလိပ်ဘာသာမှ မြန်မာ ဘာသာကို ပြန်ဆိုပြီးတော့ အစောင်ရေ ၁၀၀၀၀ ရိုက်နှိပ်ပြီးတော့ ကျွန်တော်တို့ ဖြန့်ဝေလျက်ရှိပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ လူ့အခွင့်အရေးမြှင့်တင်ရေး နှင့် လေ့ကျင့်ပညာပေးရေးဆိုင်ရာ ဆောင်ရွက်ချက်များကို ဆက်လက်တင်ပြမှာဖြစ်ပါတယ်။ လူ့အခွင့်အရေး မြှင့်တင်ရေးလုပ်ငန်းသည် ကျွန်တော်တို့ရဲ့ မျှော်မှန်းချက်ဖြစ်တဲ့ ပြည်သူများလူ့အခွင့်အရေးကို လေးစားမှုနဲ့ လိုက်နာမှုရှိရေးအတွက် ကြိုးပမ်းတဲ့နေရာမှာ အခြေခံကျပြီးတော့ အရေးပါတဲ့အခန်းကဏ္ဍ ဖြစ်ပါတယ်။ ဒါကြောင့် ကျွန်တော်တို့အနေနဲ့ လူ့အခွင့်အရေးမြှင့်တင်ရေး ဆောင်ရွက်တဲ့အခါမှာ အုပ်စု ၄ စု ကျွန်တော်တို့ ဦးတည်ပြီးတော့ ဆောင်ရွက်ပါတယ်။ ကျွန်တော်တို့ ရဲအရာရှိများ၊ အကျဉ်းအရာရှိများ၊ နောက်တပ်မတော် အရာရှိများ၊ အစိုးရဌာနဆိုင်ရာအရာရှိများ ဖြစ်ပါတယ်။ ဒီမှာ ကျွန်တော်တို့ Slide မှာဖော်ပြထားတဲ့အတိုင်းပဲ ကျွန်တော်တို့ လုံခြုံရေးဆောင်ရွက်တဲ့ ရဲအရာရှိများအတွက် (၄)ကြိမ်၊ နယ်မြေထိန်းတာဝန်ဆောင်ရွက်တဲ့ ရဲအရာရှိများအတွက် (၃) ကြိမ်၊ အကျဉ်း ဦးစီးဌာန အကျဉ်းထောင်ရဲအရာရှိများအတွက် (၂)ကြိမ် ဆောင်ရွက်ခဲ့ပါတယ်။ နောက် ကျွန်တော်တို့ ဆက်လက်ပြီးတော့ အသိပညာ ပြန့်ပွားရေးနဲ့ပတ်သက်လို့ ၂၀၁၆ ခုနှစ်မှာ ကျွန်တော်တို့ မြို့နယ်ပေါင်း ၂၀ ကို ဟောပြောပွဲများ ပြုလုပ်နိုင်ခဲ့ပါတယ်။ ဒီဟောပြောပွဲတွေမှာ တက်ရောက် သူများကတော့ ဌာနဆိုင်ရာ အရာထမ်း၊ အမှုထမ်းများ၊ နိုင်ငံရေးပါတီဝင်များ၊ အဖွဲ့အစည်းအသီးသီးမှ ကိုယ်စားလှယ်များ၊ မြို့မိဖို့ဖများ၊ ရပ်ကွက်ကျေးရွာခေါင်းဆောင်များနဲ့ စိတ်ပါဝင်စားသူများ တက်ရောက်ခွင့် ရရှိခဲ့ပြီးတော့ မေးခွန်းများအမေးအဖြေ ဆောင်ရွက်ခဲ့ပါတယ်။ ဆက်လက်ပြီးတော့ ကျွန်တော်တို့ရဲ့ ဒီအသိပညာပြန့်ပွားရေး အုပ်စုတစ်ခုဖြစ်တဲ့ တပ်မတော်အရာရှိများ ဖြစ်ပါတယ်။ အဲဒီတော့ ဒီမှာတော့ ကျွန်တော်တို့ ကာကွယ်ရေးဝန်ကြီးဌာနနဲ့ ညှိနှိုင်းလိုက်တဲ့အခါမှာ ကာကွယ်ရေးဝန်ကြီးဌာန အနေနဲ့လည်းပဲ လိုလိုလားလားနဲ့ပဲ ကျွန်တော်တို့ကို ဒီတင်ပြပါ သင်တန်း ၄ မျိုးမှာ လူ့အခွင့်အရေးဘာသာရပ်တွေ ပို့ချ ဆွေးနွေးခွင့် ရရှိခဲ့ပါတယ်။ နိုင်ငံတော်ကာကွယ်ရေးတက္ကသိုလ် (၁)ကြိမ်၊ စစ်ဦးစီးတက္ကသိုလ် (၂)ကြိမ်၊ နောက်ခြေလျင်တပ်ရင်းမှူးသင်တန်းနဲ့ တပ်ခွဲမှူးသင်တန်းများ ပြုလုပ်တဲ့ တိုက်ခိုက်ရေးကျောင်း (ဗထူး)မှာ (၆)ကြိမ်၊ နောက်တိုက်ခိုက်ရေးကျောင်း (ဘုရင့်နောင်)မှာ ကျွန်တော်တို့ (၆) ကြိမ် ပြုလုပ်နိုင်ခဲ့ပါတယ်။ နောက်ထပ် အုပ်စုတစ်ခုဖြစ်တဲ့ ဗဟိုဝန်ထမ်းတက္ကသိုလ်(အထက်မြန်မာပြည်)၊ (အောက်မြန်မာပြည်) သင်တန်းများမှာ ကျွန်တော်တို့ ဝန်ထမ်းအဖွဲ့အစည်းအကြီးအမှူးဆိုတဲ့ ဒုတိယညွှန်ကြားရေးမှူးချုပ် အဆင့် ကနေပြီးတော့ အောက်ခြေစာရေးဝန်ထမ်းများအထိ သင်တန်း ၁၀ မျိုးကို ကျွန်တော်တို့ (၂၈)ကြိမ် ပို့ချ ဆွေးနွေးခဲ့ပါတယ်။ သင်တန်းသား ၁၂၂၀ရ ဦး ကျွန်တော်တို့ ဆွေးနွေးနိုင်ခဲ့ပါတယ်။ သူတို့ကနေ ဆင့်ပွား ပြုလုပ်ပေးဖို့ကိုလည်းပဲ တိုက်တွန်းခဲ့ပါတယ်။ နောက် အထွေထွေအုပ်ချုပ်ရေးဦးစီးဌာန၊ အုပ်ချုပ်မှုပညာ ဖွံ့ဖြိုးမှုသင်တန်းကျောင်းမှာလည်းပဲ ကျွန်တော်တို့ အရာရှိအကြိုသင်တန်းမှာ (၃)ကြိမ် သွားရောက်ပြီးတော့ ဆွေးနွေးပို့ချခဲ့ပါတယ်။ နောက်ကျွန်တော်တို့ ကမ္ဘာ့လူ့အခွင့်အရေးကြေညာစာတမ်း ဒီကြေညာစာတမ်းကို တိုင်းရင်းသားဘာသာများနဲ့ ပြန်ဆိုဖို့ လုပ်ငန်းစဉ် ကျွန်တော်တို့ချမှတ်ထားပါတယ်။ ကချင်၊ မွန်၊ ရှမ်း ဘာသာကို ပြန်ဆိုပြီးတော့ ၂၀၁၅ ခုနှစ်မှာ အုပ်ရေ ၃၀၀၀ ဖြန့်ဝေခဲ့ပြီးတော့ ၂၀၁၆ ခုနှစ်မှာ ဒုတိယ အကြိမ် အုပ်ရေ ၁၀၀၀၀ စီ ရိုက်နှိပ်ပြီးတော့ ကျွန်တော်တို့ဖြန့်ဝေပါတယ်။ ၂၀၁၆ မှာပဲ ကရင်ဘာသာဖြစ်တဲ့ စကော၊ ပိုး(အရှေ့)၊ ပိုး(အနောက်) ကရင်ဘာသာ ၃ ဘာသာနဲ့ ပြန်ဆိုပြီးတော့ အုပ်ရေ ၁၀၀၀၀ ဖြန့်ဝေ ပေးခဲ့ပါတယ်။ ဒီဖြန့်ဝေတဲ့အခါမှာတော့ သက်ဆိုင်ရာ တိုင်းရင်းသားတွေရဲ့ စာပေနဲ့ ယဉ်ကျေးမှုအဖွဲ့တွေ၊ နောက် ကျွန်တော်တို့ ပြည်နယ်အစိုးရအဖွဲ့များနဲ့ ဆက်သွယ်ပြီးတော့ ဆောင်ရွက်ခဲ့တာ ဖြစ်ပါတယ်။ တော့ ချင်းဘာသာ ၅ မျိုးဖြင့် ပြန်ဆိုဖို့ရယ်၊ နောက် ကယားဘာသာရယ် ဆက်လက်ဆောင်ရွက်ဖို့ ကျွန်တော်တို့ ကြိုးပမ်းလျက်ရှိပါတယ်။ ဆက်လက်ပြီး ကျွန်တော်တို့ လူ့အခွင့်အရေးကာကွယ်စောင့်ရှောက်ရေးနဲ့ ဆောင်ရွက်ချက်များကို တင်ပြမှာဖြစ်ပါတယ်။ တိုင်စာများဆောင်ရွက်ခြင်းကတော့ လူ့အခွင့်အရေးကာကွယ်စောင့်ရှောက်ရေးမှာ အဓိကကျတဲ့ လုပ်ငန်းစဉ်ဖြစ်ပါတယ်။ ဒီဇယားအနေနဲ့တော့ ၂၀၁၄၊ ၂၀၁၅၊ ၂၀၁၆ မှာရရှိတဲ့ စာရင်း များကို ဖော်ပြထားတာဖြစ်ပါတယ်။ နောက်တိုင်ကြားခံရတဲ့ အဖွဲ့အစည်းများ၊ ဌာနအလိုက်ကိုလည်းပဲ ဖော်ပြထားပါတယ်။ နောက်တိုင်းဒေသကြီးနဲ့ ပြည်နယ်အလိုက် တိုင်တန်းမှုအခြေအနေတွေ တင်ပြထားပါတယ်။ ရန်ကုန်တိုင်းကတော့ ၂၂၈ စောင်နဲ့အများဆုံးဖြစ်ပြီးတော့ ကယားနဲ့ ချင်းကတော့ တစ်စောင်စီနဲ့ အနည်းဆုံး ဖြစ်ပါတယ်။ ကယားနဲ့ ချင်းဒေသတွေ ရောက်ရှိတဲ့အခါမှာလည်း ကျွန်တော်တို့ ဟောပြောပွဲ တွေလုပ်တဲ့ အခါမှာ တိုင်တန်းနိုင်တဲ့ အကြောင်း၊ မည်ကဲ့သို့တိုင်တန်းရမည်ဆိုတဲ့နည်းလမ်း၊ နောက်ပြီးတော့ တိုင်တန်း နိုင်တဲ့လိပ်စာနဲ့ တိုင်တန်း နည်းများလည်း ကျွန်တော်တို့ အသိပညာဖြန့်ဝေ ဆွေးနွေးခဲ့ပါတယ်။ ဆက်လက်ပြီး ကျွန်တော်တို့ တွေ့ဆုံဆွေးနွေးမှုနဲ့ ကွင်းဆင်းစစ်ဆေးခြင်းများမှာ တွေ့ဆုံဆွေးနွေးမှု (၄)ကြိမ်နဲ့ ကွင်းဆင်းစစ်ဆေးမှု (၆)ကြိမ် ပြုလုပ်နိုင်ခဲ့ပါတယ်။ နောက်လူ့အခွင့်အရေး ကာကွယ် စောင့်ရှောက်ရေးနဲ့ ပတ်သက်လို့ ကျွန်တော်တို့ ဒီမှာထုတ်နုတ်ထားတဲ့ Case လေး ၂ ခု တင်ပြလိုပါတယ်။ ပထမ ကျွန်တော်တို့ ဖြစ်စဉ်ကတော့ ဧရာဝတီတိုင်း၊ လပွတ္တာမြို့နယ်၊ ကြာကန်ကွင်းပေါက်မှာ ဖြစ်တာပါ။ သစ်တောမြေပေါ်မှာ ကျူးကျော်ပြီးတော့ စပါးစိုက်တာဖြစ်ပါတယ်။ လွန်ခဲ့တဲ့ ၃၊ ၄၊ ၅ နှစ်ကတည်းက စိုက်ခဲ့ကြတယ်လို့ စစ်ဆေးတွေ့ရှိရပါတယ်။ ထွက်ရှိတဲ့စပါးများကို တိုင်းဒေသကြီးအစိုးရအနေနဲ့ ဥပဒေနဲ့ အညီ ကြီးကြပ်မှုတွေလုပ်တဲ့အခါမှာ သက်ဆိုင်ရာ လယ်သမားများနဲ့ မကျေမလည်ဖြစ်တဲ့အတွက် ကျွန်တော်တို့ ကော်မရှင်ကနေ ကွင်းဆင်းစစ်ဆေးပြီးတော့ တင်ပြပါအတိုင်း အကြံပြုချက်တွေ တင်ပြခဲ့ပါတယ်။ သစ်တောဧရိယာ ၄၂၉၉.၆ ဧက ပယ်ဖျက်ပေးဖို့၊ နောက်ထပ်မံပြီးတော့ ဥပဒေမဲ့မဖြစ်ပွားဖို့အတွက် တာဝန် ရှိသူတွေက ကြပ်ကြပ်မတ်မတ် ဆောင်ရွက်ဖို့၊ နောက်စပါးပင်တွေကို ကျူးကျော်စိုက်ပျိုးခြင်းကို လုံလောက်သော တားဆီးမှုမပြုခဲ့တဲ့ဝန်ထမ်းများကို ဖော်ထုတ်အရေးယူရန်နဲ့ နောက်ဆုံးတစ်ချက် ကတော့ ဒီကျူးကျော်စိုက်ပျိုးခဲ့တဲ့လယ်သမားများကို ဥပဒေအရအရေးယူဖို့နဲ့ စိုက်ပျိုးပြီးတဲ့ စပါးတွေ ကိုတော့ သက်ဆိုင်ရာ လယ်သမားတွေကို ပြန်လည်ပေးဖို့ဆိုပြီးတော့ တိုက်တွန်းအကြံပြုခဲ့ပါတယ်။ နောက်ကျွန်တော်တို့ ဒီဆောင်ရွက်ချက်လေးတစ်ခုကတော့ ဒါကတော့ ကျွန်တော်တို့ ပြည်ထောင်စု လွှတ်တော်ကနေ ချပေးတဲ့ တိုင်စာတစ်စောင်ဖြစ်ပါတယ်။ အဲဒီတော့ မောင်မိုးဝင်း ဖြစ်ပါတယ်။ ညောင်ဦးမြို့နယ်မှာ နေပြီးတော့ သူလုပ်ကိုင်တာကတော့ မိုင်းရှူးမှာ သွားရောက်လုပ်ကိုင်ရင်းနဲ့ လူ့အခွင့် အရေးထိပါးမှုတွေ ဖြစ်ပွားခံရတာဖြစ်ပါတယ်။ အဲဒီတော့ ကျွန်တော်တို့ ပထမအကြံပြုချက်အနေနဲ့ကတော့ မောင်မိုးဝင်းကို ထမင်းမကျွေး၊ ရေမတိုက်ဘဲနဲ့ အိမ်အပြင်မှာထားခဲ့တဲ့အတွက် ဥပဒေအကြောင်းအရ အရေးယူဖို့နဲ့ မောင်မိုးဝင်းကိုလည်းပဲ လူမှုရေးအရ ကုစားပေးဖို့ ကျွန်တော်တိုက်တွန်းခဲ့ပါတယ်။ မောင်မိုးဝင်းရဲ့ အလုပ်ခွင်မှာ ခြေချောင်း ၅ ချောင်း ပြတ်ခဲ့တဲ့အတွက် အလုပ်သမားဥပဒေအရ လျော်ကြေးရရှိရေး ကျွန်တော်တို့ တိုက်တွန်းခဲ့ပါတယ်။ နောက် ၂၀၁၂ ခုနှစ်၊ အောင်တိုဘာလက စပြီးတော့ မရရှိတဲ့ လုပ်ခငွေတွေ ပေးဖို့အတွက်လည်း ကျွန်တော်တို့ အလုပ်သမားဝန်ကြီးဌာနကို တိုက်တွန်းခဲ့ပါတယ်။ နောက် မိုင်းရှူးရဲစခန်းမှူးနဲ့ ရဲတပ်ကြပ်ကြီးတို့ အနေနဲ့လည်းပဲ တာဝန်ပေါ့လျော့မှုဖြစ်တဲ့အတွက် သင့်လျော် သလို အရေးယူရန်လည်း ကျွန်တော်တို့ တိုက်တွန်းခဲ့ပါတယ်။ အဲဒီတော့ တိုက်တွန်းချက် ၂ နဲ့ပတ်သက်လို့ ကတော့ ကျွန်တော်တို့ ပြန်ကြားချက်များအရ လျော်ကြေးငွေ ၁၇၀,၀၀၀ ဖြစ်တဲ့အတွက် မောင်မိုးဝင်းက နည်းတဲ့အတွက် လာရောက်ထုတ်ယူခြင်းမရှိဘူးလို့ ကျွန်တော်တို့ သိရပါတယ်။ ဒီအပိုဒ် ၁၂ မှာတော့ လုပ်ခတွေနဲ့ပတ်သက်လို့ ကျွန်တော်တို့ဆီကို ပြန်လည်တင်ပြတာကတော့ ၃၁ သိန်းကျော် ပေးပြီးပြီးလို့ ပြောသော်လည်းပဲ ကျွန်တော်တို့ ပြည်သူ့လွှတ်တော်က ဒီနိုင်ငံသားအခွင့်အရေး ဆိုင်ရာကော်မတီရဲ့ စုံစမ်းမှုအရတော့ မရသေးဘူးလို့ သိတဲ့အတွက် ဒါကိုတော့ ကျွန်တော်တို့ ပြန်လည် စိစစ်ဆောင်ရွက်လျက်ရှိပါတယ်။ နောက်ကျွန်တော်တို့ အကျဉ်းထောင်၊ အကျဉ်းစခန်း ၉ နေရာ ကျွန်တော်တို့ စစ်ဆေးခဲ့ပါတယ်။ နောက် ထိန်းသိမ်းစောင့်ရှောက်ရေးစခန်းများ ဖြစ်တဲ့အတွက် လူမှုဝန်ထမ်း သင်တန်းကျောင်းများ၊ နောက်ဘိုးဘွားရိပ်သာများ၊ ပရဟိတဂေဟာများ ဒါကိုလည်း စုစုပေါင်း ၁၂ နေရာ ကျွန်တော်တို့ သွားရောက်ပြီးတော့ စစ်ဆေးနိုင်ခဲ့ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ ဆက်လက်၍ နိုင်ငံတကာ ဆက်ဆံရေးဆိုင်ရာ ဆောင်ရွက်ချက်များ ကျွန်တော် တင်ပြမှာဖြစ်ပါတယ်။ ကျွန်တော်တို့ အရှေ့တောင်အာရှမှာ အမျိုးသားလူ့အခွင့်အရေးအဖွဲ့အစည်းများဖိုရမ်ဆိုတဲ့ အဖွဲ့အစည်းရှိပါတယ်။ အဲဒီနိုင်ငံမှာ ကျွန်တော်တို့ အဖွဲ့ဝင်နိုင်ငံ ၆ နိုင်ငံပါရှိပါတယ်။ အဲဒီအဖွဲ့ဝင်နိုင်ငံ ၆ နိုင်ငံမှာ ကျွန်တော်တို့နိုင်ငံလည်း အပါအဝင် ဖြစ်ပါတယ်။ ၂၀၁၆ ခုနှစ်မှာ ကျွန်တော်တို့ နိုင်ငံအနေဖြင့် ကျွန်တော်တို့ ကော်မရှင်အနေဖြင့် ဥက္ကဋ္ဌတာဝန် nis. mus O Technical Wrino con Motino Annual Meeting (၁) ကြိမ် အောင်မြင်စွာ ဆောင်ရွက်နိုင်ခဲ့ပါတယ်။ အဲဒီအစည်းအဝေးတွေ ကနေ ပြီးတော့ ၂၀၁ရ မှ ၂၀၂၁ ထိရှေ့လုပ်ငန်းစဉ်များကို ချောချောမောမော ဆုံးဖြတ်နိုင်ခဲ့ပါတယ်။ နောက် သက်ကြီးရွယ်အိုများအခွင့်အရေးဆိုင်ရာ ထုတ်ပြန်ချက်တစ်ရပ်ကိုလည်းပဲ ထုတ်ပြန်နိုင်ခဲ့ကြောင်း တင်ပြ အပ်ပါတယ်။ နောက် ကျွန်တော်တို့ ကမ္ဘာ့အမျိုးသားလူ့အခွင့်အရေးအဖွဲ့အစည်းများဆိုင်ရာ ကမ္ဘာ့အဖွဲ့အစည်း ဆိုတာ ရှိပါတယ်။ ကျွန်တော်တို့ GANHRI လို့လည်းအတိုအားဖြင့် ခေါ်ပါတယ်။ ယခင်အခေါ်ကတော့ ICC ဖြစ်ပါတယ်။ သူ့ရဲ့ (၂၉) ကြိမ်မြောက်အစည်းအဝေးကို ၂၀၁၆ ခုနှစ်၊ ဇန်နဝါရီလမှာ ဆွစ်ဇာလန်နိုင်ငံ၊ ဂျီနီဗာမြို့မှာ ကျင်းပပါတယ်။ အဲဒီအဖွဲ့ကိုလည်း အဖွဲ့ဝင်အဖြစ်နဲ့ ပထမဆုံးအကြိမ် တက်ရောက်ခွင့်ရရှိ ပြီးတော့ တက်ရောက်ခဲ့ပါတယ်။ နောက်ကျွန်တော်တို့ ဆက်လက်ပြီးတော့ အစိုးရမဟုတ်သော အဖွဲ့အစည်း များနဲ့ ပူးပေါင်းဆောင်ရွက်မှုကို ကျွန်တော်တင်ပြလိုပါတယ်။ ကျွန်တော်တို့ UPR လို့ခေါ်တဲ့ ကျွန်တော်တို့ Universal Periodic Review gooss cygazę3369:32c@326$ @p:0 g şoosda qəz¢3269: ကောင်စီကို ကျွန်တော်တို့ တင်သွင်းပါတယ်။ ဒီ ၂၀၁၅ ခုနှစ် တင်သွင်းချက်တွေအပေါ်မှာ အကြံပြု တိုက်တွန်းချက်ပေါင်း ၂၈၁ ချက်ထွက်ပေါ်ပါတယ်။ အဲဒီအထဲက ၁၆၆ ချက်ကို မြန်မာနိုင်ငံက လက်ခံပါတယ်။ အဲဒီတော့ ဒီ ၁၆၆ ချက် အသိပညာပြန့်ပွားရေးအတွက် ကျွန်တော်တို့ ကော်မရှင်က Lutheran World Federation (Myanmar)နဲ့ပူးပေါင်းပြီးတော့ ၂၀၁၆ ခုနှစ်၊ သြဂုတ်လ ၉ ရက်နေ့ကနေ ၁၀ ရက်နေ့မှာ ကျွန်တော်တို့ နေပြည်တော်မှာ Workshop တစ်ခုပြုလုပ်ပြီးတော့၊ ဒီ Workshop ကိုတော့ အစိုးရဌာန အဆင့်မြင့်အရာရှိကြီးများ၊ နောက်လွှတ်တော်ကိုယ်စားလှယ်တော်ကြီးများနဲ့ NGO အဖွဲ့ဝင်အချို့ တက်ရောက် ခဲ့ပြီးတော့ ဒီတိုက်တွန်းချက်တွေအပေါ်မှာ တာဝန်ရှိတဲ့ဌာနများကို ကျွန်တော်တို့ အသိပညာ ပြန့်ပွားရေးနဲ့ တာဝန်ရှိမှုများကို တိုက်တွန်းဆွေးနွေးနိုင်ခဲ့ပါတယ်။ ဆက်လက်ပြီး ကျွန်တော်တို့ စီမံရေးနဲ့ ဘဏ္ဍာရေးဆိုင်ရာ ဆောင်ရွက်ချက်များ ကျွန်တော် တင်ပြ လိုပါတယ်။ ကျွန်တော်တို့ကော်မရှင်မှာလည်းပဲ စီမံခန့်ခွဲရေးကော်မတီ EC ဥက္ကဋ္ဌ ဦးစီးပြီးတော့ ဖွဲ့စည်းထား ပါတယ်။ အဲဒါကျွန်တော်တို့ (၁၁) ကြိမ်၊ နောက်ကော်မရှင်ရဲ့မျက်နှာစုံညီအစည်းအဝေး Planning (၁၂)ကြိမ်နဲ့ အထူးအစည်းအဝေး (၁၂)ကြိမ် ကျင်းပခဲ့ပါတယ်။ နောက်ဆက်လက်ပြီးတော့ ကော်မရှင်ရုံးခွဲများ ဖွင့်လှစ်ခြင်း၊ ကော်မရှင်ဥပဒေပုဒ်မ ၅ရ အရ ကျွန်တော် လိုအပ်တဲ့နေရာတွေမှာ ကော်မရှင်ရုံးခွဲများဖွင့်လှစ်ရန် ပြဋ္ဌာန်း ပါရှိပါတယ်။ ပထမအဆင့်အနေနဲ့ ကျွန်တော်တို့ နေပြည်တော်နဲ့ မန္တလေးမှာ ရုံးခွဲများဖွင့်လှစ်ထားရှိပါတယ်။ နေပြည်တော်ကတော့ ဒက္ခိဏခရိုင် အထွေထွေအုပ်ချုပ်ရေးရုံးမှာ အခန်းတောင်းပြီးတော့ ယာယီရုံးခန်း ကျွန်တော်တို့ ဖွင့်လှစ်ထားပြီးဖြစ်ပါတယ်။ နောက်ကျွန်တော်တို့ ရွှေကြာပင်ရပ်ကွက်မှာ ပေ ၁၀၀ ပတ်လည် မြေရရှိတဲ့အတွက် ဒီ ၂၀၁၇-၂၀၁၈ ဘဏ္ဍာနှစ်မှာ ကျွန်တော်တို့ ရုံးခန်း၊ ရုံးအဆောက်အဦ ဆောက်လုပ် သွားမှာ ဖြစ်ပါတယ်။ မန္တလေးမှာတော့ နန်းရှေ့ဈေးအပေါ်မှာ ရုံးခန်းနေရာရရှိတဲ့အတွက် ယာယီဖွင့်လှစ်ထား ပြီးတော့ မန္တလေးမြို့၊ ချမ်းအေးသာစံမြို့နယ်၊ ဒေးဝန်းအနောက်ရပ်ကွက်မှာ မြေနေရာရရှိတဲ့အတွက် ဒီမြေနေရာမှာတော့ ၂၀၁၈-၂၀၁၉ မှာ ဘဏ္ဍာငွေရရှိရင် ဆက်လက်ပြီးတော့ ရုံးခန်းဆောက်လုပ်ပြီးတော့ ဆောင်ရွက်သွားမှာ ဖြစ်ပါတယ်။ ကျန်တဲ့ဒေသများကိုလည်းပဲ ကျွန်တော်တို့ တိုးချဲ့ဖွင့်လှစ်သွားနိုင်ဖို့ ဆောင်ရွက်ရမှာ ဖြစ်ပါတယ်။ နောက်ကျွန်တော်တို့ ဝန်ထမ်းရေးရာကိစ္စ။ ဝန်ထမ်းရေးရာကိစ္စကတော့ လောလောဆယ် ဒုတိယ ညွှန်ကြားရေးမှူးချုပ်တစ်ဦး အပါအဝင် ဝန်ထမ်း ၆၀၊ ဒီ ဝန်ထမ်း ၆၀ မှာ ကျွန်တော်တို့က ကားသမား၊ လုံခြုံရေး၊ နောက် သန့်ရှင်းရေးကို ကျွန်တော်တို့ ဖယ်လိုက်မယ်ဆိုရင် ရုံးဝန်ထမ်း (၅၀)၊ ဒီရုံးဝန်ထမ်း (၅၀) ကတော့ ကျွန်တော်တို့ ဒုတိယညွှန်ကြားရေးမှူးချုပ်တစ်ဦး ဦးစီးပြီးတော့ ဆောင်ရွက်လျက်ရှိပါတယ်။ ဒီဝန်ထမ်းခန့်ထားရေးနဲ့ ပတ်သက်လို့ကတော့ ထပ်မံခန့်ထားဖို့အတွက် ဘတ်ဂျက်ငွေနဲ့ ဖွဲ့စည်းပုံများ ရှိသော်လည်း နေရာအခက်အခဲကြောင့် ကျွန်တော်တို့ ထပ်မံခန့်ထားနိုင်ခြင်းမရှိတဲ့ အခြေအနေ ဖြစ်ပါတယ်။ နောက်လုပ်ထုံးလုပ်နည်းများ ဆောင်ရွက်ခြင်းနဲ့ပတ်သက်လို့ ဝန်ထမ်းရေးရာလုပ်ထုံးလုပ်နည်း ကိုလည်းပဲ ကျွန်တော်တို့ ရေးဆွဲထုတ်ပြန်နိုင်ခဲ့ပါတယ်။ နောက်ငွေကြေးဆိုင်ရာ လုပ်ထုံးလုပ်နည်းကို လည်းပဲ ဘဏ္ဍာရေးဝန်ကြီးဌာန၊ ပြည်ထောင်စုစာရင်းစစ်ချုပ်ရုံးတို့မှ ကျွမ်းကျင်သူများရဲ့ အကြံပြုချက်တွေ ရယူပြီးတော့ ကျွန်တော်တို့ ရေးဆွဲထားရှိပြီးတော့ လိုက်နာဆောင်ရွက်လျက်ရှိပါတယ်။ ကျွန်တော်တို့ ကော်မရှင်ဝန်ထမ်းများကတော့ အစိုးရဝန်ထမ်းမဟုတ်တဲ့အတွက် နိုင်ငံတော်ပင်စင်မရရှိပါဘူး။ မရရှိတဲ့ အတွက် သူတို့ရဲ့ ဘဝနောင်ရေးအတွက် ခံစားနိုင်ဖို့နဲ့ သူတို့အတွက် ဆွဲဆောင်မှုရရှိနိုင်ဖို့အတွက် အငြိမ်းစား ပင်စင်စီမံချက်ကို အဆင့်ဆင့်ခွင့်ပြုချက်များရရှိပြီးတော့ ဆောင်ရွက်လျက်ရှိပါတယ်။ ဒီပင်စင်စနစ်ကတော့ ကာယကံရှင်က လစာရဲ့ ၃ ရာခိုင်နှုန်းထည့်ဝင်ခြင်းနဲ့ အဲဒီထည့်ဝင်ငွေနဲ့ ညီမျှတဲ့ငွေကို ကျွန်တော်တို့ကော်မရှင် ရန်ပုံငွေကနေ စိုက်ထည့်ပြီးတော့ ဆောင်ရွက်ထားတဲ့နည်းဖြစ်ပါတယ်။ ဆက်လက်ပြီး ကျွန်တော်သုံးသပ်ချက်များ တင်ပြလိုပါတယ်ခင်ဗျား။ ပထမဦးဆုံးအနေနဲ့ ကျွန်တော်တို့ ရဲတပ်ဖွဲ့ဝင်တွေနဲ့ပတ်သက်တဲ့ ဖြည့်ဆည်းပေးသင့်တဲ့ အချက်တွေဖြစ်ပါတယ်။ နယ်မြေရဲစခန်းတွေမှာ အင်အားမလုံလောက်တဲ့အတွက် အင်အားဖြည့်တင်းပေးဖို့ ဖြစ်ပါတယ်။ နောက်အချုပ်သားများနဲ့ပတ်သက်လို့ စားရေး၊ သောက်ရေးနဲ့ သောက်သုံးရေဟာ ခွင့်ပြုရန်ပုံငွေမလုံလောက်တဲ့အတွက် ဘဏ္ဍာငွေတိုးမြှင့်ပေးဖို့ ကျွန်တော်တို့ တင်ပြခဲ့ပါတယ်။ နောက်ပြစ်မှုဖြင့် အစွပ်စွဲခံရတဲ့ ကလေးသူငယ်များ၊ ကလေးသူငယ်ဥပဒေ အရ သီးခြားထိန်းသိမ်းရမှာ ဖြစ်ပါတယ်။ သို့သော် အချုပ်ခန်းတွေမှာ သီးခြားမရှိတဲ့အတွက် ထိန်းသိမ်း စောင့်ရှောက်ရေးမှာ အခက်အခဲဖြစ်တဲ့အတွက် ဒီကလေးသူငယ်တွေဟာလည်းပဲ သူတို့ရဲ့ အခွင့်အရေးများ ထိခိုက်လျက်ရှိပါတယ်။ နောက်ဆေးရုံမှာ ကျွန်တော်တို့ အချုပ်ခန်း Guard Work မရှိတဲ့အတွက် ဆေးရုံ များမှာ လူနာတွေကို လက်ထိပ်ခတ်၊ ခြေထိပ်ခတ်ပြီးတော့ ထိန်းသိမ်းတဲ့အတွက် သူတို့ရဲ့ ဂုဏ်သိက္ခာ ထိခိုက် ပါတယ်။ ဒါကိုငဲ့သောအားဖြင့် ဆေးရုံတွေမှာ သီးခြားအခန်း Guard Work ကို သင့်တော်တဲ့နေရာတွေမှာ ထားရှိဖို့အတွက် ကျွန်တော်တို့ ထောက်ခံတင်ပြခဲ့ပါတယ်။ နောက် အကျဉ်းထောင်အလုပ်စခန်းတွေနဲ့ပတ်သက်၍ကတော့ ဝန်ထမ်းအင်အား ဖြည့်ဆည်းပေးဖို့ ဖြစ်ပါတယ်။ နောက်ကျွန်တော်တို့ အကျဉ်းထောင်မှာရှိတဲ့ ကျန်းမာရေးစောင့်ရှောက်မှုအတွက် ဆရာဝန်နဲ့ ကျန်းမာရေးဝန်ထမ်းတွေ များစွာလျော့နည်းနေတဲ့အတွက် ကျန်းမာရေးနဲ့ အားကစားဝန်ကြီးဌာနကို ကျွန်တော်တို့ တင်ပြတိုက်တွန်းထားပါတယ်။ နောက် ကျွန်တော်တို့ ၂၀၁၆ ခုနှစ်အတွင်း စစ်ဆေးတဲ့ အကျဉ်းထောင် ၈ ထောင်၊ ၈ ထောင်မှာ ဝင်ဆံ့မှုက ဦးရေ ၆၀၀၀၊ လက်ရှိက ၈၄၆၆ ဖြစ်တဲ့အတွက် ဝန်ဆံ့မှုအတွက် ၄၁ ရာခိုင်နှုန်း ပိုနေတဲ့အတွက် တော်တော်ပဲကျပ်တည်းတဲ့ အနေအထားကို တွေ့ရပါတယ်။ အဲဒီ အကျဉ်းကျတဲ့အထဲမှာမှ အားလုံးအကျဉ်းသူ၊ အကျဉ်းသား ၆၂၆၂ ဦးက မူးယစ်ဆေးဝါးအမှုဖြစ်တဲ့ အတွက် အကျဉ်းသားအားလုံးရဲ့ ၇၃.၉ရ ရာခိုင်နှုန်း ရှိပါတယ်။ ဒါကြောင့် ကျွန်တော်တို့ မူးယစ်ဆေးဝါး ကတော့ အမျိုးသားရေး အသွင်ဆောင်ရွက်ရမယ့်သဘောမျိုးလို့တောင် ကျွန်တော်တွေ့ရှိရပါတယ်။ နောက် ကျွန်တော်တို့ အကျဉ်းထောင်တွေ ကျပ်တည်းတဲ့ပြဿနာ။ ဒါကတော့ အကျဉ်းထောင်များ ချဲ့ထွင်ခြင်း၊ အကျဉ်းထောင်အသစ်များ ဆောက်လုပ်ခြင်းများ ဆောင်ရွက်သင့်ကြောင်း တိုက်တွန်းပြီးတော့ အကြံပြုထားရှိပါတယ်။ မူးယစ်ဆေးဝါး ဆေးစွဲမှုနဲ့ပတ်သက်လို့ တင်ပြပါအတိုင်း မြင်သာလွယ်ကူစေရန် အတွက် ကျွန်တော်တို့ ပုံဖြင့်ဖော်ပြပါတယ်။ နောက်ဇယားတိုင်များဖြင့် ကြည့်မယ်ဆိုလို့ရှိရင်လည်း ဒီမှာ မြစ်ကြီးနား၊ မြင်းခြံတို့မှာ အတော်ပဲများပြားတာ တွေ့ရပါတယ်။ ကသာ၊ ရွှေဘိုဖြစ်တဲ့ အတွင်းပိုင်းမြို့တွေ အထိ မူးယစ်ဆေးဝါး ဝင်ရောက်နေတဲ့သဘော တွေ့ရှိရပါတယ်။ ဆက်လက်ပြီးတော့ ကျွန်တော်တို့ အကျဉ်းထောင်အလုပ်စခန်းတွေ ဖြည့်ဆည်းဆောင်ရွက်ပေးသင့်တဲ့ အချက်များကိုလည်း တင်ပြထားခဲ့ပါတယ်။ ရာဇဝင်လူဆိုးများနဲ့ ပတ်သက်တဲ့မှတ်တမ်းများ စနစ်တကျ ပြုစုပြီး သက်ဆိုင်ရာ နယ်မြေ ရဲစခန်းများမှာ ထိန်းသိမ်းစောင့်ကြည့်သည့်စနစ်ကို ပြန်လည်အကောင် အထည်ဖော်ရန် ကျွန်တော် တိုက်တွန်းခဲ့ပါတယ်။ နောက်ပစ္စည်းများကို ထောင်ဝင်၊ ထောင်ထွက် ရှာဖွေ တဲ့အခါမှာ ဂုဏ်သိက္ခာထိခိုက်စေတဲ့ ရှာဖွေခြင်းတွေ ဖြစ်လေ့ရှိတဲ့အတွက် ကျွန်တော်တို့ ခေတ်မီ X-Ray ရှာဖွေ စက်လိုဟာမျိုး၊ အနံ့ခံခွေးများ အသုံးပြုပြီး ရှာဖွေတာမျိုးဖြင့် ဆောင်ရွက်သင့်ကြောင်းလည်း အကြံပြုခဲ့ ပါတယ်။ နောက်ကျွန်တော်တို့ ဗဟိုအကျဉ်းထောင်ကြီး ၃ ခုမှာ လူနာတင်ယာဉ်များ ထားရှိပေးခြင်းအားဖြင့် အရေးပေါ်အခြေအနေမှာတော့ အကျဉ်းသားများရဲ့ ကျန်းမာရေးကို ထိရောက်စွာ အကာအကွယ်ပေးနိုင် သောက်ရေသန့်တွေ ရရှိကြပါတယ်။ သောက်ရေသန့်စက်တွေလည်း ရှိပါတယ်။ အချို့အကျဉ်းထောင်တွေ မှာတော့ သောက်ရေက မလုံလောက်ပါဘူး။ ဒါကြောင့် သောက်ရေသန့်စက်အသစ်တွေ တပ်ဆင်ပေးဖို့ ဘဏ္ဍာငွေခွင့်ပြုဖို့ ကျွန်တော်တို့ တင်ပြခဲ့ပါတယ်။ ဒီနေ့ ဒီော့ ရေဟာလည်းပဲ Water is the Human Rights goulosus.ll နောက် ကျွန်တော်တို့ အကျဉ်းထောင် အကျဉ်းစခန်းတွေမှာ မီးပျက်ပါတယ်။ မီးပျက်တဲ့အခါကျတော့ လုံခြုံရေးထိခိုက်ပါတယ်။ ဒါကြောင့်မီးစက်တွေလည်း ထားရှိသင့်ကြောင်း အကြံပြုခဲ့ပါတယ်။ နောက်အကျဉ်း ထောင်တွေနဲ့ပတ်သက်လို့ စိတ်ဝင်စားဖွယ်ကောင်းတဲ့ အချက်ကတော့ အကျဉ်းထောင်မှာ မိခင်နဲ့အတူနေတဲ့ ကလေးတွေရဲ့ အခွင့်အရေးဆုံးရှုံးနေတာပဲ ဖြစ်ပါတယ်။ အဲဒီတော့ ကလေးများကို ကျွန်တော်တို့ ကာကွယ် ဆေးများ နိုင်ငံအနှံ့ထိုးသော်လည်းပဲ အကျဉ်းထောင်တွေထဲမှာရှိတဲ့ ကလေးတွေကတော့ ကာကွယ်ဆေးထိုးခွင့် မရပါဘူး။ ဒါကိုကာကွယ်ဆေးထိုးခွင့်ရနိုင်ဖို့အတွက် ဆောင်ရွက်ဖို့တိုက်တွန်းပါတယ်။ နောက်တစ်ချက် အနေနဲ့ကတော့ မိခင်နဲ့တူတဲ့ကလေးတွေ မှာလည်းပဲ သူတို့မှာ Right to Development, Right to Education, Right to Nutrition goosaozas 3looza moco:pcsgəzę3369:m 28:cod:ro: ဆောင်ရွက်ပေးဖို့ တိုက်တွန်းခဲ့ပါတယ်။ နောက်လူ့အခွင့်အရေးရဲ့ ဆောင်ရွက်ချက်များဟာ အစိုးရဌာနများရဲ့ ပူးပေါင်းဆောင်ရွက်မှုအပေါ်မှာ မူတည်ပြီးတော့ အောင်မြင်နိုင်တာ၊ တိုးတက်နိုင်တာ ဖြစ်ပါတယ်။ ဒါကြောင့် ပြည်ထောင်စုအဆင့်ဝန်ကြီး ဌာနတွေနဲ့ ပူးပေါင်းဆောင်ရွက်မှုများကို ဒီမှာကျွန်တော် အကျဉ်းချုပ်အားဖြင့် အစီရင်ခံစာက ထုတ်နုတ် ပြီးတော့ ဇယားဖြင့်တင်ပြထားပါတယ်။ ကာကွယ်ရေးဝန်ကြီးဌာနက ၇၁ ရာခိုင်နှုန်း ပြန်ကြားမှုရှိပါတယ်။ နောက်စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန ၅၈ ရာခိုင်နှုန်း၊ ပြည်ထဲရေးဝန်ကြီးဌာနက ၅ရ ရာခိုင်နှုန်းရှိပါတယ်။ နောက်တိုင်းဒေသကြီးများအနေနဲ့ကတော့ ရန်ကုန်တိုင်းဒေသကြီးက ၂ရ ရာခိုင်နှုန်း၊ မန္တလေးတိုင်းဒေသကြီးက ၂ရ ရာခိုင်နှုန်းပဲရှိတဲ့အတွက် နည်းပါးနေတာကို တွေ့ရပါတယ်။ နောက်နှစ်အလိုက် အစိုးရဌာနများရဲ့ ပြန်ကြားမှု၊ ပူးပေါင်းဆောင်ရွက်မှုကို ကြည့်တဲ့အခါမှာ ၂၀၁၄ ခုနှစ်မှာ ၅၁.၀၄ ရာခိုင်နှုန်း၊ ၂၀၁၅ ခုနှစ်မှာ ၅၇.၆၆ ရာခိုင်နှုန်း၊ နောက် ၂၀၁၆ ခုနှစ်မှာ ၅၃.၀၅ ရာခိုင်နှုန်းဖြစ်တဲ့အတွက် ၅၀ ရာခိုင်နှုန်း ပတ်ဝန်းကျင်သာဖြစ်တဲ့အတွက် ဒီပူးပေါင်းဆောင်ရွက်မှု အခြေအနေကို ဒီထက်မကတိုးမြှင့်ပြီးတော့ ဆောင်ရွက်သင့်ကြောင်းလည်း တင်ပြအပ်ပါတယ်။ နောက် ပြန်ကြားမှုကာလမှာ န်ကြားမှုနဲ့ ပတ်သက်၍ ကော်မရှင်ဥပဒေပုဒ်မ ၃၈ မှာ ရက်ပေါင်း ၃၀ အတွင်း ပြန်ကြားရန်ဆိုပြီး ပြဋ္ဌာန်းပါရှိပါတယ်။ အဲဒီတော့ ဒါကိုစိစစ်တဲ့အခါမှာ ရက်ပေါင်း ၃၀ အတွင်း အကြောင်းပြန်ကြားတဲ့ ဌာနပေါင်း ၃၀၊ ၄၂.၂၅ ရာခိုင်နှုန်း ရှိပါတယ်။ ရက်ပေါင်း ၃၀ ကျော်မှ ပြန်ကြားသည့် ဌာနက ၂၂ ဌာန၊ ၃၀.၉၈ ရာခိုင်နှုန်းရှိပါတယ်။ လုံးဝမပြန်ကြားတဲ့ဌာနက ၁၉ ဌာန၊ ၂၆.၇၆ ရာခိုင်နှုန်း ရှိပါတယ်။ ရှိတဲ့အတွက် ဒီ မပြန်ကြားတဲ့ဌာနတွေ တစ်ဖြည်းဖြည်း လျော့နည်းဖို့အတွက်ကိုတော့ ဆက်လက် ပြီးတော့ ကျွန်တော်တို့ ညှိနှိုင်းပူးပေါင်း ဆောင်ရွက်ရမှာဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ နောက်ဆုံးအနေဖြင့် ဆက်လက် လုပ်ဆောင်သွားမည့် လုပ်ငန်းစဉ်များ တင်ပြမှာဖြစ်ပါတယ်။ ပထမဦးဆုံးအနေနဲ့ကတော့ နေပြည်တော် မှာရှိတဲ့ ပြည်ထောင်စုဝန်ကြီးဌာနများ၊ ပြည်ထောင်စုအဆင့်အဖွဲ့အစည်းများကို လူ့အခွင့်အရေးအသိပညာပေး ဟောပြောဆွေးနွေးပွဲများကို ပြုလုပ်ရန်ဖြစ်ပါတယ်။ ဒီလုပ်ငန်းစဉ်ကတော့ ကျွန်တော်တို့ ဇွန်လအတွင်းမှာ ဆောင်ရွက်ပြီးဖြစ်ပါတယ်။ ဥက္ကဋ္ဌဦးစီးသောအဖွဲ့၊ ဒုတိယဥက္ကဋ္ဌဦးသောအဖွဲ့များဖြင့် ကျွန်တော်တို့ သုံးပတ် တိတိဆောင်ရွက်ခဲ့တဲ့အခါမှာ ဒါဆောင်ရွက်ပြီး ဖြစ်ပါတယ်။ နောက်ကျွန်တော်တို့ ဝေးလံဒေသ ၁၈ မြို့နယ်ကို အသိပညာပေး ဟောပြောပွဲတွေ ဆောင်ရွက်ရန်ဖြစ်ပါတယ်။ ဒါနဲ့ပက်သက်လို့လည်းပဲ ပြီးခဲ့တဲ့ ၂၀၁၅ ခုနှစ်၊ အစီရင်ခံစာ အပေါ်မှာ ဝေးလံဒေသတွေမှာလည်း အသိပညာပေးဖို့ ဆောင်ရွက်ပါဆိုတဲ့ လွှတ်တော် ကိုယ်စားလှယ်ကြီးအချို့ရဲ့ တိုက်တွန်းချက်အပေါ်မှာ ကျွန်တော်တို့ ဆောင်ရွက်တာ ဖြစ်ပါတယ်။ နောက် တစ်ချက်ကတော့ ကျွန်တော်တို့ ပညာရေးဝန်ကြီးဌာနနဲ့ ညှိနှိုင်းရရှိခဲ့မယ်ဆိုရင် ပြည်နယ်၊ တိုင်းဒေသကြီး တွေမှာရှိတဲ့ အခြေခံပညာ ဆရာ၊ ဆရာမများကို လူ့အခွင့်အရေးဆိုင်ရာ နည်းပြသင်တန်းများ ပေးဖို့ ကျွန်တော်တို့ ကြိုးပမ်းလျက်ရှိပါတယ်။ သင်တန်းကျောင်း တွေမှာလည်းပဲ ကျွန်တော်တို့ စာသင်ကျောင်းတွေ မှာလည်းပဲ လူ့အခွင့်အရေးဘာသာရပ်တွေ ပါရှိလာပြီ ဖြစ်တဲ့အတွက် ဆရာ၊ ဆရာမများကို နည်းပြ သင်တန်းပေးမယ်ဆိုရင်တော့ ကျွန်တော်တို့ ပိုမိုထိရောက်မယ်လို့ ယူဆပါတယ်။ နောက်ကျွန်တော်တို့ ဆက်လက်ဆောင်ရွက်ဖို့ကတော့ စောစောကတင်ပြခဲ့တဲ့အတိုင်း နိုင်ငံတော် ကာကွယ်ရေးတက္ကသိုလ်၊ စစ်ဦးစီးတက္ကသိုလ်၊ တပ်မတော်ကြည်းတိုက်ခိုက်ရေးကျောင်း၊ နောက် ဗဟိုဝန်ထမ်း တက္ကသိုလ်တွေမှာ လူ့အခွင့်အရေးသင်ခန်းစာတွေ ဆက်လက်ပြီးတော့ ကျွန်တော်တို့ ပို့ချသွားမှာဖြစ်ပါတယ်။ နောက်ဆက်လက်လုပ်မယ့် လုပ်ငန်းစဉ်ကတော့ ရံပုံငွေရရှိတဲ့အပေါ်မှာမူတည်ပြီးတော့ ပြည်နယ် ရဲတပ်ဖွဲ့များ၊ အမျိုးသမီးအဖွဲ့အစည်းများကို ကျွန်တော်တို့ Workshop တွေဆောင်ရွက်ပါမယ်။ နောက် ကလေးသူငယ်အခွင့်အရေး၊ အမျိုးသမီးအခွင့်အရေး၊ မသန်စွမ်းသူများအခွင့်အရေးနဲ့ ပက်သက်လို့လည်းပဲ ကျွန်တော်တို့ အလုပ်ရုံဆွေးနွေးပွဲတွေ ဆောင်ရွက်ပါမယ်။ နောက် ၂၀၁ရ ခုနှစ် အတွင်းမှာ အကျဉ်းထောင် ၂၄ ခုနဲ့ အလုပ်စခန်း ၂၀ ခုကိုလည်း စစ်ဆေးဖို့ စီစဉ်ပြီးဖြစ်သလို လက်ရှိလည်းပဲ အဆက်မပြတ် ကျွန်တော်တို့ စစ်ဆေးလျက် ရှိပါတယ်။ နောက်ကျွန်တော်တို့ ဒီပြီးခဲ့တဲ့အပတ်ကပဲ ဦးယုလွင်အောင်ဦးစီးတဲ့ အဖွဲ့တွေက ဆိုလို့ရှိရင် ကျိုက်ထို၊ သထုံဘက်မှာရှိတဲ့ ကျောက်ထုတ်စခန်းတွေကို သွားရောက်စစ်ဆေးခဲ့ပါတယ်။ နောက် ကျွန်တော်တို့ တိုင်တန်းချက်များကို ပုံမှန်စစ်ဆေး အရေးယူသွားမှာ ဖြစ်ပါတယ်။ နောက် ကွင်းဆင်းစစ်ဆေးမှုများလည်း ဆက်လက်လုပ်ဆောင်သွားမှာ ဖြစ်ပါတယ်။ နောက်လိုအပ်နေတဲ့ ကော်မရှင် ရုံးဝန်ထမ်းများ ဖြည့်တင်းခန့်ထားရန် ဖြစ်ပါတယ်။ ဒါကတော့ ကျွန်တော်တို့ လက်ရှိမှာ နေရာမရှိတဲ့အတွက် ရံပုံငွေရှိသော်လည်းပဲ ဝန်ထမ်းထပ်မံခန့်ထားနိုင်ခြင်း မရှိတဲ့အတွက် ဒါကိုလည်းပဲ နည်းလမ်းရှာကြံပြီးတော့ အထက်ဌာနများသို့ တင်ပြပြီးတော့ ဖြေရှင်းဆောင်ရွက်သွားမည်ဖြစ်ပါကြောင်း တင်ပြရင်း နိဂုံးချုပ်အပ် ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<title>အထက်ပါကိစ္စနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း ၊</title>
<speech type="speaker">အစီအစဉ်(၁၁) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မြန်မာနိုင်ငံ အမျိုးသားလူ့အခွင့်အရေးကော်မရှင်၏ ၂၀၁၆ ခုနှစ်၊ နှစ်ပတ်လည် အစီရင်ခံစာ စာအုပ်ကို လွှတ်တော် ကိုယ်စားလှယ်များထံ ကြိုတင်ဖြန့်ဝေထားပြီး ဖြစ်ပါတယ်။ အထက်ပါကိစ္စနဲ့စပ်လျဉ်းပြီး ဆွေးနွေးလိုတဲ့ လွှတ်တော်ကိုယ်စားလှယ်ရှိပါက ၂၅-၇-၂၀၁ရ ရက် (အင်္ဂါနေ့) မွန်းလွဲတစ်နာရီ(၁၃၀၀နာရီ)နောက်ဆုံးထားပြီး ပြည်ထောင်စုလွှတ်တော်ရုံး ညွန်ကြားရေးမှူးချုပ်ထံ အမည်စာရင်း တင်သွင်းနိုင်ကြောင်း ကြေညာပါတယ်။</speech>
</report>
</section>
<section value="Bill">
<bill>
<title>ပြည်ထောင်စုအစိုးရအဖွဲ့မှ ပေးပို့သော မြန်မာနိုင်ငံတံဆိပ်ခေါင်းအက်ဥပဒေကို ပြင်ဆင်သည့် ဥပဒေကြမ်းနှင့် စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၁၂) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မြန်မာ နိုင်ငံ တံဆိပ်ခေါင်းအက်ဥပဒေကို ပြင်ဆင်သည့် ဥပဒေကြမ်းနဲ့စပ်လျဉ်းပြီး ၁၄-၇-၂၀၁ရ ရက်တွင် ကျင်းပ ပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို လွှတ်တော်သို့ ဖတ်ကြားတင်ပြခဲ့ပြီး ဖြစ်ပါတယ်။ ယင်းအစီရင်ခံစာနဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော်ကိုယ်စားလှယ် ၃ ဦးရှိပါတယ်။ ဆွေးနွေးမယ့် လွှတ်တော်ကိုယ်စားလှယ်များအနေနဲ့ ဆွေးနွေးလိုတဲ့ အပိုဒ်၊ အပိုဒ်ခွဲ အားလုံးအတွက် ပြင်ဆင်ချက်အဆိုတင်သွင်းခြင်းအပါအဝင် တစ်ပေါင်းတည်း ဆွေးနွေးကြဖို့ ဖြစ်ပါတယ်။ ဦးစွာ ဦးမြင့်လွင် ပုဇွန်တောင်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="464">ဦးမြင့်လွင်(ပုဇွန်တောင်မဲဆန္ဒနယ်၊ ရန်ကုန်တိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်သူ့လွှတ်တော်ဥက္ကဋ္ဌကြီးနှင့် ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စုဝန်ကြီးများခင်ဗျာ။ ကျွန်တော်ကတော့ ပုဇွန်တောင်မဲဆန္ဒနယ်က ပြည်သူ့ လွှတ်တော်ကိုယ်စားလှယ် ဦးမြင့်လွင် ဖြစ်ပါတယ်။ ကျွန်တော်အခုဆွေနွေးမယ့် အကြောင်းအရာကတော့ မြန်မာနိုင်ငံတံဆိပ်ခေါင်းအက်ဥပဒေကို ပြင်ဆင်သည့်ဥပဒေကြမ်းရဲ့ စဉ်(၃)ကို ကျွန်တော် ဆွေးနွေးမှာ ဖြစ်ပါတယ်။ အဲဒီစဉ်(၃)မှာ ဘယ်လိုပြဋ္ဌာန်းထားလဲဆိုတော့ ယခင်ပြစ်ဒဏ် ၁၀ ဆ အစား ၃ ဆ သို့ ပြောင်းလဲရန်လို့ဆိုပြီးတော့ အစားထိုးပြဋ္ဌာန်းထားပါတယ်။ ပြည်ထောင်စုလွှတ်တော် နာယကကြီးနှင့် ပြည်သူ့ လွှတ်တော် ကိုယ်စားလှယ်အပေါင်းတို့ခင်ဗျား။ ကျွန်တော်တို့ ဒီဥပဒေဟာ အင်္ဂလိပ်လိုဖြစ်နေပါတယ်။ အဲဒီအတွက် ကျွန်တော်တို့ လွှတ်တော်အမတ်တွေဟာ အင်္ဂလိပ်ခေတ်က ပြဋ္ဌာန်းခဲ့တဲ့ဥပဒေဖြစ်တဲ့အတွက် နားလည်ရခက်ပါတယ်။ သို့သော်လည်း ဒီဘာသာရပ် တွေနဲ့ အသက်မွေးလာတဲ့ လူတွေကတော့ ဒါတွေကို ယဉ်ပါးကြပါတယ်။ အဲဒီအခါကျတော့ ကျွန်တော်က ဒီပုဒ်မ ၃၅(က) အကြောင်းကို ပြောတော့မယ်ဆိုရင် ပုဒ်မ ၃၃ တံဆိပ်ခေါင်းအက်ဥပဒေ ပုဒ်မ ၃၃ လို့ပြောမှ ပြည့်စုံပါလိမ့်မယ်။ တံဆိပ်ခေါင်းဥပဒေပုဒ်မ ၃၃ က ဘာဆိုထားလဲဆိုတော့ မည်သူမဆို ဥပဒေအရပဲဖြစ်ဖြစ်၊ သဘောဆန္ဒအရပဲဖြစ်ဖြစ် ပြည်သူ့ဝန်ထမ်းအရာရှိရှေ့ ဥပမာ အခုခေတ်ဆို ထွေ/အုပ်တို့ ရဲတော့မပါဘူး။ ရဲအရာရှိမှတပါး တရားသူကြီးတို့ရှေ့ကို စာချုပ်တစ်စောင်ဟာ ရောက်လာပြီဆိုရင် အဲဒီတံဆိပ်စာချုပ်ဟာ လုံလောက်တဲ့တံဆိပ်ခေါင်းကို မကပ်ထားဘူးဆိုရင် ကျွန်တော်တို့က တံဆိပ်ခေါင်းထပ်ကပ်ခိုင်းရပါတယ်။ အဲဒီလိုကပ်ခိုင်းတဲ့အခါမှာ Impound လို့ခေါ်ပါတယ်။ Impound ဆိုတာကျွန်တော်တို့ သိမ်းဆည်း ပစ်လိုက်တာဖြစ်ပါတယ်။ အဲဒီလိုမှ တံဆိပ်ခေါင်း ၁၀ ဆကို မကပ်ဘူးဆိုရင် ကျွန်တော်တို့က အဲဒီစာချုပ်ကို သက်သေခံအဖြစ်နဲ့ မသုံးစွဲတော့ပါဘူး။ ဒါဟာအင်္ဂလိပ်အစိုးရက သူတို့ အဲဒီခေတ်ကတည်းက ပြဋ္ဌာန်း ခဲ့တာဖြစ်ပါတယ်။ ဒါကြောင့်မို့ အဲဒီပုဒ်မ ၃၃ ကနေပြီးတော့ သူက Definition အဓိပ္ပာယ်ဖွင့်ဆိုတဲ့ဥပဒေ တာ ကတောက်ပစ်ပါတယ်။ တစ်ယောက်မမာအကြံပြင် ကိုဖြည့်စွက်ရမည်။ ၃၅(က)ကျတော့ ဘာပြောလဲ။ လိုအပ်သော တံဆိပ်ခေါင်း၏ ၁၀ ဆကို ကပ်ရမည် ဆိုတာ ပြဋ္ဌာန်းထားပါတယ်။ ပြဋ္ဌာန်းထားတော့ မြန်မာနိုင်ငံမှာ အားလုံးသိတော်မူကြတဲ့အတိုင်း ရေတွင်း ပေါင်းရှစ်သောင်းလေးထောင် ပိုင်ဆိုင်ကြတဲ့ ပုဂ္ဂိုလ်တွေရဲ့ စာချုပ်စာတမ်းတွေက မြောက်မြားစွာရှိပါတယ်။ Stamp တွေကို ရှောင်တိမ်းနေကြတာရှိပါတယ်။ ကျွန်တော်တို့ဒီလို Stamp ကိုရှောင်တိမ်းတဲ့အခါမှာ ဥပဒေကို နားမလည်လို့ ရိုးရိုးသားသား ရှောင်တိမ်းကြတာမဟုတ်ပါဘူး။ ကိုယ့်ခေတ်နဲ့ကိုယ့်စနစ်နဲ့ ကိုယ်ပြေလည်ခဲ့တဲ့အခါကျတော့ ဒီ Stamp တွေကို ရှောင်းတိမ်းပြီးတော့ လာပါတယ်။ ဒါပေမယ့် ဒီစာချုပ် တွေဟာ တစ်နေ့နေ့မှာ ပြည်တွင်းအခွန်ရုံးကိုလာရမယ်။ တစ်နေ့နေ့မှာ ထွေ/အုပ်ကို ငှားရမ်းခ တိုးမြှင့်ဖို့ အတွက်တွေရှိလာမယ်။ ပြည်တွင်းလာရမယ်။ တရားရုံးကို ကျွန်တော်တို့ ဒီကိစ္စတွေလာရမယ်။ အဲဒီအခါမှာ အဲဒီစာချုပ်တွေကို ကျွန်တော်တို့က တံဆိပ်ခေါင်းကို ၁၀ ဆကနေ ၃ ဆကို လျှော့ပေး မယ်ဆိုရင် ကျွန်တော်တို့ အစိုးရက မနစ်နာဘူးလား။ ကျွန်တော်တို့ အစိုးရဆိုတာ အခွန်နဲ့ရပ်တည်တာပါ။ သူများတိုင်းပြည်တွေ ရေမရှိ၊ မြေမရှိတဲ့ တိုင်းပြည်တွေ ဘာနဲ့ရပ်တည်လဲ။ ဒဏ်ငွေနဲ့ရပ်တည်တယ်။ အခု ကျတော့မှ ဟာ အားကျစရာ တစ်ချိန်တုန်းက အရှုပ်ထုပ်ဆိုပြီးတော့ ပုတ်ထုတ်လိုက်တဲ့ တိုင်းပြည်တွေက ဒီနေ့မှာ Fine Country ဆိုပြီးတော့ ဒဏ်ငွေနဲ့ရပ်တည်ခဲ့တယ်။ ကျွန်တော်တို့ အာရှနိုင်ငံမပြောနဲ့ ကယ်လီဖိုးနီးယားလို ပြည်နယ်အစိုးရ အာနိုးတောင် သူလည်းတက်လာရော Rule of Law ဖြစ်ဖို့အတွက် သူကဘာလုပ်လဲ။ Penalty တွေကို ပိုပေးပါတယ်။ ပြစ်ဒဏ်တွေကို ငွေကြေးနဲ့ပေးတယ်။ အဲဒီတော့ နိုင်ငံတော်က အခွန်ရပါတယ်။ တရားဥပဒေစိုးမိုးမှုကို ဖြစ်စေပါတယ်။ အခု ကျွန်တော်တို့က ၁၀ ဆကနေ ၃ ဆကို ရွှေ့လိုက်မယ်ဆိုရင် ဘာလုပ်ကြမလဲ။ အားလုံးက အလည်လုပ်ကြပါလိမ့်မယ်။ ခပ်ညံ့ညံ့ တစ်ယောက်မှ မရှိပါဘူး။ အလည်လုပ်မယ့်လူတွေပါ။ အဲဒီတော့ တချို့ကပြောပါတယ်။ ဒါလေးကို ၃ နှစ်လောက်များ ကျွန်တော်တို့က လွတ်ငြိမ်းချမ်းသာခွင့် အဲဒါဆို ၃ နှစ်အတွင်းမှာ Diving ထိုးကြတော့မှာပေါ့။ အဲဒီတော့ ဘယ်သူနစ်နာလဲ။ အစိုးရနစ်နာပါတယ်။ အစိုးရနစ်နာတော့ ပြည်သူနစ်နာပါတယ်။ အခွန်ဆိုတာ တိုင်းပြည် အတွက် သိပ်အရေးကြီးပါတယ်။ အခွန်မဆောင်တဲ့သူက သူပုန်နဲ့အတူတူပါပဲ။ လက်နက်မကိုင်တာတစ်ခုပဲ ကွာပါတယ်။ အဲဒီအတွက်ကြောင့်မို့လို့လဲ အမေရိကန်မှာ အင်္ဂလိပ်တွေ ကိုလိုနီလုပ်တုန်းက အမေရိကန်တွေက ပြောတယ်။ ငါတို့ကို ကိုယ်စားလှယ်မပေးရင် မင်းတို့ကို အခွန်မပေးဘူးဆိုတာ။ ကျွန်တော်တို့ အခွန်နဲ့ အစိုးရဆိုတာ အဲဒီလောက်အထိ ဆက်စပ်ပါတယ်။ ဒါကြောင့်မို့လို့ ကျွန်တော့အနေနဲ့ကတော့ ဒီအခွန်ကိုပဲ တိုးမြှင့်ဖို့၊ အရင်အတိုင်းပဲထားဖို့ ကျွန်တော်ဆန္ဒရှိပါတယ်။ နောက်တစ်ခုက ဒီအခွန်ဟာ ခေတ်နဲ့မလျော်ညီ တော့ပါဘူးလို့ အကြောင်းပြထားပါတယ်။ ဘယ်ခေတ်ကို ပြောတာလဲ။ ကြေးခေတ်လား။ ကျောက်ခေတ်လား။ အိုင်တီခေတ်လား။ ကျွန်တော်မသိဘူး။ ကျွန်တော်တို့ နားလည်ထားတာတော့ ကျွန်တော်တို့ တိုင်းပြည်အတွက် အခွန်လိုပါတယ်။ ဥပဒေ လုပ်တယ်ဆိုတာ အုပ်ချုပ်တဲ့လူတန်းစားက သူ့အကျိုးစီးပွားကို ကာကွယ်ပြီးလုပ်ကြတာချည်းပဲ။ ကျွန်ပိုင်ရှင် တွေခေတ်က ကျွန်ပိုင်ရှင်တွေအကျိုးကို ကာကွယ်ဖို့လုပ်တာပဲ။ မြေရှင်ခေတ်မှာလည်း မြေရှင်တွေက မြေရှင်တွေ အကျိုးစီးပွားအတွက် ကာကွယ်ဖို့လုပ်တာပဲ။ အရင်းရှင်ခေတ်မှာလည်း အရင်းရှင်တွေဟာ သူတို့အကျိုးစီးပွားကို ကာကွယ်ပြီးလုပ်တာပဲ။ အခု ကျွန်တော်တို့ ပြည်သူတွေအုပ်ချုပ်တဲ့ခေတ်မှာ ကျွန်တော်တို့ ပြည်သူတွေ အခွန်ရဖို့အတွက်၊ အခွန်တွေမဆုံးရှုံးဖို့အတွက် ဒီဥပဒေဟာ ပြင်ဆင်ရန်မသင့်ပါဘူးလို့ပြောရင်း နိဂုံးချုပ် ပါတယ်ခင်ဗျား။ ကျေးဇူးတင်ပါတယ်။</speech>
<speech type="speaker">ဆက်လက်ပြီး ဦးကြည်ဝင်း ဧရာဝတီတိုင်းဒေသကြီး မဲဆန္ဒနယ်အမှတ်(၁၂) ဆွေးနွေးဖို့ဖြစ်ပါတယ်။</speech>
<speech><mp id="835">ဦးကြည်ဝင်း(မဲဆန္ဒနယ်အမှတ်-၁၂၊ ဧရာဝတီတိုင်းဒေသကြီး)</mp>ပြည်ထောင်စုလွှတ်တော် နာယကကြီးနဲ့ ပြည်ထောင်စုလွှတ်တော် ကိုယ်စားလှယ်များ၊ ပြည်သူ့လွှတ်တော် ဥက္ကဋ္ဌကြီးနဲ့ ဧည့်သည် တော်များအားလုံး မင်္ဂလာပါလို့ နှုတ်ခွန်းဆက်သပါတယ်။ ကျွန်တော်ကတော့ ဧရာဝတီတိုင်းဒေသကြီး မဲဆန္ဒနယ်အမှတ်(၁၂)က အမျိုးသားလွှတ်တော်ကိုယ်စားလှယ် ဦးကြည်ဝင်း ဖြစ်ပါတယ်။ နာယကကြီးခင်ဗျား။ ပြည်ထောင်စုအစိုးရအဖွဲ့က တင်သွင်းလာတဲ့ မြန်မာနိုင်ငံတံဆိပ်ခေါင်း အက်ဥပဒေကို ပြင်ဆင်တဲ့ ဥပဒေကြမ်း ပုဒ်မ ၃၅ (က)၊ ပုဒ်မ ၄၁(ခ) ပြင်ဆင်တာကို ဆွေးနွေးသွားပါမယ်။ မူလဥပဒေရဲ့ ပုဒ်မ ၃၅(က) ဒီဥပဒေကတော့ အင်္ဂလိပ်လိုပဲ ပြဋ္ဌာန်းထားတာပါ။ ဘာသာပြန်လိုက်ရင်တော့ ခပ်တိုတိုလေးကတော့ ဒီစာချုပ်တွေကို အခွန်မထမ်းဆောင်ဘဲနဲ့ တံဆိပ်ခေါင်းမကပ်တာတွေ၊ ချို့ယွင်းနေတဲ့ စာချုပ်စာတမ်းတွေကို အခွန် ၁၀ ဆ ပေးဆောင်ဖို့ ဒါပြဋ္ဌာန်းထားတာ။ နောက်တစ်ခါ ပုဒ်မ ၄၀ မှာလည်း ဒီအတိုင်းပဲ။ အရာရှိ၊ ကောလိပ်တော်အရာရှိ။ အခုခေတ်ကျတော့ မြို့နယ်အုပ်ချုပ်ရေးဌာနတွေ။ ကောလိပ်တော် အရာရှိက တွေ့တဲ့အခါမှာ ဒါတွေကို ဒီစာချုပ်တွေကို အခွန် ၁၀ ဆ ထမ်းဆောင်ဖို့ ပုဒ်မ ၄၁ ပုဒ်မခွဲ(ခ)မှာ ပြဋ္ဌာန်းတာ။ နာယကကြီးခင်ဗျား။ တံဆိပ်ခေါင်းအက်ဥပဒေပုဒ်မ ၃၃ ခုနက ကျွန်တော်တို့ ပုဇွန်တောင် ပြည်သူ့ လွှတ်တော်ကိုယ်စားလှယ် ဦးမြင့်လွင် တင်ပြသွားတဲ့အတိုင်းပါပဲ။ ပုဒ်မ ၃၃ ရဲ့ သဘောက သိမ်းချုပ်တာ။ ဒါဘာသာပြန်တာက သိမ်းချုပ်တာ။ အင်္ဂလိပ်လိုကတော့ Impound။ အထူးသဖြင့်တော့ ပုဒ်မ ၃၃ က တရားရုံးမှာ အမှုသည်များက သူတို့ရဲ့ စာချုပ်တွေကို သက်သေခံတင်လို့မရတဲ့အခါမှာ တံဆိပ်ခေါင်းကို Impound ၁၀ ဆ ထမ်းဆောင်ပြီးတော့ သက်သေခံမဝင်တဲ့စာချုပ်ဟာ သက်သေခံဝင်သွားတယ်။ အလား တူပဲ ဒီကောလိပ်တော်အရာရှိကနေပြီးတော့ သိမ်းချုပ်လို့ရတဲ့ စာချုပ်ဟာလည်းပဲ ဒီအတိုင်းပဲ။ တရားဝင်ဖြစ်သွားတယ်။ ဒါကြောင့်မိုလို့ ဒီပြဋ္ဌာန်းထားတဲ့ ပြည်ထောင်စုအစိုးရအဖွဲ့က တင်သွင်းလာတဲ့ တံဆိပ်ခေါင်းဥပဒေကို ပြင်ဆင်တဲ့ဥပဒေကြမ်းမှာ မြန်မာနိုင်ငံတံဆိပ်ခေါင်း အက်ဥပဒေပုဒ်မ ၃၅ (က)နဲ့ ပုဒ်မ ၄၀ ပုဒ်မခွဲ(၁)၊ ပုဒ်မခွဲ(ခ)မှာ ten times ဆိုတဲ့ စကားကို three times လို့ အစားထိုးမယ်လို့ ပြင်ဆင်တဲ့ဥပဒေကြမ်းကို ကျွန်တော့အနေနဲ့ သဘောမတူပါဘူး။ ယခင်ဥပဒေ မူလအတိုင်းပဲ ထားသင့် ကြောင်းကို အလေးအနက် ကျွန်တော့အနေနဲ့ တင်ပြပါတယ်။ နာယကကြီးခင်ဗျား။ ကျွန်တော့အနေနဲ့ ဘာကြောင့်မပြင်ဆင်သင့်တာကို တင်ပြရသလဲဆိုရင် ဒီစာချုပ်တွေကို ဒဏ် ၁၀ ဆ ထမ်းဆောင်ခြင်းကြောင့် နိုင်ငံတော်မှာ အခွန်ငွေတွေ ရရှိလာတာကြောင့် ၁၀ ဆ Impound သိမ်းချုပ်တာကို ကျွန်တော့အနေနဲ့ လက်ခံပါတယ်။ နာယကကြီးခင်ဗျား။ တံဆိပ်ခေါင်းဥပဒေ ဇယား(၁)မှာ အကျုံးဝင်တဲ့စာချုပ်တွေဟာ တံဆိပ်ခေါင်းကို ဥပဒေနဲ့အညီ ထမ်းဆောင်ခြင်းမရှိတာ၊ တံဆိပ်ခေါင်းခွန်ကို တိမ်းရှောင်တာတွေကို ၁၀ နှစ်ကျော်ကြာကာမှာ မြေတန်ဖိုးတွေတက်လာလို့ ဝယ်မယ့်သူကို တရားဝင်စာချုပ်အဖြစ် တံဆိပ်ခေါင်းခွန် ထမ်းဆောင်လိုတာ တွေရှိပါတယ်။ တချို့တစ်ဝက်သာ ထမ်းဆောင်တယ်။ လျော့နည်းနေတဲ့ ပမာဏရဲ့ ၁၀ ဆ တကယ်ဆိုရင် ၁၀ ဆ ဆိုတာ ၁၀၀၀ ရာခိုင်နှုန်းလို့ ပြောကြတယ်။ ဒါတွေကို ကင်းလွတ်ခွင့်ပေးပါလို့ လျှောက်ထားတာ တွေလည်း ရှိပါတယ်။ ဒီလိုဖြစ်ရတာဟာ အခွန်ထမ်းတွေဟာ အခွန်ထမ်းဆိုတာက ဒီစာချုပ်ချုပ်သူတွေ၊ SSက်က တင်းတင် မှုကို ရှောင်ချင်လို့ ဒါဖြစ်လာရတာပါပဲ။ ဒီကိစ္စတွေကို ကင်းလွတ်ခွင့်ပေးဖို့ ဒီ Revenue Act မှာကိုက ပုဒ်မ ၄၁ နဲ့ ၅၆ မှာ ဒါကို ဒဏ်တွေကင်းလွတ်ခွင့်ပေးဖို့ ၂၀၁၃ ခုနှစ်က ပထမအကြိမ် ပြည်ထောင်စုလွှတ်တော်ထဲမှာ ဆွေးနွေးတဲ့အဆင့်တောင် ရှိခဲ့ဖူးပါတယ်။ ယခုအခါမှာလည်း ဘာဖြစ်နေသလဲဆိုရင် လုပ်ငန်းရှင်ကြီး အချို့တွေဟာ သူတို့အခွန်တိမ်းရှောင်ထားတဲ့ စာချုပ်စာတမ်းနဲ့ ပတ်သက်ပြီးတော့ တံဆိပ်ခေါင်းခွန် ပြန်လည်ထမ်းဆောင်လိုကြတယ်။ ဒါပေမယ့် ၁၀ ဆ၊ ၁၀၀၀ ရာခိုင်နှုန်းကို ထိုက်သင့်တဲ့ငွေဒဏ် ကင်းလွတ်ခွင့် ချမ်းသာဖို့ရလိုကြတယ်။ ဒါတွေကို တွေ့နေရပါတယ်။ နာယကကြီးခင်ဗျား။ ကျွန်တော်တင်ပြတဲ့ ရည်ရွယ်ချက်ဟာ ဗူးလေးရာဖရုံဆင့်၊ မြေနိမ့်ရာလှံစိုက်တဲ့ သဘောမျိုးမဟုတ်ပါဘူး။ လွန်ခဲ့တဲ့ ၁၀ နှစ်ကျော်ခန့်က သီလဝါဆိပ်ကမ်းမှာ ဒဏ်ငွေ ၁၀ ဆ၊ ၁၀၀၀ ရာခိုင်နှုန်းအစား ၇၅ ရာခိုင်နှုန်းပေးဖို့ ဘဏ္ဍာရေးဝန်ကြီးဌာနက သက်သာခွင့်ပြုတာတွေလည်း ရှိခဲ့ဖူး ပါတယ်။ အလားတူစာချုပ်စာတမ်း၊ တံဆိပ်ခွန်တွေ ပြည့်စုံစွာထမ်းဆောင်ခြင်းမရှိတာတွေကို ဒဏ်ကြေး ၁၀ ဆ ကင်းလွတ်ခွင့်ပြုရန် လျှောက်ထားတာတွေကို ၂၀၁၄ ခုနှစ်၊ ဇွန်လအထိ ဒဏ်ကြေးမပေးဘဲနဲ့ အခွန်ဆောင်တာတွေကိုရှောင်ဖို့ လျှောက်တာတွေလည်းရှိပါတယ်။ ဒီနေရာမှာ ကျွန်တော့အနေနဲ့ ခပ်တိုတို ပဲပြောပါတော့မယ်။ နာယကကြီးခင်ဗျား။ ယခုအခါမှာ ပုဒ်မ ၃၅(က)နဲ့ ပုဒ်မ ၄၀ ပုဒ်မခွဲ(၁) ပုဒ်မခွဲငယ်(ခ)တို့ရဲ့ ten times soos: three times Geaoossus) 3200nsol malecosszaaos bod ng 603d. vosbundas သလားလို့ ပြည်ထောင်စုလွှတ်တော် နာယကကြီးနှင့် ပြည်ထောင်စုလွှတ်တော် ကိုယ်စားလှယ်များ အပါအဝင် ပြည်သူ့လွှတ်တော် ဥက္ကဋ္ဌကြီးတို့ကို လေးစားစွာနဲ့ တင်ပြလိုတာက တံဆိပ်ခေါင်းခွန်မပြည့်စုံတဲ့ စာချုပ်တွေကို QO2063330;: Impound 38:quopos ten times aporoms:qdir three times , 3203: ထိုးခြင်းဖြင့် ပြင်ဆင်ခြင်းမပြုရန် အလေးအနက်ထားပြီး တင်ပြရင်းနိဂုံးချုပ်အပ်ပါတယ်။</speech>
<speech type="speaker">ဦးစိုးသိန်း (ခေါ်) ဦးမောင်စိုး တနင်္သာရီတိုင်းဒေသကြီး မဲဆန္ဒနယ်အမှတ် (၁၀) ဆွေးနွေးဖို့ဖြစ်ပါတယ်။</speech>
<speech><mp id="976">ဦးစိုးသိန်း(ခေါ်) ဦးမောင်စိုး (မဲဆန္ဒနယ်အမှတ်-၁၀၊ တနင်္သာရီတိုင်းဒေသကြီး)</mp>အားလုံး လေးစားရပါတဲ့ ပြည်ထောင်စုလွှတ်တော် နာယကကြီးနဲ့တကွ ပြည်ထောင်စုလွှတ်တော်ကိုယ်စားလှယ် တော်ကြီးများ၊ ဧည့်သည်တော်များ ကျန်းမာချမ်းသာပါစေကြောင်း ဆုမွန်ကောင်းတောင်းရင်း မင်္ဂလာပါလို့ နှုတ်ခွန်းဆက်ပါတယ်။ ကျွန်တော်က တနင်္သာရီတိုင်းဒေသကြီးက အမျိုးသားလွှတ်တော်ကိုယ်စားလှယ် ဦးစိုးသိန်း(ခေါ်) ဦးမောင်စိုး ဖြစ်ပါတယ်။ ကျွန်တော် ဒီကနေ့ဆွေးနွေးမှာကတော့ မြန်မာနိုင်ငံ တံဆိပ်ခေါင်း အက်ဥပဒေကို ပြင်ဆင်တဲ့ဥပဒေကို ဆွေးနွေးမှာဖြစ်ပါတယ်။ ကျွန်တော်ဆွေးနွေးမယ့် အပိုဒ်က ခုနက ဆွေးနွေးသွားတဲ့ ပုဒ်မ ၃၅(ခ)ဖြစ်ပါတယ်။ ကျွန်တော်တို့ ဒီဥပဒေကို ဆွေးနွေးတဲ့အခါမှာ ဒီဥပဒေက ဟိုးလွန်ခဲ့တဲ့နှစ်ပေါင်း ၁၁၈ နှစ်က ပြဋ္ဌာန်းခဲ့တဲ့ အက်ဥပဒေ တစ်ခုဖြစ်ပါတယ်။ Burma Stamp Act ဆိုပြီး ပြဋ္ဌာန်းထားတာဖြစ်ပါတယ်။ ၁၈၉၉ ကနေစပြီး ပြဋ္ဌာန်း ထားတာဖြစ်တဲ့အတွက် ကျွန်တော်တို့ ဒီဥပဒေကိုပြင်ဆင်တဲ့အခါမှာ အများကြီးကျွန်တော်တို့ ကြိုးစား အားထုတ်ရပါတယ်။ နောက်ပြီးတော့ ကွဲလွဲချက်တွေကလည်း အများကြီးရှိနေပါတယ်။ ဒါဘာလို့လဲ ဆိုတော့ ကျွန်တော်တို့ ဒီခုဆွေးနွေးမယ့်ပုဒ်မ ၃၅(ခ)က Section 35A က ဒါ Penalty Action ဖြစ်ပါတယ်။ ပြစ်ဒဏ်ပေးတဲ့ Action တစ်ခု ဖြစ်ပါတယ်။ ဒီနေရာမှာ ကျွန်တော်တို့ ten times ဆိုတဲ့နေရာမှာ ကျွန်တော်တို့ ဥပဒေကြမ်းပူးပေါင်းကော်မတီက three times ဆိုပြီးတော့ ၁၀ ဆကို ၃ ဆ အနေနဲ့ ကျွန်တော်တို့ အခွန်ကို ပြစ်ဒဏ်ကို ကျွန်တော်တို့ လျှော့ခဲ့တာရှိပါတယ်။ သို့သော် ကျွန်တော်တို့ ဒီနေရာမှာ ဆွေးနွေးမှာက အပြစ်ဒဏ်တွေနေရာမှာ နည်းလွန်းတဲ့ဥပဒေဟာ ပြစ်ဒဏ်နည်းလွန်းရင် ဥပဒေကို မထီမဲ့မြင်ပြုတတ်ပါတယ်။ အပြစ်ဒဏ်တွေက အရမ်းကြီးမားတယ်ဆိုရင် လည်း ဒီဥပဒေကို ရှောင်ကွင်းသွားတတ်တာ ရှိပါတယ်။ ကျွန်တော်က ဒီနေရာမှာစပြီးတော့ အဆို တင်သွင်းကတည်းက ကျွန်တော်တို့ five times ဆိုပြီးတော့ ၅ ဆ ဆိုပြီးတော့ ကျွန်တော်ဒါကို စာရင်း ပေးထားတာ ရှိတယ်။ ဘာလို့လဲဆိုတော့ ဒီဥပဒေကို ကျွန်တော်တို့ ကြည့်တဲ့အခါမှာ ဒီရှေ့မှာ ကျွန်တော်တို့ ၃၅(ခ)ရဲ့ရှေ့ကခြေဆင်းမှာက one anna or half an anna လို့ ကျွန်တော့ကို Power Point သုံးခွင့်ပြုပါ။ Power Point လေးနဲ့ ရှင်းခွင့်ပြုပါ။ ဒီမှာကျွန်တော်တို့ အပြာနဲ့ ပြထားတဲ့ဟာ ရှိပါတယ်။ ဒီစကားက ကျွန်တော်တို့က အိန္ဒိယနိုင်ငံမှာ သုံးနဲ့ anna ဖြစ်တယ်။ ဒါ က ၁၉၈၀၊ ၁၈ ရာစုနှစ်ကသုံးတဲ့ ဥပမာ one anna သို့မဟုတ် one anna ရဲ့ တစ်ဝက်ကျသော ကုန်ပစ္စည်းကို အခွန်ပေးဆောင်ရင်၊ တံဆိပ်ခေါင်းမကပ်ရင်ဆိုတဲ့ ဒီပြဋ္ဌာန်းချက်ကို ဒါကိုခြေဆင်းအနေနဲ့ ကိုးကားထားတာရှိတယ်။ အဲဒီတော့ အခုကျွန်တော်တို့ ဒီ anna ဆိုတဲ့ဟာက ဒီဥပဒေမှာ ကျွန်တော်တို့ ပြင်မယ်ဆိုရင် ကိန်းဂဏန်း တစ်ခုတည်းပြင်လို့မရဘူး။ ကျွန်တော်တို့ Update မဖြစ်တဲ့ဟာတွေ။ ဒါဟိုတုန်းက သုံးခဲ့တဲ့ စကားရပ်တွေဖြစ်တယ်။ အိန္ဒိယမှာဆိုရင် one anna ဆိုတာဟာ one rupee ရဲ့ 16 ဖြစ်တယ်။ ၁၆ ပုံတစ်ပုံကို ခုကျွန်တော်တို့ ဟိုတုန်းခေတ်ကဆိုရင် တစ်ပဲပေါ့။ ၁၆ ပဲရဲ့ တစ်ပုံကို one anna လို့ ခုခေတ်မှာတော့ ဒီအသုံးအနှုန်းတွေက မရှိတော့တဲ့အတွက် ဒါတွေကိုပဲ ကျွန်တော်တို့ ပြင်ဆင်ဖို့ တလက်စတည်း ကျွန်တော် တိုက်တွန်းတာပါ။ ဒီတော့ ကျွန်တော်တို့ ၁၀ ဆလို့ သုံးတဲ့နေရာမှာ ကျွန်တော်က ၅ ဆလို့ ပြင်ဆင်ခြင်းဖြစ်ပါတယ်။ ဒါလည်း ကျွန်တော်ဥပဒေကို ကျွန်တော်က ဖြေလျှော့တဲ့နေရာမှာ အချိုးညီအောင် ဒီဥပဒေတစ်ခုလုံးမှာ ဒါအခွန်နှုန်းထားတွေ လျှော့တာဖြစ်ပါတယ်။ တံဆိပ်ခေါင်းခွန်နဲ့ပတ်သက်ပြီး လျှော့တဲ့အတွက် ကျွန်တော်တို့ အချိုးညီအောင် လျှော့ဖို့ဆိုရင် နိမ့်လွန်းတဲ့ရာခိုင်နှုန်းလည်း မဟုတ်ဘဲနဲ့ မြင့်လွန်းတဲ့ အပြစ်ဒဏ်လည်း မဟုတ်ဘဲနဲ့ အလယ်အလတ်ကျတဲ့ five times ဆိုရင် ကျွန်တော်တို့ ၅ ဆသာလျှင် ဆောင်သင့်ကြောင်း ကျွန်တော်က ဆွေးနွေးတာဖြစ်ပါတယ်။ ဒါဟာဘာလို့လဲဆိုတော့ ဒီတံဆိပ်ခေါင်းမကပ်တဲ့အခါမှာ five rupees (၅ ရူပီး) ဒါမှမဟုတ်ရင် ကျွန်တော်တို့ ကျသင့်တံဆိပ်ခေါင်းခွန်ရဲ့ ၁၀ ဆ ဆိုတဲ့အခါမှာ ၅ ရူပီး ဆိုတဲ့ဟာလည်း ကျွန်တော်တို့ ဒါဒီမှာ ဒါတွေက ပယ်ဖျက်သင့်ပါတယ်။ ဒါအိန္ဒိယဥပဒေက ပြဋ္ဌာန်းထားတဲ့ အတွက် ကျွန်တော်တို့ ဒီ လက်ရှိကျွန်တော်တို့ မြန်မာနိုင်ငံနဲ့ ဘယ်လိုမှ မအပ်စပ်တဲ့အတွက် ဒီပုဒ်မကို ထည့်ပြီးဆွေးနွေးတာ ဖြစ်ပါတယ်။ ကျွန်တော် နောက်တစ်ခုက Slide 2 ကိုပြပေးပါ။ Section 4၊ ၄ ဆင့် ဖြစ်ပါတယ်။ ဒီမှာလည်း ကျွန်တော်တို့က ten times ဆိုတဲ့နေရာမှာ five times ဆိုပြီးတော့ ၅ ဆအနေနဲ့ ကျွန်တော်က ပြင်ဆင်တာဖြစ်ပါတယ်။ နောက် Slide တစ်ခုပြပေးပါ။ ဒါက နောက်ဆက်တွဲ ဇယားဖြစ်ပါတယ်။ နောက်ဆက်တွဲဇယား ဥပဒေမှာတော့ 15.BOND ပေါ့။ နောက်ဆက်တွဲဇယားဆိုတာ ဒီဥပဒေရဲ့ နောက်ထပ်ချည်နှောင်တဲ့ အချည် အနှောင်တစ်ခု ဒါပြဋ္ဌာန်းထားတာဖြစ်ပါတယ်။ ဒီမှာက ကျွန်တော်တို့ ပြင်ဆင်ထား တာက one and a half ဒီထဲမှာ ကျွန်တော် တို့က ပြထားတဲ့ဟာက percentage ကို ကျွန်တော်တို့က percenturn ဆိုတဲ့ စကားလုံးက ကျွန်တော် တို့ကယူဆရခက်တယ်။ ဒီဥပဒေတွေက ဒီစကားရပ်က ဘာလို့လဲ ဆိုတော့ ဟိုး ၁၉၀၀ ခုနှစ်တုန်းက ဒါလက်တင်စကားကို သုံးထားတာတဲ့စကား ဖြစ်တယ်။ ကျွန်တော်တို့ Definition မှာလည်း မရှိပါဘူး။ sååsosz mails cossos gevulaços percenturn of percentage Bělo:cos mais cossos. Dans ဖြစ်ပါတယ်။ soicosznalecossos 1 percent zoopos 1.5 percent o mais cossom Sys2uc3m8:03 0.5 percent ဆိုပြီးတော့ ကျွန်တော်တို့ ပြင်ထားတာရှိပါတယ်။ ကျွန်တော့အနေနဲ့ကတော့ ဒီမှာ ဆွေးနွေး လိုတာကတော့ ကျွန်တော် one percent လောက်ကိုတော့ ကျွန်တော်တို့က ထားသင့်တယ်ပေါ့။ သိပ်လျှော့ချ လွန်းအားကြီးရင်လည်း နိုင်ငံတော်ကရရှိမယ့် အခွန်ရာခိုင်နှုန်းက အများကြီးနစ်နာမှာဖြစ်တဲ့အတွက် ဒီမှာ ပြင်ဆင်ချင်တာကတော့ ကျွန်တော် one percent ဆိုတဲ့စကားရပ်နဲ့ ပြင်ဆင်ချင်ပါတယ်။ နောက်ပြီးတော့ ဒီမှာ ကျွန်တော်ခုနက အင်္ဂလိပ်စကား percenturn ဆိုတဲ့ဟာက percentage ဆိုတဲ့စကားရပ်နဲ့ ထည့်သွင်း ရမှာဖြစ်ပါတယ်။ ဒါက ၁၉ ရာစုကသုံးတဲ့စကားဖြစ်ပါတယ်။ အခု လက်ရှိမှာတော့ ကျွန်တော်တို့ ဒီစကားရပ် အတိုင်း အင်္ဂလိပ်ဘာသာမှာ မရှိတော့ပါဘူး။ percentage ကိုလည်း ပြင်စေချင်ပါတယ်။ ကျွန်တော့ရဲ့ ဆွေးနွေးချက်က ဒီလောက်နဲ့ နိဂုံးချုပ်ပါတယ်။ အားလုံးကို ကျေးဇူးတင်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျာ။ မြန်မာနိုင်ငံတံဆိပ်ခေါင်း အက်ဥပဒေကို ပြင်ဆင်သည့် ဥပဒေကြမ်းနဲ့စပ်လျဉ်းပြီး တစ်ပိုဒ်ချင်းစီအလိုက် အတည်ပြုရန် အဆိုတင်သွင်းခြင်းနဲ့ လွှတ်တော်ရဲ့ အဆုံးအဖြတ်ရယူခြင်းအစီအစဉ်တို့ကို ၂၆-၇-၂၀၁ရရက် (ဗုဒ္ဓဟူးနေ့)မှာ ကျင်းပပြုလုပ်မယ့် ပြည်ထောင်စုလွှတ်တော် အစည်းအဝေးမှာ ဆောင်ရွက်ရန်လျာထားပါကြောင်း ကြေညာပါတယ်။</speech>
</bill>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး (၁၃)ရက်မြောက်နေ့ ရပ်နားကြောင်းနှင့် (၁၄)ရက်မြောက်နေ့ ကျင်းပမည့် နေ့ရက်နှင့် ကြေညာခြင်း</title>
<speech type="speaker">အစီအစဉ်(၁၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယ အကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး (၁၃)ရက်မြောက်နေ့ အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေးရဲ့ (၁၄)ရက်မြောက်နေ့ကို ၂၀၁ရ ခုနှစ်၊ ဇူလိုင်လ ၂၆ ရက် (ဗုဒ္ဓဟူးနေ့) နံနက် ၁၀ နာရီ ကျင်းပပြုလုပ်မည်ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး (၁၃)ရက်မြောက်နေ့ အစည်း အဝေးကို နံနက် ၁၁:၁၀ နာရီ ရပ်နားပါသည်။တိယအကြိမ် ပြည်ထောင်လုံး ထွက်ခွာနိုင်ကြပါပြီလည်ထွက်ခွာပါပြီခင်ဗျာ </speech>
</postface>
</transcript>
</doc>
