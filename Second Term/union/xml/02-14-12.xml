<doc>
<docinfo>
<docno>02-14-12.xml</docno>
<pdf>02-14-12.pdf</pdf>
<term value="02">ဒုတိယအကြိမ်</term>
<session value="14" />
<sittingday value="12" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် (၁၄)ကြိမ်မြောက်ပုံမှန်အစည်းအဝေး (၁၂) ရက်မြောက်နေ့မှတ်တမ်း</title>
<date>၁၃၈၁ ခုနှစ်၊ နတ်တော်လဆန်း ၁၃ ရက် (၂၀၁၉ ခုနှစ်၊ ဒီဇင်ဘာလ ၉ ရက်)(တနင်္လာနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် (၁၄)ကြိမ်မြောက်ပုံမှန်အစည်းအဝေး (၁၂)ရက်မြောက်နေ့ကို နံနက် ၁၀:ဝဝ နာရီင် ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် ပြည်သူ့လွှတ်တော် ဥက္ကဋ္ဌ ဦးတီခွန်မြတ်က ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် (၁၄)ကြိမ်မြောက် ပုံမှန်အစည်းအဝေးရဲ့ (၁၂)ရက်မြောက်နေ့ အစီအစဉ် စတင်ပါ တော့မယ်။ ယနေ့ အစည်းအဝေးကို Brainworks International School မှ ဆရာ၊ ဆရာမများနှင့် ကျောင်းသား၊ ကျောင်းသူ ၁၀၈ ဦး လာရောက်လေ့လာလျက်ရှိကြောင်း တင်ပြအပ်ပါတယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါခင်ဗျား။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် (၁၄)ကြိမ်မြောက်ပုံမှန်အစည်းအဝေး (၁၂)ရက်မြောက်နေ့မှာ ပြည်ထောင်စုလွှတ်တော်ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်ထောင်စုလွှတ်တော် ကိုယ်စားလှယ်ဦးရေ စုစုပေါင်း ၆၅၅ ဦး ရှိပြီး ဒီကနေ့ အစည်းအဝေးကို ၅၂၀ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၇၉,၃၉ ရာခိုင်နှုန်းရှိပြီး သုံးပုံတစ်ပုံထွက်ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)တို့အရ အစည်းအဝေးအထမြောက်ကြောင်းနဲ့ စတင် ကျင်းပကြောင်း ကြေညာပါတယ်။ ပြည်ထောင်စုလွှတ်တော် (၁၄)ကြိမ်မြောက်ပုံမှန်အစည်းအဝေး (၁၂)ရက်မြောက်နေ့ အစီအစဉ် ကြေညာခြင်း ၊</speech>
<speech type="speaker">အစီအစဉ်(၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယ အကြိမ် ပြည်ထောင်စုလွှတ်တော် (၁၄) ကြိမ်မြောက်ပုံမှန်အစည်းအဝေး (၁၂)ရက်မြောက်နေ့ အစီအစဉ်ကို လွှတ်တော်ကိုယ်စားလှယ်များထံ ကြိုတင်ဖြန့်ဝေထားတဲ့အတိုင်း ဆက်လက်ဆောင်ရွက်သွားပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များအတွက် ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော်ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1249">ဦးမောင်မောင်လတ်(အတွင်းရေးမှူး၊ ကိုယ်စားလှယ်များစိစစ်ရေးကော်မတီ)</mp>လေးစားအပ် ပါသော ပြည်ထောင်စုလွှတ်တော် နာယကကြီးခင်ဗျာ။ ယနေ့ ကျင်းပပြုလုပ်တဲ့ ဒုတိယအကြိမ် ပြည်ထောင်စု လွှတ်တော် (၁၄)ကြိမ်မြောက်ပုံမှန်အစည်းအဝေး (၁၂)ရက်မြောက်နေ့ ၉-၁၂-၂၀၁၉ ရက်နေ့မှာ အစည်းအဝေးသို့ တက်ရောက်နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား စစ်ကိုင်းတိုင်းဒေသကြီး မဲဆန္ဒနယ်အမှတ်(၉)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များ စိစစ်ရေးကော်မတီ အတွင်းရေးမှူးဖြစ်သူ ကျွန်တော် ဦးမောင်မောင်လတ်က ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိသော ပြည်ထောင်စုလွှတ်တော်ကိုယ်စားလှယ်များမှာ- ဦးဇာနည်မင်း ရွှေကူ၊ - ဦးအာမိုးဆီ ခေါင်လန်ဖူး၊ - ဦးလာမာလေး ဆော့လော်၊ - ဦးကျင့်ရှင်းထန် တီးတိန်၊ - ဦးခမ်ခန့်ထန် တွန်းဇံ၊ - ဦးပါထန်း - ဒေါ်ခင်စန်းလှိုင် ပုလဲ၊ - ဦးကျော်စိုး ဗန်းမောက်၊ - ဦးဝင်းသိန်းဇော် ဆားလင်းကြီး၊ - ဒေါ်တင်တင်ရီ ကျွန်းစု၊ - ဦးအောင်စိန် လောင်းလုံ၊ ဇီးကုန်း၊ နတ်တလင်း၊ ရေတာရှည်၊ ရွှေကျင်၊ ပဲခူး၊ ဒိုက်ဦး၊ အုတ်ဖို၊ ပြည်။ - ဦးအောင်ကျော်ဟိန်း - ဒေါ်ခင်စန္ဒီ - ဦးဉာဏ်ထွန်း - ဦးခင်အေး - ဦးကြည်မိုးနိုင် - ဦးစောသလေးစော - ဒေါက်တာဒေါ်ရွှေပုံ - ဦးဘုန်းမြင့်အောင် - ဦးဇော်မင်း - ဒေါက်တာခင်စိုးစိုးကြည် - ဦးတင်ထွေး - ဦးပိုက်ကို - ဦးထွန်းထွန်း - ဦးသာချို(ခ) ဦးတင်ကြိုင် - ဦးကံမြင့် - ဦးအောင်ထူးမြင့် - ဦးရဲထွန်းဝင်း - ဒေါက်တာစိုင်းလှသိန်း - ဒေါက်တာတင်အောင် - ဒေါက်တာလှမိုး - ဦးစော - ဒေါ်မိကွန်ချမ်း - ဒေါက်တာအောင်ထွန်းခိုင်(ခ) ဦးချိန်ဝင်း - ဦးစစ်နိုင် - ဦးစိုးသူရထွန်း - သူရဦးသက်ဆွေ - ဦးထွန်းမြင့် ပခုက္ကူ၊ ပွင့်ဖြူ၊ ရေနံချောင်း၊ သရက်၊ အောင်လံ၊ ချမ်းမြသာစည်။ ကျောက်ဆည်၊ အောင်မြေသာစံ၊ ညောင်ဦး၊ ပေါင်၊ ရေး၊ မင်းပြား၊ ကွမ်းခြံကုန်း၊ ကိုကိုးကျွန်း၊ ဗဟန်း၊ - ဦးဘိုဘိုဦး - ဒေါ်စုစုလွင် - ဦးကျော် - ဦးတင်ထွန်းနိုင် - ဦးခင်မောင်ဝင်း - ဦးတင်မောင်ဝင်း - ဦးနေမျိုးထက် - ဒေါက်တာမေဝင်းမြင့် - ဦးကျော်မြင့် - ဒေါ်ဇင်မာအောင် - ဒေါ်ဖြူဖြူသင်း - ဦးလွင်ကိုလတ် - ဒေါက်တာသက်သက်ခိုင် - ဒေါက်တာစောနိုင် - ဦးမြင့်လွင် - ဦးလင်းဇော်ထွန်း - ဦးလူတယ်ဟုန်(ခ) ဦးအောင်ရွှေ - ဦးစိုင်းအောင်ကျော် - ဦးလီကျိန်းဖူ(ခ) ဦးမြင့်ဆွေ - ဦးတိုးသောင် - ဦးဖိုးမောင် - ဦးစိုးမြင့် - ဦးကျင်ဝမ်း - ဒေါ်ပြီးကေသီနိုင် - ဦးထွန်းထွန်းဟိန်(ခ) ဦးထွန်းအောင် - ဒေါ်နန်းခင်စော - ဦးစိုင်းသီဟကျော် စမ်းချောင်း၊ သုံးခွ၊ ဒဂုံမြို့သစ်(အရှေ့ပိုင်း)၊ ဆိပ်ကြီးခနောင်တို၊ လမ်းမတော်၊ ဆိပ်ကမ်း၊ ကျောက်တံတား၊ မရမ်းကုန်း၊ တိုက်ကြီး၊ ရန်ကင်း၊ မင်္ဂလာတောင်ညွန့်၊ သန်လျင်၊ ဒဂုံ၊ တောင်ဥက္ကာလာပ၊ ပုဇွန်တောင်၊ မိုင်းဖြတ်၊ လောက်ကိုင်၊ ကျေးသီး၊ ကုန်းကြမ်း၊ မိုးမိတ်၊ ဖယ်ခုံ၊ ပင်းတယ၊ ဟိုပန်၊ ကလာ၊ နောင်ချို၊ ကွန်ဟိန်း၊ မိုင်းရယ်၊ ရေကြည်၊ ကျိုက်လတ်၊ ဝါးခယ်မ၊ ဖျာပုံ၊ ဒေးဒရဲ၊ ဇလွန်၊ တပ်မတော်၊ တပ်မတော်၊ ကချင်-၇၊ ကချင်-၁၊ ကယား-၁၂။ - ဒေါက်တာစံရွှေဝင်း - ဦးရန်လင်း - ဦးဇော်သိန်း - ဦးဝင်းထွဋ် - ဒေါက်တာဒေါ်ခင်ညို - ဦးအောင်မင်း - ဗိုလ်ချုပ်သန်းထွတ်သိန်း - ဒုတိယဗိုလ်မှူးကြီးဇော်ထွန်းဦး - ဦးဝင်းဇော် - ဦးဂျေယောဝူ - ဦးစိုင်းပန်ဖ - ဒေါ်လွီဇာ - ဒေါ်နော်မြေး - ဦးစောမိုးမြင့်(ခ) ဆင်မြူရယ် - ဒေါက်တာမျိုးအောင် - ဦးဘီစံသိန်းမြင့် - ဦးကျင့်ခန့်ပေါင် - ဒေါ်ကျန်ငိုက်မန် - ဦးဇော်မင်း - ဦးဇော်ဟိန်း - ဦးအောင်ဝင်း - ဒေါက်တာလင်းဝေဖြိုးလတ် - ဦးတင်ဝေ - ဦးကင်းရှိန် - ဦးမင်းဦး - ဦးဝင်းကြိုင် - ဒေါ်ရွှေရွှေစိန်လတ် ကရင်-၁၊ ကရင်-၁၀၊ ကရင်-၉၊ ချင်း-၆ ချင်း-၇၊ စစ်ကိုင်း-၆၊ တနင်္သာရီ-၇၊ တနင်္သာရီ-၁၊ တနင်္သာရီ-၅၊ တနင်္သာရီ-၆၊ တနင်္သာရီ-၉၊ ပဲခူး-၂ ပဲခူး-၅၊ ပဲခူး-၄၊ မကွေး-၈၊ မန္တလေး-၃။ မန္တလေး-၁၂၊ မွန်-၉၊ မွန်-၇၊ - ဒေါက်တာမိုးမြင့်အောင် - ဒေါက်တာတင်တင်ဝင်း - ဒေါ်စန်းစန်းမြင့် ဦးဝင်းမြင့် - ဒေါက်တာကျော်သန်းထွန်း(ကန်တုန်) - ဦးကျော်သီဟ - ဒေါက်တာဇော်လင်းထွဋ် - ဦးနိုင်သီဟ - ဒေါ်နွယ်နွယ်အောင် - ဦးလှမြင့်(ခ) လှမြင့်သန်း - ဦးအေးသာအောင် - ဦးကျော်သန်း - ဦးတက်ထွန်းအောင် - ဦးရဲမြင့်စိုး - ဦးဘမျိုးသိန်း ဦးကျော်ထွေး - နော်လှလှစိုး - ဦးသန်းစိုး(ခ) သန်းစိုး(ဘောဂဗေဒ) - ဦးဖေချစ် - ဦးကျော်နိုင် - ဦးညီစိန် - ဒေါ်မမလေး - ဦးဇော်မင်းလတ်(ခ) ဦးကိုလတ် - ဦးစိုင်းဝမ်းလှိုင်းခမ်း - ဒေါက်တာစိုင်းဆိုင်ကျောက်ဆမ် - ဦးမောင်မောင်အုန်း - ဦးသိမ်းဆွေ မွန်-၁၁၊ ရခိုင်-၆၊ ရခိုင်-၁၀၊ ရခိုင်-၂။ ရန်ကုန်-၇၊ ရန်ကုန်-၅၊ ရန်ကုန်-၈၊ ရန်ကုန်-၁၀၊ ရန်ကုန်-၄၊ ရန်ကုန်-၉၊ ရန်ကုန်-၁၂၊ ရှမ်း-၅၊ ရှမ်း-၁၊ ရှမ်း-၃၊ ရှမ်း-၆၊ ဧရာဝတီ-၅၊ ဧရာဝတီ-၁၀ နှင့် - ဦးကြည်ဝင်း ဧရာဝတီ-၁၂ တို့ဖြစ်ကြပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၁၅ ဦးရှိပြီး၊ ယနေ့ ခွင့်ပန်ကြားသူ ၁၂၀ ဦး ဖြစ်တဲ့အတွက် စုစုပေါင်းခွင့်ပန်ကြားသူ ၁၃၅ ဦးဖြစ်ပါတယ်။ ခွင့်မဲ့ပျက်ကွက်သူ မရှိပါ ကြောင်းနှင့် ယနေ့ ခွင့်ပန်ကြားသူ ပြည်ထောင်စုလွှတ်တော်ကိုယ်စားလှယ် ၁၂၀ ဦးအား ခွင့်အဖြစ် သတ်မှတ် ခွင့်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျာ။</speech>
<speech type="speaker">ခွင့်ပန်ကြားသူ အားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် (၁၄)ကြိမ်မြောက်ပုံမှန်အစည်းအဝေး (၁၂)ရက်မြောက်နေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅၅ ဦး၊ ယခင်က ခွင့်ပြုထားသူ ၁၅ ဦး၊ ယနေ့ခွင့်ပန်ကြား၍ ခွင့်ပြုထားသူ ၁၂၀ ဦးဖြစ်တဲ့အတွက် ခွင့်ပြုထားသူ စုစုပေါင်း ၁၃၅ ဦး ဖြစ်ပြီး ခွင့်မဲ့ပျက်ကွက်သူ မရှိပါ။ လွှတ်တော်ကိုယ်စားလှယ်များ အစည်းအဝေး တက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Bill">
<bill>
<title>နိုင်ငံတော်သမ္မတထံမှ သဘောထားမှတ်ချက်ဖြင့် ပြန်လည်ပေးပို့ထားသော အခြေခံပညာရေးဥပဒေကြမ်း နှင့်စပ်လျဉ်း၍ တစ်ပိုဒ်ချင်းစီအလိုက် အတည်ပြုရန် အဆိုတင်သွင်းဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ သဘောထားမှတ်ချက်ဖြင့် ပြန်လည်ပေးပို့ထားတဲ့ အခြေခံပညာရေးဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို ၃-၁၂-၂၀၁၉ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ ဖတ်ကြားတင်ပြခဲ့ပြီး ဖြစ်ပါတယ်။ လွှတ်တော်ရဲ့ အဆုံးအဖြတ်ရယူရာမှာ ဥပဒေကြမ်းပူးပေါင်းကော်မတီရဲ့ သဘောထားမှတ်ချက်ကို အခြေခံပြီး ပြင်ဆင်ချက်မရှိတဲ့ အပိုဒ်အတွက် လွှတ်တော်ရဲ့ သဘောထားမေးမြန်းပြီး အတည်ပြုသွားမှာ ဖြစ်ပါတယ်။ ပြင်ဆင်ချက်ရှိတဲ့ အပိုဒ်ကိုတော့ စက်ခလုတ်အသုံးပြုပြီး အဆုံးအဖြတ်ရယူသွားမှာ ဖြစ်ပြီး ထောက်ခံဆန္ဒမဲများပါက ဥပဒေကြမ်းပူးပေါင်းကော်မတီရဲ့ သဘောထားမှတ်ချက်အတိုင်းလည်းကောင်း၊ ကန့်ကွက်ဆန္ဒမဲများပါက ကိုယ်စားလှယ်ရဲ့ ပြင်ဆင်ချက်အတိုင်းလည်းကောင်း အတည်ပြုသွားမှာဖြစ်ပါတယ်။ ပြည်ထောင်စုလွှတ်တော်ရဲ့ အတည်ပြုချက်၊ နိုင်ငံတော်သမ္မတရဲ့ သဘောထားမှတ်ချက်၊ ဥပဒေကြမ်း ပူးပေါင်းကော်မတီရဲ့ ပြင်ဆင်ချက်နဲ့ လွှတ်တော်ကိုယ်စားလှယ်ရဲ့ သဘောထားမှတ်ချက်တို့ပါဝင်တဲ့ ပြင်ဆင်ချက် ဇယားကိုလည်း လွှတ်တော်ကိုယ်စားလှယ်များထံ ဖြန့်ဝေထားပါတယ်။ ပြင်ဆင်ချက်ဇယားကို နောက်ဆက်တွဲဖြင့် ဖော်ပြထားပါသည်။ ဆွေးနွေးဖို့ အမည်စာရင်းပေးထားတဲ့ လွှတ်တော်ကိုယ်စားလှယ်များအနေနဲ့ မိမိဆွေးနွေးရမယ့် အပိုဒ်မှာ တိုတိုနဲ့လိုရင်း ဆွေးနွေးဖို့ဖြစ်ပါတယ်။ ဥပဒေကြမ်းပူးပေါင်းကော်မတီက ဥပဒေကြမ်းရဲ့ အပိုဒ် ၂ အပိုဒ်ခွဲ(ဆ)မှစပြီး အဆိုပြုတင်ပြဖို့ ဖြစ်ပါတယ်။</speech>
<speech><mp id="1480">ဦးကျော်စိုးလင်း(အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ လွှတ်တော်ကိုယ်စားလှယ်များ၊ အမျိုးသားလွှတ်တော် ဥက္ကဋ္ဌကြီးနှင့် ဒုတိယဝန်ကြီးများ၊ ဧည့်သည်တော်များအားလုံး မင်္ဂလာပါလို့ ဦးစွာနှုတ်ခွန်းဆက်သပါတယ်။ ဥပဒေကြမ်း ပူးပေါင်းကော်မတီရဲ့ ကိုယ်စား ဥပဒေကြမ်းကော်မတီရဲ့ အတွင်းရေးမှူးဖြစ်တဲ့ ကျွန်တော် ဦးကျော်စိုးလင်း ကနေပြီးတော့ တင်ပြသွားမှာဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကိုယ်စားလှယ် များခင်ဗျာ။ ပြင်ဆင်ချက်ဇယားရဲ့ အမှတ်စဉ်(၁)မှာ ဥပဒေကြမ်းရဲ့ အပိုဒ် ၂ အပိုဒ်ခွဲ(ဆ)ကို နိုင်ငံတော်သမ္မတရဲ့ သဘောထားမှတ်ချက်အတိုင်း အတည်ပြုပေးပါရန် လွှတ်တော်သို့ လေးစားစွာ တင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၂ အပိုဒ်ခွဲ(ဆ)သည် နိုင်ငံတော်သမ္မတ၏ သဘောထားမှတ်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="1480">ဦးကျော်စိုးလင်း(အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>ပြင်ဆင်ချက်ဇယား၏ အမှတ်စဉ်(၂) ဥပဒေကြမ်း၏ အပိုဒ် ၈ကို နိုင်ငံတော်သမ္မတ၏ သဘောထားမှတ်ချက်အတိုင်း အတည်ပြု ပေးပါရန် လေးစားစွာ တင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၈ သည် နိုင်ငံတော်သမ္မတ၏ သဘောထားမှတ်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="1480">ဦးကျော်စိုးလင်း(အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>ပြင်ဆင်ချက်ဇယား၏ အမှတ်စဉ်(၃) ဥပဒေကြမ်း၏ အပိုဒ် ၁၁ အပိုဒ်ခွဲ(ခ)၊ (ဂ)နှင့် (ဃ)တို့ကို နိုင်ငံတော်သမ္မတ၏ သဘောထား မက်ချက်အတိုင်း အတည်ပြုပေးပါရန် သက်တော်သို့ ပေးစာ တင်ပြအပ်ပါတယ်ခင်ဗျ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၁၁ အပိုဒ်ခွဲ(ခ)၊ (ဂ)နှင့် (ဃ)တို့သည် နိုင်ငံတော်သမ္မတ၏ သဘောထားမှတ်ချက်အတိုင်း ဤဥပဒေကြမ်း၏ အစိတ်အပိုင်းဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="1480">ဦးကျော်စိုးလင်း(အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>ပြင်ဆင်ချက်ဇယား၏ အမှတ်စဉ်(၄) ဖြစ်ပါတယ်။ ဥပဒေကြမ်း၏ အပိုဒ် ၁၆ အပိုဒ်ခွဲ(ခ)နှင့် အပိုဒ် ၄၉ ကို နိုင်ငံတော်သမ္မတ၏ သဘောထားမှတ်ချက်အတိုင်း အတည်ပြုပေးပါရန် လွှတ်တော်သို့ လေးစားစွာ တင်ပြအပ်ပါတယ်ခင်ဗျာ။</speech>
<speech type="speaker">ဒေါက်တာသန်းအောင်စိုး မင်းလှမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1447">ဒေါက်တာသန်းအောင်စိုး(မင်းလှမဲဆန္ဒနယ်၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့် အားလုံးမင်္ဂလာပါခင်ဗျာ။ ကျွန်တော်ကတော့ ပဲခူးတိုင်းဒေသကြီး မင်းလှမဲဆန္ဒနယ်က ပြည်သူ့လွှတ်တော်ကိုယ်စားလှယ် ဒေါက်တာသန်းအောင်စိုး ဖြစ်ပါတယ်။ အမှတ်စဉ်(၄) ကျွန်တော်တို့ အပိုဒ် ၄၉ မှာ မူကြိုပညာရေး၊ သူငယ်တန်းပညာရေးနဲ့ အခြေခံပညာရေးအဆင့်အလိုက် ပညာရေးလုပ်ငန်းများအတွက် နှစ်စဉ်ဘဏ္ဍာငွေလိုအပ်ချက်ကို ဦးစီးဌာန သို့မဟုတ် သက်ဆိုင်ရာဦးစီးဌာန များက ဝန်ကြီးဌာန သို့မဟုတ် သက်ဆိုင်ရာဝန်ကြီးဌာနများမှတစ်ဆင့် အစိုးရအဖွဲ့များသို့ တင်ပြတောင်းခံ ရမည်ဆိုတာနဲ့ပတ်သက်လို့ကတော့ ဒီဝန်ကြီးဌာနတွေရဲ့ ဘတ်ဂျက်က ရောထွေးသွားမှာဖြစ်တဲ့အတွက် နိုင်ငံတော်သမ္မတရဲ့ သဘောထားမှတ်ချက်က အင်မတန်သင့်မြတ်ပါတယ်။ ကျွန်တော်ထောက်ခံပါတယ် ခင်ဗျ။ ဒါပေမယ်လို့ အပိုဒ် ၁၆(ခ) မူကြို၊ သူငယ်တန်း၊ မူလတန်းအဆင့်၊ အလယ်တန်းအဆင့်နှင့် အထက်တန်းအဆင့် သင်ရိုးညွှန်းတမ်းများ အဆက်အစပ်ရှိရေးဆိုတဲ့နေရာမှာ ကျွန်တော်တို့ ပြည်ထောင်စု လွှတ်တော်ရဲ့ အတည်ပြုချက်က ပိုမိုသင့်မြတ်ပါတယ်။ ဘာဖြစ်လို့လဲဆိုရင် ဝန်ကြီးဌာနအနေနဲ့ သင်ရိုး ညွှန်းတမ်းတွေ ကျွန်တော်တို့ ဥပဒေဘောင်တွေကို၊ အညွှန်းဘောင်တွေကို ရေးဆွဲခြင်းလုပ်ငန်းမှာ အဆက် အစပ်ရှိဖို့ကိုပဲ ဝင်ရောက်ပြီးတော့ရင် ကျွန်တော်တို့ ပညာရေးဝန်ကြီးဌာနအနေနဲ့ ဆွေးနွေးမှာဖြစ်ပါတယ်။ ပညာရေးဝန်ကြီးဌာနအနေနဲ့လည်းပဲ KG တန်းတွေကို ဝင်လာတဲ့အခါမှာ ကျွန်တော်တို့ ဒီမူကြိုတွေနဲ့ မူကြိုတွေရဲ့ သင်ရိုးညွှန်းတမ်းအညွှန်းဘောင်တွေနဲ့က ဆက်စပ်ဖို့လိုအပ်ပါတယ်။ ဒါကြောင့်မို့လို့ ကျွန်တော် ကတော့ ပြည်ထောင်စုလွှတ်တော်ရဲ့ အတည်ပြုချက်အတိုင်း ၁၆(ခ)မှာ မူကြို၊ သူငယ်တန်း၊ မူလတန်း အဆင့်၊ အလယ်တန်းအဆင့်နှင့် အထက်တန်းအဆင့် သင်ရိုးညွှန်းတမ်းများ အဆက်အစပ်ရှိရေးကို ထောက်ခံပါကြောင်း ပြည်ထောင်စုလွှတ်တော်ကြီးမှ ဆုံးဖြတ်ပေးနိုင်ပါရန် လေးစားစွာ တင်ပြအပ်ပါတယ် ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">ပညာရေးဝန်ကြီးဌာန သဘောထားပြောပါ။</speech>
<speech><agency id="16">ဦးဝင်းမော်ထွန်း(ဒုတိယဝန်ကြီး၊ ပညာရေးဝန်ကြီးဌာန)</agency>ရိုသေလေးစားအပ်ပါသော ပြည်ထောင်စုလွှတ်တော် နာယကကြီးနှင့် ပြည်ထောင်စုလွှတ်တော် ကိုယ်စားလှယ်များခင်ဗျာ။ ကျွန်တော်တို့ ပညာရေးဝန်ကြီးဌာနအနေနဲ့ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီရဲ့ ပြင်ဆင်ချက် အတိုင်း သဘောတူပါကြောင်း တင်ပြအပ်ပါတယ်။</speech>
<speech type="speaker">ဥပဒေကြမ်းပူးပေါင်းကော်မတီ သဘောထားပြောပါ။</speech>
<speech><mp id="1480">ဦးကျော်စိုးလင်း(အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကိုယ်စားလှယ်များခင်ဗျာ။ အခု ကျွန်တော်တို့ ပြည်ထောင်စုလွှတ်တော်က အတည်ပြုခဲ့တဲ့ အခြေခံပညာရေးဥပဒေကြမ်းရဲ့ အပိုဒ် ၆ အပိုဒ်ခွဲ (က)၊ (ခ)၊ (ဂ)၊ (ဃ) မှာဆိုလို့ရှိရင်လည်းပဲ အခြေခံပညာကျောင်းများ သတ်မှတ်တဲ့အခါမှာ မူကြိုအတန်းကို ပါဝင်ပြီးတော့ ထည့်သွင်းထားတာမရှိပါဘူး။ ဒါကြောင့်မို့လို့လည်း ဒီဥပဒေကြမ်းရဲ့ အပိုဒ် ၁၆ အပိုဒ်ခွဲ(ခ)မှာ ပါတဲ့ မူကြိုဆိုတဲ့စာသားဟာ လိုအပ်မှာမဟုတ်ပါဘူး။ မူကြိုဆိုတဲ့စာသားကို ပယ်ဖျက်ဖို့လည်း ဖြစ်ပါတယ်။ နောက် နိုင်ငံတော်သမ္မတရဲ့ သဘောထားမှတ်ချက်နဲ့ ပေးပို့လာတဲ့ ဒီအပိုဒ် ၄၉ နဲ့ပတ်သက်ပြီးတော့လည်းပဲ အမျိုးသားပညာရေးဥပဒေမှာလည်းပဲ အခြေခံပညာရေးဟာ မူကြိုပညာရေးမပါပါဘူး။ တွဲဖက်ပြီးတော့ ဖွင့်လှစ်ခွင့်ပေးထားခြင်းသာ ဖြစ်ပါတယ်။ ၂၀၁၈ ခုနှစ် ပြင်ဆင်ပြဋ္ဌာန်းခဲ့တဲ့ ရှေးဦးအရွယ်ကလေးသူငယ်ပြုစုပျိုးထောင်ရေးနဲ့ ဖွံ့ဖြိုးရေး လုပ်ငန်း ဥပဒေအရမှာလည်းပဲ မူကြိုဖွင့်မယ်ဆိုလို့ရှိရင် လူမှုဝန်ထမ်းရုံးမှာ လျှောက်ထားရမှာ ဖြစ်သလို လိုအပ်မယ်ဆိုလို့ရှိရင် မူကြိုအတန်းကို အခြေခံပညာကျောင်းနဲ့တွဲဖက်ပြီးတော့ ဖွင့်လှစ်ခွင့် ပေးထားခြင်းသာ ဖြစ်ပါတယ်။ ဒါကြောင့်မို့လို့ ရှေးဦးအရွယ်ကလေးသူငယ်ပြုစုပျိုးထောင်ရေးနဲ့ ဖွံ့ဖြိုးရေးလုပ်ငန်းဥပဒေ အရ လူမှုဝန်ထမ်းကယ်ဆယ်ရေးနဲ့ ပြန်လည်နေရာချထားရေးဝန်ကြီးဌာနကလည်းပဲ မူကြိုအတွက် နှစ်စဉ် အရအသုံးခန့်မှန်းခြေငွေစာရင်းရဲ့ ဘဏ္ဍာငွေတောင်းခံမယ်၊ အခြေခံဥပဒေအရလည်းပဲ ပညာရေးဝန်ကြီးဌာန ကနေပြီးတော့ မူကြိုအတွက် နှစ်စဉ်အရအသုံးခန့်မှန်းခြေငွေစာရင်းအရ ဘဏ္ဍာငွေတောင်းခံမယ် ဆိုလို့ရှိရင် ဥပဒေကြမ်းအရလည်းပဲ အငြင်းပွားနိုင်တဲ့အပြင် ရှုပ်ထွေးမှုများလည်း ဖြစ်လာနိုင်မှာ ဖြစ်ပါတယ်။ နိုင်ငံတော်သမ္မတရဲ့ သဘောထားမှတ်ချက်အတိုင်းသာလျှင် အပိုဒ် ၁၆ အပိုဒ်ခွဲ(ခ)မှာ ပါတဲ့ မူကြို ဆိုတဲ့စာသားနဲ့ အပိုဒ် ၄၉ မှာပါတဲ့ မူကြိုဆိုတဲ့စာသားကိုလည်းပဲ ပယ်ဖျက် အတည်ပြုသင့်ပါကြောင်း နိုင်ငံတော်သမ္မတရဲ့ သဘောထားမှတ်ချက်အတိုင်းသာ ထားရှိသင့်ပါကြောင်း လေးစားစွာ တင်ပြအပ်ပါတယ် ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒေါက်တာသန်းအောင်စိုး မင်းလှ မဲဆန္ဒနယ်က အပိုဒ် ၄၉ ကို သဘောတူပြီး အပိုဒ် ၁၆ အပိုဒ်ခွဲ(ခ)ကိုပဲ ပြင်ဆင်ချက် တင်သွင်းလာတာကို တွေ့ရှိရပါတယ်။ ဒါကြောင့်အဆိုမှာ ဥပဒေကြမ်း၏ အပိုဒ် ၁၆ အပိုဒ်ခွဲ(ခ)သည် နိုင်ငံတော်သမ္မတ၏ သဘောထားမှတ်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို သဘောတူ မတူ လွှတ်တော်ရဲ့ ဆန္ဒရယူပါ့မယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type="speaker">အဆိုကို ထောက်ခံမဲ (၄၈၁)မဲ၊ ကန့်ကွက်မဲ (၈)မဲ၊ ကြားနေမဲ (၃)မဲ ဖြစ်ပါတယ်။</speech>
<speech type="speaker">ထောက်ခံဆန္ဒမဲများတဲ့အတွက် နိုင်ငံတော်သမ္မတ၏ သဘောထားမှတ်ချက် အတိုင်း အတည်ပြုကြောင်း ကြေညာပါတယ်။</speech>
<speech type="speaker">ဥပဒေကြမ်းပူးပေါင်းကော်မတီ။</speech>
<speech><mp id="1480">ဦးကျော်စိုးလင်း(အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>ပြင်ဆင်ချက်ဇယား၏ အမှတ်စဉ်(၅) ဖြစ်ပါတယ်။ ဥပဒေကြမ်းရဲ့ အပိုဒ် ၃၀ ကို နိုင်ငံတော်သမ္မတ၏ သဘောထားမှတ်ချက်အတိုင်း အတည်ပြုပေးပါရန် လေးစားစွာ တင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၃၀ သည် နိုင်ငံတော်သမ္မတ၏ သဘောထားမှတ်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကိုအတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အခြေခံပညာရေးဥပဒေကြမ်းနဲ့ စပ်လျဉ်းတဲ့ နိုင်ငံတော်သမ္မတရဲ့ သဘောထားမှတ်ချက်များကို လွှတ်တော်က ဆုံးဖြတ်ထားတဲ့အတိုင်း ပြင်ဆင်ပြီး ပြည်ထောင်စုလွှတ်တော်ဆိုင်ရာ နည်းဥပဒေ ၁၀၉ နှင့်အညီ နိုင်ငံတော်သမ္မတထံသို့ ပြန်လည်ပေးပို့သွား မည်ဖြစ်ကြောင်း အသိပေးကြေညာပါတယ်။</speech>
</bill>
<bill>
<title>လွှတ်တော်နှစ်ရပ်သဘောကွဲလွဲသော လယ်ယာမြေဥပဒေကို ပြင်ဆင်သည့် ဥပဒေကြမ်းနှင့်စပ်လျဉ်း၍ တစ်ပိုဒ်ချင်းစီအလိုက် အတည်ပြုရန် အဆိုတင်သွင်း ဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ လွှတ်တော် နှစ်ရပ်သဘောကွဲလွဲတဲ့ လယ်ယာမြေဥပဒေကို ပြင်ဆင်သည့် ဥပဒေကြမ်းနဲ့စပ်လျဉ်းပြီး ဥပဒေကြမ်း ပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို ၃-၁၂-၂၀၁၉ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ ဖတ်ကြားတင်ပြခဲ့ပြီး ဖြစ်ပါတယ်။ ဒီနေ့မှာ လွှတ်တော်နှစ်ရပ် သဘောကွဲလွဲတဲ့ အပိုဒ်များနဲ့စပ်လျဉ်းပြီး အဆိုတင်သွင်းခြင်းနဲ့ လွှတ်တော်ရဲ့ အဆုံးအဖြတ်ရယူခြင်းတို့ကို တစ်ဆက်တည်း ဆောင်ရွက်သွားမှာဖြစ်ပါတယ်။ လွှတ်တော်ရဲ့ အဆုံးအဖြတ် ရယူရာမှာ ဥပဒေကြမ်းပူးပေါင်းကော်မတီရဲ့ သဘောထားမှတ်ချက်အပေါ်အခြေခံပြီး ပြင်ဆင်ချက်မရှိတဲ့ အပိုဒ်များကိုတော့ လွှတ်တော်ရဲ့ သဘောထား မေးမြန်း၍သော်လည်းကောင်း၊ ပြင်ဆင်ချက်ရှိတဲ့ အပိုဒ်များ ကိုတော့ စက်ခလုတ်အသုံးပြု၍သော်လည်းကောင်း အတည်ပြုဆောင်ရွက်သွားမှာ ဖြစ်ပါတယ်။ လွှတ်တော်နှစ်ရပ်ရဲ့ အတည်ပြုချက်၊ ဥပဒေကြမ်းပူးပေါင်းကော်မတီရဲ့ သဘောထားမှတ်ချက်နဲ့ လွှတ်တော်ကိုယ်စားလှယ်များရဲ့ ပြင်ဆင်ချက်တို့ပါဝင်တဲ့ ပြင်ဆင်ချက်ဇယားကိုလည်း ဖြန့်ဝေထားပါတယ်။ ပြင်ဆင်ချက်ဇယားကို နောက်ဆက်တွဲဖြင့် ဖော်ပြထားပါသည်။ ဆွေးနွေးဖို့ အမည်စာရင်းပေးထားတဲ့ လွှတ်တော်ကိုယ်စားလှယ်များအနေနဲ့ မိမိဆွေးနွေးရမယ့် အပိုဒ်မှာ တိုတိုနဲ့လိုရင်း ဆွေးနွေးဖို့ဖြစ်ပါတယ်။ (ယခု ဥပဒေကြမ်းပူးပေါင်းကော်မတီက ဥပဒေကြမ်းရဲ့ အပိုဒ် ၃ အပိုဒ်ခွဲ(က)မှစပြီး အဆိုပြုတင်ပြဖို့ ဖြစ်ပါတယ်။</speech>
<speech><mp id="1246">ဦးဇော်ဝင်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ အားလုံးပဲမင်္ဂလာပါ။ ကျွန်တော်ကတော့ ဥပဒေကြမ်းပူးပေါင်းကော်မတီ အဖွဲ့ဝင် ဦးဇော်ဝင်းဖြစ်ပါတယ်။ လွှတ်တော်နှစ်ရပ်သဘောကွဲလွဲတဲ့ လယ်ယာမြေဥပဒေကြမ်းနဲ့ စပ်လျဉ်း ပြီးတော့ ပြင်ဆင်ချက်အဆို တင်သွင်းသွားမှာဖြစ်ပါတယ်။ ပြင်ဆင်ချက်ဇယားရဲ့ အမှတ်စဉ်(၁) ဖြစ်ပါတယ်။ ဥပဒေကြမ်းရဲ့ အပိုဒ် ၃ အပိုဒ်ခွဲ(က)ကို ပြည်သူ့လွှတ်တော် အတည်ပြုချက်အတိုင်းထားရှိဖို့ ဥပဒေကြမ်း ပူးပေါင်းကော်မတီရဲ့ ပြင်ဆင်ချက်အပေါ် လွှတ်တော်က အတည်ပြုပေးနိုင်ပါရန် အဆိုတင်သွင်းအပ် ပါတယ်ခင်ဗျာ။</speech>
<speech type="speaker">ဦးမောင်မြင့် မင်းကင်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="238">ဦးမောင်မြင့်(မင်းကင်းမဲဆန္ဒနယ်၊ စစ်ကိုင်းတိုင်းဒေသကြီး)</mp>လေးစားအပ်တဲ့ ဥက္ကဋ္ဌကြီးနဲ့ တကွ အားလုံးမင်္ဂလာပါခင်ဗျာ။ ကျွန်တော်က မင်းကင်းမဲဆန္ဒနယ်မှ ဦးမောင်မြင့်ဖြစ်ပါတယ်။ အဲဒီတော့ မူလဥပဒေပြဋ္ဌာန်းချက်မှာတော့ လယ်ယာမြေရဲ့ အဓိပ္ပာယ်ဖွင့်ဆိုချက်ကို ပုဒ်မ ၃(က) အရဆိုရင် """"လယ်ယာမြေ ဆိုသည်မှာ လယ်မြေ၊ ယာမြေ၊ ကိုင်းကျွန်းမြေ၊ တောင်ယာမြေ၊ နှစ်ရှည်ပင်စိုက်ပျိုးသောမြေ၊ ဓနိမြေ၊ ဥယျာဉ်မြေဟုသော်လည်းကောင်း၊ ဟင်းသီးဟင်းရွက်၊ ပန်းမန် စိုက်ပျိုးသည့် ခြံမြေဟုသော်လည်းကောင်း၊ မြေနုကျွန်းဟုသော်လည်းကောင်း သတ်မှတ်သည့်မြေများကို ဆိုသည်။ ယင်းစကားရပ်တွင် မြို့နယ်နယ်နိမိတ်၊ ကျေးရွာနယ်နိမိတ်အတွင်းရှိ လူနေအိမ်များ၊ ဘာသာရေး အဆောက်အအုံနှင့် ပရဝဏ်များ၊ အများပိုင်ဆိုင်၍ စိုက်ပျိုးရေးအတွက် အသုံးမပြုသောမြေများ မပါဝင်ပေ"""" လို့ဖော်ပြထားပါတယ်။ ပြည်သူ့လွှတ်တော်နဲ့ ဥပဒေကြမ်းပူးပေါင်းကော်မတီကတော့ အဲဒီ အဓိပ္ပာယ်ဖွင့်ဆိုချက်မှာ ရွှေ့ပြောင်းတောင်ယာမြေဆိုတာကို ထပ်ဖြည့်ပါတယ်။ အမျိုးသားလွှတ်တော်ကတော့ မူလဥပဒေပြဋ္ဌာန်းချက်အတိုင်း ရပ်တည်ထားပါတယ်။ ကျွန်တော်ကလည်း အမျိုးသားလွှတ်တော်နည်းတူပဲ မူလဥပဒေပြဋ္ဌာန်းချက်ကို သဘောတူပါတယ်။ အကြောင်းပြချက် ၂ ချက် ရှိပါတယ်ခင်ဗျာ။ နံပါတ်(၁) အချက်ကတော့ တောင်ယာမြေဆိုတာကို မူလဥပဒေပြဋ္ဌာန်းချက်မှာကတည်းက ထည့်သွင်းပြီးတော့မှ ဖော်ပြထားပြီးဖြစ်ပါတယ်။ နံပါတ်(၂) အချက် ကတော့ ရွှေ့ပြောင်းတောင်ယာဆိုတဲ့ သဘောသဘာဝက တောရင့်အောင် ၅ နှစ်ကနေ ၁၀ နှစ်အကြားမှာ တစ်ကြိမ်ကျ ရွှေ့ပြောင်းပြီးတော့ လုပ်ကိုင်ရတာပါ။ တကယ်တော့ ရွှေ့ပြောင်းတောင်ယာရဲ့ ရာခိုင်နှုန်း အများစုက သစ်တောမြေတွေဖြစ်ပါတယ်။ ဒါကိုလယ်မြေဆိုတဲ့ အဓိပ္ပာယ်ဖွင့်ဆိုချက်အောက်ကို ထည့်သွင်း မယ်ဆိုရင်တော့ နောင်မှာရှုပ်ထွေးမှုတွေဖြစ်လာမှာ သေချာပါတယ်။ ပြီးတော့ လယ်မြေလို့ ဆိုလိုက်တာနဲ့ သူ့ရဲ့ Right တွေ ရှိပါတယ်။ ဒါတွေကို တောင်းဆိုလာတဲ့အခါမှာ မလိုလားအပ်တဲ့ အငြင်းပွားမှုတွေကို မလွဲမသွေရင်ဆိုင်ရနိုင်ပါတယ်။ ဒါကြောင့် မူလဥပဒေပြဋ္ဌာန်းချက်အတိုင်း အမျိုးသားလွှတ်တော်ရဲ့ ရပ်တည်ချက် အတိုင်း ပိုမိုသင့်လျော်ပါကြောင်း အဆိုပြုတင်ပြအပ်ပါတယ်။ ကျေးဇူးတင်ပါတယ်။</speech>
<speech type="speaker">စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန သဘောထားပြောပါ။</speech>
<speech><agency id="11">ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော် နာယကကြီးခင်ဗျာ။ မိမိတို့ ၂၀၁၂ လယ်ယာမြေဥပဒေနဲ့ပတ်သက်ပြီးတော့ ပြင်ဆင်တဲ့ဥပဒေကြမ်းအရ အဓိပ္ပာယ်ဖွင့်ဆိုချက်မှာ """"လယ်ယာမြေဆိုသည်မှာ လယ်မြေ၊ ယာမြေ၊ ကိုင်းကျွန်းမြေ၊ တောင်ယာမြေ၊ နှစ်ရှည်ပင် ပုဒ်မ ၃(က) မှာ စိုက်ပျိုးသောမြေ၊ ဓနိမြေ၊ ဥယျာဉ်မြေဟုသော် လည်းကောင်း၊ ဟင်းသီးဟင်းရွက်၊ ပန်းမန်စိုက်ပျိုးတဲ့ ခြံမြေဟုသော်လည်းကောင်း၊ မြေနုကျွန်းမြေကိုသော် လည်းကောင်း၊ ရွှေ့ပြောင်းတောင်ယာမြေလို့သော်လည်းကောင်း သတ်မှတ်တဲ့မြေများကိုဆိုသည်"""" ဆိုပြီးတော့ ဖော်ပြပါတယ်။ """"ယင်းစကားရပ်မှာ မြို့နယ်နယ်နိမိတ်၊ ကျေးရွာနယ်နိမိတ်အတွင်းမှာရှိတဲ့ လူနေအိမ်ရာများ၊ ဘာသာရေး အဆောက်အအုံနှင့် ပရဝဏ်များ၊ အများပိုင်ဆိုင်ပြီး စိုက်ပျိုးရေးအတွက် အသုံးမပြုသော မြေများ မပါဝင်""""ဆိုတဲ့ ပြဋ္ဌာန်းချက်မှာ ရွှေ့ပြောင်းတောင်ယာမြေဟုသော်လည်းကောင်း စကားရပ်ပါဝင်ခြင်းအားဖြင့် လယ်ယာမြေဆိုတဲ့ စကားရပ်ရဲ့ အဓိပ္ပာယ်ကို ပိုမိုလေးနက်သွားစေမှာ ဖြစ်ပါတယ်။ ဒါကြောင့် ပြည်ထောင်စု လွှတ်တော် ပူးပေါင်းကော်မတီမှာ ဆွေးနွေးချက်အရ ပြည်ထောင်စုလွှတ်တော် ဥပဒေကြမ်းပူးပေါင်း ကော်မတီ၏ သဘောထားမှတ်ချက်နဲ့အညီ ထိုအဓိပ္ပာယ်ကိုပါ အတည်ပြုသင့်ပါကြောင်း ဝန်ကြီးဌာနရဲ့ သဘောထားကို တင်ပြအပ်ပါတယ်။</speech>
<speech type="speaker">ဥပဒေကြမ်းပူးပေါင်းကော်မတီ သဘောထားပြောပါ။</speech>
<speech><mp id="1246">ဦးဇော်ဝင်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>ကျွန်တော်တို့က မူလဥပဒေမှာတော့ ရွှေ့ပြောင်းတောင်ယာနဲ့ဟာ မပါပါဘူး။ သို့သော် ဒီဘက် ပြင်ဆင်တဲ့ဥပဒေမှာတော့ ရွှေ့ပြောင်းတောင်ယာနဲ့ ပတ်သက်လို့ အဓိပ္ပာယ်ဖွင့်ဆိုချက်ကို ကျွန်တော်တို့ အမျိုးသားလွှတ်တော်ကော၊ ပြည်သူ့လွှတ်တော်ကော နှစ်ခုလုံးက ဖွင့်ဆိုလိုက်ပါတယ်။ ဖွင့်ဆိုချက်ဖြစ်တဲ့အတွက်ကြောင့်လည်း ကျွန်တော်တို့က လယ်ယာမြေ ထဲမှာ ဒါထည့်ပေးလိုက်တာဖြစ်ပါတယ်။ အဲဒီတော့ မူလဥပဒေရဲ့ ပုဒ်မ ၁ရ ရဲ့ (ည)မှာ ရွှေ့ပြောင်း တောင်ယာ ခုတ်ထွင်စိုက်ပျိုးရေးလုပ်ငန်းနှင့်စပ်လျဉ်း၍ လမ်းညွှန်ခြင်းနှင့် ကြီးကြပ်ခြင်း၊ ကွပ်ကဲခြင်းဆိုတာ ဗဟို လယ်ယာမြေစီမံခန့်ခွဲရေးအဖွဲ့ရဲ့ တာဝန်နဲ့ လုပ်ပိုင်ခွင့်ထဲမှာ ပါပါတယ်။ အဲဒါကိုပဲ ဒါ လွှတ်တော်ကိုယ်စားလှယ် ကနေပြီးတော့ ဒီအတွက်ကို ရွှေ့ပြောင်းတောင်ယာကို အဓိပ္ပာယ်ဖွင့်ဆိုလိုက်တဲ့အတွက်ကြောင့်မို့လို့ ကျွန်တော်တို့က ဒီလယ်ယာမြေမှာ ထည့်ပေးလိုက်တာ ဖြစ်ပါတယ်။ သို့သော် ခုနက ကိုယ်စားလှယ်ကြီး ဆွေးနွေးသလိုပါပဲ၊ ဒါက လယ်ယာမြေထဲမှာပါပေမယ့် လယ်ယာမြေရဲ့ လုပ်ပိုင်ခွင့်ရတဲ့ အဲဒီမှာ မပါပါဘူး ခင်ဗျ။ မူလတုန်းကလည်း မြေနုကျွန်းဆိုတာ Definition မှာပါပါတယ်။ ဒီလယ်ယာမြေရဲ့ ဖွင့်ဆိုချက်ထဲမှာ။ သို့သော်လည်း မြေနုကျွန်းနဲ့ ပတ်သက်လို့ရှိရင်တော့ ဒါမပါဘူးဆိုတာရှိပါတယ်။ အဲဒီတော့ ကျွန်တော်တို့က ဒီ လယ်ယာမြေရဲ့ ပြင်ဆင်တဲ့ဥပဒေရဲ့ ပုဒ်မ ၁၀ မှာ """"ပုဒ်မ ၄၊ ၅၊ ၆၊ ၇၊ ၈ နှင့် ၉ တို့အရ ပြဋ္ဌာန်းချက် များသည် မြေနုကျွန်းမြေလုပ်ပိုင်ခွင့်ချထားခြင်းနှင့် ရွှေ့ပြောင်းတောင်ယာစိုက်ပျိုးခြင်း တို့နှင့် မသက်ဆိုင် စေရလို့"""" ကျွန်တော်တို့ ပြင်ဆင်ထားတာရှိပါတယ်။ ဒါလွှတ်တော်နှစ်ရပ်က အတည်ပြု ပြီးသားဖြစ်ပါတယ်။ ဒါကြောင့်မို့လို့ ဒီမြေနုကျွန်းရယ်၊ ရွှေ့ပြောင်းတောင်ယာတွေရယ်ဟာ ဒီလယ်ယာမြေ လုပ်ပိုင်ခွင့်ရတဲ့ ပုဒ်မတွေနဲ့ လုံးဝသက်ဆိုင်မှုမရှိဘူးလို့ ဒါပြင်ဆင်ထားပြီး ဖြစ်တဲ့အတွက်ကြောင့်မို့လို့ ကျွန်တော်တို့ ဥပဒေကြမ်းပူးပေါင်းကော်မတီကနေပြီးတော့ ပြည်သူ့လွှတ်တော်ရဲ့ အတည်ပြုချက်အတိုင်း ထားရှိမှုအပေါ် လွှတ်တော်က အတည်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၃ အပိုဒ်ခွဲ(က)သည် ပြည်သူ့လွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို သဘောတူမတူ လွှတ်တော်ရဲ့ ဆန္ဒရယူပါ့မယ်။ ဆန္ဒမဲပေးကြဖို့အသင့်ရှိစေလို ပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type="speaker">အဆိုကိုထောက်ခံမဲ (၂၈၉)မဲ၊ ကန့်ကွက်မဲ (၁၉၅)မဲ၊ ကြားနေမဲ (၁)မဲ ဖြစ်ပါတယ်။</speech>
<speech type="speaker">ထောက်ခံဆန္ဒမဲများတဲ့အတွက် ပြည်သူ့လွှတ်တော်၏ အတည်ပြုချက် အတိုင်း အတည်ဖြစ်ကြောင်း ကြေညာပါတယ်။</speech>
<speech><mp id="1246">ဦးဇော်ဝင်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>ပြင်ဆင်ချက်ဇယားရဲ့ အမှတ်စဉ်(၂) ဖြစ်ပါတယ်။ ဥပဒေကြမ်းရဲ့ အပိုဒ် ၃ အပိုဒ်ခွဲ(ဃ)ကို ဥပဒေကြမ်းပူးပေါင်းကော်မတီရဲ့ ပြင်ဆင်ချက် အတိုင်း အတည်ပြုပေးနိုင်ပါရန် အဆိုတင်သွင်းအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၃ အပိုဒ်ခွဲ(ဃ)သည် ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူ မရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="1246">ဦးဇော်ဝင်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>ပြင်ဆင်ချက်ဇယားရဲ့ အမှတ်စဉ်(၃) ဖြစ်ပါတယ်။ ဥပဒေကြမ်းရဲ့ အပိုဒ် ၃ အပိုဒ်ခွဲ(င)ကို ဥပဒေကြမ်းပူးပေါင်းကော်မတီရဲ့ ပြင်ဆင်ချက်အတိုင်း အတည်ပြုပေးနိုင်ပါရန် အဆိုတင်သွင်းအပ်ပါတယ်ခင်ဗျာ။</speech>
<speech type="speaker">ဦးမောင်မြင့် မင်းကင်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="238">ဦးမောင်မြင့်(မင်းကင်းမဲဆန္ဒနယ်၊ စစ်ကိုင်းတိုင်းဒေသကြီး)</mp>လေးစားအပ်တဲ့ ပြည်ထောင်စု လွှတ်တော် နာယကကြီးခင်ဗျာ။ အခု ဒီ ၃(ဆ)မှာကတော့ တောင်သူလယ်သမားဆိုသည်မှာဆိုတဲ့ အဓိပ္ပာယ် ဖွင့်ဆိုချက်တွေမှာ ၁၊ ၂၊ ၃၊ ၄၊ ၅ အထိ ရှိပါတယ်။ အဲဒီမှာတော့ မူလဥပဒေပြဋ္ဌာန်းချက်မှာနဲ့ အမျိုးသား လွှတ်တော်မှာကတော့ မြေကိုအသုံးပြု၍ဆိုတာ တစ်ခုပဲပါပေမယ့် အခုပြည်သူ့လွှတ်တော်နဲ့ ဥပဒေကြမ်း ပူးပေါင်းကော်မတီရဲ့ ရပ်တည်ချက်မှာကျတော့ တောင်သူလယ်သမားဆိုတဲ့ အဓိပ္ပာယ်ဖွင့်ဆိုချက်ကို """"မြေကိုအသုံးပြု၍သော်လည်းကောင်း၊ အခြားနည်းကိုအသုံးပြု၍သော်လည်းကောင်း၊ ပြီးတော့မှ စိုက်ပျိုးရေး လုပ်ငန်း သို့မဟုတ် မွေးမြူရေးလုပ်ငန်း သို့မဟုတ် ယင်းနှစ်ရပ်လုံးကို မိမိ၏အဓိက အသက်မွေးဝမ်းကျောင်း အဖြစ် မိမိကိုယ်တိုင်လုပ်ကိုင်သူ သို့မဟုတ် မိမိကိုယ်တိုင် အစဉ်တစိုက်လုပ်ကိုင် ဆောင်ရွက်ခဲ့သူ"""" ဆိုပြီးတော့မှ ၃(ဆ)(၁) မှာ ဒီလို ဖော်ပြပါတယ်။ အလားတူပဲ ၂၊ ၃၊ ၄၊ ၅ မှာလည်း """"မြေကိုအသုံးချ၍သော် လည်းကောင်း၊ အခြားနည်းကို အသုံးပြု၍သော်လည်းကောင်း"""" ဆိုတာ ဒါပါပါတယ်။ အဲဒီတော့ ဒီနေရာမှာ ကျွန်တော်တို့က ဥပဒေတစ်ရပ်ကို ပြုစုတဲ့အခါမှာ စကားလုံးတွေ၊ စကားရပ်တွေက ကျစ်လျစ်ဖို့လိုသလို မလိုအပ်ဘဲနဲ့ ဖော်ပြတာတွေကလည်း ဥပဒေကို ပွယောင်းယောင်း ဖြစ်စေပါတယ်။ အဓိပ္ပာယ်တွေလည်း အများကြီး ချဲ့ကားစေပါတယ်။ အဓိကကတော့ စိုက်ပျိုးရေးလုပ်ဖို့၊ မွေးမြူရေးလုပ်ဖို့ ဒါအဓိကပါပဲ။ သူ့ဘာသူ မြေပေါ်မှာပဲစိုက်စိုက်၊ မွေးမွေး၊ ရေထဲမှာပဲစိုက်စိုက်၊ မွေးမွေး၊ အဆောက်အဦပေါ်မှာပဲ စိုက်စိုက်၊ မွေးမွေး၊ နောက်ဆုံးကုန်ကုန်ပြောရရင် လကမ္ဘာပေါ်တက်ပြီးတော့မှ စိုက်စိုက်၊ မွေးမွေး၊ စိုက်တဲ့ မွေးတဲ့နေရာက အဓိကမကျဘူး၊ စိုက်တဲ့ မွေးတဲ့အလုပ်ကသာ အဓိကကျပါတယ်။ ဒါကြောင့်မို့လို့ ကျွန်တော့ရဲ့ အဆိုပြုချက်ကတော့ ၃(ဆ) မှာ ၁၊ ၂၊ ၃၊ ၄၊ ၅ အဲဒီ ၅ ခုလုံးမှာ """"မြေကိုအသုံးပြု၍သော်လည်းကောင်း၊ အခြားနည်းကိုအသုံးပြု၍သော်လည်းကောင်း"""" ဆိုတဲ့စာသားကို ဖြုတ်ပယ်ပေးပါရန်အတွက် အဆိုပြု တင်ပြအပ်ပါတယ်ခင်ဗျာ။ ကျေးဇူးတင်ပါတယ်။</speech>
<speech type="speaker">ဝန်ကြီးဌာန သဘောထားပြောပါ။</speech>
<speech><agency id="11">ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော် နာယကကြီးခင်ဗျာ။ ဥပဒေကြမ်းပူးပေါင်းကော်မတီ၏ ပြင်ဆင်ချက် အပေါ်မှာ သဘောတူပါကြောင်း တင်ပြအပ်ပါတယ်။</speech>
<speech type="speaker">ဥပဒေကြမ်းပူးပေါင်းကော်မတီ သဘောထားပြောပါ။</speech>
<speech><mp id="1246">ဦးဇော်ဝင်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များခင်ဗျာ။ ကျွန်တော်တို့ ဒီ ဒုတိယအကြိမ် လွှတ်တော်သက်တမ်းမှာ တောင်သူလယ်သမားအခွင့်အရေး ကာကွယ်ရေးနှင့် အကျိုး စီးပွားမြှင့်တင်ရေးဥပဒေကို ကျွန်တော်တို့ ပြင်ဆင်ခဲ့ပါတယ်။ အဲဒီ ပြင်ဆင်ခဲ့စဉ်တုန်းက တောင်သူလယ်သမား ဆိုတဲ့ အဓိပ္ပာယ်ဖွင့်ဆိုချက်ကို ကျွန်တော်တို့ လွှတ်တော်ကနေပြီးတော့ အခု ဥပဒေကြမ်းပူးပေါင်း ကော်မတီက တင်ပြချက်အတိုင်း အတည်ပြုခဲ့တာဖြစ်ပါတယ်။ ဒါကြောင့်မို့လို့ ကျွန်တော်တို့ကတော့ ဒီမှာက ဥပဒေ ၂ ခုမှာ တောင်သူလယ်သမားတစ်ခုတည်းကိုပဲ အဓိပ္ပာယ်ဖွင့်ဆိုချက်က ၂ မျိုးဖြစ်နေတယ် ဆိုရင်တော့ ဒါဟာ သိပ်ပြီးတော့မသင့်မြတ်ဘူးလို့ ဒါ ဒီလို ထင်မြင်မိတဲ့အတွက်ကြောင့်မို့လို့ ကျွန်တော်တို့ မူလကပဲ လွှတ်တော်က အတည်ပြုထားခဲ့တဲ့ တောင်သူလယ်သမားအခွင့်အရေး ကာကွယ်ပေးရေးနှင့် အကျိုးစီးပွားမြှင့်တင်ရေးဥပဒေမှာပါတဲ့ တောင်သူလယ်သမားရဲ့ အဓိပ္ပာယ်ဖွင့်ဆိုချက်အတိုင်းကို ဒီမှာ ထည့်သွင်းထားခြင်းဖြစ်ပါတယ်။ ဒါကြောင့်မို့လို့ ကျွန်တော်တို့ ဥပဒေကြမ်းပူးပေါင်းကော်မတီရဲ့ ပြင်ဆင်ချက်ကို လွှတ်တော်ကပဲ အဆုံးအဖြတ်ပေးနိုင်ပါရန် လေးစားစွာ တင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၃ အပိုဒ်ခွဲ(င)သည် ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို သဘောတူမတူ လွှတ်တော်ရဲ့ ဆန္ဒရယူပါ့မယ်။ ဆန္ဒမဲပေးကြဖို့အသင့်ရှိစေလို ပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type="speaker">အဆိုကိုထောက်ခံမဲ (၄၄၀)မဲ၊ ကန့်ကွက်မဲ (၄၁)မဲ၊ ကြားနေမဲ (၅)မဲ ဖြစ်ပါတယ်။</speech>
<speech type="speaker">ထောက်ခံဆန္ဒမဲများတဲ့အတွက် ဥပဒေကြမ်းပူးပေါင်းကော်မတီ၏ ပြင်ဆင်ချက် အတိုင်း အတည်ဖြစ်ကြောင်း ကြေညာပါတယ်။</speech>
<speech><mp id="1246">ဦးဇော်ဝင်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>ပြင်ဆင်ချက်ဇယားရဲ့ အမှတ်စဉ်(၄) ဖြစ်ပါတယ်။ ဥပဒေကြမ်းရဲ့ အပိုဒ် ရ ကို အမျိုးသားလွှတ်တော်ရဲ့ အတည်ပြုချက်အတိုင်း ထားရှိနိုင်ဖို့ ဥပဒေကြမ်းပူးပေါင်းကော်မတီရဲ့ ပြင်ဆင်ချက်အပေါ် လွှတ်တော်ကအတည်ပြုပေးနိုင်ပါရန် အဆိုတင်သွင်း အပ်ပါတယ်ခင်ဗျာ။</speech>
<speech type="speaker">ဦးလှဆန်း မကွေးတိုင်းဒေသကြီး မဲဆန္ဒနယ်အမှတ်(၁) စတင် ဆွေးနွေးဖို့ဖြစ်ပါတယ်။</speech>
<speech><mp id="1276">ဦးလှဆန်း(မဲဆန္ဒနယ်အမှတ်-၁၊ မကွေးတိုင်းဒေသကြီး)</mp>အမျိုးသားလွှတ်တော်ရဲ့ ဥပဒေ ပြုချက်အတိုင်း ထားရှိပေးဖို့ ကျွန်တော့အနေနဲ့ တင်ပြလိုပါတယ်ခင်ဗျာ။</speech>
<speech type="speaker">ဆက်လက်ပြီး ဦးခင်ဝင်း မကွေးတိုင်းဒေသကြီး မဲဆန္ဒနယ်အမှတ်(၂) ဆွေးနွေးဖို့ဖြစ်ပါတယ်။</speech>
<speech><mp id="1277">ဦးခင်ဝင်း(မဲဆန္ဒနယ်အမှတ်-၂၊ မကွေးတိုင်းဒေသကြီး)</mp>ကျွန်တော့အနေနဲ့လည်း အမျိုးသား လွှတ်တော်ရဲ့ အတည်ပြုချက်အတိုင်းထားပေးဖို့ ဆန္ဒပြုပါတယ်ခင်ဗျာ။</speech>
<speech type="speaker">ဦးထွန်းထွန်းနိုင် ကနီမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1400">ဦးထွန်းထွန်းနိုင်(ကနီမဲဆန္ဒနယ်၊ စစ်ကိုင်းတိုင်းဒေသကြီး)</mp>လေးစားအပ်ပါတဲ့ လွှတ်တော် နာယကကြီးနှင့်တကွ အားလုံးပဲမင်္ဂလာပါ။ ကျွန်တော်ကတော့ ကနီမဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဦးထွန်းထွန်းနိုင်ဖြစ်ပါတယ်။ ကျွန်တော့အနေနဲ့ လယ်ယာမြေဥပဒေကိုပြင်ဆင်တဲ့ ဥပဒေကြမ်းနဲ့ပတ်သက်ပြီးတော့ ပုဒ်မ ၁၁ ကို ပြင်ဆင်ချက် တင်ထားတာဖြစ်ပါတယ်။ မြေနုကျွန်းမြေချထားရေးကိစ္စများအတွက် နည်းဥပဒေတွင် ထည့်သွင်းပြဋ္ဌာန်းဖို့လို့လည်း ပြဋ္ဌာန်းထား ပါတယ်။ ဥပဒေကြမ်းပူးပေါင်းကော်မတီက ထောက်ခံထားတဲ့ အမျိုးသားလွှတ်တော်ရဲ့ အတည်ပြုချက်မှာ မြေနုကျွန်းမြေလုပ်ပိုင်ခွင့်နဲ့ပတ်သက်ပြီး နည်းဥပဒေမှာ ထည့်သွင်းပြဋ္ဌာန်းဖို့နဲ့ လုပ်ကိုင်ခွင့်ချထားတဲ့ နေရာမှာ အုပ်ချုပ်မှုနယ်မြေအပေါ် အခြေခံရမယ်လို့ သတ်မှတ်ချက်ပါလာတာဖြစ်ပါတယ်။ မြေနုကျွန်းမြေ လုပ်ပိုင်ခွင့်မှာ ပြဿနာတွေသိပ်များတဲ့အတွက် ဒီသတ်မှတ်ပြဋ္ဌာန်းချက်လောက်နဲ့ မလုံလောက်ဘူးလို့ မြင်ပါတယ်။ တည်ဆဲလယ်ယာမြေ နည်းဥပဒေမှာက မြေနုကျွန်းမြေနဲ့ အနီးကပ်ဆုံးကျေးရွာတွေကို လုပ်ပိုင်ခွင့်ချထားပေးရန်ဖြစ်ပြီး ကျေးရွာအုပ်စုနယ်နိမိတ်နဲ့ နှိုင်းယှဉ်ခြင်းမပြုရလို့ သတ်မှတ်ပြဋ္ဌာန်းခဲ့တာ ဖြစ်ပါတယ်။ အမျိုးသားလွှတ်တော်ရဲ့ ပြင်ဆင်သတ်မှတ်ချက်အတိုင်းသာဆိုရင် လက်ရှိမြေနုကျွန်းမြေလုပ်ကိုင်ခွင့် ရနေကြတဲ့ အချို့ကျေးရွာတွေမှာ လုပ်ကိုင်ခွင့်မရတော့မှာတွေ ဖြစ်လာမှာ ဖြစ်တဲ့အတွက် မြေပြင်မှာ ပြဿနာတွေဖြစ်လာမှာဖြစ်ပါတယ်။ အုပ်ချုပ်မှုနယ်မြေဆိုတာ ရပ်ကွက်၊ ကျေးရွာအုပ်စု အဆင့်တွေမှာပဲ သတ်မှတ်ချက်ရှိပါတယ်။ အုပ်စုတွင်းကျေးရွာတွေမှာ နယ်မြေသတ်မှတ်ချက် မရှိတဲ့အတွက် အုပ်စုတွင်း မြေနုကျွန်းလုပ်ကိုင်ခွင့် အငြင်းပွားမှုတွေလည်း ရှိနေဦးမှာဖြစ်ပါတယ်။ မြေနုကျွန်းမြေလုပ်ကိုင်ခွင့်နဲ့ ပတ်သက်ပြီးတော့ ပြဿနာတွေ ဘယ်လောက်ကြီးကျယ် ရှုပ်ထွေးတယ်ဆိုတာ ၂၃-၇-၂၀၁၉ ရက်နေ့က ဖြစ်ပွားခဲ့တဲ့ ဖရဲကျွန်း လူအများအပြားသတ်ဖြတ်ခံရမှုဖြစ်စဉ်ကြီးက သက်သေဖြစ်ပါတယ်။ ကျွန်တော့ မြို့နယ်တစ်ခုတည်းမှာပဲ မြေနုကျွန်းမြေလုပ်ကိုင်ခွင့် အငြင်းပွားမှုဟာ နှစ်စဉ် ၅ နေရာထက်မနည်း ဖြစ်ပါတယ်။ အငြင်းပွားမှုဖြစ်ရင် လုပ်ပိုင်ခွင့်ပါဆုံးရှုံးရပါတယ်။ မြေနုကျွန်းဟာ တစ်နှစ် တစ်ရာသီ စီမံခန့်ခွဲရတဲ့အပေါ် အငြင်းပွားမှုဖြစ်လာရင် တိုင်း သို့မဟုတ် ပြည်နယ် လယ်/စီ ထံ တင်ပြအဆုံးအဖြတ် ရယူမယ်လို့ ပြဋ္ဌာန်းခဲ့တာဖြစ်တဲ့အတွက် မလိုအပ်ဘဲ လုပ်ငန်းစဉ်တွေကြာပြီး စိုက်ပျိုးရာသီမမီ ဖြစ်ရပါတယ်။ ကျွန်တော်တို့ဆီမှာ နှစ်စဉ်လိုလို အုပ်စုတွင်းအငြင်းပွားတဲ့ ကျွန်းပြားမြေနုကျွန်းဆိုတာ ရှိပါတယ်။ ဧက ၄၀၀ ကျော်၊ ၅၀၀ ရှိပြီးတော့ စိုက်ပျိုးခွင့်မရတဲ့နှစ်တွေ ခဏခဏ ကြုံရပါတယ်။ မြေငှားဈေးနှုန်းနဲ့တွက်ရင်ကိုပဲ တစ်နှစ်မစိုက်ရလို့ရှိရင် သိန်း ၂,၀၀၀၊ ၂,၅၀၀ လောက် နစ်နာပါတယ်။ ဒီကျွန်းတစ်ကျွန်းတည်းရဲ့ အနည်းဆုံးဆုံးရှုံးမှုဟာ စာသင်ကျောင်း ၄၊ ၅ ဆောင်လောက် ဆောက်လို့ ရပါတယ်။ မြေနုကျွန်းမြေဟာ စိုက်ပျိုးဖြစ်ထွန်းမှု အကောင်းဆုံးဖြစ်သလို ပြဿနာဖြစ်ရင်လည်း ရှုပ်ထွေးပြင်းထန်တဲ့အတွက် ဒီကိစ္စများကို ကိုင်တွယ်ဖြေရှင်းမယ့် ပုဂ္ဂိုလ်၊ အဖွဲ့အစည်းအဆင့်ဆင့်အပေါ် တာဝန်ယူမှု၊ တာဝန်ခံမှုနဲ့ လုပ်ပိုင်ခွင့်တွေကို တိတိကျကျ ပိုမိုပေးအပ်ဖို့ လိုအပ်လာပြီဖြစ်သလို မြေနု ကျွန်းမြေများအပေါ် လုပ်ကိုင်ခွင့် စီမံချထားခြင်း နှောင့်နှေးမှုများကြောင့် နိုင်ငံရဲ့ စိုက်ပျိုးထုတ်လုပ်မှုတန်ဖိုးတွေ များစွာနစ်နာလျက်ရှိတဲ့အတွက် အမျိုးသားလွှတ်တော်ရဲ့ အတည်ပြုချက်အပေါ် ထပ်မံဖြည့်စွက် အဆိုပြု ထားတဲ့ ကျွန်တော့ရဲ့ အဆိုပြုချက်အား ပြည်ထောင်စုလွှတ်တော်ကြီးက အတည်ပြုပေးနိုင်ပါရန် လေးစားစွာ တင်ပြအပ်ပါတယ်။ ကျေးဇူးတင်ပါတယ်။</speech>
<speech type="speaker">ဝန်ကြီးဌာန သဘောထားပြောပါ။</speech>
<speech><agency id="11">ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော် နာယကကြီးခင်ဗျာ။ မြေနုကျွန်းခွဲဝေချထားမှုလုပ်ငန်းရပ်ဟာ အင်မတန် နူးညံ့သိမ်မွေ့ပါတယ်။ တောင်သူအချင်းချင်း ပြဿနာမဖြစ်ပေါ်စေရေးကို ဦးတည်ဆောင်ရွက် ရတဲ့ကိစ္စရပ်ဖြစ်ပါတယ်။ မြေနုကျွန်းစီမံခန့်ခွဲမှုဟာ အုပ်ချုပ်မှုနယ်မြေပေါ်မှာမူတည်ပြီး လုပ်ပိုင်ခွင့် ချထားပေးမယ်ဆိုတာထက် ဥပဒေမှာတိုက်ရိုက်ထည့်သွင်းခြင်းမပြုဘဲနဲ့ နည်းဥပဒေ၊ အမိန့်၊ ညွှန်ကြားချက် များသာ ထည့်သွင်းစဉ်စားသင့်တယ်လို့ သုံးသပ်တင်ပြလိုပါတယ်။ မြေနုကျွန်းလုပ်ကိုင်ခွင့်ချထားရေး ကိစ္စတွေအတွက် ယခင်ကပြဋ္ဌာန်းထားတဲ့ ဥပဒေများနဲ့ တည်ဆဲ ၂၀၁၂ လယ်ယာမြေဥပဒေ၊ နည်းဥပဒေ အရ အုပ်ချုပ်မည့်နယ်မြေအပေါ်မှာ လုပ်ကိုင်ခွင့်ချထားပေးမယ်ဆိုရင် ယခင်ဖြေရှင်းစရာမလိုဘဲ ပြေလည်မှု ရှိနေတဲ့ မြေနုကျွန်းကိစ္စရပ်တွေဟာ ပြဿနာများအနေနဲ့ အပြောင်းအလဲတွေ ဖြစ်ပေါ်နိုင်ပြီးတော့ ရပ်ရွာအေးချမ်းသာယာရေးနဲ့ စီမံခန့်ခွဲမှုအပိုင်းမှာလည်းပဲ အခက်အခဲများ တွေ့ကြုံလာမယ့်အနေအထား သုံးသပ်တင်ပြအပ်ပါတယ်။ ဒါကြောင့် လယ်ယာမြေဥပဒေ ပြင်ဆင်တဲ့ဥပဒေမူကြမ်း ပုဒ်မ ၁၁ ကို ပြည်သူ့ လွှတ်တော်ရဲ့ အတည်ပြုချက်အတိုင်းသာ အတည်ပြုပေးသင့်ပါကြောင်း တင်ပြအပ်ပါတယ်။</speech>
<speech type="speaker">ဥပဒေကြမ်းပူးပေါင်းကော်မတီရဲ့ သဘောထားပြောပါ။</speech>
<speech><mp id="1246">ဦးဇော်ဝင်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>ကျွန်တော်တို့ ဥပဒေကြမ်းပူးပေါင်း ကော်မတီအနေနဲ့က အမျိုးသားလွှတ်တော်ရဲ့ အတည်ပြုချက်အတိုင်း ထားရှိထားတာဖြစ်ပါတယ်။ အဲဒီမှာ ပါတာက """"မြေနုကျွန်းမြေ လုပ်ကိုင်ခွင့်ချထားခြင်းနှင့် ရွှေ့ပြောင်းတောင်ယာစိုက်ပျိုးခြင်း ကိစ္စရပ်များကို ဤဥပဒေအရပြုသည့် နည်းဥပဒေတွင် ထည့်သွင်းဖော်ပြရမည်။ ထိုသို့ ပြဋ္ဌာန်းရာတွင် မြေနုကျွန်းမြေ လုပ်ကိုင်ခွင့်ချထားခြင်းနှင့်စပ်လျဉ်း၍ အုပ်ချုပ်မှုနယ်မြေအပေါ် အခြေခံရမည်"""" လို့ ဒါ ပြဋ္ဌာန်းထားတာ ဖြစ်ပါတယ်။ တစ်ဖက်က ကိုယ်စားလှယ်ကြီးတွေက လုပ်တာကတော့ သူက ဒီစိုက်ပျိုးမြေမှာ၊ မြေနုကျွန်းမှာ အငြင်းပွားမှုရှိတဲ့အတွက်ကြောင့်မို့လို့ အဓိကကတော့ လေလံစနစ်နဲ့ သတ်မှတ်ဖို့ဖြစ်ပါတယ်။ အဲဒီတော့ ဒီနေရာမှာ ကျွန်တော်တို့က မြေနုကျွန်းမြေဟာ မှန်ပါတယ်၊ တစ်နှစ်ကို တစ်ကြိမ်ပေးတာဖြစ်ပါတယ်။ အဲဒီတော့ မြေနုကျွန်းမြေကို တစ်နှစ်တစ်ကြိမ်ပေးတဲ့နေရာမှာ ကျွန်တော်တို့ လက်ရှိမှာလည်း နည်းဥပဒေက သွားနေတာက ဧကပေါ်မှာမူတည်ပြီးတော့ သတ်မှတ်တဲ့နှုန်းထားနဲ့ မြေခွန်ဆောင်ပြီးတော့ သွားရတာ ဖြစ်ပါတယ်။ နောက်တစ်ခုကတော့ အဓိကရည်ရွယ်ချက်ကတော့ မြေနုကျွန်းပေါ်မှာ တစ်ဦးတစ်ယောက်တည်း ကနေပြီးတော့ စီးပွားဖြစ်လုပ်ကိုင်ခွင့် မဖြစ်စေဖို့အတွက် အဓိက ရည်ရွယ်ထားရှိတာဖြစ်ပါတယ်။ ဘာဖြစ်လို့တုန်းဆိုတော့ မြေနုကျွန်းပေါ်တာနဲ့ ပတ်သက်လို့ ကျွန်တော်တို့ အဲဒီအနီးဝန်းကျင်မှာရှိတဲ့ လယ်မဲ့၊ ယာမဲ့တွေ၊ နောက် စီးပွားရေးအခက်အခဲရှိတဲ့ လူတွေကို ဒါ သက်ဆိုင်ရာ အုပ်ချုပ်ရေးမှူးတွေနဲ့ သက်ဆိုင်ရာဌာနတွေကနေပြီးတော့မှ မှန်မှန်ကန်ကန်နဲ့ ဒီလိုခွဲဝေချထားပြီးတော့ လုပ်ကိုင်စေဖို့ ရည်ရွယ်တာ ဖြစ်တဲ့အတွက်ကြောင့်မို့လို့ ဒါလေလံစနစ်နဲ့ သွားမယ်ဆိုတာတော့ မသင့်တော်ပါဘူး။ လေလံစနစ်နဲ့ သွားမယ်ဆိုရင် အရင်းအနှီးများတဲ့ လူတွေပဲ လုပ်ကိုင်ခွင့်ရမှာဖြစ်ပါတယ်။ ဒါကြောင့်မို့လို့ ကျွန်တော်တို့ ဥပဒေကြမ်းပူးပေါင်းကော်မတီကတင်ပြတဲ့ အမျိုးသားလွှတ်တော်ရဲ့ အတည်ပြုချက်အတိုင်း ထားရှိမှုအပေါ် လွှတ်တော်က အတည်ပြုပေးနိုင်ပါရန် လေးစားစွာ တင်ပြအပ်ပါတယ်။</speech>
<speech type="speaker">ဝန်ကြီးဌာနအနေနဲ့ အစောတုန်းက သဘောထားတင်ပြတဲ့ပြည်သူ့ လွှတ်တော်ရဲ့ သဘောထားအတိုင်းဆိုတာ ကြားလိုက်သလို ဖြစ်ပါတယ်။ အဲဒါကြောင့်အတည်ပြုပေးပါ။ အမျိုးသားလွှတ်တော်ရဲ့ သဘောထားအတိုင်းလား၊ ပြည်သူ့လွှတ်တော်ရဲ့ သဘောထားအတိုင်းလား။</speech>
<speech><agency id="11">ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာန)</agency>ပြည်သူ့ လွှတ်တော်ရဲ့ သဘောထားအတိုင်းပဲ တင်ပြအပ်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒီအပိုဒ်နဲ့စပ်လျဉ်းပြီး လွှတ်တော် ကိုယ်စားလှယ် နှစ်ဦးက ဥပဒေကြမ်းပူးပေါင်းကော်မတီရဲ့ သဘောထားအတိုင်း သဘောတူထားပြီး ကိုယ်စားလှယ် တစ်ဦးက ပြင်ဆင်ချက်အဆို တင်သွင်းထားပါတယ်။ ဒါကြောင့် အဆိုမှာ ဥပဒေကြမ်း၏ အပိုဒ် ရ သည် အမျိုးသားလွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို သဘောတူ မတူ လွှတ်တော်ရဲ့ ဆန္ဒရယူပါ့မယ်။ ဆန္ဒမဲပေးကြဖို့အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type="speaker">အဆိုကိုထောက်ခံမဲ (၄၆၈)မဲ၊ ကန့်ကွက်မဲ (၂၀)မဲ ဖြစ်ပါတယ်။</speech>
<speech type="speaker">ထောက်ခံဆန္ဒမဲများတဲ့အတွက် အမျိုးသားလွှတ်တော်၏ အတည်ပြုချက် အတိုင်း အတည်ဖြစ်ကြောင်း ကြေညာပါတယ်။</speech>
<speech><mp id="1246">ဦးဇော်ဝင်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>ပြင်ဆင်ချက်ဇယား အမှတ်စဉ်(၅) ဖြစ်ပါတယ်။ ဥပဒေကြမ်းရဲ့ အပိုဒ် ၈ အပိုဒ်ခွဲ(ခ)ကို ပြည်သူ့လွှတ်တော်ရဲ့ အတည်ပြုချက်အတိုင်း ထားရှိဖို့ ဥပဒေကြမ်းပူးပေါင်းကော်မတီရဲ့ ပြင်ဆင်ချက်အပေါ် လွှတ်တော်က အတည်ပြုပေးနိုင်ပါရန် အဆိုတင်သွင်း အပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၈ အပိုဒ်ခွဲ(ခ)သည် ပြည်သူ့လွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူတဲ့သူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="1246">ဦးဇော်ဝင်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>ပြင်ဆင်ချက်ဇယားရဲ့ အမှတ်စဉ်(၆) ဖြစ်ပါတယ်။ ဥပဒေကြမ်းရဲ့ အပိုဒ် ၈ အပိုဒ်ခွဲ(ဃ)ကို ဥပဒေကြမ်းပူးပေါင်းကော်မတီရဲ့ ပြင်ဆင်ချက်အတိုင်း လွှတ်တော်က အတည်ပြုပေးနိုင်ပါရန် အဆိုတင်သွင်းအပ်ပါတယ်ခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၈ အပိုဒ်ခွဲ(ဃ)သည် ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူတဲ့သူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="1246">ဦးဇော်ဝင်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>ပြင်ဆင်ချက်ဇယားရဲ့ အမှတ်စဉ်(၇) ဖြစ်ပါတယ်။ ဥပဒေကြမ်းအပိုဒ် ၁၀ ကို ပြည်သူ့လွှတ်တော်ရဲ့ အတည်ပြုချက်အတိုင်းထားရှိဖို့ ဥပဒေကြမ်း ပူးပေါင်းကော်မတီရဲ့ ပြင်ဆင်ချက်အပေါ် လွှတ်တော်က အတည်ပြုပေးနိုင်ပါရန် အဆိုတင်သွင်းအပ် ပါတယ်ခင်ဗျာ။</speech>
<speech type="speaker">ဦးမောင်မြင့် မင်းကင်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="238">ဦးမောင်မြင့်(မင်းကင်းမဲဆန္ဒနယ်၊ စစ်ကိုင်းတိုင်းဒေသကြီး)</mp>လေးစားအပ်တဲ့ ပြည်ထောင်စု လွှတ်တော် နာယကကြီးနဲ့တကွ အားလုံးမင်္ဂလာပါခင်ဗျာ။ ပုဒ်မ ၁၄ မှာတော့ ပြည်သူ့လွှတ်တော်နဲ့ ဥပဒေကြမ်းပူးပေါင်းကော်မတီက ဖော်ပြထားတာက “မည်သူမဆို လယ်ယာမြေလုပ်ကိုင်ခွင့်အားလုံးကိုဖြစ်စေ၊ တစ်စိတ်တစ်ပိုင်းကိုဖြစ်စေ ပြည်ထောင်စုအစိုးရအဖွဲ့၏ ခွင့်ပြုချက်မရရှိဘဲ မည်သည့်နိုင်ငံခြားသား သို့မဟုတ် နိုင်ငံသား၊ နိုင်ငံခြားသားပါဝင်သည့် အဖွဲ့အစည်းကိုမျှ တိုက်ရိုက်ဖြစ်စေ၊ သွယ်ဝိုက်၍ဖြစ်စေ ရောင်းချခြင်း၊ ပေါင်နှံခြင်း၊ ငှားရမ်းခြင်း၊ လဲလှယ်ခြင်း၊ ပေးကမ်းခြင်း မပြုရ” လို့ဖော်ပြထားပါတယ်။ အမျိုးသားလွှတ်တော်နဲ့ မူလဥပဒေမှာတော့ အဲဒါနဲ့ကွဲလွဲတာ တစ်ခုပဲရှိပါတယ်။ အဲဒါကတော့ ဒီဥပဒေရဲ့ မူလဖော်ပြထားတဲ့ မည်သူမဆို ဆိုတဲ့အစား သူက လယ်ယာမြေ လုပ်ပိုင်ခွင့်ရရှိသူသည် ဆိုတာကို ဖော်ပြထားပါတယ်။ အဲဒီတော့ ကျွန်တော့အနေနဲ့ မူလဥပဒေနဲ့ အမျိုးသား လွှတ်တော်မှာ လယ်ယာမြေလုပ်ပိုင်ခွင့် ရရှိသူသည် ဆိုတဲ့အစားကို ပြည်သူ့လွှတ်တော်နဲ့ ဥပဒေကြမ်း ပူးပေါင်းကော်မတီက မည်သူမဆိုလို့ပြင်တာ အဲဒါကို ကျွန်တော်က သဘောတူပါတယ်။ ဒါပေမယ့် အဲဒီ မည်သူမဆိုဟာ အစိုးရအဖွဲ့ကသာ သဘောတူတယ်ဆိုလို့ရှိရင်တော့ လယ်ယာမြေကို နိုင်ငံခြားသား တစ်ယောက် သို့မဟုတ် အဖွဲ့ အစည်းကို ရောင်းချခြင်း၊ လဲလှယ်ခြင်း၊ ပေးကမ်းခြင်း ပြုနိုင်တယ်လို့ ကျွန်တော် နားလည်ပါတယ်။ ဒီလိုသာဆိုရင်တော့ ကျွန်တော်တို့နိုင်ငံတော်က လယ်ယာမြေတွေဟာ နိုင်ငံခြားသားလက်ထဲကို မျက်နှာလုပ်တဲ့ အစိုးရကာလမှာ ငွေအား၊ လူအားနဲ့ဖိတဲ့ အဲဒီလူတွေဆီကို ကျွန်တော်တို့ အကုန်ပါသွားမှာဖြစ်ပါတယ်။ မူရင်းဥပဒေက ၂၀၁၂ ခုနှစ်မှာ ပြဋ္ဌာန်းခဲ့ပြီးတော့မှ ဒီဥပဒေကို Initiate လုပ်တာတော့ လွှတ်တော်ကပဲလို့ သိရပါတယ်။ ကျွန်တော် ဝန်ကြီးဌာနရဲ့ ဝန်ကြီးဟောင်း ဦးမြင့်လှိုင်ကို မနေ့ကပဲဖုန်းဆက်မေးတယ်။ ဝန်ကြီးတို့တင်သလားဆိုရင် မဟုတ်ဘူး လွှတ်တော်ကလုပ်တာ။ လွှတ်တော်ကော်မတီတွေက လုပ်တယ်။ လွှတ်တော်ကပဲ ပြဋ္ဌာန်းတယ်။ ဒါပေမယ့် ဝန်ကြီးဌာနကတော့ Partially Involved Goosufu sděcos dous apmò Initiate 8098 sposal 60:0Goscoss ပါပဲ။ ဒါကြောင့်မို့လို့ ပြီးခဲ့တဲ့ ပထမအကြိမ် လွှတ်တော်မှာလည်း ဒီဥပဒေမှာ ဒီလိုစကားရပ်တွေ ဖော်ပြ ခဲ့တာကို ကျွန်တော်ကတော့ ကန့်ကွက်ပါတယ်။ လက်ရှိ လွှတ်တော်ကြီးမှာလည်း အမျိုးသားအကျိုး စီးပွားကို တကယ်ကာကွယ်လိုစိတ်ရှိတယ်ဆိုရင် မိမိတို့ရဲ့ လယ်ယာမြေတွေကို နိုင်ငံခြားသားကို ရောင်းတာ၊ လဲလှယ်တာ၊ ပေးကမ်းတာ စတဲ့အချက်တွေကို ခွင့်မပြုကြဖို့လည်း ကျွန်တော်က တောင်းဆိုလိုပါတယ်။ သို့ပါ၍ ကျွန်တော့ရဲ့ အဆိုပြုတင်ပြချက်ကတော့ “မည်သူမဆို လယ်ယာမြေလုပ်ပိုင်ခွင့် အားလုံးကိုဖြစ်စေ၊ တစ်စိတ်တစ်ပိုင်းကိုဖြစ်စေ၊ ပြည်ထောင်စုအစိုးရ၏ ခွင့်ပြုချက်မရရှိဘဲ မည်သည့်နိုင်ငံခြားသား သို့မဟုတ် နိုင်ငံခြားသားပါဝင်သည့် အဖွဲ့အစည်းကိုမျှ တိုက်ရိုက်ဖြစ်စေ၊ သွယ်ဝိုက်၍ဖြစ်စေ ပေါင်နှံခြင်း၊ ငှားရမ်းခြင်း မပြုရ” ဖြစ်ပါကြောင်း တင်ပြအပ်ပါတယ်ခင်ဗျာ။ ကျေးဇူးတင်ပါတယ်။</speech>
<speech type="speaker">ဝန်ကြီးဌာန သဘောထားပြောပါ။</speech>
<speech><agency id="11">ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယကကြီးခင်ဗျာ။ ဥပဒေကြမ်းပူးပေါင်းကော်မတီရဲ့ သဘောထား မှတ်ချက်အား ဝန်ကြီးဌာနမှ သဘောတူပါကြောင်း တင်ပြအပ်ပါတယ်။</speech>
<speech type="speaker">ဥပဒေကြမ်းပူးပေါင်းကော်မတီ သဘောထားပြောပါ။</speech>
<speech><mp id="1246">ဦးဇော်ဝင်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>အခုပြင်ဆင်လိုက်တဲ့ဥပဒေပုဒ်မ ၁၄ မှာကတော့ ကျွန်တော်တို့က မည်သူမဆိုဆိုတဲ့ နေရာမှာ လုပ်ပိုင်ခွင့်ရှိတဲ့ လယ်ယာမြေကို နိုင်ငံခြားသား သို့မဟုတ် နိုင်ငံခြားသားပါဝင်တဲ့ အဖွဲ့အစည်းကို တိုက်ရိုက်ဖြစ်စေ၊ သွယ်ဝိုက်၍ဖြစ်စေ ရောင်းချခြင်း၊ ပေါင်နှံခြင်း၊ ငှားရမ်းခြင်း၊ လဲလှယ်ခြင်း သို့မဟုတ် ပေးကမ်းခြင်းမပြုရလို့ ဒါတားမြစ်ထားတာ ဖြစ်ပါတယ်။ တားမြစ်ထားတာဖြစ်ပြီးတော့မှ ကိုယ်စားလှယ်ကြီးကတော့ ဒီမှာရောင်းချခြင်းရယ်၊ လဲလှယ်ခြင်းရယ်၊ ပေးကမ်းခြင်းရယ်ကို ဖြုတ်ထားတာဖြစ်ပါတယ်။ ကျွန်တော်တို့က နံပါတ်(၁)ကတော့ သူ့ကို ဒါနိုင်ငံခြားသား လက်ထဲကို ဘယ်လိုမှ ကျွန်တော်တို့ရဲ့ နိုင်ငံရဲ့ လယ်ယာမြေဟာ ကျွန်တော်တို့နိုင်ငံမှာ လယ်ယာလုပ်ကိုင်တဲ့ တောင်သူလယ်သမားဟာ ၇၀ ရာခိုင် နှုန်းမှာ ရှိလောက်တာဖြစ်တဲ့အတွက်ကြောင့်မို့လို့ ဒီဟာတွေကို ကျွန်တော်တို့က ရောင်းချခွင့်မပေးနိုင်ပါဘူး။ အဲဒီတော့ ဒီဟာ ဘယ်ဟာနဲ့ဆက်လဲဆိုတော့ ကျွန်တော်တို့ အခန်း(၃)မှာရှိတဲ့ မူလဥပဒေရဲ့ လယ်ယာမြေ လုပ်ပိုင်ခွင့်ရရှိသူရဲ့ အခွင့်အရေးမှာ ပုဒ်မ ၉ ရဲ့ (ခ)မှာ လယ်ယာမြေအားလုံးကိုဖြစ်စေ၊ တစ်စိတ်တစ်ပိုင်း ကိုဖြစ်စေ လုပ်ပိုင်ခွင့်အား သတ်မှတ်ထားတဲ့ စည်းကမ်းချက်နဲ့အညီ ရောင်းချခွင့်၊ ပေါင်နှံခွင့်၊ ငှားရမ်းခွင့်၊ လဲလှယ်ခွင့်၊ ပေးကမ်းခွင့်ဆိုပြီး ဒီလိုကျွန်တော်တို့က အခွင့်အရေးကို ပေးထားခဲ့တယ်။ ဒီလိုပေးထားခဲ့တဲ့ အတွက်ကြောင့်မို့လို့ နိုင်ငံခြားသားလက်ထဲကိုတော့ နိုင်ငံခြားသား ဒါမှမဟုတ်ရင် နိုင်ငံခြားသားပါဝင်တဲ့ အဖွဲ့အစည်းကိုတော့ ကျွန်တော်တို့က ဒါဘာမှမပေးနိုင်တဲ့အတွက်ကြောင့်မို့လို့ ဒီ သူ့ကိုပေးထားတဲ့ အခွင့်အရေးအတိုင်းပဲ ကျွန်တော်တို့က ဒီဘက်မှာပြန်ပြီးတော့ တားမြစ်ထားတာဖြစ်ပါတယ်။ ဒါကြောင့်မို့လို့ ကျွန်တော်တို့ ဥပဒေကြမ်းပူးပေါင်းကော်မတီက ပြည်သူ့လွှတ်တော်ရဲ့ အတည်ပြုချက်အတိုင်းထားရှိချက် အပေါ် လွှတ်တော်က အတည်ပြုပေးနိုင်ပါရန် လေးစားစွာတင်ပြအပ်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၁၀ သည် ပြည်သူ့လွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို သဘောတူ မတူ လွှတ်တော်ရဲ့ ဆန္ဒ ရယူပါ့မယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲ ပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type="speaker">အဆိုကိုထောက်ခံမဲ (၂၈၇) မဲ၊ ကန့်ကွက်မဲ (၁၈၉)မဲ၊ ကြားနေမဲ (၁)မဲ ဖြစ်ပါတယ်။</speech>
<speech type="speaker">ထောက်ခံဆန္ဒမဲများတဲ့အတွက် ပြည်သူ့လွှတ်တော်၏ အတည်ပြုချက်အတိုင်း အတည်ဖြစ်ကြောင်း ကြေညာပါတယ်။</speech>
<speech><mp id="1246">ဦးဇော်ဝင်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>ပြင်ဆင်ချက်ဇယားရဲ့ အမှတ်စဉ်(၈) ဖြစ်ပါတယ်။ ဥပဒေကြမ်းရဲ့ အပိုဒ် ၁၂၊ အပိုဒ် ၁၅၊ အပိုဒ် ၁၈၊ အပိုဒ် ၂၀ နှင့် အပိုဒ် ၂၃ တို့ကို ပြည်သူ့လွှတ်တော်ရဲ့ အတည်ပြုချက်အတိုင်းထားရှိဖို့ ဥပဒေကြမ်းပူးပေါင်းကော်မတီရဲ့ ပြင်ဆင်ချက်အပေါ် လွှတ်တော်က အတည်ပြုပေးနိုင်ပါရန် လေးစားစွာ အဆိုတင်သွင်းအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၁၂၊ အပိုဒ် ၁၅၊ အပိုဒ် ၁၈၊ အပိုဒ် ၂၀ နှင့် အပိုဒ် ၂၃ တို့သည် ပြည်သူ့လွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူ ပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူတဲ့သူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူတဲ့သူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="1246">ဦးဇော်ဝင်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>ပြင်ဆင်ချက်ဇယားရဲ့ အမှတ်စဉ်(၉) ဖြစ်ပါတယ်။ ဥပဒေကြမ်းရဲ့အပိုဒ် ၂၅ ကို ပြည်သူ့လွှတ်တော်အတိုင်းထားရှိရန် ဥပဒေကြမ်းပူးပေါင်းကော်မတီရဲ့ တင်ပြချက်အပေါ် လွှတ်တော်က အတည်ပြုပေးနိုင်ပါရန် အဆိုတင်သွင်းအပ်ပါတယ်ခင်ဗျာ။</speech>
<speech type="speaker">ဦးမောင်မြင့် မင်းကင်းမဲဆန္ဒနယ် စတင် ဆွေးနွေးဖို့ဖြစ်ပါတယ်။</speech>
<speech><mp id="238">ဦးမောင်မြင့်(မင်းကင်းမဲဆန္ဒနယ်၊ စစ်ကိုင်းတိုင်းဒေသကြီး)</mp>လေးစားအပ်တဲ့ နာယကကြီး နဲ့တကွ အားလုံးမင်္ဂလာပါခင်ဗျာ။ လယ်ယာမြေဥပဒေရဲ့ ပုဒ်မ ၃၂ မှာကတော့ ဥပဒေကြမ်းကော်မတီက ပြည်သူ့လွှတ်တော်ရဲ့ အတည်ပြုချက်တိုင်း ရပ်တည်ပါတယ်။ အဲဒါကတော့ “နိုင်ငံတော်အကျိုးဖြစ်ထွန်း စေမည့် စီမံကိန်းများအတွက် အများပြည်သူအကျိုးအလို့ငှာ လယ်ယာမြေကို သိမ်းယူရာတွင် မြေသိမ်း ဆည်းခြင်း၊ ပြန်လည်နေရာချထားခြင်းနှင့် ပြန်လည်ထူထောင်ခြင်းဆိုင်ရာ ဥပဒေနှင့်အညီ အနည်းဆုံး လိုအပ်သောပမာဏကိုသာ သိမ်းယူရမည်” လို့ ဖော်ပြထားပါတယ်။ အမျိုးသားလွှတ်တော်ကတော့ “စီမံကိန်းအား သတ်မှတ်ကာလအတွင်း အမြန်ဆုံးပြီးစီးစေရန် အကောင်အထည်ဖော်ရမည်ဖြစ်ပြီး စီမံကိန်းကာလကုန်ဆုံး၍ အသုံးမပြုနိုင်ခြင်းမရှိတော့သော လယ်ယာမြေကို သိမ်းဆည်းစဉ်က လယ်ယာမြေလုပ်ကိုင်ခဲ့သော ပုဂ္ဂိုလ်အဖွဲ့အစည်းထံ ပြန်လည်ပေးအပ်ရမည်” လို့ ဖော်ပြ ခဲ့ပြီးတော့မှ ပြည်သူ့လွှတ်တော်၌ ဥပဒေကြမ်းပူးပေါင်းကော်မတီကတော့ အဲဒီစာပိုဒ်ကို ဖြုတ်ချလိုက် ပါတယ်။ ကိုယ်စားလှယ်တွေအားလုံးကို ကျွန်တော် သတိပြုစေချင်တာကတော့ အခုကျွန်တော်တို့ ဆွေးနွေးနေတာ မြေသိမ်းဥပဒေမဟုတ်ပါဘူး။ လယ်ယာမြေဥပဒေဖြစ်ပါတယ်။ ဘာကြောင့်မို့လို့ မြေသိမ်း ယူဖို့အတွက်ကို ဒီဥပဒေမှာ ထပ်တလဲလဲ ထည့်သွင်းချင်တာလဲ။ ပြည်သူတွေကို မြေသိမ်းဥပဒေ တစ်ခုတည်းနဲ့ ကိုင်တွယ်ရတာမလုံလောက်လို့ ၂ ခုနဲ့ ကိုင်ချင်တာလား။ ကျွန်တော်လွန်ခဲ့တဲ့ ၂ ရက်ကပဲ ငွေပင်လယ်စက်မှုဇုန်မှာ ပုံစံ ရ ထုတ်ပေးပြီးသား ၂၄၃ ဧကကိစ္စ ကျွန်တော်တွေ့ခဲ့တယ်။ ပိုင်ရှင် ၆ ယောက်ပဲ။ အဲဒါလည်း ရန်ကုန်တိုင်းအစိုးရက ပုံစံ ရ ထုတ်ပေးပြီးသားကို ဥပဒေနဲ့မညီဘူးဆိုပြီးတော့ ပြန်သိမ်းတယ်။ ဒါတွေလည်း ကျွန်တော်တို့ သက်ဆိုင်ရာ တိုင်းဒေသကြီးတွေမှာ မှားယွင်းနေတာတွေကို ပြည်ထောင်စု အစိုးရအဖွဲ့ က ကြပ်မတ်ဖို့လိုနေပြီလို့ ကျွန်တော် ဒီကနေ ပြောချင်ပါတယ်။ အလားတူပဲ တပ်ကပြန်ပေးတဲ့ SUN News က ပြီးခဲ့တဲ့ရက်က ကျွန်တော် မေးခွန်းမေးတယ်။ အခုချိန်ထိ ကျွန်တော်ဘာသံမှ မကြားရသေးဘူး။ အဲဒီတော့ ဥပဒေပြဋ္ဌာန်းတာက လွှတ်တော်ရဲ့ အလုပ်ပါ။ ဒါပေမယ့် ဥပဒေနဲ့အညီ မလုပ်ဘူးဆိုလို့ရှိရင်လည်း ဥပဒေက အလကားဖြစ်သွားမှာပဲ။ ကျွန်တော်တို့က လူပုဂ္ဂိုလ်အဖွဲ့အစည်းကို ဝေဖန်တိုက်ခိုက်နေတာ မဟုတ်ပါဘူး။ လွှတ်တော်ကိုယ်စားလှယ် တစ်ဦးအနေနဲ့ လွှတ်တော်ပလက်ဖောင်းကို အသုံးပြုပြီးတော့မှ အစွန်းရောက်မမှားစေဖို့ မမှားသင့်တာ မမှားအောင်လို့ ကျွန်တော်က Check and Balance လုပ်တာပါ။ ဒါတွေကို အားလုံးနားလည်ပေးဖို့ လိုပါတယ်။ ဒါကြောင့် မြေသိမ်းယာသိမ်းဖို့ဆိုတာတွေနဲ့ ပတ်သက်ပြီးတော့မှ မြေသိမ်းဥပဒေ ရှိပြီးဖြစ်တဲ့အတွက်ကြောင့်မို့လို့ ဒီဥပဒေက ပုဒ်မ ၃၂ ကိုတော့ အားလုံးဖြုတ်ပယ်ပေးပါရန်အတွက် နာယကကြီးမှတစ်ဆင့် လေးစားစွာ အဆိုပြုတင်ပြအပ်ပါတယ်ခင်ဗျာ။ အားလုံး ကျေးဇူးတင်ပါတယ်။</speech>
<speech type="speaker">ဒုတိယဗိုလ်မှူးကြီးအောင်ဇင်မင်း တပ်မတော်သား ပြည်သူ့လွှတ်တော် ကိုယ်စားလှယ်ကတော့ ဆွေးနွေးဖို့ ပြန်လည်ရုပ်သိမ်းသွားပါတယ်။ ဒါကြောင့် ဝန်ကြီးဌာန သဘောထားပြောပါ။</speech>
<speech><agency id="11">ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာန)</agency>နာယကကြီး ခင်ဗျာ။ ဥပဒေကြမ်းပူးပေါင်းကော်မတီရဲ့ သဘောထားမှတ်ချက်ကို သဘောတူပါကြောင်း တင်ပြအပ်ပါတယ်။</speech>
<speech type="speaker">ဥပဒေကြမ်းပူးပေါင်းကော်မတီရဲ့ သဘောထားပြောပါ။</speech>
<speech><mp id="1246">ဦးဇော်ဝင်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>ကျွန်တော်တို့ ခုနတုန်းက အတည်ပြု ခဲ့တဲ့ ပုဒ်မ ၂၆ မှာလည်း ဒီ မြေသိမ်းဆည်းခြင်းနဲ့ ပြန်လည်နေရာချထားခြင်းနဲ့ ထူထောင်ခြင်းဆိုင်ရာ ဥပဒေနဲ့အညီလုပ်ရမယ်လို့ ကျွန်တော်တို့ ဖော်ပြထားတာရှိပါတယ်။ ဒီမှာကတော့ ဟုတ်ပါတယ်။ ကျွန်တော်တို့ကတော့ ဒီဥပဒေနဲ့အညီပဲ ဒါသိမ်းဆည်းခွင့်ပေးတာ ဖြစ်ပါတယ်။ သို့သော်လည်း ကျွန်တော် တို့ရဲ့နိုင်ငံမှာ ခုနက ကျွန်တော်ပြောသလိုပါပဲ။ ကျွန်တော်တို့နိုင်ငံရဲ့ ၇၀ ရာခိုင်နှုန်းဟာ ဒါလယ်ယာစိုက်ပျိုးရေးနဲ့ မွေးမြူရေးလုပ်တဲ့ တောင်သူလယ်သမားများ ဖြစ်ပါတယ်။ ဒါကြောင့်မို့လို့ ဒီလိုလယ်ယာမြေကို သုံးမယ်ဆိုရင် တော့ မြေသိမ်းခြင်းဥပဒေနဲ့အညီ အနည်းဆုံးလိုအပ်တဲ့ ပမာဏကိုသာ သိမ်းယူရမယ်ဆိုတာကို ဒါတောင်သူ လယ်သမားတွေကို သိစေချင်တဲ့အတွက် Highlight လုပ်ပြီးတော့ ဖော်ပြပေးတာဖြစ်ပါတယ်။ ကျန်တာကတော့ ဘာပဲ မြေသိမ်းသိမ်း ကျွန်တော်တို့ မြေသိမ်းဥပဒေမှာပါရှိတဲ့အတိုင်းပဲ ဆက်လက်ဆောင်ရွက်ရမှာ ဖြစ်ပါတယ်။ ဒါကြောင့်မို့လို့ ဥပဒေကြမ်းပူးပေါင်းကော်မတီက ထားရှိတဲ့ ပြည်သူ့လွှတ်တော်ရဲ့ အတည်ပြုချက်အတိုင်း လွှတ်တော်က အတည်ပြုပေးနိုင်ပါရန် တင်ပြအပ်ပါတယ်။</speech>
<speech type="speaker">အဆိုမှာ ဥပဒေကြမ်း၏ အပိုဒ် ၂၅ သည် ပြည်သူ့လွှတ်တော်၏ အတည်ပြု ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို သဘောတူ မတူ လွှတ်တော်ရဲ့ ဆန္ဒရယူပါ့မယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type="speaker">အဆိုကို ထောက်ခံမဲ (၂၉၁)မဲ၊ ကန့်ကွက်မဲ (၁၉၂)မဲ၊ ကြားနေမဲ (၂)မဲ ဖြစ်ပါတယ်။</speech>
<speech type="speaker">ထောက်ခံဆန္ဒမဲများတဲ့အတွက် ပြည်သူ့လွှတ်တော်၏ အတည်ပြုချက်အတိုင်း အတည်ဖြစ်ကြောင်း ကြေညာပါတယ်။</speech>
<speech><mp id="1246">ဦးဇော်ဝင်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>ပြင်ဆင်ချက်ဇယားရဲ့ အမှတ်စဉ်(၁၀) ဖြစ်ပါတယ်။ ဥပဒေကြမ်းရဲ့ အပိုဒ် ၃၁ ကို ဥပဒေကြမ်းပူးပေါင်းကော်မတီရဲ့ ပြင်ဆင်ချက်အတိုင်း လွှတ်တော်က အတည်ပြုပေးနိုင်ပါရန် လေးစားစွာ အဆိုတင်သွင်းအပ်ပါတယ်ခင်ဗျ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၃၁ သည် ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အထက်ပါဥပဒေကြမ်းနဲ့စပ်လျဉ်းပြီး ပြည်သူ့လွှတ်တော်နဲ့ အမျိုးသားလွှတ်တော်တို့က အတည်ပြုခဲ့တဲ့ အပိုဒ်၊ အပိုဒ်ခွဲများကို လွှတ်တော်နှစ်ရပ် အတည်ပြုချက်အတိုင်းလည်းကောင်း၊ လွှတ်တော်နှစ်ရပ် သဘောကွဲလွဲတဲ့ အပိုဒ်၊ အပိုဒ်ခွဲများကို ပြည်ထောင်စု လွှတ်တော်၏ အတည်ပြုချက်များအတိုင်းလည်းကောင်း ပြန်လည်ပြင်ဆင်၍ ပြည်ထောင်စုလွှတ်တော် ဆိုင်ရာ ဥပဒေ၊ နည်းဥပဒေများနဲ့အညီ ဆက်လက်ဆောင်ရွက်သွားမှာဖြစ်ကြောင်း ကြေညာပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ အစည်းအဝေးကို ၃၀ မိနစ်ခန့် ခေတ္တ ရပ်နားမှာ ဖြစ်ပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။</speech>
</bill>
<bill>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များခင်ဗျား။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျာ။</speech>
<title>ဦးစိုင်းသန်းနိုင် ကရင်ပြည်နယ်မဲဆန္ဒနယ်အမှတ်(၅) အပါအဝင် ပြည်ထောင်စုလွှတ်တော်ကိုယ်စားလှယ် ၁၄၅ ဦး တင်ပြထားသော ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်သည့် ဥပဒေမူကြမ်းနှင့် စပ်လျဉ်း၍ လေ့လာစိစစ်ရေးပူးပေါင်းကော်မတီ၏ အစီရင်ခံစာအပေါ် လွှတ်တော်ကိုယ်စားလှယ်များက ဆက်လက်ဆွေးနွေးခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဦးစိုင်းသန်းနိုင် ကရင်ပြည်နယ် မဲဆန္ဒနယ်အမှတ်(၅)အပါအဝင် ပြည်ထောင်စုလွှတ်တော်ကိုယ်စားလှယ် ၁၄၅ ဦး ပေးပို့ တင်ပြထားတဲ့ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်သည့် ဥပဒေမူကြမ်းနဲ့စပ်လျဉ်းပြီး ကျန်ရှိတဲ့ လွှတ်တော်ကိုယ်စားလှယ်များရဲ့ ဆွေးနွေးခြင်းအစီအစဉ်ကို ဆက်လက်ဆောင်ရွက်သွားမှာ ဖြစ်ပါတယ်။ ဒီအစီအစဉ်ကို ဆက်လက်ဆွေးနွေးခြင်းမပြုမီ ၅-၁၂-၂၀၁၉ ရက်က ဆွေးနွေးခဲ့တဲ့ လွှတ်တော် ကိုယ်စားလှယ် ၁၆ ဦးအနက် အချို့သော လွှတ်တော်ကိုယ်စားလှယ်များရဲ့ ဆွေးနွေးချက်များကို ကန့်ကွက်မှု ရှိခဲ့တဲ့အတွက် ပြန်လည်စိစစ်ခဲ့ရာမှာ သတ်မှတ်စည်းကမ်းများနဲ့ ညီညွတ်မှုမရှိကြောင်း စိစစ်တွေ့ရှိမှု အခြေအနေကို တင်ပြပါ့မယ်- ဒေါ်အိအိပြီး၊ ဧရာဝတီတိုင်းဒေသကြီး မဲဆန္ဒနယ်အမှတ်(၈)ရဲ့ ဆွေးနွေးချက်မှာပါဝင်တဲ့ """"အာဏာရှင်လက်ထက်က"""" ဆိုတဲ့ စကားရပ်၊ ဒုတိယဗိုလ်မှူးကြီးမျိုးထွန်းအောင်၊ တပ်မတော်သား အမျိုးသားလွှတ်တော်ကိုယ်စားလှယ်ရဲ့ ဆွေးနွေးမှုမှာပါဝင်တဲ့ """"ဒီမိုကရေစီအနိုင်ကျင့်ပြီး""""ဆိုတဲ့ စကားရပ်အပါအဝင် ဆွေးနွေးဆဲ ကိစ္စနဲ့ တိုက်ရိုက်သက်ဆိုင်ခြင်းမရှိတဲ့အပြင် လွှတ်တော်ကိုယ်စားလှယ်တစ်ဦးရဲ့ လုပ်ပိုင်ခွင့်ကို အလွဲသုံးတယ်လို့ ယူဆနိုင်တဲ့ ကောက်နုတ်တင်ပြချက်နဲ့ ထုတ်နုတ်တင်ပြချက်များ၊ ဦးမောင်မြင့်၊ မင်းကင်းမဲဆန္ဒနယ်ရဲ့ ဆွေးနွေးချက်ထဲမှ """"ဥပဒေကြမ်းကော်မတီက"""" ဆိုတဲ့ စကားရပ်ကစပြီး """"အထူးလေးစားဂုဏ်ယူပါတယ်"""" ဆိုတဲ့စကားရပ်အထိပါဝင်တဲ့ ပြောကြား ချက်များ၊ ဦးမြတ်လေးဦး၊ ထီးလင်းမဲဆန္ဒနယ်ရဲ့ ဆွေးနွေးချက်မှာပါဝင်တဲ့ """"ဘယ်လောက်အထိရိုးသားပြီး"""" """"သံသယဖြစ်မိကြောင်း"""" ဆိုတဲ့စကားရပ်များနဲ့ """"နောက်တစ်ခုတင်ပြလိုတာကတော့"""" ဆိုတဲ့ စကားရပ်ကစပြီး """"ကျွန်တော့အနေနဲ့ စဉ်းစားမိပါတယ်"""" ဆိုတဲ့ စကားရပ်အထိ ပါဝင်တဲ့ ပြောကြားချက်များ၊ ဗိုလ်မှူးအောင်နိုင်ဦး၊ တပ်မတော်သား အမျိုးသားလွှတ်တော်ကိုယ်စားလှယ်ရဲ့ ဆွေးနွေးချက် များထဲမှ """"ဖော်ပြပါကိုယ်စားလှယ် ၅ ဦးရဲ့ """" ဆိုတဲ့ စကားရပ်ကစပြီး """"သုံးစွဲခွင့်မရတော့ ဘူးလား""""ဆိုတဲ့ စကားရပ်အထိ ပြောကြားချက်တွေဟာ ပြည်ထောင်စုလွှတ်တော်ဆိုင်ရာ ဥပဒေပုဒ်မ ၁၀ ပါ ကျင့်ဝတ်နဲ့စည်းကမ်းများ၊ နည်းဥပဒေ ၁၉ ပါ စည်းကမ်းသတ်မှတ်ချက် အချို့နဲ့ ညီညွတ်မှုမရှိကြောင်း စိစစ်တွေ့ရှိတဲ့အတွက် အထက်ပါလွှတ်တော်ကိုယ်စားလှယ် ၅ ဦးတို့ရဲ့ တင်ပြပါဆွေးနွေးချက် စကားရပ်များကို လွှတ်တော်မှတ်တမ်းမှ နုတ်ပယ်သွား မည်ဖြစ်ကြောင်း ပြောကြားလိုပါတယ်။ ဒီကနေ့ ဆက်လက်ဆွေးနွေးကြရာမှာလည်း လွှတ်တော်ကိုယ်စားလှယ်များအနေနဲ့ မိမိတို့ရရှိ ထားတဲ့ ဆွေးနွေးပိုင်ခွင့် အခွင့်အရေးများကို အပြည့်အဝ အသုံးချဆွေးနွေးနိုင်သလို စည်းကမ်းသတ်မှတ်ချက် များနဲ့အညီ လိုက်နာကြဖို့လည်း လိုအပ်မှာဖြစ်ပါတယ်။ နာယကအနေနဲ့လည်း ပေးအပ်ထားတဲ့ တာဝန်နဲ့ လုပ်ပိုင်ခွင့်များကို အသုံးပြုပြီး လွှတ်တော်ရဲ့ လုပ်ငန်းတာဝန် တစ်ခုချင်းစီကို ကျေပွန်အောင် ဆက်လက် ဆောင်ရွက်သွားမှာ ဖြစ်ပါတယ်။ လွှတ်တော်ကိုယ်စားလှယ် တစ်ဦးချင်းစီအနေနဲ့လည်း အပြန်အလှန် လေးစားမှုထားပြီး ပါတီအဖွဲ့အစည်း တစ်ခုခုကိုသော်လည်းကောင်း၊ လူပုဂ္ဂိုလ်တစ်ဦး တစ်ယောက်ကို သော်လည်းကောင်း ထိခိုက်နစ်နာစေနိုင်တဲ့ ပုဂ္ဂလဓိဋ္ဌာန် စွပ်စွဲပုတ်ခတ် ပြောဆိုဆွေးနွေးမှုမျိုး မဖြစ်စေရေး၊ ပါတီစွဲ၊ ပုဂ္ဂိုလ်စွဲမထားဘဲ လိုက်နာရမယ့် စည်းကမ်းများကို အလေးထားပြီး တိုင်းရင်းသားစည်းလုံး ညီညွတ်ရေး၊ အချင်းချင်းရိုင်းပင်းကူညီရေး၊ ချစ်ကြည်လေးစားရေးတို့ကို ထိခိုက်ပျက်ပြားစေမယ့် အပြော အဆို၊ အပြုအမူများကို အထူးဂရုပြုကြရန် နာယကအနေနဲ့ ထပ်မံပန်ကြားလိုပါတယ်။</speech>
<speech type="speaker">ဦးနန်မွန်ထင် မချမ်းဘောမဲဆန္ဒနယ် စတင် ဆွေးနွေးဖို့ဖြစ်ပါတယ်။</speech>
<speech><mp id="1362">ဦးနန်မွန်ထင်(မချမ်းဘောမဲဆန္ဒနယ်၊ ကချင်ပြည်နယ်)</mp>ရိုသေလေးစားအပ်ပါသော ပြည်ထောင်စု လွှတ်တော် နာယကကြီးနဲ့ လွှတ်တော်ကိုယ်စားလှယ်များအားလုံး ရွှင်လန်းချမ်းမြေ့ပါစေကြောင်း ဦးစွာ ဂါရဝပြု နှုတ်ခွန်းဆက်သအပ်ပါတယ်။ ကျွန်တော်ကတော့ ကချင်ပြည်နယ်၊ မချမ်းဘောမြို့နယ်မှ ပြည်ထောင်စု လွှတ်တော်ကိုယ်စားလှယ် ဦးနန်မွန်ထင် ဖြစ်ပါတယ်။ နာယကကြီးခင်ဗျား။ ကျွန်တော့အနေနဲ့ ပူးပေါင်းကော်မတီရဲ့ (၇၅/၂၀၁၉)ရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာအပေါ်မှာ အကြံပြုဆွေးနွေးသွားမှာ ဖြစ်ပါတယ်။ ဒီမိုကရေစီအခွင့်အရေး အရ မိမိရဲ့ တင်ပြချက်၊ အကြံပြုချက်၊ ဆွေးနွေးချက်များကို လွှတ်တော်မှတ်တမ်းမှ မှတ်တမ်းတင်ထား ပေးဖို့လည်း ဦးစွာတောင်းပန်လိုပါတယ်။ နာယကကြီးခင်ဗျ။ ကော်မတီရဲ့ (၇၅/၂၀၁၉) အစီရင်ခံစာကို လေ့လာကြည့်တဲ့အခါမှာ စာပိုဒ် ၄ မှာ ဦးစိုင်းသန်းနိုင်အပါအဝင် လွှတ်တော်ကိုယ်စားလှယ် ၁၄၅ ယောက် လက်မှတ်ရေးထိုးတင်ထားတဲ့ ဥပဒေကြမ်းကို တွေ့ရှိရပါတယ်။ ဒီဥပဒေကြမ်းဟာ နိုင်ငံတော်လုံခြုံရေးနဲ့ သမ္မတရဲ့ အရည်အချင်း သတ်မှတ်ရေးနဲ့ပတ်သက်တဲ့ ဥပဒေကြမ်းဖြစ်ကြောင်း သိရှိရပါတယ်။ စာပိုဒ် ၆ မှာ ၂၀၀၈ ခုနှစ်၊ ဖွဲ့စည်းပုံ အခြေခံဥပဒေတစ်ခုလုံးအပေါ်မှာ သုံးသပ်ပြင်ဆင်သွားမည်ဟု ပါရှိသည်ကိုတွေ့ရတယ်။ အစီရင်ခံစာ စာပိုဒ် ၈ မှာ ကော်မတီဝင် ဒေါ်နန်းနီနီအေးနှင့် ဗိုလ်မှူးချုပ်မောင်မောင်၊ ဗိုလ်မှူးချုပ်တင့်လွင်တို့ဟာ ယခု တင်လာတဲ့ ဥပဒေကြမ်းကို အခန်း(၁၂)အတိုင်း ဆွေးနွေးသင့်ကြောင်း အကြံပြုထားသည်ကို တွေ့ရှိရ ပါတယ်။ ဒါကြောင့် ကော်မတီအတွင်းမှာ သဘောထားကွဲလွဲမှုရှိသည်ကို လေ့လာတွေ့ရှိရပါတယ်။ နာယကကြီးခင်ဗျား။ ဆက်လက်၍ အကြံပြုဆွေးနွေးလိုတာကတော့ ၂၀၀၈ ဖွဲ့စည်းပုံအခြေခံ ဥပဒေကို အသစ်ပြန်လည်ရေးဆွဲမလား၊ ပုဒ်မတစ်ခုပြီးတစ်ခု ဥပဒေပြဋ္ဌာန်းချက်နဲ့အညီ ပြင်မလား နည်းလမ်း (၂)မျိုး ရှိပါတယ်။ ကျွန်တော့အနေနဲ့ ၂၀၀၈ ဖွဲ့စည်းပုံအခြေခံဥပဒေအနေနဲ့ ဒီမိုကရေစီစံချိန် စံညွှန်းနဲ့ ကိုက်ညီတယ်လို့ ကျွန်တော် မဆိုလိုပါဘူး။ မြန်မာနိုင်ငံရဲ့ နိုင်ငံရေးအခြေအနေအရ ရေးဆွဲထားတဲ့ ဥပဒေဖြစ်တယ်လို့ ကျွန်တော် ယူဆမိပါတယ်။ ကျွန်တော့အနေနဲ့ အသစ်ပြန်ရေးဆွဲမယ်ဆိုရင်လည်း သဘောတူပါတယ်။ ပြင်ဆင်မယ်ဆိုရင်လည်း သဘောတူပါတယ်။ ဒါပေမယ့် အသစ်ရေးဆွဲတဲ့နည်းနဲ့ ပြင်ဆင်တဲ့နည်းလမ်း သူ့ပြဋ္ဌာန်းချက်နဲ့ ကိုက်ညီဖို့လိုပါတယ်လို့ ကျွန်တော် ဆိုလိုချင်ပါတယ်။ ဒါကြောင့် ဘုံသဘောတူညီတဲ့ ပုဒ်မတွေကို အရင်ပြင်သင့်တယ်လို့ အကြံပြုလိုပါတယ်။ နာယကကြီးခင်ဗျား။ ၁၉၇၄ ဖွဲ့စည်းပုံအခြေခံဥပဒေဟာ ပညာရှင်၊ ဥပဒေပညာရှင်များနဲ့ ရေးဆွဲ ပြီး အောက်ခြေအထိ ဥပဒေမူကြမ်းရှင်းလင်းပွဲကို တတိယအကြိမ်အထိ ပြုလုပ်ပြီး ပြည်လုံးကျွတ်ဆန္ဒ ခံယူပွဲနဲ့ အတည်ပြုတာကို တွေ့ရှိရပါတယ်။ နာယကကြီးခင်ဗျား။ ယခုပူးပေါင်းကော်မတီရဲ့ လုပ်ငန်းဆောင်ရွက်မှုကို လေ့လာကြည့်တဲ့အခါမှာ ပုဒ်မ ၄၅ရ ခုရှိတဲ့ ဖွဲ့စည်းပုံအခြေခံဥပဒေကို ပြင်ဆင်ရန်အချက်ပေါင်း ၃,၇၆၅ ချက်ရှိသည်ကို တွေ့ရှိရ ပါတယ်။ ဒီလိုဆိုရင် အသစ်ရေးဆွဲတဲ့နည်းလမ်းနဲ့ သက်ရောက်တယ်လို့ ကျွန်တော် ယူဆမိပါတယ်။ နာယကကြီးခင်ဗျ။ အသစ်ပြန်ရေးဆွဲမယ်ဆိုရင် မူကြမ်းရှင်းလင်းပွဲ၊ ဆန္ဒခံယူပွဲပြုလုပ်ပြီးမှ အတည်ပြု သင့်တယ်လို့ သုံးသပ်မိပါတယ်။ ဖွဲ့စည်းပုံအခြေခံဥပဒေဟာ တစ်နိုင်ငံလုံးနဲ့ဆိုင်တဲ့ အမြင့်ဆုံးပင်မဥပဒေ ဖြစ်ပါတယ်။ ဒါကြောင့် ဖွဲ့စည်းပုံအခြေခံဥပဒေကို ကိုယ်ပိုင်ပစ္စည်းလို မသုံးသင့်ဘူးလို့ ကျွန်တော် ယူဆမိ ပါတယ်။ ယခုပူးပေါင်းကော်မတီရဲ့ စိစစ်ချက်အရ ထွက်လာတဲ့ဥပဒေကြမ်းကို ပြည်သူလူထုကို ချပြ ရှင်းလင်းမှသာ အတည်ပြုသင့်တယ်လို့ အကြံပြုလိုပါတယ်။ ဒီလိုမှမဟုတ်ဘဲ သာမန်ဥပဒေကို လွှတ်တော်မှာ မဲအနည်းအများနဲ့ အတည်ပြုသလို အတည်ပြုလိုက်လို့ရှိရင် နောင်အခါမှာ တိုင်းပြည်အတွက် အန္တရာယ် ဖြစ်နိုင်တယ်လို့ ကျွန်တော် သုံးသပ်မိပါတယ်။ နာယကကြီးခင်ဗျ။ ပုဒ်မ ၂၆၁ ဟာ ဖက်ဒရယ်စနစ်ကို အကောင်အထည်ဖော်တဲ့အနေနဲ့ သက်ဆိုင်ရာ ပြည်နယ်ဝန်ကြီးချုပ်များကို သမ္မတတိုက်ရိုက်ခန့်တဲ့ဟာကို မိမိပြည်နယ်မှာရွေးချယ်ဖို့ တင်ထားတဲ့ဥပဒေ ဖြစ်ပါတယ်။ အမှန်ဆို ဒီပုဒ်မဟာ တိုင်းရင်းသားပါတီများက အရင်ဆုံးတင်သင့်တယ်လို့ ကျွန်တော် ယူဆ မိပါတယ်။ ပူးပေါင်းကော်မတီဖွဲ့စည်းချိန်တွင် ဥပဒေမူကြမ်း ၅ ခု တင်လာခြင်းလည်းပဲ ပြင်ဆင်ခြင်း လုပ်ငန်း နမူနာပြခြင်းဖြစ်တယ်လို့ ကျွန်တော် ယူဆမိပါတယ်။ ဒီပုဒ်မတွေဟာ အမှန်တကယ်ပြင်သင့်တဲ့ ပုဒ်မတွေဖြစ်တယ်လို့ ကျွန်တော် အကြံပြုလိုပါတယ်။ နာယကကြီးခင်ဗျား။ နိဂုံးအနေဖြင့် တင်ပြလိုတာကတော့ အခုတင်ပြလာတဲ့ ဥပဒေကြမ်းအချို့ ဟာ ပူးပေါင်းကော်မတီရဲ့ ပြင်ဆင်ခြင်းလုပ်ငန်းမှာ မထည့်ကြောင်းသိရပါတယ်။ ဒါကြောင့် ပုဒ်မ ၂၆၁ ကို ယခုဆွေးနွေးဆုံးဖြတ်လိုက်ရင် ၂၀၂၀ မှာ တကယ်အသက်ဝင်လာပြီး အသုံးပြုလို့ရမယ်လို့ ကျွန်တော် ယူဆမိပါတယ်။ ဒါကြောင့် အခုတင်လာတဲ့ ဥပဒေကြမ်းတွေကို ပြည်ထောင်စုလွှတ်တော်မှာ အမြန်ဆုံး ဆွေးနွေးခွင့်ပြုပေးပါရန် အနူးအညွတ်တောင်းခံရင်း နိဂုံးချုပ်လိုက်ပါတယ်။ ကျေးဇူးတင်ပါတယ်။</speech>
<speech type="speaker">ဆက်လက်ပြီး ဒုတိယဗိုလ်မှူးကြီးသန့်ဇင် တပ်မတော်သား ပြည်သူ့လွှတ်တော် ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဒုတိယဗိုလ်မှူးကြီးသန့်ဇင်(တပ်မတော်သားပြည်သူ့လွှတ်တော်ကိုယ်စားလှယ်)</mp>မင်္ဂလာပါ ခင်ဗျာ။ ကျွန်တော် ဒုတိယဗိုလ်မှူးကြီးသန့်ဇင်ပါ။ ဦးစိုင်းသန်းနိုင်အပါအဝင် ကိုယ်စားလှယ် ၁၄၅ ဦးက တင်ပြလာသော ဥပဒေမူကြမ်းနှင့်စပ်လျဉ်းပြီး ပူးပေါင်းကော်မတီရဲ့ လေ့လာတွေ့ရှိချက်နှင့် သဘောထား မှတ်ချက် အစီရင်ခံစာကို ဆွေးနွေးမှာဖြစ်ပါတယ်။ Power Point သုံးစွဲခွင့်ပြုပါ။ နာယကကြီးခင်ဗျာ။ ယခုလေ့လာစိစစ်ရေးပူးပေါင်းကော်မတီက ၄၅ ဦး ပူးပေါင်းကော်မတီရဲ့ ဥပဒေမူကြမ်းတစ်ခုလုံး ပြီးစီးချိန်အထိ ကျန်ဥပဒေမူကြမ်း တင်ပြထားသူများကို စောင့်ဆိုင်းထားရန် သဘောထားမှတ်ချက်ပြုခြင်းသည် ကိုယ်စားလှယ်များ၏ အခွင့်အရေးကို အသိအမှတ်မပြုရာ၊ လျစ်လျူရှုရာ ရောက်သည့်အပြင် တိုင်းရင်းသားပြည်သူများရဲ့ မျှော်လင့်ချက်ကို အလေးမထားရာရောက်ကြောင်း သတိ ပြုရမှာဖြစ်ပါတယ်။ လွှတ်တော်ကြီးအနေနဲ့ရရှိထားတဲ့ ွမ်းအားအရင်းအမြစ်တို့ကို အကျိုးရှိစွာ အသုံးချပြီး တိုင်းရင်းသားပြည်သူလူထုရဲ့ လိုလားချက်များကို မြန်မြန်ဆန်ဆန် ဆောင်ရွက်ပေးရန် အကြံပြု တိုက်တွန်းလိုပါတယ်။ အခြေခံဥပဒေပါ ပုဒ်မတစ်ခုအား ပြင်ဆင်ရန် ၇၅ ရာခိုင်နှုန်းအထက် ထောက်ခံမှသာ ပြင်ဆင် နိုင်မည်ဖြစ်၍ တပ်မတော်သား ၂၅ ရာခိုင်နှုန်းက ပုဒ်မတစ်ခုကိုမျှ ပြင်ဆင်မှုမပြုနိုင်ရန် ကာကွယ်တားဆီး နေသဖွယ် ပြည်သူတစ်ရပ်လုံးက ထင်မြင်လာအောင် အချို့သောသူများက ကာလရှည်ကြာစွာ နည်းလမ်း ပေါင်းစုံမှ ဝါဒဖြန့်ခဲ့ကြပါတယ်။ ယနေ့တပ်မတော်သားများက နိုင်ငံတော်ရဲ့ ဒီမိုကရေစီအသွင် ကူးပြောင်းရေးပီပြင်လာစေရန် အထောက်အကူပြုစေရေး ပြင်ဆင်ရန်လိုအပ်တဲ့ ပုဒ်မများကို စတင်အဆိုပြု တင်ပြလာရာ လွှတ်တော်တွင်း အမျိုးသားနိုင်ငံရေး ဆောင်ရွက်မှုများကို သိမြင်နိုင်ကြမှာ ဖြစ်ပါတယ်။ တပ်မတော်သည် ကန့်လန့်တိုက်နေခြင်းမဟုတ်၊ ဥပဒေနှင့်အညီ ဆောင်ရွက်နေခြင်းသာ ဖြစ်ပါတယ်။ ပြင်ဆင်ရန်လိုအပ်သည်များကို သတ်မှတ်ဥပဒေ၊ နည်းဥပဒေများနှင့်အညီ ပူးပေါင်းကော်မတီဝင်အများစုက ဥပဒေအတိုင်း ဆောင်ရွက်ရမည်ဖြစ်သော်လည်း အခြားသော သဘောထားမှတ်ချက်များပြု၍ လွှတ်တော်သို့ အစီရင်ခံခဲ့ခြင်းကြောင့် ကန့်ကွက်ရခြင်းဖြစ်ပါတယ်။ ယခု မူကြမ်းကို တင်ပြရခြင်းရည်ရွယ်ချက်မှာ တင်ပြပါအတိုင်းဖြစ်ပါတယ်။ ယခု ဥပဒေမူကြမ်းတွင် ပြင်ဆင်ချက်ပုဒ်မ ၃ ခု ပါရှိပါတယ်။ အခန်း(၅) အုပ်ချုပ်ရေး ပုဒ်မ ၂၀၁ မူလပြဋ္ဌာန်းချက်သည် အမျိုးသား ကာကွယ်ရေးနှင့် လုံခြုံရေးကောင်စီဖွဲ့စည်းခြင်း ဖြစ်ပါတယ်။ ပြင်ဆင်ရန်အဆိုပြုချက်မှာ ပုဒ်မ ၂၀၁ ပုဒ်မခွဲ(က)၌ အမျိုးသားကာကွယ်ရေးနှင့် လုံခြုံရေးကောင်စီဖွဲ့စည်းခြင်း၊ ပုဒ်မခွဲ(ခ)တွင် ကောင်စီ၏ တာဝန်(၇)ရပ်ကို ပြဋ္ဌာန်းထားရှိပါတယ်။ ပြင်ဆင်ရန်အဆိုပြုချက်အရ ကောင်စီ၏တာဝန်များကို တိကျ ရှင်းလင်းစွာ ဖော်ပြထားသည့်အတွက် ပိုမိုပြည့်စုံကောင်းမွန်တာကို တွေ့ရှိရပါတယ်။ ကောင်စီသည် နိုင်ငံတော် သမ္မတအား အကြံဉာဏ်များပေးခြင်း၊ ပုံမှန်နှင့် အရေးပေါ်အစည်းအဝေးများ ခေါ်ယူကျင်းပရေးနှင့် အစည်း အဝေးခေါ်ယူရန် ကောင်စီဝင်များက တောင်းဆိုနိုင်မှု၊ အစည်းအဝေးဆုံးဖြတ်ချက်များ ချမှတ်ရာတွင် ကောင်စီဝင် အားလုံး၏ ဆန္ဒသဘောထားကိုအလေးထား၍ နိုင်ငံတော်သမ္မတက အဆုံးအဖြတ်ပေးနိုင်မှုတို့ကို ရှင်းလင်းစွာ ပြင်ဆင်ဖြည့်စွက်ထားရှိပါတယ်။ ကောင်စီ၏တာဝန်များ အသစ်ပြင်ဆင်ဖြည့်စွက်ရန် တင်ပြလာခဲ့ခြင်းမှာ အခြေခံဥပဒေက ဖွဲ့စည်းပေး ထားသော ကောင်စီ၏ လုပ်ငန်းဆောင်ရွက်မှုများ ဒုတိယအကြိမ် လွှတ်တော်များနှင့် အစိုးရအဖွဲ့ ဖွဲ့စည်းပြီး နောက်ပိုင်း ရပ်တန့်နေခြင်းကြောင့်ဖြစ်တယ်ဆိုတာ နားလည်မိပါတယ်။ ကာကွယ်ရေးနှင့် လုံခြုံရေးကောင်စီ သည် ဥပဒေပြုရေး၊ အုပ်ချုပ်ရေးနှင့် တပ်မတော်ရှိ အကြီးအကဲများတွေ့ဆုံ၍ ကျယ်ပြန့်လှသော နိုင်ငံတော်၏ ကာကွယ်ရေးနှင့် လုံခြုံရေးကိစ္စရပ်များကို တွေ့ဆုံဆွေးနွေး ညှိနှိုင်းရာ Platform တစ်ခုဖြစ်ပါတယ်။ အခြေခံဥပဒေတွင် ဥပဒေပြုရေး၊ အုပ်ချုပ်ရေး၊ တပ်မတော် စသည်ဖြင့် ကဏ္ဍအလိုက်တာဝန်များ ခွဲခြား သတ်မှတ်ထားသည့်အပြင် ၎င်းတို့အချင်းချင်း တိုင်ပင်ဆွေးနွေးရန် လိုအပ်သဖြင့် ကာကွယ်ရေးနှင့် လုံခြုံရေး ကောင်စီကို ဖွဲ့စည်းခဲ့ခြင်းဖြစ်ပါတယ်။ အခြေခံဥပဒေက လိုအပ်၍ ဆောင်ရွက်ရန်ချမှတ်ထားသော်လည်း လိုက်ပါဆောင်ရွက်မှုမရှိကြောင်း တွေ့ရှိရမှာဖြစ်ပါတယ်။ ဥပဒေပြုရေး၊ အုပ်ချုပ်ရေးအကြီးအကဲများသည် နိုင်ငံတော်၏အသက်ဖြစ်သည့် အခြေခံဥပဒေက သတ်မှတ်ပေးသည်ကို အကောင်အထည်ဖော် ဆောင်ရွက် သင့်ကြောင်း သုံးသပ်ရပါတယ်။ ကာကွယ်ရေးနှင့် လုံခြုံရေးကောင်စီ အစည်းအဝေးခေါ်သင့်သည့် ွင် ခေါ်ရမယ့်ပုဂ္ဂိုလ်က မခေါ်ယူသည့်အခါ၌ အခြားအဖွဲ့ဝင်များက ကာလုံခေါ်ပေးရန် တောင်းဆိုခွင့် ပြဋ္ဌာန်းချက်မရှိ၍ ယခုကဲ့သို့ ဖြည့်စွက်ပြဋ္ဌာန်းရခြင်း ဖြစ်ပါတယ်။ ယခင်အစိုးရလက်ထက်က ကာလုံ အစည်းအဝေးများ ပုံမှန်ခေါ်ယူခြင်း၊ လိုအပ်ပါက အရေးပေါ်အစည်းအဝေးများ ခေါ်ယူခြင်းကို ဆောင်ရွက် ခဲ့ပါတယ်။ ကမ္ဘာ့နိုင်ငံအများအပြားတွင် အမျိုးသားကာကွယ်ရေးနှင့် လုံခြုံရေးကောင်စီကဲ့သို့ အဖွဲ့အစည်းများ ဖွဲ့စည်းထားရှိပြီး အမျိုးသားကာကွယ်ရေးနှင့် လုံခြုံရေး၊ နိုင်ငံခြားရေးမူဝါဒ၊ မဟာဗျူဟာ အကျိုးစီးပွား ကိစ္စရပ်များတွင် နိုင်ငံတော်သမ္မတအား အကြံဉာဏ်များပေးနိုင်ရန်နှင့် အကူအညီများပေးနိုင်ရန်အတွက် ဖွဲ့စည်းထားရှိပါတယ်။ မိမိတို့နိုင်ငံအနေဖြင့် အင်အားကြီးနိုင်ငံများနှင့် ကပ်လျက်တည်ရှိနေပြီး နိုင်ငံ၏ ဧရိယာနှင့်မမျှဘဲ လူဦးရေပေါက်ကွဲနှုန်း မြင့်မားနေသည့် နိုင်ငံတို့နှင့် ကပ်လျက်တည်ရှိနေခြင်း၊ နိုင်ငံတော် လုံခြုံရေးကို ထိပါးခြိမ်းခြောက်လာသည့် ပြည်တွင်းပြည်ပဖိအားတို့ တိုးမြင့်လာခြင်းတို့သည် နိုင်ငံတော် ကာကွယ်ရေးနှင့် လုံခြုံရေးဆိုင်ရာကိစ္စရပ်များမှာ မဟာဗျူဟာကျကျ စဉ်းစားဆုံးဖြတ်ရမယ့် အနေအထား ဖြစ်နေပါတယ်။ နိုင်ငံတော်တွင် မဏ္ဍိုင်ကြီး ၃ ရပ်အပြန်အလှန် ထိန်းကျောင်းမှု အားကောင်းလာစေရေး၊ ညီညွတ်မျှတမှုရှိရေးနှင့် နိုင်ငံတော်သမ္မတအနေဖြင့် ဝင်ရောက်ထိန်းကျောင်းရန် လိုအပ်လာမည်ဖြစ်ပါတယ်။ အဆိုပြု ပြဋ္ဌာန်းချက်သည် အုပ်ချုပ်ရေးကဏ္ဍနှင့် ဥပဒေပြုကဏ္ဍ အပြန်အလှန်ထိန်းကျောင်းမှု၌ သမ္မတ စနစ်ကို ပီပြင်စေမည်ဖြစ်၍ ပုဒ်မ ၂၀၁ ကို အဆိုပြုချက်အတိုင်း ပြင်ဆင်ပြဋ္ဌာန်းသင့်ပါတယ်။ နာယကကြီးခင်ဗျာ။ ယခု ဥပဒေမူကြမ်းသည် ဖွဲ့စည်းပုံအခြေခံဥပဒေ၊ ပြည်ထောင်စုလွှတ်တော် ဆိုင်ရာဥပဒေ၊ နည်းဥပဒေများနှင့် ကိုက်ညီမှုရှိပါသဖြင့် တည်ဆဲဥပဒေများကို လေးစားတန်ဖိုးထားကာ ဖွဲ့စည်းပုံအခြေခံဥပဒေ အခန်း(၁၂)ပါ ပြဋ္ဌာန်းချက်များအတိုင်း ဆက်လက်ဆောင်ရွက်သင့်ပါကြောင်းနှင့် အစီရင်ခံစာကို ကန့်ကွက်ပါကြောင်း ဆွေးနွေးရင်းနိဂုံးချုပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးစောမှာဖောင်ကွာ ကရင်ပြည်နယ် မဲဆန္ဒနယ်အမှတ်(၁၂) ဆွေးနွေးဖို့ဖြစ်ပါတယ်။</speech>
<speech><mp id="1229">ဦးစောလှားဖောင်ကွာ(မဲဆန္ဒနယ်အမှတ်-၁၂၊ ကရင်ပြည်နယ်)</mp>လေးစားအပ်ပါတဲ့ ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များအားလုံး မင်္ဂလာ ပါလို့ ဦးစွာပထမ နှုတ်ခွန်းဆက်သအပ်ပါတယ်။ ကျွန်တော်ကတော့ ကရင်ပြည်နယ် မဲဆန္ဒနယ်အမှတ်(၁၂)မှ အမျိုးသားလွှတ်တော်ကိုယ်စားလှယ် စောမွှာဖောင်ကွာ ဖြစ်ပါတယ်။ ကရင်ပြည်နယ် မဲဆန္ဒနယ်အမှတ်(၅) အမျိုးသားလွှတ်တော်ကိုယ်စားလှယ် ဦးစိုင်းသန်းနိုင်အပါအဝင် ပြည်ထောင်စုလွှတ်တော်ကိုယ်စားလှယ် ၁၄၅ ဦးမှ တင်သွင်းလာတဲ့ ဥပဒေကြမ်းနဲ့စပ်လျဉ်း၍ ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံ အခြေခံဥပဒေကို ဒုတိယအကြိမ် ပြင်ဆင်သည့်ဥပဒေကြမ်း လေ့လာစိစစ်ရေးပူးပေါင်းကော်မတီ(၇၅/၂၀၁၉)၏ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာအပေါ် ထောက်ခံဆွေးနွေးသွားမှာ ဖြစ်ပါတယ်။ ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေ(၂၀၀၈ ခုနှစ်) ပြင်ဆင်ခြင်းကို ပထမအကြိမ် လွှတ်တော်သက်တမ်းတွင် ဖွဲ့စည်းပုံအခြေခံဥပဒေ ပြင်ဆင်နိုင်ရေးအကောင်အထည်ဖော်မှု ကော်မတီဖွဲ့စည်းပြီး ပေါ်ထွက်လာတဲ့ ဥပဒေမူကြမ်းတစ်ရပ်လုံးကို ပုဒ်မ ၄၃၃၊ ၄၃၄၊ ၄၃၅ နဲ့အညီ ဆောင်ရွက်ခဲ့ကြောင်း သိရှိရပါတယ်။ ယခုလက်ရှိ ဒုတိယအကြိမ် လွှတ်တော်သက်တမ်းတွင် ၂၀၀၈ ခုနှစ် ဖွဲ့စည်းပုံအခြေခံဥပဒေပြင်ဆင်ရေးလုပ်ငန်းများကို ဆောလျင်စွာဆောင်ရွက်နိုင်ရေး ဖွဲ့စည်းပုံအခြေခံဥပဒေ ပြင်ဆင်ရေးပူးပေါင်းကော်မတီတစ်ရပ်ကို သင့်လျော်သည့် ပြည်ထောင်စုလွှတ်တော် ကိုယ်စားလှယ်များနှင့် ဖွဲ့စည်းရန် မကွေးတိုင်းဒေသကြီး မဲဆန္ဒနယ်အမှတ်(၄) အမျိုးသားလွှတ်တော်ကိုယ်စားလှယ် ဦးအောင်ကြည်ညွန့်မှ အဆိုတင်သွင်းပြီး ပြည်ထောင်စုလွှတ်တော်ကလည်း အတည်ပြုဖွဲ့စည်းခဲ့ပါတယ်။ ဖွဲ့စည်းပုံအခြေခံ ဥပဒေပြင်ဆင်ခြင်းကို ပထမအကြိမ် လွှတ်တော်သက်တမ်းကဲ့သို့ ဥပဒေနဲ့အညီ ဆောင်ရွက်နေသော်လည်း အပြိုင်တင်သွင်းဆောင်ရွက်ခြင်းများ ဖြစ်ပေါ်နေကြောင်း၊ အစီရင်ခံစာ၏ စိစစ်တွေ့ရှိချက်အပိုဒ် ၃၊ အပိုဒ် ၄ အရ သိရှိရပါတယ်။ စိစစ်ရေးပူးပေါင်းကော်မတီ စိစစ်တွေ့ရှိချက်များကို တင်ပြဆွေးနွေးလိုပါတယ်။ (၂၀၀၈ ခုနှစ်) ဖွဲ့စည်းပုံအခြေခံဥပဒေပြင်ဆင်ရေးလုပ်ငန်းများကို ဆောလျင်စွာဆောင်ရွက်နိုင်ရေး အတွက် ဖွဲ့စည်းပုံအခြေခံဥပဒေပြင်ဆင်ရေးကော်မတီ တစ်ရပ်ကို ဖွဲ့စည်းရန်အဆိုတင်သွင်းသည့် ရက်စွဲ မှာ ၂၀၁၉ ခုနှစ်၊ ဇန်နဝါရီလ ၂၉ ရက်ဖြစ်ပါတယ်။ တစ်ပြိုင်နက်တည်းမှာ ပူးပေါင်းကော်မတီကို ဖွဲ့စည်းခဲ့ ပါတယ်။ ၁၉-၂-၂၀၁၉ ရက်နေ့မှာ ဦးသိန်းထွန်း ကျောင်းကုန်းမဲဆန္ဒနယ်အပါအဝင် ၁၄၃ ဦး တင်သွင်း ထားသော ဥပဒေမူကြမ်း၊ ၂၉-၅-၂၀၁၉ ရက်နေ့မှာ ဒေါက်တာမောင်သင်းအပါအဝင် ပြည်ထောင်စု လွှတ်တော်ကိုယ်စားလှယ် ၁၄၅ ဦး တင်သွင်းသော ဥပဒေမူကြမ်း၊ ၁၇-၉-၂၀၁၉ ရက်နေ့မှာ ဗိုလ်မှူးချုပ် မောင်မောင် တပ်မတော်သား ပြည်သူ့လွှတ်တော်ကိုယ်စားလှယ်အပါအဝင် ပြည်ထောင်စုလွှတ်တော် ကိုယ်စားလှယ် ၁၄၄ ဦး တင်သွင်းသော ဥပဒေမူကြမ်း၊ ၂၀-၉-၂၀၁၉ ရက်နေ့မှာ ဗိုလ်မှူးချုပ်အောင်စန်းချစ် အပါအဝင် တပ်မတော်သား ပြည်သူ့လွှတ်တော်ကိုယ်စားလှယ် ၁၄၄ ဦးတင်သွင်းသော ဥပဒေမူကြမ်း၊ ၂၀-၉-၂၀၁၉ ရက်နေ့မှာ ကရင်ပြည်နယ် မဲဆန္ဒနယ်အမှတ်(၅) အမျိုးသားလွှတ်တော်ကိုယ်စားလှယ် ဦးစိုင်းသန်းနိုင်အပါအဝင် ပြည်ထောင်စုလွှတ်တော်ကိုယ်စားလှယ် ၁၄၅ ဦးတင်သွင်းသော ဥပဒေမူကြမ်းအသီးသီးကို ရည်ရွယ်ချက် ရှိရှိ တင်သွင်းဆောင်ရွက်ခြင်းများ ဖြစ်ပေါ်နေသည်ကို တွေ့ရှိရပါတယ်။ ပူးပေါင်းကော်မတီ၏ တွေ့ရှိချက်များနဲ့စပ်လျဉ်း၍ ဆွေးနွေးသွားမှာဖြစ်ပါတယ်။ တွေ့ရှိချက်မှာ (၁) ဥပဒေကြမ်းတင်သွင်းသောရက်စွဲ၊ (၂) အဆိုတင်သွင်းသူအပါအဝင် လက်မှတ်ရေးထိုးသူများ၊ (၃) ပါဝင်သူ ဦးရေ၊ (၄) ဥပဒေကြမ်း၏ ပြင်ဆင်ချက်များ အားလုံးကိုခြုံငုံကြည့်လျှင် ဥပဒေကြမ်းပြင်ဆင်ချက် လားရာ တူပြီးတော့ ရည်ရွယ်ချက်တူသော သူများဖြစ်ပါတယ်။ အတူတကွပူးပေါင်းပြီး ဥပဒေကြမ်းတစ်ခု တင်သွင်း နိုင်သော်လည်း ပြင်ဆင်ချက်အချို့နှင့်သာ ဥပဒေကြမ်း ၅ ခုဖြစ်ပေါ်လာအောင် တင်သွင်းနေခြင်းကို ကျွန်တော့အနေဖြင့် ဥပဒေကြမ်းတင်သွင်းသူများ၏ ရည်ရွယ်ချက်နှင့် လားရာကို မေးခွန်းမမေးလိုပါဘူး။ ပူးပေါင်းကော်မတီ၏ သဘောထားမှတ်ချက်နဲ့ပတ်သက်၍ ဆွေးနွေးလိုပါတယ်။ ကရင်ပြည်နယ် မဲဆန္ဒနယ် အမှတ်(၅) အမျိုးသားလွှတ်တော်ကိုယ်စားလှယ် ဦးစိုင်းသန်းနိုင်အပါအဝင် ပြည်ထောင်စုလွှတ်တော် ကိုယ်စားလှယ် ၁၄၅ ဦးတင်သွင်းသည့် ဥပဒေကြမ်း၊ ယခင်ဥပဒေကြမ်း ၄ ခုနှင့် ပြည်ထောင်စုလွှတ်တော်က ဖွဲ့စည်းတာဝန်ပေးအပ်သည့် ပြင်ဆင်ရေးပူးပေါင်းကော်မတီက ဖွဲ့စည်းပုံအခြေခံဥပဒေ(၂၀၀၈ ခုနှစ်) တစ်ခုလုံးအပေါ် သုံးသပ်လေ့လာပြီး ပြုစုရေးဆွဲ၍ လွှတ်တော်သို့တင်သွင်းမည့် ဥပဒေမူကြမ်းတို့ကို ပြည့်စုံသော ပြင်ဆင်မည့် ဥပဒေမူကြမ်းအဖြစ် လွှတ်တော်သို့ တင်သွင်းနိုင်ရေး သဘောထားမှတ်ချက်ကို ဆောင်ရွက်သင့်ကြောင်း ထောက်ခံအပ်ပါတယ်။ အကြောင်းကတော့ ဖွဲ့စည်းပုံအခြေခံဥပဒေပြင်ဆင်ရသည့် ရည်ရွယ်ချက်ဖြစ်တဲ့ ဒီမိုကရေစီ ဖက်ဒရယ်ပြည်ထောင်စုကို သွားနိုင်ဖို့ဖြစ်ပါတယ်။ ဥပဒေပါအချက်များဟာ ဒီမိုကရေစီစံချိန်စံညွှန်းနဲ့ ညီညွတ်ခြင်းရှိ မရှိ၊ ဖက်ဒရယ်ပြည်ထောင်စုစနစ်ဟုတ် မဟုတ်၊ ခေတ်နှင့်လျော်ညီခြင်းရှိ မရှိတို့ကို (၂၀၀၈ ခုနှစ်) ဖွဲ့စည်းပုံအခြေခံဥပဒေတစ်ခုလုံး အသေးစိတ် စိစစ်လေ့လာဖို့ လိုအပ်မှာဖြစ်ပါတယ်။ ဒီမိုကရေစီစံချိန် စံညွှန်းနဲ့ညီညွတ်မှသာလျှင် တိုင်းရင်းသားပြည်သူလူထုတစ်ရပ်လုံး၏ လိုအပ်ချက်ကို ဖြည့်ဆည်းနိုင်မှာ ဖြစ်ပါတယ်။ ပြင်ဆင်သင့်သည့် အချက်အားလုံးကို မပြင်နိုင်သေးသရွေ့ ဒီမိုကရေစီဖက်ဒရယ် ပြည်ထောင်စု စနစ်ကို မရောက်နိုင်သလို ခေတ်နဲ့လည်း လျော်ညီနိုင်မှာမဟုတ်ပါဘူး။ ဥပဒေကြမ်း ၅ ခုလုံး၏ ပုဒ်မများ အပါအဝင် ၂၀၀၈ ခုနှစ် အခြေခံဥပဒေတစ်ခုလုံး တစ်ပေါင်းတည်းသုံးသပ်လေ့လာရန် လိုအပ်မှာဖြစ်ပါတယ်။ ပြင်ဆင်ချက်အနည်းငယ်ကိုသာ ပြင်ဆင်ပါက ဒီမိုကရေစီစံချိန်စံညွှန်း ဖက်ဒရယ်ပြည်ထောင်စုစနစ် ရှေ့နောက် ညီညွတ်မှုမရှိဘဲ သဏ္ဌာန်ဆောင်ဒီမိုကရေစီဖက်ဒရယ်စနစ်ကိုသာ ဦးတည်သွားနေမှာ ဖြစ်ပါတယ်။ ဒီလို ဆွေးနွေးလို့ လက်ရှိဖွဲ့စည်းပုံအခြေခံဥပဒေဟာ ဖက်ဒရယ်ဒီမိုကရေစီပြည်ထောင်စုစနစ် ထည့်သွင်းထားပါ တယ်လို့တော့ ပြောလိုက်ရင် ကျွန်တော်တို့ တိုင်းရင်းသားများအတွက် နားထောင်ကောင်းအောင် အိပ်ရာဝင် ပုံပြင်လို့ပဲ မှတ်ယူစရာရှိပါတော့တယ်။ သဏ္ဌာန်ဆောင် ဒီမိုကရေစီစနစ်ဆိုတာ တိုင်းရင်းသားများအတွက် ဆေးခါးကြီးတစ်လက်သာ ဖြစ်ပါတယ်။ ဒါကြောင့်မို့လို့ နိုင်ငံတော်၏ အချုပ်အခြာအာဏာ ပြည်သူ့ထံမှ အမှန်တကယ် ဆင်းသက် ကြောင်း သက်သေပြနိုင်ဖို့အတွက် ပြည့်စုံလုံလောက်တဲ့ ဒီမိုကရေစီစံချိန်စံညွှန်းနဲ့အညီ ဦးတည်သွားနိုင်မည့် အရေး လေ့လာစိစစ်ရေးပူးပေါင်းကော်မတီ၏(၇၅/၂၀၁၉) အစီရင်ခံစာ စိစစ်တွေ့ရှိချက်နဲ့ သဘောထား မှတ်ချက်ကို ထောက်ခံဆွေးနွေးလိုက်ရပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဗိုလ်မှူးကြီးအောင်လွင် တပ်မတော်သား အမျိုးသားလွှတ်တော်ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဗိုလ်မှူးကြီးအောင်လွင်(တပ်မတော်သား အမျိုးသားလွှတ်တော်ကိုယ်စားလှယ်)</mp>အားလုံး မင်္ဂလာပါ။ ကျွန်တော်ကတော့ တပ်မတော်သား အမျိုးသားလွှတ်တော်ကိုယ်စားလှယ် ဗိုလ်မှူးကြီးအောင်လွင် ဖြစ်ပါတယ်။ ဦးစိုင်းသန်းနိုင် ကရင်ပြည်နယ် မဲဆန္ဒနယ်အမှတ်(၅) အမျိုးသားလွှတ်တော်ကိုယ်စားလှယ် အပါအဝင် ကိုယ်စားလှယ် ၁၄၅ ဦးက တင်ပြထားတဲ့ ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်တဲ့ ဥပဒေမူကြမ်းအပေါ် စိစစ်ရေးပူးပေါင်းကော်မတီ(၇၅/၂၀၁၉) လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို သုံးသပ်ဆွေးနွေးသွားမှာ ဖြစ်ပါတယ်။ Power Point ဖြင့် တင်ပြခွင့်ပြုပါ။ နာယကကြီးခင်ဗျ။ စိစစ်ရေးပူးပေါင်းကော်မတီရဲ့ စိစစ်ချက်အရ ဥပဒေတစ်ခုလုံးကို ပြင်ဆင်ခြင်း မဟုတ်ဘဲ အချို့ ကိုပြင်ဆင်ဖို့ တင်ပြထားခြင်းဖြစ်ကြောင်း၊ ပြင်ဆင်မယ့်ပုဒ်မများက ဖွဲ့စည်းပုံအခြေခံဥပဒေ (၂၀၀၈ခုနှစ်) ရဲ့ ပုဒ်မ ၅၊ ၅၉(ဂ)နဲ့ ၂၀၁ (က)၊ (ခ)တို့ဖြစ်ကြပြီး စကားရပ်အစားထိုးခြင်းနဲ့ စကားရပ် ပယ်ဖျက်ခြင်းတို့ကို ခိုင်မာတဲ့အုပ်ချုပ်ရေးစနစ် ဖြစ်ထွန်းလာဖို့ ပြင်ဆင်လိုခြင်းဖြစ်ကြောင်း တွေ့ရပါတယ်။ ဦးသိန်းထွန်း၊ ကျောင်းကုန်းမဲဆန္ဒနယ်အပါအဝင် ကိုယ်စားလှယ် ၁၄၃ ဦးတို့ရဲ့ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်တဲ့ ဥပဒေမူကြမ်းကို ၈-၂-၂၀၁၉ ရက်နေ့မှာ စတင်တင်ပြခဲ့ပါတယ်။ ပြင်ဆင်လိုတဲ့ ဥပဒေရည်ရွယ်ချက်ကို Power Point မှာပါတဲ့ ဖက်ဒရယ်ကို အခြေပြုဖော်ဆောင်ဖို့နဲ့ တိုင်းရင်းသားများ လိုလားနေတဲ့ မိမိတို့ပြည်နယ်ဝန်ကြီးချုပ်ကို ရွေးချယ်ခန့်အပ်နိုင်ရေး ရည်ရွယ်ခြင်းဖြစ်ပါတယ်။ ပြည်ထောင်စု လွှတ်တော်ရဲ့ စာနံပါတ်(၁၅/၂၀၁၉)နဲ့ ပြင်ဆင်ရေးပူးပေါင်းကော်မတီကို ၄၅ ဦးနဲ့ ဖွဲ့စည်းခဲ့ပါတယ်။ ဖွဲ့စည်းတဲ့ လုပ်ငန်းတာဝန် (၁၄)ချက်ထဲမှာပါတဲ့ အပိုဒ်(င)ကို Power Point နဲ့ ဖော်ပြထားပါတယ်။ ၁၂-၇-၂၀၁၉ ရက်နေ့မှာ အစီရင်ခံစာ ထွက်ပေါ်လာပြီး ပြင်ဆင်၊ ဖြည့်စွက်၊ ပယ်ဖျက်၊ အသစ်ပြင်ဆင်ခြင်း စတဲ့အချက်ပေါင်း ၃,၇၆၅ ချက်ရှိပြီးတော့ NLD ကပြင်ဆင်ရန် ၁၁၄ ချက်၊ တိုင်းရင်းသားပါတီ လူနည်းစုက ပြင်ဆင်လိုတဲ့အချက် ၃,၆၅၁ ချက်ရှိပါတယ်။ ဒါတွေကို ပူးပေါင်းကော်မတီမှာ ဆုံးဖြတ်ချက်တွေ ချမှတ်တဲ့ အခါ တိုင်းရင်းသားပါတီအနည်းစုရဲ့ ပြင်ချင်တဲ့အချက်တွေကို မဲခွဲဆုံးဖြတ်တဲ့စနစ်နဲ့ဆိုရင် လက်တွေ့ ဖြစ်နိုင်ပါ့မလားဆိုတာ စဉ်းစားရမလို ဖြစ်နေပါတယ်။ ဦးသိန်းထွန်း၊ ကျောင်းကုန်းမဲဆန္ဒနယ်က ပြင်ဆင်လိုတဲ့ ပုဒ်မတွေဟာ ပူးပေါင်းကော်မတီ အစီရင်ခံစာ ထဲက Slide မှာဖော်ပြထားတဲ့အတိုင်း တိုင်းရင်းသားပါတီတွေ ပြင်လိုတဲ့အချက်နဲ့ ကိုက်ညီနေသော်လည်းပဲ အနိုင်ရပါတီက ပြင်ဆင်ခြင်းမရှိတဲ့အပြင် ပူးပေါင်းကော်မတီလုပ်ငန်းထဲမှာပဲ ထည့်သွင်းလိုက်တဲ့အတွက် တိုင်းရင်းသားတွေလိုလားနေတဲ့ ဖက်ဒရယ်နဲ့ ဒီမိုကရေစီဆိုတာ ဝေးနေဦးမှာပဲဖြစ်ပါတယ်။ ဒေါက်တာမောင်သင်း၊ မိတ္ထီလာမဲဆန္ဒနယ်အပါအဝင် ကိုယ်စားလှယ် ၁၄၅ ဦးက ၁၅-၃-၂၀၁၉ ရက် နေ့မှာ ပြင်ဆင်မယ့် ဥပဒေမူကြမ်းကို ဒုတိယအကြိမ် ထပ်မံတင်ပြပါတယ်။ Power Point မှာပါတဲ့ ပုဒ်မတွေ ပြင်ဆင်ရန်ဖြစ်ပါတယ်။ ထောက်ခံဆွေးနွေးသူ ၁ရ ဦး၊ ကန့်ကွက် ၈ ဦးနဲ့ ပြင်ဆင်ရေးပူးပေါင်းကော်မတီရဲ့ ဆက်လက်ဆောင်ရွက်မယ့် ဥပဒေမူကြမ်းရေးဆွဲရေး လုပ်ငန်းစဉ်မှာ တစ်ပေါင်းတည်း ထည့်သွင်းဆောင်ရွက် သင့်ပါကြောင်း မှတ်ချက်ကို ထောက်ခံမဲနဲ့ပဲ ဆုံးဖြတ်အတည်ပြုခဲ့ပါတယ်။ ဒီနေရာမှာ ပြင်ဆင်ရေးပူးပေါင်းကော်မတီ အစီရင်ခံစာထဲက တိုင်းရင်းသားတွေ ပြင်ဆင်လိုတဲ့ အချက်တွေနဲ့ ညီညွတ်နေတာ Slide မှာ တွေ့ရမှာဖြစ်ပါတယ်။ ဒီအချက်တွေကို ပြင်ဆင်ရေးအခန်း(၁၂)ပါအတိုင်း ဆောင်ရွက်ရင် တိုင်းရင်းသားများလိုလားချက်တွေကို အကောင်အထည်ဖော် ဆောင်ရွက်နိုင်ပါလျက်နဲ့ ကြန့်ကြာသွားကြောင်း ဝေဖန်ထောက်ပြလိုပါတယ်။ ထပ်မံပြီး ဗိုလ်မှူးချုပ်မောင်မောင်အပါအဝင် ကိုယ်စားလှယ် ၁၄၄ ဦးက ဖွဲ့စည်းပုံအခြေခံဥပဒေ ပုဒ်မ ၂၃၂(က) အပိုဒ် (၁)၊ (၂)၊ (၃)၊ (၄)၊ (၅) စတဲ့ပြင်ဆင်လိုတဲ့ ဥပဒေကို ထပ်ပြီးတင်ပြပါတယ်။ Power Point မှာပါတဲ့ ရည်ရွယ်ချက်နဲ့ ဆောင်ရွက်ခြင်းဖြစ်ပါတယ်။ ထောက်ခံဆွေးနွေး သူ ၂၂ ဦး၊ ကန့်ကွက် ၆ ဦး ရှိပြီး ၄၅ ဦးကော်မတီရဲ့ ပြင်ဆင်ရေးထဲမှာပဲ တစ်ပြိုင်တည်း ယှဉ်တွဲပြင်ဆင်ရန် မဲခွဲဆောင်ရွက်ခဲ့ပါတယ်။ ပူးပေါင်းကော်မတီ အစီရင်ခံစာထဲမှာ တိုင်းရင်းသားပါတီအစုအဖွဲ့က ပြင်လိုတဲ့အချက်နဲ့ ကိုက်ညီနေတာ Slide မှာ တွေ့ရမှာဖြစ်ပြီး ပူးပေါင်းကော်မတီကိုပဲ မဲခွဲဆောင်ရွက်လိုက်တဲ့အတွက် ဒီကိစ္စဟာ တိုင်းရင်းသား အရေးကို အလေးမထားဘဲ ပြင်ဆင်လိုတဲ့အတိုင်း ထပ်မံဆောင်ရွက်လိုက်တယ်လို့ ထောက်ပြဆွေးနွေးလို ပါတယ်။ ဖွဲ့စည်းပုံအခြေခံဥပဒေ (၂၀၀၈ ခုနှစ်) ပုဒ်မ ၂၀(စ)မှာ တပ်မတော်သည် နိုင်ငံတော်အခြေခံဥပဒေကို ကာကွယ်စောင့်ရှောက်ရန် အဓိကတာဝန်ရှိသည်လို့ ဖော်ပြထားပါတယ်။ ဖော်ပြပုဒ်မဟာ Power Point မှာ ပါတဲ့ အခြေခံမူများရဲ့ ပုဒ်မ ၆ အချက်တွေကို အထောက်ကူပြုပေးထားတာ ဖြစ်ပါတယ်။ တပ်မတော်သည် ဒို့တာဝန် အရေးသုံးပါးကို အစဉ်ဦးထိပ်ထားပါတယ်။ ဖွဲ့စည်းပုံအခြေခံဥပဒေ (၂၀၀၈ ခုနှစ်)ကို ပြင်ဆင်ရေး မူဝါဒနဲ့အညီ အခြေခံမူ ၄၈ ချက်ကို မထိခိုက်ဘဲ ကျန်အချက်များ ပြင်သင့်ပြင်ထိုက်ပါက အခန်း(၁၂) ပြဌာန်းချက်အတိုင်း ဆောင်ရွက်ရန် ရပ်တည်သွားမယ်ဆိုတာ တင်ပြလိုပါတယ်။ ထပ်မံတင်ပြလိုတာကတော့ ဒီမိုကရေစီရှင်သန်ဖွံ့ဖြိုးရေး၊ တည်ငြိမ်အေးချမ်းရေးအတွက် ခေတ် အဆက်ဆက် မငြိမ်းချမ်းတဲ့ဒေသတွေအတွက် အမျိုးသားပြန်လည်ပေါင်းစည်းရေး၊ ငြိမ်းချမ်းရေးဖော်ဆောင် ရာမှာ NCA ကို အခြေခံပြီး ပြည်ထောင်စုအဆင့် ငြိမ်းချမ်းရေးဆွေးနွေးမှု မူဘောင်ကနေတစ်ဆင့် အမျိုးသား အဆင့် ဆွေးနွေးပွဲတွေ ပြုလုပ်ခဲ့ပါတယ်။ လွှတ်တော်မှာ စာချုပ်အစိတ်အပိုင်း (၁)နဲ့ (၂)ကို အတည်ပြုပေး ထားပြီးဖြစ်ပါတယ်။ Power Point မှာ တင်ပြထားတဲ့အချက်တွေကို အကောင်အထည်ဖော်နိုင်ပြီလား ဆိုတာ ထောက်ပြလိုပါတယ်။ ရှေ့မှာတင်ပြခဲ့တဲ့ ပြင်ဆင်ရေးကိစ္စတွေကို ပူးပေါင်းကော်မတီထဲမှာ တစ်ပြိုင်တည်း ယှဉ်တွဲပြင်ဆင်ရန်ဆိုတာနဲ့ ဆုံးဖြတ်လိုက်ပါပြီ။ ပြင်ဆင်ရေးပူးပေါင်းကော်မတီ လုပ်ငန်းစဉ်အပေါ် နာယက က အခုကျင်းပတဲ့ လွှတ်တော်သက်တမ်းမှာ အပြီးဆောင်ရွက်မယ်လို့ ပြောခဲ့ပါတယ်။ ၁၂-၇-၂၀၁၉ ရက်နေ့ ပူးပေါင်းကော်မတီ သဘောထားမှတ်ချက် အစီရင်ခံစာ အပိုဒ် ၂၃ မှာ Power Point ထဲမှာပါတဲ့ ပုဂ္ဂိုလ်၊ အဖွဲ့အစည်းများထံမှ အကြံဉာဏ် ရယူဆောင်ရွက်မယ်လို့ ဖော်ပြထားပါတယ်။ အခု ၂၀၁၉ ကုန်မှာဖြစ်ပြီး ၂၀၂၀ ရောက်တော့မယ်။ ရွေးကောက်ပွဲကာလ ရှိပါတယ်။ ကျန်တဲ့ဒီပုဂ္ဂိုလ်၊ အဖွဲ့အစည်းနဲ့ ဘယ်လို ညှိနှိုင်းမှာလဲ။ ဥပဒေပြုစုတဲ့အခါ စ်ခုအထိ ကြာနိုင်တယ်ဆိုတာ စဉ်းစားထားလား။ ပြည်ထောင်စု ငြိမ်းချမ်းရေးညီလာခံမှာ ကျန်တဲ့လုပ်ငန်းစဉ်တွေရှိပါတယ်။ DDR SSR ကိစ္စတွေ၊ NCA မှာ ပါလာဖို့ အားလုံး ကြိုးစားရအုံးမယ်။ ဒီမိုကရေစီနဲ့ဖက်ဒရယ်ဆိုတာကို အလေးထားဖော်ဆောင်နိုင်ဖို့ သတိပြုစေလိုပါတယ်။ ပြင်ဆင်ရေးပူးပေါင်းကော်မတီ ဖွဲ့စည်းမူကိုကြည့်တဲ့အခါ အရေအတွက်နဲ့ အချိုးမညီတာ Power Point မှာ ပြထားတဲ့အတိုင်း တွေ့ရမှာဖြစ်ပါတယ်။ ကော်မတီက ဆောင်ရွက်နေတာ တိုင်းရင်းသားတွေလိုလားချက်ကို ဖော်ဆောင်ပေးနိုင်မှာလား၊ ဒီလိုဆိုရင် အခန်း(၁၂)အတိုင်း ကိုယ်စားလှယ်တွေပြင်ချင်တာ ဘာလို့မဆောင်ရွက် တာလဲ ထောက်ပြလိုပါတယ်။ နိဂုံးချုပ်အနေနဲ့ ဦးစိုင်းသန်းနိုင် ကရင်ပြည်နယ် မဲဆန္ဒနယ်အမှတ်(၅) အမျိုးသားလွှတ်တော် ကိုယ်စားလှယ်အပါအဝင် ကိုယ်စားလှယ်များ ပြင်ဆင်ရန်တင်ပြထားတဲ့ ဥပဒေမူကြမ်းအပေါ် အခန်း(၁၂) ပါအတိုင်း ဆောင်ရွက်ပေးပါလို့ တောင်းဆိုလိုပါတယ်။ အမှန်ကို မျက်ကွယ်ပြုပြီး အမှားများနဲ့ မဆောင်ရွက်ဖို့ သုံးသပ်ဆွေးနွေးလိုက်ပါတယ်။ ကျေးဇူးတင်ပါတယ်။</speech>
<speech type="speaker">ဗိုလ်မှူးကျော်စိုးဦး တပ်မတော်သားအမျိုးသားလွှတ်တော်ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဗိုလ်မှူးကျော်စိုးဦး(တပ်မတော်သားအမျိုးသားလွှတ်တော်ကိုယ်စားလှယ်)</mp>မင်္ဂလာပါ။ ဗိုလ်မှူးကျော်စိုးဦး ဖြစ်ပါတယ်။ Power Point သုံးစွဲခွင့်ပြုပါ။ နာယကကြီးခင်ဗျာ။ ဖွဲ့စည်းပုံအခြေခံဥပဒေ (၂၀၀၈) ခုနှစ်တွင် အခန်း (၁၅) ခန်း ပုဒ်မ၊ ပုဒ်မခွဲတွေ အပါအဝင်အစိတ်အပိုင်း ၁,၅၀၅ ခုနဲ့ ပေါင်းစပ်စုဖွဲ့ထားတယ်ဆိုတာ လေ့လာဖူးသူတိုင်း သိမှာဖြစ်ပါတယ်။ ဒါကို နိုင်ငံရေးပါတီ ၁၄ ခုက ပြင်ဆင်၊ ဖြည့်စွက်၊ ပယ်ဖျက်ရန် တင်ပြချက်စုစုပေါင်း ၃,၇၆၅ ချက်ရှိပြီး ၄၅ ဦးကော်မတီက ဆက်လက်ဆောင်ရွက်နေတာ ဖြစ်ပါတယ်။ ဖွဲ့စည်ပုံအခြေခံဥပဒေ (၂၀၀၈ ခုနှစ်) ရေးဆွဲစ ၉-၁-၁၉၉၃ မှ ၃-၉-၂၀၀ရ အထိ နယ်ပယ်စုံ၊ ကဏ္ဍစုံမှ ကိုယ်စားလှယ် ၁,၀၈၈ ဦးနဲ့ ၁၀ စုနှစ် တစ်ခုကျော် ဆောင်ရွက်ခဲ့တာ ဖြစ်ပါတယ်။ အခြေခံဥပဒေ (၂၀၀၈ ခုနှစ်) ရေးဆွဲစဉ်ဝင် ဆောင်ရွက်ခဲ့သူတွေဟာ အဲဒီခေတ်၊ အဲဒီ်နေတဲ့ အခြေအနေ၊ ပြည်တွင်းပြည်ပ ပယောဂ ပေါင်းစုံအပေါ် ထင်ဟပ်စေမယ့်၊ ခံစားသက်ဝင်စေမယ့် အခြေအနေတွေကိုထင်ဟပ်ပြီး နိုင်ငံတော်နဲ့ နိုင်ငံသားတွေအတွက် စိတ်စေတနာကိုရှေးရှုပြီး အဖက်ဖက်က စဉ်းစား၊ သုံးသပ်၊ ညှိနှိုင်း၊ တိုင်ပင် အဖြေရှာခဲ့တာ ဖြစ်ပါတယ်။ ဒီနောက် ၂၉-၅-၂၀၀၈ မှာ ပြဋ္ဌာန်းခဲ့တာ ဖြစ်ပါတယ်။ ယနေ့ကာလ ခေတ်အခြေအနေ၊ ွေနဲ့ အံဝင်ခွင်ကျမဖြစ်တော့တဲ့၊ လိုက်လျောညီထွေမဖြစ်တဲ့ နိုင်ငံသားတိုင်းရင်းသားတွေရဲ့ မျှော်လင့်ချက်ဆန္ဒနဲ့မညီတဲ့ ပုဒ်မ၊ ပုဒ်မခွဲတွေကို ပြင်ဆင်၊ ဖြည့်စွက်၊ ပယ်ဖျက်တာတွေ လုပ်ဖို့လိုလာတာ ဖြစ်ပါတယ်။ ဒါကြောင့် ကိုယ်စားလှယ် (၅)ဦးတို့က နိုင်ငံသား၊ တိုင်းရင်းသားများအရေး ရှေးရှုပြီး ဥပဒေကြမ်း (၅) ရပ် တင်ခဲ့တာ ဖြစ်ပါတယ်။ ကိုယ်စားလှယ် (၅) ဦးရဲ့ ဥပဒေ၊ နည်းဥပဒေများနဲ့အညီ ပြင်ဆင်ရန် တင်ပြခဲ့ကြတဲ့ ဥပဒေမူကြမ်း(၅)ရပ်ကို (၃၀) ဦးကော်မတီက လေ့လာစိစစ်၊ အပြန်ပြန်အလှန်လှန် ဆွေးနွေး၊ သက်ဆိုင်တဲ့ နယ်ပယ်ကသူတွေ ဖိတ်ခေါ်၊ အကြံဉာဏ်ရယူ၊ အကြေအလည်ဆွေးနွေးပြီး အစီရင်ခံစာ တင်ပြရမယ်။ ဒီအပေါ် ပြည်ထောင်စုလွှတ်တော် ကိုယ်စားလှယ်များအားလုံး ပါဝင်ဆွေးနွေးခွင့်ပြုရမှာ ဖြစ်တယ်။ ဒါမှ All Inclusive ဖြစ်မှာဖြစ်တယ်။ နိုင်ငံတော်နဲ့ နိုင်ငံသားတိုင်းရင်းသားတွေရဲ့ အကျိုးစီးပွားကို ကာကွယ်ပေးရာရောက်ပြီး သူတို့ရဲ့ရင်ထဲကအသံကို ကြားနိုင်သလို လိုလားချက်တွေ၊ အိမ်မက်တွေနဲ့ ဖွံ့ဖြိုးတိုးတက်ရေးအတွက် အဟန့်အတားဖြစ်စေတာတွေကို ကိုယ်စားလှယ်များအားလုံး မြင်နိုင်၊ ကြားနိုင်မှာ ဖြစ်ပါတယ်။ ဒီလိုခံစားသက်ဝင်ပြီး လေးလေးနက်နက် လုပ်ဆောင်ခဲ့တာကို ၃၀ ဦး ကော်မတီရဲ့ အစီရင် ခံစာမှာ မတွေ့ရတဲ့အတွက် ထောက်ပြဆွေးနွေးနေရတာ ဖြစ်ပါတယ်။ ကိုယ်စားလှယ် (၅)ဦးရဲ့ ပြင်ဆင်ရန်တင်ပြခဲ့တဲ့ ဥပဒေမူကြမ်း (၅) ရပ်ပါ ပုဒ်မ၊ ပုဒ်မခွဲ (၂၃) ခုကို ကြည့်ပါက ပြည်ထောင်စုအစိုးရအဖွဲ့ရဲ့ လုပ်ပိုင်ခွင့်လျှော့ချပြီး ပြည်နယ်အစိုးရအဖွဲ့တွေကို အာဏာဖြန့်ခွဲ လုပ်ပိုင်ခွင့်ပေးရန်၊ ဒီမိုကရေစီနဲ့ ဖက်ဒရယ်စနစ်ကို ပိုမိုအားကောင်းစေရန်၊ ပြည်ထောင်စုစနစ် ပီပြင်အောင် ဖော်ဆောင်ရန်၊ နိုင်ငံသား၊ တိုင်းရင်းသားတွေရဲ့ အကျိုးစီးပွားကို ကာကွယ်ပေးရန်စတဲ့ စိတ်ရင်းစေတနာ အမှန်နဲ့ ဆောင်ရွက်ခဲ့တာဖြစ်ပါတယ်။ ဒါနဲ့အလားသဏ္ဌာန်တူ ပထမအကြိမ် ပြည်ထောင်စုလွှတ်တော်၊ ဆင်မပီမအစည်းအဝေး ၂၀၁- ၂ ယ စ စပီအပ လသုံးသပ်ရေးကော်မတီ အိမဆက် ကော်မရှင်ဖွဲ့စည်းဆောင်ရွက်ရေး ဝက်လက်မဲဆန္ဒနယ်က သူရဦးအေးမြင့်က အဆိုတင်ခဲ့ပြီး ၂၅-၇-၂၀၁၃ မှာ ကိုယ်စားလှယ် ၁၀၉ ဦးနဲ့ ဖွဲ့စည်းတယ်။ ၃၁-၁-၂၀၁၄ မှာ အစီရင်ခံစာ တင်တယ်။ ၃-၂-၂၀၁၄ မှာ ဖွဲ့စည်းပုံအခြေခံဥပဒေပြင်ဆင်နိုင်ရေး အကောင်အထည်ဖော်မှုကော်မတီကို ကိုယ်စားလှယ် ၃၁ ဦးနဲ့ ဖွဲ့စည်းပေးခဲ့ပါတယ်။ အစည်းအဝေး (၄၆) ကြိမ် ဆောင်ရွက်ပြီး ၂၂-၁၀-၂၀၁၄ မှာ အပြီးသတ် အစီရင်ခံစာတင်ခဲ့တာ ဖြစ်ပါတယ်။ စတင်တင်သွင်းခဲ့တဲ့ ရက်မှစပြီး ၉ လ ကြာခဲ့တာ တွေ့ရပါတယ်။ ဥပဒေ၊ နည်းဥပဒေများနဲ့ အညီ ကိုယ်စားလှယ်များကို ပါဝင်ဆွေးနွေး စေခဲ့တယ်။ နိုင်ငံရေးပါတီများကို ကိုယ်စားပြုတဲ့ ကိုယ်စားလှယ် များရဲ့ ပါဝင်ဆွေးနွေးမှုကို Power Point မှာ ယှဉ်တွဲလေ့လာနိုင်ပါတယ်။ ကမ္ဘာ့နိုင်ငံအသီးသီးကိုကြည့်ရင် ပြီးပြည့်စုံတဲ့ အခြေခံဥပဒေဆိုတာ မရှိတာမြင်နိုင်တယ်။ အခြေအနေ၊ ဲ့ညီတဲ့ ဥပဒေပုဒ်မတွေကို ပြင်ဆင်၊ ဖြည့်စွက်၊ ပယ်ဖျက်တာတွေ ဆောင်ရွက်ရတာ ဖြစ်တယ်။ ဒါ့ကြောင့်လည်း ဖွဲ့စည်းပုံအခြေခံဥပဒေမှာ အခန်း (၁၂) ကို ထည့်သွင်းရေးဆွဲခဲ့တာ ဖြစ်တယ်။ ပြင်ဆင်၊ ဖြည့်စွက်၊ ပယ်ဖျက်မယ်ဆိုရင် အခန်း (၁၂) ပါ ပြဋ္ဌာန်းချက်တွေကို လိုက်နာဆောင်ရွက်ရမှာ ဖြစ်တယ်။ အမေရိကန်နိုင်ငံရဲ့ အခြေခံဥပဒေကို ၁၇၈၉ ခုနှစ်၊ မတ်လမှာ ပြဋ္ဌာန်းတယ်။ စက်တင်ဘာမှာ စပြင်တယ်။ ဒီဇင်ဘာမှာ ၁၀ ချက် ပြင်ဆင်နိုင်ခဲ့တယ်။ ထူးခြားမှုအနေနဲ့ နှစ်ပေါင်း ၂၃၀ ကျော်အတွင်းမှာမှ အချက် ၂ရ ချက်သာ ပြင်ခဲ့တယ်။ အိန္ဒိယက (၇၈) ကြိမ်၊ ထိုင်းက (၁၉) ကြိမ်၊ ဂျာမနီက (၁၃၂) ကြိမ်၊ ကနေဒါက (၃၁) ကြိမ် ပြင်ခဲ့တယ်။ ပြင်ဆင်ရန် ပြဋ္ဌာန်းထားတဲ့ ဥပဒေ၊ နည်းဥပဒေ ပြဋ္ဌာန်းချက်တွေနဲ့အညီသာ စည်းကမ်းရှိရှိ ပြင်ခဲ့တာကို သတိချပ်စေလိုတယ်။ အခြေခံဥပဒေ တစ်အုပ်လုံးကို ပြင်ဆင်ခြင်း မဟုတ်ဘဲ ပြင်သင့် ပြင်ထိုက်တာတွေကိုသာ သူတို့နိုင်ငံသားတွေအတွက် ပြင်ဆင်ခဲ့တာကို အတုယူစေချင်တယ်။ ကိုယ်စားလှယ် ၅ ဦးက ပြင်ဆင်ရန်တင်ပြတဲ့ ပုဒ်မ၊ ပုဒ်မခွဲတွေဟာ နိုင်ငံတော်နဲ့ နိုင်ငံသားများဖြစ်တဲ့ တိုင်းရင်းသားတွေ အခွင့်အရေး ပိုမိုရရှိဖို့၊ လုပ်ပိုင်ခွင့် ပိုမိုရရှိဖို့နဲ့ ဒီမိုကရေစီနဲ့ ဖက်ဒရယ်စနစ် ပိုမိုအားကောင်း ခိုင်မာစေမယ့် ပြင်ဆင်ချက်တွေ ဖြစ်တယ်။ ဆောလျင်စွာမဆောင်ရွက်ပါက ပြည်ထောင်စုရဲ့ အနှစ် သာရကို ထိခိုက်စေမှာ ဖြစ်တယ်။ တစ်စတစ်စနဲ့ ပြည်ထောင်စုသမ္မတမြန်မာနိုင်ငံရဲ့ မြေပုံကိုပါ ကျန်တဲ့ မြေလောက်နဲ့ပဲ ပြန်ဆွဲရတဲ့အထိ မဖြစ်အောင် စိတ်ရင်းစေတနာ မှန်ကန်စွာတင်ပြခဲ့ကြတာ ဖြစ်ပါတယ်။ မူဝါဒတွေနဲ့ အပြောတွေ ကြားမှာ မြောပါမသွားစေချင်တာကြောင့် ၄၅ ဦးကော်မတီမှာ လုပ်ငန်းစဉ်မှာ ထည့်သွင်းဆောင်ရွက်ရန် မသင့်ပါကြောင်း ဥပဒေ၊ နည်းဥပဒေများနဲ့အညီ ဆက်လက်ဆောင်ရွက်သင့်ပါ ကြောင်းနဲ့ အစီရင်ခံစာ (၇၅/၂၀၁၉) အား ကန့်ကွက်ပါကြောင်း ဆွေးနွေးရင်း နိဂုံးချုပ်ပါတယ်။ ကျေးဇူး တင်ပါတယ်။ Power Point ကို နောက်ဆက်တွဲဖြင့် ဖော်ပြထားပါသည်။</speech>
<speech type="speaker">မိုက်ပေးပါ။</speech>
<speech><mp id="1158">ဦးအောင်ကြည်ညွန့်(မဲဆန္ဒနယ်အမှတ်-၄၊ မကွေးတိုင်းဒေသကြီး)</mp>အကြိမ်ကြိမ်ထပြီးတော့ ကန့်ကွက်ရတဲ့အတွက် အင်မတန်မှ စိတ်မကောင်းဖြစ်ရကြောင်း ဦးစွာပြောလိုပါတယ်။ အခု ဒီနေ့ ကျွန်တော် ကန့်ကွက်စရာ ပေါ်လာပါတယ်။ အခုဆွေးနွေးရတဲ့ အဓိကအချက်အပေါ်မှာမူတည်ပြီး တိုက်ရိုက် သက်ဆိုင်ခြင်း မရှိဘဲနဲ့ နိုင်ငံရေးပါတီကြီးတစ်ခုအနေနဲ့ အရင်တုန်းကဘယ်လို၊ အခုဘယ်လိုစတဲ့ ပါတီကြီးတစ်ရပ်ရဲ့ ဆောင်ရွက်ချက်တွေအပေါ်မှာ အများအမြင် အထင်လွဲမှားစေနိုင်လောက်တဲ့ အသုံး အနှုန်းမျိုးတွေ ဒီနေ့ ထည့်သွင်းစဉ်းစားသွားတာတွေ့ရပါတယ်။ စပ်ဆိုင်ခြင်းမရှိတဲ့ ကိစ္စရပ်များလည်း ဖြစ်သလို ပါတီတစ်ခုရဲ့ ဆောင်ရွက်ချက်အပေါ်မှာ ပုတ်ခတ်စွပ်စွဲချက်တွေပါလာတဲ့ စကားရပ်မျိုးတွေ လွှတ်တော်မှတ်တမ်းထဲက ပယ်ဖျက်ပေးဖို့ ကျွန်တော်လေးစားစွာ ကန့်ကွက်အပ်ပါတယ်။ ကျေးဇူးတင် ပါတယ်။</speech>
<speech type="speaker">မိုက်ပေးပါ။</speech>
<speech><mp id="000">ဗိုလ်မှူးကျော်စိုးဦး(တပ်မတော်သားအမျိုးသားလွှတ်တော်ကိုယ်စားလှယ်)</mp>ကျွန်တော့်ရဲ့ အခုဆွေးနွေးချက်တွေဟာ အစီရင်ခံစာမှာ (၇၅/၂၀၁၉) ကိုမူတည်ပြီးပဲ ကျွန်တော် ဆွေးနွေးခဲ့တာဖြစ်ပါတယ်။ ဒါပေမဲ့ တချို့နေရာတွေမှာကျတော့ ကျွန်တော် ကိုးကားချက်ထည့်မှဖြစ်မှာ ဖြစ်ပါတယ်။ အဲဒါကြောင့်မို့သာ ကျွန်တော် ထည့်သွင်းဆွေးနွေးရတာ ဖြစ်ပါတယ်။</speech>
<speech type="speaker">ကောင်းပါပြီ။ ထိုင်ပါခင်ဗျား။ အားလုံးဆွေးနွေးပြီး သွားတဲ့လွန်ခဲ့တဲ့ ဆောင်ရွက်ခဲ့သလို အမှားအယွင်းမရှိအောင် လုံးကောက်နဲ့ ပြန်ပြီးမှ စိစစ်ပြီးဆောင်ရွက်သွားမှာ ဖြစ်ကြောင်း ပြောကြားလိုပါတယ်။</speech>
<speech type="speaker">ဦးသောင်းအေး ပျော်ဘွယ်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1498">ဦးသောင်းအေး(ပျော်ဘွယ်မဲဆန္ဒနယ်၊ မန္တလေးတိုင်းဒေသကြီး)</mp>လေးစားအပ်ပါသော နာယကကြီးနှင့်တကွ အားလုံး နှစ်လုံးစိတ်ဝမ်း အေးချမ်းကြပါစေ။ ကျွန်တော် ပျော်ဘွယ်မဲဆန္ဒနယ်က ဦးသောင်းအေးပါ။ Power Point သုံးစွဲခွင့်ပြုပါ။ နာယကကြီးခင်ဗျား။ ယခုလွှတ်တော်ကို တင်သွင်းထားတဲ့ ဥပဒေမူကြမ်းလေ့လာစိစစ်ရေးပူးပေါင်း ကော်မတီ (၇၅/၂၀၁၉)အစီရင်ခံစာပါ လေ့လာသုံးသပ်ချက်များဟာ လွှတ်တော်မှာ ရှေ့ကတင်သွင်းထားတဲ့ အစီရင်ခံစာများနဲ့ ထပ်တူသာ ဖြစ်ပါတယ်။ အစီရင်ခံစာ စာပိုဒ် ၅ ၌ ကိုယ်စားလှယ် ၂၀ ရာခိုင်နှုန်းက တင်သွင်းသော ဒုတိယအကြိမ်ပြင်ဆင်သည့် ဥပဒေမူကြမ်းများသည် (၂၀၀၈) ဖွဲ့စည်းပုံအခြေခံဥပဒေ တစ်ခုလုံးအပေါ် ပြင်ဆင်ခြင်းမဟုတ်ဘဲ ပြဋ္ဌာန်းချက် အချို့ကိုသာ ပြင်ဆင်တာဖြစ်တယ်။ စာပိုဒ် ၆ ၌ ပြည်ထောင်စုလွှတ်တော်က အမိန့်နှင့် ဖွဲ့စည်းခဲ့သော ပြင်ဆင်ရေးပူးပေါင်းကော်မတီသည် ဖွဲ့စည်းပုံအခြေခံ ဥပဒေ (၂၀၀၈) တစ်ခုလုံးအပေါ် သုံးသပ်ပြင်ဆင် နေတာဖြစ်တယ်လို့ ယင်းအစီရင်ခံစာမှာ ရေးသားဖော်ပြ ထားတာ တွေ့ရပါတယ်။ ဖွဲ့စည်းပုံအခြေခံဥပဒေ(၂၀၀၈) အခန်း (၁၂)မှာ ဥပဒေပြင်ဆင်ရေးနဲ့ပတ်သက်လို့ ပုဒ်မ ၄၃၃ မှာ ဖွဲ့စည်းပုံအခြေခံဥပဒေပါ ပြဋ္ဌာန်းချက်တစ်ရပ်ရပ်ကို ပြင်ဆင်လိုပါက အောက်ဖော်ပြပါ သတ်မှတ်သော နည်းလမ်းများအတိုင်း ဆောင်ရွက်ရမယ်လို့ ရှင်းလင်းစွာ ရေးသားထားပါတယ်။ အင်္ဂလိပ် လိုလည်း Any Provision လို့ ရေးသားထားပါတယ်။ ပြဋ္ဌာန်းချက် တစ်ရပ်ရပ်ကိုသာ ပြင်ဆင်ရန်ဖြစ်ပြီး အားလုံးသော ပြဋ္ဌာန်းချက်များကို ပြင်ဆင်ရန် AI Provision ဟုဖော်ပြထားခြင်း မဟုတ်ပါဘူး။ ဒါကြောင့် ကိုယ်စားလှယ် ၂၀ ရာခိုင်နှုန်းက ပြင်ဆင်ချက်ဥပဒေမူကြမ်းကို ပြဋ္ဌာန်းချက် တစ်ရပ်ရပ်စီ ပြင်ဆင်ရန် တင်ပြနေခြင်းနဲ့ လွှတ်တော်က ဖွဲ့စည်းပေးတဲ့ ပြင်ဆင်ရေးပူးပေါင်းကော်မတီ မူလ ၄၅ ဦးအဖွဲ့က ဖွဲ့စည်းပုံ အခြေခံဥပဒေ တစ်ခုလုံးကို ပြင်ဆင်ဖို့လုပ်နေခြင်း ဘယ်ဟာမှန်ပါသလဲ၊ ဘယ်လုပ်ရပ်က ဥပဒေနဲ့ညီပါသလဲ။ ဖွဲ့စည်းပုံ အခြေခံဥပဒေက ပြဋ္ဌာန်းချက်တစ်ရပ်ရပ်ဆီ ပြင်ဆင်ဖို့ဥပဒေပြဋ္ဌာန်းထားလျက် ပြင်ဆင်ရေး ပူးပေါင်းကော်မတီက တစ်အုပ်လုံး နိဒါန်းမှ ဇယား ၅ အထိ ပြင်ဆင်ရန်လုပ်တာဟာ ဥပဒေနဲ့ညီပါသလား။ စဉ်းစားသုံးသပ် စေချင်ပါတယ်။ နာယကကြီးခင်ဗျာ။ ဖွဲ့စည်းပုံအခြေခံဥပဒေဟာ နိုင်ငံတစ်နိုင်ငံရဲ့ ပင်မဥပဒေ၊ မိခင်ဥပဒေပါ။ ကျွန်တော်တို့ နိုင်ငံသားအားလုံးဟာ ဒီဥပဒေအရ ဒီမိုကရေစီခေတ်ကို ကူးပြောင်းနေတာပါ။ လွှတ်တော် ကိုယ်စားလှယ်တွေ၊ ဥက္ကဋ္ဌတွေ၊ နာယက၊ နိုင်ငံတော်သမ္မတ၊ အစိုးရအဖွဲ့၊ ပြည်ထောင်စုတရားလွှတ်တော်ချုပ်နဲ့ ပါတီအားလုံးဟာ ဒီဥပဒေအရမွေးဖွားလာတဲ့ သားတွေသမီးတွေပါ။ ဒီ ဖွဲ့စည်းပုံအခြေခံဥပဒေပါ ပုဒ်မများ ဖြစ်တဲ့ ၆၅၊ ၁၂၅(က)၊ ၁၅၅၊ ၁၇၃(က)၊ ၂၃၃(က)၊ ၃၈၄၊ ၄၀၅ တို့အရ နိုင်ငံတော်သမ္မတအပါအဝင် နိုင်ငံသားတိုင်းဟာ ဖွဲ့စည်းပုံအခြေခံဥပဒေပါ ပြဋ္ဌာန်းချက်များကို လိုက်နာစောင့်ထိန်းရန် တာဝန်ရှိကြ သူတွေဖြစ်ပါတယ်။ ဖွဲ့စည်းပုံအခြေခံဥပဒေအရ ရာထူး၊ ဌာန၊ နေရာ ရလာသူတွေက နေရာရလာပြီးမှ ဒီဥပဒေကြီးကို အားလုံးပြင်ဆင်ရန်၊ ပယ်ဖျက်ရန် လုပ်ဆောင်နေခြင်းဟာ အဇာတသတ်မင်းသားလို မှားယွင်း နိုင်ကြောင်း သတိပြုစေလိုပါတယ်။ ဒီလိုမဖြစ်စေချင်လို့ အမျိုးမျိုးသော အကြောင်းပြချက်နဲ့ ပယ်ချမှု၊ ပိတ်ပင်မှု၊ မဲခွဲဆုံးဖြတ်မှုတွေကြားကနေ ပုဒ်မ ၄၃၃၊ ၄၃၄၊ ၄၃၅ ပါ အတိုင်း ပြင်ဆင်သင့်တဲ့ ပြဋ္ဌာန်းချက် တစ်ရပ်ရပ်စီကို အားလုံးညှိနှိုင်းပြင်ဆင်ပေးဖို့ ကျွန်တော်တို့က အကြံပြုတင်ပြနေခြင်းပဲ ဖြစ်ပါတယ်။ ဒါကိုလည်း တချို့က ပထမအကြိမ်လွှတ်တော်ကလည်း ဒီလိုပဲပြင်ခဲ့တာမို့ ယခုလည်း ကျင်းထုံးအရ ပြင်ဆင်တာဖြစ်တယ်လို့ပြောသလို တချို့ပုဒ်မတွေက ရှေ့နောက် မညီညွတ်တာတွေဖြစ်နေတယ်။ ဒါကြောင့် အားလုံးပြင်မှကောင်းမယ်လို့ ပြောနေတာကြားရပါတယ်။ ရှေ့ကလုပ်တာ ရှေ့လူများရဲ့ ကိစ္စဖြစ်ပါတယ်။ ကျင့်ထုံးဆိုပေမယ့် ကျင့်သုံးသင့်မှ ကျင့်သုံးရပါမယ်။ ဘယ်သူဘာပဲလုပ်လုပ် အသိဉာဏ်ပညာနဲ့ ဥပဒေ ပြဋ္ဌာန်းချက်ကိုလိုက်နာပြီး မှန်ကန်တဲ့အလုပ်ကိုလုပ်မှ မှန်ကန်တဲ့အကျိုးရမှာပါ။ ရှေ့နောက်မညီညွတ် တာရှိရင် ထပ်ပြင်ရမှာပါ။ ဒီလိုပြင်ဆင်သွားမှသာ သင့်တော်တဲ့ပြင်ဆင်မှုဖြစ်ပါတယ်။ ဥပဒေပြဋ္ဌာန်း ထားလျက် ဥပဒေအတိုင်း မလုပ်ခြင်းဟာ ဥပဒေကိုမလိုက်နာခြင်း၊ ဖောက်ဖျက်ခြင်း၊ သမိုင်းမှတ်တမ်းပါပဲ။ နာယကကြီးခင်ဗျာ။ ဖွဲ့စည်းပုံအခြေခံဥပဒေပုဒ်မ ၁၀၂ မှာ လွှတ်တော်ကသာ ဆွေးနွေးဆုံးဖြတ် ရမယ့် ဥပဒေကြမ်းများကို ပူးပေါင်းကော်မတီက စိစစ်လေ့လာပြီးပါက လေ့လာတွေ့ရှိချက်နှင့် သဘောထား မှတ်ချက်ကို ဥပဒေမူကြမ်းနှင့်အတူ လွှတ်တော်အစည်းအဝေးသို့တင်ပြရန် ပြဋ္ဌာန်းထားပါတယ်။ ပြည်ထောင်စု လွှတ်တော်ဆိုင်ရာ နည်းဥပဒေ ၉၈ အရ ကော်မတီက ဥပဒေကြမ်းတစ်ရပ်နှင့်စပ်လျဉ်းလို့ ပြင်ဆင်ဖို့ရှိရင် အကြံပေးနိုင်ပါတယ်။ ဒီအကြံပြုချက်တွေက ဥပဒေကြမ်းတွင် ပါဝင်တဲ့ကိစ္စနှင့်စပ်လျဉ်းသော ဥပဒေကြမ်း၏ သဘောတွင် အကျုံးဝင်သော အချက်များဖြစ်ရမယ်လို့ ပြဋ္ဌာန်းထားပါတယ်။ လွှတ်တော်နည်းဥပဒေ ၁၃၆ မှာလည်း ဥပဒေမူကြမ်းကို စတင်မဆွေးနွေးမီ ယင်းဥပဒေမူကြမ်းနှင့် ကော်မတီ၏ လေ့လာစိစစ်ချက်ကို ကြိုတင်ဝေငှထားရမယ်လို့ ပါပါတယ်။ နည်းဥပဒေ ၁၃၈ အရ ဆွေးနွေးရာမှာလည်း ဥပဒေမူကြမ်းပါ ပုဒ်မများကိစ္စများမှအပ အခြားကိစ္စများ မဆွေးနွေးရလို့ပါပါတယ်။ ယခု လွှတ်တော်ဖွဲ့စည်းပေးထားတဲ့ ဥပဒေကြမ်းပူးပေါင်းကော်မတီရဲ့ အစီရင်ခံစာဟာ ကိုယ်စားလှယ် ၂၀ ရာခိုင်နှုန်းက ပြင်ဆင်ရန်တင်ပြလာတဲ့ ဥပဒေမူကြမ်း ပူးတွဲပါမလာတဲ့အပြင် ပြင်ဆင်ရန်တင်ပြထားတဲ့ ပုဒ်မတစ်ခုစီ၊ တစ်ပိုဒ်စီအပေါ်မှာ အကြံပြုချက် တစ်ခုတစ်လေမျှ ပါလာတာမတွေ့ရပါဘူး။ ၁၄၅ ယောက်သော ကိုယ်စားလှယ်တွေရဲ့ လုပ်ဆောင်မှု တစ်နည်းအားဖြင့် ဖွဲ့စည်းပုံအခြေခံဥပဒေပြင်ဆင်ရန် တင်ပြထားတဲ့ ကိုယ်စားလှယ်ကြီးများရဲ့ လုပ်ဆောင်မှု အပေါ်ကိုသာ ဝေဖန်နေတာတွေ့ရပါတယ်။ ယခုလို လွှတ်တော်ကိုယ်စားလှယ် တစ်ဦးချင်းစီနဲ့ ပါတီအစု အဖွဲ့ရဲ့ ဆောင်ရွက်ချက်တွေကို ဝေဖန်ပြောဆိုပိုင်ခွင့် ဥပဒေကြမ်းကော်မတီမှာ ရှိပါသလား။ ဥပဒေကြမ်းကို မသုံးသပ်ပဲလုပ်ဆောင်မှုကို သုံးသပ်အကြံပြုခြင်းဟာ ဥပဒေပြဋ္ဌာန်းချက်နဲ့ ကိုက်ညီပါသလား။ ဆောင်ရွက်ခဲ့တာ (၅)ကြိမ်ရှိပြီ။ ဒါကြောင့်မို့လို့ နည်းဥပဒေ ၁၉(ခ)၊ (င)၊ (စ)၊ (ဇ)၊ ()၊ (ဋ)၊ (ဌ) တို့နှင့်များ ငြိစွန်းနေသလားလို့ နာယကကြီးက လုပ်ပိုင်ခွင့်အရ စိစစ်ပေးဖို့ ကျွန်တော် တင်ပြလိုပါတယ်။ နာယကကြီးခင်ဗျာ။ ကျွန်တော်တို့က နိုင်ငံတော်ဖွဲ့စည်းပုံအခြေခံဥပဒေကို ထိန်းသိမ်းကာကွယ် စောင့်ရှောက်ပြီး နိုင်ငံတော်ရဲ့ ဥပဒေများကို လိုက်နာပါမယ်လို့ ကတိသစ္စာပြုထားသူတွေ ဖြစ်ပါတယ်။ ဒါကြောင့်မို့လို့ ဥပဒေကိုလိုက်နာတဲ့ လွှတ်တော်အဖြစ် သမိုင်းတွင်ကျန်ရစ်အောင် ဖွဲ့စည်းပုံအခြေခံဥပဒေ တစ်ခုလုံးကို ပြင်ဆင်ဖို့ဆောင်ရွက်နေတဲ့ ဒီကော်မတီရဲ့ ဆောင်ရွက်ချက်ဟာ ပုဒ်မ ၄၃၃ ပါ ပြဋ္ဌာန်းချက်နဲ့ ညီ မညီ ပြန်လည်စိစစ်ပြီး ဥပဒေနဲ့အညီ ဆောင်ရွက်ပေးဖို့ အလေးထားတိုက်တွန်း တင်ပြလိုပါတယ်။ ယခုအစီရင်ခံစာမှာပါတဲ့ ဥပဒေမူကြမ်းမပါ၊ ဥပဒေမူကြမ်း တစ်ပိုဒ်ချင်းကို သုံးသပ်ချက်မပါ။ လုပ်ဆောင် နေခြင်းအပေါ် ဝေဖန်မှုသက်သက်ဖြစ်နေတဲ့ ဥပဒေကြမ်းပူးပေါင်းကော်မတီရဲ့ အစီရင်ခံစာကို ပယ်ဖျက်ပြီး တော့ ပြဋ္ဌာန်းထားတဲ့ ဥပဒေများနဲ့အညီ ဦးစိုင်းသန်းနိုင်တင်ပြထားတဲ့ ဥပဒေအပါအဝင် ရှေ့ကဥပဒေ အားလုံးကို ပုဒ်မ ၄၃၅ နှင့်အညီ ပြည်ထောင်စုလွှတ်တော်ကြီးက ဆောလျင်စွာ ထပ်ပြီးတင်ပြလိုပါတယ်။ ဆောလျင်စွာ လက်ခံဆွေးနွေး ဆောင်ရွက်ပေးပါလို့ ထပ်မံ၍ အလေးနက်တိုက်တွန်းလျက် နိဂုံးချုပ်လိုက် ပါတယ်။</speech>
<speech type="speaker">ဦးနိုင်ထူးအောင် နွားထိုးကြီးမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1493">ဦးနိုင်ထူးအောင်(နွားထိုးကြီးမဲဆန္ဒနယ်၊ မန္တလေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးပဲမင်္ဂလာပါ။ ကျွန်တော်ကတော့ မန္တလေးတိုင်း ဒေသကြီး၊ နွားထိုးကြီးမဲဆန္ဒနယ်မှ ပြည်ထောင်စုလွှတ်တော်ကိုယ်စားလှယ် ဦးနိုင်ထူးအောင်ဖြစ်ပြီး လေ့လာစိစစ်ရေးပူးပေါင်းကော်မတီရဲ့ အစီရင်ခံစာအပေါ် ထောက်ခံဆွေးနွေးသွားမှာ ဖြစ်ပါတယ်။ လွှတ်တော်နာယကကြီးခင်ဗျာ။ ဖွဲ့စည်းပုံအခြေခံဥပဒေဆိုတာ နိုင်ငံတစ်နိုင်ငံရဲ့ အုတ်မြစ်ဖြစ်ပြီး နိုင်ငံရဲ့ အနာဂတ်ကိုပုံဖော်ရာမှာ အလွန်အရေးကြီးတဲ့နေရာက ပါဝင်ပါတယ်။ ဖွဲ့စည်းပုံအခြေခံဥပဒေတိုင်း ဟာ နိုင်ငံသားများရဲ့ လိုအင်ဆန္ဒ၊ မျှော်လင့်ချက်တွေနဲ့ ကိုက်ညီနေဖို့ လိုအပ်သလို ခေတ်ကာလအနေအထား နဲ့လည်း လိုက်ညီနေဖို့လိုပါတယ်။ ဒါကြောင့်လည်း နိုင်ငံအသီးသီးမှာ ဖွဲ့စည်းပုံအခြေခံဥပဒေကို လိုအပ်ချက်၊ လိုလားချက်များပေါ်မူတည်လို့ ပြင်ဆင်ခဲ့ကြတာ တွေ့နိုင်ပါတယ်။ ကျွန်တော်တို့ နိုင်ငံမှာဆိုရင်လည်း တိုင်းရင်းသားညီအစ်ကိုမောင်နှမအားလုံးရဲ့ မျှော်မှန်းချက်ဖြစ်တဲ့ ဒီမိုကရေစီဖက်ဒရယ် ပြည်ထောင်စုကြီး တည်ဆောက်နိုင်ဖို့အတွက် ဖွဲ့စည်းပုံအခြေခံဥပဒေကို ပြင်ဆင်မှုတွေပြုလုပ်ဖို့ လိုအပ်နေတယ်ဆိုတာ ဘယ်သူမှ ငြင်းနိုင်မယ်မထင်ပါဘူး။ လွှတ်တော်နာယကကြီးခင်ဗျာ။ လေ့လာစိစစ်ရေးပူးပေါင်းကော်မတီရဲ့ အစီရင်ခံစာမှာ ဖော်ပြထားမှု ကိုကြည့်မယ်ဆိုရင် တင်သွင်းလာတဲ့ ဥပဒေမူကြမ်းတွေကို ပယ်ချနေတာ၊ တင်သွင်းမရအောင် ဆောင်ရွက် နေတာမဟုတ်ဘူးဆိုတာ တွေ့နိုင်ပါတယ်။ ဖွဲ့စည်းပုံအခြေခံဥပဒေပြင်ဆင်ရေးပူးပေါင်းကော်မတီမှာ ပါတီ ပေါင်းစုံက တင်သွင်းထားတဲ့ ပြင်ဆင်ချက်တွေနဲ့ ချိတ်ဆက်စဉ်းစားနိုင်ပြီး ပိုမိုကောင်းမွန်တဲ့ ပြင်ဆင်မှုများ ဖြစ်ပေါ်လာဖို့ ရည်ရွယ်တာဖြစ်ပါတယ်။ ဘက်ပေါင်းစုံက အမြင်ပေါင်းစုံကိုပါဝင်စေတဲ့ ပိုမိုကောင်းမွန်တဲ့ လမ်းကြောင်းကနေ လျှောက်လှမ်းနိုင်စေဖို့ ဖြစ်ပါတယ်။ ဒါ့အပြင် ဖွဲ့စည်းပုံအခြေခံဥပဒေမှာပါဝင်တဲ့ ပုဒ်မ တွေဟာ တစ်ခုနဲ့တစ်ခု ဆက်နွယ်မှုတွေရှိနေတာကြောင့် ဖွဲ့စည်းပုံအခြေခံဥပဒေတစ်ခုလုံးကို သုံးသပ် လေ့လာပြီးမှ ပြင်ဆင်ဖို့ဆောင်ရွက်ခြင်းကသာ ရှေ့နောက်ညီညွတ်ပြီး ရှုပ်ထွေးမှုတွေ၊ အငြင်းပွားဖွယ် ဖြစ်မှုတွေကင်းတဲ့ ပြင်ဆင်ချက်တွေ ပေါ်ထွက်လာနိုင်စေမှာဖြစ်ပါတယ်။ ဒါကြောင့် ပူးပေါင်းကော်မတီရဲ့ သဘောထားမှတ်ချက်ဟာ ဥပဒေကို ချိုးဖောက်ဖို့မဟုတ်ဘဲ ဥပဒေနဲ့အညီ ပိုမိုထိရောက်ကောင်းမွန်စွာ ပြင်ဆင်နိုင်ဖို့ပဲဖြစ်တယ်လို့ ပြောနိုင်ပါတယ်။ ဖွဲ့စည်းပုံအခြေခံဥပဒေနဲ့ပတ်သက်ပြီး စဉ်းစားစေချင်တဲ့ အခါမှာ ကျွန်တော်တို့အားလုံးဟာ ဥပဒေနဲ့ ညီမှုကိုသာမက တရားဝင်မှု၊ တရားနည်းလမ်းကျမှု (Legitimacy) ကိုပါ ထည့်သွင်းစဉ်းစားသင့်ပါတယ်။ နာယကကြီးခင်ဗျာ။ ဖွဲ့စည်းပုံအခြေခံဥပဒေပြင်ဆင်ရေးပူးပေါင်းကော်မတီရဲ့ ဆောင်ရွက်မှုတွေ နဲ့ပတ်သက်ပြီး တောဖြစ်တယ်လို့ ပြောနေတာတွေ ကြားမိပါတယ်။ ပြင်ဆင်ရေးပူးပေါင်း ကော်မတီပေါ်ပေါက်လာတာဟာ ပြည်ထောင်စုလွှတ်တော်ကိုယ်စားလှယ် ဦးအောင်ကြည်ညွန့်က တင်သွင်း ပြီး လွှတ်တော်ကြီးက အတည်ပြုပေးလိုက်တဲ့ ဖွဲ့စည်းပုံအခြေခံဥပဒေပြင်ဆင်ရေး လုပ်ငန်းများကို ဆောလျင်စွာဆောင်ရွက်ဖို့ တိုက်တွန်းတဲ့ အရေးကြီးအဆိုကြောင့်ဖြစ်ပါတယ်။ ဒုတိယအကြိမ် ပြည်ထောင်စု လွှတ်တော်သက်တမ်းအတွင်း ဒီအဆိုမတိုင်ခင်မှာ ဖွဲ့စည်းပုံအခြေခံဥပဒေပြင်ဆင်ရေးအတွက် ဥပဒေမူကြမ်း တင်သွင်းခဲ့တာလည်း မရှိပါဘူး။ ပြင်ဆင်ရေးပူးပေါင်းကော်မတီကိုယ်တိုင်ကိုက ဖွဲ့စည်းပုံအခြေခံဥပဒေ ပြင်ဆင်ရေးလုပ်ငန်းများ လျင်မြန်စွာနဲ့ အောင်မြင်ပြီးစီးဖို့ လွှတ်တော်ရဲ့ သဘောတူညီမှုနဲ့ ဆောင်ရွက် နေတဲ့ ကော်မတီဖြစ်တဲ့အပြင် လက်ရှိမှာလည်း ပြင်ဆင်ရေးလုပ်ငန်းများကို အမြန်ဆုံးနဲ့ အကောင်းဆုံး ပြီးစီးအောင် ကြိုးပမ်းဆောင်ရွက်နေတာတွေ့ရတာကြောင့် ပြင်ဆင်ရေးပူးပေါင်းကော်မတီရဲ့ လာရာကိုပဲ ကြည့်ကြည့်၊ လားရာကိုပဲကြည့်ကြည့် တေယ်ဆိုတာ လုံးဝမဖြစ်နိုင်ကြောင်း သုံးသပ်နိုင်ပါတယ်။ လွှတ်တော်နာယကကြီးခင်ဗျာ။ ာနဲ့၊ မတူတာကိုလည်း ကျွန်တော်တို့ အနေနဲ့ ကွဲပြားဖို့လိုပါတယ်။ ထိုက်သင့်တဲု့ပေးမှသာ မည်သည့်လုပ်ငန်းမဆို အောင်မြင်မှာ ဖြစ်ပါတယ်။ ဥပမာအနေနဲ့ပြောရရင် ကလေးတစ်ယောက် အသက်ရှင်ကျန်းမာစွာနဲ့ မွေးဖွားနိုင်ဖို့ဆိုရင် မိခင်ဝမ်းထဲမှာ လဝန်းကျင်နေရမှာ ဖြစ်ပါတယ်။ အဲဒီထက် ကာလပိုမိုကြာမြင့်သွားရင်ပဲဖြစ်ဖြစ်၊ လျော့နည်းသွားရင်ပဲဖြစ်ဖြစ် ကလေးအသက်ရှင်ဖို့၊ ကျန်းမာဖို့ အခွင့်အလမ်း နည်းသွားမှာပဲဖြစ်ပါတယ်။ ဒါကြောင့် ဖွဲ့စည်းပုံအခြေခံဥပဒေပြင်ဆင်ရေးအောင်မြင်ဖို့ အမှန်လိုလားတယ်ဆိုရင် သင့်တော်တဲု့ယူပြီး အကောင်းဆုံး စီမံဆောင်ရွက်နေတာကို နားလည်လက်ခံပေးဖို့သင့်ပါတယ်။ နာယကကြီးခင်ဗျာ။ ပြင်ဆင်ရေးပူးပေါင်းကော်မတီမှာ ပြင်ဆင်ဖို့ တင်သွင်းထားတဲ့ ပုဒ်မပေါင်း ထောင်နဲ့ချီရှိနေတာကြောင့် လုပ်ငန်းဆောင်ရွက်ရတာခက်ခဲသွားနိုင်တယ်ဆိုတဲ့ အမြင်တချို့ရှိနေတာလည်း သတိပြုမိပါတယ်။ ပုဒ်မတွေများတယ်ဆိုတာကလည်း ပုဒ်မအသစ်တွေ ထောင်နဲ့ချီ ထည့်သွင်းနေလို့ မဟုတ်ဘဲ ပုဒ်မတစ်ခုချင်းစီမှာ အမြင်မျိုးစုံ၊ အကြံဉာဏ်ပေါင်းစုံနဲ့ မတူညီတဲ့ပြင်ဆင်ချက်တွေ တင်သွင်း ထားကြလို့ဖြစ်ပါတယ်။ ပြင်ဆင်ရေးပူးပေါင်းကော်မတီကနေ ယခုလို အမြင်ပေါင်းစုံ၊ အကြံဉာဏ်မျိုးစုံကို စုစည်းပေးထားနိုင်တဲ့အတွက် ရွေးချယ်စရာတွေ ပိုမိုများပြားလာစေပြီး လက်ရှိအနေအထားမှာ အားလုံး အတွက် အသင့်တော်ဆုံးနဲ့ လက်တွေ့အကျဆုံးဖြစ်မယ့် ပြင်ဆင်ချက်တွေကို ပိုမိုရှာဖွေ တွေ့ရှိနိုင်စေမှာ ဖြစ်ပါတယ်။ သာဓကပြရရင် ပစ္စည်းအစုံရှိတဲ့ ကြိုက်ရာရွေးချယ်နိုင်တဲ့ Supermarket မှာ ဈေးဝယ်တာက ပစ္စည်း မစုံတဲ့၊ ရွေးစရာနည်းတဲ့ ဆိုင်ငယ်ငယ်မှာ ဈေးဝယ်တာထက် လိုအပ်တဲ့ပစ္စည်းကို ရရှိဖို့၊ ပိုကောင်းတဲ့ပစ္စည်း ကိုရရှိဖို့ အခွင့်အလမ်းပိုများတာမျိုးဖြစ်ပါတယ်။ ဒါ့အပြင် ပါတီစုံတိုင်းရင်းသားလူမျိုးစုံရဲ့ သဘောထားတွေ၊ အမြင်တွေကို သိမြင်လာစေနိုင်တာမို့ ဒီမိုကရေစီဖက်ဒရယ်နိုင်ငံကြီး တည်ဆောက်ဖို့ ဆွေးနွေးညှိနှိုင်းရာမှာ အထောက်အကူဖြစ်စေမှာ ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ နိဂုံးချုပ်အနေနဲ့ပြောရရင် ပြည်သူတစ်ရပ်လုံး လိုလားတောင့်တနေတဲ့ ဒီမိုကရေစီဖက်ဒရယ်စံနှုန်းတွေပြည့်ဝတဲ့ ဖွဲ့စည်းပုံအခြေခံ ဥပဒေကြီးဖြစ်ပေါ်လာဖို့ဆိုတာ ကျွန်တော်တို့ လွှတ်တော်ကိုယ်စားလှယ်များအားလုံးရဲ့ သမိုင်းပေးတာဝန် တစ်ရပ်ပဲဖြစ်ပါတယ်။ ဒီလိုတာဝန်တစ်ရပ်ကို ထမ်းဆောင်ရာမှာ အတိတ်ကဖြစ်ရပ်တွေကို သင်ခန်းစာ ယူလို့ ဆောင်ရွက်ကြမယ်ဆိုတာလည်း အမှန်ပဲဖြစ်ပါတယ်။ သို့သော်လည်း သမိုင်းဖြစ်ရပ်ကို တစ်ဖက်သတ် အမြင်တွေနဲ့ လိုသလိုကောက်ချက်ဆွဲပြီး သင်ခန်းစာအဖြစ် မှတ်ယူနေတာမျိုး မဖြစ်ဖို့လိုပါတယ်။ မျက်မှန် စိမ်းကြီးတပ်ပြီး မြင်သမျှကို အစိမ်းရောင်ပဲလို့ မှတ်ယူနေတဲ့ပုံစံမျိုးမဖြစ်ဖို့ လိုပါတယ်။ ကျယ်ပြန့်တဲ့အမြင်နဲ့ ဘက်ပေါင်းစုံကကြည့်ပြီးဆွဲတဲ့ကောက်ချက်၊ မှန်ကန်တဲ့သဘောထားနဲ့ ရယူတဲ့သင်ခန်းစာမျိုး ဖြစ်ဖို့လို ပါတယ်။ ဒါကြောင့် ကျွန်တော်တို့ လွှတ်တော်ကိုယ်စားလှယ်များအားလုံးအနေနဲ့ သမိုင်းအသစ်ကို အကောင်းဆုံးရေးထိုးနိုင်ဖို့ အတိတ်သမိုင်းကနေ မှန်ကန်တဲ့သင်ခန်းစာတွေယူပြီး ဒီမိုကရေစီဖက်ဒရယ် စံနှုန်းတွေ ပြည့်ဝတဲ့ ဖွဲ့စည်းပုံအခြေခံဥပဒေကြီး ဖြစ်ပေါ်လာအောင် လက်တွဲဆောင်ရွက်ကြပါစို့လို့ တိုက်တွန်းရင်း လေ့လာစိစစ်ရေးပူးပေါင်းကော်မတီရဲ့ အစီရင်ခံစာကို ထောက်ခံလိုက်ရပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">ဗိုလ်မှူးကြီးမင်းဦး တပ်မတော်သား ပြည်သူ့လွှတ်တော်ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဗိုလ်မှူးကြီးမင်းဦး(တပ်မတော်သား ပြည်သူ့လွှတ်တော်ကိုယ်စားလှယ်)</mp>အားလုံးမင်္ဂလာပါ။ ကျွန်တော်ကတော့ ဗိုလ်မှူးကြီးမင်းဦး ဖြစ်ပါတယ်။ လေ့လာစိစစ်ရေးပူးပေါင်းကော်မတီရဲ့ သဘောထား မှတ်ချက် အစီရင်ခံစာ(၇၅/၂၀၁၉)ကို အကြံပြု အလေးအနက်ထား ဆွေးနွေးသွားမှာ ဖြစ်ပါတယ်။ Power Point သုံးစွဲခွင့်ပြုပါ။ နာယကကြီးခင်ဗျာ။ တင်သွင်းခဲ့တဲ့ဥပဒေကြမ်းများဟာ နိုင်ငံတော်အတွက် အရေးကြီးတဲ့ ဥပဒေ မူကြမ်းဖြစ်ပါတယ်။ ဥပဒေကြမ်းရဲ့ ရည်ရွယ်ချက်မှာတင်ပြပါအတိုင်းဖြစ်ပါတယ်။ နိုင်ငံတစ်နိုင်ငံ တည်ငြိမ် အေးချမ်းပြီး ပြည်သူလူထုဘဝ လုံခြုံအေးချမ်းစေဖို့ အစိုးရအနေနဲ့ နိုင်ငံ့အရေးအရာတွေကို နေ့စဉ်နဲ့အမျှ ဆောင်ရွက်နေရပါတယ်။ အလားတူ နိုင်ငံတော်ရဲ့ လုံခြုံရေးနဲ့ ကာကွယ်ရေးကိစ္စရပ်တွေမှာ ် တစ်ပြေးညီ ချက်ချင်းဆုံးဖြတ်ပေးရသည်များ ရှိနိုင်ပါတယ်။ ဒီအခြေအနေမျိုးမှာ နိုင်ငံတော်သမ္မတအပါအဝင် အစိုးရအဖွဲ့အစည်းနဲ့ သက်ဆိုင်ရာ နယ်ပယ်များက အကြီးအကဲများအနေနဲ့ စုပေါင်းဆွေးနွေး ညှိနှိုင်း ဆောင်ရွက်ပြီးမှ ဆုံးဖြတ်ခြင်းကသာ ပြည့်စုံမှန်ကန်တဲ့ ဆုံးဖြတ်ချက်ဖြစ်နိုင်ပါတယ်။ ဒါ့ကြောင့် ဖွဲ့စည်းပုံ အခြေခံဥပဒေမှာ အမျိုးသားကာကွယ်ရေးနှင့် လုံခြုံရေးကောင်စီကိုဖွဲ့စည်းရန် ပြဋ္ဌာန်းထားရခြင်း ဖြစ်ပါတယ်။ ဆက်လက်ဆွေးနွေးရာမှာ ရှင်းလင်းလွယ်ကူစေရန် ကာလုံဟုသုံးစွဲသွားပါမယ်။ နိုင်ငံတော်သမ္မတကို အကြံပေးနိုင်ရေးနဲ့ အထောက်အကူပြုနိုင်ရေးအတွက် သမ္မတဦးဆောင်တဲ့ ကာလုံများကို နိုင်ငံတကာမှာ အမည်အမျိုးမျိုးနဲ့ ဖွဲ့စည်းဆောင်ရွက်ခဲ့တာကို တင်ပြပါအတိုင်း တွေ့ရှိရပါတယ်။ တင်ပြလာတဲ့မူကြမ်းမှာ ကာလုံကို အုပ်ချုပ်ရေးမဏ္ဍိုင်ရဲ့ အကြီးအကဲဖြစ်တဲ့ နိုင်ငံတော်သမ္မတအပါအဝင် ဒုတိယသမ္မတများနဲ့ အစိုးရအဖွဲ့ဝင် ဝန်ကြီး ၄ ဦး၊ ဥပဒေပြုမဏ္ဍိုင်ရဲ့ အကြီးအကဲများဖြစ်တဲ့ ပြည်သူ့ လွှတ်တော်ဥက္ကဋ္ဌနဲ့ အမျိုးသားလွှတ်တော်ဥက္ကဋ္ဌ၊ နိုင်ငံတော်ရဲ့ အမျိုးသားနိုင်ငံရေးဦးဆောင်မှု အခန်း ကဏ္ဍမှာ အစဉ်တစ်စိုက် ပါဝင်ထမ်းဆောင်ရမယ့် တပ်မတော်အကြီးအကဲများဖြစ်သော တပ်မတော် ကာကွယ်ရေးဦးစီးချုပ်၊ ဒုတိယတပ်မတော်ကာကွယ်ရေးဦးစီးချုပ်တို့အား နိုင်ငံတော်အဆင့် နယ်ပယ်စုံလင်စွာ ဖွဲ့စည်းထားသလို ပိုမိုပြည့်စုံစေရန် ထမ်းဆောင်ရမယ့် တာဝန်များကို ဖြည့်စွက်ထားတာ တွေ့ရပါတယ်။ ကာလုံဟာ အမြင့်ဆုံးအဖွဲ့အစည်းဖြစ်တဲ့အတွက် Cabinet လို့ခေါ်တဲ့ အစိုးရဝန်ကြီးများအဖွဲ့ဟာ ဒီကော်မတီရဲ့ ဆုံးဖြတ်ချက်ကို မူဝါဒအဖြစ် လိုက်နာကျင့်သုံးရပါတယ်။ အစည်းအဝေးမှာ နိုင်ငံအလိုက် အစိုးရအဖွဲ့အကြီးအကဲက ဦးဆောင်ပါတယ်။ အဖွဲ့ဝင်တွေအကြား အမြင်မတူတာတွေ ရှိနိုင်ပေမယ့် ဦးဆောင်တဲ့သူရဲ့ အဆုံးအဖြတ်ဟာ အဓိကပါပဲ။ (၂၀၀၈ ခုနှစ်) ဖွဲ့စည်းပုံအခြေခံဥပဒေမှာ ကာလုံကို သမ္မတ ဦးဆောင်ရမယ်လို့ပါတာကြောင့် သမ္မတကြီးရဲ့ အဆုံးအဖြတ်က အဓိကပါ။ နာယကကြီးခင်ဗျာ။ ကျွန်တော်တို့နိုင်ငံဟာ ပထဝီဝင်အနေအထားအရ ပြည်ပရဲ့ ဖိအားပေးမှုများ၊ ဒေသတွင်းလုံခြုံရေးဆိုင်ရာကိစ္စများ မကြာခဏပေါ်ပေါက်လေ့ရှိပြီး အခုဆိုရင်လည်း စိန်ခေါ်မှုပေါင်း များစွာကို တစ်ပြိုင်တည်း ရင်ဆိုင်နေရတဲ့ အခြေအနေရှိပါတယ်။ သို့သော်လည်း ဒီပြဿနာတွေကို ကိုင်တွယ် ဖြေရှင်းဆုံးဖြတ်ပေးရမယ့် ကာလုံရဲ့ ဆောင်ရွက်မှုကို မတွေ့ရပါဘူး။ ကာလုံဘယ်ရောက်နေပါသလဲ။ ကာလုံ ခေါ်ရလောက်တဲ့ အခြေအနေမရှိဘူးလို့ ပြောတာကိုလည်း အံ့သြစွာကြားလိုက်ရပါတယ်။ ပြောသူတွေ အနေနဲ့ ကာလုံကို ကမ္ဘာနိုင်ငံအသီးသီးမှာ ဘယ်လိုဖွဲ့စည်း၊ ဘယ်လိုအစည်းအဝေးတွေလုပ်၊ ဘယ်လို ဆုံးဖြတ်ချက်တွေချပြီး ကိုယ့်နိုင်ငံအရေးကို နေ့မအားညမနား စ်ပြေးညီ တုံ့ပြန်ဖြေရှင်းနေသလဲ ဆိုတာ သိဖို့လိုအပ်သေးကြောင်း တင်ပြလိုပါတယ်။ ကာလုံဟာ နိုင်ငံတိုင်းလိုလိုမှာ တင်ပြပါအတိုင်း ရှိနေပါတယ်။ နိုင်ငံအသီးသီးက ကာလုံတွေက ဘာတွေလုပ်နေသလဲ။ ဂဃနဏ သိဖို့လိုပါမယ်။ ကိုယ့်နိုင်ငံမှာတော့ Security ဆိုတဲ့အသံကြားရင် တပ်မတော်နဲ့ မြန်မာနိုင်ငံရဲကသာ သက်ဆိုင်တဲ့အလုပ်လို့ မြင်ကြရပါတယ်။ ဒီနေ့ခေတ်မှာတော့ လုံခြုံရေး ဆိုတာ လက်နက်ကိုင်အဖွဲ့အစည်းတွေနဲ့သာ သက်ဆိုင်တဲ့ စကားလုံးမဟုတ်တော့ဘဲ နိုင်ငံသားအားလုံးနဲ့ သက်ဆိုင်ကြောင်း တင်ပြပါအတိုင်း သိစေအပ်ပါတယ်။ အခုကိုယ့်နိုင်ငံမှာဖြစ်နေတဲ့ အစားအသောက်တွေမှာ အဆိပ်တွေပါဝင်နေတာ၊ စီးပွားရေးအရ တန်းတူအခွင့်အရေးမရဘဲ ဖိနှိပ်ခံနေရတာ၊ နိုင်ငံတော်အဖွဲ့အစည်းအဆင့်ဆင့်မှာ လျှို့ဝှက်ချက်တွေ ပေါက်ကြား နိုင်တာ၊ နိုင်ငံတကာဆက်ဆံရေးနယ်ပယ်မှာ ကိုယ့်ကိုရန်သူသဖွယ် ကျင့်သုံးနေသူထက် နောက်ကျကျန်ခဲ့တာ၊ တရားမဝင်လက်နက်ကိုင်အဖွဲ့တွေက နိုင်ငံတော်နဲ့ပြည်သူလူထု အကျိုးစီးပွားနှောင့်ယှက် ဖျက်ဆီးနေ တာတွေဟာ ဒီကော်မတီမှာ ပူးပေါင်းညှိနှိုင်းပြီး ဖြေရှင်းရမယ့် ပြဿနာတွေပါ။ ကာလုံဆိုတာ အများနဲ့ ဖွဲ့စည်းထားတာပါ။ ဒီကောင်စီရဲ့ ဆုံးဖြတ်ချက်ဟာ ဒီမိုကရေစီနည်းအရ စုပေါင်းခေါင်းဆောင်တဲ့ သဘော ပါဝင်ပြီး အဖွဲ့ဝင်အားလုံးက စုပေါင်းတာဝန်ယူရပါမယ်။ ကာလုံဆုံးဖြတ်ချက်မဟုတ်ရင်တော့ တစ်ဦး တစ်ယောက်ရဲ့ ဆုံးဖြတ်ချက်သာ ဖြစ်ပါလိမ့်မယ်။ အဲဒီတော့ ကာလုံခေါ်သင့်သလား၊ မခေါ်သင့်ဘူးလား။ နာယကကြီးခင်ဗျာ။ ပစ္စုပ္ပန်အခြေအနေများအရ နိုင်ငံတော်ရဲ့ အရေးကိစ္စများကို ်တစ်ပြေးညီ ဆောင်ရွက်ရမယ့် အရေးကြီးပါတယ်။ သာဓကအနေနဲ့ လောက်ကိုင်-မုံးကိုး ဖြစ်စဉ်များ ဖြစ်ပါတယ်။ ထိပါးလာတဲ့အခြေအနေကို လျင်မြန်မှန်ကန်စွာဖြေရှင်းနိုင်ခဲ့ပြီး ဒေသတွင်းတည်ငြိမ်အေးချမ်းမှု ကိုလည်း တွင်းမှာပဲ တည်ဆောက်နိုင်တာကို တွေ့ရပါတယ်။ ဒီသာဓကကို နားလည်သိမြင်တဲ့ ပြည်သူအများဟာ အရေးကြုံ၊ ဘေးကြုံတိုင်း ကာလုံကို တမ်းတကြတာကို တွေ့မြင်ကြားသိနေရပါတယ်။ ယခုသာဓကပါ ဖြစ်စဉ်မျိုးတွေ ရှိမနေဘူးလား။ ဒါ့ကြောင့် နိုင်ငံတော်အကျိုးစီးပွားကို စောင့်ရှောက်ပေးနိုင်ရန် တင်ပြလာတဲ့ ဥပဒေမူကြမ်းကို ဖွဲ့စည်းပုံအခြေခံဥပဒေ အခန်း(၁၂)ပါ ပြဋ္ဌာန်းချက်များအတိုင်း လွှတ်တော်မှာ အမြန်ဆုံး ဆွေးနွေးဆောင်ရွက် ပေးနိုင်ပါရန် ဆွေးနွေးရင်းနိဂုံးချုပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးမျိုးထပ်(ခေါ်) ဆလိုင်းမျိုးထိုက် ချင်းပြည်နယ် မဲဆန္ဒနယ်အမှတ်(၁၂) ဆွေးနွေးဖို့ဖြစ်ပါတယ်။</speech>
<speech><mp id="1240">ဦးမျိုးထပ်(ခေါ်)ဆလိုင်းမျိုးထိုက်(မဲဆန္ဒနယ်အမှတ်-၁၂၊ ချင်းပြည်နယ်)</mp>လေးစားအပ်တဲ့ ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များအားလုံး မင်္ဂလာပါလို့ ဦးစွာ နှုတ်ခွန်းဆက်ပါတယ်။ ကျွန်တော်ကတော့ ချင်းပြည်နယ် မဲဆန္ဒနယ်အမှတ်(၁၂)မှ ပြည်ထောင်စုလွှတ်တော်ကိုယ်စားလှယ် ဦးမျိုးထပ်(ခေါ်) ဆလိုင်းမျိုးထိုက် ဖြစ်ပါတယ်။ နာယကကြီးခင်ဗျာ။ ကျွန်တော့အနေဖြင့် ကရင်ပြည်နယ် မဲဆန္ဒနယ်အမှတ်(၅)မှ အမျိုးသား လွှတ်တော်ကိုယ်စားလှယ် ဦးစိုင်းသန်းနိုင်အပါအဝင် ပြည်ထောင်စုလွှတ်တော် ကိုယ်စားလှယ် ၁၄၅ ဦး တင်ပြလာသော ပြင်ဆင်သည့်ဥပဒေမူကြမ်းအပေါ် ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်သည့် ဥပဒေမူကြမ်း လေ့လာစိစစ်ရေးပူးပေါင်းကော်မတီ (၇၅/၂၀၁၉)၏ လေ့လာတွေ့ရှိချက်နှင့် သဘောထား မှတ်ချက် အစီရင်ခံစာအား ထောက်ခံဆွေးနွေးသွားမှာ ဖြစ်ပါတယ်။ ပြည်ထောင်စုလွှတ်တော် နာယကကြီးခင်ဗျာ။ မြန်မာနိုင်ငံရှိ တိုင်းရင်းသားပြည်သူတစ်ရပ်လုံးရဲ့ ရေရှည်အကျိုးကိုရှေးရှုပြီး နိုင်ငံတော်ကြီး အဓွန့်ရှည်တည်တံ့ခိုင်မြဲရေး၊ အမျိုးသားဒီမိုကရေစီဖက်ဒရယ် စနစ်တည်ဆောက်နိုင်ရေးအလို့ငှာ ဒီမိုကရေစီစံချိန်စံညွှန်းနှင့်အညီ (၂၀၁၈ ခုနှစ်) ဖွဲ့စည်းပုံအခြေခံ ဥပဒေကို ဒုတိယအကြိမ်ပြင်ဆင်သည့် ဥပဒေမူကြမ်းအား ပြည်ထောင်စုလွှတ်တော်တွင် တင်သွင်းနိုင်ရန် ၄၅ ဦး ပြင်ဆင်ရေးပူးပေါင်းကော်မတီကို ၁၉-၂-၂၀၁၉ ရက်နေ့တွင် ပြည်ထောင်စုလွှတ်တော်က ဖွဲ့စည်း တာဝန်ပေးအပ်ခဲ့ပြီး ဖြစ်ပါတယ်။ ယခုအခါ ၄၅ ဦး ပူးပေါင်းကော်မတီအနေဖြင့် (၂၀၁၈ ခုနှစ်) ဖွဲ့စည်းပုံအခြေခံဥပဒေအစမှ အခန်း ၅ အထိ ပုဒ်မ၊ ပုဒ်မခွဲများ ပြင်ဆင်ရန်၊ အသစ်ဖြည့်စွက်ရန်နဲ့ မူလအတိုင်း ထားရှိသင့်တာတွေကို အဆင့်ဆင့် ဆောင်ရွက်ပြီးဖြစ်ကြောင်းသိရှိရပြီး မကြာသောကာလမှာ အပြီးအစီး လေ့လာစိစစ်ပြီးပါက ဥပဒေ၊ နည်းဥပဒေ နှင့်အညီ ပြင်ဆင်သည့်ဥပဒေမူကြမ်းများအား ပြည်ထောင်စုလွှတ်တော်တွင် တင်သွင်းနိုင်မည်ဖြစ်ပါတယ်။ ပြည်ထောင်စုလွှတ်တော်သို့ ဥပဒမူကြမ်းတင်သွင်းလာပါက ပြည်ထောင်စုလွှတ်တော် ကိုယ်စားလှယ်များ အားလုံးအနေဖြင့် ယခုတင်သွင်းခဲ့သော ပုဒ်မများအပါအဝင် ဥပဒေမူကြမ်းများအားလုံးကို အသေးစိတ် ဆွေးနွေးနိုင်မှာ ဖြစ်ပါတယ်။ နာယကကြီးခင်ဗျာ။ ပြည်ထောင်စုလွှတ်တော်ကိုယ်စားလှယ် ကရင်ပြည်နယ် မဲဆန္ဒနယ်အမှတ်(၅)မှ ဦးစိုင်းသန်းနိုင်အပါအဝင် ပြည်ထောင်စုလွှတ်တော်ကိုယ်စားလှယ် ၁၄၅ ဦး တင်ပြလာသော ပြင်ဆင်သည့် ဥပဒေမူကြမ်းအပေါ် လေ့လာစိစစ်ရေးပူးပေါင်းကော်မတီအနေဖြင့် ဆွေးနွေးရန် မသင့်ကြောင်း တင်ပြ ထားခြင်းမဟုတ်ဘဲ ၄၅ ဦး ပူးပေါင်းကော်မတီက လွှတ်တော်သို့ တင်သွင်းလာသည့် ပြင်ဆင်မည့် ဥပဒေမူကြမ်းနှင့် တစ်ပြိုင်တည်းယှဉ်တွဲ၍ ပြည့်စုံသော ပြင်ဆင်သည့်ဥပဒေမူကြမ်းများအဖြစ် တင်ပြခြင်းဟာ ပြည်ထောင်စုလွှတ်တော်ကြီးမှ ဥပဒေမူကြမ်း ပြင်ဆင်ရေးလုပ်ငန်းစဉ်ကို ပိုမိုချောမော အဆင်ပြေစေမည် ဖြစ်ကြောင်း တင်ပြရခြင်းဖြစ်တာ သိသာထင်ရှားပါတယ်။ ယခုတင်သွင်းနေသည့် ပြင်ဆင်သည့် ဥပဒေ မူကြမ်းအပေါ် ကန့်ကွက်နေတာမဟုတ်ဘဲ ဒုတိယအကြိမ်ပြင်ဆင်သည့် ဥပဒေမူကြမ်း လေ့လာစိစစ်ရေး ပူးပေါင်းကော်မတီရဲ့ အစီရင်ခံစာအတိုင်း ဆောင်ရွက်သင့်ကြောင်း တင်ပြရခြင်းဖြစ်ပါတယ်။ ဖွဲ့စည်းပုံအခြေခံဥပဒေ (၂၀၀၈ ခုနှစ်) ပြင်ဆင်ရေးပူးပေါင်းကော်မတီမှာပါဝင်တဲ့ ပါတီအသီးသီးမှ တင်ပြခဲ့သည့် အခန်းအလိုက် ပြင်ဆင်ချက်၊ ဖြည့်စွက်၊ ပယ်ဖျက်ရန် အကြံပြုချက်များကိုလည်း ပွင့်လင်း မြင်သာစွာ ကိုယ်စားလှယ်များထံ ဖြန့်ဝေပြီးဖြစ်ပါတယ်။ ကျွန်တော့အနေဖြင့် ဖွဲ့စည်းပုံအခြေခံဥပဒေ (လ)နှစ်ကို ပြင်ဆင်သတင် လယ်ကောင်စသတ်တော်က တစ်စိတ်တစ်ပိုင်း တစ်စစီအပေါ် အား ဆုံးဖြတ်တာထက် အသေးစိတ်လေ့လာပြီး အသီးသီးသောဥပဒေမူကြမ်းများကို တစ်ပြိုင်တည်း ဆွေးနွေး ဆုံးဖြတ်ခြင်းသာလျှင် အကောင်းဆုံးဖြစ်မည်ဟု တင်ပြလိုပါတယ်။ နာယကကြီးခင်ဗျာ။ တိုင်းရင်းသားပြည်သူတစ်ရပ်လုံး လိုလားတောင့်တကြတဲ့ ပြည်တွင်းငြိမ်းချမ်းရေး တရားဥပဒေစိုးမိုးရေးနဲ့ အမျိုးသားရင်ကြားစေ့ရေးအတွက် နိုင်ငံတော်ကို ဒီမိုကရေစီနဲ့ ဖက်ဒရယ်စနစ်ကို အခြေခံသော ပြည်ထောင်စုအဖြစ် ဖွဲ့စည်းနိုင်ရန် (၂၀၀၈ ခုနှစ်) ဖွဲ့စည်းပုံအခြေခံဥပဒေကို ပြင်ဆင်ရန် လိုအပ်သည့်အတွက် စစ်မှန်သော ဒီမိုကရေစီဖက်ဒရယ်စနစ်ကိုဖော်ဆောင်နိုင်ရန် (၂၀၀၈ ခုနှစ်) ဖွဲ့စည်းပုံ အခြေခံဥပဒေပြင်ဆင်ရေးပူးပေါင်းကော်မတီက ဥပဒေတစ်ခုလုံးကိုလေ့လာပြီး ဥပဒေ၊ နည်းဥပဒေနှင့် အညီ မကြာသောကာလအတွင်း ဥပဒေမူကြမ်းများဖြင့် လွှတ်တော်တွင် တင်ပြနိုင်တော့မည်ဖြစ်ပါတယ်။ တင်ပြလာသည့်အပေါ် ပြည်ထောင်စုလွှတ်တော်မှ တာဝန်ပေးဖွဲ့စည်းသည့် ဒုတိယအကြိမ်ပြင်ဆင်သည့် ဥပဒေမူကြမ်း လေ့လာစိစစ်ရေးပူးပေါင်းကော်မတီက အသစ်လေ့လာစိစစ်ပြီး ဥပဒေ၊ နည်းဥပဒေနှင့်အညီ တင်ပြပြီးပါက ပြည်ထောင်စုလွှတ်တော် ကိုယ်စားလှယ်များအားလုံး ထောက်ခံအတည်ပြုပေးကြပါလို့ ကြိုတင်မေတ္တာရပ်ခံ တင်ပြအပ်ပါတယ်။ ပြည်ထောင်စုလွှတ်တော် နာယကကြီးခင်ဗျာ။ နိဂုံးချုပ်အနေဖြင့် စစ်မှန်သောဒီမိုကရေစီဖက်ဒရယ် စနစ်ကို ဖော်ဆောင်နိုင်ရန် ဒီမိုကရေစီစံနှုန်းများနှင့် ညီညွတ်ခြင်းရှိစေရန် ဥပဒေပြုရေး၊ အုပ်ချုပ်ရေးနှင့် တရားစီရင်ရေး အာဏာ ၃ ရပ်ကို တစ်ဖက်စောင်းနင်းမဖြစ်စေရန် နိုင်ငံသားတိုင်း မူလအခွင့်အရေး တန်းတူ ညီမျှရရှိစေရန်အတွက် စည်းလုံးညီညွတ်၍ ဆန့်ကျင်ကွဲလွဲမှုမရှိသည့် ပြဋ္ဌာန်းချက်များ ဖြစ်ပေါ်လာစေရန် စသည်တို့ကိုရည်ရွယ်၍ ပုဒ်မတစ်ခုချင်း ပြင်ဆင်နေခြင်းဖြင့် (၂၀၀၈ ခုနှစ်) ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်သည့် ဥပဒေမူကြမ်း လေ့လာစိစစ်ရေးပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာပါအတိုင်း ပြည်ထောင်စုလွှတ်တော်က ဖွဲ့စည်းတာဝန်ပေးအပ်ထားသည့် ပြင်ဆင်ရေးပူးပေါင်းကော်မတီက လွှတ်တော်သို့ တင်သွင်းလာမည့် ပြင်ဆင်မည့်ဥပဒေမူကြမ်းတို့ကို တစ်ပြိုင်တည်းယှဉ်တွဲ၍ ပြည့်စုံသော ပြင်ဆင်သည့်ဥပဒေမူကြမ်းများဖြင့် လွှတ်တော်သို့ တင်သွင်းနိုင်ရန် ဆောင်ရွက်သင့်ပါကြောင်း အစီရင်ခံစာအား ထောက်ခံဆွေးနွေးအပ်ပါတယ်။ ကျေးဇူးတင်ပါတယ်။</speech>
<speech type="speaker">ဗိုလ်မှူးမင်းမင်း တပ်မတော်သား ပြည်သူ့လွှတ်တော်ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဗိုလ်မှူးမင်းမင်း(တပ်မတော်သား ပြည်သူ့လွှတ်တော်ကိုယ်စားလှယ်)</mp>အားလုံးမင်္ဂလာပါ ခင်ဗျာ။ ကျွန်တော်ကတော့ ဗိုလ်မှူးမင်းမင်း ဖြစ်ပါတယ်။ ဦးစိုင်းသန်းနိုင်အပါအဝင် ကိုယ်စားလှယ် ၁၄၅ ဦးက တင်သွင်းခဲ့တဲ့ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်သည့် ဥပဒေမူကြမ်းနဲ့ပတ်သက်ပြီး ဥပဒေ မူကြမ်း လေ့လာစိစစ်ရေးပူးပေါင်းကော်မတီက ၄၅ ဦး ပူးပေါင်းကော်မတီသို့ ထည့်သွင်းဆောင်ရွက်မည့် အစီရင်ခံစာအား ကန့်ကွက်ဆွေးနွေးသွားမှာ ဖြစ်ပါတယ်။ Power Point သုံးစွဲခွင့်ပြုပါခင်ဗျာ။ နာယကကြီးခင်ဗျာ။ ဦးစိုင်းသန်းနိုင်အပါအဝင် ပြည်ထောင်စုလွှတ်တော် ကိုယ်စားလှယ် ၁၄၅ ဦးက ပြင်ဆင်ရန် တင်ပြထားတဲ့ ပုဒ်မများကတော့ ပုဒ်မ ၅ အား ဖြည့်စွက်ရန်၊ ပုဒ်မ ၅၉(ဂ)အား စကားရပ် ပယ်ဖျက်ရန်နှင့် ပုဒ်မ ၂၀၁ အား ဖြည့်စွက်ရန်တို့ပဲ ဖြစ်ပါတယ်။ ပုဒ်မ ၅ ပြင်ဆင်ချက်ကတော့ နိုင်ငံတော်၏ မြေထု၊ ရေထုနှင့် လေထုတို့ပါဝင်သော နယ်နိမိတ်သည် ဤဖွဲ့စည်းပုံအခြေခံဥပဒေ အတည်ဖြစ်သည့်နေ့တွင် တည်ရှိသည့်အတိုင်း ဖြစ်သည့်အပြင် ရရှိလာသည့် အခြားနယ်မြေများရှိလျှင် ထိုအခြားနယ်မြေများလည်း ပါဝင်သည်ဟု ထပ်မံဖြည့်စွက် ပြင်ဆင်ထားတာပဲ ဖြစ်ပါတယ်။ ပုဒ်မ ၅၉(ဂ) ပြင်ဆင်ချက်ကတော့ နိုင်ငံတော်သမ္မတနှင့် ဒုတိသမ္မတများအရည်အချင်း ပုဒ်မခွဲ(ဂ)မှာ ရွေးချယ်တင်မြောက်ခြင်းခံရသူသည် အနည်းဆုံးအသက်(၄၅)နှစ် ပြည့်ပြီးသူဖြစ်ရမည်ဟု ပြဋ္ဌာန်းချက်ကို ပိုမိုတိကျစေရန် အနည်းဆုံးဟူသော စကားရပ်ကို ပယ်ဖျက်ရန် တင်ပြထားတာပဲ ဖြစ်ပါတယ်။ ပုဒ်မ ၂၀၁ မှာတော့ အမျိုးသားကာကွယ်ရေးနှင့် လုံခြုံရေးကောင်စီဖွဲ့စည်းခြင်းနှင့် ပတ်သက်ပြီး အုပ်ချုပ်ရေးမဏ္ဍိုင် အကြီးအကဲ၊ ဥပဒေပြုရေးမဏ္ဍိုင်အကြီးအကဲနှင့် ကာကွယ်ရေးနှင့် လုံခြုံရေးဆိုင်ရာအကြီးအကဲ ၁၁ ဦးနဲ့ ဖွဲ့စည်းထားရှိရာမှာ အမျိုးသားကာကွယ်ရေးနှင့် လုံခြုံရေးကောင်စီ၏ တာဝန်များကို ထပ်မံဖြည့်စွက် ပြင်ဆင်ထားတာပဲ ဖြစ်ပါတယ်။ နာယကကြီးခင်ဗျာ။ အမျိုးသားကာကွယ်ရေးနှင့် လုံခြုံရေးကောင်စီရဲ့ တာဝန်များကို ဖြည့်စွက် ထားတာကတော့ အမျိုးသားကာကွယ်ရေးနှင့် လုံခြုံရေးကောင်စီသည် ဖွဲ့စည်းပုံအခြေခံဥပဒေအရ အပ်နှင်း ထားတဲ့တာဝန်များကို လုပ်ဆောင်ဖို့၊ ကောင်စီအစည်းအဝေးကို သာမန်အားဖြင့် နှစ်လတစ်ကြိမ် ကျင်းပဖို့၊ လိုအပ်ပါက အထူးအစည်းအဝေးခေါ်ဖို့၊ အနည်းဆုံးကောင်စီဝင် ၅ ဦးက တောင်းဆိုလာလျှင် အစည်းအဝေး ခေါ်ယူကျင်းပဖို့၊ ကောင်စီဝင်အားလုံးရဲ့ ဆွေးနွေးချက်အပေါ် သမ္မတက အလေးထားဆုံးဖြတ်ပေးဖို့၊ ဥပဒေပြုရေး၊ အုပ်ချုပ်ရေး၊ နိုင်ငံတော်ကာကွယ်ရေး၊ လုံခြုံရေး၊ တရားဥပဒေစိုးမိုးရေးနှင့် ပြည်တွင်း ငြိမ်းချမ်းရေးဆိုင်ရာ ကိစ္စရပ်များမှာ သမ္မတကို အကြံပေးပြီး မှန်ကန်စွာဆုံးဖြတ်နိုင်ဖို့ စတဲ့အချက်များကို ဖြည့်စွက်ထားတာပဲ ဖြစ်ပါတယ်။ နိုင်ငံတော်ကို ရေရှည်တည်တံ့ခိုင်မြဲပြီး ဖွံ့ဖြိုးတိုးတက်စေဖို့အတွက် အမျိုးသားအကျိုးစီးပွားကို အလေးထားဖော်ဆောင်ရမှာဖြစ်သလို ကာကွယ်စောင့်ရှောက်ရမှာလည်း ဖြစ်ပါတယ်။ နိုင်ငံတော်အရေး ကိစ္စများနှင့် အမျိုးသားအကျိုးစီးပွားကို ကာကွယ်စောင့်ရှောက်ရေးဟာ အမျိုးသားကာကွယ်ရေးနှင့် လုံခြုံရေးကိစ္စပဲ ဖြစ်ပါတယ်။ နိုင်ငံတော်ရဲ့ အမျိုးသားကာကွယ်ရေးနှင့် လုံခြုံရေးဟာ များစွာကျယ်ပြန့်ပြီး ပြည်ပရန်ကာကွယ်ရေးနဲ့ အမျိုးသားလုံခြုံရေးကဏ္ဍဟာ နိုင်ငံတကာဆက်ဆံရေးနဲ့ သံတမန်ရေးကဏ္ဍများဖြစ်သလို ပြည်တွင်း အမျိုးသား ကာကွယ်ရေးနှင့် လုံခြုံရေးကဏ္ဍအနေနဲ့ကတော့ နိုင်ငံရေး၊ စစ်ရေး၊ စီးပွားရေး၊ လူမှုရေး၊ သဘာဝ ပတ်ဝန်းကျင်ရေးရာ၊ သိပ္ပံနှင့်နည်းပညာ ကဏ္ဍပေါင်းစုံ လုံခြုံမှုရှိအောင် ဆောင်ရွက်ရမှာပဲ ဖြစ်ပါတယ်။ ဒါ့အပြင် အမျိုးသားကာကွယ်ရေးနှင့် လုံခြုံရေးဆိုင်ရာကဏ္ဍတွေဖြစ်တဲ့ လူသားတို့ နေ့စဉ်ဘဝ ရှင်သန်မှုဆိုင်ရာ လူသားလုံခြုံရေး (Human Security) မှာပါတဲ့ လူတစ်ဦးချင်းစီလုံခြုံမှု၊ လူ့အဖွဲ့အစည်း လုံခြုံမှု၊ နိုင်ငံရေးလုံခြုံမှု၊ စီးပွားရေးလုံခြုံမှု၊ သဘာဝပတ်ဝန်းကျင်လုံခြုံမှု၊ စားနပ်ရိက္ခာလုံခြုံမှု၊ ကျန်းမာရေး လုံခြုံမှု၊ လမ်းပန်းဆက်သွယ်ရေးလုံခြုံမှု စတာတွေနဲ့ ဆက်နွယ်လျက်ရှိတဲ့အတွက် လူသားလုံခြုံရေး ကိုလည်း အလေးထားဆောင်ရွက်ကြရမှာပဲ ဖြစ်ပါတယ်။ ကမ္ဘာ့နိုင်ငံအသီးသီးမှာလည်း မိမိနိုင်ငံလုံခြုံမှုရှိဖို့၊ အမျိုးသားအကျိုးစီးပွားကို ကာကွယ်နိုင်ဖို့ အရပ်ဖက်၊ စစ်ဖက်ခေါင်းဆောင်များ ပူးပေါင်းဖွဲ့စည်းဆောင်ရွက်နေကြတာပဲ ဖြစ်ပါတယ်။ ပြည်ထောင်စု သမ္မတမြန်မာနိုင်ငံမှာလည်း အမျိုးသားကာကွယ်ရေးနဲ့ လုံခြုံရေးကောင်စီ ဖွဲ့စည်းခြင်းကို ဖွဲ့စည်းပုံအခြေခံ ဥပဒေပုဒ်မ ၂၀၁ မှာ ထည့်သွင်း ဖွဲ့စည်းပေးထားခြင်းလည်း ဖြစ်ပါတယ်။ နာယကကြီးခင်ဗျာ။ လက်ရှိအခြေအနေအရ ကျွန်တော်တို့နိုင်ငံဟာ ပြည်ပနိုင်ငံများရဲ့ ဝင်ရောက် နိုင်ငံရဲ့ စီးပွားရေးနဲ့ ဖွံ့ဖြိုးတိုးတက်ရေးလုပ်ငန်းတွေဟာ ထင်သလောက် မတိုးတက်တာကို တွေ့ရှိရမှာ ဖြစ်ပါတယ်။ ဒါ့အပြင် အကြမ်းဖက်သောင်းကျန်းသူများက ရခိုင်ပြည်နယ်နဲ့ ရှမ်းပြည်နယ်မြောက်ပိုင်း ဒေသတွေမှာ ဖြစ်ပွားနေတဲ့ မြို့၊ ရွာ၊ တပ်၊ စခန်းများကို ပစ်ခတ်တိုက်ခိုက်ခြင်း၊ အပြစ်မဲ့ ဝန်ထမ်းပြည်သူ များကို ဖမ်းဆီးသတ်ဖြတ်ခြင်း၊ ဆက်သွယ်ရေးလမ်းကြောင်းများကို မိုင်းထောင်ဖောက်ခွဲ ဖျက်ဆီးခြင်း များ ပြုလုပ်နေတဲ့အတွက် ဒေသခံပြည်သူလူထုများ အတိဒုက္ခကျရောက်လျက်ရှိပါတယ်။ ဒေသခံပြည်သူ လူထုရဲ့ အသက်အိုးအိမ်စည်းစိမ်များကို ကာကွယ်စောင့်ရှောက်နိုင်ဖို့အတွက် ဖွဲ့စည်းပုံအခြေခံဥပဒေအရ ဖွဲ့စည်းထားတဲ့ အမျိုးသားကာကွယ်ရေးနဲ့ လုံခြုံရေးကောင်စီက တွေ့ဆုံညှိနှိုင်း ဆုံးဖြတ်ဆောင်ရွက် ပေးရမှာပဲဖြစ်ပါတယ်။ ဒါ့ကြောင့် ဦးစိုင်းသန်းနိုင်တင်သွင်းတဲ့ ဥပဒေမူကြမ်းဟာ လက်ရှိအခြေအနေအရ ဖွဲ့စည်းပုံအခြေခံ ဥပဒေအခန်း(၁၂)ပါအတိုင်း လျင်မြန်စွာ ဆောင်ရွက်ပေးရမှာပဲဖြစ်ပါတယ်။ ဒါကိုမသိကျိုးကျွံ ပြုပြီး ၄၅ ဦးကော်မတီထဲ ထည့်သွင်းခြင်းအား ကန့်ကွက်ပါကြောင်း ပြောကြားလိုပါတယ်။ နာယကကြီးခင်ဗျာ။ မိမိနိုင်ငံရဲ့ (၂၀၀၈ ခုနှစ်)ဖွဲ့စည်းပုံအခြေခံဥပဒေဟာ နိုင်ငံအတွက် အသက်တမျှ အရေးကြီးတဲ့ ပုဒ်မများကိုစုစည်းပြီး းဆွဲခဲ့တာပဲ ဖြစ်ပါတယ်။ ဒီလိုးဆွဲပြဋ္ဌာန်း ခဲ့တဲ့ဥပဒေကို ပုဒ်မတစ်ခုအား ငါးမိနစ်အတွင်း စဉ်းစားဆုံးဖြတ်ပြီး ပြင်ဆင်ရန်ကြိုးစားလို့မရပါဘူး။ နိုင်ငံ့ အတွက် အသက်တမျှအရေးကြီးတဲ့ ဖွဲ့စည်းပုံအခြေခံဥပဒေပြင်ဆင်ရေးဟာ ဦးနှောက်နဲ့ စဉ်းစားဆုံးဖြတ် ရမယ့် အလုပ်ဖြစ်ကြောင်း ပြောကြားလိုပါတယ်။ ဒါ့ကြောင့် ဦးစိုင်းသန်းနိုင်တင်သွင်းတဲ့ ဖွဲ့စည်းပုံအခြေခံ ဥပဒေမူကြမ်းအား လွှတ်တော်ဆိုင်ရာဥပဒေ၊ နည်းဥပဒေများနှင့်အညီသာ ဆက်လက်ဆောင်ရွက်ပါရန်နှင့် ကော်မတီ၏ အစီရင်ခံစာကို ကန့်ကွက်ပါကြောင်းပြောကြားရင်း နိဂုံးချုပ်အပ်ပါတယ်။ အားလုံးကို ကျေးဇူး တင်ပါတယ်ခင်ဗျာ။</speech>
<speech type="speaker">ဒေါ်မြတ်သီတာထွန်း မွန်ပြည်နယ် မဲဆန္ဒနယ်အမှတ်(၅) ဆွေးနွေးဖို့ဖြစ်ပါတယ်။</speech>
<speech><mp id="1301">ဒေါ်မြတ်သီတာထွန်း(မဲဆန္ဒနယ်အမှတ်-၅၊ မွန်ပြည်နယ်)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့် အားလုံးပဲမင်္ဂလာပါရှင်။ ကျွန်မကတော့ မွန်ပြည်နယ် မဲဆန္ဒနယ်အမှတ်(၅)မှ အမျိုးသားလွှတ်တော်ကိုယ်စားလှယ် ဒေါ်မြတ်သီတာထွန်း ဖြစ်ပါတယ်။ ဖွဲ့စည်းပုံအခြေခံဥပဒေကို ဒုတိယ အကြိမ်ပြင်ဆင်သည့် ဥပဒေမူကြမ်းလေ့လာစိစစ်ရေးပူးပေါင်းကော်မတီ(၇၅/ ၂၀၁၉) လေ့လာတွေ့ရှိချက် နှင့် သဘောထားမှတ်ချက် အစီရင်ခံစာကို ထောက်ခံဆွေးနွေးသွားမှာ ဖြစ်ပါတယ်။ ထောက်ခံရတဲ့ အကြောင်းအရင်းတစ်ချက်ကတော့ လက်ရှိလွှတ်တော်မှာ ဖွဲ့စည်းပုံအခြေခံဥပဒေ ပြင်ဆင်ရန် ဥပဒေမူကြမ်း တင်သွင်းခြင်းနှင့်စပ်လျဉ်းပြီး နာယကကြီးအနေနဲ့ ပြည်ထောင်စုလွှတ်တော် ဆိုင်ရာ နည်းဥပဒေ အခန်း(၁၈) ပုဒ်မ ၁၃၅၊ ၁၃၉ ပြဋ္ဌာန်းချက်နှင့်အညီ ဆောင်ရွက်နေတာဖြစ်တဲ့အတွက် ဖြစ်ပါတယ်။ နာယကကြီးရှင်။ အမျိုးသားလွှတ်တော်ကိုယ်စားလှယ် ဦးအောင်ကြည်ညွန့် တင်သွင်းခဲ့တဲ့ ဖွဲ့စည်းပုံ အခြေခံဥပဒေ (၂၀၀၈ ခုနှစ်) ပြင်ဆင်ရေး အရေးကြီးအဆိုမှအစပြုပြီး လက်ရှိလွှတ်တော်မှာ ၂၀၀၈ ခုနှစ်၊ ဖွဲ့စည်းပုံအခြေခံဥပဒေတစ်ရပ်လုံးကို ခြုံငုံလေ့လာပြီး ပြင်ဆင်နိုင်ဖို့အတွက် နိုင်ငံရေးပါတီအစုအဖွဲ့၊ တစ်သီးပုဂ္ဂလ ကိုယ်စားလှယ်များ အချိုးကျပါဝင်ဖွဲ့စည်းထားတဲ့ ဖွဲ့စည်းပုံအခြေခံဥပဒေ (၂၀၀၈ ခုနှစ်) ပြင်ဆင်ရေးပူးပေါင်းကော်မတီကို ဖွဲ့စည်းထားရှိပြီး ကော်မတီရဲ့ ဆောင်ရွက်ချက်များဟာလည်း အတော် အတန်ကို ခရီးရောက်ခဲ့ပြီဖြစ်ပါတယ်။ နိုင်ငံတော်အတွက် အပင်ပန်းခံပြီးတော့ ဆောင်ရွက်လျက်ရှိကြတဲ့ ကော်မတီဝင်များအားလုံးကို ကျေးဇူးတင်လေးစားပါကြောင်းနှင့် ပြည်သူများကလည်း ကော်မတီအပေါ်မှာ အထူးမျှော်လင့် အားထားလျက်ရှိပါကြောင်း နာယကကြီးမှတစ်ဆင့် တင်ပြလိုပါတယ်။ ပြင်ဆင်ရေးပူးပေါင်း ဆောလျင်စွာဆောင်ရွက်ဖို့ တိုက်တွန်းတဲ့ အရေးကြီးအဆိုကြောင့်ဖြစ်ပါတယ်။ ဒီအချက်တွေကို လေ့လာခြင်းအားဖြင့် ဘယ်ပါတီက ဒီမိုကရေစီကိုဦးတည်တယ်။ ဘယ်အဖွဲ့ အစည်းက ဖက်ဒရယ်ကိုရှေးရှုတယ်။ ဘယ်အစုအဖွဲ့ကတော့ဖြင့် ဒီမိုကရေစီစံနှုန်းတွေကို မိမိတို့လိုသလို အကန့်အသတ်တွေ၊ ခြွင်းချက်တွေနဲ့ ထားချင်သေးတယ်ဆိုတာကို မြင်တွေ့နိုင်ပါတယ်။ နာယကကြီးရှင်။ တစ်ချိန်က ဖွဲ့စည်းပုံအခြေခံဥပဒေမရှိဘဲ အုပ်ချုပ်ခဲ့ရာကနေ အခြေခံဥပဒေတစ်ခု ပေါ်ပေါက်လာခဲ့ခြင်းအပေါ် ကျွန်မတို့ အသိအမှတ်ပြုပါတယ်။ သို့သော် ရည်ရွယ်ခဲ့သည်ဖြစ်စေ၊ မရည်ရွယ်ဘဲ ဖြစ်စေ လက်ရှိအခြေခံဥပဒေဟာ နိုင်ငံမှာ ပြဿနာကိုအသွင်တစ်မျိုးနဲ့ ဖြစ်ပေါ်စေခဲ့တယ် ဆိုတာကတော့ အခုဖြစ်ပေါ်နေတဲ့ နိုင်ငံရေးပဋိပက္ခတွေက မီးမောင်းထိုးပြလျက်ရှိပါတယ်။ နာယကကြီးရှင်။ လွှတ်တော်ကိုယ်စားလှယ်တချို့ဟာ ပြင်ဆင်ရေးပူးပေါင်းကော်မတီရဲ့ ပြင်ဆင်ရန် အကြံပြုချက် ၃,၇၆၅ ချက်ကို များလွန်းတယ်၊ ဘယ်လိုပြင်မလဲ၊ ဘယ်တော့ပြီးမှာလဲလို့ ထောက်ပြ ဆွေးနွေးနေကြတာကို ကြားခဲ့ရပါတယ်။ ကျွန်မနားလည်တာကတော့ ဒီအကြံပြုချက် ၃,၇၆၅ ချက်ဟာ လက်ရှိဖွဲ့စည်းပုံအခြေခံဥပဒေ ပုဒ်မ ၄၅ရ ခု၊ ပုဒ်မခွဲ၊ ပုဒ်မခွဲငယ်များအပေါ်မှာ မတူညီတဲ့ ပါတီအစုအဖွဲ့ အသီးသီးရဲ့ အကြံပြုချက်များအမျိုးမျိုး ကွဲပြားနေသေးတဲ့အတွက် လောလောဆယ်မှာ ၃,၇၆၅ ချက်ဆိုတဲ့ အရေအတွက် ဖြစ်ပေါ်နေတာဖြစ်ပါတယ်။ ဒီ ၃,၇၆၅ ချက်စလုံးကို ပြင်ဆင်စရာမလိုဘူးဆိုတာ လွှတ်တော် ကိုယ်စားလှယ်အနေနဲ့ သဘောပေါက်သင့်တယ်လို့ ယူဆပါတယ်။ ဥပမာ- ပါတီတစ်ခုက နိုင်ငံတော်ကို ဒီမိုကရေစီဖက်ဒရယ်ပြည်ထောင်စုစနစ်ဖြင့် တည်ဆောက်သည်၊ အခြားပါတီတစ်ခုက နိုင်ငံတော်ကို ဖက်ဒရယ် ဒီမိုကရေစီစနစ်ဖြင့် တည်ဆောက်သည်၊ နောက်ပါတီတစ်ခုက နိုင်ငံတော်ကို ဖက်ဒရယ်ပြည်ထောင်စု စနစ်ဖြင့် ဖွဲ့စည်းတည်ဆောက်သည်ဆိုရင် ဒီစကားလုံးတွေဟာ အရှေ့အနောက် အထားအသိုပေါ် မူတည်ပြီး အနှစ်သာရပိုင်းဆိုင်ရာ ဘယ်လိုဖြစ်မလဲဆိုတာကို ဆွေးနွေးညှိနှိုင်းခြင်းအားဖြင့် ဘုံသဘောတူညီချက် ရရှိပြီးပြီဆိုရင် ဒီအချက်တွေနဲ့ ပြဋ္ဌာန်းချက်တွေနဲ့ ချိတ်ဆက်နေတဲ့ တခြားပြဋ္ဌာန်းချက်တွေဟာလည်း သဘောတူညီချက် အလွယ်တကူရရှိသွားမှာဖြစ်တဲ့အတွက်ကြောင့် တစ်ချက်ခုတ် သုံးလေးငါးချက်ပြတ်မယ့် အခြေအနေဖြစ်ပါတယ်။ ဒါကြောင့် ပြင်ဆင်ရန် အကြံပြုချက် ၃,၇၆၅ ချက်စလုံးကို လိုက်ပြီးပြင်နေစရာ မလိုဘူးဆိုတာကို သဘောပေါက်စေချင်ပါတယ်။ နာယကကြီးရှင်။ လက်ရှိဖွဲ့စည်းပုံအခြေခံဥပဒေကို တစ်စုတစ်ဖွဲ့တည်းက မိမိတို့လိုရာ အချက် တစ်ချက်၊ နှစ်ချက်လေးကိုပဲ ရွေးနုတ်ပြီး တစ်ပိုင်းတစ်စ ပြင်ဆင်ဖို့မဖြစ်နိုင်ပါဘူး။ ၁၅ နှစ်ကြာ ေးဆွဲခဲ့တဲ့ ဥပဒေတစ်ခုမှာ ပြဋ္ဌာန်းချက်တွေဟာ ဘယ်လောက်တောင် စိုးရိမ်တကြီးနဲ့ ရည်ရွယ်ချက်ရှိရှိနဲ့ တစ်ခုနဲ့တစ်ခု သိုင်းဝိုင်းချိတ်ဆက်နေမလဲဆိုတာကို တွေးကြည့်လို့ရနိုင်ပါတယ်။ ဒါကြောင့် အခုချိန်မှာ ဒီပြဋ္ဌာန်းချက်တွေကို လွှတ်တော်မှာ မတူညီတဲ့ ပါတီအစုအဖွဲ့များအကြား ဒီမိုကရေစီနည်းကျ အပြန်အလှန် ဆွေးနွေးညှိနှိုင်း ပြင်ဆင်နေတာဖြစ်တဲ့အတွက် ၁၅ ရက် သို့မဟုတ် ရက်ပေါင်း ၁၅၀ လောက်နဲ့တော့ မလုံလောက်နိုင်ဘူးဆိုတာ သဘာဝကျပါတယ်။ ဥပမာ- မော်တော်ဆိုင်ကယ် တစ်စီးစာလောက်ပဲသွားရရုံ ဖောက်တဲ့လမ်းနဲ့ အများပြည်သူ ကျယ်ကျယ်ပြန့်ပြန့် အန္တရာယ်ကင်းကင်းသွားလို့ရမယ့် ယာဉ်ကြော အများအပြားနဲ့ စနစ်တကျ ဖောက်လုပ်မယ့်လမ်းဟာ င်းအတာတစ်ခုတော့ ကွာမှာဖြစ်ပါတယ်။ နာယကကြီးရှင်။ ယခု အစီရင်ခံစာပါ ဦးစိုင်းသန်းနိုင်ပါ ၁၄၅ ဦး တင်သွင်းထားတဲ့ ဥပဒေမူကြမ်း များဟာ ဖွဲ့စည်းပုံအခြေခံဥပဒေ (၂၀၀၈ ခုနှစ်) ပြင်ဆင်ရေးပူးပေါင်းကော်မတီရဲ့ လုပ်ငန်းစဉ်များထဲမှာ တစ်ပေါင်းတည်း ထည့်သွင်းဆောင်ရွက်ခြင်းကသာ အသင့်လျော်ဆုံးဖြစ်ပြီး ပြင်ဆင်ရေးစိတ်ဆန္ဒရှိသူများ အနေနဲ့ အတတ်နိုင်ဆုံး၊ အမြန်ဆုံးဖြစ်အောင် ပူးပေါင်းဆောင်ရွက်မယ်ဆိုရင် ဘယ်တော့ပြီးမှာလဲဆိုတဲ့ အငြင်းပွားမှုတွေ ဖြစ်နေစရာအကြောင်းမရှိဘူးလို့ ယူဆပါတယ်။ ဒါ့အပြင် ပြည်ထောင်စုလွှတ်တော် နာယကကြီးကလည်း ဖွဲ့စည်းပုံအခြေခံဥပဒေပြင်ဆင်ရေး လုပ်ငန်းများနဲ့ စပ်လျဉ်းပြီး ဖြစ်သင့်တဲ့ အနေ အထားမျိုးကို ယခု လွှတ်တော်သက်တမ်းအတွင်းမှာ ပြီးမြောက်အောင် ဆောင်ရွက်သွားမယ်လို့ ပြောထား ပြီးဖြစ်တဲ့အတွက် နိုင်ငံတော်နဲ့ နိုင်ငံသားများရဲ့ ကောင်းကျိုးကို ဦးထိပ်ထားသောအားဖြင့် ပူးပေါင်း ဆောင်ရွက်ခြင်းနည်းလမ်းများကို ရွေးချယ်ကြပါလို့ အကြံပြုရင်း အစီရင်ခံစာကို ထောက်ခံ ဆွေးနွေးလိုက်ရ ပါတယ်။ ကျေးဇူးတင်ပါတယ်။</speech>
<speech type="speaker">ဗိုလ်မှူးမိုးဦးကျော် တပ်မတော်သား ပြည်သူ့လွှတ်တော်ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဗိုလ်မှူးမိုးဦးကျော်(တပ်မတော်သားပြည်သူ့လွှတ်တော်ကိုယ်စားလှယ်)</mp>အားလုံးမင်္ဂလာပါခင်ဗျာ။ ကျွန်တော်ကတော့ ဗိုလ်မှူးမိုးဦးကျော် ဖြစ်ပါတယ်။ ကျွန်တော့အနေနဲ့ ဖွဲ့စည်းပုံအခြေခံဥပဒေကို ဒုတိယ အကြိမ်ပြင်ဆင်သည့် ဥပဒေမူကြမ်းနှင့်စပ်လျဉ်း၍ လေ့လာစိစစ်ရေးပူးပေါင်းကော်မတီရဲ့ သဘောထား မှတ်ချက် အစီရင်ခံစာကို ကန့်ကွက်ဆွေးနွေးသွားမှာဖြစ်ပါတယ်။ Power Point သုံးစွဲခွင့်ပြုပါခင်ဗျာ။ နာယကကြီးခင်ဗျာ။ ဦးစိုင်းသန်းနိုင်အပါအဝင် ကိုယ်စားလှယ် ၁၄၅ ဦးက တင်သွင်းလာတဲ့ ဥပဒေ မူကြမ်းဟာ ဖွဲ့စည်းပုံအခြေခံဥပဒေ အခန်း(၁) ပုဒ်မ ၅၊ အခန်း(၃) ပုဒ်မ ၅၉(ဂ)နဲ့ အခန်း(၅) ပုဒ်မ ၂၀၁ တို့ ဖြစ်ပြီး နိုင်ငံတော်ဖွံ့ဖြိုးတိုးတက်စေရေးအတွက် အကောင်အထည်ဖော်ဆောင်ရွက်ရာမှာ ခိုင်မာသည့် အုပ်ချုပ်ရေးစနစ် ဖြစ်ထွန်းပေါ်ပေါက်လာစေဖို့ ရည်ရွယ်တင်သွင်းထားကြောင်း တွေ့ရှိရပါတယ်။ ဒါကြောင့်မို့ နိုင်ငံတော်နှင့်နိုင်ငံသားများ လက်ရှိအကျိုးခံစားစေရမယ့် ဥပဒေပြင်ဆင်ရေးလုပ်ငန်းတွေကို အမြန်ဆုံး အကောင်အထည်ဖော်နိုင်ဖို့ တိုက်တွန်းဆွေးနွေးရခြင်း ဖြစ်ပါတယ်။ ဒါပေမဲ့ ယခုတင်သွင်းထားတဲ့ ဥပဒေမူကြမ်းကိုလည်း ပူးပေါင်းကော်မတီရဲ့ သဘောထားမှတ်ချက် အတိုင်း မဲခွဲဆုံးဖြတ်ကြဦးမှာ ဖြစ်ပါတယ်။ ရရှိလာမဲ့ရလဒ်ကလည်း ယခင်အတိုင်းဖြစ်မယ်ဆိုတာ သိရှိပြီး ဖြစ်ပါတယ်။ ဒီမိုကရေစီသဘောသဘာဝအရ မဲခွဲဆုံးဖြတ် အနိုင်အရှုံး သတ်မှတ်ချက်ကို နားလည်သဘော ပေါက်ပေမယ့် မှန်ကန်မှု၊ တရားမျှတမှုရှိဖို့ အထူးလိုအပ်ပါတယ်။ လေ့လာစိစစ်ရေးပူးပေါင်းကော်မတီရဲ့ သဘောထားမှတ်ချက်ပါ ပြင်ဆင်ရေးပူးပေါင်းကော်မတီရဲ့ တင်ပြလာမယ့် ဥပဒေမူကြမ်းဟာ နိုင်ငံတော်အရေး၊ တိုင်းရင်းသားများအရေးနဲ့ နိုင်ငံရေးပါတီများရဲ့ လိုလားချက်များ ဘယ်လောက်အထိ ပါဝင်လာမယ်ဆိုတာကို အာမခံချက်မပေးနိုင်ပါဘူး။ ဒါ့ကြောင့်မို့ ကော်မတီတွေနဲ့ပတ်သက်ပြီး ဒီမိုကရေစီနည်းလမ်းကျ မကျ၊ All Inclusive ဖြစ် မဖြစ်ကိုလည်း ဆွေးနွေး လိုပါတယ်။ ဖွဲ့စည်းပုံအခြေခံဥပဒေပြင်ဆင်ရေးအတွက် ဖွဲ့စည်းထားတဲ့ ကော်မတီလိုပဲ လွှတ်တော်အတွင်း မှာရှိတဲ့ ကော်မတီများဖွဲ့စည်းမှုကိုလည်း ပြင်ဆင်ဖို့လိုပါတယ်။ ကော်မတီများရဲ့ ဖွဲ့စည်းမှုက တင်ပြပါ အတိုင်းဖြစ်ပါတယ်။ ဖွဲ့စည်းမှုကိုကြည့်ရင် အနိုင်ရပါတီက ကိုယ်စားလှယ်တွေ အများစုပါဝင်နေပြီးတော့ တခြားပါတီက အစုအဖွဲ့တွေနဲ့ အချိုးမညီမျှတဲ့အတွက် ဘာလုပ်လုပ် မဲများရာအနိုင်ရစနစ် ဖြစ်နေပါတယ်။ ဘာမှ မလုပ်တဲ့ မဲခွဲဆိုတဲ့စနစ် ဖြစ်လာပါတယ်။ မိမိဘာသာဖွဲ့တဲ့စနစ်ပေါ်မှာ အခြေခံတဲ့မူကြောင့် ဖြစ်လာ ရတာကို တွေ့ရှိရမှာဖြစ်ပါတယ်။ ကိုယ်စားလှယ်ရွေးချယ်တာတွေ၊ ဥက္ကဋ္ဌ၊ အတွင်းရေးမှူး ရွေးချယ်တာတွေကို တိုင်းရင်းသား အချိုးအလိုက်၊ ပါတီအချိုးအလိုက်သွားရင် ပိုကောင်းပါတယ်။ ဒါ့ကြောင့်မို့ တစ်ပါတီတစ်မဲစနစ်ကို စဉ်းစား ကိုယ်စားလှယ်တစ်ယောက်ပဲပါတဲ့ အစုအဖွဲ့က အဖွဲ့ဝင်တစ်ဦးဆိုလျှင် ၄၅ ဦး ကော်မတီမှာ လည်းပါတယ်။ လွှတ်တော်အခွင့်အရေးမှာလည်းပါတယ်။ ၄၅ ဦးကော်မတီမှာ တက်နေရလို့ လွှတ်တော် အခွင့်အရေးကော်မတီမှာ မတက်ရောက်နိုင်ဘဲ လေ့လာသူတွေကို သွားရောက် တက်ရောက်စေခဲ့ရပါတယ်။ အရေးကြီးတဲ့မဲပေးဖို့အတွက် ကြုံတွေ့လာရတဲ့ကော်မတီအဖွဲ့ဝင် မဟုတ်လို့၊ လေ့လာသူဖြစ်တဲ့ အတွက် မဲပေးပိုင်ခွင့်မရှိလို့ မဲမပေးရဘဲ ပြန်လာတဲ့အခြေအနေတွေ ဖြစ်ပေါ်ခဲ့ပါတယ်။ လွှတ်တော် ကိုယ်စားလှယ် များရဲ့ အခွင့်အရေး ဖော်ဆောင်ပေးနိုင်တဲ့ လွှတ်တော်အခွင့်အရေး ကော်မတီမှာတောင် ဒီလိုတွေဖြစ်နေရင် ကျန်တဲ့ကော်မတီတွေမှာ ဒီထက်ပိုဆိုးနိုင်တဲ့ အခြေအနေတွေ ဖြစ်ပေါ်နေနိုင်တယ်လို့ သုံးသပ်ရမှာဖြစ်ပါတယ်။ ဒါ့ကြောင့် ဒီမိုကရေစီစနစ်အရ ပေါ်ပေါက်ခဲ့တဲ့ လွှတ်တော်ကြီးအတွင်းမှာ ဒီမိုကရေစီရှင်သန်ဖို့ လူများရာအနိုင်ယူ၊ မဲများရာအနိုင်ရတဲ့စနစ်တွေ ပြုပြင်နိုင်ဖို့ ကော်မတီများ ပြန်လည် ဖွဲ့စည်းသင့်ကြောင်း တင်ပြလိုပါတယ်။ ပုဒ်မ ၅ နဲ့ပတ်သက်ပြီး နိုင်ငံတော်ရဲ့ ပိုင်နက်နယ်နိမိတ်တွေကို ပိုင်ပိုင်နိုင်နိုင် လက်ခံရယူနိုင်ရန် အတွက် အလျင်အမြန် ပြင်ဆင်ဖို့လိုအပ်တဲ့ ဥပဒေတစ်ခုဖြစ်ပြီး တစ်မျိုးသားလုံးနဲ့ တိုက်ရိုက်သက်ဆိုင် နေတဲ့ နိုင်ငံ့အရေးကို ဦးထိပ်ထားတဲ့ ပြင်ဆင်ပြဋ္ဌာန်းချက် ဖြစ်ပါတယ်။ ဒါ့ကြောင့်မို့ အလျင်အမြန် ပြင်ဆင်ပေးနိုင်ရန် လိုအပ်ပါတယ်။ အခုလွှတ်တော်မှာ ဥပဒေတစ်ခုပြဋ္ဌာန်းမှုနှင့်ပတ်သက်ပြီး တင်ပြမယ် ဆိုရင် နိုင်ငံတော်၏အတိုင်ပင်ခံပုဂ္ဂိုလ်ဆိုင်ရာ ဥပဒေကြမ်းကို အမျိုးသားလွှတ်တော်မှာ ၃၁-၃-၂၀၁၆ ရက် နေ့မှာ စတင်ဆွေးနွေးပြီး ပြည်သူ့လွှတ်တော်မှာ ၄-၄-၂၀၁၆ ရက်နေ့မှာ တင်သွင်းကာ ၅-၄-၂၀၁၆ ရက် နေ့မှာ ဆွေးနွေးဆုံးဖြတ်ခဲ့ပါတယ်။ ပြည်သူ့လွှတ်တော်အနေနဲ့ ပြည်သူ့လွှတ်တော်ဆိုင်ရာ ဥပဒေ၊ နည်းဥပဒေ ၁၉၉ အရ ဆက်လက်ဆောင်ရွက်မှာဖြစ်ကြောင်း ပြောကြားခဲ့သော်လည်း နောက်ရက်တွေမှာ ကျင်းပခဲ့တဲ့ ပြည်ထောင်စုလွှတ်တော်မှာ လွှတ်တော်နှစ်ရပ် သဘောတူညီသည်ဟု မှတ်ယူရမည်ဖြစ်သော ဥပဒေအဖြစ် နိုင်ငံတော်သမ္မတက လက်မှတ်ရေးထိုးထုတ်ပြန်နိုင်ရန် ပေးပို့သွားမည်ဖြစ်ကြောင်း လွှတ်တော်သို့ တင်ပြခြင်းမရှိဘဲ နိုင်ငံတော်သမ္မတက ၆-၄-၂၀၁၆ ရက်နေ့အပြီး လက်မှတ်ရေးထိုးပြီးတော့ ပြည်ထောင်စု လွှတ်တော်ဆိုင်ရာဥပဒေ ၂၆ ဖြင့် အတည်ပြုခဲ့တဲ့အတွက် အဆိုပါဥပဒေဟာ အလွန်လျင်မြန်စွာ အသက် ဝင်ခဲ့တာကို တွေ့ရှိရပါတယ်။ ဒါ့ကြောင့် နိုင်ငံတော်နဲ့ နိုင်ငံသားများအတွက် အသက်တမျှအရေးကြီးတဲ့ ဖွဲ့စည်းပုံအခြေခံဥပဒေ ပြင်ဆင်ရေးနဲ့ ပတ်သက်ပြီး Time Line ဘယ်လိုရေးဆွဲထားတယ်ဆိုတာ အာမခံချက် မပေးနိုင်ဘဲနဲ့ အချို့ဥပဒေများကိုတော့ ဥပဒေ၊ နည်းဥပဒေများကို မျက်ကွယ်ပြု၊ မြန်ချင်လျင် မြန်မြန် ဆောင်ရွက်နိုင်ခဲ့ တာကို ထောက်ပြဆွေးနွေးရခြင်း ဖြစ်ပါတယ်။ ဦးသိန်းထွန်းတင်သွင်းလာတဲ့ ဥပဒေမူကြမ်းဟာ ၄၅ ဦး ကော်မတီက တင်သွင်းလာမယ့် ဥပဒေ မူကြမ်းကို စောင့်ဆိုင်းနေရတဲ့အတွက် ယခု၁၀ လကျော် ကြာမြင့်နေပြီဖြစ်ပါတယ်။ နိုင်ငံတော်နဲ့ နိုင်ငံသားများ အကျိုးအတွက် လက်ငင်းအကျိုးသက်ရောက်စေနိုင်တဲ့ ဦးစိုင်းသန်းနိုင် အပါအဝင် ကိုယ်စားလှယ် ၁၄၅ ဦးက ဥပဒေနဲ့အညီ လက်မှတ်ရေးထိုးတင်သွင်းလာတဲ့ ဥပဒေမူကြမ်းကို ဥပဒေပြဋ္ဌာန်းချက်များနဲ့အညီ ဆက်လက်ဆောင်ရွက်ပေးနိုင်ပါရန် လေးစားစွာတင်ပြရင်း နိဂုံးချုပ်အပ် ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးချင်းဖေလင်း မံစီမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1359">ဦးချင်းဖေလင်း(မံစီမဲဆန္ဒနယ်၊ ကချင်ပြည်နယ်)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့် ပြည်ထောင်စုလွှတ်တော် ကိုယ်စားလှယ်များခင်ဗျာ။ ကျွန်တော်ကတော့ ကချင်ပြည်နယ် မံစီမဲဆန္ဒနယ်က ပြည်ထောင်စုလွှတ်တော် ကိုယ်စားလှယ် ဦးချင်းဖေလင်း ဖြစ်ပါတယ်။ ၂၀၀၈ ခုနှစ် ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်တဲ့ ဥပဒေမူကြမ်းလေ့လာစိစစ်ရေးပူးပေါင်း ကော်မတီ(၇၅/၂၀၁၉)ရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာအပေါ်မှာ ထောက်ခံ ဆွေးနွေးသွားမှာ ဖြစ်ပါတယ်။ ဥပဒေမူကြမ်းလေ့လာစိစစ်ရေးပူးပေါင်းကော်မတီရဲ့ အစရီင်ခံစာမှာ ဦးစိုင်းသန်းနိုင်အပါအဝင် ပြည်ထောင်စုလွှတ်တော်ကိုယ်စားလှယ် ၁၄၅ ဦး တင်ပြထားတဲ့ ဖွဲ့စည်းပုံအခြေခံဥပဒေ ပြင်ဆင်ရေး မူကြမ်းကို ဖွဲ့စည်းပုံပြင်ဆင်ရေးလုပ်ငန်းစဉ်များ မြန်ဆန်ချောမွေ့စေရေးအတွက် ပြည်ထောင်စုလွှတ်တော်က လွှတ်တော်ဆိုင်ရာဥပဒေ၊ နည်းဥပဒေနဲ့အညီ ဖွဲ့စည်းထားတဲ့ ဖွဲ့စည်းပုံအခြေခံဥပဒေ(၂၀၀၈ ခုနှစ်) ပြင်ဆင်ရေးပူးပေါင်းကော်မတီရဲ့ ပြင်ဆင်သုံးသပ်ရေးလုပ်ငန်းစဉ်တွေနဲ့ တစ်ပြိုင်တည်း အတူယှဉ်တွဲ ဆွေးနွေးဖို့ သဘောထားမှတ်ချက်ပြုထားတဲ့အပေါ်မှာ ထောက်ခံဆွေးနွေးရခြင်း ဖြစ်ပါတယ်။ ဤ ဖွဲ့စည်းပုံ အခြေခံဥပဒေကို ဆောလျင်စွာ ပြင်ဆင်နိုင်ဖို့ ပြည်ထောင်စုလွှတ်တော်က အတည်ပြုထားတဲ့ ပြင်ဆင်ရေး ပူးပေါင်းကော်မတီမှာဆိုလို့ရှိရင်လည်း တပ်မတော်သား ကိုယ်စားလှယ်အပါအဝင် တစ်သီးပုဂ္ဂလ ကိုယ်စားလှယ်တွေ၊ တိုင်းရင်းသားပါတီစုံက ကိုယ်စားလှယ်တွေကို အချိုးကျပါဝင်ဖွဲ့စည်းထားတာလည်း ဖြစ်ပါတယ်။ လွှတ်တော်ကိုယ်စားလှယ်များအနေနဲ့ ဖွဲ့စည်းပုံအခြေခံဥပဒေကိုပြင်ဆင်ဖို့ မူကြမ်းတစ်ခု တင်သွင်းမယ်ဆိုလို့ရှိရင် လွှတ်တော်ကိုယ်စားလှယ် ၂၀ ရာခိုင်နှုန်းရဲ့ လက်မှတ်တွေနဲ့ တင်သွင်းမှသာ ဖွဲ့စည်းပုံပြင်ဆင်ရေးလုပ်ငန်းမူကြမ်းကို တင်သွင်းလို့ရမှာ ဖြစ်ပါတယ်။ အဲဒီလိုရင် ကျွန်တော်တို့ လွှတ်တော်ကိုယ်စားလှယ်နည်းတဲ့ပါတီတွေ၊ တစ်သီးပုဂ္ဂလပါတီတွေ အနေနဲ့ဟာဆိုလို့ရှိရင် ကျွန်တော်တို့ ပြင်ဆင်ရေးလုပ်ငန်းစဉ်တွေ တင်သွင်းတဲ့နေရာမှာ မလိုအပ်တဲ့ကြန့်ကြာမှုတွေ၊ အခက်အခဲတွေ ရှိနိုင်မှာပဲ ဖြစ်ပါတယ်။ အခုလို ပြင်ဆင်ရေးပူးပေါင်းကော်မတီကို ဖွဲ့စည်းထားတဲ့အတွက်ကြောင့်မို့လို့ ကျွန်တော်တို့ တိုင်းရင်းသားပါတီအနေနဲ့ပဲဖြစ်ဖြစ်၊ တစ်သီးပုဂ္ဂလအနေနဲ့ပဲဖြစ်ဖြစ် မိမိတို့ပြင်ဆင်လိုတဲ့ အချက်ပေါင်း များစွာကို ဒီနေရာမှာ တစ်ပြိုင်တည်း တင်သွင်းဆွေးနွေးခွင့်ရတာ ဖြစ်ပါတယ်။ ဒီတော့ ဒီပြင်ဆင်ရေး ပူးပေါင်းကော်မတီဟာ ဆိုလို့ရှိရင်လည်း ၂၀၀၈ ဖွဲ့စည်းပုံအခြေခံဥပဒေတစ်ခုလုံးကို ပြင်ဆင်ဖို့လုပ်နေတာ မဟုတ်ဘဲနဲ့ ဥပဒေတစ်ရပ်လုံးကို လေ့လာပြီးမှ ဖြစ်သင့်တာတွေကို ကျွန်တော်တို့ ပြင်ဆင်သင့်တာတွေ ကိုသာပြင်ဆင်ဖို့ ဆောင်ရွက်နေကြတာပဲ ဖြစ်ပါတယ်။ ဖွဲ့စည်းပုံအခြေခံဥပဒေ ပြင်ဆင်ရေးလုပ်ငန်းစဉ် တွေမှာ တစ်ချက်ကို ပြင်လိုက်တာနဲ့ ကျွန်တော်တို့ နောက်ထပ်ပြင်ဆင်ရမယ့် ဥပဒေပုဒ်မ၊ ပုဒ်မခွဲတွေ ကလည်း၊ ဆက်စပ်ပုဒ်မတွေကလည်း ရှိလာနိုင်မှာဖြစ်ပါတယ်။ ဒီလိုတစ်ခုချင်းစီသာ ကျွန်တော်တို့ ပြင်နေ မယ်ဆိုလို့ရှိရင် ကျွန်တော်တို့ ဖွဲ့စည်းပုံပြင်ဆင်ရေးလုပ်ငန်းစဉ်တွေဟာ မလိုလားအပ်တဲ့ ကြန့်ကြာမှုတွေ ဖြစ်နေမှာဖြစ်တဲ့အတွက်ကြောင့်မို့လို့ ဖွဲ့စည်းပုံပြင်ဆင်ရေးပူးပေါင်းကော်မတီရဲ့ ပြင်ဆင်သုံးသပ်ရေး လုပ်ငန်းစဉ်တွေနဲ့ တစ်ပြိုင်တည်း တူယှဉ်တွဲဆွေးနွေးပြင်ဆင်ခြင်းကသာ ပိုမိုသင့်လျော်ပြီးမှ ချောမွေ့ မြန်ဆန်မှာဖြစ်တယ်လို့ ဆွေးနွေးလိုပါတယ်။ ဒီနေရာမှာ အလျဉ်းသင့်လို့ ဆွေးနွေးလိုတာက တိုင်းရင်းသားပြည်သူအများစုက ဖွဲ့စည်းပုံ ပြင်ဆင်ရေးကို လိုလားတောင့်တနေတဲ့လွှတ်တော်ကိုယ်စားလှယ်ကြီးတစ်ယောက်က ဆွေးနွေး သွားတဲ့နေရာမှာ ဖွဲ့စည်းပုံပြင်ဆင်ရေးနဲ့ပတ်သက်ပြီးမှ နိုင်ငံတော်ရဲ့၊ လူထုရဲ့ ၇၀ ရာခိုင်နှုန်းလောက်က ဖွဲ့စည်းပုံနဲ့ပတ်သက်ပြီး တိတိကျကျ သိရှိတာမရှိဘူးဆိုတဲ့ အသုံးအနှုန်းတွေနဲ့ ဆွေးနွေးသွားတာ ဖြစ်ပါတယ်။ ကျွန်တော့ကို Power Point သုံးစွဲတင်ပြခွင့်ပြုရန် ခွင့်တောင်းခံအပ်ပါတယ်။ ဒါဖွဲ့စည်းပုံအခြေခံဥပဒေရဲ့ နိဒါန်းမှာ ပါထားတာပါ။ ပြည်လုံးကျွတ်ဆန္ဒခံယူပွဲနဲ့ ကျွန်တော်တို့ အတည်ပြုခဲ့တာလို့ ပြောပါတယ်။ ၉၂.၄၈ ရာခိုင်နှုန်းသော ဆန္ဒမဲတွေနဲ့ ကျွန်တော်တို့ဟာ ထောက်ခံဆန္ဒမဲနဲ့ အတည်ပြုခဲ့တာလို့ ပြောတာဖြစ်ပါတယ်။ အဲဒီတော့ လွှတ်တော်ကိုယ်စားလှယ်ကြီး ဆွေးနွေးချက်များမှာပါသလို ပြည်သူ ၇၀ ရာခိုင်နှုန်းကသာ တကယ်မသိခဲ့ဘူးဆိုရင် ဒီဖွဲ့စည်းပုံအခြေခံဥပဒေဖြစ်လာတဲ့ ကိန်းဂဏန်းအချက် အလက်တွေက ကျွန်တော်တို့ စဉ်းစားစရာဖြစ်လာမှာ ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ ကျွန်တော်တို့ ရွေးကောက်ခံ လွှတ်တော်ကိုယ်စားလှယ်တွေဟာ ဆိုလို့ရှိရင် လွှတ်တော်ရပ်နားတဲ့ှာ ကျွန်တော်တို့ မဲဆန္ဒရှင် ပြည်သူတွေနဲ့ တွေ့ဆုံဆွေးနွေးဖို့၊ ပြည်သူတွေရဲ့ အသံကို နားထောင်ဖို့ ကျွန်တော်တို့က အမြဲတမ်း ကွင်းဆင်းရတာဖြစ်ပါတယ်။ ဒီပြည်သူတွေက ကျွန်တော်တို့ကို အမြဲတမ်းပဲ ဒီဖွဲ့စည်းပုံပြင်ဆင် ရေးနဲ့ ပတ်သက်ပြီးမှ အမြဲတမ်းမေးမြန်းနေတာကိုလည်း ခံကြရတာဖြစ်ပါတယ်။ ဒါကြောင့်မို့လို့ ကျွန်တော်တို့ ရွေးကောက်ခံလွှတ်တော်ကိုယ်စားလှယ်များအနေနဲ့ တိုင်းရင်းသားပြည်သူအများစု မျှော်လင့်နေကြတဲ့ ဖွဲ့စည်းပုံပြင်ဆင်ရေး လုပ်ငန်းစဉ်တွေမှာ မြန်နိုင်သမျှမြန်အောင် ကြိုးစားဆောင်ရွက်နေကြတယ်ဆိုတဲ့ အပေါ်မှာတော့ သံသယရှိစရာလိုမယ်လို့ မထင်ဘူးထင်ပါတယ်။ အခုဆိုလို့ရှိရင်လည်း ကျွန်တော်တို့ ပြင်ဆင်ရေးပူးပေါင်းကော်မတီရဲ့ ပြင်ဆင်သုံးသပ်ခြင်း လုပ်ငန်းစဉ်တွေဟာ အခန်း(၅)ပြီးလို့ အခန်း(၆) ကိုတောင် ရောက်နေပြီလို့ ကျွန်တော်တို့ သိရှိရတာဖြစ်ပါတယ်။ ပြီးတော့ ဒီည်း ကျွန်တော်တို့ လွှတ်တော်ထဲမှာလည်း လွှတ်တော်ကိုယ်စားလှယ်တွေအားလုံးက ကျွန်တော်တို့ ဖွဲ့စည်းပုံပြင်ဆင်ရေး အတွက်ကိုပဲ ဝိုင်းပြီးဆွေးနွေးနေကြတာ ဖြစ်ပါတယ်။ ဘယ်သူတစ်ဦးတစ်ယောက်ကမှ မပြင်ဆင်ဖို့၊ ပြင်ဆင်ရန်မလိုဘူးဆိုပြီးတော့မှ ဆွေးနွေးနေကြတာလည်း မဟုတ်ပါဘူး။ အဲဒါကြောင့် ကျွန်တော်တို့ဟာ ဒီလွှတ်တော်ထဲမှာလည်း ပြည်ထောင်စုလွှတ်တော်ဆိုင်ရာ ဥပဒေ၊ နည်းဥပဒေနဲ့အညီ ဖွဲ့စည်းပုံ အခြေခံဥပဒေကို ဆောလျင်စွာပြင်ဆင်ဖို့အတွက် (၂၀၀၈ ခုနှစ်) ဖွဲ့စည်းပုံအခြေခံဥပဒေပြင်ဆင်ရေး ပူးပေါင်း ကော်မတီကိုလည်း ဖွဲ့စည်းထားပြီး ဖြစ်ပါတယ်။ ပြီးခဲ့သော ယခင်က ဥပဒေမူကြမ်း ၄ ခုကိုလည်း ဒီပြင်ဆင်ရေးပူးပေါင်းကော်မတီနဲ့၊ သုံးသပ် တင်ပြချက်တွေနဲ့ တစ်ပြိုင်တည်း အတူယှဉ်တွဲဆွေးနွေးဖို့ ဆိုပြီးတော့မှ လွှတ်တော်ကလည်း ဆုံးဖြတ် အတည်ပြုခဲ့ပြီးလည်း ဖြစ်ပါတယ်။ ဒါကြောင့်မို့လို့ ဦးစိုင်းသန်းနိုင်အပါအဝင် ပြည်ထောင်စုလွှတ်တော် ကိုယ်စားလှယ် ၁၄၅ ဦး တင်ပြခဲ့တဲ့ ဖွဲ့စည်းပုံအခြေခံဥပဒေပြင်ဆင်ရေးမူကြမ်းကို ပြင်ဆင်ရေးလုပ်ငန်း စဉ်တွေ ချောမွေ့ဖို့အတွက်ဆိုလို့ရှိရင် ဖွဲ့စည်းပုံအခြေခံဥပဒေ(၂၀၀၈ ခုနှစ်)ပြင်ဆင်ရေး ပူးပေါင်းကော်မတီရဲ့ ပြင်ဆင်သုံးသပ်ရေး လုပ်ငန်းစဉ်တွေမှာ တစ်ပြိုင်တည်းအတူယှဉ်တွဲ ဆွေးနွေးဖို့ဟာ ပိုမိုသင့်လျော်မှန်ကန် တာဖြစ်တဲ့အတွက်ကြောင့်မို့လို့ ဥပဒေမူကြမ်း လေ့လာစိစစ်ရေးပူးပေါင်းကော်မတီရဲ့ (၇၅/၂၀၁၉) အစီရင်ခံစာ အပေါ်မှာ ထောက်ခံဆွေးနွေးလိုက်ရခြင်း ဖြစ်ပါတယ်။ အားလုံး ကျေးဇူးတင်ပါတယ်။</speech>
<speech type="speaker">ဗိုလ်မှူးချုပ်ကျော်စန်းလင်း တပ်မတော်သား ပြည်သူ့လွှတ်တော်ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဗိုလ်မှူးချုပ်ကျော်စန်းလင်း(တပ်မတော်သားပြည်သူ့လွှတ်တော်ကိုယ်စားလှယ်)</mp>လေးစားအပ် ပါသော နာယကကြီးနှင့် အားလုံးမင်္ဂလာပါခင်ဗျာ။ ကျွန်တော်ကတော့ ဗိုလ်မှူးချုပ်ကျော်စန်းလင်း ဖြစ်ပါတယ်။ ဦးစိုင်းသန်းနိုင် အပါအဝင် လွှတ်တော်ကိုယ်စားလှယ် ၁၄၅ ဦးတို့မှ လက်မှတ်ရေးထိုးခဲ့သော ဥပဒေကြမ်းနှင့်စပ်လျဉ်း၍ ပူးပေါင်းကော်မတီ၏ အစီရင်ခံစာကို သုံးသပ်ဆွေးနွေးသွားမှာ ဖြစ်ပါတယ်။ Power Point သုံးစွဲခွင့်ပြုပါခင်ဗျာ။ (၂၀၀၈ ခုနှစ်)ဖွဲ့စည်းပုံအခြေခံဥပဒေပုဒ်မ ၅ နှင့် ပုဒ်မ ၅၉(ဂ)တို့အား ပြင်ဆင်ဖြည့်စွက်တဲ့နေရာမှာ နယ်နိမိတ်တည်ရှိမှုနှင့် ပတ်သက်၍ ရှိရင်းနယ်နိမိတ်အပြင် နိုင်ငံတကာခုံရုံးက အဆုံးအဖြတ်ပြုမှုကြောင့် ရရှိလာမယ့်နယ်နိမိတ်များ အကျုံးဝင်လာစေရန်အတွက်လည်းကောင်း၊ ဥပဒေပြဋ္ဌာန်းချက် တိကျစေရန် အတွက်လည်းကောင်း တင်သွင်းခြင်းဖြစ်ပါတယ်။ ပုဒ်မ ၂၀၁ နှင့် ပတ်သက်ပြီး ဖွဲ့စည်းပုံအခြေခံဥပဒေ အခန်း(၅)၊ ပုဒ်မ ၂၀၁ မှာ အမျိုးသားကာကွယ်ရေးနဲ့ လုံခြုံရေးကောင်စီဖွဲ့စည်းမှုကိုသာ ဖော်ပြထားပြီး လုပ်ငန်းတာဝန်များမပါရှိသဖြင့် အဆိုပါကော်မတီရဲ့ လုပ်ငန်းတာဝန် ရ ရပ်ကိုပါ ထပ်မံဖြည့်စွက်ခြင်း ဖြစ်ပါတယ်။ နိုင်ငံတော်ကာကွယ်ရေး၊ လုံခြုံရေး၊ တရားဥပဒေစိုးမိုးရေး၊ ငြိမ်းချမ်းရေးလုပ်ငန်းတွေကို ဆောင်ရွက်နိုင်စေရေး၊ အုပ်ချုပ်မှုကဏ္ဍနှင့် ဥပဒေပြုရေးကဏ္ဍတို့ အပြန်အလှန် ထိန်းကျောင်းနိုင်စေရေးကို ဦးတည်ပြီး တင်သွင်းခဲ့ခြင်းဖြစ်ပါတယ်။ သို့ရာတွင် ဥပဒေမူကြမ်း လေ့လာစိစစ်ရေးပူးပေါင်းကော်မတီကို ဖွဲ့စည်းကာ ယင်းကော်မတီ၏ သဘောထားမှတ်ချက်အစီရင်ခံစာကို တင်သွင်းလာခဲ့ပါတယ်။ ဒါဟာ ဖွဲ့စည်းပုံအခြေခံဥပဒေ အခန်း(၁၂) ပုဒ်မ ၄၃၆(က)အရ ပြည်ထောင်စုလွှတ်တော် အစည်းအဝေးတွင် ဆွေးနွေးခြင်းမပြုဘဲ ၄၅ ဦးကော်မတီသို့ ထည့်သွင်းဆောင်ရွက်ခြင်း ဖြစ်သည့်အတွက် ကန့်ကွက်ပါကြောင်း ဆွေးနွေးအပ်ပါတယ်။ နာယကကြီးခင်ဗျာ။ ပုဒ်မ ၂၀၁ နဲ့ပတ်သက်ပြီး တပ်မတော်အစိုးရဟာ လွတ်လပ်ရေးကြိုးပမ်းစဉ် ကာလမှစပြီး နိုင်ငံရေးအခြေအနေတွေ၊ ကာကွယ်ရေးနှင့် လုံခြုံရေးအပိုင်း အဖက်ဖက်က ယိမ်းယိုင် နေတဲ့ စီးပွားရေး၊ အုပ်ချုပ်ရေးနဲ့ တရားစီရင်ရေး စတဲ့အခြေအနေတွေကို သင်ခန်းစာယူပြီး (၂၀၀၈ ခုနှစ်) ဖွဲ့စည်းပုံအခြေခံဥပဒေကို ရေးဆွဲပြဋ္ဌာန်းခဲ့ပါတယ်။ ဒီဖွဲ့စည်းပုံအခြေခံဥပဒေကို ရေးဆွဲခဲ့ကြတဲ့ အတွေ့ အကြုံရင့်ကျက်သော ဥပဒေပညာရှင်တွေက နောင်အနာဂတ်နိုင်ငံရေးကို ပုံဖော်တဲ့နေရာမှာ နိုင်ငံတော်ကို ထိန်းကျောင်းနိုင်မယ့်၊ လမ်းညွှန်ဦးဆောင်နိုင်မယ့် ကော်မတီတစ်ရပ်ကို မှန်ကန်စွာဖွဲ့စည်းခဲ့ပါတယ်။ အဲ့ဒါကတော့ အမျိုးသားကာကွယ်ရေးနှင့် လုံခြုံရေးကောင်စီပဲ ဖြစ်ပါတယ်။ အများသိကြတဲ့ “ကာလုံ”ပဲ ဖြစ်ပါတယ်။ “ကာလုံ”ဆိုတာ စစ်ရေးပြဿနာတစ်ခုတည်းကိုသာ ဖြေရှင်းတဲ့ ကောင်စီမဟုတ်ပါဘူး။ နိုင်ငံရေး၊ စီးပွားရေး၊ လူမှုရေးနဲ့ အခြားကဏ္ဍတွေအတွက်လည်းပဲ ဖြေရှင်းဆောင်ရွက်ရတဲ့ ကောင်စီပဲဖြစ်ပါတယ်။ နိုင်ငံတော်အပေါ် ကျရောက်လာမယ့် အန္တရာယ်မှန်သမျှ၊ အခက်အခဲမှန်သမျှကို ဦးဆောင်ဖြေရှင်းရန် ဖွဲ့စည်းထားပေးခြင်းပဲ ဖြစ်ပါတယ်။ လက်နက်ကိုင်သောင်းကျန်းသူများပြားတဲ့ ကျွန်တော်တို့နိုင်ငံမှာ အထူး လိုအပ်ပါတယ်။ ဘာလို့လဲဆိုတော့ နိုင်ငံတစ်နိုင်ငံဟာ အဖက်ဖက်ကနေ အားပျော့ယိမ်းယိုင်လာတဲ့ """"တောမီးလောင်-တောကြောင်လက်ခမောင်းခတ်"""" ဆိုသလို လက်နက်ကိုင်သောင်းကျန်းသူတွေ ပုန်ကန်တိုက်ခိုက်ခြင်းပဲ ဖြစ်ပါတယ်။ ယခုလည်းဒီလိုပါပဲ ရခိုင်ပြည်နယ်မြောက်ခြမ်း ARSA သောင်းကျန်းသူများနဲ့ AA သောင်းကျန်း သူများရဲ့ တိုက်ခိုက်သတ်ဖြတ် ပြန်ပေးဆွဲနေမှုများဟာ အစိုးရ၏ အုပ်ချုပ်ရေးယန္တရားပျက်ပြားအောင် အစီအစဉ်ရှိရှိ ်လုပ်ဆောင်နေတာ တွေ့ကြရပါတယ်။ လတ်တလောဖြစ်စဉ်များအနက် ရွှေနဒီ အမြန်ရေယာဉ်ဖြစ်စဉ်၊ အမျိုးသားလွှတ်တော်ကိုယ်စားလှယ် ဦးဝှေ့တင်းနှင့် အိန္ဒိယနိုင်ငံသားတွေကို ဖမ်းဆီးခဲ့တဲ့ဖြစ်စဉ် ဆက်တိုက်ဆိုသလို ဖြစ်ပွားခဲ့ပါတယ်။ ရှမ်းပြည်မြောက်ပိုင်းမှာလည်း TNLA, MNDAA, AA သုံးဖွဲ့ပေါင်းပြီး အကြမ်းဖက်တိုက်ခိုက်မှုများဟာ ၂၀၁၉ ခုနှစ် အတွင်းမှာ အရှိန်အဟုန်မြှင့်ဆောင်ရွက် လာတာတွေ့ကြရပါတယ်။ ဖြစ်စဉ်များ တစ်ခုပြီးတစ်ခု အဆင်အခြင်မဲ့စွာ ဆောင်ရွက်နေခြင်းဟာ နိုင်ငံတော် အစိုးရ၊ တပ်မတော်နှင့် ပြည်သူလူထုအပေါ်၌လည်းကောင်း၊ နိုင်ငံတော်၏ တရားဥပဒေ၌သော်လည်းကောင်း မထီမဲ့မြင်ပြုခြင်း၊ စော်ကားခြင်းများဖြစ်၍ နိုင်ငံတော်အစိုးရဟာ အမျိုးသားကာကွယ်ရေးနဲ့ လုံခြုံရေး ကောင်စီခေါ်ယူပြီး အဆိုပါသောင်းကျန်းသူတွေကို """"အကြမ်းဖက်သောင်းကျန်းသူများ""""အဖြစ် နိုင်ငံတော်မှ တရားဝင်ကြေညာသင့်ပါကြောင်းနှင့် မြို့ရွာအတွင်းဝင်ရောက်လာတဲ့ သောင်းကျန်းသူတွေကို လွယ်ကူစွာ ဖော်ထုတ်နိုင်ရန် ဖျက်သိမ်းထားတဲ့ ဧည့်စာရင်းဥပဒေနဲ့ လုံခြုံရေးဆိုင်ရာကန့်သတ်ချက်တွေကို ပြန်လည် ဖော်ဆောင်ပေးရေး ဆောင်ရွက်ပေးသင့်ပါကြောင်း အကြံပြုအပ်ပါတယ်။ နာယကကြီးခင်ဗျာ။ အဆိုပါသောင်းကျန်းသူများ၏ တိုက်ခိုက်မှုဖြစ်စဉ်ဖြစ်တိုင်း တပ်မတော်မှ အမြန်ဆုံးလိုက်လံ တိုက်ခိုက်ချေမှုန်းလျက်ရှိသော်လည်း နိုင်ငံတော်အစိုးရအနေဖြင့် မည်သည့်ဆောင်ရွက်ချက်မှ လုပ်ဆောင်ထားတာ မရှိသေးတာကို တွေ့ရပါတယ်။ """"ရခိုင်ပြည်နယ်အရေးဟာ နိုင်ငံတစ်နိုင်ငံလုံး အရေး မဟုတ်၊ ပြည်နယ်လေးတစ်ခုရဲ့ ပြဿနာသာဖြစ်တယ်"""" လို့ယူဆခဲ့ရင် ရခိုင်ပြည်နယ်မှာရှိတဲ့ အခြား အမတ်မင်းတွေနဲ့ ပြည်နယ်အစိုးရတာဝန်ရှိသူတွေ ထပ်ပြီးအဖမ်းခံနေရဦးမှာပါပဲ။ ဒါ့ကြောင့် ရခိုင်ပြည်နယ်နဲ့ ရှမ်းပြည်မြောက်ပိုင်းဒေသတွေရဲ့ လုံခြုံရေးကိစ္စတွေကို """"ကာလုံ"""" အမြန်ဆုံးခေါ်ယူပြီး အစိုးရမှ တာဝန်ယူမှု၊ တာဝန်ခံမှုအပြည့်ဖြင့် ဆောင်ရွက်သွားသင့်ပါကြောင်း အကြံပြုအပ်ပါတယ်။ ကျွန်တော်တို့နိုင်ငံရဲ့ ဒီမိုကရေစီဖက်ဒရယ်စနစ် လျင်လျင်မြန်မြန် ဖော်ဆောင်နိုင်ရေးမှာ နိုင်ငံတော် တည်ငြိမ်ဖို့၊ (Stable)ဖြစ်ဖို့ လိုပါတယ်။ Stable ဖြစ်ဖို့ဆိုတာ ပြဿနာအားလုံးကို ပူးပေါင်းဖြေရှင်းရန် အမျိုးသားကာကွယ်ရေးနဲ့ လုံခြုံရေးကောင်စီဟာ မဖြစ်မနေ အလိုအပ်ဆုံးပဲဖြစ်ပါတယ်။ တိုင်းဒေသကြီး တစ်ခုပဲဖြစ်ဖြစ်၊ ပြည်နယ်တစ်ခုပဲဖြစ်ဖြစ် မလုံခြုံရင် သို့မဟုတ် မကာကွယ်နိုင်ရင် ဒီမိုကရေစီဖက်ဒရယ် စနစ် ဖော်ဆောင်မှုကို များစွာနှောင့်နှေးစေနိုင်မှာ ဖြစ်ပါတယ်။ ဒါ့ကြောင့် နိုင်ငံ့အရေးကိစ္စတွေကို ၂ လ တစ်ကြိမ် """"ကာလုံ"""" ခေါ်ယူစေပြီး ဦးစိုင်းသန်းနိုင် တင်သွင်းထားတဲ့ အချက် (၇)ချက်ပါ တာဝန်တွေကိုလည်း ထမ်းဆောင်သင့်ပါကြောင်း အကြံပြုအပ်ပါတယ်။ နာယကကြီးခင်ဗျာ။ ယနေ့ကမ္ဘာမှာ ထာဝရရန်သူ၊ ထာဝရမိတ်ဆွေ ဆိုတာမရှိတော့ပါဘူး။ ထာဝရအကျိုးစီးပွားပဲ ရှိပါတယ်။ ကျွန်တော်တို့နိုင်ငံရဲ့ အိမ်နီးနားချင်းနိုင်ငံတွေကို တစ်နိုင်ငံချင်းစီအလိုက် သေချာသုံးသပ်ရင် မြင်နိုင်မှာဖြစ်ပါတယ်။ ယနေ့ကမ္ဘာမှာ အစ္စရေးနိုင်ငံဟာ နိုင်ငံအဖြစ် ရပ်တည်နိုင်ဖို့ အတွက် ဘယ်လောက်ကာကွယ်နေရသလဲဆိုတာကို နမူနာယူပြီး မိမိနိုင်ငံရဲ့ ကာကွယ်ရေးနှင့် လုံခြုံရေးကို ဘယ်လိုပူးပေါင်း ဆောင်ရွက်ကြမလဲဆိုတာဟာ """"ကာလုံ"""" ကောင်စီကသာ ခေါ်ယူဆောင်ရွက်ကြရမှာ ဖြစ်ပါတယ်။ ဒါ့ကြောင့်နိုင်ငံတော်ကာကွယ်ရေး၊ လုံခြုံရေးနဲ့စပ်လျဉ်းတဲ့ """"အမျိုးသားလုံခြုံရေးဥပဒေ (National Security Act)ဆိုတဲ့ ဥပဒေတွေကိုလည်း အမြန်ဆုံးပြဋ္ဌာန်း ဆောင်ရွက်သင့်ပါကြောင်း အကြံပြုဆွေးနွေးရင်း နိဂုံးချုပ်လိုက်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးကျော်အောင်လွင် စေတုတ္တရာမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1463">ဦးကျော်အောင်လွင်(စေတုတ္တရာမဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးပဲမင်္ဂလာပါ။ ကျွန်တော်ကတော့ စေတုတ္တရာ မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးကျော်အောင်လွင်ပါ။ ကရင်ပြည်နယ် မဲဆန္ဒနယ်အမှတ် (၅) အမျိုးသားလွှတ်တော်ကိုယ်စားလှယ် ဦးစိုင်းသန်းနိုင် အပါအဝင် ရွေးကောက်ခံကိုယ်စားလှယ် ၃၅ ဦးနဲ့ တပ်မတော်သား လွှတ်တော်ကိုယ်စားလှယ် ၁၁၀ ဦး တင်သွင်းလာတဲ့ ဖွဲ့စည်းပုံအခြေခံဥပဒေ ဒုတိယ အကြိမ်ပြင်ဆင်တဲ့ ဥပဒေမူကြမ်းအပေါ် လေ့လာစိစစ်ရေးပူးပေါင်းကော်မတီရဲ့ အစီရင်ခံစာကို ဆွေးနွေး မှာပါ။ တင်သွင်းလာတဲ့ ကျိုးကြောင်းဖော်ပြချက်မှာ နိုင်ငံတော်သမ္မတမှ ဥပဒေကဲ့သို့ အာဏာတည်သော အမိန့် ထုတ်ပြန်ရာတွင် အုပ်ချုပ်ရေးကဏ္ဍနဲ့ ဥပဒေပြုရေးကဏ္ဍ အပြန်အလှန်ထိန်းကျောင်းမှုပြုရာတွင် သမ္မတစနစ် ပိုမိုပီပြင်စေရန်၊ သမ္မတမှ အမျိုးသားကာကွယ်ရေးနှင့် လုံခြုံရေးကောင်စီ၏ ထောက်ခံချက်ဖြင့် လွှတ်တော်များအား ဖျက်သိမ်းနိုင်သည့်အခွင့်အရေးကို ရရှိစေရန် ပြင်ဆင်ခြင်းဖြစ်တယ်လို့ ဖော်ပြထား ပါတယ်။ ဖွဲ့စည်းပုံအခြေခံဥပဒေ ပုဒ်မ ၂၀၁ အရ ဖွဲ့စည်းထားတဲ့ ကာလုံကို ဘယ်လိုဖွဲ့စည်းထားတယ် ဆိုတာလည်း အားလုံးသိပြီးသားပါ။ ၂၉-၁-၂၀၁၉ ရက်နေ့ ပြည်ထောင်စုလွှတ်တော်အစည်းအဝေးမှာ မကွေးတိုင်းဒေသကြီး မဲဆန္ဒနယ် အမှတ်(၄)၊ အမျိုးသားလွှတ်တော်ကိုယ်စားလှယ် ဦးအောင်ကြည်ညွန့်က (၂၀၀၈) ဖွဲ့စည်းပုံအခြေခံဥပဒေ ပြင်ဆင်ရေးလုပ်ငန်းစဉ်များ ဆောလျင်စွာ ဆောင်ရွက်နိုင်ရေးအတွက် ဖွဲ့စည်းပုံအခြေခံဥပဒေပြင်ဆင်ရေး ပူးပေါင်းကော်မတီတစ်ရပ်ဖွဲ့စည်းရန် အရေးကြီးအဆိုကို တင်သွင်းခဲ့ပြီးတော့ ၆-၂-၂၀၁၉ ရက်မှာ လွှတ်တော်က ဆွေးနွေးအတည်ပြုခဲ့တယ်။ ၁၉-၂-၂၀၁၉ ရက်နေ့မှာတော့ ပြည်ထောင်စုလွှတ်တော်က အမိန့်ကြော်ငြာစာ အမှတ်(၁၅/၂၀၁၉) နဲ့ ပါတီအစုအဖွဲ့ပေါင်းစုံက ပြည်ထောင်စုလွှတ်တော်ကိုယ်စားလှယ် ၄၅ ဦး ပါဝင်တဲ့ ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေ(၂၀၀၈ ခုနှစ်) ပြင်ဆင်ရေး ကော်မတီကို ပြည်ထောင်စုလွှတ်တော်ဆိုင်ရာဥပဒေပုဒ်မ ၇(ခ) နဲ့ နည်းဥပဒေပုဒ်မ ၁၀၅(က) တို့နဲ့အညီ ဖွဲ့စည်းတာဝန်ပေးခဲ့တယ်။ ဦးတည်ချက်တွေအနေနဲ့ ဒီမိုကရေစီစံနှုန်းများနဲ့ညီညွတ်စေဖို့၊ ရှေ့နောက် ဆန့်ကျင်ကွဲလွဲမှုမရှိဖို့၊ ပါတီစုံဒီမိုကရေစီစနစ် ဖော်ဆောင်ရာမှာ အဟန့်အတားမဖြစ်စေဖို့၊ ပြည်တွင်း ငြိမ်းချမ်းရေးနဲ့ အမျိုးသားရင်ကြားစေ့ရေးလုပ်ငန်းများ ပိုမိုအကောင်အထည်ဖော်နိုင်ဖို့၊ နိုင်ငံတော်ကို ဒီမို ကရေစီစနစ်နှင့် ဖက်ဒရယ်စနစ်အခြေခံတဲ့ ပြည်ထောင်စုအဖြစ် ဖွဲ့စည်းရမယ်ဆိုတဲ့ သဘောတူညီချက်နှင့် လိုက်လျောညီထွေတဲ့ ဖွဲ့စည်းပုံအခြေခံဥပဒေဖြစ်လာစေဖို့ စတဲ့ဦးတည်ချက်တွေနဲ့ ဆောင်ရွက်နေတာပါ။ အခုဆိုရင် အခန်း (၅) ခန်း ပြီးလို့ အခန်း(၆) ကို ဆောင်ရွက်နေပါပြီ။ ဒီမိုကရေစီနိုင်ငံတော် တည်ဆောက်ဖို့ဆိုရင် ဒီမိုကရေစီ စံချိန်စံညွှန်းတွေနဲ့ညီတဲ့ ဖွဲ့စည်းပုံတစ်ရပ် မရှိမဖြစ်လိုအပ်တာမို့ ဒါကို ဖော်ဆောင်နေကြတာပါ။ ဒီလိုအနေအထားမှာပဲ ဦးသိန်းထွန်း(ကျောင်းကုန်း)နဲ့ ကိုယ်စားလှယ် ၁၄၃ ဦးက ၁၉-၂-၂၀၁၉ မှာ၊ ၂၉-၅-၂၀၁၉ မှာတော့ ဒေါက်တာမောင်သင်းနဲ့ ၁၄၅ ဦး၊ ၁၇-၉-၂၀၁၉ မှာ ဗိုလ်မှူးချုပ် မောင်မောင်နဲ့ ၁၄၄ ဦး၊ ၂၀-၉-၂၀၁၉ မှာတော့ ဗိုလ်မှူးချုပ်အောင်စန်းချစ်နဲ့ ၁၄၄ ဦး၊ ယခုဦးစိုင်းသန်းနိုင်နဲ့ ဆိုရင် ဖွဲ့စည်းပုံအခြေခံဥပဒေ ဒုတိယအကြိမ်ပြင်ဆင်မယ့် ဥပဒေမူကြမ်း ၅ ခုတိတိ ဆက်တိုက်နီးပါး ထပ်တူအပြိုင် တင်သွင်းလာတာကို တွေ့ရပါတယ်။ ဒီဥပဒေမူကြမ်း ၅ ခုလုံးဟာ (၂၀၀၈) ဖွဲ့စည်းပုံအခြေခံ ဥပဒေတစ်ရပ်လုံးအပေါ်မှာ ပြင်ဆင်ခြင်းမဟုတ်ဘဲနဲ့ ပြဋ္ဌာန်းချက်တချို့ကိုသာ ပြင်ဆင်ရန်တင်ပြထားကြောင်း စိစစ်ရေးပူးပေါင်းကော်မတီက လေ့လာတွေ့ရှိခဲ့ပါတယ်။ ဖွဲ့စည်းပုံအခြေခံဥပဒေရဲ့ ပြဋ္ဌာန်းချက်တချို့၊ ပုဒ်မတချို့ကို ပြင်ရုံမျှနဲ့တော့ ဒီမိုကရေစီစံနှုန်းတွေပြည့်ဝတဲ့ ပြည်တွင်းငြိမ်းချမ်းရေးနဲ့ အမျိုးသားရင်ကြား စေ့ရေးရရှိဖို့၊ ဒီမိုကရေစီဖက်ဒရယ်ပြည်ထောင်စုကြီး တည်ဆောက်နိုင်ဖို့ ပြည့်စုံလုံလောက်တဲ့ ဖွဲ့စည်းပုံ တစ်ရပ် ဖြစ်မလာနိုင်တာ သေချာပါတယ်။ ဒါ့အပြင် အစုအဖွဲ့တစ်ခုချင်းက ပုဒ်မတစ်ခုချင်း၊ အစိတ်အပိုင်း တစ်ခုချင်း ပြင်ဖို့ကြိုးစားနေရင် ဒီမိုကရေစီစံနှုန်းတွေနဲ့ ညီညွတ်ပြည့်စုံတဲ့ ဖွဲ့စည်းပုံကြီးဖြစ်ပေါ်လာဖို့ ရေးဆွဲစဉ်ကာလကလိုပဲ ဆယ်စုနှစ်တစ်ခုကျော် အခြေအနေ ကြန့်ကြာသွားမှာ သေချာပါတယ်ခင်ဗျာ။ အားလုံးသိတဲ့အတိုင်း ကျွန်တော်တို့နိုင်ငံရဲ့ လက်ရှိအခြေအနေတွေဟာ ပြည်တွင်း၊ ပြည်ပ အခက် အခဲ၊ အကြပ်အတည်း၊ ပြဿနာပေါင်းစုံရင်ဆိုင်နေရပြီးတော့ အမှားခံလို့မရတဲ့ ို့မရတဲ့ အနေ အထားပါ။ ဒီပြဿနာတွေကို ညီညွတ်စွာနဲ့ အမြန်ဆုံး ပြေလည်ဖြေရှင်းနိုင်အောင် မကြိုးစားဘဲနဲ့ ရေင် ဒဏ်ရာတွေပိုကြီးပြီးတော့ သမားနောက်ဆစ် ကုရခက်သွားနိုင်ပါတယ်။ ကျွန်တော်တို့ နိုင်ငံရဲ့ အခြေအနေဟာ တစ်စုတစ်ဖွဲ့ အသာရရေးအတွက် အပြိုင်ငြင်းခုံ ရန်ဖြစ်နေရမယ့်တော့ ပါဘူး။ အနာဂတ်နိုင်ငံတော်ကြီးရဲ့ ကျွန်တော်တို့မျိုးဆက် ရင်သွေးငယ်လေးတွေအတွက် လောကပါလ တရားတွေ ထွန်းကားတဲ့၊ အေးချမ်းသာယာတဲ့၊ ဒီမိုကရေစီအခွင့်အရေးတွေပြည့်ဝတဲ့ ရွှေရောင်အနာဂတ် တစ်ခုကို ကျွန်တော်တို့တွေ ပုံဖော်ထားခဲ့ကြရမှာပါ။ ဒါကြောင့် (၂၀၀၈) ဖွဲ့စည်းပုံ ပြင်ဆင်ရေးပူးပေါင်း ကော်မတီမှ ဖွဲ့စည်းပုံအခြေခံဥပဒေမူကြမ်းကို လွှတ်တော်ကို ဥပဒေ၊ နည်းဥပဒေများနှင့်အညီ တင်သွင်း လာချိန်မှာ ယခုတင်သွင်းထားတဲ့ ဥပဒေကြမ်း ၅ ခုနဲ့အတူ သီးခြားစီ တစ်ပြိုင်တည်း ယှဉ်တွဲလျက် ဥပဒေကြမ်းလေ့လာစိစစ်ရေး ပူးပေါင်းကော်မတီက အတူတကွ လေ့လာသုံးသပ်ရေး လုပ်ငန်းစဉ်များ ဆောင်ရွက်ခြင်းနဲ့ ပြင်ဆင်မယ့်ဥပဒေကြမ်းများ အားလုံးကို လွှတ်တော်မှာ ဆက်လက်ဆွေးနွေးပြီးတော့ အဆုံးအဖြတ်ရယူပါက ပိုမိုလျော်ကန်သင့်မြတ်မယ်ဆိုတဲ့ လေ့လာစိစစ်ရေးပူးပေါင်းကော်မတီရဲ့ အစီရင် ခံစာကို လေးလေးနက်နက် ထောက်ခံရခြင်းဖြစ်ပါတယ်။ လေးစားအပ်ပါသော နာယကကြီးခင်ဗျား။ ဖွဲ့စည်းပုံအခြေခံဥပဒေပုဒ်မ ၁၄၀၊ ၁၄၂ တို့အရ တစ်နိုင်ငံလုံး၊ ပြည်သူတစ်ရပ်လုံး မဲပေးရွေးချယ်ထားတဲ့ ပါတီအစုအဖွဲ့အားလုံးက လွှတ်တော်ကိုယ်စားလှယ် အားလုံးထောက်ခံရင်တောင် တပ်မတော်အစုအဖွဲ့က မထောက်ခံရင် လုံးဝပြင်လို့မရတဲ့ ကမ္ဘာမှာပြင်လို့ အခက်ဆုံး ဖွဲ့စည်းပုံကို ပြင်ဆင်ဖို့ကိစ္စဟာ အခက်အခဲ၊ အကြပ်အတည်း၊ အဟန့်အတား၊ စိန်ခေါ်မှုပေါင်းစုံ ကြုံတွေ့တာ မဆန်းပါဘူး။ ဖွဲ့စည်းပုံအခြေခံဥပဒေဆိုတာ နိုင်ငံတစ်ခုရဲ့ အလွန်အရေးကြီးတဲ့ အသက် သွေးကြော၊ အမှားအယွင်းအတိမ်းအစောင်းမခံတဲ့ မူလဥပဒေကြီးဖြစ်လို့ နိုင်ငံတော်နဲ့ နိုင်ငံသားတွေ အရှည်အကျိုးစီးပွားအတွက် ဦးတည်ရေးဆွဲရမှာဖြစ်ကြောင်း တင်ပြရင်းနဲ့ နိဂုံးချုပ်ပါတယ်။ အားလုံး ကိုယ်စိတ်နှစ်ဖြာ ကျန်းမာချမ်းသာကြပါစေ။</speech>
<speech type="speaker">မိုက်ပေးပါ။</speech>
<speech><mp id="000">ဒုတိယဗိုလ်မှူးကြီးမျိုးထွန်းအောင်(တပ်မတော်သား၊ အမျိုးသားလွှတ်တော်ကိုယ်စားလှယ်)</mp>ပထမတစ်ချက် ပြောလိုတာကတော့ ကျွန်တော်တို့ ကိုယ်စားလှယ်တော်ကြီး ဆွေးနွေးသွားတဲ့အထဲမှာ ဘယ်သူတွေက မဲအသာစီးရယူထားတယ်ဆိုတာ အားလုံးအသိပဲဖြစ်ပါတယ်ဆိုတဲ့စကားရပ် ပြည်ထောင်စု လွှတ်တော်ဆိုင်ရာ နည်းဥပဒေ ၁၉ စည်းကမ်းချက်များနဲ့ မညီတဲ့အတွက် ကန့်ကွက်ပါတယ်။ နောက်ထပ် ကတော့ ဒါကျွန်တော်တို့ ကိုယ်စားလှယ်ကြီးဆွေးနွေးပြီး အပြီးသတ်ပိုင်းမှာပြောသွားတဲ့ တချို့စကားရပ် လေးတွေ ဥပမာဆိုလို့ရှိရင် လူတစ်စု၊ တစ်ဖွဲ့ အသာစီးရယူ ဖွဲ့စည်းဆောင်ရွက်ဆိုတဲ့ အဲဒီစကားရပ်တွေကို စည်းကမ်းနဲ့မညီတဲ့အတွက် ပယ်ဖျက်ပေးဖို့ တင်ပြအပ်ပါတယ်။</speech>
<speech type="speaker">လုံးကောက်များ ပြန်လည်စိစစ်ပြီး ဆောင်ရွက်ပေးသွားပါမယ်။ လွှတ်တော် ကိုယ်စားလှယ်များခင်ဗျား။ အထက်ပါကိစ္စနဲ့စပ်လျဉ်းပြီး လွှတ်တော်ကိုယ်စားလှယ်များရဲ့ ဆွေးနွေးခြင်းအစီအစဉ် ပြီးပါပြီ။ ကျန်ရှိတဲ့အစီအစဉ်များကို ၁၁-၁၂-၂၀၁၉ ရက်မှာ ကျင်းပပြုလုပ်မယ့် ပြည်ထောင်စုလွှတ်တော် အစည်းအဝေး၌ ဆောင်ရွက်ရန် လျာထားပါကြောင်း ကြေညာပါတယ်။</speech>
</bill>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး (၁၂)ရက်မြောက်နေ့ ရပ်နားကြောင်းနှင့် (၁၃)ရက်မြောက်နေ့ ကျင်းပမည့် နေ့ရက်နှင့်ကြေညာခြင်း</title>
<speech type="speaker">အစီအစဉ်(၈)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ (၁၄)ကြိမ် မြောက်ပုံမှန် အစည်းအဝေး (၁၂)ရက်မြောက်နေ့ အစီအစဉ်ကို ရပ်နားပါမယ်။ အစည်းအဝေး (၁၃)ရက် မြောက်နေ့ကို ၂၀၁၉ ခုနှစ်၊ ဒီဇင်ဘာလ ၁၁ ရက် (ဗုဒ္ဓဟူးနေ့) နံနက် ၁၀ နာရီ ကျင်းပပြုလုပ် မည်ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">ပြည်ထောင်စုလွှတ်တော် ကိုယ်စားလှယ်များအားလုံး ထွက်ခွာနိုင် ကြပါပြီ ခင်ဗျား။ ဒုတိယအကြိမ် ပြည်ထောင်စုလွှတ်တော် (၁၄)ကြိမ်မြောက်ပုံမှန်အစည်းအဝေး (၁၂)ရက်မြောက်နေ့ အစည်းအဝေးကို မွန်းလွဲ ၁၃:၁၀ နာရီတွင် ရပ်နားပါသည်။</speech>
</postface>
</transcript>
</doc>
