<doc>
<docinfo>
<docno>02-03-10.xml</docno>
<pdf>02-03-10.pdf</pdf>
<term value="02">ဒုတိယအကြိမ်</term>
<session value="03" />
<sittingday value="10" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် တတိယပုံမှန်အစည်းအဝေး ဒသမနေ့မှတ်တမ်း</title>
<date value='20-12-2016'>၁၃၇၈ ခုနှစ်၊ နတ်တော်လပြည့်ကျော် ၆ ရက် (၂၀၁၆ ခုနှစ်၊ ဒီဇင်ဘာလ ၂၀ ရက်)(အင်္ဂါနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် တတိယပုံမှန်အစည်းအဝေး ဒသမနေ့ကို မွန်းလွဲ ၁၃:၃၀ နာရီင်ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် တတိယပုံမှန်အစည်းအဝေးရဲ့ ဒသမနေ့ အစီအစဉ် စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါ။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် တတိယပုံမှန်အစည်းအဝေး ဒသမနေ့မှာ ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စု လွှတ်တော်ကိုယ်စားလှယ်ဦးရေ စုစုပေါင်း ၆၄ရ ဦးရှိပြီး ဒီကနေ့အစည်းအဝေးကို ၆၀၀ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၉၂.၇၄ ရာခိုင်နှုန်းရှိပြီး သုံးပုံတစ်ပုံထက်ကျော်လွန်တဲ့ အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)တို့အရ အစည်းအဝေး အထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် ဒသမနေ့ အစည်းအဝေး အစီအစဉ်ကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ ဒုတိယအကြိမ် ပြည်ထောင်စုလွှတ်တော် တတိယပုံမှန်အစည်းအဝေး ဒသမနေ့ အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေထားတဲ့အတိုင်း ဆက်လက်ဆောင်ရွက်ပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များ ခွင့်ပန်ကြားခြင်းနှင့် အစည်းအဝေးတက်ရောက်မှု အခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1157">ဦးမင်းဦး(အတွင်းရေးမှူး၊ ကိုယ်စားလှယ်များစိစစ်ရေးကော်မတီ)</mp>လေးစားအပ်ပါတဲ့ ပြည်ထောင်စုလွှတ်တော် နာယကကြီးခင်ဗျား။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် တတိယပုံမှန်အစည်းအဝေး ဒသမနေ့ ၂၀-၁၂-၂၀၁၆ ရက်နေ့မှာ အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား ပဲခူးတိုင်းဒေသကြီး မဲဆန္ဒနယ်အမှတ်(၆)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီ အတွင်းရေးမှူး ဖြစ်သူ ကျွန်တော် ဦးမင်းဦးက ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော်ကိုယ်စားလှယ်များမှာ - - ဦးအောင်သိန်း ဗန်းမော်၊ - ဦးလုံဂျုံဆန်မိုင် ဆွမ်ပရာဘွမ်၊ ဦးဂျီဖုန်ဆားရ် နောင်မွန်း၊ - ဒေါ်နန်းသန်းသန်းလွင် ဘားအံ၊ - ဦးကျင့်ရှင်းထန် တီးတိန်၊ - ဒေါ်နီရွှေလျန်း ထန်တလန်၊ - ဒေါက်တာဝင်းအောင် ခင်ဦး၊ - ဒေါက်တာခင်မောင်သင်း အရာတော်၊ - ဒေါ်တင်တင်ရီ ကျွန်းစု၊ - ဦးစိုးပိုင်ဌေး မြိတ်၊ - ဦးအောင်စိုး သရက်ချောင်း၊ - ဦးဉာဏ်ထွန်း ဇီးကုန်း၊ - ဦးခင်မောင်ဦး ကျောက်တံခါး၊ - ဦးထွန်းထွန်း မင်းလှ၊ အောင်မြေသာစံ၊ သာစည်၊ မိတ္ထီလာ၊ ဇေယျာသီရိ၊ မဟာအောင်မြေ၊ ချမ်းအေးသာစံ၊ မင်းပြား၊ - ဦးကျော်ကြီး(ခ) ဦးအုန်းခင် - ဒေါက်တာလှမိုး - ဦးသန်းစိုး - ဒေါက်တာမောင်သင်း - ဦးလှဌေးဝင်း - ဦးငြိမ်းသစ်(ခ) ဦးသောင်းထွန်း - ဦးမျိုးနိုင် - ဦးစစ်နိုင် - ဦးဖေသန်း - ဒေါ်ခင်စောဝေ - ဒေါ်နီနီမေမြင့် - ဒေါက်တာမေဝင်းမြင့် - သူရဦးသက်ဆွေ - ဒေါ်စုစုလွင် - ဒေါက်တာသန်းဝင်း - ဦးစိုင်းစန်သိန်း - ဦးစိုင်းမောင်ပွင့်(ခ) ဦးအောင်ပွင့် - ဦးဝင်းထူး - ဒေါက်တာစိုင်းမောက်ခမ်း - ဦးစိန်ဝင်း - ဗိုလ်မှူးကြီးခင်မောင်ထွန်း - ဦးစိုးသိန်း - ဦးစိုင်းသန်းနိုင် - ဦးဇုန်လှယ်ထန်း - ဦးကိုကိုနိုင် - ဒေါက်တာမြတ်ဉာဏစိုး - ဦးစိုင်းဝမ်းလှိုင်းခမ်း - ဦးညီစိန် တောင်ကုတ်၊ မရမ်းကုန်း၊ ကိုကိုးကျွန်း၊ သုံးခွ၊ မြောက်ဥက္ကလာပ။ မိုးနဲ၊ တန့်ယန်း၊ နမ့်ဆန်၊ လားရှိုး၊ မအူပင်၊ တပ်မတော်သား၊ ကယား-၉၊ ကရင်-၅၊ စစ်ကိုင်း-၈၊ ရန်ကုန်-၃၊ ရှမ်း-၃၊ ရှမ်း-၅ နဲ့ - ဦးစခင်ဇော်လင်း ဧရာဝတီ-၂ တို့ဖြစ်ကြပါတယ်။ ယခင်က ခွင့်ပန်ကြားသဖြင့် ပြည်ထောင်စုလွှတ်တော်က ခွင့်ပြုထားသူ ၄ ဦး ရှိပြီး၊ ယနေ့ ခွင့်ပန်ကြားသူ ၄၃ ဦးဖြစ်တဲ့အတွက် စုစုပေါင်းခွင့်ပန်ကြားသူ ၄ရ ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနဲ့ ယနေ့ခွင့်ပန်ကြားသူ ပြည်ထောင်စုလွှတ်တော်ကိုယ်စားလှယ် ၄၃ ဦးအား ခွင့်အဖြစ် သတ်မှတ် ခွင့်ပြုပေးနိုင်ပါရန် ပြည်ထောင်စုလွှတ်တော် နာယကကြီးအား လေးစားစွာ ပန်ကြားတင်ပြအပ်ပါတယ် ခင်ဗျား။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် တတိယပုံမှန်အစည်းအဝေး ဒသမနေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၄ရ ဦး၊ ယခင်က ခွင့်ပြုထားသူ ၄ ဦး၊ ယနေ့ခွင့်ပန်ကြား၍ ခွင့်ပြုထားသူ ၄၃ ဦး ဖြစ်တဲ့အတွက် ခွင့်ပြုထားသူ စုစုပေါင်း ၄ရ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို ပြည်ထောင်စုလွှတ်တော်ဆိုင်ရာ နည်းဥပဒေ ၄ နည်းဥပဒေခွဲ(ခ) အရ အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Bill">
<bill>
<title>နိုင်ငံတစ်ဝန်းအာဏာမတည်သော ဥပဒေများအား အာဏာတည်စေရေးကိစ္စနှင့်စပ်လျဉ်း၍ ပြည်ထောင်စု လွှတ်တော် ဥပဒေရေးရာနှင့်အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင်က လွှတ်တော်သို့ ရှင်းလင်းတင်ပြခြင်းနှင့် လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတစ်ဝန်း အာဏာမတည်သော ဥပဒေများအား အာဏာတည်စေရေးကိစ္စနှင့်စပ်လျဉ်းပြီး ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင်က ပြည်ထောင်စုလွှတ်တော်သို့ ၂၀၁၆ ခုနှစ်၊ ဒီဇင်ဘာလ ၁၄ ရက်နေ့မှာပေးပို့တင်ပြထားပါတယ်။ အထက်ပါကိစ္စနှင့်စပ်လျဉ်းပြီး ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေး ကော်မရှင်က လွှတ်တော်သို့ ရှင်းလင်းတင်ပြဖို့ ဖိတ်ခေါ်ပါတယ်။</speech>
<speech><mp id="409">ဦးခင်မောင်ဝင်း(အဖွဲ့ဝင်၊ ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေး ကော်မရှင်)</mp>လေးစားအပ်တဲ့ ပြည်ထောင်စုလွှတ်တော် နာယကကြီးနှင့် ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စုဝန်ကြီးများနှင့် ဧည့်သည်တော်များခင်ဗျာ။ ကျွန်တော်ကတော့ ရန်ကုန် တိုင်းဒေသကြီး လမ်းမတော်မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးခင်မောင်ဝင်း ဖြစ်ပါတယ်။ ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင်ရဲ့ အဖွဲ့ဝင်လည်း ဖြစ်ပါတယ်။ ကျွန်တော့အနေနဲ့ နိုင်ငံတစ်ဝန်းအာဏာမတည်သော ဥပဒေများအား အာဏာ တည်စေရေးကိစ္စနှင့်စပ်လျဉ်းပြီးတော့ ဥပဒေရေးရာနှင့် အထူးကိစ္စရပ်များ လေ့လာဆန်းစစ် သုံးသပ်ရေး ကော်မရှင်ကိုယ်စား တင်ပြအစီရင်ခံသွားမှာ ဖြစ်ပါတယ်။ လေးစားအပ်တဲ့ ပြည်ထောင်စုလွှတ်တော် နာယကကြီးခင်ဗျား။ ပထမအကြိမ် လွှတ်တော်သက်တမ်း ကာလအတွင်းက ပြည်သူ့လွှတ်တော်ဥက္ကဋ္ဌ သူရဦးရွှေမန်းရဲ့ ရှမ်းပြည်နယ်(တောင်ပိုင်း) ခရီးစဉ်အတွင်းမှာ ရှမ်းပြည်နယ်ဥပဒေချုပ် ဦးမောင်မောင်က ရှမ်းပြည်နယ်အတွင်းရှိ အချို့သောဥပဒေများ အာဏာမတည်တဲ့ အပြင် အာဏာသက်ရောက်မှုများမှာလည်း တစ်နေရာနှင့်တစ်နေရာ မတူညီကြောင်း တင်ပြခဲ့တဲ့အတွက် အဲဒီကာလက အဆိုပါကိစ္စကို ရှင်းလင်းဆောင်ရွက်ရန် ကြိုးပမ်းခဲ့သော်လည်း ပြီးပြတ်အောင် ဆောင်ရွက် နိုင်ခဲ့ခြင်းမရှိခဲ့ပါဘူး။ ဒုတိယအကြိမ် လွှတ်တော်သက်တမ်းကာလအတွင်းမှာ ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင်အဖွဲ့ဝင်များက တိုင်းဒေသကြီးနှင့် ပြည်နယ် အသီးသီးသို့ သွားရောက်ပြီးတော့ လွှတ်တော်အတွင်းနှင့် အစိုးရအဖွဲ့များအတွင်းမှာ ဆောင်ရွက်သင့်တဲ့ ကိစ္စရပ်များနှင့်စပ်လျဉ်းပြီး ဆွေးနွေးပို့ချရာမှာ ပြည်နယ်လွှတ်တော်အချို့မှာ ၎င်းတို့ရဲ့ ပြည်နယ်များအတွင်း အာဏာသက်ရောက်မှုမရှိသော ဥပဒေများရှိနေကြောင်း တင်ပြလာပါတယ်။ အဲဒီတင်ပြမှုအပေါ် MPU (Myanmar Parliamentary Union) 32028:3960:02 Elcag:ca:èle: Casusap: no အာဏာမတည်တဲ့ ဥပဒေများစာရင်းကို ပေးပို့ရန်မှာကြားခဲ့ပါတယ်။ တိုင်းဒေသကြီးနှင့် ပြည်နယ်လွှတ်တော်မှ ပေးပို့လာတဲ့ အာဏာမတည်တဲ့ဥပဒေများနှင့် ပတ်သက်ပြီး ပြည်ထောင်စုလွှတ်တော်သို့ တင်ပြပြီး မှတ်တမ်းတင်ထားရှိခဲ့ပါတယ်။ တိုင်းဒေသကြီးနှင့် ပြည်နယ်လွှတ်တော်များက ပေးပို့လာတဲ့ အာဏာမတည်သည့် ဥပဒေများကို အခြေခံပြီး နိုင်ငံတစ်ဝန်းအာဏာမတည်တဲ့ ဥပဒေများစာရင်းကို ပြည်ထောင်စုလွှတ်တော် ဥပဒေရေးရာ နှင့်အထူးကိစ္စရပ်များ လေ့လာဆန်းစစ်သုံးသပ်ရေး ကော်မရှင်အဖွဲ့ဝင်များက သက်ဆိုင်ရာ ပြည်ထောင်စု ဝန်ကြီးများ၊ ပြည်ထောင်စုတရားသူကြီးချုပ်ရုံး၊ ပြည်ထောင်စုရှေ့နေချုပ်ရုံးတို့နှင့် ဆွေးနွေးညှိနှိုင်း စိစစ်ခဲ့ရာ မူလစိစစ်ချက်အရ အာဏာမတည်တဲ့ ဥပဒေပေါင်း ၁၀ရ ခုရှိရာမှ တကယ်စိစစ်တဲ့အခါမှာ ၁၀၃ ခု ဖြစ်လာပါတယ်။ ထပ်မံပြီးစိစစ်ခဲ့ရာမှာ အာဏာမတည်တဲ့ ဥပဒေပေါင်း ၈၁ ခုသာ ကျန်ပါသည်။ အဲဒီ ၈၁ ခု ကိုလည်း ဆက်လက်စိစစ်ခဲ့ရာ ၆၃ ခုသာ ကျန်ရှိပါတယ်။ နောက်ဆုံးစိစစ်ချက်အရတော့ ၁၉၄၈ ခုနှစ် မြန်မာနိုင်ငံဟာ လွတ်လပ်ရေးရပြီးတဲ့နောက် ၁၉၇၃ ခုနှစ် စကားရပ်များ အနက်အဓိပ္ပာယ်ဖွင့်ဆိုရေး ဥပဒေပြဋ္ဌာန်းချက်တို့အရ ဥပဒေအားလုံးဟာ တစ်နိုင်ငံလုံးအတည်ဖြစ်ကြောင်း ဖော်ထုတ်စိစစ် တွေ့ရှိ ရပါတယ်။ သို့သော်လည်း နိုင်ငံတော်သမ္မတရဲ့ အမိန့်ကြော်ငြာစာထုတ်ပြန်ရန် လို မလို စိစစ်ရန် ဥပဒေပေါင်း ၁၆ ခုသာ ကျန်ရှိကြောင်း စိစစ်ရရှိပါတယ်။ အဲဒီစိစစ်ရတဲ့ ဥပဒေအားလုံးဟာ မြန်မာနိုင်ငံလွတ်လပ်ရေး မရမီက အင်္ဂလိပ်အစိုးရက ပြဋ္ဌာန်းပေးခဲ့တဲ့ဥပဒေများ ဖြစ်ကြပါတယ်။ နိုင်ငံတစ်ဝန်းအာဏာမတည်တဲ့ ဥပဒေများကိုစိစစ်ရာမှာ ပြည်ထောင်စုလွှတ်တော် ဥပဒေရေးရာ နှင့်အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင်မှာ အကြိမ်ကြိမ် ဆွေးနွေးခြင်းများပြုခဲ့ပါတယ်။ ယင်းနောက် သက်ဆိုင်ရာ ဝန်ကြီးဌာနဆိုင်ရာများကို ဖိတ်ကြားပြီး ဆွေးနွေးမှုပေါင်း (၇)ကြိမ် လုပ်ဆောင် ခဲ့ပါတယ်။ ထို့နောက် ပြည်ထောင်စုတရားသူကြီးချုပ်နှင့် ပြည်ထောင်စုရှေ့နေချုပ်တို့ကို ဖိတ်ကြားပြီး အသိပေးတင်ပြမှုများလည်း ပြုလုပ်ခဲ့ပါတယ်။ နောက်ဆုံးဆွေးနွေးညှိနှိုင်းမှုအရ နိုင်ငံတော်သမ္မတက အမိန့်ကြော်ငြာစာထုတ်ပြန်ရန် လို မလို စိစစ်သောဥပဒေ ၁၆ ခုမှာလည်း အမိန့်ကြော်ငြာစာ ထပ်မံ ထုတ်ပြန်ရန်မလိုကြောင်း၊ တစ်နိုင်ငံလုံးမှာ အာဏာတည်အသုံးပြုလျက်ရှိကြောင်း တွေ့ရပါတယ်။ လေးစားအပ်တဲ့ ပြည်ထောင်စုလွှတ်တော် နာယကကြီးခင်ဗျာ။ သို့ဖြစ်ပါ၍ အချို့ဒေသများမှာ အာဏာမတည်တဲ့ဥပဒေများ ရှိနေပါတယ်လို့ပြောတဲ့ အယူအဆ အပြောအဆိုဟာ ရှေးဟောင်းဥပဒေ ပြဋ္ဌာန်းချက်များကိုသာ အကြောင်းပြုပြီး တင်ပြနေခြင်းဖြစ်ပါတယ်။ ၁၉၁၉ ခုနှစ်၊ Government of India Act နှင့် ၁၉၃၅ ခုနှစ်၊ Government of Burma Act တို့အရ ဥပဒေအတည်ဖြစ်ရန် ကြေညာချက် ထုတ်ခြင်း၊ မထုတ်ခြင်း အပေါ်အခြေခံပြီး ပြောဆိုယူဆနေခြင်းသာ ဖြစ်ပါတယ်။ တကယ်တော့ ၁၉၄၈ ခုနှစ် လွတ်လပ်ရေးရလာသောအခါ ပေါ်ပေါက်လာတဲ့ ၁၉၄ရ ခုနှစ်၊ ဖွဲ့စည်းအုပ်ချုပ်ပုံအခြေခံဥပဒေက ၁၉၁၉ ခုနှစ်၊ Government of India Act နှင့် ၁၉၃၅ ခုနှစ်၊ Government of Burma Act တို့ကို သုံးစွဲရန်မလိုတော့တာကို တွေ့ရပါတယ်။ ၁၉၇၃ ခုနှစ် စကားရပ်များ အနက်အဓိပ္ပာယ်ဖွင့်ဆိုရေးဥပဒေ ကဲ့သို့ စနစ်သစ်ဥပဒေများ အတိအလင်းပြဋ္ဌာန်းပြီး ဥပဒေအားလုံးကို အတည်ဖြစ်စေခဲ့တာ ထင်ရှားတာကို တွေ့ရပါတယ်။ ဒါကြောင့် ဖော်ပြပါဥပဒေများအား အာဏာတည်ရှိမှုများကို အဖွဲ့များဖွဲ့ပြီး စိစစ်ခဲ့ရာမှာ ဥပဒေများအားလုံး တစ်နိုင်ငံလုံးမှာ အတည်ဖြစ်ကြောင်း တွေ့ရပါတယ်။ ဒီလို အနှစ်နှစ်အလလက ကြာမြင့်စွာ ဖြေရှင်းမဆောင်ရွက်နိုင်ခဲ့တဲ့ အာဏာမတည်တဲ့ဥပဒေများကို ပြည်ထောင်စုလွှတ်တော် ဥပဒေ ရေးရာနှင့်အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင် အဖွဲ့ဝင်များက သက်ဆိုင်ရာ ဝန်ကြီး ဌာနများ၊ တရားလွှတ်တော်ချုပ်ရုံး၊ ရှေ့နေချုပ်ရုံးတို့နဲ့ ပူးပေါင်းဆောင်ရွက်ခဲ့တာကြောင့် ယခင်က ဇဝေ ဇဝါဖြစ်နေတဲ့ဥပဒေများဟာ ယခုအာဏာတည်ပြီးဖြစ်ကြောင်း သိရှိရတဲ့အတွက် တစ်နိုင်ငံလုံး မှာရှိတဲ့ဥပဒေများဟာ အာဏာသက်ဝင် တည်ရှိလျက်ရှိကြောင်းသိရှိပါရန် ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေး ကော်မရှင်ကိုယ်စား တင်ပြအစီရင်ခံအပ်ပါတယ်။ အားလုံးကို ကျေးဇူးတင် ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ နိုင်ငံတစ်ဝန်း အာဏာမတည်သော ဥပဒေများအား အာဏာတည်စေရေးကိစ္စနှင့်စပ်လျဉ်းပြီး အစီရင်ခံစာမိတ္တူကို လွှတ်တော်ကိုယ်စားလှယ် များထံ ဖြန့်ဝေထားပါတယ်။ အထက်ပါကိစ္စနှင့်စပ်လျဉ်းပြီး ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များ လေ့လာ ဆန်းစစ်သုံးသပ်ရေးကော်မရှင်ရဲ့ ရှင်းလင်းတင်ပြချက်ကို လွှတ်တော်က မှတ်တမ်းတင်ကြောင်း ကြေညာပါတယ်။</speech>
</bill>
</section>
<section value="Motion">
<motion>
<title>နိုင်ငံတော်သမ္မတထံမှ ပေးပို့ထားသော မဟာမဲခေါင်ဒေသခွဲ အဖွဲ့ဝင်နိုင်ငံများအကြား မဟာမဲခေါင်ဒေသခွဲ ခရီးသွားလုပ်ငန်း ညှိနှိုင်းရေးရုံးထူထောင်ရေးသဘောတူညီချက်ကို မြန်မာနိုင်ငံမှ ပါဝင်လက်မှတ်ရေးထိုးရန် ကိစ္စနှင့် စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ ပေးပို့ထားသော မဟာမဲခေါင်ဒေသခွဲ အဖွဲ့ဝင်နိုင်ငံများအကြား မဟာမဲခေါင်ဒေသခွဲ ခရီးသွား လုပ်ငန်းညှိနှိုင်းရေးရုံး ထူထောင်ရေးသဘောတူညီချက်ကို မြန်မာနိုင်ငံမှ ပါဝင်လက်မှတ်ရေးထိုးရန်ကိစ္စနှင့် စပ်လျဉ်းပြီး ၁၅-၁၂-၂၀၁၆ ရက်က ကျင်းပပြုလုပ်တဲ့ ပြည်ထောင်စုလွှတ်တော် တတိယပုံမှန်အစည်းအဝေး အဋ္ဌမနေ့မှာ သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက လွှတ်တော်သို့ ရှင်းလင်းတင်ပြ ခဲ့ပြီး ဖြစ်ပါတယ်။ ယင်းကိစ္စနှင့်စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော်ကိုယ်စားလှယ် ရ ဦး ရှိပါတယ်။ လွှတ်တော်ကိုယ်စားလှယ် တစ်ဦးစီအတွက် သတ်မှတ်ချိန် ၆ မိနစ်အတွင်း ဆွေးနွေးကြဖို့ ဖြစ်ပါတယ်။ ဦးစွာ ဦးမောင်မောင်လတ် စစ်ကိုင်းတိုင်းဒေသကြီး မဲဆန္ဒနယ်အမှတ်(၉) ဆွေးနွေးဖို့ဖြစ်ပါတယ်။</speech>
<speech><mp id="1249">ဦးမောင်မောင်လတ် (မဲဆန္ဒနယ်အမှတ်-၉၊ စစ်ကိုင်းတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်တစ်ရပ်လုံး မင်္ဂလာပါလို့ နှုတ်ခွန်းဆက်သ ဂါရဝပြု အပ်ပါတယ်။ မဟာမဲခေါင်ဒေသခွဲ ခရီးသွားလုပ်ငန်းညှိနှိုင်းရေးရုံး ထူထောင်ရေးကိစ္စ သဘောတူညီချက်ကို မြန်မာနိုင်ငံက ပါဝင်လက်မှတ်ရေးထိုးဖို့ ကိစ္စနဲ့ပတ်သက်ပြီးတော့ ဆွေးနွေးသွားမှာ ဖြစ်ပါတယ်။ ပါဝင်လက်မှတ်ရေးထိုးရမယ့် ရည်ရွယ်ချက်က နိုင်ငံစီးပွားဖွံ့ဖြိုးတိုးတက်မှုနဲ့ သဘာဝပတ်ဝန်းကျင် ရေရှည်တည်တံ့မှုတို့မှာ နိုင်ငံတကာအဖွဲ့အစည်းတွေနဲ့ ခရီးသွားလုပ်ငန်းများ ပူးပေါင်းပါဝင်မှုကို မြှင့်တင်ဖို့ ဖြစ်ပါတယ်။ ခရီးသွားလုပ်ငန်းဟာ ကမ္ဘာ့နိုင်ငံအသီးသီးက စိတ်ဝင်စားတဲ့ ကမ္ဘာ့အကြီးဆုံးနဲ့ ဖွံ့ဖြိုးမှု အမြန်ဆုံး စီးပွားရေးလုပ်ငန်းကြီး တစ်ခုဖြစ်တယ်လို့ ဆိုပါတယ်။ လူချမ်းသာတွေဆီက ဓနဥစ္စာအရင်း အမြစ်တွေ လူဆင်းရဲတွေဆီကို အလိုအလျောက် မျှဝေပေးတဲ့ ဝန်ဆောင်မှုလုပ်ငန်းကြီးဖြစ်တယ်လို့လည်း ပညာရှင်တွေက သုံးသပ်ကြပါတယ်။ မဟာမဲခေါင်ဒေသခွဲဟာ ကမ္ဘာပေါ်မှာ အမြန်ဆုံးကြီးထွားလာတဲ့ ခရီးစဉ်ဒေသတစ်ခု ဖြစ်ပါတယ်။ ဧည့်သည်ဝင်ရောက်မှုနှုန်းဟာ ၂၀၁၀ ခုနှစ်မှာ ၃၁ သန်းထိ ရှိပြီးတော့ ဝင်ငွေဟာ ၂၂ ဘီလီယံကျော် ရှိခဲ့ပါတယ်။ ၂၀၂၀ မှာတော့ ဝင်ငွေ ၅ရ ဘီလီယံ ရရှိမယ်လို့ ပညာရှင်တွေက သုံးသပ်ခန့်မှန်းထားတာ ရှိပါတယ်။ ခရီးသွားလုပ်ငန်းဟာ ဖွံ့ဖြိုးဆဲနိုင်ငံတွေအတွက် အလုပ်အကိုင်တွေ၊ အခွင့်အလမ်းတွေ ဖန်တီးပေး နိုင်ပါတယ်။ လူငယ်တွေ အထူးသဖြင့် အမျိုးသမီးတွေအတွက် အခွင့်အလမ်းတွေ အများကြီး ဖန်တီးပေး နိုင်ပြီးတော့ ဆင်းရဲမွဲတေမှုကိုလျှော့ချနိုင်တဲ့ လုပ်ငန်းကြီးလည်းဖြစ်ပါတယ်။ အာရှဖွံ့ဖြိုးမှုဘဏ်ရဲ့ ၂၀၁၀ အစီရင်ခံစာအရ ဧည့်သည်ဝင်ရောက်မှုကို ကြည့်မယ်ဆိုရင် ထိုင်းနိုင်ငံမှာ ၁၆ သန်းဝင်ပြီးတော့ မြန်မာနိုင်ငံ မှာတော့ ၃ သိန်းကျော်ပဲ ဝင်ပါတယ်။ ထိုင်းကအလုပ်အကိုင် ၃ သန်းနီးပါးကို ပေးထားပြီးတော့ အမျိုးသမီး ပါဝင်မှုနှုန်းဟာ ၆၅ ရာခိုင်နှုန်းထိ ရှိပါတယ်။ မြန်မာနိုင်ငံက အမျိုးသမီးကို အလုပ်ပေးထားနိုင်မှု အခြေ အနေကိုတော့ တိတိကျကျ ဖော်ပြထားတာမရှိပါဘူး။ ADB ရဲ့ အစီရင်ခံစာ ဖြစ်ပါတယ်။ အဲဒီလို ပူးပေါင်းပါဝင် လက်မှတ်ရေးထိုးပြီးပြီဆိုရင်တော့ နိုင်ငံတွေအားလုံး ပူးပေါင်းဆောင်ရွက်ကြမှာဖြစ်တဲ့ အတွက်ကြောင့်မို့လို့ ထိုင်းနိုင်ငံမှာရောက်လာတဲ့ ဧည့်သည်တွေဟာ ကျွန်တော်တို့နိုင်ငံကိုလည်းပဲ ရောက်ရှိ လာနိုင်ပါတယ်။ ဧည့်သည်တွေပိုမိုပြီးတော့ ရရှိနိုင်မယ့်အခြေအနေ ရှိပါတယ်။ မြန်မာနိုင်ငံဟာ ခရီးသွားလုပ်ငန်းဖွံ့ဖြိုးမှု အလားအလာအကောင်းဆုံး နိုင်ငံတစ်နိုင်ငံဖြစ်တယ် လို့လည်း ပညာရှင်တွေက သုံးသပ်နေကြပါတယ်။ တိုင်းရင်းသားတွေရဲ့ ယဉ်ကျေးမှုထုံးတမ်းအစဉ်အလာ တွေပေါများသလို၊ သဘာဝသယံဇာတတွေ ပေါများသလို ကျွန်တော်တို့ ခရီးသည်တွေကို ဆွဲဆောင်နိုင်မယ့် အခြေအနေတွေလည်းပဲ အများကြီးရှိနေပါတယ်။ ခရီးသည်တွေဆွဲဆောင်နိုင်မယ့် အစီအစဉ်တွေ၊ ခရီးသွား ပြပွဲတွေ၊ ဆွေးနွေးပွဲတွေ၊ ခရီးစဉ်အသစ်တွေကို ရှာဖွေဖော်ထုတ်သင့်ပါတယ်။ မနေ့က ပြည်သူ့လွှတ်တော်မှာ ဂန့်ဂေါမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်ယဉ်မင်းလှိုင်ဟာ ပုံတောင်ပုံညာဒေသကို သဘာဝ အခြေခံတဲ့ ခရီးသွားလာရေးဒေသတစ်ခုဖြစ်တဲ့ Ecotourism ဒေသတစ်ခုအဖြစ်နဲ့ သတ်မှတ်ပေးဖို့ အဆို တင်ပါတယ်.. တတ်တယ်.. ရှိနေပါတယ်။ စစ်ကိုင်းတိုင်းဒေသကြီး ဗန်းမောက်မြို့နယ်က ဇလုံတောင်ဆိုရင် နိုင်ငံခြားသားတွေကို၊ ပြည်တွင်းပြည်ပခရီးသည်တွေကို ဆွဲဆောင်သင့်တဲ့ နေရာတစ်ခုဖြစ်ပါတယ်။ ဒါနဲ့ပတ်သက်ပြီးတော့ အမျိုးသားလွှတ်တော်မှာလည်းပဲ သက်ဆိုင်ရာ လွှတ်တော်ကိုယ်စားလှယ်က မေးခွန်းမေးမြန်းထားခဲ့ပြီးဖြစ်ပါတယ်။ အဲဒီလိုပဲ ကျွန်တော်တို့ မော်လိုက်မြို့နယ်က လက်ဆေးကန် ဒီလိုဟာတွေဟာ သဘာဝအခြေခံခရီးသွားလုပ်ငန်းတွေ ဖွံ့ဖြိုးနိုင်တဲ့နေရာဒေသတွေ ဖြစ်ပါတယ်။ ကချင် ပြည်နယ်က အင်းတော်ကြီးရေကန်လိုမျိုး၊ ကျွန်တော်တို့ ပျူမြို့ပြနိုင်ငံတွေ သရေခေတ္တရာ၊ ဟန်လင်း စတဲ့နိုင်ငံတွေမှာလည်းပဲ နိုင်ငံတကာက ဧည့်သည်တွေသာမက ပြည်တွင်းဧည့်သည်တွေပါ ရောက်လာအောင် ဆွဲဆောင်မှုတွေပြုလုပ်သင့်တယ်လို့ အကြံပြုလိုပါတယ်။ မြန်မာခရီးသွားနှစ်ကို အရင်တုန်းက ၁၉၉၆ ခုနှစ်က သတ်မှတ်လုပ်ဆောင်ခဲ့ပါတယ်။ အောင်မြင်မှုမရရှိခဲ့ပါဘူး။ ယခု ကျွန်တော်တို့ အစိုးရသစ်လက်ထက်မှာရော မြန်မာခရီးသွားနှစ် သတ်မှတ်ပြီးတော့ လုပ်ဆောင်မှုရှိပါသလားလို့ နာယကကြီးကနေတစ်ဆင့် ရိုးသားစွာ မေးမြန်းအပ်ပါတယ်ခင်ဗျာ။ နာယကကြီးခင်ဗျား။ အိမ်သာမှဧည့်လာမှာပါ။ အခြေခံအဆောက်အဦတွေဖွံ့ဖြိုးဖို့၊ သဘာဝ သယံဇာတတွေ၊ ရေမြေတောတောင် ဇီဝမျိုးစုံမျိုးကွဲတွေကို ထိန်းသိမ်းဖို့ လိုအပ်ပါတယ်။ ဆိုက်ရောက် ဗီဇာတွေထုတ်ပေးဖို့၊ အွန်လိုင်းကနေ ဗီဇာလျှောက်ထားဖို့ အဆင်ပြေအောင်လည်းပဲ လုပ်ထားသင့်ပါတယ်။ ဒါပေမယ့် ကျွန်တော်တို့ ဂရုပြုရမယ့် အချက်တွေရှိပါတယ်။ သယံဇာတတွေ၊ ခိုးထုတ်သွားတာတွေ၊ ကျွန်တော်တို့ရဲ့ အမျိုးသမီးငယ်တွေ ပြည့်တန်ဆာဖြစ်သွားမှာတွေလည်း ကျွန်တော်တို့ ဂရုစိုက်ရမှာ ရှိပါတယ်။ ကျွန်တော်တို့ တရုတ်နိုင်ငံသားတစ်ယောက် ၂၀၁၅ က မြစ်ကြီးနားကို ရောက်လာပြီးတော့ ပယင်းတုံးတစ်တုံး ဝယ်သွားပါတယ်။ အဲဒီပယင်းတုံးထဲမှာပါသွားတဲ့ တိရစ္ဆာန်တစ်ခုဟာ လွန်ခဲ့တဲ့ နှစ်ပေါင်းသန်း ၁၅၀ ကျော်က ဖြစ်ပေါ်လာတဲ့ ငှက်များရဲ့ ဘိုးဘွားဘီဘင်ဖြစ်တယ်ဆိုတာကို ကျွန်တော်တို့ အမေရိကန်နိုင်ငံမှာ သုတေသနလုပ်ပြီးတော့ တင်ပြလိုက်တာဟာ ကျွန်တော်တို့ သမိုင်းတန်ဖိုး၊ သိပ္ပံတန်ဖိုး အင်မတန်ကြီးတဲ့ ဒါကျွန်တော်တို့ရဲ့ သယံဇာတတွင်းထွက်ပစ္စည်းတွေဟာ ကျွန်တော်တို့နိုင်ငံမှာ ပညာရှင်တွေ မသိလိုက်ရဘဲနဲ့ နိုင်ငံတကာကို ရောက်ရှိသွားတာဟာ အင်မတန် ဝမ်းနည်းဖွယ်ကောင်းပါတယ်။ ထိုနည်းလည်းကောင်းပဲ ကျွန်တော့ရဲ့ မဲဆန္ဒနယ် တမူးနယ်စပ်ကနေပြီးတော့ ရွှေတန်ချိန် ရ တန် တိတိဟာ အိန္ဒိယနိုင်ငံထဲကို ရောက်သွားပါတယ်။ အိန္ဒိယထောက်လှမ်းရေးကနေပြီးတော့ သတင်းဖော်ပြတာ စက်တင်ဘာ ၁၉ ရက်နေ့မှာ အိန္ဒိယ တူဒေးသတင်းစာထဲမှာ ဖော်ပြထားတာကတော့ အဲဒီရွှေတန်ချိန်တွေဟာ တမူးနယ်စပ်ကနေ တင်သွင်းခဲ့တာပါလို့ တရားခံက ဝန်ခံထားပါတယ်။ သေချာပါတယ်။ ကျွန်တော်တို့ နိုင်ငံ ဘာအခွန်အခမှ မရရှိလိုက်ဘဲနဲ့ ဆုံးရှုံးသွားခဲ့ရတာ ဖြစ်ပါတယ်။ ဒါတွေကို ကျွန်တော်တို့ ခရီးသွား လုပ်ငန်းနဲ့အတူတူ သတိထားကြရမှာ ဖြစ်ပါတယ်။ အကျင့်ပျက်ဝန်ထမ်းအချို့ကတော့ အဲဒီငွေကြေးတချို့ကို ရရှိလိုက်မှာဖြစ်ပါတယ်။ ဒါပေမယ့် ကျွန်တော်တို့နိုင်ငံ ဆုံးရှုံးမှုကြီးကတော့ အင်မတန် ကြီးမားပါတယ်။ ဒါကြောင့်မို့လို့ ခရီးသွားလုပ်ငန်းဖွံ့ဖြိုးလာတာနဲ့အတူ ဂရုစိုက်ရမယ့်အချက်တွေကို ဂရုစိုက်ပေးကြပါလို့ ပြောကြားရင်းနဲ့ နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး ဦးဇော်သိန်း ဝါးခယ်မမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1613">ဦးဇော်သိန်း(ဝါးခယ်မမဲဆန္ဒနယ်၊ ဧရာဝတီတိုင်းဒေသကြီး)</mp>လေးစားအပ်တဲ့ ပြည်ထောင်စုလွှတ်တော် နာယကကြီး၊ ပြည်ထောင်စုလွှတ်တော် ဥက္ကဋ္ဌကြီးနဲ့ ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စုဝန်ကြီးများကို မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်က ဧရာဝတီတိုင်းဒေသကြီး၊ ဝါးခယ်မမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးဇော်သိန်း ဖြစ်ပြီး မဟာ àcalec30g 08:3ps:28c: :c7:8: Greater Mekong Subregion Tourism Coordinating Office-MTCO လို့လည်း သိကြပါတယ်။ ထူထောင်ရေးသဘောတူညီချက်ကို အတည်ပြုဖို့ ထောက်ခံဆွေးနွေး သွားမှာ ဖြစ်ပါတယ်။ မဟာမဲခေါင်ဒေသခွဲ GMS လို့ အများက သိကြပါတယ်။ ဒါကို မကြာသေးမီက ဒီလွှတ်တော်ကြီးမှာ ဆွေးနွေးသွားတဲ့ ရ နိုင်ငံပူးပေါင်းထားတဲ့ ဒေသတွင်းနိုင်ငံတွေ စီးပွားရေးနဲ့ နည်းပညာပူးပေါင်းဖို့ တည်ထောင်ထားတဲ့ BIMSTEC နဲ့ နေရာချင်းကွဲပေမယ့် ရည်ရွယ်ချက်ခြင်းက သိပ်မကွာလှပါဘူး။ BIMSTEC က ဘင်္ဂလားပင်လယ်အော်မှာ ထိစပ်နေတဲ့ နိုင်ငံတွေအတွက် အဓိကထားပါတယ်။ မဟာမဲခေါင်ဒေသခွဲ GMS ကတော့ မဟာမဲခေါင်ဒေသမြစ်ဝှမ်းမှာတည်ရှိတဲ့ ၆ နိုင်ငံအတွက် ဖွဲ့စည်းထားတာ ဖြစ်ပါတယ်။ အဲဒီ အဖွဲ့အစည်းမှာ ဒီသူနဲ့ပတ်သက်တဲ့ရုံးတွေက တော်တော်များများရှိပါတယ်။ GMS အတွင်းရေးမှူးရုံး၊ မဲခေါင်ခရီးသွားလာရေးရုံး၊ နောက် သဘာဝပတ်ဝန်းကျင်နဲ့ပတ်သက်တဲ့ရုံးတွေ ရှိပါတယ်။ အခုညှိနှိုင်းရေး ရုံးမှာလည်း အပါအဝင်တစ်ခုဖြစ်ပါတယ်။ အဲဒီတော့ ဒီညှိနှိုင်းရေးရုံးနဲ့ပတ်သက်ပြီးတော့ အတည်ပြုဖို့ကိစ္စကို မဟာမဲခေါင်ဒေသခွဲအဖွဲ့ကြီးရဲ့ နောက်ခံများကိုသိနားလည်မှ ပိုပြီးရှင်းလင်းလွယ်ကူမှာ ဖြစ်ပါတယ်။ လေးစားအပ်တဲ့ နာယကကြီးခင်ဗျား။ မဟာမဲခေါင်ဒေသခွဲကို ၁၉၉၂ ခုနှစ်မှာ စတင်တည်ထောင် တာက အာရှဖွံ့ဖြိုးရေးဘဏ် ဖြစ်ပါတယ်။ ဒီအဖွဲ့မှာ ကမ္ဘောဒီးယား၊ လာအို၊ မြန်မာ၊ တရုတ်၊ ထိုင်းနဲ့ ဗီယက်နမ်တို့ပါပါတယ်။ တရုတ်ကချမ်းသာပေမယ့် သူ့ရဲ့ ကုန်းတွင်းပိုင်းဒေသ နှစ်ခုဖြစ်တဲ့ ယူနန်ပြည်နယ်နဲ့ ကွမ်းစီးကျွမ့် ကိုယ်ပိုင်အုပ်ချုပ်ရေး ပြည်နယ်နှစ်ခုကို ဦးစားပေးပြီး ပါဝင်ခဲ့တာ ဖြစ်ပါတယ်။ စတင် တည်ထောင်တုန်းက ဒေသခွဲတစ်ခုလုံး စီးပွားရေးပူးပေါင်းပြီး နယ်စည်းမခြားတဲ့ စီးပွားရေးဒေသ ဖြစ်ပေါ် လာရေးဖြစ်ပါတယ်။ ကုန်စည်များအလွယ်တကူ ပူးပေါင်းစီးဆင်းနိုင်ဖို့ အခွင့်အလမ်းတွေဖန်တီးပြီး စီးပွားရေးတိုးတက်ဖွံ့ဖြိုးပြီး ဆင်းရဲတဲ့ဘဝတွေက လွတ်ကြဖို့ဖြစ်ပါတယ်။ ဒီမဲခေါင်ဒေသခွဲမှာ ADB ရဲ့ အခန်းကဏ္ဍက ငွေရှင်အနေနဲ့၊ ညှိနှိုင်းသူအနေနဲ့၊ နည်းပညာအကြံပေးသူအနေနဲ့ ပါဝင်တာဖြစ်ပါတယ်။ တကယ်တော့ မဟာမဲခေါင်ဒေသခွဲအစီအစဉ်ဟာ ကြီးမားပြီးရှုပ်ထွေးပါတယ်။ ခရီးသွားလုပ်ငန်းသာမက စွမ်းအင်၊ ဆက်သွယ်ရေး၊ ကုန်သွယ်ရေး၊ ရင်းနှီးမြှုပ်နှံမှု၊ ပတ်ဝန်ကျင်ထိန်းသိမ်းရေး၊ စိုက်ပျိုးရေး၊ လူသား အရင်းအမြစ်နဲ့ ဘက်စုံကဏ္ဍတွေ ပါပါတယ်။ ဒါတွေအောင်မြင်ဖို့ အခြေခံအဆောက်အအုံဖွံ့ဖြိုးရေးနဲ့ နည်းပညာပံ့ပိုးရေးအတွက် ADB က ၁၉၉၂ ခုနှစ်မှာ ၃.၅ ဘီလီယံ ဒေါ်လာထုတ်ချေးခဲ့ပါတယ်။ အခြား အလှူရှင်နိုင်ငံတွေနဲ့ ပုဂ္ဂလိကဆီက ၃.၅ ဘီလီယံ အကူအညီရဖို့ ညှိနှိုင်းဆောင်ရွက်ပေးပါတယ်။ ၁၆၆ ဘီလီယံ ဒီထောက်ပံ့ငွေကိုလည်း ADB က ဆောင်ရွက်ပေးခဲ့ပါတယ်။ လေးစားအပ်တဲ့ နာယကကြီးခင်ဗျား။ ခရီးသွားလုပ်ငန်းဟာ ကမ္ဘာပေါ်မှာ ဝင်ငွေအလွန်ကောင်းတဲ့ လုပ်ငန်းတစ်ခုဖြစ်ပါတယ်။ မဟာမဲခေါင်ဒေသခွဲရဲ့ ခရီးသွားလုပ်ငန်းအစပိုင်းမှာ နိုင်ငံအသီးသီးက အဆင့်မြင့် ကိုယ်စားလှယ်တွေပါဝင်တဲ့ ခရီးသည်လုပ်ငန်းအဖွဲ့ TWG ကို ၁၉၉၃ မှာ ဖွင့်ခဲ့ပါတယ်။ နောက် စီမံကိန်းတွေညှိနှိုင်းဖို့ ADB ရဲ့ အတွင်းရေးမှူးရုံး ဖွင့်ခဲ့ပါတယ်။ ၂၀၀၅ မှာ ခရီးသွားလုပ်ငန်း မဟာ ဗျူဟာကို ရေးဆွဲခဲ့ပါတယ်။ ရည်ရွယ်ချက်ကတော့ မဲခေါင်မြစ်ဝှမ်းတစ်ခုလုံး ခရီးစဉ်တစ်ခုအဖြစ် ဖန်တီးရေး ဖြစ်ပါတယ်။ အဲဒီဗျူဟာကို 3 C လို့ အရေးကြီး အမြော်အမြင်လေးတစ်ခု ပါပါတယ်။ အဲဒီဗျူဟာရဲ့ 3C ဟာ Connectivity အဖွဲ့ဝင်နိုင်ငံတွေ ပိုမိုချိတ်ဆက်ဖို့၊ Compettiveness ဖွံ့ဖြိုးရေးလုပ်ငန်းတွေမှာ ပိုမို အပြိုင်အဆိုင် လုပ်ကြဖို့နဲ့ ဒေသတစ်ခုလုံးကို သွေးစည်းညီညွတ်တဲ့ အသိုက်အဝန်းတစ်ခု Community အဖြစ် ဖန်တီးကြဖို့ပဲဖြစ်ပါတယ်။ ဒီမဟာဗျူဟာရဲ့ အဓိကရည်မှန်းချက်က ခရီးသွားတွေ အလွယ်တကူ သွားနိုင်ပြီး ဗီဇာတစ်ခုတည်းသာ ကိုင်ဆောင်ဖို့နဲ့ ယဉ်ကျေးမှု အချက်အချာနေရာတွေကို လည်ပတ်နိုင်စေရန် ရင်းနှီးမြှုပ်နှံပြီး သဘာဝပတ်ဝန်းကျင်ကို ထိန်းသိမ်းဖို့ ဖြစ်ပါတယ်။ ပိုမိုချိတ်ဆက်ဖို့ဆိုရာမှာ လမ်းတွေ၊ တံတားတွေ ရေကြောင်းနဲ့ လေကြောင်း ကွန်ရက်အဖြစ် နိုင်ငံ အသီးသီး ဆက်သွယ်ကြဖို့ဖြစ်ပါတယ်။ ဆက်သွယ်ရေးစနစ်နဲ့ လျှပ်စစ်စွမ်းအားတွေလည်း ဝေမျှသုံးစွဲရေး လည်းပါပါတယ်။ ဒီလိုချိတ်ဆက်မိတဲ့အခါမှာ နိုင်ငံအသီးသီးမှာရှိတဲ့ ကုမ္ပဏီတွေ၊ အဖွဲ့အစည်းတွေက Contract ရဖို့၊ ဝန်ဆောင်ဖို့ ပိုမိုပြိုင်ဆိုင်လာကြမှာဖြစ်ပါတယ်။ ပိုမိုချိတ်ဆက်မှုဟာ ကြီးမားတဲ့ဈေးကွက် ဖြစ်လာမှာဖြစ်ပါတယ်။ ကုန်သွယ်မှု၊ ရင်းနှီးမြှုပ်နှံမှုနဲ့ လူတွေ၊ ကုန်တွေ၊ ဝန်ဆောင်မှုတွေ လွယ်ကူစွာ စီးဆင်းနိုင်တဲ့အတွက် ပိုမိုဖွံ့ဖြိုးတိုးတက်လာမှာ ဖြစ်ပါတယ်။ ချိတ်ဆက်မှုတွေ၊ ပြိုင်ဆိုင်မှုတွေကြောင့် ဒေသခွဲအတွင်းရှိ ပြည်သူတွေဟာ ပိုမိုနီးစပ်လာပြီး လူ့အသိုက်အဝန်းတစ်ခုဖြစ်လာမှာပါ။ ဒေသရဲ့ လူမှုရေး၊ သဘာဝပတ်ဝန်းကျင်ထိန်းသိမ်းရေးကိစ္စတွေမှာ ပူးပေါင်းဖြေရှင်းလာနိုင်မှာဖြစ်ပါတယ်။ ဒါကြောင့်မို့လို့ တတိယအကြိမ် လာအို၊ Vientiane မှာ ထိပ်သီးဆွေးနွေးပွဲကျင်းပတော့ ဆောင်ပုဒ်က ဒီပြိုင်ဆိုင်မှုတွေ ပိုမိုတိုးချဲ့ပြီးတော့ ဒေသတစ်ခုလုံး ပိုမိုဆက်သွယ်ရေး ဖြစ်ပါတယ်။ ခရီးသွားလုပ်ငန်းတစ်ခုတည်းကသာ မဟာမဲခေါင်ဒေသခွဲနဲ့ ပတ်သက်တဲ့ လုပ်ငန်းများအနက် GMS ရဲ့ ရေရှည်မျှော်မှန်းချက် Vision နဲ့ ဒေသဆိုင်ရာမဟာဗျူဟာမှာ ပထမအဆင့်မှာ ထင်ရှားစွာ ဦးစားပေးမှုရခဲ့ပါတယ်။ ADB ကလည်း ခရီးသွားလုပ်ငန်းနဲ့ပတ်သက်ပြီး လေ့ကျင့်ရေး၊ အရည်အသွေး မြှင့်တင်ရေး၊ ခရီးသွားလုပ်ငန်းအခြေခံအဆောက်အအုံ တည်ဆောက်ရေးအပြင် ပြင်ဆင်မှုနဲ့ အထူးဦးစားပေး ကူညီခဲ့ပါတယ်။ GMS ရဲ့ အဓိကစိန်ခေါ်မှုဖြစ်တဲ့ ဆင်းရဲမှုလျှော့ချမှုမှာ ခရီးသွားလုပ်ငန်းဟာ အလွန်ပဲ အရေးကြီးပါတယ်။ နိဂုံးချုပ်အနေနဲ့ ကျွန်တော်တို့ လွှတ်တော်ကိုယ်စားလှယ်တွေ သဘောတူစာချုပ်လေ့လာရာမှာ မြန်မာပြန်တဲ့ မူရင်းနဲ့ အင်္ဂလိပ်လို ပူးတွဲပြီးလေ့လာရင် ပိုကောင်းမယ်လို့ပြောရင်းနဲ့ သဘောတူစာချုပ်ကို ပြည်ထောင်စုလွှတ်တော်ကြီးက အတည်ပြုပေးဖို့ ထောက်ခံဆွေးနွေးလိုက်ပါတယ်။ အားလုံးကို ကျေးဇူး တင်ပါတယ်။</speech>
<speech type="speaker">ဦးကျော်ဆွေ မကွေးတိုင်းဒေသကြီး မဲဆန္ဒနယ်အမှတ်(၁၁) ဆွေးနွေးဖို့ဖြစ်ပါတယ်။</speech>
<speech><mp id="1285">ဦးကျော်ဆွေ (မဲဆန္ဒနယ်အမှတ်-၁၁၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနဲ့တကွ ပြည်ထောင်စုလွှတ်တော်ကိုယ်စားလှယ်ကြီးများ၊ ဖိတ်ကြား ထားသော ပြည်ထောင်စုဝန်ကြီးများ၊ လေ့လာရန်ရောက်ရှိနေကြသော ဧည့်သည်တော်များ ကိုယ်စိတ် နှစ်ဖြာ ကျန်းမာချမ်းသာကြပါစေလို့ ဦးစွာပထမ ဂါရဝပြုနှုတ်ခွန်းဆက်သအပ်ပါတယ်ခင်ဗျား။ ကျွန်တော် ကတော့ မကွေးတိုင်းဒေသကြီး၊ မဲဆန္ဒနယ်အမှတ်(၁၁)မှ ဦးကျော်ဆွေ ဖြစ်ပါတယ်။ ကျွန်တော့အနေနဲ့ နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ ပေးပို့ထားတဲ့ မဟာမဲခေါင်ဒေသခွဲခရီးသွား လုပ်ငန်းညှိနှိုင်းရေးရုံး ထူထောင်ရေးသဘောတူညီချက်ကို မြန်မာနိုင်ငံမှ ပါဝင်လက်မှတ်ရေးထိုးရန်ကိစ္စနဲ့ စပ်လျဉ်း၍ ပြည်ထောင်စုလွှတ်တော်ကြီးမှ အတည်ပြုနိုင်ရေးအတွက် ထောက်ခံအကြံပြု ဆွေးနွေးသွားမှာ ဖြစ်ပါတယ်။ လေးစားအပ်တဲ့ ပြည်ထောင်စုလွှတ်တော် နာယကကြီးခင်ဗျား။ ကမ္ဘာကြီးဟာ ရွာကြီးတစ်ရွာလို ဖြစ်လာတာနဲ့အညီ မဟာမဲခေါင်ဒေသခွဲ အဖွဲ့ဝင်နိုင်ငံများဖြစ်တဲ့ ကမ္ဘောဒီးယား၊ တရုတ်၊ လာအို၊ မြန်မာ၊ ထိုင်း၊ ဗီယက်နမ်နိုင်ငံတို့ မဟာဗျူဟာမြောက် ပူးပေါင်းဆောင်ရွက်ရေးအတွက် အကောင်အထည်ဖော်တဲ့ အစီအစဉ်ဖြစ်လို့ ကြိုဆိုထောက်ခံရမယ့်ကိစ္စပဲ ဖြစ်ပါတယ်။ ပြည်ထောင်စုလွှတ်တော် နာယကကြီးခင်ဗျား။ ဒီသဘောတူညီချက်မှာပါဝင်တဲ့ လက်မှတ်ရေးထိုးခြင်း အားဖြင့် မဟာမဲခေါင်နိုင်ငံများအကြား စီးပွားရေးဖွံ့ဖြိုးတိုးတက်မှုနဲ့ သဘာဝပတ်ဝန်းကျင်ရေရှည် တည်တံ့မှု တို့တွင် နိုင်ငံတကာအဖွဲ့အစည်းများနဲ့ ခရီးသွားလုပ်ငန်းများရဲ့ ပူးပေါင်းပါဝင်မှုကို မြှင့်တင်နိုင်မှာဖြစ်ပြီး လုပ်ငန်းအစီအစဉ်များ အကောင်အထည်ဖော် ဆောင်ရွက်တဲ့နေရာမှာလည်း အဖွဲ့ဝင်နိုင်ငံများအကြား ပိုမို ထိရောက်စွာ ပူးပေါင်းဆောင်ရွက်နိုင်မှာ ဖြစ်ပါတယ်။ အဲဒီညှိနှိုင်းရေးရုံးက အဖွဲ့ဝင်နိုင်ငံများအကြား ညှိနှိုင်းရေးမှူးအဖြစ် ဆောင်ရွက်ပြီး အစိုးရ၊ ပုဂ္ဂလိကမိတ်ဖက်အဖွဲ့အစည်းများနှင့် မြို့ပြလူမှု အဖွဲ့အစည်း များအကြား ခရီးသွားလုပ်ငန်း ဈေးကွက်ရှာဖွေမြှင့်တင်ရေး၊ ခရီးစဉ်ဒေသများနဲ့ ခရီးသွား စွဲဆောင်မှုများ ဖွံ့ဖြိုးရေး၊ စွမ်းရည်ထူထောင်ရေး၊ ရင်းနှီးမြှုပ်နှံမှုတိုးမြှင့်ရေးနှင့် ခရီးသွားလာမှု လွယ်ကူချောမွေ့စေရေး တိုးတက်ပူးပေါင်းဆောင်ရွက်မှု မြှင့်တင်နိုင်မှာ ဖြစ်ပါတယ်။ ပြည်ထောင်စုလွှတ်တော် နာယကကြီးခင်ဗျား။ ခရီးသွားပြပွဲများ၊ Conference များ၊ ဆွေးနွေးပွဲ များနဲ့ အစည်းဝေးများမှာ ပိုမိုပူးပေါင်းဆောင်ရွက်နိုင်ခြင်း၊ မဟာမဲခေါင်ဒေသခရီးသွားလုပ်ငန်းကဏ္ဍ မဟာဗျူဟာလုပ်ငန်းစဉ်များ အကောင်အထည်ဖော်ရာတွင်လည်း ထိရောက်စွာ အကောင်အထည်ဖော် နိုင်မှာဖြစ်တဲ့အတွက် အခုသဘောတူညီချက်မှာ လက်မှတ်ရေးထိုးတဲ့ ဆောင်ရွက်ချက်ဖြစ်လို့ ထောက်ခံ ကြိုဆိုပါတယ်။ ပြည်ထောင်စုလွှတ်တော် နာယကကြီးခင်ဗျား။ ယခုစာချုပ်မှာ လက်မှတ်ရေးထိုးခြင်းဖြင့် မဟာမဲခေါင် ဒေသအား တစ်ခုတည်းသော ခရီးစဉ်ဒေသအဖြစ်မြှင့်တင်ခြင်း၊ ခရီးသွားလုပ်ငန်းရဲ့ အကျိုးရလဒ်ကောင်းများ မျှဝေလာနိုင်မယ့် မတူကွဲပြားတဲ့၊ ကောင်းမွန်တဲ့ ဝန်ဆောင်မှုအရည်အသွေးများနဲ့ အဆင့်မြင့်ဒေသတွင်း ခရီးသွားစွဲဆောင်မှုများ ပေးစွမ်းခြင်း၊ ဆင်းရဲနွမ်းပါးမှုလျော့နည်းပပျောက်ရေး၊ အမျိုးသားအမျိုးသမီး တူညီသော အခွင့်အလမ်းရရှိစေခြင်း၊ အမျိုးသမီးများအား လုပ်ပိုင်ခွင့်အာဏာ မျှဝေပေးအပ်ခြင်းတို့မှာ ခရီးသွားလုပ်ငန်းမှာ အထောက်အကူပြုခြင်းနဲ့ ခရီးသွားလုပ်ငန်းရဲ့ မလိုလားအပ်တဲ့ သက်ရောက်မှုများ လျော့နည်းစေခြင်းများအပါအဝင် ခရီးသွားလုပ်ငန်း ရေရှည်ဖွံ့ဖြိုးတိုးတက်ရေးလုပ်ငန်းများ ပူးတွဲဖွံ့ဖြိုး တိုးတက်စေခြင်း၊ မြှင့်တင်ခြင်းအစီအစဉ်များ၊ လှုပ်ရှားဆောင်ရွက်မှုများကို ထိရောက်စွာ ပူးပေါင်း ဆောင်ရွက်ခြင်းနဲ့ အကောင်အထည်ဖော်ဆောင်ရွက်ခြင်းတို့ကို အလေးဂရုပြု ဆောင်ရွက်ရမှာဖြစ်တဲ့အတွက် ပါဝင်လက်မှတ်ရေးထိုးတဲ့ နိုင်ငံများဟာ အလွန်အကျိုးရှိမှာ သေချာပါတယ်။ လေးစားအပ်တဲ့ ပြည်ထောင်စုလွှတ်တော် နာယကကြီးခင်ဗျား။ သတိပြုရမယ့် အချက်များကိုလည်း အပြုသဘောနဲ့ အကြံပြုလိုတာကတော့ ကျယ်ကျယ်ပြန့်ပြန့် ပူးပေါင်းဆောင်ရွက်တဲ့အတွက် ညှိနှိုင်းဆောင်ရွက် ကြရပါတယ်။ ကျွန်တော်တို့နိုင်ငံသူ၊ နိုင်ငံသားတိုင်း ပူးပေါင်းဆောင်ရွက်နိုင်တဲ့၊ ညှိနှိုင်းဆောင်ရွက်နိုင်တဲ့ စွမ်းအားတွေ အရေးကြီးလာပါတယ်။ သက်ဆိုင်တဲ့ ကျွန်တော်တို့ နိုင်ငံသားများ အဆင်သင့်ဖြစ်ရန် အစီ တကယ်လက်တက် တ တွေလည်း ရှိလာမှာဖြစ်ပါတယ်ခင်ဗျား။ အခွင့်အလမ်းများကို အမိအရဖမ်းဆုပ်နိုင်ဖို့ အားနည်းတဲ့ အမူ အကျင့်များပြုပြင်ပြီး အားသာချက်များကို ဖော်ထုတ်နိုင်ရန် အရေးကြီးလှပါတယ်။ ပြည်ထောင်စုလွှတ်တော် နာယကကြီးခင်ဗျား။ ပူးပေါင်းဆောင်ရွက်၊ ညှိနှိုင်းဆောင်ရွက်ကြတဲ့ အခါမှာ ဝန်ဆောင်မှုစွမ်းအား မြင့်မားတဲ့သူတွေက အခွင့်အလမ်းတွေကို ပိုမိုရရှိနိုင်မှာဖြစ်တဲ့အတွက် ဧည့်သည်လာချင်တဲ့၊ ဧည့်သည်စိတ်မငြိုငြင်ရတဲ့ နိုင်ငံဖြစ်စေရေး ဘက်ပေါင်းစုံမှပြင်ဆင်ထားရန် အရေးကြီး မှာ ဖြစ်ပါတယ်။ ဒါ့အပြင် နိုင်ငံတကာနဲ့ ကျယ်ပြန့်စွာ ချိန်ဆက်လုပ်ဆောင်ရတဲ့အတွက် ဝန်ဆောင်မှု အားလုံး၊ နိုင်ငံတကာအဆင့်ရှိအောင် ဝိုင်းဝန်းကြိုးစားကြရမှာဖြစ်ပါတယ်။ တစ်ဦးကောင်း၊ တစ်ယောက်ကောင်း စွမ်းရည်ရှိရုံဖြင့် ရမည်မဟုတ်တဲ့အတွက် ပါဝင်ပတ်သက်ရမယ့် နိုင်ငံသူ၊ နိုင်ငံသားအားလုံး ဝိုင်းဝန်းကြိုးစား ပြင်ဆင်ထားကြရန် အကြံပြုရင်း မဟာမဲခေါင်ဒေသခွဲ ခရီးသွားလုပ်ငန်း ညှိနှိုင်းရေးရုံးထူထောင်ရေး သဘောတူညီချက်ကို မြန်မာနိုင်ငံမှ ပါဝင်လက်မှတ်ရေးထိုးရန် လှိုက်လှိုက်လှဲလှဲ ထောက်ခံအပ်ပါတယ် ခင်ဗျား။ အားလုံးကို ကျေးဇူးတင်ပါတယ်ခင်ဗျာ။</speech>
<speech type="speaker">ဦးစောထွန်းမြအောင် ဖာပွန်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="29">စောထွန်းမြအောင် (ဖာပွန်မဲဆန္ဒနယ်၊ ကရင်ပြည်နယ်)</mp>လေးစားအပ်ပါသော ပြည်ထောင်စုလွှတ်တော် နာယက၊ ပြည်ထောင်စုဝန်ကြီးများ၊ ပြည်ထောင်စုလွှတ်တော် ကိုယ်စားလှယ်များ၊ ဧည့်သည်တော်များကို မင်္ဂလာပါလို့ ဦးစွာဂါရဝပြု နှုတ်ဆက်အပ်ပါတယ်။ ကျွန်တော်ကတော့ ကရင်ပြည်နယ် ဖာပွန်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးစောထွန်းမြအောင် ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ ကျွန်တော့အနေနဲ့ မဟာ မဲခေါင်ဒေသခွဲခရီးသွားလုပ်ငန်း အဖွဲ့ဝင် ၆ နိုင်ငံဖြစ်တဲ့ မြန်မာ၊ ထိုင်း၊ လာအို၊ ကမ္ဘောဒီးယား၊ ဗီယက်နမ်၊ တရုတ် ၆ နိုင်ငံပူးပေါင်း၍ တရားဝင်အသင်းအဖွဲ့အစည်းအဖြစ် ရပ်တည်ရေးအတွက် စာချုပ်ချုပ်ဆိုမည့် လက်မှတ်ရေးထိုးပွဲကို ထောက်ခံကြောင်း ပဏာမပြောကြားလိုပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ မဲခေါင်ဒေသခွဲခရီးသွားလုပ်ငန်း လက်မှတ်ရေးထိုးခြင်းဖြင့် ဖြစ်ပေါ်လာမယ့် အကျိုးအမြတ်တွေကို ထောက်ခံဆွေးနွေးသွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျာ။ ပထမအချက်အနေနဲ့ မဲခေါင်ဒေသခွဲ အဖွဲ့ဝင်နိုင်ငံများ အကြား စီးပွားရေးတိုးတက်မှု၊ သဘာဝပတ်ဝန်းကျင် ရေရှည်တည်တံ့ခိုင်မြဲမှု နိုင်ငံတကာအဖွဲ့အစည်းများနှင့် ပူးပေါင်းပြီး ခရီးသွားလုပ်ငန်း မြှင့်တင်ခြင်းကို ဆောင်ရွက်မှာဖြစ်ပါသဖြင့် ပထမအချက်ကို ကြိုဆိုပါတယ်။ ကြိုဆိုရတဲ့အကြောင်းက ကျွန်တော့ဒေသနဲ့ ယှဉ်ပြီးပြောရမယ်ဆိုရင် ကရင်ပြည်နယ်၊ ဖာပွန်မြို့ဟာ ယခင်က လမ်းပန်းဆက်သွယ်ရေးခက်ခဲပြီး ပြတ်တောက်ခဲ့တဲ့ နေရာတစ်ခုဖြစ်ပါတယ်။ ယခုအခါ လမ်းပန်းဆက်သွယ်ရေး ကောင်းမွန်လာပြီဖြစ်သဖြင့် ပြည်သူများ မျက်စိပွင့်၊ နားပွင့်ဖြစ်လာပြီး ဖာပွန်ဒေသကို ရှေးယခင်က အင်္ဂလိပ်များ အုပ်စိုးစဉ်က ကျွန်းသစ်များ၊ သစ်တောများစိုက်ခဲ့ပြီး တိရစ္ဆာန်များပေါများသည့်ဒေသ၊ လျှိုမြောင်၊ တောတောင်တွေရှိသည့်ဒေသ ဖြစ်သည့်အတွက် ဖာပွန်ဒေသကို ယခင်တုန်းက ကရင်လို ကျွန်တော်တို့ ဂေါ်မူတရော် လို့ခေါ်ပါတယ်။ အဲဒီတော့ အဲဒီဒေသသည် ပြောရမယ်ဆိုလို့ရှိရင် တော၊ တောင်၊ ရေ၊ မြေ၊ စိမ့်စမ်း၊ သစ်တောများ ပေါများသည့်အတွက် နိုင်ငံခြားအင်္ဂလိပ်လက်ထက်ကဆိုလို့ရှိရင် ဆင်ဖြင့် ခရီး သွားလာရေးလုပ်ငန်းကို ဆောင်ရွက်ခဲ့ပါတယ်။ အဲဒီတော့ ဘယ်နေရာသွားသလဲဆိုလို့ရှိရင် ဖာပွန်မြို့မှ ဒေပူနိုး၊ ဖျာကာပူ၊ ကော်လူဒို၊ ထီးမူမီး၊ စောမူပလော၊ လော်မူပလော၊ ဘူဇာချီ၊ ဘောဂလိ၊ လိပ်သို၊ ရှမ်းလယ်ပြင်၊ ပျဉ်းမနားအထိ ကျွန်တော်တို့တွေ ဆင်နဲ့ ခရီးသွားလာရေးလုပ်ငန်းကို ဆောင်ရွက်ခဲ့ပါတယ်။ ၎င်းအပြင် ဆင်ဖြင့် သစ်တောများစစ်ဆေးခြင်း၊ ခရီးသွားလာရေးများကိုလည်း လုပ်ဆောင်ခဲ့တာ တွေ့ရှိ ရပါတယ်။ ဒါကြောင့်မို့လို့ နိုင်ငံခြားခရီးသွားလုပ်ငန်းဆောင်ရွက်ရာတွင် ဖာပွန်ဒေသ ဆင်ဖြင့်ခရီးသွားလာရေး လုပ်ငန်းကိုလည်း ဇုန်အဖြစ် သတ်မှတ်ဆောင်ရွက်သင့်ပါတယ်။ နောက်ထပ်တစ်ချက်က ပြောရလို့ရှိရင်တော့ ကျွန်တော်တို့ ဖာပွန်လေယာဉ်ကွင်းကြီးဟာ ၁၉၈၂ ခုနှစ်ကစပြီးတော့ ပိတ်သိမ်းခဲ့တာ ခုထက်ထိဖြစ်ပါတယ်။ ဒါကိုလည်း လေယာဉ်ကွင်းကို ပြန်လည်မွမ်းမံပြီး ခရီးသွားလုပ်ငန်းကို ကျွန်တော်တို့ မြှင့်တင်ဖို့လိုပါတယ်။ ဒုတိယအချက်အနေနဲ့ တင်ပြချင်တာကတော့ အဖွဲ့ဝင် ၆ နိုင်ငံအဖြစ် အစိုးရအဖွဲ့ဖြစ်စေ၊ ပုဂ္ဂလိကဖြစ်စေ၊ အဖွဲ့အစည်းဖြစ်စေ လုပ်ဆောင်ခွင့်ပြုမှာဖြစ်သည့် အတွက်ကြောင့် ဒေသခံငြိမ်းချမ်းရေးအဖွဲ့အစည်းနဲ့ ပြည်သူလူထုများကလည်းကြိုဆိုပြီး ဆင်းရဲနွမ်းပါးမှုကို လျှော့ချနိုင်တဲ့အချက် ဖြစ်သည့်အတွက်ကြောင့် ထောက်ခံပါတယ်။ တတိယအချက်အနေနဲ့ အခြေခံဒေသခံ တိုင်းရင်းသားများကို ခေါ်ယူပြီး ဆွေးနွေးခြင်းပွဲများကျင်းပခြင်း၊ နိုင်ငံပေါင်းစုံ ဆွေးနွေးပွဲများ ပြုလုပ်ခြင်း၊ လေ့ကျင့်ပညာပေးခြင်းဖြင့် Micro Tourism များကိုလည်း ပိုမို ဆောင်ရွက်နိုင်မှာဖြစ်ပါတယ်။ နောက်ဆုံးတစ်ချက်အနေနဲ့ တင်ပြချင်တာကတော့ ဖာပွန်ဒေသ ကရင်အခေါ်လို ဂေါ်မူတရော် ဒေသကို နိုင်ငံခြားခရီးသွားလုပ်ငန်းများ ပထမဦးဆုံး နိုင်ငံတော်အစိုးရမှ အမိန့်နှင့် ကြေညာချက်များ ထုတ်ပေးသင့်ပါတယ်။ နောက်တစ်ခါ လုပ်ငန်းကိစ္စနှင့်ပတ်သက်၍ နိုင်ငံတော်အစိုးရနှင့် လက်မှတ် ထိုးပြီးသော ငြိမ်းချမ်းရေးအဖွဲ့အစည်းများ ပူးပေါင်းပြီး၊ ညှိနှိုင်းဆွေးနွေးပြီး လုံခြုံရေးကိစ္စ၊ အခွန်ကိစ္စများ ကိုလည်း ဆောင်ရွက်သင့်ပါတယ်။ ၎င်းအပြင် ဆင်ဖြင့် ခရီးသွားရေးလုပ်ငန်းများကိုလည်း စီမံချက်ရေးများကို နှစ်ဦးသဘောတူရေးဆွဲ၍ ဆောင်ရွက်သင့်ပါတယ်။ သို့မှသာ မဟာမဲခေါင်ဒေသခွဲ ခရီးသွားလုပ်ငန်း အောင်မြင်သော စီးပွားရေးလုပ်ငန်းတစ်ခု ဖြစ်လာနိုင်မယ်ထင်ပါကြောင်း တင်ပြရင်း နိုင်ငံတော်သမ္မတထံမှ ပေးပို့သော မဟာမဲခေါင်ဒေသခွဲအဖွဲ့ဝင်အကြား မဟာမဲခေါင်ခွဲခရီးသွားလုပ်ငန်း ညှိနှိုင်းရေးရုံးထူထောင်ရေး သဘောတူညီချက်ကို မြန်မာနိုင်ငံမှ ပါဝင်လက်မှတ်ရေးထိုးရေးကိစ္စအား သဘောတူပါကြောင်းနှင့် ပြည်ထောင်စု လွှတ်တော်မှတဆင့် နာယကကြီးသို့ တင်ပြရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဒေါက်တာစံရွှေဝင်း ရေကြည်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1604">ဒေါက်တာစံရွှေဝင်း (ရေကြည်မဲဆန္ဒနယ်၊ ဧရာဝတီတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုအဆင့် တာဝန်ရှိပုဂ္ဂိုလ်များ၊ ပြည်ထောင်စု လွှတ်တော်ကိုယ်စားလှယ်များခင်ဗျား။ ကျွန်တော်ကတော့ ဧရာဝတီတိုင်းဒေသကြီး ရေကြည်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါက်တာစံရွှေဝင်း ဖြစ်ပါတယ်။ နိုင်ငံတော်သမ္မတဆီမှ ပေးပို့လာတဲ့ မဟာမဲခေါင်ဒေသခွဲ ခရီးသွားလုပ်ငန်းညှိနှိုင်းရေးရုံး ထူထောင်ရေးသဘောတူညီချက်နဲ့ပတ်သက်ပြီး ကျွန်တော့အနေနဲ့ တင်ပြဆွေးနွေးသွားမှာ ဖြစ်ပါတယ်။ မဟာမဲခေါင်ဒေသခွဲ ၆ နိုင်ငံ ခရီးသွားပူးပေါင်းရေးဈေးကွက်မြှင့်တင်ခြင်း၊ ဒေသတွင်းစီးပွားရေး :69: 330983ənşesazęsaco::qp:09:05odco gaozo) GMS Tourism Marketing Strategy ဆိုပြီးတော့ နိုင်ငံ ၆ နိုင်ငံက တာဝန်ရှိတဲ့အရာရှိကြီးများ၊ ပုဂ္ဂလိကလုပ်ငန်းရှင်များ၊ ဖွံ့ဖြိုးမှုမိတ်ဖက်များ၊ မီဒီယာများနဲ့ ပညာရှင်များပူးပေါင်းပြီးတော့ ၂၀၁၅ ကနေ ၂၀၂၀ အထိ အကောင်အထည်ဖော်ဆောင်ရွက်ဖို့ အတွက် စီမံချက်ရေးဆွဲအကောင်အထည်ဖော် ဆောင်ရွက်ထားပြီးဖြစ်ပါတယ်။ ဒါကြောင့်မို့လို့ ဒီရေးဆွဲ အကောင်အထည်ဖော်တဲ့ ဆောင်ရွက်ချက်ကို အားလုံးဝိုင်းဝန်းပြီးတော့ လက်မှတ်ထိုးပြီး အတည်ပြု ဆောင်ရွက်ဖို့ဖြစ်တဲ့အတွက် ကျွန်တော့အနေနဲ့၊ ပဏာမအနေနဲ့ ထောက်ခံကြောင်း တင်ပြလိုပါတယ်။ ဒီအထဲမှာဘဲ ကျွန်တော်တို့နိုင်ငံအနေနဲ့ အရေးကြီးတဲ့ရည်မှန်းချက်တစ်ခုအဖြစ်နဲ့ ပုံရိပ်ကောင်းမွန်ပြီး တာဝန်သိမှု၊ တာဝန်ယူမှုရှိသည့် ခရီးသွားလုပ်ငန်းအဖြစ် အကောင်အထည်ဖော်ဆောင်ရွက်ဖို့ ရည်မှန်းချက် ထားရှိထားတာဖြစ်တဲ့အတွက်လည်း ကောင်းမွန်တဲ့ရည်မှန်းချက် ဖြစ်တဲ့အတွက်လည်း ကျွန်တော်တို့ အနေနဲ့ ပူးပေါင်းပါဝင်ဆောင်ရွက်ဖို့၊ လက်မှတ်ရေးထိုးဖို့လည်း အကောင်းဆုံးဖြစ်ပါတယ်ခင်ဗျား။ ကျွန်တော်တို့ ဒီမဲခေါင်ဒေသတွင်းမှာရှိတဲ့ ၆ နိုင်ငံအတွင်းမှာ ခရီးသွားလုပ်ငန်းရဲ့ ၅၂ ရာခိုင်နှုန်းကို အိမ်နီးချင်း ထိုင်းနိုင်ငံက ရယူထားတာဖြစ်ပါတယ်။ ကျွန်တော်တို့နိုင်ငံအနေနဲ့ကတော့ ၄ ရာခိုင်နှုန်းသာ ရထားတာ ဖြစ်ပါတယ်။ ဒီအထဲမှာ ကျွန်တော်တို့ ခရီးသွားလုပ်ငန်းမှာ ကျွန်တော်တို့နိုင်ငံရဲ့ အားသာချက်ကလေကြောင်း၊ ရေကြောင်း၊ ကုန်းကြောင်းအားလုံး လာနိုင်တာဖြစ်ပေမယ့်လို့ ခုကြောင်းနဲ့လာတဲ့ ခရီးသည် ပေါင်းက ၄၄ ရာခိုင်နှုန်း၊ ရေကြောင်းနဲ့လာတဲ့ ခရီးသည်ပေါင်းက ၁ ရာခိုင်နှုန်းနဲ့ ကုန်းကြောင်းနဲ့လာတဲ့ ခရီးသည် ပေါင်းကဆိုရင် ၅၅ ရာခိုင်နှုန်းအထိ ရှိတာဖြစ်ပါတယ်။ ဒီအခြေအနေဟာလည်း ဆက်လက်ပြီးတော့ ကျွန်တော်တို့ ပံ့ပိုးကူညီရမယ့်အစိတ်အပိုင်းကို မီးမောင်း ထိုးပြတဲ့ ကိစ္စတစ်ရပ်ဖြစ်ပါတယ်။ ဒါကဘာလဲဆိုလို့ရှိရင် Point of Entry လို့ခေါ်တဲ့လေဆိပ်တို့၊ ရေဆိပ်တို့မှာ ကျန်းမာရေးအသိ၊ ကျန်းမာရေးသတိရှိရှိနဲ့ ကျွန်တော်တို့ ကျန်းမာရေးစောင့်ရှောက်မှုတွေ ကူးစက်ရောဂါများ ကာကွယ်နှိမ်နင်းရေးလုပ်ငန်းတွေကို ထဲထဲဝင်ဝင် ထိထိရောက်ရောက် ဆောင်ရွက်နေ ပေမယ့်လို့ ကုန်းကြောင်းနှင့် ဝင်ရောက်လာတဲ့ Point of Entry တွေမှာ ကျန်းမာရေးအသိ၊ ကျန်းမာရေး သတိနဲ့ သေသေချာချာ စောင့်ကြပ်ကြည့်ရှုတာ အခုမရှိသေးဘူးဖြစ်ပါတယ်။ ကျွန်တော်တို့နိုင်ငံဟာ ငှက်ဖျားရောဂါ၊ အဆုပ်နာရောဂါ၊ HIV ရောဂါ၊ သွေးလွန်တုပ်ကွေးရောဂါ၊ ဂျပန်ဦးနှောက်ရောင်ရောဂါ စတဲ့ရောဂါတွေကို ခံစားနေရဆဲ တိုင်းပြည်ဖြစ်သလို ခရီးသွားပုဂ္ဂိုလ်များအနေနဲ့ ကျွန်တော်တို့တိုင်းပြည်ကနေပြီးတော့ ဒီလိုရောဂါများပြန့်ပွားသွားမယ်ဆိုရင် နိုင်ငံရဲ့ Image၊ ခရီးသွား လုပ်ငန်းရဲ့ Image ကို အများကြီးထိခိုက်မှာ ဖြစ်တဲ့အတွက်ကြောင့် ဒါတွေဟာ ဂရုတစိုက် ဆောင်ရွက် ရမယ့်ကိစ္စတစ်ခုဖြစ်ပါတယ်။ တစ်ခါ နိုင်ငံတကာခရီးသွားများဆီကလည်း ကျွန်တော်တို့ဆီကို ရောဂါဆိုးတွေ ဝင်ရောက်လာနိုင်ပါတယ်။ ဒါတွေကတော့ မကြာသေးခင်ကမှဖြစ်သွားတဲ့ ဇီကာရောဂါလိုဟာမျိုး၊ အာဖရိက တိုက်ကဖြစ်တဲ့ အီဘိုလာရောဂါလိုဟာမျိုး၊ ဖြစ်ခဲ့ဖူးတဲ့ ဆား၊ Influenza တို့ ဒါတွေကိုလည်း ကျွန်တော် တို့က ဒေါက်ထောက်ကြည့်ရှုပြီးတော့ ခရီးသွားလုပ်ငန်းကို ထဲထဲဝင်ဝင် စောင့်ကြပ်ကြည့်ရှုဖို့ လိုနေတဲ့ အကြောင်းကို ကျွန်တော် တင်ပြလိုတာဖြစ်ပါတယ်။ ခရီးသွားလုပ်ငန်းဟာ မြန်မာနိုင်ငံ ဂျီဒီပီကို ၁.၆ ရာခိုင်နှုန်း ပံ့ပိုးပေးပေမယ့်လို့ ထိုင်းနိုင်ငံအတွက်ဆိုရင် ၉ ရာခိုင်နှုန်းအထိ ပံ့ပိုးပေးပါတယ်။ ခရီးသွား လုပ်ငန်းမှာ မြန်မာနိုင်ငံမှာ လူဦးရေ ၃ သိန်းခွဲလောက်ကို အလုပ်ပေးထားပြီးတော့ ထိုင်းနိုင်ငံမှာ လူဦးရေ ၂ သန်းခွဲလောက်ကို အလုပ်ပေးထားတာ ဖြစ်ပါတယ်။ ဒါကြောင့်မို့လို့ ဒီလုပ်ငန်းဟာရေရှည်မှာ အားလုံးရဲ့ ပူးပေါင်းဆောင်ရွက်မှုအရ ကျွန်တော်တို့ နိုင်ငံရဲ့ စီးပွားရေး၊ အလုပ်အကိုင်အခွင့်အလမ်းများကို တိုးတက်ဖွံ့ဖြိုးလာစေမယ့်လုပ်ငန်းဖြစ်တယ်ဆိုတဲ့ အကြောင်းကိုလည်း တင်ပြလိုပါတယ်။ သို့သော်လည်း စောစောက ကျွန်တော်တင်ပြခဲ့သလို ကျန်းမာရေး စောင့်ရှောက်မှုလုပ်ငန်းများကို ကျွန်တော်တို့ ပစ်ပယ်ထားလို့မရပါဘူး။ ကူးစက်ရောဂါများဟာ နယ်စပ် စည်းမျဉ်းမရှိပါဘူး။ ဒီလိုနိုင်ငံတကာ ခရီးသွားတွေကနေတစ်ဆင့် အများကြီးကူးစက်လာတာဖြစ်တဲ့ အတွက်ကြောင့်မို့လို့ ခရီးသွားလုပ်ငန်းဖွံ့ဖြိုးမှုလုပ်ငန်းစဉ်မှာ ကျန်းမာရေးကဏ္ဍကို ကျွန်တော်တို့ ပူးပေါင်း ဆောင်ရွက်ဖို့ အရေးကြီးပါတယ်။ အထူးသဖြင့် ကျန်းမာရေးနှင့် အားကစားဝန်ကြီးဌာနအပြင် ပြည်တွင်းမှာရှိတဲ့ အခြားသော အဖွဲ့ အစည်းများ၊ ကျန်းမာရေးဆိုင်ရာအဖွဲ့အစည်းများ၊ UN အဖွဲ့အစည်းများနဲ့လည်း ပူပေါင်းဆောင်ရွက်သင့် တယ်လို့ ကျွန်တော့အနေနဲ့ တင်ပြလိုပါတယ်။ မကြာသေးခင်ကပဲ ဆောင်ရွက်ခဲ့တဲ့ Health Security Project လို့ခေါ်တဲ့ မဲခေါင်ဒေသအတွင်း ၆ နိုင်ငံအနက် ၄ နိုင်ငံ ပူးပေါင်းဆောင်ရွက်မယ့် ကျန်းမာရေးစီမံကိန်း အထူသဖြင့်ကူးစက်ရောဂါများကို ပူးပေါင်းဆောင်ရွက် စောင့်ကြပ်ကြည့်ရှုမယ့် စီမံကိန်းတစ်ခုကိုလည်းပဲ ADB က ထောက်ပံ့ပေးထားခဲ့ပြီး ဖြစ်ပါတယ်။ ဒါကြောင့်မို့လို့ ဒီခရီးသွားလုပ်ငန်းတွေကို ကြည့်တဲ့အခါမှာ ကူးစက်ရောဂါများ မဖြစ်ပွားရေး အတွက်ကိုလည်းပဲ သက်ဆိုင်ရာစီမံကိန်းစီမံချက်များနဲ့လည်းပဲ ပူးပေါင်းဆောင်ရွက်ပြီး အကြံဉာဏ်များ ရယူဆောင်ရွက်သင့်ကြောင်း ကျွန်တော့အနေနဲ့ တင်ပြလိုပါတယ်။ စောစောက ကျွန်တော်တင်ပြခဲ့သလို ကုန်းလမ်းကြောင်းနှင့်ဝင်ရောက်သူများဟာ ၅၅ ရာခိုင်နှုန်းရှိပါတယ်။ ကျွန်တော်တို့နိုင်ငံဟာ လက်ယာမောင်း ဖြစ်ပါတယ်။ တခြားနိုင်ငံများအားလုံးဟာ လက်ဝဲမောင်းတွေ ဖြစ်ပါတယ်။ ဒါကြောင့်မို့လို့ မော်တော်ယာဉ် ထိခိုက်မှုတွေဟာ ကျွန်တော်တို့ဆီမှာ အများကြီးဖြစ်နိုင်တာမျိုးတွေဖြစ်တဲ့အတွက်ကြောင့်မို့လို့ ဒီလိုကိစ္စမျိုးကို လည်းပဲ ခရီးသွားလုပ်ငန်းအနေနဲ့ ထဲထဲဝင်ဝင် စီစဉ်ဆောင်ရွက်သင့်တယ်ဆိုတဲ့ အကြောင်း ကျွန်တော့ အနေနဲ့ တင်ပြရင်း မဟာမဲခေါင်ဒေသအတွင်း ခရီးသွားလုပ်ငန်း ညှိနှိုင်းရေးရုံး ထူထောင်ရေးကိစ္စရပ်ကို ထောက်ခံပါကြောင်း အကြံပြု ဆွေးနွေးအပ်ပါတယ်ခင်ဗျား။ ကျေးဇူးတင်ပါတယ်။</speech>
<speech type="speaker">ဦးမြင့်လွင် တွံတေးမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1551">ဦးမြင့်လွင်(တွံတေးမဲဆန္ဒနယ်၊ ရန်ကုန်တိုင်းဒေသကြီး)</mp>အားလုံးမင်္ဂလာပါ။ ကျွန်တော် ကတော့ ရန်ကုန်တိုင်းဒေသကြီး တွံတေးမဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးမြင့်လွင် ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ ကျွန်တော်တို့ မီးခိုးမထွက်တဲ့ စက်ရုံလို့တင်စားခေါ်ဝေါ်ကြတဲ့ ခရီးသွားလုပ်ငန်းဟာ စီးပွားရေးလုပ်ငန်းတွေထဲမှာ အရင်းအနှီးအနည်းဆုံး ထည့်ပြီးတော့ အမြတ်အများဆုံးရတဲ့ လုပ်ငန်းဖြစ်ပါတယ်။ ဒါကြောင့်မို့လို့ ကမ္ဘာ့နိုင်ငံတိုင်းက ဒီလုပ်ငန်း ကနေပြီးတော့ အကျိုးအမြတ်တွေ ရရှိဖို့အတွက် ကြိုးစားနေကြပါတယ်။ အထူးသဖြင့် ဖွံ့ဖြိုးဆဲနိုင်ငံတွေ ဆိုလို့ရှိရင် ဒီလုပ်ငန်းက ထဲထဲဝင်ဝင် ထိထိရောက်ရောက် လုပ်လိုက်လို့ရှိရင် နတ်ရေကန်ထဲပစ်ချလိုက် သလို ချက်ချင်းလက်ငင်း စီးပွားရေးထောင်တက်သွားနိုင်တဲ့အတွက် ဒီကမ္ဘာလှည့်ခရီးသွားလုပ်ငန်းကို နတ်ရေကန်လုပ်ငန်းနဲ့တောင်မှ တင်စားကြတဲ့ စာရေးဆရာတချို့ တင်စားကြတာရှိပါတယ်။ အဲဒီတော့ ကျွန်တော်တို့ GMS လို့ခေါ်တဲ့ မဟာမဲခေါင်ဒေသနိုင်ငံများအကြား ခရီးသွားလုပ်ငန်း ဖွံ့ဖြိုးရေးအတွက် ညှိနှိုင်းရေးရုံးကို ထိုင်းနိုင်ငံမှာ ဖွင့်လှစ်မယ့်ကိစ္စကို နိုင်ငံတော်သမ္မတကြီးထံမှ ပေးပို့ လာတဲ့အတွက်ကြောင့်မို့လို့ ဒီကိစ္စကိုမပြောခင် ဒီကမ္ဘာတစ်လွှားမှာရှိတဲ့ ကမ္ဘာလှည့်ခရီးသွားလုပ်ငန်းရဲ့ အခြေအနေ ကိန်းဂဏန်းတချို့ကို တင်ပြလိုပါတယ်။ ၂၀၁၅ ခုနှစ်မှာ ကျွန်တော်တို့ ကမ္ဘာတစ်လွှားမှာ ကမ္ဘာလှည့်ခရီးသွားတွေ 1.186 ဘီလီယံ သွားခဲ့ပါတယ်။ ဒါဟာ အိန္ဒိယနိုင်ငံ တစ်နိုင်ငံလုံးက ပြည်သူတွေ အကုန်လုံး ကမ္ဘာတစ်လွှားကို လျှောက်ပြီးတော့ ခရီးသွားနေကြတဲ့ သဘောပါပဲ။ အဲဒီမှာ ကျွန်တော်တို့ အများဆုံး ကမ္ဘာလှည့်ခရီးသွားတွေဝင်တဲ့ နိုင်ငံကတော့ ပြင်သစ်နိုင်ငံကဖြစ်ပါတယ်။ သူကတော့ ၈၄.၅ သန်း သွားခဲ့ပါတယ်။ ဒီမှာ ကျွန်တော်တို့ အရှေ့တောင်အာရှဒေသမှာ ဆိုလို့ရှိရင် စာရင်းအရပြောရရင် ထိုင်းနိုင်ငံက ၂၉.၉ သန်း၊ မလေးရှားက ၂၅.ရ သန်း၊ စင်ကာပူက ၁၂.၁ သန်း၊ အင်ဒိုနီးရှားက ၁၀.၄ သန်း ဒါကျွန်တော်တို့ အရှေ့တောင်အာရှမှာ ကမ္ဘာလှည့်ခရီးသွားအများဆုံးဝင်တဲ့ နိုင်ငံတွေပါ။ ကျွန်တော်တို့ မြန်မာနိုင်ငံက အဲဒီ ၂၀၁၅ မှာ ဘယ်လောက်ဝင်ခဲ့သလဲဆိုရင် ခရီးသွား၊ ကမ္ဘာလှည့်ခရီးသွား ၃ သန်းနှင့် ၄ သိန်းကျော်ပဲဝင်ခဲ့ပါတယ်။ ဒါဟာ ကျွန်တော်တို့ ပြင်သစ်နိုင်ငံကိုဝင်တဲ့ အစွန်းထွက်တောင် မရှိပါဘူး။ ဒါတွေကိုသိမှသာ ကျွန်တော်တို့ ဘယ်လောက်အထိ ကြိုးစားပြီးလုပ်ဆောင် သွားမယ်ဆိုတာတွေကို သဘောပေါက်နိုင်မှာဖြစ်ပါတယ်။ နောက်တစ်ခုက ကျွန်တော်တို့ ကမ္ဘာလှည့် ခရီးသွားလုပ်ငန်းကနေဝင်တဲ့ ဝင်ငွေကို ကြည့်လို့ရှိရင် ကမ္ဘာမှာထိပ်ဆုံးနိုင်ငံက အမေရိကန်ပြည်ထောင်စုပါ။ သူက US ဒေါ်လာအနေနဲ့ဆိုရင် ၂၀၀ နှင့် ၂၀၄.၅ဘီလီယံဝင်ပါတယ်။ သန်းထောင်ပေါင်း ၂၀၄.၅ ပါ ။ ထိုင်းနိုင်ငံ က ၄၄ ဘီလီယံဒေါ်လာ US ဒေါ်လာပါ။ ၄၄.၆ ဘီလီယံဒေါ်လာပါ။ ကျွန်တော်တို့ မြန်မာနိုင်ငံက ၂ ဘီလီယံ ဒေါ်လာပါ။ ဒါကိုကြည့်ရင် ကျွန်တော်တို့ ထိုင်းနိုင်ငံရဲ့ အစွန်းထွက်တောင်မရှိဘူးဆိုတာကို ကျွန်တော်တို့ သိရမှာပါ။ ဒါဟာကျွန်တော်တို့ ဒီလုပ်ငန်းမှာ ဘယ်လောက်ထိလှမ်းရမယ်။ ခြေလှမ်းတွေ ဘယ်လောက်ထိ လှမ်းရမယ်ဆိုတဲ့အချက်တွေကို ဖော်ပြနေတာဖြစ်ပါတယ်။ အဲဒီတော့ ကျွန်တော်တို့ ကမ္ဘာလှည့်ခရီးသွား လုပ်ငန်းတွေနဲ့ Tourist Attraction လို့ခေါ်တဲ့ ကမ္ဘာလှည့် ခရီးသွားတွေ စိတ်ဝင်စားတဲ့ နေရာဒေသတွေ ကျွန်တော်တို့နိုင်ငံမှာ အများကြီးရှိပါတယ်။ ဒါပေမယ့် ကျွန်တော်တို့ အဲဒီကိစ္စတွေ ကမ္ဘာက သိပ်မသိကြပါဘူး။ မသိတဲ့အတွက် ကျွန်တော်တို့က ကြော်ငြာတွေလုပ်ဖို့လိုပါတယ်။ Marketing လုပ်ဖို့လိုပါတယ်။ လုပ်တဲ့အခါမှာလည်း တစ်နိုင်ငံချင်း လုပ်တာက သိပ်မထိရောက်ပါဘူး။ အခုလို မဟာမဲခေါင်ဒေသ ၆ နိုင်ငံ ညှိနှိုင်းရေးရုံးကို ဖွင့်ပြီးတော့ ထိုင်း နိုင်ငံမှာ၊ ထိုင်းနိုင်ငံဆိုတာ အရှေ့တောင်အာရှဒေသမှာတော့ ကမ္ဘာလှည့်ခရီးသွားလုပ်ငန်း အဖွံ့ဖြိုးဆုံး နိုင်ငံပါ။ ဒီနိုင်ငံမှာ ညှိနှိုင်းရေးရုံးဖွင့်ပြီးတော့ လုပ်တယ်ဆိုတာ အင်မတန်ကို သင့်တော်ပြီးတော့ ကောင်းမွန်တဲ့ ကိစ္စဖြစ်ပါတယ်။ ဒါကြောင့်မို့လို့ဒီထိုင်းနိုင်ငံမှာ ညှိနှိုင်းရေးရုံးဖွင့်လိုက်ခြင်းအားဖြင့် တခြားကမ္ဘာ့နေရာက ကမ္ဘာလှည့်ခရီးသွားတွေဟာ ထိုင်းနိုင်ငံဝင်တာနဲ့ မဲခေါင်ဒေသမှာရှိတဲ့ ၆ နိုင်ငံစလုံးကို ဝင်ဖို့အတွက် သူက ကြော်ငြာနိုင်ပါတယ်။ စည်းရုံးသိမ်းသွင်းနိုင်ပါတယ်။ ဒါကြောင့်မို့လို့ ထိုင်းနိုင်ငံမှာ ခုနကပြောတဲ့၊ ခုနကဖော်ပြခဲ့တဲ့ ၂၉.၉ သန်း တကယ်လို့ ထိုင်းနိုင်ငံကို ဝင်တယ်ဆိုရင် ကျွန်တော်တို့နိုင်ငံကို ၂၉.၉ သန်းမဝင်ဘူးဆိုရင်တောင် ၉ သန်း၊ ၁၀ သန်းလောက် ဝင်တယ်ဆိုရင်တောင် ကျွန်တော်တို့ ဒီကရတဲ့ Income မှာ အများကြီးတိုးတက်လာမှာ ဖြစ်ပါတယ်။ ကျွန်တော်တို့နိုင်ငံလည်း ကြိုးစားနေတာကတော့ သဘောပေါက်ပါတယ်။ ၂၀၁၃ ခုနှစ်မှာ Tourism Master Plan magộos côl G308/O:cossås Master Plan saq Jojo gs al cossom ဘယ်လောက်ပစ်မှတ်ထားလဲဆိုရင် ကမ္ဘာလှည့်ခရီးသွား ၇.၅ သန်း ဝင်လာရမယ်ဆိုပြီးတော့ ပစ်မှတ် ထားရပါတယ်။ ဒါဟာ အခုထိုင်းက ၂၉.၉ သန်း၊ ကျွန်တော်တို့က ၂၀၂၀ မှာမှ ၇.၅ သန်းပဲ ပစ်မှတ် ဒါကျွန်တော်တို့ရဲ့ Target Date ပစ်မှတ်ပါ။ ဒါကြောင့်မို့လို့ ကျွန်တော်တို့က ဒါအများကြီး ကြိုးစားရုန်းကန်ကြရဦးမယ်ဆိုတဲ့ အနေအထား ကျွန်တော်တို့ မြင်နေရပါတယ်။ အဲဒီတော့ ကျွန်တော်တို့က ကမ္ဘာလှည့်ခရီးသွားတွေ ဝင်လာဖို့အတွက် ကျွန်တော်တို့ဆီမှာ Tourist Attractions တွေ ရှိပြီးသားဖြစ်တယ်။ အဲဒါကို ကျွန်တော်တို့က သိအောင် ကြော်ငြာရမှာ ဖြစ်ပါတယ်။ သိအောင်ကြော်ငြာဖို့ လုပ်တဲ့အခါမှာ ကမ္ဘာလှည့်ခရီးသွားတွေ လုံလုံခြုံခြုံ၊ လွတ်လွတ်လပ်လပ် စိတ်အေးလက်အေးနဲ့ လည်ပတ်နိုင်ဖို့အတွက် ကျွန်တော်တို့နိုင်ငံက ငြိမ်းချမ်းရေးရှိဖို့ လိုပါတယ်။ ကျွန်တော်တို့နိုင်ငံရဲ့ ဝန်ဆောင်မှုတွေကောင်းဖို့ လိုပါတယ်။ ကျွန်တော်တို့နိုင်ငံရဲ့ Tourist Atractions တွေကို ပြည်သူတွေ၊ ကမ္ဘာလှည့်ခရီးသွားပြည်သူတွေ စိတ်ဝင်စားလာအောင် အာရုံကျလာအောင် ကျွန်တော်တို့က နည်းမျိုးစုံနဲ့ လုပ်ကြရမှာဖြစ်ပါတယ်။ ဒါကြောင့်မို့လို့ မဟာမဲခေါင်ဒေသ ခရီးသွား လုပ်ငန်းညှိနှိုင်းရေးရုံးကို ဖွင့်လှစ်မယ့်ကိစ္စမှာ မြန်မာနိုင်ငံက ပါဝင်လက်မှတ်ရေးထိုးရေးကိစ္စကို ကျွန်တော့ အနေနဲ့ ထောက်ခံဆွေးနွေးရင်းနဲ့ နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးဟန်ဝင်းသိန်း တနင်္သာရီတိုင်းဒေသကြီး မဲဆန္ဒနယ်အမှတ်(၄) ဆွေးနွေးဖို့ဖြစ်ပါတယ်။</speech>
<speech><mp id="1256">ဦးဟန်ဝင်းသိန်း (မဲဆန္ဒနယ်အမှတ်-၄၊ တနင်္သာရီတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါခင်ဗျာ။ ကျွန်တော်ကတော့ တနင်္သာရီတိုင်း ဒေသကြီး မဲဆန္ဒနယ်အမှတ် (၄) က အမျိုးသားလွှတ်တော်ကိုယ်စားလှယ် ဦးဟန်ဝင်းသိန်း ဖြစ်ပါတယ်။ မဲခေါင်ဒေသခွဲ ခရီးသွားလုပ်ငန်းညှိနှိုင်းရေးရုံး ထူထောင်ရေး သဘောတူညီချက်ကို မြန်မာနိုင်ငံမှ ပါဝင်လက်မှတ်ရေးထိုးရေးကိစ္စကို ထောက်ခံဖြည့်စွက် ဆွေးနွေးသွားမှာ ဖြစ်ပါတယ်။ သဘောတူညီချက် လက်မှတ်ထိုးပြီးရင် အဖွဲ့ဝင်နိုင်ငံများ ပူးပေါင်းဆောင်ရွက်ရမယ် ဆိုတဲ့အတွက်ကြောင့် ကျွန်တော်တို့ နိုင်ငံကိုလည်း ကမ္ဘာလှည့်ခရီးသည်တွေနဲ့ အိမ်နီးချင်းနိုင်ငံတွေကပါ ပိုပြီးရောက်လာလိမ့်မယ်လို့ မျှော်လင့်လို့ ရပါတယ်။ အဲဒီခရီးသည်တွေလာတဲ့ကျွန်တော်တို့ဆီမှာ ဘာတွေအဆင်သင့်ဖြစ်နေပြီလဲ၊ ဘာတွေ လုပ်ထားရမလဲဆိုတာကိုလည်း ကျွန်တော်တို့ ဆန်းစစ်ထားဖို့ လိုလိမ့်မယ်လို့ ထင်ပါတယ်။ အထူးသဖြင့် ကျွန်တော်တို့ လုံခြုံရေးပါ။ လုံခြုံရေးကောင်းဖို့ လိုအပ်ပါလိမ့်မယ်။ လုံခြုံရေးလို့ပြောလိုက်တာနဲ့ ဂိတ်တွေ ချပြီးတော့စစ်ဆေးမယ်၊ စည်းကမ်းတွေတင်းကျပ်ပြီးတော့ လိုက်နာစေမယ်ဆိုရင် စိတ်အနှောင့်အယှက် ဖြစ်တဲ့နေရာတွေကို လူတွေကလာမှာမဟုတ်ပါဘူး။ အဲဒီတော့ သူတို့ရဲ့ လွတ်လပ်မှုအတွက် စောင့်ရှောက်မှု ပေးနိုင်တဲ့ လုံခြုံရေးမျိုးကိုသာ လူတွေကအလိုရှိကြပါတယ်။ အဲဒီတော့ ကျွန်တော်တို့နိုင်ငံရဲ့ လုံခြုံရေး စနစ်ကို ပြန်လည်သုံးသပ်ပြီးတော့ ပြန်လည်အကောင်အထည်ဖော်ဖို့လိုလိမ့်မယ်လို့ ထင်ပါတယ်။ နောက်တစ်ခုကတော့ ကျွန်တော်တို့ နေရာနဲ့အစားအသောက်ပါ။ ကျွန်တော်တို့ တနင်္သာရီတိုင်း မှာဆိုရင် လှပတဲ့ကျွန်းတွေ အများကြီးရှိပါတယ်။ ဒါပေမယ့် တချို့အကွက်အကွင်းကျပြီးတော့ နေရာ ကောင်းတဲ့ကျွန်းတွေကို ပုဂ္ဂလိကကတစ်ဦးတည်း မောင်ပိုင်စီးတဲ့ကျွန်းတွေအဖြစ် လုပ်ထားတာတွေ ရှိပါတယ်။ ပြီးတော့ ပင်လယ်ကမ်းရိုးတန်း သဲသောင်ပြင်တွေနဲ့ တောင်စွယ်တောင်တန်းတွေ၊ တကယ့်သဘာဝလှတဲ့ နေရာတွေကို ဖြိုဖျက်ပြီးတော့၊ ကျောက်ထုတ်ပြီးတော့ ရောင်းတာတွေရှိပါတယ်။ ဒါပေမယ့် တချို့နေရာ တွေမှာ ပင်လယ်နဲ့ကပ်ပြီး သိပ်လှတဲ့တောင်စွယ်တောင်တန်းတွေကို ကျွန်တော်တို့ ဖြိုဖျက်ပြီး ကျောက်ထုတ်ဖို့ တနင်္သာရီတိုင်းဒေသကြီး ရေဖြူမြို့နယ်အတွင်းမှာဆိုရင် ကျွန်တော်တို့နဲ့ ရေနက်ဆိပ်ကမ်းနဲ့ သိပ်မဝေးတဲ့ ဒေသတွေမှာဆိုရင် တောင်တန်းတွေကို ဖြိုဖျက်ခံနေရတာရှိပါတယ်။ အဲဒီတောင်တန်းတွေက ကျွန်တော်တို့ မကြာခင်အကုန်ပျက်စီးသွားနိုင်ပါတယ်။ ကျွန်တော်ဆိုလိုတာက အဲဒီနေရာတွေဟာ ပင်လယ်ရှုခင်းနဲ့ တောင်စွယ်တောင်တန်းကျတဲ့နေရာတွေကို သဘာဝခရီးသွားလုပ်ငန်း လုပ်လို့ကောင်းတဲ့နေရာတွေ ဖြစ်ပါတယ်။ ကျွန်တော်ဆိုလိုတာက အဲဒီတောင်စွယ်တောင်တန်းတွေ နေရာကို ကျောက်ထုတ်ရောင်းလိုက်တဲ့ ငွေကြေး - ပြည်ထောင်ရန်စီမံကိန်း တ ချို့နိုင်ငံတွေကို လာပါလိမ့်မယ် ပမာဏသိပ်မများပါဘူး။ တောင်စွယ်တောင်တန်းတွေနဲ့ သဘာဝရှုခင်းအလှတွေကို သားစဉ်မြေးဆက် ပြစားရင်းနဲ့ နိုင်ငံခြားဝင်ငွေယူသင့်တယ်လို့ ပြောလိုတာပါ။ ပြည်ထောင်စုလွှတ်တော် နာယကကြီးခင်ဗျား။ ကျွန်တော့မဲဆန္ဒနယ်မြေဟာ ထားဝယ်ရေနက် ဆိပ်ကမ်းနဲ့ စက်မှုဇုန်စီမံကိန်း တည်ရှိရာနယ်မြေ ဖြစ်ပါတယ်။ အဲဒီရေနက်ဆိပ်ကမ်းလမ်းကြောင်း ပြီးသွားပြီဆိုလို့ရှိရင် အနောက်နိုင်ငံနဲ့ အရှေ့နိုင်ငံတွေကို ဆက်သွယ်တဲ့ ဝင်ပေါက်တစ်ခုလည်း ဖြစ်လာပါ အဲဒီတော့ ခရီးသွားဧည့်သည်တွေ ရောက်လာပါလိမ့်မယ်။ ခရီးသည်တွေအတွက် အစား အသောက်တွေ ကျွန်တော်တို့ အဆင်သင့်မဖြစ်သေးပါဘူး။ အခုကျွန်တော်တို့ ထားဝယ်မှာဆိုရင် ကြက်၊ ဝက်၊ အသားကအစ ဟင်းသီးဟင်းရွက်၊ ဟင်းခတ်အမွှေးအကြိုင်အဆုံး ထိုင်းနိုင်ငံက ဝင်လာပါတယ်။ ကျွန်တော်တို့ တိုင်းပြည်ကလည်း စိုက်ပျိုးရေး၊ မွေးမြူရေးနိုင်ငံလို့သာပြောတယ်။ စားကုန်တွေကို အခြား နိုင်ငံကိုပဲ အားကိုးနေရပါတယ်။ ဆိုလိုတာက ကျွန်တော်တို့ အဲဒါတွေကို ပြန်လည်မသုံးသပ်ဘူး၊ လုပ်သင့် လုပ်ထိုက်တာတွေ မလုပ်ထားဘူးဆိုရင် ကျွန်တော်တို့ရဲ့ လုပ်ပိုင်ခွင့်တွေ၊ ရပိုင်ခွင့်တွေ တပါးသူတွေ နေရာ ယူသွားကြမှာကို စိုးရိမ်လို့ပြောတာဖြစ်ပါတယ်။ နောက်တစ်ခုကတော့ ကျွန်တော်တို့ ယဉ်ကျေးမှုနဲ့ စရိုက်ပါ။ ကျွန်တော်တို့ တံခါးတွေဖွင့်လိုက်တဲ့အခါမှာ လေကောင်းလေသန့်တွေ ဝင်လာနိုင်သလို ယင်ကောင် တွေလည်းဝင်လာနိုင်ပါတယ်။ စီးပွားရေးဖွံ့ဖြိုးတိုးတက်မှု၊ အလုပ်အကိုင် အခွင့်အလမ်းတွေ ရှိလာနိုင်မှာ ဆိုပေမယ့် တစ်ဖက်မှာလည်း ယဉ်ကျေးမှုနဲ့ ဓလေ့စရိုက်တွေ ယိုယွင်းမသွားစေဖို့ကိုလည်း ကျွန်တော်တို့ သတိရှိဖို့လိုအပ်ပါလိမ့်မယ်။ သဘာဝတရားကြီးအရ နိမ့်တဲ့နေရာစီးဆင်းတတ်တဲ့ ရေလိုမျိုးပါပဲ။ စီးပွား နိမ့်ကျလွန်းတဲ့ ကျွန်တော်တို့လူမျိုးအတွက် မသင့်တော်တဲ့ ဓလေ့စရိုက်တွေ စီးဆင်းခံရမှာကို ကြိုတင် တွေးဆပြီး ဆောင်ရွက်ထားသင့်ပါတယ်လို့ ဆွေးနွေးလိုပါတယ်။ နောက်တစ်ခုကတော့ ခရီးသွားလုပ်ငန်းနဲ့ နွယ်နေတဲ့ လိင်လုပ်သားကိစ္စပါ။ ကျွန်တော်တို့ နိုင်ငံမှာ လိင်လုပ်သားရှိလားလို့မေးရင် မရှိဘူးလို့ဖြေရပါလိမ့်မယ်။ ဒါပေမယ့် တကယ်မရှိဘူးလားလို့ မေးပြန်ရင် လည်း ရှိပါတယ်လို့ဖြေရပါလိမ့်မယ်။ အဲဒီတော့ ဒီကိစ္စကို ပြောင်းလဲလာတဲ့ခေတ်နဲ့အညီ ဖြစ်သင့် ဖြစ်ထိုက်တာကိုတော့ ကျွန်တော်တို့ ပြုပြင်ပြောင်းလဲသင့်တယ်လို့ ယူဆပါတယ်။ ဆိုလိုတာက အမှောင် ထဲမှာ ဖြစ်ချင်သလို ဖြစ်နေတာထက်စာရင် မီးထွန်းလမ်းပြပြီးတော့ လမ်းညွှန်သင့်တယ်လို့ ကျွန်တော်တို့ ဆွေးနွေးချင်ပါတယ်။ နောက်ဆုံးအနေနဲ့ ပြောချင်တာကတော့ ကျွန်တော်တို့ အိမ်နီးနားချင်းဖြစ်တဲ့ ထိုင်းနိုင်ငံဟာ စီးပွားရေးလုပ်ငန်းမှာ အောင်မြင်နေတဲ့ နိုင်ငံတစ်ခုလို့ ပြောလို့ရပါတယ်။ ကျွန်တော်တို့ထက်စာရင် လုပ်ငန်း အတွေ့အကြုံရော၊ တွေးပုံခေါ်ပုံရော အများကြီးသာပါတယ်။ ပြီးတော့ အဖွဲ့ရဲ့ ရုံးစိုက်ရာနေရာ အိမ်ရှင် နိုင်ငံလည်း ဖြစ်နေပါတယ်။ ဒါကြောင့် ထိုင်းနိုင်ငံဟာ ကျွန်တော်တို့ရဲ့ အိမ်နီးချင်းမိတ်ဆွေကောင်း ဖြစ်ပါစေ လို့ပဲ ဆုတောင်းရပါမယ်။ ဒါကြောင့် မဟာမဲခေါင်ဒေသခွဲ ခရီးသွားလုပ်ငန်း ညှိနှိုင်းရေးရုံး ထူထောင်ရေး သဘောတူညီချက်ကို မြန်မာနိုင်ငံပါဝင်လက်မှတ်ရေးထိုးရေး ပြည်ထောင်စုလွှတ်တော်မှ အတည်ပြုနိုင်ရေး အတွက် တင်ပြရင်း နိဂုံးချုပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<title>အထက်ပါကိစ္စနှင့်စပ်လျဉ်း၍ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်ကပြန်လည် ရှင်းလင်းရန်ရှိက ရှင်းလင်းဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၇)ဖြစ်ပါတယ်။ လွှတ်တော်ကိုယ်စားလှယ်များ ဆွေးနွေးလို့ပြီးပါပြီ။ လွှတ်တော်ကိုယ်စားလှယ်များရဲ့ ဆွေးနွေးချက်များအပေါ် သက်ဆိုင်ရာပြည်ထောင်စုအဆင့် အဖွဲ့အစည်းဝင် က ပြန်လည်ရှင်းလင်းရန်ရှိက ရှင်းလင်းဆွေးနွေးဖို့ဖြစ်ပါတယ်။</speech>
<speech><agency id="22">ဦးအုန်းမောင်(ပြည်ထောင်စုဝန်ကြီး၊ ဟိုတယ်နှင့်ခရီးသွားလာရေးလုပ်ငန်းဝန်ကြီးဌာန)</agency>လေးစား အပ်ပါတဲ့ လွှတ်တော်နာယကကြီးနဲ့ ကြွရောက်လာကြသော ဝန်ကြီးများ၊ လွှတ်တော်ဒုတိယဥက္ကဋ္ဌများ၊ လွှတ်တော်ကိုယ်စားလှယ်များ အားလုံးမင်္ဂလာပါခင်ဗျား။ ကျွန်တော်ကတော့ ဒီနေ့လွှတ်တော်မှာ မဟာ မဲခေါင်ဒေသခွဲ အဖွဲ့ဝင်နိုင်ငံများအကြား ခရီးသွားလုပ်ငန်းညှိနှိုင်းရေးရုံး ထူထောင်ရေးနဲ့ပတ်သက်ပြီးတော့မှ သဘောတူညီချက် လက်မှတ်ရေးထိုးဖို့ကိစ္စနဲ့ပတ်သက်လို့ ဒီနေ့ ဒီလွှတ်တော်မှာ ဆွေးနွေးသွားတဲ့ လွှတ်တော် ကိုယ်စားလှယ်များအားလုံးကို ကျေးဇူးတင်ပါတယ်။ ထောက်ခံဆွေးနွေးပေးလို့လည်း ကျေးဇူးတင်ပါတယ်။ ကျွန်တော်တို့နိုင်ငံဟာ ခရီးသွားလုပ်ငန်းမှာ ဒီပြင်အာရှနိုင်ငံတွေနဲ့စာရင် ကျွန်တော်တို့က နောက်ဆုံး ပွင့်လင်းလာတဲ့နိုင်ငံ ဖြစ်ပါတယ်။ ဒါပေမယ့်လို့လည်း ခုနက လွှတ်တော်ကိုယ်စားလှယ်တွေက တင်ပြသွားတဲ့ ကိန်းဂဏန်းအတိုင်းပဲ ကျွန်တော်တို့ဟာ ထိုင်းထက်အများကြီးနည်းနေတယ်။ နောက် ကမ္ဘောဒီးယားတို့၊ ဗီယက်နမ်တို့ထက်လည်း ကျွန်တော်တို့ အများကြီးဝင်ရောက်မှု နည်းနေပါသေးတယ်။ ဒါကလည်း ကျွန်တော်တို့မှာ နောက်ဆုံးဖွံ့ဖြိုးတဲ့နိုင်ငံဖြစ်လို့ ကျွန်တော်တို့အနေနဲ့ ဘာမှအားငယ်စရာမရှိပါဘူး။ ကျွန်တော် တို့မှာရှိတဲ့ သဘာဝသယံဇာတပစ္စည်းတွေကို သေသေချာချာ စိစစ်သုံးသပ်ပြီးတော့၊ သေချာစွာစိစစ်ပြီးတော့မှ အသုံးချမယ်။ လုပ်ငန်းကိုတိုးတက်အောင် ကျွန်တော်တို့မှာ လုပ်နိုင်တဲ့အင်အားတွေ၊ အခြေအနေတွေ အများကြီးရှိပါတယ်။ အဲဒီတော့ ဒီအာရှနိုင်ငံတွေ အချင်းချင်းပူးပေါင်းပြီးတော့မှ မဟာမဲခေါင်ဒေသအတွက် ဘန်ကောက်မှာ ကျွန်တော်တို့ ခရီးသွားလုပ်ငန်းရုံးဖွင့်ပြီးတော့မှ လုပ်ခြင်းအားဖြင့် ကျွန်တော်တို့ဟာ ထိုင်းနဲ့ ပိုပြီးတော့မှ ပူးပေါင်းဆောင်ရွက်နိုင်မယ်။ ဗီယက်နမ်၊ လာအို၊ ကမ္ဘောဒီးယားနဲ့ နောက်ဆုံးတရုတ်ပါ ပူးပေါင်းပြီးတော့မှ ဆောင်ရွက်နိုင်မှာဖြစ်ပါတယ်။ အဲဒီတော့ ကျွန်တော်တို့တိုင်းပြည်မှာ ခုနက ဦးမောင်မောင်လတ် စစ်ကိုင်းတိုင်းဒေသကြီး မဲဆန္ဒနယ် အမှတ်(၉)က ဆွေးနွေးသွားသလို ကျွန်တော်တို့မှာ ပြစရာတွေ၊ ရှေးဟောင်းအမွေအနှစ်တွေ ကျွန်တော်တို့ ဆီမှာ အများကြီးရှိပါတယ်။ ဒီဥစ္စာတွေကို ထိန်းသိမ်းပြီးတော့မှ၊ ပိုမိုပြီးတော့မှ စွဲဆောင်မှုရှိအောင် ကျွန်တော်တို့ Tour Promotion သွားတဲ့အခါမှာ ဒီပုံတောင်ပုံညာဒေသတို့၊ ပျူ ဟန်လင်းဒေသတို့ ကျွန်တော်တို့ Promotion လုပ်တဲ့အခါမှာ အခုလာမယ့်လထဲမှာ စင်္ကာပူမှာလုပ်ဖို့ရှိပါတယ်။ အဲဒီပွဲတွေမှာ ဓာတ်ပုံတွေ ယူသွားပြီးတော့မှ ကျွန်တော်တို့ပြဖို့ အစီအစဉ်ရှိပါတယ်။ နောက်ပြီးတော့မှ ကျွန်တော်တို့ နောက်ထပ်လုပ်ဆောင်နိုင်တာက မတ်လမှာ ဘာလင်မှာ ITV ပြပွဲ ရှိပါတယ်။ အဲဒီမှာလည်း ကျွန်တော်တို့ Tourism Promotion သွားလုပ်ပါမယ်။ အဲဒီလိုမျိုးလုပ်ခြင်း အားဖြင့် ကျွန်တော်တို့နိုင်ငံကို ပိုမိုပြီးတော့မှ၊ လူသိများပြီးတော့မှ၊ ပိုမိုပြီးတော့မှ ဆွဲဆောင်မှုဒေသတွေ ဖော်ထုတ်ခြင်း အားဖြင့် ကျွန်တော်တို့နိုင်ငံဟာ မကြာမီ ဧည့်သည်တွေ ပိုမိုဝင်ရောက် လာမှာဖြစ်ပါတယ်။ နောက်ဆုံးခုနက ကျွန်တော်တို့ တနင်္သာရီတိုင်းဒေသကြီး မဲဆန္ဒနယ်အမှတ်(၄) ဦးဟန်ဝင်းသိန်း ဆွေးနွေးသွားတဲ့ အချက်နဲ့ပတ်သက်လို့ ကျွန်တော်ပြီးခဲ့တဲ့အပတ်ကပဲ တနင်္သာရီတိုင်းအစိုးရအဖွဲ့နဲ့ တွေ့ဆုံ ပြီးတော့မှ တနင်္သာရီတိုင်းမှာရှိတဲ့ ခရီးသွားလုပ်ငန်းဖွံ့ဖြိုးမှုအတွက် ကျွန်တော်ကိုယ်တိုင် သွားရောက်ခဲ့ပြီး ဆွေးနွေးခဲ့ပြီးတော့မှ အခုလာမယ့်စနေနေ့မှာ တနင်္သာရီတိုင်းအတွင်းမှာ ခရီးသွားလုပ်ငန်း ဖွံ့ဖြိုးတိုးတက်မှု အတွက် ကျွန်တော်တို့ ရန်ကုန်မှာ အစည်းအဝေးခေါ်ထားတာရှိပါတယ်။ အဲဒီတနင်္သာရီတိုင်းဒေသက ခရီးသွားဝန်ကြီး ဦးမြင့်မောင်လည်း တက်ရောက်မှာဖြစ်ပါတယ်။ အဲဒီတော့ ကျွန်တော်တို့က အလုပ်ကိုလုပ်တဲ့အခါမှာ ခုနက လွှတ်တော်ကိုယ်စားလှယ်တွေ ဆွေးနွေး သွားတဲ့ ကျန်းမာရေးကိစ္စတွေရော၊ လုံခြုံရေးကိစ္စတွေရော အားလုံးဘက်ပေါင်းစုံကနေပြီးတော့မှ ကျွန်တော်တို့ wwwąpap og:o:8:60szy odroddmcoad: nascosso o HRD-Human Resource Development ကိုသေချာ Planning လုပ်ပြီးတော့မှ စီစဉ်သွားပါ့မယ်။ ဒီထက်မက ဧည့်သည်တွေပိုမိုပြီးတော့မှ လာရောက် နိုင်အောင် ဆွဲဆောင်ပြီးတော့မှ ကျွန်တော်တို့နိုင်ငံ အဆင်သင့်ဖြစ်အောင် ဟိုတယ်/ ခရီးဝန်ကြီးဌာနအနေနဲ့ အားလုံးကိုရင်ဆိုင်ဖို့ ကြိုတင်ပြင်ဆင်ထားပါမယ်ဆိုတဲ့အကြောင်းနဲ့ အခုလိုမျိုး ထောက်ခံဆွေးနွေးပေးတဲ့ အတွက်လည်း ကျေးဇူးတင်ရှိပါတယ်ဆိုတဲ့အကြောင်း ကျွန်တော် တင်ပြရင်း နိဂုံးချုပ်ပါတယ်။ အားလုံးကို ကျေးဇူးတင်ပါတယ်ခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အထက်ပါကိစ္စရပ်နဲ့စပ်လျဉ်းပြီး လွှတ်တော်ရဲ့ အဆုံးအဖြတ် ရယူပါမယ်။ မဟာမဲခေါင်ဒေသခွဲ အဖွဲ့ဝင်နိုင်ငံများအကြား မဟာမဲခေါင်ဒေသခွဲ ခရီးသွားလုပ်ငန်းညှိနှိုင်းရေးရုံး ထူထောင်ရေးသဘောတူညီချက်ကို မြန်မာနိုင်ငံမှ ပါဝင်လက်မှတ်ရေးထိုး ရန်ကိစ္စနှင့်စပ်လျဉ်း၍ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် မဟာမဲခေါင်ဒေသခွဲ အဖွဲ့ဝင်နိုင်ငံများအကြား မဟာမဲခေါင်ဒေသခွဲ ခရီးသွားလုပ်ငန်းညှိနှိုင်းရေးရုံး ထူထောင်ရေးသဘောတူညီချက်ကို မြန်မာနိုင်ငံမှ ပါဝင်လက်မှတ်ရေးထိုးရန်ကိစ္စကို လွှတ်တော်က သဘောတူကြောင်းကြေညာပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ အစည်းအဝေးကို မိနစ် (၂၀)ခန့် ခေတ္တရပ်နားပါမယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။</speech>
</motion>
</section>
<section value="Motion">
<motion>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များ ခင်ဗျား။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံးထိုင်နိုင်ကြပါပြီခင်ဗျာ။</speech>
<title>နိုင်ငံတော်သမ္မတထံမှ ပေးပို့ထားသော ပြည်ထဲရေးဝန်ကြီးဌာန၊ မီးသတ်ဦးစီးဌာနအတွက် ပိုလန်သမ္မတနိုင်ငံ အစိုးရထံမှယူရိုသန်း ၅၀ ချေးယူရန်ကိစ္စနှင့်စပ်လျဉ်း၍သက်ဆိုင်ရာပြည်ထောင်စုအဆင့်အဖွဲ့အစည်းဝင်များက ပြန်လည်ရှင်းလင်းဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ သဝဏ်လွှာပေးပို့ထားတဲ့ ပြည်ထဲရေးဝန်ကြီးဌာန၊ မီးသတ်ဦးစီးဌာနအတွက် ပိုလန်သမ္မတနိုင်ငံ အစိုးရထံမှ ယူရိုသန်း ၅၀ ချေးယူရေးနဲ့စပ်လျဉ်းပြီး လွှတ်တော်ကိုယ်စားလှယ်များရဲ့ ဆွေးနွေးခြင်းအစီအစဉ် ကို ၁၆-၁၂-၂၀၁၆ ရက်တွင် ကျင်းပပြုလုပ်တဲ့ ပြည်ထောင်စုလွှတ်တော် တတိယပုံမှန် အစည်းအဝေး နဝမနေ့မှာ ဆောင်ရွက်ခဲ့ပြီး ဖြစ်ပါတယ်။ ယခု လွှတ်တော်ကိုယ်စားလှယ်များရဲ့ ဆွေးနွေးချက်များအပေါ် သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက ပြန်လည်ရှင်းလင်း ဆွေးနွေးဖို့ဖြစ်ပါတယ်။ ဦးစွာ ပြည်ထဲရေးဝန်ကြီးဌာနက ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="21">ဗိုလ်ချုပ်အောင်စိုး(ဒုတိယဝန်ကြီး၊ ပြည်ထဲရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်သူ့လွှတ်တော် ဥက္ကဋ္ဌကြီးနှင့်တကွ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များအားလုံး မင်္ဂလာအပေါင်းနဲ့ ပြည့်စုံကြပါစေလို့ နှုတ်ခွန်းဆက်သ ဂါရဝပြုအပ်ပါတယ်။ ကျွန်တော်ကတော့ ပြည်ထဲရေးဝန်ကြီးဌာနမှ ဒုတိယဝန်ကြီး ဗိုလ်ချုပ်အောင်စိုး ဖြစ်ပါတယ်။ ကျွန်တော့အနေနဲ့ ပိုလန်သမ္မတနိုင်ငံ အစိုးရထံကနေ ချေးငွေယူရိုသန်း ၅၀ ရယူရန်ကိစ္စအပေါ် လွှတ်တော်ကိုယ်စားလှယ် ၉ ဦးရဲ့ ဆွေးနွေးအကြံပြု မေးမြန်းချက်များအပေါ် ပြန်လည်ရှင်းလင်းတင်ပြ သွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ ပါဝါပွိုင့် အသုံးပြုခွင့်ပြုပါရန် တင်ပြအပ်ပါတယ် ခင်ဗျာ။ ပထမဦးစွာ မကွေးတိုင်းဒေသကြီး မဲဆန္ဒနယ်အမှတ်(၆)မှ လွှတ်တော်ကိုယ်စားလှယ် ဦးဝင်းမောင် မေးမြန်းခဲ့တဲ့ မီးသတ်စက်ယာဉ်များမှာ ပိုလန်နိုင်ငံထုတ်စက်ရုံမှ စိစစ်ရန်လိုအပ်ကြောင်း ဆွေးနွေးချက်နှင့် စပ်လျဉ်းပြီး ပိုလန်နိုင်ငံအစိုးရမှ ယူရိုသန်း ၅၀ ချေးမည့်ကိစ္စနှင့်စပ်လျဉ်းပြီး နှစ်နိုင်ငံအကြား ဘဏ္ဍာရေး ဆိုင်ရာမူဝါဒများ ညှိနှိုင်းဆွေးနွေးရန်နှင့် မီးသတ်စခန်းများ၊ မီးသတ်ယာဉ် ထုတ်လုပ်သောစက်ရုံတွေကို လေ့လာနိုင်ဖို့အတွက် ပြည်ထဲရေးဝန်ကြီးဌာန၊ စီမံကိန်းနဲ့ ဘဏ္ဍာရေးဝန်ကြီးဌာန၊ ပြည်ထောင်စုရှေ့နေချုပ်ရုံး တို့မှ ကိုယ်စားလှယ် ၃ ဦးပါဝင်တဲ့ မြန်မာကိုယ်စားလှယ်အဖွဲ့ဟာ ၂၀၁၆ ခုနှစ်၊ စက်တင်ဘာလ ၂၆ ရက်နေ့ ကနေ အောက်တိုဘာလ ၁ ရက်နေ့အထိ ပိုလန်နိုင်ငံ၊ ဝါဆောမြို့သို့ သွားရောက်ခဲ့ပါတယ်။ အဆိုပါခရီးစဉ်အတွင်းမှာ မီးသတ်ယာဉ်များနှင့်ပတ်သက်ပြီး လိုက်လံကြည့်ရှုမှုများ ဆောင်ရွက် ခဲ့တဲ့အခါမှာ ယာဉ်များဟာ Volvo Chassis များဖြစ်ပြီး ကွန်ပျူတာထိန်းချုပ်စနစ်သုံး ခေတ်မီစက်ကိရိယာ နည်းပညာများဖြင့် ထုတ်လုပ်ထားတဲ့ နိုင်ငံတကာစံချိန်စံညွှန်းများအတိုင်း တည်ဆောက်ထားတဲ့ စက်ယာဉ် ယန္တရားများဖြစ်ကြောင်း ပဏာမတွေ့ရှိရပါတယ်။ ဒါ့အပြင် စက်ပစ္စည်းများ လွှဲပြောင်းလက်ခံချိန်မှာလည်း ကိုယ်စားလှယ်တော်ကြီးရဲ့ အကြံပြု ဆွေးနွေးချက်အတိုင်း မီးသတ်ဦးစီးဌာနမှ အဆင့်မြင့်အရာရှိကြီးများ ပါဝင်တဲ့ စက်ပစ္စည်းစစ်ဆေးရေးအဖွဲ့နဲ့လည်း အသေးစိတ် စိစစ်လက်ခံနိုင်ရေးကို ဆောင်ရွက်သွားမှာ ဖြစ်ကြောင်း တင်ပြအပ်ပါတယ်။ ဒါ့အပြင် အရန်မီးသတ်တပ်ဖွဲ့ဝင်များအား စွမ်းဆောင်ရည်မြှင့်တင်ရေးနဲ့ ပတ်သက်ပြီး ကိုယ်စားလှယ်တော်ရဲ့ ဆွေးနွေးချက်နဲ့ စပ်လျဉ်းပြီးတော့ ကျွန်တော်တို့ မီးသတ်တပ်ဖွဲ့ဝင်များ စွမ်းအင် မြှင့်တင်ရေးကို အလေးထားဆောင်ရွက်ခဲ့တဲ့ ၂၀၁၃-၂၀၁၄ မှ ၂၀၁၆ ဒီဇင်ဘာလအထိ အရန်မီးသတ်တပ်ဖွဲ့ ဝင်သင်တန်း (၈၃၁)ကြိမ် သင်တန်းသားစုစုပေါင်း ၆၅၀၀၀ ကျော်၊ အကြို အခြေခံမီးသတ်သင်တန်း (၁၀၈၇)ကြိမ် သင်တန်းသား ၄၉၀၀၀ ကျော်၊ စုစုပေါင်း (၁၉၁၈)ကြိမ် သင်တန်းသားပေါင်း ၁၁၅၀၀၀ ကျော် လေ့ကျင့်သင်ကြား ပေးနိုင်ခဲ့ပါတယ်။ ဒါ့အပြင် သန္ဓေမီးသတ်တပ်ဖွဲ့ဝင်သင်တန်းတွေကိုလည်း ဗဟိုမီးသတ်သင်တန်းကျောင်း (ပြင်ဦးလွင်)မှာ သင်တန်း (၁၈) ကြိမ် အင်အား ၃,၄၆၀ ဦး၊ လေ့ကျင့်ရေးဌာနစု ရန်ကုန်မှာ သင်တန်းအကြိမ်(၂၀) အင်အား ၈၃၀ ဦးကိုလည်း လေ့ကျင့်ပေးနိုင်ခဲ့ပြီး တပ်ဖွဲ့ဝင်များ စွမ်းရည်ပြည့်မီစေရေးအတွက် စဉ်ဆက် မပြတ် လေ့ကျင့်ဆောင်ရွက်ပေးလျက်ရှိကြောင်းလည်း တင်ပြအပ်ပါတယ်။ ဆက်လက်ပြီး ဟင်္သာတမဲဆန္ဒနယ်မှ လွှတ်တော်ကိုယ်စားလှယ် ဦးခင်မောင်ရီရဲ့ မီးသတ်စက်ယာဉ် များကို တိုင်းဒေသကြီး/ ပြည်နယ်မြို့တော်များမှာ ပထမဦးစားပေးထားပြီး လူနေထူထပ်သော ခရိုင်မြို့နယ် များကို ဒုတိယဦးစားပေးထားရန် ဆွေးနွေးချက်နှင့်စပ်လျဉ်း၍ ပိုလန်နိုင်ငံ ချေးငွေယူရိုသန်း ၅၀ ဖြင့် ရရှိမယ့် ခေတ်မီ မီးငြိမ်းသတ်ရေးယာဉ်နှင့် ရှာဖွေကယ်ဆယ်ရေးယာဉ်များအနက် Medium Rescue Fire Fighting Vehicle အစီး ၂၀ ကို သက်ဆိုင်ရာ တိုင်းဒေသကြီး/ ပြည်နယ်အသီးသီးသို့ ဖြန့်ခွဲထားရှိသွားမှာ Geolosaðil møoo Hydraulic Platform Vehicle og 8:1 Medium Heavy Rescue Vehicles ၃၀ စီး၊ စုစုပေါင်း ၄၅ စီးကိုတော့ ဒေသအလိုက်ဖြစ်ပွားနိုင်တဲ့ သဘာဝဘေးအန္တရာယ် အမျိုးအစားများအရ ဖြန့်ခွဲစုစည်း အသုံးပြုနိုင်မယ့် အခြေအနေအပေါ်မှာမူတည်ပြီး တိုင်းဒေသကြီး/ ပြည်နယ် မြို့တော်များမှာ ဖြန့်ခွဲထားရှိသွားမှာဖြစ်ပါတယ်။ အဆိုပါယာဉ်များ အစားထိုးထားရှိခြင်းအတွက် ထွက်ရှိလာမယ့် မီးသတ် ယာဉ်စက်များကို လူနေထူထပ်တဲ့ ခရိုင်/မြို့များကိုလည်း ဦးစားပေး အဆင့်အတိုင်း ဖြန့်ခွဲဖြည့်တင်းပေး သွားမှာဖြစ်ကြောင်း ရှင်းလင်းတင်ပြလိုပါတယ်။ ဒါ့အပြင် ပိုလန်နိုင်ငံသို့ သင်တန်းသား ၂၁ ဦး ရွေးချယ်စေလွှတ်ရာမှာလည်း အမှန်တကယ် အရည် အချင်းရှိသူများကို စနစ်တကျ စိစစ်ရွေးချယ်စေလွှတ်ရေးနဲ့စပ်လျဉ်းတဲ့ ဆွေးနွေးချက်နဲ့ ပတ်သက်ပြီးတော့ သင်တန်းသားများ စေလွှတ်နိုင်ရေးအတွက် သက်ဆိုင်ရာ တိုင်းဒေသကြီး/ ပြည်နယ်များအလိုက် အရည် အချင်း ပြည့်မီသူများကို အဆင့်ဆင့်စနစ်တကျ စိစစ်ရွေးချယ်ပြီး ဒေသဦးစီးဌာနချုပ်မှလည်း လိုအပ်တဲ့ အရည်အချင်းစိစစ်မှုများ ရွေးချယ်စေလွှတ်သွားမှာဖြစ်ပါတယ်။ ဒါ့အပြင် ရွေးချယ်ပြီး မီးသတ်အရာရှိ ၂၁ ဦး ကိုလည်း ပိုလန်နိုင်ငံသို့မစေလွှတ်မီ လိုအပ်တဲ့ မော်တော်ယာဉ်ဆက်စပ်သင်တန်းတွေ၊ ဘာသာစကား သင်တန်းတွေကိုလည်း သက်ဆိုင်ရာ ကုမ္ပဏီများနှင့်ပူးပေါင်းပြီး ကြိုတင်သင်တန်းပေးခြင်းများကိုလည်း ဆောင်ရွက်သွားမှာဖြစ်ကြောင်း တင်ပြအပ်ပါတယ်။ ဒါ့အပြင် ပိုလန်နိုင်ငံ မီးသတ်တက္ကသိုလ်မှ သင်တန်း တက်ရောက်ပြီး ပြန်လည်ရောက်ရှိလာမည့် အရာရှိများအနေနဲ့လည်း တပ်ဖွဲ့တွင်း ဆင့်ပွားသင်တန်းများ ပို့ချပြီး ယာဉ်တစ်စီးချင်းအလိုက် ယာဉ်မောင်းနှင့် စက်ကိရိယာကျွမ်းကျင်သူ အနည်းဆုံး ၃ ဦးစီ ထားရှိ နိုင်ရေးကိုလည်း လေ့ကျင့်စီမံ ဆောင်ရွက်သွားမှာဖြစ်ကြောင်း ပြန်လည်ရှင်းလင်း တင်ပြအပ်ပါတယ်။ ဒါအပြင် ဗိုလ်တထောင်မဲဆန္ဒနယ် လွှတ်တော်ကိုယ်စားလှယ် ဒေါ်မြင့်မြင့်စိုး(ခေါ်)ဒေါ်မေစိုးရဲ့ ဝယ်ယူရရှိပြီး မီးသတ်ယာဉ်များ အသုံးပြုနိုင်မှုအခြေအနေနဲ့စပ်လျဉ်းပြီး ဆွေးနွေးချက်အပေါ်မှာ လက်ရှိ အခြေအနေမှာ မီးသတ်ဦးစီးဌာနမှာရှိတဲ့ အမြင့်တင်ယာဉ်များနဲ့ မီးငြိမ်းသတ်ရေးလုပ်ငန်းများကို ဆောင်ရွက် လျက်ရှိသကဲ့သို့ ရရှိလာမည့် မီးငြှိမ်းသတ်ရေးယာဉ်များနှင့် ကယ်ဆယ်ရေးယာဉ်များဟာလည်း လုပ်ငန်း ဆောင်ရွက်နိုင်မှုပမာဏ ကြီးမားသော်လည်းပဲ အရွယ်အစားအားဖြင့်ကတော့ ကျွန်တော်တို့ လက်ရှိ အသုံးပြုလျက်ရှိတဲ့ မီးသတ်ယာဉ်များနဲ့ အကျယ်အဝန်းအားဖြင့် တူညီတဲ့အတွက် မီးငြိမ်းသတ်ရေးနှင့် ရှာဖွေရေးလုပ်ငန်းများအတွက် မြို့တော်များမှာ ထားရှိနိုင်မှာဖြစ်ပါတယ်။ ဒါ့အပြင် ဒေသနဲ့ကိုက်ညီတဲ့ မီးသတ် ယာဉ်များကိုသာ အဓိကရွေးချယ် နေရာချထားပေးသွားမှာဖြစ်ကြောင်းလည်း ဆွေးနွေးတင်ပြအပ်ပါတယ်။ ဒါ့အပြင် လွှတ်တော်ကိုယ်စားလှယ်ရဲ့ ဆွေးနွေးချက်ဖြစ်တဲ့ Third Party ကို မည်ကဲ့သို့သော ဖွဲ့စည်းထိန်းကျောင်းမှုများ ဆောင်ရွက်သွားမလဲဆိုတဲ့ မေးခွန်းနဲ့ပတ်သက်ပြီး ပိုလန်နိုင်ငံအစိုးရဟာ ဥရောပသမဂ္ဂစီးပွားရေးပူးပေါင်းဆောင်ရွက်မှုနဲ့ ဖွံ့ဖြိုးမှုအကူအညီပေးရေးအဖွဲ့ကြီး (OECD)ရဲ့ ချေးငွေ ဆိုင်ရာဘဏ္ဍာရေးစည်းမျဉ်းစည်းကမ်း၊ နည်းဥပဒေ၊ ညွှန်ကြားချက်၊ လုပ်ထုံးလုပ်နည်းများအတိုင်း Third Party ကို ရွေးချယ်ပြီး ချေးငွေအပေါ်မလိုအပ်သော အမြတ်ထုတ်မှုများမဖြစ်စေရေး စီမံဆောင်ရွက်သွားမှာ ဖြစ်ပါတယ်။ အဆိုပါအဖွဲ့မှာ ကျွမ်းကျင်တဲ့ပုဂ္ဂိုလ်များ၊ အသိပညာရှင်၊ အတတ်ပညာရှင်များ၊ စီးပွားရေး ပညာရှင်၊ ဥပဒေရေးရာကျွမ်းကျင်သူများဖြင့် ဖွဲ့စည်းထားရှိတဲ့ အစိုးရကိုယ်စား စိစစ်ဆောင်ရွက်ပေးတဲ့ ကြားခံအဖွဲ့အစည်းဖြစ်တဲ့ Third Party အဖွဲ့ဖြင့် ထိန်းကျောင်းစစ်ဆေးသွားမှာဖြစ်ကြောင်း ဆွေးနွေး တင်ပြအပ်ပါတယ်။ ဒါ့အပြင် လွှတ်တော်ကိုယ်စားလှယ်ရဲ့ မြို့နယ်တစ်မြို့နယ်မှာ မီးသတ်စခန်းတစ်ခု ဖွင့်လှစ်နိုင်ရေး ဆွေးနွေးခြင်းနဲ့စပ်လျဉ်းပြီး မီးသတ်ဦးစီးဌာနမှာ မြို့နယ်မီးသတ်စခန်း ၃၃၀ ဖွင့်လှစ်ခွင့် ရရှိထားပြီး ဖြစ်ပါတယ်။ သို့သော်လက်ရှိမှာ ၂၉၄ ခုပဲ ဖွင့်လှစ်နိုင်သေးပါတယ်။ မြို့နယ်စခန်းပေါင်း ၃၆ ခု ဖွင့်လှစ်ရန်ကျန်ရှိကြောင်း တင်ပြအပ်ပါတယ်။ ဒီထဲမှာ ရန်ကုန်တိုင်းဒေသကြီးမှာ မြို့နယ်မီးသတ်စခန်း ၁၀ ခု ဖွင့်လှစ်ရန်ကျန်ရှိပါတယ်။ ဗိုလ်တထောင်မြို့နယ် အပါအဝင်ဖြစ်ပါတယ်။ ဗိုလ်တထောင်မြို့နယ် မီးသတ်စခန်းအပါအဝင် ဖွင့်လှစ်ရန်ကျန်ရှိနေတဲ့ ရန်ကုန်တိုင်းဒေသကြီးအတွင်း မြို့နယ် ၁၀ ခု မီးသတ် စခန်း မြေနေရာရရှိရေးအတွက်ကိုလည်း ပြည်ထောင်စုအစိုးရအဖွဲ့ရုံးကနေ ၂၀၁၆ ခုနှစ်၊ ဒီဇင်ဘာလ ၁၃ ရက် နေ့မှာ သက်ဆိုင်ရာဝန်ကြီးဌာနနဲ့ ရန်ကုန်တိုင်းဒေသကြီးအစိုးရအဖွဲ့သို့ မြေနေရာ အတည်ပြု ဆောင်ရွက် ပေးနိုင်ရေး ညွှန်ကြားထားရှိပြီးဖြစ်တဲ့အတွက် ကျန်ရှိနေတဲ့ လုပ်ငန်းများကိုလည်း အမြန်ဆုံး ဆက်လက် ဆောင်ရွက်သွားမှာဖြစ်ကြောင်း ပြန်လည်ဖြေရှင်း တင်ပြအပ်ပါတယ်။ ဆက်လက်ပြီး ဗိုလ်တထောင်မြို့နယ် လွှတ်တော်ကိုယ်စားလှယ် ဒေါ်မြင့်မြင့်စိုး(ခေါ်) ဒေါ်မေစိုး၊ ကော့ကရိတ်မြို့နယ်၊ လွှတ်တော်ကိုယ်စားလှယ် ဦးစိုးဌေး၊ ကမာရွတ်မြို့နယ် လွှတ်တော်ကိုယ်စားလှယ် ဦးကျော်မင်း၊ မကွေးတိုင်းဒေသကြီး မဲဆန္ဒနယ်အမှတ်(၁၀)မှ လွှတ်တော်ကိုယ်စားလှယ် ဒေါက်တာကျော်ငွေ တို့ရဲ့ ဆွေးနွေးချက်များဖြစ်တဲ့ မီးငြိမ်းသတ်ရေးရဟတ်ယာဉ် ဝယ်ယူခြင်းနှင့်ပတ်သက်ပြီး ယခုလို လွှတ်တော်ကိုယ်စားလှယ်ကြီးများမှ မြန်မာနိုင်ငံမီးသတ်တပ်ဖွဲ့ရဲ့ မီးငြှိမ်းသတ်ရေးတို့မှာ ရှာဖွေကယ်ဆယ်ရေး လုပ်ငန်းတွေ ပိုမိုထိရောက်စွာဆောင်ရွက်နိုင်ဖို့အတွက် မီးသတ်ရဟတ်ယာဉ်များ ထည့်သွင်းဝယ်ယူရေး အဆိုပြု တင်ပြလာတဲ့အတွက် များစွာကျေးဇူးတင်ရှိကြောင်းလည်း ဦးစွာပြောကြားလိုပါတယ်။ ရဟတ်ယာဉ်ထုတ်လုပ်မှုနဲ့ ပတ်သက်ပြီး ပိုလန်နိုင်ငံထုတ် ရဟတ်ယာဉ်များနဲ့ စပ်လျဉ်းပြီး ၁၉၈၀ ပြည့်နှစ်နှောင်းပိုင်းတွေမှာ ပိုလန်ကိုယ်ပိုင် ဒီဇိုင်းများနဲ့ နာမည်ကျော်ခဲ့တဲ့ W-3 Sokol အစပြုပြီးတော့ SW4, Gliders saoile: woodwordle:cos? quvoswsap:oposcpdampa: GYD60ziqulosušili သို့သော်လည်းပဲ ၂၀၁၀ ပြည့်နှစ်မှာတော့ အီတလီနိုင်ငံမှ Westland ကုမ္ပဏီကနေပြီးတော့ Swidnik စက်ရုံကို ဝယ်ယူပြီး ၂၀၁၅ ခုနှစ်မှစပြီးတော့ Helicopter Division အဖြစ် ပြောင်းလဲရပ်တည်ခဲ့ပါတယ်။ ဒါ့ကြောင့် ပိုလန်နိုင်ငံ နိုင်ငံပိုင်ဖြစ်တဲ့ PZL Sokol ရဟတ်ယာဉ်ထုတ်လုပ်မှုများလည်း လက်ရှိအခြေအနေမှာ ရပ်ဆိုင်း သွားကြောင်း သိရှိရပါတယ်။ ဒါ့အပြင် ဆက်လက်ပြီး ဒေသတွင်း မီးသတ်တပ်ဖွဲ့ဝင်များရဲ့ မီးငြှိမ်းသတ်ရေး ရဟတ်ယာဉ်များ အသုံးပြုမှုနဲ့ပတ်သက်ပြီး လေ့လာတွေ့ရှိရာမှာတော့ အာဆီယံဒေသတွင်းနိုင်ငံများဖြစ်တဲ့ စင်္ကာပူနိုင်ငံမှာ စင်္ကာပူမြို့ပြကာကွယ်ရေးတပ်ဖွဲ့ (စင်္ကာပူမီးသတ်တပ်ဖွဲ့)အနေနဲ့ မီးငြိမ်းသတ်ရေး၊ ရှာဖွေကယ်ဆယ်ရေးနဲ့ မြို့ပြကာကွယ်ရေးတွေအတွက် လုပ်ငန်းလိုအပ်ချက်ရှိပါက စင်္ကာပူလေတပ်မှ ရဟတ်ယာဉ်များကို တောင်းခံ အသုံးပြုလျက်ရှိကြောင်းလည်း လေ့လာတွေ့ရှိရပါတယ်။ အလားတူဖွံ့ဖြိုးပြီးနိုင်ငံတစ်ခုဖြစ်တဲ့ Australia နိုင်ငံမီးသတ်တပ်ဖွဲ့အနေနဲ့လည်း ရဟတ်ယာဉ် များကို အရေးပေါ်ကယ်ဆယ်ရေးလုပ်ငန်းများအတွက် Australia နိုင်ငံ လေတပ်မှ ရဟတ်ယာဉ်များကို အကူအညီတောင်းခံ အသုံးပြုလျက်ရှိပြီး ြင့်စွာ မီးငြှိမ်းသတ်ရတဲ့ တောမီးလောင်ကျွမ်းမှု မီးငြိမ်း သတ်ရန် အထူးထုတ်လုပ်ထားတဲ့ ဝေဟင်ပျံသန်းခြင်း လုပ်ငန်းတွေလုပ်ကိုင်တဲ့ ကုမ္ပဏီပိုင်ရဟတ်ယာဉ် များကို အခကြေးငွေဖြင့် ငှားရမ်းအသုံးပြုလျက်ရှိကြောင်းလည်း လေ့လာတွေ့ရှိရပါတယ်။ ရဟတ်ယာဉ်တွေကို ဝယ်ယူအသုံးပြုရာမှာ နောက်ဆက်တွဲ ကုန်ကျစရိတ်များဖြစ်တဲ့ နေ့စဉ်လေ့ကျင့်ပျံသန်းစရိတ်၊ လေယာဉ်နဲ့ လေယာဉ်ကွင်းဝန်ထမ်းစရိတ်၊ နိုင်ငံတကာ ပျံသန်းရေးလိုင်စင်၊ လေကြောင်းပျံသန်းရေး ဆက်သွယ်မှုစနစ် စတဲ့များပြားတဲ့ ကုန်ကျစရိတ်တွေကြောင့် လက်ရှိနိုင်ငံအများစုမှာတော့ ရဟတ်ယာဉ်ကို မီးသတ်တပ်ဖွဲ့ပိုင် အဖြစ် ဝယ်ယူအသုံးပြုမှုများလည်း နည်းပါးကြောင်း လေ့လာတွေ့ရှိရပါတယ်။ မြန်မာနိုင်ငံမှာ အမျိုးသားရှာဖွေကယ်ဆယ်ရေးဗဟိုကော်မတီကို ပြည်ထဲရေးဝန်ကြီးဌာန၊ ပြည်ထောင်စု ဝန်ကြီးကို ဥက္ကဋ္ဌအဖြစ် ဖွဲ့စည်းထားရှိပါတယ်။ အဖွဲ့ဝင်စုစုပေါင်း ၁၉ ဦးနဲ့ ဖွဲ့စည်းထားရှိပါတယ်။ အဖွဲ့ဝင်များထဲမှာ တပ်မတော်ပိုင်းမှ စစ်ဦးစီးအရာရှိချုပ်(ကြည်း)၊ စစ်ဦးစီးအရာရှိချုပ်(ရေ)၊ စစ်ဦးစီး အရာရှိချုပ်(လေ)တို့ကို ပါဝင်ထည့်သွင်းဖွဲ့စည်းထားရှိပါတယ်။ ဒါကြောင့်လည်း ၂၀၀၈ ခုနှစ်၊ နာဂစ်မုန်တိုင်း အပါအဝင် ၂၀၁၅-၂၀၁၆ ခုနှစ် ဖြစ်ပွားခဲ့တဲ့ ရေကြီးရေလျှံမှုများ၊ မြေငလျင်ဘေးများ၊ မြေပြိုမှုများ၊ မုန်တိုင်းတိုက်ခတ်မှု စတဲ့ဘေးအန္တရာယ်ကျရောက်ချိန်တွေမှာ နိုင်ငံတွင်းရှာဖွေကယ်ဆယ်ရေး၊ လူနာ သယ်ယူပို့ဆောင်ရေး၊ စားနပ်ရိက္ခာပို့ဆောင်ရေး စတဲ့လုပ်ငန်းတွေအတွက် တပ်မတော်ရဟတ်ယာဉ်များမှ ပြည်သူလူထု လိုအပ်ချက်ရှိတဲ့်းမှာ ပံ့ပိုးဆောင်ရွက်ပေးလျက်ရှိပါတယ်။ စင်္ကာပူ၊ သြစတြေးလျ စတဲ့ခေတ်မီနိုင်ငံကြီးများနည်းတူ မြန်မာနိုင်ငံမီးသတ်တပ်ဖွဲ့အနေနဲ့လည်း ဒေသတွင်း ဖြစ်ပေါ်လျက်ရှိတဲ့ သဘာဝဘေးအန္တရာယ်အတွက်၊ ရှာဖွေကယ်ဆယ်ရေးလုပ်ငန်းများအတွက် လိုအပ်တဲ့တပ်မတော်မှ ရဟတ်ယာဉ်များကိုတောင်းခံပြီး ကြုံတွေ့လာတဲ့အခက်အခဲများကိုလည်း အလေးအနက်ထား ဖြေရှင်း ဆောင်ရွက်လျက်ရှိပါတယ်။ သို့ဖြစ်ပါ၍ လက်ရှိအခြေအနေမှာ ရဟတ်ယာဉ် ဝယ်ယူဖြည့်တင်းမှုအစား ဦးစားပေးလိုအပ်လျက်ရှိတဲ့ အဆင့်မြင့်နည်းပညာသုံး ခေတ်မီမီးငြိမ်းသတ်ရေးယာဉ်နဲ့ ရှာဖွေကယ်ဆယ်ရေး ယာဉ်များကိုသာ ဦးစားပေးဝယ်ယူသွားသင့်ပါကြောင်း ရှင်းလင်းတင်ပြအပ်ပါတယ်။ ဆက်လက်ပြီး ကမာရွတ်မဲဆန္ဒနယ် လွှတ်တော်ကိုယ်စားလှယ် ဦးကျော်မင်းရဲ့ မီးငြှိမ်းသတ်ရေး အတွက် Robot စက်ရုပ်များ ဝယ်ယူမှုနဲ့ပတ်သက်ပြီး ဆွေးနွေးချက်နဲ့ပတ်သက်လို့ ယခုပိုလန်နိုင်ငံမှ ဝယ်ယူမယ့်ယာဉ်စက်တွေထဲမှာ မီးငြိမ်းသတ်ရေးလုပ်ငန်းသုံး Fire Fighting Robot LUF 60 အမျိုးအစား တစ်ခုပါဝင်ပါတယ်။ စက်ရုံ၊ အလုပ်ရုံ၊ သိုလှောင်ရုံ၊ ဈေးများကဲ့သို့သော မီးလောင်မှုကြီးမားတဲ့ မီးခိုး မီးတောက် အန္တရာယ်များပြားတဲ့ မီးလောင်မှုတွေမှာလည်း စနစ်တကျ အသုံးပြုနိုင်ရေး အလေးအနက်ထား ဆောင်ရွက်သွားမှာဖြစ်ကြောင်း ဆွေးနွေးတင်ပြအပ်ပါတယ်။ ဒါ့အပြင် မီးသတ်ပစ္စည်းကိရိယာ၊ ဆက်စပ်ပစ္စည်း၊ မီးသတ်သမားသုံးဝတ်စုံ (Personnel Protective Equipment)များကိုလည်း ရရှိမှုအပေါ်မှာမူတည်ပြီး သက်ဆိုင်ရာ တိုင်းဒေသကြီး/ပြည်နယ်၊ ခရိုင်နဲ့ မြို့နယ်များသို့ အချိုးညီဖြန့်ခွဲပေးသွားမှာ ဖြစ်တဲ့အတွက် ဒေသအသီးသီးမှာ လုပ်ငန်းစွမ်းဆောင်ရည် ပိုမိုတိုးမြှင့် ဆောင်ရွက်သွားနိုင်မှာဖြစ်ကြောင်းလည်း ရှင်းလင်း တင်ပြအပ်ပါတယ်။ ပုလောမဲဆန္ဒနယ် လွှတ်တော်ကိုယ်စားလှယ် ဦးအုန်းခင်ရဲ့ မီးဘေးအတွက် ကြိုတင် ကာကွယ်ရေးနဲ့ လူထုပညာပေးရေး ဆောင်ရွက်ရန်လိုအပ်ကြောင်း ဆွေးနွေးချက်နဲ့စပ်လျဉ်းပြီး မီးဘေး သတိမူရေးနှင့် မီးဘေးကြိုတင်ကာကွယ်ရေး လုပ်ငန်းများအတွက် မီးသတ်ဦးစီးဌာနအနေနဲ့ နေအိမ်တိုင်း၊ မော်တော်ယာဉ် တိုင်းမှာ တစ်ပိုင်တစ်နိုင် မီးငြိမ်းသတ်နိုင်ရေးအတွက် မီးသတ်ဆေးဘူးများထားရှိရေးကိုလည်း တွန်းအားပေး၊ အသိပညာပေး ဆောင်ရွက်လျက်ရှိပါတယ်။ သို့ရာတွင် ကျေးလက်နေပြည်သူများရဲ့ နေထိုင်မှုပုံစံအရ သစ်ဝါး၊ ဓနိနေအိမ်များဖြစ်တဲ့ ကျေးလက်ဒေသ မီးဘေးလုံခြုံရေးအတွက် မီးချိတ်၊ မီးကပ်၊ သဲအိတ်၊ ရေအိတ် စတဲ့ဒီပစ္စည်းတွေဟာလည်း မီးဘေးကြိုတင်ကာကွယ်ရေးနဲ့ မီးငြိမ်းသတ်ရေးမှာ အသုံးပြုရန် လိုအပ်တဲ့ပစ္စည်းတွေ ဖြစ်ပါတယ်။ ဆက်လက်ပြီးထားရှိသင့်ပါကြောင်းနဲ့ စတင်မီးလောင်ကျွမ်းချိန်မှာ ထိထိရောက်ရောက် ကိုင်တွယ်အသုံးပြုမယ်ဆိုရင်လည်း ထိုက်သင့်တဲ့ အကျိုးကျေးဇူးကို ရရှိနိုင်မှာ ဖြစ်ကြောင်းလည်း ဆွေးနွေးတင်ပြအပ်ပါတယ်။ မကွေးတိုင်းဒေသကြီး မဲဆန္ဒနယ်အမှတ်(၁၀) လွှတ်တော်ကိုယ်စားလှယ် ဒေါက်တာကျော်ငွေရဲ့ ဆွေးနွေးချက်ဖြစ်တဲ့ ပြည်သူလူထုအား မီးဘေးလုံခြုံရေးအသိပညာပေး လုပ်ငန်းများကို တိုးမြှင့်ဆောင်ရွက် နိုင်ရေးနဲ့ စပ်လျဉ်းပြီး မီးသတ်ဦးစီးဌာနအနေနဲ့ မီးဘေးလုံခြုံရေးအသိပညာပေး လုပ်ငန်းတွေကို စာသင်ကျောင်းအခြေပြု မီးဘေးလုံခြုံ ရေး၊ ရပ်ရွာအခြေပြု မီးဘေးလုံခြုံရေး စသည်ဖြင့် စာသင်ကျောင်း၊ ရပ်ကွက်/ကျေးရွာ မီးဘေးလုံခြုံရေး ပညာပေးလုပ်ငန်းများကိုလည်း အလေးအနက်ထား ဆောင်ရွက်လျက် ရှိသကဲ့သို့ လူနေရပ်ကွက်များအတွင်း တရားမဝင်လောင်စာဆီများ သိုလှောင်ရောင်းချခြင်းများကိုလည်း သက်ဆိုင်ရာ ဒေသအာဏာပိုင်အဖွဲ့အစည်းများနဲ့ ပူးပေါင်းစစ်ဆေး အရေးယူခြင်းများ ဆောင်ရွက်လျက် ရှိကြောင်း တင်ပြအပ်ပါတယ်။ မြဝတီမဲဆန္ဒနယ် လွှတ်တော်ကိုယ်စားလှယ် ဦးစိန်ဗိုလ်ရဲ့ မီးငြိမ်းသတ်ရေးဆိုင်ရာ ခေတ်မီနည်းပညာ နည်းစနစ်များ ရရှိရန်လည်း အထူးလိုအပ်ကြောင်း ဆွေးနွေးချက်နဲ့စပ်လျဉ်းပြီး မီးသတ်ဦးစီးဌာနဟာ ပြည်ပနိုင်ငံများသို့ သင်တန်းသားများ စေလွှတ်ခြင်းအနေနှင့် ၂၀၁၅ ခုနှစ်၊ ၂၀၁၆ ခုနှစ် အတွင်းမှာ United Kingdom ဩစတြေးလျ၊ ဂျပန်၊ စင်္ကာပူ၊ ထိုင်းနိုင်ငံအပါအဝင် နိုင်ငံတကာကယ်ဆယ်ရေး၊ သဘာဝဘေးကြိုတင်ပြင်ဆင်ရေး၊ မီးငြိမ်းသတ်ရေး၊ မီးဘေးကြိုတင်ကာကွယ်ရေးနဲ့ ဖွံ့ဖြိုးတိုးတက်မှု အကောင်အထည်ဖော်ရေး နည်းစနစ်သင်တန်းများသို့ မီးသတ်တပ်ဖွဲ့ဝင် ၁၅၄ ဦး၊ ပြည်ပနိုင်ငံများမှာ ပြုလုပ်တဲ့ အလုပ်ရုံဆွေးနွေးပွဲများသို့ မီးသတ်တပ်ဖွဲ့ဝင် ၁၄၆ ဦး တက်ရောက်စေနိုင်ခဲ့ပါတယ်။ ဒါ့အပြင် နိုင်ငံတကာအဖွဲ့အစည်းများ၊ ကုမ္ပဏီများနဲ့ညှိနှိုင်းပြီး ပြည်တွင်းအလုပ်ရုံ ဆွေးနွေးပွဲများကိုလည်း ဆောင်ရွက်ပေးလျက်ရှိပါတယ်။ မြန်မာနိုင်ငံရဲ့ CBRN ဆိုင်ရာ ဘေးအန္တရာယ်များ လျှော့ချနိုင်ရေးအတွက် ပညာရေးဝန်ကြီးဌာနနဲ့ ဥရောပသမဂ္ဂတို့ ပူးပေါင်းဆောင်ရွက်လျက် ရှိရာမှာလည်း အလုပ်ရုံဆွေးနွေးပွဲ များနှင့် လစဉ် ပုံမှန်အစည်းအဝေးများမှာ အဖွဲ့ဝင်အဖြစ် ပါဝင်ဆောင်ရွက်လျက်ရှိပြီး ယခုဝယ်ယူတဲ့ အဆင့်မြင့်ယာဉ်စက်များမှာလည်း CBRN မီးသတ်ယာဉ် ၂ စီးပါဝင်တဲ့အတွက် မီးသတ်ဦးစီးဌာန တပ်ဖွဲ့ဝင် များရဲ့ အနာဂတ်ခေတ်မီ နည်းပညာပြန့်ပွားရေး လုပ်ငန်းတွေကိုလည်း အလေးအနက်ထား တိုးမြှင့် ဆောင်ရွက်သွားမှာဖြစ်ကြောင်း တင်ပြအပ်ပါတယ်။ မကွေးတိုင်းဒေသကြီး မဲဆန္ဒနယ်အမှတ်(၁)မှ လွှတ်တော်ကိုယ်စားလှယ် ဦးလှဆန်းရဲ့ ယာဉ်စက် များဟာ တန်ဖိုးကြီးယာဉ်စက်များဖြစ်တဲ့အတွက် ရေရှည်ခိုင်ခန့်နိုင်ရေးအတွက် စနစ်တကျ ကိုင်တွယ် အသုံးပြုရေး ဆွေးနွေးချက်နဲ့ပတ်သက်ပြီး ပိုလန်နိုင်ငံမှရရှိမယ့် ယာဉ်စက်များဟာ လွှတ်တော်ကိုယ်စားလှယ်ကြီး ဆွေးနွေးခဲ့သလို တန်ဖိုးကြီးခြင်း၊ ချေးငွေဖြင့် ဝယ်ယူရခြင်းများဖြစ်တဲ့အတွက် နိုင်ငံတော်အတွက် ရေရှည် အသုံးပြုနိုင်ရေး၊ စနစ်တကျ ကိုင်တွယ်ထိန်းသိမ်းနိုင်ရေးကိုလည်း အလေးထား ဆောင်ရွက်သွားမှာ ဖြစ်ပါတယ်။ အဆင့်မြင့်ယာဉ်စက်ကိရိယာများ ကိုင်တွယ်ထိန်းသိမ်းရေး သင်တန်းတွေကိုလည်း စဉ်ဆက် မပြတ်ဖွင့်လှစ်ပြီး တပ်ဖွဲ့ဝင်များရဲ့ စွမ်းရည်မြင့်မားရေးကိုလည်း ဆက်လက် ဆောင်ရွက်သွားမှာဖြစ်ကြောင်း ဆွေးနွေးတင်ပြအပ်ပါတယ်။ ဒါ့အပြင်ကိုယ်စားလှယ်တော်ကြီး၏ ဆွေးနွေးချက်ဖြစ်တဲ့ နယ်မြေမီးသတ်စခန်းများ ဖွင့်လှစ်ရေးနဲ့ ပတ်သက်ပြီး မီးသတ်ဦးစီးဌာနမှာ နယ်မြေမီးသတ်စခန်း စုစုပေါင်း ၇၀၃ ခု ဖွင့်လှစ်ခွင့်ရရှိပြီး ဖြစ်ပါတယ်။ သို့သော်လည်း လက်ရှိမှာ ၂၀၅ ခုသာ ဖွင့်လှစ်နိုင်ပါတယ်။ ၄၉၈ ခု ဖွင့်လှစ်ရန် ကျန်ရှိ ပါတယ်။ ဖွင့်လှစ်ရန်ကျန်ရှိနေတဲ့ မီးသတ်စခန်းတွေအတွက် မီးသတ်ဦးစီးဌာနပိုင် မြေနေရာရရှိရေး ကိုလည်း ဆောင်ရွက်လျက်ရှိပါတယ်။ မြေနေရာရရှိမှုအပေါ်မူတည်ပြီး မီးသတ်စခန်းအဆောက်အဦများ ဆောက်လုပ်ဖို့အတွက် ရန်ပုံငွေရရှိရေးကိုလည်း သက်ဆိုင်ရာ တိုင်းဒေသကြီး/ ပြည်နယ်အစိုးရအဖွဲ့များနဲ့ ညှိနှိုင်းပြီး အနီးစပ်ဆုံးဘဏ္ဍာရေးနှစ်မှာ တင်ပြဆောက်လုပ်နိုင်ရေး အလေးထား ဆောင်ရွက်သွားမှာ ဖြစ်ကြောင်း ပြန်လည်ရှင်းလင်း တင်ပြအပ်ပါတယ်။ လေးစားအပ်ပါသော နာယကကြီးခင်ဗျား။ ပြည်ထဲရေးဝန်ကြီးဌာန၊ မီးသတ်ဦးစီးဌာနအတွက် ခေတ်မီအဆင့်မြင့် မီးငြိမ်းသတ်ရေးနှင့် ရှာဖွေကယ်ဆယ်ရေးယာဉ်များ၊ မီးသတ်အထောက်အကူပြု ယာဉ်များ၊ စက်ကိရိယာများနှင့် ဆက်စပ်ပစ္စည်းများ ဝယ်ယူခွင့်ရရှိရေးအတွက် ပိုလန်နိုင်ငံအစိုးရမှ အဆိုပြုထားတဲ့ ယူရိုသန်း ၅၀ ချေးယူခွင့်ရရှိရေးအတွက် ပြည်ထောင်စုလွှတ်တော်၏ အတည်ပြုချက် ရယူပေးနိုင်ပါရန် ပြည်ထောင်စုလွှတ်တော် နာယကကြီးမှတစ်ဆင့် လေးစားစွာ တင်ပြအပ်ပါတယ်ခင်ဗျာ။ အားလုံးကို ကျေးဇူးတင်ပါတယ်။ Power Point ကိုနောက်ဆက်တွဲဖြင့် ဖော်ပြထားပါသည်။</speech>
<speech type="speaker">ဆက်လက်ပြီး စီမံကိန်းနှင့်ဘဏ္ဍာရေးဝန်ကြီးဌာန ရှင်းလင်းရန်ရှိက ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="27">ဦးမောင်မောင်ဝင်း (ဒုတိယဝန်ကြီး၊ စီမံကိန်းနှင့်ဘဏ္ဍာရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်သူ့လွှတ်တော်ဥက္ကဋ္ဌနှင့် ဖိတ်ကြားထားသော ပြည်ထောင်စု အဆင့်ပုဂ္ဂိုလ်များ၊ လွှတ်တော်ကိုယ်စားလှယ်ကြီးများအားလုံး ကိုယ်စိတ်နှစ်ဖြာ ကျန်းမာချမ်းသာကြပါ စေရန် ဆုမွန်ကောင်းတောင်းရင်း ဂါရဝပြု နှုတ်ခွန်းဆက်သအပ်ပါတယ်။ ကျွန်တော်ကတော့ စီမံကိန်းနှင့် ဘဏ္ဍာရေးဝန်ကြီးဌာန ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ကျွန်တော့အနေနဲ့ ပိုလန်သမ္မတနိုင်ငံအစိုးရချေးငွေဖြင့် ဝယ်ယူမည့် ခေတ်မီအဆင့်မြင့် မီးငြိမ်း သတ်ရေးနှင့် ရှာဖွေကယ်ဆယ်ရေးယာဉ်များ၊ မီးသတ်အထောက်အကူပြုယာဉ်များ၊ စက်ကိရိယာများနှင့် ဆက်စပ်ပစ္စည်းများ ဝယ်ယူမည့်ကိစ္စနှင့်စပ်လျဉ်း၍ မကွေးတိုင်းဒေသကြီး မဲဆန္ဒနယ်အမှတ်(၁)မှ လွှတ်တော် ကိုယ်စားလှယ် ဦးလှဆန်း၏ ဆွေးနွေးမှုအပေါ် ပြန်လည်ရှင်းလင်း ဆွေးနွေးတင်ပြမှာဖြစ်ပါတယ်။ လိုအပ်တဲ့ နေရာမှာ Power Point အနည်းငယ် အသုံးပြုခွင့်ပြုပါရန် တင်ပြအပ်ပါတယ်။ လေးစားအပ်ပါသော နာယကကြီးခင်ဗျား။ ပြည်သူ့ကြွေးမြီစီမံခန့်ခွဲမှုဥပဒေပုဒ်မ(၃)အရ အစိုးရ အဖွဲ့သည် စီမံကိန်းနှင့်ဘဏ္ဍာရေးဝန်ကြီးအား ပြည်တွင်း၊ ပြည်ပမှ ငွေချေးယူခြင်းအတွက် လုပ်ပိုင်ခွင့်အာဏာ အပ်နှင်းထားပါတယ်။ ဒါ့ကြောင့် စီမံကိန်းနှင့် ဘဏ္ဍာရေးဝန်ကြီးဌာနအနေဖြင့် အစိုးရဌာန/ အဖွဲ့အစည်း များက ပြည်ပမှချေးငွေရယူရာမှာ ၎င်းချေးငွေသည် သက်သာမှုရှိ မရှိ ဆန်းစစ်မှု ပြုလုပ်ပေးပါတယ်။ ပြည်ပချေးငွေရယူတဲ့နေရာမှာ မိမိတို့နိုင်ငံရဲ့ မူဝါဒ၊ ဦးစားပေးလုပ်ငန်းအစီအစဉ်နဲ့ လိုအပ်ချက်များအပေါ် မူတည်ပြီး သက်ဆိုင်ရာချေးငွေပေးမယ့် ပြည်ပနိုင်ငံ/ အဖွဲ့အစည်းများက ပံ့ပိုးပေးနိုင်မယ့် အခြေအနေပေါ် မူတည်ပြီး ပေါင်းစပ်ညှိနှိုင်း ဆောင်ရွက်လျက်ရှိပါတယ်။ ဒါ့ကြောင့် ချေးငွေပေးအပ်တဲ့ နိုင်ငံ အဖွဲ့အစည်းများရဲ့ ချေးငွေဆိုင်ရာ စည်းကမ်းသတ်မှတ်ချက် များအပေါ်မူတည်ပြီး Grant Element များ မတူညီသော်လည်းပဲ ၎င်းတို့ရဲ့ ချေးငွေများဟာ မိမိတို့နိုင်ငံ အတွက် သက်သာမှုရှိသော ချေးငွေများသာ ဖြစ်ကြပါတယ်။ ကာလလတ်ကြွေးမြီစီမံခန့်ခွဲမှု မဟာဗျူဟာ(၂၀၁၆)မှာ ပြည်ပကငွေချေးယူတဲ့နေရာမှာ သက်သာတဲ့ ချေးငွေများကို ဦးစားပေးရယူရမယ်လို့ ဖော်ပြထားတာရှိပါတယ်။ ပိုလန်ချေးငွေ အပါအဝင် ယချွုန်တော်တို့ ရယူရန်သဘောတူထားတဲ့ ချေးငွေများရဲ့ အဖွဲ့အစည်းအလိုက် သက်သာမှုရှိတဲ့ အချိုးအစား ဖြစ်တဲ့ Grant Element များဟာ တင်ပြပါဇယားအတိုင်း ဖြစ်ပါတယ်။ ကျွန်တော်တို့ JICA ချေးငွေတွေဆိုလို့ရှိရင် Grant Element ၆၉.၂၁ ရာခိုင်နှုန်း ရှိပါတယ်။ ကမ္ဘာ့ဘဏ်ချေးငွေတွေဆိုလို့ရှိရင် IDA-16 တုန်းက ၅၇.၃၉ ရာခိုင်နှုန်းရှိပြီးတော့ IDA-17 မှာတော့ ၅၃.၆၃ ရာခိုင်နှုန်း ဒါဖြစ်နေပါတယ်။ အာရှဖွံ့ဖြိုးရေးဘဏ်ချေးငွေများဟာ ၄၆.၉ ရာခိုင်နှုန်း ရှိပါတယ်။ IFAD ချေးငွေကတော့ ၅၈.၂၈ ရှိပါတယ်။ KEDCF ကတော့ ကျွန်တော်တို့ ၇၃.၃၉ ရာခိုင်နှုန်း ရှိပါတယ်။ AFD ချေးငွေ ပြင်သစ်ဖြစ်ပါတယ်။ ၄၅ ရာခိုင်နှုန်း ရှိပါတယ်။ ယခု ပိုလန်ချေးငွေကတော့ ကျွန်တော်တို့ ၇၄.၆ရ ရာခိုင်နှုန်း တွက်ချက်ရရှိပါတယ်။ တင်ပြပါဇယားအရ ပိုလန်ချေးငွေဟာ အတိုးနှုန်း ၀.၁၅ ရာခိုင်နှုန်း ဖြစ်သော်လည်းပဲ ချေးငွေသက်တမ်းဟာ ရှည်ကြာတဲ့အတွက်ကြောင့် Grant Element အများဆုံး ဖြစ်တာကို ကျွန်တော်တို့ တွေ့ရပါတယ်။ လေးစားအပ်ပါသော နာယကကြီးခင်ဗျား။ ဖွံ့ဖြိုးမှုအကူအညီအဖြစ်ပေးအပ်တဲ့ ချေးငွေဖြစ်တာနဲ့ အညီ ချေးငွေပေးအပ်တဲ့အဖွဲ့အစည်းဟာ ချေးငွေရယူမယ့်နိုင်ငံရဲ့ လက်ရှိအခြေအနေ၊ ဖွံ့ဖြိုးမှုအလားအလာ၊ ချေးငွေသုံးစွဲနိုင်တဲ့ အရည်အချင်း၊ ပြန်လည်ပေးဆပ်နိုင်စွမ်း၊ စီမံကိန်းရဲ့ဒေသနဲ့ ပြည်သူ့အပေါ် အကျိုးပြုမှု စသည်တို့ကို အဖက်ဖက်က လေ့လာသုံးသပ်ပြီးမှ ပေးအပ်တာဖြစ်ပါတယ်။ ကျွန်တော်တို့ ဘက်ကလည်း စီမံကိန်းအကောင်အထည်ဖော်မှုများကို စောင့်ကြည့်သုံးသပ်ရေး၊ အစီရင်ခံတင်ပြရေး၊ ချေးငွေများကို အလေ အလွင့် အယိုအဖိတ်မရှိစေရန် စနစ်တကျသုံးစွဲရေး၊ ချေးငွေနဲ့ဝယ်ယူတဲ့ပစ္စည်းများ တန်ရာတန်ဖိုးဖြစ်စေရေး စတဲ့အချက်များကို သက်ဆိုင်ရာ ချေးငွေရယူတဲ့ဌာနများက အလေးထား ဆောင်ရွက်ရမှာ ဖြစ်ပါတယ်။ ကျွန်တော်တို့အနေဖြင့် ချေးငွေစာချုပ်ချုပ်ဆိုဖို့ ညှိနှိုင်းတဲ့အခါမှာ မိမိတို့နိုင်ငံအတွက် နစ်နာမှုမရှိစေရန် အသေးစိတ်စိစစ်၍ ညှိနှိုင်းသွားမည်ဖြစ်ပါကြောင်း၊ ဝယ်ယူသည့် ပစ္စည်းများအတွက် ချေးငွေဖြင့်ပေးချေမှု၊ ကျသင့်သည့်အတိုးအရင်းများ ပေးဆပ်မှု စတဲ့လုပ်ငန်းစဉ်များအတွက် ပြည်ထဲရေးဝန်ကြီးဌာနအား ကူညီ ပံ့ပိုး ဆောင်ရွက်ပေးသွားမည်ဖြစ်ပါကြောင်း တင်ပြရင်း နိဂုံးချုပ်အပ်ပါတယ်။ ကျေးဇူးတင်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက ပြန်လည်ရှင်းလင်း ဆွေးနွေးလို့ ပြီးပါပြီ။ အထက်ပါ ချေးယူငွေနဲ့စပ်လျဉ်းပြီး လွှတ်တော်ရဲ့ အဆုံးအဖြတ်ရယူခြင်းကို စက်ခလုတ် အသုံးပြု၍ ဆန္ဒပြုတဲ့နည်းလမ်းနဲ့ ဆောင်ရွက်ပါ့မယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type="speaker">ထောက်ခံမဲ (၅၆၇)မဲ၊ ကန့်ကွက်မဲ(၄)မဲ၊ ကြားနေမဲ (၁)မဲ ဖြစ်ပါတယ်။ ထောက်ခံဆန္ဒမဲများတဲ့အတွက် ပြည်ထဲရေးဝန်ကြီးဌာန၊ မီးသတ်ဦးစီးဌာနအတွက် ပိုလန်သမ္မတ နိုင်ငံအစိုးရထံမှ ယူရိုသန်း ၅၀ ချေးယူရေးကိစ္စကို လွှတ်တော်က အတည်ပြုကြောင်း ကြေညာပါတယ်။</speech>
</motion>
<motion>
<title>နိုင်ငံတော်သမ္မတထံမှ ပေးပို့ထားသော စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနအတွက် အရှေ့ပိုင်း ပြည်နယ်များ စိုက်ပျိုးစီးပွားဖွံ့ဖြိုးတိုးတက်ရေးစီမံကိန်း ဆောင်ရွက်ရန် အပြည်ပြည်ဆိုင်ရာစိုက်ပျိုးရေး ဖွံ့ဖြိုးတိုးတက်မှု ရန်ပုံငွေအဖွဲ့ထံမှ အမေရိကန်ဒေါ်လာ ၅၆.၈ သန်း ချေးယူရန်ကိစ္စနှင့် စပ်လျဉ်း၍ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ပြန်လည်ရှင်းလင်း ဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၉)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ သဝဏ်လွှာပေးပို့ထားတဲ့ စိုက်ပျိုးရေးမွေးမြူရေးနှင့် ဆည်မြောင်းဝန်ကြီးဌာနအတွက် အရှေ့ပိုင်း ပြည်နယ်များ စိုက်ပျိုးစီးပွားဖွံ့ဖြိုးတိုးတက်ရေးစီမံကိန်း ဆောင်ရွက်ရန် အပြည်ပြည်ဆိုင်ရာ စိုက်ပျိုးရေး ဖွံ့ဖြိုးတိုးတက်မှုရန်ပုံငွေအဖွဲ့ထံမှ အမေရိကန်ဒေါ်လာ ၅၆.၈ သန်း ချေးယူရေးနဲ့စပ်လျဉ်းပြီး လွှတ်တော် ကိုယ်စားလှယ်များရဲ့ ဆွေးနွေးခြင်းအစီအစဉ်ကို ၁၆-၁၂-၂၀၁၆ ရက်တွင် ကျင်းပပြုလုပ်တဲ့ ပြည်ထောင်စု လွှတ်တော် တတိယပုံမှန်အစည်းအဝေး နဝမနေ့မှာ ဆောင်ရွက်ခဲ့ပြီးဖြစ်ပါတယ်။ ယခု လွှတ်တော်ကိုယ်စားလှယ်များရဲ့ ဆွေးနွေးချက်များအပေါ် သက်ဆိုင်ရာ ပြည်ထောင်စု အဆင့် အဖွဲ့အစည်းဝင်များက ပြန်လည်ရှင်းလင်း ဆွေးနွေးမှာ ဖြစ်ပါတယ်။ ဦးစွာ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="40">ဒေါက်တာအောင်သူ(ပြည်ထောင်စုဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီး ဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့် ပြည်ထောင်စုလွှတ်တော် ကိုယ်စားလှယ်ကြီးများအားလုံးကို မင်္ဂလာပါလို့ ဦးစွာပထမ နှုတ်ခွန်းဆက်သအပ်ပါတယ်။ ကျွန်တော် ကတော့ စိုက်ပျိုးရေး မွေးမြူရေးနှင့် ဆည်မြောင်းဝန်ကြီးဌာနက ပြည်ထောင်စုဝန်ကြီး ဒေါက်တာအောင်သူ ဖြစ်ပါတယ်။ စိုက်ပျိုးရေး မွေးမြူရေးနှင့် ဆည်မြောင်းဝန်ကြီးဌာနမှ တင်ပြတဲ့ အပြည်ပြည်ဆိုင်ရာ စိုက်ပျိုးရေးဖွံ့ဖြိုးတိုးတက်မှုရန်ပုံငွေအဖွဲ့ (IFAD) မှ ချေးငွေနဲ့ အကောင်အထည်ဖော်ဆောင်ရွက်မည့် အရှေ့ပိုင်းပြည်နယ်များ စိုက်ပျိုးစီးပွားဖွံ့ဖြိုးတိုးတက်ရေးစီမံကိန်း(ESAP) နှင့်ပတ်သက်ပြီး စိတ်ပါဝင်စားစွာ ဆွေးနွေးပြီး လိုအပ်တဲ့အချက်များကို အကြံပြုပေးခဲ့တဲ့ လွှတ်တော်ကိုယ်စားလှယ်ကြီးများနဲ့ စီမံကိန်းကို အကောင်အထည်ဖော်နိုင်ရေးအတွက် ထောက်ခံအကြံပြုဆွေးနွေးခဲ့တဲ့ လွှတ်တော်ကိုယ်စားလှယ်ကြီးများ အားလုံးတို့ကို အထူးပင် ကျေးဇူးတင်ကြောင်း ဦးစွာပဏာမ ပြောကြားလိုပါတယ်။ စီမံကိန်းအကောင်အထည်ဖော်နိုင်ဖို့ရာအတွက် ချေးငွေရယူရေးကိစ္စနှင့်စပ်လျဉ်းပြီး လွှတ်တော် ကိုယ်စားလှယ်ကြီးများ၏ ဆွေးနွေးချက်များ၊ အကြံပြုချက်များကို တစ်ပေါင်းတစ်စည်းထဲ ပြန်လည်ရှင်းလင်း တင်ပြမှာပဲဖြစ်ပါတယ်။ ဦးစွာအနေနဲ့ စီမံကိန်းကို ထိရောက်အောင်မြင်စွာ အကောင်အထည်ဖော်နိုင်ရေး အတွက် စီမံကိန်းဒေသမှာရှိတဲ့ စိုက်ပျိုးလုပ်ကိုင်သူများရဲ့ မြေယာပိုင်ဆိုင်မှုနှင့် စပ်လျဉ်းတဲ့ ခိုင်မာတဲ့ ပိုင်ဆိုင်ခွင့်အတွက် ကြိုးပမ်းဆောင်ရွက်ထားရှိသင့်ပါကြောင်း အကြံပြု ဆွေးနွေးချက်အပေါ်မှာ မိမိတို့ ဝန်ကြီးဌာနရဲ့ စီမံခန့်ခွဲမှုကို တင်ပြမှာဖြစ်ပါတယ်။ လယ်ယာမြေစီမံခန့်ခွဲမှုနဲ့ စာရင်းအင်းဦးစီးဌာနဟာ လက်ရှိအသုံးပြုခွင့်ရရှိထားတဲ့ လယ်ယာမြေများအတွက် လယ်ယာမြေ လုပ်ပိုင်ခွင့်ပြု လက်မှတ်ပုံစံ(၇) ရရှိနိုင်ရေးကို ချောမွေ့အဆင်ပြေစွာနဲ့ ဆောင်ရွက်နိုင်ဖို့ရာအတွက် ဆောင်ရွက်ရမည့် လုပ်ငန်းစဉ်များကို အများပြည်သူသိရှိစေရန်အတွက် နိုင်ငံပိုင်မီဒီယာများဖြစ်တဲ့ သတင်းစာများ၊ တီဗွီရုပ်မြင်သံကြားတို့မှ တစ်ဆင့် တစ်နိုင်ငံလုံး အတိုင်းအတာဖြင့် အသိပေးကြေညာတဲ့ လုပ်ငန်းစဉ်များကို ဆောင်ရွက်ပြီး၊ ဆောင်ရွက်ဆဲဖြစ်ပါတယ်။ ထို့အတူ မြေယာဖွံ့ဖြိုးတိုးတက်ရေးလုပ်ငန်း အစီအစဉ်အရ တစ်ဆက်တစ်စပ်တည်းရှိတဲ့ အဆင့်မြင့် လယ်ယာမြေ ဖော်ထုတ်ဆောင်ရွက်သည့်အခါမှာ လူထုဖွံ့ဖြိုးတိုးတက်ရေးလုပ်ငန်းများမှာ အတွေ့အကြုံ ရှိပြီးဖြစ်တဲ့ ဝန်ဆောင်မှုပေးတဲ့အဖွဲ့များနဲ့ ဒေသခံတောင်သူလယ်သမားပြည်သူများ ပူးပေါင်းပါဝင်တဲ့ မြေယာ သုံးစွဲမှုအစီအစဉ်များနဲ့ တောင်သူလယ်သမားများရဲ့ စိတ်ဆန္ဒနှင့်အညီ ညှိနှိုင်းစီမံဆောင်ရွက်သွားမည် ဖြစ်ပါသည်။ ဒုတိယအချက်ဖြစ်တဲ့ စီမံကိန်းကိုကောင်းမွန်စွာ စီမံခန့်ခွဲနိုင်ရေးအတွက် အကြံပြု ဆွေးနွေးချက် နှင့်စပ်လျဉ်းပြီး ဗဟိုနှင့်ပြည်နယ်အဆင့်မှာ ခိုင်မာအားကောင်းတဲ့ စွမ်းဆောင်ရည်မြှင့်တင်ခြင်း လုပ်ငန်းစဉ်များ၊ နည်းပညာအထောက်အပံ့(Technical Assistance-TA)များ၊ ဝန်ဆောင်မှုပေးတဲ့အဖွဲ့များရဲ့ အထောက်အပံ့ များနှင့် ကြီးကြပ်ကွပ်ကဲခြင်း စတဲ့နည်းလမ်းတို့နဲ့ စီမံဆောင်ရွက်သွားမှာပဲဖြစ်ပါတယ်။ ဒါ့အပြင် အမျိုးသားအဆင့် စီမံကိန်းဦးဆောင်ကော်မတီ (National Project Steering Committee-NPSC), Casu83220€ Bonse:q:601:Gaos@god69:Gondoos (State Project Coordination Committee-SPCC). Quisasoện Sóna:q:Gulê:caosgodaq:: (Project Coordination Unit-PCU)နှင့် ပြည်နယ်အဆင့်မှာလည်းပဲ စီမံကိန်းအကောင်အထည်ဖော်ရေးရုံး (Project Impelmentation Office-PIO)တို့ကို ဖွဲ့စည်းဖွင့်လှစ် စီမံဆောင်ရွက်သွားမှာလည်းဖြစ်ပါတယ်။ အဆိုပါအဖွဲ့အစည်းများမှာ ဆက်စပ်ဝန်ကြီးဌာနများ၊ သက်ဆိုင်ရာ ပြည်နယ်အစိုးရအဖွဲ့အစည်းများ၊ ပုဂ္ဂလိကအဖွဲ့အစည်းများ၊ ပြည်တွင်းပြည်ပ အစိုးရမဟုတ်သော အဖွဲ့အစည်းများနဲ့ ဒေသခံတောင်သူ လယ်သမားများ ပူးပေါင်းပါဝင်ဆောင်ရွက်သွားမှာပဲ ဖြစ်ပါတယ်။ ချေးငွေများဟာ ပုဂ္ဂလိကကဏ္ဍကို မည်သို့အထောက်အကူပြုနိုင်ပါသလဲဆိုတဲ့ အကြံပြု မေးမြန်း ချက်နှင့်စပ်လျဉ်းပြီး ယခုစီမံကိန်းဒီဇိုင်းမှာ စိုက်ပျိုးစီးပွားလုပ်ငန်းများ သို့မဟုတ် စိုက်ပျိုးထုတ်လုပ်သည့် ဒေသများမှာ ရင်းနှီးမြှုပ်နှံမှု အသစ်များကို တွန်းအားပေးရန်နှင့် အသေးစားစိုက်ပျိုး ထုတ်လုပ်သူများကို ကန်ထရိုက်စနစ် ဆောင်ရွက်ပေးနိုင်ရန်အတွက် စိုက်ပျိုးစီးပွားရန်ပုံငွေ (Agribusiness Fund-ABF) တစ်ရပ်ပါမှာဖြစ်ပြီး ပုဂ္ဂလိကရင်းနှီးမြှုပ်နှံနိုင်သူများကို ယှဉ်ပြိုင်ရွေးချယ်မှုစနစ်ဖြင့် ရွေးချယ်ပြီး အထောက်အပံ့ ပေးအပ်သွားမှာလည်းဖြစ်ပါတယ်။ IFAD မှ ဖော်ဆောင်ထားတဲ့ အစိုးရ-ပုဂ္ဂလိကoposicapąp: 3ənil:074:60l:caosegndoq:good (Public Private Producers PartnershipPPPP) GOSSW (Model) salood.copo:cmsê:1 Joint Ventures qolgęcpd:cmsê: $08: ဆောင်ရွက်သွားမှာလည်းဖြစ်ပါတယ်။ စိုက်ပျိုးစီးပွားရန်ပုံငွေဟာ လယ်သမားများအတွက် ငွေကြေး ရင်းနှီးမြှုပ်နှံမှုဆိုင်ရာအကျိုးကျေးဇူးများ၊ အလုပ်အကိုင်အခွင့်အလမ်း၊ စီးပွားရေးဆတိုးဖွံ့ဖြိုးတိုးတက်မှု နှင့် အခွန်အခရရှိစေမှုကို ဖန်တီးပေးမှာလည်း ဖြစ်ပါတယ်။ နောက်တစ်ချက်ကတော့ စီမံကိန်းအကောင်အထည်ဖော်မယ့် ဒေသများရွေးချယ်ရာမှာ ပြည်ပမှ ကဏ္ဍအလိုက် ကျွမ်းကျင်ပညာရှင်များသာမကဘဲ ပြည်တွင်းမှ ကျွမ်းကျင်ပညာရှင်များကိုပါ ခေါ်ယူ လေ့လာဆန်းစစ်၍ ရွေးချယ်သင့်ပါကြောင်း အကြံပြု ဆွေးနွေးချက်နှင့်စပ်လျဉ်းပြီး ရှင်းလင်းတင်ပြရမယ် ဆိုရင် ယခု ESAP အပါအဝင် IFAD နှင့် အခြားအဖွဲ့အစည်းများမှ ချေးငွေထောက်ပံ့ငွေများဖြင့် ဆောင်ရွက်တဲ့ စီမံကိန်းများအတွက် စတင်ညှိနှိုင်းဆွေးနွေးခြင်း၊ စီမံကိန်းဖြစ်မြောက်နိုင်စွမ်း ဆန်းစစ် လေ့လာခြင်းမှစပြီး စီမံကိန်းဒီဇိုင်းရေးဆွဲခြင်းအထိ လုပ်ငန်းအဆင့်ဆင့်မှာ ပြည်ပမှ ကဏ္ဍအလိုက် ကျွမ်းကျင်ပညာရှင်များသာမက ပြည်တွင်းမှကဏ္ဍအလိုက် အငြိမ်းစားကျွမ်းကျင်ပညာရှင်များ၊ သက်ဆိုင်ရာ ဌာနများမှ လက်ရှိတာဝန်ထမ်းဆောင်ဆဲဖြစ်တဲ့ ကျွမ်းကျင်ဝန်ထမ်းများ၊ စီမံကိန်းဒေသများမှာရှိတဲ့ ဒေသန္တရကျွမ်းကျင်တဲ့ ဌာနအလိုက် တာဝန်ရှိသူများနဲ့ ဒေသအဆင့်ဆင့် အုပ်ချုပ်မှုဆိုင်ရာ တာဝန်ရှိ သူများ ပူးပေါင်းပါဝင် ညှိနှိုင်းဆောင်ရွက်ခဲ့တယ် ဆိုတဲ့အကြောင်းကို ရှင်းလင်းတင်ပြအပ်ပါတယ်။ နောက်တစ်ချက်ကတော့ မြေယာဖွံ့ဖြိုးတိုးတက်ရေးလုပ်ငန်း (Land Development) များကို မည်သို့ဆောင်ရွက်မည်ဆိုသည်နှင့် သွင်းအားစုများဖြစ်တဲ့ မြေသြဇာ၊ သီးနှံမျိုးနှင့် ပျိုးပင်စသည်တို့ကို မည်သို့ထောက်ပံ့ပေးမည် စတဲ့အကြံပြု မေးမြန်းချက်များနှင့် စပ်လျဉ်းပြီးတော့ ရှင်းလင်းတင်ပြရမယ် ဆိုရင် မြေယာဖွံ့ဖြိုးတိုးတက်ရေးလုပ်ငန်းမှာ လက်ရှိတောင်သူလယ်သမားများပိုင်မြေများကို တောင်သူ လယ်သမားများ၏ သဘောတူညီမှုကိုရယူပြီး တစ်ဆက်တစ်စပ်တည်း အဆင့်မြင့်လယ်ယာများ (Land Consolidation) ဖော်ထုတ်ဆောင်ရွက်ခြင်း၊ ရေသွင်းရေထုတ်မြောင်းများ စနစ်တကျဖော်ထုတ်ပေးခြင်း၊ ကုန်ထုတ်လမ်းများဖောက်လုပ်ခြင်းစသည်တို့ကို စီမံကိန်းကနေ အခမဲ့ဆောင်ရွက်ပေးသွားမှာဖြစ်ပါတယ်။ သွင်းအားစုများကိုလည်းပဲ စီမံကိန်းဒီဇိုင်းအစီရင်ခံစာပါအတိုင်း ပံ့ပိုးကူညီဆောင်ရွက်ပေးသွားမှာဖြစ်ပြီး သီးနှံ-သစ်တော ရောနှောစိုက်ပျိုးထုတ်လုပ်ခြင်းလုပ်ငန်းများမှာ တန်ဖိုးမြင့်တဲ့ နှစ်ရှည်သီးနှံအမယ်သစ်များ ဥပမာ-ကော်ဖီ၊ ဖာလာစေ့မျိုးသစ်များကို စတင်မိတ်ဆက် စိုက်ပျိုးစေခြင်းအပါအဝင် မျိုးကောင်းမျိုးသန့် နဲ့ မျိုးစေ့များ၊ ပျိုးပင်များကို ပံ့ပိုးကူညီဆောင်ရွက်ပေးမယ့် အစီအစဉ်များလည်းပါပါတယ်။ တစ်ဆက်တည်းမှာပင် တောင်သူလယ်သမားများ သီးနှံစိုက်ပျိုးထုတ်လုပ်တဲ့အခါမှာ နည်းပညာများ လက်လှမ်းမီရရှိနိုင်ရေးအတွက် အကြံပြု ဆွေးနွေးချက်နှင့် စပ်လျဉ်း၍ စီမံကိန်းအကောင်အထည်ဖော်မယ့် ဒေသတွေမှာ အသိပညာဗဟုသုတ ပညာပေးဗဟိုဌာနများဖြစ်တဲ့ (Knowledge Centers-KCs)များကို တည်ထောင်သွားမှာဖြစ်ပြီး စိုက်ပျိုးရေးဦးစီးဌာနမှ တိုးချဲ့ ပညာပေးဝန်ထမ်းများကို KC မန်နေဂျာ အဖြစ်နဲ့ ခန့်အပ်တာဝန်ပေးဆောင်ရွက်သွားမှာလည်း ဖြစ်ပါတယ်။ စီမံကိန်းဒေသများမှာ KC ပေါင်း ၄၃ ခုကို တည်ထောင်သွားမယ်လို့ ရည်မှန်းပါတယ်။ KC များဟာ ဒေသမှာရှိတဲ့ NGOs များ၊ ဝန်ဆောင်မှုပေးတဲ့ အဖွဲ့များနဲ့ ပူးပေါင်းပြီးတော့ တောင်သူလယ်သမားမိသားစုများကို ပေးအပ်မည့်ဝန်ဆောင်မှုများမှာ ထုတ်လုပ်မှု စွမ်းအားမြှင့်တင်နိုင်ရေးအတွက် နည်းပညာဖြန့်ဝေခြင်း၊ ကျွမ်းကျင်မှုမြှင့်တင်ပေးခြင်းနဲ့ အတွေ့အကြုံ ဗဟုသုတများ၊ အရည်အသွေးမြင့် သွင်းအားစုများရရှိစေခြင်း၊ ဈေးကွက်နှင့် ဈေးကွက်သတင်းအချက် အလက် လက်လှမ်းမီရရှိစေခြင်းနှင့် တန်ဖိုးမြှင့်ကွင်းဆက် ဆောင်ရွက်သူများနှင့် ချိတ်ဆက်ပေးခြင်း၊ သိုလှောင်မှုနှင့် အဆင့်ဆင့်ကြိတ်ခွဲထုပ်ပိုး ပြင်ဆင်မှုလုပ်ငန်းများမှာ ကူညီဆောင်ရွက်ပေးသွားမှာ ဖြစ်သလို စက်မှုလယ်ယာစနစ် ဖော်ထုတ်ပေးခြင်း၊ ငွေကြေးဝန်ဆောင်မှု အဖွဲ့ အစည်းများနှင့် ပူးပေါင်း ဆောင်ရွက်မှုမှတစ်ဆင့် ငွေကြေးဝန်ဆောင်မှုများ ရရှိစေခြင်းတို့မှာ ပါဝင်ဆောင်ရွက်ပေးသွားမှာ ဖြစ်ပါတယ်။ နောက်တစ်ချက်ကတော့ ကယားပြည်နယ်မှာလည်းပဲ တောင်သူလယ်သမားများနဲ့ ကျေးလက် ဒေသနေ ပြည်သူလူထုအကျိုးပြုစီမံကိန်းများ ဆောင်ရွက်ပေးစေလိုပါကြောင်း အကြံပြုဆွေးနွေးတင်ပြ ချက်နှင့်စပ်လျဉ်းပြီး ဝန်ကြီးဌာနအနေနဲ့ မြန်မာနိုင်ငံတစ်ဝန်းလုံးမှာရှိတဲ့ တိုင်းဒေသကြီးနဲ့ ပြည်နယ် များမှာ နိုင်ငံတကာအဖွဲ့အစည်းများမှရရှိတဲ့ ချေးငွေနဲ့ ထောက်ပံ့ငွေများ၊ နိုင်ငံတော်ဘတ်ဂျက်များ၊ ဖွံ့ဖြိုးတိုးတက်ရေးစီမံကိန်းလုပ်ငန်းရပ်များကို ဆောင်ရွက်တဲ့နေရာမှာ Project Mapping ပြုလုပ် ပြီးတော့ စိစစ်ဆောင်ရွက်လျက်ရှိနေပါတယ်။ ကမ္ဘာ့ဘဏ်နဲ့ အီတလီနိုင်ငံအစိုးရတို့က ထောက်ပံ့ငွေနဲ့ ချေးငွေများဖြင့် ကျေးလက်ဒေသ ဖွံ့ဖြိုးတိုးတက်ရေးဦးစီးဌာနအနေနဲ့ လူထုဗဟိုပြုစီမံကိန်းများကို အကောင်အထည်ဖော်လျက်ရှိတဲ့နေရာမှာ ကယားပြည်နယ်လုံးကျွတ် လူထုဗဟိုပြုစီမံကိန်းကို ၂၀၁၅၂၀၁၆ ဘဏ္ဍာရေးနှစ်မှ ၂၀၁၉-၂၀၂၀ ဘဏ္ဍာရေးနှစ်အတွင်းမှာ ထောက်ပံ့ငွေ ကျပ် ၁.၉၂၆ ဘီလီယံ၊ ချေးငွေ ကျပ် ၁၂.၀၄၈ ဘီလီယံ၊ စုစုပေါင်း ကျပ် ၁၃.၉၆၄ ဘီလီယံနဲ့ လျာထားဆောင်ရွက်လျက် ရှိပါသည်။ သို့ဖြစ်တဲ့အတွက် ကယားပြည်နယ်လုံးကျွတ် လူထုဗဟိုပြုစီမံကိန်းကို အကောင်အထည်ဖော်ဆဲဖြစ်တဲ့ အတွက် ယခု ESAP စီမံကိန်းအကောင်အထည်ဖော်မည့် ဒေသများမှာ ကယားပြည်နယ်ကို ထည့်သွင်း ထားခြင်း မရှိခြင်းပဲဖြစ်ပါတယ်။ ရှိတဲ့ တိုင်းနဲ့ ပြည်နယ်၊ နေပြည်တော်ကောင်စီအပါအဝင်မှာ ပြည်နယ် လုံးကျွတ်လူထုဗဟိုပြုစီမံကိန်းကို ဖော်ဆောင်နိုင်ခြင်းသည် ကယားပြည်နယ်တစ်ခုတည်းပဲ ရှိပါသေးတယ်။ ဆက်လက်ပြီး တင်ပြလိုတာကတော့ မြန်မာနိုင်ငံရဲ့ အခြားသောဒေသများမှာ All Inclusive ဖြစ်အောင် ဆောင်ရွက်ပေးစေလိုပါကြောင်း အကြံပြု ဆွေးနွေးခြင်းနှင့်စပ်လျဉ်းပြီး IFAD ရဲ့ ဦးတည် ချက်ဖြစ်တဲ့ ကျေးလက်ဒေသနေ ပြည်သူလူထုအတွက် ရင်းနှီးမြှုပ်နှံရမည်ဆိုတဲ့ Investing in Rural People ဆိုတဲ့ ရည်ရွယ်ချက်နဲ့အညီ ဆောင်ရွက်ထားတာဖြစ်ပြီး မိမိတို့ဝန်ကြီးဌာနအနေနဲ့လည်းပဲ FAD နှင့် ဆက်လက်ညှိနှိုင်းပြီး လယ်ယာကဏ္ဍနဲ့ ကျေးလက်ဒေသဖွံ့ဖြိုးတိုးတက်ရေးဆိုင်ရာ စီမံကိန်းများကို မြန်မာနိုင်ငံရဲ့ အခြားသောဒေသများမှာ တိုးချဲ့ အကောင်အထည်ဖော် ဆောင်ရွက်သွားမည်ဖြစ်ပါကြောင်း ရှင်းလင်းတင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး စီမံကိန်းနှင့်ဘဏ္ဍာရေးဝန်ကြီးဌာန ရှင်းလင်းရန်ရှိက ရှင်းလင်းဆွေးနွေးဖို့ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ပြည်ထောင်စုဝန်ကြီး၊ စီမံကိန်းနှင့်ဘဏ္ဍာရေးဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော် နာယက၊ ပြည်သူ့လွှတ်တော် ဥက္ကဋ္ဌနှင့် ဖိတ်ကြားထားသော ပြည်ထောင်စုအဆင့်ပုဂ္ဂိုလ်များ လွှတ်တော်ကိုယ်စားလှယ်ကြီးများအားလုံး မပါ ။ ကျွန်တော့အနေနဲ့ အပြည်ပြည်ဆိုင်ရာစိုက်ပျိုးရေးဖွံ့ဖြိုးတိုးတက်မှုရန်ပုံငွေအဖွဲ့ IFAD ထံမှ ကရင်ပြည်နယ်နှင့် ရှမ်းပြည်နယ် တို့၌ အရှေ့ပိုင်းပြည်နယ်များ စိုက်ပျိုးစီးပွားဖွံ့ဖြိုးတိုးတက်ရေးစီမံကိန်းအတွက် ချေးငွေရယူရန် ကိစ္စနှင့် ပတ်သက်ပြီး၊ လွှတ်တော်ကိုယ်စားလှယ်ကြီးများ၏ ဆွေးနွေးချက်များနှင့်ဆက်စပ်ပြီး ရှင်းလင်းဆွေးနွေးမှာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ ODA ချေးငွေများရယူရာမှာ ကောင်းမွန်တဲ့ စီမံ အုပ်ချုပ်မှုစနစ် Good Governance ရှိရန်လိုအပ်တာဟာ အမှန်ပဲဖြစ်ပါတယ်။ နိုင်ငံတော်ရဲ့ ပြည်သူ့ ကြွေးမြီစီမံခန့်ခွဲမှုစနစ်ကောင်းမွန်ရန် လိုအပ်သကဲ့သို့ ချေးငွေအကောင်အထည်ဖော်တဲ့ သက်ဆိုင်ရာ ဝန်ကြီးဌာနရဲ့ ချေးငွေစီမံကိန်းကို အကောင်အထည်ဖော်တဲ့ စီမံခန့်ခွဲမှုစနစ်ဟာလည်း ကောင်းမွန်ရန် လိုအပ်ပါတယ်။ ဒါကိုကျွန်တော်တို့ အစိုးရနှင့်လွှတ်တော်တို့မှ ကြပ်မတ်ထိန်းကျောင်း ဆောင်ရွက်ကြရမှာ ဖြစ်ပါတယ်။ နိုင်ငံတော်ရဲ့ ကြွေးမြီစီမံခန့်ခွဲမှုစနစ် ကောင်းမွန်စေရန် စီမံကိန်းနှင့် ဘဏ္ဍာရေးဝန်ကြီး ဌာနသည် အာရှဖွံ့ဖြိုးရေးဘဏ်၊ ကမ္ဘာ့ဘဏ်၊ အပြည်ပြည်ဆိုင်ရာငွေကြေးရန်ပုံငွေအဖွဲ့တို့ထံမှ နည်းပညာ အကူအညီများ ရယူဆောင်ရွက်ခဲ့ရာမှာ ယခုအခါမှာ ငွေတိုက်ဦးစီးဌာနကို သီးခြားဖွဲ့စည်းခဲ့ပြီး ကြွေးမြီ စီမံခန့်ခွဲမှုဌာနခွဲကိုလည်းပဲ နိုင်ငံတကာအဆင့်မီ ဌာနခွဲတစ်ခုဖြစ်လာစေရန် ကြိုးပမ်းဆောင်ရွက်လျက် ရှိပါတယ်။ ပြည်ပကြွေးမြီဟောင်းများ ရှင်းလင်းနိုင်ခြင်း၊ နိုင်ငံတကာအဖွဲ့အစည်းများရဲ့ အသိအမှတ်ပြုမှု ပြန်လည်ရရှိခြင်း၊ ချေးငွေများပြန်လည်ပေးအပ်လာကြခြင်း၊ ပြည်သူ့ကြွေးမြီစီမံခန့်ခွဲမှုဥပဒေကို ပြဋ္ဌာန်း နိုင်ခြင်း၊ ကာလလတ်ကြွေးမြီစီမံခန့်ခွဲမှုမဟာဗျူဟာ ချမှတ်နိုင်ခြင်း၊ ချေးငွေရရှိနိုင်ရန် ရှာဖွေခြင်း၊ ညှိနှိုင်းခြင်း၊ ရယူခြင်း၊ စာရင်းထိန်းသိမ်းခြင်း၊ အစီရင်ခံခြင်း စတဲ့ချေးငွေဆိုင်ရာ လုပ်ငန်းစဉ်များကို ခေတ်မီနည်းစနစ်များသုံး၍ ဆောင်ရွက်နိုင်ပြီဖြစ်ခြင်းတို့ဆိုတာ ကျွန်တော်တို့ရဲ့ အောင်မြင်တဲ့ သမိုင်း မှတ်တိုင်များလို့ ဆိုရမှာဖြစ်ပါတယ်။ စီမံကိန်းနှင့် ဘဏ္ဍာရေးဝန်ကြီးဌာနအနေဖြင့် သက်ဆိုင်ရာဝန်ကြီး ဌာနရဲ့ ကြွေးမြီစီမံခန့်ခွဲမှုစနစ် ကောင်းမွန်ရန်ကိုလည်း ဝိုင်းဝန်းကူညီ ဆောင်ရွက်ပေးလျက်ရှိပါတယ်။ နိုင်ငံတကာအဖွဲ့အစည်းများအနေနဲ့ နံပါတ် ၁ ဦးစားပေး ချေးလိုသည်မှာ နိုင်ငံအစိုးရများဖြစ်ပါတယ်။ အစိုးရကတာဝန်ခံ၍ ချေးယူခြင်းသည် ချေးငွေလုံခြုံမှုအရှိဆုံးချေးငွေဟု သတ်မှတ်ကြပါတယ်။ သို့ဖြစ်ရာ မိမိတို့အနေနဲ့ နိုင်ငံတော်ရဲ့ စီးပွားရေးမူဝါဒများကို အထောက်အကူပြုစေနိုင်တဲ့ ချေးငွေ မူဝါဒများကို ချမှတ်ပြီး သက်သာသောချေးငွေများကို ဦးစားပေးရယူ၍ လျော်ကန်သင့်မြတ်အောင် စီမံ ခွဲဝေ သုံးစွဲသွားရမှာဖြစ်ပါတယ်။ ယခုအခါမှာ ချေးငွေရယူနိုင်မှုအခွင့်အလမ်းများဟာ အစိုးရသာမက ပုဂ္ဂလိကကဏ္ဍမှာလည်း ပိုမိုရရှိလာပြီဖြစ်သည်ကို တွေ့ရှိရပါတယ်။ ကျွန်တော်တို့၏ လယ်သမားများကို ဈေးကွက်စီးပွားရေးစနစ်နှင့် အံဝင်ခွင်ကျဖြစ်လာပြီး ၎င်းတို့ရဲ့ စီးပွားရေးတိုးတက်လာစေရန် ယခုကဲ့သို့ ချေးငွေစီမံကိန်းများမှတစ်ဆင့် ဆောင်ရွက်ပေးရမှာ ဖြစ်ပါတယ်။ ချေးငွေစီမံကိန်းများအကောင်အထည် ဖော်စဉ်မှာ ပြည်ပပညာရှင်များပါမက ပြည်တွင်းပညာရှင်များရဲ့ အခန်းကဏ္ဍ၊ ပုဂ္ဂလိကလုပ်ငန်းရှင်များရဲ့ အခန်းကဏ္ဍတို့ဟာလည်းပဲ ပါဝင်လာမှာ ဖြစ်ပါတယ်။ တစ်နည်းအားဖြင့် နိုင်ငံတော်ရဲ့ ကုန်ထုတ်လုပ်မှု တိုးတက်စေရန် အစိုးရ၊ ပုဂ္ဂလိက ပူးပေါင်းဆောင်ရွက်မှုပုံစံများပင် ဖြစ်ပါတယ်။ လေးစားအပ်ပါသော နာယကကြီးခင်ဗျား။ မိမိတို့ပတ်ဝန်းကျင်နိုင်ငံများဖြစ်တဲ့ ဗီယက်နမ်၊ လာအို၊ ကမ္ဘောဒီးယားနိုင်ငံများဟာ ODA ချေးငွေများကို အသုံးပြုပြီးတော့ ဖွံ့ဖြိုးမှုလမ်းကြောင်းပေါ်ကို လျှောက်လှမ်းနေကြပြီ ဖြစ်ပါတယ်။ အထူးသဖြင့် ဗီယက်နမ်နိုင်ငံဆိုလျှင် လျင်မြန်သော အရှိန်အဟုန်ဖြင့် တိုးတက်လျက်ရှိသည်ကို တွေ့ရပါတယ်။ ယခုမြန်မာနိုင်ငံဟာ နိုင်ငံတကာအဖွဲ့အစည်းများထံက ODA ချေးငွေများရယူရန် မျက်နှာအပွင့်ဆုံးနိုင်ငံ ဖြစ်နေပါတယ်။ သို့ဖြစ်ပါ၍ အခြေအနေနှင့် ရ ရရှိလာတဲ့ အခွင့်အရေးကို အရအမိဆုပ်ကိုင်ပြီး ထက်သန်ပြင်းပြသောစိတ်၊ ကျွမ်းကျင်သောစီမံခန့်ခွဲမှု တာဝန်ယူမှု၊ တာဝန်ခံမှု၊ စောင့်ကြည့်မှုနှင့် အကဲဖြတ်ခံနိုင်မှု စသည်တို့ဖြင့် ကြိုးပမ်းဆောင်ရွက်ကြရန် ဖြစ်ပါကြောင်း ဆွေးနွေးပြောကြားရင်း နိဂုံးချုပ်အပ်ပါတယ်။ ကျေးဇူးတင်ပါတယ်ခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ သက်ဆိုင်ရာ ပြည်ထောင်စုအဆင့် အဖွဲ့ အစည်းဝင်များက ပြန်လည်ရှင်းလင်း ဆွေးနွေးလို့ပြီးပါပြီ။ အထက်ပါချေးယူငွေနဲ့စပ်လျဉ်းပြီး လွှတ်တော်ရဲ့ အဆုံးအဖြတ်ရယူခြင်းကို စက်ခလုပ်အသုံးပြု၍ ဆန္ဒပြုတဲ့နည်းလမ်းနဲ့ ဆောင်ရွက်ပါမယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type="speaker">ထောက်ခံမဲ (၅၄၁) မဲ၊ ကန့်ကွက်မဲ (၁၈) မဲ၊ ကြားနေမဲ (၄) မဲဖြစ်ပါတယ်။ ထောက်ခံဆန္ဒမဲများတဲ့အတွက် စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနအတွက် အရှေ့ပိုင်းပြည်နယ်များ စိုက်ပျိုးစီးပွားဖွံ့ဖြိုးတိုးတက်ရေး စီမံကိန်းဆောင်ရွက်ရန် အပြည်ပြည်ဆိုင်ရာ စိုက်ပျိုးရေးဖွံ့ဖြိုးတိုးတက်မှုရန်ပုံငွေအဖွဲ့ထံမှ အမေရိကန်ဒေါ်လာ ၅၆.၈ သန်း ချေးယူရေးကိစ္စကို လွှတ်တော်က အတည်ပြုကြောင်း ကြေညာပါတယ်။</speech>
</motion>
</section>
<section value="Order">
<title>ပြည်ထောင်စုလွှတ်တော် နာယက က ကိုယ်စားလှယ်နှစ်ဦးကို သတိပေးခြင်းနှင့်လွှတ်တော်သို့ အသိပေးရှင်းလင်းတင်ပြခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ အစီအစဉ်(၁၀)ကို မစတင်မီ လွှတ်တော် ကိုယ်စားလှယ်တစ်ဦးကို သတိပေးဖို့နဲ့ လွှတ်တော်ကို ရှင်းလင်းအသိပေး တင်ပြဖို့အကြောင်း ရှိပါတယ်။ အဲဒါဘာလဲဆိုရင် ကျွန်တော်တို့ ၁၅-၁၂-၂၀၁၆ ရက်နေ့က ပလောင်ကိုယ်ပိုင်အုပ်ချုပ်ခွင့်ရဒေသ နမ့်ဆန်မဲဆန္ဒနယ်၊ ပြည်သူ့လွှတ်တော်ကိုယ်စားလှယ် ဦးဝင်းထူး (ခ) ဦးမိုင်းဝင်းထူးဟာ ပြည်ထောင်စု လွှတ်တော်ဆိုင်ရာ နည်းဥပဒေ ၆၆(က)အရ အရေးကြီးအဆိုတင်သွင်းခွင့်ပြုရန် လျှောက်ထားခဲ့ပါတယ်။ အဲဒီလျှောက်ထားတဲ့အချက်ကလေးကို နာယကအနေနဲ့ နည်းနည်းဖတ်ပြပါမယ်။ အရေးကြီးအဆို။ နှစ်များ ရှည်ကြာဖြစ်ပွားနေသော ပြည်တွင်းစစ်ရပ်ဆဲရေးနှင့် ငြိမ်းချမ်းရေးလုပ်ငန်းစဉ်များ လုပ်ဆောင် နိုင်ရန်အလို့ငှာ အမျိုးသားပြန်လည်သင့်မြတ်ရေးနှင့် ငြိမ်းချမ်းရေးဗဟိုဌာန (NRPC)မှ လာမည့် ၂၀၁ရ နှစ်ဦးပိုင်းတွင် ကျင်းပမည့် ဒုတိယအကြိမ် ပြည်ထောင်စုငြိမ်းချမ်းရေးညီလာခံ ၂၁ ရာစု ပင်လုံတွင် တိုင်းရင်းသားလက်နက်ကိုင် အင်အားစုများအားလုံး ပါဝင်တက်ရောက်၍ ပြည်ထောင်စုမြန်မာနိုင်ငံ၏ အကျိုးအတွက် ငြိမ်းချမ်းရေးလုပ်ငန်းစဉ်အား အောင်မြင်စွာ အကောင်အထည်ဖော်ဆောင်ရွက်နိုင်စေရန် အတွက် တိုင်းရင်းသားလက်နက်ကိုင်အင်အားစုများအားလုံး တစ်နိုင်ငံလုံးအပစ်အခတ်ရပ်ဆဲရေးစာချုပ် (NCA)တွင် ပါဝင်လက်မှတ်ရေးထိုးနိုင်ရေး၌ အခက်အခဲအဟန့်အတားများကို ဖြေလျှော့၍ အားလုံးပါဝင် တက်ရောက် လက်မှတ်ရေးထိုးနိုင်ရေးအတွက် (NRPC) ဥက္ကဋ္ဌ၏ ဦးဆောင်မှုဖြင့် အလျင်အမြန် လုပ်ဆောင် ပေးရန် (NRPC) နှင့် ပြည်ထောင်စုအစိုးရအား တိုက်တွန်းကြောင်း အရေးကြီးအဆို ဖြစ်ပါတယ်။ အဲဒီအဆိုနဲ့ပတ်သက်လို့ နာယကအနေနဲ့ ၂၀၁၀ ခုနှစ်၊ ပြည်ထောင်စုလွှတ်တော်ဆိုင်ရာ နည်းဥပဒေ ၆၆ အပိုဒ်ခွဲ(က) (၂) နဲ့ (၃) တို့အရ မညီညွတ်လို့ ခွင့်မပြုခဲ့ပါဘူး။ အဲဒီခွင့်မပြုတဲ့အကြောင်းကိုလည်း သူ့ရဲ့ လျှောက်လွှာမှာ အကျိုးအကြောင်းလည်း သေချာဖော်ပြပြီးတော့ ညွှန်ကြားရေးမှူးချုပ်ကို လွှတ်တော် ကိုယ်စားလှယ်ကို ပြောပြလိုက်ဖို့၊ ပြန်ပြလိုက်ဖို့ ညွှန်ကြားခဲ့ပါတယ်။ ညွှန်ကြားရေးမှူးချုပ်ကလည်း ပြတယ် လို့သိရပါတယ်။ ဒါပေမယ့် အဲဒါနဲ့ပတ်သက်လို့ လွှတ်တော်ကိုယ်စားလှယ်က သတင်းမီဒီယာတွေထဲမှာ ပြောကြားလာတာရှိပါတယ်။ အဲဒါ ဒီဇင်ဘာ ၁ရ ရက်၊ ၂၀၁၆ ခုနှစ် Voice သတင်းစာမှာ ဘယ်လို ပါလာလဲဆိုရင် ကိုယ်စားလှယ်များသိအောင် အနည်းငယ် ဖတ်ပြပါမယ်။ ၂၁ ရာစုပင်လုံတွင် လက်နက်ကိုင်အားလုံးပါလာရေး အရေးကြီးအဆို ပယ်ချခံရ။ ရန်ကုန်၊ ဒီဇင်ဘာ ၁၆။ ပြည်ထောင်စုငြိမ်းချမ်းရေးညီလာခံ ၂၁ ရာစုပင်လုံတွင် တိုင်းရင်းသားလက်နက်ကိုင်အဖွဲ့အားလုံး ပါဝင်လာရေး ဒေါ်အောင်ဆန်းစုကြည်က ဦးဆောင်ပေးရန် တိုက်တွန်းမည့် အရေးကြီးအဆိုကို ပြည်ထောင်စု လွှတ်တော်က ပယ်ချလိုက်ကြောင်း အဆိုရှင် နမ့်ဆန်မဲဆန္ဒနယ် ပြည်သူ့လွှတ်တော်ကိုယ်စားလှယ် မိုင်းဝင်းထူးက ပြောဆိုသည်။ အမျိုးသားပြန်လည်သင့်မြတ်ရေးနှင့် ငြိမ်းချမ်းရေးလုပ်ငန်းဗဟိုဌာန (NRPC) ဥက္ကဋ္ဌ ဒေါ်အောင်ဆန်းစုကြည်က တိုင်းရင်းသားလက်နက်ကိုင်အားလုံး ၂၁ ရာစု ပင်လုံတွင် ပါဝင်လာရေး ဦးဆောင်ပေးရန် အရေးကြီးအဆိုကို လွှတ်တော်သို့တင်ရန် ဒီဇင်ဘာလ ၁၅ ရက်နေ့က ကြိုးပမ်းခဲ့ခြင်း ဖြစ်ကြောင်း ၎င်းက ထပ်လောင်းပြောဆိုပါသည်။ တိုင်းရင်းသားလက်နက်ကိုင်အားလုံး ပါလာရေး အစိုးရလုပ်ဆောင်နေပြီဖြစ်၍ အရေးမကြီးဟု ဆိုကာ အရေးကြီးအဆိုကို တင်သွင်းမည့်အဆိုပြုချက်ကို ဒီဇင်ဘာလ ၁၅ ရက်ညနေတွင် ချက်ချင်း ပယ်ချ ခံလိုက်ရခြင်းဖြစ်ကြောင်း မိုင်းဝင်းထူးက ရှင်းပြသည်။ ငြိမ်းချမ်းရေးအတွက် အားလုံးပါဝင်ဖို့ တိုက်တွန်းတဲ့ အဆိုကိုတောင်ပယ်ချခံရလို့ စိတ်မကောင်းဖြစ်ပါတယ်ဟု ၎င်းကဆိုသည်။ ငြိမ်းချမ်းရေးတွင် အားလုံးပါဝင်ရေး တိုက်တွန်းကြောင်းအဆိုကိုပယ်ချခဲ့ခြင်းသည် တိုင်းရင်းသားပါတီများ၏ ပြောဆိုခွင့်ကို ပိတ်ပင်ခံရခြင်း ဖြစ်ကြောင်း ယင်းအဆိုကို ထောက်ခံဆွေးနွေးရန် ပြင်ဆင်ထားသည့် မြောက်ဦးမဲဆန္ဒနယ် ပြည်သူ့လွှတ်တော် ကိုယ်စားလှယ် ဦးဦးစောလှက မှတ်ချက်ပြုသည်။ လမ်းတောင်းတာ၊ တံတားတောင်းတာလည်း မဟုတ်ဘူး။ တိုင်းပြည်အတွက် အသက်တမျှ အရေးကြီးတဲ့ ငြိမ်းချမ်းရေးမှာ အားလုံးပါဝင်ဖို့ တိုက်တွန်းတဲ့အဆိုကို ပယ်ချတာဆိုတော့ တရားမမျှတ ဘူးလို့ဘဲ ပြောရမှာပဲလို့ ဦးဦးစောလှက ပြောဆိုသည်ဆိုပြီးတော့ ပါလာပါတယ်။ အဲဒီတော့ ခုနက အဆို တင်တဲ့ မိုင်းဝင်းထူးက ဒီအရေးကြီးအဆိုကို ပယ်ချတာကို မီဒီယာတွေကိုပြောတဲ့အခါမှာ အရေးမကြီးဟု ဆိုကာ အရေးကြီးအဆို တင်သွင်းမည့်အဆိုပြုချက်ကို ဒီဇင်ဘာလ ၁၅ ရက်နေ့ညတွင် ချက်ချင်းပယ်ချလိုက် ခြင်းဖြစ်ကြောင်း ရှင်းပြသည်လို့ပါပါတယ်။ အရေးမကြီးလို့ ပယ်လိုက်တယ်ဆိုပြီးတော့ ကိုယ်စားလှယ်က မီဒီယာမှာပြောပါတယ်။ အဲဒီတော့ နာယကအနေနဲ့ ဒီပယ်တဲ့ကိစ္စကို အရေးမကြီးလို့ ပယ်လားဆိုတာကို ဖတ်ပြပါ့မယ်။ မှတ်ချက်ပြုထားတဲ့ဟာကို။ ဒီကလည်း မှတ်ချက်ပြုတာ အခုမှ မီဒီယာမှာပြောမှ ရေးတာမဟုတ်ပါဘူး။ ဒီဟာက မိတ္တူကူးထားတာ။ မူရင်းက ညွှန်ကြားရေးမှူးချုပ်ဆီမှာ ရှိပါတယ်။ အဲဒီနေ့ကတည်းက လွှတ်တော် ကိုယ်စားလှယ်ကို အကျိုးအကြောင်းပြောပြဖို့ ရှင်းပြဖို့ဆိုပြီးတော့ နာယကအနေနဲ့ ရေးပြီးပေးထားတာပါ။ နာယကရဲ့ ပယ်တဲ့အကြောင်းကို ဖတ်ပြပါမယ်။ ၂၀၁၀ ပြည့်နှစ်၊ ပြည်ထောင်စုလွှတ်တော်ဆိုင်ရာ နည်းဥပဒေ ၆၆ အပိုဒ်ခွဲ(က) အပိုက်ခွဲငယ်(၂) တွင် ယင်းအဆိုသည် လောလောဆယ် ပေါ်ပေါက်လာသော ကိစ္စလည်းဖြစ်၍ အများပြည်သူနှင့် အရေးကြီး သက်ဆိုင်သော ကိစ္စရပ်လည်းဖြစ်ပြီးလျှင် လွှတ်တော်၏ ဆုံးဖြတ်ချက်ကိုရယူရန် လိုအပ်သော ကိစ္စလည်း ဖြစ်ရမည်။ ကိုယ်စားလှယ်တင်ပြသောကိစ္စမှာ NRPC မှ အစဉ်တစိုက်ဆောင်ရွက်နေသော ကိစ္စဖြစ်ပြီး လောလောဆယ် ပေါ်ပေါက်လာသော ကိစ္စရပ်မဟုတ်ပါ။ ထို့အပြင် တိုင်းရင်းသားလက်နက်ကိုင်အားလုံး NCA တွင် ပါဝင်လက်မှတ်ရေးထိုးရန်ကိစ္စမှာ လွှတ်တော်၏ဆုံးဖြတ်ချက်ကို ရယူရန်လိုအပ်သော ကိစ္စ ရပ်လည်းမဟုတ်ဘဲ အားလုံးညှိနှိုင်း ဆောင်ရွက်ကြရမည့်ကိစ္စ ဖြစ်ပါသည်။ NRPC အဖွဲ့အနေနဲ့လည်း အဆိုပါကိစ္စရပ်အား အစဉ်တစိုက် ဆောင်ရွက်နေပါသည်။ သို့ပါ၍ ယခုတင်သွင်းသော အရေးကြီးအဆိုမှာ အထက်ဖော်ပြပါ နည်းဥပဒေ ၆၆ အပိုဒ်ခွဲ(က) အပိုဒ်ခွဲငယ်(၂)တွင် ပြဋ္ဌာန်းထားခြင်းနှင့် ကိုက်ညီမှုမရှိပါ။ ထို့အပြင် နည်းဥပဒေ ၆၆ အပိုဒ်ခွဲ(က) အပိုဒ်ခွဲငယ်(၃) နှင့်လည်း ကိုက်ညီမှုမရှိပါ။ သို့အတွက် ယခုတင်သွင်းသော အရေးကြီးအဆိုသည် ပြည်ထောင်စုလွှတ်တော်ဆိုင်ရာ နည်းဥပဒေ ၆၆ အပိုဒ်ခွဲ(က) အပိုဒ်ခွဲငယ်(၂)၊ (၃) ပါ စည်းကမ်းချက်များနှင့် ကိုက်ညီမှုမရှိ၍ ခွင့်မပြုပါ။ ဒါ နာယက က ဒီအဆိုကို အရေးကြီးအဆိုကို ခွင့်မပြုတာကို ဖော်ပြတဲ့ကိစ္စ။ ဒါပေမယ့် ခုနက ဒီစာအရဆိုရင် နာယက က ဒီအဆိုကို ခွင့်မပြု တာကို ဥပဒေနဲ့ မညီညွတ်လို့ ခွင့်မပြုတာ။ ဒါပေမယ့် လွှတ်တော်ကိုယ်စားလှယ်က မီဒီယာမှာ ပြောလိုက်တဲ့အခါကျတော့ အရေးမကြီးဟုဆိုကာ အရေးကြီးအဆိုတင်သွင်းမည့် အဆိုပြုချက်ကို ချက်ချင်း ပယ်ချလိုက်တယ်ဆိုတော့ အဓိပ္ပာယ်က အများကြီးကွာသွားတယ်။ ကိုယ်စားလှယ် မီဒီယာမှာပြောတာနဲ့။ ဒီမီဒီယာဆိုတာသိတဲ့အတိုင်း တစ်ပြည်လုံးပျံ့နှံ့သွားတာ။ လွှတ်တော်က အရေးကြီးအဆိုကို အရေးမကြီးဘူး။ ဒီကိစ္စက ရှင်းရှင်းပြောရရင် သာမန်အသိဉာဏ်ရှိတဲ့ လူငယ်တိုင်းသိတယ် ဒီအရေးကြီးတယ်ဆိုတာ ဒီ NCA မှာ လက်မှတ်ရေးထိုးဖို့။ သာမန်အသိရှိတဲ့ လူငယ်တိုင်းသိတယ်။ လွှတ်တော်ကိုယ်စားလှယ်တွေမှ မဟုတ်ဘူး။ အဲဒီတော့ ဒီဟာကို အရေးကြီးတာသိရဲ့ သားနဲ့ လွှတ်တော်က အရေးမကြီးဘူးဆိုပြီးတော့ ပယ်ချ လိုက်တယ်ဆိုတာကြီးက လွှတ်တော်ရဲ့ ပုံရိပ်ကို အများကြီး ထိခိုက်သွားပါတယ်။ လွှတ်တော်ကိုယ်စားလှယ် တစ်ယောက်ရဲ့တင်ပြမှုက။ အဲဒီတော့ ခုနက လွှတ်တော်ကိုယ်စားလှယ်နဲ့ ဒီမီဒီယာမှာပြောတဲ့ အရေးမကြီးဘူး ဆိုတာ ပယ်ချတာဟာ မဟုတ်မမှန်ပြောတာလား။ အခု နာယက အနေနဲ့က အရေးကြီးအဆိုကို ဥပဒေနဲ့ မညီလို့ ပယ်ချတာလားဆိုတာကို ဒါကိုလွှတ်တော်ကိုယ်စားလှယ်များ စဉ်းစားလို့ရပါတယ်။ နာယက အနေနဲ့က ဥပဒေနဲ့မညီလို့ ခွင့်မပြုဘူးဆိုပြီးတော့ အတိအလင်းကို ရေးပြထားတာပါ။ ဒါပေမယ့် ခုနက လွှတ်တော်ကိုယ်စားလှယ် မိုင်းဝင်းထူးက အရေးမကြီးလို့ဆိုပြီးတော့ ပယ်ချတယ်ဆိုတာ ဒါမမှန်မကန် ပြောဆိုတဲ့ အနေအထားဖြစ်ပြီးတော့ လွှတ်တော်ပုံရိပ်ကိုလည်း အများကြီးထိခိုက်သွားပါတယ်။ နာယကအနေနဲ့ ဘာကြောင့် မညီလည်းဆိုတာကို ရှင်းပြပါ့မယ်။ လွှတ်တော်နာယက အနေနဲ့က ရှေ့နေအဖြစ် ၁၉ရရ ခုနှစ် ကတည်းက လုပ်လာတာပါ။ ဥပဒေနဲ့ ဖက်လာတဲ့သူပါ။ ဘယ်တော့မှ ဥပဒေနဲ့ မညီတာ မလုပ်ပါဘူး။ ဖတ်ပြပါ့မယ်။ ပြည်ထောင်စုလွှတ်တော်ဆိုင်ရာ နည်းဥပဒေ ၆၆။ အရေးကြီးကိစ္စ တစ်ရပ်ကို ဆွေးနွေးရန် အဆိုတင်သွင်းခြင်းနှင့် ဆွေးနွေးခြင်း။ အရေးကြီးကိစ္စတစ်ရပ်ကို ဆွေးနွေးရန် အဆိုတင်သွင်းခြင်း၊ ဆွေးနွေးခြင်းနှင့် စပ်လျဉ်း၍ (က) နာယကသည် အောက်ပါစည်းကမ်းချက်များနှင့် ညီညွတ်လျှင် ယင်းနေ့အတွက် လွှတ်တော်အစည်းအဝေး အစီအစဉ်နှင့် လုပ်ငန်းကို ရပ်ဆိုင်းစေ၍ အများပြည်သူနှင့် သက်ဆိုင်သော လောလောဆယ် အရေးတကြီးကိစ္စတစ်ရပ်ကို ဆွေးနွေးရန် အဆို တင်သွင်းခွင့် ပြုနိုင်သည်။ (၁) အဆိုတင်သွင်းသောနေ့၏ အစည်းအဝေးအစီအစဉ် မစတင်မီဖြစ်စေ၊ အစည်းအဝေးအစီအစဉ်များ ကျင်းပနေစဉ်ဖြစ်စေ၊ စာဖြင့်ရေးသား လက်မှတ်ရေးထိုးပြီး နာယကထံ တင်သွင်းသော အဆိုဖြစ်ရမည်။ (၂) ယင်းအဆိုသည် လောလောဆယ် ပေါ်ပေါက်လာသော ကိစ္စလည်းဖြစ်၍ အများပြည်သူနှင့် အရေးတကြီး သက်ဆိုင်သော ကိစ္စလည်းဖြစ်ပြီးလျှင် လွှတ်တော်၏ ဆုံးဖြတ်ချက်ကို ရယူရန်လိုအပ်သော ကိစ္စလည်း ဖြစ်ရမည်။ (၃) လွှတ်တော်တွင် သာမန်နည်းလမ်းအားဖြင့် တင်ပြဆွေးနွေးရန် မဖြစ်နိုင်သော ကိစ္စ ဖြစ်ရမည်။ (၄) ယင်းအဆိုသည် လွှတ်တော်သို့ အကြောင်းကြားထားပြီးဖြစ်၍ သင့်လျော်သော ်း တင်သွင်ဆွေးနွေးရန်သတ်မှတ်ပြီးသော ကိစ္စတစ်ရပ်လည်း မဖြစ်စေရ။ ထို့အပြင် ဆွေးနွေး စဉ်းစားရန် သတ်မှတ်ပြီးသော ကိစ္စတစ်ရပ်လည်း မဖြစ်စေရ။ လွှတ်တော်အစည်းအဝေးတွင် ဆွေးနွေး ဆုံးဖြတ်ပြီးသော ကိစ္စလည်းမဖြစ်စေရ။ (၅) လွှတ်တော်တွင် တင်သွင်းဆွေးနွေးခြင်းကို ခွင့်မပြုနိုင်သော ကိစ္စလည်း မဖြစ်စေရ ဆိုပြီးတော့ ဒါအရေးကြီးအဆိုနဲ့ပတ်သက်လို့ ကန့်သတ်ထားတာပါ။ အဲဒီတော့ နာယကအနေနဲ့ မညီညွတ်လို့ ပယ်တဲ့ကိစ္စက ဒီ ၆၆ (က) (၂) ပါ ။ ယင်းအဆိုသည် လောလောဆယ် ပေါ်ပေါက် လာသော ကိစ္စလည်းဖြစ်၍ အများပြည်သူနှင့် အရေးတကြီးသက်ဆိုင်သော ကိစ္စလည်းဖြစ်ပြီးလျှင် လွှတ်တော်၏ ဆုံးဖြတ်ချက်ကို ရယူရန်လိုအပ်သော ကိစ္စလည်းဖြစ်ရမည်။ ဒီအပိုဒ်မှာ ကြည့်လိုက်မယ် ဆိုရင် အချက် (၃) ချက်ပါပါတယ်။ ပထမအချက်က ဘာလဲဆိုရင် လောလောဆယ် ပေါ်ပေါက်လာတဲ့ ကိစ္စဖြစ်ရပါမယ်။ ဒုတိယ တစ်ချက်က အများပြည်သူနဲ့ အရေးတကြီးသက်ဆိုင်သော ကိစ္စဖြစ်ရပါမယ်။ တတိယအချက်က လွှတ်တော်ရဲ့ ဆုံးဖြတ်ချက်ကို ရယူရန် လိုအပ်တဲ့ကိစ္စလည်း ဖြစ်ရပါမယ်။ ဒီ (၃) ချက်နဲ့ ညီရပါမယ် အဆိုက။ အဲဒီတော့ လွှတ်တော်ကိုယ်စားလှယ် မိုင်းဝင်ထူး တင်တဲ့အဆို လောလောဆယ် ပေါ်ပေါက်လာသော ကိစ္စဟုတ် မဟုတ်။ တိုင်းရင်းသားလက်နက်ကိုင်အဖွဲ့အားလုံး လတ်မှတ်ရေးထိုးဖို့ဆိုတာ နာယကတို့ ဒုတိယအကြိမ် ပြညသူ့လွှတ်တော်မှာမှ မဟုတ်ဘူး။ ပထမအကြိမ် ပြည်သူ့လွှတ်တော် ကတည်းက ပေါ်ပေါက်လာတဲ့ကိစ္စ။ ဆက်တိုက်လည်း ဆောင်ရွက်နေတဲ့ကိစ္စ။ ဒါလည်း လွှတ်တော်က ကိုယ်စားလှယ်အားလုံး သိပါတယ်။ ဒါကြောင့် ဒီကိစ္စဟာ လောလောဆယ်ပေါ်ပေါက်လာတဲ့ကိစ္စနဲ့ မညီညွတ်ပါဘူး။ အများပြည်သူနဲ့ အရေးကြီးသက်ဆိုင်သော ကိစ္စလည်းဖြစ် ဒါကတော့ ကိုက်ပါတယ်။ ဒါ ငြိမ်းချမ်းရေးလက်မှတ်ထိုးတာ အများပြည်သူနဲ့ သက်ဆိုင်တဲ့ ကိစ္စရပ်ဖြစ်ပါတယ်။ နောက် တတိယအချက်ဖြစ်တဲ့ လွှတ်တော်၏ ဆုံးဖြတ်ချက်ကို ရယူရန်လိုအပ်သော ကိစ္စရပ်လည်းဖြစ်ရမယ်။ ဒါကတော့ လုံးဝကို မကိုက်ညီပါဘူး။ ဒီ NCA မှာ တိုင်းရင်းသား လက်နက်ကိုင်အဖွဲ့အစည်းတွေ လက်မှတ်ထိုးဖို့က လွှတ်တော်ရဲ့ ဆုံးဖြတ်ချက်ကို ရယူရမယ့်ကိစ္စမဟုတ်ဘူး။ ရယူရန်မလိုအပ်လို့လည်း အခု နှစ်ပေါင်းကြာပြီ ဆောင်ရွက်နေတာ။ ဒီအချက်လည်း မကိုက်ညီပါဘူး။ အဲဒီလို မကိုက်ညီလို့ နာယကက ပယ်တာပါ။ နောက်တစ်ခါ နောက်တစ်ချက် ပယ်တာတစ်ချက်ရှိပါတယ်။ (၃) မှာ လွှတ်တော်တွင် သာမန် နည်းလမ်းအားဖြင့် တင်ပြဆွေးနွေးရန် မဖြစ်နိုင်သောကိစ္စလည်းဖြစ်ရမည်။ ဒါကတော့ ဥပဒေကို သေသေချာချာ စိတ်ဝင်တစားနဲ့ နှိုက်နှိုက်ချွတ်ချွတ် လေ့လာတဲ့သူနဲ့မှ သိနိုင်မယ့် ကိစ္စဖြစ်ပါတယ်။ လွှတ်တော်တွင် သာမန်နည်းလမ်းအားဖြင့် တင်ပြဆွေးနွေးရန် မဖြစ်နိုင်သောကိစ္စ။ အဲဒီတော့ လွှတ်တော်မှာ လွှတ်တော်ကိုယ်စားလှယ်တွေ လုပ်နိုင်တာဘာရှိလဲ။ မေးခွန်းမေးတာ ရှိပါတယ်။ အဆိုတင်တာ ရှိပါတယ်။ အရေးကြီးအဆိုတင်တာ ရှိပါတယ်။ အဲဒီတော့ လွှတ်တော်တွင် တင်ပြဆွေးနွေးရန် မဖြစ်နိုင်သောကိစ္စ၊ သာမန်နည်းလမ်းအားဖြင့် ဆိုတော့။ ခုနက မေးခွန်းအဆို၊ ဒါကသာမန်နည်းလမ်းပါ။ အရေးကြီးအဆိုကတော့ ဒါလွှတ်တော်ကိုယ်စားလှယ်တွေကို အကျယ်ချဲ့ မပြောတော့ပါဘူး။ အားလုံးသိပြီးသားဖြစ်မှာပါ။ အဲဒီတော့ မေးခွန်းမေးလို့ရတယ်။ အဆိုတင်လို့ရတယ်။ အဲဒီလိုလုပ်လို့ရတဲ့ ကိစ္စတွေထဲမှာ အရေးကြီးအဆိုတင်လို့မရဘူး။ ဒါကန့်သတ်ထားပါတယ်။ အရေးကြီးအဆို ဆိုတာက ဒါလွှတ်တော်ကိုယ်စားလှယ်များသိပါတယ်။ ချက်ချင်းဆောင်ရွက်ရမယ့်ကိစ္စ ဖြစ်ပြီးတော့ တင်တာတောင်မှ ညွှန်ချုပ်ဆီတင်တာ မဟုတ်ဘဲ လွှတ်တော်မစခင် နာယကဆီတင်။ နာယကက ချက်ချင်း လွှတ်တော်ကို တင်ပြော။ ဒီလိုကိစ္စကိုပြောတာပါ။ ဒါကြောင့်မို့လို့ ဒီလိုသာမန်ကိစ္စနဲ့ ဆောင်ရွက်နိုင်တဲ့ ကိစ္စဖြစ်လို့ လွှတ်တော်နာယက က ခွင့်မပြုတာပါ။ အဲဒီလို ဥပဒေနဲ့ မညီလို့ခွင့်မပြုတာကို မီဒီယာတွေကို ပြောလိုက်တော့ အရေးမကြီးလို့ ပယ်လိုက်တယ်ဆိုတာက အများကြီးလွှတ်တော်ရဲ့ ပုံရိပ်ကိုထိခိုက်သွားပါတယ်။ လွှတ်တော်ကိုယ်စားလှယ်များ။ နာယကအနေနဲ့ ဒီဥပဒေနဲ့ မညီလို့ ကျွန်တော့ရဲ့ အဆိုကိုပယ်တယ်။ ဒါပေမယ့် နာယကက ဒီဥပဒေနဲ့ ပြဋ္ဌာန်းတာ မကိုက်ညီပါဘူး။ သက်သက်မကိုက်ညီပဲ လုပ်ပါတယ်။ ဒါပြည်သူ တွေက စဉ်းစားလိမ့်မယ်။ ကိုက်ညီလား။ မကိုက်ညီလား။ အခုဟာကတော့ နာယကက ပယ်တာ ဥပဒေနဲ့ မညီလို့ပယ်တာကို အရေးမကြီးလို့ ဆိုတဲ့အခါကျတော့ ပြည်သူတွေက ထင်ယောင်ထင်မှား ဖြစ်မယ်။ ပြည်သူတစ်ရပ်လုံးက အရေးကြီးတယ်လို့ သတ်မှတ်ထားတဲ့ကိစ္စကြီးကို လွှတ်တော်က အရေးမကြီးဘူးလို့ ဒါကြောင့်မို့လို့ လွှတ်တော်ကိုယ်စားလှယ်အနေနဲ့ မမှန်တဲ့စကား မပြောပါနဲ့။ နောက်တစ်ခါ ထပ်ပြီးတော့ တစ်ခါ ဘာရှိလဲဆိုတော့ အဲဒီရဲ့ ခုနလွှတ်တော်ကိုယ်စားလှယ်ပြောတာ မှန် မမှန် မလေ့လာဘဲ၊ မစဉ်းစားဘဲနဲ့ ပြည်သူ့လွှတ်တော်ကိုယ်စားလှယ် ဦးဦးစောလှက တိုင်းရင်းသားပါတီများ၏ ပြောဆိုခွင့်ကို ပိတ်ပင်ခြင်းခံရခြင်းဖြစ်ကြောင်း ထပ်ဆွေးနွေးပါတယ်။ တိုင်းပြည်အတွက် အသက်တမျှအရေးကြီးတဲ့ ငြိမ်းချမ်းရေးမှာ အားလုံးပါဝင်ဖို့ တိုက်တွန်းတဲ့အဆိုကို ပယ်ချတာကတော့ တရားမမျှတဘူးလို့ ပြောရ မှာပဲ။ ဒါဦးဦးစောလှရဲ့ ပြောကြားချက်။ ဦးဦးစောလှအနေနဲ့ ဒီဟာကို ဝင်ဆွေးနွေးချင်တယ်ဆိုရင် လွှတ်တော်ဥက္ကဋ္ဌ အရေးကြီးအဆိုကို ခွင့်မပြုတာ တကယ်ပဲ ဒီအဆိုရှင်ပြောသလို အရေးမကြီးလို့ ခွင့်မပြုတာလား။ ဥပဒေနဲ့မညီလို့ ခွင့်မပြုတာလား။ အရင်ဆုံး စုံစမ်းအတည်ပြုဖို့လိုတယ်။ ဒီကိစ္စလည်း သူဘာမှသိမှာမဟုတ်ဘူး။ မသိဘဲနဲ့ တိုင်းရင်းသားပါတီများ၏ ပြောဆိုခွင့်ကို ပိတ်ပင်တယ်ဆိုရင်တော့ ဒါဟာလည်း လွှတ်တော်ပုံရိပ်ကိုလည်း အများကြီးထိခိုက်ပါတယ်။ နာယကကိုယ်တိုင် တိုင်းရင်းသားပါ။ ကရင်တိုင်းရင်းသားပါ။ ကိုယ့်ကရင် ကိုယ့်တိုင်းရင်းသားတွေအရေးကို ဘယ်တော့မှ မမေ့ပါဘူး။ အဲဒီတော့ ခြေခြေမြစ်မြစ် မသိဘဲနဲ့ တိုင်းရင်းသားပါတီများ၏ ပြောဆိုခွင့်ကို ပိတ်ပင်ခြင်းခံရခြင်း ဖြစ်တဲ့အခါကျတော့ လွှတ်တော်ရဲ့ ပုံရိပ်ကို အများကြီးထိခိုက်ပါတယ်။ အခု နာယကတို့ ဒီမှာတာဝန်ထမ်းဆောင်စဉ် ဟိုပါတီက ဘာပြောလဲ။ တိုင်းရင်းသား ရင်ကြားစေ့ရေး၊ အမျိုးသားရင်ကြားစေ့ရေးကို ဆောင်ရွက်ဖို့ မှာကြားလိုက် တာပါ။ ဒါကြောင့်မို့လည်း လွှတ်တော်မှာ ကော်မတီတွေဖွဲ့တယ်။ တိုင်းရင်းသားအားလုံးပါအောင်၊ ပါတီ အားလုံးပါအောင် ရှင်းရှင်းပြောရရင် ပြီးခဲ့တဲ့ပထမအကြိမ် သက်တမ်းမှာ တပ်မတော်သားကိုယ်စားလှယ်တွေ ကော်မတီတွေမှာ မပါဘူး။ အခု နာယကတို့ လက်ထက်မှာ တပ်မတော်သားကိုယ်စားလှယ်တွေပါ ကော်မတီထဲ ထည့်ဖွဲ့တယ်။ ရင်ကြားစေ့ရေး ဆောင်ရွက်နေတာပါ။ အခု ဦးဦးစောလှရဲ့ ဘုမသိဘမသိ အရမ်းကာရော တိုင်းရင်းသားပါတီများရဲ့ ပြောဆိုခွင့်ကို ပိတ်ပင်ခြင်းဖြစ်တယ်လို့ ပြောတာက အမျိုးသားရင်ကြားစေ့ရေးကို အများကြီးထိခိုက်တဲ့ကိစ္စ ဖြစ်ပါတယ်။ နောက်ဆိုရင် ကိုယ်အဆိုတင်မယ်ဆိုရင် ဥပဒေကိုသေချာဖတ်ပါ။ ဥပဒေဖတ်လို့ နားမလည်ရင် နားလည်တဲ့သူကိုမေးပါ။ လွှတ်တော်ကိုယ်စားလှယ်ထဲမှာ ဥပဒေသမားတွေ အများကြီးပါပါတယ်။ နားမ လည်ရင်မေးပါ။ ဒီလိုအရမ်းကာရော မမှန်တဲ့ဟာတွေ၊ စကားတွေပြောပြီးတော့ လွှတ်တော်ရဲ့ ပုံရိပ်ကို ထိခိုက်အောင်မလုပ်ပါနဲ့။ အဲဒါဒီကိုယ်စားလှယ်နှစ်ယောက်ကို သတိပေးပါတယ်။ ဒါခြွင်းချက်အနေနဲ့၊ ဥက္ကဋ္ဌအနေနဲ့ တူမထုပါဘူး။ ဒီကိစ္စက အမျိုးသားလွှတ်တော်မှာလည်း ဖြစ်လာခဲ့ပြီးပါပြီ။ ပြီးခဲ့တဲ့ နိုဝင်ဘာလ အကုန်လေးမှာ။ ဒါပေမယ့် နောက်နောင် ဒီလိုဖြစ်လာရင်တော့ တူထုဖို့ လက်မနှေးဘူး ဆိုတာလည်း ပြောချင်ပါတယ်။ အဲဒီတော့ လွှတ်တော်ကိုယ်စားလှယ်တွေအနေနဲ့ တစ်ခုပြောတော့မယ်၊ ဆိုတော့မယ်ဆိုရင် ဥပဒေနဲ့ အညီ လုပ်ဆောင်ကြပါ။ လွှတ်တော်ကိုယ်စားလှယ်တွေကို လွှတ်တော်မှာ စပြီးတာဝန်ထမ်းဆောင် ကတည်းက ဥပဒေစာအုပ်တွေ အများကြီးပေးထားပါတယ်။ အလကားပေးထားတယ်။ မလေ့လာဘဲနဲ့ လွှတ်တော်အရေးကြီးအဆိုပါတင်ပြီး ဥပဒေနဲ့မညီလို့ လက်မခံတာကို အမျိုးမျိုး မပြောပါနဲ့။ အရေးကြီးအဆိုတင်တိုင်း လက်ခံရမယ်ဆိုရင် ဒီဥပဒေနှစ်ခု ပြဋ္ဌာန်းစရာမလိုပါဘူး။ ခုနက နာယကပြောသလို အဆိုတစ်ခုရှိတယ်။ အရေးကြီးအဆိုရှိတယ်။ ပုဒ်မနှစ်ခုကို ခွဲပြဋ္ဌာန်းထားတာပါ။ အဆိုတင်တိုင်း အရေးကြီးအဆိုတင်တိုင်း လက်ခံရမယ်ဆိုရင် အဲဒီလို ပုဒ်မနှစ်ခု ခွဲပြစရာအကြောင်း မရှိပါဘူး။ မူလရိုးရိုးအဆိုမှာဆိုရင် ကန့်သတ်ထားချက်နဲ့ အရေးကြီးအဆိုမှာ ကန့်သတ်ထားချက်နဲ့ မတူ ပါဘူး။ ဒါကိုလည်း လွှတ်တော်ကိုယ်စားလှယ်များ လေ့လာဖို့လိုပါတယ်။ ဒါကြောင့်မို့လို့ ခုန နာယကအနေနဲ့ လွှတ်တော်ကိုယ်စားလှယ်နှစ်ယောက်ကို နောက်နောင်ဒီလို မမှန်တဲ့စကားတွေ မပြောဖို့ နောက်တစ်ယောက်ကလည်း မှန် မမှန် မသေချာဘဲနဲ့ ရမ်းပြီးတော့ မဝေဖန်ဖို့၊ မဆွေးနွေးဖို့ ပြောကြားလိုပါတယ်။ လွှတ်တော်ကိုယ်စားလှယ်ဆိုတာ ပြည်သူတွေက ယုံကြည်ပြီးတော့ သူတို့အကျိုးအတွက်၊ နိုင်ငံ့အတွက် ထမ်းဆောင်ဖို့ ရွေးလိုက်တာပါ။ လူကြီးလူကောင်း စာရင်းဝင်တဲ့ ပုဂ္ဂိုလ်တွေပါ။ သာမန်အရပ်သား မဟုတ်ပါဘူး။ ဒီလို မဟုတ်မမှန်ပြောတာက လူကြီးလူကောင်းတွေရဲ့ အမူအကျင့် မဟုတ်ပါဘူး။ အဲဒါကို သတိထားပါ။ အဲဒါကြောင့်မို့လို့ လွှတ်တော်ကိုယ်စားလှယ်နှစ်ဦး အနေနဲ့ နောက်နောင်ဒါမျိုးမပြုလုပ်ဖို့ နာယကအနေနဲ့ သတိပေးပါတယ်။</speech>
<title>ပြည်ထောင်စုလွှတ်တော် နာယက က ဒုတိယအကြိမ်ပြည်ထောင်စုလွှတ်တော် တတိယပုံမှန်အစည်းအဝေး ဆောင်ရွက်ချက်များ အပါအဝင် လွှတ်တော်လုပ်ငန်းဆိုင်ရာများနှင့်စပ်လျဉ်း၍ ရှင်းလင်းတင်ပြခြင်း</title>
<speech type="speaker">အစီအစဉ်(၁၀) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များ ခင်ဗျား။ ဒုတိယအကြိမ် ပြည်ထောင်စုလွှတ်တော် တတိယပုံမှန်အစည်းအဝေးကို ၂၀၁၆ ခုနှစ်၊ နိုဝင်ဘာလ ၁၆ မှ ဒီဇင်ဘာလ ၂၀ ရက်နေ့အထိ ကာလအတွင်း ၁၀ ရက် ကျင်းပပြုလုပ်ခဲ့ပါတယ်။ တတိယပုံမှန် အစည်းအဝေးမှာ ပြည်ထောင်စုလွှတ်တော်၌သာ ဆွေးနွေးဆုံးဖြတ်ရမယ့် ၂၀၁၆-၂၀၁ရ ခု၊ ဘဏ္ဍာရေးနှစ်၊ ပြည်ထောင်စု၏ နောက်ထပ်ဘဏ္ဍာငွေခွဲဝေသုံးစွဲရေးဥပဒေကြမ်းကို ဦးစားပေးအဖြစ် ဆွေးနွေးအတည်ပြု နိုင်ခဲ့ပြီး နိုင်ငံတော်သမ္မတက လက်မှတ်ရေးထိုးနိုင်ရန် ပေးပို့ထားပြီးဖြစ်ပါတယ်။ ပြည်သူ့လွှတ်တော်နှင့် အမျိုးသားလွှတ်တော်တို့မှ စတင်ဆွေးနွေးခဲ့တဲ့ ဥပဒေကြမ်းများအနက် ရပ်ကွက် သို့မဟုတ် ကျေးရွာအုပ်စု အုပ်ချုပ်ရေးဥပဒေကို တတိယအကြိမ်ပြင်ဆင်သည့် ဥပဒေကြမ်းနှင့် နိုင်ငံ့ဝန်ထမ်းဥပဒေကို ပြင်ဆင်သည့် ဥပဒေကြမ်းတို့ကို အတည်ပြုထုတ်ပြန်ပေးနိုင်ခဲ့ပါတယ်။ ဒါ့အပြင် ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင်ကလည်း နိုင်ငံအတွက်အရေးကြီးတဲ့ အမျိုးသား မြေအသုံးချမှုမူဝါဒ (National Land Use Policy)နဲ့ အမျိုးသားအဆင့် ရေမူဝါဒ (Myanmar National Water Policy) တို့အပေါ် လက်ရှိအခြေအနေနဲ့ လိုက်လျောညီထွေမှုရှိတဲ့ ပြင်ဆင်မှုများကို ပြုလုပ်နိုင်ဖို့အတွက် လေ့လာတွေ့ရှိချက်နဲ့ သုံးသပ်အကြံပြုချက် အစီရင်ခံစာများကို လွှတ်တော်သို့ ရှင်းလင်း တင်ပြပြီး ပြည်ထောင်စုအစိုးရအဖွဲ့သို့ သုံးသပ်ဆောင်ရွက်နိုင်ရန် ပေးပို့နိုင်ခဲ့ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ တတိယပုံမှန်အစည်းအဝေးကာလမှာ မြန်မာနိုင်ငံတော်ဗဟိုဘဏ်ရဲ့ ၂၀၁၄-၂၀၁၅ ဘဏ္ဍာနှစ်၊ ငွေကြေးမူဝါဒအကောင်အထည်ဖော် ဆောင်ရွက် ချက် အစီရင်ခံစာနဲ့ ငွေရေးကြေးရေးစနစ် တည်ငြိမ်ရေးဆောင်ရွက်ချက် အစီရင်ခံစာတို့ကို လွှတ်တော်သို့ ရှင်းလင်းတင်ပြဆွေးနွေးခြင်း၊ မြန်မာနိုင်ငံက ပါဝင်လက်မှတ်ရေးထိုးဖို့လိုအပ်တဲ့ အပြည်ပြည်ဆိုင်ရာ သဘောတူစာချုပ် ၃ ခုအပါအဝင် ပြည်ပချေးငွေဆိုင်ရာကိစ္စ ၅ ခု၊ ပြည်ထောင်စုအစိုးရအဖွဲ့က ပေးပို့ထားတဲ့ ၂၀၁၆-၂၀၁ရ ခု၊ ဘဏ္ဍာရေးနှစ် ပထမ ၆ လပတ်ကာလအတွက် အမျိုးသားစီမံကိန်း ဆောင်ရွက်မှု အစီရင်ခံစာနဲ့ ပြည်ထောင်စုဘဏ္ဍာငွေအရအသုံးဆိုင်ရာ အစီရင်ခံစာတို့ကိုလည်း ဆွေးနွေးအတည်ပြုခြင်း များကို ဆောင်ရွက်နိုင်ခဲ့ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ ၂၀၁၆-၂၀၁ရ ခု၊ ဘဏ္ဍာရေးနှစ်အတွက် ပြည်ထောင်စုလွှတ်တော်ဆိုင်ရာ ဒေသဖွံ့ဖြိုးရေးရန်ပုံငွေနဲ့စပ်လျဉ်းပြီး မြို့နယ် ၃၂၅ မြို့နယ်မှာ ဖွံ့ဖြိုးရေး လုပ်ငန်းအကောင်အထည်ဖော်ရေး အဖွဲ့များဖွဲ့စည်းခြင်း လုပ်ငန်းဆောင်ရွက်ခွင့်နဲ့ ရန်ပုံငွေသုံးစွဲခွင့်များ စိစစ်ထုတ်ပြန်ပေးခြင်းတို့ကို ဆောင်ရွက်ပေးထားပြီးဖြစ်ပါတယ်။ မြို့နယ်ဖွံ့ဖြိုးရေးလုပ်ငန်း အကောင်အထည် ဖော်ရေးအဖွဲ့များအနေနဲ့ အကြောင်းကိစ္စအမျိုးမျိုးကြောင့် လုပ်ငန်းပြောင်းလဲဆောင်ရွက်ခွင့် တင်ပြလာမှု များကိုလည်း စိစစ်ခွင့်ပြုပေးလျက်ရှိပါတယ်။ ဘဏ္ဍာရေးနှစ် ကုန်ဆုံးဖို့ ၃ လခန့်သာ ကျန်တော့တဲ့အတွက် လုပ်ငန်းပြောင်းဆောင်ရွက်ခွင့်များကို ၂၀၁ရ ခု၊ ဇန်နဝါရီလ ၃၁ ရက်နေ့ နောက်ဆုံးထားတင်ပြကြပြီး သတ်မှတ် ဘဏ္ဍာရေးနှစ်ကာလအတွင်း လုပ်ငန်းများကို အပြီးဆောင်ရွက်ကြဖို့နဲ့ လုပ်ငန်းအားလုံး ဆောင်ရွက် ပြီးစီးကြောင်း ဖွံ့ဖြိုးရေးရန်ပုံငွေထိန်းသိမ်းခြင်းနဲ့ သုံးစွဲခြင်းဆိုင်ရာ လုပ်ထုံးလုပ်နည်းများနဲ့အညီ သတ်မှတ် ပုံစံ-၃ ဖြင့် တင်ပြဆောင်ရွက်သွားကြဖို့ အသိပေးမှာကြားလိုပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ နောက်တစ်ကြိမ် ပြန်လည်ကျင်းပမယ့် ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေးမှာဆိုရင် မဖြစ်မနေဆောင်ရွက်ပေးရမယ့် ၂၀၁၇-၂၀၁၈ ခု၊ ဘဏ္ဍာနှစ်အတွက် အမျိုးသားစီမံကိန်းဥပဒေကြမ်း၊ အခွန်အကောက်ဆိုင်ရာ ဥပဒေကြမ်း များနဲ့ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းများအပါအဝင် အခြားဥပဒေကြမ်းများ ကိုလည်း အတည်ပြုပြဋ္ဌာန်းပေးနိုင်ဖို့နဲ့ အခြားသော လွှတ်တော်ဆိုင်ရာလုပ်ငန်းများကို ဆက်လက်ဆောင်ရွက် ကြဦးမှာဖြစ်ပါတယ်။ ကျင်းပဆဲ ပြည်ထောင်စုလွှတ်တော် တတိယပုံမှန်အစည်းအဝေးဟာ မကြာမီ်းမှာ ပြီးမြောက်တော့မှာဖြစ်ပါတယ်။ လွှတ်တော်ကိုယ်စားလှယ်များအနေနဲ့ လွှတ်တော်အစည်းအဝေး များ ရပ်နားထားစဉ်ကာလမှာ မိမိတို့ရဲ့မဲဆန္ဒနယ်မြေများသို့ သွားရောက်ပြီး မဲဆန္ဒရှင်ပြည်သူများရဲ့ ဆန္ဒနဲ့ အသံကို နားထောင်မှတ်သားခဲ့ကြပါ။ တစ်ပြိုင်တည်းမှာပဲ ပြည်သူတို့ရဲ့ မှန်ကန်တဲ့ ဆန္ဒလိုလားချက်များကို ဥပဒေနဲ့အညီ တတ်စွမ်းသမျှ ဝိုင်းဝန်းကူညီဆောင်ရွက်ခဲ့ကြဖို့ တိုက်တွန်းမှာကြားလိုပါတယ်။ ပြည်ထောင်စု လွှတ်တော် ကိုယ်စားလှယ်များအားလုံး ကိုယ်၏ကျန်းမာခြင်း၊ စိတ်၏ချမ်းသာခြင်းနဲ့ ပြည့်စုံပြီး ဘေး အန္တရာယ်ကင်းရှင်းကြပါစေကြောင်းနဲ့ စတုတ္ထပုံမှန်အစည်းအဝေးမှာ ကျန်းမာရွှင်လန်းစွာနဲ့ ပြန်လည်ဆုံတွေ့ နိုင်ကြပါစေကြောင်း ဆုမွန်ကောင်းတောင်းရင်း နှုတ်ခွန်းဆက်သအပ်ပါတယ်။</speech>
</section>
</discussion>
<postface>
<title>ပြည်ထောင်စုလွှတ်တော် နာယက က အစည်းအဝေး ဒသမနေ့ ရပ်နားကြောင်းနှင့် ဒုတိယအကြိမ် ပြည်ထောင်စုလွှတ်တော် တတိယပုံမှန်အစည်းအဝေးပြီးမြောက်ကြောင်းကြေညာခြင်း</title>
<speech type="speaker">အစီအစဉ်(၁၁) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ယခု ဒုတိယအကြိမ် ပြည်ထောင်စုလွှတ်တော် တတိယပုံမှန်အစည်းအဝေး ဒသမနေ့ ကျင်းပပြီးစီးပြီ ဖြစ်ပါတယ်။ (၁၃၇၈ ခုနှစ်၊ နတ်တော်လပြည့်ကျော် ၆ ရက်) ၂၀၁၆ ခုနှစ်၊ ဒီဇင်ဘာလ ၂၀ ရက် (အင်္ဂါနေ့) မှာ ဒုတိယအကြိမ် ပြည်ထောင်စုလွှတ်တော် တတိယပုံမှန်အစည်းအဝေး အောင်မြင်စွာ ပြီးမြောက်ကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် တတိယပုံမှန်အစည်းအဝေး ဒသမနေ့ အစည်းအဝေးကို ညနေ ၁၆:ဝ၅ နာရီ ရပ်နားပါသည်။</speech>
</postface>
</transcript>
</doc>
