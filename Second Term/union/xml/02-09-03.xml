<doc>
<docinfo>
<docno>02-09-03.xml</docno>
<pdf>02-09-03.pdf</pdf>
<term value="02">ဒုတိယအကြိမ်</term>
<session value="09" />
<sittingday value="03" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေး တတိယနေ့မှတ်တမ်း</title>
<date value='26-07-2018'>၁၃၈၀ ပြည့်နှစ်၊ ဒုတိယဝါဆိုလဆန်း ၁၄ ရက် (၂၀၁၈ ခုနှစ်၊ ဇူလိုင် ၂၆ ရက်)(ကြာသပတေးနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် နဝမပုံမှန်အစည်းအဝေး တတိယနေ့ကို နံနက် ၁၀:ဝဝ နာရီင်ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေးရဲ့ တတိယနေ့အစီအစဉ် စတင်ပါတော့မယ်။ ဒီနေ့ အစည်းအဝေးကို မန္တလေးရတနာပုံတက္ကသိုလ်(ဥပဒေပညာဌာန)မှ ဆရာ၊ ဆရာမများနှင့် ကျောင်းသား၊ ကျောင်းသူ ၂၃၃ ဦး၊ ဒေါက်တာလှမိုး(ပြည်သူ့လွှတ်တော်ကိုယ်စားလှယ်)၏ မိတ်ဆွေ ၉၃ ဦး၊ ရန်ကုန် အရှေ့ပိုင်းတက္ကသိုလ်(ဥပဒေပညာဌာန)မှ ဆရာ၊ ဆရာမနဲ့ ကျောင်းသား၊ ကျောင်းသူ ၈၈ ဦး၊ စုစုပေါင်း ၄၁၄ ဦး လာရောက်လေ့လာလျက်ရှိကြောင်း တင်ပြအပ်ပါတယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါ။</speech>
<speech type="mc">အားလုံး ထိုင်နိုင်ကြပါပြီခင်ဗျား။ ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း ၊</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေး တတိယနေ့မှာ ပြည်ထောင်စုလွှတ်တော် ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စု လွှတ်တော် ကိုယ်စားလှယ်ဦးရေ စုစုပေါင်း ၆၅၃ ဦးရှိပြီး ဒီကနေ့အစည်းအဝေးကို ၅၆၁ ဦး တက်ရောက် တက်ရောက်ခင်တဲကိယ်စားလယ်ရေ စစပေါင်းရဲ့ ၅၁ ရာခိုင်းပြီး သုံးပုံတစ်ပံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ) တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် နဝမပုံမှန်အစည်းအဝေး တတိယနေ့ အစီအစဉ် ကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေး တတိယနေ့အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေထားတဲ့အတိုင်း ဆက်လက်ဆောင်ရွက်ပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များအတွက် ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1229">စောမှာဖောင်ကွာ(အဖွဲ့ဝင်၊ ကိုယ်စားလှယ်များစိစစ်ရေးကော်မတီ)</mp>လေးစားအပ်ပါတဲ့ ပြည်ထောင်စုလွှတ်တော် နာယကကြီးခင်ဗျာ။ ယနေ့ ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေး တတိယနေ့ ၂၆-၇-၂၀၁၈ ရက်နေ့မှာ အစည်းအဝေးသို့ တက်ရောက်နိုင်ခြင်း မရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား ကရင်ပြည်နယ်၊ မဲဆန္ဒနယ်အမှတ်(၁၂)မှ အမျိုးသား လွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီ အဖွဲ့ဝင်ဖြစ်သူ ကျွန်တော် စောမွှာဖောင်ကွာက ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက် နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များမှာ - - ဒေါ်ဝင့်ဝါထွန်း ရှားတော၊ ဦးဝင်းမြင့်အောင် ဒီပဲယင်း၊ - ဦးဉာဏ်ထွန်း ဇီးကုန်း၊ - ဦးအောင်သန်း သဲကုန်း၊ - ဦးစောသလေးစော ရွှေကျင်၊ - ဒေါ်မြခွာညိုဦး ရွှေတောင်၊ - ဦးဘုန်းမြင့်အောင် - ဒေါက်တာသန်းအောင်စိုး - ဦးပိုက်ကို ပခုက္ကူ၊ - ဦးစောထွန်း မုဒုံ၊ - ဦးတင်ကိုကိုဦး(ခ) အတွတ် ဘီးလင်း၊ - ဒေါ်မာမာခိုင် သထုံ၊ - ဦးမြင့်လွင် ပုဇွန်တောင်၊ ဒိုက်ဦး၊ မင်းလှ၊ - ဒေါက်တာခင်မောင်မောင် ဒဂုံမြို့သစ်(မြောက်ပိုင်း)၊ - ဦးခင်မောင်ဝင်း လမ်းမတော်၊ - ဦးအောင်ဝင်း မှော်ဘီ၊ - ဦးလွင်ကိုလတ် သန်လျင်၊ - ဒေါက်တာဝေဖြိုးအောင် သာကေတ၊ - ဦးခွန်မောင်သောင်း ပင်လောင်း၊ - ဒေါ်နန်းခင်စော ကွန်ဟိန်း၊ - ဦးထွန်းကျော် နမ့်ခမ်း၊ - နော်ဆာမူထူး ကရင်-၁၁၊ - ဦးမာန်သောမောင်း ချင်း-၈၊ - ဒေါက်တာစန်းမောင်မောင် ပဲခူး-၁၊ - ဒေါ်ရွှေရွှေစိန်လတ် - ဒေါက်တာတင်တင်ဝင်း - ဒေါ်စန်းစန်းမြင့် ပဲခူး-၄၊ - ဦးအောင်သိန်း - ဒေါက်တာဇော်လင်းထွဋ် - ဦးမြင့်နိုင် ရခိုင်-၅၊ - ဦးကျော်ထွေး ရန်ကုန် -၈၊ - ဦးစိုင်းဝမ်းလှိုင်းခမ်း ရှမ်း-၃ - ဦးမိုင်းအုဏ်းခိုင် ရှမ်း-၁၀၊ - ဦးဇော်မင်းလတ်(ခ) ဦးကိုလတ် ရှမ်း-၁ နှင့် - ဦးမန်းထွန်းကြိုင် ဧရာဝတီ-၆ တို့ဖြစ်ပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၅၆ ဦးရှိပြီး ယနေ့ခွင့်ပန် ကြားသူ ၃၆ ဦးဖြစ်တဲ့အတွက် စုစုပေါင်း ခွင့်ပန်ကြားသူ ၉၂ ဦးဖြစ်ပါတယ်။ ခွင့်မဲ့ပျက်ကွက်သူ မရှိပါ ကြောင်းနဲ့ ယနေ့ ခွင့်ပန်ကြားတဲ့ ပြည်ထောင်စုလွှတ်တော်ကိုယ်စားလှယ် ၃၆ ဦးအား ခွင့်အဖြစ် သတ်မှတ် ခွင့်ပြုပေးနိုင်ပါရန် လေးစားစွာ ပန်ကြားတင်ပြအပ်ပါတယ်ခင်ဗျာ။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေး တတိယနေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅၃ ဦး၊ ယခင်က ခွင့်ပြုထားသူ ၅၆ ဦး၊ ယနေ့ခွင့်ပန်ကြား၍ ခွင့်ပြုထားသူ ၃၆ ဦးဖြစ်တဲ့အတွက် ခွင့်ပြုထားသူ စုစုပေါင်း ၉၂ ဦးဖြစ်ပြီး ခွင့်မဲ့ပျက်ကွက်သူ မရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Order">
<title>နိုင်ငံတော်သမ္မတထံမှ ပေးပို့ထားသော သက်တမ်းကုန်ဆုံး၍ လစ်လပ်လာမည့် မြန်မာနိုင်ငံတော် ဗဟိုဘဏ်ဥက္ကဋ္ဌ ရာထူးနေရာတွင် ခန့်အပ်တာဝန်ပေးလိုသည့် ပုဂ္ဂိုလ်၏ အမည်စာရင်းကို လွှတ်တော်သို့ တင်ပြခြင်း</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မြန်မာ နိုင်ငံတော်ဗဟိုဘဏ်ဥပဒေ ပုဒ်မ ၉ ပုဒ်မခွဲ (က)နဲ့ (ခ)တို့အရ ခန့်အပ် တာဝန်ပေးထားတဲ့ ဥက္ကဋ္ဌရဲ့ တာဝန် ထမ်းဆောင်မှု သက်တမ်းကာလဟာ မကြာမီရက်ပိုင်းမှာ ပြီးဆုံးတော့မှာ ဖြစ်ပါတယ်။ အဆိုပါဗဟိုဘဏ်ရဲ့ လစ်လပ်လာမယ့် ဥက္ကဋ္ဌရာထူးနေရာမှာ ခန့်အပ်တာဝန်ပေးလိုတဲ့ ပုဂ္ဂိုလ်ရဲ့ အမည်စာရင်းကို မြန်မာနိုင်ငံတော်ဗဟိုဘဏ် ဥပဒေပုဒ်မ ၉ ပုဒ်မခွဲ(က)နဲ့အညီ ပြည်ထောင်စုလွှတ်တော်ရဲ့ သဘောတူညီချက်ရယူပေးနိုင်ဖို့အတွက် နိုင်ငံတော်သမ္မတထံမှ ပြည်ထောင်စုလွှတ်တော် နာယက ထံသို့ နိုင်ငံတော်သမ္မတရုံးရဲ့ ၂၄-၇-၂၀၁၈ ရက်စွဲပါစာအမှတ်၊ ၁၀၇(၁)/၈/ သမ္မတရုံးဖြင့် ပေးပို့ထားပါတယ်။ နိုင်ငံတော်သမ္မတထံမှ ပေးပို့စာကို လွှတ်တော်သို့ ဖတ်ကြားတင်ပြပြီး မြန်မာနိုင်ငံတော်ဗဟိုဘဏ် ဥက္ကဋ္ဌအဖြစ် ခန့်အပ်တာဝန်ပေးလိုတဲ့ ပုဂ္ဂိုလ်ရဲ့ အမည်စာရင်းကို ကြေညာပါမယ်။ ပြည်ထောင်စုသမ္မတမြန်မာနိုင်ငံတော်၊ နိုင်ငံတော်သမ္မတရုံး၊ စာအမှတ်၊ ၁၀၇(၁)/၈/သမ္မတရုံး၊ ရက်စွဲ၊ ၂၀၁၈ ခုနှစ်၊ ဇူလိုင်လ ၂၄ ရက်၊ သို့၊ နာယက၊ ပြည်ထောင်စုလွှတ်တော်၊ အကြောင်းအရာ၊ မြန်မာ နိုင်ငံတော်ဗဟိုဘဏ်ဥက္ကဋ္ဌ ခန့်ထားရေးကိစ္စ၊ လစ်လပ်လာမည့် မြန်မာနိုင်ငံတော်ဗဟိုဘဏ်ဥက္ကဋ္ဌ ရာထူး နေရာတွင် ဥပဒေပြဋ္ဌာန်းချက်ပါ အရည်အချင်းများနှင့်ကိုက်ညီသော ဦးကျော်ကျော်မောင်အား ခန့်အပ် တာဝန်ပေးလိုပါသဖြင့် မြန်မာနိုင်ငံတော်ဗဟိုဘဏ်ဥပဒေပုဒ်မ ၉ ပုဒ်မခွဲ(က)ပါ ပြဋ္ဌာန်းချက်အရ ပြည်ထောင်စု လွှတ်တော်၏ သဘောတူညီချက်ရယူပေးနိုင်ပါရန် ကိုယ်ရေးမှတ်တမ်းပူးတွဲလျက် ပေးပို့ပါသည်။ ပူးတွဲ၊ ကိုယ်ရေးမှတ်တမ်းတစ်စုံ၊ ပုံ၊ ဝင်းမြင့်၊ နိုင်ငံတော်သမ္မတ ဖြစ်ပါတယ်။</speech>
<title>အထက်ပါကိစ္စနှင့်စပ်လျဉ်း၍ ကန့်ကွက်လိုသည့် လွှတ်တော်ကိုယ်စားလှယ်ရှိပါက အမည်စာရင်း တင်သွင်းနိုင်ကြောင်း ကြေညာခြင်း ၊</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ ပေးပို့စာမိတ္တူ ကို ယခုအစည်းအဝေးအပြီးမှာ လွှတ်တော်ကိုယ်စားလှယ်အားလုံးထံ ဖြန့်ဝေ ပေးမှာ ဖြစ်ပါတယ်။ ဒါ့အပြင် နိုင်ငံတော်သမ္မတထံမှ ပေးပို့စာမိတ္တူ အပါအဝင် အဆိုပါပုဂ္ဂိုလ်ရဲ့ ကိုယ်ရေးမှတ်တမ်း အကျဉ်းချုပ် တစ်စုံကိုလည်း လွှတ်တော်အတွင်းရှိ သက်ဆိုင်ရာ နိုင်ငံရေးပါတီအလိုက် ဆက်သွယ်ဖို့ တာဝန်ပေးထားတဲ့ လွှတ်တော်ကိုယ်စားလှယ်များနဲ့ တပ်မတော်သားလွှတ်တော်ကိုယ်စားလှယ် အစုအဖွဲ့ ကိုယ်စားလှယ်တို့အနေနဲ့ ဒီနေ့ အစည်းအဝေးပြီးဆုံးချိန်မှာ ပြည်ထောင်စုလွှတ်တော်ရုံး ညွှန်ကြားရေးမှူး ချုပ်ထံမှ ဆက်သွယ်ထုတ်ယူနိုင်ပါတယ်။ နိုင်ငံတော်သမ္မတထံမှ အဆိုပြု တင်ပြလာတဲ့ မြန်မာနိုင်ငံတော်ဗဟိုဘဏ် ဥက္ကဋ္ဌနဲ့ စပ်လျဉ်းပြီး ကန့်ကွက်မှု တစ်စုံတစ်ရာမရှိပါက ခန့်အပ်ရန်သဘောတူကြောင်း ကြေညာခြင်း သို့မဟုတ် ကန့်ကွက် လိုတဲ့ လွှတ်တော်ကိုယ်စားလှယ်ရှိပါက ကန့်ကွက်ကြောင်း အဆိုတင်သွင်းခြင်းအစီအစဉ်ကို ၂၀၁၈ ခုနှစ်၊ ဇူလိုင်လ ၃၁ ရက် (အင်္ဂါနေ့) နံနက် ၁၀ နာရီမှာ ကျင်းပပြုလုပ်မယ့် ပြည်ထောင်စုလွှတ်တော် အစည်း အဝေးမှာ ဆောင်ရွက်မှာ ဖြစ်ပါတယ်။ နိုင်ငံတော်သမ္မတက မြန်မာနိုင်ငံတော်ဗဟိုဘဏ် ဥက္ကဋ္ဌအဖြစ် ခန့်အပ်လိုကြောင်း အဆိုပြုတင်ပြ ထားတဲ့ပုဂ္ဂိုလ်ဟာ မြန်မာနိုင်ငံတော်ဗဟိုဘဏ် ဥပဒေပုဒ်မ ၁၀ ပါ သတ်မှတ်ထားတဲ့ အရည်အချင်းများနဲ့ မပြည့်စုံကြောင်း သက်သေအထင်အရှားပြ၍ ကန့်ကွက်လိုတဲ့ လွှတ်တော်ကိုယ်စားလှယ်ရှိပါက ၃၀-၇-၂၀၁၈ ရက် (တနင်္လာနေ့) မွန်းလွဲ တစ်နာရီ (၁၃၀၀နာရီ) နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းပေးပို့နိုင်ကြောင်း အသိပေးကြေညာပါတယ်။</speech>
</section>
<section value="Motion">
<motion>
<title>၂၀၁၈-၂၀၁၉ ဘဏ္ဍာနှစ်၊ အမျိုးသားစီမံကိန်းဥပဒေကြမ်းပါ စီမံကိန်း လုပ်ငန်းများနှင့် ၂၀၁၈-၂၀၁၉ ခု၊ ဘဏ္ဍာရေးနှစ် ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းပါ ရငွေသုံးငွေများနှင့် စပ်လျဉ်း၍ သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များကလွှတ်တော်သို့ ဆက်လက်ရှင်းလင်းတင်ပြခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၈-၂၀၁၉ ခု၊ ဘဏ္ဍာရေးနှစ် အမျိုးသားစီမံကိန်းဥပဒေကြမ်းနဲ့ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေကြမ်း တို့မှာပါဝင်တဲ့ စီမံကိန်းလုပ်ငန်းများ၊ ရငွေသုံးငွေများနဲ့စပ်လျဉ်းပြီး ပြည်ထောင်စုအဆင့်ဌာန၊ အဖွဲ့အစည်း များရဲ့ ရှင်းလင်းတင်ပြခြင်း အစီအစဉ်အတွက် ကျန်ရှိတဲ့ဌာန၊ အဖွဲ့အစည်းများရဲ့ ရှင်းလင်းတင်ပြခြင်းကို ဆက်လက်ဆောင်ရွက်မှာ ဖြစ်ပါတယ်။ ဦးစွာ အလုပ်သမား၊ လူဝင်မှုကြီးကြပ်ရေးနှင့် ပြည်သူ့အင်အားဝန်ကြီးဌာန ရှင်းလင်းတင်ပြဖို့ ဖြစ်ပါတယ်။</speech>
<speech><agency id="25">ဦးသိန်းဆွေ(ပြည်ထောင်စုဝန်ကြီး၊ အလုပ်သမား၊ လူဝင်မှုကြီးကြပ်ရေးနှင့် ပြည်သူ့အင်အား ဝန်ကြီးဌာန)</agency>လေးစားအပ်ပါတဲ့ ပြည်ထောင်စုလွှတ်တော် နာယကကြီး၊ ပြည်သူ့လွှတ်တော်ဥက္ကဋ္ဌ ကြီးနှင့်တကွ ပြည်ထောင်စုလွှတ်တော် ကိုယ်စားလှယ်များ၊ ဖိတ်ကြားထားတဲ့ ဧည့်သည်တော်များအားလုံး မင်္ဂလာအပေါင်းနှင့် ပြည့်စုံပါစေလို့ ဆုတောင်းမေတ္တာ ပို့သအပ်ပါတယ်။ ကျွန်တော်ကတော့ အလုပ်သမား၊ လူဝင်မှုကြီးကြပ်ရေးနှင့် ပြည်သူ့အင်အားဝန်ကြီးဌာန၊ ပြည်ထောင်စုဝန်ကြီး ဦးသိန်းဆွေ ဖြစ်ပါတယ်။ ကျွန်တော့အနေနဲ့ အလုပ်သမား၊ လူဝင်မှုကြီးကြပ်ရေးနှင့် ပြည်သူ့အင်အားဝန်ကြီးဌာနရဲ့ ၂၀၁၈-၂၀၁၉ ဘဏ္ဍာရေးနှစ်အတွက် စီမံကိန်းလုပ်ငန်းများနဲ့ ရငွေသုံးငွေ အဆိုပြုချက်များနဲ့ စပ်လျဉ်းပြီးတော့မှ ရှင်းလင်း တင်ပြသွားမှာ ဖြစ်ပါတယ်။ ကျွန်တော်တို့ ဝန်ကြီးဌာနအနေနဲ့ စီမံကိန်းလုပ်ငန်းများ အောင်မြင်စွာ အကောင်အထည်ဖော် ဆောင်ရွက်နိုင်ရေးအတွက် မူဝါဒ ၁၄ ချက်၊ ရည်မှန်းချက် ၂၁ ချက် ချမှတ်ဆောင်ရွက်လျက်ရှိပါတယ်။ အဲဒီလို ခမက်တောင်ရက်တဲ့နေရာမှာလသားများရဲ့ လနေမဘဝလံခြုံစိတ်ချတာမ လပ်ငန်းခင်ဆက်ဆံရေး ပိုမိုကောင်းမွန်စေရန်နဲ့ အလုပ်သမားများရဲ့ အခွင့်အရေးများ ပြည့်ဝစွာရရှိနိုင်ဖို့၊ ခိုင်မာတိကျတဲ့ လူဦးရေ စာရင်းဇယားများနဲ့ ညွှန်းကိန်းများရရှိနိုင်ဖို့ မူဝါဒများချမှတ်ဆောင်ရွက်လျက်ရှိပါတယ်။ အလားတူပဲ ကျွမ်းကျင်လုပ်သားများ အလုံအလောက်ရရှိစေဖို့နဲ့ လူမှုဖူလုံရေးဥပဒေပါ အာမခံစနစ်နဲ့ အကျိုးခံစားခွင့် များကို ပြည့်ဝစွာရရှိနိုင်ဖို့ အာမခံအလုပ်သမားများရဲ့ လူနေမှုဘဝတိုးတက်ကောင်းမွန်စေဖို့နဲ့ ရည်မှန်းချက် များနှင့်အညီ အဓမ္မစေခိုင်းမှုပပျောက်ရေးနဲ့ သင့်လျော်ကောင်းမွန်တဲ့ အလုပ်အကိုင်အစီအစဉ်များကို အကောင်အထည်ဖော်နိုင်ရေးအတွက် ILO နဲ့ပူးပေါင်းပြီးတော့မှ ဆောင်ရွက်မယ့်လုပ်ငန်းစဉ်များအတွက် လိုအပ်မယ့်အသုံးစရိတ်များကို လျာထားတောင်းခံခြင်းပဲ ဖြစ်ပါတယ်။ ကျွန်တော်တို့ဝန်ကြီးဌာနရဲ့ ၂၀၁၈-၂၀၁၉ ဘဏ္ဍာရေးနှစ်အတွက် အရအသုံးခန့်မှန်းခြေငွေစာရင်း မှာ ပြည်ထောင်စုရဲ့ ရန်ပုံငွေမှာ သာမန်ရငွေ ကျပ် ၆၀,၃၉၃.၀၄ သန်း ရရှိရန်လျာထားပြီးတော့မှ သာမန် အသုံးစရိတ်မှာ ကျပ် ၃၆,၈၄၁.၄၂၀ သန်း၊ ငွေလုံးငွေရင်းအသုံးစရိတ်မှာ ကျပ် ၆၀,၀၂၄.၈၈၁ သန်း လျာထား ထားတဲ့အတွက် စုစုပေါင်းကျပ် ၄၂,၈၆၆.၃၀၁ သန်းအား လျာထားတောင်းခံထားပါတယ်။ ပြည်ထောင်စု ရန်ပုံငွေရဲ့ သာမန်ရငွေမှာ စာအုပ်စာတမ်း ရောင်းရငွေများ၊ နယ်စပ်ဖြတ်သန်းခွင့်နဲ့ စာအုပ်များရောင်းချငွေ၊ နယ်စပ်ဖြတ်သန်းခငွေ၊ ဗီဇာဝင်ငွေ ဝင်ခွင့်ဗီဇာရငွေ ခွင့်ပြု လက်မှတ်ရရှိငွေ ပြည်ပအလုပ်အကိုင်အေဂျင်စီ များမှ လိုင်စင်ကြေးရငွေ၊ ကိုရီးယား၊ မလေးရှား၊ ထိုင်းနိုင်ငံရောက် မြန်မာအလုပ်သမားများအတွက် ဝန်ဆောင်ခရငွေနဲ့ နိုင်ငံခြားသား အလုပ်သမားများထံမှ မှတ်ပုံတင်ခန့် ဒဏ်ကြေးငွေများ၊ ဌာနပိုင်ဆိုင်ခန်း များငှားရမ်းငွေနဲ့ ပြည်ပအကူအညီငွေရငွေ ကျပ်သန်း ၁၀၀ အပါအဝင် စုစုပေါင်းကျပ် ၆၀,၃၉၃.၀၄ သန်းကို ရရှိဖို့လျာထားပါတယ်။ သာမန်အသုံးစရိတ်မှာတော့ ကျပ် ၃၆,၈၄၁.၄၂၀ သန်း လျာထားတောင်းခံပါတယ်။ အဲဒီလို တောင်းခံတဲ့နေရာမှာ လစာစရိတ်မှာ အမှုထမ်း၊ အရာထမ်းများရဲ့ လစာငွေ၊ အနောက်ဘက်နယ်စပ်ဒေသ မှာ လုပ်ငန်းလိုအပ်ချက်အရ ထပ်မံခန့်ထားမယ့် လူဝင်မှုကြီးကြပ်ရေးဆိုင်ရာ အရာထမ်းများရဲ့ လစာငွေနဲ့ ရိက္ခာငွေ၊ ဒေသစရိတ်များ၊ ခရီးသွားလာစရိတ်မှာ အာဆီယံအဆင့်မြင့် အရာရှိကြီးများ အစည်းအဝေးများ၊ အပြည်ပြည်ဆိုင်ရာ အလုပ်သမားရေးရာအဖွဲ့ညီလာခံ စတဲ့ပြည်ပခရီးစဉ်များနဲ့ ဝန်ထမ်းများရဲ့ ပြည်တွင်း ပြည်ပခရီးစဉ်များ ဖြစ်ပါတယ်။ ပစ္စည်းဝယ်ယူခြင်း ဆောင်ရွက်ပေးခြင်းတို့နဲ့ ပတ်သက်ပြီးတော့မှ ကုန်ကျ စရိတ်မှာ လုပ်အားခ၊ မဖြစ်မနေသုံးစွဲရမယ့် အခွန်အခများ၊ ရုံးအသုံးအဆောင်ဝယ်ယူစရိတ်များ၊ စက်သုံးဆီ စရိတ်များ၊ တယ်လီဖုန်းအသုံးစရိတ်များနဲ့ ဓာတ်အားခများ ဖြစ်ပါတယ်။ ပြင်ဆင်ထိန်းသိမ်းစရိတ်မှာ တော့ ယာဉ်စီးရေရဲ့ ၅၀ ရာခိုင်နှုန်းအတွက် ပြင်ဆင်စရိတ်နဲ့ အဆောက်အဦများ၊ အခြားရုံးသုံးပစ္စည်း ပြင်ဆင်စရိတ်များ ဖြစ်ပါတယ်။ ပညာရေးနဲ့လူမှုရေးစရိတ်မှာတော့ လူမှုဖူလုံရေးထည့်ဝင်ကြေးနဲ့ သင်တန်းစရိတ်များ ဖြစ်ပါတယ်။ ဧည့်ခံကျွေးမွေးစရိတ်မှာတော့ အာဆီယံဒေသအတွင်း အလုပ်သမားရေးရာဆိုင်ရာ အစည်းအဝေးများ၊ အခါအားလျော်စွာ ကျင်းပပြုလုပ်တဲ့ ညှိနှိုင်းအစည်းအဝေးများ NSSA လုပ်ငန်းညှိနှိုင်းအစည်းအဝေး များနှင့် ဧည့်ခံကျွေးမွေးစရိတ်များ ဖြစ်ပါတယ်။ ထောက်ပံ့ငွေမှာတော့ အပြည်ပြည်ဆိုင်ရာ အလုပ်သမား ရေးရာအဖွဲ့ချုပ် ILO နဲ့ အပြည်ပြည်ဆိုင်ရာ ရွှေ့ပြောင်းသွားလာနေထိုင်ခြင်းဆိုင်ရာ နိုင်ငံတကာအဖွဲ့ အစည်း IOM သို့ ပေးသွင်းရမယ့် နှစ်စဉ်ထည့်ဝင်ကြေးများအတွက် လျာထားတောင်းခံခြင်း ဖြစ်ပါတယ်။ ၂၀၁၈-၂၀၁၉ ဘဏ္ဍာနှစ်အတွက် ပြည်ထောင်စုဘဏ္ဍာရန်ပုံငွေ ငွေလုံးငွေရင်းအသုံးစရိတ်မှာ ကော့သောင်း၊ လားရှိုး၊ မြစ်ကြီးနား၊ မြိတ် လေဆိပ် ၅ ခုမှာ ခရီးသွားဆိုင်ရာ အထောက်အထားများအား စက်ဖြင့် ဖတ်ရှုစစ်ဆေးနိုင်တဲ့ MRTDs ဆိုင်ရာ စက်ပစ္စည်းများတပ်ဆင်စရိတ်၊ တာချီလိတ်နဲ့ မြဝတီ နယ်စပ် ဝင်/ထွက်ဂိတ်များမှာ Bio-Metric Enrollment စက်ပစ္စည်းများ တပ်ဆင်ဖို့စရိတ်၊ ကျွမ်းကျင်မှု လေ့ကျင့်ရေးသင်တန်းကျောင်းများမှာ အသုံးပြုဖို့ စက်ပစ္စည်းများ တပ်ဆင်စရိတ်နဲ့ လုပ်သားအင်အား စစ်တမ်းများ ကောက်ယူရန်အတွက် စက်ပစ္စည်းများ ဝယ်ယူစရိတ်ပါဝင်ပါတယ်။ အလားတူပဲ တိုင်းဒေသကြီးနဲ့ ပြည်နယ်ရုံးများတွင် အသုံးပြုရန်အတွက် ပစ္စည်းကိရိယာနဲ့ စရိတ်များပါဝင်ပါတယ်။ မြစ်ကြီးနား၊ လားရှိုး၊ ကော့သောင်း၊ တာချီလိတ်နဲ့ မြိတ်လေဆိပ် ၅ ခုမှာ MRTDs ဆိုင်ရာ နည်းပညာ Software License q, oşcaosèəąp:1 susodhodąp:ợs Bio-Metric Enrollment saozos Software o$caosłaqp:e-Stay Extension Permit Project, e-Stay Extension Permit Project Software ရေးဆွဲခြင်းတို့တွက် လျာထားတောင်းခံခြင်း ဖြစ်ပါတယ်။ လူမှုဖူလုံရေးအဖွဲ့ မိမိရန်ပုံငွေမှာ သာမန်ရငွေကျပ် ၉၅,၀၀၀ သန်းရရှိရန် လျာထားပါတယ်။ သာမန် အသုံးစရိတ်မှာတော့ ကျပ် ၂၅,၈၇၂.၇၇၄ သန်းနဲ့ ငွေလုံးငွေရင်းအသုံးစရိတ်မှာတော့ ကျပ် ၈,၆၇၉.၄၄၂ သန်း လျာထားပါတယ်။ စုစုပေါင်းကျပ် ၃၄,၅၅၂.၁၈၆ သန်း လျာထားတောင်းခံထားပါတယ်။ မိမိဘဏ္ဍာရန်ပုံငွေ သာမန်ရငွေမှာ ယခုနှစ် အာမခံအလုပ်သမား ၁၂ သိန်းကျော်ရှိရာမှ အကျုံးဝင်အာမခံလုပ်သားဦးရေ တစ်သိန်းကျော်ခန့် ပိုမိုတိုးမြင့်လာမည်ဟု ခန့်မှန်းထားခြင်းကြောင့် အာမခံလုပ်သား ၁၃ သိန်းရဲ့ ထည့်ဝင် ကြေးများကို တိုးမြှင့်လျာထားခြင်း ဖြစ်ပါတယ်။ မိမိဘဏ္ဍာရန်ပုံငွေသာမန်အသုံးစရိတ်မှာ ကျပ် ၂၅,၈၇၂.၇၇၄ သန်း တောင်းခံထားပါတယ်။ ခရီး သွားလာစရိတ်၊ ပစ္စည်းများနှင့် လုပ်အားခဆောင်ရွက်မှု ကုန်ကြမ်းများနှင့် ဓာတ်ဆီ၊ ချောဆီအပါအဝင် ပြင်ဆင်ထိန်းသိမ်းစရိတ်များ၊ ဧည့်ခံကျွေးမွေးစရိတ်များအတွက်ကို တောင်းခံခြင်းဖြစ်ပါတယ်။ အလားတူပဲ Service Provider Purchaser Split_o$eloc caosandous osall8ca0:09p:1 cao:as:@p: ကုန်ကျစရိတ် အကျိုးခံစားခွင့်များနဲ့ ICT System အတွက် ကုန်ကျစရိတ်များ၊ စီမံသုတေသန ကျွန်တော်တို့ ငွေကြေးစရိတ်မှာ စီမံသူများနဲ့ ပညာရှင်များအတွက် စရိတ်များနှင့် ပညာပေးသင်တန်းစရိတ်၊ ငှားရမ်း စရိတ်နှင့် စာချုပ်၊ ဆေးရုံ၊ ဆေးခန်းတို့အတွက်ကို လျာထားတောင်းခံခြင်းပဲဖြစ်ပါတယ်။ မိမိရန်ပုံငွေမှ ငွေလုံးငွေရင်းအသုံးစရိတ်မှာ ကျပ် ၈,၆၇၉.၄၄၂ သန်းကို တင်ပြတောင်းခံရတာကတော့ SSB Information System Gasodo 867:9c: oj qi SSB Information System saozas ondogas:ap: အပါအဝင် ရုံးချုပ်ရုံးခွဲများနှင့် ဆေးရုံ၊ ဆေးခန်းများအတွက် လိုအပ်တဲ့ စက်ကိရိယာနဲ့ ပရိဘောဂ၊ လူနာတင်ယာဉ်နဲ့ ဆေးပစ္စည်းကိရိယာများ ဝယ်ယူခြင်းဖြစ်ကြောင်း တင်ပြအပ်ပါတယ်။ ဘဏ္ဍာရရှိငွေသုံးစွဲမှုများ အကောင်အထည်ဖော်ဆောင်ရွက်ရာမှာ တည်ဆောက်ရေး၊ ဝယ်ယူရေး လုပ်ငန်းများကို တင်ဒါလုပ်ထုံးလုပ်နည်း၊ စည်းကမ်းများနှင့်အညီ စိစစ်ဆောင်ရွက်သွားမှာ ဖြစ်ပါတယ်။ ငွေကြေးများကိုလည်းပဲ ဘဏ္ဍာရေးစီမံခန့်ခွဲမှုစည်းမျဉ်း၊ ညွှန်ကြားချက်များနှင့်အညီ စနစ်တကျသုံးစွဲ သွားမည်ဖြစ်ကြောင်း ဥက္ကဋ္ဌကြီးမှတစ်ဆင့် လေးစားစွာ တင်ပြအပ်ပါတယ်ခင်ဗျာ။ အားလုံးကိုကျေးဇူး တင်ပါတယ်ခင်ဗျာ။</speech>
<speech type="speaker">ဆက်လက်ပြီး စက်မှုဝန်ကြီးဌာန ရှင်းလင်းတင်ပြဖို့ ဖြစ်ပါတယ်။</speech>
<speech><agency id="23">ဦးခင်မောင်ချို (ပြည်ထောင်စုဝန်ကြီး၊ စက်မှုဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်သူ့လွှတ်တော် ဥက္ကဋ္ဌကြီးနှင့်တကွ ပြည်ထောင်စုလွှတ်တော် ကိုယ်စားလှယ်များအားလုံး၊ ဖိတ်ကြားထားသည့် ပြည်ထောင်စုအဆင့် ပုဂ္ဂိုလ်များအားလုံး ကိုယ်စိတ်နှစ်ဖြာ ကျန်းမာချမ်းသာကြပါစေကြောင်း ဦးစွာ ဆုမွန်ကောင်းတောင်းအပ်ပါတယ်။ ကျွန်တော်ကတော့ စက်မှု ဝန်ကြီးဌာန ပြည်ထောင်စုဝန်ကြီး ဦးခင်မောင်ချို ဖြစ်ပါတယ်။ လေးစားအပ်ပါသော နာယကကြီးခင်ဗျား။ ဒီကနေ့အစည်းအဝေးမှာ ၂၀၁၈-၂၀၁၉ ခု၊ ဘဏ္ဍာရေးနှစ်၊ နိုင်ငံတော်၏ အမျိုးသားစီမံကိန်းဥပဒေကြမ်းနှင့် ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေကြမ်းပါ ရငွေသုံးငွေများနှင့်စပ်လျဉ်း၍ စက်မှုဝန်ကြီးဌာနမှ ရှင်းလင်းတင်ပြသွားမှာဖြစ်ပါတယ်။ စက်မှုဝန်ကြီး ဌာနကို ဝန်ကြီးရုံး၊ ဦးစီးဌာန ၂ ခုနှင့် နိုင်ငံပိုင်စီးပွားရေးလုပ်ငန်း ၄ ခုတို့ဖြင့် ဖွဲ့စည်းထားပြီး နိုင်ငံတော်၏ စီးပွားရေးမူဝါဒ ၁၂ ရပ်နှင့်အညီ လုပ်ငန်းများအောင်မြင်အောင် ဆောင်ရွက်နိုင်ရန်အတွက် မူဝါဒ ၄ ရပ်၊ ရည်မှန်းချက် ၂ ရပ်နှင့် လုပ်ငန်းစဉ် ၅ ရပ် ချမှတ်ပြီးလုပ်ငန်းများ ဆောင်ရွက်လျက်ရှိပါတယ်။ Power Point ဖြင့် ရှင်းလင်းတင်ပြခွင့်ပြုပါခင်ဗျား။ နာယကကြီးခင်ဗျား။ ၂၀၁၈-၂၀၁၉ ခု၊ ဘဏ္ဍာရေးနှစ်၊ နိုင်ငံတော်၏ အမျိုးသားစီမံကိန်းဥပဒေကြမ်း နှင့် ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေကြမ်းပါ ရသုံးငွေများနှင့်စပ်လျဉ်း၍ ရှင်းလင်း တင်ပြမှုမပြုမီ ပြန်လည်စိစစ်နေဆဲ စက်ရုံ ၂၄ ရုံနှင့်ပတ်သက်ပြီး အနည်းငယ် ရှင်းလင်းတင်ပြခွင့်ပြုပါ ခင်ဗျား။ စက်မှုဝန်ကြီးဌာနမှာ စက်ရုံပေါင်း ၁၁၃ ရုံရှိပြီး ယင်းစက်ရုံများအနက် ၅ရ ရုံမှာ ပုဂ္ဂလိကနှင့် ပူးပေါင်းဆောင်ရွက်လျက် ရှိနေပါတယ်။ ကျန်စက်ရုံများထဲမှ ၂၄ ရုံဟာ လတ်တလောရပ်ဆိုင်းထားရတဲ့ စက်ရုံများဖြစ်ပါတယ်။ အဆိုပါရပ်ဆိုင်းစက်ရုံ ၂၄ ရုံနှင့်ပတ်သက်၍ အဖွဲ့ဖြင့်သုံးသပ်ပြီး မူဝါဒချမှတ်ပြီး goos gê:qolaqệsapi sao:996 ygcómq:cul:caosg!@: (Public, Private, PartnershipPPP)အဖြစ် ဆက်လက်ဆောင်ရွက်သွားရမှာ ဖြစ်ပါတယ်။ ယခုအခါမှာ စက်ရုံ ၆ ရုံကို ပုဂ္ဂလိကသို့ လွှဲပြောင်း ရောင်းချနိုင်ရေးအတွက် ပုဂ္ဂလိကပိုင်ပြုလုပ်ရေးကော်မရှင်သို့ လုပ်ထုံးလုပ်နည်းများနှင့်အညီ တင်ပြ ဆောင်ရွက်လျက်ရှိနေပါတယ်။ ၂၀၁၈-၂၀၁၉ ဘဏ္ဍာရေးနှစ်အတွက် ကဏ္ဍအလိုက် စုစုပေါင်းထုတ်လုပ်မှုတန်ဖိုး(GDP) ပုံမှန် ဈေးနှုန်းအရ စက်မှုလက်မှုကဏ္ဍအနေဖြင့် ကျပ် ၂၁,၂၄၃.၂၃၉ ဘီလီယံရည်မှန်းထားရှိပြီး ၁၁.၂ ရာခိုင်နှုန်း တိုးတက်ရန် ရည်မှန်းထားပါတယ်။ စက်မှုဝန်ကြီးဌာန၏ ဘဏ္ဍာရေးအရအသုံးဆိုင်ရာဥပဒေကြမ်းပါ ၂၀၁၈-၂၀၁၉ ခု၊ ဘဏ္ဍာငွေရငွေအနေဖြင့် သာမန်ရငွေ ကျပ် ၈၇.၇၃ရ ဘီလီယံ၊ ငွေလုံးငွေရင်းရငွေ ပြည်ပအကူအညီ ကျပ် ၄.၅၅၃ ဘီလီယံ၊ ကြွေးမြီရငွေ ကျပ် ၂.၄၄ရ ဘီလီယံ၊ စုစုပေါင်းရငွေ ကျပ် ၉၄.၇၃ရ ဘီလီယံ ဖြစ်ပါကြောင်း တင်ပြအပ်ပါတယ်။ သာမန်ရငွေတွင်စက်မှုဝန်ကြီးဌာန၊ စက်မှုလုပ်ငန်းများရှိ စက်ရုံအလုပ်ရုံများမှ အဓိကထုတ်ကုန်များ Good Steel Billet Slab/ Hematite, PVC Cable, Bare Copper Wire, Enamelled Copper Wire, Copper Rod, Transformer, swali Boscąpi wurde:qp:1 320028cąpı cao:voSS:1 ကျားဝတ်မဝတ်လုံချည်များ၊ တီရှပ်၊ စပို့ရှပ်၊ ဆေးဝါးအမယ်မျိုးစုံ စသဖြင့် ရောင်းချရငွေများအတွက် လျာထားသတ်မှတ်ခြင်းဖြစ်ပါတယ်။ ငွေလုံးငွေရင်း ပြည်ပအကူအညီရငွေအနေဖြင့် စက်မှုပူးပေါင်းဆောင်ရွက်ရေး ဦးစီးဌာန၏ စက်မှုသင်တန်းကျောင်းများအတွက် အိန္ဒိယနိုင်ငံနှင့် ဂျာမဏီနိုင်ငံတို့မှ အထောက်အပံ့ငွေများ ရရှိတာဖြစ်ပါတယ်။ ကြွေးမြီရငွေအနေဖြင့် စက်မှုပူးပေါင်းဆောင်ရွက်ရေးဦးစီးဌာနမှ သင်တန်းကျောင်း များအတွက် ADB ချေးငွေမှ ရရှိငွေဖြစ်ပါတယ်။ နာယကကြီးခင်ဗျား။ ၂၀၁၈-၂၀၁၉ ဘဏ္ဍာနှစ်အတွက် အမျိုးသားစီမံကိန်းဥပဒေကြမ်းပါ စီမံကိန်း လုပ်ငန်းများအပေါ် အကောင်အထည်ဖော် ဆောင်ရွက်သွားနိုင်ရန်အတွက် စုစုပေါင်းအသုံးစရိတ်ကျပ် ၄၂၉.၆၄၈ ဘီလီယံကို လျာထားပါတယ်။ အဆိုပါအသုံးစရိတ်များတွင် သာမန်အသုံးစရိတ်များတွင် ကျပ် ၁၆၆.၆၃ရ ဘီလီယံ၊ ငွေလုံးငွေရင်းအသုံးစရိတ်အတွက် ကျပ် ၁၄၁.၈၈၄ ဘီလီယံနှင့် ကြွေးမြီအသုံးစရိတ် အတွက် ကျပ် ၁၂၁.၁၂ရ ဘီလီယံတို့ကို လျာထားပါတယ်။ သာမန်အသုံးစရိတ်ဖြစ်တဲ့ ကျပ် ၁၆၆.၆၃ရ ဘီလီယံအတွက် ပြည်ထောင်စုဘဏ္ဍာရန်ပုံငွေမှ ကျပ် ၂၇.၆၂ရ ဘီလီယံနှင့် လုပ်ငန်းသုံးရင်းနှီးငွေမှ ကျပ် ၁၃၉.၀၁၀ ဘီလီယံဖြစ်ပြီး၊ ဦးစီးဌာနများနှင့် အမှတ်(၁)အကြီးစားစက်မှုလုပ်ငန်း၏ လစာ၊ ပင်စင်နှင့် ငွေကြေးစရိတ်များကို ပြည်ထောင်စုဘဏ္ဍာရန်ပုံငွေမှ ကျခံသုံးစွဲပြီး နိုင်ငံတော်ပိုင်စီးပွားရေးလုပ်ငန်းများ အတွက်နှင့် တီထွင်မှုနှင့် သုတေသနစရိတ်များဖြစ်တဲ့ Solar Charging Station၊ ရေအားလျှပ်စစ် somesa qil: oil: Mobile Vocational Training Vehicle calorosondąp:1 Ambulance Simulator ဖန်တီးထုတ်လုပ်ခြင်း အစရှိတဲ့ တီထွင်ဆန်းသစ်မှုများ ဆောင်ရွက်ရန်အတွက် လုပ်ငန်းသုံး ရင်းနှီးငွေမှ ကျခံသုံးစွဲရမှာဖြစ်ပါတယ်။ ယခုတင်ပြပါပုံကတော့ ရွှေပြားကို ၁ ပေ ပတ်လည်အဖြစ် စက်နဲ့ ကြိတ်နေတာဖြစ်ပါတယ်။ သာမန်အသုံးစရိတ်မှာ လစာစရိတ်အဖြစ် ဝန်ထမ်းဦးရေ ၂၂,၈၆၄ ဦးအတွက် ကျပ် ၅၅.၅၄၃ ဘီလီယံဖြစ်ပြီး စုစုပေါင်းအသုံးစရိတ်၏ ၃၃.၃၃ ရာခိုင်နှုန်း ပါဝင်လျက်ရှိပြီး၊ ပင်စင်စရိတ်တွင် ပင်စင်စားဦးရေ ၃၈,၆၈၂ ဦး အတွက် ကျပ် ၂၈.၆၈၉ ဘီလီယံဖြစ်ရာ စုစုပေါင်းအသုံးစရိတ်၏ ၁၇.၂၂ ရာခိုင်နှုန်း ပါဝင်နေပါတယ်။ သာမန်အသုံးစရိတ်မှာပါဝင်တဲ့ ငွေကြေးစရိတ်မှာဆိုရင် ပြည်တွင်း/ ပြည်ပချေးငွေများအတွက် စေ့ရောက် သည့် အတိုးပေးရန်အတွက် ကျပ် ၁၀.၂၄၂ ဘီလီယံ ထည့်သွင်းလျာထားခြင်းဖြစ်ပါတယ်။ နာယကကြီးခင်ဗျား။ စက်မှုဝန်ကြီးဌာနအနေနဲ့ ၂၀၁၈-၂၀၁၉ ဘဏ္ဍာနှစ်အတွက် ငွေလုံးငွေရင်း အသုံးစရိတ်ကျပ် ၁၄၁.၈၈၄ ဘီလီယံကိုလျာထားပြီး လုပ်ငန်းစီမံကိန်းသစ်များနှင့် ဆောင်ရွက်ဆဲ စီမံကိန်း များအတွက် ကျပ် ၁၂၀.၉၀၅ ဘီလီယံနဲ့ ရုံးချုပ်စက်ရုံများအတွက် ကျပ် ၂၀.၉၇၉ ဘီလီယံကို လျာထား ပါတယ်။ လုပ်ငန်းစီမံကိန်းသစ်များနဲ့ ဆောင်ရွက်ဆဲစီမံကိန်းများမှာ စက်မှုပူးပေါင်းဆောင်ရွက်ရေး ဦးစီးဌာနမှ တည်ဆောက်မည့် စက်မှုသင်တန်းကျောင်း(သထုံ)နဲ့ စက်မှုသင်တန်းကျောင်း(မုံရွာ)တို့အတွက် ကျပ် ၆.၅၂၈ ဘီလီယံဖြစ်ပြီး အမှတ်(၁)အကြီးစားစက်မှုလုပ်ငန်းမှ သံမဏိစက်ရုံ (မြင်းခြံ)နှင့် (ပင်းပက်) တို့ဟာ ကျပ် ၁၁၃.၉၄၈ ဘီလီယံနှင့် အမှတ်(၃) အကြီးစားစက်မှုလုပ်ငန်းမှ စက်မှုနယ်မြေ(သထုံ)တွင် ချည်မျှင်နှင့် အထည်စက်ရုံများ တည်ဆောက်ရန်နှင့် Solar Power Plant တည်ထောင်အကောင် အထည်ဖော်ဆောင်ရွက်ရန်အတွက် ကျပ် ၀.၄၂၉ ဘီလီယံကို လျာထားခြင်းဖြစ်ပါတယ်။ စက်မှုပူးပေါင်းဆောင်ရွက်ရေးဦးစီးဌာနအတွက် ငွေလုံးငွေရင်းအသုံးစရိတ် ကျပ် ၆.၅၂၈ ဘီလီယံ တွင် အိန္ဒိယနိုင်ငံအစိုးရ၏ အကူအညီရငွေ(Grant) ကျပ် ၄.၅၅၃ ဘီလီယံဖြင့် စက်မှုသင်တန်းကျောင်း (မုံရွာ)နှင့် စက်မှုသင်တန်းကျောင်း(သထုံ)တို့ကို လူ့စွမ်းအားအရင်းအမြစ်များ ဖွံ့ဖြိုးတိုးတက်စေရန်အတွက် အကောင်အထည်ဖော် ဆောင်ရွက်သွားမှာဖြစ်ပါတယ်။ ငွေလုံးငွေရင်း အသုံးစရိတ်ကျပ် ၁၁၃.၉၄၈ တွင် အမှတ်(၁)အကြီးစားစက်မှုလုပ်ငန်းမှ သံမဏိစက်ရုံ (မြင်းခြံ)အတွက် ဆောင်ရွက်ပြီးစီမံကိန်း တည်ဆောက်ရေး လုပ်ငန်းများ တန်ဖိုးကျပ် ၈၇.၈၃ရ ဘီလီယံနှင့် သံမဏိစက်ရုံ(ပင်းပက်)အတွက် (Ready for commissioning) အဆင့်အထိပြီးစီးရန် လိုအပ်သောအသုံးစရိတ် ကျပ် ၂၆.၁၁၁ ဘီလီယံတို့ တင်ပြတောင်းခံထားခြင်း ဖြစ်ပါတယ်။ စက်မှုဝန်ကြီးဌာန၊ နိုင်ငံပိုင်စီးပွားရေးအဖွဲ့အစည်းများ ပြည်ပချေးငွေဖြင့် အကောင် အထည်ဖော် ဆောင်ရွက်ခဲ့သည့် စက်ရုံစီမံကိန်းများအတွက် စေ့ရောက်သည့် ပေးဆပ်ရမည့် အရင်းငွေများအတွက် ကျပ် ၁၂၁.၁၂ရ ဘီလီယံအား ကြွေးမြီအသုံးစရိတ်တွင် ထည့်သွင်းလျာထားခြင်း ဖြစ်ပါတယ်။ သို့ဖြစ်ပါ၍ စက်မှုဝန်ကြီးဌာနအနေဖြင့် ၂၀၁၈-၂၀၁၉ ခု၊ ဘဏ္ဍာရေးနှစ်အတွက် နိုင်ငံတော်မှ ချမှတ်ထားတဲ့ စီးပွားရေးမူဝါဒများနှင့်အညီ စက်မှုကဏ္ဍဖွံ့ဖြိုးတိုးတက်ရေးအတွက် အထောက်အကူ ပြုသည့် အသုံးစရိတ်များအတွက်သာလျာထားပြီး အသုံးစရိတ်များကို ခြိုးခြံချွေတာစွာနှင့် နိုင်ငံတော်နှင့် ပြည်သူများအတွက် အကျိုးရှိထိရောက်စွာ သုံးစွဲသွားမည်ဖြစ်ပါကြောင်း တင်ပြရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်ခင်ဗျာ။</speech>
<speech type="speaker">ဆောက်လုပ်ရေးဝန်ကြီးဌာန ရှင်းလင်းတင်ပြဖို့ ဖြစ်ပါတယ်။</speech>
<speech><agency id="14">ဦးဟန်ဇော်(ပြည်ထောင်စုဝန်ကြီး၊ ဆောက်လုပ်ရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်သူ့လွှတ်တော် ဥက္ကဋ္ဌကြီးနဲ့ ပြည်ထောင်စုလွှတ်တော် ကိုယ်စားလှယ်တော် ကြီးများ၊ ဖိတ်ကြားထားတဲ့ ဧည့်သည်တော်များအားလုံး မင်္ဂလာအပေါင်းနဲ့ ပြည့်စုံကြပါစေလို့ ဆုမွန်ကောင်း တောင်းရင်း နှုတ်ခွန်းဆက်သအပ်ပါတယ်။ ကျွန်တော်ကတော့ ဆောက်လုပ်ရေးဝန်ကြီးဌာန ပြည်ထောင်စု ဝန်ကြီး ဦးဟန်ဇော်ဖြစ်ပါတယ်။ ကျွန်တော့အနေနဲ့ ဆောက်လုပ်ရေးဝန်ကြီးဌာနရဲ့ ၂၀၁၈-၂၀၁၉ ဘဏ္ဍာရေးနှစ် အမျိုးသားစီမံကိန်းဥပဒေကြမ်းပါ စီမံကိန်းလုပ်ငန်းများနှင့် ပြည်ထောင်စုရဲ့ ဘဏ္ဍာငွေအရအသုံးဆိုင်ရာ ဥပဒေကြမ်းပါ ရငွေသုံးငွေများနှင့် စပ်လျဉ်းပြီး ရှင်းလင်းတင်ပြသွားမှာဖြစ်ပါတယ်။ လေးစားအပ်ပါသော နာယကကြီးခင်ဗျား။ Power Point ဖြင့် ရှင်းလင်းခွင့်ပြုပါရန် တင်ပြအပ် ပါတယ်။ ပထမပိုင်းအနေနဲ့ တင်ပြသွားမှာကတော့ မူဝါဒ၊ ရည်မှန်းချက်နဲ့ လုပ်ငန်းစဉ်များအပိုင်း ဖြစ်ပါတယ်။ ဆောက်လုပ်ရေးဝန်ကြီးဌာနရဲ့ ၂၀၁၈-၂၀၁၉ ဘဏ္ဍာရေးနှစ် အမျိုးသားစီမံကိန်း ဥပဒေကြမ်းပါ စီမံကိန်းလုပ်ငန်းများကို မူဝါဒ ၅ ရပ်၊ ရည်မှန်းချက် ၄ ရပ်၊ လုပ်ငန်းစဉ်ပေါင်း ၄၀ ခုတို့နဲ့ ထိန်းသိမ်းစိစစ် ကြပ်မတ်အကောင်အထည်ဖော် ဆောင်ရွက်သွားမှာဖြစ်ပါတယ်။ မူဝါဒ ၅ ရပ်အနေနဲ့ ဝန်ကြီးဌာနက ကျင့်သုံးလျက်ရှိတဲ့ မူဝါဒများနဲ့ နိုင်ငံတော်မှ ချမှတ်ထားတဲ့ မူဝါဒများ၊ လုပ်ထုံးလုပ်နည်းများအရ လည်းကောင်း၊ နိုင်ငံတကာမှာကျင့်သုံးဆောင်ရွက်လျက်ရှိတဲ့ မူဝါဒများနဲ့ ပေါင်းစပ်ကိုးကား၍ လည်းကောင်း၊ လုပ်ငန်းအခြေအနေအရ ဆက်စပ်ဆောင်ရွက်လျက်ရှိတဲ့ အခြားဝန်ကြီးဌာနများရဲ့ မူဝါဒများနှင့်လည်းကောင်း ပေါင်းစပ်ညှိနှိုင်းပြီးတော့ အကောင်အထည်ဖော် ဆောင်ရွက်သွားမှာဖြစ်ပါတယ်။ ရည်မှန်းချက် (၄)ရပ်အနေနဲ့ကတော့ နိုင်ငံတော်ရဲ့ နှစ်အလိုက် ဦးစားပေးကဏ္ဍများ၊ ဦးစားပေး ဆောင်ရွက်ရမယ့် ဒေသများနှင့် အကြောင်းအရာများပေါ်မူတည်ပြီး နှစ်အလိုက် ရည်မှန်းချက်များကို ချမှတ်ထားပါတယ်။ လုပ်ငန်းစဉ်များအနေနဲ့ ရည်မှန်းချက်အတိုင်း အကောင်အထည်ဖော်နိုင်ဖို့ ရသုံးမှန်းခြေ ငွေစာရင်းနဲ့ ကိုက်ညှိပြီး Plan to Budgeting နည်းစနစ်နဲ့ ပြုစုတင်ပြထားပါတယ်။ အချို့လုပ်ငန်းစဉ် များမှာ လက်ရှိဘဏ္ဍာရေးနှစ်အတွင်း အကျိုးအမြတ်ဖြစ်ပေါ်နိုင်ပြီး အချို့လုပ်ငန်းစဉ်တွေကတော့ ကာလတိုနှင့် ကာလရှည်များမှသာ သိသာထင်ရှား ပေါ်လွင်စေမှာ ဖြစ်ပါတယ်။ လုပ်ငန်းစဉ် ၄၀ ခုရဲ့ အဓိက ဆောင်ရွက်မယ့် ကဏ္ဍတွေကတော့ (၁) နိုင်ငံတော်ရဲ့ ရသုံးခန့်မှန်းခြေငွေစာရင်းမှာ ပါဝင်ဆောင်ရွက်ခြင်း၊ (၂) ဥပဒေ၊ နည်းဥပဒေ၊ လုပ်ထုံးလုပ်နည်းများ ပြုစု ပြဋ္ဌာန်းခြင်း၊ (၃) မြို့ပြဖွံ့ဖြိုးရေးဆောင်ရွက်ခြင်း၊ (၄) နည်းပညာ ဖွံ့ဖြိုးရေး ဆောင်ရွက်ခြင်းတို့ဖြစ်ပါတယ်။ ၂၀၁၈-၂၀၁၉ ဘဏ္ဍာရေးနှစ်မှာ ဆောင်ရွက်သွားမယ့် စီမံကိန်းလုပ်ငန်းတွေကတော့ (၁) နိုင်ငံတော် သမ္မတရဲ့ နှစ်သစ်ကူး နှုတ်ခွန်းဆက် အမှာစကားမှာ ပါဝင်တဲ့ ဥဒေါင်း-ညောင်ချောင်း -မေယု တောင်ကျော် လမ်းနှင့် သက်ကိုင်ညာ-ပဒဂါး-တောင်ကျော်လမ်း အသစ်ဖောက်လုပ်ခြင်း၊ (၂) ရောင်ဟီး- ပင်လည်ဘူးလမ်း၊ မတူပီ-ပလက်ဝလမ်း၊ တီးတိန်-တွန်းဇံ-ကျီခါးလမ်း၊ ဟားခါး-မတူပီလမ်း၊ ရွှေဘို-မြစ်ကြီးနားလမ်း၊ မြစ်ကြီးနား-ဆွမ်ပရာဘွမ်-ပူတာအိုလမ်းနှင့် ပုဏ္ဏားကျွန်း-ရသေ့တောင်-ဘူးသီးတောင်လမ်းတို့ အဆင့် မြှင့်တင်ခြင်း ဖြစ်ပါတယ်။ နံပါတ် (၃) ကတော့ လွှတ်တော်အစည်းအဝေးများတွင် ကတိကဝတ် ပြုထားခဲ့တဲ့ လမ်းများနဲ့ လွှတ်တော်ကိုယ်စားလှယ်များ အဆိုပြုထားတဲ့ လမ်း(၁၀)လမ်း အဆင့်မြှင့်တင်ခြင်း၊ နံပါတ်စဉ် (၄) နိုင်ငံတကာနှင့် ဆက်သွယ်မယ့် ပြည်ထောင်စုလမ်းမကြီး ၃ လမ်း၊ အဓိက ပြည်ထောင်စု ၆ လမ်းနဲ့ ကျန်ပြည်ထောင်စု ၂၃ လမ်း အဆင့်မြှင့်တင်ခြင်း၊ (၅) လွှတ်တော် အစည်းအဝေးများမှာ ကတိကဝတ် ပြုထားတဲ့ တံတား ၂ရ စင်းနှင့် ကြိုးတံတားများ၊ အခြားတံတားကြီးများ တည်ဆောက်ခြင်း၊ (၆) ရန်ကုန် တိုင်းဒေသကြီး အတွင်းမှာရှိတဲ့ ဆောင်ရွက်ဆဲ လုပ်ငန်း စီမံကိန်း၅ ခုနှင့် နိုင်ငံတော်ဧည့်ဂေဟာ အကြီးစား မွမ်းမံခြင်း၊ မန္တလေးတိုင်းဒေသကြီးနဲ့ ဧရာဝတီတိုင်းဒေသကြီးတို့မှာရှိတဲ့ အိမ်ရာစီမံကိန်းများရဲ့ ရေနှင့် ဆက်စပ်လုပ်ငန်း ၂ ခု ဆောင်ရွက်ခြင်း၊ (၇) စီမံကိန်းအသစ်များဖြစ်တဲ့ နိုင်ငံ့ဝန်ထမ်းများ တာဝန် ထမ်းဆောင်စဉ် နေထိုင်ရေး အဆင်ပြေစေရန်အတွက် အငှားအိမ်ရာများမှာ သက်သာသော နှုန်းထားဖြင့်နေထိုင်နိုင်ရန် နေပြည်တော်၊ ရန်ကုန်၊ မန္တလေးတို့မှာ နိုင်ငံ့ဝန်ထမ်းအငှားအိမ်ရာများ တည်ဆောက်ခြင်း၊ (၈) ရန်ကုန်တိုင်း ဒေသကြီးအတွင်းရှိ သန်လျင်၊ ကျောက်တန်း၊ သီလဝါ စက်မှုဇုန်အနီး တန်ဖိုးနည်းအိမ်ရာ စီမံကိန်းနှင့် လမ်းလုပ်ငန်း ၂ ခု ဆောင်ရွက်ခြင်း၊ (၉) နေပြည်တော် လွှတ်တော်အိမ်တော် အထူးမွမ်းမံပြင်ဆင်ခြင်း လုပ်ငန်း ရ ခု ဆောင်ရွက်ခြင်း၊ (၁၀) ကျေးလက်လမ်းများကို ကွန်ကရစ်နှင့် ကတ္တရာလမ်း မိုင် ၁,၀၀၀ Sissement of fun morfofoner solenfomfofofo. ဒေသအသီးသီးမှာရှိတဲ့ ပြည်သူများက တင်ပြတောင်းခံထားတဲ့ လမ်း၊ တံတားများ အဆင့်မြှင့်တင်ခြင်း၊ (၁၂) ခရိုင်ချင်းဆက်လမ်းမွမ်းမံခြင်း၊ စစ်ကိုင်း၊ ပဲခူး၊ ရန်ကုန်နဲ့ ဧရာဝတီတိုင်းဒေသကြီးတို့အတွင်း သဘာဝဘေးဒဏ်ကြောင့် ပျက်စီးခဲ့တဲ့ ကျေးလက်လမ်းများ အဆင့်မြှင့်တင်ခြင်းတို့ဖြစ်ပါတယ်။ လေးစားအပ်ပါသော နာယကကြီးခင်ဗျား။ ဒုတိယပိုင်းအနေနဲ့ ၂၀၁၈-၂၀၁၉ ဘဏ္ဍာရေးနှစ် ပြည်ထောင်စုရဲ့ ဘဏ္ဍာငွေအရအသုံးဆိုင်ရာ ဥပဒေကြမ်းပါ ရငွေသုံးငွေများနှင့်စပ်လျဉ်းပြီး ရှင်းလင်း တင်ပြသွားမှာဖြစ်ပါတယ်။ ဆောက်လုပ်ရေးဝန်ကြီးဌာနရဲ့ ၂၀၁၈-၂၀၁၉ ဘဏ္ဍာရေးနှစ် ရငွေလျာထားချက် တွေကတော့ သာမန်ရငွေ ကျပ် ၇၀.၈၈၆ ဘီလီယံ၊ ငွေလုံးငွေရင်းရငွေ ကျပ် ၃၅.၆၀ ဘီလီယံ၊ ကြွေးမြီ ရငွေ ကျပ် ၄၀၀.၈၁၉ ဘီလီယံ၊ စုစုပေါင်း ရငွေ ကျပ် ၅၀၇.၃၃၅ ဘီလီယံဖြစ်ပါတယ်။ အသုံးစရိတ် လျာထားချက်ကတော့ သာမန်အသုံးစရိတ် ကျပ် ၁၁၂.၃၂ ဘီလီယံ၊ ငွေလုံးငွေရင်း အသုံးစရိတ် ၇၃၄.၇၃၉ ဘီလီယံ၊ စုစုပေါင်းအသုံးစရိတ် ကျပ် ၈၄၇.၀၅၉ ဘီလီယံဖြစ်ပါတယ်။ သာမန်ရငွေ ကျပ် ၇၀.၈၈၆ ဘီလီယံမှာ လမ်း၊ တံတား အသုံးပြုခ ကောက်ခံရငွေများ၊ ပုံဆွဲ၊ ပုံထုတ်ခ ရငွေများ၊ အရည်အသွေး စစ်ဆေးခဲ့ ရငွေများ၊ အဆောက်အဦ၊ မြေငှားရမ်းခ ရငွေများ၊ တင်ဒါပုံစံ ရောင်းရငွေများ၊ ဒဏ်ကြေးငွေများနှင့် လျော်ကြေးငွေများဖြစ်ပါတယ်။ ငွေလုံးငွေရင်းရငွေ ကျပ် ၃၅.၆၃၀ ဘီလီယံကတော့ နိုင်ငံတကာအဖွဲ့အစည်းများမှ ထောက်ပံ့ငွေနဲ့ နိုင်ငံပိုင် အဆောက်အဦအဟောင်းများ ဖျက်သိမ်းရောင်းချရငွေများဖြစ်ပါတယ်။ ကြွေးမြီရငွေ ကျပ် ၄၀၀.၈၁၉ ဘီလီယံကတော့ ပြည်ပနိုင်ငံများက ချေးယူရငွေနှင့် ဖက်စပ်ကုမ္ပဏီများက ရင်းနှီးထည့်ဝင်ထားငွေမှ ပြန်လည်ရငွေများဖြစ်ပါတယ်။ သာမန်အသုံးစရိတ်လျာထားချက် ကျပ် ၁၁၂.၃၂ ဘီလီယံဖြစ်ပြီး အသုံးစရိတ် စာရင်းအား Power Point မှာ တင်ပြထားပါတယ်။ ငွေလုံးငွေရင်း အသုံးစရိတ်လျာထားချက် ကျပ် ၇၃၄.၇၃၉ ဘီလီယံဖြစ်ပြီးတော့ အသေးစိတ်စာရင်းကို ကျွန်တော်တို့ Power Point နဲ့ တင်ပြထားပါတယ်။ တည်ဆောက်ရေး လုပ်ငန်းများအတွက် ကျပ် ၆၇၁.၈၉၅ ဘီလီယံမှာ နိုင်ငံပိုင်ငွေ ကျပ် ၂၈၀.၈၁၁ ဘီလီယံ၊ ချေးငွေ(Loan) ကျပ် ၃၆၁.၂၈၂ ဘီလီယံ၊ ထောက်ပံ့ငွေ (Grant) ကျပ် ၂၉.၈၀၂ ဘီလီယံတို့ဖြစ်ပါတယ်။ စက်ပစ္စည်းဝယ်ယူခြင်းအတွက် စုစုပေါင်းကျပ် ၂၁.၁၇၃ ဘီလီယံမှာ နိုင်ငံပိုင်ငွေ ကျပ်၉.၂၃၀ ဘီလီယံ၊ ချေးငွေ(Loan) ကျပ် ၁၁.၄၃ရ ဘီလီယံနှင့် ထောက်ပံ့ငွေ (Grant) ကျပ် ၀.၅၀၆ ဘီလီယံတို့ ဖြစ်ပါတယ်။ အခြားအသုံးစရိတ်များအတွက် ကျပ် ၄၁.၆၇၁ ဘီလီယံမှာ နိုင်ငံပိုင်ငွေကျပ် ၁၀.၂၉၆ ဘီလီယံ၊ ချေးငွေ (Loan) ကျပ် ၂၆.၁၅၃ ဘီလီယံနှင့် ထောက်ပံ့ငွေ (Grant) ကျပ် ၅.၂၂၂ ဘီလီယံတို့ ဖြစ်ပါတယ်။ ဆောက်လုပ်ရေးဝန်ကြီးဌာနရဲ့ ဖော်ပြပါ ရငွေလျာထားချက်နဲ့ သုံးငွေလျာထားချက်ကို စီမံကိန်းနှင့်ဘဏ္ဍာရေးဝန်ကြီးဌာနမှ စိစစ်ခဲ့ပြီး ဘဏ္ဍာရေးကော်မရှင်ရဲ့ စိစစ်အတည်ပြုချက်ဖြင့် ဘတ်ဂျက် သတ်မှတ်မူဘောင်အတွင်း ရေးဆွဲထားခြင်းဖြစ်ပါတယ်။ လေးစားအပ်ပါသော နာယကကြီးခင်ဗျား။ ဆောက်လုပ်ရေးဝန်ကြီးဌာနမှ ဆောင်ရွက်သွားမယ့် စီမံကိန်းလုပ်ငန်းများအတွက် မူဝါဒ၊ ရည်မှန်းချက်၊ လုပ်ငန်းစဉ်များနှင့်အညီ အကောင်အထည်ဖော် ဆောင်ရွက်သွားမည်ဖြစ်ပါကြောင်းနှင့် ၂၀၁၈-၂၀၁၉ ဘဏ္ဍာနှစ် ပြည်ထောင်စုရဲ့ ဘဏ္ဍာငွေ အရအသုံး ဆိုင်ရာ ဥပဒေကြမ်းမှာ ပါဝင်တဲ့ ရငွေသုံးငွေများဖြစ်တဲ့ ရငွေလျာထားချက် ကျပ် ၅၀၇.၃၃၅ ဘီလီယံနှင့် သုံးငွေလျာထားချက် ကျပ် ၈၄၇.၀၅၉ ဘီလီယံတို့ကို ပြည်ထောင်စုလွှတ်တော်မှ အတည်ပြု ပေးနိုင်ပါရန် တင်ပြရင်း နိဂုံးချုပ်အပ်ပါတယ်။ အားလုံးကိုကျေးဇူးတင်ပါတယ်။</speech>
<speech type="speaker">လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေးဝန်ကြီးဌာန ကိုယ်စား အလုပ်သမား၊ လူဝင်မှုကြီးကြပ်ရေးနှင့် ပြည်သူ့အင်အားဝန်ကြီးဌာန ရှင်းလင်းတင်ပြဖို့ ဖြစ်ပါတယ်။</speech>
<speech><agency id="25">ဦးသိန်းဆွေ(ပြည်ထောင်စုဝန်ကြီး၊ အလုပ်သမား၊ လူဝင်မှုကြီးကြပ်ရေးနှင့် ပြည်သူ့အင်အား ဝန်ကြီးဌာန)</agency>လေးစားအပ်ပါတဲ့ ပြည်ထောင်စုလွှတ်တော် နာယကကြီးနှင့် ပြည်သူ့လွှတ်တော် ဥက္ကဋ္ဌကြီး၊ ပြည်ထောင်စုလွှတ်တော် ကိုယ်စားလှယ်များခင်ဗျား။ ကျွန်တော့အနေနဲ့ လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေးဝန်ကြီးဌာနရဲ့ ၂၀၁၈-၂၀၁၉ ဘဏ္ဍာရေးနှစ် အမျိုးသား စီမံကိန်းဥပဒေကြမ်းနှင့် ပြည်ထောင်စုရဲ့ဘဏ္ဍာငွေအရအသုံးဆိုင် ရာဥပဒေကြမ်းတို့နှင့် စပ်လျဉ်းပြီးတော့မှ ရှင်းလင်းတင်ပြသွားမှာ ဖြစ်ပါတယ်။ နာယကကြီးခင်ဗျား။ လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေးဝန်ကြီးဌာန အနေနဲ့ ၂၀၁၈-၂၀၁၉ခုနှစ်ဘဏ္ဍာရေးနှစ်အတွင်း မူဝါဒ၊ ရည်မှန်းချက်၊ လုပ်ငန်းစဉ်များ၊ ဦးစားပေးအစီအစဉ် များကို အမျိုးသားစီမံကိန်းဥပဒေကြမ်းအဖြစ် ရေးဆွဲပြဋ္ဌာန်းပြီးဖြစ်ပါတယ်။ ဝန်ကြီးဌာနအနေနဲ့ ထိရောက်စွာ ၎င်းရဲ့ပြဋ္ဌာန်းပြီးတဲ့ ဥပဒေကြမ်းအတိုင်း အကောက်အထည်ဖော် ဆောင်ရွက်သွားမှာဖြစ်ပါတယ်။ လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေးဝန်ကြီးဌာနအနေနဲ့ ၂၀၁၈-၂၀၁၉ ခုနှစ်၊ ဘဏ္ဍာရေးနှစ် အတွက် သာမန်ရငွေ ကျပ် ၅၈,၀၇.၀ရ သန်း၊ ငွေလုံးငွေရင်းရငွေ ကျပ် ၁၁,၀၉၀ သန်း၊ သာမန်အသုံး စရိတ် ကျပ် ၈,၇၀၅.၃၀၅ သန်းနဲ့ ငွေလုံးငွေရင်းအသုံးစရိတ် ကျပ် ၂၃,၃၉၇.၁၃ရ သန်း၊ စုစုပေါင်း ကျပ် ၁၄၀,၁၀၂.၅၄၂ သန်း တင်ပြတောင်းခံထားပါတယ်။ သာမန်ရငွေများမှာ ဆိုင်ခန်းငှားခနဲ့ ပစ္စည်းဟောင်း များရောင်းချမှုများ ပါဝင်ပြီးတော့မှ ပြည်ပအကူအညီရငွေများ၊ လူမှုဝန်ထမ်းဦးစီးဌာနအနေနဲ့ UNICEF, UNFPA, Lift Fund, World Bank တို့မှ ထောက်ပံ့ငွေ ၅,၅၃၉.၇၃၂ သန်း၊ ဘေးအန္တရာယ်ဆိုင်ရာ စီမံခန့်ခွဲမှုဦးစီးဌာနအနေနဲ့ UNICEF မှ ထောက်ပံ့ငွေကျပ် ၁၃.၆ သန်းနှင့် ပြန်လည်ထူထောင်ရေးဦးစီး ဌာနအနေနဲ့ UNICEF မှ ထောက်ပံ့ငွေကျပ် ၁၇၁.၂၅၀ သန်း၊ စုစုပေါင်းကျပ် ၅,၇၂၄.၅၈၂ သန်း ပါဝင် ပါတယ်။ ငွေလုံးငွေရင်းရငွေမှာ ပြည်ပအကူအညီရငွေ ဘေးအန္တရာယ်ဆိုင်ရာ စီမံခန့်ခွဲမှုဦးစီးဌာနအတွက် ဖြစ်ပြီးတော့မှ ရခိုင်ပြည်နယ်အတွက် အိန္ဒိယနိုင်ငံအစိုးရမှ ထောက်ပံ့ငွေကျပ် ၆,၈၀၀ သန်း နှင့် ဂျပန်နိုင်ငံ အစိုးရမှ ထောက်ပံ့ငွေကျပ် ၄,၂၉၀ သန်း၊ စုစုပေါင်းကျပ် ၁၁,၀၉၀ သန်း ထည့်သွင်းဖော်ပြထားခြင်း ဖြစ်ပါတယ်။ အသုံးစရိတ်များ တင်ပြတောင်းခံမှုနှင့် ပက်သက်ပြီးတော့မှ လူမှုဝန်ထမ်း၊ ကယ်ဆယ်ရေး နှင့်ပြန်လည်နေရာချထားရေးဝန်ကြီးဌာနအနေနဲ့ ပြည်သူလူထုတစ်ရပ်လုံးအတွက် ပဋိသန္ဓေတည်သည်မှ သက်ကြီးရွယ်အိုအထိ လူမှုကာကွယ်စောင့်ရှောက်ရေးလုပ်ငန်းများနှင့် မြန်မာနိုင်ငံတစ်ဝန်းဖြစ်ပွားသည့် ဘေးအန္တရာယ်အမျိုးမျိုးကြောင့် ထိခိုက်ပျက်စီးဆုံးရှုံးမှုများကို လျော့နည်းသက်သာစေရန် ဆောင်ရွက်ခြင်း၊ သဘာဝဘေးအန္တရာယ်ကို ရင်ဆိုင်တုန့်ပြန်နိုင်ရန် အဆင့်သင့်ဖြစ်ရန်ပြင်ဆင်ခြင်းနှင့် ဘေးသင့်ပြည်သူများအား မူလလူနေမှုဘဝအခြေအနေထက် ပိုမိုကောင်းမွန်တဲ့အခြေအနေသို့ ရောက်ရှိအောင် ဆောင်ရွက်ခြင်းများတွင် အသုံးပြုသွားမှာဖြစ်ပါတယ်။ လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေးဝန်ကြီးဌာနရဲ့ ၂၀၁၈-၂၀၁၉ ခုနှစ် ဘဏ္ဍာရေးနှစ် အမျိုးသားစီမံကိန်းဥပဒေကြမ်းနှင့် ပြည်ထောင်စုရဲ့ ဘဏ္ဍာငွေအရအသုံးဆိုင်ရာဥပဒေ ကြမ်းမှာ ရငွေသုံးငွေကိစ္စရပ်များနှင့်စပ်လျဉ်း၍ ငွေကြေးစီမံခန့်ခွဲမှုများကို ပြည်သူလူထုအပေါ် ထိထိ ရောက်ရောက်နှင့် ပွင့်လင်းမြင်သာစွာ ဆောင်ရွက်သွားမည်ဖြစ်ပါကြောင်း ရှင်းလင်းတင်ပြအပ်ပါတယ် ခင်ဗျား။ အားလုံးကို ကျေးဇူးတင်ပါတယ်။</speech>
<speech type="speaker">ဟိုတယ်နှင့် ခရီးသွားလာရေးဝန်ကြီးဌာန ရှင်းလင်းတင်ပြဖို့ ဖြစ်ပါတယ်။</speech>
<speech><agency id="22">ဦးအုန်းမောင်(ပြည်ထောင်စုဝန်ကြီး၊ ဟိုတယ်နှင့်ခရီးသွားလာရေးဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်သူ့လွှတ်တော်ဥက္ကဋ္ဌနဲ့ ပြည်ထောင်စု လွှတ်တော် ကိုယ်စားလှယ်များ၊ ပြည်ထောင်စုဝန်ကြီးများနဲ့ ဒုတိယဝန်ကြီးများအားလုံး ကိုယ်စိတ်နှစ်ဖြာ ကျန်းမာချမ်းသာပါစေကြောင်း ကျွန်တော် ဟိုတယ်နှင့် ခရီးသွားလာရေးဝန်ကြီးဌာန ပြည်ထောင်စုဝန်ကြီး ဦးအုန်းမောင်က နှုတ်ခွန်းဆက်သအပ်ပါတယ်။ ကျွန်တော့အနေဖြင့် ၂၀၁၈-၂၀၁၉ ခု၊ ဘဏ္ဍာရေးနှစ် အမျိုးသားစီမံကိန်းဥပဒေကြမ်းပါ ဟိုတယ်နှင့် ခရီးသွားလာရေးဝန်ကြီးဌာနရဲ့ ငွေလုံးငွေရင်းအသုံးစရိတ်များကို Power Point ဖြင့် ရှင်းလင်းတင်ပြ သွားမှာဖြစ်ပါတယ်။ သို့ဖြစ်ပါ၍ Power Point ကို အသုံးပြုခွင့်ပြုပါရန် တင်ပြအပ်ပါတယ်ခင်ဗျာ။ ဟိုတယ်နှင့် ခရီးသွားလာရေးဝန်ကြီးဌာနရဲ့ ၂၀၁၈-၂၀၁၉ ခု၊ ဘဏ္ဍာရေးနှစ် ငွေလုံးငွေရင်းအသုံး စရိတ်တင်ပြချက်မှာ ပြည်ပအကူအညီရငွေမပါ ကျပ်သန်းပေါင်း ၁၅၇.၃၉၅ ဖြစ်ပါတယ်။ ဆောက်လုပ်ရေး လုပ်ငန်းအတွက် ကျပ်သန်း ၁၄၄ သန်း ခွင့်ပြုခဲ့ပြီး ကယားပြည်နယ်၊ လွိုင်ကော်မြို့နယ်ရှိ လွိုင်ကော်ရုံးခွဲ အဆောက်အဦ(၅၀ပေ x ၄၀ပေ x ၃၆ပေ)အရွယ် ၃ ထပ် RCC အဆောက်အဦ၊ ရေ၊ မီး အပါအဝင် ဆောက်လုပ်ရန်အတွက် တောင်းခံထားခြင်းဖြစ်ပါတယ်။ ၎င်းအဆောက်အဦအား ၂၀၁၈-၂၀၁၉ ဘဏ္ဍာ ရေးနှစ်အတွင်းပြီးစီးအောင် ဆောင်ရွက်သွားမှာဖြစ်ပါတယ်။ ရုံးသုံးစက်ကိရိယာများ ဝယ်ယူရန်အတွက် ကျပ်သန်း ၁၃.၃၉၅ လျာထားခြင်းဖြစ်ပါတယ်။ အာရှဖွံ့ဖြိုးရေးဘဏ်(ADB)၏ ပြည်ပအကူအညီငွေ ရငွေဖြင့် မော်လမြိုင်မြို့တွင် လက်မှုပစ္စည်းဈေးဆောက်လုပ်ရန်နှင့် စားကုန်သောက်ကုန်ထုတ်လုပ်ရေး စင်တာဆောက်လုပ်ရန် USD ဒေါ်လာ ၄၇,၅၀၀ နဲ့ညီမျှတဲ့ ကျပ်သန်း ၆၄.၆၀၀ ကို လျာထားခြင်း ဖြစ်ပါတယ်။ ပြည်ပအကူအညီအပါအဝင် ငွေလုံးငွေရင်းအသုံးစရိတ် စုစုပေါင်းကျပ်သန်း ၂၂၁.၉၉၅ လျာထားပါကြောင်း ရှင်းလင်းတင်ပြအပ်ပါတယ်။ လေးစားအပ်ပါတဲ့ ပြည်ထောင်စုလွှတ်တော် နာယကကြီးခင်ဗျား။ ကျွန်တော့အနေနဲ့ ဆက်လက် ပြီး ၂၀၁၈-၂၀၁၉ ခု၊ ဘဏ္ဍာရေးနှစ် ပြည်ထောင်စုရဲ့ ဘဏ္ဍာငွေအရအသုံးဆိုင်ရာဥပဒေကြမ်းပါ ဟိုတယ်နှင့် ခရီးသွားလာရေးဝန်ကြီးဌာနရဲ့ ရငွေနဲ့သုံးငွေများကိုလည်း Power Point ဖြင့် ဆက်လက်ရှင်းလင်း တင်ပြခွင့်ပြုပါခင်ဗျား။ ဟိုတယ်နှင့်ခရီးသွားလာရေးဝန်ကြီးဌာနဟာ ၂၀၁၈-၂၀၁၉ ခု၊ ဘဏ္ဍာရေးနှစ်အတွက် သာမန်ရငွေ ကျပ်သန်ပေါင်း ၂၂,၄၈၁.၅၁၃ ၊ ငွေလုံးငွေရင်းရငွေ ကျပ်သန်း ၆၄.၆၀၀ ၊ စုစုပေါင်းရငွေ ကျပ်သန်းပေါင်း ၂၂,၅၄၆.၁၁၃ လျာထားပါတယ်။ ရငွေလျာထားချက်မှာ ပြည်ပအကူအညီရငွေ ကျပ်သန်း ၃,၀၆၉.၈၃၄ ထည့်သွင်းလျာထားပါကြောင်း ရှင်းလင်းတင်ပြအပ်ပါသည်။ ဟိုတယ်နှင့် ခရီးသွားလာရေးဝန်ကြီးဌာနရဲ့ သာမန်ရငွေများဟာ အခွန်အကောက်ရငွေနဲ့ အခြား ရငွေများဖြစ်ပါတယ်။ အခွန်အကောက်ရငွေမှာ ဝန်ကြီးဌာနမှခွင့်ပြုတဲ့ လိုင်စင် ၄ မျိုးအတွက် လိုင်စင်ကြေး ရငွေများဖြစ်ပါတယ်။ အခြားရငွေမှာ FDI ဟိုတယ်များအတွက် မြေငှားရမ်းခရငွေ၊ ဌာနပိုင်ဟိုတယ် များ၊ အဆောက်အဦများ၊ အခန်းများအတွက် ငှားရမ်းခရငွေနဲ့ အခြားရငွေများ ပါဝင်ပါတယ်။ သာမန် ရငွေမှာ ADB မှ ပြည်ပအကူအညီရငွေ ကျပ်သန်းပေါင်း ၄၉၃.၂၃၄ နဲ့ Lux Dev မှ ပြည်ပရငွေ အကူ အညီရငွေ ကျပ်သန်းပေါင်း ၂,၅၁၂ နဲ့ စုစုပေါင်း ပြည်ပအကူအညီရငွေ ကျပ်သန်းပေါင်း ၃,၀၀၅.၂၃၄ ဖြစ်ပါကြောင်း တင်ပြအပ်ပါတယ်ခင်ဗျာ။ ငွေလုံးငွေရင်းမှာ အာရှဖွံ့ဖြိုးရေးဘဏ်(ADB)ရဲ့ ဆောက်လုပ်ရေး လုပ်ငန်းအတွက် ပြည်ပအကူ အညီရငွေကျပ်သန်းပေါင်း ၆၄.၆၀၀ ဖြစ်ပါကြောင်း တင်ပြအပ်ပါတယ်။ ဟိုတယ်နှင့် ခရီးသွားလာရေး ဝန်ကြီးဌာနရဲ့ ၂၀၁၈-၂၀၁၉ ခု၊ ဘဏ္ဍာရေးနှစ်တွင် သာမန် အသုံးငွေ အတွက် ကျပ်သန်းပေါင်း ၅,၉၆၉.၅၉၈ ခွင့်ပြုခဲ့ပါတယ်။ ပြည်ပအကူအညီရငွေ ကျပ်သန်းပေါင်း ၃,၀၀၅.၂၃၄ အပါအဝင် သာမန်သုံးငွေစုစုပေါင်း ကျပ်သန်းပေါင်း ၈,၉၇၄.၈၃၂ လျာထားပါကြောင်း ရှင်းလင်းတင်ပြအပ် ပါတယ်။ ဟိုတယ်နှင့် ခရီးသွားလာရေးဝန်ကြီးဌာနရဲ့ သာမန်သုံးငွေတွင် ခရီးသွားလုပ်ငန်းမြှင့်တင်ရေးနဲ့ ဖွံ့ဖြိုးတိုးတက်ရေးဆိုင်ရာ အသုံးစရိတ်များအတွက် ခေါင်းစဉ်သစ်ကို စီမံကိန်းနှင့် ဘဏ္ဍာရေးဝန်ကြီးဌာန မှ ၁၄-၇-၂၀၁၈ ရက်စွဲပါစာအမှတ်၊ စဘ ဘဏ္ဍာ-၄/၁/၁၀(၂၃၁၈/၂၀၁၈)ဖြင့် ခွင့်ပြုပေးခဲ့ပါတယ်။ ၎င်း အသုံးစရိတ်ခေါင်းစဉ်အတွက် ကျပ်သန်း ၁,၂၄၈.၄၀၀ ကို ထည့်သွင်းလျာထားပါကြောင်း တင်ပြအပ် ပါတယ်။ ရငွေလျာထားချက်နဲ့ သုံးငွေလျာထားချက်များမှာ နိုင်ငံခြားရငွေနဲ့ သုံးငွေများကို တစ်ဒေါ်လာ လျှင် ကျပ် ၁,၃၆၀ နှုန်းဖြင့် ထည့်သွင်းတွက်ချက်ထားပါတယ်။ နိုင်ငံခြားရငွေ အမေရိကန်ဒေါ်လာသန်း ၁၀.၃၅ရ လျာထားပြီး နိုင်ငံခြားသုံးငွေ အမေရိကန်ဒေါ်လာ သန်း ၀.၃၁၉ လျာထားသဖြင့် ငွေသားပိုရငွေ မှာ အမေရိကန်ဒေါ်လာသန်း ၁၀.၃၈ ဖြစ်ပါတယ်။ ဟိုတယ်နှင့် ခရီးသွားလာရေးဝန်ကြီးဌာန၏ ၂၀၁၈-၂၀၁၉ ခု၊ ဘဏ္ဍာရေးနှစ်အတွက် စုစုပေါင်းရငွေ ကျပ်သန်း ၂၂,၅၄၆.၁၁၃ လျာထားပြီး စုစုပေါင်း သုံးငွေ ကျပ်သန်း ၉,၁၉၆.၈၂ရ လျာထားသဖြင့် သုံးငွေထက်ပိုရတဲ့ငွေမှာ ကျပ် သန်းပေါင်း ၁၃,၃၄၉.၂၈၆ ဖြစ်ပါကြောင်း ရှင်းလင်းတင်ပြအပ်ပါတယ်ခင်ဗျ။</speech>
<speech type="speaker">တိုင်းရင်းသားလူမျိုးများရေးရာဝန်ကြီးဌာန ရှင်းလင်းတင်ပြဖို့ ဖြစ်ပါတယ်။</speech>
<speech><agency id="18">နိုင်သက်လွင်(ပြည်ထောင်စုဝန်ကြီး၊ တိုင်းရင်းသားလူမျိုးများရေးရာဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယက၊ လွှတ်တော်ကိုယ်စားလှယ်များနှင့် ဧည့်သည်တော်များ ကိုယ်စိတ်နှစ်ဖြာ ကျန်းမာချမ်းသာ၍ လိုအင်ဆန္ဒနှင့် ပြည့်ဝပါစေလို့ ဆုတောင်းမေတ္တာပို့သအပ်ပါတယ်။ ကျွန်တော်ကတော့ တိုင်းရင်းသားလူမျိုးများရေးရာဝန်ကြီးဌာန ပြည်ထောင်စုဝန်ကြီး နိုင်သက်လွင် ဖြစ်ပါတယ်။ ကျွန်တော်တို့ တိုင်းရင်းသားလူမျိုးများရေးရာဝန်ကြီးဌာနဟာ တိုင်းရင်းသားလူမျိုးများ၏ စာပေ၊ ယဉ်ကျေးမှု များကို ထိန်းသိမ်းမြှင့်တင်ခြင်း၊ အခွင့်အရေးများကို ကာကွယ်စောင့်ရှောက်ခြင်းနှင့် ပြည်ထောင်စုစိတ်ဓာတ် တိုးတက်ခိုင်မာစေပြီး တိုင်းရင်းသားများ၏ လူမှုစီးပွားရေးဘဝ မြင့်မားတိုးတက်စေရန်ဆိုတဲ့ မျှော်မှန်းချက် (Vision) ထားရှိ၍ မျှော်မှန်းချက်များနှင့်အညီ မူဝါဒ (၄)ရပ်နှင့် ရည်မှန်းချက် (၅)ရပ်ကို ချမှတ်ဆောင်ရွက် လျက် ရှိပါတယ်။ တိုင်းရင်းသားလူမျိုးများရေးရာဝန်ကြီးဌာနအနေဖြင့် ၂၀၁၈-၂၀၁၉ ခု၊ ဘဏ္ဍာရေးနှစ်အတွက် သာမန်အသုံးစရိတ်တောင်းခံငွေ ကျပ် ၃,၁၀၇.၅၀ရ သန်း ဖြစ်ပါတယ်။ ငွေလုံးငွေရင်းအသုံးစရိတ် တောင်းခံ ငွေကျပ် ၁,၇၅၈.၄၇၀ သန်း ဖြစ်ပါတယ်။ စုစုပေါင်းကျပ်သန်း ၄,၈၆၅.၉ရရ သန်း ခန့်မှန်းတွက်ချက် တောင်းခံထားပါတယ်။ တိုင်းရင်းသားလူမျိုးများရေးရာဝန်ကြီးဌာနက ၂၀၁၈- ၂၀၁၉ ခု၊ ဘဏ္ဍာရေးနှစ်အတွက် အသုံးစရိတ် စုစုပေါင်း ကျပ် ၄,၈၆၅.၉ရရ သန်း ခန့်မှန်းတွက်ချက် တောင်းခံရခြင်းမှာ တိုင်းရင်းသားလူမျိုးများရေးရာ ဝန်ကြီးဌာန၊ ပြည်ထောင်စုဝန်ကြီးရုံး၊ တိုင်းရင်းသားစာပေနှင့် ယဉ်ကျေးမှုဦးစီးဌာနနဲ့ တိုင်းရင်းသား အခွင့်အရေးများ ကာကွယ်စောင့်ရှောက်ရေးဦးစီးဌာနတို့တွင် ၂၀၁၈-၂၀၁၉ ခု၊ ဘဏ္ဍာရေးနှစ်အတွက် ပြည်ထောင်စုဝန်ကြီးနှင့် ဝန်ထမ်းများအတွက် လစာစရိတ်၊ ချီးမြှင့်ငွေ စသည်များ၊ ခရီးစရိတ်များနဲ့ ကျန်အခြားအသုံးစရိတ်များ ကျခံသုံးစွဲနိုင်ရန်အတွက် သာမန်အသုံးစရိတ် ကျပ် ၂,၁၇၁.၇၇၆ သန်းနှင့် တိုင်းရင်းသားလူမျိုး ၆၆ မျိုး၏ မူကြို နှင့် KG ကလေးများ သင်ကြားမှု၊ သင်ယူမှု လွယ်ကူစေရန်အတွက် စိတ်ဝင်စားဖွယ်ရာ တိုင်းရင်းသားပုံပြင် ရုပ်ပြစာအုပ်များ ရိုက်နှိပ်ထုတ်ဝေခြင်း စသည့်ကိစ္စရပ်များ ဆောင်ရွက်နိုင်ရန်အတွက် ထောက်ပံ့ငွေအသုံးစရိတ် ကျပ် ၉၃၅.၇၃၁ သန်း ဖြစ်ပြီး စုစုပေါင်းသာမန်အသုံး စရိတ် ကျပ် ၃,၁၀၇.၅၀ရ သန်းနှင့် ချင်းပြည်နယ်၊ ရခိုင်ပြည်နယ်၊ စစ်ကိုင်းတိုင်းဒေသကြီးတို့တွင် ဦးစီး ဌာနရုံး အဆောက်အအုံများ တည်ဆောက်ခြင်း၊ အဝင်လမ်းခင်းခြင်း၊ ခြံစည်းရိုးကာရံခြင်း၊ ပြင်ပ လျှပ်စစ်မီးသွယ်တန်းတပ်ဆင်ခြင်း၊ ပြင်ပရေသွယ်တန်းခြင်း လုပ်ငန်းများဆောင်ရွက်နိုင်ရန်နှင့် ရှမ်း ပြည်နယ်တွင် ခြံစည်းရိုးကာရံခြင်းနှင့် တနင်္သာရီတိုင်းဒေသကြီးတွင် အောက်ခံမြေသားပြုပြင်၍ မြေဖို့ ခြင်းနှင့် ကြိတ်ခြင်းများ ဆောင်ရွက်နိုင်ရန်အတွက် ဆောက်လုပ်ရေးလုပ်ငန်းအသုံးစရိတ် ကျပ် ၁,၅၀၄.၉၇၀ သန်း၊ ရုံးသုံးစက်ကိရိယာပစ္စည်း၊ ရုံးသုံးပရိဘောဂပစ္စည်းများနှင့် အခြားရုံးသုံးပစ္စည်းများ ဝယ်ယူခြင်းများ ဆောင်ရွက်နိုင်ရန်အတွက် စက်ပစ္စည်းအသုံးစရိတ်ကျပ် ၂၅၁ သန်းနှင့် e-Government ကိစ္စရပ်များ ဆောင်ရွက်ရန် Website ရေးဆွဲခြင်းနှင့် လွှင့်တင်ခြင်း ဆောင်ရွက်နိုင်ရန်အတွက် အခြားအသုံးစရိတ် ကျပ် ၂,၅၀၀ သန်း၊ စုစုပေါင်း ငွေလုံးငွေရင်းအသုံးစရိတ် ကျပ် ၁,၇၅၈.၄၇၀ သန်းကို ခန့်မှန်းတွက်ချက် တောင်းခံထားခြင်းဖြစ်ပါတယ်။ ပြည်ထောင်စုလွှတ်တော် နာယကကြီးခင်ဗျာ။ ၂၀၁၈-၂၀၁၉ ခု၊ ဘဏ္ဍာရေးနှစ်အတွက် တိုင်းရင်းသား လူမျိုးများရေးရာဝန်ကြီးဌာနက တင်ပြထားတဲ့ တောင်းခံငွေကျပ် ၄,၈၆၅.၉ရရ သန်းကို စိစစ်ခွင့်ပြုပေး နိုင်ပါရန် တင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ပြည်ထောင်စုရှေ့နေချုပ်ရုံး ရှင်းလင်းတင်ပြဖို့ ဖြစ်ပါတယ်။</speech>
<speech><agency id="8">ဦးထွန်းထွန်းဦး(ရှေ့နေချုပ်၊ ပြည်ထောင်စုရှေ့နေချုပ်ရုံး)</agency>လေးစားအပ်ပါသော ပြည်ထောင်စုလွှတ်တော် နာယကကြီးနဲ့ ပြည်ထောင်စုလွှတ်တော် ကိုယ်စားလှယ်များ၊ ဖိတ်ကြားထားသော ဧည့်သည်များအားလုံး မင်္ဂလာအပေါင်းနဲ့ပြည့်စုံပါစေလို့ ကျွန်တော် ပြည်ထောင်စုရှေ့နေချုပ် ဦးထွန်းထွန်းဦး မှ ဆုမွန်ကောင်းတောင်းရင်း ဂါရဝပြုနှုတ်ခွန်းဆက်သအပ်ပါတယ်။ ပြည်ထောင်စုရှေ့နေချုပ်ရုံးအနေနဲ့ တရားဥပဒေစိုးမိုးရေးဆိုင်ရာမူဝါဒများကို အကောင်အထည် ဖော်နိုင်ရေး၊ ပြည်ထောင်စုအဆင့် အဖွဲ့အစည်းများ၊ ဝန်ကြီးဌာနများသို့ ကောင်းမွန်ပြည့်စုံတဲ့ ဥပဒေ အကြံဉာဏ်များပေးနိုင်ရေး၊ တရားမျှတမှုရှိတဲ့ဥပဒေတွေ ဖြစ်ပေါ်လာစေရေး၊ နိုင်ငံသားတွေရဲ့ အခွင့်အရေး များကို ကာကွယ်စောင့်ရှောက်ပေးနိုင်ဖို့အတွက် မူဝါဒ ၆ ချက်၊ ရည်မှန်းချက် ၄ ချက်၊ လုပ်ငန်းစဉ် ၃ ချက် ချမှတ်ပြီးတော့ အကောင်အထည်ဖော် ဆောင်ရွက်လျက်ရှိပါတယ်။ ကျွန်တော်တို့ ဒီ ၂၀၁၈-၂၀၁၉ ခု၊ ဘဏ္ဍာရေးနှစ်အတွက် တင်ပြထားတဲ့ ပြည်ထောင်စုရှေ့နေချုပ် ရုံးရဲ့ ရငွေ၊ သုံးငွေများကို ရှင်းလင်းတင်ပြအပ်ပါတယ်။ ၂၀၁၈ ခုနှစ်၊ အောက်တိုဘာလမှ ၂၀၁၉ ခုနှစ်၊ စက်တင်ဘာလအထိ တစ်နှစ်တာကာလအတွင်း ပြည်ထောင်စုရှေ့နေချုပ်ရုံးရဲ့ သာမန်ရငွေမာ ကျပ် ၁၉.၃၅ရ သန်း ဖြစ်ပါတယ်။ အသုံးစရိတ်တွေနဲ့စပ်လျဉ်းပြီးတော့ စီမံကိန်းနဲ့ ဘဏ္ဍာရေးဝန်ကြီးဌာနမှ ပြည်ထောင်စုရှေ့နေချုပ်ရုံးအတွက် ဘောင်သတ်မှတ်ချက်မှာ သာမန်အသုံးစရိတ်ကျပ် ၂,၄၁၉.၄၃၂ သန်း၊ ငွေလုံးငွေရင်းအသုံးစရိတ် ကျပ် ၁,၄၉၀.၃၀၆ သန်း၊ စုစုပေါင်း ကျပ် ၃,၉၀၉.၇၃၈ သန်း ဖြစ်ပါတယ်။ ပြည်ထောင်စုရှေ့နေချုပ်ရုံးရဲ့ တင်ပြထားမှုမှာ သာမန်အသုံးစရိတ်ကျပ် ၂,၄၁၈.၄၇၂ သန်း၊ ငွေလုံး ငွေရင်းအသုံးစရိတ်ကျပ် ၇၀၂.၅၁၀ သန်း၊ စုစုပေါင်း ကျပ် ၃,၁၂၀.၉၈၂ သန်း ဖြစ်တဲ့အတွက်ကြောင့် သတ်မှတ်ဘောင်ထက် ကျပ် ၇၈၈.၇၅၆ သန်း လျော့နည်းတင်ပြထားရှိပါတယ်။ သာမန်အသုံးစရိတ်မှာ ၂၀၁၇-၂၀၁၈ ခုနှစ်၊ ဘဏ္ဍာနှစ်မှာ အသုံးစရိတ် ကျပ် ၂,၃၅၀.၆၅၉ သန်းနှင့် ၂၀၁၈-၂၀၁၉ ခုနှစ်၊ ဘဏ္ဍာရေးနှစ် တောင်းခံငွေ ၂,၄၁၈.၄၇၂ သန်းကို နှိုင်းယှဉ်ပါက ကျပ် ၆၇.၈၁၃ သန်း ပိုမိုတောင်းခံထားပါတယ်။ ဒီလို ပိုမိုတောင်းခံရတာကတော့ ၂၀၁၈-၂၀၁၉ ခုနှစ်၊ ဘဏ္ဍာနှစ်အတွင်းမှာ ခန့်ထားမယ့် ဦးစီးအရာရှိတစ်ဦး၊ အငယ်တန်းစာရေး၊ ဒု-လက်ထောက်ကွန်ပျူတာလုပ်ဆောင်ရေးမှူး ၃ ဦး၊ ရုံးအကူ၊ အဆောင်သန့်ရှင်းရေး အကူ ၃ ဦးတို့အတွက် လစာငွေများတောင်းခံခြင်း၊ Myanmar Law Information System စီမံကိန်းမှာ Domain အတွက်ပေးဆောင်ရတဲ့ နှစ်စဉ်ကြေး၊ ဆက်သွယ်ရေးလုပ်ငန်းနဲ့သက်ဆိုင်တဲ့ အခွန်အခများ၊ ADSL လစဉ်ကြေးများနဲ့ Server ငှားရမ်းအသုံးပြုခများ ပေးချေရခြင်းတို့ကြောင့်ဖြစ်ပါတယ်။ ငွေလုံးငွေရင်းအသုံးစရိတ်မှာတော့ ဆောက်လုပ်ရေးလုပ်ငန်းတွေအတွက် ကျပ် ၅၇၃.၇၉၆ သန်း၊ စက်ပစ္စည်းများဝယ်ယူဖို့အတွက် ၁၁၆.၄၅၆ သန်းနဲ့ အခြားကိစ္စရပ်တွေအတွက် ၁၂.၂၅၈ သန်း ဖြစ်ပြီးတော့ စုစုပေါင်း ကျပ် ၇၀၂.၅၁၀ သန်းဖြစ်ပါတယ်။ ငွေလုံးငွေရင်းအသုံးစရိတ်မှာ ၂၀၁၇-၂၀၁၈ ဘဏ္ဍာနှစ် ခွင့်ပြုငွေ ကျပ် ၉၁၅.၄၀၀ သန်းနှင့် ၂၀၁၈-၂၀၁၉ ဘဏ္ဍာနှစ်အတွက် ကျပ် ၇၀၂.၅၁၀ သန်းတို့ကို နှိုင်းယှဉ် မယ်ဆိုလို့ရှိရင် ကျွန်တော်တို့ ကျပ် ၂၁၂.၈၉၀ သန်း လျော့နည်းတောင်းခံထားရှိပါတယ်။ ဆောက်လုပ်ရေးလုပ်ငန်းတွေကတော့ ကျွန်တော်တို့ ပြည်ထောင်စုရှေ့နေချုပ်ရုံးဝင်းအတွင်းမှာ တည်ဆောက်ဆဲဖြစ်တဲ့ အဆောက်အဦးဆောက်လုပ်ခြင်းအတွက် လိုအပ်ငွေကျပ် ၆၂.၁၈၀ သန်းနဲ့ ဥတ္တရသီရိ မြို့နယ်၊ ပုဗ္ဗသီရိမြို့နယ်၊ ဇမ္ဗူသီရိမြို့နယ်နှင့် ဒက္ခိဏသီရိမြို့နယ် ဥပဒေရုံးတွေ ဆောက်လုပ်ဖို့ လိုအပ်ငွေ ကျပ် ၅၁၁.၆၁၆ သန်းကို တင်ပြခြင်းဖြစ်ပါတယ်။ စက်ပစ္စည်းအသုံးစရိတ်ကတော့ IT ပစ္စည်းများ၊ အစည်း 3əco:a$:004:Amplifire şę mic qp:32ozos jy.go bos:1 Machinery and Equipment အတွက် ၆၇.၈၀၀ သန်းနှင့် ရုံးသုံးပရိဘောဂများဝယ်ယူရန် ၂၄.၀၀၅ သန်းတို့ကို တင်ပြထားပါတယ်။ ငွေလုံးငွေရင်းအခြားကတော့ ပြည်ထောင်စုရှေ့နေချုပ်ရုံးနဲ့ ဥပဒေရုံးအဆင့်ဆင့်မှာ တာဝန်ထမ်းဆောင် နေတဲ့ အရာရှိတွေနဲ့ ရုံးဝန်ထမ်းတွေအတွက်နှင့် တရားလွှတ်တော်ရှေ့နေအသိအမှတ်ပြု စမတ်ကတ်ပြား များ ပြုလုပ်ရန် စက်ဝယ်ယူခြင်းနှင့် ပြည်ထောင်စုရှေ့နေချုပ်ရုံးတွင် လိုအပ်သော လျှပ်စစ်မီးလိုင်းအသစ် များ သွယ်တန်းခြင်းနဲ့ ကုန်သွယ်လုပ်ငန်းခွန်ပေးဆောင်ဖို့ ကျပ် ၁၂.၂၅၈၃ သန်း တင်ပြထားခြင်း ဖြစ်ပါတယ်။ သို့ဖြစ်ပါ၍ ပြည်ထောင်စုရှေ့နေချုပ်ရုံးက တင်ပြထားရှိပါသော ရငွေ၊ သုံးငွေများကို ပြည်ထောင်စု လွှတ်တော်က ခွင့်ပြု အတည်ပြုပေးနိုင်ပါရန် လေးစားစွာ တင်ပြအပ်ပါတယ်။ အားလုံးကို ကျေးဇူးတင် ပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ အစည်းအဝေးကို မိနစ် ၃၀ ခန့် ခေတ္တ ရပ်နားပါ့မယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျာ။</speech>
<speech type="mc">အားလုံးပဲ ထွက်ခွာနိုင်ကြပါပြီခင်ဗျာ။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များခင်ဗျား။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျား။ ။</speech>
<speech type="speaker">ပြည်ထောင်စုစာရင်းစစ်ချုပ်ရုံး ဆက်လက်ရှင်းလင်းတင်ပြဖို့ ဖြစ်ပါတယ်။</speech>
<speech><agency id="9">ဦးသန်း(ပြည်ထောင်စုစာရင်းစစ်ချုပ်၊ ပြည်ထောင်စုစာရင်းစစ်ချုပ်ရုံး)</agency>လေးစား အပ်ပါသော ပြည်ထောင်စုလွှတ်တော် နာယကကြီး၊ လွှတ်တော်ကိုယ်စားလှယ်များ၊ ပြည်ထောင်စုအဆင့် ပုဂ္ဂိုလ်များနှင့် ဧည့်သည်တော်များအားလုံး စိတ်၏ချမ်းသာခြင်း၊ ကိုယ်၏ကျန်းမာခြင်းနှင့် ပြည်စုံကြပါစေလို့ ဆုတောင်းမေတ္တာ ပို့သအပ်ပါတယ်။ ကျွန်တော်ကတော့ ပြည်ထောင်စုစာရင်းစစ်ချုပ် ဦးမော်သန်း ဖြစ်ပါတယ် ခင်ဗျာ။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ ကျွန်တော့အနေနဲ့ ၂၀၁၈၂၀၁၉ ဘဏ္ဍာနှစ်၊ ၂၀၁၈ အောက်တိုဘာလမှ ၂၀၁၉ စက်တင်ဘာလအထိ အမျိုးသားစီမံကိန်းဥပဒေကြမ်းနှင့် ပြည်ထောင်စုဘဏ္ဍာငွေ အရအသုံးဆိုင်ရာဥပဒေကြမ်းတို့တွင် ပြည်ထောင်စုစာရင်းစစ်ချုပ်ရုံးရဲ့ ပါဝင်မှုအခန်း ကဏ္ဍများကို ခြုံငုံပြီးတော့ တင်ပြသွားမှာဖြစ်ပါတယ်။ ပြည်ထောင်စုစာရင်းစစ်ချုပ်ရုံးအနေနဲ့ ပြည်သူ့ဘဏ္ဍာစီမံခန့်ခွဲမှု ကောင်းမွန်လာစေရေး၊ နိုင်ငံပိုင် ကဏ္ဍနဲ့ ပုဂ္ဂလိကကဏ္ဍ (၂) ခုလုံးရှိ ဘဏ္ဍာရေးအစီရင်ခံခြင်းဆိုင်ရာ နိုင်ငံတကာစာရင်းကိုင်စံ၊ နိုင်ငံတကာ စာရင်းစစ်စံများနှင့်အညီ ဆောင်ရွက်နိုင်စေရေး၊ စာရင်းပညာခေတ်မီတိုးတက်ရေးနှင့် ပြည်သူလူထုဆန္ဒ သဘောထားများကို အလေးထားပြီး စစ်ဆေးရေးလုပ်ငန်းစဉ်များကို အရည်အသွေးပြည့်မီစွာနှင့် ထိရောက် အကျိုးရှိစွာ ထမ်းဆောင်သွားရန် မူဝါဒများ ချမှတ်ထားပါတယ်။ ချမှတ်ထားတဲ့ မူဝါဒများနဲ့အညီ ဘဏ္ဍာရေးစာရင်းစစ်ဆေးခြင်း (Financial Audit)၊ စည်းမျဉ်း စည်းကမ်းလိုက်နာမှုစစ်ဆေးခြင်း (Compliance Audit)တို့အပြင် လုပ်ငန်းဆောင်ရွက်မှု၊ ခြိုးခြံချွေတာမှု (Economy)l gå:caosemrår (Efficiency) o copodoabaq (Effectiveness) ooozaqjos များနဲ့ လုပ်ငန်းဆောင်ရွက်မှုစစ်ဆေးခြင်း (Performance Audit)၊ ပြည်ထောင်စုလွှတ်တော်မှ ပြဋ္ဌာန်း ထားသော အမျိုးသားစီမံကိန်းဥပဒေအပေါ် အကောင်အထည်ဖော်မှုအခြေအနေ၊ အခွန်အကောက်ဥပဒေ အပေါ် အကောင်အထည်ဖော်မှုအခြေအနေ၊ ပြည်ထောင်စုဘဏ္ဍာငွေ အရအသုံးဆိုင်ရာဥပဒေအပေါ် အကောင် အထည်ဖော်မှု အခြေအနေများ၊ ပြည်သူ့ကြွေးမြီစီမံခန့်ခွဲမှုဥပဒေနှင့်အညီ ထိရောက်စွာဆောင်ရွက်မှု ရှိ မရှိနှင့် ကြပ်မတ်ကွပ်ကဲမှုများစစ်ဆေးခြင်းများ ဆောင်ရွက်လျက်ရှိပါတယ်။ နာယကကြီးခင်ဗျား။ ဒီအပြင် ပြည်ထောင်စုစာရင်းစစ်ချုပ်ဥပဒေကို ပြင်ဆင်သည့်ဥပဒေ (၂၀၁၈)ကို ၂၂-၁-၂၀၁၈ နေ့တွင် အတည်ပြုခဲ့ပြီးဖြစ်သော စစ်ဆေးရေးလုပ်ငန်းတာဝန်များကို ပိုမိုများပြားလာပါ သဖြင့် လုပ်ငန်းတာဝန်များကို အောင်မြင်စွာ အကောင်အထည်ဖော်ဆောင်ရွက်နိုင်ရန် ပြည်ထောင်စုစာရင်းစစ်ချုပ်ရုံး အနေနဲ့ ၂၀၁၈-၂၀၁၉ ဘဏ္ဍာရေးနှစ် အမျိုးသားစီမံကိန်း ရည်မှန်းချက်တွင် သာမန်ရငွေ ကျပ် ၁၇၄.၁၈၁၊ ငွေလုံးငွေရင်းရငွေ ကျပ်သန်း ၅၁.၃၈၃ နှင့် ကြွေးမြီရငွေ ကျပ်သန်း ၇၇.၀၇၄၊ စုစုပေါင်း ကျပ်သန်း ၃၀၂.၆၃၈ ထည့်သွင်းလျာထားခဲ့ပါတယ်။ အသုံးစရိတ်အနေနဲ့ ပြည်ထောင်စုစာရင်းစစ်ချုပ်ရုံးနဲ့ ပြည်ထောင်စုနယ်မြေအတွင်းရှိ စာရင်းစစ်ရုံး ၁၁ ရုံးအတွက် သာမန်အသုံးစရိတ် ကျပ်သန်း ၄,၇၁၅.၉၉၂ နဲ့ ငွေလုံးငွေရင်းအသုံးစရိတ် ကျပ်သန်း ၂,၇၄၅.၇၁၅၊ စုစုပေါင်းကျပ်သန်း ၇.၄၆၁.၇၀ရ လျာထားခဲ့ပါတယ်။ သာမန်အသုံးစရိတ်ကျပ်သန်း ၄,၇၁၅.၉၉၂ တွင် သာမန်အသုံးစရိတ်ကျပ်သန်း ၄,၇၁၅.၄၁၄ နဲ့ အတိုးပေးငွေ ကျပ်သန်း ၀.၅၇၈ ပါဝင်ပါတယ်။ ငွေလုံးငွေရင်း အသုံးစရိတ် ကျပ်သန်း ၂,၇၄၅.၇၁၅ တွင် ဆောက်လုပ်ရေးအတွက် ကျပ်သန်း ၁,၇၁၃.၉၂၄၊ စက်ပစ္စည်း ဝယ်ယူရန်အတွက် ကျပ်သန်း ၈၂၆.၇၈၊ အခြားအသုံးစရိတ် ကျပ်သန်း ၇၆.၅၅၄ နဲ့ ပြည်သူ့ဘဏ္ဍာစီမံခန့်ခွဲမှု ခေတ်မီဖွံ့ဖြိုးတိုးတက်ရေးအတွက် ကမ္ဘာ့ဘဏ်ချေးငွေ၊ အကူအညီရငွေ ဆောင်ရွက်မည့်အသုံးစရိတ် ကျပ်သန်း ၁၂၈.၄၅ရ တို့ပါဝင်ပါတယ်။ အမျိုးသားစီမံကိန်းဥပဒေကြမ်းတွင် ထိုသို့လျာထားခဲ့သော်လည်းပဲ ဘဏ္ဍာငွေအရအသုံးဆိုင်ရာ ဥပဒေအတွက်တင်ပြရာတွင် အသုံးစရိတ်ဘောင်သတ်မှတ်ချက်များ သတ်မှတ်ပေးခဲ့ပါတယ်။ ထိုဘောင် သတ်မှတ်ချက် များအရ ပြည်ထောင်စုစာရင်းစစ်ချုပ်ရုံးအနေနဲ့ ၂၀၁၈-၂၀၁၉ ခုနှစ်၊ ဘဏ္ဍာရေးနှစ်အတွက် အရအသုံးခန့်မှန်းခြေစာရင်းတွင် သာမန်အသုံးစရိတ် ကျပ်သန်း ၃,၈၅၈.၄၉၄ နဲ့ ငွေလုံးငွေရင်းအသုံး စရိတ် ကျပ်သန်း ၄,၀၃၈.၆၃၅၊ နှစ်ရပ်ပေါင်း ကျပ်သန်း ၇,၈၉၇-၁၂၉ ကို လျာထားအဆိုပြု တင်ပြခဲ့ပါတယ်။ အဆိုပြု တင်ပြထားမှုအပေါ် ရသုံးမှန်းခြေငွေစာရင်းဦးစီးဌာန ညွှန်ကြားရေးမှူးနှင့် ညှိနှိုင်းရာ သာမန်အသုံးစရိတ်မှ လျှော့ချငွေ ကျပ်သန်း ၁၆.၀၉၄ ဖြစ်၍ ၎င်းစိစစ်ပြီး သာမန်အသုံးစရိတ်မှာ ကျပ်သန်း ၃,၈၄၂.၄၊ ငွေလုံးငွေရင်း အသုံးစရိတ်တွင် ကော်မတီသုံးရပ် စစ်ဆေးလျှော့ချမှုစက်ပစ္စည်းတွင် ကျပ်သန်း ၄၀.၉၃၇၊ အခြားစာရင်းခေါင်းစဉ်တွင် ကျပ်သန်း ၅.၈၅၊ စုစုပေါင်းကျပ်သန်း ၄၆.၇၈ရ ဖြစ်၍ စိစစ်ပြီး ငွေလုံးငွေရင်းအသုံးစရိတ် ကျပ်သန်း ၃,၉၉၁.၈၄၈ ဖြစ်ပါတယ်။ စီမံကိန်းနှင့် ဘဏ္ဍာရေးဝန်ကြီးဌာန၊ ပြည်ထောင်စုဝန်ကြီးနှင့် ညှိနှိုင်းမှုမှာ ဆောက်လုပ်ရေးငွေစာရင်းခေါင်းစဉ်တွင် ကျပ်သန်း ၂,၅၈၉.၀၅၊ စက်ပစ္စည်းတွင် မော်တော်ယာဉ်ဝယ်ယူခြင်း ကျပ်သန်း ၇၀၈ နဲ့ စက်ကိရိယာအတွက် ဝယ်ယူခြင်း ကျပ်သန်း ၃၃.၀၀၅၊ စုစုပေါင်းစိစစ်လျှော့ချငွေ ကျပ်သန်း ၃,၃၃၀.၀၅၅ ဖြစ်ပြီး စိစစ်ပြီးငွေလုံးငွေရင်းအသုံးစရိတ်မှာ ကျပ်သန်း ၆၆၁.၇၉၃၊ နှစ်ရပ်ပေါင်းကျပ်သန်း ၄,၅၀၄.၁၉၃ ကို ယခုအစည်းဝေးသို့ တင်ပြထားပါတယ်။ နာယကကြီးခင်ဗျား။ ထိုသို့တင်ပြထားတဲ့ အသုံးစရိတ်များသည် မလွဲမသွေ အသုံးပြုရန်လိုအပ်တဲ့ ငွေများဖြစ်ကြောင်း တင်ပြပါတယ်။ ငွေလုံးငွေရင်းအသုံးစရိတ် ကျပ်သန်း ၆၆၁.၇၉၃ တွင် PFM ပြည်သူ့ ဘဏ္ဍာရေးစီမံခန့်ခွဲမှု ခေတ်မီဖွံ့ဖြိုးတိုးတက်ရေးအတွက် ကမ္ဘာ့ဘဏ်၏ချေးငွေ၊ အကူအညီရငွေဖြင့် ဆောင်ရွက်ရမည့် အသုံးစရိတ် ကျပ်သန်း ၄၈၃.၉၄၈ နှင့် မော်တော်ယာဉ်ပြင်ဆင်စရိတ်နှင့် စက်ကိရိယာ ဝယ်ယူရန် ကျပ်သန်း ၁၂၇.၉၄၅၊ အခြားအသုံးစရိတ် ကျပ်သန်း ၄၉.၉ တို့ ပါဝင်ပါတယ်။ ပြည်ထောင်စုစာရင်းစစ်ချုပ်ရုံးအနေနဲ့ ပြည်သူ့အကျိုးစီးပွားကာကွယ်စောင့်ရှောက်ပေးရေး၊ ပြည်သူ့ အကောက် တင်မယ် အဓိကတာဝန်ရှိသည်နှင့်အညီ စစ်ဆေးရေးအရည်အသွေး ပြည့်ဝစွာဖြင့် ထိရောက်စွာ စစ်ဆေးဖော်ထုတ် ဆောင်ရွက်ရမှာ ဖြစ်ပါတယ်။ ဒါ့အတွက်ကြောင့် ၂၀၁၈-၂၀၁၉ ခုနှစ်၊ ပြည်ထောင်စုဘဏ္ဍာငွေ အရအသုံး ဆိုင်ရာ ဥပဒေကြမ်းတွင် ထည့်သွင်းလျာထားခဲ့ခြင်းကို အတည်ပြုပေးနိုင်ပါရန် လေးစားစွာ တင်ပြအပ် ပါတယ်ခင်ဗျား။ ကျေးဇူးတင်ပါတယ်။</speech>
<speech type="speaker">လျှပ်စစ်နှင့် စွမ်းအင်ဝန်ကြီးဌာန ရှင်းလင်းတင်ပြဖို့ ဖြစ်ပါတယ်။</speech>
<speech><agency id="17">ဒေါက်တာထွန်းနိုင်(ဒုတိယဝန်ကြီး၊ လျှပ်စစ်နှင့် စွမ်းအင်ဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်သူ့လွှတ်တော်ဥက္ကဋ္ဌ၊ လွှတ်တော်ကိုယ်စားလှယ်များနှင့် ဖိတ်ကြားထားသော ဧည့်သည်တော်များအားလုံး မင်္ဂလာအပေါင်းနှင့် ပြည့်စုံပါစေလို့ ဦးစွာ နှုတ်ခွန်းဆက်သ အပ်ပါတယ်။ ကျွန်တော်ကတော့ လျှပ်စစ်နှင့်စွမ်းအင်ဝန်ကြီးဌာနမှ ဒုတိယဝန်ကြီး ဒေါက်တာထွန်းနိုင် ဖြစ်ပါတယ်။ ယနေ့ ၂၀၁၈-၂၀၁၉ ဘဏ္ဍာနှစ်၊ အမျိုးသားစီမံကိန်းဥပဒေကြမ်းနှင့် ၂၀၁၉ ခုနှစ် ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေကြမ်းအပေါ်မှာ ရှင်းလင်းတင်ပြသွားမှာ ဖြစ်ပါတယ်။ Power Point အသုံးပြုခွင့် တင်ပြတောင်းခံအပ်ပါသည်။ ၂၀၁၈-၂၀၁၉ ဘဏ္ဍာရေးနှစ် သာမန်နှင့် ငွေလုံးငွေရင်းအသုံးစရိတ်စာရင်းမှာ သာမန်အသုံးစရိတ် အနေနဲ့ ဝန်ကြီးဌာနနှင့် ဦးစီးဌာနများရဲ့ လိုအပ်တဲ့ သာမန်အသုံးစရိတ်အတွက် ၄၃ ဘီလီယံ၊ နိုင်ငံတော် စီးပွားရေးအဖွဲ့အစည်းများအတွက် သာမန်အသုံးစရိတ်ကတော့ ၄.၃၁၉ ဘီလီယံ၊ ပြည်ထောင်စုဘဏ္ဍာ ရန်ပုံငွေစာရင်းပြင်ပမှ လုပ်ငန်းများကိုဆောင်ရွက်နေရတဲ့ ရန်ကုန်နဲ့ မန္တလေး လျှပ်စစ်ဓာတ်အား ကော်ပိုရေးရှင်း နှစ်ခုအတွက် ၈၅ရ ဘီလီယံ၊ စုစုပေါင်း ကျပ် ၅.၂၁၉.၉ ဘီလီယံ တင်ပြထားပါတယ်။ ငွေလုံးငွေရင်းအသုံးစရိတ်များအနေနဲ့ ဝန်ကြီးဌာနနှင့် ဦးစီးဌာနများအတွက် ၅၀၀ ဘီလီယံ၊ နိုင်ငံတော် စီးပွားရေးအဖွဲ့အစည်းများအတွက် ၄၄၂ ဘီလီယံ၊ ပြည်ထောင်စုဘဏ္ဍာရန်ပုံငွေစာရင်း ပြင်ပမှ ဆောင်ရွက် နေတဲ့ ကော်ပိုရေးရှင်းနှစ်ခုအတွက် ၄၈.ရ ဘီလီယံနဲ့ စုစုပေါင်း ကျပ် ၉၉၁ ဘီလီယံခန့် တင်ပြထားတာ ရှိပါတယ်။ ငွေလုံးငွေရင်းနဲ့ဆောင်ရွက်မယ့် စီမံကိန်းများနဲ့ပတ်သက်ပြီးတော့ ၂၀၁၈-၂၀၁၉ ခုနှစ် အတွင်းမှာ ဆောင်ရွက်မယ့် ရေအားလျှပ်စစ်စီမံကိန်းများနဲ့ပတ်သက်ပြီး အနှစ်ချုပ်တင်ပြထားတာ ဖြစ်ပါတယ်။ ဆောင်ရွက်မယ့် စီမံကိန်းက ရ ခုရှိတာ ဖြစ်ပါတယ်။ လက်ရှိပြီးစီးနေတဲ့ ရာခိုင်နှုန်းများအရ ယခု (၆)လဘတ်ဂျက်အထိ ခွဲဝေရရှိပြီးတဲ့ သုံးစွဲထားမယ့်ရန်ပုံငွေရယ်၊ ယခု ၂၀၁၈-၂၀၁၉ ဘဏ္ဍာနှစ်အတွက် တင်ပြထားတဲ့ ရန်ပုံငွေများကို စာရင်းတင်ပြထားတာ ဖြစ်ပါတယ်။ စီမံကိန်းတစ်ခုချင်းအလိုက် အကျဉ်းချုပ် ဆက်လက်တင်ပြ သွားမှာဖြစ်ပါတယ်။ အလယ်ပေါင်းလောင်းစီမံကိန်းကို ၁၅၂ မဂ္ဂါဝပ်ထွက်ရှိမယ့် လျှပ်စစ်စီမံကိန်း ဖြစ်ပါတယ်။ လက်ရှိ အနေနဲ့ကတော့ တမံတည်ဆောက်မယ့်နေရာကို ချဉ်းကပ်လမ်းတွေဖောက်လုပ်ခြင်းတွေ၊ Construction Power အတွက် အသုံးပြုမယ့် ၃၃ KV ဓာတ်အားလိုင်းတွေ တည်ဆောက်ပြီးတဲ့အခြေအနေ ဖြစ်ပြီးတော့ ၉ လပိုင်း ၂၀၁၈ အကုန်မှာဆိုရင်စီမံကိန်းရဲ့ ပြီးစီးမှုရာခိုင်နှုန်းဟာ ၃.၆ ရာခိုင်နှုန်းခန့် ပြီးစီးမှာဖြစ်ပြီးတော့ ယခု ၂၀၁၈-၂၀၁၉ ဘဏ္ဍာရေးနှစ်မှာ ဆက်လက်တည်ဆောက်မယ့် လုပ်ငန်းများအတွက် တင်ပြထားတဲ့ Budget ကတော့ ၁.၁၃၂ ဘီလီယံခန့် ဖြစ်ပါတယ်။ အဆိုပါရန်ပုံငွေခွင့်ပြုရရှိလို့ရှိရင် ဆက်လက်တည်ဆောက် သွားပါက စီမံကိန်းရဲ့တိုးတက်မှုဟာ ၄.ရ ရာခိုင်နှုန်းအထိ ပြီးစီးသွားမှာဖြစ်ပြီးတော့ စီမံကိန်းကို ပြီးစီးအောင် ဆက်လက်ပြီး ရွှေလီ(၃) ရေအားလျှပ်စစ်ဟာ ၆၇၁ မဂ္ဂါဝပ် ထွက်ရှိမယ့်စီမံကိန်းဖြစ်ပြီးတော့ အဆိုပါ စီမံကိန်းအတွက် Construction Power နှင့် ဓာတ်အားပြန်လည်ပို့လွှတ်နိုင်ရန်အတွက် ၁၃၂ ကေဗွီလိုင်း ဓာတ်အားလိုင်းတွေကို တည်ဆောက်ကာ ၉၅ ရာခိုင်နှုန်းခန့် ပြီးစီးပြီးတော့ ရေလွှဲရေထုတ်ပြွန် သံကူ ကွန်ကရစ်လုပ်ငန်းများ၊ ပင်မတမံကျောက်ထုတ်လုပ်ငန်းများ ဆောင်ရွက်လျက်ရှိပါတယ်။ ၂၀၁၈ ခုနှစ်၊ ၉ လ ပိုင်းကုန်အထိဆိုလျှင် ထိုစီမံကိန်းရဲ့ တိုးတက်ပြီးစီးမှုဟာ ၁၀.၉၈ ရာခိုင်နှုန်းခန့်ထိ ဖြစ်မှာဖြစ် ပြီးတော့ ၂၀၁၈-၂၀၁၉ ဘဏ္ဍာရေးနှစ် လျာထားတင်ပြတောင်းခံငွေဟာ ၁၈.၈ ဘီလီယံခန့် ဖြစ်ပါတယ်။ အဆိုပါ ရန်ပုံငွေ ခွင့်ပြုရရှိခဲ့မယ်ဆိုလို့ရှိရင် စီမံကိန်းကြီးတစ်ခုလုံးရဲ့ ၁၁.၈၃ ရာခိုင်နှုန်းထိ တိုးတက် ပြီးစီးသွားမှာ ဖြစ်ပြီးတော့ စီမံကိန်းကို ၂၀၂၂-၂၀၂၃ ဘဏ္ဍာနှစ်မှာ ပြီးစီးအောင်ဆောင်ရွက်ရန် လျာထားဆောင်ရွက် လျက်ရှိတာ ဖြစ်ပါတယ်။ ဆက်လက်ပြီး အထက်နမ့်ထွမ် ရေအားလျှပ်စစ်စီမံကိန်းဟာ ကချင်ပြည်နယ်မှာရှိပြီးတော့ ၃.၂ မဂ္ဂါဝပ် ထွက်ရှိမှာဖြစ်ပါတယ်။ တည်ဆောက်ပြီးစီးမှုများကို မှတ်တမ်းဓာတ်ပုံများနှင့် တင်ပြထားပြီးတော့ ၂၀၁၈ ခုနှစ်၊ ၉ လ ပိုင်းအထိ ပြီးစီးမှုဟာ ၉၈ ရာခိုင်နှုန်း ဆောင်ရွက်ပြီးစီးမှာ ဖြစ်ပါတယ်။ လက်ရှိအခြေအနေ မှာတော့ တည်ဆောက်ရေးလုပ်ငန်းများ လက်စမသတ်ဘဲ ကျန်ရှိနေသေးသော်လည်း ပြည်သူတွေအကျိုးရှိရန် အတွက်ဆိုပြီးတော့ ဆောလျင်စွာ လျှပ်စစ်ဓာတ်အားထုတ်လွှတ်ပြီးတော့ ကချင်ပြည်နယ်ရဲ့ အနီးတစ်ဝိုက် ဒေသတွေကို စတင်ပြီး ဓာတ်အားပေးလျက်ရှိတာ ဖြစ်ပါတယ်။ ၂၀၁၈-၂၀၁၉ ဘဏ္ဍာနှစ်အတွက် လျာထား တဲ့ငွေကတော့ ၁.၂ရ ဘီလီယံခန့် ဖြစ်ပြီးတော့ အဆိုပါခွင့်ပြုငွေရရှိရင်တော့ စီမံကိန်းလုပ်ငန်းတစ်ခုလုံးရဲ့ ၁၀၀ ရာခိုင်နှုန်း ပြီးစီးသွားမှာ ဖြစ်ပါတယ်။ ယခုတင်ပြတဲ့ ဘဏ္ဍာနှစ်အတွင်းမှာ အပြီးသတ်ဆောင်ရွက် မယ့်စီမံကိန်း ဖြစ်ပါတယ်ခင်ဗျာ။ ဆက်လက်ပြီး ဒီးဒုတ်ရေအားလျှပ်စစ်စီမံကိန်းဟာ ၆၀ မဂ္ဂါဝပ် ထွက်ရှိမှာဖြစ်ပြီး မြစ်ငယ်မြစ် ပေါ်မှာ တည်ဆောက်မယ့်စီမံကိန်း ဖြစ်ပါတယ်။ အနိမ့်တမံရေအားလျှပ်စစ်စီမံကိန်း ဖြစ်ပြီးတော့ မြန်မာနိုင်ငံမှာ ပထမဦးဆုံးသော အနိမ့်တမံရေအားလျှပ်စစ်စီမံကိန်း တစ်ခုအဖြစ် စံပြဖြစ်ပေါ်လာမှာ ဖြစ်ပါတယ်။ ၂၀၁၈ ခုနှစ်၊ ၉ လပိုင်းအထိ ပြီးစီးမှုကတော့ ၁.၆၈ ရာခိုင်နှုန်းခန့်သာ ရှိပါသေးတယ်။ လိုအပ်တဲ့ Construction Power တွေ၊ ချဉ်းကပ်လမ်းတွေဖောက်လုပ်တဲ့ အဆင့်မျှသာရှိပါသေးတယ်။ ယခု ၂၀၁၈-၂၀၁၉ ဘဏ္ဍာနှစ် တင်ပြတောင်းခံထားတဲ့ ရန်ပုံငွေကတော့ ကျပ်သန်း ၂၅၅ သန်းသာ ဖြစ်ပါတယ်။ အဆိုပါရန်ပုံငွေရရှိရင်တော့ စီမံကိန်းလုပ်ငန်းတစ်ခုလုံးရဲ့ ၁.၉၅ ရာခိုင်နှုန်း ပြီးစီးသွားမှာ ဖြစ်ပြီးတော့ စီမံကိန်းတစ်ခုလုံး ပြီးစီးအောင်ဆောင်ရွက်မယ့် ခုနှစ်ကတော့ ၂၀၂၁-၂၀၂၂ အဖြစ် ကျွန်တော်တို့ လျာထားဆောင်ရွက်နေတာ ဖြစ်ပါတယ်။ ဆက်လက်ပြီး အထက်ရဲရွာရေအားလျှပ်စစ်စီမံကိန်းကတော့ ၂၈၀ မဂ္ဂါဝပ် ထုတ်လုပ်နိုင်မယ့် ရေအား လျှပ်စစ်စီမံကိန်းကြီး ဖြစ်ပါတယ်။ အဆိုပါစီမံကိန်းကိုလည်း ကျွန်တော်တို့ အရှိန်အဟုန်ဖြင့် ဆောင်ရွက်သွားသင့်တဲ့ စီမံကိန်းတစ်ခု ဖြစ်ပါတယ်။ အထက်ရဲရွာရေအားလျှပ်စစ်စီမံကိန်းအပြင် အလယ် ရဲရွာ ရေအားလျှပ်စစ်စီမံကိန်းဆိုတာလည်း အနာဂတ်မှာ အကောင်အထည်ဖော်ဖို့ ကျွန်တော်တို့ လျာထား ဆောင်ရွက်ပြီးတော့ လက်ရှိအခြေအနေမှာ အောက်ကရဲရွာ ၇၉၀ မဂ္ဂါဝပ် ရေအားလျှပ်စစ်စီမံကိန်းရှိတာ ဖြစ်ပါတယ်။ ရဲရွာစီမံကိန်းရဲ့ အောက်မှာမှ စောစောကတင်ပြသွားတဲ့ ဒီးဒုတ်ရေအားလျှပ်စစ်စီမံကိန်း ဖြစ်တဲ့အတွက်ကြောင့် မြစ်တစ်စင်းတည်းပေါ်မှာ ရေအားလျှပ်စစ်စီမံကိန်းတွေကို အဆင့်ဆင့်ထုတ်ခြင်း အားဖြင့် တိုင်းပြည်အတွက်အကျိုးရှိအောင် ဆောင်ရွက်နေတာ ဖြစ်ပါတယ်။ ၂၀၁၈ ခုနှစ်၊ ၉ လပိုင်းအထိ ကျွန်တော်တို့ ပြီးစီးသွားမယ့် ရာခိုင်နှုန်းဟာ ၃၄.၀၆ ရာခိုင်နှုန်း ပြီးစီးမယ်လို့ ကျွန်တော်တို့ ခန့်မှန်း တွက်ချက် ဆောင်ရွက်လျက်ရှိပါတယ်။ ၂၀၁၈-၂၀၁၉ ဘဏ္ဍာရေးနှစ်မှာ တင်ပြထားတဲ့ လျာထားငွေဟာ ၃၇.ရ ဘီလီယံခန့် ဖြစ်ပါတယ်။ အဆိုပါရန်ပုံငွေနဲ့ ဆက်လက်ဆောင်ရွက်ခွင့် ရရှိခဲ့မယ်ဆိုရင် စီမံကိန်း ပြီးစီးမယ့် ရာခိုင်နှုန်းဟာ ၄၃ ရာခိုင်နှုန်းအထိ ပြီးစီးသွားမှာဖြစ်တဲ့အတွက်ကြောင့် များစွာတိုးတက်သွား မယ်လို့ ကျွန်တော်တို့ မျှော်မှန်းထားတာ ဖြစ်ပါတယ်။ ၂၀၂၁-၂၀၂၂ အတွင်းမှာ ီးစီးအောင် အတွက် ကြိုးပမ်းဆောင်ရွက်လျက်ရှိတာ ဖြစ်ပါတယ်။ ဆက်လက်ပြီး ရခိုင်ပြည်နယ်မှာရှိတဲ့ သူဌေးချောင်းရေအားလျှပ်စစ်စီမံကိန်း ၁၁၁ မဂ္ဂါဝပ် ထုတ်လုပ် နိုင်မယ့် ရေအားလျှပ်စစ်စီမံကိန်းကြီး ဖြစ်ပါတယ်။ အဆိုပါစီမံကိန်းရဲ့ မြေအနေအထား၊ လုပ်ငန်း သဘောသဘာဝအရ ကျွန်တော်တို့ ထုနဲ့ ထည်နဲ့ အကြီးအကျယ်တည်ဆောက်ရတဲ့ စီမံကိန်းတစ်ရပ် ဖြစ်နေပါတယ်။ ဒီအတွက် ကျွန်တော်တို့ အရှိန်ပြင်းစွာ ကြိုးစားဆောင်ရွက်နေပြီးတော့ ၂၀၁၈ ခုနှစ်၊ ၉ လ ပိုင်းအထိ ပြီးသွားမယ့် ရာခိုင်နှုန်းဟာ ၄၈.၁ရ ရာခိုင်နှုန်းအထိ Target ထား ဆောင်ရွက်လျက်ရှိပြီး ၂၀၁၈-၂၀၁၉ ဘဏ္ဍာရေးနှစ်မှာ အဆိုပါစီမံကိန်းအတွက် တင်ပြထားတဲ့ရန်ပုံငွေဟာ ၃၄.၂ ဘီလီယံခန့် ဖြစ်ပါတယ်။ ခွင့်ပြုရန်ပုံငွေရရှိမယ်ဆိုရင် ထိုစီမံကိန်းရဲ့ ပြီးစီးမှုရာခိုင်နှုန်း ၅၄.၉၈ ရာခိုင်နှုန်းအထိ ပြီးစီးသွားအောင် မျှော်မှန်းဆောင်ရွက်သွားမှာ ဖြစ်ပါတယ်။ စီမံကိန်းတစ်ခုလုံး တကယ်ပြီးစီးမယ့်နှစ် ကိုတော့ ၂၀၂၄-၂၀၂၅ အဖြစ် လျာထားဆောင်ရွက်လျက်ရှိတာ ဖြစ်ပါတယ်ခင်ဗျာ။ ဆက်လက်ပြီး အထက်ကျိုင်းတောင်း ရေအားလျှပ်စစ်စီမံကိန်း ၅၁ မဂ္ဂါဝပ် ထုတ်လုပ်နိုင်မယ့် စီမံကိန်းဖြစ်ပြီးတော့ အဆိုပါစီမံကိန်းကို မြစ်ရေလွှဲခြင်းလုပ်ငန်းတွေ ကျွန်တော်တို့ ပြီးစီးသွားပြီဖြစ်ပါတယ်။ ပင်မတမံ စတင်တည်ဆောက်နေတဲ့ အဆင့်ကို ရောက်ရှိနေပြီးတော့ ရေသွယ်ဥမင်လိုဏ်ခေါင်းတွေကိုလည်း ကျွန်တော်တို့ စက်ယန္တရားများနဲ့ အင်တိုက်အားတိုက် ဖောက်လုပ်နေတာဖြစ်ပါတယ်။ ဖောက်လုပ်တဲ့ ြန်ဆန်စေရန်အတွက် ဥမင်ကို အစတစ်ဖက်တည်းကနေ ဖောက်လုပ်ခြင်း မလုပ်ဘဲနဲ့ အဝင်ဘက်ကရော၊ အထွက်ဖက်ကရော တစ်ပြိုင်နက် စက်ယန္တရားတွေ ဖောက်လုပ်နေပြီးတော့ တောင်ကြီးရဲ့ အလယ်မှာမှ ကျွန်တော်တို့ နှစ်ဖက်ဥမင်လိုဏ်က ပြန်လည်တွေ့ဆုံသွားမှာ ဖြစ်ပါတယ်။ ဒီအတွက် ကျွန်တော်တို့ ကြိုးစားဆောင်ရွက်လျက်ရှိပါတယ်။ ၂၀၁၈ ခုနှစ်၊ ၉ လပိုင်းမှာ ပြီးစီးသွားမယ့် ရာခိုင် နှုန်းဟာ ၃၉.၉၉ ရာခိုင်နှုန်းပြီးစီးမယ်လို့ မျှော်မှန်းထားပြီးတော့ ၂၀၁၈-၂၀၁၉ ဘဏ္ဍာနှစ်မှာ အဆိုပါ စီမံကိန်းအတွက် လျာထားတင်ပြတောင်းခံတဲ့ ဘတ်ဂျက်ရန်ပုံငွေဟာ ၃၀.၉ ဘီလီယံခန့် ဖြစ်ပါတယ်။ ခွင့်ပြုချက်ရရှိမယ်ဆိုရင် စီမံကိန်းရဲ့ ပြီးစီးမှုဟာ ၂၀၁၈-၂၀၁၉ ဘဏ္ဍာနှစ်အပြီးမှာ ၅၀.၈၃ ရာခိုင်နှုန်း အထိ ပြီးစီးသွားမယ်လို့ မျှော်မှန်းထားတာ ဖြစ်ပါတယ်။ ထိုစီမံကိန်းကြီးတစ်ခုလုံးကို ၂၀၂၀-၂၀၂၁ ပြီးစီးဖို့ မျှော်မှန်းဆောင်ရွက်ထားလျက်ရှိကြောင်း တင်ပြအပ်ပါတယ်။ ၂၀၁၈-၂၀၁၉ မှာ အခြားသော လျှပ်စစ်ဓာတ်အားပေးစက်ရုံများနဲ့ ပတ်သက်တဲ့လုပ်ငန်းများကတော့ သထုံမှာ ၁၁၈.၉ မဂ္ဂါဝပ်ထုတ်လုပ်နိုင်မယ့် သဘာဝဓာတ်ငွေ့သုံးနှင့် စွန့်ပစ်အပူသုံး ဓာတ်အားပေးစက်ရုံ စီမံကိန်းကို ဆောင်ရွက်နေတာဖြစ်ပြီးတော့ ကျွန်တော်တို့ ၂၀၁၈ ခုနှစ်၊ ၉ လပိုင်းကုန်အထိဆိုရင် ၉၉.၂ ရာခိုင်နှုန်းအထိ ပြီးစီးသွားမှာ ဖြစ်ပါတယ်။ လက်ရှိအခြေအနေမှာတော့ သဘာဝဓာတ်ငွေ့ကိုသုံးပြီး ဓာတ်အားထုတ်လုပ်တဲ့စက်ရုံက ပြီးစီးပြီး ဓာတ်အားထုတ်ပေးလျက်ရှိပါပြီ။ စွန့်ပစ်အပူသုံးဓာတ်အားပေး စက်ရုံကနေပြီး အပြီးသတ်ဓာတ်အားထုတ်လုပ်နိုင်ရေးအတွက် ကြိုးပမ်းဆောင်ရွက်နေတာ ဖြစ်ပါတယ်။ အဆိုပါစီမံကိန်းအတွက် ကျွန်တော်တို့ ၂၀၁၈-၂၀၁၉ မှာ တင်ပြတောင်းခံထားတဲ့ငွေဟာ ၄၄.၂၅ရ ဘီလီယံ ဖြစ်ပြီး စက်ပစ္စည်းဖိုးများကိုပေးချေခြင်း၊ Consultancy ဖိုးများကို ပေးချေခြင်းနဲ့ အခွန်အကောက် များအတွက် ဖြစ်ပါတယ်။ ကျွန်တော်တို့ ထိုစီမံကိန်းကို ၂၀၁၉-၂၀၂၀ မှာ အပြီးသတ်ဆောင်ရွက်မှာ ဖြစ်ပါတယ်။ နောက်တစ်ခုကတော့ ပထိုးလုံစီမံကိန်းဖြစ်ပါတယ်။ ပထိုးလုံဒေသမှာ ကျွန်တော်တို့ သဘာဝ ဓာတ်ငွေ့တွေကို တိုးတက်ရှာဖွေနေပါတယ်။ ရရှိလာမယ့် သဘာဝဓာတ်ငွေ့ကို ပြည်တွင်းသဘာဝ ဓာတ်ငွေ့ကို အသုံးပြုပြီးတော့ သဘာဝဓာတ်ငွေ့သုံး ဓာတ်အားပေးစက်ရုံတည်ဆောက်ဖို့ ကြိုးပမ်းတာ ဖြစ်ပါတယ်။ စက်ရုံတည်ဆောက်ဖို့အတွက်တော့ ဘတ်ဂျက်ရန်ပုံငွေ တင်ပြတောင်းခံခြင်း မရှိသေးသော် လည်း သဘာဝဓာတ်ငွေ့တွင်းကနေပြီးတော့ ဓာတ်ငွေ့သုံးတာဘိုင် တည်ဆောက်မယ့်နေရာကို ဓာတ်ငွေ့ ပိုက်လိုင်းသွယ်တန်းဖို့အတွက် လိုအပ်တဲ့ဘဏ္ဍာရန်ပုံငွေလေးကို တင်ပြတောင်းခံထားတာ ဖြစ်ပါတယ်။ ဆက်လက်ပြီး မြန်အောင်မှာ Japan ODA Grant နဲ့ရရှိမယ့် ၂၃ မဂ္ဂါဝပ် ထုတ်လုပ်နိုင်မယ့် ဓာတ်အားပေးစက်ရုံအတွက် ကျွန်တော်တို့ ၂၀၁၈-၂၀၁၉ မှာ ၂၆ ဘီလီယံ တင်ပြတောင်းခံထားတာ ဖြစ်ပါတယ်။ နောက် မုန်းချောင်း၊ ပေါင်းလောင်း၊ ရဲနွယ်၊ ရဲရွာ၊ ဖြူးချောင်း၊ အထက်ပေါင်းလောင်း၊ နမ်ချူစတဲ့ရေအားလျှပ်စစ်စက်ရုံများကို ကျွန်တော်တို့ မောင်းနှင်ဓာတ်အားထုတ်လုပ်ခဲ့တဲ့ နောက်ပိုင်းမှာ ပွန်းစားချို့ယွင်းသွားတဲ့ စက်ပစ္စည်းများကို အစားထိုးလဲလှယ်ဖို့အတွက် ကျွန်တော်တို့ စက်များရဲ့သက်တမ်း ပိုမိုကြာရှည်ရေး၊ စက်တွေ ကြံ့ခိုင်ရေးအတွက်ကို ပြုပြင်ဖို့အတွက် ၁၈.၅ ဘီလီယံခန့် တင်ပြတောင်းခံ ထားတာဖြစ်ပါတယ်။ တစ်နှစ်အတွင်း အပြီးသတ်ဆောင်ရွက်သွားမှာ ဖြစ်ပါတယ်။ တင်ပြပါ Power Point ကတော့ သထုံဓာတ်အားပေးစက်ရုံစီမံကိန်းရဲ့ ပြီးစီးမှုအခြေအနေများကို တင်ပြထားတာ ဖြစ်ပါတယ်။ ဆက်လက်ပြီး ၂၀၁၈-၂၀၁၉ ခုနှစ်အတွင်းမှာ ဆောင်ရွက်မယ့် ဓာတ်အားလိုင်းများနဲ့ ဓာတ်အားခွဲရုံ စီမံကိန်းများ ဖြစ်ပါတယ်။ ကျွန်တော်တို့ မိတ္ထီလာ-သပြေဝမှသည် တောင်ငူကို ၅၀၀ ကေဗွီဓာတ်အားလိုင်း တည်ဆောက်နေတာ ဖြစ်ပါတယ်။ အမြန်လမ်းရဲ့ အနောက်ဖက်အခြမ်းမှာ တာဝါတိုင်ကြီးများကို ထင်ထင် ရှားရှားမြင်တွေ့နိုင်တာ ဖြစ်ပါတယ်။ ကျွန်တော်တို့ တာဝါတိုင်တွေပြီးစီးတာ ဖြစ်တဲ့အတွက်ကြောင့် ပြီးစီးမှုရာခိုင်နှုန်းကတော့ ၇၇.၆ ရာခိုင်နှုန်း ရှိပြီးတော့ ဓာတ်အားလိုင်းကြိုးများ၊ ကြွေသီးများ အပြီးသတ် တည်ဆောက်တပ်ဆင်ဖို့ ကျွန်တော်တို့ ဆက်လက်ဆောင်ရွက်နေတာ ဖြစ်ပါတယ်။ ဒီအတွက်လိုအပ်တဲ့ ဘဏ္ဍာရန်ပုံငွေအဖြစ် ၂၀၁၈-၂၀၁၉ နှစ်အတွင်းမှာ ၂ရ ဘီလီယံခန့် တင်ပြတောင်းခံသွားတာဖြစ်ပြီး တည်ဆောက်ရေးလုပ်ငန်းများ အပြီးသတ်ဆောင်ရွက်ဖို့ ၂၀၂၀ အဖြစ် ရည်မှန်းဆောင်ရွက် ကြိုးပမ်း နေတာဖြစ်ပါတယ်။ ဒုတိယစီမံကိန်းကတော့ တောင်ငူကနေပြီးတော့ ကမာနတ်အထိ ဆက်လက်ပြီးနောက်ထပ် ၅၀၀ ကေဗွီလိုင်း ၁၀၈ မိုင် ဖြစ်ပါတယ်။ အဆိုပါစီမံကိန်းအတွက်တော့ Korea EXIM Bank ချေးငွေနဲ့ ဆောင်ရွက်နေတာဖြစ်ပြီး ၂၀၁၈-၂၀၁၉ ဘဏ္ဍာရေးနှစ်အတွင်းမှာ အဆိုပါလုပ်ငန်းအတွက် ၁၃.၉ ဘီလီယံခန့် တင်ပြတောင်းခံပြီး အဆိုပါလုပ်ငန်းကိုလည်း ၂၀၂၀-၂၀၂၁ မှာ အပြီးသတ် ဆောင်ရွက်သွားဖို့ မျှော်မှန်း ကြိုးစားနေတာဖြစ်ပါတယ်။ တတိယလုပ်ငန်းက မိတ္ထီလာရယ်၊ တောင်ငူရယ်မှာ ၅၀၀ ကေဗွီခွဲရုံကြီးတွေ တည်ဆောက်ဖို့ဖြစ်ပြီးတော့ အဆိုပါလုပ်ငန်းအတွက်တော့ ဂျပန် ODA ချေးငွေနဲ့ ရယူဆောင်ရွက်တာ ဖြစ်ပြီး ၂၀၁၈-၂၀၁၉ ဘဏ္ဍာရေးနှစ်အတွင်းမှာ ၂၈.၉ ဘီလီယံခန့်သုံးစွဲပြီး ဆောင်ရွက်ရန်စီစဉ်လျက် ရှိပါတယ်။ ၂၀၂၁ မှာ အပြီးသတ်လုပ်ငန်းများ ပြီးစီးရေးအတွက် စီစဉ်ထားတာဖြစ်ပါတယ်။ ၅၀၀ ကေဗွီ ဘုရားကြီးမှ လှိုင်သာယာ ဓာတ်အားလိုင်းနဲ့ ဘုရားကြီးနဲ့ လှိုင်သာယာမှာ ၅၀၀ ကေဗွီ ဓာတ်အားခွဲရုံများ တည်ဆောက်ရေးအတွက်လည်း ဂျပန် ODA ချေးငွေနဲ့ ဆောင်ရွက်တာရှိပါတယ်။ အဆိုပါလုပ်ငန်းများအတွက် ဘဏ္ဍာရေးနှစ်အတွင်း လိုအပ်တဲ့ဘဏ္ဍာရန်ပုံငွေ ၄၈.၈ ဘီလီယံ တင်ပြ တောင်းခံထားတာ ဖြစ်ပါတယ်ခင်ဗျာ။ တင်ပြပါ slide ကတော့ မိတ္ထီလာ-နေပြည်တော်-တောင်ငူ ဓာတ်အားလိုင်းမှာ တည်ဆောက်ပြီးစီး နေတဲ့ တာဝါတိုင်များရဲ့ မှတ်တမ်းဓာတ်ပုံများကို တင်ပြထားတာဖြစ်ပါတယ်။ ဆက်လက်ပြီး ၂၃၀ ကေဗွီ ဗန်းမော်-နဘား-ရွှေဘို-အုန်းတော ၂၂၅ မိုင်နဲ့ ဗန်းမော်မှာ ၂၅၀ အမ်ဗွီအေဓာတ်အားခွဲရုံ၊ နဘားမှာ ၂၃၀ ကေဗွီ ၁၀၀ အမ်ဗွီအေ ဓာတ်အားခွဲရုံ၊ ရွှေဘိုမှာ ၂၃၀ ကေဗွီ ၁၀၀ အမ်ဗွီအေ ဓာတ်အားခွဲရုံများကို ဆောင်ရွက် နေတာ ၃၈ ရာခိုင်နှုန်းခန့် ပြီးစီးပြီဖြစ်ပြီးတော့ ၂၀၁၈-၂၀၁၉ ခုနှစ်အတွင်းမှာ ဆက်လက်ဆောင်ရွက်မယ့် လုပ်ငန်းများအတွက် ၄၈ ဘီလီယံခန့် တင်ပြတောင်းခံထားတာ ဖြစ်ပါတယ်။ ရှမ်းပြည်နယ်(အရှေ့ပိုင်း) အတွက်ကို မဟာဓာတ်အားလိုင်းစနစ်ကနေ ဓာတ်အားပေးနိုင်ရန် ရည်စူးပြီးတော့ နမ့်စန် - မိုင်းပြင်းကျိုင်းတုံ ၁၅၅ မိုင်ကွာဝေးတဲ့ ၂၃၀ ကေဗွီ ဓာတ်အားလိုင်းနဲ့ နမ့်စန်မှာ ၂၃၀ ကေဗွီ ၁၂၅အမ်ဗွီအေခွဲရုံ၊ မိုင်းပြင်းမှာ ၂၃၀ ကေဗွီ ၆၀ အမ်ဗွီအေ ဓာတ်အားခွဲရုံ၊ ကျိုင်းတုံမှာ ၂၃၀ ကေဗွီ ၁၂၅ အမ်ဗွီအေခွဲရုံများကို တည်ဆောက်ရန် ဆောင်ရွက်နေတာဟာ ၃၁.၈ ရာခိုင်နှုန်းခန့် ပြီးစီးနေပြီးတော့ ၂၀၁၈-၂၀၁၉ ဘဏ္ဍာနှစ် အတွင်းမှာ ဆက်လက်ဆောင်ရွက်မယ့် လုပ်ငန်းများအတွက် ၆၄.၄ ဘီလီယံခန့် တင်ပြတောင်းခံထားတာ ဖြစ်ပါတယ်။ တည်ဆောက်ဆဲလုပ်ငန်း နောက်တစ်ခုဖြစ်တဲ့ မော်လမြိုင်-မြဝတီ ၅၅.၅ မိုင်ကွာဝေးတဲ့ ၂၃၀ ကေဗွီဓာတ်အားလိုင်းနဲ့ မြဝတီမှာ ၂၃၀ ကေဗွီ ၁၀၀ အမ်ဗွီအေ ဓာတ်အားခွဲရုံ တည်ဆောက်ခြင်း လုပ်ငန်းများဟာ ၈၆ ရာခိုင်နှုန်း ပြီးစီးနေပြီးတော့ ၂၀၁၈-၂၀၁၉ ဘဏ္ဍာရေးနှစ်အတွင်းမှာ လက်ကျန် လုပ်ငန်းများ ဆက်လက် ဆောင်ရွက်ရန်အတွက် ၄.၅ ဘီလီယံခန့် တင်ပြတောင်းခံထားတာ ဖြစ်ပါတယ်။ တင်ပြပါပုံကတော့ ဗန်းမော်-နဘား-ရွှေဘို-အုန်းတော ဓာတ်အားလိုင်းစီမံကိန်းများနဲ့ နမ့်စန်မိုင်းပြင်း-ကျိုင်းတုံ တည်ဆောက်ဆဲ စီမံကိန်းများရဲ့ အခြေအနေမှတ်တမ်းများကို တင်ပြထားတာ ဖြစ်ပါတယ်။ ဒီမှတ်တမ်းဓာတ်ပုံများဟာ မော်လမြိုင်-မြဝတီ ၂၃၀ ကေဗွီ ဓာတ်အားလိုင်းနှင့် ပင်မခွဲရုံကြီး များကို တည်ဆောက်ပြီးစီးနေတဲ့ မှတ်တမ်းဓာတ်ပုံများ ဖြစ်ပါတယ်ခင်ဗျာ။ ဆက်လက်ပြီး အထက်ရဲရွာ ရွှေစာရံ ၂၃၀ ကေဗွီ ဓာတ်အားလိုင်း ရရ မိုင်ခန့် တည်ဆောက်ရမယ့် စီမံကိန်းဟာ လက်ရှိဆောင်ရွက် ပြီးစီးမှုဟာ ၈၅ ရာခိုင်နှုန်းခန့် ပြီးစီးနေပြီဖြစ်ပါတယ်။ ၂၀၁၈-၂၀၁၉ ဘဏ္ဍာရေးနှစ် အတွင်းမှာ ဆက်လက် ဆောင်ရွက်ဖို့ ၁ ဘီလီယံခန့် တင်ပြတောင်းခံထားတာဖြစ်ပါတယ်။ ပြီးစီးအောင် ဆောင်ရွက်မယ့် ခုနှစ် ကတော့ ၂၀၁၈ ဖြစ်ပြီးတော့ အထက်ရဲရွာ ရေအားလျှပ်စစ်စီမံကိန်းက ထွက်ရှိလာမယ့်ဓာတ်အားတွေကို National Grid ထဲကို ထည့်နိုင်အောင်အတွက် ရည်စူးဆောင်ရွက်နေတဲ့ စီမံကိန်းဖြစ်ပါတယ်။ နောက်ထပ် စီမံကိန်းတစ်ခုကတော့ ဝါးတစ်ရာရွာမှ ရွာမ-လှိုင်သာယာသို့ ၂၃၀ ကေဗွီ ဓာတ်အားလိုင်း ၁၁ မိုင်နဲ့ ခွဲရုံတွေ တိုးချဲ့တည်ဆောက်ခြင်း လုပ်ငန်းဖြစ်ပါတယ်။ လှိုင်သာယာစက်မှုဇုန်မှာ တိုးတက်လိုအပ်လာတဲ့ လျှပ်စစ် ဓာတ်အားတွေကို မြန်မာနိုင်ငံမြောက်ပိုင်းကနေပြီးတော့ ပို့လွှတ်နိုင်ရန်ရည်စူးပြီး အဆိုပါလုပ်ငန်းကို ဆောင်ရွက်နေတာ ပြီးစီးမှုရာခိုင်နှုန်းဟာ ၁၂.၅ ရာခိုင်နှုန်း ဖြစ်ပြီးတော့ ၂၀၁၈-၂၀၁၉ ဘဏ္ဍာနှစ် အတွင်း မှာ အဆိုပါလုပ်ငန်းအတွက် ၁.၄ ဘီလီယံခန့် တင်ပြတောင်းခံထားတာဖြစ်ပြီး ၂၀၁၉ ခုနှစ်မှာ အပြီးသတ် လုပ်ငန်းများ ဆောင်ရွက်သွားဖို့ ရည်မှန်းဆောင်ရွက်နေတာ ဖြစ်ပါတယ်။ နောက်ထပ်စီမံကိန်းတစ်ခုကတော့ ဘိုင်းဒါးခွဲရုံ ၂၃၀ ကေဗွီ ၁၀၀ အမ်ဗွီအေ ၂ လုံးနဲ့ ဓာတ်အား လိုင်းစီမံကိန်းဖြစ်ပါတယ်။ အဲဒါကတော့ ပဲခူးတိုင်းဒေသကြီး အရှေ့အတွင်းမှာ ဗို့အားတွေတည်ငြိမ်ရေး၊ မှန်ကန်ရေး၊ ဗို့အားပြည့်ရေး၊ Losses များ ကျဆင်းရေး၊ အဲဒီဒေသရဲ့ စက်မှုလုပ်ငန်းများ ဖွံ့ဖြိုး တိုးတက်ရေးအတွက် ရည်စူးဆောင်ရွက်မှာဖြစ်ပြီး လက်ရှိပြီးစီးမှုဟာ ၅ ရာခိုင်နှုန်းခန့်သာ ဖြစ်ပြီးတော့ ၂၀၁၈-၂၀၁၉ ဘဏ္ဍာရေးနှစ်အတွင်းမှာ ၁.၃၅ ဘီလီယံ တင်ပြတောင်းခံထားပြီး ၂၀၁၉ ခုနှစ် အတွင်းမှာ အပြီးသတ်လုပ်ငန်းများ ဆောင်ရွက်ရန် စီစဉ်ထားတာဖြစ်ပါတယ်ခင်ဗျာ။ တင်ပြပါ Slide ပုံတွေကတော့ အထက်ရဲရွာရွှေစာရံ ဓာတ်အားလိုင်း တည်ဆောက်ပြီးစီးမှုနဲ့ ဝါးတစ်ရာ(ရွာမ-လှိုင်သာယာ) ဓာတ်အားလိုင်းများရဲ့ တည်ဆောက်ပြီးစီးမှု အခြေအနေများကို တင်ပြ ထားတာဖြစ်ပါတယ်။ ဆက်လက်ပြီး လှိုင်သာယာ-ကနောင်မှာရှိတဲ့ ၂၃၀ ကေဗွီ ၂၅၅ အမ်ဗွီအေဓာတ်အားခွဲရုံတည်ဆောက်မယ့် စီမံကိန်းဖြစ်ပါတယ်။ လက်ရှိပြီးစီးမှုအခြေအနေက ၉၅ ရာခိုင်နှုန်း ပြီးစီးနေပြီ ဖြစ်ပါတယ်။ ၂၀၁၈-၂၀၁၉ ဘဏ္ဍာရေးနှစ်အတွင်းမှာ အဆိုပါလုပ်ငန်းအတွက် ထပ်မံတင်ပြတောင်းခံထားတဲ့ငွေဟာ ၁.၉ရ ဘီလီယံခန့် ဖြစ်ပါတယ်။ ကျွန်တော်တို့ ၂၀၁၈ ခုနှစ်အတွင်းမှာ အပြီးသတ် ဆောင်ရွက်သွားမှာ ဖြစ်ပါတယ်ခင်ဗျာ။ နောက်ထပ်စီမံကိန်းတစ်ခုကတော့ ဘုရင့်နောင်ဓာတ်အားခွဲရုံမှာ ၂၃၀ ကေဗွီ ၁၂၅ အမ်ဗွီအေ ၂ လုံး တည်ဆောက်ခဲ့တာဖြစ်ပြီး လုပ်ငန်းများကတော့ ၁၀၀ ရာခိုင်နှုန်း ပြီးစီးပြီဖြစ်ပါတယ်။ ကျွန်တော်တို့ လက်ကျန်ပစ္စည်းဖိုးတွေ အရစ်ကျဆက်လက်ပြီး ပေးချေနိုင်ဖို့အတွက် လိုအပ်တဲ့ငွေတွေကို တင်ပြတောင်းခံ ထားတာဖြစ်ပါတယ်။ နောက်စီမံကိန်းတစ်ခုက လှိုင်သာယာမှ ကျိုက်လတ်သို့ ၅၂ မိုင် ကွာဝေးတဲ့ ၂၃၀ ကေဗွီ ဓာတ်အားလိုင်းနဲ့ ကျိုက်လတ်မှာ ၂၃၀ ကေဗွီ ၁၀၀ အမ်ဗွီအေ ပင်မဓာတ်အားခွဲရုံ တည်ဆောက်ခြင်း လုပ်ငန်းများ ဖြစ်ပါတယ်။ လုပ်ငန်းကတော့ ၁၀၀ ရာခိုင်နှုန်း ပြီးစီးပြီးတော့ ဧရာဝတီတိုင်းဒေသကြီးမှာ ရှိတဲ့ ဖျာပုံ၊ ဒေးဒရဲ၊ ဘိုကလေး၊ မအူပင် စတဲ့ဒေသတွေ ဗို့အားပြည့်မီအောင်၊ ပြည်သူတွေ စိတ်ချမ်းသာစွာ သုံးနိုင်အောင်အတွက် ဆောင်ရွက်ခဲ့တဲ့လုပ်ငန်း ဖြစ်ပါတယ်။ လုပ်ငန်းများပြီးစီးနေပေမယ့် ကျွန်တော်တို့က ဆိုင်းငံ့ငွေချေစနစ်နဲ့ ဆောင်ရွက်တာဖြစ်တဲ့အတွက်ကြောင့် ပစ္စည်းဖိုးတွေ၊ လုပ်အားခတွေ ဒါတွေကို ဆက်လက်အခွန်အကောက်တွေ ပေးချေဖို့အတွက် လိုအပ်တဲ့ ဘဏ္ဍာရန်ပုံငွေ ၆.၈ ဘီလီယံကို တင်ပြ တောင်းခံထားခြင်းဖြစ်ကြောင်း ရှင်းလင်းတင်ပြအပ်ပါတယ်။ တင်ပြပါမှတ်တမ်းပုံများကတော့ ကနောင်ပင်မဓာတ်အားခွဲရုံနဲ့ ဘုရင့်နောင်ပင်မဓာတ်အားခွဲရုံ များရဲ့ ပြီးစီးမှုအခြေအနေများကို တင်ပြထားခြင်းဖြစ်ပါတယ်။ ဒီမှတ်တမ်းဓာတ်ပုံများကတော့ လှိုင်သာယာကျိုက်လတ် ဓာတ်အားလိုင်းကြီး တည်ဆောက်ပြီးစီးပြီး ဓာတ်အားပို့လွှတ်ထားပြီးတဲ့ အခြေအနေကို တင်ပြထားခြင်းဖြစ်ပါတယ်။ ဆက်လက်ပြီးနောက်ထပ် ဓာတ်အားလိုင်းစီမံကိန်းက တောင်ငူ ၂၃၀ ကေဗွီ ဓာတ်အားခွဲရုံနဲ့ စပါးကြွယ် ၅၀၀ ကေဗွီဓာတ်အားခွဲရုံ ကြားမှာ ၂၃၀ ကေဗွီလိုင်း ၁၀ မိုင်ကို ချိတ်ဆက်ဖို့နဲ့ ခွဲရုံ Extension တွေ ဆောင်ရွက်ဖို့အတွက် လိုအပ်တဲ့လုပ်ငန်းတွေမှာ ဓာတ်အားလိုင်းအူကြောင်း Survey များ တိုင်းတာ ရန် လုပ်ငန်းများဖြစ်ပါတယ်။ Survey တိုင်းတာဖို့အတွက်က အမှတ်စဉ် (၁၄)ပါ လုပ်ငန်း၊ အမှတ်စဉ် (၁၅)ပါလုပ်ငန်း၊ အမှတ်စဉ် (၁၆)ပါလုပ်ငန်း၊ (၁၇)ပါလုပ်ငန်း၊ (၁၈)ပါလုပ်ငန်းများအားလုံးဟာ ဒီ Survey တိုင်းတာခြင်းလုပ်ငန်းများအတွက် တင်ပြတောင်းခံထားတာဖြစ်ပါတယ်ခင်ဗျာ။ တင်ခက်မယ် လယ်မင်းက ၉၉ က ဖလင်ကင် တက်နိုင် ပါတယ်။ တည်ဆောက်ပြီးစီးမှု အခြေအနေဟာ ၆၄.၃ ရာခိုင်နှုန်း ဖြစ်ပါတယ်ခင်ဗျာ။ ၂၀၁၈-၂၀၁၉ ဘဏ္ဍာနှစ် အတွင်းမှာ တင်ပြတောင်းခံထားတာ သန်း ၂၀၀ ဖြစ်ပါတယ်။ ကျွန်တော်တို့ လက်ကျန်လုပ်ငန်းများကို ဆက်လက်ဆောင်ရွက်နိုင်ဖို့အတွက် စီစဉ်ထားတာဖြစ်ပါတယ်။ နောက်ထပ်လုပ်ငန်းကတော့ မင်းတပ်-မတူပီ ၆၆ ကေဗွီ ဓာတ်အားလိုင်း မိုင် ၅၀ ခန့်ဖြစ်ပါတယ်။ မတူပီမှာ ၅ အမ်ဗွီအေ ခွဲရုံတစ်ရုံ တည်ဆောက်ဖို့ဖြစ်ပါတယ်။ လက်ရှိပြီးစီးမှုက ၅ ရာခိုင်နှုန်းဖြစ်ပြီး ၂၀၁၈-၂၀၁၉ ဘဏ္ဍာနှစ်အတွင်းမှာ ၈၈.၆ ဘီလီယံခန့် တင်ပြတောင်းခံထားတာ ဖြစ်ပါတယ်ခင်ဗျာ။ နောက်ထပ်စီမံကိန်းတစ်ခုက မြဝတီ-ကော့ကရိတ် ၆၆ ကေဗွီဓာတ်အားလိုင်း ၁ရ မိုင်ခန့် ဖြစ်ပါတယ်။ ကော့ကရိတ်မှာ ခွဲရုံတစ်ရုံ တည်ဆောက်ဖို့ဖြစ်ပြီးတော့ လုပ်ငန်းပြီးစီးမှုက ၉၅ ရာခိုင်နှုန်းခန့် ပြီးစီးနေပြီ ဖြစ်ပါတယ်ခင်ဗျာ။ မြဝတီ ၂၃၀ ကေဗွီဓာတ်အားလိုင်းကြီး ပြီးစီးသွားတာနဲ့ တစ်ပြိုင်နက် ကော့ကရိတ်ကို တစ်ခါတည်း ဓာတ်အားပေးနိုင်ရန်အတွက် ကြိုတင်စီမံထားခြင်းဖြစ်ပြီးတော့ ၂၀၁၈-၂၀၁၉ ဘဏ္ဍာရေး နှစ်အတွင်းမှာ လိုအပ်တဲ့ငွေ ကျပ်သန်း ၅၀ တင်ပြတောင်းခံထားတာဖြစ်ပြီးတော့ နောက်ထပ်လိုအပ်တဲ့ ငွေများကို နောက်နှစ်များမှာ ဆက်လက်တင်ပြတောင်းခံသွားမှာဖြစ်ကြောင်း ရှင်းလင်းတင်ပြအပ်ပါတယ်။ တင်ပြပါ မှတ်တမ်းဓာတ်ပုံများက ဖလမ်း-သိုင်းငင် ၆၆ ကေဗွီဓာတ်အားလိုင်း တည်ဆောက် ပြီးစီးမှုအခြေအနေ၊ မင်းတပ်-မတူပီ ဓာတ်အားလိုင်းနဲ့ ခွဲရုံတည်ဆောက်နေတဲ့ အခြေအနေများကို မှတ်တမ်းဓာတ်ပုံများ တင်ပြထားတာဖြစ်ပါတယ်။ နောက်ထပ်မှတ်တမ်းဓာတ်ပုံကတော့ ကျွန်တော်တို့ မြဝတီ-ကော့ကရိတ် ဓာတ်အားလိုင်းနဲ့ ကော့ကရိတ် ပင်မဓာတ်အားခွဲရုံများ တည်ဆောက်ပြီးစီးမှု အခြေ အနေများကို တင်ပြထားခြင်းဖြစ်ပါတယ်။ နောက်ထပ်လုပ်ငန်းကတော့ မော်လမြိုင်မှ သံဖြူဇရပ်သို့ ၆၆ ကေဗွီဓာတ်အားလိုင်း မိုင် ၄၀ နဲ့ သံဖြူဇရပ်မှာ ၆၆ ကေဗွီ ခွဲရုံတစ်ရုံ တည်ဆောက်တဲ့လုပ်ငန်းဖြစ်ပြီး ပြီးစီးမှုအနေအထားဟာ ၉၃.၅ ရာခိုင်နှုန်း ဖြစ်ပါတယ်။ လက်ကျန်လုပ်ငန်းများ ဆက်လက်ဆောင်ရွက်ဖို့အတွက် ၂၀၁၈-၂၀၁၉ ဘဏ္ဍာရေး နှစ်အတွင်းမှာ ရ ဘီလီယံကျော်ကျော် တင်ပြတောင်းခံထားတာ ဖြစ်ပါတယ်ခင်ဗျာ။ ၂၀၁၈ ဘဏ္ဍာနှစ် အတွင်းမှာပဲ လုပ်ငန်းတွေအပြီးသတ် ဆောင်ရွက်သွားမှာဖြစ်ပါတယ်။ နောက်ထပ် စီမံကိန်းတစ်ခုကတော့ ပုဏ္ဏားကျွန်းမှ ရသေ့တောင်၊ ဘူးသီးတောင်၊ မောင်တော ဒေသကို ၆၆ကေဗွီ ဓာတ်အားလိုင်း ၆၅ မိုင်ခန့်နဲ့ ရသေ့တောင်မှာ ခွဲရုံတစ်ခု၊ ဘူးသီးတောင်မှာ ခွဲရုံတစ်ခုနဲ့ မောင်တောဒေသမှာ ခွဲရုံတစ်ခု တည်ဆောက်ခြင်းလုပ်ငန်းဖြစ်ပြီး လက်ရှိပြီးစီးမှုအခြေအနေဟာ ၆၄ ရာခိုင်နှုန်းခန့် ဖြစ်ပါတယ်။ ရသေ့တောင်ခွဲရုံအထိက လုပ်ငန်းများအားလုံးပြီးစီးပြီး ပြည်သူတွေကို လျှပ်စစ်ဓာတ်အား ဖြန့်ဖြူးပေးနိုင်လျက်ရှိပါတယ်။ ဘူးသီးတောင်နှင့် မောင်တောကိုကတော့ ဆက်လက် တည်ဆောက်ဆဲဖြစ်ပါတယ်ခင်ဗျာ။ ၂၀၁၈-၂၀၁၉ ဘဏ္ဍာရေးနှစ်အတွက် တင်ပြတောင်းခံတဲ့ ငွေက ၄.၆ ဘီလီယံခန့်ဖြစ်ပါတယ်။ ကျွန်တော်တို့ လုပ်ငန်းများကို ဒီ ၂၀၁၈ ခုနှစ်၊ ဒီဇင်ဘာအပြီး ကြိုးပမ်း တည်ဆောက်လျက်ရှိသော်လည်း မိုးများတဲ့ရာသီဥတုကြောင့် ကျွန်တော်တို့ တည်ဆောက်ရေး လုပ်ငန်း များကတော့ သွားရေး၊ လာရေး၊ ပစ္စည်းသယ်ပို့ရေး အနည်းငယ်နှောင့်နှေးလျက်တော့ ရှိပါတယ်ခင်ဗျာ။ သို့သော်လည်း ကျွန်တော်တို့ ဆက်လက်ကြိုးပမ်း ဆောင်ရွက်သွားမှာဖြစ်ပါတယ်။ တင်ပြပါ မှတ်တမ်း ဓာတ်ပုံများကတော့ မော်လမြိုင်-သံဖြူဇရပ်နဲ့ သံဖြူဇရပ်ခွဲရုံတွေ တည်ဆောက်ပြီးစီးမှုရယ်၊ ပုဏ္ဏားကျွန်းရသေ့တောင်-ဘူးသီးတောင်-မောင်တော ဓာတ်အားလိုင်းများ တည်ဆောက်ပြီးစီးမှု မှတ်တမ်းဓာတ်ပုံများ ဖြစ်ပါတယ်။ (ဆက်လက်တည်ဆောက်မယ့် နောက်ထပ်စီမံကန်းတစ်ခုကတော့ ရာဇဂြိုလ်-ကလေး-ကလေးဝ ဓာတ်အားလိုင်း ၆၆ ကေဗွီ ၄၈.၆ မိုင်နဲ့ ကလေးဝဓာတ်အားခွဲရုံ ဖြစ်ပြီးတော့ ပြီးစီးမှုရာခိုင်နှုန်းဟာ ၇၅ ရာခိုင်နှုန်းဖြစ်ပြီး ၂၀၁၈-၂၀၁၉ ဘဏ္ဍာရေးနှစ်အတွင်းမှာ ဆက်လက်ဆောင်ရွက်မယ့် လုပ်ငန်းများ အတွက် ၈ ဘီလီယံခန့် ကျွန်တော်တို့ တင်ပြတောင်းခံထားတာ ဖြစ်ပါတယ်။ နောက်ထပ် စီမံကိန်းတစ်ခုကတော့ ၆၆ ကေဗွီ မူဆယ်-နမ့်ဖက်ကာ ဓာတ်အားလိုင်း ဖြစ်ပါတယ် ခင်ဗျာ။ နမ့်ဖက်ကာမှာ ခွဲရုံတစ်ရုံတည်ဆောက်ခြင်းလုပ်ငန်း ဆောင်ရွက်မှာဖြစ်ပြီး ပြီးစီးမှုရာခိုင်နှုန်းမှာ လက်ရှိ ၃၀ ရာခိုင်နှုန်း ပြီးစီးနေပြီးတော့ တင်ပြတောင်းခံထားတာကတော့ ကျပ်သန်း ၄၀၅ သန်း ဖြစ်ပါတယ်။ နောက်ထပ် ကလေးဝ- မော်လိုက် ဓာတ်အားလိုင်း ၆၆ ကေဗွီ ၃၃ မိုင်နဲ့ မော်လိုက်ဓာတ်အားခွဲရုံ တည်ဆောက်ဖို့အတွက် လက်ရှိပြီးစီးမှုအခြေအနေက ၁၆ ရာခိုင်နှုန်းဖြစ်ပြီးတော့ ၂၀၁၈-၂၀၁၉ ဘဏ္ဍာနှစ် အတွင်းမှာ တင်ပြတောင်းခံထားတာ ၅ ဘီလီယံခန့် ဖြစ်ပါတယ်။ တင်ပြပါမှတ်တမ်းဓာတ်ပုံများဟာ ရာဇဂြိုလ်-ကလေး-ကလေးဝ ဓာတ်အားလိုင်းများနဲ့ နမ့်ဖက်ကာ-ကလေး-မော်လိုက်လုပ်ငန်းများနဲ့ ပတ်သက်တဲ့ ပြီးစီးမှုအခြေအနေများ ဖြစ်ပါတယ်ခင်ဗျာ။ ဆက်လက်ပြီး ငရုပ်ကောင်း(တောင်)နဲ့ ငရုပ်ကောင်း ၆၆ ကေဗွီဓာတ်အားလိုင်း ၁၅.၅ မိုင်နဲ့ ငရုပ်ကောင်းပင်မဓာတ်အားခွဲရုံ တည်ဆောက်ခြင်းလုပ်ငန်းများဟာ ၅၉.၉၅ ရာခိုင်နှုန်းပြီးစီးနေပြီးတော့ ဆက်လက်ဆောင်ရွက်မယ့် လုပ်ငန်းများအတွက် ၂၀၁၈-၂၀၁၉ ဘဏ္ဍာရေးနှစ်အတွင်းမှာ ၂.၉ ဘီလီယံခန့် တင်ပြတောင်းခံထားပြီး ၂၀၁၉ ခုနှစ်အတွင်းမှာ အပြီးသတ်ဆောင်ရွက်ဖို့ ရည်မှန်းဆောင်ရွက်လျက်ရှိတာ ဖြစ်ပါတယ်။ ဆက်လက်ပြီး ပုသိမ်နဲ့ ငွေဆောင်ဓာတ်အားလိုင်းဟာ ၁၅ မိုင် ကွာဝေးပြီးတော့ ငွေဆောင် မှာ ၅ အမ်ဗွီအေ ဓာတ်အားခွဲရုံတစ်ရုံ တည်ဆောက်လျက်ရှိပြီး ပြီးစီးမှုဟာ ၇၀ ရာခိုင်နှုန်းခန့်ဖြစ်ကာ ၂၀၁၈-၂၀၁၉ ဘဏ္ဍာရေးနှစ်အတွင်းမှာ အဆိုပါလုပ်ငန်းအတွက် ၄ ဘီလီယံခန့် တင်ပြတောင်းခံထားတာ ဖြစ်ပါတယ်။ အဆိုပါလုပ်ငန်းကိုလည်း ယခုနှစ်အတွင်း အပြီးသတ်ပြီးစီးအောင် ဆောင်ရွက်ရန် ရည်မှန်း ဆောင်ရွက်လျက်ရှိပါတယ်။ နောက်ထပ် စီမံကိန်းတစ်ခုကတော့ မြင်းခြံ-ငါန်းဇွန်ဓာတ်အားလိုင်းနဲ့ ငါန်းဇွန်မှာ ၆၆ ကေဗွီခွဲရုံ တစ်ခုတည်ဆောက်တဲ့ လုပ်ငန်းဖြစ်ပါတယ်။ အဓိကကတော့ ဒေသအနီးတစ်ဝိုက်မှာရှိတဲ့ ပြည်သူတွေ လျှပ်စစ်ဓာတ်အားရရှိရေးကို ရည်မှန်းဆောင်ရွက်ပြီးတော့ လုပ်ငန်းကတော့ ၁၀၀ ရာခိုင်နှုန်းပြီးစီးနေပြီ ဖြစ်ပါတယ်။ ကျွန်တော်တို့က Turnkey စနစ်နဲ့ ဆောင်ရွက်ခဲ့တဲ့အတွက်ကြောင့် အပြီးသတ်လုပ်ငန်းတွေ စစ်ဆေးပြီးရင် ကျန်ရှိတဲ့ပေးချေရမယ့်ငွေများအတွက် လိုအပ်တဲ့ဘဏ္ဍာရန်ပုံငွေများ တင်ပြတောင်းခံ ထားခြင်းဖြစ်ပါတယ်။ အဆိုပါမှတ်တမ်းဓာတ်ပုံများဟာ ငရုပ်ကောင်း(တောင်)နဲ့ ငရုပ်ကောင်း ဓာတ်အား လိုင်း၊ ပုသိမ်-ငွေဆောင် ဓာတ်အားလိုင်းများရဲ့ ပြီးစီးမှုအခြေအနေများ ဖြစ်ပါတယ်ခင်ဗျာ။ တင်ပြပါ မှတ်တမ်းဓာတ်ပုံများဟာ မြင်းခြံနဲ့ ငါန်းဇွန် ဓာတ်အားလိုင်းနဲ့ ဓာတ်အားခွဲရုံစီမံကိန်းများရဲ့ ပြီးစီးမှု အခြေအနေများကို တင်ပြထားခြင်း ဖြစ်ပါတယ်။ ဆက်လက်ပြီးတော့ ကျွန်တော်တို့က ပေါက်မှာ ၆၆/၃၅ ကေဗွီ ၄၅ အမ်ဗွီအေ ၂ လုံး တပ်ဆင်ထား တဲ့ ဓာတ်အားခွဲရုံစီမံကိန်း ဖြစ်ပါတယ်။ အဆိုပါစီမံကိန်းကတော့ ၁၀၀ ရာခိုင်နှုန်းပြီးစီးပြီ ဖြစ်နေပြီးတော့ ကျွန်တော်တို့ ပစ္စည်းဖိုးနဲ့ ကျန်ရှိတဲ့ငွေများကို အရစ်ကျဆက်လက်ပေးချေဖို့အတွက် လိုအပ်တဲ့ဘဏ္ဍာ ထင်တယ် တက်တက် အသင်း လုပ်ငန်းကလည်း ၁၀၀ ရာခိုင်နှုန်း ပြီးစီးပြီ ဖြစ်ပါတယ်။ ထပ်မံပေးချေရန် နောက်ဆုံးအရစ်ကျန်နေတဲ့ ၄၄၉ သန်းကို တင်ပြတောင်းခံထားခြင်း ဖြစ်ပါတယ်ခင်ဗျာ။ နောက်ထပ် ကျွန်တော်တို့က မြဝတီမှာ ၆၆ ကေဗွီ ဓာတ်အားလိုင်း ၁၀ မိုင်နဲ့ ၆၆ ကေဗွီ ၁၀ အမ်ဗွီအေ ဓာတ်အားခွဲရုံကတော့ မြဝတီ ၂၃၀ ကေဗွီဓာတ်အားလိုင်းကြီး ပြီးစီးသွားလို့ရှိရင် မြဝတီမြို့ထဲနဲ့ အနီး တစ်ဝိုက်ရှိတဲ့ ကျေးရွာတွေကို လျှပ်စစ်ဓာတ်အား ဆက်လက်ဖြန့်ဖြူးပေးနိုင်ရန် ရည်မှန်းဆောင်ရွက်တဲ့ လုပ်ငန်းဖြစ်ပြီး လက်ရှိပြီးစီးမှုဟာ ၅ ရာခိုင်နှုန်း ဖြစ်ပါတယ်။ ကျွန်တော်တို့ တင်ပြတောင်းခံထားတဲ့ ဘဏ္ဍာရန်ပုံငွေက ကျပ်သန်း ၇၈၀ ဖြစ်ပြီးတော့ ၂၀၂၀ မှာ အပြီးသတ် ဆောင်ရွက်သွားမယ့် လုပ်ငန်း ဖြစ်ပါကြောင်း ရှင်းလင်းတင်ပြအပ်ပါတယ်။ နောက်ထပ်စီမံကိန်းတစ်ခုကတော့ ကော့ကရိတ်-ကျုံဒိုး ၆၆ ကေဗွီ ဓာတ်အားလိုင်းနဲ့ ကျုံဒိုးပင်မ ဓာတ်အားခွဲရုံ ဖြစ်ပါတယ်။ နောက် သိန္နီ-ကွမ်းလုံ ဓာတ်အားလိုင်းစီမံကိန်း၊ တောင်ကြီး-ဟိုပုံး၊ သံတွဲကျိန္တလီများဖြစ်ပြီးတော့ အဆိုပါလုပ်ငန်းများအတွက်တော့ တည်ဆောက်ရေးမပါသေးဘဲနဲ့ ကျွန်တော်တို့ Survey တိုင်းတာခြင်းလုပ်ငန်းများအတွက် လိုအပ်တဲ့ကျပ်သန်း ၁၀ သန်းစီ၊ သံတွဲ-ကျိန္တလီအတွက်တော့ ကျပ်သန်း ၅၀ တင်ပြတောင်းခံထားခြင်း ဖြစ်ပါတယ်။ တင်ပြပါ Slide မှာပါရှိတဲ့ လုပ်ငန်းများဟာလည်း အနာဂတ်မှာ ဆက်လက်တည်ဆောက် သွားမယ့် လုပ်ငန်းများအတွက် ဓာတ်အားလိုင်းအူကြောင်း ရှာဖွေတိုင်းတာခြင်း လုပ်ငန်းများအတွက် တင်ပြထားတဲ့ ရန်ပုံငွေများဖြစ်ပါတယ်။ အမှတ်စဉ်(၄၁)မှာပါရှိတဲ့ ကိစ္စရပ်ကတော့ ရန်ကုန်တိုင်းဒေသကြီး အတွင်းမှာ ၂၃၀ ကေဗွီ ဓာတ်အားလိုင်းများနဲ့ ဗိုလ်တထောင်-သီတာနားမှာ ကျွန်တော်တို့ ၂၃၀ ကေဗွီ ဓာတ်အားခွဲရုံတည်ဆောက်ဖို့အတွက် ADB ချေးငွေနဲ့ ဆောင်ရွက်မယ့်လုပ်ငန်း ဖြစ်ပြီးတော့ ကျွန်တော်တို့ ၂၀၁၈-၂၀၁၉ အတွင်းမှာ လိုအပ်တဲ့ဘဏ္ဍာရန်ပုံငွေအဖြစ် ၅၀၃ ကျပ်သန်း တင်ပြတောင်းခံထားတာ ဖြစ်ပါတယ်ခင်ဗျာ။ ဆက်လက်ပြီး တင်ပြထားတာကတော့ ပြည်နယ်နှင့် တိုင်းများအလိုက် ဓာတ်အားဖြန့်ဖြူးရေး စနစ်တွေ ပိုမိုတိုးတက်ကောင်းမွန်အောင်နဲ့ လျှပ်စစ်ဓာတ်အားမရရှိသေးသော ပြည်သူများ တိုးတက် ပြီးတော့ လျှပ်စစ်ဓာတ်အားရရှိရန်လိုအပ်တဲ့ ၆၆ ကေဗွီနဲ့ ၃၃ ကေဗွီ ဓာတ်အားလိုင်းများ၊ ဓာတ်အား ခွဲရုံများ တည်ဆောက်နိုင်ဖို့အတွက် ဒီ ၂၀၁၈-၂၀၁၉ နှစ်အတွင်းမှာ စီမံကိန်းတစ်ခုချင်းအလိုက် အတွက် လိုအပ်တဲ့ ဘဏ္ဍာရန်ပုံငွေတွေကို တင်ပြတောင်းခံထားတာဖြစ်ပါတယ်။ ဘတ်ဂျက်တစ်နှစ်အတွင်းမှာ အဆိုပါလုပ်ငန်းများအားလုံးကို အပြီးသတ်ဆောင်ရွက်သွားမှာဖြစ်ကြောင်း ရှင်းလင်းတင်ပြအပ်ပါတယ်။ ယခု ပြည်နယ်၊ တိုင်းများစာရင်းဟာလည်းပဲ ကနဦးတင်ပြထားတဲ့ ပြည်နယ်တိုင်းများကဲ့သို့ပဲ ဆောင်ရွက်မယ့်လုပ်ငန်းများ ဖြစ်ပါတယ်။ တစ်နှစ်တာအတွင်း အပြီးသတ်ဆောင်ရွက်သွားမှာ ဖြစ်ပါတယ်။ ဒါကရှမ်းပြည်နယ်နဲ့ စစ်ကိုင်းတိုင်းမှာ အပြီးသတ်ဆောင်ရွက်သွားမယ့် လုပ်ငန်းများ ဖြစ်ပါတယ်ခင်ဗျာ။ ပဲခူးတိုင်းဒေသကြီး(အရှေ့)၊ ပဲခူးတိုင်းဒေသကြီး(အနောက်)နဲ့ မကွေးတိုင်းမှာ တည်ဆောက်သွားမယ့် ကိစ္စရပ်များအတွက် တင်ပြတောင်းခံခြင်း ဖြစ်ပါတယ်ခင်ဗျာ။ ဧရာဝတီတိုင်းနဲ့ နေပြည်တော်တိုင်း အတွင်းမှာ တည်ဆောက်သွားမယ့် လုပ်ငန်းများအတွက် တင်ပြတောင်းခံထားခြင်း ဖြစ်ပါတယ်ခင်ဗျာ။ ဆက်လက်ပြီးတော့ တိုင်းဒေသကြီးများနဲ့ ပြည်နယ်များအတွင်းမှာ ချေးငွေများနဲ့ တည်ဆောက် သွားမယ့် ကိစ္စရပ်များကို ဆက်လက်တင်ပြမှာဖြစ်ပါတယ်။ World Bank ရဲ့ ချေးငွေနဲ့ တိုင်းနဲ့ ပြည်နယ် ဒေသကြီးအတွင်းမှာ ၂ မိုင်အတွင်း ကွာဝေးတဲ့ကျေးရွာတွေ လျှပ်စစ်ဓာတ်အားရရှိရေး Consultant ကို ပေးဖို့တဲ့ အခွန်အခတွေရဲ့ အတွက်ကို ၂၀၁၈-၂၀၁၉ ဘဏ္ဍာရေးနှစ်အတွင်းမှာ ၁၁၈ ဘီလီယံခန့် တင်ပြ တောင်းခံထားတာ ဖြစ်ပါတယ်။ NEP Plan ဖြစ်ပါတယ်ခင်ဗျာ။ ဒုတိယစီမံကိန်းကတော့ JICA ချေးငွေနဲ့ တိုင်းဒေသကြီးနဲ့ ပြည်နယ်(၁၃)ခုမှာ ဓာတ်အားဖြန့်ဖြူးရေး စနစ်တွေ တိုးတက်ကောင်းမွန်ရေးအတွက် ဆောင်ရွက်နေတဲ့လုပ်ငန်းဖြစ်ပြီးတော့ ပြီးစီးမှုရာခိုင်နှုန်းဟာ ၉၅ ရာခိုင်နှုန်းဖြစ်ပြီး ဆက်လက်ဆောင်ရွက်ဖို့လိုအပ်တဲ့ ၄.၈ ဘီလီယံခန့် တင်ပြတောင်းခံထားပြီးတော့ ၂၀၁၉ ခုနှစ်အတွင်းမှာ အပြီးသတ်ဆောင်ရွက်သွားမယ့် လုပ်ငန်းများဖြစ်ပါတယ်။ တတိယစီမံကိန်း ကတော့ JICA ချေးငွေနဲ့ပဲ တိုင်းနဲ့ပြည်နယ် ၁၂ ခုမှာ ၆၆ ကေဗွီ၊ ၃၃ ကေဗွီ၊ ၁၁ ကေဗွီနဲ့ ဓာတ်အားခွဲရုံ ဓာတ်အားလိုင်းတွေ တည်ဆောက်ခြင်းဖြစ်ပါတယ်။ ဆောင်ရွက်မှုကတော့ ၅ ရာခိုင်နှုန်းသာ ပြီးစီးနေပြီးတော့ ၂၀၁၈-၂၀၁၉ အတွင်းမှာ ဆက်လက်ဆောင်ရွက်ဖို့အတွက် ၁၁.၈ ဘီလီယံ တင်ပြတောင်းခံထားတာ ဖြစ်ပါတယ်ခင်ဗျာ။ မှတ်တမ်းဓာတ်ပုံများကတော့ NEP Plan မှာ တပ်ဆင်မယ့်၊ တည်ဆောက်မယ့် Transformer တွေ ဝယ်ယူပြီးစီးတဲ့အခြေအနေများကို စစ်ဆေးနေကြတဲ့ မှတ်တမ်းဓာတ်ပုံများ ဖြစ်ပါတယ်။ အဆိုပါမှတ်တမ်း ဓာတ်ပုံများဟာလည်း NEP Plan နဲ့ ကျေးရွာများရဲ့ ဓာတ်အားလိုင်းတွေ တည်ဆောက်ဖို့အတွက် ဝယ်ယူ ộoo namqoogsoze Steel Pole Gozd Quality Control of odcao:eso i condácsony podood: ဓာတ်ပုံများ ဖြစ်ပါတယ်ခင်ဗျာ။ တင်ပြပါမှတ်တမ်းဓာတ်ပုံများကတော့ NEP Plan နဲ့ ဆောင်ရွက်မယ့်ပုံစံများကို တင်ပြထားတာ ဖြစ်ပါတယ်ခင်ဗျာ။ တင်ပြပါ မှတ်တမ်းဓာတ်ပုံများကတော့ JICA ချေးငွေနဲ့ ဆောင်ရွက်ခဲ့တဲ့ စီမံကိန်းများအနက် ကနေပြီးတော့ ပြီးစီးနေမှုများနဲ့ ဆက်လက်ဆောင်ရွက်နေမှု အခြေအနေများ၊ မှတ်တမ်းဓာတ်ပုံများ တင်ပြ ထားတာ ဖြစ်ပါတယ်။ နောက်ထပ်စီမံကိန်းကတော့ JICA ချေးငွေနဲ့ပဲ တိုင်းဒေသကြီးနဲ့ ပြည်နယ်တွေရဲ့ အဓိက မြို့ကြီး ၁၀ မြို့မှာ လိုအပ်တဲ့ ၆၆ ကေဗွီ၊ ၃၃ ကေဗွီ၊ ၁၁ ကေဗွီနဲ့ Sectionallizer များ တပ်ဆင်ခြင်းလုပ်ငန်း ဆောင်ရွက်တာဖြစ်ပါတယ်။ ပြီးစီးမှုက ၅ ရာခိုင်နှုန်းသာ ရှိနေသေးပြီးတော့ ၂၀၁၈-၂၀၁၉ ခုနှစ် အတွင်း မှာ ၃.ရ ဘီလီယံ တင်ပြတောင်းခံထားတာဖြစ်ပြီး စီမံကိန်းရဲ့ Schedule အရ ၂၀၂၁ မှာ အပြီးသတ် ဆောင်ရွက်သွားမှာ ဖြစ်ပါတယ်ခင်ဗျာ။ နောက်ထပ်စီမံကိန်းတစ်ခုကတော့ စစ်ကိုင်းတိုင်းနဲ့ မကွေးတိုင်းဒေသကြီးအတွင်းမှာ ခွဲရုံ ၁၉ ရုံ အင်အားတိုးပြီး တပ်ဆင်ခြင်းအတွက် လုပ်ငန်းဖြစ်ပါတယ်။ ADB ချေးငွေနဲ့ ဆောင်ရွက်နေတာဖြစ်ပြီးတော့ ၉၀ ရာခိုင်နှုန်းပြီးစီးနေပြီးတော့ ၂၀၁၈ ခုနှစ်အတွင်းမှာ အပြီးသတ်ဆောင်ရွက်သွားမှာဖြစ်ပြီးတော့ လိုအပ်တဲ့ ဘဏ္ဍာရန်ပုံငွေ ၄ ဘီလီယံခန့်ကို တင်ပြတောင်းခံထားတာ ဖြစ်ပါတယ်ခင်ဗျာ။ တင်ပြပါ မှတ်တမ်းဓာတ်ပုံများကတော့ လုပ်ငန်းပြီးစီးနေတဲ့ မှတ်တမ်းဓာတ်ပုံများကို တင်ပြ ထားခြင်း ဖြစ်ပါတယ်။ တင်ပြပါ မှတ်တမ်းဓာတ်ပုံများဟာလည်း ADB ချေးငွေနဲ့ ရန်ကုန်တိုင်းဒေသကြီး အတွင်းမှာ၊ စစ်ကိုင်းတိုင်းအတွင်းမှာ၊ မန္တလေးတိုင်းအတွင်းမှာ တည်ဆောက်ပြီးစီးနေတဲ့ မှတ်တမ်း ဓာက်ပံ့များကို တင်ပြထားခြင်း ဖြစ်ပါတယ်။ နောက်ထပ်စီမံကိန်းကတော့ ဂျာမန် KfW ချေးငွေနဲ့ တောင်ကြီးခရိုင်၊ လွိုင်လင်ခရိုင်၊ လင်းခေး ခရိုင်အတွင်းမှာ ကျေးရွာတွေ လျှပ်စစ်ဓာတ်အားရရှိရေးအတွက် ဆောင်ရွက်မယ့်စီမံကိန်းဖြစ်ပြီး လက်ရှိ ပြီးစီးမှုဟာ ၅ ရာခိုင်နှုန်းသာရှိပြီးတော့ ၂၀၁၈-၂၀၁၉ အတွင်းမှာ ဆောင်ရွက်မယ့်လုပ်ငန်းများအတွက် 3.7 ဘီလီယံခန့် တင်ပြတောင်းခံထားခြင်း ဖြစ်ပါတယ်ခင်ဗျာ။ ၂၀၁၈-၂၀၁၉ ခုနှစ်အတွင်းမှာ ရန်ကုန်တိုင်း ဒေသကြီးအတွင်းမှာ ဆောင်ရွက်သွားမယ့် စီမံကိန်းလုပ်ငန်းများရဲ့ ပမာဏများကို တင်ပြထားပြီးတော့ တင်ပြတောင်းခံထားတဲ့ ရန်ပုံငွေဟာ ၂၁ ဘီလီယံရှိကြောင်း တင်ပြအပ်ပါတယ်ခင်ဗျာ။ နောက်ထပ် ရန်ကုန်တိုင်း ဒေသကြီးအတွင်းမှာပဲ ADB ချေးငွေနဲ့ ဆက်လက်ဆောင်ရွက်သွားမယ့် စီမံကိန်းဟာ ၉၂ ရာခိုင်နှုန်း ပြီးစီးပြီးတော့ ဆက်လက်လိုအပ်တဲ့ ဘဏ္ဍာရန်ပုံငွေ ၁.၃ ဘီလီယံခန့်ကို တင်ပြထားပါတယ်။ ချေးငွေနဲ့ ရန်ကုန်တိုင်းဒေသကြီးရဲ့ ဓာတ်အားစနစ်တွေ တိုးတက်ကောင်းမွန်အောင်ဆောင်ရွက်ရန် အစီအစဉ် ရှိပါတယ်။ ၂၀၁၈-၂၀၁၉ ဘဏ္ဍာနှစ်အတွင်းမှာ ဆောင်ရွက်ဖို့ ၉.၂ ဘီလီယံ တင်ပြထားတာ ဖြစ်ပါတယ် ခင်ဗျာ။ World Bank q są:66$. NEP Plan 3369 d. 9877$o$:630/:33oz:9Gaosgos နေတာကတော့ ၁၅ ရာခိုင်နှုန်းခန့် ပြီးစီးနေပြီးတော့ ဆက်လက်ဆောင်ရွက်မယ့် ဘဏ္ဍာရန်ပုံငွေအဖြစ် ၂.၆ ဘီလီယံခန့်တင်ပြ တောင်းခံထားတာပါရှိကြောင်း တင်ပြအပ်ပါတယ်။ ထို့အပြင် မန္တလေးတိုင်းဒေသကြီး အတွင်းမှာ ဆောင်ရွက်မယ့် ဓာတ်အားလိုင်းနဲ့ ဓာတ်အားခွဲရုံစီမံကိန်းများရဲ့ စာရင်းများပမာဏများ ဖြစ်ပြီးတော့ ၂၀၁၈-၂၀၁၉ ဘဏ္ဍာရေးနှစ် အတွင်းမှာ ၆.၅ ဘီလီယံခန့် တင်ပြတောင်းခံထားပါကြောင်း ရှင်းလင်းတင်ပြအပ်ပါတယ်။ နောက် မန္တလေးတိုင်းဒေသကြီးအတွင်းမှာပဲ JICA ODA Loan နဲ့ မိတ္ထီလာခရိုင်၊ မိတ္ထီလာမြို့မှာ ခွဲရုံတည်ဆောက်ခြင်းလုပ်ငန်းအတွက် ၂၀၁၈-၂၀၁၉ မှာ လိုအပ်မယ့်ဘဏ္ဍာရန်ပုံငွေ ၇၈၄ သန်း၊ အမရပူရ စွယ်တော်ဓာတ်အားခွဲရုံနဲ့ ပြည်ကြီးတံခွန်ခွဲရုံများ တည်ဆောက်ခြင်းအတွက် ဂျပန် ODA ချေးငွေနဲ့ပဲ ၁.၃ ဘီလီယံ၊ World Bank ချေးငွေနဲ့ ဆောင်ရွက်တဲ့လုပ်ငန်းများအတွက် ၅.၂ ဘီလီယံများကို ယခု ဘဏ္ဍာရေးနှစ်အတွင်းမှာ တင်ပြတောင်းခံထားကြောင်း ရှင်းလင်းတင်ပြအပ်ပါတယ်။ ဆက်လက်ပြီးတော့ တိုင်းဒေသကြီးနဲ့ ပြည်နယ်များအတွင်းမှာ ရေနံနဲ့ သဘာဝဓာတ်ငွေ့တွေ တိုးတက်ထုတ်လုပ်နိုင်ဖို့အတွက် ဆောင်ရွက်တဲ့ လုပ်ငန်းများနဲ့ပတ်သက်ပြီးတော့ လက်ပံတို၊ ကျောက်ခွက်အရာတော် ၈ လက်မ ရေနံစိမ်းပိုက်လိုင်းများ အစားထိုးခြင်းအတွက် ကျပ်သန်း ၁၇၀၊ ညောင်တုန်းမြို့ ချောင်း ၁၀ လက်မ သဘာဝဓာတ်ငွေ့ပိုက်လိုင်း အစားထိုးခြင်းအတွက် ၁၈၁ သန်း၊ ပြည်-ကြံခင်း- မြန်အောင် ၁၀ လက်မ သဘာဝဓာတ်ငွေ့ပိုက်လိုင်း အစားထိုးခြင်းအတွက် ကျပ်သန်း ၂၀၀၊ ကံပေါက်- မြိုင်ကလေး ၂၀ လက်မ သဘာဝ ဓာတ်ငွေ့ပိုက်လိုင်း အစားထိုးလုပ်ငန်းဆောင်ရွက်ရန်အတွက် ကျပ်သန်း ၆၀၂၊ မြိုင်ကလေး-ရန်ကုန် ၁၀ လက်မ သဘာဝဓာတ်ငွေ့ပိုက်လိုင်း အစားထိုးဆောင်ရွက်ခြင်းအတွက် ၂၂၉ သန်း၊ လှိုင်မြစ်အောက် ကနေပြီးတော့ ပိုက်လိုင်းကျော်ဖြတ်ဖို့အတွက် လိုအပ်တဲ့ဘဏ္ဍာရန်ပုံငွေ ၄၁ရ သန်း၊ နောက်ရန်ကုန်မှာရှိတဲ့ ဘုရင့်နောင်၊ ဒညင်းကုန်း၊ မြောက်ဥက္ကလာနဲ့ ဒဂုံ(အရှေ့)မှာ CNG ဓာတ်ငွေ့ဆိုင်တွေမှာ Compressor စက်အသစ်များတပ်ဆင်ရန်အတွက် ၄၃.၆ ကျပ်သန်း၊ ရန်ကုန်ဧရိယာအတွင်းမှာပဲ CNG ဓာတ်ငွေ့ပိုက်လိုင်း ၄ လက်မပိုက်လိုင်းများကို အစားထိုးတည်ဆောက်ရန်အတွက် လိုအပ်တဲ့ ကျပ်သန်း ၂၇၀ များကို တင်ပြ တောင်းခံပါကြောင်း ရှင်းလင်းတင်ပြအပ်ပါတယ်။ ဆက်လက်ပြီး ၂၀၁၈-၂၀၁၉ ဘဏ္ဍာရေးနှစ်၊ ပြည်ထောင်စုရဲ့ ဘဏ္ဍာငွေအရအသုံးဆိုင်ရာ ဥပဒေကြမ်းအပေါ်မှာ ဆက်လက်ရှင်းလင်း တင်ပြသွားမှာဖြစ်ပါတယ်။ ဝန်ကြီးဌာနကြီးတစ်ခုလုံးအနေနဲ့ ရငွေများမှာ သာမန်ရငွေအဖြစ်နဲ့ ဝန်ကြီးဌာန၊ ဦးစီးဌာနများရဲ့ သာမန်ရငွေဟာ ၄၂၅.၈ ဘီလီယံခန့်၊ နိုင်ငံပိုင်စီးပွားရေးအဖွဲ့အစည်းများရဲ့ သာမန်ရငွေဟာ ဘီလီယံ ၄,၂၅၉ ခန့်၊ ပြည်ထောင်စုဘဏ္ဍာ ရန်ပုံငွေရဲ့ ပြင်ပမှဆောင်ရွက်နေတဲ့ ကော်ပရေးရှင်းများရဲ့ သာမန်ရငွေဟာ ၉၁၂.ရ ခန့်ရရှိအောင် စီမံ ဆောင်ရွက်သွားမှာဖြစ်ပါကြောင်း တင်ပြအပ်ပါတယ်။ ဒါကြောင့် သာမန်ရငွေစုစုပေါင်းဟာ ဘီလီယံ ၅,၅၉၈ ခန့် လျာထားဆောင်ရွက်သွားမှာ ဖြစ်ပါတယ်။ ငွေလုံးငွေရင်းရငွေအဖြစ်နဲ့တော့ ဝန်ကြီးဌာနနှင့် ဦးစီးဌာနများ ၇၁၈ ကျပ်သန်း၊ နိုင်ငံပိုင်စီးပွားရေးအဖွဲ့အစည်းများကတော့ ၂၅ ဘီလီယံခန့် ဖြစ်ပါတယ်။ စုစုပေါင်း ၂၆ ဘီလီယံကျော် လျာထားဆောင်ရွက်သွားမှာ ဖြစ်ပါတယ်။ ကြွေးမြီများအဖြစ်ကတော့ ကျွန်တော်တို့ ဝန်ကြီးဌာနကြီးတစ်ခုလုံးက ၄၇၄.၉ ဘီလီယံခန့် ရငွေဖြစ်ပေါ်လာမှာဖြစ်ပါတယ်။ ဒါကြောင့် စုစုပေါင်းရငွေပေါင်းကတော့ ၆,၀၉၉ ဘီလီယံခန့် ဖြစ်ပါတယ်။ အသုံးစရိတ်များအဖြစ် သာမန်အသုံး စရိတ်က ဝန်ကြီးဌာနတစ်ခုလုံးရဲ့ သာမန်အသုံးစရိတ်ဟာ ၅.၂၁၉.၉ ဘီလီယံ၊ ငွေလုံးငွေရင်း အသုံးစရိတ် ဟာ ၉၉၁ ဘီလီယံ ကြွေးမြီအသုံးစရိတ်ကတော့ ၂၄၆ ဘီလီယံဖြစ်ပြီး အသုံးစရိတ်ပေါင်း စုစုပေါင်းဟာ ၆,၄၅ရ ဖြစ်ပါကြောင်း ရှင်းလင်းတင်ပြအပ်ပါတယ်။ ကျွန်တော်တို့ လျှပ်စစ်ဓာတ်အားဟာ နှစ်စဉ်တိုးတက် သုံးစွဲနေတာဖြစ်တဲ့အတွက်ကြောင့် ဝန်ကြီး ဌာနက လျှပ်စစ်ဓာတ်အားထုတ်လုပ်မှုအပိုင်းမှာလည်း ရေအားလျှပ်စစ်စီမံကိန်းများကို အမြန်ဆုံးပြီးစီး အောင် ဆောင်ရွက်နိုင်ရေးနဲ့ သဘာဝဓာတ်ငွေ့သုံး ဓာတ်အားပေးစက်ရုံများကိုလည်း မြန်မြန်ဆန်ဆန် တိုးတက်ပြီးစီးအောင် ဆောင်ရွက်သွားမှာ ဖြစ်ပါတယ်။ လျှပ်စစ်ဓာတ်အားပို့လွှတ်မှု အပိုင်းမှာလည်း မဟာ ဓာတ်အားလိုင်းများနဲ့ ပြင်ပဓာတ်အားခွဲရုံစီမံကိန်းများဖြစ်တဲ့ ၅၀၀ ကေဗွီ၊ ၂၃၀ ကေဗွီ၊ ၁၃၂ ကေဗွီ ဓာတ်အားလိုင်းများကိုလည်း တိုးတက်ပြီးစီးအောင် ဆောင်ရွက်သွားဖို့ လိုအပ်တာဖြစ်ပါတယ်။ လျှပ်စစ် ဓာတ်အား ဖြန့်ဖြူးရေးအပိုင်းမှာလိုအပ်တဲ့ ၆၆ ကေဗွီ၊ ၃၃ ကေဗွီ၊ ၁၁ ကေဗွီနဲ့ ၄၀၀ ဗို့လိုင်းများ တည်ဆောက်ဖို့အတွက် လျာထားဆောင်ရွက်တာ ဖြစ်ပါတယ်။ ရေနံစိမ်းရယ်၊ သဘာဝဓာတ်ငွေ့နဲ့ လောင်စာဆီများဟာလည်း မိမိတို့ဝန်ကြီးဌာနရဲ့ အဓိက လုပ်ငန်းများဖြစ်ပါတယ်။ ၂၀၁၈-၂၀၁၉ ဘဏ္ဍာရေးနှစ်အတွင်းမှာ ရေနံနဲ့ သဘာဝဓာတ်ငွေ့ ရှာဖွေတဲ့ တွင်းအသစ် ၁ရ တွင်း ထပ်မံတူးဖော်ဖို့ စီစဉ်လျာထား ဆောင်ရွက်လျက်ရှိပြီးတော့ ၁ရ တွင်းရဲ့ စုစုပေါင်း ပေအနက်ဟာ ၈၆,၁၅၀ ရှာဖွေရမှာဖြစ်ပါတယ်။ လက်ရှိထုတ်လုပ်နိုင်မှု အခြေအနေထက် ပိုပြီးတိုးတက် လာအောင်အတွက် ရေနံစိမ်းတစ်နေ့ကို ပျမ်းမျှ ၅,၈၉၀ စည် တိုးတက်ထုတ်လုပ်နိုင်အောင် ကျွန်တော်တို့ လျာထား စီစဉ်လျက်ရှိတာဖြစ်ပါတယ်။ ကျွန်တော်တို့ ဝန်ကြီးဌာနရဲ့ အနာဂတ်မျှော်မှန်းချက်ကတော့ တစ်နေ့ကို ပျမ်းမျှစည် ၁၀,၀၀၀ ထုတ်လုပ်နိုင်အောင် ကြိုးပမ်းထားဖို့ ရည်မှန်းထားတာ ဖြစ်ပါကြောင်း တင်ပြအပ်ပါတယ်။ ကုန်းတွင်းသဘာဝဓာတ်ငွေ့ ထုတ်လုပ်မှုအနေနဲ့တော့ တစ်နေ့ကို ၂၀၁၈-၂၀၁၉ ဘဏ္ဍာနှစ် အတွင်းမှာ ကုဗပေ ၃၆ သန်းကျော် ထုတ်လုပ်နိုင်ရေးနဲ့ ဗူးသွင်းသဘာဝဓာတ်ငွေ့ ထုတ်လုပ်ဖို့ကိုတော့ တစ်နေ့လျှင် ကုဗပေ ၁၉.၆ သန်း ထုတ်လုပ်ဖို့ လျာထားဆောင်ရွက်သွားမှာ ဖြစ်ပါတယ်။ ပြည်တွင်းက နေပြီးတော့ ရေနံစိမ်း ချက်လုပ်မှာကတော့ ရေနံစိမ်းအမေရိကန်စည်ပေါင်း ၂.၁၆ သန်းခန့် ချက်လုပ် သွားမှာဖြစ်ပြီးတော့ ထုတ်လုပ်မှုအနေနဲ့ ဓာတ်ဆီဂါလန်သန်းပေါင်း ၂၀.၉၊ ဂျက်လေယာဉ်ဆီ ၃.၈ ဂါလန် သန်း၊ ဒီဇယ်ဆီ ၃၃.၉ ဂါလန်သန်း၊ မီးထိုးဆီ ၁၂.ရ ဂါလန်သန်း၊ LPG တန်ထောင်ပေါင်း ၁၀.၄ ခန့် ထုတ်လုပ်သွားဖို့ လျာထားဆောင်ရွက်လျက်ရှိပါတယ်။ ထို့အပြင် ယူရီးယားဓာတ်မြေဩဇာ ထုတ်လုပ်မှု အနေနဲ့ တန်ချိန်ထောင်ပေါင်း ၁၄၅ ထုတ်လုပ်ရန် ရည်ရွယ်လျက်ရှိပါကြောင်းနဲ့ 92 Ron နဲ့ ဒီဇယ်ဆီ များကိုလည်း တိုးတက်ဖြန့်ဖြူးရောင်းချဖို့ ကြိုးစားဆောင်ရွက်လျက်ရှိပါကြောင်း တင်ပြအပ်ပါတယ်။ လျှပ်စစ်ဓာတ်အားထုတ်လုပ်ရာမှာ ကျွန်တော်တို့ပေးချေရတဲ့ ကုန်ကျစရိတ်များနဲ့ ထုတ်လုပ်မှု စရိတ်များကို အနည်းငယ် ရှင်းလင်းတင်ပြသွားမှာ ဖြစ်ပါတယ်။ အဆိုပါကုန်ကျစရိတ်များဟာ ယခု ၂၀၁၈-၂၀၁၉ ဘဏ္ဍာအရအသုံးထဲမှာ ထည့်သွင်းတွက်ချက်ထားတဲ့ ကိစ္စရပ်များဖြစ်ကြောင်း တင်ပြအပ် ပါတယ်။ ကျွန်တော်တို့ ဓာတ်ငွေ့နဲ့ ထုတ်လုပ်တဲ့အခါမှာ ရတနာနဲ့ ရဲတံခွန်သဘာဝဓာတ်ငွေ့တွင်းကနေ ဝယ်ယူထုတ်လုပ်ရတာကတော့ 1 Million BTU ရှိတဲ့ ဓာတ်ငွေ့ပမာဏအတွက် အမေရိကန်ဒေါ်လာ ၇.၅ ပေးချေရပါတယ်။ ရွှေကမ်းလွန်က ဝယ်ယူသုံးစွဲရတဲ့ သဘာဝဓာတ်ငွေ့အတွက်တော့ 1 Million BTU တွင် ၉.၅ USD ပေးချေရတာ ဖြစ်ပါတယ်။ အဆိုပါနှုန်းထားများကို အခြေခံပြီး တွက်ချက်ရတဲ့ အခါမှာ ၂၀၁၈-၂၀၁၉ ဘဏ္ဍာနှစ်အတွက် ထုတ်လုပ်မှုကုန်ကျစရိတ်ဖြစ်တဲ့ ရေအားလျှပ်စစ်ကနေ ထုတ်လုပ်မယ့် ယူနစ်များအတွက် ထုတ်လုပ်မှုကုန်ကျစရိတ် စုစုပေါင်းဟာ ၂၆၉ ဘီလီယံခန့် ဖြစ်ပါတယ်။ သဘာဝဓာတ်ငွေ့နဲ့ ထုတ်လုပ်တဲ့ကိစ္စရပ်မှာ ဓာတ်ငွေ့ဖိုးက ၁,၁၆ရ ဘီလီယံခန့် ဖြစ်ပြီးတော့ ထုတ်လုပ်မှု စရိတ်က ၂၉ရ ဘီလီယံခန့် ဖြစ်ပါတယ်။ ကျောက်မီးသွေးနဲ့ထုတ်လုပ်တဲ့ ကုန်ကျစရိတ်ကတော့ ၄၉ ဘီလီယံခန့်ဖြစ်တဲ့အတွက်ကြောင့် ဓာတ်အားထုတ်လုပ်ဖို့ရာ စုစုပေါင်းကုန်ကျစရိတ်ဟာ ၁,၇၈၃ ဘီလီယံ ခန့်တွက်ချက်ထားပါကြောင်း ရှင်းလင်းတင်ပြအပ်ပါတယ်။ ကျွန်တော်တို့ လျှပ်စစ်ဓာတ်အားထုတ်လုပ်ပြီးတဲ့အခါမှာ ဓာတ်အားတွေကို ပြန်လည်ရောင်းချတဲ့ အခါမှာ ဓာတ်အားရောင်းချရငွေအဖြစ် ၁,၂၂ရ ဘီလီယံခန့် ရရှိမှာဖြစ်ပြီး အခြားရငွေက ၂.၃ ဘီလီယံခန့် ဖြစ်တဲ့အတွက်ကြောင့် ဝင်ငွေစုစုပေါင်းဟာ ၁,၂၂၉.၉ ဘီလီယံခန့် ရရှိမှာဖြစ်ပါတယ်။ ဒါကြောင့် ထုတ်လုပ်မှု ကုန်ကျစရိတ်က ၁.၇၈၃.၈ ဘီလီယံဖြစ်ပြီးတော့ ကျွန်တော်တို့ စီမံခန့်ခွဲမှုစရိတ် ရ ဘီလီယံ၊ ငွေကြေးစရိတ် ရ ဘီလီယံ၊ ကုန်သွယ်လုပ်ငန်းခွန် ၆၁.၄ ဘီလီယံခန့်၊ ပေါင်းလိုက်တဲ့အခါမှာ အသုံးစရိတ်စုစုပေါင်း ကတော့ ၁,၈၅၉.၉ ဘီလီယံခန့်ဖြစ်ပြီးတော့ ဓာတ်အားထုတ်လုပ်မှုရဲ့ အရှုံးအမြတ်ဟာတော့ ဘဏ္ဍာနှစ် အတွင်းမှာ ၆၂၉ ဘီလီယံခန့် အရှုံးပေါ်နိုင်ကြောင်း ခန့်မှန်းတွက်ချက်ထားရှိပါတယ်။ ကျွန်တော်တို့ ယခင့် ယခင်နှစ်များက အလားတူတွက်ချက်ပြီးတဲ့အခါမှာ လက်တွေ့လုပ်ငန်းများကို ဆောင်ရွက်တဲ့အခါမှာ နိစ္စဓူဝ ကျွန်တော်တို့ ရေအားလျှပ်စစ်ဓာတ်အားပေးစက်ရုံများရဲ့ ရေဝင်မှုအခြေအနေ၊ ရာသီဥတု၊ စက်များရဲ့ ကြံ့ခိုင်မှု၊ ကျွန်တော်တို့ ပြည်သူတွေရဲ့ လျှပ်စစ်ဓာတ်အားလိုအပ်ချက်အခြေအနေ ဒါတွေအပေါ်မှာ အနီးကပ် ကြီးကြပ်ပြီး ဆောင်ရွက်သွားတဲ့အတွက်ကြောင့် ၂၀၁၇-၂၀၁၈ ဘဏ္ဍာရေးနှစ်မှာ မူလလျာထားချက်ထက် ဘီလီယံ ၁၀၀ ကျော် သက်သာအောင် ကျွန်တော်တို့ ကြိုးပမ်းဆောင်ရွက်ခဲ့တာ ဖြစ်ပါတယ်။ ဒါကြောင့် ယခုတင်ပြချက်ဟာ စာရင်းတွက်ချက်မှုအနေအထားဖြစ်ပြီးတော့ လက်တွေ့လုပ်ငန်းဆောင်ရွက်တဲ့အခါမှာ ကျွန်တော်ကိုယ်တိုင် နိစ္စဓူဝ အရှုံးသက်သာရေးအတွက် ကြိုးပမ်းဆောင်ရွက်သွားမှာ ဖြစ်ပါကြောင်း ရှင်းလင်းတင်ပြအပ်ပါတယ်။ ကျွန်တော်တို့ ၂၀၁၆ ခုနှစ်၊ မတ်လအကုန်မှာ တစ်နိုင်ငံလုံးမှာ National Grid ကနေ ပြည်သူ တွေက မီးရရှိတဲ့အနေအထားဟာ အိမ်ထောင်စုအားလုံးရဲ့ ၃၄ ရာခိုင်နှုန်းသာ မီးရရှိတာဖြစ်ပါတယ်။ ကျွန်တော်တို့ လက်ရှိပြီးခဲ့တဲ့လရဲ့ စာရင်းချုပ်များအရ တစ်နိုင်ငံလုံးမှာရှိတဲ့ အိမ်ထောင်စုရဲ့ ၄၀ ရာခိုင်နှုန်း အထိ National Grid ကနေပြီးတော့ လျှပ်စစ်ဓာတ်အားတိုးတက်ရရှိအောင် ကျွန်တော်တို့ ကြိုးပမ်း ဆောင်ရွက်နိုင်ခဲ့ပါတယ်။ ဒီအတွက်ကြောင့် ခန့်မှန်းအားဖြင့် ၂ နှစ်ခွဲကြာကာလအတွင်းမှာ ၆ ရာခိုင်နှုန်း တိုးတက်ခဲ့ပါတယ်။ ဒါကြောင့် နောက်ထပ် ၂ နှစ်ခွဲကာလမှာ နောက်ထပ် ၆ ရာခိုင်နှုန်း ခန့်မှန်းတိုးတက် မယ်လို့ ဆက်လက်တွက်ရင်တော့ ကျွန်တော်တို့ ၄၆ ရာခိုင်နှုန်းအထိ လျှပ်စစ်ဓာတ်အားရရှိသွားမှာ ဖြစ်ပါတယ်။ သို့ရာတွင် ကျွန်တော်တို့ လျှပ်စစ်နဲ့ စွမ်းအင်ဝန်ကြီးဌာနအနေနဲ့တော့ တိုင်းပြည်ရဲ့ အကျိုး၊ ပြည်သူတွေ လျှပ်စစ်ဓာတ်အားတိုးတက်ရရှိရေးနဲ့ စက်မှုလုပ်ငန်းတွေ ဖွံ့ဖြိုးတိုးတက်ရေးကို ရည်စူးပြီးတော့ ကြိုးပမ်းဆောင်ရွက်သွားမှာ ဖြစ်တဲ့အတွက်ကြောင့် ကျွန်တော်တို့ရဲ့ ရည်မှန်းချက်ဟာ နောက်ထပ် ၂ နှစ် ခွဲတာကာလအကုန်မှာ ၅၅ ရာခိုင်နှုန်းအထိ တိုးတက်အောင်ဆောင်ရွက်သွားမှာ ဖြစ်ပါတယ်။ ကျွန်တော်တို့ လက်ကျန်ကာလ ၂ နှစ်ခွဲမှာ ကျွန်တော်တို့ဆောင်ရွက်ရမယ့်၊ တိုးတက်ရမယ့် ရာခိုင်နှုန်းဟာ ၂၀ ရာခိုင်နှုန်းကျော်ထိ မြင့်မားသွားမှာဖြစ်ပါတယ်။ ထိုကဲ့သို့ ရည်မှန်းချက်ကို ပြည့်မီအောင် ဆောင်ရွက် နိုင်ဖို့အတွက်လည်း တင်ပြပါစီမံကိန်းလုပ်ငန်းများကို ကြိုးပမ်းဆောင်ရွက်လျက် ရှိတာဖြစ်တဲ့အတွက်ကြောင့် ၂၀၁၈-၂၀၁၉ ဘဏ္ဍာရေးနှစ် အမျိုးသားစီမံကိန်းဥပဒေကြမ်းနဲ့ ပြည်ထောင်စုရဲ့ ဘဏ္ဍာငွေအရအသုံး ဆိုင်ရာဥပဒေကြမ်းကို မိမိတို့ရဲ့ တင်ပြချက်မှာပါရှိတဲ့အချက်များကို အထူးစိစစ်ပြီးတော့ ကျွန်တော်တို့ကို ခွင့်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">စီးပွားရေးနှင့်ကူးသန်းရောင်းဝယ်ရေးဝန်ကြီးဌာန ရှင်းလင်းတင်ပြဖို့ ဖြစ်ပါတယ်။</speech>
<speech><agency id="13">ဦးအောင်ထူး(ဒုတိယဝန်ကြီး၊ စီးပွားရေးနှင့်ကူးသန်းရောင်းဝယ်ရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်သူ့လွှတ်တော် ဥက္ကဋ္ဌကြီးနှင့် လွှတ်တော် ကိုယ်စားလှယ်များ၊ ဧည်သည်တော်များကို မင်္ဂလာအပေါင်းနဲ့ ပြည့်စုံပါစေကြောင်း နှုတ်ခွန်းဆက်သ အပ်ပါတယ်။ ၂၀၁၈-၂၀၁၉ ဘဏ္ဍာနှစ်၊ အမျိုးသားစီမံကိန်းဥပဒေကြမ်းပါ စီမံကိန်းလုပ်ငန်းများနဲ့ အရအသုံး ခန့်မှန်းခြေငွေစာရင်းနဲ့ပတ်သက်၍ စီးပွားရေးနှင့် ကူးသန်းရောင်းဝယ်ရေးဝန်ကြီးဌာနအနေနဲ့ သက်ဆိုင်တဲ့ အပိုင်းကို ကျွန်တော် ဒုတိယဝန်ကြီး ဦးအောင်ထူးက တင်ပြသွားမှာဖြစ်ပါတယ်။ Power Point အထောက် အကူဖြင့် တင်ပြခွင့်ပြုပါရန် တင်ပြအပ်ပါတယ်။ စီးပွားရေးနှင့်ကူးသန်းရောင်းဝယ်ရေးဝန်ကြီးဌာနအနေဖြင့် ပြည်တွင်းပြည်ပကုန်သွယ်မှုကဏ္ဍဖွံ့ဖြိုး တိုးတက်အောင် ကြိုးပမ်းဆောင်ရွက်ခြင်းဖြင့် နိုင်ငံတော်၏ စီးပွားရေးဖွံ့ဖြိုးတိုးတက်မှုကို အထောက်အကူ ပြုနိုင်ရန် လုပ်ငန်းစဉ် ၂၆ ရပ်ကို ချမှတ်အကောင်အထည်ဖော် ဆောင်ရွက်လျက်ရှိပါတယ်။ ဝန်ကြီးဌာန အနေနဲ့ ၂၀၁၈-၂၀၁၉ ခု၊ ဘဏ္ဍာရေးနှစ် အမျိုးသားစီမံကိန်းတွင် ပြည်ပပို့ကုန် တိုးတက်ရန်နှင့် ကုန်သွယ်မှု လိုငွေပြနေမှုများကို လျော့နည်းစေရန် ရည်မှန်းချက်ထားရှိ ဆောင်ရွက်လျက်ရှိရာမှာ ၂၀၁၈-၂၀၁၉ ဘဏ္ဍာနှစ်တွင် ပို့ကုန်အမေရိကန်ဒေါ်လာ ၁၅.၃ ဘီလီယံ၊ သွင်းကုန်အမေရိကန်ဒေါ်လာ ၁၅.၈ ဘီလီယံ၊ စုစုပေါင်း ကုန်သွယ်မှုပမာဏ အမေရိကန်ဒေါ်လာ ၃၁.၁ ဘီလီယံနဲ့ညီမျှတဲ့ ကျပ် ၄၂,၂၉၆ ဘီလီယံ လျာထား တဲ့အတွက် ကုန်သွယ်မှုလိုငွေကို အမေရိကန်ဒေါ်လာ ၀.၅ ဘီလီယံနဲ့ ညီမျှတဲ့ ကျပ် ၆၈၀ ဘီလီယံသို့ လျှော့ချနိုင်ရန် ရည်မှန်းဆောင်ရွက်သွားမှာ ဖြစ်ပါတယ်။ စီးပွားရေးနှင့် ကူးသန်းရောင်းဝယ်ရေးဝန်ကြီးဌာနအနေနဲ့ ၂၀၁၈-၂၀၁၉ ဘဏ္ဍာနှစ်မှာ ကုန်သွယ်မှု ကဏ္ဍအတွက် အောက်ပါစီမံကိန်းလုပ်ငန်းများအား ဦးစားပေးဆောင်ရွက်သွားမှာ ဖြစ်ပါတယ်။ ကုန်စည်နဲ့ ဝန်ဆောင်မှုဝယ်ယူစားသုံး အသုံးပြုသူ ပြည်သူများရဲ့ အကျိုးစီးပွားကို ပိုမိုထိရောက်စွာကာကွယ်ပေး နိုင်ရန် အတွက် စားသုံးသူအကာအကွယ်ပေးရေးဥပဒေနဲ့ နည်းဥပဒေများကို ရေးဆွဲပြုစုထားရှိပြီး လက်ရှိလွှတ်တော်တွင် အတည်ပြု ပြဋ္ဌာန်းပြီး အကောင်အထည်ဖော် ဆောင်ရွက်သွားမှာဖြစ်ပါတယ်။ ပြည်ပကုန်သွယ်မှုကြောင့် ပြည်တွင်း ကုန်စည်ထုတ်လုပ်သူများအပေါ်မှာ ထိခိုက်နစ်နာမှုကို အကာအကွယ်ပေးနိုင်မယ့် ဥပဒေဖြစ်တယ်။ Antidumping and Countervailing Law Ogošiems qm8:Clooos:18: Gascooseq ရှေ့နေချုပ်ရုံးသို့ တင်ပြထားပါတယ်။ ကုန်သွယ်ရေးဆိုင်ရာ အကာအကွယ်ပေးမှုဥပဒေဖြစ်တဲ့ Safeguard Law ကိုလည်း အတည်ပြု ပြဋ္ဌာန်းနိုင်ရန် လွှတ်တော်သို့ ထပ်မံတင်ပြဆောင်ရွက်သွားမှာ ဖြစ်ပါတယ်။ ထို့အပြင် ကုန်သွယ်မှုကဏ္ဍအားလုံးကို လွှမ်းခြုံနိုင်မယ့် ကုန်သွယ်မှုဥပဒေတစ်ရပ် ပြဋ္ဌာန်းနိုင်ရေး ကိုလည်း စီစဉ်ဆောင်ရွက်လျက်ရှိပါတယ်။ ပို့ကုန်သွင်းကုန်ဆိုင်ရာမူဝါဒများကို ခေတ်စနစ်နဲ့အညီ လျော်ညီ စေရန် ပြန်လည်သုံးသပ်မှုကိုလည်း ဆောင်ရွက်သွားမှာ ဖြစ်ပါတယ်။ ပို့ကုန်တင်ပို့မှုမှာ ဖြေလျှော့မှုအဖြစ် ပို့ကုန်လိုင်စင်မလိုသော ပို့ကုန်အမယ်များစာရင်းကို ထပ်မံထုတ်ပြန်သွားရန်ရှိပြီး အကောက်ခွန်ဦးစီးဌာနရဲ့ ၂၀၁ရ ခုနှစ်၊ အကောက်ခွန်အမယ်စာရင်းနဲ့အညီ ဖော်ပြနိုင်ရန် ဆောင်ရွက်သွားမှာ ဖြစ်ပါတယ်။ အထူး စီးပွားရေးဇုန်များ ဖွံ့ဖြိုးတိုးတက်လာရေးနှင့် မြန်မာ-တရုတ်နယ်စပ်ဒေသ စီးပွားရေးပူးပေါင်း ဆောင်ရွက်ရေး ဇုန်စီမံကိန်းများ ပေါ်ပေါက်လာရေးကိုလည်း အလေးထားဆောင်ရွက်သွားမှာ ဖြစ်ပါတယ်။ ကမ္ဘာ့ကုန်သွယ်ရေး အဖွဲ့နှင့် ပူးပေါင်းရေးဆွဲထားတဲ့ နှစ်လတ် ကုန်သွယ်မှုကဏ္ဍ ဖွံ့ဖြိုးရေးဆိုင်ရာ လုပ်ငန်းစီမံကိန်း လုပ်ငန်းစဉ် များကို သက်ဆိုင်ရာဝန်ကြီးဌာနများနဲ့ ပူးပေါင်း၍ ဆက်လက်အကောင်အထည်ဖော် ဆောင်ရွက်သွားမှာ လက်ရှိ အကောင်အထည်ဖော်နေတဲ့ အမျိုးသားပို့ကုန်မဟာဗျူဟာကို ပြန်လည်သုံးသပ်ပြီး ဦးစားပေးကဏ္ဍများအလိုက် လုပ်ငန်းစဉ်များအား ဆက်လက်အကောင်အထည်ဖော် ဆောင်ရွက်သွားမှာ ဖြစ်ပါတယ်။ စီးပွားရေးနဲ့ကူးသန်းရောင်းဝယ်ရေး ဝန်ကြီးဌာနအနေနဲ့ မြန်မာနိုင်ငံရဲ့ စီးပွားရေး ဖွံ့ဖြိုးတိုးတက်မှုကို အထောက်အကူပြုစေမယ့် ပုဂ္ဂလိကကဏ္ဍ ဖွံ့ဖြိုးတိုးတက်မှု၊ စီးပွားရေးလုပ်ငန်းများ လုပ်ကိုင်ဆောင်ရွက်မှုတွင် သက်သာလွယ်ကူမှု ရှိစေရေးနဲ့ အလုပ်အကိုင် ဖန်တီးနိုင်မှုလုပ်ငန်းများမှာ တာဝန်ခံဝန်ကြီးဌာန (Focal Ministry) အဖြစ် ဆက်လက်ဆောင်ရွက်သွားမှာ ဖြစ်ပါကြောင်း တင်ပြအပ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ ၂၀၁၈-၂၀၁၉ ဘဏ္ဍာနှစ် ပြည်ထောင်စုရဲ့ ဘဏ္ဍာငွေအရအသုံးဆိုင်ရာ ဥပဒေနဲ့ပတ်သက်လို့ စီးပွားရေးနဲ့ ကူးသန်းရောင်းဝယ်ရေး ဝန်ကြီးဌာနအနေနဲ့ ရငွေပိုင်းမှာ သာမန်ရငွေ ကျပ် ၂၀,၄၂၄.၉၆ သန်း၊ ငွေလုံးငွေရင်းရငွေ ကျပ် ၂၅.၈၄ သန်းနှင့် ကြွေးမြီရငွေ ကျပ် ၂၀၄.၈၁၁ သန်း လျာထားပြီး စုစုပေါင်းရငွေလျာထားချက်မှာ ကျပ် ၂၀,၆၅၅.၆၁၁ သန်း ဖြစ်ပါတယ်။ သာမန်ရငွေများမှာ အဓိက ရငွေများမှာ ဝန်ဆောင်မှုပေးမှုများမှရငွေများဖြစ်ပြီး ကမ္ဘာ့ကုန်သွယ်မှု အဖွဲ့(WTO) မှ အကူအညီရငွေ ကျပ် ၇၆၂.၉၆ သန်းလည်း ပါဝင်ပါတယ်။ ငွေလုံးငွေရင်းဆိုင်ရာ ရငွေပိုင်းမှာ ကမ္ဘာ့ကုန်သွယ်မှု အဖွဲ့ (WTO)မှ အကူအညီရငွေ ကျပ် ၂၅.၈၄ သန်း ပါဝင်ပါတယ်။ ကြွေးမြီရငွေများမှာ မြန်မာနိုင်ငံသားများဘဏ်၊ ကမ္ဘာ့ရတနာဘဏ်နှင့် မြန်မာကုန်ပစ္စည်း စစ်ဆေးရေးနှင့် စမ်းသပ်မှုလုပ်ငန်း လီမိတက်တို့ထံတွင် ဝန်ကြီးဌာနမှ ထည့်ဝင်ထားတဲ့ အစုရှယ်ယာများမှ အမြတ်ဝေစု ရငွေများ ပါဝင်ပါတယ်။ သာမန်အသုံးစရိတ်အပိုင်းမှာ ကျပ် ၁၄,၉၅၅.၁၃ရ သန်းဟာ ဝန်ထမ်းများရဲ့ လစာနှင့်စရိတ် ချီးမြှင့်ငွေ၊ ခရီးစရိတ်၊ လုပ်အားနှင့်ဆောင်ရွက်ပေးမှုများအတွက် ကုန်ကျစရိတ်များ၊ WTO နှင့် ကမ္ဘာလုံးဆိုင်ရာ ကုန်သွယ်မှု အပြန်အလှန် သက်သာခွင့်ပေးရေးအစီအစဉ်တို့သို့ ထည့်ဝင်တဲ့ နှစ်စဉ်ကြေးနဲ့ OECF ချေးငွေများ အတွက် အတိုးငွေ စတဲ့ အသုံးစရိတ်များအတွက် လျာထားခြင်း ဖြစ်ပါတယ်။ ဒီအသုံးစရိတ်တွေထဲမှာ WTO အထောက်အပံ့ ကျပ် ၇၆၂.၉၆ သန်း၊ မြန်မာနိုင်ငံရဲ့ WTO ကိုယ်စားလှယ်အဖွဲ့ရုံးနဲ့ တရုတ်နိုင်ငံ နန်နင်း ကိုယ်စားလှယ်အဖွဲ့ရုံးများတွင် တာဝန်ထမ်းဆောင်နေသော အရာထမ်းများရဲ့ အသုံးစရိတ် ကျပ် ၁၉၆.၆၅၉ သန်းနှင့် မိမိတို့ဝန်ကြီးဌာနကို မကြာခင်က လွှဲပြောင်းပေးခဲ့တဲ့ စီးပွားရေးသံမှူး ၉ ဦးအတွက် အသုံးစရိတ် ၁,၁၇၂.၀၅၃ သန်း၊ စုစုပေါင်း ကျပ် ၂,၁၃၁.၆၇၂ သန်းလည်း ပါဝင်ပါတယ်။ ငွေလုံးငွေရင်းအသုံးစရိတ် ကျပ် ၂,၂၈၈.၅၄၄ သန်းမှာ ဆောက်လုပ်ရေးအတွက် ၁,၄၈၂.၄၉၄ သန်း၊ စက်ပစ္စည်းများအတွက် ၇၈၁.၀၅ သန်းနှင့် အခြားကိစ္စများအတွက် ၂၅ သန်းတို့ ပါဝင်ပါတယ်။ စက်ပစ္စည်း အသုံးစရိတ်များမှာ ဌာနများအတွက် လိုအပ်တဲ့ ရုံးသုံးစက်ကိရိယာများ၊ Computer Server ခန်းအတွက် လိုအပ်တဲ့ စက်ကိရိယာများနဲ့ ဆက်စပ် ပစ္စည်းများ၊ ဓာတ်ခွဲခန်းများတွင် အသုံးပြုရန်အတွက် လိုအပ်သော ပစ္စည်းများ ဝယ်ယူရန်၊ အကြီးစားပြင်ဆင်ရန်နှင့် ရုံးသုံးပရိဘောဂ ပစ္စည်းများဝယ်ယူရန်တို့ ပါဝင်ပြီး WTO လုပ်ငန်းစဉ်အတွက် စက်ပစ္စည်းအသုံးစရိတ်များလည်း ပါဝင်ပါတယ်။ အခြားအသုံးစရိတ်များမှာ 9 $330z: 320p:gicas Online Registration System Website d. Export and Import License Application Upgrade Software များ အဆင့်မြှင့်တင်ရန် ကုန်ကျစရိတ်များ ပါဝင်ပါကြောင်း တင်ပြ အပ်ပါတယ်။ ကြွေးမြီအသုံးစရိတ်တွင် သုံးစွဲမယ့် ကျပ်သန်း ၅၀ မှာ စားသုံးသူရေးရာ ဦးစီးဌာနက မြန်မာ ကုန်ပစ္စည်းစစ်ဆေးရေးနှင့် စမ်းသပ်မှုကုမ္ပဏီလိမိတက်မှရရှိတဲ့ အမြတ်ဝေစုကို ယင်းကုမ္ပဏီမှာ ပြန်လည် မြှုပ်နှံရန်အတွက် အစုရှယ်ယာများ ဖြည့်တင်းဝယ်ယူရန် ထည့်သွင်းလျာထားခြင်းဖြစ်ပါတယ်။ သို့ပါ၍ စီးပွားရေးနှင့်ကူးသန်းရောင်းဝယ်ရေး ဝန်ကြီးဌာနရဲ့ ၂၀၁၈-၂၀၁၉ ဘဏ္ဍာရေးနှစ်၊ ရသုံးမှန်းခြေငွေစာရင်းမှာ ရငွေစုစုပေါင်း ကျပ် ၂၀,၆၅၅.၆၁၁ သန်း၊ အသုံးစရိတ် စုစုပေါင်း ကျပ် ၁၇.၂၉၃.၆၈၁ သန်း ဖြစ်တဲ့ အတွက် ပိုငွေ ၃,၃၆၁.၉၃ သန်း ဖြစ်ပေါ်စေရန် လျာထားပါကြောင်းနဲ့ ဤပြည်ထောင်စုလွှတ်တော်ကြီးမှ အတည်ပြုပေးနိုင်ပါရန် တင်ပြအပ်ပါတယ်။ ကျေးဇူးတင်ရှိပါတယ်။</speech>
<speech type="speaker">ပညာရေးဝန်ကြီးဌာန ရှင်းလင်းတင်ပြဖို့ ဖြစ်ပါတယ်။</speech>
<speech><agency id="16">ဦးဝင်းမော်ထွန်း(ဒုတိယဝန်ကြီး၊ ပညာရေးဝန်ကြီးဌာန)</agency>ရိုသေလေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်တော်ကြီးများ အားလုံး ကိုယ်၏ကျန်းမာခြင်း၊ စိတ်၏ချမ်းသာခြင်း ပြည့်စုံပါစေကြောင်း ဦးစွာ မေတ္တာပို့သအပ် ပါတယ်။ ပြည်ထောင်စုလွှတ်တော်သို့ ၂၀၁၈-၂၀၁၉ ဘဏ္ဍာရေးနှစ် အမျိုးသားစီမံကိန်းဥပဒေကြမ်းပါ စီမံကိန်းလုပ်ငန်းများနဲ့ ၂၀၁၈ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းပါ ရငွေ သုံးငွေများကို ကျွန်တော် ဒုတိယဝန်ကြီး ဦးဝင်းမော်ထွန်းမှ တင်ပြမှာဖြစ်ပါတယ်။ Power Point အသုံးပြု ခွင့်ပေးပါရန် လေးစားစွာ ပန်ကြားအပ်ပါတယ်။ ကျွန်တော်တို့ ပညာရေးဝန်ကြီးဌာနအနေနဲ့ အမျိုးသားပညာရည်မြင့်မားရေး မဟာဗျူဟာစီမံကိန်း ၂၀၁၆ ကနေ ၂၀၂၁ ဆောင်ရွက်လျက်ရှိပါတယ်။ နှစ်စဉ်လည်း ဒီစီမံကိန်းမူဘောင်အတွင်းကပဲ ဆောင်ရွက် လျက်ရှိပါကြောင်း ဦးစွာတင်ပြပါတယ်။ ကျွန်တော်တို့ ပညာရေးဝန်ကြီးဌာနအနေနဲ့ အမျိုးသားပညာရေး မူဝါဒ ၁၆ ရပ်၊ နောက်ရည်မှန်းချက် ၉ ရပ်နဲ့ လုပ်ငန်းစဉ်အားလုံး ၁၉၅ ခု အကောင်အထည်ဖော် ဆောင်ရွက်နေပါကြောင်း တင်ပြအပ်ပါတယ်။ လုပ်ငန်းစဉ်များကို အသေးစိတ်တင်ပြရာမှာ ငဲ့ညှာသောအားဖြင့် အကျဉ်းချုပ်ဇယားမျှသာ ပြည်ထောင်စုလွှတ်တော်ကြီးသို့ တင်ပြခွင့်ပြုပါရန် ပန်ကြား အပ်ပါတယ်။ ကျွန်တော်တို့ ဒီစိစစ်ပြီးတဲ့အခါမှာ ပညာရေးဝန်ကြီးဌာနရဲ့ လာမယ့်နှစ်မှာအသုံးပြုမယ့် ရငွေသုံးငွေ စာရင်းချုပ်ကို ဦးစွာတင်ပြပါမယ်။ ရငွေအားဖြင့် ၂၀၅ ဘီလီယံ ဆောင်ရွက်ရန်လျာထားပြီးတော့ အသုံး စရိတ်အားဖြင့် ၂,၁၇၆ ဘီလီယံ အသုံးပြုပါရန် တင်ပြထားပါကြောင်း ရှင်းလင်းတင်ပြအပ်ပါတယ်။ အခု တင်ပြချက်ကတော့ ရငွေအတွက် လျာထားချက်မှာ သာမန်ရငွေအားဖြင့် ၂၂ ဘီလီယံ၊ ပြည်ပမှ အကူအညီအားဖြင့် ၈၄ ဘီလီယံ၊ ချေးငွေရယူခြင်းအားဖြင့် ၄၁ ဘီလီယံ၊ နောက်နိုင်ငံတော်ရဲ့ ငွေစာရင်း ထဲကို ဒါ EU ကဲ့သို့ နိုင်ငံတကာအဖွဲ့အစည်းများမှ ငွေကြေးစီးဝင်ထည့်သွင်းပေးခြင်းအားဖြင့် ရရှိမယ့်ရငွေ ၅၆ ဘီလီယံ၊ စုစုပေါင်း ၂၀၅.၁၁ ဘီလီယံ လျာထားပါကြောင်း တင်ပြအပ်ပါတယ်။ လာမယ့်ဘဏ္ဍာရေးနှစ်မှာ သာမန်အသုံးစရိတ် လျာထားချက်ဖြစ်ပါတယ်။ သာမန်အသုံးစရိတ် စုစုပေါင်းကတော့ ၁,၆၃၉ ဘီလီယံ အသုံးပြုရန်လျာထားပါကြောင်း တင်ပြအပ်ပါတယ်။ အဲဒီတော့ နိုင်ငံတော်ရဲ့ ဘဏ္ဍာငွေ ပြည်ထောင်စုရန်ပုံငွေကနေ ၁,၅၆၆ ဘီလီယံ၊ နောက်ပြည်ပအကူအညီရငွေ ၃၉ ဘီလီယံ၊ နောက်ပြည်ပချေးငွေ ADB ချေးငွေကနေ ၁၄ ဘီလီယံ၊ နောက်ကျွန်တော် ခုနတင်ပြခဲ့သလို နိုင်ငံတော်ရဲ့ ငွေစာရင်းထဲကို ပြည်ပနိုင်ငံတကာအဖွဲ့ အစည်း EU သမဂ္ဂနိုင်ငံများမှ ထည့်သွင်းပေးငွေ ၁၉ ဘီလီယံ၊ အားလုံး ၁,၆၃၉ ဘီလီယံ လျာထားပါကြောင်းတင်ပြအပ်ပါတယ်။ အထူးအားဖြင့် တင်ပြလိုတာ ကတော့ ယမန်နှစ်ကနဲ့နှိုင်းယှဉ်ရင် ၁၈၅ ဘီလီယံ ကျွန်တော်တို့ ပိုမိုတောင်းခံထားကြောင်း တင်ပြအပ်ပါတယ်။ အဓိကအားဖြင့် နိုင်ငံတော်က ချီးမြှင့်ထားတဲ့ လစာငွေတိုးတက်ရရှိမှုအတွက် လိုအပ်ချက်မှာ ဖြည့်ဆည်း ထားပါကြောင်းနဲ့ စီမံကိန်းအရ ဆရာ ဝန်ထမ်းများ ထပ်မံခန့်ထားရေးအတွက် ပိုမိုလျာထားပါကြောင်း တင်ပြအပ်ပါတယ်။ ဆက်လက်ပြီး ကျွန်တော်တို့ ငွေလုံးငွေရင်းအသုံးစရိတ် ဆောင်ရွက်မယ့်အစီအစဉ် တင်ပြခြင်း ဖြစ်ပါတယ်။ ငွေလုံးငွေရင်းအသုံးစရိတ်အားလုံး ၅၃၆ ဘီလီယံ ကျွန်တော်တို့ သုံးစွဲဖို့လျာထားပါတယ်။ နိုင်ငံတော်ပြည်ထောင်စုရန်ပုံငွေကနေ ၄၂ရ ဘီလီယံ၊ ပြည်ပအကူအညီရငွေကနေ ၄၅ ဘီလီယံ၊ ADB ချေးငွေကနေ ၂ရ ဘီလီယံ၊ နောက်နိုင်ငံတော်ငွေစာရင်းထဲကို EU မှ ဖြည့်ဆည်းပေးငွေ ၃၆ ဘီလီယံ၊ စုစုပေါင်း ၅၃၆ ဘီလီယံ အသုံးပြုရန်လျာထားပါကြောင်း တင်ပြအပ်ပါတယ်။ ဒီဟာလေးကတော့ ကျွန်တော်တို့ ငွေလုံးငွေရင်းမှာ ဒီအသုံးပြုမယ့်အနေအထားကို ဦးစီးဌာန အလိုက် ပိုင်းခြားတင်ပြခြင်းဖြစ်ပါတယ်။ ကျွန်တော်တို့ ပညာရေးဝန်ကြီးဌာနအနေနဲ့ ရရှိတဲ့ရန်ပုံငွေ ၈၅ ရာခိုင် လောက်ကိုတော့ အဆင့်မြင့်ပညာဦးစီးဌာနအတွက် သုံးရပါတယ်။ နောက် ၃ ရာခိုင်နှုန်းလောက်ကိုတော့ နည်းပညာနဲ့သက်မွေးပညာရေးအတွက်သုံးပါတယ်။ ကျန်တဲ့ ဝန်ကြီးရုံးအပါအဝင် ဦးစီးဌာန ၉ ခုကတော့ ၂ ရာခိုင်နှုန်းအတွင်းမှာပဲ လောက်ငှအောင်သုံးစွဲရခြင်းဖြစ်ပါကြောင်း တင်ပြအပ်ပါတယ်။ အခု ကျွန်တော်တို့ လက်ရှိဆောင်ရွက်နေတဲ့ ပညာရေးပြုပြင်ပြောင်းလဲမှုမှာလည်း အခြေခံပညာကဏ္ဍကိုပဲ အားသွန်ခွန်စိုက် ဆောင်ရွက်တဲ့အတွက် အခြေခံပညာကဏ္ဍ တိုင်းနဲ့ ပြည်နယ်အားလုံး၊ နောက်ကျောင်းသားလူငယ် ၁၀ သန်း ကျော်ကို လွှမ်းခြုံနိုင်မယ့် အခြေခံပညာကဏ္ဍမှာပဲ ရန်ပုံငွေအများဆုံး အသုံးပြုထားပါကြောင်း တင်ပြအပ် ပါတယ်. နိဂုံးချုပ်အားဖြင့် ကျွန်တော်တို့ အမျိုးသားပညာရည်မြင့်မားရေး မဟာဗျူဟာစီမံကိန်းပါ လုပ်ငန်း များ အကောင်အထည်ဖော်နိုင်ရန် ကျွန်တော်တို့ ပညာရေးဝန်ကြီးဌာနရဲ့ မူဝါဒ ၁၆ ရပ် အကောင်အထည် ဖော်နိုင်ရန် ရည်မှန်းချက် ၉ ရပ် ပြည့်မီနိုင်ရန် ဆောင်ရွက်ဆဲလုပ်ငန်းစဉ်ပေါင်း ၁၉၅ ခု အောင်မြင်စွာ ဆောင်ရွက်နိုင်ရေးအတွက် ကျွန်တော်တို့ တင်ပြထားတဲ့ ဒီအသုံးစရိတ် ၂,၁၇၆ ဘီလီယံအား ပြည်ထောင်စု လွှတ်တော်ကြီးမှ ခွင့်ပြုပေးနိုင်ပါရန် ရိုသေစွာတင်ပြအပ်ပါတယ်။ ကျေးဇူးတင်ပါတယ်။</speech>
<speech type="speaker">ကျန်းမာရေးနှင့်အားကစားဝန်ကြီးဌာန ရှင်းလင်းတင်ပြဖို့ ဖြစ်ပါတယ်။</speech>
<speech><agency id="20">ဒေါက်တာမြလေးစိန်(ဒုတိယဝန်ကြီး၊ ကျန်းမာရေးနှင့်အားကစားဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော် နာယကကြီး၊ ပြည်သူ့လွှတ်တော် ဥက္ကဋ္ဌကြီးနှင့်တကွ ယနေ့အစည်း အဝေးသို့ တက်ရောက်လာကြသော တာဝန်ရှိပုဂ္ဂိုလ်များနှင့် လွှတ်တော်အသီးသီးမှ ကိုယ်စားလှယ်တော် ကြီးများအားလုံး ကိုယ်၏ကျန်းမာခြင်း၊ စိတ်၏ချမ်းသာခြင်းနှင့် ပြည့်စုံကြပါစေလို့ ဦးစွာပထမ ဆုမွန် ကောင်းတောင်းအပ်ပါသည်ရှင့်။ ကျန်းမာရေးနှင့် အားကစားဝန်ကြီးဌာနမှ ကျွန်မ ဒုတိယဝန်ကြီး ဒေါက်တာမြလေးစိန်မှ ကျန်းမာ ရေးနှင့် အားကစားဝန်ကြီးဌာန၏ ၂၀၁၈-၂၀၁၉ ခု၊ ဘဏ္ဍာရေးနှစ်အတွက် အရအသုံးခန့်မှန်းခြေငွေစာရင်း ကို ပြည်ထောင်စုလွှတ်တော်သို့ တင်ပြမှာဖြစ်ပါသည်ရှင့်။ လေးစားအပ်ပါသော နာယကကြီးရှင့်။ Power Point သုံးစွဲခွင့်ပြုပါရှင့်။ လေးစားအပ်ပါသော နာယကကြီးရှင့်။ ၂၀၁၈-၂၀၁၉ ဘဏ္ဍာရေးနှစ်အတွက် ကျန်းမာရေးနှင့် အားကစားဝန်ကြီးဌာနသည် မူဝါဒ ၁၂ ရပ်၊ ရည်မှန်းချက် ၂၆ ရပ်၊ လုပ်ငန်းစဉ် ၄၃ ရပ်၊ ဦးစားပေး ဆောင်ရွက်မည့်လုပ်ငန်းစဉ် ၁၀ ရပ် ရေးဆွဲထားပြီး အကောင်အထည်ဖော် ဆောင်ရွက်နေပါကြောင်း တင်ပြလိုပါတယ်။ ဦးစားပေးဆောင်ရွက်မည့် လုပ်ငန်းစဉ်ထဲမှ ၂ ရပ်ကို တင်ပြလိုပါတယ်။ (၁) အမျိုးသား ကျန်းမာရေးစီမံကိန်း ၂၀၁၁၊ ၂၀၁၇၊ ၂၀၂၁ ကို အကောင်အထည်ဖော်ခြင်းအားဖြင့် လူတိုင်းလက်လှမ်းမီ ကျန်းမာရေးလွှမ်းခြုံမှု တိုးမြှင့်ရရှိနိုင်ရန် ဆောင်ရွက်မည့်အစီအစဉ်နှင့် တစ်မျိုးသားလုံး ကျန်းမာသန်စွမ်း ရေးနှင့် ပညာရည်ဖွံ့ဖြိုးတိုးတက်စေရန်အတွက် ကိုယ်လက်လှုပ်ရှားမှုလေ့ကျင့်ခန်းများ လုပ်ဆောင်နိုင်ရန် အထောက်အကူပြု ကိရိယာများ မပါဝင်သည့် လေ့ကျင့်ခန်းပြုလုပ်နိုင်သည့်နေရာများ စီစဉ်ပေးခြင်း၊ Outdoor Fit Equipment များ ဦးစားပေးနေရာများ ရွေးချယ်တပ်ဆင်ပေးခြင်း၊ နယ်မြေဒေသအလိုက် သတ်မှတ်ထားသော အားကစားကွင်းရုံများ၌ အားကစားနည်းများကို ှတ်၍ ပြည်သူလူထု အခမဲ့ဝင်ရောက်ကစားခွင့်ရရှိနိုင်ရေးနှင့် ပြည်သူလူထု ကျယ်ပြန့်စွာသိရှိနိုင်ရေး စီစဉ်ဆောင်ရွက်ခြင်းဖြင့် ပြည်သူလူထုတစ်ရပ်လုံး အားကစားစိတ်ဓာတ်မြင့်မားလာစေရန် အကောင်အထည်ဖော်ဆောင်ရွက်နိုင် မည့် လုပ်ငန်းစဉ်များပါဝင်ပါတယ်။ လေးစားအပ်ပါသော နာယကကြီးရှင့်။ ကျန်းမာရေးနှင့် အားကစားဝန်ကြီးဌာန၏ ၂၀၁၈-၂၀၁၉ ခု၊ ဘဏ္ဍာရေးနှစ်အတွက် ရသုံးခန့်မှန်းခြေငွေစာရင်းစုစုပေါင်း ၁,၁၅၀.၇၈၅ ဘီလီယံကျပ် လျာထား တောင်းခံထားပါတယ်ရှင်။ လျာထားတောင်းခံထားသည့်အနက် နိုင်ငံတော်မှလျာထားမှု ၉၅၅.၈၃၃ ဘီလီယံ ကျပ်ဖြစ်ပြီး ပြည်ပလျာထားမှု ၁၉၄.၉၀၂ ဘီလီယံကျပ် ဖြစ်ပါတယ်။ ပြည်ပလျာထားမှုအနေဖြင့် အထောက်အပံ့ (Grant) ၁၅၉.၃၉ ဘီလီယံကျပ် ချေးငွေ (Loan) ၃၅.၅၁၀ ဘီလီယံကျပ်တို့ လျာထား ပါဝင်ပါသည်။ လေးစားအပ်ပါသော နာယကကြီးရှင့်။ ကျန်းမာရေးနှင့်အားကစားဝန်ကြီးဌာနအောက်ရှိ ဦးစီး ဌာနများ၏ ဘတ်ဂျက်ခွဲဝေလျာထားမှုကို တင်ပြမှာဖြစ်ပါတယ်။ ကုသရေးဦးစီးဌာန ၄၈ ရာခိုင်နှုန်း၊ ပြည်သူ့ကျန်းမာရေးဦးစီးဌာန ၃၈ ရာခိုင်နှုန်း၊ ကျန်းမာရေးနှင့် လူ့စွမ်းအားအရင်းအမြစ်ဦးစီးဌာန ၆ ရာခိုင်နှုန်း၊ အားကစားနှင့် ကာယပညာဦးစီးဌာန ၄ ရာခိုင်နှုန်း၊ အစားအသောက်နှင့် ဆေးဝါးကွပ်ကဲရေးဦးစီးဌာန ၂ ရာခိုင်နှုန်း၊ တိုင်းရင်းဆေးပညာဦးစီးဌာန ၁ ရာခိုင်နှုန်း၊ ဆေးသုတေသနဦးစီးဌာန ၀.၉ ရာခိုင်နှုန်း၊ ဝန်ကြီးရုံး ၀.၁ ရာခိုင်နှုန်း ဖြစ်ပါသည်ရှင့်။ လေးစားအပ်ပါသော နာယကကြီးရှင့်။ ကျန်းမာရေးနှင့်အားကစားဝန်ကြီးဌာနမှ လျာထား တောင်းခံထားသော စုစုပေါင်း ၁,၁၅၀.၇၈၅ ဘီလီယံကျပ်တွင် သာမန်အသုံးစရိတ်အတွက် ၇၃၇.၂၅၁ ဘီလီယံကျပ်နှင့် ငွေလုံးငွေရင်းအသုံးစရိတ်အတွက် ၄၁၃.၅၃၄ ဘီလီယံကျပ် ဖြစ်ပါတယ်။ သာမန်အသုံး စရိတ်ခွဲဝေမှုမှာ လစာ ၃၈.၂၅ ရာခိုင်နှုန်း၊ ခရီးစရိတ် ၀.၇၃ ရာခိုင်နှုန်း၊ ပစ္စည်းဝယ်ယူမှု ၄၁.၈ရ ရာခိုင်နှုန်း၊ ပြင်ထိန်းလုပ်ငန်းအတွက် ၇.၁၁ ရာခိုင်နှုန်း၊ ပညာရေးနှင့် လူမှုရေးအသုံးစရိတ် ၁၁.၆ ရာခိုင်နှုန်း၊ ဧည့်ခံ ကျွေးမွေးစရိတ် ၀.၀၂ ရာခိုင်နှုန်း၊ အတိုး ၀.၁ ရာခိုင်နှုန်း၊ အထောက်အပံ့ ၀.၃၂ ရာခိုင်နှုန်း ဖြစ်ပါတယ်။ ပစ္စည်းဝယ်ယူမှု ၄၁.၈ရ ရာခိုင်နှုန်းထဲတွင် ဆေးဝါးဝယ်ယူမှုအတွက် ၂၅.၅ရ ရာခိုင်နှုန်း ပါဝင်ပါသည်ရှင့်။ ငွေလုံးငွေရင်းသုံးစွဲခွဲဝေထားမှုမှ ဆောက်လုပ်ရေး ၆၈.၉၉ ရာခိုင်နှုန်း၊ စက်ပစ္စည်း ၂၉.၈ရ ရာခိုင်နှုန်းနှင့် အခြား ၁.၁၄ ရာခိုင်နှုန်း လျာထားပါသည်ရှင့်။ လေးစားအပ်ပါသော နာယကကြီးရှင့်။ ဆောက်လုပ်ရေးအတွက်လျာထားသည့် အသုံးစရိတ် ၂၈၅.၂၆၀ ဘီလီယံကျပ်တွင် ဝန်ထမ်းအိမ်ရာအတွက် ၅၉ ရာခိုင်နှုန်းနှင့် ဆေးရုံ၊ အဆောက်အဦ၊ အားကစားကွင်းရုံများအတွက် ၄၁ ရာခိုင်နှုန်း လျာထားခွဲဝေထားပါကြောင်းနှင့် စိစစ်ခွင့်ပြုပေးပါနိုင်ရန် လေးစားစွာ ရှင်းလင်းတင်ပြအပ်ပါသည်။ ပြည်ထောင်စုလွှတ်တော် နာယကကြီး၊ ပြည်သူ့လွှတ်တော် ဥက္ကဋ္ဌကြီးနှင့်တကွ တက်ရောက်လာသူအားလုံးကို ကျေးဇူးတင်ရှိပါသည်ရှင်။</speech>
<speech type="speaker">စီမံကိန်းနှင့် ဘဏ္ဍာရေးဝန်ကြီးဌာန ရှင်းလင်းတင်ပြဖို့ ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့်ဘဏ္ဍာရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယက၊ ပြည်သူ့လွှတ်တော် ဥက္ကဋ္ဌနှင့် လွှတ်တော် ကိုယ်စားလှယ်များ၊ ဖိတ်ကြားထားသော ပြည်ထောင်စုအဆင့် အဖွဲ့အစည်းဝင်များနှင့် ဧည့်သည်တော်များအားလုံး မင်္ဂလာပါ။ ကျွန်တော်ကတော့ စီမံကိန်းနှင့် ဘဏ္ဍာရေးဝန်ကြီးဌာနမှ ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ၂၀၁၈-၂၀၁၉ ဘဏ္ဍာရေးနှစ်တွင် အမျိုးသားစီမံကိန်းဥပဒေကြမ်းပါ စီမံကိန်းလုပ်ငန်းများနှင့် ပြည်ထောင်စုရဲ့ ဘဏ္ဍာငွေအရအသုံးဆိုင်ရာဥပဒေကြမ်းပါ ရငွေသုံးငွေများနှင့်စပ်လျဉ်းပြီး Power Point အသုံးပြု၍ အကျဉ်းချုပ် ရှင်းလင်းတင်ပြခွင့်ပြုပါခင်ဗျာ။ လေးစားအပ်ပါသော နာယကကြီးခင်ဗျား။ ကျွန်တော်တို့ ဝန်ကြီးဌာနမှာ ဝန်ကြီးရုံးအပါအဝင် ဌာန၊ အဖွဲ့အစည်းပေါင်း ၂၂ ခု ရှိပါတယ်။ ဦးစီးဌာနအားဖြင့် ၁၅ ခုရှိပြီးတော့ စီးပွားရေးအဖွဲ့အစည်း ၆ ခု ပါဝင်ပါတယ်။ ကျွန်တော်တို့ရဲ့ မူဝါဒ ၁၃ ရပ်၊ ရည်မှန်းချက် ၁ရ ခုနှင့် ဌာနအလိုက် ရှေ့လုပ်ငန်းစဉ် ပေါင်း ၃၁ ခုကို ချမှတ်ထားရှိပါတယ်။ ဒါတွေကိုတော့ ကျွန်တော် ဲ့ညှာသောအားဖြင့် Power Point မှာပဲ ကျွန်တော်တို့ တင်ပြပေးထားပါတယ်။ စီမံကိန်းလုပ်ငန်းများနှင့် စပ်လျဉ်းပြီးတော့ နိုင်ငံပိုင် အခန်း ရင်းနှီးမြှုပ်နှံမှုမှာ လုပ်ငန်းသစ်များ ၁၆၈ ခု၊ ဖြည့်စွက်လုပ်ငန်းများ ၇၅ ခုနှင့် ဆောင်ရွက်ဆဲ လုပ်ငန်းများ ၈ ခု၊ စုစုပေါင်းလုပ်ငန်း ၂၅၁ ခု ပါဝင်ပါတယ်။ တည်ဆောက်ရေးလုပ်ငန်းများကို ကောက်နုတ်ပြီး တင်ပြရမယ် ဆိုရင် ဘဏ်ခွဲအသစ် ၂ရ ခု၊ ငွေသိုလှောင်ခန်း ၄ ခု၊ ရုံးအဆောက်အဦနှင့် ဘဏ်ခွဲများ အကြီးစားမွမ်းမံ ပြင်ဆင်မှုများ၊ တိုင်းဒေသကြီး၊ ပြည်နယ်များမှ ဝန်ထမ်းအိမ်ရာများ ဆောက်လုပ်ခြင်း၊ PFM Academy သင်တန်းကျောင်းနှင့် မြန်မာ့စီးပွားရေးဘဏ် သင်တန်းသားအဆောင် ဆောက်လုပ်ခြင်းတို့ ပါဝင်ပါတယ်။ ဝယ်ယူရေးလုပ်ငန်းများမှာ ရုံးခွဲများ၊ ဘဏ်ခွဲများအတွက် စက်ကိရိယာပစ္စည်းများ ဝယ်ယူခြင်း၊ Core Banking System, Mobile Banking System op:saozn onderwsugas:op:1 Hardware ပစ္စည်းများ ဝယ်ယူခြင်းနှင့် အကောက်ခွန်ဌာနအတွက် MACCS System အတွက် အသုံးစရိတ်များ ပါဝင်တာဖြစ်ပါတယ်။ ယင်းသို့ နိုင်ငံတော်ဘတ်ဂျက်ကနေ ကျခံသုံးစွဲတဲ့ လုပ်ငန်းများအပြင် ကမ္ဘာ့ဘဏ်၊ DFID၊ IDAI JICA၊ KfW EU၊ ဂျပန် စတဲ့အဖွဲ့အစည်းများထံကရရှိတဲ့ ပြည်ပအကူအညီရငွေ ချေးငွေအမေရိကန် ဒေါ်လာ ၂၅၄.၉၃ သန်းဖြင့် ဆောင်ရွက်မယ့် စီမံကိန်းလုပ်ငန်းများလည်း ပါဝင်ပါတယ်။ ဒီစီမံကိန်းများ ကတော့ ပြည်သူ့ဘဏ္ဍာရေးစီမံခန့်ခွဲမှုခေတ်မီ ဖွံ့ဖြိုးတိုးတက်ရေးစီမံကိန်း၊ မြန်မာနိုင်ငံ ငွေရေးကြေးရေး ကဏ္ဍ ဖွံ့ဖြိုးတိုးတက်ရေးစီမံကိန်း၊ ဗဟိုစာရင်းအင်းအဖွဲ့က စစ်တမ်းများ ကောက်ယူခြင်းစီမံကိန်းများနှင့် Buddget Support အတွက်ကို EU ကပေးမယ့် ထောက်ပံ့ငွေများ၊ အရှေ့တောင်အာရှ သဘာဝဘေးအန္တရာယ် စီမံခန့်ခွဲမှုဆိုင်ရာ အာမခံလုပ်ငန်း (SEADRIF)ထူထောင်ရန် ဂျပန်နိုင်ငံအစိုးရထံမှ အကူအညီရငွေများနဲ့ EITI လုပ်ငန်းစဉ်များအတွက် ကမ္ဘာ့ဘဏ်မှ အကူအညီပေးငွေများ ပါဝင်ပါတယ်။ လေးစားအပ်ပါသော နာယကကြီးခင်ဗျား။ ၂၀၁၈-၂၀၁၉ ဘဏ္ဍာရေးနှစ်မှာ အရအသုံးခန့်မှန်းခြေ ငွေစာရင်းရငွေအနေဖြင့် သာမန်ရငွေ ၈,၁၈၃.၉၂၄ ဘီလီယံ ၊ ငွေလုံးငွေရင်းရငွေ ၃၂.၅၆၆ ဘီလီယံနှင့် ကြွေးမြီရငွေ ၃၂၅.၂၀ရ ဘီလီယံ၊ စုစုပေါင်းရငွေဟာ ၈,၅၄၁.၆၉ရ ဘီလီယံ ဖြစ်ပါတယ်။ အသုံးစရိတ် အနေဖြင့် သာမန်အသုံးစရိတ် ၅,၂၅၄.၉၇၉ ဘီလီယံ၊ ငွေလုံးငွေရင်းအသုံးစရိတ် ၁၂၀.၈၇၆ ဘီလီယံ နှင့် ကြွေးမြီအသုံးစရိတ် ၃၅၁.၃၂၈ ဘီလီယံ၊ စုစုပေါင်းအသုံးစရိတ် ၅,၇၂၇.၁၈၃ ဘီလီယံ ဖြစ်ပါတယ်။ အသုံး စရိတ်ထက်ပိုသောရငွေ ၂,၈၁၄.၅၁၄ ဘီလီယံ ဖြစ်ပါတယ်။ စီမံကိန်းနှင့် ဘဏ္ဍာရေးဝန်ကြီးဌာနမှာ ၂၀၁၈-၂၀၁၉ ခု၊ ဘဏ္ဍာရေးနှစ် သာမန်ရငွေလျာထား ချက်မှာပါဝင်တဲ့ အခွန်အကောက်ရငွေများကို တင်ပြပါ့မယ်။ ပြည်တွင်းအခွန်များဦးစီးဌာနက ကောက်ခံတဲ့ ဝင်ငွေခွန်၊ ကုန်သွယ်လုပ်ငန်းခွန်၊ အထူးကုန်စည်ခွန်၊ တံဆိပ်ခေါင်းခွန်၊ မြန်မာနိုင်ငံအောင်ဘာလေ သိန်းဆုခွန်များဟာ ကျွန်တော်တို့ Power Point မှာ တင်ပြထားတဲ့အတိုင်း စုစုပေါင်း ၆,၁၅၆.၅၃၃ ဘီလီယံ ဖြစ်ပါတယ်။ အကောက်ခွန်ဦးစီးဌာနက ကောက်ခံမယ့် အကောက်ခွန် ၅၃၀,၀၀၀ ဘီလီယံ ဖြစ်ပါတယ်။ လေးစားအပ်ပါသော နာယကကြီးခင်ဗျား။ စီမံကိန်းနှင့် ဘဏ္ဍာရေးဝန်ကြီးဌာန ဖြစ်တဲ့အတွက်ကြောင့် အရအသုံးလျာထားချက်များမှာ မိမိဝန်ကြီးဌာနရှိ ဌာန၊ အဖွဲ့အစည်းများအတွက်သာမက နိုင်ငံတော်နှင့် သက်ဆိုင်တဲ့ ရငွေများ၊ အသုံးစရိတ်များလည်း ပါဝင်လျက်ရှိပါတယ်။ ၂၀၁၈-၂၀၁၉ ဘဏ္ဍာရေးနှစ်ရဲ့ ရငွေစုစုပေါင်းမှာ နိုင်ငံတော်နဲ့သက်ဆိုင်တဲ့ ရငွေများဟာ ၈,၀၇၀ ဘီလီယံ ပါဝင်တဲ့အတွက်ကြောင့် စုစုပေါင်းရငွေရဲ့ ၉၄.၄၈ ရာခိုင်နှုန်းခန့် ဖြစ်ပါတယ်။ ဌာနနှင့်သက်ဆိုင်သည့် ရငွေများဟာ ၄၇၁ ဘီလီယံ ဖြစ်ပြီးတော့ စုစုပေါင်းရငွေရဲ့ ၅.၅၂ ရာခိုင်နှုန်း ဖြစ်ပါတယ်။ အသုံးစရိတ်စုစုပေါင်းမှာလည်းပဲ နိုင်ငံတော်နဲ့ သက်ဆိုင်တဲ့ အသုံးစရိတ်များဟာ ၅,၂၇၉ ဘီလီယံ ပါဝင်ပြီးတော့ စုစုပေါင်းအသုံးစရိတ်ရဲ့ ၉၂.၁ရ ရာခိုင်နှုန်း ဖြစ်ပြီးတော့ ဌာနနှင့် သက်ဆိုင်တဲ့ အသုံးစရိတ်ကတော့ ၄၄၈ ဘီလီယံ ဖြစ်တဲ့အတွက်ကြောင့် စုစုပေါင်းအသုံးစရိတ်ရဲ့ ၇.၈၃ ရာခိုင်နှုန်း ဖြစ်ပါတယ်။ နိုင်ငံတော်နှင့်သက်ဆိုင်တဲ့ အသုံးစရိတ်များကို ကောက်နုတ်ပြီးတင်ပြရမယ်ဆိုရင် အရေးပေါ်ရန်ပုံငွေ အတွက်ကို ၁၀၀,၀၀၀ ဘီလီယံ ဖြစ်ပါတယ်။ တိုင်းဒေသကြီး/ပြည်နယ်များကို အခွန်ဝေစုအဖြစ်နဲ့ လွှဲပြောင်း ပေးငွေများဟာ ၃၃၈.၂၇၀ ဘီလီယံပါဝင်ပါတယ်။ ပင်စင်လစာနှင့် ဆုကြေး၊ ဂုဏ်ထူးဆောင် ဘွဲ့တံဆိပ် ချီးမြှင့်ငွေ၊ တိုင်းဒေသကြီး၊ ပြည်နယ်များသို့ ပြည်ထောင်စုမှထောက်ပံ့ငွေ၊ ပြည်ထောင်စုလွှတ်တော် ဆိုင်ရာဖွံ့ဖြိုးရေးရန်ပုံငွေ၊ ဥပဒေအရထောက်ပံ့ငွေ၊ ပြည်တွင်းပြည်ပ ကြွေးမြီအပေါ်မှာ အတိုးပေးရငွေ များဟာ ၃,၅၁၄.၃၃ရ ဘီလီယံ ဖြစ်ပါတယ်။ နိုင်ငံပိုင်ဘဏ် ၄ ခုရဲ့ နိုင်ငံတော်ကို ထည့်ဝင်ငွေ၊ ဝင်ငွေခွန်၊ ကုန်သွယ်လုပ်ငန်းခွန်၊ အပ်ငွေနှင့် ချေးငွေအပေါ်မှာပေးရတဲ့ အတိုးပေးငွေများ။ ဒါတွေဟာ ကျွန်တော်တို့ ၆၀၆.၁၀၄ ဘီလီယံ ဖြစ်ပါတယ်။ ပြည်ထောင်စုအဆင့်ဌာန၊ အဖွဲ့အစည်းများအတွက် စုစည်းပြီးတော့ ဝယ်ယူပေးရမယ့် မော်တော်ယာဉ်ဝယ်ယူခြင်းများအတွက်ကို ၁၉.၀၆၈ ဘီလီယံ ပါဝင်ပါတယ်။ လေးစားအပ်ပါသော နာယကကြီးခင်ဗျား။ ၂၀၁၈-၂၀၁၉ ဘဏ္ဍာရေးနှစ် ရငွေစုစုပေါင်း ၈,၅၄၁.၆၉ရ ဘီလီယံဟာ ၂၀၁၇-၂၀၁၈ RE ပြုပြင်ပြီး ခန့်မှန်းခြေနဲ့ နှိုင်းယှဉ်လို့ရှိရင် ပြုပြင်ပြီးခန့်မှန်းခြေမှာ ၈,၃၄၅.၄၆၄ ဘီလီယံ ဖြစ်တဲ့အတွက်ကြောင့် ၁၉၆၂၃၃ ဘီလီယံ ပိုမိုလျာထားခဲ့ပါတယ်။ အလားတူ အသုံးစရိတ်မှာ လည်းပဲ ၂၀၁၈-၂၀၁၉ အသုံးစရိတ်လျာထားချက်အရ ၅,၇၂၇.၁၈၃ ဘီလီယံ ဖြစ်ပြီးတော့ ၂၀၁၇-၂၀၁၈ RE ဟာ ၅,၅၇၄-၂၅၃ ဘီလီယံ ဖြစ်တဲ့အတွက်ကြောင့် ကျပ် ၁၅၂-၉၃၀ ဘီလီယံ ပိုမိုလျာထားခဲ့ပါတယ်။ လေးစားအပ်ပါသော နာယကကြီးနဲ့ လွှတ်တော်ကိုယ်စားလှယ်များခင်ဗျား။ သို့ဖြစ်ပါ၍ အဆင့်ဆင့် စိစစ်ပြီး ဘဏ္ဍာရေးကော်မရှင်ရဲ့ ထောက်ခံချက်ဖြင့်ပေးပို့ထားတဲ့ စီမံကိန်းနှင့် ဘဏ္ဍာရေးဝန်ကြီးဌာန၏ ၂၀၁၈-၂၀၁၉ ဘဏ္ဍာရေးနှစ် ရငွေလျာထားချက် ၈,၅၄၁.၆၉ရ ဘီလီယံနဲ့ အသုံးစရိတ်လျာထားချက် ၅,၇၂၇.၁၈၃ ဘီလီယံတို့ကို လွှတ်တော်က လိုအပ်သလိုစိစစ်သုံးသပ်၍ အတည်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">ပြည်ထောင်စုရာထူးဝန်အဖွဲ့ ရှင်းလင်းတင်ပြဖို့ ဖြစ်ပါတယ်။</speech>
<speech><agency id="10">ဦးဝင်းမော်(အဖွဲ့ဝင်၊ ပြည်ထောင်စုရာထူးဝန်အဖွဲ့)</agency>လွှတ်တော် နာယကကြီး၊ တက်ရောက် လာကြသော လွှတ်တော်ကိုယ်စားလှယ်တော်ကြီးများ၊ ဖိတ်ကြားထားသော ဧည့်သည်တော်ကြီးများ အားလုံး ကိုယ်စိတ်နှစ်ဖြာ ကျန်းမာချမ်းသာကြပါစေကြောင်း ဆုတောင်းမေတ္တာ ပို့သအပ်ပါတယ်။ ကျွန်တော် ကတော့ ပြည်ထောင်စုရာထူးဝန်အဖွဲ့က အဖွဲ့ဝင် ဦးဝင်းမော်ဖြစ်ပါတယ်။ ၂၀၁၈-၂၀၁၉ ခု၊ ဘဏ္ဍာရေးနှစ်အတွက် အမျိုးသားစီမံကိန်းဥပဒေကြမ်းတွင်ပါဝင်သော အမျိုးသား စီမံကိန်းအကောင်အထည်ဖော်မှုဆိုင်ရာ ငွေလုံးငွေရင်းအသုံးစရိတ် ကျပ် ၃၁,၄၄၆.၈၅၀ သန်းနှင့် ဘဏ္ဍာငွေ အရအသုံးဆိုင်ရာ ဥပဒေကြမ်းတွင်ပါရှိသော ဘဏ္ဍာငွေအရအသုံးဆိုင်ရာ သာမန်အသုံးစရိတ် ကျပ် ၈,၆၄၇.၇၇၃ သန်းတို့နှင့်စပ်လျဉ်းပြီး အကျဉ်းချုပ်တင်ပြမှာဖြစ်ပါတယ်။ ကျွန်တော်တို့ နိုင်ငံတော်ရဲ့ တာဝန်တွေအရ ပြည်ထောင်စုရာထူးဝန်အဖွဲ့ဟာ နိုင်ငံတော်ရဲ့ မူဝါဒနဲ့အညီ တာဝန်ထမ်းဆောင်လျက် ရှိရာမှာ ဒီနှစ်မှာဆိုရင် ကျွန်တော်တို့ ဝန်ထမ်းတွေနဲ့ လေ့ကျင့်တဲ့အတွက် Training Policy ဆိုတာကို ချမှတ်ခဲ့ပါတယ်။ Training Policy ရဲ့ ကျွန်တော်တို့ ဝန်ထမ်းရွေးချယ်လေ့ကျင့်ရေးအဖွဲ့ အောက်မှာရှိတဲ့ ဗဟိုသင်တန်းကျောင်း ၂ ခုမှာဆိုရင်လည်းပဲ ကျွန်တော်တို့ CSA ဆိုတဲ့အဖွဲ့အစည်း Civil Sercive Academy osoang yệczowbs::como sapiep:of cascosso. Diploma 6o:f8:cos?q ဆောင်ရွက်လျက်ရှိပါတယ်။ နောက်ပြီးတော့ ကျွန်တော်တို့ ဒီဝန်ထမ်းကောင်းမှ နိုင်ငံကောင်းမယ်ဆိုတဲ့ ဆောင်ပုဒ်နဲ့အညီ ဝန်ထမ်းတွေကိုရွေးချယ်ပြီးတော့မှ လေ့ကျင့်ပေးတဲ့နိုင်ငံတော်ကသတ်မှတ်တဲ့ စံချိန်စံညွှန်းနဲ့ အညီဖြစ်လာဖို့အတွက်ကို နိုင်ငံတော်အတိုင်ပင်ခံပုဂ္ဂိုလ်ရဲ့ လမ်းညွှန်ချက်နဲ့အညီ ပြည်ထောင်စုအစိုးရ အဖွဲ့ဝန်ကြီးရယ်၊ ပညာရေးဝန်ကြီးရယ် ကျွန်တော်တို့ ဥက္ကဋ္ဌ ၃ ယောက် ဒါအထက်မြန်မာပြည်မှာရှိတဲ့ ဇီးပင်ကြီးတက္ကသိုလ်ကို သွားရောက်ပြီးတော့မှ လေ့လာပြီး လိုအပ်ချက်တွေကို ဖြည့်ဆည်းဆောင်ရွက်ခဲ့ ပါတယ်။ အဲဒီဆောင်ရွက်ချက်အရ ကျွန်တော်တို့ ဒီနေ့မှာ ကျောင်းနှစ်ကျောင်းမှာရှိတဲ့ အရည်အသွေးမြှင့် တင်ဖို့ ကျောင်းနှစ်ကျောင်းရဲ့ အဆင့်အတန်းမြှင့်တင်ဖို့ရယ် နောက်တစ်ခါ ကျွန်တော်တို့ ရုံးချုပ်မှာရှိတဲ့ ဧရိယာပေါ်မှာ ဂျပန်နိုင်ငံကနေပြီးတော့ပေးမယ့် Training Centre တည်ဆောက်ဖို့ ကျွန်တော်တို့ နိုင်ငံတော်က မြန်မာနိုင်ငံဘက်ကကုန်ကျရမယ့် ကုန်ကျစရိတ်နဲ့ပတ်သက်ပြီးတော့မှ အဓိက တင်ပြ တောင်းခံထားခြင်းဖြစ်ပါတယ်။ အဲဒီတော့ အဲဒီတောင်းခံထားတဲ့အချက်အရ ဘဏ္ဍာငွေအားဖြင့် ငွေလုံးငွေရင်းအသုံးစရိတ် ၃၁,၄၄၆.၈၅၀ သန်းနှင့် သာမန်အသုံးစရိတ် ၈,၆၄ရ သိန်း တို့ဟာဆိုလို့ရှိရင်လည်းပဲ အမှန်တကယ် အကြိမ်ကြိမ်စိစစ်ပြီးတော့ အနည်းဆုံးတောင်းခံတင်ပြခြင်းပဲ ဖြစ်ပါတယ်။ ဒါကြောင်မို့လို့ ဒီလိုအပ်ချက် နှစ်ခုကို ပြည်ထောင်စုလွှတ်တော်မှ အတည်ပြုပေးနိုင်ပါရန် တင်ပြအပ်ပါတယ်။ ကျေးဇူးတင်ပါတယ်။</speech>
<speech type="speaker">နေပြည်တော်စည်ပင်သာယာရေးကော်မတီ အပါအဝင် နေပြည်တော်ကောင်စီ ရှင်းလင်းတင်ပြဖို့ ဖြစ်ပါတယ်။</speech>
<speech><agency id="40">ဦးအောင်မြင်ထွန်း(ကောင်စီဝင်၊ နေပြည်တော်ကောင်စီ)</agency>လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်သူ့လွှတ်တော် ဥက္ကဋ္ဌကြီးနဲ့တကွ ကြွရောက်လာကြတဲ့ လွှတ်တော်ကိုယ်စားလှယ်တော်ကြီးများနဲ့ ပြည်ထောင်စုအဆင့် အဖွဲ့အစည်းဝင်များခင်ဗျား။ ၂၀၁၈ ခုနှစ်၊ ပြည်ထောင်စုရဲ့ ဘဏ္ဍာငွေအရအသုံးဆိုင်ရာဥပဒေကြမ်းနဲ့ စပ်လျဉ်းပြီးတော့ ၂၀၁၈-၂၀၁၉ ဘဏ္ဍာရေးနှစ် အတွက် မူလလျာထားခွင့်ပြုချက် တောင်းခံမှုအပေါ်မှာ ကျွန်တော် နေပြည်တော်ကောင်စီဝင် ဦးအောင်မြင်ထွန်းက တင်ပြချက်ကို အကျဉ်းတင်ပြသွားမှာဖြစ်ပါတယ်။ ၂၀၁၈-၂၀၁၉ ဘဏ္ဍာရေးနှစ်မှာ နေပြည်တော်ကောင်စီနဲ့ နေပြည်တော်စည်ပင်သာယာရေး ကော်မတီတို့ရဲ့ မူလခွင့်ပြုချက်နဲ့ပတ်သက်ပြီး တင်ပြရလို့ရှိရင်တော့ ၂၀၁၈-၂၀၁၉ ဘဏ္ဍာရေးနှစ်မှာ နေပြည်တော်ကောင်စီရဲ့ ရငွေအနေနဲ့ကတော့ ကျပ် ၁၁၁.၀၀၃ သန်း လျာထားပါတယ်။ အသုံးစရိတ်အနေ နဲ့ကတော့ သာမန်အသုံးစရိတ်အဖြစ် ကျပ် ၅၆၇.၇၈၄ သန်း လျာထားပါတယ်။ ဒါကတော့ သာမန်အသုံး စရိတ်မှာပါဝင်တဲ့ ငွေများဖြစ်တဲ့အတွက် အသေးစိတ်ခေါင်းစဉ်ကို ကျွန်တော် မတင်ပြတော့ပါဘူးခင်ဗျ။ နောက်ပြည်ထောင်စုကနေပြီးတော့ ချမှတ်ပေးတဲ့ ငွေလုံးငွေရင်းအသုံးစရိတ်မှာ ဒေသဖွံ့ဖြိုးရေးလုပ်ငန်း တွေမှာဆိုလို့ရှိရင် လယ်ယာစိုက်ပျိုးရေးနဲ့ မွေးမြူရေးကဏ္ဍ၊ လမ်းပန်းဆက်သွယ်ရေးကဏ္ဍ၊ ပညာရေးနဲ့ ကျန်းမာရေးကဏ္ဍ၊ လူနေမှုဘဝဖွံ့ဖြိုးတိုးတက်ရေးကဏ္ဍ၊ သဘာဝဘေးအန္တရာယ်ကြိုတင်ကာကွယ်ရေး ကဏ္ဍ၊ လျှပ်စစ်ကဏ္ဍနဲ့ စက်မှုလက်မှုဖွံ့ဖြိုးတိုးတက်ရေးများအတွက် ဒေသန္တရဖွံ့ဖြိုးတိုးတက်ရေးလုပ်ငန်း များကို ဆောင်ရွက်ဖို့ရာအတွက် ကျပ် ၄၄,၂၆၆.၈၉၉ သန်း ဖြစ်ပါတယ်။ အဲဒီမှာ ပြည်ထောင်စုအစိုးရအဖွဲ့ ကနေပြီးတော့ နေပြည်တော်မှာရှိတဲ့ ပြည်ထောင်စုအစိုးရဝန်ထမ်းများအတွက် နိုင်ငံ့ဝန်ထမ်းအိမ်ရာများ တည်ဆောက်ဖို့ရာဆိုပြီးတော့ ကျပ်ငွေသန်း ၅၀,၀၀၀ ချမှတ်ပေးပါတယ်။ အဲဒါကြောင့်မို့လို့ စုစုပေါင်း ကျပ်ငွေဟာ ၉၄,၂၆၆.၈၉၉ သန်းဖြစ်ပါတယ်။ ပြည်ထောင်စုဘဏ္ဍာရန်ပုံငွေက ထောက်ပံ့တဲ့ ကျပ်ငွေက သန်း ၈၀၀ ဖြစ်ပြီးတော့ စုစုပေါင်း ကျပ်ငွေ ၉၅,၆၃၄.၆၈၃ သန်း လျာထားတင်ပြခဲ့မှုအပေါ် ပြည်ထောင်စု လွှတ်တော်ရဲ့ အဆုံးအဖြတ်အတိုင်း သဘောတူလက်ခံပါကြောင်း ဦးစွာတင်ပြအပ်ပါတယ်ခင်ဗျား။ ဒုတိယအနေနဲ့ ၂၀၁၈-၂၀၁၉ ဘဏ္ဍာရေးနှစ်မှာ နေပြည်တော်စည်ပင်သာယာရေးကော်မတီရဲ့ ရန်ပုံငွေလျာထားချက်ဟာ၊ အခွန်အကောက်ရငွေတွေဟာ ကျပ် ၈၀၀.၁၄၁ သန်းဖြစ်ပါတယ်။ ပစ္စည်းများ ရောင်းရငွေနဲ့ ဆောင်ရွက်ပေးမှုအတွက် ရငွေပေါင်းကတော့ ကျပ် ၃၀,၁၆၄.၄၅၉ သန်းဖြစ်ပါတယ်။ ငွေလုံး ငွေရင်းရငွေကတော့ ကျပ် ၅၆.၅၉၀ သန်းဖြစ်ပြီး စုစုပေါင်းရငွေဟာ ၃၁,၀၂၁.၁၉၀ သန်း ဖြစ်ပါတယ် ခင်ဗျား။ နေပြည်တော်စည်ပင်သာယာရေးကော်မတီအနေနဲ့ ၂၀၁၈-၂၀၁၉ ခုမှာ ဘဏ္ဍာရေးနှစ်မှာ ရန်ပုံငွေ အားဖြင့် သာမန်အသုံးစရိတ်လျာထားချက်မှာ လစာ၊ စရိတ်၊ ချီးမြှင့်ငွေ ကျပ် ၇,၅၇၄.၉၁၃ သန်း၊ ခရီးသွားလာ စရိတ် ကျပ် ၃၅.၆၅၆ သန်း၊ ပစ္စည်းများဝယ်ယူခြင်းအတွက် ဆောင်ရွက်ပေးရမှုအတွက် ကုန်ကျစရိတ်နဲ့ လုပ်အားခ ၁၀,၄၅၈.၅၁၉ သန်း၊ ပြင်ဆင်ထိန်းသိန်းစရိတ် ၃,၇၉၅.၂၄ရ သန်း၊ ပညာရေးနဲ့ လူမှုရေးအသုံးစရိတ် ကျပ် ၆၀. ၀၅၉ သန်း၊ ဧည့်ခံကျွေးမွေးစရိတ်ကျပ် ၄၉. ၁၆၉ သန်း၊ စုစုပေါင်းကျပ် ၂၁,၉၇၃.၅၆၃ သန်း လျာထားတာ ဖြစ်ပါတယ်။ အဲဒီလိုပဲ ၂၀၁၈-၂၀၁၉ ဘဏ္ဍာနှစ်မှ နေပြည်တော်စည်ပင်သာယာရေးကော်မတီ ရန်ပုံငွေအဖြစ် ငွေလုံးငွေရင်းအသုံးစရိတ် လျာထားချက်ကတော့ ဆောက်လုပ်ရေးလုပ်ငန်းတွေမှာ အဆောက်အဦ၊ လမ်း၊ တံတား၊ ရေပေးရေးနှင့် အခြားလုပ်ငန်းတွေအတွက် ကျပ်သန်းပေါင်း ၄,၀၁၄.၇၂၂ သန်း၊ စက်ပစ္စည်းများ ဝယ်ယူတပ်ဆင်ခြင်းလုပ်ငန်းများအတွက် ကျပ်သန်း ၁,၈၇၃.၉၁၄ သန်း၊ ရုံးသုံးစက်ကိရိယာ ပရိဘောဂနှင့် ယာဉ်များအတွက်ကျပ် ၅၃၆.၇၉၀ သန်း၊ နောက် e-government ဆောင်ရွက်ဖို့ရာအတွက် Digitalization and Application Software ရေးသားဆောင်ရွက်ခြင်းအတွက် ကျပ်သန်း ၃၀၀ စုစုပေါင်းကျပ်သန်း ၆,၇၂၅.၄၂၆ သန်း ဖြစ်ပါတယ်ခင်ဗျာ။ နောက် ၂၀၁၈-၂၀၁၉ ခုနှစ် ဘဏ္ဍာရေးနှစ်မှာ နေပြည်တော်စည်ပင်သာယာရေးကော်မတီရဲ့ နိုင်ငံတော်ထောက်ပံ့ငွေ လျာထားချက်မှာ ပတ်ဝန်းကျင်ထိန်းသိမ်းရေးနဲ့ သန့်ရှင်းရေးလုပ်ငန်းများအတွက် ကျပ်သန်း ၁,၀၀၀၊ လမ်းမီးလျှပ်စစ်ဓာတ်အားဘက်ကနေ လမ်းတံတားလုပ်ငန်းများအတွက် ကျပ်သန်း ၅,၇၁၁.၁၃၃ သန်း၊ အဆောက်အအုံထိန်းသိမ်းခြင်း လုပ်ငန်းများအတွက် ကျပ် ၁,၉၁၆.၀၀ သန်း၊ ရေနှင့် သန့်ရှင်းမှုလုပ်ငန်းများနှင့် ရေပေးရေသုံးစွဲရေး လျှပ်စစ်ဓာတ်အားခများအတွက် ကျပ် ၃,၇၄၄.၁၀၀ သန်း၊ မြို့တော်စည်ပင်သာယာလှပရေးနဲ့ စိမ်းလန်းစိုပြေရေးအတွက် ပန်းဥယျာဉ်လုပ်ငန်းများ ဆောင်ရွက်ခြင်း အတွက် ကျပ်သန်း ၃,၇၆၆.၈၉၉ သန်း၊ လယ်ယာမြေနဲ့ သီးနှံ လျော်ကြေးများအတွက် ကျပ်သန်း ၅၀၀၊ စုစုပေါင်းကျပ် ၁၆,၆၃၈.၁၃၂ ဖြစ်ပါတယ်ခင်ဗျာ။ အဲဒီတော့ဆက်ပြီးတော့ ပေါင်းပြီးတင်ပြရမယ်ဆိုလို့ ရှိရင် သာမန်အသုံးစရိတ်က ၂၁,၉၇၃.၅၆၃ ဖြစ်ပါတယ်။ ငွေလုံးငွေရင်းအသုံးစရိတ်က ၆,၇၂၅.၄၂၆ သန်း ဖြစ်ပါတယ်ခင်ဗျာ။ နိုင်ငံတော်ကထောက်ပံ့ငွေအတွက် တင်ပြထားတဲ့ကျပ်ငွေက ၁၆,၆၃၈.၁၃၂ သန်း ဖြစ်ပါတယ်။ အဲဒီတော့ စုစုပေါင်းကျပ်သန်း ၃၁,၀၂၁.၁၉၀ သန်း လျာထားကြောင်း လေးစားစွာ နာယက ကြီးမှတစ်ဆင့် တင်ပြအပ်ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">မြန်မာနိုင်ငံတော်ဗဟိုဘဏ် ရှင်းလင်းတင်ပြဖို့ ဖြစ်ပါတယ်။</speech>
<speech><agency id="36">ဦးစိုးမင်း(ဒုတိယဥက္ကဋ္ဌ၊ မြန်မာနိုင်ငံတော်ဗဟိုဘဏ်)</agency>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ ကိုယ်စားလှယ်တော်ကြီးများ၊ ဧည့်သည်တော်ကြီးများအားလုံး စိတ်၏ ချမ်းသာခြင်း၊ ကိုယ်၏ကျန်းမာခြင်းနဲ့ ပြည့်စုံကြပါစေကြောင်း ဆုမွန်ကောင်းတောင်းအပ်ပါတယ်။ လေးစားအပ်ပါသော နာယကကြီးခင်ဗျား။ မြန်မာနိုင်ငံတော်ဗဟိုဘဏ်ရဲ့ ၂၀၁၈-၂၀၁၉ ဘဏ္ဍာရေး နှစ်၊ ရငွေသုံးငွေလျာထားချက်များကို ကျွန်တော်မြန်မာနိုင်ငံတော်ဗဟိုဘဏ် ဒုတိယဥက္ကဋ္ဌ ဦးစိုးမင်းမှ တင်ပြခွင့်ပြုပါ။ မြန်မာနိုင်ငံတော်ဗဟိုဘဏ်အနေနဲ့ ၂၀၁၈-၂၀၁၉ ဘဏ္ဍာရေးနှစ်မှာ သာမန်ရငွေကျပ် ၇၀၂.၀၆၁ ဘီလီယံ၊ ကြွေးမြီရငွေ ကျပ် ၁၅,၆၁၁ ဘီလီယံ၊ ပြည်ပအကူအညီရငွေ ကျပ် ၂၇.၂၅၂ ဘီလီယံ၊ သာမန်အသုံးစရိတ်မှာ ကျပ် ၄၆၆.၇၃၆ ဘီလီယံနဲ့ ငွေလုံးငွေရင်းအသုံးစရိတ်မှာ ကျပ် ၄၃.၇၄၄ ဘီလီယံ လျာထားခဲ့ပါတယ်။ သာမန်ရငွေမှာ ကျပ် ၇၀၂.၀၆၁ ဘီလီယံမှာ အဓိကအားဖြင့် အစိုးရငွေတိုက်လက်မှတ်နဲ့ ငွေတိုက်စာချုပ်များ ဝယ်ယူခြင်းဖြင့် အစိုးရရဲ့လိုငွေဖြည့်ဆည်းခဲ့မှုအပေါ် ရရှိမယ့် အတိုးရငွေဟာ ကျပ် ၆၀၁.၀၂ ဘီလီယံ ပါဝင်ပါတယ်။ ကြွေးမြီရငွေမှာ ကမ္ဘာ့ဘဏ်ချေးငွေ အမေရိကန်ဒေါ်လာ ၂၅ သန်းဖြင့် GƏosÈNdouộ Financial Sector Development Project m saqoqonişagpapigour answer အသုံးစရိတ် ကျပ် ၁,၂၈ ဘီလီယံ၊ ငွေလုံးငွေရင်းအသုံးစရိတ် ကျပ် ၁၄.၃၁၁ ဘီလီယံကို စုစုပေါင်းကြွေးမြီ ရငွေအဖြစ် ကျပ် ၁၅.၆၁၁ ဘီလီယံအဖြစ် ဖော်ပြခဲ့ခြင်းဖြစ်ပါတယ်။ ပြည်ပအကူအညီရငွေမှာ Project for the Development of Financial Market Infrastructure saozas queięcisao:99 Goobado မယ့် ဂျပန်ယန်း ၅.၃ ဘီလီယံနှင့် ယခုဘဏ္ဍာရေးနှစ်မှာ အသုံးပြုမယ့် ၂၇.၂၅၂ ဘီလီယံကို လျာထား ဖော်ပြခြင်းဖြစ်ပါတယ်။ သာမန်အသုံးစရိတ်မှာ မြန်မာနိုင်ငံတော်ဗဟိုဘဏ်အနေနဲ့ ကျပ် ၄၆၆.၇၃၆ ဘီလီယံ လျာထားခဲ့ရာမှာ အဓိကအားဖြင့် ငွေစက္ကူ ရိုက်နှိပ်ခ ၇၀.၆၁၃ ဘီလီယံ၊ ဘဏ္ဍာငွေသယ်ယူပို့ဆောင်ခ ကျပ် ၂.၅ ဘီလီယံ ပါဝင်ပါတယ်။ ၂၀၁၈-၂၀၁၉ ဘဏ္ဍာရေးနှစ်မှာ ငွေကြေးပမာဏရည်မှန်းချက်ကို သီးသန့်ငွေကြေးပမာဏ တိုးတက်မှုနှုန်းကို ၁၁ ရာခိုင်နှုန်း ရရှိရန်နဲ့ စုစုပေါင်းငွေကြေးပမာဏ တိုးတက်မှုနှုန်း ၂၁ ရာခိုင်နှုန်း ထားရှိဆောင်ရွက်ရန် လျာထားတဲ့အတွက် စုစုပေါင်းငွေကြေးပမာဏကို စီးပွားရေးအတွင်းကနေပြီးတော့ ပိုလျှံတဲ့ငွေကြေးတွေကို ထုတ်ယူနိုင်ရန်အတွက် တစ်ကြိမ်မှာ ပျမ်းမျှကျပ် ၄၀၀/၅၀၀ ဘီလီယံလောက်ကို အပ်ငွေလေလံ (၂၄) ကြိမ်ခေါ်ယူဖို့ ဆောင်ရွက်မှာဖြစ်တဲ့အတွက် အဲဒီဆောင်ရွက်ချက်အပေါ်မှာ ပေးချေ ရမယ့်အတိုးကို ကျပ် ၄၀ ဘီလီယံအတွက် အတိုးပေးငွေအဖြစ် ခန့်မှန်းလျာထားခြင်းဖြစ်ပါတယ်။ ဒါ့အပြင် မြန်မာနိုင်ငံတော်ဗဟိုဘဏ်မှာရှိတဲ့ ဝန်ထမ်းများရဲ့ လစာစရိတ်၊ လုပ်ခ ကျပ် ၅.၁၄ရ ဘီလီယံ၊ ကျန်အသုံးစရိတ်များအတွက် ၈.၃၉၉ ဘီလီယံနဲ့ ကမ္ဘာ့ဘဏ်ချေးငွေနဲ့ ဆောင်ရွက်မယ့် အသုံးစရိတ်များ အတွက် ကျပ် ၁,၂၈၀ ဘီလီယံ၊ နိုင်ငံတော်သို့ထည့်ဝင်ရန် ၃၃၈.၇၄ရ ဘီလီယံတို့ပါဝင်ပါတယ်။ သာမန်အသုံးစရိတ်မှာ ၄၆၆.၇၃၆ ဘီလီယံဆိုပေမယ့် အမှန်တကယ်သုံးစွဲခြင်းဟာ လုပ်ငန်းဆောင်ရွက်မှု အတွက် သုံးစွဲငွေ ကျပ် ၁၂၂.၂၃၄ ဘီလီယံနဲ့ စီမံခန့်ခွဲမှုစရိတ်အတွက် ကျပ် ၁၅.၂၄၈ ဘီလီယံသာ သုံးစွဲမှာ ဖြစ်တဲ့အတွက် စုစုပေါင်း ကျပ် ၁၃၇.၄၈၂ ဘီလီယံသာဖြစ်ပါတယ်။ မြန်မာနိုင်ငံတော်ဗဟိုဘဏ်အနေနဲ့ ရငွေ ၇၀၂.၀၆၁ ဘီလီယံ လျာထားပြီးတော့ အသုံးစရိတ်ဟာ ၁၃၇.၄၈၂ ဘီလီယံ သုံးစွဲမယ်လို့ လျာထားတဲ့ အတွက် ကျပ် ၅၆၄.၅၇၉ ဘီလီယံ အမြတ်ရရှိမှာ ဖြစ်ပါတယ်။ မြန်မာနိုင်ငံတော်ဗဟိုဘဏ်ဥပဒေ ပုဒ်မ ၃၀ မှာ ပုဒ်မ ၂ရ နဲ့ ၂၈ တို့အရ ဆောင်ရွက်ပြီး ကျန်ရှိသော အသားတင်အမြတ်ငွေလက်ကျန်ကို ကျပ်သန်းဂဏန်း အလီလီဖြင့် ပြည်ထောင်စုဘဏ္ဍာငွေ အရအသုံးခန့်မှန်းခြေငွေစာရင်းသို့ ဆောလျင်စွာ လွှဲပြောင်းပေးရမယ်လို့ ပြဋ္ဌာန်းထားပါတယ်။ ဒီအတွက် အမြတ်ရရှိမယ့် ၅၆၄.၅၇၉ ဘီလီယံအနက် ၆၀ ရာခိုင်နှုန်းဖြစ်တဲ့ ကျပ် ၃၃၈.၇၄ရ ဘီလီယံကို နိုင်ငံတော်ကို ထည့်ဝင်ရမှာဖြစ်ပါတယ်။ နိုင်ငံတော်ကို ထည့်ဝင်ရမယ့်ပမာဏ ၃၃၈.၇၄ရ ဘီလီယံကို သာမန်အသုံးစရိတ်ထဲမှာ ထည့်သွင်း လျာထားရတဲ့အတွက် စုစုပေါင်းသာမန်အသုံးစရိတ်ဟာ ကျပ် ၄၆၆.၇၃၆ ဘီလီယံအဖြစ် ဖော်ပြနေခြင်း ဖြစ်ပါတယ်။ ငွေလုံးငွေရင်းအသုံးစရိတ်မှာတော့ ကျပ် ၄၃.၇၄၄ ဘီလီယံ လျာထားပြီး တည်ဆောက်ရေး လုပ်ငန်း ၈ ခုအတွက် ကမ္ဘာ့ဘဏ်ချေးငွေနဲ့ ဆောင်ရွက်မယ့်လုပ်ငန်းများရဲ့ ၀.၆၈ ဘီလီယံအပါအဝင် ကျပ် ၁.၄၅၈ ဘီလီယံ၊ စက်ပစ္စည်းများဝယ်ယူခြင်းအတွက် ကျပ် ၃၇.၇၂၆ ဘီလီယံနဲ့ အခြားအသုံးစရိတ် များမှာ ကမ္ဘာ့ဘဏ်ချေးငွေဖြင့် ဆောင်ရွက်မယ့်လုပ်ငန်းများအတွက် ၄.၅၁၉ ဘီလီယံအပါအဝင် ကျပ် ၄.၅၆ ဘီလီယံကို လျာထားပါတယ်။ မြန်မာနိုင်ငံတော်ဗဟိုဘဏ် ဥပဒေပုဒ်မ ၃၅ မှာ ဗဟိုဘဏ်ဟာ မိမိရဲ့ ဘဏ္ဍာငွေအပေါ် ရပ်တည်ပြီး မိမိဘဏ္ဍာငွေ အစီအစဉ်ဖြင့် လုပ်ငန်းများကိုဆောင်ရွက်ရမည်။ ဘဏ္ဍာရေးနှစ် တစ်နှစ်မစမီ နှစ်စဉ်အရအသုံးခန့်မှန်းခြေ ငွေစာရင်းကိုရေးဆွဲ၍ ဒါရိုက်တာအဖွဲ့သို့တင်ပြရမည်။ ဒါရိုက်တာ အဖွဲ့မှ အတည်ပြုပြီးသော နှစ်စဉ် အရအသုံးခန့်မှန်းခြေငွေစာရင်းကို ပြည်ထောင်စုအစိုးရအဖွဲ့သို့ အစီရင်ခံ တင်ပြသည်နှင့်တစ်ပြိုင်နက် ပြည်ထောင်စုလွှတ်တော်သို့လည်း တင်ပြရမည်ဟုပါရှိပါတယ်။ သို့ဖြစ်ပါ၍ ယခုရှင်းလင်းတင်ပြသော မြန်မာနိုင်ငံတော်ဗဟိုဘဏ်ရဲ့ ရငွေသုံးငွေ လျာထားချက်များကို ပြည်ထောင်စု လွှတ်တော်မှ အတည်ပြု ပေးနိုင်ပါရန် တင်ပြအပ်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ပြည်ထောင်စုအဆင့်ဌာန၊ အဖွဲ့အစည်း များရဲ့ ရှင်းလင်းတင်ပြခြင်း အစီအစဉ်ပြီးဆုံးပါပြီ။ ၂၀၁၈-၂၀၁၉ ခု၊ ဘဏ္ဍာရေးနှစ် အမျိုးသားစီမံကိန်း ဥပဒေကြမ်းနဲ့ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းတို့နဲ့စပ်လျဉ်းပြီး စိစစ်ရေးပူးပေါင်း အဖွဲ့များအလိုက် စိစစ်တွေ့ရှိချက်များ ပေးပို့တင်ပြဖို့နဲ့ ပူးပေါင်းကော်မတီများရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာများ လွှတ်တော်သို့ ဖတ်ကြားတင်သွင်းရမယ့် ရက်ကာလကို လျာထား သတ်မှတ်ပေးပြီး ဖြစ်ပါတယ်။ နိုင်ငံတော်နဲ့ ပြည်သူများရဲ့ လူမှုစီးပွားဘဝဖွံ့ဖြိုးတိုးတက်ရေးကို အထောက်အကူဖြစ်စေဖို့ အမျိုးသား စီမံကိန်းနဲ့ ပြည်ထောင်စုရဲ့ ဘဏ္ဍာငွေအရအသုံးဆိုင်ရာ စိစစ်မှုလုပ်ငန်းစဉ်များကို ညီညွတ်မျှတစွာနဲ့ ီးစီးအောင် ဆောင်ရွက်နိုင်ဖို့ လိုအပ်ပါတယ်။ ဒါကြောင့် သက်ဆိုင်ရာ ပြည်ထောင်စုအဆင့်ဌာန၊ အဖွဲ့အစည်းများအနေနဲ့လည်း စီမံကိန်းနဲ့ ဘတ်ဂျက်စိစစ်ရေး လုပ်ငန်းစဉ်များမှာ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ၊ ပြည်သူ့ငွေစာရင်းပူးပေါင်းကော်မတီအပါအဝင် သက်ဆိုင်ရာ စိစစ်ရေး အဖွဲ့များနဲ့ ပူးပေါင်းဆောင်ရွက်ပေးကြဖို့ မှာကြားလိုပါတယ်။ လွှတ်တော်ကိုယ်စားလှယ်များ တစ်ဦးချင်းအနေနဲ့လည်း မိမိတို့ဆွေးနွေးလိုတဲ့ အခြားဌာန၊ အဖွဲ့ အစည်းများရဲ့ ကိစ္စရပ်များရှိပါက သက်ဆိုင်ရာ စိစစ်ရေးပူးပေါင်းအဖွဲ့များနဲ့ ဆက်သွယ်ဆွေးနွေး ဆောင်ရွက် နိုင်ပါကြောင်း အသိပေးအပ်ပါတယ်။</speech>
</motion>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး တတိယနေ့ ရပ်နားကြောင်းနှင့် စတုတ္ထနေ့ ကျင်းပမည့် နေ့ရက်နှင့် ကြေညာခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နဝမပုံမှန် အစည်းအဝေး တတိယနေ့အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေးရဲ့ စတုတ္ထနေ့ကို ၂၀၁၈ ခုနှစ်၊ ဇူလိုင်လ ၃၁ ရက် (အင်္ဂါနေ့) နံနက် ၁၀ နာရီ ကျင်းပပြုလုပ်မည် ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">ပြည်ထောင်စုလွှတ်တော် ကိုယ်စားလှယ်များအားလုံး ထွက်ခွာနိုင်ပါပြီ ခင်ဗျား။ ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေး တတိယနေ့ အစည်းအဝေးကို မွန်းလွဲ ၁၃:ဝ၅ နာရီတွင် ရပ်နားပါသည်။</speech>
</postface>
</transcript>
</doc>
