<doc>
<docinfo>
<docno>02-05-20.xml</docno>
<pdf>02-05-20.pdf</pdf>
<term value="02">ဒုတိယအကြိမ်</term>
<session value="05" />
<sittingday value="20" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး (၂၀)ရက်မြောက်နေ့မှတ်တမ်း</title>
<date>၁၃၇၉ ခုနှစ်၊ တော်သလင်းလဆန်း ၉ ရက် (၂၀၁ရ ခုနှစ်၊ သြဂုတ်လ ၃၀ ရက်)(ဗုဒ္ဓဟူးနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် ပဉ္စမပုံမှန်အစည်းအဝေး (၂၀)ရက်မြောက်နေ့ကို မွန်းလွဲ ၁၃:၃၀ နာရီင်ကျင်းပ ပါသည်။ ပြည်ထောင်စုလွှတ်တော်အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စု လွှတ်တော် ပဉ္စမပုံမှန်အစည်းအဝေးရဲ့ (၂၀)ရက်မြောက်နေ့ အစီအစဉ် စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါ။</speech>
<speech type="mc">အားလုံး ထိုင်နိုင်ကြပါပြီခင်ဗျား။ ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း ၊</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး (၂၀)ရက်မြောက်နေ့မှာ ပြည်ထောင်စု လွှတ်တော်ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စုလွှတ်တော် ကိုယ်စားလှယ်ဦးရေ စုစုပေါင်း ၆၅၉ ဦး ရှိပြီး ဒီကနေ့အစည်းအဝေးကို ၅၅၀ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၈၃.၄၆ ရာခိုင်နှုန်းရှိပြီး သုံးပုံတစ်ပုံထက်ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် (၂၀)ရက်မြောက်နေ့ အစည်းအဝေး အစီအစဉ်ကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျာ။ ဒုတိယအကြိမ် ပြည်ထောင်စု လွှတ်တော် ပဉ္စမပုံမှန်အစည်းအဝေး (၂၀)ရက်မြောက်နေ့ အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေထားတဲ့အတိုင်း ဆက်လက်ဆောင်ရွက်ပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များ ခွင့်ပန်ကြားခြင်းနှင့် အစည်းအဝေးတက်ရောက်မှု အခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="963">ဦးမောင်မောင်လတ်(အတွင်းရေးမှူး၊ ကိုယ်စားလှယ်များစိစစ်ရေးကော်မတီ)</mp>လေးစား ရပါသော ပြည်ထောင်စုလွှတ်တော် နာယကကြီးခင်ဗျာ။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စု လွှတ်တော် ပဉ္စမပုံမှန်အစည်းအဝေး (၂၀)ရက်မြောက်နေ့ ၃၀-၈-၂၀၁ရ ရက်နေ့မှာ အစည်းအဝေးသို့ တက်ရောက်နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များရဲ့ကိုယ်စား စစ်ကိုင်းတိုင်းဒေသကြီး မဲဆန္ဒနယ်အမှတ်(၉)မှ အမျိုးသားလွှတ်တော် ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များ စိစစ်ရေးကော်မတီ အတွင်းရေးမှူး ဖြစ်သူ ကျွန်တော် ဦးမောင်မောင်လတ်က ခွင့်ပန်ကြားသွားမှာ ဖြစ်ပါတယ်။ ယနေ့အစည်းအဝေးသို့ တက်ရောက်နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များမှာ - - ဦးအင်ထုံးခါးနော်ဆမ် မြစ်ကြီးနား၊ - ဦးလဂန်ဇယ်ဂျုံး ဝိုင်းမော်၊ - ဦးလင်းလင်းဦး တနိုင်း၊ - ဦးမိုးရွှေ ပူတာအို၊ - ဒေါ်နန်းထွေးသူ ဖာဆောင်း၊ - ဒေါ်နီရွှေလျန်း ထန်တလန်၊ - ဦးမောင်မြင့် မင်းကင်း၊ - ဦးညွန့်အောင် မုံရွာ၊ - ဦးအောင်စိုး သရက်ချောင်း၊ - ဦးဉာဏ်ထွန်း ဇီးကုန်း၊ - ဦးအောင်သိုက် ဆိပ်ဖြူ၊ - ဦးလှဌေးဝင်း ဇေယျာသီရိ၊ - ဦးရည်မွန်(ခ) မောင်တင်သစ် ပုဗ္ဗသီရိ၊ - ဦးငြိမ်းသစ်(ခ) ဦးသောင်းထွန်း မဟာအောင်မြေ၊ မိတ္ထီလာ၊ သာစည်၊ အောင်မြေသာစံ၊ ကျိုက်ထို၊ မြောက်ဦး၊ အမ်း၊ သုံးခွ၊ ကျောက်တံတား၊ တွံတေး၊ - ဒေါက်တာမောင်သင်း - ဦးသန်းစိုး - ဒေါက်တာလှမိုး - ဒေါက်တာခင်ဆောင် - ဒေါ်မိကွန်ချမ်း - ဦးဦးလှစော - ဒေါက်တာအေးမောင် - ဒေါ်စုစုလွင် - ဦးနေမျိုးထက် - ဦးမြင့်လွင် - ဦးဌေးဝင်းအောင်(ခ) ဦးပြုံးချို - ဒေါ်ဇင်မာအောင် ဦးလွင်ကိုလတ် - ဦးဘိုဘိုဦး - ဒေါက်တာခင်မောင်မောင် - ဦးတင်မောင်ဝင်း - ဒေါ်ဖြူဖြူသင်း - ဦးခွန်သန်းထူး - ဦးတင်အေး - ဦးထွန်းအောင်(ခ) ဦးထွန်းထွန်းဟိန် - ဦးစိုင်းဦးခမ်း - ဒေါ်နန်းခင်စော - ဦးစိုင်းခတ္တိယ - ဦးစိုင်းကျော်မိုး - ဦးဌေးလွင်(ခ) ဦးဒီလုံး - ဦးလင်းဇော်ထွန်း - ဦးလူတယ်ဟုန်(ခ) ဦးအောင်ရွှေ - ဒေါ်နန်းမိုး ရန်ကင်း၊ သန်လျင်၊ စမ်းချောင်း၊ ဒဂုံမြို့သစ်(မြောက်ပိုင်း)၊ ဆိပ်ကမ်း၊ မင်္ဂလာတောင်ညွန့်၊ ဆီဆိုင်၊ မက်မန်း၊ နောင်ချို၊ သိန္နီ၊ ကွန်ဟိန်း၊ မိုင်းဆတ်၊ မိုင်းပန်၊ မိုင်းဖြတ်၊ လောက်ကိုင်၊ မန်တုံ၊ - ဒေါက်တာစိုးမိုးသူ - ဦးဇော်မင်းသိန်း - ဦးခင်မောင်ရီ - ဒုတိယဗိုလ်မှူးကြီးဒေါ်စိုးစိုးမြင့် - ဗိုလ်မှူးသန်းဝင်း - ဒေါ်ရီလာနန်တောင်(ခ) အမ်နန်တောင် - ဦးနောင်နဂျတန် - ဦးဝင်းဇော် - ဦးခင်မောင်မြင့် - ဦးနိုင်ကိုကို - ဦးသိန်းလွင် - ဒေါ်လွီဇာ - ဦးစိုးသိန်း - ဦးရယ်(ခ) ဦးမြင့်သန်းထွန်း - ဒေါ်နန်းမိုးမိုးထွေး - ဒေါ်နန်းနီနီအေး - ဒေါက်တာမျိုးအောင် - နော်ခရစ္စထွန်း(ခ) ဒေါက်တာအားကာမိုး - ဒေါ်ကျိန်ငိုက်မန် - ဦးလားလ်မင်းထန် - ဒေါ်ခင်ဆွေလွင် - ဦးဘွဲ့ခန်း - ဦးဇော်မင်း - ဦးဥက္ကာမင်း - ဒေါက်တာစန်းမောင်မောင် - ဒေါ်ရွှေရွှေစိန်လတ် - ဒေါ်စန်းစန်းမြင့် - ဦးမင်းဦး မြောင်းမြ၊ လေးမျက်နှာ၊ ဟင်္သာတ၊ တပ်မတော်၊ တပ်မတော်၊ ကချင်-၂၊ ကချင်-၄၊ ကချင်-၇၊ ကချင်-၉၊ ကချင်-၁၂၊ ကချင်-၁၀၊ ကယား -၆၊ ကယား-၉၊ ကယား-၁၊ ကရင်-၄၊ ကရင်-၆၊ ကရင်-၁၀၊ ကရင်-၇၊ ချင်း-၇၊ ချင်း-၁၀၊ ချင်း-၉၊ ချင်း-၃၊ စစ်ကိုင်း-၆ တနင်္သာရီ-၈၊ ပဲခူး-၁။ ပဲခူး-၄၊ ပဲခူး -၆၊ မွန်-၂၊ မွန်-၈၊ - ဦးအောင်သိန်း ပဲခူး-၁၂၊ - ဒေါက်တာမိုးမြင့်အောင် - ဦးအောင်ကြည်ညွန့် မကွေး-၄၊ - ဒေါက်တာကျော်ငွေ - ဒေါက်တာကျော်သန်းထွန်း(ကန်တုန်) ၊ မန္တလေး-၃။ - ဒေါ်လှဌေး(ခ) ဒေါ်အုန်းကြည် မန္တလေး-၄၊ - ဦးမောင်မောင်ဆွေ မန္တလေး -၉၊ - ဦးစိုးအောင် မန္တလေး-၁၁၊ - ဒေါ်နွယ်နွယ်အောင် - ဦးမျိုးဝင်း - ဒေါက်တာဇော်လင်းထွဋ် - ဒေါ်သီရိရတနာ မွန်-၁၂၊ - ဦးကျော်ကျော် ရခိုင်-၄၊ - ဦးစိုးဝင်း ရခိုင်-၁၊ - ဒေါက်တာမြတ်ဉာဏစိုး ရန်ကုန်-၃၊ - ဦးကျော်ထွေး ရန်ကုန်-၈၊ - ဦးဇော်မင်းလတ်(ခ) ဦးကိုလတ် - ဦးစိုင်းထွန်းအောင် - ဦးစိုင်းအုန်းကျော် ရှမ်း-၄၊ - ဒေါ်အိအိပြုံး ဧရာဝတီ-၈၊ - ဦးသိမ်းဆွေ ဧရာဝတီ-၁၀၊ - ဗိုလ်မှူးချုပ်ခင်မောင်အေး တပ်မတော်၊ - ဗိုလ်မှူးတင့်လွင်အေး တပ်မတော် နှင့် - ဗိုလ်မှူးမင်းအောင်ဖြိုး တပ်မတော် တို့ဖြစ်ပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၁၅ ဦးရှိပြီး ယနေ့ ခွင့်ပန်ကြားသူ ၉၄ ဦး ဖြစ်တဲ့အတွက် စုစုပေါင်း ခွင့်ပန်ကြားသူ ၁၀၉ ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနဲ့ ယနေ့ ခွင့်ပန်ကြားသူ ပြည်ထောင်စုလွှတ်တော် ကိုယ်စားလှယ် ၉၄ ဦးအား ခွင့်အဖြစ် သတ်မှတ်ခွင့်ပြုပေးနိုင်ပါရန် ရိုသေလေးစားစွာ တင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး (၂၀)ရက်မြောက်နေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅၉ ဦး၊ ယခင်က ခွင့်ပြုထားသူ ၁၅ ဦး၊ ယနေ့ခွင့်ပန်၍ ခွင့်ပြုထားသူ ၉၄ ဦး ဖြစ်တဲ့အတွက် ခွင့်ပြုထားသူ စုစုပေါင်း ၁၀၉ ဦးဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Report">
<report>
<title>ပြည်ထောင်စုအစိုးရအဖွဲ့မှ ပေးပို့သော ၂၀၁၆-၂၀၁ရ ဘဏ္ဍာနှစ် အမျိုးသားစီမံကိန်းနှစ်ပတ်လည် အစီရင်ခံစာ နှင့်စပ်လျဉ်း၍ ပြည်သူ့ငွေစာရင်းပူးပေါင်း ကော်မတီ၏ လေ့လာတွေ့ရှိချက်နှင့် သဘောထား မှတ်ချက်အစီရင်ခံစာ (၁၀/၂၀၁၇) အပေါ် လွှတ်တော် ကိုယ်စားလှယ်များက ဆွေးနွေးခြင်း၊</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၆-၂၀၁ရ ဘဏ္ဍာနှစ် အမျိုးသားစီမံကိန်းနှစ်ပတ်လည်အစီရင်ခံစာ နဲ့စပ်လျဉ်းပြီး ၂၅-၈-၂၀၁ရ ရက်က ကျင်းပပြုလုပ် ခဲ့တဲ့ ပြည်ထောင်စုလွှတ်တော် အစည်းအဝေးမှာ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က လွှတ်တော်သို့ ရှင်းလင်းတင်ပြခြင်းနဲ့ ယင်းအစီရင်ခံစာအပေါ် ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာကို ဖတ်ကြားတင်ပြခြင်းတို့ကို ဆောင်ရွက်ခဲ့ပြီး ဖြစ်ပါတယ်။ အထက်ပါ ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာနဲ့စပ်လျဉ်းပြီး ဆွေးနွေးဖို့ အမည်စာရင်း ပေးထားတဲ့ လွှတ်တော်ကိုယ်စားလှယ် ၈ ဦးရှိပါတယ်။ လွှတ်တော်ကိုယ်စားလှယ်များအနေနဲ့ သတ်မှတ်ချိန် ၆ မိနစ်အတွင်း ဆွေးနွေးဖို့ဖြစ်ပါတယ်။ ပထမဦးစွာ ဦးခင်ချို၊ လှိုင်းဘွဲ့မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="255">ဦးခင်ချို (လှိုင်းဘွဲ့မဲဆန္ဒနယ်၊ ကရင်ပြည်နယ်)</mp>အားလုံးမင်္ဂလာပါ။ ကျွန်တော်ကတော့ ကရင်ပြည်နယ် လှိုင်းဘွဲ့မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးခင်ချို ဖြစ်ပါတယ်။ ကျွန်တော် ဆွေးနွေးတင်ပြမယ့် အကြောင်းအရာက ၂၀၁၆-၂၀၁ရ ဘဏ္ဍာနှစ် အမျိုးသားစီမံကိန်း နှစ်ပတ်လည် အစီရင် ခံစာအပေါ်မှာ ပြည်သူ့ငွေစာရင်းပူးပေါင်းကော်မတီရဲ့ (၁၀/၂၀၁၇) အစီရင်ခံစာအပေါ် ဆွေးနွေးတင်ပြမှာ ဖြစ်ပါတယ်။ ကျွန်တော့အနေနဲ့ စီမံကိန်းအကောင်အထည်ဖော်မှု GDP ရင်းနှီးမြှုပ်နှံမှု၊ ငွေလဲလှယ်နှုန်း၊ ငွေကြေးဖောင်းပွမှုနဲ့ ကုန်သွယ်မှုလိုငွေတွေနဲ့ ပတ်သက်ပြီးတော့ ဆွေးနွေးတင်ပြမှာဖြစ်ပါတယ်။ Power Point လုပ်လာပေမယ့်လည်းပဲ CD ထဲမှာ ပါမလာတဲ့အတွက် တင်မပြနိုင်တာကို ခွင့်လွှတ်စေချင်ပါတယ်။ စီမံကိန်းအကောင်အထည်ဖော်မှုကို လေ့လာကြည့်တဲ့အခါမှာ နှစ်အလိုက်ဈေးနှုန်းရဲ့ ၂၀၁၀-၂၀၁၁ ဈေးနှုန်း နှစ်ခုအပေါ် အခြေခံဖော်ပြချက်တွေအရ လယ်ယာ၊ စက်မှု၊ ဝန်ဆောင်မှုကဏ္ဍကြီး ၃ ခု ရှိတဲ့အထဲမှာ သစ်တော နဲ့စွမ်းအင်ကဏ္ဍ နှစ်ခုက ယခင်နှစ်ထက် ဈေးနှုန်းနှစ်မျိုးလုံးမှ အနုတ်လက္ခဏာအနေနဲ့ အများကြီး ကျဆင်း သွားတာတွေ့ရပါတယ်။ နိုင်ငံရဲ့အားထားစရာ လယ်ယာနဲ့ သားငါးကဏ္ဍ နှစ်မျိုးလုံးက ယခင်နှစ်ထက် တိုးတက်လာတဲ့ ရာခိုင်နှုန်းအနည်းငယ် နည်းနေတာတွေ့ရပြီးတော့ ၂၀၁၀-၂၀၁၁ ဈေးနှုန်းအရတော လယ်ယာ ကဏ္ဍဟာ အနုတ်လက္ခဏာဆောင်ပြီးတော့ ယခင်နှစ်ထက် ကျဆင်းသွားတာတွေ့ရတဲ့အတွက် ဒီလိုအားနည်း နေတဲ့ကဏ္ဍတွေရဲ့ အကြောင်းရင်းတွေကို လေ့လာပြီးတော့ ပြုပြင်သင့်တာတွေ၊ လိုအပ်ချက်တွေကို ဖြည့်ဆည်း ဆောင်ရွက်သင့်တယ်လို့ ယူဆပါတယ်။ ပြည်နယ်နဲ့ တိုင်းဒေသကြီးတွေမှာတော့ ယခင်နှစ်အခြေအနေနဲ့ ချိန်ထိုးကြည့်တဲ့အခါမှာ ရခိုင်နဲ့ ဧရာဝတီတိုင်းဒေသကြီးက တိုးတက်မှုအနိမ့်ဆုံးဖြစ်နေတာကို တွေ့ရပြီးတော့ နှစ်အလိုက် ဈေးနှုန်းအရတော့ တနင်္သာရီကလည်းပဲ တိုးတက်နှုန်းနိမ့်နေတာ တွေ့ရပါတယ်။ ဧရာဝတီတိုင်းဒေသကြီးက ဖွံ့ဖြိုးမှုအတန် အသင့်ရှိနေပေမယ့် GDP တိုးတက်မှုနှုန်း အနိမ့်ဆုံးဖြစ်ရတဲ့ အကြောင်းရင်း ဆန်းစစ်စိစစ်သင့်ကြောင်းနဲ့ ပြည်နယ်နဲ့ တိုင်းဒေသကြီးတစ်ခုချင်းအနေနဲ့ လုပ်ငန်းကဏ္ဍကြီး ၃ ခုထဲမှ ဘယ်လုပ်ငန်းကဏ္ဍတွေမှာ အားနည်းချက်၊ လိုအပ်ချက်ရှိနေကြောင်းနဲ့ GDP တိုးတက်လာအောင် ဆောင်ရွက်နိုင်မယ့် အလားအလာ ရှိတဲ့ ကဏ္ဍတွေကိုလည်းပဲ ဖိဖိစီးစီး အားထည့်ဆောင်ရွက်သင့်တယ်လို့ အကြံပြုချင်ပါတယ်။ GDP တိုးတက်မှုနှုန်းကို ယခင်နှစ်နဲ့ နှိုင်းယှဉ်လေ့လာကြည့်တဲ့အခါမှာ နှစ်အလိုက်ဈေးနှုန်းမှာ ယခင်နှစ်ထက် တိုးလာပေမယ့် ပုံမှန်ဈေးနှုန်းအရတော့ ပြောင်းပြန်အဖြစ်နဲ့ ယခင်နှစ်ထက် ကျဆင်းသွားတာတွေ့ရပါတယ်။ ဖြစ်နိုင်တာကတော့ ပေါက်ဈေးနှုန်းတွေကွာခြားပြီးတော့ ၂၀၁၆-၂၀၁ရ မှာ ထုတ်လုပ်မှု၊ ဝန်ဆောင်မှု ပမာဏ ကျဆင်းသွားတယ်လို့ ယူဆပါတယ်။ ဈေးနှုန်းနှစ်မျိုးလုံးမှာ GDP ဟာ လျာထားချက် တစ်နှစ်မှ မပြည့်မီတာ တွေ့ရ ပါတယ်။ မြန်မာနိုင်ငံရဲ့ စီးပွားရေးတိုးတက်မှု ရာခိုင်နှုန်းဟာ World Bank, ADB, IMF နဲ့ အာဆီယံ မိုက်ခရိုစီးပွားရေးသုတေသနရုံးတို့ရဲ့ လေ့လာမှုအရ ၆ ရာခိုင်နှုန်းကနေပြီးတော့ ၆.၅ ရာခိုင်နှုန်း ရရှိကြောင်းသိရပါတယ်။ အာဆီယံမှာတော့ ဖိလစ်ပိုင်က ၆.၈ ရာခိုင်နှုန်းနှင့် အမြင့်ဆုံးရှိ ပြီးတော့ စင်ကာပူက ၂ ရာခိုင်နှုန်းနဲ့ အနိမ့်ဆုံးရှိကြောင်းနဲ့ တစ်ကမ္ဘာလုံးအနေနဲ့ကတော့ အိန္ဒိယက ၆.၈ ရာခိုင်နှုန်းနဲ့ အမြင့်ဆုံး၊ ဂျပန်က ၁ ရာခိုင်နှုန်းနဲ့ အနိမ့်ဆုံးရှိကြောင်း သိရပါတယ်။ ၂၀၁၆-၂၀၁ရ မှာ နိုင်ငံရဲ့ အဓိက အားထားရတဲ့ လယ်ယာ၊ သားငါး၊ သစ်တော၊ ရေနံ သဘာဝဓာတ်ငွေ့ထုတ်လုပ်မှု ကျဆင်းသွားလို့ ဖြစ်ကြောင်း သိရတဲ့အတွက် နိုင်ငံရဲ့ GDP လျာထားချက်ပြည့်မီရေး၊ အားနည်းချက်၊ အားသာချက်တွေ လေ့လာပြုပြင် သင့်ကြောင်းနဲ့ မွေးမြူရေးကဏ္ဍ အောင်မြင်လာအောင် ဆောင်ရွက်နိုင် ဖို့အတွက် တစ်နိုင်ငံလုံးမှာ ပျောက်ဆုံး နေပြီဖြစ်တဲ့ စားကျက်မြေတွေကို ပြန်လည်စိစစ်သတ်မှတ် ဖော်ထုတ်ပေးသင့်ကြောင်း အကြံပြုလိုပါတယ်။ ရင်းနှီးမြှုပ်နှံမှုအခြေအနေတွေ လေ့လာကြည့်တဲ့အခါမှာ တစ်နိုင်ငံလုံး အနေအထားမှာ GDP အရ ၂၀၁၅-၂၀၁၆ ထက် ၁.၆ ရာခိုင်နှုန်းလောက် ကျဆင်းသွားကြောင်း တွေ့ရပါတယ်။ နိုင်ငံပိုင်စီးပွားရေးဟာ ၂၀၁၅-၂၀၁၆ ထက် ၆ ပုံတစ်ပုံလောက် ကျဆင်းသွားပြီးတော့ သမဝါယမနဲ့ ပုဂ္ဂလိကကဏ္ဍကတော့ ယခင်နှစ်ထက် ၂၀ ပုံ တစ်ပုံလောက် တိုးလာတာတွေ့ရပါတယ်။ ပုဂ္ဂလိကရင်းနှီးမြှုပ်နှံမှုဟာ GDP ရဲ့ ၂၆.၅ ရာခိုင်နှုန်းလောက်ရှိကြောင်း သိရပါတယ်။ နိုင်ငံပိုင်ကဏ္ဍရင်းနှီးမြှုပ်နှံမှုဟာ အရှုံးဖြစ်ပေါ်နေလို့ ပိတ်သိမ်း ထားရတဲ့ စက်ရုံ၊ အလုပ်ရုံတွေနဲ့လည်း သက်ဆိုင်တယ်လို့ ယူဆတဲ့အတွက် စက်ရုံ၊ အလုပ်ရုံတစ်ခုချင်းရဲ့ အခြေအနေမှန်ကို ပညာရှင်တွေနဲ့ လေ့လာစိစစ်အကြံပြုချက်တွေနဲ့ နိုင်ငံအတွက် အကျိုးရှိရှိ အသုံးချနိုင်ရေး စီစဉ်ဆောင်ရွက်သင့်တယ်လို့ ထင်မြင်ယူဆရပါတယ်။ နိုင်ငံခြားရင်းနှီးမြှုပ်နှံမှုအပါအဝင် ပုဂ္ဂလိကရင်းနှီး မြှုပ်နှံမှုတိုးတက်လာဖို့ ဥပဒေလုပ်ထုံးလုပ်နည်းများ ပြင်ဆင်သင့်တာတွေ ဆောင်ရွက်သင့်တယ်လို့ အကြံပြု လိုပါတယ်။ ငွေလဲနှုန်းအနေနဲ့ ငွေဖောင်းပွမှုအခြေအနေကို လေ့လာကြည့်မယ်ဆိုရင် နှစ်စ (၄/၁၀၁၆) လမှာ တစ်ဒေါ်လာကို ၁,၁၇၅ ကျပ် ရှိရာကနေ သြဂုတ်လကနေစပြီးတော့ ဒီဇင်ဘာလအထိ ၁,၃၆၅ ကျပ် အထိ Safarfarsandfannoncefono,emfonsomnis ရှိနေတာဖြစ်ပြီးတော့ လက်ရှိမနေ့ကအထိကို ၁,၃၅၉ ကျပ်နဲ့ ၈ လလောက်အတွင်းမှာ ငွေကြေးအတက်အကျ လွန်ကဲမှုမရှိဘဲနဲ့ တည်ငြိမ်လာတာတွေ့ရပါတယ်။ ငွေဖောင်းပွမှုအနေနဲ့တော့ (၄/၂၀၁၆) လမှာ ၁၀.၂၆ ရာခိုင်နှုန်းရှိပြီးတော့ ဇွန်လမှာ ၁၀.၆၀ ရာခိုင်နှုန်းနဲ့ အမြင့်ဆုံးဖြစ်ပြီးတော့ (၃/၂၀၁၇) လမှာတော့ ၆.၈၁ ရာခိုင် နှုန်းအထိ တစ်ဖြည်းဖြည်း ကျဆင်းလာတာတွေ့ရပါတယ်။ ငွေလဲနှုန်းနဲ့ ငွေဖောင်းပွမှု ရာခိုင်နှုန်းပြောင်းလဲမှု တို့ဟာ တိုက်ရိုက်အစား ပြောင်းပြန်ဆက်စပ်သလိုဖြစ်နေလို့ အကြောင်းရင်း ရှင်းပြသင့်တယ်လို့ အကြံ ပြုချင်ပါတယ်။ နောက်ဆုံးအနေနဲ့ ကုန်သွယ်မှုကဏ္ဍ ပို့ကုန်နဲ့ သွင်းကုန်ကဏ္ဍတွေကို လေ့လာကြည့်မယ်ဆိုရင် ပို့ကုန်ဟာ ယခင်နှစ်နဲ့ ၂၀၁၆-၂၀၁ရ နှစ်နှစ်လုံးမှာ လျာထားချက်ရဲ့ ၆ ပုံ တစ်ပုံလောက်ပဲ လျော့နည်းတာ တွေ့ရပေမယ့် သွင်းကုန်ကတော့ လျာထားချက်နီးပါး ရှိတာကိုတွေ့ရပါတယ်။ သဘောကတော့ နိုင်ငံခြား ငွေစီးဝင်မှုနည်းပြီးတော့ နိုင်ငံခြားငွေစီးထွက်မှုများနေလို့ ကုန်သွယ်မှုလိုငွေပြနေတဲ့ သဘောတွေ့ရပါတယ်။ ၂၀၁၅-၂၀၁၆ မှာတော့ ကုန်သွယ်မှုလိုငွေက ပို့ကုန်ရဲ့ ၄၈ ရာခိုင်နှုန်းရှိပြီးတော့ ၂၀၁၆-၂၀၁ရ မှာတော့ ၄ရ ရာခိုင်နှုန်းရှိလို့ သိသိသာသာ ကျမသွားတာတွေ့ရပါတယ်။ ကုန်သွယ်ဖက်နိုင်ငံတွေနဲ့တော့ တရုတ်နဲ့ ထိုင်းက အများဆုံးဖြစ်ပြီးတော့ စင်ကာပူကတော့ သွင်းကုန်က ပို့ကုန်ထက် ပမာဏများနေတာ ပိုများတာ တွေ့ရပြီးတော့ ကျန်နိုင်ငံမျိုးကတော့ ပို့ကုန်နဲ့သွင်းကုန်ပမာဏ သိပ်မကွာတာကိုတွေ့ရပါတယ်။ ပို့ကုန်မှာတော့ ရေနံသဘာဝဓာတ်ငွေ့၊ လယ်ယာထွက်ကုန်နဲ့ စက်မှုကုန်ကြမ်းတွေက အများဆုံးဖြစ်တာတွေ့ရလို့ သစ်တော ထွက်ပစ္စည်းက အနည်းဆုံးဖြစ်တာတွေ့ရပါတယ်။ သွင်းကုန်မှာတော့ ယာဉ်၊ စက်တို့လို ရင်းနှီး မြှုပ်နှံမှုနဲ့ စက်ပစ္စည်းတွေက အများဆုံးဖြစ်ပြီးတော့ လုပ်ငန်းသုံးကုန်ကြမ်းပစ္စည်းတွေကတော့ ဒုတိယနဲ့ လူသုံးကုန်က အနည်းဆုံးဖြစ်တာတွေ့ရပါတယ်။ နိုင်ငံအနေနဲ့ ဖွံ့ဖြိုးတိုးတက်ဖို့ အများကြီး လိုနေသေးလို့ ရင်းနှီးမြှုပ်နှံမှုနဲ့ လုပ်ငန်းသုံးပစ္စည်းတို့ကို မလွဲမသွေ တင်သွင်းရဦးမှာဖြစ်တာကြောင့် ကုန်သွယ်မှု လိုငွေပြနေတာတွေကို ကျဆင်းလာဖို့ ပို့ကုန်မြှင့်တင်နိုင်ဖို့ကာ လယ်ယာ၊ သားငါး၊ စက်မှုကုန်ကြမ်း ထုတ်လုပ်မှုတွေ ဈေးကွက်တွေ ရှာဖွေပေးနိုင်ရေး၊ ငွေကြေးတည်ငြိမ်လာရေးဟာ အရေးကြီးကြောင်း တင်ပြရင်းနဲ့ နိဂုံးချုပ်အပ်ပါတယ်။ အားလုံးကျေးဇူးတင်ပါတယ်။</speech>
<speech type="speaker">ဆက်လက်ပြီး ဒေါ်ချိုချို၊ အုတ်တွင်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="214">ဒေါ်ချိုချို (အုတ်တွင်းမဲဆန္ဒနယ်၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံး မင်္ဂလာပါရှင်။ ကျွန်မကတော့ ၂၀၁၆-၁ရ ဘဏ္ဍာနှစ် အမျိုးသားစီမံကိန်းနှစ်ပတ်လည် အစီရင်ခံစာနဲ့စပ်လျဉ်းပြီး လယ်ယာကဏ္ဍနှင့် ကုန်သွယ်မှုကဏ္ဍတိုးတက် ရေးတို့အတွက် အကြံပြုဆွေးနွေးသွားမယ့် ပဲခူးတိုင်းဒေသကြီး၊ အုတ်တွင်းမဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဒေါ်ချိုချို ဖြစ်ပါတယ် နာယကကြီးရှင့်။ လယ်ယာ၊ စက်မှုနဲ့ ဝန်ဆောင်မှုကဏ္ဍကြီး ၃ ခုမှာ စက်မှုနှင့်ဝန်ဆောင်မှုကဏ္ဍများ ဟာ စီမံကိန်းရည်မှန်းချက်အပေါ်ကျော်လွန်အောင် အကောင်အထည်ဖော်နိုင်ခဲ့ပေမယ့် လယ်ယာကဏ္ဍကြီးရဲ့ အကောင်အထည်ဖော်နိုင်မှုကတော့ စီမံကိန်းရည်မှန်းချက်ထက် နိမ့်ကျနေတာကို တွေ့ရှိရပါတယ်။ လယ်ယာ ကဏ္ဍဖွံ့ဖြိုးတိုးတက်မှုနှုန်းဟာ ၂၀၁၅-၁၆ ဘဏ္ဍာနှစ်မှာ ၃.၄ ရာခိုင်နှုန်း ဖြစ်ပြီး၊ ၂၀၁၆-၁ရ ဘဏ္ဍာနှစ်မှာ(-) ၀.၄ ရာခိုင်နှုန်းဖြစ်ပေါ်မှုကြောင့် လယ်ယာကဏ္ဍဖွံ့ဖြိုးတိုးတက်မှုဟာ လိုအပ်နေဆဲပဲဖြစ်ပါတယ်။ နာယကကြီးရှင်။ မြန်မာနိုင်ငံဟာ စိုက်ပျိုးရေးကို အခြေခံတဲ့နိုင်ငံဖြစ်ပြီး လူဦးရေ ၇၀ ရာခိုင်နှုန်းဟာ လယ်ယာစိုက်ပျိုးရေးလုပ်ငန်းနဲ့ အသက်မွေးဝမ်းကျောင်းပြုသူတွေဖြစ်ပြီး စိုက်ပျိုးတဲ့တောင်သူတွေဟာ နိုင်ငံစီးပွားဖွံ့ဖြိုးရေးကို အထောက်အကူပြုတဲ့ တိုင်းပြည်စားနပ်ရိက္ခာ ပြည့်စုံရေးအတွက် ကြိုးပမ်းဆောင်ရွက် နေသူများဖြစ်ကြပါတယ်။ ဒါကြောင့် တောင်သူလယ်သမားများရဲ့ အကျိုးစီးပွားများကို မြှင့်တင်ဖော်ဆောင် ပေးနိုင်ရေးဟာ နိုင်ငံစီးပွားဖွံ့ဖြိုးရေးအတွက် အရေးပါတဲ့လိုအပ်ချက်ဖြစ်ပါတယ်။ ၎င်းတောင်သူများရဲ့ လယ်ယာမြေမှထွက်ရှိတဲ့ ကောက်ပဲသီးနှံများဟာ ဈေးကောင်းရရှိမှသာ မိမိတို့ကုန်ကျတဲ့ စိုက်ပျိုးစရိတ်ကို ကာမိပြီး မိသားစုဘဝရပ်တည်ရေး အဆင်ပြေမှာဖြစ်ပါတယ်။ နာယကကြီးရှင်။ အခုအခါမှာတော့ မြန်မာနိုင်ငံမှတောင်သူများ အဓိကစိုက်ပျိုးနေတဲ့ ပဲစင်းငုံ၊ မတ်ပဲနဲ့ ပဲတီစိမ်းဝယ်ယူမှုကို အိန္ဒိယနိုင်ငံမှ ကန့်သတ်လိုက်တဲ့အတွက် ထိုပဲများမှာလည်း အိန္ဒိယကိုသာ အဓိကထား တင်ပို့နေရတာကြောင့် အခုလို ဝယ်ယူမှုကန့်သတ်လိုက်ခြင်းဟာ ဈေးကွက်မှာ ဈေးနှုန်းတွေ မတည်မငြိမ် ဖြစ်ပြီး၊ မဖြစ်သင့်မဖြစ်ထိုက်တဲ့ ဈေးနှုန်းများဖြစ်ပေါ်ကာ ပဲဈေးကွက်ဟာ ပြိုလဲလုမတတ်ဖြစ်နေရပါတယ်။ ၎င်းကျဆင်းနေတဲ့ ဈေးနှုန်းများနဲ့ဆိုရင် တောင်သူများရဲ့ ကုန်ကျတဲ့စိုက်ပျိုးစရိတ်ကိုတောင် မကာမိနိုင်တော့တဲ့ အတွက် တောင်သူတွေများစွာနစ်နာကြမှာဖြစ်ပြီး၊ တိုင်းပြည်ရဲ့စီးပွားရေးကိုလည်း ထိခိုက်စေနိုင်မှာဖြစ်ပါတယ်။ တောင်သူတွေဟာ ၎င်းပဲမျိုးစုံကို စပါးတစ်ရာသီအပြီးမှာ ဆောင်းသီးနှံအဖြစ် စိုက်ပျိုးကြတာဖြစ်ပြီး၊ ၎င်း ပဲစင်းငုံ၊ မတ်ပဲနဲ့ ပဲတီစိမ်းစိုက်ပျိုးမှုဟာ မိမိတို့ရဲ့ မြေအနေအထား၊ ရာသီဥတု၊ နည်းပညာများနဲ့ ကျင့်သား ရနေပြီး အကြွေးသံသရာဝဲဂယက်က မရုန်းထွက်နိုင်သေးတဲ့ တောင်သူတွေအတွက် မျှော်လင့်ချက်ဖြစ်တာကြောင့် ၎င်းသီးနှံနေရာမှာ အခြားသီးနှံတွေ ပြောင်းလဲစိုက်ပျိုးရာမှာလည်း တကယ်လက်တွေ့မှာတော့ မလွယ်ကူတဲ့ အခြေအနေမှာရှိနေပါတယ်။ နာယကကြီးရှင်။ အခုလို မြန်မာနိုင်ငံမှ ပဲမျိုးစုံကို အိန္ဒိယမှ ဝယ်ယူမှုကန့်သတ်လိုက်ခြင်းဟာ ကုန်သွယ်မှုလိုငွေကိုလည်း မြင့်တက်စေပြီး၊ ငွေတန်ဖိုးပါထိခိုက်လာနိုင်ကာ ငွေကြေးဖောင်းပွမှုနှုန်းများ တိုးမြင့်လာနိုင်စေပြီး၊ တိုင်းပြည်ရဲ့ စီးပွားရေးတိုးတက်မှုကို ဟန့်တားထိခိုက်စေနိုင်မှာဖြစ်ပါတယ်။ ဒါကြောင့် မြန်မာနိုင်ငံကထွက်ရှိတဲ့ ဆန်စပါးအပါအဝင် ကောက်ပဲသီးနှံမျိုးစုံကို ပြည်ပသို့တင်ပို့ရောင်းချရာမှာ အခုလို မလိုလားအပ်တဲ့ ပြဿနာတွေပေါ်ပေါက်လာပါက တောင်သူများရဲ့အကျိုးစီးပွားနဲ့ ပြည်ပကုန်သွယ်ရေးကဏ္ဍ မထိခိုက်ရေးအတွက် နည်းလမ်းကောင်းများရှာသင့်သလို ပြည်ပသို့ မတင်ပို့နိုင်မီစပ်ကြားမှာ နိုင်ငံတော်မှ နိုင်ငံတကာဈေးနှုန်းနှင့် ချိန်ထိုးပြီး သင့်တင့်တဲ့ဈေးနှုန်းတစ်ခု သတ်မှတ်ကာ ဝယ်ယူပေးသင့်ပါတယ်။ အဲဒီလိုဝယ်ယူပေးရာမှာလည်း သိုလှောင်ရုံအခက်အခဲရှိပါက ပြည်တွင်းလုပ်ငန်းရှင်ကုန်သည်ကြီးများနှင့် ညှိနှိုင်းကာ သိုလှောင်ရုံအခက်အခဲကို ဖြေရှင်းပေးသင့်ပါတယ်။ ထို့အပြင် မိမိနိုင်ငံမှထွက်ရှိတဲ့သီးနှံတွေ ဈေးကောင်းရရှိရေးနှင့် ဈေးကွက်ချဲ့ထွင်နိုင်ရန်အတွက် ကုန်ကြမ်းသီးနှံတွေကို ခေတ်မီနည်းစနစ်များဖြင့် ကုန်ချောများရရှိအောင် စက်ရုံအလုပ်ရုံနဲ့ နည်းပညာကောင်းများ ဖန်တီးပေးသင့်ပါတယ်။ ဒါမှသာ ဈေးကွက် ချဲ့ထွင်မှုတွေ ပိုမိုရရှိလာမှာဖြစ်ပြီး၊ ပြည်တွင်းမှ ကောက်ပဲသီးနှံများ ပြည်ပသို့တင်ပို့ရောင်းချရေးအတွက် ဝယ်ယူနေကျနိုင်ငံများမှ ဖိအားပေးခြင်းတွေကိုလည်း အောင်မြင်စွာ ကျော်လွှားနိုင်မှာဖြစ်ပြီးတော့ ကုန်သွယ်မှု ကဏ္ဍတိုးတက်ရေး အဟန့်အတားများကိုလည်း ကျော်လွှားနိုင်မှာဖြစ်ပါတယ်။ ကုန်သွယ်မှုဖွံ့ဖြိုးတိုးတက် ရေးမှာ ပို့ကုန်ကဏ္ဍဟာ နိုင်ငံတော်ရဲ့ အခွန်အကောက်ရရှိရေး၊ ထုတ်လုပ် သူများဝင်ငွေနဲ့ အလုပ်အကိုင်ရရှိရေး၊ ကုန်သွယ်ကူးသန်းသူများ အကျိုးအမြတ်ရရှိရေးအတွက် အဓိကကျတာကြောင့် ပို့ကုန်တွေကို ခိုင်မာတဲ့ ဈေးကွက် ကျယ်ကျယ်ပြန့်ပြန့် ရရှိနိုင်ရေးဟာ လွန်စွာမှလိုအပ်လှပါတယ်။ နာယကကြီးရှင်။ တိုင်းပြည်ရဲ့ အဓိကပို့ကုန်ဖြစ်တဲ့ သဘာဝဓာတ်ငွေ့၊ ချုပ်ပြီး အထည်၊ ကျောက်စိမ်း၊ ဆန်နဲ့ ပဲအမျိုးမျိုးတို့မှာ သဘာဝဓာတ်ငွေ့နဲ့ ကျောက်စိမ်းတို့ဟာ ပို့ကုန်ဝင်ငွေများ ကျဆင်းလျက်ရှိပြီး အခုလိုပဲအမျိုးမျိုးတင်ပို့မှု ကျဆင်းလာပါက ကုန်သွယ်မှုလိုငွေ ပိုမိုများပြားလာမှာ ဖြစ်ပါတယ်။ ကုန်သွယ်မှု၊ ရင်းနှီးမြှုပ်နှံမှုနဲ့ စီးပွားရေးလုပ်ငန်းတွေမှာ နိုင်ငံတကာလုပ်ထုံးလုပ်နည်းများနဲ့အညီ ရင်ပေါင်တန်း မြှင့်တင် ဆောင်ရွက်နိုင်ရန် ရည်ရွယ်ချက်ဖြင့် ကုန်သွယ်ရေးနဲ့ စီးပွားရေးလုပ်ငန်းများ မြှင့်တင်ရေးအထူးလုပ်ငန်း အဖွဲ့ကို စီးပွားရေးနှင့် ကူးသန်းရောင်းဝယ်ရေးဌာန၊ ပြည်ထောင်စုဝန်ကြီးက ဥက္ကဋ္ဌအဖြစ် တာဝန်ယူဖွဲ့စည်း ထားပြီး ဆောင်ရွက်လျက်ရှိသောကြောင့် အခုလိုဖြစ်ပေါ်နေတဲ့ အိန္ဒိယနိုင်ငံမှ ပဲမျိုးစုံဝယ်ယူမှု ကန့်သတ်မှု အပေါ် ပြည်တွင်းရှိ တောင်သူလယ်သမားနဲ့ ကုန်သွယ်မှုပြုနေသူများ မထိခိုက်ရအောင် အမြန်ဆုံး ဆောင်ရွက်ပေးသင့်ပါတယ်။ နာယကကြီးရှင်။ ကုန်သွယ်မှုလိုငွေပိုမိုများပြားလာခြင်းဟာ သွင်းကုန်တန်ဖိုးက ပို့ကုန်တန်ဖိုးထက် ပိုမိုများပြားလာခြင်းကြောင့်ဖြစ်ပြီး၊ သွင်းကုန်ပမာဏကို လျှော့ချရန်မလွယ်ကူကြောင်း တွေ့ရှိရတဲ့အတွက် ပို့ကုန်ပမာဏကို ပိုမိုတိုးမြှင့်ရန်လိုအပ်ပြီး၊ ပို့ကုန်ပစ္စည်းတို့ရဲ့ အရေအတွက်နဲ့ အရည်အသွေးမြင့်မားရေး၊ ဈေးကွက်ကျယ်ပြန့်လာရေး၊ သွင်းကုန်အစားထိုးကုန်စည်းများ ထုတ်လုပ်နိုင်တဲ့ ပြည်တွင်းအသေးစားနဲ့ အလတ်စားစီးပွားရေးလုပ်ငန်းများ ဖွံ့ဖြိုးတိုးတက်လာရေး၊ သွင်းကုန်ပမာဏလျှော့ချနိုင်ရေးအတွက် စီစဉ် ဆောင်ရွက်ရန် လိုအပ်လျက်ရှိပါတယ်။ ဩစတြေးလျ၊ ဘယ်လ်လာရု၊ ရုရှား၊ ကနေဒါ၊ ဆွစ်ဇာလန်၊ အိုက်စလန်၊ တူရကီ၊ ဂျပန်၊ အမေရိကန်နှင့် အီးယူ ၂၈ နိုင်ငံအပါအဝင် စုစုပေါင်း ၃၉ နိုင်ငံနှင့် အိန္ဒိယနိုင်ငံမှလည်း မြန်မာ နိုင်ငံရဲ့ လယ်ယာထွက်ကုန်များအတွက် ကုန်သွယ်မှုဆိုင်ရာအထူးအခွင့်အရေး GSP ရရှိနိုင်မည်ဖြစ်ပြီး၊ ထိုနိုင်ငံတွေသို့ ကုန်ပစ္စည်းတွေ တိုးတက်တင်ပို့နိုင်ရန်အတွက် ညှိနှိုင်းဆောင်ရွက်လျက် ရှိနေသော်လည်း အခုလိုအိန္ဒိယနိုင်ငံမှ ပဲဝယ်ယူမှုကို ကန့်သတ်လိုက်ခြင်းကြောင့် မြန်မာ့ပဲဈေးကွက်မှာ မတည်ငြိမ်မှုတွေ ဖြစ်လာကာ လယ်ယာကဏ္ဍနဲ့ ကုန်သွယ်ရေးကဏ္ဍကို များစွာထိခိုက်စေနိုင်သောကြောင့် တည်ငြိမ်မှုများ အမြန်ဆုံးဖြစ်ပေါ်လာအောင် လိုအပ်သည်များကို ဆောင်ရွက်ပေးနိုင်ရန် အကြံပြုဆွေးနွေးအပ်ပါတယ်။ ကျေးဇူးတင်ပါတယ်ရှင်။</speech>
<speech type="speaker">ဦးဇုန်လှယ်ထန်း ချင်းပြည်နယ်မဲဆန္ဒနယ်အမှတ်(၄) ဆွေးနွေးဖို့ဖြစ်ပါတယ်။</speech>
<speech><mp id="862">ဦးဇုန်လှယ်ထန်း(မဲဆန္ဒနယ်အမှတ်-၄၊ ချင်းပြည်နယ်)</mp>လေးစားအပ်တဲ့ နာယကကြီးခင်ဗျာ။ ကျွန်တော် အစီရင်ခံစာကို အကြံပြု ဆွေးနွေးသွားပါမယ်။ ပထမဆုံးအနေနဲ့ စီမံ/ဘဏ္ဍာနဲ့ မြန်မာနိုင်ငံ ဗဟိုဘဏ်နဲ့ပတ်သက်တဲ့ ပြည်သူ့ငွေစာရင်းပူးပေါင်းကော်မတီရဲ့ သဘောထားမှတ်ချက်အပိုဒ် ၅၅ မှာ ပုဂ္ဂလိက ကဏ္ဍပိုမိုဖွံ့ဖြိုးလာရေးအတွက် အသေးစားနဲ့ အလတ်စားစီးပွားရေးလုပ်ငန်းများ တိုးတက်လာရေးတို့ကို အထောက်အကူပြုစေနိုင်ရန် ငွေကြေးဈေးကွက်ဖွံ့ဖြိုးတိုးတက်လာရန် အထူးလိုအပ်ပါသည်။ ပြည်တွင်း ပုဂ္ဂလိကဘဏ်များနှင့် နိုင်ငံခြားဘဏ်ခွဲများအနေဖြင့် ပုဂ္ဂလိကစီးပွားရေးလုပ်ငန်းများသို့ သက်သာသော အတိုးနှုန်းဖြင့် ငွေထုတ်ချေးရန်နှင့် ချေးငွေပမာဏတိုးတက်စေရန်အတွက် ရည်မှန်းချက် ချမှတ်အကောင် အထည်ဖော်ရန်လိုအပ်ကြောင်း သဘောထားမှတ်ချက်ပြုပါသည်။ ဒါဟာအင်မတန်အရေးကြီးတဲ့ သဘောထား မှတ်ချက်ဖြစ်ပါတယ်။ 38:93:69:02sqe Ray Dalio mcos sapulosofu The economic might seen complex but it works in a simple mechanical way papulosušill 8::69:m pecog:00cg ဖြစ်ပေမယ့် တကယ့်တကယ်ကျတော့ ရိုးရှင်းတဲ့စက်လို လည်ပတ်နေတာဖြစ်ပါတယ်လို့ ပြောပါတယ်။ နာယကကြီးခင်ဗျာ။ ကျွန်တော် Power Point နဲ့ သူ့ရဲ့ပြောဆိုချက်လေးတွေကို နှိုင်းယှဉ်တင်ပြခွင့် Colacopill Productivity Growth $. Short Term Debt cyle . Long Term Debt cycle 18:com&gt; စီးပွားရေးကိုလည်ပတ်နေပါတယ်။ အဲဒီမှာ ကျွန်တော်တို့နိုင်ငံမှာလိုအပ်နေတာက ဒီ Credit တွေ ချေးငွေ တွေပေါ့နော်။ Credit စနစ်မဖွံ့ဖြိုးသေးတဲ့ အတွက်ကြောင့်မို့လို့ မတိုးတက်နိုင်တာကိုတွေ့ရပါတယ်။ ဒီငွေ ပမာဏနဲ့ Credit ပမာဏစုစုပေါင်းက Total Spending ဖြစ်ပါတယ်။ ဒီ Total Spending ကပဲ စီးပွားရေးကို မောင်းနှင်နေတာကို တွေ့ရပါတယ်။ အဲဒါကြောင့်ဒီချေးငွေက ဒီ Credit က စီးပွားရေးမှာ အရေးကြီးဆုံး ကဏ္ဍဖြစ်ပါတယ်။ အမေရိကန်နိုင်ငံမှာ သူတို့နိုင်ငံရဲ့ ငွေသား ပမာဏက ၃ ထရီလီယံပဲ ရှိပေမယ့် Credit က ၅၀ ထရီလီယံရှိပါတယ်။ ဒီနှစ်ခုမောင်းနှင်အားနဲ့ သူ့ရဲ့ စီးပွားရေးကို လည်ပတ်နေတာ ဖြစ်ပါတယ်။ ကျွန်တော်တို့ နိုင်ငံမှာ ဒီ Credit ရဲ့ မောင်းနှင်အား ပျောက်ဆုံး သွားပါတယ်။ ကျွန်တော်တို့ သူများနိုင်ငံမှာ ငွေတစ်ကျပ်ရှိရင် ၁၀ ကျပ်ဖိုး အလုပ်လုပ်နိုင်ပေမယ့် ကျွန်တော်တို့ နိုင်ငံမှာ ၁၀ ကျပ်ရှိမှ ငွေတစ်ကျပ်နဲ့ အလုပ်လုပ်နိုင်တာ ဖြစ်ပါတယ်။ ဒီကဏ္ဍကိုဖွံ့ဖြိုးအောင် ကျွန်တော်တို့ ဗဟိုဘဏ်နဲ့ ဒီစီမံ/ ဘဏ္ဍာနဲ့ ဆောင်ရွက်ပေးဖို့လိုပါတယ်။ ကျွန်တော်တို့ ဒီကိုယ့်ဘာသာကို ဆောင်ရွက်လို့ မရရင်လည်း နိုင်ငံခြားဘဏ်တွေနဲ့လည်း ပူးပေါင်းဆောင်ရွက်သင့်ပါတယ်ဆိုတာ ပထမဆုံးတင်ပြချင် ပါတယ်။ ဒါမလုပ်မချင်းတော့ ကျွန်တော်တို့နိုင်ငံမှာ စီးပွားရေး တိုးတက်ဖို့ဆိုတာ ဖြစ်နိုင်မှာမဟုတ်ပါဘူး။ ကျွန်တော်တို့နိုင်ငံ တကယ်တိုးတက်စေချင်ရင် အဓိကလိုအပ်တဲ့အရာတွေကို ကျွန်တော်တို့လုပ်ဖို့လိုအပ် မယ်ထင်ပါတယ် ။ Slide နံပါတ် ၈ ကို တစ်ချက်ပြပေးပါ။ နောက်ဆုံးမှာ ကျွန်တော်တို့စီးပွားရေးမှာ အဓိကလိုအပ်တာ mãos? Do All that you can to Raise your productivity maiệcossos, oposopGệoses saem လိုအပ်ပါတယ်။ ကျွန်တော်တို့နိုင်ငံမှာ ဒီထုတ်ကုန်လုပ်တဲ့ ဝန်ကြီးဌာနတွေပေါ့နော်။ ကျွန်တော်တို့စီးပွားရေး၊ မွေးမြူရေးနဲ့ ဆည်မြောင်းဝန်ကြီးဌာနဆိုရင် ကျွန်တော်တို့ မွေးမြူရေးကဏ္ဍဆိုရင်လည်း မိုင်ပေါင်း ၂၈၀၀ လောက် ကမ်းနားရှိပါတယ်။ ဒီပမာဏကနေ ကျွန်တော်တို့ ထုတ်ကုန်အများကြီး ထုတ်လို့ရပါတယ်။ ထိုင်းမှာ ဒေါ်လာ ၇.၅ ဘီလီယံလောက် ဒီသားငါးကဏ္ဍတွေထုတ်တဲ့ဟာ ကျွန်တော်တို့နိုင်ငံရဲ့ ကုန်ကြမ်းကို အဓိက သုံးတယ်လို့ ကျွန်တော်တို့ ကြားသိရပါတယ်။ ဒါကြောင့် ဒီကဏ္ဍတွေမှာလည်း ကျွန်တော်တို့ ဘယ်လိုဖွံ့ဖြိုး အောင်လုပ်မလဲ။ ဒီကုန်ချော ဘယ်လိုထုတ်နိုင်မလဲဆိုတာပေါ့။ အဓိက ကျွန်တော်တို့ စဉ်းစားပြီးတော့လုပ်နေဖို့ လိုပါတယ်။ သယံဇာတနှင့် သဘာဝပတ်ဝန်းကျင်ထိန်းသိမ်းရေး ဝန်ကြီးဌာနအနေနဲ့လည်း ဒီကျွန်တော်တို့ သတ္တုတွေနဲ့ သစ်တောထွက်ပစ္စည်းတွေကို ကုန်ချောအဖြစ်ဘယ်လိုလုပ်မလဲ စဉ်းစားဖို့လိုပါတယ်။ ကျွန်တော်တို့ လျှပ်စစ်နဲ့ စွမ်းအင်မှာလည်း Whether we like it or not ကျွန်တော်တို့ gas က ကျွန်တော်တို့ အာရှနိုင်ငံမှာ နံပါတ် ၁ တင်ပို့တဲ့ နိုင်ငံတစ်ခုအနေနဲ့ သိပ်မကြာခင်မှာဖြစ်လာတော့မှာ။ ဒီလိုမျိုး ကျွန်တော်တို့နိုင်ငံမှာ အထူးအခွင့်အရေးတွေ စီးပွားရေးတိုးတက်ရန် ကောင်းမွန်တဲ့ အလားအလာတွေ အများကြီးရှိပါတယ်။ ဒါကို ကျွန်တော်တို့ ပွင့်လင်းမြင်သာစွာနဲ့ မှန်မှန်ကန်ကန် စီမံကွပ်ကဲနိုင်မယ်ဆိုရင် ကျွန်တော်တို့ စီးပွားတိုးတက် မှာကတော့ များမကြာခင်မှာ ဖွံ့ဖြိုးလာမှာဖြစ်ပါတယ်။ လျှပ်စစ်မှာ ဒီကျွန်တော်တို့ လေလွင့်နေတဲ့ဟာကို ဘယ်လိုလုပ်မလဲ။ ဒီဝန်ထမ်းတွေရဲ့ ခိုးတဲ့ဟာပေါ့ ခိုးပုံခိုးနည်းကတော့ ကျွန်တော်အသေးစိတ် မတင်ပြတော့ ပါဘူး။ စက်မှုကဏ္ဍမှာလည်း ကျွန်တော်တို့နိုင်ငံက ချမ်းသာပြီးသားလူတွေက မြန်မာ Branded ပေါ့။ ကမ္ဘာကို ပေါက်သွားတဲ့ Brand ထုတ်ကုန်တွေထုတ်ဖို့ ကျွန်တော်တို့ အစိုးရကနေ တိုက်တွန်းပေးသင့်ပါတယ်။ ဒါဒီလို လုပ်နိုင်မှ ကျွန်တော်တို့နိုင်ငံ ဖွံ့ဖြိုးတိုးတက်လာမှာဖြစ်ပါတယ်။ ပြီးတော့ ကူးသန်းရောင်းဝယ်ရေး ကျွန်တော်တို့ ာ့တဲ့အတွက် းငယ် ပေးနိုင်မလားမသိဘူး နာယကကြီးခင်ဗျာ။</speech>
<speech type="speaker">မပေးနိုင်ပါဘူး။ သတ်မှတ်ထားပြီးသားပါ။ ဦးဇုန်လှယ်ထန်း(မဲဆန္ဒနယ်အမှတ်-၄၊ ချင်းပြည်နယ်)။ ကျွန်တော်ဒီ ဆောက်လုပ်ရေးကဏ္ဍမှာ ဘယ်လိုအရေးကြီးသလဲ။ ဆောက်လုပ်ရေးများများလုပ်ခြင်းအားဖြင့် စီးပွားရေး တိုးတက်ပါတယ်။ ဒါကိုတင်ပြချင်တာဖြစ်ပါတယ်။ ကျွန်တော်တို့ စင်ကာပူနိုင်ငံမှာ ဆောက်လုပ်ရေးလုပ်တဲ့ စီးပွားရေးတိုးတက်ပြီးတော့ လျှော့ချတဲ့စီးပွားရေးကျဆင်းသွားတာကို တွေ့ရပါတယ်။ ဆွေးနွေးရန် သတ်မှတ်ချိန်ပြည့်သဖြင့် မိုက်ပိတ်သွားပါသည်။</speech>
<speech type="speaker">ဦးခင်မောင်သီ လွိုင်လင်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="414">ဦးခင်မောင်သီ(လွိုင်လင်မဲဆန္ဒနယ်၊ ရှမ်းပြည်နယ်)</mp>လေးစားရပါသော ပြည်ထောင်စု လွှတ်တော် နာယကနှင့် ပြည်ထောင်စုလွှတ်တော် ကိုယ်စားလှယ်များ၊ ဖိတ်ကြားထားသော ပြည်ထောင်စု ဝန်ကြီးများ၊ ဒုတိယဝန်ကြီးများ၊ ဧည့်သည်တော်များအားလုံး ကိုယ်စိတ်နှစ်ဖြာ ကျန်းမာချမ်းသာပါစေကြောင်း ဆုတောင်းမေတ္တာပို့သရင်းနဲ့ ရွှင်လန်းချမ်းမြေ့ကြပါစေလို့ နှုတ်ခွန်းဆက်သဂါရဝပြုအပ်ပါတယ်ခင်ဗျား။ ကျွန်တော်ကတော့ ရှမ်းပြည်နယ်တောင်ပိုင်း လွိုင်လင်မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးခင်မောင်သီ ဖြစ်ပါတယ်။ လေးစားရပါသော ပြည်ထောင်စုလွှတ်တော် နာယကခင်ဗျား။ အမျိုးသားစီမံကိန်း နှစ်ပတ်လည်အစီရင် ခံစာ ၂၀၁၆-၂၀၁ရ ဘဏ္ဍာနှစ်နှင့်စပ်လျဉ်းပြီးတော့ ပြည်ထောင်စုလွှတ်တော် ပြည်သူ့ငွေစာရင်းပူးပေါင်း ကော်မတီအစီရင်ခံစာ(၁၀/၂၀၁၇)ကို လေ့လာဖတ်ရှုခဲ့ပါတယ်။ မြန်မာနိုင်ငံရဲ့ စီးပွားရေးနဲ့ လူမှုရေးအခြေအနေ မှာ ၂၀၁၆-၂၀၁ရ ဘဏ္ဍာနှစ်ကုန်မှာ နှစ်အလိုက်ဈေးနှုန်းများအရ GDP တန်ဖိုး ၇၉,၇၂၀.၉ ဘီလီယံ ရရှိခဲ့ပြီး ရည်မှန်းချက်တိုးတက်မှုနှုန်းမှာ ၇.၈ ထက် ၂.၈ ရာခိုင်နှုန်း လျော့နည်းခဲ့ကြောင်း ဖော်ပြထားတာ တွေ့ရ ပါတယ်။ စီးပွားရေးတိုးတက်မှု အခြေအနေဖော်ပြချက်မှာ ၂၀၁၆-၂၀၁ရ ဘဏ္ဍာနှစ် လယ်ယာကဏ္ဍဖွံ့ဖြိုး တိုးတက်မှုဟာ (-)၀.၄ ရာခိုင်နှုန်း၊ စက်မှုကဏ္ဍကြီးဖွံ့ဖြိုးတိုးတက်မှုက ၈.၉ ရာခိုင်နှုန်း၊ ဝန်ဆောင်မှု ကဏ္ဍကြီးဖွံ့ဖြိုးတိုးတက်မှုနှုန်းက ၈၀ ရာခိုင်နှုန်းဖြစ်ကြောင်း သိရှိရပါတယ်။ ငွေကြေးဖောင်းပွမှုနှုန်းမှာ ၂၀၁၅-၂၀၁၆ ဘဏ္ဍာနှစ် ပျမ်းမျှ ၁၀.၀ ရာခိုင်နှုန်းဖြစ်ပြီး ယခင်နှစ်အလားတူကာလနှင့် နှိုင်းယှဉ်လျှင် နှစ်အလိုက်ငွေကြေးဖောင်းပွမှုနှုန်းမှာ ရ ရာခိုင်နှုန်းဖြစ်ကြောင်း သိရှိရပါတယ်။ ငွေကြေးဖောင်းပွမှုနှုန်း ပြောင်းလဲမှုဖြစ်လာပါက ကုန်ဈေးနှုန်းကြီးမြင့်မှုကို ဖြစ်ပေါ်စေပါ၍ ပြည်သူများ၏ဆန္ဒများမှာ ငွေကြေး ဖောင်းပွမှုနှုန်းကို လျှော့ချနိုင်ရန် ဆောင်ရွက်သင့်ပါကြောင်း အကြံပြု ဆွေးနွေး တင်ပြအပ်ပါတယ်။ နာယကကြီးခင်ဗျား။ ပြည်ပကုန်သွယ်မှုအခြေအနေများမှာ ပို့ကုန်တန်ဖိုးမှာ ၂၀၁၆-၂၀၁ရ ဘဏ္ဍာနှစ်၊ မတ်လကုန်ထိ ယာယီစာရင်းမှာ အမေရိကန်ဒေါ်လာ ၁၁,၆၆၃.၂ သန်းဖြစ်ပြီး ယခင်နှစ်ထက် ပိုမိုတင်ပို့ နိုင်ခဲ့ပါတယ်လို့ တင်ပြထားတာ တွေ့ရပါတယ်။ ပြည်ပပို့ကုန်အများဆုံးတင်ပို့ရတဲ့ နိုင်ငံများကတော့ မြန်မာနိုင်ငံရဲ့ အိမ်နီးချင်းနိုင်ငံများဖြစ်တဲ့ တရုတ်ပြည်သူ့သမ္မတနိုင်ငံ၊ အိန္ဒိယနိုင်ငံ၊ ထိုင်းနိုင်ငံတို့ဖြစ်ပြီး ဂျပန်နိုင်ငံနဲ့ စင်ကာပူနိုင်ငံတို့ကိုလည်း အများဆုံးတင်ပို့ရတဲ့ နိုင်ငံများဖြစ်ကြောင်းတွေ့ရပါတယ်။ အများဆုံး တင်ပို့တဲ့ ကုန်စည်များကတော့ ရေနံနဲ့ သဘာဝဓာတ်ငွေ့၊ ချုပ်ပြီးအထည်၊ သကြား၊ မတ်ပဲ၊ ဆန်၊ ကျောက်စိမ်းနဲ့ ပဲတီစိမ်းတို့ဖြစ်ကြောင်း တွေ့ရှိရပါတယ်။ ပို့ကုန်အနေဖြင့် ၈၂.၅ ရာခိုင်နှုန်း အကောင်အထည်ဖော် ဆောင်ရွက် နိုင်ခဲ့တယ်လို့ ဆိုပါတယ်။ ပို့ကုန်တန်ဖိုးများ ပိုမိုတင်ပို့နိုင်ရန်အတွက် ဈေးကွက်ခိုင်မာရန်နှင့် ဆုံးရှုံးမှုများ မဖြစ်ပေါ်စေရန်အတွက် နိုင်ငံအချင်းချင်း၊ အစိုးရအဖွဲ့များအချင်းချင်း ဆက်သွယ်ဆောင်ရွက်သင့်ပါကြောင်း တင်ပြအပ်ပါတယ်။ မကြာသေးမီကာလက ဖြစ်ပျက်ခဲ့တဲ့ အိမ်နီးချင်းနိုင်ငံများမှာ မြန်မာနိုင်ငံက ကုန်သည် များက ဘဏ်စာရင်းများ ပိတ်ပင်ခြင်းခံခဲ့ရပါတယ်။ ပဲဈေးကွက်များ ပိတ်ပင်ခံရမှုများ မဖြစ်ပေါ်စေရန် အတွက် ဆောင်ရွက်သင့်ပါကြောင်းနဲ့ နယ်စပ်ကုန်သွယ်မှု၊ ပို့ကုန်သွင်းကုန်လုပ်ငန်းများကိုလည်း ပိုမို ကောင်းမွန်တဲ့ နည်းလမ်းများရှာဖွေဆောင်ရွက်သင့်ပါကြောင်း အကြံပြုတင်ပြ ဆွေးနွေးအပ်ပါတယ်ခင်ဗျား။ သွင်းကုန်များ အများဆုံးတင်သွင်းတဲ့ ကုန်ပစ္စည်းများမှာတော့ ရေနံထွက်ပစ္စည်းများ၊ မော်တော်ယာဉ်နဲ့ မော်တော်ယာဉ်ပစ္စည်းများ၊ အခြားစက်နှင့် စက်ပစ္စည်းများ၊ သံနှင့် သံမဏိဆောက်လုပ်ရေးပစ္စည်းများ၊ လျှပ်စစ်ပစ္စည်းများ၊ ဆေးဝါးများနဲ့ မော်တော်ဆိုင်ကယ်များဖြစ်ကြောင်း တင်ပြထားတာတွေ့ရပါတယ်။ ပြည်တွင်းမှာလည်း ပြည်ပသွင်းကုန်များ အစားထိုးဆောင်ရွက်နိုင်ရန် လိုအပ်ပါကြောင်း တင်ပြအပ်ပါတယ်။ မော်တော်ယာဉ်များကို ပြည်တွင်းတွင် တပ်ဆင်ထုတ်လုပ်နိုင်ရန်လည်း အစီအစဉ်များ ဆောင်ရွက်လျက် ရှိတဲ့လုပ်ငန်းများကို ဦးစားပေးဆောင်ရွက်သင့်ပါကြောင်းနဲ့ ပြည်တွင်းတွင်ထုတ်လုပ်တဲ့ မော်တော်ယာဉ် များကိုလည်း အခွန်အခများလျှော့၍ ကောက်ခံသင့်ပါကြောင်း ဆွေးနွေးတင်ပြအပ်ပါတယ်ခင်ဗျား။ နာယကကြီးခင်ဗျား။ အခြေခံပညာကျောင်းဆရာများ မူလတန်းအဆင့်မှာ နေ့စားလပေး ဆရာ/ ဆရာမများကို အမြဲတမ်းဝန်ထမ်းအဖြစ် ခန့်အပ်ခဲ့တဲ့အတွက် စီမံကိန်းရည်မှန်းချက်ထက် ကျော်လွန်ခန့်ထား နိုင်ခဲ့ပါတယ်ဆိုသော်လည်းပဲ လိုအပ်ချက်များရှိနေသေးတာကို ဒေသအတွင်းမှာ ကြားသိနေရပါ၍ ဆက်လက် ဆောင်ရွက်ပေးနိုင်ပါရန် အကြံပြုတင်ပြအပ်ပါတယ်။ အလယ်တန်းအဆင့်၊ အထက်တန်းအဆင့်များမှာ သက်ဆိုင်ရာဘာသာနဲ့ ကိုက်ညီတဲ့ ဆရာ/ဆရာမများကိုလည်း ဖွဲ့စည်းပုံပြည့်မီရန်အတွက် လက်ရှိအခြေခံ ပညာမှာ တာဝန်ထမ်းဆောင်နေတဲ့ ဆရာ ဆရာမများကို အလျင်အမြန် ဦးစားပေးခန့်ထားခြင်းကို ဆောင်ရွက်ခြင်းဖြင့်လည်း ပညာသင်ကြားနေကြတဲ့ ကျောင်းသား/ကျောင်းသူများအတွက် အခက်အခဲကို ကျော်လွှားနိုင်မည်ဖြစ်ပါကြောင်း အကြံပြု ဆွေးနွေး တင်ပြအပ်ပါတယ်။ စီးပွားရေးနဲ့ လူမှုရေးအခြေအနေ သုံးသပ်တင်ပြထားရာမှာ စီးပွားရေးမူဝါဒများ၊ ဘဏ္ဍာရေး၊ ငွေရေးကြေးရေးနဲ့ ကုန်သွယ်မှုဆိုင်ရာမူဝါဒများကို လိုက်လျောညီထွေ ထိန်းကျောင်းနိုင်မှုတို့ကြောင့် စီးပွားရေး တိုးတက်မှုရရှိခဲ့ပါတယ်လို့ ဖော်ပြထားတာ တွေ့ရပါတယ်။ အမှန်တကယ် မြေပြင်အနေအထားအရ ကိုက်ညီရန် လိုအပ်ပါကြောင်းနဲ့ စီးပွားရေးတိုးတက်မှုကို ပိုမိုမြင့်မားစွာ အောင်မြင်မှုများရရှိရန်လည်း မူဝါဒများကို ပြန်လည် သုံးသပ်ပြီး ဆောင်ရွက်သင့်ပါကြောင်း အကြံပြု ဆွေးနွေးတင်ပြရင်းနဲ့ ကျွန်တော်၏ ဆွေးနွေး တင်ပြချက် များကို ဒီမှာပဲ နိဂုံးချုပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<speech type="speaker">ဒေါက်တာအောင်ခင် ပြင်ဦးလွင်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="294">ဒေါက်တာအောင်ခင် (ပြင်ဦးလွင်မဲဆန္ဒနယ်၊ မန္တလေးတိုင်းဒေသကြီး)</mp>လေးစားအပ်ပါ သော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါ။ ကျွန်တော်ကတော့ ပြင်ဦးလွင် မဲဆန္ဒနယ် ပြည်သူ့လွှတ်တော်ကိုယ်စားလှယ် ဒေါက်တာအောင်ခင် ဖြစ်ပါတယ်။ ကျွန်တော်ဆွေးနွေးမှာက တော့ ၂၀၁၆-၂၀၁ရ ဘဏ္ဍာရေးနှစ်မှာ အမျိုးသားစီမံကိန်း အစီရင်ခံစာအပေါ်မှာ ဆွေးနွေးသွားမှာဖြစ်ပါ တယ်ခင်ဗျာ။ အဲဒီနေရာမှာ ကျွန်တော် လူမှုရေးဖွံ့ဖြိုးတိုးမှုအခြေအနေကို ဆွေနွေးလိုပါတယ်။ ပထမဦးဆုံး ကျွန်တော်တို့ Population ပါ၊ Population သည် ၂၀၁၆-၂၀၁ရ မှာ ၅၂.၉၁ရ မီလီယံ ရှိတယ်လို့ပြောပါတယ်။ သို့သော်လည်း ကျွန်တော်တို့အရင်တုန်းက Population သည် ၂၀၀၈၊ ကျွန်တော် တို့က 60 ၊ 61 Millions လောက်ရှိတယ်လို့ ၆၁ သန်းလောက်ရှိတယ်လို့ မှတ်သားခဲ့ရပါတယ်။ အဲဒီတော့ Population ကလည်း မှန်ဖို့တော့လိုတယ်လို့ ပြောလိုပါတယ်။ ဘာဖြစ်လို့လဲဆိုရင် Population မမှန်ရင် ကျွန်တော်တို့ ကျန်တာတွေအားလုံးဟာ အကုန်မှားသွားမှာပါ။ အဲဒီနေရာမှာ Population Growth Rate Mwa: 0.89 Percent añoss mais cossos sacosq28: closušili sài Population Growth Rate 2028 Birth Rate sgiadie. Mortality Rate 6398.8. 23:$:(0:cos? Cocosos oogpolu သို့သော်လည်း Birth Rate က ဘယ်လောက်လဲ၊ Mortality Rate က ဘယ်လောက်လဲ၊ ဒါတွေလည်း ပါလာတာ ကျွန်တော်မတွေ့ပါဘူး။ အဲဒီတော့ Population မှန်မှသာလျှင် GDP တွက်တဲ့နေရာမှာလည်း ကျွန်တော်တို့ မှန်မှာပါ။ လူတစ်ဦးချင်းရဲ့ ပျမ်းမျှထုတ်လုပ်မှုနဲ့ ဝန်ဆောင်မှု တန်ဖိုး Per capita GDP မှာ ကျွန်တော်တို့က တင် တယ်လို့ ပါတယ်။ ကျွန်တော်တို့က မှီခိုသူအချိုးကိုပြောမယ်ဆိုရင် ၅၂ ရာခိုင်နှုန်းရှိပါတယ်။ ၅၂ ရာခိုင်နှုန်းဆိုတာက ကျွန်တော် တို့က အလုပ်မလုပ်နိုင်တဲ့လူတွေပါ။ အဲဒီလိုဆိုရင် ကျွန်တော်တို့က ဝင်ငွေသည် နှစ်ယောက်စာကို လုပ်ရ သလိုဖြစ်နေပါတယ်၊ ဝင်ငွေက။ အဲဒါ ကျွန်တော်တွက်ကြည့်လိုက်တဲ့အခါကျတော့ သူက သိန်း ၃၀ လောက် ရသလိုဖြစ်နေတယ်၊ တစ်နှစ်ကို။ အဲဒီတော့ တစ်လကို ၂၅၀၀၀၀ လောက်သူက ရတယ်။ အဲဒီတော့ အဲဒီ Per Capita ကရော တကယ့်မြေပြင်မှာရောရှိနေပြီလား ကျွန်တော်တို့ ပြည်သူပြည်သားတွေ၊ ဘာလို့လဲဆို ပြည်သူပြည်သားတွေ တစ်လ နှစ်သိန်းခွဲဆိုတာ ဝန်ထမ်းတွေတောင်မှ တစ်လ တစ်သိန်းခွဲလောက်ပဲရပါတယ်။ ဒါလေးတွေလည်း ပြန်ပြီးတော့ စဉ်းစားဖို့လိုတယ်။ နောက်တစ်ခုကတော့ ကျွန်တော် ကျန်းမာရေးနဲ့ပတ်သက်ပြီးတော့လည်း ပြောချင်ပါတယ်။ ဆရာဝန် ဦးရေဟာ ၄၇၀၃၀ ရှိတယ်။ သူနာပြုဦးရေဟာ ၃၆၂၅၁ ဦးရှိတယ်လို့ ဖော်ပြထားတာတွေ့ရပါတယ်။ ဆရာဝန်ဦးရေနဲ့ သူနာပြုဦးရေဟာ အချိုးအားဖြင့် ဆရာဝန်ကများပြီးတော့ သူနာပြု ကနည်းပါတယ်။ တကယ်တော့ အချိုးက ၁ အချိုး ၂ လောက်တော့ ဖြစ်ဖို့ကောင်းပါတယ်။ အဲဒီတော့ အဲဒါဟာ ကျန်းမာရေး ဝန်ကြီးဌာနမှာ တာဝန်ထမ်းဆောင်နေတဲ့ ဆရာဝန်တွေဆိုရင် ဆရာဝန်တစ်ဦးဟာ ပျမ်းမျှလူဦးရေ ၁၁၀၀ လောက် စောင့်ရှောက်နေတဲ့သဘောပါ။ သို့သော်လည်း ဒီဆရာဝန်တွေဟာ မြို့ကြီး ပြကြီး၊ ဆေးရုံကြီးတွေ မှာပဲများပြီးတော့ လမ်းပန်းအဆက်အသွယ်ခက်ခဲတဲ့ မဖွံ့ဖြိုးသေးတဲ့ ပြည်နယ်နဲ့ တိုင်းအချို့ အရပ်ဒေသ၊ နယ်စပ်ဒေသတွေမှာ ဆရာဝန်နဲ့ လူဦးရေအချိုးဟာ အတော်ကွာဟမယ်လို့ ထင်ပါတယ်။ ဥပမာ၊ မြို့နယ် တစ်ခုမှာ ဆရာဝန် ၅ ဦးချထားပေးမယ်ဆိုရင် လူဦးရေတစ်သိန်းရှိရင် ဆရာဝန်တစ်ဦးရဲ့ ကျန်းမာရေး စောင့်ရှောက်မှုနှုန်းဟာ လူနှစ်သောင်းလောက်ဖြစ်နေပါတယ်။ Universal of Carriage အားနည်းနေမှာ ဖြစ်တဲ့ အတွက် မြို့ကြီး ပြကြီး၊ မြို့နယ်တွေမှာရှိတဲ့ ဆရာဝန်တွေဟာ ရသလို ကွင်းဆင်းပြီးတော့ Medical Care ပေးသင့်ပါတယ်လို့ ကျွန်တော်ပြောလိုပါတယ်။ သူနာပြုဆရာမဦးရေဟာ ဆရာဝန်ဦးရေ ထက်တောင်နည်းတဲ့အတွက် လိုအပ်နေတာဆိုတာ သိရှိပြီးဖြစ်တဲ့အတွက် ပိုပြီးမွေးထုတ်သင့်တယ်ဆိုတာ လည်း မီးမောင်းထိုးပြတာပါပဲ။ ဆရာဝန်နဲ့ သူနာပြု ဒီလိုပဲခက်ခဲနေမယ်ဆိုရင် ကျွန်တော်တို့ နိုင်ငံတော် အနေနဲ့ သီးသန့် အစီအမံတစ်ခုများ လုပ်ရင်မကောင်းဘူးလားလို့ ကျွန်တော် စဉ်းစားမိပါတယ်။ ဘာဖြစ် လို့လဲဆိုတော့ နိုင်ငံတော်ရဲ့ စရိတ်နဲ့ပဲ အဲဒီဒေသတွေမှာ အုပ်ချုပ်တဲ့အစီအစဉ်နဲ့ပဲ ဆရာဝန်တွေ၊ သူနာပြုတွေ မွေးထုတ် လိုက်ရင်ပိုပြီးတော့ အဲဒီနေရာကိုပဲ ပြန်ပြီးတော့ အလုပ်လုပ်မယ်လို့ ထင်ပါတယ်။ တချို့နိုင်ငံ တွေမှာ ဆိုရင်လည်း ဥပမာ၊ ထိုင်းနိုင်ငံမှာ ရာစစ်ယူနီဗာစီတီမှာဆိုလို့ရှိရင် အဲဒီဆေးတက္ကသိုလ်က ဆင်းတဲ့ သူတွေဟာ အဲဒီဆရာဝန်တွေဟာ အဲဒီမြို့မှာ ပြန်ပြီးတော့ အလုပ်လုပ်ဖို့၊ သူတို့ တစ်ခါတည်း စီစဉ်ပြီးသားပါ။ အစကတည်းက Plan က အဲဒီလိုလုပ်ပါတယ်။ ဥပမာဆိုကြပါစို့၊ ကျွန်တော်တို့က သူတို့သင်တာတောင်မှ ထိုင်းလိုပဲသင်တယ်။ ကျွန်တော်တို့က အဲဒီလိုမဟုတ်ဘူး။ ဆရာဝန်တော့ မွေးထုတ်တယ်၊ မွေးထုတ်ပြီးတော့ အခု တကယ်ခေါ်တော့မလာဘူး။ ဥပမာ ဒီနှစ်ဘက်မှာ ကျွန်တော်တို့က ၁၇၀၀ လောက်ခေါ်ချင်တယ်။ ဒါပေမယ့် ၁၂၀၀ ပဲ လျှောက်တယ်။ မနှစ်ကလည်းဒီအတိုင်းပါပဲ။ အဲဒါကြောင့်မို့လည်း ဒီအစီအစဉ်လေး တွေလည်း ကျွန်တော်တို့က စဉ်းစားပေးပါလို့ ကျွန်တော် အကြံပြု တိုက်တွန်းလိုပါတယ်။ သားဖွားဆရာမ အနေနဲ့ ပြောမယ်ဆိုရင်လည်း ၂၀၇၈ရ ယောက်ပဲရှိပါတယ်။ ဒါကြောင့်မို့လို့ ဒီနေရာမှာလည်း ကျေးလက် ကျန်းမာရေးစောင့်ရှောက်မှုလုပ်ငန်းတွေကို လုပ်တဲ့နေရာမှာ အခက်အခဲတွေရှိပါတယ်။ အရင်တုန်းက ကျွန်တော်တို့ AMW တွေဆိုတာ မွေးထုတ်ခဲ့ပါတယ်။ အရန်သားဖွား သင်တန်းတွေ ဖွင့်ပြီးတော့၊ အဲဒါတွေကိုလည်း ကျွန်တော်တို့ ပြန်လည်စဉ်းစားပြီးတော့ ဆောင်ရွက်ပေးဖို့လိုပါတယ်။ ဆရာဝန်တွေ အခက်အခဲရှိတဲ့နေရာ coas: Community Health B.com (Health) myš:6969:28ýà cozrå og:05:0:cos? Community Health Officer အနေနဲ့ ပို့မယ်ဆိုရင်လည်း အဲဒီဒေသမှာပဲ သူတို့တတွေက လုပ်ကြတဲ့ အတွက် ပိုပြီး အဆင်ပြေမယ်လို့ ထင်ပါတယ်။ ပညာရေးအနေနဲ့ ပြောမယ်ဆိုရင်တော့ ကျောင်းသားနဲ့အချိုး မျှပါတယ်။ သို့သော် တချို့နေရာတွေ မှာတော့ ကျွန်တော်တို့နည်းပါတယ်။ ကျောင်းတက်နှုန်းကတော့ အထက်တန်းကျတော့နည်းသွားတဲ့အတွက် Defaulter Rate ကလည်း များတယ်ဆိုတဲ့အတွက် ဒါလည်းစဉ်းစားဖို့လိုပါတယ်။ နောက်တစ်ခုက ပုဂ္ဂလိက ကျွန်တော်တော့ စာရင်းမှားနေတာထင်ပါတယ်။ သန်းပေါင်း ၁၄၀ လောက်ရှိနေပါတယ်။ ဒါကြောင့်မို့လို့ ကျွန်တော်တို့ ဒီစာရင်းလေးပြန်ကြည့်ပေးပါ။ ပုဂ္ဂလိကကျောင်းတွေမှာ စည်းမျဉ်းစည်းကမ်း နဲ့အညီ လုပ်ဆောင်နေရဲ့လား ဆိုတာလည်းလိုပါတယ်။ ပြန်ကြားရေးဌာနအနေနဲ့ ပြောမယ်ဆိုလို့ရှိရင် သတင်းစာလက်ဝယ်ရောက်တာ နည်းပါတယ်။ ဘာလို့လဲဆိုတော့ တစ်နှစ်ကိုတွက်လိုက်ရင် အစောင်ရေ ၁၈၀၀၀၀ ပဲ ရှိပါတယ်။ အိမ်ထောင်စုက ၁၁ သန်းလောက်ရှိတဲ့အတွက် စောင်ရေဟာနည်းနည်း နည်းပါတယ်။ နိဂုံးချုပ်အနေနဲ့ ပြောမယ်ဆိုရင်တော့ ဒါတွေဟာ နိုင်ငံပိုင်သတင်းစာတွေကို ပြည်သူတွေ လက်ဝယ်အရောက် ပို့သင့်တယ်လို့ထင်ပါတယ်။ ကမ္ဘာလှည့်ခရီးသည်တွေ ဝင်ရောက်မှုကလည်း ၄.၃ သန်းပဲ ရှိပါတယ်။ ၃.၁ သန်းထိ လျော့သွားတဲ့အတွက် ဆောင်ရွက်ပါလို့ပြောကြားရင်းနဲ့ နိဂုံးချုပ်အပ်ပါတယ်ခင်ဗျာ။</speech>
<speech type="speaker">ဦးရန်လင်း ကျိုက်လတ်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="163">ဦးရန်လင်း (ကျိုက်လတ်မဲဆန္ဒနယ်၊ ဧရာဝတီတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ ပြည်ထောင်စုအဆင့်ဝင် ဝန်ကြီးများ၊ ပြည်ထောင်စုလွှတ်တော် ကိုယ်စားလှယ် များနှင့် လေ့လာသူများခင်ဗျာ။ ကျွန်တော်က ကျိုက်လတ်မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးရန်လင်း ဖြစ်ပါတယ်။ ကျွန်တော့အနေနဲ့ လယ်ယာကဏ္ဍတစ်ခုတည်းကိုပဲ ဆွေးနွေးအကြံပြု ထောက်ခံ သွားမှာဖြစ်ပါတယ်။ ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာ(၁၀/၂၀၁၇)မှာ ကျွန်တော်တို့နိုင်ငံရဲ့ စီးပွားရေး ဖွဲ့စည်းမှုအနေနဲ့ လယ်ယာကဏ္ဍဟာ ၂၅ ရာခိုင်နှုန်းပဲရှိပါတယ်။ စက်မှုကဏ္ဍ ၃၅ ရာခိုင်နှုန်း၊ ဝန်ဆောင်မှု ကဏ္ဍ ၄၀ ရာခိုင်နှုန်း ရှိတဲ့အထဲမှာ စိုက်ပျိုးရေးကဏ္ဍကြီးရဲ့ ဖွံ့ဖြိုးတိုးတက်မှုရာခိုင်နှုန်းကို ကြည့်တဲ့အခါမှာ ၂၀၁၆-၂၀၁ရ မှာ လယ်ယာကဏ္ဍဟာ (-)ဝရ ရာခိုင်နှုန်း၊ သားငါးဟာ ၁၉ ရာခိုင်နှုန်း၊ သစ်တောဟာ (-)၆၀ ရာခိုင်နှုန်းပေါ့။ အဲဒီတော့ ၃ ခု ရှိတဲ့အထဲမှာ လယ်ယာကဏ္ဍမှာ လယ်ယာ၊ သားငါး၊ သစ်တော ၃ ခုရှိတဲ့အထဲမှာ ၂ ခုက အနုတ်ပြပါတယ်။ တစ်ခုတည်းပဲ သားငါးကဏ္ဍတစ်ခုတည်းပဲ အပေါင်းလက္ခဏာဆောင်ပါတယ်။ ဒါတောင်မှ သူတို့နိုင်ငံက အဓိကပို့ကုန်တွေထဲမှာ သားငါးပါတာမတွေ့ပါဘူး။ အဲဒီတော့ လယ်ယာကဏ္ဍမှာ ဘာကြောင့် အနုတ်ပြရသလဲလို့ ကြည့်တဲ့အခါမှာ အစီရင်ခံစာထဲမှာ ရာသီဥတုဖောက်ပြန်မှု၊ ဆည်ရေရရှိမှု နည်းပါးလို့၊ ဈေးကွက်မရှိလို့၊ သီးနှံတွေအထွက်လျော့တယ်လို့ ဆိုပါတယ်။ အဲဒီတော့ ဆည်ရေရရှိမှု နည်းပါးတယ်ဆိုပေမယ့်လည်း နောက်တစ်နေရာမှာကျတော့ ကန်က၊ ဆည်က ရေပေးဝေမှုဟာ ဧက ၂၈၀၀ ကနေ ၄၂၈၀ အထိ တိုးလာတယ်လို့ဆိုပြန်ပါတယ်။ တစ်ခါ ရာသီဥတုဖောက်ပြန်လို့ ရေမရလို့ သီးနှံအထွက် လျော့တဲ့အထဲမှာ နွေစပါး၊ မိုးစပါး၊ ပဲမျိုးစုံ၊ ကြက်သွန်နီ၊ နှမ်း၊ နေကြာ၊ ဝါ စတာတွေပါပါတယ်။ အဲဒီလို ပဲမျိုးစုံဟာ ဒီမှာ အထွက်လျော့တယ်ဆိုပေမယ့်လည်း နိုင်ငံရဲ့ အဓိကထွက်ကုန်ထဲမှာ ပဲမျိုးစုံကိုပြထားတာ တွေ့ရပြန်ပါတယ်။ ဒါ က၂၀၁၆-၂၀၁ရ ပါ ။ အခု ၂၀၁၇-၂၀၁၈ မှာတော့ ပဲမျိုးစုံဟာ အထူးသဖြင့် ပဲစဉ်းငုံဟာ တော်တော်လေးပဲ ဈေးကွက်မရှိလို့ ဒုက္ခရောက်နေပါတယ်။ အဲဒီတော့ ဒီဟာတွေအတွက်လည်းပဲ ကျွန်တော်တို့ စိုက်ပျိုးရေးဝန်ကြီးဌာနက ဝန်ကြီးရဲ့ပြောကြားချက်အရ ဝယ်ယူထားပေးမယ်လို့ ပြောတဲ့အတွက် ပဲစိုက်တောင်သူလယ်သမားများ ကိုယ်စား ဝန်ကြီးကို ကျေးဇူးတင်ကြောင်း ဒီနေရာမှာ ပြောချင်ပါတယ်။ ကျွန်တော်တို့နိုင်ငံဟာ ဈေးကွက် ရှိရင်ရောင်းမယ်။ ဈေးကွက်မရှိရင် သိုလှောင်ထားစရာ Silo လို့ခေါ်တဲ့ သိုလှောင်စရာတွေ၊ တစ်ခါ အခြား Aggrow Base Industry လို့ခေါ်တဲ့ စည်သွပ်ဗူးလုပ်ငန်းတွေ စသည်ဖြင့်ပေါ့ အမှုန့်လုပ်ငန်းတွေ ဒီလို လုပ်ငန်းတွေ လုပ်ကိုင်ပြီးတော့မှ ကျွန်တော်တို့ရဲ့ သီးနှံများ၊ သီးနှံထွက်ကုန်များကို ပိုက်ဆံရအောင်လုပ်ဖို့ လိုပါတယ်။ အဲဒီတော့ မြန်မာ့လယ်ယာဖွံ့ဖြိုးရေးဘဏ်ကလည်းပဲ ၄.၂၃၈.၉ ကျပ်သန်း ပိုပြီးရတယ်လို့ ဆိုပါတယ်။ ဒါပေမယ့် မြန်မာ့လယ်ယာဖွံ့ဖြိုးရေးဘဏ်အနေနဲ့ ကျွန်တော်တို့တွေ ငွေချေးတဲ့အခါမှာ ပြဿနာ များစွာရှိနေပါသေးတယ်။ ဒီဝိုင်းကြီးချုပ်စနစ်တွေ ဖျက်ဖို့လိုပါတယ်။ နောက်တစ်ခါ ငွေချေးဖို့အဖွဲ့အစည်းတွေရဲ့ တင်ပြချက်ဟာ မှားယွင်းမှုတွေ အများကြီးရှိပါတယ်။ ဒီနေရာမှာ အကြံပြုချင်တာကတော့ ကျွန်တော်တို့လူတွေဟာ စပါးတစ်မျိုးတည်းကို အမှီပြုမနေဘဲနဲ့ သီးနှံအမယ်စုံတင်သွင်းတဲ့ နိုင်ငံဖြစ်အောင် ကြိုးစားဖို့လိုပါတယ်။ ပထမဦးစွာ ကျွန်တော်တို့ အရင်တုန်းက ကျွန်တော်တို့နိုင်ငံရဲ့ ထွက်ကုန်ကို တွင်းထွက်သယံဇာတတွေ၊ သစ်လုံးတွေ၊ ကျောက်သံပတ္တမြားတွေ၊ သဘာဝဓာတ်ငွေ့တွေနဲ့ ရှာခဲ့ပေမယ့်လို့ အခုချိန်မှာ ကျွန်တော်တို့ Production လို့ခေါ်တဲ့ စက်မှုက၊ စိုက်ပျိုးရေးက ဒီကရတဲ့ Production တွေနဲ့ ကျွန်တော်တို့ တည်ဆောက်ဖို့လိုပါတယ်။ ဒါကြောင့်မို့လို့ စပါး တစ်ခုတည်းကို တစ်သိန်းခွဲပေးမယ့်အစား ဥပမာအားဖြင့် ကျွန်တော်ပြီးခဲ့တဲ့အပတ်က ရွာငံကို ရောက်ပါတယ်။ ရွာငံကကော်ဖီဟာ အင်မတန်မှ အမေရိကားအပါအဝင် နိုင်ငံပေါင်းစုံက ဈေးကောင်းပေးပြီး ဝယ်နေတာ ဖြစ်ပါတယ်။ အဲဒီလိုကော်ဖီတွေကို စိုက်စရိတ် ကျွန်တော်တို့ တစ်သိန်းခွဲမပေးသင့်ဘူးလား။ မကွေးလိုနေရာမှာ အဓိကသီးနှံဟာ ဆီထွက်ပစ္စည်း မြေပဲဖြစ်ပါတယ်။ အဲဒီနေရာမှာ မြေပဲကို တစ်သိန်းခွဲ မပေးသင့်ဘူးလား။ စီမံကိန်းမှာ ဒါတွေကို ထည့်သွင်းစဉ်းစားဖို့လိုပါတယ်လို့ ကျွန်တော်အကြံပြုလိုပါတယ်။ အဓိကကတော့ ကျွန်တော်တို့ နောက်ဆုံး အကြံပြုချက်ကတော့ ထွက်လာတဲ့ သီးနှံထွက်ကုန်တွေဟာ ကျွန်တော်တို့ Saving Products ဘေးအန္တရာယ်ကင်းရှင်းတဲ့ Products များဖြစ်ဖို့အတွက်လည်း ဦးစွာ ကြိုးပမ်းဖို့လိုပါတယ်လို့ ကျွန်တော်အကြံပြုလိုပါတယ်။ ပြီးခဲ့တဲ့ မကြာမတင်ကပဲ ကျွန်တော်တို့ပို့ခဲ့တဲ့ နှမ်းနက်တွေ၊ ပဲတီစိမ်းတွေ၊ ဆန်တွေဟာ ဓာတ်ကြွင်းဓာတ်ကျန်များလို့ ပြန်ပို့ခံရတယ်လို့ ကျွန်တော်တို့ စီးပွားကူးသန်းဝန်ကြီးက ပြောကြားတာရှိပါတယ်။ ဒါကြောင့်မို့လို့ ကျွန်တော်တို့တွေ တစ်မျိုးသားလုံးရဲ့ ကျန်းမာကြံ့ခိုင်ရေးအတွက် အာဟာရပြည့်ဝဖို့အတွက်၊ နောက်တစ်ခါ Export လို့ခေါ်တဲ့ နိုင်ငံခြားငွေရဖို့ အတွက် ကျွန်တော်တို့ရဲ့ Products များဟာ၊ ထွက်ကုန်များဟာ ဘေးအန္တရာယ်ကင်းရှင်းတဲ့ ထွက်ကုန်များ ဖြစ်ဖို့လိုပါတယ်။ ဒါကြောင့်မို့လို့ GAP လို့ ခေါ်တဲ့ လက်မှတ်ရအောင် တောင်သူများထံရောက်အောင် စီမံကိန်း များချပြီး ဆောင်ရွက်သင့်ပါကြောင်း အကြံပြုရင်းနိဂုံးချုပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးတင်ထွန်းနိုင် ဆိပ်ကြီးခနောင်တိုမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="450">ဦးတင်ထွန်းနိုင် (ဆိပ်ကြီးခနောင်တိုမဲဆန္ဒနယ်၊ ရန်ကုန်တိုင်းဒေသကကြီး)</mp>လေးစား ရပါတဲ့ ပြည်ထောင်စုလွှတ်တော် နာယကကြီး၊ ပြည်သူ့လွှတ်တော်ဥက္ကဋ္ဌကြီးနှင့်တကွ ကြွရောက်လာတဲ့ အစိုးရအဖွဲ့ အစည်းဝင်များ၊ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များအားလုံး မင်္ဂလာပါလို့ နှုတ်ခွန်းဆက်သပါတယ်။ ကျွန်တော်ကတော့ ရန်ကုန်တိုင်းဒေသကြီး ဆိပ်ကြီးခနောင်တို မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးတင်ထွန်းနိုင်ဖြစ်ပါတယ်။ နာယကကြီးခင်ဗျား။ ကျွန်တော့ရဲ့ တင်ပြဆွေးနွေးမှုကို Power Point နဲ့ တင်ပြဆွေးနွေးခွင့်ပြုပါခင်ဗျား။ ပထမဆုံး Power Point သွားပါ။ လေးစားရပါတဲ့ နာယကကြီးခင်ဗျား။ ကျွန်တော့အနေနဲ့ ဒီကနေ့မှာ ၂၀၁၆-၂၀၁ရ ဘဏ္ဍာနှစ်၊ အမျိုးသားစီမံကိန်းနှစ်ပတ်လည် အစီရင်ခံစာနှင့်စပ်လျဉ်းပြီးတော့ ပြည်သူ့ ငွေစာရင်းပူးပေါင်းကော်မတီရဲ့ အစီရင်ခံစာအမှတ်စဉ်(၁၀/၂၀၁၇)ကို အကြံပြုဆွေးနွေးသွားမှာ ဖြစ်ပါတယ်။ နောက် Slide ပြပါ။ ဒါကတော့ ကျွန်တော်တို့ တိုင်းပြည်ရဲ့ လက်ရှိ GDP မှာ ကဏ္ဍကြီးတွေ အလိုက်ပါဝင်နေတဲ့ ရာခိုင်နှုန်းအချိုးအစားဖြစ်ပါတယ်။ ဒါကိုကြည့်လို့ရှိရင် လယ်ယာကဏ္ဍကြီးဟာ ကျွန်တော်တို့ ၂၅.၅ ရာခိုင်နှုန်း၊ စက်မှုကဏ္ဍကြီးကတော့ ၃၅ ရာခိုင်နှုန်းနဲ့ ဝန်ဆောင်မှုကဏ္ဍကြီးကတော့ ကျွန်တော်တို့ တိုင်းပြည် GDP မှာ ရာခိုင်နှုန်း ၄၀ နီးပါးနဲ့ အဓိကကျ အရေးပါတဲ့ကဏ္ဍဖြစ်ကြောင်း တွေ့ရှိ ရမှာဖြစ်ပါတယ်။ ဒါနဲ့ပတ်သက်ပြီးတော့ ကျွန်တော့အနေနဲ့ ဝန်ဆောင်မှုကဏ္ဍကြီးနဲ့ တိုက်ရိုက်သက်ဆိုင်နေတဲ့ အခန်းကဏ္ဍကို ဒီကနေ့ ဆွေးနွေးသွားမှာဖြစ်ပါတယ်။ နောက် Slide ပြပါ။ ဒါကတော့ ကျွန်တော်တို့ ဝန်ဆောင်မှုကဏ္ဍကြီးမှာ အဓိကကျ အရေးပါတဲ့ နိုင်ငံခြားသားခရီးသွား ဧည့်သည်ဝင်ရောက်မှုအခြေအနေကို ကျွန်တော်တင်ပြထားတာဖြစ်ပါတယ်။ ဒီဘက်က အနီရင့်ရောင်လေး ကတော့ ၂၀၁၅-၂၀၁၆ First-half ဆိုတာက ပထမ ကျွန်တော်တို့ ၆ လပတ် အစီရင်ခံစာမှာ နိုင်ငံခြားသား ခရီးသည် ဝင်ရောက်မှုအခြေအနေကိုပြတာဖြစ်ပါတယ်။ ၂၂ သိန်းရှိပါတယ်။ အရောင်ဖျော့လေးကတော့ ကျွန်တော်တို့ ၂၀၁၆-၂၀၁ရ မှာ အမှန်တကယ်ဝင်ရောက်ခဲ့တာ ၁၉ သိန်း ရှိပါတယ်။ အဲဒီလိုပဲ ဒုတိယ ၆ လပတ်မှာ သိန်း ၂၀ ၀င်ရောက်ခဲ့ပြီးတဲ့အခါမှာ ၂၀၁၆-၂၀၁ရ မှာတော့ ၁၁ သိန်းပဲ ဝင်ရောက်တာကို တွေ့ရပါတယ်။ အဲဒီတော့ တစ်နှစ်ပတ်လုံးကျွန်တော်တို့ ကြည့်တဲ့အခါမှာ ၂၀၁၅-၂၀၁၆ တုန်းက နိုင်ငံခြားသား ခရီးသွားဧည့်သည် ၄၂ သိန်းဝင်ရောက်ခဲ့ပြီးတော့ ၂၀၁၆-၂၀၁ရ မှာတော့ သိန်း ၃၀ လောက်ဝင်ရောက် အထိ နက် ကရပါတယ်။ ဒါကလဲထိင် ကန်တော်ကြီး အားပေး ခရီးသွား ဧည့်သည်တွေသည် ၁၅-၁၆ နှင့် စာလို့ရှိရင် ၂၀၁၆-၂၀၁ရ မှာ ၁၂ သိန်းလောက်လျော့နည်း လာတာကို ဒီကိန်းဂဏန်းတွေ၊ ဒီအစီရင်ခံစာတွေအရ တွေ့ရှိရတာဖြစ်ပါတယ်။ ဒါနဲ့ပတ်သက်တဲ့အတွက် မို့လို့ ဘာကြောင့်လျော့နည်းရလဲဆိုတဲ့ဥစ္စာကို ကျွန်တော့အနေနဲ့ လေ့လာကြည့်တဲ့အခါမှာ နောက် Slide ကိုပြပါ။ ဒါကတော့ ၂၀၁၆-၂၀၁ရ ဘဏ္ဍာနှစ် ကျွန်တော်တို့ ပထမ ၆ လပတ်မှာ ခုနက ကျွန်တော်ပြောခဲ့ သလိုပဲ ၃ သိန်းလောက်လျော့နည်းပြီးလာပါတယ်။ လာတာကို ရောက်ရှိမှုအနည်းငယ် လျော့နည်းခဲ့တယ်လို့ အကြောင်းပြထားပါတယ်။ ဒါပေမယ့်လို့ သုံးစွဲတဲ့နိုင်ငံခြားငွေကတော့ ယခင်နှစ်အလားတူ ကာလတွေထက် တိုးတက်ခဲ့ပါတယ်လို့ ဖော်ပြထားတာကိုတွေ့ရပါတယ်။ သက်ဆိုင်ရာဝန်ကြီးဌာနအနေနဲ့လည်း ခရီးသွား လုပ်ငန်းဖွံ့ဖြိုးတိုးတက်ရေးအတွက် အခုကျွန်တော် Power Point မှာ ဖော်ပြထားတဲ့အတိုင်း လုပ်ဆောင် စရာရှိတာတွေကို လုပ်ဆောင်နေတယ်လို့ ဖော်ပြထားတာတွေ့ရပါတယ်။ နောက် Slide ကိုပြပါ။ ဒါကတော့ ကျွန်တော်တို့ ၂၀၁၆-၂၀၁ရ ဘဏ္ဍာနှစ် လက်ရှိတင်သွင်းတဲ့ အစီရင်ခံစာနှင့်သက်ဆိုင်တဲ့ နိုင်ငံခြားသားခရီးသည်ဝင်ရောက်မှုအခြေအနေပြတဲ့ ကျွန်တော်တို့ Power Point ဖြစ်ပါတယ်။ တစ်နှစ်ပတ်လုံး မှာ ခုနက ကျွန်တော်တင်ပြခဲ့သလို ၁၂ သိန်းခန့်လျော့နည်းရောက်ရှိခဲ့ပါတယ်။ ၁၂ သိန်း လျော့နည်းရောက်ရှိ ခဲ့တယ်ဆိုတာက စုစုပေါင်းဝင်ရောက်တဲ့ခရီးသည်ရဲ့ ၃၀ ရာခိုင်နှုန်းလောက် လျော့တာဖြစ်ပါတယ်။ ဒါပေမယ့် အကြောင်းပြချက်မှာတော့ အနည်းငယ်လျော့နည်းခဲ့သော်လည်း ဆိုပြီးတော့ပဲ အကြောင်းပြထားတာကို ဒါတောင်မိလိ တန်ကာအနေနဲ့ သက်ဆိင်တန်ကြီးကမတိတိက်ကန်းအကြံပြုလိုတာက ဒီလိုမျိုး ကျွန်တော်တို့ မနည်းမနောပြီးခဲ့တဲ့နှစ်တွေနဲ့စာလို့ရှိရင် လျော့နည်းလာတဲ့ အခြေအနေကို တကယ့် အဖြေမှန်ကို ဝန်ကြီးဌာနအနေနဲ့ သေချာစိစစ်ရှာဖွေဖော်ထုတ်ပြီးတော့ ကျွန်တော်တို့ ပြည်ထောင်စု လွှတ်တော်ကိုတင်သွင်းတဲ့ ဒီအစီရင်ခံစာထဲမှာ ထည့်သွင်းဖော်ပြသင့်တယ်လို့ ကျွန်တော် ဒီနေရာကနေ ပြီးတော့ ကျွန်တော်အကြံပြုတိုက်တွန်းလိုပါတယ်။ နောက် Slide ကိုပြပါ။ ဒါကတော့ ကျွန်တော်တို့ ၂၀၁၇-၂၀၁၈ အမျိုးသားစီမံကိန်းလျာထားချက်မှာပါတဲ့ ဝန်ကြီးဌာနရဲ့ ကျွန်တော်တို့ ရည်မှန်းချက်၊ ဦးတည်ချက်ဖြစ်ပါတယ်။ အဲဒါကတော့ ၂၀၁၇-၂၀၁၈ မှာ ကျွန်တော်တို့ စုစုပေါင်း ခရီးသည် ၅.၃ သန်းဆိုတော့ ၅၃ သိန်းလောက်လျာထားပြီးတော့ ဝင်ရောက်အောင်လျာထားဆောင်ရွက် ပါမယ်လို့ ပြောထားတာဖြစ်ပါတယ်။ ဒါပေမယ့်လက်ရှိကျွန်တော်တို့ ပြီးခဲ့တဲ့နှစ် အခြေအနေအရကြည့်လို့ ရှိရင် ဒီ ၅.၃ သန်းဆိုတာက အင်မတန်မှ လက်တွေ့ဆန်ပါရဲ့လားဆိုတာကလည်း ဝန်ကြီးဌာနအနေနဲ့လည်း သေချာပြန်လည်ဝေဖန်ဆန်းစစ်သုံးသပ်စေလိုပါတယ်။ ဒါကို ကျွန်တော်ဘာကြောင့်ပြောရတာလဲဆိုရင် ဒီကဏ္ဍက ကျွန်တော်တို့တိုင်းပြည်မှာ လတ်တလောအနေနဲ့ အင်မတန်မှ တိုင်းပြည်စီးပွားရေး အခြေအနေဟာ အင်မတန်မှ အားကိုးအားထားပြုနေရတဲ့ GDP Contribution ထဲမှာ အဓိကကျနေတဲ့ အရေးပါလှတဲ့ ကဏ္ဍကြီးဖြစ်တဲ့အတွက်မို့လို့ ဒီကိစ္စကို ကျွန်တော့အနေနဲ့ အလေးအနက်ထားပြီးတော့ တင်ပြနေရခြင်း ဖြစ်ပါတယ်။ နောက် Slide ကိုပြပါ။ ဒါကတော့ ကျွန်တော်တို့ပြည်သူ့ငွေစာရင်းပူးပေါင်းကော်မတီရဲ့ သဘောထားမှတ်ချက်၊ စာမျက်နှာ ၂၄ မှာပါတဲ့ အပိုဒ် ၅၄ ကိုပြောထားတာဖြစ်ပါတယ်။ အဲဒီအထဲမှာတော့ ကျွန်တော် Highlight လုပ်ထား တာလေးတေပါတယ်။ ဒီအမျိုးသားစီမံကိန်းနှစ်ပတ်လည်အစီရင်ခံစာမင်စပ်လင်းလာရင် ကိန်းဂဏန်း အချက်အလက်တွေနှင့် လက်တွေ့ဖြစ်ရပ်တွေအကြား ဆက်စပ်မှု ရှိ မရှိနှင့် စီမံကိန်းအကောင်အထည် ဖော်ရာမှာ ရည်မှန်းချက်အတိုင်းအောင်မြင်မှုရှိမရှိဆိုတဲ့ အချက်တွေကို သက်ဆိုင်ရာဝန်ကြီးဌာနများနှင့် သက်ဆိုင်ရာဦးစီးဌာနများကနေပြီးတော့ ရည်မှန်းချက်မပြည့်မီတဲ့ စီမံကိန်းလုပ်ငန်းများကို အလေးထား ပြီးတော့ သီးခြားအစီရင်ခံစာများကို သက်ဆိုင်ရာဝန်ကြီးဌာနများသို့ ပေးပို့ရန်နှင့် အားနည်းချက်များကို ကုစားနိုင်မည့်နည်းလမ်းများ ရှာကြံနိုင်ရေးအတွက်ဆိုပြီးတော့ သဘောထားမှတ်ချက်ပြုထားတာရှိပါတယ်။ ဒီသဘောထားမှတ်ချက်ကို ကျွန်တော့အနေနဲ့ ခုနကကျွန်တော်တင်ပြခဲ့တဲ့ ဟိုတယ်နှင့်ခရီးသွားလာရေး ဝန်ကြီးဌာနရဲ့ ကမ္ဘာ့လှည့်ခရီးသည်ဝင်ရောက်မှုနှင့်စပ်လျဉ်းတဲ့ ကိစ္စရပ်တွေမှာ လက်တွေ့နှင့်နီးစပ်တဲ့ တကယ့် ကျွန်တော်တို့ လျော့နည်းဝင်ရောက်လာတဲ့ နိုင်ငံခြားသားခရီးသွားတွေ ဘာကြောင့်လျော့နည်း ဝင်ရောက် လာတဲ့ အခြေအနေမှန်ကို ဒီသဘောထားမှတ်ချက်အတိုင်း ကုစားနိုင်မယ့်နည်းလမ်းများကို ရှာကြံဆောင်ရွက် ပေးပါလို့အလေးအနက်တိုက်တွန်းရင်းနဲ့ ကျွန်တော့ရဲ့ ဆွေးနွေးမှုကို နိဂုံးချုပ်ပါတယ်။ အားလုံးကို ကျေးဇူး တင်ပါတယ်ခင်ဗျား။</speech>
<speech type="speaker">ဒေါ်ခင်စန်းလှိုင် ပုလဲမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="355">ဒေါ်ခင်စန်းလှိုင်(ပုလဲမဲဆန္ဒနယ်၊ စစ်ကိုင်းတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါရှင်။ ကျွန်မအနေနဲ့ ၂၀၁၆-၂၀၁ရ ဘဏ္ဍာနှစ် အမျိုးသားစီမံကိန်းနှစ်ပတ်လည် အစီရင်ခံစာနှင့် ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက် အစီရင်ခံစာအပေါ် အပြုသဘောဆောင်ထောက်ပြ အကြံပြု ဆွေးနွေးသွားမှာဖြစ်ပါတယ်။ Power Point သုံးစွဲခွင့်ပြုပါရန်တင်ပြအပ်ပါတယ်ရှင်။ နာယကကြီးရှင်။ အမျိုးသားစီမံကိန်း နှစ်ပတ်လည်အစီရင်ခံစာကို လေ့လာသုံးသပ်ကြည့်တဲ့ အခါမှာ အရေးကြီးဆုံးအချက် တစ်ချက်ဖြစ်တဲ့ ဘတ်ဂျက်လိုငွေပြုမှု ဘတ်ဂျက် Deficit ကိုသတိထားမိ ပါတယ်။ နိုင်ငံတော်အစိုးရကပြည်တွင်းမှာ အကောင်အထည်ဖော်ရတဲ့ စီမံကိန်းတွေအတွက် ရငွေသုံးငွေ မညီမျှမှုဖြစ်တဲ့အခါမှာ ပြည်တွင်းလိုငွေဖြစ်ပေါ်ပါတယ်။ ဒီအတွက်ကြောင့် ကျွန်မတို့နိုင်ငံမှာ ငွေကြေး ဖောင်းပွမှုတွေဖြစ်ပြီး ပြည်သူတွေဟာ ကုန်ဈေးနှုန်းကြီးမြင့်မှုဒဏ်တွေ ခံစားရပါတယ်။ အစီရင်ခံစာ ၂ ခုလုံးရဲ့ သုံးသပ်ချက်အရ ငွေကြေးဖောင်းပွမှုနှုန်းဟာ ၂၀၁၆-၂၀၁ရ မှာ ပျမ်းမျှ ၆.၈၁ ရာခိုင်နှုန်း ဖြစ်နေပါတယ်။ ဒါဟာအရင်နှစ်က ငွေကြေးဖောင်းပွမှု ၁၀ ရာခိုင်နှုန်းနဲ့စာရင် အတိုင်းအတာတစ်ခုထိ လျှော့ချနိုင်တာမှန်ပေမယ့် မျက်ခြည်မပြတ်ဆက်ပြီး လျှော့ချနိုင်ဖို့လည်း ကြိုးစားနေရမှာဖြစ်ပါတယ်။ တစ်ဖက်မှာလည်း ပို့ကုန်သွင်းကုန် ဖြစ်တဲ့ ကုန်သွယ်မှုလိုငွေပြမှု Trade Deficit ဟာလည်း ငွေကြေးဖောင်းပွမှုကိုဖြစ်စေတဲ့ အရေးကြီးတဲ့ အကြောင်းတရား ဖြစ်နေပါတယ်။ ၂၀၁၆-၂၀၁ရ မှာ ကုန်သွယ်မှု လိုငွေဟာ အမေရိကန်ဒေါ်လာ ၅.၅ ဘီလီယံလောက်ဖြစ်ခဲ့ပါတယ်။ ဒီအရင်နှစ်က ၅.၄ ဘီလီယံဖြစ်နေလို့ စဉ်းစားကြည့်တဲ့အခါ ပို့ကုန်မှာ အမေရိကန်ဒေါ်လာ ၅၂၆.ရ သန်း လောက် ပိုပို့နိုင်ခဲ့ပြီးတော့ သွင်းကုန်မှာတော့ အရင်နှစ်ထက် အမေရိကန်ဒေါ်လာ ၆၀၂.၁ သန်းပိုခဲ့တာ တွေ့ရပါတယ်။ ဒီတော့လည်း ကုန်သွယ်မှုလိုငွေပြတာဟာ မဆန်းတော့ဘူးလို့ ပြောရမှာဖြစ်ပါတယ်။ ပို့ကုန် အခြေအနေတိုးတက်မှုအပေါ် လေ့လာကြည့်တဲ့အခါအများဆုံးတင်ပို့တာဟာ ရေနံနဲ့ သဘာဝဓာတ်ငွေ့ ဖြစ်နေပါတယ်။ တစ်ခါ သွင်းကုန်အခြေအနေကို ကြည့်တဲ့အခါမှာ အများဆုံးတင်သွင်းခဲ့တာတွေက ရေနံထွက် ပစ္စည်းဖြစ်တဲ့ ဒီဇယ်နဲ့ ဓာတ်ဆီစတာတွေဖြစ်ပြီး ဒုတိယကတော့ မော်တော်ယာဉ်နဲ့ မော်တော်ယာဉ် ပစ္စည်းတွေဖြစ်နေတာ တွေ့ရပါတယ်။ ဒီနှစ်ခုပေါင်းဟာ အမေရိကန်ဒေါ်လာ ၄.၃ ဘီလီယံ လောက်ဖြစ်နေ ပါတယ်။ စုစုပေါင်း သွင်းကုန်တန်ဖိုးဟာ အမေရိကန်ဒေါ်လာ ၁၇.၁ ဘီလီယံဖြစ်တဲ့အတွက် အဲဒီအများဆုံး နှစ်မျိုးဟာ သွင်းကုန်စုစုပေါင်းရဲ့ ၂၅ ရာခိုင်နှုန်းလောက် ဖြစ်နေတာကိုတွေ့ရပါတယ်။ ဒါကြောင့် ကျွန်မအနေနဲ့ အဆိုပါသွင်းကုန်တွေနဲ့စပ်လျဉ်းပြီး ကုန်သွယ်မှုလိုငွေပြုမှုကို လျှော့ချ နိုင်မယ့် နည်းလမ်းတွေကို ပြန်လည်ဆန်းစစ်သင့်တယ်လို့ ထင်မြင်မိပါတယ်။ ကုန်သွယ်မှုလိုငွေ လျှော့ချ နိုင်မှ ဘတ်ဂျက်လိုငွေလျှော့ချနိုင်မှသာ ငွေကြေးဖောင်းပွမှုနဲ့ ကုန်ဈေးနှုန်းကြီးမြင့်မှုဒဏ်ကို ထိန်းချုပ် နိုင်မှာဖြစ်ပါတယ်။ ကျွန်မတို့ လွှတ်တော်အသစ်နဲ့အစိုးရအသစ် ဖြစ်တည်လာကတည်းက ငွေကြေးဖောင်းပွမှု လျှော့ချနိုင်ဖို့ နည်းလမ်းအမျိုးမျိုးနဲ့ကြိုးစားခဲ့ရာမှာ အဓိကနည်းလမ်းကတော့ အစိုးရအသုံးစရိတ်ရဲ့ မလိုအပ်တဲ့ဖောင်းပွမှုတွေ၊ လေလွင့်ပြုန်းတီးမှုတွေကို ထိထိရောက်ရောက်ကာကွယ်နိုင်ဖို့ ပြည်ထောင်စုရဲ့ အရအသုံးဆိုင်ရာဥပဒေကို သေချာစိစစ်ဆောင်ရွက်ခဲ့တာပဲ ဖြစ်ပါတယ်။ ဒါကြောင့်လည်း ကျွန်မတင်ပြခဲ့ သလို ၂၀၁၆-၂၀၁ရ ဘဏ္ဍာနှစ်ရဲ့ ပျမ်းမျှငွေကြေးဖောင်းပွမှုဟာ ၂၀၁၅-၂၀၁၆ ဘဏ္ဍာနှစ်ထက် ၃.၁၉ ရာခိုင်နှုန်း လျော့ကျလာခဲ့တာဖြစ်ပါတယ်။ နာယကကြီးရှင်။ ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာစာမျက်နှာ ၂၄ အပိုဒ် ၅၀ မှာ အဓိကသွင်းကုန်တွေဟာ လုပ်ငန်းသုံးတွေများနေတဲ့အတွက် သွင်းကုန်ပမာဏကို လျှော့ချဖို့မလွယ်တဲ့ အကြောင်း သုံးသပ်တင်ပြထားတာကို တွေ့ရပါတယ်။ ကျွန်မအနေနဲ့ ဒီနေရာမှာ အဓိကသွင်းကုန်တစ်ခု ဖြစ်တဲ့ စက်ယာဉ်ယန္တရားတင်သွင်းမှုကို လေ့လာအကြံပြုလိုပါတယ်။ ၂၀၁၆-၂၀၁ရ ခုနှစ်မှာ မော်တော်ဆိုင်ကယ် ၁ သိန်းကျော်တင်သွင်းမှုအတွက် အမေရိကန်ဒေါ်လာ ၁၀၂ သန်းကျော်၊ ဆလွန်းကားစီးရေ ၄၇၀၀၀ ကျော် အတွက် အမေရိကန်ဒေါ်လာ ၃၉၅ သန်းကျော်၊ ကုန်တင်ယာဉ်နဲ့ အခြားယာဉ်များအတွက် အမေရိကန် ဒေါ်လာ ၇၇၁ သန်းကျော်တင်သွင်းသုံးစွဲခဲ့တာကို တွေ့ရပါတယ်။ လတ်တလော တိုင်းပြည်ရဲ့ အခြေအနေ အရ သွင်းကုန်ပမာဏကိုစဉ်းစားတဲ့အခါ အဓိကနဲ့ သာမညကွဲပြားဖို့လိုပါတယ်။ တိုင်းသူပြည်သားတွေ အတွက် မရှိမဖြစ်လိုအပ်တဲ့အခြေခံကျတဲ့ ကုန်ပစ္စည်းတွေကိုသာ ဦးစားပေးရွေးချယ် တင်သွင်းရမယ့် ို့ ရှုမြင်မိပါတယ်။ ကျေးလက်နေပြည်သူတွေ အဓိကထားအားကိုးနေရတဲ့ မော်တော်ဆိုင်ကယ်တွေ အများပြည်သူသုံး ခရီးသည်တင်ယာဉ်တွေ၊ ဆောက်လုပ်ရေးသုံး စက်ယန္တရားယာဉ်တွေ တင်သွင်းမှုကို လျှော့ချဖို့မသင့်ပေမယ့် ဇိမ်ခံဆလွန်းကားတွေ တင်သွင်းမှုကိုတော့ သေချာပြန်လည်စိစစ်ပြီး ထိန်းချုပ်ဖို့လိုနေပြီလို့ မြင်ပါတယ်။ နိုင်ငံတော်ရဲ့ သွင်းကုန်မူဝါဒမှာလည်း ဇိမ်ခံပစ္စည်းတွေ၊ Luxury တင်သွင်းမှုကို အတတ်နိုင်ဆုံး ထိန်းချုပ် ကန့်သတ်မည် ဖြစ်ကြောင်းကိုလည်း မူဝါဒချမှတ်ပြီးဖြစ်ပါတယ်။ ဒါတင်မက အစိုးရသစ်ရဲ့ လက်ထက်မှာ အထူးကုန်စည်ခွန်ဥပဒေကိုပြဋ္ဌာန်းပြီး ဇိမ်ခံပစ္စည်းများဖြစ်တဲ့ အရက်၊ စီးကရက်၊ ဆေးလိပ်၊ ဝိုင် စတဲ့ပစ္စည်း တွေရဲ့ အပေါ်မှာ အခွန်တိုးကောက်ထိန်းချုပ်ခဲ့တာ သတိထားမိမှာဖြစ်ပါတယ်။ ဒီမူဝါဒ Policy မျိုးကို ကျွန်မတင်ပြခဲ့တဲ့ ဇိမ်ခံဆလွန်းကား တင်သွင်းမှုဆိုင်ရာမှာလည်း စဉ်းစားထိန်းချုပ်သင့်တယ်လို့ အကြံပြု လိုပါတယ်။ ဒီလိုဆောင်ရွက်ခြင်းအားဖြင့် နှစ်စဉ်ကုန်သွယ်မှု လိုငွေမှာ အဓိကအခန်းကဏ္ဍကပါဝင်နေတဲ့ လောင်စာဆီ တစ်နည်းအားဖြင့် ရေနံနှင့်ပစ္စည်းများ တင်သွင်းရမှုကိုလည်း အတိုင်းအတာတစ်ခုအထိ လျှော့ချ နိုင်မှာဖြစ်ပါတယ်။ ဒါတင်မက ရန်ကုန်၊ မန္တလေးမြို့ကြီးတွေမှာ ပြည်သူတွေခံစားနေရတဲ့ ယာဉ်ကြော ပိတ်ဆို့မှုဒဏ်ကိုလည်း သက်သာစေမှာဖြစ်ပါတယ်။ လေးစားအပ်ပါသော နာယကကြီးရှင်။ တစ်ဆက်တည်းအကြံပြုလိုတာကတော့ စိုက်ပျိုးရေးနိုင်ငံ ဖြစ်တဲ့ ကျွန်မတို့ တိုင်းပြည်ရဲ့ အဓိကထွက်ကုန်ကောက်ပဲသီးနှံ အာလူး၊ ကြက်သွန်၊ အသား၊ ဟင်းသီး ဟင်းရွက် သစ်သီးဝလံ၊ ပန်း စတဲ့ ပြည်တွင်းမှာပင်ရနိုင်တဲ့ ပစ္စည်းတွေကို ပြည်ပကနေ တင်သွင်းရောင်းချ နေတာကို စူပါမားကတ်ကြီးတွေမှာ၊ ဈေးကြီးတွေမှာ တွေ့ရှိနေရတာကိုလည်း ပြန်လည်စဉ်းစားသုံးသပ်ဖို့ လိုအပ်နေပါတယ်။ ဒါမှသာ အစိုးရရဲ့ မူဝါဒတစ်ရပ်ဖြစ်တဲ့ သွင်းကုန်အစားထိုးကဏ္ဍ တိုးတက်ဖွံ့ဖြိုးရေးကို အထောက်အကူဖြစ်စေမှာဖြစ်သလို ကုန်သွယ်မှုလိုငွေကိုလည်း လျှော့ချနိုင်မှာဖြစ်ပါတယ်။ တစ်ပြိုင်နက် တည်းမှာ ပြည်တွင်းလုပ်ငန်းရှင်များ တောင်သူလယ်သမားများရဲ့ စိုက်ပျိုးထုတ်လုပ်မှုကဏ္ဍကို ပံ့ပိုးကူညီ နိုင်မှာလည်းဖြစ်ပါတယ်။ ဒါကြောင့် နိဂုံးချုပ်အနေနဲ့ ကုန်သွယ်မှုလိုငွေကို နှစ်စဉ်ဖြစ်ပေါ်လေ့ရှိတဲ့ ဇိမ်ခံပစ္စည်းများတင်သွင်းမှုနဲ့ ပြည်တွင်းမှာပင်ရရှိနိုင်တဲ့ ကုန်ပစ္စည်းများ သစ်သီးဝလံ၊ ပန်းမန်၊ ဟင်းသီးဟင်းရွက်တွေကို တင်သွင်းမှုကို အလေးအနက် အရေးတယူ ပြန်လည်စဉ်းစားသုံးသပ်ပြီး ထိန်းချုပ်ဆောင်ရွက်သင့်ပါကြောင်း တိုက်တွန်း အကြံပြုရင်း နိဂုံးချုပ်အပ်ပါတယ်ရှင်။ ကျေးဇူးတင်ပါတယ်ရှင်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ၂၀၁၆-၂၀၁ရ ဘဏ္ဍာနှစ် အမျိုးသား စီမံကိန်း နှစ်ပတ်လည်အစီရင်ခံစာနဲ့စပ်လျဉ်းပြီး ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိ ချက်နဲ့ သဘောထားမှတ်ချက် အစီရင်ခံစာအပါအဝင် လွှတ်တော်ကိုယ်စားလှယ်များရဲ့ ဆွေးနွေးချက် များအပေါ် သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက ပြန်လည်ရှင်းလင်း ဆွေးနွေးခြင်း၊ လွှတ်တော်က သဘောတူလက်ခံရန် ပြည်သူ့ငွေစာရင်းပူးပေါင်းကော်မတီက အဆိုတင်သွင်းခြင်းနဲ့ လွှတ်တော်၏ အတည်ပြုချက်ရယူခြင်းတို့ကို အစည်းအဝေး (၂၁)ရက်မြောက်နေ့မှာ ဆက်လက်ဆောင်ရွက်ရန် လျာထားပါကြောင်း ကြေညာပါတယ်။</speech>
</report>
<report>
<title>ပြည်ထောင်စုအစိုးရအဖွဲ့မှ ပေးပို့သော ၂၀၁၆-၂၀၁ရ ခု၊ ဘဏ္ဍာရေးနှစ် ပြည်ထောင်စု၏ဘဏ္ဍာငွေအရအသုံးဆိုင်ရာ နှစ်ပတ်လည်အစီရင်ခံစာ နှင့်စပ်လျဉ်း၍ ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ(၁၁/၂၀၁၇)အပေါ် လွှတ်တော် ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၆-၂၀၁ရ ခု၊ ဘဏ္ဍာရေးနှစ် ပြည်ထောင်စု၏ ဘဏ္ဍာငွေအရအသုံးဆိုင်ရာနှစ်ပတ်လည် အစီရင်ခံစာနဲ့စပ်လျဉ်းပြီး ၂၅-၈-၂၀၁ရ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော်အစည်းအဝေးမှာ သက်ဆိုင်ရာ ပြည်ထောင်စု အဆင့်အဖွဲ့အစည်းဝင်က လွှတ်တော်သို့ ရှင်းလင်းတင်ပြခြင်းနဲ့ ယင်းအစီရင်ခံစာအပေါ် ပြည်သူ့ငွေစာရင်း ပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာကို ဖတ်ကြားတင်ပြခြင်း တို့ကို ဆောင်ရွက်ခဲ့ပြီးဖြစ်ပါတယ်။ အထက်ပါ ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာနဲ့စပ်လျဉ်းပြီး ဆွေးနွေးဖို့ အမည်စာရင်း ပေးထားတဲ့ လွှတ်တော်ကိုယ်စားလှယ် ၆ ဦး ရှိပါတယ်။ လွှတ်တော်ကိုယ်စားလှယ်များအနေနဲ့ သတ်မှတ်ချိန် ၆ မိနစ်အတွင်း ဆွေးနွေးဖို့ဖြစ်ပါတယ်။</speech>
<speech type="speaker">ပထမဦးစွာ ဦးခင်ချို၊ လှိုင်းဘွဲ့မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="255">ဦးခင်ချို (လှိုင်းဘွဲ့မဲဆန္ဒနယ်၊ ကရင်ပြည်နယ်)</mp>အားလုံးမင်္ဂလာပါ။ ကျွန်တော် ကတော့ ကရင်ပြည်နယ် လှိုင်းဘွဲ့မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးခင်ချို ဖြစ်ပါတယ်။ ကျွန်တော်ဆွေးနွေးတင်ပြမယ့် အကြောင်းအရာကတော့ ၂၀၁၆-၂၀၁ရ ဘဏ္ဍာရေးနှစ် ဘဏ္ဍာငွေအရအသုံး ဆိုင်ရာနှစ်ပတ်လည် အစီရင်ခံစာအပေါ်မှာ ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာအမှတ် lookinolefonomomencen sin moscos ဘဏ္ဍာငွေအရအသုံးဆိုင်ရာများ ဆိုရာမှာ ရငွေနဲ့သုံးငွေအပိုင်း နှစ်ပိုင်းရှိရာမှာ သာမန်ငွေလုံးငွေရင်းနဲ့ ကြွေးမြီစာရင်းဆိုပြီး ကဏ္ဍ ၃ ခု ခွဲခြားဖော်ပြထားတာတွေ့ရပါတယ်။ ဒီကဏ္ဍ ၃ ခုနဲ့ပတ်သက်ပြီးတော့ ဗဟိုအဖွဲ့အစည်း ၁၁ ခု၊ နိုင်ငံပိုင်စီးပွားရေးအဖွဲ့အစည်း ရ ခုပါဝင်တဲ့ ဝန်ကြီးဌာန ၂၂ ခု၊ ဗဟိုဘဏ်၊ တပ်မြို့စည်ပင်သာယာရေးအဖွဲ့၊ နေပြည်တော်ကောင်စီနဲ့ နေပြည်တော်စည်ပင်သာယာရေးကော်မတီတို့ရဲ့ ဘဏ္ဍာငွေအရအသုံးဆိုင်ရာစာရင်းတွေ ပါဝင်တာတွေ့ရပါတယ်။ ၂၀၁၅-၂၀၁၆ ရဲ့ အရအသုံးစာရင်းအနေနဲ့ နှိုင်းယှဉ်ကြည့်တဲ့အခါမှာ ၂၀၁၆-၂၀၁ရ ရဲ့ ရငွေဟာ ယခင်နှစ်ရငွေထက် ၁.၆ ရာခိုင်နှုန်းပဲ တိုးလာတာ တွေ့ရပေမယ့် သုံးငွေကတော့ ၄.၃ ရာခိုင်နှုန်းတိုးလာပြီးတော့ ဘတ်ဂျက်လိုငွေပြမှုအနေနဲ့ကတော့ ယခင် နှစ်ရဲ့ ၃၅ ရာခိုင်နှုန်းလောက် တိုးလာတာတွေ့ရပါတယ်။ ဒါကြောင့် ရငွေ၊ သုံးငွေနဲ့ ဘတ်ဂျက်လိုငွေများ အခြေအနေကို မျက်ခြည်မပြတ် စိစစ်လေ့လာသင့်တယ်လို့ ယူဆပါတယ်။ စာရင်းချုပ်တွေအရ ရငွေတွေနဲ့ ပတ်သက်ပြီးတော့ လျာထားချက်အကောင်အထည်ဖော်မှုတွေကို လေ့လာကြည့်တဲ့အခါမှာ ဗဟိုအဖွဲ့အစည်း ၁၁ ခုမှာတော့ အဖွဲ့အစည်း ၃ ခုပဲ လျာထားချက်မပြည့်ကြောင်းနှင့် ပြည်ထောင်စုလွှတ်တော်က ၂၁.၅၆ ရာခိုင်နှုန်းနဲ့ အနည်းဆုံး၊ အမျိုးသားလွှတ်တော်က ၁၃၀၇.၅၀ ရာခိုင်နှုန်းနဲ့ အများဆုံးရရှိပြီးတော့ ငွေပမာဏမှာတော့ စာရင်းစစ်ချုပ်ရုံးက အများဆုံးရရှိတာတွေ့ရပါတယ်။ ဝန်ကြီးဌာန ၂၂ ခုမှာတော့ ဝန်ကြီးဌာန ၁၃ ခုက လျာထားချက် မပြည့်တာတွေ့ရပြီးတော့ လူကယ်ပြန်ဝန်ကြီးဌာနက ၃၁.၁၀ ရာခိုင် နှုန်းနဲ့ အနည်းဆုံးရပြီးတော့ အလုပ်သမား၊ လူဝင်မှုကြီးကြပ်ရေးက ၂၂၉.၆၂ ရာခိုင်နှုန်းနဲ့ အများဆုံး ငွေပမာဏ အနေနဲ့ကတော့ စီမံဘဏ္ဍာဝန်ကြီးဌာနက အများဆုံးရရှိတာ တွေ့ရပါတယ်။ ဗဟိုဘဏ်၊ တပ်မြို့စည်ပင်နေပြည်တော်ကောင်စီက လျာထားချက်ပြည့်ပြီးတော့ နေပြည်တော် စည်ပင်သာယာရေးက ၉၁.၁၁ ရာခိုင်နှုန်းပဲ ရရှိတာတွေ့ရပါတယ်။ ရငွေတွေထဲမှာ စာရင်းစစ်ချုပ်ရုံးရငွေ ထဲမှာ ယခင်ကလစာငွေက ပြင်ပလုပ်ခတွေထက်ကို နည်းတဲ့်ထမ်းငယ်တွေ အလုပ်ဝင်/ထွက်ကို ထိန်းချုပ်ဖို့ရည်ရွယ်ပြီးတော့ Bond ရေးထိုးတဲ့စနစ်နဲ့ အလုပ်မထွက်အောင် လျော်ကြေးနဲ့ ထိန်းချုပ်တာ မှန်ပေမယ့် လက်ရှိအခြေအနေမှာ ဝန်ထမ်းငယ်တွေအတွက် ဝန်ထုပ်ဝန်ပိုးဖြစ်နိုင်တဲ့အတွက် ဒါကိုပြန်လည် စဉ်းစားသင့်တယ်လို့ အကြံပြုချင်ပါတယ်။ အခွန်အကောက်ရငွေတွေထဲမှာ ကုန်သွယ်ခွန်၊ သွင်းကုန်လိုင်စင်ခွန်၊ တံဆိပ်ခေါင်းခွန်၊ ဝင်ငွေခွန်၊ တာတမံခွန်၊ သစ်တောခွန်၊ ဓာတ်သတ္တု၊ ဆက်သွယ်ရေး၊ ရေအားနဲ့ လျှပ်စစ် ဓာတ်အားခတွေက လျာထားချက်မပြည့်တာတွေ့ရလို့ အားနည်းချက်များ၊ လေ့လာဆန်းစစ်ပြီးတော့ တွန်းအားပေး ဆောင်ရွက်သင့်တယ်လို့ အကြံပြုချင်ပါတယ်။ သုံးငွေအနေနဲ့တော့ စာရင်းချုပ်တွေအရ လျာထားချက်ထက် ကျော်လွန်သုံးစွဲတာမရှိကြောင်း တွေ့ရပါတယ်။ သာမန်အရအသုံးစာရင်းတွေကို လေ့လာကြည့်တဲ့အခါမှာ သုံးငွေအပိုင်းမှာတော့ ခွင့်ပြု ငွေထက်ကျော်လွန်သုံးစွဲတာမရှိပေမယ့် ရငွေအနေနဲ့တော့ ဗဟိုအဖွဲ့အစည်းမှာ ရှေ့နေချုပ်ရုံး၊ ဝန်ကြီးဌာန တွေထဲမှာ ကာကွယ်ရေး၊ စိုက်/မွေး/ဆည်မြောင်း၊ လျှပ်စစ်စွမ်းအင်၊ ပညာရေး၊ ကျန်းမာရေး/အားကစား၊ ဆောက်လုပ်ရေး၊ လူကယ်ပြန်၊ ဟိုတယ်/ခရီးနဲ့ လျှပ်စစ်စွမ်းအင်၊ စက်မှုဝန်ကြီးဌာနတို့နှင့် နေပြည်တော် စည်ပင်သာယာတို့က လျာထားချက်မပြည့်တာ တွေ့ရပါတယ်။ ငွေလုံးငွေရင်းအရအသုံးမှာတော့ ရငွေက ဗဟိုအဖွဲ့ ၄ ခုကို လျာထားချက်ရေးဆွဲထားရာမှာ တရား လွှတ်တော်ချုပ်တစ်ခုပဲ လျာထားချက်ပြည့်တာတွေ့ရပြီးတော့ လျာထားတဲ့ဝန်ကြီးဌာန ၁၅ ခုမှာတော့ နိုင်ငံခြားရေး၊ ပြည်ထဲရေး၊ သာသနာရေး၊ ယဉ်ကျေးမှု၊ လျှပ်စစ်စွမ်းအင်၊ လူဝင်မှုနဲ့ ပြည်သူ့အင်အား၊ စက်မှုနဲ့ စီးပွားရေးအဖွဲ့အစည်း ၅ ခုကို လျာထားပေးပေမယ့် သယံဇာတ/သစ်တော၊ လျှပ်စစ်စွမ်းအင်၊ စက်မှုတို့ပဲ လျာထားချက်ပြည့်ကြောင်း တွေ့ရပါတယ်။ ရငွေမှာ နိုင်ငံခြားရေးက လျာထားချက်ရဲ့ ၂၀၂၀၇၇.၁၄ ရာခိုင်နှုန်းအဖြစ်နဲ့ ထူးထူးခြားခြား ရရှိကြောင်းတွေ့ရပြီးတော့ ရှင်းလင်းချက်တွေအရ စီးပွားရေးအဖွဲ့တွေရဲ့ ငွေလုံးငွေရင်းရငွေမဟုတ်တဲ့ ဘီလူးချောင်း(၃)နဲ့ သောက်ရေခပ်(၂) စီမံကိန်းအတွက် ဌာနကစိုက်ထုတ်ငွေပြန်ရခြင်းဟာ ကြွေးမြီစာရင်းမှာ ရေးဆွဲသင့်တယ်လို့ ယူဆပါတယ်။ သုံးငွေမှာတော့ အစိုးရအဖွဲ့၊ အမျိုးသားလွှတ်တော်၊ စာရင်းစစ်ချုပ်ရုံးနဲ့ စီးပွားကူးသန်းဝန်ကြီးဌာနတို့ဟာ ခွင့်ပြု ခန့်မှန်း ခြေထက် ကျော်လွန်သုံးစွဲမှုဖြစ်ပေါ်ကြောင်း တွေ့ရပါတယ်။ ဘဏ္ဍာငွေအရအသုံးဆိုင်ရာ ဥပဒေနဲ့အညီ သတိပြု ဆောင်ရွက်သင့်တယ်လို့ အကြံပြုချင်ပါတယ်။ ကြွေးမြီအရအသုံးစာရင်းအရ ဗဟို အဖွဲ့အစည်းများ စာရင်းစစ်ချုပ်ရုံးနဲ့ ပြည်ထောင်စုလွှတ်တော် ၂ ခုပဲ လျာထားတာရှိပြီးတော့ လျာထားချက်မပြည့်ကြောင်းနဲ့ ဝန်ကြီးဌာနတွေမှာတော့ ဦးစီးဌာန ၁၀ ခုနဲ့ စီးပွားရေးအဖွဲ့ ၄ ခု လျာထားရာမှာ သယံဇာတသဘာဝနဲ့ စီးပွား/ကူးသန်း ၂ ခုပဲလျာထားချက် ပြည့်ပြီး တော့ သုံးငွေမှာ စိုက်/မွေး/ဆည်မြောင်းက လျာထားချက်ရဲ့ ၀.၀၅ ရာခိုင်နှုန်း ပိုသုံးပြီးတော့ စက်မှုဝန်ကြီး ဌာနက ၂.၁၆ ရာခိုင်နှုန်း ပိုသုံးတာတွေ့ရပါတယ်။ ဆွေးနွေးတင်ပြချက်တွေအရ ဘတ်ဂျက်လိုငွေတိုးလာမှုဟာ ယခင်နှစ် ဘတ်ဂျက်လိုငွေထက် ရာခိုင်နှုန်း တိုးလာလို့ ရငွေပြည့်ပြည့်ဝဝရရှိအောင် ဆောင်ရွက်ဖို့လိုကြောင်းနဲ့ သုံးငွေကိုလည်းပဲ ဘဏ္ဍာရေးစည်းမျဉ်း၊ ဘဏ္ဍာငွေအရအသုံးဆိုင်ရာ ဥပဒေပြဋ္ဌာန်းချက်တွေနဲ့အညီ သုံးစွဲကြဖို့လိုကြောင်း အကြံပြုလိုပါတယ်။ ပူးပေါင်းကော်မတီရဲ့ အစီရင်ခံစာပါမသုံးနိုင်လို့ ပြန်အပ်ရတဲ့ငွေဟာ ခွင့်ပြုငွေရဲ့ ၁၅ ရာခိုင်နှုန်းရှိတာ တွေ့ရတဲ့ အတွက် နိုင်ငံတော်တည်ဆောက်ရေးလုပ်ငန်းအတွက် အမှန်လိုအပ်တဲ့နေရာတွေမှာ မသုံးစွဲနိုင်တော့တဲ့ အတွက် နိုင်ငံဖွံ့ဖြိုးရေးအတွက် ဟာကွက်တွေဖြစ်ပေါ်ရတဲ့အတွက် နောင်မှာ ပြည်ထောင်စုအစိုးရအဖွဲ့ရဲ့ ၂၇-၁-၂၀၁ရ ရက်စွဲပါစာအမှတ်၊ ၅/၄၇၀-ဘတ်ဂျက်/အဖရ(၂၀၁၇)ပါ ညွှန်ကြားချက်များနဲ့ စီမံ/ဘဏ္ဍာ ဝန်ကြီးဌာနရဲ့ ၁-၄-၂၀၁ရ ရက်စွဲနဲ့ ထုတ်ပြန်ခဲ့တဲ့ အမိန့်ကြော်ငြာစာအမှတ်(၃၅/၂၀၁၇)တို့နဲ့အညီ ဆောင်ရွက်ကြဖို့ အကြံပြု တိုက်တွန်းရင်း နိဂုံးချုပ်အပ်ပါတယ်။ အားလုံးကိုကျေးဇူးတင်ပါတယ်။</speech>
<speech type="speaker">ဆက်လက်ပြီး ဒေါ်သန္တာ အိမ်မဲမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="187">ဒေါ်သန္တာ (အိမ်မဲမဲဆန္ဒနယ်၊ ဧရာဝတီတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီး၊ ပြည်သူ့လွှတ်တော် ဥက္ကဋ္ဌကြီးနှင့်တကွ အားလုံးမင်္ဂလာပါရှင်။ ကျွန်မကတော့ ဧရာဝတီတိုင်းဒေသကြီး၊ အိမ်မဲမဲဆန္ဒနယ်က ပြည်သူ့လွှတ်တော်ကိုယ်စားလှယ် ဒေါ်သန္တာ ဖြစ်ပါတယ်။ ပြည်ထောင်စုအစိုးရအဖွဲ့ကပေးပို့တဲ့ ၂၀၁၆-၂၀၁ရ ခု ဘဏ္ဍာရေးနှစ် ပြည်ထောင်စုရဲ့ ဘဏ္ဍာငွေအရသုံးဆိုင်ရာ နှစ်ပတ်လည်အစီရင်ခံစာနဲ့ စပ်လျဉ်းပြီး ပြည်သူ့ငွေစာရင်ပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထား မှတ်ချက်အစီရင်ခံစာ(၁၁/၂၀၁၇) အပေါ် ထောက်ခံအကြံပြု ဆွေးနွေးသွားမှာ ဖြစ်ပြီးတော့ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနလက်အောက်ရှိ ကျေးလက်ဒေသဖွံ့ဖြိုးတိုးတက်ရေး ဦးစီးဌာနမှ အကောင်အထည်ဖော်ဆောင်ရွက်ခဲ့တဲ့ အိမ်မဲမြို့နယ်မှ လုပ်ငန်းများကို မူတည်တင်ပြဆွေးနွေး သွားမှာ ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးရှင့်။ ဖွဲ့စည်းပုံအခြေခံဥပဒေမှာ ပြည်ထောင်စုရဲ့ ရသုံးခန့်မှန်းခြေငွေစာရင်းနဲ့ပတ်သက်ပြီး ပြည်ထောင်စုလွှတ်တော်သို့ တင်ပြဆောင်ရွက်ပြီး ပြည်ထောင်စုရဲ့ ဘဏ္ဍာငွေအရအသုံးဆိုင်ရာ ဥပဒေအတိုင်း ပြည်ထောင်စုအစိုးရအဖွဲ့က လိုအပ်သလို ဆောင်ရွက်ရတယ်လို့ ပြဋ္ဌာန်းပါတယ်။ ၎င်းဥပဒေပေါ်မူတည်ပြီး လိုအပ်တဲ့ ဘဏ္ဍာရေးစည်းမျဉ်းစည်းကမ်း၊ လုပ်ထုံးလုပ်နည်း ညွှန်ကြားချက်တွေကိုထုတ်ပြန်တာ ဖြစ်ပါတယ်။ မူလဥပဒေကိုအခြေခံ၍ ဘဏ္ဍာရေး စည်းမျဉ်းစည်းကမ်းနဲ့အညီ သုံး မသုံးကို စောင့်ကြည့်ထိန်းကျောင်းနိုင်ရေးအတွက် ပြည်ထောင်စုအစိုးရ အဖွဲ့က နှစ်အလိုက်နှစ်ပတ်လည် အစီရင်ခံစာအပေါ် ပြည်သူ့ငွေစာရင်းပူးပေါင်းကော်မတီရဲ့ လေ့လာ ကိုယ်စားလှယ်များမှ ပြည်ထောင်စုဘဏ္ဍာငွေ အလေအလွင့်မရှိစေရေးအတွက် ဥပဒေလုပ်ထုံးလုပ်နည်း များ၊ ဘဏ္ဍာရေးမူဝါဒများနှင့် ညီ မညီ ဆွေးနွေးကြရတာ ဖြစ်ပါတယ်။ ကျွန်မရဲ့မဲဆန္ဒနယ် အိမ်မဲမြို့နယ်အတွက် ၂၀၁၆-၂၀၁ရ ဘတ်ဂျက်အတွက် ကျေးလက်ဒေသဖွံ့ဖြိုးရေး လုပ်ငန်းကနေပြီးတော့ မြေသားရေကန်အနက်နှိုက်ခြင်း လုပ်ငန်းများကို ဆွေးနွေးလိုပါတယ်။ Power Point သုံးစွဲခွင့်ပြုပါရှင့်။ ပုံမှာမြင်ရတဲ့အတိုင်း ဒီမှာဆို ဆိုင်းဘုတ်မှာတွေ့ရပါလိမ့်မယ်။ ကွမ်းယား တံခွန်တိုင်ကျေးရွာအုပ်စု ဝါးတောကျေးရွာရေကန်လို့ ဖော်ပြထားသော်လည်း အမှန်မှာ ဝါးတောကျေးရွာ ရေကန်ဟာ တမံကြီးကျေးရွာ အုပ်စုမှာသာ ရှိနေခဲ့ပါတယ်။ ရွာနာမည်မှားနေခဲ့တဲ့အတွက် လုပ်ငန်းနှောင့်နှေး ကြန့်ကြာမှုတွေရှိခဲ့ပါတယ်။ အလျင်စလိုလုပ်ခဲ့ရတဲ့အတွက် အခုထက်ထိရေကန် ဘောင်တွေပြို ကျခြင်း ဆိုတဲ့ကိစ္စတွေ ဆက်တိုက်ဖြစ် ဒီအချက်ဟာဆိုရင် ပြည်သူ့ငွေစာရင်းပူးပေါင်းကော်မတီရဲ့ သုံးသပ်ချက် အပိုဒ် ၁၈ ဖြစ်တဲ့ ၂၀၁၆ ပြည်ထောင်စုရဲ့ ဘဏ္ဍာငွေအရအသုံးဆိုင်ရာ ဥပဒေပါ ရငွေသုံးငွေ ရည်မှန်းချက် ပြည့်မီအောင် ဆောင်ရွက်နိုင်ခြင်းမရှိဘူးဆိုတာနဲ့ ကိုက်ညီပါတယ်။ ဖြည့်စွက်ပြီး ဆွေးနွေး ရမည်ဆိုလျှင် စီမံကိန်းရေးဆွဲတဲ့ နေရာမှာ မြေပြင်အခြေအနေကို ကွင်းဆင်းစစ်ဆေးမှုမရှိဘဲ စာရွက်ပေါ် တွေမှာသာ ရေးဆွဲခဲ့တာကြောင့်လို့ သုံးသပ်နိုင်ပါတယ်။ တမံကြီးခြောက်အိမ်တန်းကျေးရွာက ရေကန်ကတော့ ရွာဦးဘုန်းတော်ကြီးတူးပြီးသား ရေကန်ကို အနက်နှိုက်တာဖြစ်တဲ့အတွက် လုပ်ငန်းမှားယွင်းမှု ကြောင့် တစ်ရွာတည်းမှာပဲ ရေကန်နှစ်ကန် ဖြစ်နေရပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးရှင့်။ နောက်တစ်ခုကတော့ ပြည်သူ့ ငွေစာရင်းပူးပေါင်းကော်မတီ သုံးသပ်အပိုဒ် ၂၁ ပါ အချက် ဘဏ္ဍာရေးနှစ် ကျော်လွန်သုံးစွဲမှုအပိုင်းကို ထောက်ခံဆွေးနွေးသွားမှာ ဖြစ်ပါတယ်။ ပုံမှာပါတဲ့အတိုင်း အိမ်မဲမြို့နယ်ရဲ့ ကျေးလက်ကျောက်ချော လမ်းဟာ ၂၀၁၆-၂၀၁ရ အတွက် လမ်းအသစ်နှစ်လမ်း လုပ်ကိုင်ခွင့်ရရှိခဲ့ပါတယ်။ စုစုပေါင်းအားဖြင့်ဆို ၂ မိုင် ၃ ဖာလုံ ပေပေါင်းအားဖြင့်ဆို ၁၂၀၀၀ ကျော်ရှိခဲ့ပါတယ်။ တာဝန်သိဝန်ထမ်းကောင်းတစ်ဦးရဲ့ တာဝန် သိမှုကြောင့် ပေ ၃၂၀၀ လိုနေသေးတာကို သိရှိရတာဖြစ်လို့ နိုင်ငံတော်အတွက်လည်း ကျေးဇူးတင်ပါတယ်။ ဒီလိုဝန်ထမ်းကောင်းတွေကိုလည်း ကျွန်မတို့ ချီးမြှင့်ဖို့လိုပါတယ်။ အစားထိုးပြန်ပြီး လုပ်ပေးတဲ့၁၆ နှစ်ကုန်ပိုင်းမှာဖြစ်ပြီး ၂၀၁ရ ဇူလိုင်မှာမှ လုပ်ငန်းပြီးစီးပါတယ်။ ဒါကိုကြည့်မယ်ဆိုရင် သဘာဝ ဘေးဒဏ်ကြောင့် လုပ်ငန်းပမာဏကြီးတာကြောင့်မဟုတ်ဘဲ ဥပဒေနဲ့မညီဘဲ ဘဏ္ဍာရေးနှစ်ကျော်လွန် သုံးစွဲခဲ့ တာပါ။ ပြည်သူ့ငွေစာရင်းပူးပေါင်းကော်မတီရဲ့ သဘောထားမှတ်ချက် အပိုဒ် ၂၆ မှာပါတဲ့အတိုင်း ဥပဒေ ပြဋ္ဌာန်းချက်တစ်ရပ်ကို ညွှန်ကြားချက်တစ်ရပ်က ကျော်လွန်ဆောင်ရွက်နေတာကိုတွေ့ရပြီး ကြပ်မတ် ဆောင်ရွက်သင့်သလို ဥပဒေနဲ့အညီလည်း ထိရောက်စွာအရေးယူသင့်ပါတယ်။ ဒါပုံမှာပြထားတာကတော့ ခလောက်သိုက်ချောင်းကူး ကွန်ကရစ်တံတားဖြစ်ပါတယ်။ ၂၀၁၆-၂၀၁ရ မှာ လုပ်ပိုင်ခွင့်ရရှိခဲ့တာ ဖြစ်ပါတယ်။ Next Slider အရှည် ၇၀ အကျယ် ၁၄ ပေ အမြင့် ၁၈ ပေ ကျေးလက် ဦးစီးဌာနက တင်ဒါခေါ်ယူ ဆောင်ရွက်ခဲ့တာ ဖြစ်ပါတယ်။ ပုံမှာမြင်တဲ့အတိုင်းပဲ တစ်နှစ်မပြည့်မီမှာပဲ ဒီချဉ်းကပ်လမ်းတွေ မြေထိန်းနံရံတွေ အကုန်လုံး ပြိုကျပျက်ဆီးနေတာကို မြင်ရမှာဖြစ်ပါတယ်။ မြို့နယ်ကျေးလက်ဦးစီးဌာနမှူးရဲ့ စစ်ဆေးချက်အရဆိုရင် စီမံကိန်းရေးဆွဲစဉ်ကတည်းက ၁၀ ပေခန့် လျော့နည်း နေတာရယ်၊ တံတားဘေးမှာမြောင်းကပ်လျက် ရှိနေတာရယ်ကြောင့်လို့ သိရပါတယ်။ ဒါဆိုရင်စီမံကိန်းရေးဆွဲခဲ့တဲ့ ဌာနဆိုင်ရာဝန်ထမ်းတွေရဲ့ အရည်အသွေး၊ အရည်အချင်းတွေကို မေးခွန်းထုတ်စရာ ဖြစ်နေပါတယ်။ ဒါဆိုဘဏ္ဍာရေးမူဝါဒအတိုင်း ပြည်သူလူထုရဲ့ လက်ရှိလက်ငင်း အသုံးမပြုနိုင်တော့တဲ့ အခြေအနေ ဖြစ်နေပါတယ်။ တကယ်လို့များ ထပ်မံပြင်ဆင်ဖို့အတွက် ဘဏ္ဍာငွေများ ထပ်မံပံ့ပိုးပေးရမယ်ဆိုရင် ပြည်သူရော နိုင်ငံတော်ရော အလွန်နစ်နာလှပါတယ်။ နိဂုံးချုပ်အနေနဲ့တင်ပြရရင် ဒီလိုဖြစ်စဉ်တွေဟာ ကျွန်မတို့မြို့တစ်မြို့တည်းမှာသာ ဖြစ်နေတာ မဟုတ်ပါဘူး။ ဒီမိုကရေစီအစိုးရလက်ထက် တရားဥပဒေစိုးမိုးရေးဥပဒေအထက်မှာ ဘယ်သူမှမရှိစေရ ဆိုတာနဲ့အညီ ဥပဒေကို ဖောက်ဖျက်ကျော်လွန် လုပ်ကိုင်ခွင့်ပြုသူ လုပ်ကိုင်သူအားလုံးကို ဥပဒေနဲ့အညီ အရေးယူဆောင်ရွက်ခြင်းဖြင့် ပြည်သူ့ဘဏ္ဍာငွေကို ကာကွယ်သင့်ပါကြောင်း တင်ပြဆွေးနွေးအပ်ပါတယ်။ ကျေးဇူးတင်ပါတယ်ရှင့်။</speech>
<speech type="speaker">ဦးဇုန်လှယ်ထန်း ချင်းပြည်နယ်မဲဆန္ဒနယ်အမှတ်(၄) ဆွေးနွေးဖို့ဖြစ်ပါတယ်။</speech>
<speech><mp id="862">ဦးဇုန်လှယ်ထန်း(မဲဆန္ဒနယ်အမှတ်-၄၊ ချင်းပြည်နယ်)</mp>အားလုံးမင်္ဂလာပါ။ လေးစားအပ်တဲ့ ဥက္ကဋ္ဌကြီးခင်ဗျား။ ဒီပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက် အစီရင်ခံစာကို ဆွေးနွေး သွားပါမယ်။ ပထမဆုံးဆွေးနွေးချင်တာကတော့ ဒီပို့ဆောင်ရေးနှင့်ဆက်သွယ်ရေးဝန်ကြီးဌာနနဲ့ ဒီပြည်ထဲရေး ဝန်ကြီးဌာနရဲ့ ပြဿနာပေါ့နော်။ ကျွန်တော်တို့ဖလမ်းမြို့နယ်၊ ရိခေါဒါရ်မြို့ အုပ်ချုပ်ရေးမှူးအထွေထွေဦးစီး ဌာနက ရိခေါဒါရ်မြို့ မှာတည်ဆောက်မယ့် ဒီ Microwave ဒီဆက်သွယ်ရေး ကိစ္စဖြစ်ပါတယ်။ ဒီကိစ္စနှင့် ပတ်သက်ပြီးတော့ ဒီဖလမ်းမြို့နယ် ရိခေါဒါရ်မြို့ အုပ်ချုပ်ရေးမှူး၊ အထွေထွေအုပ်ချုပ်ရေးဦးစီးဌာနက ယင်း နေရာသည် ရဟတ်ယာဉ်ကွင်းနဲ့ လွတ်ကင်းမှုမရှိဘဲ အထက်ဌာနများ၏ ညွှန်ကြားချက် တစ်စုံတစ်ရာမရမချင်း လုပ်ငန်းဆက်လက်ဆောင်ရွက်ခြင်းမပြုရန် ၂၀၀ရ ခုနှစ်၊ မေလတွင် ညွှန်ကြားလာပါ၍ လုပ်ငန်းရပ်ဆိုင်းထား ပါကြောင်း၊ လုပ်ငန်းပြီးစီးမှု ၈၅ ရာခိုင်နှုန်းအတွက် ငွေပေးချေပြီး ကျပ် ၂.၉၉ သန်း ကျန်ရှိပါကြောင်း တင်ပြ လာပါသည်ဆိုတဲ့ ကိစ္စနှင့်ပတ်သက်ပြီးတော့ ဒီမှာဒီကျွန်တော်တို့ အစီရင်ခံစာမှာပါတဲ့အတိုင်းဒါကလွှတ်တော်ရဲ့ ကတိကဝတ်ဖြစ်ပါတယ်။ လွှတ်တော်မှာ မေးခွန်းမေးမြန်းပြီးတော့မှ ကတိကဝတ်ပြုပြီးမှ ဆောင်ရွက်မယ့် ကိစ္စဖြစ်ပါတယ်။ ဒီလိုမျိုး အစိုးရအဖွဲ့တစ်ခုတည်းအတွင်းမှာ ဒီလိုမျိုးဝန်ကြီးဌာနနှစ်ခု သဘောထား မတိုက်ဆိုင်လို့ ဒီစီမံကိန်းတစ်ခုရပ်ဆိုင်းရတယ်ဆိုတာ မဖြစ်သင့်ပါဘူး။ အမှန်ဆိုရင် ညှိနှိုင်းမှုလုပ်သင့်ပါတယ်။ 8:cos? Cabinet qs pê:vệulosusin 8caos697:0$6:9$mm$ špondage:v)$. Cabinet os တင်ပြပြီးတော့ ပြည်ထဲရေးနှင့် ကျွန်တော်တို့ ညှိနှိုင်းပြီးတော့ ဒီကိစ္စကို အကောင်အထည်ဖော်သင့်ပါတယ်လို့ ကျွန်တော်မြင်ပါတယ်။ ဒီနေရာကတော့ ရဟတ်ယာဉ်ဆင်းမယ့်နေရာနှင့်မလွတ်ရင် တခြားနေရာလည်း ရှာသင့် ပါတယ်။ ပြီးတော့ ဒီရဟတ်ယာဉ်ရပ်မယ့်နေရာလည်း တခြားနေရာမှာလည်း ရှာသင့်ပါတယ်။ ဒီကိစ္စက အစိုးရ တစ်ခုအတွင်းမှာ ဒီလိုမျိုးမဖြစ်သင့်ဘူး။ ညှိနှိုင်းမှုရှိသင့်ပါတယ်ဆိုတာ ကျွန်တော် ပထမဆုံး တင်ပြချင်ပါတယ်။ ဒုတိယမှာ ဒီဘဏ္ဍာနှစ် ကျော်လွန်ပြီးတော့သုံးစွဲတဲ့ကိစ္စနှင့်ပတ်သက်ပြီးတော့ ဒီပြည်သူ့ငွေစာရင်း ပူးပေါင်းကော်မတီရဲ့သဘောထားမှတ်ချက် ၂၆ ကိုတော့ ကျွန်တော်ကတော့ အကြံပြု ဆွေးနွေးချင်ပါတယ်။ ဘဏ္ဍာရေးနှစ်ကျော်လွန်သုံးစွဲခြင်းမှာ ဥပဒေပြဋ္ဌာန်းချက်ကို ညွှန်ကြားချက်တစ်ရပ်အဖြစ် ကျော်လွန်အောင် ဆောင်ရွက်သည့် သဘောထားသက်ရောက်သည့်အတွက် ဘတ်ဂျက်တောင်းခံခြင်း၊ အကောင်အထည်ဖော် ဆောင်ရွက်ခြင်းများနှင့် ဆက်လက်၍ တည်ဆဲဥပဒေ၊ စည်းမျဉ်း၊ စည်းကမ်း၊ လုပ်ထုံးလုပ်နည်းများနှင့် ညီညွတ်စေရန်အောက်ပါအတိုင်း ကြပ်မတ်ဆောင်ရွက်သင့်ကြောင်း သဘောထားမှတ်ချက် ပြုပါသည်ဆိုတဲ့ ကိစ္စမှာ ကျွန်တော်တို့က အမှန်ဆိုရင် ဒီဥပဒေကို ကျွန်တော်တို့ ပြဋ္ဌာန်းတဲ့ဒီစတင်သက်ရောက်တဲ့ ြဋ္ဌာန်းထားပါတယ်။ ကုန်ဆုံးတဲ့ဌာန်းမထားပါဘူး။ ဒါဟာအမှန်ဆိုရင် ဒါကို အစိုးရက အလုပ်လုပ်တဲ့လုပ်သာကိုင်သာဖြစ်သွားအောင် ကျွန်တော်တို့ ပံ့ပိုးသင့်ပါတယ်။ ဒါသူတို့ရဲ့ လုပ်ပိုင် ခွင့်ပါ။ အမှန်ဆိုရင် ဥပဒေမှာ ကျွန်တော်တို့ ပြဋ္ဌာန်းပေးထားတာကတော့ ပုဒ်မ ၂ မှာ ဒီလို ပြဋ္ဌာန်းပေးထား ပါတယ်။ ရငွေများကို စီမံကြီးကြပ်ကောက်ခံရာတွင်လည်းကောင်း၊ သုံးငွေများကို စီမံခန့်ခွဲရာတွင်လည်းကောင်း၊ ဤဥပဒေပါ ပြဋ္ဌာန်းချက်များ၊ သက်ဆိုင်ရာ ဥပဒေများ၊ နည်းဥပဒေများ၊ စည်းမျဉ်းစည်းကမ်းများ၊ အမိန့် ကြော်ငြာစာများ၊ အမိန့်များ၊ ညွှန်ကြားချက်များ၊ လုပ်ထုံးလုပ်နည်းများအတိုင်း ဆောင်ရွက်ရမယ်လို့ ကျွန်တော်တို့ဥပဒေမှာ ပြဋ္ဌာန်းထားပေးထားပါတယ်။ ၂၀၁၆ မှာလည်းအဲဒီလိုပဲ။ ၂၀၁ရ မှာလည်း အဲဒီလိုပဲ။ အဲဒါကြောင့် သူတို့ ဘဏ္ဍာနှစ်ကျော်လွန်သုံးစွဲခြင်းဟာ သူတို့အဆင်မပြေဘူးဆိုရင် သူတို့ရဲ့ လုပ်ပိုင်ခွင့် ဖြစ်ပါတယ်။ Executive Privilege လို့ခေါ်ပါတယ်။ ဒါဟာသူတို့ရဲ့ လုပ်ပိုင်ခွင့်ဖြစ်ပါတယ်။ ဒီနောက် ရန်ပုံငွေ လွှဲပြောင်းတဲ့ကိစ္စ၊ ဒီအပိုဒ် ၂၂ မှာပါတဲ့ ရန်ပုံငွေလွှဲပြောင်းခွင့်ပြုတဲ့ ကိစ္စမှာလည်း ဒီလိုပါပဲ။ ကျွန်တော်တို့ အရင်ကတည်းက ဒီ ညွှန်ကြားချက် တို့ Burma Budget Manual တို့ ဘာတို့၊ နဂိုကတည်းက ဒါတွေက အကုန်လုံး တည်ဆဲဥပဒေဖြစ်ပါတယ်။ ကျွန်တော်တို့ ဒီဥပဒေကြမ်းပူးပေါင်းကော်မတီရဲ့ အကြံပြုချက်ကိုတော့ ကျွန်တော်က ဒီလိုဘဲ ထပ်ဆင့်အကြံပြုချင်ပါတယ်။ ဒါဥပဒေမှာ ကျွန်တော်တို့ ခွင့်ပြုထားပြီးသားဖြစ်ပါတယ်။ အဲဒါကြောင့် ကျွန်တော်တို့ ဒီအစီရင်ခံစာကိုတော့ ပြန်ပြီးတော့ သုံးသပ်သင့်ပါတယ်။ အစိုးရအဖွဲ့ကို လုပ်သာ ကိုင်သာဖြစ်အောင် လုပ်သင့်ပါတယ်လို့ တင်ပြချင်ပါတယ်။ ကျေးဇူးတင်ပါတယ်။</speech>
<speech type="speaker">ဦးကံမြင့် သရက်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="280">ဦးကံမြင့် (သရက်မဲဆန္ဒနယ်၊ မကွေးတိုင်းဒေသကြီး)</mp>လေးစားရပါသော ပြည်ထောင်စု လွှတ်တော် နာယကကြီးနဲ့ အားလုံးပဲ မင်္ဂလာပါ။ ကျွန်တော်ကတော့ မကွေးတိုင်းဒေသကြီး၊ သရက်မြို့နယ်မှ ပြည်သူ့လွှတ်တော်ကိုယ်စားလှယ် ဦးကံမြင့်ဖြစ်ပါတယ်။ ကျွန်တော့အနေနဲ့ ပြည်ထောင်စုလွှတ်တော်၊ ပြည်သူ့ငွေစာရင်းပူးပေါင်းကော်မတီရဲ့ သဘောထားမှတ်ချက်အစီရင်ခံစာ (၁၁/၂၀၁၇)ကို ကျွန်တော် ခြုံငုံ ဆွေးနွေးသွားမှာဖြစ်ပါတယ်။ swmo:acopil na cosø Power Point aq:gačQolu šys malecossos, Financial Statement ပေါ့နော်၊ ၂၀၁၆-၂၀၁ရ ကျွန်တော်တို့နိုင်ငံရဲ့ ဒီဇယားကို Comparative statement ပေါ့။ ဒီနှိုင်းယှဉ်တဲ့ဇယားကို ကြည့်ခြင်းအားဖြင့် ကျွန်တော်တို့ တိုင်းပြည်ရဲ့ စီးပွားရေးအခြေအနေ နှေးကွေး နေတာရယ်၊ ဖွံ့ဖြိုးမှုရှိမရှိကို ဒါသိလို့ရပါတယ်။ အဲဒီတော့ ကျွန်တော်တို့က တိုင်းပြည်တစ်ပြည်ဟာ ဒီမိသားစုတစ်စုနဲ့ မတူပါဘူး။ တိုင်းပြည်တစ်ပြည်ဟာ မိသားစုတစ်စုမှာ ရငွေဟာ သုံးငွေထက် များလို့ရှိရင်တော့ ဒါက ကောင်းပါတယ်။ ဒါပေမယ့် တိုင်းပြည်မှာတော့ ဒီ လိုငွေကို ပြတိုင်း၊ လိုငွေကို နည်းနည်းပြတိုင်း မကောင်းဘူးလို့ ပြောလို့မရပါဘူး။ ပိုငွေပြတဲ့ ဘတ်ဂျက်ကကောင်းသလို၊ လိုငွေ ပြတဲ့ဘတ်ဂျတ်က မကောင်းဘူးလို့ ပြောလို့မရပါဘူး။ အဲဒီတော့ ဒီမှာ ကျွန်တော်တို့က မူလခန့်မှန်းခြေစာရင်းမှာ BE မှာ men on Deficit d acm Greenfeochondon Con 2009 နောက်ကျွန်တော်တို့ အမှန်အကန်အကောင်အထည်ဖော်မှုယာယီစာရင်းမှာ ၂,၀၆၂.၆၈၀ လို့ ပြထားတယ်။ ဒါကိုပြခြင်းအားဖြင့် ကောင်းတယ်လို့ ကျွန်တော်တို့က လောလောဆယ်တော့ လက်ခံရမယ်။ ဒါပေမယ့် တကယ်တော့ မဟုတ်ပါဘူး။ ဘာလို့လဲဆိုတော့ ကျွန်တော်တို့ ဖွံ့ဖြိုးပြီးတိုင်းပြည်တွေမှာ ဥပမာ အမေရိကန်တို့၊ နောက် ဂျပန်တို့၊ ဂျာမနီတို့မှာ ငွေကို ကျွန်တော်တို့ Expenditure ကို အများကြီးသုံးလိုက်ပါတယ်။ သုံးပြီးတော့ Deficit ကို အများကြီးပြအောင်လုပ်တယ်။ ဒါပိုငွေပြတဲ့ဘတ်ဂျက်နဲ့ တိုင်းပြည်ဖွံ့ဖြိုးပြီး တိုင်းပြည်တောင်မှ လုပ်သေးတာ ကျွန်တော်တို့ ဖွံ့ဖြိုးစ တိုင်းပြည်တွေမှာ ဒီ Deficit ကို ကျွန်တော်တို့ ကြောက်လို့မဖြစ်ပါဘူး။ အဲ့လိုလုပ်ခြင်းအားဖြင့် ကျွန်တော်တို့ တိုင်းပြည်ထဲကို ဒီငွေတွေစီးဆင်းသွားမယ်။ စီးဆင်းသွားပြီး Money in Circulation coll 686038:20:33:18:60s? Purchasing power qp:ąp:Od Dougil sa is | GDP တွေလည်းတက်လာမယ်။ တက်လာမှ ကုန်ထုတ်လုပ်ငွေ တက်လာပြီးတော့ တိုင်းပြည်ကဖွံ့ဖြိုးမှာ။ အခုဒီအခြေအနေအတိုင်းဆိုလို့ရှိရင် ကျွန်တော်တို့က ဒီဇယားကိုကြည့်ခြင်းအားဖြင့် Deficit နည်းနေလို့ ဝမ်းသာစရာမဟုတ်ပါဘူး။ ဒါတိုင်းပြည်စီးပွားရေးနှောင့်နှေးနေတာ၊ မဖွံ့ဖြိုးဘူးဆိုတာ ကြည့်လို့ရပါတယ်။ ဒါဒီဇယားကို ကြည့်ခြင်းအားဖြင့်။ အဲဒီတော့ ဒါဘာလဲဆိုတော့ ကျွန်တော်တို့က Deficit ကို ကြောက်လို့ရှိရင်၊ နောက်တစ်ခုက ဝေဖန်ခံရမှာဆိုရင် ဒါအန္တရာယ်ရှိပါတယ်။ ဒါပေမယ့် တစ်ခုတော့ ရှိတယ်။ Hyper Deficit ပေါ့နော်။ Hyper Inflation ဖြစ်ရင်တော့ ဒါကျွန်တော်တို့က စိုးရိမ်ရတယ်။ အဲဒီတော့ ငွေကျုံ့သွားရင်လည်း၊ Deflation ဖြစ်ရင်လည်း ကျွန်တော်တို့က စိုးရိမ်ရတယ်။ အဲဒီတော့ ဒီ Deficit ကို ဘယ်လိုထိန်းချုပ်မလဲ ဆိုရင် Revenue ကျွန်တော်တို့ ရအောင်လုပ်မယ်။ ရအောင်လုပ်ပြီးတော့ Expenditure ကို ချွေချွေတာတာနဲ့ သုံးမယ်။ သုံးမယ်ဆိုရင် Deficit က နည်းနည်းလေး တက်လာလို့ရှိရင် ဒါကတော့ ကောင်းတဲ့ Deficit ဒီ Deficit မျိုးက သင့်တင့်ကောင်းမွန်တဲ့ Deficit လို့ ကျွန်တော်တို့ ပြောလို့မရဘူး။ အဲဒါကြောင့် အခုဟာ စီးပွားရေးပညာနဲ့တိုင်းလို့ရှိရင် ကျွန်တော်က Economy ဖြစ်မဖြစ်၊ နောက် Effectiveness ဖြစ်မဖြစ်၊ နောက် Efficiency ဖြစ်မဖြစ်မှာ။ အခုဟာက ဒီဟာ Efficiency မဖြစ်ဘူးလို့ ကျွန်တော်က သုံးသပ်လို့ ရတယ်။ အဲဒီတော့ ဒါကိုကြည့်ခြင်းအားဖြင့် အခုကျွန်တော်တို့ တိုင်းပြည်မှာ လက်ရှိစီးပွားရေး တုန့်နှေး နေတာ ဒီဟာကိုကြည့်ခြင်းအားဖြင့် ကျွန်တော်တို့ သိလို့ရတယ်။ နောက်တစ်ခုက Next Slide ကိုပြပါ။ ကျေးဇူးပြုပြီး။ အဲဒီတော့ ကျွန်တော်ဆိုလိုတာက အခုရ အပိုင်းမှာလည်း ငွေလုံးငွေရင်းမှာ ထင်သလောက်၊ ကျွန်တော်မှန်းထားသလောက် မရဘူး။ မှန်းထားသလောက် မရဘူးဆိုတော့ အခုဆိုရင်ငွေလုံးငွေရင်းကဏ္ဍမှာ ဘာကြောင့်မရသလဲဆိုတော့ ဗဟိုအဖွဲ့အစည်းတွေရယ်၊ နောက်တစ်ခုက ပြည်ထောင်စုလွှတ်တော်ရုံးမှာ၊ နောက်တစ်ခုက စိုက်ပျိုးရေးနဲ့မွေးမြူရေး ဆည်မြောင်း ဝန်ကြီးဌာနမှာ ပြည်ပကအကူအညီတွေမရတာ၊ နောက်စီးပွားကူးသန်းဌာနမှာ သိုလှောင်ရုံတွေ ရောင်းချမှု မရှိတာတွေ၊ ကာကွယ်ရေးဝန်ကြီးဌာနမှာ အထောက်အထားတွေ မပြည့်စုံတာတွေ၊ အဲဒါကြောင့် စိုက်ပျိုးရေး နဲ့ မွေးမြူရေးဝန်ကြီးဌာနမှာ Datiles ဒီဇိုင်းတွေရေးဆွဲလို့ ကြွေးမြီတွေ လျော့နည်းနေတာတွေ၊ နိုင်ငံပိုင် စီးပွားရေးအဖွဲ့အစည်းများနဲ့ပတ်သက်လို့ စိုက်ပျိုးရေး၊ မွေးမြူရေးဌာနမှာ တောင်သူများ ချေးငွေလျော့နည်း သဖြင့် အတိုးရငွေတွေလျော့နည်းနေတာတွေ၊ စက်မှုဝန်ကြီးဌာနမှာ ထုတ်ရန်ပစ္စည်းတွေ လျော့နည်းရတဲ့ အတွက်ကြောင့် ဒါတွေဟာဖြစ်ပါတယ်။ အဲဒီတော့ ဒီ Inflation ကိုကြောက်လို့ ငွေဖောင်းပွမှုကို ကြောက်လို့ a possm Expenditure Gozor ap:op:09860:8: Inflation of Deficit op vom odą.coqe Simulation ပေါ့။ ကျွန်တော်တို့က တိုင်းပြည်ကို တဟုန်တိုးတက်သွားအောင် ဖွံ့ဖြိုးပြီးတိုင်းပြည်ထဲမှာ ဒီအတိုင်းလုပ်တာ။ ဖွံ့ဖြိုးတဲ့တိုင်းပြည်တွေမှာ ဒီအတိုင်းလုပ်ရမှာပါ။ အဲ့လိုမဟုတ်ဘဲနဲ့ Deficit ကို ကြောက်လို့ ချွေချွေတာတာနဲ့လုပ်နေရင် Deflation ဖြစ်ပြီးတော့ တိုင်းပြည်ရဲ့ စီးပွားရေးဟာ နှေးကွေးနေ မှာပါ။ အဲဒီတော့ နောက်တစ်ခုက ကျွန်တော်တို့က စီမံကိန်းစီမံချက်တွေ လုပ်တဲ့နေရာမှာ Plan တွေ၊ နောက် တစ်ခုက Program တွေ၊ နောက်တစ်ခုက Provision တွေလုပ်တဲ့နေရာမှာ ဒါကြည့်ရမယ်။ မကြည့်ဘဲနဲ့ ရှေ့ကာလတွေ၊ ပစ္စုပ္ပန်တွေ၊ အနာဂတ်ကို မမှန်းဘဲနဲ့ လုပ်လိုက်လို့ရှိရင် အများကြီးဖြစ်သွားမှာပါ။ အများကြီးကွာဟသွားမှာပါ။ အဲဒီတော့ ဒီမှာဘာလဲဆိုတော့ Next Slide နောက်ဒီနေရာမှာ ပြန်အပ်တာတွေ၊ ဆရင်ဒါလုပ်တာတွေ၊ နောက်တစ်ခုက ဘဏ္ဍာနှစ်ကျော်တာတွေ ဒါကြောင့် ဖြစ်တာပါ။ အဲဒီတော့ တိုင်းပြည်က တကယ်သုံးရမယ်ဥစ္စာ မသုံးဘဲနဲ့ ဒီပြန်အပ်တာတွေ၊ နောက်တစ်ခုက ဘဏ္ဍာနှစ်ကျော်ပြီးမှ လုပ်တယ်ဆိုတာ ဒါကျွန်တော်တို့ Financial regulation အနေ နဲ့လည်းလုံးဝဆန့်ကျင်တဲ့ သဘောမျိုးဖြစ်နေပါတယ်။ အဲဒီတော့ နောက်လာမယ့်ှာ ဒါမျိုး မဟုတ်ဘဲနဲ့ ပြည်ထောင်စုအစိုးရတွေရော ကျွန်တော် အကြံပြုချင်တာက ဒါမျိုးမဖြစ်ဖို့ ဆောင်ရွက်ကြပါလို့ ကျွန်တော်ပြောကြားရင်း နိဂုံးချုပ်ပါတယ်။</speech>
<speech type="speaker">ဒေါက်တာအောင်ခင် ပြင်ဦးလွင်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="294">ဒေါက်တာအောင်ခင် (ပြင်ဦးလွင်မဲဆန္ဒနယ်၊ မန္တလေးတိုင်းဒေသကြီး)</mp>လေးစားအပ် ပါသော ပြည်ထောင်စုလွှတ်တော် နာယကကြီးနဲ့တကွ အားလုံးမင်္ဂလာပါ။ ကျွန်တော်ကတော့ ပြင်ဦးလွင် မဲဆန္ဒနယ်က ပြည်သူ့လွှတ်တော်ကိုယ်စားလှယ် ဒေါက်တာအောင်ခင်ဖြစ်ပါတယ်။ ကျွန်တော်တို့ ၂၀၁၆-၂၀၁ရ ခုနှစ်၊ ပြည်ထောင်စုဘဏ္ဍာငွေအရအသုံးဆိုင်ရာအစီရင်ခံစာနဲ့ပတ်သက်လို့ ကျွန်တော်ဆွေးနွေး လိုပါတယ်။ ကျွန်တော် အဲဒီအစီရင်ခံစာမှာ သာမန်ရငွေကတော့ သာမန်သုံးငွေထက်ပိုပါတယ်။ ဘီလီယံ ၁၀၀၀ နီးနီး လောက်ပိုပါတယ်။ သို့သော်လည်း ငွေလုံးငွေရင်းက ရငွေကတော့ သုံးငွေက ဘီလီယံ ၃,၆၀၀ ကျော်လောက် ပိုသုံးထားတာ တွေ့ပါတယ်။ အဲဒီတော့ သာမန်အသုံးစရိတ်ကတော့ တကယ်နိုင်ငံတော်အတွက် မဖြစ်မနေ သုံးရမှာဖြစ်ပါတယ်။ သို့သော်လည်း အချို့ဝန်ကြီးဌာနတွေက ပြည်သူတွေအတွက် အမှန်တကယ် လိုအပ် နေတဲ့ ဝန်ထမ်းတွေ ခန့်အပ်ပြီးတော့ ဆောင်ရွက်နေတာဖြစ်သလို အချို့ဝန်ကြီးဌာနတွေမှာ ဝန်ထမ်းတွေ ခန့်ထားရာမှာ Review Analysis လုပ်ဖို့လိုတယ်လို့ ပြောလိုပါတယ်။ ဘာကြောင့်လဲဆိုတဲ့အခါကျတော့ ဝန်ထမ်းခန့်ထားပြီးလို့ရှိရင် လစာစရိတ်၊ ခရီးစရိတ်၊ အခြားစရိတ် ထည့်သွင်းစဉ်းစားတဲ့အပြင် ပင်စင် လစာပါ ထည့်တွက်ရမှာဖြစ်ပါတယ်။ ဘဏ္ဍာရေးမူဝါဒမှာလည်း အသုံးစရိတ်မူဝါဒမှာလည်း ဖွဲ့စည်းပုံနဲ့ ဝန်ထမ်းအင်အားခန့်ထားမှုမှာ စနစ်တကျစိစစ်ခွင့်ပြုဖို့ဆိုပြီးတော့ ပြောပါတယ်။ ဒါကြောင့်မို့လို့ နိုင်ငံတော်ရဲ့ အချို့စီးပွားရေးတာဝန်ခံဌာနတွေမှာ ခန့်ထားတဲ့ဝန်ထမ်းတွေနဲ့ အလုပ်ခွင်တကယ်ရော အလုပ်ဖြစ်ရဲ့လား။ တချို့စက်ရုံအလုပ်ရုံတွေမှာ တွက်ခြေရောကိုက်ရဲ့ လား။ နိုင်ငံတော်ဘဏ္ဍာငွေတွေ ပြန်စိစစ်ဖို့လိုနေပြီဆိုတာ ကျွန်တော်အကြံပြုလိုပါတယ်။ ဥပမာဆိုကြ ပါစို့။ လိုငွေမှာဆိုလို့ရှိရင် ပြည်တွင်းရေကြောင်းပို့ဆောင်ရေးဌာနက ၄.၈ ဘီလီယံ၊ အမျိုးသား လေကြောင်းက ၅.ရ ဘီလီယံ၊ မြန်မာ့မီးရထားက ၅၇.၈ ဘီလီယံ၊ ကုန်းလမ်းပို့ဆောင်ရေးက ၃.၃၁ ဘီလီယံ၊ စက်မှုဝန်ကြီး ဌာနက ၁၀၂ ဘီလီယံ လိုငွေပြနေပါတယ်။ ဒါကစီးပွားရေးဌာနတွေပါ။ တကယ်လို့သာ ကျွန်တော်တို့က နှစ်စဉ်နှစ်တိုင်း ဒီလိုပဲ စိုက်နေရရင် ကျွန်တော်တို့ရဲ့ နိုင်ငံက ရေရှည်မှာ လွယ်ပါ့မလား။ စိုက်နိုင်ပါ့မလား။ တချို့ စီးပွားရေးလုပ်တယ်ဆိုတာ အရင်းအနှီး ၃ နှစ်နေရင်၊ ၅ နှစ်နေရင် ပြန်ထွက်လာမယ်။ အမြတ်ငွေ ဘယ်လောက်ရမယ်။ ဒီလို ကျွန်တော်တို့က Plan တွေနဲ့ သေချာလုပ်မှသာလျှင် နိုင်ငံရဲ့ စီးပွားရေးဟာ တက်လာ မှာဖြစ်ပါတယ်။ ဒီနေရာမှာ ကျွန်တော်တို့က နိုင်ငံတော်ရဲ့ ဘဏ္ဍာငွေဟာလည်း အခွန်အကောက် ရရှိမှုဟာ အရေးကြီးပါတယ်။ အခွန်အကောက် ရရှိတဲ့နေရာမှာ ၂၀၁၅-၂၀၁၆ ဘဏ္ဍာရေးနှစ်ထက် ၂၀၁၆-၂၀၁ရ ဘဏ္ဍာရေးနှစ်က ကုန်သွယ်လုပ်ငန်းခွန် ၂၂ရ ဘီလီယံ လျော့နည်းနေတယ်ဆိုတာ တွေ့ရပါတယ်။ အတော် အံ့သြဖို့ကောင်းပါတယ်။ ဘာလို့လဲဆိုတော့ ၂၀၁၆ မှာ ကျွန်တော်တို့က စားသောက်ဆိုင်သွားရင် တံဆိပ်ခေါင်းခွန်တွေ ကပ်ခံရတယ်။ ဆိုင်တွေသွားရင် ကျွန်တော်တို့က တံဆိပ်ခေါင်းနဲ့ အခွန်တွေကောက်တယ်။ ဒီလိုကောက် နေတာတောင်မှ ဘာကြောင့် လျှော့နည်းသွားတာလည်း ဒါစဉ်းစားစရာပါ။ ဝင်ငွေခွန်တံဆိပ်ခေါင်းခွန်တွေ လျော့နည်းကောက်ခံရတာလည်း အခွန်ကောက်တဲ့နေရာမှာ နည်းလမ်းရှာဖို့ အခွန်အကောက်နှုန်းထား တွေက ပြည်သူတွေကို တကယ်အခွန်ဆောင်နိုင်ဖို့ အခက်အခဲဖြစ်နေတာလား။ ဒါဆိုရင်ဘယ်လို ဖြေရှင်းမလဲ။ ဥပဒေ၊ နည်းဥပဒေကို စဉ်းစားပြီးတော့ အဖြေရှာကြဖို့လိုပါတယ်။ ဝင်ငွေခွန်များများရမှ ကျွန်တော်တို့က တံဆိပ်ခေါင်းခွန်တွေရလာမယ်။ ကုန်သွယ်လုပ်ငန်းခွန်တွေရလာမယ်။ ပြည်သူတွေလက်ထဲက သိမ်းထားတဲ့ ငွေတွေကလည်း Circulation Money အနေနဲ့ပိုထွက်လာမယ်။ အဲဒီကျရင် စီးပွားရေး လုပ်ငန်းတွေမှာ အရင်းအနှီးတွေ ပိုတိုးလာမယ်။ အခွင့်အလမ်း၊ အလုပ်အကိုင်အခွင့်အလမ်းတွေ ပိုများလာမယ်။ ဒါတွေဟာ ကျွန်တော်တို့ စဉ်းစားဖို့လိုပါတယ်။ အခွန်နဲ့ရငွေနဲ့ နိုင်ငံနဲ့ သာမန် အသုံးစရိတ်ကလည်း Check and Balance ဖြစ်ဖို့လိုပါတယ်။ ကျန်းမာရေး၊ ပညာရေး၊ လူမှုဝန်ထမ်းကယ်ဆယ်ရေး၊ ကျေးလက်ဒေသဖွံ့ဖြိုးရေးတွေမှာ အသုံးစရိတ်က မဖြစ်မနေ သုံးနေမှာဖြစ်ပါတယ်။ ပြည်သူတွေကို ချက်ချင်းအကျိုးပြုနိုင်မယ့် အသုံးစရိတ် တွေကလည်း ကျွန်တော်တို့ သုံးကြရတာဖြစ်ပါတယ်။ အဲဒီတော့ ကျွန်တော်တို့က အသုံးစရိတ်မှာလည်း ဒီလိုပါပဲ ကျွန်တော်တို့က ပရိဘောဂတွေ ဝယ်တာတွေရှိတယ်။ တချို့က နှစ်စဉ်တင်နေတာဖြစ်ပါတယ်။ ဒီနေရာမှာ ကျွန်တော်တို့ ဒါတွေကလည်း ကျွန်တော်တို့ Check and Balance လုပ်ဖို့လိုပါတယ်။ ထိုနည်းတူစွာပဲ ပို့ဆောင်ရေးနှင့် ဆက်သွယ်ရေးဝန်ကြီးဌာန အစောပိုင်းကဆွေးနွေးသွားသလိုပဲ ကျွန်တော်တို့ ချင်းပြည်နယ်မှာ Microwave နဲ့ ပတ်သက်လို့ ကျွန်တော်တို့ ဒါဟာလည်း မဖြစ်သင့်ပါဘူး။ နိုင်ငံတော်ရဲ့ဘဏ္ဍာငွေ အလဟဿ ဆုံးရှုံးနိုင်သည့်အပြင် ဒေသခံပြည်သူများအတွက် ဆက်သွယ်မှု၊ ဝန်ဆောင်မှု ပိုမိုတိုးတက်ကောင်းမွန်စေရေး အတွက် နိုင်ငံတော်ရဲ့ ကြိုးပမ်းဆောင်ရွက်မှုကို နှောင့်နှေးကြန့်ကြာစေမှုကြောင့် လုံးဝမဖြစ်သင့်မဖြစ်ထိုက်သော လုပ်ငန်းရပ်တစ်ခုအဖြစ် ပြည်သူ့ငွေစာရင်းပူးပေါင်းကော်မတီရဲ့ သုံးသပ်အကြံပြုချက်ကို ထောက်ခံအပ် ပါတယ်။ ထိုနည်းတူစွာပဲ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနကလည်း တောင်သူများမှ ချေးငွေ ပြန်လည်ပေးဆပ်မှု လျော့နည်းတယ်ဆိုပါတယ်။ ဒါကြောင့်မို့လို့ အတိုးငွေရတာ လျော့နည်းတယ်လို့ ပြောပါတယ်။ ဒါတွေဟာ အောက်ခြေတွေဆင်းပြီးတော့ အဖြစ်မှန်ကို ကျွန်တော်တို့က သေချာစိစစ်ဖို့လိုပါတယ်။ ချေးငွေပေးတဲ့နေရာမှာရော ကျွန်တော်တို့က တကယ်အမှန်အကန် လယ်သမားတွေလက်ထဲ ရောက်သလား။ ကြားထဲကပဲ အခြားနာမည်နဲ့ပဲ ထုတ်သုံးထားသလား။ ဒါတွေလည်း ကျွန်တော်တို့ ပြန်စဉ်းစားဖို့လိုပါတယ်။ ထိုနည်းတူစွာပဲ စိုက်ပျိုးရေးဌာနအနေနဲ့လည်း တောင်သူတွေရဲ့ လူမှုစီးပွားဘဝ မြှင့်တင်ဖို့၊ စိုက်ပျိုးရေးဌာန ပညာပေးခြင်း၊ ကွင်းဆင်းခြင်း၊ ရှေ့ဆောင်လမ်းပြလုပ်ခြင်း၊ လိုအပ်သည့် အကူအညီများ ပံ့ပိုးပေးခြင်းတို့ လိုအပ်ပါတယ်။ ဒါမှသာ ကျွန်တော်တို့နိုင်ငံရဲ့ တစ်ချိန်တုန်းက လယ်ယာစီးပွားရေး အခြေခံတဲ့နိုင်ငံပါ။ နိုင်ငံခြားပို့ကုန်တွေ မြင့်မားရေး၊ ပြည်တွင်းစားသုံးဖို့ ဖူလုံရေးတို့ကို အလေးထားဆောင်ရွက်ပေးပါလို့ ပြောကြားရင်း ကျွန်တော်နိဂုံးချုပ်ပါတယ်။ အားလုံးကိုကျေးဇူးတင်ပါတယ်။</speech>
<speech type="speaker">ဒေါ်ယဉ်မင်းလှိုင် ဂန့်ဂေါမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="259">ဒေါ်ယဉ်မင်းလှိုင်(ဂန့်ဂေါမဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့် ပြည်ထောင်စုဝန်ကြီးများ၊ လွှတ်တော်ကိုယ်စားလှယ်များရှင်။ ကျွန်မကတော့ ဂန့်ဂေါမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်ယဉ်မင်းလှိုင် ဖြစ်ပါတယ်။ ကျွန်မက ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာ အပိုဒ် ၁၆ မှာပါတဲ့ အခြေခံပညာဝန်ထမ်းအိမ်ရာများရဲ့ ၆ ခန်းတွဲ၊ ၄ ထပ်၊ ၁၁ လုံးတည်ဆောက်မှုရဲ့ အရည်အသွေးပိုင်း စိစစ်မှုမပါရှိကြောင်း မှတ်ချက်နဲ့ပတ်သက် ပြီးတော့ တစ်နိုင်ငံလုံးရဲ့ တည်ဆောက်ရေးလုပ်ငန်းများကို လွှမ်းခြုံပြီးတော့ ဆွေးနွေးသွားမှာ ဖြစ်ပါတယ်။ နာယကကြီးရှင်။ ကျွန်မတို့ တိုင်းပြည်ရဲ့ လမ်း၊ တံတား အဆောက်အဦအစရှိတဲ့တည်ဆောက်ရေး လုပ်ငန်းတွေရဲ့ အရည်အသွေး စံချိန်စံညွှန်းတွေနဲ့ပတ်သက်ရင် ထောက်ပြစရာဖြစ်ခဲ့တာ ကာလကြာမြင့် လှပြီဖြစ်ပါတယ်။ သက်ဆိုင်ရာဌာနများ၊ ကန်ထရိုက်များရဲ့ တာဝန်ယူမှု၊ တာဝန်ခံမှုအပိုင်းမှာလည်း (က တကယ် ဝင်တက်မက်မ၊ မှာလည်း တိကျပြတ်သားမှုတွေလိုအပ်နေတာကို လေ့လာတွေ့ရှိရပါတယ်။ ၁၅ ရက်နေ့မှာ မွန်ပြည်နယ်က ကိုယ်စားလှယ်ကြီး ဦးမျိုးဝင်း တင်ပြသွားတဲ့ မီးမလင်းတော့တဲ့ ဆိုလာတွေ၊ ရေမထွက်တော့တဲ့ ရေတွင်းတွေ သာမက အများပြည်သူနဲ့သက်ဆိုင်တဲ့ ဥပမာအနည်းငယ်တင်ပြလိုလို့ Power Point အသုံးပြုခွင့်ပေးပါရှင်။ ဒါကမြင်းမူမြို့နယ်က အဆောက်အဦတစ်ခုဖြစ်ပြီး အပေါ်ဆုံးထပ်မှာ စေတီတည်ထားလိုက်တဲ့ အခါမှာ ဖြစ်ပေါ်လာတဲ့ အက်ကြောင်းတွေဖြစ်ပါတယ်။ ဒါတည်ဆောက်ဆဲ ဖြစ်ပါတယ်။ တည်ဆောက် ဆဲမှာ အက်ကြောင်းတွေပေါ်နေတာဖြစ်ပါတယ်။ နောက်တစ်ခုကတော့ ကျွန်မတို့မြို့နယ်က သက်တမ်း ၅ နှစ်ပဲရှိသေးတဲ့ ဟံသာဝတီတိုက်နယ် ဆေးရုံရဲ့ တစ်ထပ်အဆောက်အဦ ပျက်စီးမှုအခြေအနေများ၊ မျက်နှာကျက်များနဲ့ မိုးယိုနေတာတွေကို ပြထားတာဖြစ်ပါတယ်။ မကြာခင်ကပဲ ရန်ကုန်မှာ အိမ်ရာတချို့ရဲ့ မျက်နှာကျက် ပြိုကျမှုတွေ၊ စည်ပင်က အထပ် ၂၀ ခွင့်ပြုခဲ့ပေမယ့် ၂၂ ထပ်ဆောက်ထားတာတွေစသည်ဖြင့်။ ဒါကတော့ မော်လမြိုင်က မီးသတ် အဆောက်အဦရဲ့ တစ်လအတွင်း ပျက်စီးသွားတဲ့ အခြေအနေ ဖြစ်ပါတယ်။ Safety First ဖြစ်ရမယ့် စိတ်ချမ်းသာစွာ၊ လုံခြုံစိတ်ချစွာနေရမယ့်နေရာတွေမှာ စိုးရိမ်ကြောင့်ကြ မှုနဲ့နေရတာ တွေရှိနေပါတယ်။ ကိုယ်စားလှယ်များက မည်မျှပင်စစ်ဆေးနိုင်သည်ဖြစ်စေ ပညာရပ်ပိုင်းဆိုင်ရာ စစ်ဆေးမှု၊ တာဝန်ခံမှုများက လိုအပ်ဆဲဖြစ်ပါတယ်။ ကျွန်မတို့လွှတ်တော်ကြီးများက နိုင်ငံတော်ရဲ့ ဘဏ္ဍာငွေ များကို မည်မျှပင်ခွင့်ပြုလိုက်သည်ဖြစ်စေ ပုဂ္ဂလိကအဆောက်အဦများ မည်မျှငွေကုန်သွားသည်ဖြစ်စေ၊ သုံးစွဲရာမှာ အကျိုးရှိဖို့၊ ထိရောက်ဖို့၊ ပြည်သူကိုအကျိုးပြုဖို့ အထူးလိုအပ်ပါတယ်။ ပြည်သူနဲ့ နိုင်ငံရဲ့ အခွန် ဘဏ္ဍာတွေ ဘယ်လောက်ပဲ တိုးတက်ရရှိသုံးစွဲသည်ဖြစ်စေ၊ အသုံးပြုရာမှာ အကျိုးမရှိခဲ့ရင် အိတ်ပေါက်နဲ့ ဖားကောက် နေသလိုဖြစ်မှာ သေချာပါတယ်။ ကျွန်မတို့နိုင်ငံမှာ လမ်းတံတား အဆောက်အဦအတွက် ပြည်သူ့ဘဏ္ဍာတွေ အမြောက်အမြား အသုံးပြုကြရတာ အားလုံးအသိပဲဖြစ်ပါတယ်။ ၅ နှစ် ခိုင်ခန့်ရမယ့် နေရာမှာ ၂ နှစ်လောက်နဲ့ ပျက်စီးခဲ့ရင် နောက်ထပ်ဘတ်ဂျက်တောင်းခံ၊ နောက်ထပ်သုံးစွဲ၊ နောက်ထပ် အသုံးပြုကြရရင် အသစ်တွေ မလုပ်နိုင်ဘဲ ပြင်ဆင်ထိန်းသိမ်းခြင်းနဲ့ နေမှာဖြစ်ပါတယ်။ နာယကကြီးရှင်။ တည်ဆောက်ရေးလုပ်ငန်းတွေရဲ့ အဓိကအကျဆုံးအဆင့် ၂ ခုရှိပါတယ်။ နံပါတ် (၁) တင်ဒါခေါ်ယူခြင်းနဲ့ နံပါတ် (၂) အရည်အသွေးစစ်ဆေးခြင်းဖြစ်ပါတယ်။ နံပါတ် (၁) တင်ဒါခေါ်တယ် ဆိုတာ ဈေးမှန်ရဖို့ခေါ်ရတာဖြစ်ပါတယ်။ Astimate ဆိုတာကတော့ အကောင်းဆုံး ပစ္စည်း၊ အမြင့်ဆုံးဈေး၊ အဝေးဆုံးခရီးနဲ့တွက်ချက်ထားပေမယ့် တင်ဒါအောင်မြင်သူရဲ့ ကျွမ်းကျင်မှု စေတနာတို့ အပေါ်မှာ မူတည် ပြီးတော့ အမှန်တကယ်ဆောင်ရွက်နိုင်တဲ့ တင်ဒါဈေးမှန်ရရှိတဲ့အတွက် နိုင်ငံ့ဘဏ္ဍာသက်သာတဲ့အပြင် ပုဂ္ဂလိက ကဏ္ဍကို အားပေးရာရောက်ပါတယ်။ ဒါကြောင့်မို့လို့ တင်ဒါစည်းမျဉ်းစည်းကမ်းများကို လိုက်နာဆောင်ရွက် ကြဖို့ ပြည်သူ့လွှတ်တော်ကြီးမှလည်း အတည်ပြုပြီးဖြစ်ပါတယ်။ တင်ဒါစည်းမျဉ်းစည်းကမ်းများမှာ တန်ဖိုး သိန်း ၁၀၀ ကျော်ရင် တင်ဒါခေါ်ယူ ဆောင်ရွက်ရမှာဖြစ်ပါတယ်။ ဒါပေမယ့် အခု ဆောက်လုပ်ရေး ဝန်ကြီးဌာနက အပ်နှံခဲ့တဲ့ ကျန်းမာရေး အဆောက်အဦ ၂၄၄ မျိုး၊ တန်ဖိုး ၅ရ ဘီလီယံ ကျော်၊ ပညာရေး အဆောက်အဦ ၁၂၀ မျိုး၊ တန်ဖိုး ၅၂ ဘီလီယံကျော်ကို တင်ဒါမခေါ်ဘဲ ဌာနမှဆောင်ရွက်မယ်လို့ သိရတဲ့ အတွက် ဈေးနှုန်းမှန်ရနိုင်မှု ရှိ မရှိ၊ လွှတ်တော်ကတိကဝတ်ကို ဖောက်ဖျက်ရာရောက် မရောက် ပြန်လည် သုံးသပ်စေလိုပါတယ်။ နံပါတ်(၂) အရည်အသွေးစစ်ဆေးခြင်းမှာ အကြံပြုလိုတာကတော့ ကျွမ်းကျင်ပညာရှင်၊ လွတ်လပ်တဲ့ ပြင်ပအဖွဲ့အစည်းများ ခိုင်မာစွာဖွဲ့စည်းစေပြီးတော့ တိကျတဲ့တာဝန်ယူမှု၊ တာဝန်ခံစေမှု ပညာရှင်များရဲ့ စစ်ဆေးခကို လုပ်ငန်းအမျိုးအစားအလိုက် ခွဲခြားသတ်မှတ်မှုတို့ ပြုလုပ်ထားပြီး စစ်ဆေးစေသင့်ပါတယ်။ ဒါမှသာ မကြာခဏပျက်စီးမှု၊ ဘဏ္ဍာငွေထပ်မံသုံးစွဲရမှု၊ အန္တရာယ်ရှိမှုတို့ကို ရှောင်ရှားနိုင်မှာ ဖြစ်ပါတယ်။ ပညာရှင်ငှားရမ်းတဲ့ ကုန်ကျစရိတ်ရှိမှာဖြစ်ပေမယ့် ဒီစရိတ်အတွက် မနှမြောသင့်ပါဘူး။ ဒီလိုအကုန် ခံလိုက်တဲ့အတွက် မကြာခဏပျက်စီးမှုတွေ၊ ပြန်လည်တည်ဆောက်ရမှုတွေ၊ အန္တရာယ်ရှိမှုတွေကို ရှောင်ရှား နိုင်တဲ့အတွက် အကျိုးအမြတ်ဟာ အဆမတန်ရရှိမှာဖြစ်ကြောင်းကို တင်ပြလိုပါတယ်။ ကျွန်မအနေနဲ့ လေ့လာကြည့်တဲ့အခါမှာ ဆောက်လုပ်ရေးဝန်ကြီးဌာနရဲ့ ဒီလိုစစ်ဆေးစေမယ့် ပြင်ပ Third Party အဖွဲ့ အစည်းလမ်းညွှန်ချက်မှာ အရေးယူရန် စည်းမျဉ်းစည်းကမ်းမှာ များစွာအားနည်းတာကို တွေ့ရှိရပါတယ်။ ပထမ warning ပေးမယ်။ ဒုတိယ ၃ လ ရပ်ဆိုင်းမယ်။ တတိယလုပ်ကိုင်ခွင့် လုံးဝရပ်စဲမယ်ဆိုတာတွေဟာ ကျွန်မအနေနဲ့ ယူဆမိတာကတော့ ဘယ်လိုမှ ထိရောက်တဲ့သက်ရောက်မှုရှိမှာ မဟုတ်ပါဘူး။ ဒါကြောင့်မို့လို့ နိဂုံးချုပ်အနေနဲ့ တည်ဆောက်ရေးလုပ်ငန်းတွေမှာ ဈေးနှုန်းကို တင်ဒါစနစ်နဲ့ ထိန်းကျောင်းပြီး အရည်အသွေးကို တိကျပြတ်သားတဲ့စနစ်တစ်ခုနဲ့ စစ်ဆေးထိန်းကျောင်းရန် အရေးတကြီး လိုအပ်နေပါကြောင်း ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာအပိုဒ် ၁၆ ကို ထောက်ခံအကြံပြု တင်ပြဆွေးနွေးလိုက်ရပါတယ်။ ကျေးဇူးတင်ပါတယ်ရှင်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ၂၀၁၆-၂၀၁ရ ခု၊ ဘဏ္ဍာရေးနှစ် ပြည်ထောင်စု၏ဘဏ္ဍာငွေအရအသုံးဆိုင်ရာ နှစ်ပတ်လည်အစီရင်ခံစာနဲ့စပ်လျဉ်းပြီး ပြည်သူ့ငွေစာရင်း ပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာအပါအဝင် လွှတ်တော် ကိုယ်စားလှယ်များရဲ့ ဆွေးနွေးချက်များအပေါ် သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက ပြန်လည်ရှင်းလင်းဆွေးနွေးခြင်း၊ လွှတ်တော်က သဘောတူလက်ခံရန် ပြည်သူ့ငွေစာရင်းပူးပေါင်းကော်မတီက အဆိုတင်သွင်းခြင်းနဲ့ လွှတ်တော်ရဲ့ အတည်ပြုချက်ရယူခြင်းတို့ကို အစည်းအဝေး (၂၁)ရက်မြောက်နေ့မှာ ဆောင်ရွက်ရန် လျာထားပါကြောင်း ကြေညာပါတယ်။</speech>
</report>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး(၂၀)ရက်မြောက်နေ့ ရပ်နားကြောင်း နှင့် (၂၁)ရက်မြောက်နေ့ ကျင်းပမည့် နေ့ရက်နှင့်ကြေညာခြင်း ။</title>
<speech type="speaker">အစီအစဉ်(၇)ဖြစ်ပါတယ်။ လွှတ်တော် ကိုယ်စားလှယ်များခင်ဗျား။ ပဉ္စမ ပုံမှန်အစည်းအဝေး (၂၀)ရက်မြောက်နေ့ အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စု လွှတ်တော် ပဉ္စမပုံမှန်အစည်းအဝေးရဲ့ (၂၁)ရက်မြောက်နေ့ကို မနက်ဖြန် ၂၀၁ရ ခုနှစ်၊ သြဂုတ်လ ၃၁ ရက် (ကြာသပတေးနေ့) မွန်းလွဲတစ်နာရီခွဲ (၁၃၃၀် ကျင်းပပြုလုပ်မည်ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး(၂၀)ရက်မြောက်နေ့ အစည်းအဝေးကို ညနေ ၁၅:ဝဝ နာရီ ရပ်နားပါသည်။</speech>
</postface>
</transcript>
</doc>
