<doc>
<docinfo>
<docno>02-05-06.xml</docno>
<pdf>02-05-06.pdf</pdf>
<term value="02">ဒုတိယအကြိမ်</term>
<session value="05" />
<sittingday value="06" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး ဆဋ္ဌမနေ့မှတ်တမ်း</title>
<date value='09-06-2017'>၁၃၇၉ ခုနှစ်၊ နယုန်လဆန်း ၁၅ ရက် (၂၀၁ရ ခုနှစ်၊ ဇွန်လ ၉ ရက်)(သောကြာနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် ပဉ္စမပုံမှန်အစည်းအဝေး ဆဋ္ဌမနေ့ကို နံနက် ၁၀:ဝဝ နာရီင်ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေးရဲ့ ဆဋ္ဌမနေ့ အစီအစဉ် စတင်ပါတော့မယ်။ ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါ။</speech>
<speech type="mc">အားလုံး ထိုင်နိုင်ကြပါပြီခင်ဗျား။ ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း ၊</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး ဆဋ္ဌမနေ့မှာ ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စု လွှတ်တော် ကိုယ်စားလှယ်ဦးရေ စုစုပေါင်း ၆၅၉ ဦး ရှိပြီး ဒီကနေ့အစည်းအဝေးကို ၅၈၈ ဦး တက်ရောက် ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၈၉.၂၃ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ) တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် ဆဋ္ဌမနေ့ အစည်းအဝေး အစီအစဉ်ကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျာ။ ဒုတိယအကြိမ် ပြည်ထောင်စု လွှတ်တော် ပဉ္စမပုံမှန်အစည်းအဝေး ဆဋ္ဌမနေ့အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေထားတဲ့ အတိုင်း ဆက်လက်ဆောင်ရွက်ပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော်ကိုယ်စားလှယ်များ ခွင့်ပန်ကြားခြင်းနှင့် အစည်းအဝေးတက်ရောက်မှု အခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1249">ဦးမောင်မောင်လတ်(အတွင်းရေးမှူး၊ ကိုယ်စားလှယ်များစိစစ်ရေးကော်မတီ)</mp>လေးစားအပ် ပါသော ပြည်ထောင်စုလွှတ်တော် နာယကကြီးခင်ဗျာ။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စု လွှတ်တော် ပဉ္စမပုံမှန်အစည်းအဝေး ဆဋ္ဌမနေ့ ၉-၆-၂၀၁ရ ရက်နေ့မှာ အစည်းအဝေးသို့ တက်ရောက် နိုင်ခြင်းမရှိသော ပြည်ထောင်စုလွှတ်တော်ကိုယ်စားလှယ်များရဲ့ ကိုယ်စား စစ်ကိုင်းတိုင်းဒေသကြီး၊ မဲဆန္ဒနယ် အမှတ်(၉)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီ အတွင်းရေးမှူးဖြစ်သူ ကျွန်တော် ဦးမောင်မောင်လတ်က ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များမှာ - - ဦးဝင်းနိုင် မိုးကောင်း၊ -ဒေါ်နန်းထွေးသူ ဖာဆောင်း၊ -ဒေါ်အေးအေးမူ(ခ)ဒေါ်ရှားမီး ကလေး၊ - ဦးအောင်စိုး သရက်ချောင်း၊ -ဦးဉာဏ်ထွန်း ဇီးကုန်း၊ ဦးဇော်မင်း အုတ်ဖို၊ ဦးအေးမင်းအောင်(ခ)ဦးမင်းမင်း ပေါင်းတည်၊ ဦးခင်မောင်ဦး ကျောက်တံခါး၊ ဦးဖြိုးဇေယျာသော် ဇမ္ဗူသီရိ၊ - ဦးသောင်းဌေးလင်း ပုသိမ်ကြီး၊ -ဒေါက်တာလှမိုး အောင်မြေသာစံ၊ ဦးမျိုးနိုင် ချမ်းအေးသာစံ၊ -ဦးဘရှိန် ကျောက်ဖြူ၊ -ဒေါ်ခင်စောဝေ တာမွေ၊ စမ်းချောင်း၊ မြောက်ဥက္ကလာပ။ ဦးဝင်းမြင့် -ဦးဘိုဘိုဦး -ဒေါက်တာသန်းဝင်း ဦးကျော်မြင့် -ဒေါက်တာအေးမင်း ဦးနေမျိုးထက် ဦးမောင်မောင်ဦး -ဦးတင်ထွန်းနိုင် -ဒေါ်နန်းမိုး -ဒေါ်နန်းခင်စော -ဦးလူတယ်ဟုန်(ခ) ဦးအောင်ရွှေ -ဦးထွန်းကျော် ၊ -ဒေါ်ပြုံးကေသီနိုင် ဦးယန်ကျင်းကန် ဦးစိုင်းထွန်းအောင် ဦးဝေလှိုင်ထွန်း ဦးဇော်သိန်း - ဦးဇော်မင်းသိန်း ဗိုလ်ချုပ်တောက်ထွန်း -ဗိုလ်ချုပ်သန်းထွတ်သိန်း -ဗိုလ်မှူးဝင်းမင်းထွန်း -ဦးစိုးသိန်း -ဦးမာန်လောမောင်း ဦးဇော်မင်း -ဦးကိုကိုနိုင် - ဦးအောင်ဝင်း -ဒေါက်တာမြသောင်း ဦးနိုင်သီဟ ကျောက်တံတား၊ အင်းစိန်၊ ဆိပ်ကြီးခနောင်တို၊ မန်တုံ၊ ကွန်ဟိန်း၊ လောက်ကိုင်၊ နမ့်ခမ်း၊ ကလော၊ ကွမ်းလုံ၊ ကျောက်မဲ၊ လေးမျက်နှာ၊ တပ်မတော်သား၊ တပ်မတော်သား၊ တပ်မတော်သား၊ ကယား-၉၊ ချင်း-၈၊ စစ်ကိုင်း-၆၊ စစ်ကိုင်း-၈၊ တနင်္သာရီ-၁၊ ပဲခူး-၇၊ မွန်-၇၊ ရခိုင်-၁၁၊ ဦးဝေစိန်အောင် ရန်ကုန်-၉၊ ဦးကျော်ထွေး ရန်ကုန်-၈၊ -ဒေါက်တာဌေးကြွယ် ရန်ကုန်-၁၊ -ဒေါ်အိအိပြုံး ဧရာဝတီ-၈၊ -ဒေါ်မေသန်းနွဲ့ ဧရာဝတီ-၁၁၊ -ဦးစိုးမိုး ဧရာဝတီ-၁၊ ဦးကြည်ဝင်း ဧရာဝတီ-၁၂ နှင့် ဦးသိန်းဆွေ ဧရာဝတီ-၁၀ တို့ဖြစ်ကြပါတယ်။ ယခင်က ခွင့်ပန်ကြားသဖြင့် ပြည်ထောင်စုလွှတ်တော်က ခွင့်ပြုထားသူ ၁၉ ဦးရှိပြီး ယနေ့ခွင့်ပန်ကြားသူ ၅၂ ဦးဖြစ်တဲ့အတွက်စုစုပေါင်းခွင့်ပန်ကြားသူ ၇၁ ဦးဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနဲ့ ယနေ့ခွင့်ပန်ကြားသူ ပြည်ထောင်စုလွှတ်တော်ကိုယ်စားလှယ် ၅၂ ဦးအား ခွင့်အဖြစ် သတ်မှတ်ခွင့်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျား။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး ဆဋ္ဌမနေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅၉ ဦး၊ ယခင်က ခွင့်ပြုထားသူ ၁၉ ဦး၊ ယနေ့ ခွင့်ပန်ကြား၍ ခွင့်ပြုထားသူ ၅၂ ဦးဖြစ်တဲ့အတွက် ခွင့်ပြုထားသူစုစုပေါင်း ၇၁ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို ပြည်ထောင်စုလွှတ်တော်ဆိုင်ရာ နည်းဥပဒေ ၄ နည်းဥပဒေခွဲ(ခ) အရ အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Motion">
<motion>
<title>တပ်မတော်သယ်ယူပို့ဆောင်ရေးလေယာဉ် (Y-8-200F အမျိုးအစား၊ လေယာဉ်အမှတ်-၅၈၂၀) မတော်တဆ ဖြစ်စဉ်နှင့်ပတ်သက်၍ ဝမ်းနည်းကြောင်းအဆိုတင်သွင်းခြင်းနှင့် လွှတ်တော်က အတည်ပြုမှတ်တမ်းတင်ခြင်း</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ တပ်မတော် သယ်ယူပို့ဆောင်ရေးလေယာဉ်(Y-8-200F အမျိုးအစား လေယာဉ်အမှတ် - ၅၈၂၀) မတော်တဆ ဖြစ်စဉ်နဲ့ ပတ်သက်၍ သေဆုံးသွားသူများနှင့် ပျောက်ဆုံးနေသူများ၏ မိသားစုများ၊ ဆွေမျိုးများ၊ မိတ်ဆွေ သူငယ်ချင်းများနှင့်အတူ ထပ်တူထပ်မျှ ပူဆွေးဝမ်းနည်းကြေကွဲရပါကြောင်း အရေးကြီးအဆိုတင်သွင်းခွင့်ပြုဖို့ လွှတ်တော်ကိုယ်စားလှယ်နှစ်ဦးက တင်ပြထားတာရှိပါတယ်။ အဆိုပါဝမ်းနည်းကြောင်းအဆိုကို လွှတ်တော်ကိုယ်စားလှယ်တစ်ဦးက တင်သွင်းပြီး တစ်ဦးက ထောက်ခံဆွေးနွေးဖို့ စီစဉ်ထားပါတယ်။ ဦးကျော်စိုးလင်း ပြည်ကြီးတံခွန်မဲဆန္ဒနယ်က ဝမ်းနည်းကြောင်းအဆို တင်သွင်းဖို့ ဖြစ်ပါတယ်။</speech>
<speech><mp id="1480">ဦးကျော်စိုးလင်း(ပြည်ကြီးတံခွန်မဲဆန္ဒနယ်၊ မန္တလေးတိုင်းဒေသကြီး)</mp>လေးစားရပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များအားလုံး မင်္ဂလာပါလို့ ဦးစွာ နှုတ်ခွန်းဆက်သပါတယ်။ ကျွန်တော်ကတော့ မန္တလေးတိုင်းဒေသကြီး၊ ပြည်ကြီး တံခွန်မဲဆန္ဒနယ်က ပြည်ထောင်စုလွှတ်တော်ကိုယ်စားလှယ် ဦးကျော်စိုးလင်း ဖြစ်ပါတယ်။ ကျွန်တော့ အနေနဲ့ ပြည်ထောင်စုလွှတ်တော်ဆိုင်ရာ နည်းဥပဒေ ပုဒ်မ ၆၅ အရ ဝမ်းနည်းကြောင်း အဆိုတစ်ရပ် တင်သွင်းသွားမှာ ဖြစ်ပါတယ်။ အဆိုမှာ တပ်မတော်သယ်ယူပို့ဆောင်ရေးလေယာဉ်(Y-8-200F အမျိုး အစားလေယာဉ်အမှတ်-၅၈၂၀) မတော်တဆ ဖြစ်မှုနဲ့ပတ်သက်၍ သေဆုံးသွားသူများနှင့် ပျောက်ဆုံးနေသူ များ၏ မိသားစုများ၊ ဆွေမျိုးများ၊ မိတ်ဆွေ သူငယ်ချင်းများနှင့်အတူ ထပ်တူထပ်မျှ ပူဆွေးဝမ်းနည်း ကြေကွဲရပါကြောင်းအဆို ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ တပ်မတော်သားများနဲ့ မိသားစုများအတွက် သက်သာချောင်ချိရေးပို့ဆောင်ကြိုဆိုသော တပ်မတော်သယ်ယူပို့ဆောင်ရေးလေယာဉ် (Y-8-200F) အမျိုးအစား လေယာဉ်အမှတ်-၅၈၂၀) သည် စစ်သည်မိသားစု (၁၀၈) ဦး၊ လေယာဉ်အမှူးထမ်း (၁၄) ဦးနှင့် ကုန်တန်ချိန် (၂.၄)တန်ခန့် သယ်ဆောင်၍ ၂၀၁ရ ခုနှစ်၊ ဇွန်လ ရ ရက်နေ့ မွန်းလွဲ ၁ နာရီ ၆ မိနစ် တွင် မြိတ်မြို့မှ ရန်ကုန်မြို့သို့ စတင်ထွက်ခွာ၍ အမြင့်ပေ ၁၈၀၀၀ မှ ပျံသန်းနေစဉ် မွန်းလွဲ ၁ နာရီ ၃၅ မိနစ် ထားဝယ်မြို့၏ အနောက်တောင်ဘက် ၄၃ မိုင်ခန့်အရောက်၌ ထားဝယ်လေဆိပ်နှင့် အဆက်အသွယ် ရရှိပြီးနောက်ပိုင်း ဆက်သွယ်မှု ပြတ်တောက်သွားခဲ့ပါတယ်။ လေးစားအပ်ပါသော နာယကကြီးခင်ဗျား။ အဆိုပါ တပ်မတော်သယ်ယူပို့ဆောင်ရေးလေယာဉ် မတော်တဆ ဖြစ်စဉ်နှင့်ပတ်သက်၍ သေဆုံးသွားသူများနှင့် ပျောက်ဆုံးနေသူများ၏ မိသားစုများ၊ ဆွေမျိုးများ၊ မိတ်ဆွေသူငယ်ချင်းများနှင့်အတူ ထပ်တူထပ်မျှ ပူဆွေးဝမ်းနည်းကြေကွဲရပါကြောင်း အဆိုကို ပြည်ထောင်စု လွှတ်တော်ကြီးမှ အတည်ပြုပေးပါရန် လေးစားစွာ တင်ပြအပ်ပါတယ်ခင်ဗျား။</speech>
<speech type="speaker">အဆိုကို ဦးမောင်မြင့် မင်းကင်းမဲဆန္ဒနယ်က ထောက်ခံဆွေးနွေးဖို့ဖြစ်ပါတယ်။</speech>
<speech><mp id="238">ဦးမောင်မြင့်(မင်းကင်းမဲဆန္ဒနယ်၊ စစ်ကိုင်းတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကိုယ်စားလှယ်များအားလုံး ကောင်းသော နံနက်ခင်းဖြစ်ပါစေလို့ ဆုတောင်းအပ်ပါတယ်။ မင်္ဂလာနံနက်ခင်းလို့ ကျွန်တော့အနေနဲ့ ပြောရမှာ အင်မတန်မှလည်း အဆင်မပြေဘူးလို့ ကျွန်တော် ယူဆပါတယ်။ စောစောက ပြည်ကြီးတံခွန်လွှတ်တော် ကိုယ်စားလှယ် ဦးကျော်စိုးလင်း တင်ပြသွားသလိုပဲ ပြီးခဲ့တဲ့ ရ ရက်နေ့က ပျက်ကျသွားခဲ့တဲ့ Y-8-200F လေယာဉ်မှာ ပါဝင်သွားခဲ့တဲ့ ခရီးသည်တွေအားလုံးအတွက် ထပ်တူထပ်မျှဝမ်းနည်းကြောင်းကို ပြည်ထောင်စု လွှတ်တော်ကြီးကနေပြီးတော့မှ ဒါအတည်ပြုပေးနိုင်ဖို့အတွက် ကျွန်တော်တို့ ဆွေးနွေးနေကြတာ ဖြစ်ပါ တကယ်လို့ ကက်ကက် S ရှိနေပေမယ့် ဒီကနေ့တော့လည်း မနေ့ကညနေပိုင်းမှာတွေ့ရှိချက်အရ တော်တော်လေးများလာပါတယ်။ ဒါကြောင့်မို့လို့ပဲ ယခုဟာသည် အင်မတန်မှ သင့်လျော်တဲ့ ဆွေးနွေးကြတာဖြစ်တယ်ဆိုတာကို တင်ပြလိုပါတယ်။ ဒီလေယာဉ်ကြီးဟာ တကယ်တော့ တော်တော်လေးသစ်တဲ့ လေယာဉ်လို့ ပြောလို့ရပါတယ်။ တရုတ် နိုင်ငံမှ ဝယ်ယူခဲ့ပြီးတော့မှ ၂၀၁၆ ခုနှစ်၊ မတ်လမှာ ကျွန်တော်တို့လေယာဉ်က တပ်တော်ဝင်ပြုလုပ်တာ ဖြစ်ပါတယ်။ ပျံသန်းချိန်ဟာ စုစုပေါင်း ၈၀၉ နာရီပဲရှိပါသေးတယ်။ လေယာဉ်တစ်စီးဟာ ပျံသန်းမည် ဆိုလို့ရှိရင် သူ့ကို Black Box နဲ့ ဘယ်နှစ်နာရီပျံသန်းပြီးပြီးဆိုတာကို မှတ်သားထားတာဖြစ်တဲ့ အတွက်ကြောင့် ဒါဟာ အတိအကျပဲဖြစ်ပါတယ်။ အဲဒီလေယာဉ်ကြီးကို ခရီးသည် ၁၂၂ ဦး တင်ဆောင် လာတယ်ဆိုတာကိုလည်း စောစောက အဆိုရှင်က တင်ပြသွားပြီဖြစ်ပါတယ်။ မြိတ်ကနေ ထွက်လာတယ် ဆိုတာလည်း တင်ပြသွားပြီဖြစ်ပါတယ်။ အဲဒီလေယာဉ်မှာ မောင်းနှင်ခဲ့တဲ့ ပုဂ္ဂိုလ်တွေကလည်း အင်မတန်မှ အတွေ့အကြုံရင့်ကျက်တဲ့ သူတွေလည်း ဖြစ်ပါတယ်။ အသက်အရွယ်အားဖြင့် လူရွယ်များဖြစ်ကြပြီး အတွေ့အကြုံ ကတော့ အင်မတန် များပါတယ်။ အဲဒီတော့ ပိုင်းလော့အနေနဲ့ဆိုလို့ရှိရင် ယာယီ ဒုတိယဗိုလ်မှူးကြီးငြိမ်းချမ်းဟာ ဒီလို လေယာဉ်တွေကိုမောင်းနှင်တဲ့ flying hour ပေါင်း ၃၁၆၂ နာရီ ရှိပါတယ်။ တွဲဖက်လေယာဉ်မှူး(၁) ဗိုလ်မှူးစိုးသူဝင်း ဆိုလို့ရှိရင်လည်း flying hour ၃၁၆၁ နာရီ ရှိပါတယ်။ တွဲဖက်လေယာဉ်မှူး(၂) ဗိုလ်မှူးသန့်စင်ဌေးကတော့ flying hour ၂၄၀၃ နာရီ ရှိပါတယ်။ အင်ဂျင်နီယာတစ်ဦးလည်းပါပါတယ်။ ဗိုလ်ကြီးကျော်စိုး ဖြစ်ပါတယ်။ ဒီပါဝင်တဲ့သူတွေဟာ အင်မတန်မှ အတွေ့အကြုံရှိသော်လည်း မည်သည့် အကြောင်းကြောင့် မသိပေမယ့်လည်း ကျွန်တော်တို့ ပြီးခဲ့တဲ့ ရ ရက်နေ့ကဖြင့် Traffic Accident ဖြစ်ပေါ် ခဲ့ပါတယ်။ အဲဒီလိုဖြစ်ပေါ်ခဲ့တာနဲ့ ပတ်သက်ပြီးတော့မှ ရှာဖွေတဲ့အခါမှာ ယခုအခါမှာတော့ဖြင့် အမျိုးသား Dead Body J ai 32211:308: Dead Body jo moco: Dead Body o ai ppoole: po ang ရှာဖွေတွေ့ ရှိခဲ့ပြီးဖြစ်ပါတယ်။ ရှာဖွေတဲ့အခါမှာ တပ်မတော်ရေယာဉ်၊ ရဟတ်ယာဉ်၊ စစ်ရေယာဉ်တွေ သာမက အရပ်ဖက်က စက်လှေတွေဒေသခံတွေကလည်း ခွန်တိုက်အားတိုက် ကူညီပေးခဲ့ကြတယ် ဆိုတာကို သိရလို့ ကျွန်တော်တို့အနေနဲ့ ကျေးဇူးတင်ပါတယ်ဆိုတာကို အားလုံးကို ကျွန်တော်က ဒီနေရာ ကနေ ပြီးတော့မှ တင်ပြလိုပါတယ်။ တကယ်တော့ ဒီလေယာဉ်ကြီးဟာ တပ်မတော်အတွက် သုံးဖို့ပဲ မဟုတ်ဘဲနဲ့ ပြည်သူလူထုတွေအားလုံး တကယ်ကို အခက်အခဲဖြစ်လာပြီဆိုလိုရှိရင် သုံးခဲ့တဲ့ လေယာဉ်ဖြစ်ပါတယ်။ ဥပမာတစ်ခုကျွန်တော်တင်ပြရမယ်ဆိုလို့ရှိရင် ရခိုင်မှာ မိုရာမုန်တိုင်း တိုက်ခတ်မှုဖြစ်ခဲ့တဲ့းက စားနပ်ရိက္ခာစုစုပေါင်း ၆.၅ တန်ကို ကျွန်တော်တို့ သယ်ယူပို့ဆောင်ပေးခဲ့တဲ့ လေယာဉ်ကြီး ဖြစ်ပါတယ်။ အလားတူလည်း သူသာဆက်ရှိနေဦးမယ်ဆိုရင်လည်း မြန်မာနိုင်ငံမှာ ကြုံတွေ့ရမယ့် အခက်အခဲတွေရှိတိုင်းရှိတိုင်း ပြည်သူတွေကို ကူညီပေးနေမယ့် လေယာဉ်ကြီးတစ်ခုဖြစ်တယ်ဆိုတာကိုလည်း တင်ပြလိုပါတယ်။ ဒါကြောင့်မို့လို့ ကျွန်တော်တို့အနေနဲ့ကတော့ဖြင့် လေယာဉ်ကြီးကိုရော လေယာဉ်မှာ လိုက်ပါသွားတဲ့ မိသားစုဝင်တွေ ကျွန်တော်တို့စစ်သည်တွေ အားလုံးအတွက်ကိုပါ ဝမ်းနည်းကြေကွဲကြောင်း လွှတ်တော်မှာ ဆွေးနွေးတာဖြစ်ပါတယ်။ အဲဒီတော့ နိုင်ငံတကာဟာလည်း အခို့ရှိရင် ဝမ်းနည်းကြောင်းကို ကျွန်တော်တို့ ပေးပို့ နေပြီဖြစ်သလို ပြည်တွင်းမှာလည်း နိုင်ငံတော်သမ္မတရုံးက မနေ့က ၈ ရက်နေ့ ရက်စွဲပါစာအမှတ်နဲ့ ကျွန်တော်တို့ မိသားစုများနဲ့အတူ ထပ်တူထပ်မျှ ဝမ်းနည်းကြောင်းဆိုတာကို ထုတ်ပြန်ထားပြီး ဖြစ်ပါတယ်။ ရန်ကုန်မှာရှိတဲ့ အမေရိကန်သံရုံးကလည်း ဝမ်းနည်းကြောင်း ထုတ်ပြန်တာကို ဒီကနေ့ သတင်းစာမှာ ဖတ်ရှု လိုက်ရပါတယ်။ အလားတူ အိန္ဒိယဝန်ကြီးချုပ် မစ္စတာမိုဒီရဲ့ တွစ်တာအကောင့်မှာလည်း တွေ့ရပါတယ်။ ကနေဒါဝန်ကြီးချုပ် မစ္စတာဂျက်စတင်ထရူးဒိုးကလည်း ကျွန်တော်တို့ နိုင်ငံတော်အတိုင်ပင်ခံနဲ့တွေ့တဲ့ ဝမ်းနည်းကြောင်း ထုတ်ဖော်ပြောကြားခဲ့ပြီးတော့မှ ကျွန်တော်တို့ နိုင်ငံခြားရေးဝန်ကြီးဌာန ဝက်ပေ့ချ်မှာ ဒါကိုလည်း တွေ့ရှိရပါတယ်။ ရုရှားသမ္မတပူတင်ဟာလည်း ဝမ်းနည်းကြောင်း ထုတ်ဖော်ပြောကြား ပါတယ်။ ဒီလိုမျိုးနိုင်ငံတကာကတောင်မှ စ်ပြေးညီ ထုတ်ဖော်ပြောကြားနေတဲ့ကျွန်တော်တို့ ပြည်သူ့ရဲ့ ကိုယ်စားလှယ်တွေဖြစ်တဲ့ ပြည်ထောင်စုလွှတ်တော်ကိုယ်စားလှယ်များအနေနဲ့ ကျွန်တော်တို့ နောက်ကျနေလို့မဖြစ်ပါဘူး။ ဒါကြောင့်မို့လို့ ကျွန်တော်တို့ ဒီကိစ္စအပေါ်မှာ ဝမ်းနည်းကြောင်း ဆိုတာလေးကို ပြေးညီ ထုတ်ပြန်ပေးနိုင်ဖို့အတွက် ပြည်ထောင်စုလွှတ်တော် နာယကကြီးမှ တစ်ဆင့် ထောက်ခံ တင်ပြအပ်ပါတယ်ခင်ဗျား။ ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဝမ်းနည်းကြောင်းအဆိုကို အတည်ပြု မှတ်တမ်းတင်နိုင်ရန် လွှတ်တော်ရဲ့ အဆုံးအဖြတ်ရယူပါမယ်။ ဝမ်းနည်းကြောင်းအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">လွှတ်တော်က သဘောတူတဲ့အတွက် တပ်မတော်သယ်ယူပို့ဆောင်ရေး လေယာဉ် (Y-8-200F အမျိုးအစားလေယာဉ်အမှတ်- ၅၈၂၀) မတော်တဆ ဖြစ်စဉ်နဲ့ပတ်သက်၍ သေဆုံး သွားသူများနှင့် ပျောက်ဆုံးနေသူများ၏ မိသားစုများ၊ ဆွေမျိုးများ၊ မိတ်ဆွေသူငယ်ချင်းများနှင့်အတူ ထပ်တူထပ်မျှ ပူဆွေးဝမ်းနည်းကြေကွဲရပါကြောင်း အဆိုကို ပြည်ထောင်စုလွှတ်တော်က အတည်ပြု မှတ်တမ်း တင်ကြောင်း ကြေညာပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ယခုအခါ တပ်မတော်သယ်ယူပို့ဆောင် ရေးလေယာဉ် မတော်တဆဖြစ်စဉ်တွင် သေဆုံးသွားသူများနဲ့ ပျောက်ဆုံးနေသူများအတွက် လွှတ်တော် ကိုယ်စားလှယ်များအနေနဲ့ အစည်းအဝေးခန်းမအတွင်းရှိ ပုဂ္ဂိုလ်အားလုံး ၂ မိနစ်မတ်တပ်ရပ်ပြီး ငြိမ်သက်၍ မေတ္တာပို့သကြဖို့ ဖြစ်ပါတယ်။ အခမ်းအနားမှူးက ှတ်ပေးဖို့ ဖြစ်ပါတယ်။ လွှတ်တော်ကိုယ်စားလှယ်များ ၂ မိနစ်ငြိမ်သက်၍ ဆုတောင်းမေတ္တာပို့သကြပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျား။ နိုင်ငံတော်သမ္မတထံမှ ပေးပို့ထားသော ဆောက်လုပ်ရေးဝန်ကြီးဌာန ဒုတိယဝန်ကြီးခန့်အပ်တာဝန်ပေးခြင်းကို တင်ပြခြင်းနှင့် လွှတ်တော်က မှတ်တမ်းတင်ခြင်း၊</speech>
<speech type="speaker">အစီအစဉ် (၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဆောက်လုပ်ရေးဝန်ကြီးဌာန ဒုတိယဝန်ကြီးအဖြစ် ဦးကျော်လင်းအား ခန့်အပ်တာဝန်ပေးခြင်းနဲ့ စပ်လျဉ်းပြီး နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၅-၆-၂၀၁ရ ရက်စွဲပါ စာအမှတ်၊ ၁၀၇(၂) / ၈ သမ္မတရုံးဖြင့် ပေးပို့ထားပါတယ်။ အထက်ပါ ဒုတိယဝန်ကြီးအဖြစ် ခန့်အပ်တာဝန်ပေးခြင်းကို ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၁ ပုဒ်မခွဲ(ခ)အရ လွှတ်တော်က မှတ်တမ်းတင်ကြောင်း ကြေညာပါတယ်။</speech>
</motion>
<motion>
<title>နိုင်ငံတော်သမ္မတထံမှ ပေးပို့ထားသော ဧရာဝတီတိုင်းဒေသကြီးအစိုးရအဖွဲ့ စီမံကိန်းနှင့်ဘဏ္ဍာရေးဝန်ကြီး ခန့်အပ်တာဝန်ပေးခြင်းကို တင်ပြခြင်းနှင့် လွှတ်တော်က မှတ်တမ်းတင်ခြင်း၊</title>
<speech type="speaker">အစီအစဉ်(၆)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဧရာဝတီတိုင်း ဒေသကြီးအစိုးရအဖွဲ့ စီမံကိန်းနှင့် ဘဏ္ဍာရေးဝန်ကြီးအဖြစ် ဦးဌေးဝင်းအား ခန့်အပ်တာဝန်ပေးခြင်းနဲ့ စပ်လျဉ်း၍ နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၅-၆-၂၀၁ရ ရက်စွဲပါစာအမှတ်၊ ၁၀၇(၄)/၈/သမ္မတရုံးဖြင့် ဖွဲ့စည်းပုံအခြေခံဥပဒေပုဒ်မ ၂၆၂ ပုဒ်မခွဲ(ဋ)နဲ့အညီ ပေးပို့ အထက်ပါ စီမံကိန်းနှင့်ဘဏ္ဍာရေးဝန်ကြီးအဖြစ် ခန့်အပ်တာဝန်ပေးခြင်းကို ပြည်ထောင်စုလွှတ်တော် ဆိုင်ရာ ဥပဒေပုဒ်မ ၂၁ ပုဒ်မခွဲ(ခ)အရ လွှတ်တော်က မှတ်တမ်းတင်ကြောင်း ကြေညာပါတယ်။</speech>
<title>နိုင်ငံတော်သမ္မတ အဆိုပြု တင်ပြသော ပြည်ထောင်စုတရားလွှတ်တော်ချုပ် တရားသူကြီးများ၏ အမည်စာရင်းကို လွှတ်တော်သို့ တင်ပြခြင်း ၊</title>
<speech type="speaker">အစီစဉ် (၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ ပြည်ထောင်စုတရားလွှတ်တော်ချုပ် တရားသူကြီးများအဖြစ် ခန့်အပ်တာဝန်ပေးလိုတဲ့ ပုဂ္ဂိုလ် ၄ ဦးရဲ့ အမည်စာရင်းကို ဖွဲ့စည်းပုံအခြေခံ ဥပဒေပုဒ်မ ၂၉၉ ပုဒ်မခွဲ(ဃ) အပိုဒ်ခွဲငယ်(၁)၊ ပြည်ထောင်စု လွှတ်တော်ဆိုင်ရာ နည်းဥပဒေ ၂၆ တို့နဲ့အညီ ပြည်ထောင်စုလွှတ်တော်ရဲ့ သဘောတူညီချက်ရယူ ပေးနိုင်ဖို့ အတွက် နိုင်ငံတော်သမ္မတရုံးရဲ့ ၆-၆-၂၀၁ရ ရက်စွဲပါစာအမှတ်၊ ၁၀၇(၃)/၈/သမ္မတရုံးဖြင့် ပြည်ထောင်စု လွှတ်တော် နာယကထံသို့ တင်ပြထားပါတယ်။ အဆိုပါပုဂ္ဂိုလ် ၄ ဦးကတော့၁။ ဦးမြဟန် (အဘ) ဦးထွန်းခင်၊ နိုင်ငံသားစိစစ်ရေးကတ်အမှတ် ၁၂/တမန(နိုင်) ၀၉၁၃၂၄ ဦးမျိုးတင့် (အဘ) ဦးချစ်တင်၊ နိုင်ငံသားစိစစ်ရေးကတ်အမှတ် ၉/တကန(နိုင်)၁၁၄၈၆၄ ဦးစိုးနိုင် (အဘ) ဦးဘိုးကြူး၊ နိုင်ငံသားစိစစ်ရေးကတ်အမှတ် ၇/ပမန(နိုင်) ၀၄၄ဝ၆၂ နဲ့ ၄။ ဦးခင်မောင်ကြည် (အဘ) ဦးပေသီး၊ နိုင်ငံသားစိစစ်ရေးကတ်အမှတ် ၉/မခန(နိုင်) ၀၅ဝ၂၃ရ ဖြစ်ကြောင်း ပြည်ထောင်စလတ်တော်ဆောင်ရာ နည်းဥပဒေ ၂၀ နည်းဥပဒေခွဲ(က) အသီစောသောပါတယ်။</speech>
<title>အထက်ပါကိစ္စနှင့်စပ်လျဉ်း၍ ကန့်ကွက်လိုသည့် လွှတ်တော်ကိုယ်စားလှယ် ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတ အဆိုပြုတင်ပြတဲ့ ပြည်ထောင်စုတရားလွှတ်တော်ချုပ် တရားသူကြီး ၄ ဦးနဲ့ စပ်လျဉ်းပြီး ခန့်အပ်ရန် သဘောတူကြောင်း ကြေညာခြင်း သို့မဟုတ် ကန့်ကွက်လိုတဲ့ လွှတ်တော်ကိုယ်စားလှယ်ရှိပါက ကန့်ကွက် ကြောင်းအဆိုတင်သွင်းခြင်းတို့ကို ၂၀၁ရ ခုနှစ်၊ ဇွန်လ ၁၄ ရက် (ဗုဒ္ဓဟူးနေ့) နံနက် ၁၀ နာရီမှာ ကျင်းပ ပြုလုပ်မယ့် ပြည်ထောင်စုလွှတ်တော် အစည်းအဝေးမှာ ဆောင်ရွက်မှာ ဖြစ်ပါတယ်။ ကန့်ကွက်ချက် တစ်စုံတစ်ရာမရှိပါက ပြည်ထောင်စုလွှတ်တော်ဆိုင်ရာ နည်းဥပဒေ ၂၈ နဲ့အညီ အမည်စာရင်းပါ ပုဂ္ဂိုလ်များကို ပြည်ထောင်စုတရားလွှတ်တော်ချုပ် တရားသူကြီးများအဖြစ် ခန့်အပ် တာဝန်ပေးရန် လွှတ်တော်က သဘောတူကြောင်း ကြေညာမှာ ဖြစ်ပါတယ်။ ကန့်ကွက်လိုတဲ့ လွှတ်တော်ကိုယ်စားလှယ်ရှိပါက ပြည်ထောင်စုလွှတ်တော်ဆိုင်ရာ နည်းဥပဒေ ၃၀ နဲ့အညီ ကန့်ကွက်ကြောင်းအဆိုကို ပြည်ထောင်စုလွှတ်တော် အစည်းအဝေးမှာ နာယကထံ တင်သွင်းရမှာ ဖြစ်ပြီး ယင်းအဆိုနဲ့အတူ မိမိကန့်ကွက်လိုတဲ့ ပုဂ္ဂိုလ်သည် ဖွဲ့စည်းပုံအခြေခံဥပဒေပါ သတ်မှတ်ထားတဲ့ အရည်အချင်းများနဲ့ မပြည့်စုံကြောင်း ခိုင်လုံတဲ့ သက်သေအထောက်အထားများကိုပါ ပူးတွဲတင်ပြရမှာ ဖြစ်ပါတယ်။ နိုင်ငံတော်သမ္မတထံမှ ပြည်ထောင်စုလွှတ်တော်သို့ အဆိုပြု တင်ပြထားတဲ့ ပြည်ထောင်စုတရား လွှတ်တော်ချုပ် တရားသူကြီး ၄ ဦးဟာ ဖွဲ့စည်းပုံအခြေခံဥပဒေပုဒ်မ ၃၀၁ မှာ သတ်မှတ်ထားတဲ့ အရည်အချင်း များနဲ့ မပြည့်စုံကြောင်း သက်သေအထင်အရှားပြ၍ ကန့်ကွက်လိုတဲ့ လွှတ်တော်ကိုယ်စားလှယ်ရှိပါက ၁၃-၆-၂၀၁ရ ရက် (အင်္ဂါနေ့) မွန်းလွဲတစ်နာရီ (၁၃၀၀ နာရီ) နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းပေးပို့နိုင်ကြောင်း ပြည်ထောင်စုလွှတ်တော်ဆိုင်ရာ နည်းဥပဒေ ၂ရ နည်းဥပဒေခွဲ(ခ)နဲ့အညီ ကြေညာပါတယ်။</speech>
<title>နိုင်ငံတော်သမ္မတ အဆိုပြုတင်ပြသော ပြည်ထောင်စုရွေးကောက်ပွဲကော်မရှင် အဖွဲ့ဝင်များ၏ ' အမည်စာရင်းကို လွှတ်တော်သို့ တင်ပြခြင်း</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ ပြည်ထောင်စုရွေးကောက်ပွဲကော်မရှင် အဖွဲ့ဝင်များအဖြစ် ခန့်အပ်တာဝန်ပေးလိုတဲ့ ပုဂ္ဂိုလ်နှစ်ဦးရဲ့ အမည်စာရင်းကို ဖွဲ့စည်းပုံအခြေခံဥပဒေပုဒ်မ ၃၉၈ ပုဒ်မခွဲ(က)၊ ပြည်ထောင်စုလွှတ်တော်ဆိုင်ရာ နည်းဥပဒေ ၂၆ တို့နဲ့အညီ ပြည်ထောင်စုလွှတ်တော်ရဲ့ သဘောတူညီချက်ရယူပေးနိုင်ဖို့အတွက် နိုင်ငံတော်သမ္မတရုံးရဲ့ ၆-၆-၂၀၁ရ ရက်စွဲပါစာအမှတ်၊ ၁၀၇(၁)/၈/သမ္မတရုံးဖြင့် ပြည်ထောင်စုလွှတ်တော် နာယက ထံသို့ ပေးပို့ထား ပါတယ်။ အဆိုပါ ပုဂ္ဂိုလ်နှစ်ဦးကတော့ - ၁။ ဦးမြင့်နိုင် (အဘ) ဦးအောင်စ၊ နိုင်ငံသားစိစစ်ရေးကတ်အမှတ် ၁၂/ဥကမ(နိုင်) ၁၁၄၄၀၃ ဦးသန်းဌေး (အဘ) ဦးဘရှင်၊ နိုင်ငံသားစိစစ်ရေးကတ်အမှတ် ၁၃/လရန(နိုင်) ၀၁၅၂၉၂ တို့ဖြစ်ကြောင်း ပြည်ထောင်စုလွှတ်တော်ဆိုင်ရာ နည်းဥပဒေ ၂ရ နည်းဥပဒေခွဲ (က) နဲ့အညီ ကြေညာပါတယ်။</speech>
<speech type="speaker">အစီအစဉ်(၁၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတ အဆိုပြု တင်ပြတဲ့ ပြည်ထောင်စုရွေးကောက်ပွဲကော်မရှင် အဖွဲ့ဝင်နှစ်ဦးနဲ့ စပ်လျဉ်းပြီး ခန့်အပ်ရန် သဘောတူကြောင်း ကြေညာခြင်း သို့မဟုတ် ကန့်ကွက်လိုတဲ့ လွှတ်တော်ကိုယ်စားလှယ်ရှိပါက ကန့်ကွက် ကြောင်းအဆိုတင်သွင်းခြင်းတို့ကို ၂၀၁ရ ခုနှစ်၊ ဇွန်လ ၁၄ ရက် (ဗုဒ္ဓဟူးနေ့) နံနက် ၁၀ နာရီမှာ ကျင်းပ ပြုလုပ်မယ့် ပြည်ထောင်စုလွှတ်တော်အစည်းအဝေးမှာ ဆောင်ရွက်မှာ ဖြစ်ပါတယ်။ ကန့်ကွက်ချက် တစ်စုံတစ်ရာမရှိပါက ပြည်ထောင်စုလွှတ်တော်ဆိုင်ရာ နည်းဥပဒေ ၂၈ နဲ့အညီ အမည်စာရင်းပါ ပုဂ္ဂိုလ်များကို ပြည်ထောင်စုရွေးကောက်ပွဲကော်မရှင် အဖွဲ့ဝင်များအဖြစ် ခန့်အပ်တာဝန် ပေးရန် လွှတ်တော်က သဘောတူကြောင်း ကြေညာမှာ ဖြစ်ပါတယ်။ ကန့်ကွက်လိုတဲ့ လွှတ်တော်ကိုယ်စားလှယ်များရှိပါက ပြည်ထောင်စုလွှတ်တော်ဆိုင်ရာ နည်းဥပဒေ ၃၀ နဲ့အညီ ကန့်ကွက်ကြောင်း အဆိုကို ပြည်ထောင်စုလွှတ်တော် အစည်းအဝေးမှာ နာယကထံ တင်သွင်း ရမှာဖြစ်ပြီး ယင်းအဆိုနဲ့အတူ မိမိကန့်ကွက်လိုတဲ့ ပုဂ္ဂိုလ်သည် ဖွဲ့စည်းပုံအခြေခံဥပဒေပါ သတ်မှတ် ထားတဲ့အရည်အချင်းများနဲ့ မပြည့်စုံကြောင်း ခိုင်လုံတဲ့သက်သေအထောက်အထားများကိုပါ ပူးတွဲတင်ပြ ရမှာ ဖြစ်ပါတယ်။ နိုင်ငံတော်သမ္မတထံမှ ပြည်ထောင်စုလွှတ်တော်သို့ အဆိုပြုထားတဲ့ ပြည်ထောင်စုရွေးကောက်ပွဲ ကော်မရှင်အဖွဲ့ဝင်နှစ်ဦးဟာ ဖွဲ့စည်းပုံအခြေခံဥပဒေပုဒ်မ ၃၉၈ ပုဒ်မခွဲ (ခ)ပါ သတ်မှတ်ထားတဲ့ အရည် အချင်းများနဲ့ မပြည့်စုံကြောင်း သက်သေအထင်အရှားပြ၍ ကန့်ကွက်လိုတဲ့ လွှတ်တော်ကိုယ်စားလှယ် ရှိပါက ၁၃-၆-၂၀၁ရ ရက် (အင်္ဂါနေ့) မွန်းလွဲ တစ်နာရီ(၁၃၀၀ နာရီ) နောက်ဆုံးထားပြီး ပြည်ထောင်စု လွှတ်တော်ရုံး ညွှန်ကြားရေးမှူးချုပ်ထံ အမည်စာရင်း ပေးပို့နိုင်ကြောင်း ပြည်ထောင်စုလွှတ်တော်ဆိုင်ရာ နည်းဥပဒေ ၂ရ နည်းဥပဒေခွဲ(ခ)နဲ့အညီ ကြေညာပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အထက်ပါ နိုင်ငံတော်သမ္မတထံမှ ပြည်ထောင်စုလွှတ်တော်သို့ အဆိုပြု တင်ပြထားတဲ့ ပြည်ထောင်စုတရားလွှတ်တော်ချုပ်တရားသူကြီး ၄ ဦး နဲ့ ပြည်ထောင်စုရွေးကောက်ပွဲကော်မရှင် အဖွဲ့ဝင်နှစ်ဦးတို့ရဲ့ အမည်စာရင်းကို ယခုအစည်းအဝေးအပြီးမှာ ကိုယ်စားလှယ်အားလုံးထံ ဖြန့်ဝေပေးမှာ ဖြစ်ပါတယ်။ ဒါ့အပြင် နိုင်ငံတော်သမ္မတထံမှ ပေးပို့စာမိတ္တူ အပါအဝင် အဆိုပါပုဂ္ဂိုလ်များရဲ့ ကိုယ်ရေးမှတ်တမ်း အကျဉ်းချုပ် တစ်စုံစီကိုလည်း လွှတ်တော်အတွင်းရှိ သက်ဆိုင်ရာ ပါတီအလိုက် ဆက်သွယ်ဖို့ တာဝန်ပေး ထားတဲ့ လွှတ်တော်ကိုယ်စားလှယ်များနဲ့ တပ်မတော်သားလွှတ်တော်ကိုယ်စားလှယ်အစုအဖွဲ့ ကိုယ်စားလှယ် တို့အနေနဲ့ ဒီနေ့အစည်းအဝေးပြီးချိန်မှာ ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ လာရောက် ထုတ်ယူနိုင်ပါကြောင်း အသိပေးအပ်ပါတယ်။</speech>
</motion>
</section>
<section value="Report">
<report>
<title>ပြည်ထောင်စုစာရင်းစစ်ချုပ်ရုံးမှ ပေးပို့ထားသော ၂၀၁၅-၂၀၁၆ ဘဏ္ဍာရေးနှစ် ပြည်ထောင်စုလွှတ်တော် ဆိုင်ရာ ဖွံ့ဖြိုးရေးရန်ပုံငွေနှင့် စပ်လျဉ်းသည့် စစ်ဆေးတွေ့ရှိချက် အစီရင်ခံစာအပေါ် ပြည်သူ့ငွေစာရင်း ပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ (၆/၂၀၁၇)နှင့် စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း၊</title>
<speech type="speaker">အစီအစဉ်(၁၁) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁ရ ခုနှစ်၊ ဇွန်လ ၆ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ ၂၀၁၅-၂၀၁၆ ဘဏ္ဍာရေးနှစ် ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေနှင့် စပ်လျဉ်းသည့် စစ်ဆေးတွေ့ရှိချက် အစီရင်ခံစာကို သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က လွှတ်တော်သို့ ရှင်းလင်းတင်ပြခြင်းနဲ့ ယင်းအစီရင်ခံစာအပေါ် ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ (၆/၂၀၁၇)ကို ဖတ်ကြားတင်သွင်းခြင်းတို့ကို ဆောင်ရွက်ခဲ့ပြီး ဖြစ်ပါတယ်။ အထက်ပါ ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာနဲ့စပ်လျဉ်းပြီး ဆွေးနွေးဖို့ အမည် စာရင်းပေးထားတဲ့ လွှတ်တော်ကိုယ်စားလှယ် ၉ ဦးရှိပါတယ်။ လွှတ်တော်ကိုယ်စားလှယ်များအနေနဲ့ သတ်မှတ်ချိန် ၆ မိနစ်အတွင်း ဆွေးနွေးဖို့ဖြစ်ပါတယ်။</speech>
<speech type="speaker">ဦးစွာ ဦးခင်ချို လှိုင်းဘွဲ့မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1371">ဦးခင်ချို (လှိုင်းဘွဲ့မဲဆန္ဒနယ်၊ ကရင်ပြည်နယ်)</mp>အားလုံးမင်္ဂလာပါ။ ကျွန်တော်ကတော့ ကရင်ပြည်နယ် လှိုင်းဘွဲ့ မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးခင်ချိုဖြစ်ပါတယ်။ ကျွန်တော် ဆွေးနွေးတင်ပြမယ့် အကြောင်းအရာကတော့ ၂၀၁၅-၂၀၁၆ လွှတ်တော်ရဲ့ ဖွံ့ဖြိုးရေးရန်ပုံငွေနဲ့ စပ်လျဉ်း ပြီးတော့ ပြည်ထောင်စုစာရင်းစစ်ချုပ်ရဲ့ စစ်ဆေးတွေ့ရှိချက်အစီရင်ခံစာအပေါ် ပြည်သူ့ငွေစာရင်းပူးပေါင်း ကော်မတီရဲ့ အစီရင်ခံစာအမှတ် (၆/၂၀၁၇)အပေါ် ဆွေးနွေးတင်ပြမှာဖြစ်ပါတယ်။ ဒီလွှတ်တော်ရန်ပုံငွေနဲ့ ပတ်သက်လို့ မြို့နယ်တစ်ခုကို ကျပ်သန်း ၁၀၀ နှုန်းနဲ့ မြို့နယ် ၃၂၅ မြို့နယ်ကို ကျပ်သန်း ၃၂,၂၀၀ ခွင့်ပြုပေးရာမှာ ပိုလျှံငွေကျပ်သန်း ၆၂၉ သန်းကျော်ကျော် ပြန်လည်အပ်နှံခဲ့ကြောင်းနဲ့ နေပြည်တော်ကောင်စီကိုတော့ ကျပ်သန်း ၈၀၀ ခွင့်ပြုပေးခဲ့ကြောင်း သိရပါတယ်။ ဆောင်ရွက်တဲ့လုပ်ငန်း တွေနဲ့ ခွင့်ပြုရန်ပုံငွေသုံးစွဲတဲ့အခါမှာ လမ်းတံတားလုပ်ငန်းမှာ ၆၀ ရာခိုင်နှုန်း၊ ရေရရှိရေးလုပ်ငန်းမှာ ၁၉ ရာခိုင်နှုန်း၊ ပညာရေးမှာ ၄ ရာခိုင်နှုန်း၊ ကျန်းမာရေးမှာ ၀.၂ ရာခိုင်နှုန်း၊ မီးရရှိရေးမှာ ၁.၈ ရာခိုင်နှုန်း၊ အခြားလုပ်ငန်းဇုံမှာ ၁၄ ရာခိုင်နှုန်းနဲ့ အထွေထွေစီမံခန့်ခွဲရေးစရိတ်မှာ ၁ ရာခိုင်နှုန်း သုံးစွဲခဲ့ကြောင်း သိရ ပါတယ်။ ဆောင်ရွက်တဲ့လုပ်ငန်းများနဲ့ ပတ်သက်လို့ ပြည်နယ်နဲ့ တိုင်းဒေသကြီး ၁၄ ခုနဲ့ နေပြည်တော် နယ်မြေစုစုပေါင်း ၁၅ ခုကို လေ့လာကြည့်တဲ့အခါမှာ ပြည်ထောင်စုစာရင်းစစ်ချုပ်ရုံးရဲ့ စစ်ဆေးတွေ့ရှိ ချက်များအရ သတ်မှတ်ထားတဲ့ စာရင်းမှတ်တမ်းများ မပြည့်စုံတာနဲ့ တာဝန်ခံတွေရဲ့ အတည်ပြုလက်မှတ်တွေ မရှိတာက ပြည်နယ်/တိုင်းဒေသကြီး ၁၂ ခု၊ ခန့်မှန်းခြေ တွက်ချက်မှုစာရင်းများ စနစ်မကျမှု၊ မရေးဆွဲမှုက ၁၁ ခု၊ ချက်လက်မှတ်တွေနဲ့ မထုတ်ပေးမှု ငွေလက်ကျန် ပိုမိုထားတာက ဘဏ္ဍာရေးစည်းမျဉ်းမလိုက်နာ တာက ၈ ခု၊ လုပ်ငန်းပြောင်းခြင်း၊ ပြင်ဆင်ဆောင်ရွက်ခြင်းများအတွက် ခွင့်ပြုမိန့် မတောင်းခံခြင်းက ၈ ခု၊ Withholding Tax 2 % ကို သတ်မှတ်ချက်နဲ့အညီ မဖြတ်တာ၊ မပေးသွင်းတာ၊ အပြည့်မပေးသွင်း တာက ၈ ခု၊ ပိုလျှံငွေတွေ ြန်မအပ်တာက ၂ ခု၊ ပိုထုတ်ငွေများဖြစ်ပေါ်မှု သတ်မှတ်ချက်နဲ့ မညီလို့ ငွေပြန်သွင်းရတာက ချင်းပြည်နယ်မှာက သန်း ၀.၆၉၅၊ မွန်ပြည်နယ်မှာက ၀.၀၅၁ သန်း၊ ကယားပြည်နယ်မှာက ၀.၁၀၉ သန်း၊ ရန်ကုန်တိုင်းဒေသကြီးမှာကတော့ ၇.၉၅၄ သန်းနဲ့ ရှမ်းပြည်နယ် မှာကတော့ ၃.၁၈၉ သန်း ဖြစ်ပေါ်ကြောင်း သိရပြီးတော့ လုပ်ငန်းပြီးစီးကြောင်းတင်ပြမှု မရှိတာက ပြည်နယ်တိုင်း ၆ ခု၊ စစ်ဆေး ဆောင်ရွက်စဉ် ပျက်စီးနေတဲ့ လုပ်ငန်းတွေအတွက် အစီရင်ခံစာ တင်ပြမှု မရှိတာက ပြည်နယ်/တိုင်းဒေသကြီး ၅ ခု၊ ရခိုင်မှာကတော့ ညွှန်ကြားချက်နဲ့ မညီတဲ့ စီမံအထွေထွေ အသုံး စရိတ်သုံးစွဲမှု ဖြစ်ပေါ်ကြောင်းနှင့် ရန်ကုန်တိုင်းဒေသကြီးမှာကတော့ လုပ်ငန်းအပ်နှံစာချုပ်ကို စာချုပ် စည်းကမ်းတွေ၊ လေလံစည်းကမ်းတွေ၊ ကန်ထရိုက်လုပ်ထုံးလုပ်နည်းတွေနဲ့အညီ မဆောင်ရွက်တာတွေ့ရ ကြောင်း ဖော်ပြထားတာတွေ့ရပါတယ်။ နာယကကြီးခင်ဗျား။ လွှတ်တော်ရန်ပုံငွေဟာ ပြည်ထောင်စုအဆင့်ဆင့်နဲ့ ပြည်နယ်/တိုင်းဒေသကြီး အဆင့်ဆင့် ဝန်ကြီးဌာန၊ ဦးစီးဌာနတွေက အကောင်အထည်ဖော်ဆောင်ရွက်ဖို့ ခက်ခဲတဲ့ ကျေးလက်နေ ပြည်သူများရဲ့ လိုအပ်ချက်ကို ပြည်သူများ ပူးပေါင်းပါဝင်မှုနဲ့ အကောင်အထည်ဖော် ဆောင်ရွက်ရတဲ့ လုပ်ငန်း ဖြစ်လို့ အကျိုးကျေးဇူး အများကြီးရှိပါတယ်။ ဒီလုပ်ငန်းနဲ့ပတ်သက်လို့ လုပ်ငန်းမဆောင်ရွက်ခင်၊ ဆောင်ရွက်နေဆဲနဲ့ ဆောင်ရွက်ပြီး အပိုင်း ၃ ပိုင်းကို စနစ်တကျ ဆောင်ရွက်မယ်ဆိုရင် အမှားတွေ နည်းလာ နိုင်မယ်လို့ ယူဆပါတယ်။ လုပ်ငန်းတွေ မဆောင်ရွက်ရသေးခင်မှာ ဆန္ဒနယ်မြေအသီးသီးမှာရှိတဲ့ ကျေးရွာ အသီးသီးရဲ့ လုပ်ငန်းလိုအပ်ချက် အဆိုပြုလွှာတွေကို ခန့်မှန်းခြေတွက်ချက်မှု ဓာတ်ပုံအထောက်အထား တွေနဲ့ စုဆောင်းပြီး အမှုတွဲပြုလုပ်ပြီးတော့ ဦးစားပေးအစဉ်အလိုက် စုဆောင်းထားသင့်ပါတယ်။ ဘတ်ဂျက် ရန်ပုံငွေရလာတဲ့အခါမှာ ဦးစားပေးအစဉ်အလိုက် ပြည်သူများ ပါဝင်ထည့်ဝင်မှုနဲ့အတူ ရန်ပုံငွေ ခွဲဝေ ပြီးတော့ အမှန်လုပ်ငန်းဆောင်ရွက်နေမှု အနေအထားအရ လိုအပ်ချက်တွေ၊ ပြင်ဆင်စရာတွေ ရှိလာမယ် ဆိုရင် ဗဟိုကော်မတီကို ်ပြခွင့်ပြုချက်တောင်းခံပြီးမှ ဆောင်ရွက်ရမှာ ဖြစ်ပြီးတော့ လုပ်နိုင်တာ၊ အကြောင်းအမျိုးမျိုးကြောင့် ငွေပိုလျှံတာတွေ ဖြစ်မယ်ဆိုရင် ်နှံရမှာ ဖြစ်ပါတယ်။ နှစ်ကုန်တဲ့အခါမှာ ငွေထုတ်စာရင်းကို ရှင်းလင်းပိတ်သိမ်း ထားရပါမယ်။ ဆောင်ရွက်တဲ့လုပ်ငန်း တစ်ခုချင်း အမှုတွဲလုပ်ရမှာ ဖြစ်ပြီးတော့ အမှုတွဲထဲမှာ လုပ်ငန်းကော်မတီဖွဲ့စည်းမှု၊ ငွေပေးငွေယူ ပြုလုပ်မှု၊ ခန့်မှန်းခြေတွက်ချက်မှုစာရင်း၊ လုပ်ငန်းမလုပ်ခင်၊ လုပ်ဆဲ၊ လုပ်ပြီးဓာတ်ပုံတွေ၊ ပစ္စည်းဝယ်ယူမှု၊ လုပ်ခ ပေးချေတဲ့ပြေစာတွေ၊ ၂ ရာခိုင်နှုန်း အခွန်ဖြတ်တောက်ပေးသွင်းတဲ့ ချလန်တွေ၊ သတ်မှတ်စာရင်း ဇယား ပုံစံတွေနဲ့ လုပ်ငန်းပြီးစီးမှုအတွက် ပြီးစီးတဲ့အထောက်အထား အစီရင်ခံစာတွေ ပူးတွဲထားရပါမယ်။ လုပ်ငန်းပြီးစီးမှုအတွက် မြို့နယ်ချုပ်စာရင်းအနေနဲ့ လုပ်ငန်းပြီးစီးမှုအစီရင်ခံစာနဲ့အတူ ဆောင်ရွက်ပြီး လုပ်ငန်းတစ်ခုချင်းပါဝင်တဲ့ ဇယား၊ လုပ်ငန်းတစ်ခုချင်းရဲ့ ကုန်ကျငွေရှင်းတမ်း၊ ပြီးစီးသွားတဲ့ ဓာတ်ပုံ အထောက်အထားတွေနဲ့အတူ ပြည်ထောင်စုလွှတ်တော် ဗဟိုကော်မတီနဲ့ ငွေစာရင်းပူးပေါင်းကော်မတီကို ပေးပို့အစီရင်ခံရမှာ ဖြစ်ပါတယ်။ လိုအပ်လာရင် ပြည်နယ်/တိုင်းဒေသကြီးအစိုးရအဖွဲ့နဲ့ လွှတ်တော်ကို ပေးပို့ ပြီးတော့ ဥပဒေနဲ့အညီ စစ်ဆေးခံနိုင်ဖို့ သတ်မှတ်စာရွက်စာတမ်း အထောက်အထား အမှုတွဲများကို စုစည်းထားရှိဖို့ လိုအပ်ပါတယ်။ နောက်ဆုံးအနေနဲ့ အကြံပြုချင်တာကတော့ ဖွံ့ဖြိုးရေးလုပ်ငန်းတွေကို ဆောင်ရွက်နေတဲ့အခါမှာ Three ECV ဆိုတဲ့ စံနှုန်းတွေနဲ့ ချိန်ထိုးဆောင်ရွက်မယ်ဆိုရင် ကောင်းကောင်းမွန်မွန် မှန်မှန်ကန်ကန်နဲ့ အမားအယင်းတေ လျော့နည်းနိုင်မှာ ဖြစ်ပါတယ်။ Three-E ဆိုတာကတာ Effective ness လို့ ခေါ်တဲ့ ထိရောက် အောင်မြင်မှု၊ Efficiency ဆိုတဲ့ စွမ်းဆောင်ရေပြည့်ဝမှု၊ Economy ဆိုတဲ့ စီးပွားရေး တွက်ချေကိုက်မှု၊ ခြိုးခြံချွေတာမှု၊ လေလွင့်ပျက်စီးပြုန်းတီးသက်သာစေမှုဆိုတဲ့စံ၊ Complience ဆိုတဲ့ ဥပဒေစည်းမျဉ်း၊ လုပ်ထုံးလုပ်နည်း၊ ညွှန်ကြားချက်တွေ လိုက်နာမှုဆိုတဲ့ စံ၊ Value For Money ဆိုတဲ့ ကုန်ကျငွေ လုပ်ဆောင်ချက်နဲ့ အကျိုးသက်ရောက်မှု၊ ပြည်သူအတွက် အကျိုးရှိ မရှိ၊ ရေရှည်တည်တံ့ ကောင်းမွန်မှု စတဲ့စံတွေနဲ့ ဆောင်ရွက်မယ်ဆိုရင် ဒီလုပ်ငန်းဆောင်ရွက်ချက်တွေအားလုံး အမှားအယွင်း နည်းလာမှာဖြစ်ကြောင်း တင်ပြရင်းနိဂုံးချုပ်အပ်ပါတယ်။ အားလုံးကျေးဇူးတင်ပါတယ်။</speech>
<speech type="speaker">ဆက်လက်ပြီး ဒေါ်သန္တာ အိမ်မဲမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1612">ဒေါ်သန္တာ(အိမ်မဲမဲဆန္ဒနယ်၊ ဧရာဝတီတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီး၊ ပြည်ထောင်စုလွှတ်တော်ကိုယ်စားလှယ်များ၊ ဧည့်သည်တော်များအားလုံး မင်္ဂလာ ပါရှင်။ ကျွန်မကတော့ ဧရာဝတီတိုင်းဒေသကြီး အိမ်မဲမဲဆန္ဒနယ်က ပြည်သူ့လွှတ်တော်ကိုယ်စားလှယ် ဒေါ်သန္တာ ပဲဖြစ်ပါတယ်။ ၂၀၁၅-၂၀၁၆ ဘဏ္ဍာရေးနှစ် ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေနဲ့ စပ်လျဉ်းတဲ့ ပြည်ထောင်စုစာရင်းစစ်ချုပ်ရဲ့ စစ်ဆေးတွေ့ရှိချက်တွေအပေါ် ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ အမှတ်စဉ် (၆/၂၀၁၇)ကို ထောက်ခံအကြံပြု ဆွေးနွေးသွားမှာ ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးရှင်။ ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေဟာ ဥပဒေ၊ လုပ်ထုံးလုပ်နည်းများနှင့်အညီ သုံးစွဲရတာဖြစ်ပြီး ပြည်သူဗဟိုပြု ဘဏ္ဍာရေး ရေးဆွဲခြင်း၊ သုံးစွဲခြင်းစနစ်ဖြစ်ခြင်း၊ မဲဆန္ဒနယ်မြေရှိ ပြည်သူလူထု လိုအပ်ချက်နှင့်အညီ ကျေးလက် ဒေသလမ်းပန်းဆက်သွယ်ရေး လျင်မြန်စွာ ဖွံ့ဖြိုးတိုးတက်လာစေခြင်း၊ ဥပဒေ၊ လုပ်ထုံးလုပ်နည်းများနှင့် အညီ စနစ်တကျဆောင်ရွက်တတ်သည့် အလေ့အကျင့်ကောင်းများ ရရှိလာနိုင်စေခြင်း၊ အုပ်ချုပ်ရေးကဏ္ဍ တိုင်းမှာ ပူးပေါင်းဆောင်ရွက်လာစေခြင်း၊ ပါတီအလိုက်၊ လူမျိုးဘာသာအလိုက် လေးစားတန်ဖိုးထားပြီး တိုင်းရင်းသားများ စည်းလုံးညီညွတ်စွာ ပူးပေါင်းဆောင်ရွက်လာစေခြင်း ဆိုတဲ့ရည်ရွယ်ချက်ကောင်းတွေ ရှိတဲ့ ဘဏ္ဍာရေးဖြစ်ပါတယ်။ ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေဟာ စည်ပင်နယ်နိမိတ် မဟုတ်တဲ့ ကျေးလက်ဒေသများအဖို့ အခြားပြည်ထောင်စုဘတ်ဂျက် တိုင်းပြည်နယ် ဘတ်ဂျက်များနဲ့ မလောက်ငှတဲ့ လမ်းတံတားတွေအတွက်တော့ အလွန်အသုံးဝင်တာကို အစီရင်ခံစာပါ လုပ်ငန်းဆောင်ရွက်မှု ဇယားတွေမှာ လုပ်ငန်းအရေအတွက်ပေါင်း ၁၄၀၀၀ ကျော်မှာ လမ်းတံတားပြုပြင်တည်ဆောက်ခြင်း လုပ်ငန်း ၆၀ ရာခိုင်နှုန်းကျော် ကျပ်သန်း ၂၀၀၀၀ နီးပါးသုံးစွဲတာကို ကြည့်ရင်သိနိုင်ပါတယ်ရှင်။ လေးစားအပ်ပါသော နာယကကြီးရှင် အစီရင်ခံစာအပိုဒ် ၁၃ (က)မှာ ပြောင်းလဲဆောင်ရွက်ခဲ့ရတဲ့ လုပ်ငန်းပေါင်း ၂၃၀ မှာ ၉၁ ခုကတော့ ဗဟိုကော်မတီကို ပြောင်းလဲဆောင်ရွက်ခွင့်ကို တင်ထားပြီး ၁၃၉ ခုက တင်မထားတာကို တွေ့ရှိရတဲ့အတွက် နောက်နောင်ဖွံ့ဖြိုးရေးရန်ပုံငွေဆိုင်ရာ ဥပဒေ၊ လုပ်ထုံးလုပ်နည်း များနှင့်အညီ လိုက်နာဆောင်ရွက်သွားရန်ဆိုတဲ့ ပြည်သူ့ငွေစာရင်းပူးပေါင်းကော်မတီရဲ့ သဘောထား မှတ်ချက်ကို လေးလေးနက်နက် ထောက်ခံအပ်ပါတယ်။ ဒါ့အပြင် သဘောထားမှတ်ချက် အပိုဒ် ၃ရ မှာ မြို့နယ်အချို့မှာရှိတဲ့ ဒေသဖွံ့ဖြိုးရေးလုပ်ငန်းများအား အကောင်အထည်ဖော် ဆောင်ရွက်ရာ၌ အကျိုး သက်ရောက်မှု မရှိသည့်လုပ်ငန်းများ နည်းနိုင်သမျှနည်းအောင် ဆောင်ရွက်သွားရန်ဆိုတဲ့အချက်ကိုတော့ ခွဲခြားပြီး ဖြည့်စွက်ဆွေးနွေးလိုပါတယ်။ ဥပမာအနေနဲ့ အမြဲတမ်းရေတိုက်စားလေ့ရှိတဲ့ ချောင်းမှာ တံတားထိုးခဲ့တဲ့ ချင်းပြည်နယ်တွန်းဇံ၊ အိုချောင်းကားကူးတံတား၊ ဧရာဝတီတိုင်းဒေသကြီး ပုသိမ်မြို့နယ် ဇရပ်ဆိပ်၊ ပြင်းမကွင်း ကွန်ကရစ် တံတား၊ ကြံခင်းမြို့နယ် ကျုံးစုရပ်ရေကာတန်းဆိုတဲ့ အစရှိတဲ့ လမ်းတံတားတွေဟာ မြို့နယ်လုပ်ငန်း အကောင်အထည်ဖော်ရေးအဖွဲ့ရဲ့ လုပ်ငန်းရွေးချယ်မှု၊ လုပ်ငန်းဆောင်ရွက်မှု အားနည်းချက်တွေကြောင့် ဖြစ်ရပါတယ်။ သို့သော် ပဲခူးတိုင်းဒေသကြီး ပြည်မြို့နယ် မာလာကုန်းတံတား၊ တဲကြီးကုန်းကုန်ထုတ် တံတား၊ သရက်မြို့နယ် တံစည်းကောက်ကျေးရွာ ကွန်ကရစ်သံဘောင်တံတား၊ တောချောင်းရေဘက်ကျေးရွာ ချင်းဆက်တံတား၊ သရက်မြင်ကုန်း ဆိုလာမီးလင်းရေးလုပ်ငန်း၊ မင်းလှမြို့နယ် လင်းကယ်ရွာ ကွန်ကရစ် တံတားတို့ကတော့ ကြိုတင်မမျှော်မှန်းနိုင်တဲ့ သဘာဝဘေးအန္တရာယ်ကြောင့် ပျက်စီးရတာတွေပဲ ဖြစ်ပါတယ်။ သို့သော် ညွှန်ကြားချက် လုပ်ထုံးလုပ်နည်းတွေမှာ ချထားပြီးသားလမ်းတွေကို ပြန်လည်ပြင်ဆင်ခွင့်မရှိတဲ့ အတွက် အင်မတန်မှ ခက်ခဲရပါတယ်။ ဒါကိုလည်း ပြန်လည်စဉ်းစားသုံးသပ်ပေးဖို့ တင်ပြလိုပါတယ်ရှင်။ ဒါတွေကို လေ့လာကြည့်ရင် သုံးစွဲဘဏ္ဍာငွေအကန့်အသတ်ရှိခြင်း၊ ကျေးလက်ဒေသများမှ ပြည်သူ့ထည့်ဝင်ငွေ နည်းပါးခြင်းတွေအပြင် ထိုစဉ်ို့နယ်ဖွံ့/ထောက်ကော်မတီနဲ့ ရပ်ကွက်ကျေးရွာ အုပ်ချုပ်ရေးမှူး တွေရဲ့ အဆိုပြု ရာထားလုပ်ငန်းတွေဟာ ဒေသခံပြည်သူလူထု အမှန်တကယ်လိုအပ်ချက်နဲ့ ကိုက်ညီမှု မရှိခြင်းတို့ကြောင့် ဖြစ်ရပါတယ်။ လေးစားအပ်ပါသော နာယကကြီးရှင်။ အစီရင်ခံစာပါ တိုင်းဒေသကြီး၊ ပြည်နယ်များအလိုက် စစ်ဆေးတွေ့ရှိချက်တွေအပေါ် အရေးယူဆောင်ရွက်ရန် အချက်တွေမှာ စာရင်းဆိုင်ရာ လွဲချော်မှုတွေ၊ ဘဏ္ဍာရေးဆိုင်ရာ လုပ်ထုံးလုပ်နည်းတွေအပေါ် လိုက်နာမှုအားနည်းမှုတွေကို လေ့လာတွေ့ရှိရပါတယ်။ ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေ ဥပဒေအခန်း(၈)၊ အထွေထွေအခန်း၊ ပုဒ်မ ၁၅ မှာ မရိုးမဖြောင့်သောသဘောဖြင့် ဆောင်ရွက်ခြင်းပြုလုပ်ပါက ပြစ်မှုဆိုင်ရာဥပဒေအရ အလွဲသုံးစားပြုသည်ဟု မှတ်ယူရမည်လို့ ပြဋ္ဌာန်းတားမြစ်ထားသော်လည်း ဒီအစီရင်ခံစာမှာ တွေ့ရှိရတဲ့ အရေးယူစစ်ဆေးထားတဲ့ အချက်တွေကိုလည်း ပြည့်ပြည့်စုံစုံ ဖော်ပြထားခြင်း မရှိတဲ့အတွက် ဒီအပေါ်မှာ မရိုးဖြောင့်သော သဘောနဲ့ လုပ်ခဲ့တာလား။ ရိုးဖြောင့်တဲ့ သဘောနဲ့လုပ်ခဲ့တာလားဆိုတာ နောက်တစ်ခါဆိုရင် ပြည့်ပြည့်စုံစုံ ဖော်ပြသင့် ပါတယ်ရှင်။ နိဂုံးချုပ်အနေဖြင့် တင်ပြရရင် အစီရင်ခံစာမှာပါတဲ့အတိုင်း အရှေ့မှအားနည်းချက်တွေကို အထူး သတိထားပြီး ဥပဒေ၊ လုပ်ထုံးလုပ်နည်းများနဲ့အညီ ရပ်ကွက်ကျေးရွာ အုပ်ချုပ်ရေးမှူးများမှ တင်ပြလာသည့် လျာထားချက် အဆိုပြုလွှာတွေအပေါ်မှာ မဆုံးဖြတ်ဘဲ ပြည်သူ့လိုအပ်ချက်နဲ့ ညီမညီ လွှတ်တော်ကိုယ်စားလှယ် များကိုယ်တိုင် သေချာစွာ ကွင်းဆင်းစစ်ဆေးပြီး ကျွမ်းကျင်တဲ့ဌာနဆိုင်ရာ အင်ဂျင်နီယာများနဲ့ တိုင်ပင်ပြီးမှ ဆောင်ရွက်သင့်ပါကြောင်း အကြံပြုလိုပါတယ်။ ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေ ဥပဒေပါ ရည်ရွယ်ချက်ဖြစ်တဲ့ ကျေးလက်ဒေသများ လျင်မြန်စွာ ဖွံ့ဖြိုးတိုးတက်လာစေရေး အောင်မြင်စေရန် မြို့ပြ များထက် အမှန်တကယ်လိုအပ်တဲ့ ကျေးလက်ဒေသတွေမှာ ဘတ်ဂျက်ပိုမို ခွဲဝေချထားနိုင်စေရေးအတွက် ပြည်ထောင်စုလွှတ်တော် ဖွံ့ဖြိုးရေးဆိုင်ရာရန်ပုံငွေဥပဒေ အခန်း(၄) ဗဟိုကော်မတီလုပ်ငန်း တာဝန်များ ပုဒ်မ ရ (ဃ)ပါဖွံ့ဖြိုးရေးရန်ပုံငွေကို မြို့နယ်အရွယ်အစားနဲ့ ဖွံ့ဖြိုးမှုအလိုက် စိစစ်ခွင့်ပြုခြင်းဟု ပြဋ္ဌာန်း ချက်နဲ့အညီ ဘတ်ဂျက်ပိုမို ချထားနိုင်ရေးအတွက် ဆွေးနွေးညှိနှိုင်းပြီး စဉ်းစားပေးနိုင်ပါရန် တင်ပြရင်း အစီရင်ခံစာကို ထောက်ခံအကြံပြုဆွေးနွေးအပ်ပါတယ်ရှင်။ ကျေးဇူးတင်ပါတယ်။</speech>
<speech type="speaker">ဒေါက်တာကျော်ငွေ မကွေးတိုင်းဒေသကြီး မဲဆန္ဒနယ်အမှတ်(၁၀) ဆွေးနွေးဖို့ဖြစ်ပါတယ်။</speech>
<speech><mp id="1284">ဒေါက်တာကျော်ငွေ(မဲဆန္ဒနယ်အမှတ်-၁၀၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ကြွရောက်လာကြတဲ့ လွှတ်တော်ကိုယ်စားလှယ်တော်ကြီးများ၊ ပြည်ထောင်စုစာရင်းစစ်ချုပ်နှင့် အရာရှိ ဧည့်သည်တော်များ ကိုယ်ကျန်းမာ၊ စိတ်ချမ်းသာကြပါစေလို့ မေတ္တာပို့သဂါရဝပြုအပ်ပါတယ်ခင်ဗျာ။ ကျွန်တော်ကတော့ မကွေးတိုင်းဒေသကြီး၊ အမှတ်(၁၀) ရေစကြို မြို့နယ်ကိုယ်စားပြု အမျိုးသားလွှတ်တော်ကိုယ်စားလှယ် ဒေါက်တာကျော်ငွေဖြစ်ပါတယ်။ ကျွန်တော် ဆွေးနွေးမယ်အကြောင်းကတော့ ၂၀၁၅-၂၀၁၆ ဘဏ္ဍာရေးနှစ် ပြည်ထောင်စုလွှတ်တော်ဆိုင်ရာ ဖွံ့ဖြိုးရေး ရန်ပုံငွေနဲ့စပ်လျဉ်းတဲ့ ပြည်ထောင်စုစာရင်းစစ်ချုပ်ရုံးမှ ပေးပို့သော စစ်ဆေးချက်အစီရင်ခံစာအပေါ် ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နဲ့သဘောထားမှတ်ချက်အစီရင်ခံစာ(၆/၂၀၁၇) အပေါ်မှာ သဘောထားဝေဖန် ဆွေးနွေးသွားမှာဖြစ်ပါတယ်။ အားနည်းချက်၊ အားသာချက်များနဲ့ အကြံပြု ချက်များ အဓိကပါဝင်မှာဖြစ်ပါတယ်။ နာယကကြီး ခင်ဗျား။ ၂၀၁၃-၂၀၁၄ ဘဏ္ဍာရေးနှစ်ကနေစပြီးတော့ ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေ အသုံးပြုခြင်းကို မြို့နယ်နှင့်ကျေးလက်ဒေသများလျင်မြန်စွာ ဖွံ့ဖြိုးတိုးတက်လာစေရန်လို့ ရည်ရွယ်ပြီး ဆောင်ရွက်လာခဲ့တာ ၂၀၁၅-၂၀၁၆ ဘဏ္ဍာနှစ်မှာ သုံးနှစ်ရှိခဲ့ပါပြီ။ အဲဒီလို ဆောင်ရွက်တာမှာ ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေ ဥပဒေပုဒ်မ ၆ အရ ဖွံ့ဖြိုးရေးလုပ်ငန်းဗဟိုကော်မတီနဲ့ ပုဒ်မ ၈ အရ မြို့နယ်ကော်မတီများဆိုပြီးတော့ ဖွဲ့စည်းပြီးဆောင်ရွက်ခဲ့ကြပါတယ်။ ဆောင်ရွက်လာတာ ၃ နှစ် ရှိလာတာနဲ့အမျှ အားသာချက်၊ အားနည်းချက်များကိုလည်းတွေ့ရပါတယ်။ အဓိကတင်ပြချင်တဲ့ အားသာချက်တွေကတော့ နံပါတ်(၁) ကိုယ်စားလှယ်များကိုယ်တိုင် မိမိတို့ရဲ့ မဲဆန္ဒနယ်မြေဖွံ့ဖြိုးရေးလုပ်ငန်းတွေကို ဦးဆောင်ပါဝင်ခွင့်ရခြင်းနဲ့ စီမံခန့်ခွဲမှုမှာ လုပ်ငန်းအတွေ့အကြုံ များ တိုးစေခြင်းဖြစ်ပါတယ်။ နံပါတ်(၂)က ဖွံ့ဖြိုးရေးလုပ်ငန်းတို့ကို ကွင်းဆင်းစစ်ဆေးရခြင်းဖြင့် ကျွဲကူး ရေပါ မဲဆန္ဒနယ်ရှင်တို့နဲ့ တွေ့ဆုံနိုင်ခြင်း၊ သူတို့ရဲ့ တင်ပြချက်အသံများကို ကြားသိနိုင်ခြင်းတို့ ဖြစ်ပါတယ်။ ကြားသိနိုင်တဲ့အတွက် ကူညီဖြေရှင်းပေးနိုင်ခြင်းတို့ဖြစ်ပါတယ်။ နောက်တစ်ခုက ဗဟိုနဲ့ တိုင်းအစိုးရတို့ရဲ့ စီမံကိန်းများမလုပ်နိုင်သေးတဲ့ နေရာတွေမှာ ဒေသခံပြည်သူတွေနဲ့ပူးပေါင်းပါဝင်လျက် ဖွံ့ဖြိုးရေးကိစ္စတွေကို ကျွန်တော်တို့ကိုယ်စားလှယ်တွေကိုယ်တိုင် တစ်ပိုင်တစ်နိုင် လုပ်ကိုင်နိုင်တဲ့ အခွင့်အရေးရရှိခြင်းဖြစ်ပါတယ်။ နောက်တစ်ခုက ဒေသခံလူများအတွက် အလုပ်အကိုင်အခွင့်အလမ်းများကို အထိုက်အလျောက် တိုးတက်စေခြင်းတို့ ဖြစ်ပါတယ်။ နောက်နံပါတ်(၅) အားသာချက်ကတော့ ဌာနဆိုင်ရာဝန်ထမ်းများနဲ့ ပူးပေါင်းဆောင်ရွက်ရတဲ့အတွက် သူတို့နဲ့ရင်းနှီးမှုရခြင်း၊ ရုံးလုပ်ငန်းများကို လက်တွေ့သင်ယူနားလည် နိုင်ခြင်းတို့ ဖြစ်ပါတယ်။ ဒါ့အပြင် ငွေတိုက်ဦးစီးဌာနက ဗဟိုအဆင့်ကနေ အစိုးရကိုယ်စားပြုပြီးတော့ မြို့နယ်များက တောင်းခံလာတဲ့ငွေတို့ကို လွှဲပို့ငွေ၊ သုံးစွဲငွေ၊ ပိုလျှံငွေစသည်ဖြင့် စာရင်းတိကျစွာ ဆောင်ရွက်ပေးတဲ့အတွက် ဘဏ္ဍာငွေလေလွင့်မှုမရှိခြင်းတို့ ရရှိပါတယ်။ ဥပမာအနေနဲ့ ဒီအစီရင်ခံစာမှာ လွှဲပို့ငွေပေါင်းဟာ ၃၁,၅၇၀.၇၁၈ သန်း၊ မြို့နယ်များသုံးစွဲငွေက ၃၁,၅၄၂.၄၇၃ သန်းတို့ပြပြီးတော့ ပိုလျှံငွေ ၂၈.၂၄၅ သန်း လို့ဖော်ပြထားတာက အလွန်ပဲ ဒါဂုဏ်ယူမိပါတယ်။ ကျွန်တော်တို့ဆောင်ရွက်ခဲ့တဲ့ ၃ နှစ်တာကာလအတွင်း ၂၀၁၅-၂၀၁၆ အစီရင်ခံစာမှာ အားနည်း ချက်များအနေနဲ့ တွေ့ရတာကတော့ မြို့နယ်တစ်ခုချင်းမှာ လုပ်ငန်းလုပ်ဖို့ရာအတွက် ကျပ်ငွေငါးသန်း သို့မဟုတ် ကျပ်ငွေသန်း ၁၀၀ ချပေးတဲ့အတွက် လုပ်ငန်းတစ်ခုကို သိန်း ၅၀ ပဲ ဒါအများဆုံး သိန်း ၅၀ ထက် ပိုမလုပ်ရတဲ့အတွက် ကျွန်တော်တို့မြို့နယ်တွေမှာ လုပ်ငန်း၂၀ နဲ့ ၃၀ ကြားသာလျှင် လုပ်ပိုင်ခွင့်ရတဲ့ အတွက် အလွန်အင်မတန် နည်းနေပါတယ်။ ဥပမာကျွန်တော်တို့ ရေစကြိုမြို့နယ်မှာဆိုရင် ၂၀၁၃-၂၀၁၄ ခုနှစ်က ၃၅ ရွာ၊ ၂၀၁၄-၂၀၁၅ မှာ ၃၆ ရွာနဲ့ ၂၀၁၅-၂၀၁၆ မှာ ၂၈ ရွာဆိုပြီးတော့ ၃ နှစ် တာကာလအတွင်း ရွာ ၁၀၀ ၊ လုပ်ငန်း ၁၀၀ ပဲလုပ်နိုင်ခဲ့ပါတယ်။ ရှိတဲ့ကျေးရွာပေါင်းက ၂၄၅ ရွာ ရှိပါတယ်။ ဒါကြောင့် ဖြစ်နိုင်လို့ရှိရင် ဒီထက်မက တိုးပေးသင့်တယ်လို့ ယူဆပါတယ်။ နောက်တစ်ခု အားနည်းချက်ကတော့ မြို့နယ်အဆင့်ဖွံ့ဖြိုးမှုကော်မတီတွေ ဖွဲ့ကြရာမှာ ဥက္ကဋ္ဌကို ပြည်ထောင်စုအဆင့်ကိုယ်စားလှယ်များက ပြုလုပ်ရန်လို့ ဥပဒေညွှန်ကြားချက်တွေ ပါပါတယ်။ ဒါကို ပြည်သူ့လွှတ်တော်ကိုယ်စားလှယ်များလို့ တချို့က မှားယွင်းစွာ အဓိပ္ပာယ်ကောက်ပြီးတော့ အဲဒီကော်မတီ တွေမှာ ပြည်သူ့လွှတ်တော်ကိုယ်စားလှယ်ကပဲ ဥက္ကဋ္ဌ လုပ်နေကြတဲ့အတွက် ပြည်ထောင်စုအဆင့် အမျိုးသား လွှတ်တော်ကိုယ်စားလှယ်တွေမှာ အခွင့်အရေး ဆုံးရှုံးရခြင်း ရှိနေကြပါတယ်။ တချို့ မြို့နယ်တွေမှာ တချို့ ကျတော့လည်း အမျိုးသားလွှတ်တော်ကိုယ်စားလှယ်က ၂ မြို့နယ်၊ ၃ မြို့နယ် တာဝန်ရှိနေတော့ အဲဒီသူရှိတဲ့ ၂ မြို့နယ်၊ ၃ မြို့နယ်လုံးမှာ သွားပြီးတော့ သူကပဲ ဥက္ကဋ္ဌလုပ်တဲ့အတွက် လုပ်ငန်းလုပ်ကြရာမှာ မြို့နယ် တွေရဲ့ သူပါတဲ့မြို့နယ်တွေမှာ လုပ်ငန်းနှောင့်နှေးမှုတွေ ဖြစ်ကြပါတယ်။ ဒါလေးတွေလည်း သတိပြုကြဖို့ လိုပါတယ်။ နံပါတ်(၃)အနေနဲ့ကတော့ အဲဒီကော်မတီတွေမှာ ကျွမ်းကျင်တဲ့စာရေးဝန်ထမ်းတွေ မရှိလို့ရှိရင် ငွေစာရင်း ၆ မျိုးထားရှိခြင်း၊ အစီရင်ခံစာပေးပို့ခြင်းတို့မှာ အားနည်းကြောင်းတွေ့ရပါတယ်။ ဒီအစီရင် ခံစာမှာ ၂၆ မြို့နယ်က လုပ်ငန်း ၁၄၀၅ ခုမှာ ပြီးစီးမှုအစီရင်ခံစာမတက်နိုင်ဘူးလို့ သိရပါတယ်။ စာရင်း စစ်ချုပ်ရုံးက မှတ်ချက်ကတော့ ဗဟိုကို အစီရင်ခံစာပေးသော်လည်းပဲ ဒေသခံရုံးကို လက်ခံမပေးလို့လို့ မှတ်ချက် ပေးထားတာတွေ့ရပါတယ်။ ဒါလည်းပဲ စီမံခန့်ခွဲမှုအားနည်းတဲ့အတွက်လို့ မြင်မိပါတယ်။ နံပါတ်(၄)အားနည်းချက်ကတော့ တချို့မြို့နယ်များ အထူးသဖြင့် ၅ရ မြို့နယ်မှာ မူလလုပ်ငန်း ကနေပြီးတော့ အခြားလုပ်ငန်းအဖြစ်လွှဲပြောင်းလုပ်ကြတာ ရှိကြတယ်တဲ့။ အဲဒီလုပ်ငန်းပေါင်း ၂၃၀ ရှိတာမှာ ဗဟိုကော်မတီကို ခွင့်ပြုချက်တောင်းခံတာ ၉၁ ခုရှိပြီးတော့ မတောင်းခံတာက ၁၃၉ ခု ရှိတယ်လို့ သိရတဲ့ အတွက် ဒါစီမံခန့်ခွဲမှုအားနည်းတဲ့ အချက်ကိုပြနေခြင်းဖြစ်ပါတယ်။ တချို့မြို့နယ်တွေမှာဆိုရင် ၂၀၁၆ ခုနှစ်၊ နိုဝင်ဘာ ၈ ရက်ထိ သူတို့ရဲ့ လုပ်ငန်းတွေ မပြီးဘူးလို့လည်း အစီရင်ခံစာမှာ တင်ပြထားပါတယ်။ နာယကကြီးခင်ဗျား။ နိဂုံးချုပ်အနေနဲ့ တင်ပြရလို့ရှိရင် လွှတ်တော်ကိုယ်စားလှယ်များ ဦးဆောင် လုပ်ကြရတဲ့ ဖွံ့ဖြိုးရေးလုပ်ငန်းတွေဟာ အားနည်းချက်များကို အထူးသတိပြု ရှောင်ရှားဖို့ လိုသလို ဥပဒေနဲ့ လုပ်ထုံးလုပ်နည်းများကိုလည်း တိတိကျကျ လိုက်နာဆောင်ရွက်ဖို့ လိုပါတယ်။ ဒါကြောင့် ကိုယ်စားလှယ်များ အချင်းချင်းလည်း သဘောထားကြီးကြီးနဲ့ ညီညွတ်စွာပူးပေါင်းဆောင်ရွက်ပြီးတော့ ဒေသဖွံ့ဖြိုးရေးမှာ အမြဲလိုအပ်နေကြတာမို့ ဗဟိုကော်မတီအနေနဲ့လည်း ဖြစ်နိုင်လို့ရှိရင် ရန်ပုံငွေကို တိုးတက်ပြီးတော့ ချပေးဖို့ရာ မေတ္တာရပ်ခံကြောင်းပြောကြားရင်းနဲ့ ထောက်ခံတင်ပြပါတယ်ခင်ဗျား။ အားလုံးကိုကျေးဇူး တင်ပါတယ်။</speech>
<speech type="speaker">ဦးကံမြင့် သရက်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1464">ဦးကံမြင့်(သရက်မဲဆန္ဒနယ်၊ မကွေးတိုင်းဒေသကြီး)</mp>လေးစားရပါသော ပြည်ထောင်စု လွှတ်တော် နာယကကြီးနဲ့ ပြည်ထောင်စုအဆင့်အကြီးအကဲများ၊ ပြည်ထောင်စုလွှတ်တော် ကိုယ်စားလှယ်များ၊ ဧည့်သည်တော်များ စိတ်၏ချမ်းသာခြင်း၊ ကိုယ်၏ကျန်းမာခြင်းနဲ့ ပြည့်စုံကြပါစေလို့ မကွေးတိုင်းဒေသကြီး သရက်မဲဆန္ဒနယ်မှ ပြည်သူ့လွှတ်တော် ကိုယ်စားလှယ် ကျွန်တော် ဦးကံမြင့်မှ ဆုတောင်းမေတ္တာပို့သအပ် ပါတယ်။ ကျွန်တော့်အနေနဲ့ ပြည်ထောင်စုလွှတ်တော် ပြည်သူ့ငွေစာရင်းပူးပေါင်းကော်မတီရဲ့ ၂၀၁၅-၂၀၁၆ ဘဏ္ဍာရေးနှစ်အတွက် ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုန်ငွေနဲ့စပ်လျဉ်းသည့် ပြည်ထောင်စု စာရင်းစစ်ချုပ်၏ စစ်ဆေးတွေ့ရှိချက် အစီရင်ခံစာအပေါ် လေ့လာတွေ့ရှိချက်နှင့် သဘောထားမှတ်ချက် အစီရင်ခံစာအမှတ်စဉ် (၆/၂၀၁၇) အပေါ်မှာ ခြုံငုံဆွေးနွေး အကြံပြုသွားမှာ ဖြစ်ပါတယ်။ ဒီအစီရင်ခံစာအရ အထွေထွေချို့ယွင်းချက်တွေကို ကျွန်တော်ကောက်နုတ် ပြောရမယ်ဆိုရင် မူလရွေးချယ်သတ်မှတ်ထားတဲ့ လုပ်ငန်းနဲ့ အမှန်ဆောင်ရွက်မှု ကွဲလွဲနေခြင်း၊ ဆောင်ရွက်ပြီးစီးမှု မရှိ သေးသည့် လုပ်ငန်းများ လုပ်ငန်းပြီးစီးကြောင်း အစီရင်ခံစာများ တင်ပြမှုမရှိခြင်း၊ ဆောင်ရွက်ပြီးလုပ်ငန်းမှ ပျက်စီးသွားသည့် လုပ်ငန်းများ အကျိုးသက်ရောက်မှုမရှိသော လုပ်ငန်းများ စသည့်လုပ်ငန်းဆောင်ရွက်မှု အားနည်းသည့်အချက်များကို ဖော်ပြထားခြင်း၊ ငွေစာရင်းစာအုပ်၊ ပစ္စည်းစာရင်းစာအုပ်၊ ရငွေ၊ ပေးငွေ စာရင်းရှင်းတမ်းများ ခန့်မှန်းခြေစာရင်းများ သတ်မှတ်ထားသော ငွေစာရင်းပုံစံ(၆)မျိုးက ထားရှိမှုမရှိခြင်း၊ စသည့်စာရင်းဇယား မှတ်တမ်းများ ပြည့်စုံစွာထားရှိရန်လိုအပ်ခြင်း၊ ငွေရေးကြေးရေးနှင့်ပက်သက်၍ ငွေစာရင်းစာအုပ်တွင် ပြည့်စုံစွာ ရေးသွင်းမှုမရှိခြင်း၊ အသုံးစရိတ်နှင့်ပက်သတ်၍ သတ်မှတ်ပုံစံများတွင် စနစ်တကျ မှတ်တမ်းတင် ရေးသွင်းမှုမရှိခြင်း၊ ပစ္စည်းများဝယ်ယူရာတွင် ချက်လက်မှတ်ဖြင့် ပေးချေမှု မရှိခြင်း၊ ငွေစာရင်းစာအုပ်နှင့် ငွေစာရင်းရှင်းတမ်းများတွင် တာဝန်ရှိသူ၏လက်မှတ်ရေးထိုးမှု မရှိခြင်း၊ ညွှန်ကြားချက်အား လိုက်နာမှုမရှိခြင်းနှင့်ပက်သတ်၍ လုပ်ငန်းရပ်တိုင်း ပြောင်းလဲသည့်အခါ ဗဟိုကော်မတီသို့ ခွင့်ပြုမိန့် တောင်းခံမှုမရှိခြင်း၊ ခွင့်ပြုငွေထက် ကျော်လွန်သုံးစွဲရန်အတွက် ဗဟိုကော်မတီသို့ ခွင့်ပြုမိန့် တောင်းခံမှုမရှိခြင်း၊ လုပ်ငန်းပြီးစီးသည့်အခါ ပြီးစီးကြောင်းအစီရင်ခံစာ ဗဟိုကော်မတီသို့ တင်ပြရန် ပျက်ကွက်ခြင်း၊ သတ်မှတ်ညွှန်ကြားထားသည့် ငွေသားလက်ကျန်ထက် ပိုမိုကိုင်ဆောင်ထားခြင်း၊ အထွေထွေ အသုံးစရိတ်များတွင် ညွှန်ကြားချက်နှင့်မကိုက်ညီသော အသုံးစရိတ်များ သုံးစွဲထားခြင်း၊ အထွေထွေ ကိစ္စရပ်များနှင့်ပက်သက်၍ ရငွေနှင့်အသုံးစရိတ်များ ငွေစာရင်းခေါင်စဉ်အလိုက် စနစ်တကျရေးသွင်းရန် လိုအပ်နေခြင်း၊ အသုံးစရိတ်ပြေစာများဟာ ပြေစာအင်္ဂါရပ်နှင့်အညီ ပြုစုထားရှိရန်လိုအပ်ခြင်း၊ ပစ္စည်းစာရင်း စာအုပ်များကို ညွှန်ကြားထားသည့်အတိုင်း လုပ်ငန်းတစ်ခုတွင် သီးခြားတစ်အုပ်စီ ရေးသွင်းရန်လိုအပ်ခြင်း၊ စာချုပ်များတွင် စာချုပ်ချုပ်ဆိုသည့်နေ့စွဲ စာချုပ်စည်းကမ်း သတ်မှတ်ချက် စသည်များ ပြည့်စုံစွာ ဖော်ပြရန် လိုအပ်ခြင်း စတဲ့ချို့ယွင်းချက်များကို ဖော်ပြထားတာတွေ့ရပါတယ်။ ဒီနေရာမှာ ကျွန်တော် ပြည်သူ့ငွေစာရင်းပူးပေါင်းကော်မတီရဲ့ သဘောထားမှတ်ချက် အစီရင်ခံစာ အမှတ်စဉ် (၆/၂၀၁၇) အပိုဒ် ၃၅ (ခ)ကို မီးမောင်းထိုးပြီး ကျွန်တော် ပြချင်ပါတယ်။ ဘာလဲဆိုတော့ ဗဟို ကော်မတီသို့ လုပ်ငန်းပြီးစီးကြောင်း အစီရင်ခံစာများကို တင်ပြထားပေမယ့် မြေပြင်မှာ တကယ်လုပ်ငန်း ပြီးစီးမှု မရှိသေးဘူး။ နောက်မြို့နယ်လုပ်ငန်း အကောင်အထည်ဖော်ရေး အဖွဲ့မှာ လုပ်ငန်းပြီးစီးကြောင်း အစီရင်ခံစာများလည်းမရှိတာဟာ တကယ်တော့ အလွန်ကြီးမားတဲ့ မှားယွင်းမှုဖြစ်ပါတယ်။ ဒါကိုကျွန်တော်တို့ အလေးနက်ထားပြီး စဉ်းစားသင့်ပါတယ်။ ဒါဘာလဲဆိုတော့ ခွင့်ပြုငွေတွေ ချပေးလိုက်တယ်။ ငွေတွေကို ထုတ်တယ်။ ဒါပေမယ့် ဗဟိုကော်မတီကို အစီရင်ခံစာတင်တယ်။ သို့ပေမယ့် တကယ့် မြေပြင်မှာ အစီရင်ခံစာ လုပ်ငန်းလည်း လုပ်မထားဘူး။ ဒါဟာသိပ်မှားယွင်းတဲ့အချက်ဖြစ်ပါတယ်။ အဲဒါကိုကျွန်တော်တို့ နောင်မှာအလေးအနက်ထားပြီးတော့ စဉ်းစားဖို့လိုပါတယ်။ အဲဒီတော့ ကျွန်တော့အနေနဲ့ ဒီမှာ ကျွန်တော်တို့ လွှတ်တော်ကိုယ်စားလှယ်တွေ လေလွင့်ဆုံးရှုံးမှုတို့၊ ပျက်စီးမှုတို့၊ မှားယွင်းမှု၊ အလွဲသုံးစားမှုများ၊ ချို့ယွင်း ချက်များ နည်းပါးစေရန်နဲ့ အရေအတွက် စံချိန်စံညွှန်းပြည့်မီပြီး စစ်ဆေးမှုကိုခံယူနိုင်သော ဖွံ့ဖြိုးရေး လုပ်ငန်းများဖြစ်စေရန် ကျွန်တော့အနေနဲ့ အကြံပြု ဆွေးနွေးသွားမှာ ဖြစ်ပါတယ်။ ဖွံ့ဖြိုးရေးလုပ်ငန်းများအတွက် ကျွန်တော်တို့က ပထမစီမံချက် (Plan)တွေ၊ အစီအစဉ် (Program)တွေ 67:30 quilosofil opondosq:ews: (Accounting)cozi pood on 67:69602 (Financial) လုပ်ငန်းဆောင်ရွက်မှု (Performance)၊ နောက်ညွှန်ကြားချက်တွေ ဘယ်လောက်လိုက်နာမှု ရှိ မရှိဆိုတဲ့ Compliant ဒီလိုတိတိကျကျ ကျွန်တော်တို့ လိုက်နာဆောင်ရွက်ရပါတယ်။ အဲဒီတော့ ဖွံ့ဖြိုးရေးလုပ်ငန်း အတွက် စီမံချက်အစီစဉ်တွေနဲ့ ကျွမ်းကျင်သူအင်ဂျင်နီယာနဲ့ တိကျစွာတိုင်းတာပြီး ခွင့်ပြုငွေနဲ့ လုံလောက် အောင် လုပ်ငန်းပြောင်းလဲမှုမရှိအောင်၊ သဘာဝဘေးကြောင့် ပျက်စီးမှုနည်းပါးအောင် ခိုင်ခံ့မှု၊ အသုံးဝင်မှု၊ အကျိုးရှိသောလုပ်ငန်းအား ခန့်မှန်းခြေစာရင်းရေးဆွဲပြီး ဖွံ့ဖြိုးရေးလုပ်ငန်း အကောင်အထည်ဖော်မှုအဖွဲ့နဲ့ အစည်းအဝေးဆုံးဖြတ်ချက်အရ ကျွန်တော်တို့ အတည်ပြုရပါတယ်။ စာရင်းဇယား (Accounting)အနေနဲ့ ဘဏ္ဍာရေးဆိုင်ရာ (Financial) အနေနဲ့ကတော့ ငွေစာရင်း စာအုပ်များ၊ ပစ္စည်းစာရင်းစာအုပ်များ လုပ်ငန်းတစ်ခုချင်းအလိုက် ပြည့်စုံစွာရေးသွင်းထားဖို့၊ လုပ်ငန်းတစ်ခု ချင်းအလိုက် အမှုတွဲများဖွင့်လှစ် ထားဖို့၊ ငွေရရှိမှု၊ ငွေပေးချေမှုတိုင်းမှာ ငွေလက်ခံရရှိသူ ငွေပေးချေသူ၏ ကိုယ်တိုင် လက်မှတ်များ ရေးထိုးထားဖို့၊ ပြေစာအင်္ဂါရပ်နှင့် ညီညွတ်ဖို့ ဒီနေရာမှာ အများပြောပြောနေတဲ့ ကျွန်တော်တို့ မူရင်းပြေစာ၊ ပတ်ကားပြေစာလို့ ပြောပြောနေကြတယ်။ ဒါကိုကျွန်တော် ရှင်းပြချင်တာက ပတ်ကား ပြေစာတို့၊ လက်လုပ်ပြေစာတို့၊ မိတ်ကပ်ဘောက်ချာဆိုတာက ကျွန်တော်တို့က ဆိုင်ကြီး ကနားကြီးတွေနဲ့ တကယ့်ကုန်တိုက်ကြီးတွေကရတဲ့ ပြေစာမှ ကျွန်တော်တို့ Original ဘောက်ချာ Proper ဘောင်ချာ၊ ပတ်ကား ဘောင်ချာလို့ ကျွန်တော်တို့ မဆိုလိုဘူး။ တကယ့်အမှန်တကယ်ရရှိသူက ရပြီးတော့ အမှန်တကယ် ပေးတဲ့ သူကပေးရင် ဒါ Original ဘောင်ချာ၊ Proper ဘောင်ချာလို့ ဒါကျွန်တော်တို့ ယူဆလို့၊ တွက်လို့ရပါတယ်။ အဲဒီတော့ ကျွန်တော်တို့ ခန့်မှန်းခြေ ကုန်ကျစရိတ်ရေးဆွဲရမှာလည်း အခြေခံစံနှုန်းတွေ၊ ဒေသပေါက်ဈေးနှုန်းများနဲ့ ရေးဆွဲရပါတယ်။ ဘဏ္ဍာရေးဆိုင်ရာနဲ့ပက်သက်လို့ ဘဏ္ဍာရေးစည်းမျဉ်း ကျွန်တော်တို့ Financial Regulation နဲ့ Financial Propriety 3ən: nempecpolos ufli 33:oosąp: 0p:godesopos cascossos usos Financial Propriety မှာ ဘယ်လိုဆိုထားလဲဆိုတော့ အသုံးစရိတ်များ သုံးစွဲရာမှာ သာမန်ဉာဏ်အမျှော်အမြင်ရှိသူ တစ်ယောက်က မိမိငွေကို သုံးစွဲတဲ့နေရာမှာ ဘယ်လိုသုံးစွဲသလဲ။ ခြိုးခြံချွေတာစွာ သုံးစွဲသလို ကျွန်တော်တို့က ပြည်သူ့ဘဏ္ဍာငွေတွေကို ကျွန်တော်တို့ လွှတ်တော်ကိုယ်စားလှယ်တွေ ဒီလိုမျိုး ကျင့်ဝတ်နဲ့။ ဆွေးနွေးရန် သတ်မှတ်ချိန်ပြည်သဖြင့် မိုက်ပိတ်သွားပါသည်။</speech>
<speech type="speaker">ဦးရန်လင်း ကျိုက်လတ်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1621">ဦးရန်လင်း (ကျိုက်လတ်မဲဆန္ဒနယ်၊ ဧရာဝတီတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ယနေ့အစည်းအဝေးကို ကြွရောက်လာသူအားလုံး မင်္ဂလာ ရှိသော နံနက်ခင်းပါလို့ ဦးစွာဂါရဝပြု နှုတ်ဆက်ပါတယ်။ ကျွန်တော်က ဧရာဝတီတိုင်းဒေသကြီး ကျိုက်လတ် မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးရန်လင်းဖြစ်ပါတယ်။ ယနေ့ ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေနဲ့ ပတ်သက်ပြီးတော့ ပြည်ထောင်စုစာရင်း စစ်ချုပ်ရဲ့ စစ်ဆေးတွေ့ရှိချက် အစီရင်ခံစာအပေါ်မှာ ပြည်သူ့ငွေစာရင်းပူးပေါင်းကော်မတီရဲ့ သဘောထား မှတ်ချက် လေ့လာတွေ့ရှိချက်အစီရင်ခံစာကို အကြံပြု ဆွေးနွေးသွားမှာဖြစ်ပါတယ်။ ဒီအစီရင်ခံစာတွေထဲမှာ လိုအပ်ချက်တွေ၊ မပြည့်စုံမှုတွေ၊ မှားယွင်းမှုတွေကို ဖော်ပြထားပြီးဖြစ်လို့ ဒီအချက်တွေကို ပြောပြဖို့ မလိုဘူး ထင်လို့ မပြောတော့ပါဘူး။ ကျွန်တော်က အချက်နှစ်ချက်ကို အကြံပြုလိုပါတယ်။ ပြည်ထောင်စုလွှတ်တော် ဆိုင်ရာ ဖွံ့ဖြိုးရေးရန်ပုံငွေနဲ့ ပတ်သက်တဲ့ စာရင်းစစ်ချုပ်ရဲ့ အစီရင်ခံစာဟာ ၂၀၁၅-၂၀၁၆ ခုနှစ်အတွက် ဖြစ်ပါတယ်။ အခု ၂၀၁၇-၂၀၁၈ ကြားထဲမှာ ဘဏ္ဍာရေးနှစ် တစ်နှစ်နီးပါးခြားပြီးမှ ဒီအစီရင်ခံစာကို ရတာဖြစ်ပါတယ်။ တကယ်လို့များ ကျွန်တော်တို့ မနှစ်က ၂၀၁၆-၂၀၁ရ အစမှာများ ရလိုက်မယ်ဆိုရင် ကျွန်တော်တို့ လွှတ်တော်ကိုယ်စားလှယ်အသစ်တွေအနေနဲ့ ဖွံ့ဖြိုးရေးရန်ပုံငွေ သုံးစွဲမှုနဲ့ပတ်သက်ပြီးတော့ ဒီအချက်တွေကို ရှောင်ရန်၊ ဆောင်ရန်တွေကို ိရှိပြီးတော့မှ ဆောင်နိုင်မှာဖြစ်ပါတယ်။ အခု ၂၀၁၆-၂၀၁ရ ဘဏ္ဍာနှစ် ဖွံ့ဖြိုးရေးရန်ပုံငွေ လုပ်ငန်းတွေက ပြီးသွားပါပြီ။ အခုမှ ၂၀၁၅-၂၀၁၆ က တွေ့ရှိချက်၊ ပြင်ဆင်ရမယ့် အချက်တွေကို လာပြောပြတော့ ကျွန်တော်တို့အတွက် င်းသလို ဖြစ်နေပါတယ်။ ဒါကြောင့်မို့လို့ အကြံပြုချင်တာက သက်ဆိုင်ရာ ဘဏ္ဍာရေးနှစ်ကုန်ပြီးတော့ သုံးလ၊ ခြောက်လ လောက်အတွင်းမှာ စာရင်းစစ်ချုပ်ရဲ့ အစီရင်ခံစာများ ရမယ်ဆိုရင် ကျွန်တော်တို့တွေ ပြုလုပ်ဆဲကာလမှာ ရှောင်ရန်၊ ဆောင်ရန်ကိစ္စများကို ဆောင်ရွက်နိုင်မယ်လို့ ကျွန်တော် အကြံပြုတင်ပြပါတယ်။ နောက်အချက်က ပြည်သူ့ငွေစာရင်းပူးပေါင်းကော်မတီအနေနဲ့ သက်ဆိုင်ရာ တိုင်းအလိုက် လိုအပ်ချက် တွေကို ဖော်ပြထားတာတွေ့ပါတယ်။ အင်မတန်ကောင်းပါတယ်။ အဲဒီတော့ ဒီလွှတ်တော် ကိုယ်စားလှယ်များဟာ သက်ဆိုင်ရာ ကိုယ့်ရဲ့ တိုင်းဒေသကြီးတွေအလိုက်ကို ကြည့်ပြီးတော့ ကိုယ့်တိုင်းမှာ ဘာတွေဖြစ်နေတယ်။ ဘာတွေလိုနေတယ်ဆိုတာ သိနိုင်ပါတယ်။ သို့သော်လည်းပဲ တိုင်းအားလုံးရဲ့ လိုအပ်ချက်တွေ၊ မှားယွင်းချက် တွေကိုလည်း သိဖို့လိုအပ်ပါတယ်။ တစ်ခုချင်း တစ်ခုချင်းကို ဖတ်ကြည့်လိုက်မယ်ဆိုရင် ဒီတူညီတဲ့ အချက်တွေဟာ တိုင်းပြည်တစ်ပြည်မှာ တွေ့ရပါတယ်။ ဆိုချင်တာက ပြုပြင်စရာတွေ၊ မှားယွင်းနေတာ တွေကို တိုင်းအလိုက် ဖော်ပြရုံတင်မကဘဲနဲ့ အချက်အလက်အာလုံးကို တူရာစုပြီးတော့မှ Combine Factor ပေါ့နော်။ အချက်တွေအားလုံး တစ်ပေါင်းတစ်စည်းတည်း ဖော်ပြနိုင်မယ်ဆိုရင် လိုအပ်တဲ့အချက် တွေကို ကျွန်တော်တို့ အကုန်လုံးဖတ်ရှုပြီး တစ်နေရာတည်းမှာ သိနိုင်မယ်လို့၊ ဒါကြောင့်မို့လို့ ဒီဟာကို Combine ပေါင်းစည်းတဲ့ အချက်ကလေးများ ဖော်ပြနိုင်ရင် ပိုကောင်းမယ်လို့ အကြံပြုရင်းနဲ့ နိဂုံးချုပ် ပါတယ်။ အားလုံးကို ကျေးဇူးတင်ပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ အစည်းအဝေးကို မိနစ် ၃၀ ခန့် ခေတ္တ ရပ်နားပါမယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<speech type="speaker">ဦးကျော်ဌေး လေရှီးမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1416">ဦးကျော်ဌေး(လေရှီးမဲဆန္ဒနယ်၊ စစ်ကိုင်းတိုင်းဒေသကြီး)</mp>လေးစားရတဲ့ ပြည်ထောင်စု လွှတ်တော်နာယကနဲ့ ပြည်ထောင်စုလွှတ်တော်ကိုယ်စားလှယ်များ၊ ဧည့်သည်တော်များအားလုံး မင်္ဂလာပါ ခင်ဗျာ။ ကျွန်တော်ကတော့ စစ်ကိုင်းတိုင်းဒေသကြီး၊ နာဂကိုယ်ပိုင်အုပ်ချုပ်ခွင့်ရဒေသ၊ လေရှီးမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးကျော်ဌေးဖြစ်ပါတယ်။ ပြည်ထောင်စုစာရင်းစစ်ချုပ်ရုံးမှ ပေးပို့တဲ့ ၂၀၁၅-၂၀၁၆ ဘဏ္ဍာရေးနှစ် ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေနှင့် စပ်လျဉ်း၍ စစ်ဆေး တွေ့ရှိချက်အစီရင်ခံစာအပေါ်မှာ ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထား မှတ်ချက်အစီရင်ခံစာ (၆/၂၀၁၇)နဲ့ စပ်လျဉ်းပြီးတော့မှ ကျွန်တော့အနေနဲ့ အချက် ၂ ချက်ကို အကြံပြု ဆွေးနွေး တင်ပြသွားမှာဖြစ်ပါတယ်။ ဒီအစီရင်ခံစာကို လေ့လာကြည့်တဲ့အခါမှာ အစီရင်ခံစာရဲ့ အပိုဒ် ၁၃(က) မှာ မြို့နယ်ပေါင်း ၅ရ မြို့နယ်တွင် မူလလုပ်ငန်းခွင့်ပြုမိန့်မှာပါရှိတဲ့ တည်နေရာနဲ့ ကွဲလွဲမှုရှိပြီးတော့မှ ပြောင်းလဲဆောင်ရွက်ခဲ့တဲ့ လုပ်ငန်းပေါင်း ၂၃၀ အနက် ၉၁ ခုပဲ ဗဟိုကော်မတီကို လုပ်ငန်းပြောင်းလဲခွင့်တင်ပြထားပြီးတော့မှ ကျန်တဲ့ ၁၃၉ ခုမှာ တင်ပြမှုမရှိကြောင်း ဖော်ပြထားတာကို တွေ့ရှိရပါတယ်။ နောက်တစ်ခု အပိုဒ် ၁၃(ဂ)မှာပဲ မြို့နယ်ပေါင်း ၂၆ ခုမှာ ဗဟိုကော်မတီသို့တင်ပြထားတဲ့ လုပ်ငန်းပြီးစီးကြောင်းအစီရင်ခံစာနဲ့ မြို့နယ် လုပ်ငန်း အကောင်အထည်ဖော်ရေးအဖွဲ့ လက်ခံစာရင်းကလည်း ကွဲလွဲမှုရှိနေတယ်ဆိုတာကို ထောက်ပြထားတာ ကိုလည်း တွေ့ရှိရပါတယ်။ ဒီအစီရင်ခံစာနဲ့ပတ်သက်ပြီးတော့မှ ပြည်သူ့ငွေစာရင်းပူးပေါင်းကော်မတီ၏ ထောက်ပြချက်များကိုလည်း ကျွန်တော့အနေနဲ့ ထောက်ခံပါကြောင်း တင်ပြလိုပါတယ်။ ဘဏ္ဍာရေး လုပ်ထုံးလုပ်နည်းများကို ဆန့်ကျင်ပြီးတော့မှ ဆောင်ရွက်ထားသည့် လုပ်ငန်းများစွာရှိနေပေမယ့်လို့ အရေးယူမှုအပိုင်းမှာ ဖော်ပြတဲ့နေရာမှာ အနည်းငယ်အားနည်းချက်များ ရှိနေတာကို တွေ့ရှိရပါတယ်။ စည်းမျဉ်းစည်းကမ်း၊ လုပ်ထုံးလုပ်နည်းများ မှားယွင်းမှုနဲ့ပတ်သက်ပြီးတော့ ပြည့်ပြည့်စုံစုံ ထောက်ပြထား ပေမယ့်လို့ ပြန်လည်ပေးသွင်းရမယ့် ငွေစာရင်းမှာ ပိုလျှံငွေနဲ့ လုပ်ထုံးလုပ်နည်းမူဘောင် ကျော်ပြီးတော့ သုံးစွဲထားတဲ့ငွေတွေပဲ ထည့်သွင်းထားတာကို တွေ့ရှိရပါတယ်။ တင်ပြတောင်းခံထားသည့် လုပ်ငန်းများ ထဲမှာ ဆောင်ရွက်မှုမရှိလို့ ပြန်လည်ပေးသွင်းရမည့် လုပ်ငန်းများစစ်ဆေးဖော်ထုတ် ထောက်ပြထားခြင်း မရှိတာကို တွေ့ရှိရပါတယ်။ ဒီအစီရင်ခံစာကိုကြည့်ခြင်းအားဖြင့် စာရင်းစစ်အဖွဲ့အနေနဲ့ စာရွက်စာတမ်းစာရင်းများကိုသာ အဓိကစစ်ဆေးပြီးတော့ မြေပြင်လုပ်ငန်းများဆောင်ရွက်မှု ရှိ မရှိ စစ်ဆေးမှုအားနည်းတယ်လို့ သုံးသပ် တင်ပြချင်ပါတယ်။ ဘာကြောင့်လဲဆိုတော့ ၂၀၁၄-၂၀၁၅ ဘတ်ဂျက်တုန်းကလည်းပဲ လုပ်ငန်းဆောင်ရွက်မှု မရိဘဲ ၁၀၀ တင်ပြီးစီးမ ဖော်ပြထားသည်လပ်ငန်းများ ကျွန်တော်တိ မိနယ်တေမာလည်း ထင်ထင် ရှားရှားရှိနေတာကို ကြည့်ခြင်းအားဖြင့် ဒီ ၂၀၁၅-၂၀၁၆ ဘဏ္ဍာနှစ်မှာလည်းပဲ များစွာရှိနိုင်တယ်လို့ ကျွန်တော့အနေနဲ့ တင်ပြချင်ပါတယ်။ ဒါကြောင့် စာရင်းစစ်အဖွဲ့အနေနဲ့ စာရင်းထက် မြေပြင်လုပ်ငန်းကို အဓိက စစ်ဆေးသင့်ပါကြောင်း အကြံပြုတင်ပြလိုပါတယ်။ နာယကကြီးခင်ဗျား။ ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေဥပဒေမှာ မြို့နယ် အားလုံး ခွင့်ပြုငွေ တန်းတူခွဲဝေခွင့်ပြုပေးရန်ဟု ဖော်ပြထားခြင်းမရှိကြောင်း တွေ့ရှိရပါတယ်။ ယင်းဥပဒေ အပိုဒ် ၇(က) မှာ ဖွံ့ဖြိုးရေးရန်ပုံငွေကို မြို့နယ်အရွယ်အစားနဲ့ ဖွံ့ဖြိုးမှုအလိုက် စိစစ်ခွင့်ပြုခြင်းလို့သာ ဖော်ပြထားပါတယ်။ ဒီအပိုင်းကိုကြည့်ခြင်းအားဖြင့် ဖွံ့ဖြိုးမှုနည်းသည့် မြို့နယ်များအတွက် ခွင့်ပြုရန်ပုံငွေ ပိုပြီးတော့တောင်းခံလို့ရတဲ့သဘောကို တွေ့ရှိရပါတယ်။ ဒါကြောင့် အခုဆောင်ရွက်မည့် လာမယ့်ဘတ်ဂျက် ခွင့်ပြုငွေခွဲဝေပေးတဲ့အခါမှာ ဖွံ့ဖြိုးမှုနောက်ကျတဲ့ မြို့နယ်များကိုပိုပြီးတော့ လက်ရှိဆောင်ရွက်နေသည့် ခွင့်ပြုငွေထက် တောင်းခံခွင့်ပြုရန် တင်ပြချင်ပါတယ်။ ဒါမှမဟုတ်ရင် ဖွံ့ဖြိုးတိုးတက်ပြီးတော့မှ စည်ပင် သာယာရေး ဘတ်ဂျက်များများ သုံးစွဲနိုင်တဲ့ အချို့မြို့နယ်တွေကို အနည်းငယ်လျှော့ပြီးတော့ မဖွံ့ဖြိုးသေးတဲ့ မြို့နယ်များကို ပိုပြီးတော့ ခွဲဝေပေးသင့်ပါတယ်။ ဘာကြောင့်လဲဆိုတော့ အချို့မြို့နယ်ဆိုရင် လူဦးရေကတော့ များပေမယ့်လို့ ဟိုဘက်လမ်းနဲ့ဒီဘက်လမ်းကတော့ လမ်းကြားနှစ်ခု ကြားထဲမှာ မြို့နယ်တစ်ခုဖြစ်နေတဲ့ အပိုင်းလေးတွေလည်း တွေ့ရပါတယ်။ အဲဒါကြောင့်မို့လို့ ကျွန်တော်က ဘယ်လိုသဘောနဲ့မှ ပြောတာ မဟုတ်ပါဘူး။ ကျွန်တော်တို့ ဒီဘတ်ဂျက်ကို အလေအလွင့်မရှိဘဲနဲ့ အကျိုးရှိရှိ အသုံးပြုနိုင်ဖို့အတွက်ကို ထည့်သွင်းစဉ်းစားသင့်ပါကြောင်း အကြံပြုဆွေးနွေးရင်း နိဂုံးချုပ်အပ်ပါတယ်။ အားလုံးကိုကျေးဇူးတင် ပါတယ်။</speech>
<speech type="speaker">ဦးစိန်ဝင်း မအူပင်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1196">ဦးစိန်ဝင်း(မအူပင်မဲဆန္ဒနယ်၊ ဧရာဝတီတိုင်းဒေသကြီး)</mp>လေးစားရပါသော နာယကကြီးနှင့်တကွ ပြည်သူ့လွှတ်တော် ကိုယ်စားလှယ်အားလုံး မင်္ဂလာပါလို့ နှုတ်ခွန်းဆက်သ ဂါရဝပြု အပ်ပါတယ်။ ကျွန်တော်က မအူပင်မဲဆန္ဒနယ်က ဦးစိန်ဝင်းဖြစ်ပါတယ်။ ၂၀၁၅-၂၀၁၆ ခု ပြည်ထောင်စု လွှတ်တော်ဆိုင်ရာ ဖွံ့ဖြိုးရေးရန်ပုံငွေနှင့်ပတ်သက်၍ ကျွန်တော် ထောက်ခံအကြံပြု ဆွေးနွေးသွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ ပြည်ထောင်စုစာရင်းစစ်ချုပ်ရုံး၏အစီရင်ခံစာမှာ အချက် ၅ ချက် သုံးသပ်ထားတာတွေ့ရှိရပါတယ်။ ဒီ ၅ ချက်သုံးသပ်ထားတဲ့အထဲမှာ အဓိကအခြေခံ အချက် ၂ ချက်က အရမ်းအရေးကြီးပါတယ်။ အဲဒါကတော့ ဘာတွေလဲဆိုရင်တော့ နံပါတ် ၁ က အသုံးစရိတ် များသုံးစွဲရာတွင် တည်ဆဲဘဏ္ဍာရေးစည်းမျဉ်း လုပ်ထုံးလုပ်နည်းများနှင့် အလေးထားဆောင်ရွက်ရန် ဆိုပြီးတော့ သုံးသပ်ထားတာ တွေ့ပါတယ်။ နံပါတ် ၂ ကတော့ လုပ်ငန်းများအတွက် ပြည့်စုံသော ခန့်မှန်းခြေ စာရင်းကို ရေးဆွဲအကောင်အထည်ဖော် ဆောင်ရွက်ရန်ဆိုပြီးတော့ သုံးသပ်ထားတာ တွေ့ရပါတယ်။ ဒီနှစ်ချက်ကို ပြည့်စုံအောင်လုပ်ဖို့ဆိုတာ စီမံခန့်ခွဲမှုကောင်းဖို့လိုပါတယ်။ စီမံခန့်ခွဲမှုကောင်းဖို့ဆိုတာ ဒေသဖွံ့ဖြိုးရေး၊ ရန်ပုံငွေသုံးစွဲရေး ရုံးအခန်းရှိဖို့လိုပါတယ်။ ကျွန်တော်တို့အခု လုပ်နေရတာ ကျွန်တော်တို့မှာ ရုံးကိုမရှိတဲ့အခါကျတော့ မြို့နယ်ထဲမှာသွားပြီးတော့ သူတို့စီစဉ်ပေးတဲ့အတိုင်း ကျွန်တော်တို့မှာ သူတို့မှာလည်း အလုပ်တွေရှုပ်နေတာ။ အဲဒီတော့ သူတို့စီစဉ်ပေးတဲ့အတိုင်းသာ လုပ်ရတဲ့အခါမှာ ကျွန်တော်တို့က ရုံးတက်ရတဲ့ အခါမှာ ဒီလွှတ်တော်ကပြီးတော့ ပြန်သွားရင် အားကျိုးမာန်တက် ရုံးတက်ချင်သော်လည်း အဲဒီမြို့နယ်ရုံးမှာ သူတို့ရဲ့ အလုပ်တွေများတဲ့အတွက် ကျွန်တော်တို့မှာ ရုံးခန်းသီးသန့်မရှိတဲ့အတွက် အခက်အခဲရှိပါတယ်။ လုပ်ချင်သော်လည်း လုပ်လို့မရတဲ့ အဟန့်အတားလေးတွေရှိပါတယ်။ နောက်တစ်ချက်ကတော့ ဒီအချက်နှစ်ချက်ဟာ အရေးကြီးတာဖြစ်တဲ့အတွက် အရေးကြီးတာကို ပြည့်ပြည့်စုံစုံ လုပ်ချင်ရင်တော့ ကျွန်တော်တို့ဟာ ရုံးရှိရမယ်။ ဝန်ထမ်း ၂ ဦး ရှိဖို့လိုပါတယ်။ ဘာလို့လဲ ဆိုတော့ ယနေ့ ခုနက ကိုယ်စားလှယ်တွေ ပြောသွားပါတယ်။ ပါတ်ကားပြေစာ တစ်ခုဟာ ဘယ်လိုအင်္ဂါရပ် တွေရှိရမယ်ဆိုတာ ကျွန်တော်တို့က ရပ်ကျေးအုပ်ချုပ်ရေးမှူးတွေကို ကျွန်တော်တို့က တစ်ဦးဆီလည်း မပြောနိုင်တော့ဘူး ပြောလည်း ကျွန်တော်တို့တတွေက နားတော့ ဟွာ ဖြစ်တယ်။ ပြီးရင် တိတိကျကျ သူတို့မှာ လိုက်နာမှုအားနည်းတယ်။ အဲဒီတော့ ကျွန်တော်တို့ဘက်က ရုံးဝန်ထမ်း ၂ ဦး လောက် သီးသန့် ရှိတယ်ဆိုရင် တောက်လျောက်စဉ်ဆက်မပြတ် ကျွန်တော်တို့က တောက်လျောက်ထိန်းပေးသွားလို့ ရပါတယ်။ ဒါကြောင့်မို့လို့ ကျွန်တော်က ဒီပြည်ထောင်စုစာရင်းစစ်ချုပ်ရုံးရဲ့ သုံးသပ်ချက် ၅ ချက် ထဲမှာ ဒီ ၂ အချက်က ပြည့်ပြည့်ဝဝလုပ်ဆောင်နိုင်ရင် ကျွန်တော်တို့တွေ စီမံခန့်ခွဲမှုကောင်းမှာဖြစ်တဲ့အတွက် ဒီစီမံခန့်ခွဲမှု ကောင်းနိုင်ဖို့အတွက် ပြည်ထောင်စုလွှတ်တော်ရဲ့ ရန်ပုံငွေသုံးစွဲနိုင်တဲ့၊ စီမံခန့်ခွဲနိုင်တဲ့ ရုံးခန်း သို့မဟုတ် ရုံးသီးသန့်အဆောက်အဦနဲ့ သီးသန့်အခန်းနှင့် အဆောက်အဦမလုပ်နိုင်လည်း သီးသန့်အခန်းနဲ့ ဝန်ထမ်း ၂ ဦး ထားသင့်ပါတယ်လို့ ကျွန်တော်အကြံပြုလိုပါတယ်။ နောက်တစ်ချက်ကတော့ ဒီသုံးသပ်ချက် ၅ ချက်ထဲမှာ ကျွန်တော်တို့ သက်ဆိုင်ရာမြို့နယ်အလိုက် စာရင်းစစ်ရုံးတွေရှိပါတယ်။ ဒီစာရင်းစစ်ရုံးတွေဟာ ကျွန်တော်တို့ စကတည်းက ဒါတွေကျလာပြီဆိုတာနဲ့ ဆောင်ရန်ရှောင်ရန်တွေကို တစ်ခါတည်း မြို့နယ်အုပ်စု အုပ်ချုပ်ရေးမှူးတွေကို သင်တန်းပေးဖို့လိုပါတယ်။ သင်တန်းပေးပြီးတော့ အနီးကပ်သင်တန်းပေးလိုက်ရင် ကျွန်တော်တို့တွေ တဖြည်းဖြည်းနဲ့ Well Train ဖြစ်သွားရင် ဒါ Skill ဖြစ်သွားပြီးတော့ ဒါစီမံခန့်ခွဲမှု ကောင်းသွားတဲ့ အနေအထားရောက်သွားမှာ ဖြစ်ပါတယ်။ နောက်တစ်ချက်ကတော့ ကျွန်တော်တို့ ပြည်သူ့ငွေစာရင်းပူးပေါင်းကော်မတီရဲ့ တွေ့ရှိချက် ၆ ချက်၊ ဒါကလည်း စာမျက်နှာ ၁၆-၁ရ မှာရှိပါတယ်။ ကျွန်တော်တို့ ဆောင်ရွက်ရမယ့် အချက်များဆိုပြီးတော့ ဖော်ပြထားတာထောက်ခံပါတယ်။ ကျွန်တော် ဒီဟာနဲ့ပတ်သက်ပြီးတော့ ကျွန်တော်အနေနဲ့ သီးသန့်ထပ်ပြီးတော့ တင်ပြလိုချင်တာကတော့ ဖွံ့ဖြိုးရေးရန်ပုံငွေဆိုင်ရာ လုပ်ထုံးလုပ်နည်းများ သတ်မှတ်ငွေစာရင်းပုံစံ ၆ မျိုး လိုက်နာဆောင်ရွက်နိုင်ရေးအတွက် ကျွန်တော်တို့ရုံးခန်းကတော့ လိုအပ်ပါတယ် ဆိုတာလေးကို ထပ်ပြီး ကျွန်တော်တင်ပြလိုပါတယ်။ နောက်တစ်ချက်ကတော့ မြို့နယ်ရန်ပုံငွေ အသုံးပြုတဲ့အခါမှာ ကျွန်တော်တို့ တချို့နေရာတွေမှာ ကျွန်တော်တို့ကြားတယ် ကိုယ်စားလှယ် ၄ ဦးဟာ အမွေရသလို ၄ နဲ့စားပြီးတော့ ဆောင်ရွက်တယ်ဆိုတာ ဒါမလုပ်သင့်ပါဘူး။ ဒါတွေက ကျွန်တော်တို့ ဒီတကယ့် လုပ်ထုံးလုပ်နည်းလည်း ရှိပြီးဖြစ်ပါတယ်။ ဒီရန်ပုံငွေကို သုံးစွဲတဲ့အခါမှာ အမှန်တကယ်လိုအပ်ချက်ဖြစ်ရမယ်။ ပြည်သူ့ဆန္ဒနဲ့လည်း ကိုက်ညီရတယ်။ ဗဟိုရဲ့ ညွှန်ကြားတဲ့၊ ပြည်ထောင်စုလွှတ်တော်က ညွှန်ကြားတဲ့ လုပ်ထုံးလုပ်နည်းတွေနဲ့ ကိုက်ညီအောင်လုပ်ရမှာဖြစ်ပါတယ်။ အဲဒီလိုမဟုတ်ဘဲနဲ့ ကျွန်တော်တို့ တချို့နေရာတွေမှာ ကိုယ်စားလှယ် ၄ ဦးက ၄ နဲ့စားပြီးတော့ မိဘအမွေရသလို လုပ်တာကတော့ ကျွန်တော်တို့တွေ စည်းလုံးညီညွတ်မှုအားကို လျော့နည်းစေပါတယ်လို့ ကျွန်တော့အနေနဲ့ အကြံပြုလိုပါတယ်။ နောက်တစ်ချက်ကတော့ ကျွန်တော်တို့ ကျေးရွာအလိုက်လုပ်ငန်းနဲ့အဆိုပြုလွှာတွေကို သေသေ ချာချာ စနစ်တကျ စိစစ်ပြီးတော့ ကျွန်တော်တို့ ဒီကော်မတီကနေပြီးတော့ အများသဘောနဲ့ အညီဆောင်ရွက်ဖို့ နောက်တစ်ချက်ကတော့ ကျွန်တော်ဒီမှာအရေးကြီးတာပဲပြောပါမယ်။ ကျွန်တော်တို့ တိုင်းဒေသကြီးအနေနဲ့ တိုင်းဒေသကြီးတွေမှာရှိတဲ့ မြို့နယ်က သိန်း ၁,၀၀၀ ဆိုတာ သင့်တော်ပေမယ့် ပြည်နယ်မှာရှိတဲ့ မြို့နယ်တွေရော သိန်း ၁၀၀၀ ထက်ပိုပြီးတော့ ရန်ပုံငွေချပေးသင့်ပါကြောင်း ကျွန်တော် အကြံပြုလိုပါတယ်။ နောက်တစ်ချက်ကတော့ ကျွန်တော့အနေနဲ့ ဒီချုပ်ပြောလိုက်ရင်တော့ ရုံးခန်းရှိဖို့နဲ့ ရုံးဝန်ထမ်းထားရှိဖို့ နောက်ရန်ပုံငွေကို ပြည်နယ်မှာရှိတဲ့ မြို့နယ်တွေကို ပိုပြီးတော့ တိုးချဲ့ ဆောင်ရွက် သင့်ပါကြောင်း အကြံပြုရင်း ထောက်ခံရင်း နိဂုံးချုပ်အပ်ပါတယ်ခင်ဗျာ။</speech>
<speech type="speaker">ဒေါ်နန်းသန်းသန်းလွင် ဘားအံမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1370">ဒေါ်နန်းသန်းသန်းလွင် (ဘားအံမဲဆန္ဒနယ်၊ ကရင်ပြည်နယ်)</mp>ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုအဆင့်ဝင်ဝန်ကြီးများ၊ ပြည်ထောင်စုလွှတ်တော် ကိုယ်စားလှယ်များ အားလုံးမင်္ဂလာပါရှင်။ ကျွန်မကတော့ ဘားအံမဲဆန္ဒနယ်က ပြည်သူ့လွှတ်တော်ကိုယ်စားလှယ် နန်းသန်းသန်းလွင် ဖြစ်ပါတယ်။ ကျွန်မဆွေးနွေးမယ့် အကြောင်းအရာကတော့ ၂၀၁၅-၂၀၁၆ ဘဏ္ဍာရေးနှစ် ပြည်ထောင်စု လွှတ်တော်ဆိုင်ရာ ဖွံ့ဖြိုးရေးရန်ပုံငွေနဲ့စပ်လျဉ်းတဲ့ စစ်ဆေးတွေ့ရှိချက် အစီရင်ခံစာအပေါ် ပြည်သူ့ ငွေစာရင်း ပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာ (၆/၂၀၁၇)ပဲ ဖြစ်ပါတယ်။ နာယကကြီးရှင်။ အစီရင်ခံစာကို လေ့လာလိုက်တဲ့ အခါမှာ ပြည်ထောင်စုလွှတ်တော် ရန်ပုံငွေ အကောင်အထည်ဖော်တဲ့ မြို့နယ် ၃၃၀ အနက်မှာ ရွေးကောက်ပွဲ ကျင်းပနိုင်ခြင်းမရှိတဲ့ မြို့နယ် ၅ မြို့နယ်ကို ခွင့်ပြုရန်ပုံငွေ ခွဲပို့ခြင်းမရှိဘဲ ပြန်လည်အပ်နှံခဲ့တဲ့အတွက် စစ်ဆေးမှုမပြုဘဲ မြို့နယ် ၃၂၅ မြို့နယ်တွင်သာ စစ်ဆေးခဲ့ပါတယ်။ ရွေးကောက်ပွဲ ကျင်းပနိုင်ခြင်းမရှိတဲ့ ရှမ်းပြည်နယ်မှာရှိတဲ့ မိုင်းလား၊ မိုင်းမော၊ ပန်ဝိုင်၊ ပန်ဆမ်း၊ နမ့်ဖန်း မြို့ ၅ မြို့နယ်ဟာ ဝေးလံတဲ့ နေရာဒေသဖြစ်ပြီးတော့ တန်းတူ ညီမျှစွာ တိုင်းရင်းသားများရဲ့ အခွင့်အရေးကိုလည်း ပေးရန်လိုအပ်ပါတယ်လို့ ယူဆမိပါတယ်။ ဒီယူဆချက် အပေါ်မှာ အခြေခံလို့ နောက်နောင်လည်း ဒီလိုဖွံ့ဖြိုးရေးရန်ပုံငွေပေးရာမှာ ရွေးကောက်ပွဲ မကျင်းပတဲ့ မြို့နယ်များကိုပါ တစ်ပြေးညီပေးသင့်ကြောင်း အကြံပြုလိုပါတယ်ရှင်။ နာယကကြီးရှင်။ လုပ်ငန်းဆောင်ရွက်မှု အစီအစဉ်များမှ ခွင့်ပြုရန်ပုံငွေ၊ လွှဲပို့ငွေနဲ့ ပြန်လည်အပ်နှံ ငွေများအပိုင်းမှာ တိုင်းဒေသကြီး/ပြည်နယ်များသို့ လွှဲပို့ငွေ၊ သုံးစွဲငွေနဲ့ ပိုလျှံငွေတွေမှာ (က)အနေနဲ့ မြို့နယ်များမှ တောင်းခံချက်အရ လွှဲပို့ငွေ ၃၁,၅၇၀.၇၁၈ သန်း၊ (ခ) မြို့နယ်များမှ ဖွံ့ဖြိုးရေးလုပ်ငန်း သုံးစွဲငွေ ၃၁,၅၄၂.၄ရ သန်း၊ (ဂ) မသုံးစွဲနိုင်၍ ပိုလျှံငွေ (က ခ) ၂၈.၂၄၅ သန်း ဆိုပြီးတော့ သိရှိရပါတယ်။ ဒေသဖွံ့ဖြိုးရေးလုပ်ငန်းအတွက် ခွင့်ပြုပေးတဲ့ ရန်ပုံငွေတွေ ဖြစ်တဲ့အတွက် ဒေသမှသုံးစွဲဖို့ အဆိုပြုလွှာတင် တောင်းခံထားပြီးတော့ ဘာကြောင့်များ မသုံးစွဲဖြစ်ရတာကို ြို့နယ်ဖွံ့ဖြိုးရေးလုပ်ငန်းအဖွဲ့မှာ ပြန်လည် စစ်ဆေးသင့်ပါတယ်။ ဒါ့အပြင် ပြည်ထောင်စုလွှတ်တော်ကိုလည်း သတ်မှတ်ထားတဲ့ရက်မှာ ပြန်လည်တင်ပြနိုင်ဖို့ စည်းကမ်းလည်း ထားသင့်ပါတယ်။ တိုင်းဒေသကြီးနဲ့ ပြည်နယ်အလိုက် စစ်ဆေး တွေ့ရှိချက်အပေါ်မှာ အရေးယူဆောင်ရွက်ရန်အချက်များကတော့ ကရင်ပြည်နယ် စစ်ဆေးတွေ့ရှိချက် များဟာဆိုရင်ဖြင့် (က) က လုပ်ငန်းများအားလုံးအတွက် ခန့်မှန်းခြေစာရင်းများရေးဆွဲရန် လိုအပ်ခြင်း၊ (ခ) လုပ်ငန်းရပ် ပြောင်းလဲဆောင်ရွက်ခြင်းအတွက် ဗဟိုကော်မတီရဲ့ ခွင့်ပြုမိန့်ရယူထားရန် လိုအပ်ခြင်း၊ (ဂ) လုပ်ငန်းပြီးစီးကြောင်း အစီရင်ခံစာကို အထက်အဆင့်ဆင့်သို့ တွင့်ပြုရန်လိုအပ်ခြင်း၊ (ဃ) ၂% Withholding Tax ကို လုပ်ငန်းတန်ဖိုးပေးချေငွေမှသာ ခုနှိမ်ပေးချေရန် လိုအပ်ခြင်းတို့ ဆိုပြီးတော့ သိရှိလိုက်ရပါတယ်။ နာယကကြီးရှင်။ ၂၀၁၅-၂၀၁၆ ဘဏ္ဍာရေးနှစ်ရဲ့ ပြည်ထောင်စုလွှတ်တော်ဆိုင်ရာ ဖွံ့ဖြိုးရေး ရန်ပုံငွေနဲ့ စပ်လျဉ်းပြီး ပြည်ထောင်စုစာရင်းစစ်ချုပ်ရဲ့ စစ်ဆေးချက်၊ တွေ့ရှိချက်များကြောင့် ကရင် ပြည်နယ်မှာရှိတဲ့ မြို့နယ်ဖွံ့ဖြိုးရေးလုပ်ငန်းအဖွဲ့မှနေပြီး ပြုပြင်ဆောင်ရွက်ရမယ့် အချက်များ၊ အားနည်း ချက်များကို သိရှိလိုက်ရတဲ့အတွက် အထူးပဲ ကျေးဇူးတင်ပါတယ်။ ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေပါ လုပ်ငန်းများကို ကိုယ်စားလှယ်များကိုယ်တိုင် ဦးစီးအကောင်အထည်ဖော် ဆောင်ရွက်ရတဲ့အတွက် ဖွံ့ဖြိုးရေးရန်ပုံငွေဆိုင်ရာ လုပ်ထုံးလုပ်နည်းများနဲ့ အညီ လိုက်နာအကောင်အထည်ဖော် ဆောင်ရွက်သွားမည်ဖြစ်ပါကြောင်း ပြောကြားရင်းနဲ့ နိဂုံးချုပ်အပ် ပါတယ်။ ကျေးဇူးတင်ပါတယ်။</speech>
<speech type="speaker">ဦးအောင်သိုက် ဆိပ်ဖြူမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1472">ဦးအောင်သိုက် (ဆိပ်ဖြူမဲဆန္ဒနယ်၊ မကွေးတိုင်းဒေသကြီး)</mp>လေးစားရပါသော ပြည်ထောင်စုလွှတ်တော် နာယကကြီး၊ ပြည်ထောင်စုအဆင့်ပုဂ္ဂိုလ်များ၊ လွှတ်တော်ကိုယ်စားလှယ်များ အားလုံးမင်္ဂလာအပေါင်းနှင့် ပြည့်စုံပါစေကြောင်း ဆုမွန်ကောင်းတောင်းလိုက်ပါတယ်။ ကျွန်တော်ကတော့ မကွေးတိုင်းဒေသကြီး၊ ဆိပ်ဖြူမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးအောင်သိုက် ဖြစ်ပါတယ်။ နာယကကြီးခင်ဗျာ။ ၂၀၁၅-၂၀၁၆ ဘဏ္ဍာရေးနှစ်၏ ပြည်ထောင်စုလွှတ်တော်ဆိုင်ရာ ဖွံ့ဖြိုးရေး ရန်ပုံငွေဖြင့် ဆောင်ရွက်ခဲ့သော လုပ်ငန်းများအပေါ် ပြည်ထောင်စုစာရင်းစစ်ချုပ်၏ စစ်ဆေးတွေ့ရှိချက် အစီရင်ခံစာနှင့် ပတ်သက်ပြီး ဆွေးနွေးသွားမှာ ဖြစ်ပါတယ်။ ပြည်ထောင်စုဖွံ့ဖြိုးရေးရန်ပုံငွေသည် ဒေသ အလိုက် ဖွံ့ဖြိုးရေးလုပ်ငန်းများ အကောင်အထည်ဖော်နိုင်ရန်နှင့် ပြည်သူတို့၏ အဓိက လိုအပ်ချက်များကို ဖြည့်ဆည်းဆောင်ရွက်နိုင်ရန် ရည်ရွယ်ပြီး ၂၀၁၃-၂၀၁၄ ဘဏ္ဍာနှစ်မှ စတင်ပြီးတော့ ဆောင်ရွက်ခဲ့တယ် လို့ သိရှိရပါတယ်။ နာယကကြီးခင်ဗျာ။ ဖွံ့ဖြိုးရေးရန်ပုံငွေဟာ ပြည်သူ့လိုအပ်ချက် ဖြည့်ဆည်းရန်လို့ ဆိုထားတဲ့ အတွက် ရန်ပုံငွေများ ခွဲဝေချထားမှုမှာ မြို့ကြီးသည်ဖြစ်စေ၊ ငယ်သည်ဖြစ်စေ အညီအမျှ ခွဲဝေပေးထား သည်ကို တွေ့ရှိရပါတယ်။ ပြည်သူတို့၏ လိုအပ်ချက်ကို အမှန်တကယ် ဖော်ဆောင်နိုင်သော ဖွံ့ဖြိုးရေး ရန်ပုံငွေများအဖြစ် အကောင်အထည်ဖော်နိုင်ရန်မှာ မြို့နယ်တစ်ခု၏ အကျယ်အဝန်းကို အခြေခံ၍သော် လည်းကောင်း၊ လူဦးရေကို အခြေခံ၍သော်လည်းကောင်း ရန်ပုံငွေများ ခွဲဝေချထားသင့်ပါတယ်။ ဒါမှ မျှမျှတတ ရရှိသွားမှာ ဖြစ်ပါတယ်။ ရန်ပုံငွေခွဲလိုက်တဲ့အခါမှာ မူတစ်ခုကို ချမှတ်ပြီး တိုး၍သော်လည်းကောင်း၊ လျှော့၍သော်လည်းကောင်း ဖွံ့ဖြိုးရေးရန်ပုံငွေများကို ပေးသင့်ပါကြောင်း အကြံပြုတင်ပြအပ်ပါတယ်။ နာယကကြီးခင်ဗျာ။ တိုင်းဒေသကြီးနှင့် ပြည်နယ်များမှ မြို့နယ်ပေါင်း ၅ရ မြို့နယ်မှာ မူလ လျာထားတင်ပြသည့် လုပ်ငန်းခန့်မှန်းခြေစာရင်းနှင့် လုပ်ငန်းခွင့်ပြုမိန့်ပါ တည်နေရာ၊ လုပ်ငန်း အမျိုးအစား၊ အတိုင်းအတာများနှင့် ကွဲလွဲမှုရှိနေပြီး ပြောင်းလဲဆောင်ရွက်ခဲ့သည့် လုပ်ငန်းပေါင်း ၂၃၀ ရှိသည့်အနက် ဗဟိုကော်မတီသို့ လုပ်ငန်းပြောင်းလဲဆောင်ရွက်ခွင့်တင်ပြထားတာ လုပ်ငန်းက ၉၁ ခု နှင့် ဆောင်ရွက်ခွင့်မပြ မတင်ပြသည့် လုပ်ငန်းက ၁၃၉ ခု ရှိကြောင်း စာရင်းစစ်ချုပ်၏ စစ်ဆေးမှုအရ သိရှိရ ဒါဟာ မြို့နယ်တစ်ခက် နေရာဒေသအလိုက် လပ်ငန်းလိုအပ်ချက်အရ အကောင်အထည်ဖော် ဆောင်ရွက်ရသည်များကြောင့် ယခုကဲ့သို့ ပြောင်းရွှေ့ဆောင်ရွက်ရတယ်လို့ သုံးသပ်မိပါတယ်။ အမှန်တကယ် လိုအပ်မှုများကြောင့် ဖြစ်သလို ရာသီဥတုနှင့် သဘာဝဘေးဒဏ်တို့ကြောင့် ပျက်စီးမှုများ ရှိလာတဲ့အခါ မှာလည်း ပြည်သူတို့လိုအပ်ချက်ကို ဦးစားပေး၍ လုပ်ငန်းပြောင်းရွှေ့ ဆောင်ရွက်ရတယ်လို့လည်း ယူဆ မိပါတယ်။ ကိုယ်စားလှယ်ကြီးများ ပါဝင်ဖွဲ့စည်းထားသော မြို့နယ်ဖွံ့ဖြိုးရေးလုပ်ငန်း အကောင်အထည် ဖော်ရေး ကော်မတီမှလည်း လုပ်ငန်းရေးဆွဲလျာထားစဉ်က အမှန်တကယ် လုပ်ငန်းဆောင်ရွက်မည့် မြေပြင်အခြေအနေများကို ကျေးရွာလူထု မြို့နယ်စီမံခန့်ခွဲရေးအဖွဲ့များနှင့် အကြိမ်ကြိမ်အခါခါ ညှိနှိုင်း ဆောင်ရွက်ရန်နှင့် ဗဟိုမှသတ်မှတ်ထားသော စည်းကမ်းများကိုလည်း လိုက်နာရန် အကြံပြု အပ်ပါတယ်။ နာယကကြီးခင်ဗျာ။ Power Point ပြခွင့်ပြုပါ။ အစိမ်းရောင်ပြထားသော (က) နဲ့ (ဂ) လုပ်ငန်း များသည် အမှားအယွင်းနည်းနိုင်ပါတယ်။ အနီပြထားသော (ခ)မှာ လမ်းနဲ့တံတားများဆောင်ရွက်ရန်ဖြစ်သည့် အတွက် အခြားလုပ်ငန်းများနဲ့မတူဘဲ လွယ်မယောင်နဲ့ခက်ပါတယ်။ အချို့ လွှတ်တော်ကိုယ်စားလှယ်များ ကျွမ်းကျင်သည့်လုပ်ငန်းများ မဟုတ်သည့်အပြင် ကျေးရွာမှာလည်း ကျွမ်းကျင်မှုအားနည်းသည့်အတွက် များစွာဆုံးရှုံးမှုများ တွေ့နိုင်ပါတယ်။ လမ်းများကို မြေနီလမ်း သို့မဟုတ် ကျောက်ခင်းလမ်း ခင်းမယ်ဆိုရင် ခွင့်ပြု ခန့်မှန်းခြေအတိုင်း သို့မဟုတ် ကျောက်ချောလမ်းများ ခင်းမယ်ဆိုရင် ခွင့်ပြုခန့်မှန်းခြေအတိုင်း အထူ ၂ လက်မ ဖြစ်ရင်ဖြစ်မယ်။ ၄ လက်မ ဖြစ်ရင်ဖြစ်မယ် ၆ လက်မဖြစ်မယ်။ အဲဒီလိုကျွန်တော်တို့ခင်းထားတဲ့အခါမှာ လမ်းကြိတ်စက်ဖြင့် မကြိတ်ဘူးဆိုရင် ဒီလမ်းကပျက်စီးသွားမှာပါ။ မကြိတ်တဲ့အပြင် လမ်းဘေးဝဲယာ ရေနုတ်မြောင်းလည်း မလုပ်နိုင်ဘူးဆိုရင် မိုးတစ်ကြိမ်၊ နှစ်ကြိမ်ရွာတာနဲ့ပင် ကျွန်တော်တို့ ငွေကြေးတွေဟာ ဆုံးရှုံးသွားနိုင်ပါတယ်။ ကျေးရွာ ချင်းဆက်လမ်းများနှင့် အခြားလမ်းများ ခင်းမယ်ဆိုရင် ကျွန်တော်တို့ ရာသီမရွေးသွားလို့ရတဲ့ နေရာကို ချန်လှပ်ပြီး မိုးရာသီတွင် သွားလို့မရတဲ့နေရာကို မြေများတူးထုတ်ပြီး လုပ်ထုံးလုပ်နည်းများနဲ့အညီ စနစ်တကျခင်းသင့်ပါတယ်။ ဒါဆိုရင် ရာသီမရွေးသွားလို့ရတဲ့ လမ်းဖြစ်သွားမှာပါ။ တံတားဆောက်လုပ်ရာတွင်လည်း နည်းပညာကျွမ်းကျင်မှုပညာရှင်များ၏ ညွှန်ကြားချက်ကို လိုက်နာ ဆောင်ရွက်ကြရန် အကြံပြုအပ်ပါတယ်။ လုပ်ငန်းများဆောင်ရွက်ပြီးလျှင် ရာသီဥတုဒဏ်၊ သဘာဝဘေး ဒဏ်ကြောင့် ပျက်စီးမှုများအား ပြန်လည်ပြုပြင်ထိန်းသိမ်းသည့် အစီအစဉ်မရှိကြောင်းကို စာရင်းစစ်ချုပ် အစီရင်ခံစာတွင် တွေ့ရှိရပါတယ်။ ဒါဟာလည်းပဲ မြန်မာနိုင်ငံရဲ့ အစဉ်အလာဖြစ်နေပါတယ်။ သဘာဝဘေး ဒဏ်ကြောင့် ပျက်စီးမှုများဖြစ်ခဲ့လျှင် ကျေးရွာလူထုနှင့် မြို့နယ်ဖွံ့ဖြိုးရေးအဖွဲ့များက ကြိုတင်ညှိနှိုင်းထားရန် အကြံပြုတင်ပြအပ်ပါတယ်။ နိဂုံးချုပ်အနေဖြင့် ၂၀၁၅-၂၀၁၆ ဘဏ္ဍာရေးနှစ် ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေနှင့် စပ်လျဉ်းပြီး ပြည်ထောင်စုစာရင်းစစ်ချုပ်၏ အစီရင်ခံစာအပေါ် သုံးသပ်အကြံပြုရင်း၊ ထောက်ခံရင်း နိဂုံးချုပ်အပ်ပါတယ်ခင်ဗျာ။ အားလုံးကို ကျေးဇူးတင်ပါတယ်။ ပြည်သူ့ငွေစာရင်းပူးပေါင်းကော်မတီ၏ အစီရင်ခံစာ (၆/၂၀၁၇) အပါအဝင် လွှတ်တော်ကိုယ်စားလှယ် များ၏ ဆွေးနွေးချက်များနှင့် စပ်လျဉ်း၍ ပြည်ထောင်စုစာရင်းစစ်ချုပ်က ပြန်လည်ရှင်းလင်း ဆွေးနွေးရန်ရှိက ရှင်းလင်းဆွေးနွေးခြင်း၊</speech>
<speech type="speaker">အစီအစဉ်(၁၂) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်သူ့ ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ အပါအဝင် လွှတ်တော်ကိုယ်စားလှယ်များရဲ့ ဆွေးနွေးချက်များနဲ့ စပ်လျဉ်းပြီး ပြည်ထောင်စုစာရင်းစစ်ချုပ်က ပြန်လည်ရှင်းလင်းဆွေးနွေးရန်ရှိက ရှင်းလင်းဆွေးနွေးဖို့ဖြစ်ပါတယ်။</speech>
<speech><agency id="9">ဦးမော်သန်း(ပြည်ထောင်စုစာရင်းစစ်ချုပ်၊ ပြည်ထောင်စုစာရင်းစစ်ချုပ်ရုံး)</agency>လေးစား အပ်ပါသော ပြည်ထောင်စုလွှတ်တော် နာယကကြီး၊ ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စုအဆင့် အဖွဲ့အစည်းဝင်များအားလုံး မင်္ဂလာပါလို့ နှုတ်ခွန်းဆက် ဂါရဝပြုအပ်ပါတယ်။ ကျွန်တော့အနေနဲ့ တင်ပြချက်များနဲ့ပတ်သက်လို့ အကြောင်းအရာ ၃ ခုလို့ ကျွန်တော်မြင်ပါတယ်။ မူဝါဒဆိုင်ရာပိုင်း၊ စီမံခန့်ခွဲမှုဆိုင်ရာပိုင်း၊ စာရင်းစစ်ချုပ်ဆိုင်ရာအပိုင်းဆိုပြီး အပိုင်း ၃ ပိုင်းမြင်ပါတယ်။ မူဝါဒပိုင်းဆိုင်ရာအပိုင်း စီမံခန့်ခွဲမှုအပိုင်းကတော့ သက်ဆိုင်ရာများရဲ့ အစီအစဉ်နဲ့ ဆောင်ရွက်ဖို့ဆိုပြီးတော့ ကျွန်တော် နားလည်ပါတယ်။ စာရင်းစစ်ချုပ်အပိုင်းနဲ့ ပတ်သက်ပြီးတဲ့ အခါကျရင်တော့ ကျွန်တော် အကြောင်းအရာ ၅ ခုကိုတော့ ကျွန်တော် တင်ပြခွင့်ပြုပါ နာယကကြီးခင်ဗျား။ ပထမဦးဆုံးကတော့ ကျွန်တော်တို့ လှိုင်းဘွဲ့ ဦးခင်ချို တင်ပြသွားတဲ့ ကျွန်တော် 3 E နဲ့ VFM Efficiency Effectiveness Economy $. Value For Money 3lcozmaicos:ù nascossos, 0978: စစ်ရုံးအနေနဲ့လက်စွဲထားပြီးတော့ ဆောင်ရွက်နေပါတယ်ဆိုတဲ့ အကြောင်းလေးတစ်ခုပါ။ နောက်တစ်ခု ကတော့ ကျွန်တော်တို့ ဒေါ်သန္တာ အိမ်မဲကတင်ပြသွားတဲ့အထဲမှာ စာရင်းစစ်ဆေးတွေ့ရှိချက်တွေထဲမှာ ရိုးသားမှုလား မရိုးသားမှုလားဆိုတာ မပါပါဘူးတဲ့ ဒါကိုလည်းပဲ ကျွန်တော် မှတ်သားနာယူပြီးတော့ နောင်စစ်တဲ့အခါမှာ ဖော်ပြနိုင်ဖို့ ကြိုးစားပါမယ်လို့။ နောက်တတိယအချက် တစ်ခုအနေနဲ့ကတော့ ဦးရန်လင်း ကျိုက်လတ်က တင်ပြသွားတဲ့ဥစ္စာပါ။ အဲဒါကတော့ ကျွန်တော်တို့ စာရင်းစစ် အစီရင်ခံစာများဟာ 1000 oleomorosconosuomeo Cremfornem merce. Cosmos ကျွန်တော်တို့ ဒီလုပ်ငန်းတွေကလည်း အခွန်စည်းကြပ်ကောက်ခံတာမျိုးလိုပဲ Previous Year နဲ့ Current Year ဆိုပြီးတော့ ပြီးခဲ့တဲ့လုပ်ငန်းအတွက်ပဲ ကျွန်တော်စစ်ဆေးရတာ ဖြစ်ပါတယ်။ သို့သော်လည်းပဲ ပြီးခဲ့တဲ့လုပ်ငန်းအတွက် စစ်ဆေးတဲ့နေရာမှာ ကျွန်တော်တို့တင်ပြတာ နောက်ကျမှုတော့ ရှိနိုင်ပါတယ်။ ဒါကိုလည်းပဲ ကျွန်တော်တို့ ဆောလျင်စွာနဲ့တင်ပြဖို့ မှတ်သားထားရှိပါတယ်။ ထို့နည်းတူပဲ ဦးစိန်ဝင်း မအူပင်မြို့နယ်က တင်ပြတဲ့အခါမှာ စာရင်းစစ်ရုံးအနေနဲ့ ဆောင်ရန် ရှောင်ရန်တွေကို သင်တန်းပေးဖို့ဆိုတာလည်းပဲ ကျွန်တော်တို့က ရုံးတွေကိုသွားတိုင်း သင်တန်းတော့ ပေးပါတယ်။ သို့သော်လည်းပဲ ဒါကိုကျွန်တော်တို့ အလေးအနက်ထားပြီးတော့ ဆောင်ရွက်ပါမယ်လို့ ဆိုလို ပါတယ်။ နောက် ဒေါ်သန်းသန်းလွင် ဘားအံက တင်ပြတဲ့အခါမှာလည်းပဲ စာရင်းစစ် အစီရင်ခံစာများ တင်ပြချက် ဒီထက်ပိုပြီးတော့ ဆောလျင်စွာတင်ပြဖို့ဆိုတာကတော့ စောစောက ဦးရန်လင်း ကျိုက်လတ်က တင်ပြသလိုမျိုးပဲ ဖြစ်ပါတယ်။ ဒါကိုလည်းပဲ ကျွန်တော်တို့ ကြိုးစားပြီးတော့ ဆောင်ရွက်ပါမယ်လို့ တင်ပြလိုပါတယ်။ နောက် ကျွန်တော်တို့ ဦးကျော်ဌေး လေရှီးက တင်ပြတဲ့အထဲမှာ မြေပြင်စစ်ဆေးမှုအားနည်းတယ် လို့ပြောပါတယ်။ ဒါကိုလည်းပဲ မြေပြင်စစ်ဆေးမှုဟာလည်းပဲ အခြေအနေအရ ကျွန်တော်တို့ ဓာတ်ပုံနဲ့ တင်ပြရတာတွေ မသွားနိုင်တဲ့ကိစ္စတွေ သို့သော်လည်းပဲ ဒါကိုကျွန်တော် အကြောင်းပြချက်အနေနဲ့ မတင်ပြလိုပါဘူး။ ကြိုးစားပြီးတော့ပဲ မြေပြင်စစ်ဆေးမှုကို ဒီထက်ပိုကောင်းအောင် သက်ဆိုင်ရာ ဒေသတွေကိုရောက်အောင် ဆောင်ရွက်ပါမယ်လို့ ကျွန်တော် သတိထားမိပါတယ်။ နောက်ဆုံး ကျွန်တော်တို့ ဦးအောင်သိုက် တင်ပြသွားတဲ့ဟာမှာတော့ ဒီလုပ်ငန်းများနဲ့ပတ်သက်ပြီးတော့ အမှားနည်းနိုင်တဲ့လုပ်ငန်း အမှားများနိုင်တဲ့လုပ်ငန်း ကျွန်တော်တို့ဟာလည်းပဲ စစ်ဆေးတဲ့အခါမှာ Riches Base ဆိုပြီးတော့ အခြေခံပြီးစစ်ပါတယ်။ အဲဒီတော့ သို့သော်လည်းပဲ ဒီ ဦးအောင်သိုက်တင်ပြသွားတဲ့ အနီနဲ့ပြတယ်။ အစိမ်း နဲ့ပြတယ်။ ဘယ်လိုလုပ်ငန်းများကတော့ အမှားအယွင်းများနိုင်တယ်ဆိုတာလေးကိုလည်းပဲ ကျွန်တော်တို့ သတိထားဆောင်ရွက်ပါမယ်လို့ တင်ပြလိုပါတယ်။ နောက်တစ်ချက်အနေနဲ့ကတော့ ကျွန်တော်တို့ ဒီစာရင်းစစ်အစီရင်ခံစာ ၁၄၀၅ ခု မရောက်ဘူးဆိုတဲ့ ဥစ္စာက နောက်ဆုံးမှာတော့ ကျွန်တော်တို့ တင်ပြတဲ့နေရာမှာလည်းပဲ ကျွန်တော်တို့ တပ်လှန့်တဲ့အနေနဲ့ တင်ပြဖို့လိုတယ်လို့ပြောပါတယ်။ သို့သော်လည်းပဲ အစီရင်ခံစာတွေထဲမှာ ပါပါတယ်။ နောက်ဆုံးမှာတော့ ပြီးစီးကြောင်းအစီရင်ခံစာတွေ ရရှိပြီးကြောင်း တင်ပြရင်းနဲ့ နိဂုံးချုပ်ပါတယ်။ အားလုံးကို ကျေးဇူးတင် ပါတယ်။ တင်ပြတဲ့ ကိုယ်စားလှယ်ကြီးများအားလုံးကိုလည်းပဲ ကျွန်တော်တို့ တင်ပြချက်ကို ထောက်ခံတဲ့ အတွက် ကျေးဇူးတင်ပါတယ်။ နောင်နှစ်တွေအတွက်လည်းပဲ ရှောင်ရန်ဆောင်ရန် သင်ခန်းစာတွေရပြီးတဲ့ အခါ အထောက်အကူအများကြီး ရှိမှာဖြစ်တဲ့အတွက် ကျေးဇူးများစွာတင်ရှိကြောင်း ပြောကြားရင်း နိဂုံးချုပ် ပါတယ်။</speech>
<title>အဆိုပါ အစီရင်ခံစာ(၆/၂၀၁၇) နှင့် စပ်လျဉ်း၍ လွှတ်တော်ကိုယ်စားလှယ်များ၏ ဆွေးနွေးချက်များ အပေါ် ပြည်သူ့ငွေစာရင်းပူးပေါင်းကော်မတီက ပြန်လည်ရှင်းလင်းဆွေးနွေးရန်ရှိက ရှင်းလင်း ဆွေးနွေးခြင်း၊ လွှတ်တော်က သဘောတူလက်ခံရန် အဆိုတင်သွင်းခြင်းနှင့် လွှတ်တော်၏ အတည်ပြုချက်ရယူခြင်း</title>
<speech type="speaker">အစီအစဉ်(၁၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျာ။ ပြည်သူ့ ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာနဲ့ စပ်လျဉ်းပြီး ရှင်းလင်းဆွေးနွေးရန်ရှိက ရှင်းလင်းဆွေးနွေးဖို့နဲ့ အဆိုပါ အစီရင်ခံစာကို လွှတ်တော်က သဘောတူ လက်ခံရန် ပြည်ထောင်စုလွှတ်တော်ဆိုင်ရာ နည်းဥပဒေ ၁၀၄ နည်းဥပဒေခွဲ(င)နဲ့အညီ အဆိုတင်သွင်းဖို့ ဖြစ်ပါတယ်။</speech>
<speech><mp id="1221">ဦးစောသန်းထွဋ်(ဒုတိယဥက္ကဋ္ဌ-၁၊ ပြည်သူ့ငွေစာရင်းပူးပေါင်းကော်မတီ)</mp>လေးစား အပ်ပါသော ပြည်ထောင်စုလွှတ်တော် နာယကကြီးနှင့် ပြည်ထောင်စုစာရင်းစစ်ချုပ်၊ ပြည်ထောင်စု လွှတ်တော်ကိုယ်စားလှယ်များခင်ဗျား။ ကျွန်တော်ကတော့ ကရင်ပြည်နယ် မဲဆန္ဒနယ်အမှတ်(၂) အမျိုးသား လွှတ်တော်ကိုယ်စားလှယ် စောသန်းထွဋ် ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ ၂၀၁၅ -၂၀၁၆ ဘဏ္ဍာရေးနှစ် ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေနှင့်စပ်လျဉ်းသည့် ပြည်ထောင်စုစာရင်းစစ်ချုပ်၏ စစ်ဆေး တွေ့ရှိချက်အစီရင်ခံစာတွင်ပါရှိသည့် လုပ်ငန်းပြီးစီးကြောင်းအစီရင်ခံစာများ တင်ပြမှုမရှိခြင်းနဲ့ စပ်လျဉ်း၍ ဖွံ့ဖြိုးရေးလုပ်ငန်းဗဟိုကော်မတီရုံးရှိ မှတ်တမ်းများအရ ၂၀၁၅-၂၀၁၆ ခုနှစ် ဘဏ္ဍာရေးနှစ် ပြည်ထောင်စု လွှတ်တော်ဆိုင်ရာ ဖွံ့ဖြိုးရေးရန်ပုံငွေဖြင့် အကောင်အထည်ဖော်ဆောင်ရွက်သည့် လုပ်ငန်းများ၏ လုပ်ငန်း ပြီးစီးကြောင်းအစီရင်ခံစာများကို သက်ဆိုင်ရာမြို့နယ်ဖွံ့ဖြိုးရေးလုပ်ငန်း အကောင်အထည်ဖော်ရေးအဖွဲ့ ဥက္ကဋ္ဌ လွှတ်တော်ကိုယ်စားလှယ်များကိုယ်တိုင် ပေးပို့တင်ပြခဲ့ကြသည့်အတွက် ၂၅-၄-၂၀၁၆ ရက်နေ့တွင် တိုင်းဒေသကြီး/ ပြည်နယ် (၁၄) ခုနှင့် နေပြည်တော် ပြည်ထောင်စုနယ်မြေတို့ရှိ မြို့နယ် ၃၂၅ မြို့နယ်လုံး အတွက် လုပ်ငန်းပြီးစီးကြောင်း အစီရင်ခံစာများ အပြည့်အစုံ လက်ခံရရှိပြီးဖြစ်သည်ကို စိစစ်တွေ့ရှိရပါ ကြောင်း ပြည်ထောင်စုလွှတ်တော် နာယကမှတစ်ဆင့် ပြည်ထောင်စုလွှတ်တော်သို့ ရှင်းလင်းတင်ပြအပ် ပါတယ်ခင်ဗျား။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ ပြည်ထောင်စုစာရင်းစစ်ချုပ် ရုံးမှ ပေးပို့လာသော ၂၀၁၅ -၂၀၁၆ ဘဏ္ဍာရေးနှစ် ပြည်ထောင်စုလွှတ်တော်ဆိုင်ရာဖွံ့ဖြိုးရေး ရန်ပုံငွေနှင့် စပ်လျဉ်းသည့် စစ်ဆေးတွေ့ရှိချက် အစီရင်ခံစာအပေါ် ပြည်သူ့ငွေစာရင်းပူးပေါင်းကော်မတီ၏ လေ့လာ တွေ့ရှိချက်နဲ့ သဘောထာမှတ်ချက် အစီရင်ခံစာ(၆/၂၀၁၇) ကို ပြည်ထောင်စုလွှတ်တော်က ဆွေးနွေးစဉ်းစား ပြီးဖြစ်ပါ၍ ပြည်ထောင်စုလွှတ်တော်ဆိုင်ရာ နည်းဥပဒေ ၁၀၄ နည်းဥပဒေခွဲ(င)အရ လွှတ်တော်က သဘောတူ လက်ခံပေးပါရန် လေးစားစွာ တင်ပြအပ်ပါတယ်ခင်ဗျား။ ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ လွှတ်တော်ရဲ့ အဆုံးအဖြတ်ရယူ ပါ့မယ်။ ပြည်သူ့ငွေစာရင်းပူးပေါင်းကော်မတီရဲ့ အဆိုကို လွှတ်တော်က သဘောတူပါသလားခင်ဗျာ။ သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</speech>
<speech type="speaker">သဘောမတူသူရှိပါသလားခင်ဗျာ။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူ မရှိတဲ့အတွက် ပြည်ထောင်စုစာရင်းစစ်ချုပ်ရုံးမှ ပေးပို့တဲ့ ၂၀၁၅-၂၀၁၆ ဘဏ္ဍာရေးနှစ် ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေနှင့် စပ်လျဉ်းသည့် စစ်ဆေး တွေ့ရှိချက် အစီရင်ခံစာကို မှတ်တမ်းတင်ကြောင်းနဲ့ ယင်းအစီရင်ခံစာနဲ့ စပ်လျဉ်းပြီး ပြည်သူ့ငွေစာရင်း ပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ(၆/၂၀၁၇)ကို လွှတ်တော် က သဘောတူ အတည်ပြုကြောင်း ကြေညာပါတယ်။</speech>
</report>
</section>
</discussion>
<postface><title>ပြည်ထောင်စုလွှတ်တော်နာယက က အစည်းအဝေး ဆဋ္ဌမနေ့ရပ်နားကြောင်းနှင့် သတ္တမနေ့ ကျင်းပမည့် နေ့ရက်နှင့် ကြေညာခြင်း</title>
<speech type="speaker">အစီအစဉ်(၁၄) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယ အကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး ဆဋ္ဌမနေ့ အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော်ပဉ္စမပုံမှန်အစည်းအဝေးရဲ့ သတ္တမနေ့ကို ၂၀၁ရ ခုနှစ်၊ ဇွန်လ ၁၄ ရက်(ဗုဒ္ဓဟူးနေ့) နံနက် ၁၀ နာရီ ကျင်းပပြုလုပ်မည် ဖြစ်ကြောင်းနှင့် ယနေ့အတွက် အစည်းအဝေး ပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံးထွက်ခွာနိုင်ကြပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး ဆဋ္ဌမနေ့ အစည်းအဝေးကို မွန်းတည့် ၁၂:ဝဝ နာရီ ရပ်နားပါသည်။</speech>
</postface>
</transcript>
</doc>
