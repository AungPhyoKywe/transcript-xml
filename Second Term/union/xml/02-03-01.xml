<doc>
<docinfo>
<docno>02-03-01.xml</docno>
<pdf>02-03-01.pdf</pdf>
<term value="02">ဒုတိယအကြိမ်</term>
<session value="03" />
<sittingday value="01" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် တတိယပုံမှန်အစည်းအဝေး ပထမနေ့မှတ်တမ်း</title>
<date value='16-11-2016'>၁၃၇၈ ခုနှစ်၊ တန်ဆောင်မုန်းလပြည့်ကျော် ၂ ရက် (၂၀၁၆ ခုနှစ်၊ နိုဝင်ဘာလ ၁၆ ရက်)(ဗုဒ္ဓဟူးနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် တတိယပုံမှန်အစည်းအဝေး ပထမနေ့ကို မွန်းလွဲ ၁၃:၃၀ နာရီင်ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် တတိယပုံမှန်အစည်းအဝေးရဲ့ ပထမနေ့ အစီအစဉ် စတင်ပါတော့မယ်။ တတိယ ပုံမှန်အစည်းအဝေးများမှာ အခမ်းအနားမှူး အဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ကျွန်တော် ဦးကျော်စိုးက ဆောင်ရွက်သွားမှာ ဖြစ်ပါတယ်ခင်ဗျား။ ဒီကနေ့ အစည်းအဝေးသို့ ဆိပ်ကြီး/ ခနောင်တိုမှ မဲဆန္ဒရှင် ၁၄၉ ဦး အပါအဝင် တိုင်းဒေသကြီး/ ပြည်နယ်လွှတ်တော်ဥက္ကဋ္ဌ၊ ဒုတိယဥက္ကဋ္ဌများနဲ့ ပြည်သူလူထု ၁၇၃ ဦး လာရောက်လေ့လာလျက်ရှိကြောင်း တင်ပြအပ်ပါတယ်ခင်ဗျာ။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါ။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် တတိယပုံမှန်အစည်းအဝေး ပထမနေ့မှာ ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စု လွှတ်တော် ကိုယ်စားလှယ်ဦးရေ စုစုပေါင်း ၆၄ရ ဦးရှိပြီး ဒီကနေ့အစည်းအဝေးကို ၆၀၈ ဦး တက်ရောက် ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၉၃.၉ရ ရာခိုင်နှုန်းရှိပြီး ထက်ဝက်ကျော် တက်ရောက်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၁၉ နဲ့ နည်းဥပဒေ ၁၂ နည်းဥပဒေခွဲ (ခ)တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် ပထမနေ့ အစည်းအဝေး အစီအစဉ်ကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျာ။</speech>
<title>ဒုတိယအကြိမ် ပြည်ထောင်စုလွှတ်တော် တတိယပုံမှန် အစည်းအဝေး ပထမနေ့အစီအစဉ်ကို လွှတ်တော်ကိုယ်စားလှယ် များထံ ဖြန့်ဝေထားတဲ့အတိုင်း ဆက်လက်ဆောင်ရွက်ပါမယ်။ ။အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များ ခွင့်ပန်ကြားခြင်းနှင့် အစည်းအဝေးတက်ရောက်မှု အခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1157">ဦးမင်းဦး(အတွင်းရေးမှူး၊ ကိုယ်စားလှယ်များစိစစ်ရေးကော်မတီ)</mp>လေးစားအပ်ပါတဲ့ ပြည်ထောင်စုလွှတ်တော် နာယကကြီးခင်ဗျား။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စု လွှတ်တော် တတိယပုံမှန်အစည်းအဝေး ပထမနေ့ ၁၆-၁၁-၂၀၁၆ ရက်နေ့မှာ အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား ပဲခူးတိုင်းဒေသကြီး မဲဆန္ဒနယ်အမှတ်(၆)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များ စိစစ်ရေးကော်မတီ အတွင်းရေးမှူးဖြစ်သူ ကျွန်တော် ဦးမင်းဦးက ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော်ကိုယ်စားလှယ်များမှာ - - ဦးမိုး ပူတာအို၊ - ဦးနန်မွန်ထင် မချမ်းဘော၊ - ဒေါ်နန်းသန်းသန်းလွင် ဘားအံ၊ - ဦးကျော်ဌေး လေရှီး၊ - ဦးနိုင်နိုင်ဝင်း တမူး၊ - ဒေါ်တင်တင်ရီ ကျွန်းစု၊ - ဦးအောင်ကျော်ဟိန်း တနင်္သာရီ၊ - ဦးခင်မောင်သန်း တောင်ငူ၊ - ဦးဘိုကြီး ချောက်၊ - ဦးအောင်ကျော်လွင် စေတုတ္တရာ၊ - ဦးသန်းစိုးအောင် ကျောက်ဖြူ၊ စစ်တွေ၊ ပုဏ္ဏားကျွန်း၊ ဘူးသီးတောင်၊ တောင်ကုတ်၊ ကုန်းကြမ်း၊ နမ္မတူ၊ မိုင်းကိုင်၊ ဟိုပန်၊ ဟိုပုန်း၊ - ဦးဘရှိန် ဦးမောင်သိန်းခိုင် - ဦးဦးထွန်းမောင် - ဦးအောင်သောင်းရွှေ - ဒေါ်နီနီမေမြင့် - ဦးလီကျိန်(ခ) ဦးမြင့်ဆွေ ဦးဝင်းမြင့်ဦး(ခ) ဦးနေမျိုး - ဒေါ်နန်းခမ်းအေး - ဦးစိုင်းဆိုင်မိုင်း - ဦးစိုင်းသန့်ဇင် - ဦးကျင်ဝမ်း - ဦးခွန်အောင်ကျော် ဦးဝေလှိုင်ထွန်း - ဗိုလ်မှူးချုပ်အောင်ကျော်ငြိမ်း - ဦးမာန်လောမောင်း - ဒေါ်ခင်ဆွေလွင် - ဦးဇော်မင်း - ဦးအောင်မျိုး - ဒေါက်တာလင်းဝေဖြိုးလတ် - ဦးဇော်ဟိန်း - ဦးတင်အောင်ထွန်း - ဦးခင်အောင်မြင့် - ဦးသန်းစိုး(ခ) သန်းစိုး(ဘောဂဗေဒ) - ဦးကျော်ထွေး - ဦးစိုင်းဝင်းလှိုင်းခမ်း - ဒေါက်တာစိုင်းဆိုင်ကျောက်ဆမ် - ဦးသိမ်းဆွေ - ဗိုလ်မှူးချုပ်ကျော်ကျော်စိုး တပ်မတော်သား ချင်း(၈)၊ ချင်း(၉)၊ စစ်ကိုင်း(၆)၊ စစ်ကိုင်း(၂)၊ တနင်္သာရီ(၅)၊ တနင်္သာရီ(၇)၊ မကွေး(၅)၊ မန္တလေး(၈)၊ ရန်ကုန်(၄)၊ ရန်ကုန်(၈)၊ ရှမ်း(၃)၊ ရှမ်း(၆)၊ ဧရာဝတီ (၁၀)နဲ့ တပ်မတော်သား တို့ဖြစ်ကြပါတယ်။ ခွင့်မဲ့ပျက်ကွက်သူ မရှိပါကြောင်းနဲ့ ယနေ့ခွင့်ပန်ကြားသူ ပြည်ထောင်စုလွှတ်တော် ကိုယ်စားလှယ် ၃၉ ဦးအား ခွင့်အဖြစ် သတ်မှတ်ခွင့်ပြုပေးနိုင်ပါရန် ပြည်ထောင်စုလွှတ်တော် နာယကကြီးအား လေးစားစွာ တင်ပြပန်ကြားအပ်ပါတယ်ခင်ဗျား။</speech>
<speech type="speaker">ခွင့်ပန်ကြားသူ အားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒီကနေ့ အစည်းအဝေးကို တက်ရောက် ခွင့်ရှိတဲ့ လွှတ်တော်ကိုယ်စားလှယ် ၆၄ရ ဦး၊ ယခုခွင့်ပန်ကြား၍ ခွင့်ပြုထားသူ ၃၉ ဦး ဖြစ်ပြီး ခွင့်မဲ့ ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို ပြည်ထောင်စုလွှတ်တော်ဆိုင်ရာ နည်းဥပဒေ ၄ နည်းဥပဒေခွဲ(ခ) အရ အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Order">
<title>ပြည်ထောင်စုလွှတ်တော် နာယက က နှုတ်ခွန်းဆက်စကား ပြောကြားခြင်း</title>
<speech type="speaker">အစီအစဉ်(၅) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များ ခင်ဗျား။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် တတိယပုံမှန်အစည်းအဝေးမှာ ပြည်ထောင်စုလွှတ်တော်ကိုယ်စားလှယ်များ စုံစုံညီညီ ပြန်လည်တွေ့ဆုံခွင့်ရတဲ့အတွက် ဝမ်းမြောက်ပါကြောင်းနဲ့ ကိုယ်စိတ်နှစ်ဖြာ ကျန်းမာချမ်းသာစွာဖြင့် မိမိတို့ရဲ့ လုပ်ငန်းတာဝန်များကို အောင်မြင်စွာ ထမ်းဆောင်နိုင်ကြ ပါစေကြောင်း ဆုမွန်ကောင်းတောင်းရင်း နှုတ်ခွန်းဆက်သအပ်ပါတယ်။ ပြည်ထောင်စုလွှတ်တော် အစည်းအဝေးကို တစ်လကျော်ကြာ ရပ်နားစဉ်ကာလအတွင်းမှာ ကိုယ်စားလှယ်များအနေနဲ့ မိမိတို့ရဲ့ မဲဆန္ဒနယ်မြေ အသီးသီးကို ရောက်ရှိကြပြီး လွှတ်တော်အတွေ့အကြုံ ရှင်းလင်းခြင်းနဲ့ ပြည်သူတွေ ကြုံတွေ့ခံစားနေရတဲ့အခက်အခဲများကို ကိုယ်တိုင်လေ့လာသိရှိခဲ့ကြပြီး ဖြစ် လေ့လာရေးခရီးများ၊ တွေ့ဆုံဆွေးနွေးမှုများကိုပါ ဆောင်ရွက်နိုင်ခဲ့ကြပါတယ်။ ဒါတွေကိုအခြေခံပြီး ပြည်သူ့ အကျိုးအတွက် စိတ်ကောင်းစေတနာများဖြင့် မေးခွန်းများမေးမြန်းခြင်း၊ အဆိုတင်သွင်းခြင်းနဲ့ ဥပဒေ ပြုခြင်းများကို ဆောင်ရွက်ပေးကြရမှာ ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီတစ်ပတ်အစည်းအဝေးမှာ အဓိကဦးစားပေး ဆောင်ရွက်ရမယ့် ပြည်ထောင်စုအစိုးရအဖွဲ့ကသာ တင်သွင်းခွင့်ရှိတဲ့ ၂၀၁၆ ခုနှစ် ပြည်ထောင်စု၏ နောက်ထပ် ဘဏ္ဍာငွေခွဲဝေသုံးစွဲရေးဥပဒေကြမ်းကိုလည်း လွှတ်တော်သို့ တင်သွင်းခြင်း၊ မူနဲ့အခြေခံသဘောဆွေးနွေးခြင်း၊ ရငွေသုံးငွေများကို ဆွေးနွေးခြင်းတို့အပါအဝင် လွှတ်တော်ရဲ့အတည်ပြုချက်ရယူခြင်းတို့ကို ဥပဒေ၊ နည်းဥပဒေ များနဲအညီ ဆောင်ရွက်သွားမှာ ဖြစ်ပါတယ်။ ဒါ့အပြင် လွှတ်တော်အသီးသီးမှာကျန်ရှိနေတဲ့ ဆောင်ရွက်ဆဲ ဥပဒေကြမ်းများထဲက ပြည်သူတွေ အတွက် အရေးကြီးတဲ့ဥပဒေကြမ်းများကိုလည်း ဦးစားပေးအလိုက် အတည်ပြုပြဋ္ဌာန်းနိုင်ရေးကို ဆက်လက် ဆောင်ရွက်ကြဖို့ လိုအပ်ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ ပြည်သူများကိုယ်စား ရွေးချယ်ခံထားရတဲ့ လွှတ်တော်ကိုယ်စားလှယ်များအနေနဲ့ ပိုမိုများပြားတဲ့ လုပ်ငန်းတာဝန်များကို အောင်မြင်စွာ ဆောင်ရွက်နိုင်ဖို့ ဆိုရင် လေးစားတန်ဖိုးထားပြီး စနစ်တကျနဲ့ ဆွေးနွေးညှိနှိုင်းတိုင်ပင်ခြင်း၊ ဆုံးဖြတ်အတည်ပြုခြင်း များကို လွှတ်တော်ဆိုင်ရာ လုပ်ထုံးလုပ်နည်းများနဲ့အညီ အားလုံးက ပူးပေါင်းပါဝင်ပေးကြဖို့ လိုအပ်ကြောင်း ပြောကြားလိုပါတယ်။ ကျွန်တော်တို့တစ်တွေဟာ နိုင်ငံသားပြည်သူများ လိုလားတောင့်တနေတဲ့ ငြိမ်းချမ်းသာယာပြီး ခေတ်မီ ဖွံ့ဖြိုးတိုးတက်တဲ့ ဒီမိုကရေစီနိုင်ငံ တစ်နိုင်ငံဖြစ်ဖို့ဆိုရင် တည်ငြိမ်မှုနဲ့ လုံခြုံမှုရှိအောင် ဦးစားပေးလုပ်ကိုင်ဖို့ လိုအပ်ပါတယ်။ ဒီမိုကရေစီဖော်ဆောင်ရာမှာ လက်ရှိအခြေအနေထက် ပိုကောင်းတဲ့ တည်ငြိမ်မှုနဲ့ လုံခြုံမှု ရရှိဖို့ကိုလည်း ကျွန်တော်တို့ အချင်းချင်း ပူးပေါင်းဆောင်ရွက်ခြင်းအားဖြင့်သာ လုပ်ဆောင်ပေးနိုင်မှာ ဖြစ်ပါတယ်။ လွှတ်တော်ကိုယ်စားလှယ် အချင်းချင်းဖြစ်စေ၊ ပါတီအချင်းချင်းဖြစ်စေ၊ ဥပဒေပြုလွှတ်တော်နဲ့ ပြည်ထောင်စုအစိုးရအုပ်ချုပ်ရေးအဖွဲ့ဖြစ်စေ၊ လွှတ်တော်နဲ့ မည်သည့်အဖွဲ့အစည်းဖြစ်စေ လုပ်ငန်းများကို ဆက်သွယ်လုပ်ကိုင်ကြတဲ့အခါ အချင်းချင်း ညှိနှိုင်းဆွေးနွေးပြီး ပူးပေါင်းဆောင်ရွက်ကြမှသာ အဆင်ပြေ အောင်မြင်မှုရရှိနိုင်မှာ ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ နိုင်ငံသားပြည်သူများကို ကိုယ်စားပြုတဲ့ လွှတ်တော်ကိုယ်စားလှယ်များအနေနဲ့ ပြည်သူ့ဘဏ္ဍာငွေဖြစ်တဲ့ ရငွေများ တိကျမှန်ကန်စွာ ရရှိရေးနဲ့ ပြည်သူ့ဘဏ္ဍာငွေများ အကျိုးရှိစွာ ခွဲဝေသုံးစွဲရေးတို့ဟာ ပြည်သူ့ဆန္ဒနဲ့ ညီညွတ်ဖို့ လိုတဲ့အပြင် ဥပဒေနဲ့ အညီ စီမံခန့်ခွဲပြီး အကောင်းဆုံးဖြစ်နိုင်ခြေကို ဘက်စုံက ချင့်ချိန်တွက်ဆပြီး ရိုးသားဖြောင့်မတ်စွာ တာဝန်ခံ ဆောင်ရွက်နိုင်ကြပါစေကြောင်း ဆန္ဒပြုရင်း ဒုတိယအကြိမ် ပြည်ထောင်စုလွှတ်တော် တတိယ ပုံမှန်အစည်းအဝေးအစမှာ နှုတ်ခွန်းဆက်သအပ်ပါတယ်။</speech>
</section>
<section value="Bill">
<bill>
<title>လွှတ်တော်နှစ်ရပ်သဘောကွဲလွဲသော ရပ်ကွက် သို့မဟုတ် ကျေးရွာအုပ်စု အုပ်ချုပ်ရေးဥပဒေကို တတိယအကြိမ် ပြင်ဆင်သည့် ဥပဒေကြမ်းနှင့် စပ်လျဉ်း၍ ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာကို ဖတ်ကြားတင်ပြခြင်း</title>
<speech type="speaker">အစီအစဉ် (၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ရပ်ကွက် သို့မဟုတ် ကျေးရွာအုပ်စု အုပ်ချုပ်ရေးဥပဒေကို တတိယအကြိမ် ပြင်ဆင်သည့် ဥပဒေကြမ်းကို အမျိုးသား လွှတ်တော်မှာ စတင်ဆွေးနွေးခဲ့ပြီး လွှတ်တော်နှစ်ရပ်သဘောကွဲလွဲတဲ့ ဥပဒေကြမ်းအဖြစ် ပြည်ထောင်စု လွှတ်တော်၌ ဆွေးနွေးဆုံးဖြတ်ဖို့အတွက် ၂၀၁၆ ခုနှစ်၊ အောက်တိုဘာလ ၆ ရက်က ပေးပို့ထားပါတယ်။ အဆိုပါ ဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နဲ့ သဘောထား မှတ်ချက် အစီရင်ခံစာကို လွှတ်တော်သို့ ဖတ်ကြားတင်ပြဖို့ ဖိတ်ခေါ်ပါတယ်။</speech>
<speech><mp id="1158">ဦးအောင်ကြည်ညွန့် (အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုဝန်ကြီးများ၊ ကိုယ်စားလှယ်တော်ကြီးများနှင့် ဧည့်သည်တော်ကြီးများအားလုံးကို မင်္ဂလာပါလို့ ဂါရဝပြု နှုတ်ခွန်းဆက်သပါတယ်။ ကျွန်တော်ကတော့ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီအဖွဲ့ဝင်၊ မကွေးတိုင်းဒေသကြီး မဲဆန္ဒနယ်အမှတ်(၄) တောင်တွင်းကြီးရဲ့ အမျိုးသားလွှတ်တော်ကိုယ်စားလှယ် ဦးအောင်ကြည်ညွန့် ဖြစ်ပါတယ်။ ပူးပေါင်း ကော်မတီရဲ့ တာဝန်ပေးချက်အရ လွှတ်တော်နှစ်ရပ်သဘောကွဲလွဲတဲ့ ရပ်ကွက် သို့မဟုတ် ကျေးရွာအုပ်စု အုပ်ချုပ်ရေးဥပဒေကို တတိယအကြိမ်ပြင်ဆင်တဲ့ ဥပဒေကြမ်းနှင့်စပ်လျဉ်းပြီးတော့ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာကို ဖတ်ကြား တင်ပြသွားမှာဖြစ်ပါတယ်။ ဲ့ကွက်တဲ့အနေနဲ့ ဒီအစီရင်ခံစာကို ကိုယ်စားလှယ်တော်ကြီးများထံကို အားလုံးဖြန့်ဝေပြီးဖြစ်တဲ့အတွက် အရေးကြီးတဲ့အချို့ အချက်အလက်များကိုသာ ထုတ်နုတ်ဖတ်ကြား ခွင့်ပြု ပါရန် ကြိုတင်ခွင့်ပန်ကြားအပ်ပါတယ်။ လွှတ်တော်နှစ်ရပ်သဘောထားကွဲလွဲတဲ့ ရပ်ကွက် သို့မဟုတ် ကျေးရွာအုပ်စုအုပ်ချုပ်ရေးဥပဒေကို တတိယအကြိမ်ပြင်ဆင်တဲ့ ဥပဒေကြမ်းကို အမျိုးသားလွှတ်တော်မှာ ၃-၆-၂၀၁၆ ရက်နေ့မှာ စတင်ဆွေးနွေး အတည်ပြုခဲ့ပြီးတော့ ပြည်သူ့လွှတ်တော်ကို ပေးပို့ခဲ့ပါတယ်။ ပြည်သူ့လွှတ်တော်က ၁၉-၉-၂၀၁၆ ရက်မှာ ပြင်ဆင်ချက်များနဲ့ သဘောတူခဲ့ပြီးတော့ ပြန်လည်ပေးပို့ခဲ့ရာမှာ အမျိုးသားလွှတ်တော်က သဘောမတူတဲ့ အချက်များကို ပြည်ထောင်စုလွှတ်တော်မှာ ဆွေးနွေးဆုံးဖြတ်ရန် ၆-၁၀-၂၀၁၆ ရက်နေ့မှာ ပေးပို့ထားခဲ့ ပါတယ်။ ဒီဥပဒေကြမ်းနှင့် ပတ်သက်ပြီးတော့ လွှတ်တော်နှစ်ရပ် သဘောကွဲလွဲတဲ့အချက်အပေါ်မှာ ပြည်ထောင်စုလွှတ်တော်မှာ ဆွေးနွေးဆုံးဖြတ်နိုင်ရေး သဘောထားမှတ်ချက် အစီရင်ခံစာတင်ပြရန် ပြည်ထောင်စုလွှတ်တော် နာယက က ၆-၁၀-၂၀၁၆ ရက်နေ့မှာ ဥပဒေကြမ်းပူးပေါင်းကော်မတီကို တာဝန် ပေးအပ်ခဲ့တဲ့အတွက် ၃၁-၁၀-၂၀၁၆ ရက်နေ့မှာ အစည်းအဝေးကျင်းပခဲ့ပြီးတော့ ဥပဒေကြမ်းပါ သဘော ကွဲလွဲချက်များကို လေ့လာစိစစ်ခဲ့ကြပါတယ်။ အစည်းအဝေးမှာ ဆွေးနွေးချက်များအရ ပြည်ထောင်စု လွှတ်တော် ဥပဒေကြမ်းပူးပေါင်းကော်မတီရဲ့ လွှတ်တော်နှစ်ရပ်သဘောထားကွဲလွဲချက်ကို အောက်ပါ အတိုင်း ညှိနှိုင်းသဘောတူခဲ့ကြပါတယ်။ သဘောထားကွဲလွဲချက် အဓိကအားဖြင့် ၁၁ ချက်ရှိပါတယ်။ ၁၁ ချက်အနေနဲ့ ပထမသဘောထား ကွဲလွဲချက်(၁)ကတော့ ဥပဒေကြမ်းမှာပါတဲ့ ပုဒ်မ ၅ ပုဒ်မခွဲ (ဂ)နှင့် (ဃ)တို့မှာ အမျိုးသားလွှတ်တော်က ဥပဒေပုဒ်မ ၅ ပုဒ်မခွဲ(ဂ)မှာ """"သင့်တင့်သော ပညာအရည်အချင်းရှိသူဖြစ်ခြင်း"""" ဆိုတာနဲ့ ပုဒ်မခွဲ(ဃ)မှာ ပါတဲ့ """"စားဝတ်နေရေးဖူလုံမှုရှိသူဖြစ်ခြင်း"""" ဆိုတာတို့ကို ပယ်ဖျက်ခဲ့ပါတယ်။ ပြည်သူ့လွှတ်တော်ကတော့ ပုဒ်မခွဲ(င)၊ ပုဒ်မခွဲ(ဂ)မှာပါတဲ့ သင့်တင့်သော ပညာအရည်အချင်းရှိသူဖြစ်ခြင်းဆိုတာကို မူလပြဋ္ဌာန်းချက် အတိုင်း ထားရှိပြီးတော့ ပုဒ်မခွဲ(ဃ)ကိုတော့ ပယ်ဖျက်ပေးခဲ့ပါတယ်။ ဒါကြောင့်မို့လို့ သဘောထားကွဲလွဲတဲ့ နေရာမှာ ဥပဒေကြမ်းပူးပေါင်းကော်မတီက ပညာအရည်အချင်းနဲ့ပတ်သက်ပြီးတော့ သင့်တင့်သော ပညာ အရည်အချင်းဆိုတာဟာ ဥပဒေအရ ရှင်းလင်းစွာအဓိပ္ပာယ်ဖွင့်ဆိုနိုင်ခြင်း မရှိတဲ့အပြင် အဆင့်ဆင့်သော လွှတ်တော်ကိုယ်စားလှယ်များရဲ့ အရည်အချင်းသတ်မှတ်ချက်မှာ ပညာအရည်အချင်းကို ထည့်သွင်း သတ်မှတ်ထားခြင်းမရှိတာကို ထောက်ရှုပြီးတော့ အမျိုးသားလွှတ်တော်ရဲ့ အတည်ပြုချက်အတိုင်း ပြဋ္ဌာန်း သင့်ကြောင်း ညှိနှိုင်းသဘောတူခဲ့ကြပါတယ်။ သဘောထားကွဲလွဲချက်(၂) ဖြစ်ပါတယ်။ ဥပဒေကြမ်းရဲ့ အပိုဒ် ရ အပိုဒ်ခွဲ(က)မှာ မူလဥပဒေရဲ့ ပုဒ်မ ၅ ပုဒ်မခွဲ(င)ရဲ့ ခြွင်းချက်ဖြစ်ပါတယ်။ အမျိုးသားလွှတ်တော်က ဒေသခံအငြိမ်းစားဝန်ထမ်းဖြစ်ပါ က သက်ဆိုင်ရာ ရပ်ကွက် သို့မဟုတ် ကျေးရွာအုပ်စုအတွင်း တစ်ဆက်တည်း ၂ နှစ် နေထိုင်သူကို ထည့်သွင်း စဉ်းစားနိုင်သည်လို့ အတည်ပြုထားပြီးတော့ ပြည်သူ့လွှတ်တော်ကတော့ ဒေသခံအငြိမ်းစားဝန်ထမ်းများ အတွက် ကျေးရွာအုပ်စုအတွင်း နေထိုင်သည့်ကာလကို လျှော့ပေါ့စဉ်းစားနိုင်တယ်လို့ အတည်ပြုထားခဲ့ ပါတယ်။ လျှော့ပေါ့စဉ်းစားနိုင်တယ်ဆိုတဲ့ တ်မှတ်ခြင်းဟာ တိကျစွာ ပြဋ္ဌာန်းခြင်းက ပိုပြီးတော့သင့်လျော်မယ်လို့ ယူဆတဲ့အတွက် ဥပဒေကြမ်းပူးပေါင်းကော်မတီအနေနဲ့ အမျိုးသားလွှတ်တော်ရဲ့ အတည်ပြုချက်အတိုင်း ပြဋ္ဌာန်းသင့်ကြောင်း ညှိနှိုင်းသဘောတူခဲ့ကြပါတယ်။ သဘောကွဲလွဲချက်အပိုဒ်(၃) ဖြစ်ပါတယ်။ ဥပဒေကြမ်းရဲ့ အပိုဒ် ၉ မှာ မူလဥပဒေ ပုဒ်မ ရ နှင့် စပ်လျဉ်း ပြီးတော့ ပုဒ်မခွဲများအပေါ်မှာ သဘောထားကွဲလွဲချက် ၆ ခုရှိပါတယ်။ အဲဒီပုဒ်မ ရ ရဲ့ ပုဒ်မခွဲလေးတွေ အလိုက် သဘောထားကွဲလွဲချက် ၆ ခုအရ ပုဒ်မခွဲ (၁) အနေနဲ့ဆိုရင် မူလဥပဒေရဲ့ ပုဒ်မ ရ ပုဒ်မခွဲ(က)မှာ အမျိုးသားလွှတ်တော်က ရပ်ကွက် သို့မဟုတ် ကျေးရွာအုပ်စုအတွင်းရှိ အိမ်ထောင်စုစာရင်းများကို ရယူ ပြီးတော့ သတ်မှတ်ထားတဲ့နည်းလမ်းများနှင့်အညီ ရပ်ကွက် သို့မဟုတ် ကျေးရွာအလိုက် တစ်ဆက် တစ်စပ်တည်း အစဉ်လိုက်ဖြစ်သော ဆယ်အိမ်စု အစုအဖွဲ့နှင့် ရာအိမ်စုအဖွဲ့များကို ဖွဲ့စည်းရမည်လို့ အတည်ပြု ထားခဲ့ပါတယ်။ ပြည်သူ့လွှတ်တော်က ကျန်တာအားလုံး အတူတူပါပဲ။ နောက်ဆုံးပိတ်မှာ ဆယ်အိမ်စု အစု အဖွဲ့နှင့် ရာအိမ်စုအစုအဖွဲ့များကို စုစည်းရမည်လို့ အတည်ပြုခဲ့တာဖြစ်ပါတယ်။ ဖွဲ့စည်းတာနဲ့ စုစည်းရာ နှစ်ခုပဲကွဲလွဲခဲ့တာ ဖြစ်ပါတယ်။ ဒါနဲ့ပတ်သက်ပြီးတော့ ဥပဒေကြမ်းပူးပေါင်းကော်မတီအနေနဲ့ တစ်စု တစ်စည်းတည်း တည်ရှိပြီးဖြစ်တဲ့ ဆယ်အိမ်စု၊ ရာအိမ်စုများကို ဥပဒေရဲ့ ချည်နှောင်မှုအရ သတ်မှတ် ထားတဲ့ ဆယ်အိမ်စု၊ ရာအိမ်စုများအဖြစ် ဖွဲ့စည်းရမည်ဆိုတဲ့ အသုံးအနှုန်းဟာ ပိုပြီးတော့ သင့်လျော်တဲ့ အတွက် ဥပဒေကြမ်းပူးပေါင်းကော်မတီက အမျိုးသားလွှတ်တော်ရဲ့ အတည်ပြုချက်အတိုင်း ပြဋ္ဌာန်း သင့်ကြောင်း ညှိနှိုင်းသဘောတူခဲ့ကြပါတယ်။ အပိုဒ်ခွဲငယ်(၂) ဖြစ်ပါတယ်။ ဥပဒေကြမ်း မူလဥပဒေရဲ့ ပုဒ်မ ရ ပုဒ်မခွဲ(ခ)ကို အမျိုးသားလွှတ်တော်က ဆယ်အိမ်စုအသီးသီးတွင် နေထိုင်ကြသော အိမ်ထောင်စုကိုယ်စားလှယ်တို့အား စုစည်း၍ မိမိတို့နေထိုင်ရာ ဆယ်အိမ်စုအတွင်း နေထိုင်သူများအနက်မှ ပုဒ်မ ၅ ပါ အရည်အချင်းနှင့် ပြည့်စုံသူတစ်ဦးကို အများဆန္ဒနှင့် အညီ ဆယ်အိမ်မှူးအဖြစ် ရွေးချယ်ရမည်လို့ အတည်ပြုထားပါတယ်။ ပြည်သူ့လွှတ်တော်ကတော့ ဆယ်အိမ်စု အသီးသီးတွင် နေထိုင်ကြတဲ့ အိမ်ထောင်ဦးစီး သို့မဟုတ် အသက် ၁၈ နှစ် ပြည့်ပြီးသည့် အိမ်ထောင်စု ကိုယ်စားလှယ်များအား စုစည်း၍လို့ အတည်ပြုခဲ့ပါတယ်။ ဒီနေရာမှာ အဓိက ကွာခြားတာက အိမ်ထောင်စု ကိုယ်စားလှယ်ဆိုတဲ့ အသုံးအနှုန်းနဲ့ အိမ်ထောင်ဦးစီး သို့မဟုတ် အသက် ၁၈ နှစ် ပြည့်ပြီးသည့် အိမ်ထောင်စု ကိုယ်စားလှယ်ဆိုတာပဲ ကွာခြားတာဖြစ်ပါတယ်။ ဒီလိုကွာခြားတဲ့နေရာမှာ အမျိုးသားလွှတ်တော်က အိမ်ထောင်စုကိုယ်စားလှယ်ကို စုစည်း၍လို့ ဖော်ပြထားတယ်။ ပြည်သူ့လွှတ်တော်ကျတော့ အိမ်ထောင်ဦးစီး သို့မဟုတ် အသက် ၁၈ နှစ်ပြည့်ပြီးသည့် အိမ်ထောင်စုကိုယ်စားလှယ်တို့အား စုစည်း၍လို့ ဖော်ပြထားတာပဲ ကွဲလွဲတာဖြစ်ပါတယ်။ ဥပဒေကြမ်းရဲ့ အပိုဒ် ၄ မှာ မူလဥပဒေ ပုဒ်မ ၂ ပုဒ်မခွဲ(၂)မှာ အိမ်ထောင်စု ကိုယ်စားလှယ်ဆိုတာရဲ့ အဓိပ္ပာယ်ဖွင့်ဆိုချက်ကို ပြည်သူ့လွှတ်တော်က အတည်ပြုပြီးတော့ ဖြည့်စွက်ခဲ့တာ ဖြစ်ပါတယ်။ ပြည်သူ့လွှတ်တော်က စတင်ပြီးတော့ အိမ်ထောင်စုကိုယ်စားလှယ်ဆိုတဲ့ အဓိပ္ပာယ်ကို ဖွဲ့စည်း ခဲ့တာကို အမျိုးသားလွှတ်တော်ကလည်း သဘောတူထားပြီးဖြစ်တဲ့အတွက် အိမ်ထောင်ဦးစီး သို့မဟုတ် အသက် ၁၈ နှစ်ပြည့်ပြီးသည့် အိမ်ထောင်စုကိုယ်စားလှယ်ဆိုတဲ့နေရာမှာ ဥပဒေရေးထုံးအရ အိမ်ထောင်စု ကိုယ်စားလှယ်လို့သာ ဆက်လက်ဖော်ပြသင့်ကြောင်း ဥပဒေကြမ်းပူးပေါင်းကော်မတီက သဘောရတဲ့အတွက် အမျိုးသားလွှတ်တော်ရဲ့ အတည်ပြုချက်အတိုင်း ပြဋ္ဌာန်းသင့်ကြောင်း ညှိနှိုင်းသဘောတူခဲ့ကြပါတယ်။ အပိုဒ်ခွဲငယ်(၃) ဖြစ်ပါတယ်။ မူလဥပဒေရဲ့ ပုဒ်မ ရ ပုဒ်မခွဲ(င)ကို အမျိုးသားလွှတ်တော်က ရွေးချယ် ခြင်းခံရသည့် ရာအိမ်မှူး တစ်ဦးထက်ပိုပါက ယင်းပုဂ္ဂိုလ်အား အပိုဒ်ခွဲငယ်(၁) ရပ်ကွက်များတွင် ရပ်ကွက် အုပ်ချုပ်ရေးမှူးလောင်းများ အဖြစ်လည်းကောင်း၊ ကျေးရွာအုပ်စုများတွင် ကျေးရွာအုပ်စု အုပ်ချုပ်ရေးမှူးများ အဖြစ်လည်းကောင်း အမည်စာရင်းပြုစုရမည်။ အပိုဒ်ခွဲငယ်(၂) ရပ်ကွက် သို့မဟုတ် ကျေးရွာအုပ်စု အုပ်ချုပ်ရေးမှူးလောင်းများအဖြစ် အမည်စာရင်းပြုစုရာတွင် အုပ်ချုပ်ရေးမှူး တာဝန်ထမ်းဆောင်ရန် ဆန္ဒမပြုသည့် ရာအိမ်မှူးများရှိပါက ယင်းတို့၏အမည်ကို ရပ်ကွက် သို့မဟုတ် ကျေးရွာအုပ်စု အုပ်ချုပ်ရေးမှူးလောင်း အမည်စာရင်းတွင် ချန်လှပ်ရမည်လို့ အတည်ပြုခဲ့ပါတယ်။ ပြည်သူ့လွှတ်တော် ကတော့ ရွေးချယ်ခြင်းခံရတဲ့ ရာအိမ်မှူးများသည် တစ်ဦးထက်ပိုပါက ထိုသူတို့အား ရပ်ကွက် သို့မဟုတ် ကျေးရွာအုပ်စု အုပ်ချုပ်ရေးမှူးလောင်းများအဖြစ် အမည်စာရင်းပြုစုရမယ်လို့ အတည်ပြုထားပါတယ်။ ဒီနေရာမှာ အဓိကကွဲလွဲချက်ကတော့ တစ်ဦးမကတဲ့ ရာအိမ်မှူးများအနက်ကနေပြီးတော့ ရပ်ကွက် သို့မဟုတ် ကျေးရွာအုပ်စု အုပ်ချုပ်ရေးမှူးလောင်းများအဖြစ် ဆန္ဒမပြုတဲ့ ရာအိမ်မှူးများကို အုပ်ချုပ်ရေးမှူးလောင်း များ အမည်စာရင်းမှာ ချန်လှပ်ခွင့်ပြုထားခြင်းနှင့် ရာအိမ်မှူးများအားလုံးကို အုပ်ချုပ်ရေးမှူးလောင်းများ အဖြစ် သတ်မှတ်ရန် ဖြစ်ခြင်းတို့အပေါ် သဘောထားမှာကွဲလွဲခဲ့တာ ဖြစ်ပါတယ်။ အုပ်ချုပ်ရေးမှူးလောင်း အဖြစ် ဆန္ဒမပြုလိုတဲ့ ရာအိမ်မှူးများကို အုပ်ချုပ်ရေးမှူးရွေးချယ်ရာမှာ အုပ်ချုပ်ရေးမှူးလောင်းအဖြစ် ချန်လှပ်ခွင့်ပြုထားခြင်းကြောင့် မဲပေးရွေးချယ်ရာတွင် ပိုမိုရှင်းလင်း လွယ်ကူစေမည်ဖြစ်တဲ့အတွက်ကြောင့် ဥပဒေကြမ်းပူးပေါင်းကော်မတီက အမျိုးသားလွှတ်တော်ရဲ့ အတည်ပြုချက်အတိုင်း ပြဋ္ဌာန်းသင့်ကြောင်း ညှိနှိုင်းသဘောတူခဲ့ကြပါသည်။ အပိုဒ်ခွဲငယ်(၄) ဖြစ်ပါတယ်။ မူလဥပဒေ ပုဒ်မ ရ ပုဒ်မခွဲ(စ)ကို အမျိုးသားလွှတ်တော်က ပုဒ်မခွဲ(င) ပုဒ်မခွဲငယ်(၁)အရ ပြုစုထားသော အမည်စာရင်းပါ ပုဂ္ဂိုလ်များအနက်မှ ရပ်ကွက် သို့မဟုတ် ကျေးရွာ အုပ်စု အုပ်ချုပ်ရေးမှူးတစ်ဦးကို သက်ဆိုင်ရာ ရပ်ကွက် သို့မဟုတ် ကျေးရွာအုပ်စုအတွင်းရှိ အိမ်ထောင်စု ကိုယ်စားလှယ်များက သတ်မှတ်ထားသော နေ့ရက်တွင် လျှို့ဝှက်ဆန္ဒမဲပေးပြီး ရွေးချယ်ရမည်။ ရရှိသော ဆန္ဒမဲများကိုရေတွက်၍ ဆန္ဒမဲအများ အနည်းအလိုက် အမည်စာရင်းပြုစုကြေညာရမည်လို့ အတည်ပြုထား ပါတယ်။ အမျိုးသားလွှတ်တော်ရဲ့ အတည်ပြုချက်နဲ့ ၂ ချက်မှာပဲကွဲပါတယ်။ အဲဒါက ပုဒ်မရည်ညွှန်းခြင်း ဖြစ်တဲ့ ပုဒ်မခွဲ(င) ပုဒ်မခွဲငယ်(၁)ဆိုတာကို အမျိုးသားက ရည်ညွှန်းထားပြီးတော့ ပြည်သူ့လွှတ်တော်မှာ ပုဒ်မခွဲ(င)လို့သာ ရည်ညွှန်းထားခဲ့ပါတယ်။ အဲဒီလိုရည်ညွှန်းထားတဲ့နေရာမှာ ပုဒ်မခွဲ(င)ကို ပြင်ဆင်လိုက်တဲ့ အခါကျတော့ ပြင်ဆင်လိုက်တဲ့ဥပဒေအရ ပုဒ်မခွဲ(င)မှာ ပုဒ်မခွဲငယ်(၁)နဲ့ (၂) နှစ်ခု ကွဲသွားတာဖြစ်တဲ့ အတွက်ကြောင့် ကျွန်တော်တို့ အမျိုးသားလွှတ်တော်က ပုဒ်မခွဲငယ်(င) (၁)အဖြစ် တိကျမှန်ကန်အောင် ရည်ညွှန်းထားတာ ဖြစ်ပါတယ်။ ဒုတိယကွဲလွဲချက်ကတော့ အိမ်ထောင်စုကိုယ်စားလှယ်များကဆိုတာနဲ့ အိမ်ထောင်ဦးစီး သို့မဟုတ် အိမ်ထောင်စုကိုယ်စားလှယ်များကလို့ သတ်မှတ်ထားတာပဲ ကွဲလွဲပါတယ်။ ဒီနေရာမှာ ပြည်သူ့လွှတ်တော်ရဲ့ ထည့်သွင်းအဓိပ္ပာယ်ဖွင့်ဆိုထားပြီးချက်အရ အိမ်ထောင်စုကိုယ်စားလှယ် ဆိုသည်မှာ အိမ်ထောင်ဦးစီး သို့မဟုတ် အသက် ၁၈ နှစ်ပြည့်ပြီးတဲ့ အိမ်ထောင်စုကိုယ်စားလှယ်လို့ အရှေ့မှာ အဓိပ္ပာယ်ဖွင့်ခဲ့ပြီးဖြစ်တဲ့အတွက်ကြောင့် အိမ်ထောင်စုကိုယ်စားလှယ်လို့ပဲ ဥပဒေရေးထုံးအရ ရေးသင့်ကြောင်း ဖြစ်တဲ့အတွက်ကြောင့် ဥပဒေကြမ်းပူးပေါင်းကော်မတီက အမျိုးသားလွှတ်တော်ရဲ့ အတည်ပြုချက်အတိုင်း ပြဋ္ဌာန်းသင့်ကြောင်း ညှိနှိုင်းသဘောတူခဲ့ပါတယ်။ အပိုဒ်ခွဲငယ်(၅) ဖြစ်ပါတယ်။ မူလဥပဒေ ပုဒ်မ ရ ရဲ့ ပုဒ်မခွဲ(ဆ)ကို အမျိုးသားလွှတ်တော်က ကျေးရွာတစ်ရွာထက် ပိုမိုဖွဲ့စည်းထားတဲ့ ကျေးရွာအုပ်စုများမှာ သက်ဆိုင်ရာ ကျေးရွာတာဝန်ခံအဖြစ် ရာအိမ်မှူးများထဲက တစ်ဦးကို သက်ဆိုင်ရာ ဆယ်အိမ်မှူး၊ ရာအိမ်မှူးများက အများဆန္ဒနှင့်အညီ ရွေးချယ် ရမည်လို့ အတည်ပြုခဲ့ပါတယ်။ ပြည်သူ့လွှတ်တော်ကတော့ ကျေးရွာတစ်ရွာထက် ပိုမိုဖွဲ့စည်းထားတဲ့ ကျေးရွာအုပ်စုများမှာ သက်ဆိုင်ရာ ကျေးရွာတာဝန်ခံအဖြစ် ဆယ်အိမ်မှူး၊ ရာအိမ်မှူးများက မိမိတို့ထဲမှ တစ်ဦးကို အများဆန္ဒနှင့်အညီ ရွေးချယ်ရမည်လို့ အတည်ပြုထားပါတယ်။ ကွဲလွဲချက်ကတော့ အမျိုးသား လွှတ်တော်က ရာအိမ်မှူးထဲမှတစ်ဦးကို ရွေးချယ်ဖို့ဖြစ်ပြီးတော့ ပြည်သူ့လွှတ်တော်ကတော့ ရှိတဲ့ဆယ်အိမ်မှူး၊ ရာအိမ်မှူးများထဲမှ ရွေးချယ်ဖို့ဖြစ်ပါတယ်။ ဒီနေရာမှာ အမျိုးသားလွှတ်တော်ရဲ့ အတည်ပြုချက်အတိုင်း ရာအိမ်မှူးများထဲက တစ်ဦးကို သက်ဆိုင်ရာ ကျေးရွာတာဝန်ခံအဖြစ် ရွေးချယ်မယ်ဆိုရင် ရာအိမ်စုမပြည့်တဲ့ ကျေးရွာများဖြစ်တဲ့အခါမှာ ရွေးချယ်ဖို့ရာ ဆယ်အိမ်မှူးများသာ ရှိနိုင်တဲ့အတွက် ဆယ်အိမ်မှူး၊ ရာအိမ်မှူး များထဲမှ ရွေးချယ်နိုင်ကြောင်း အတည်ပြုထားတဲ့ ပြည်သူ့လွှတ်တော်ရဲ့ အတည်ပြုချက်အတိုင်း ပြဋ္ဌာန်း သင့်ကြောင်း ညှိနှိုင်းသဘောတူခဲ့ကြပါတယ်။ အပိုဒ်ခွဲငယ်(၆) ဖြစ်ပါတယ်။ မူလဥပဒေ ပုဒ်မ ရ ပုဒ်မခွဲ(ဇ)ကို ပြည်သူ့လွှတ်တော်က “ပုဒ်မခွဲ(စ) အရ မဲဆန္ဒအများအနည်းအလိုက် ပြုစုထားတဲ့ အမည်စာရင်းကို ရပ်ကွက် သို့မဟုတ် ကျေးရွာအုပ်စု အုပ်ချုပ်ရေးမှူး ခန့်အပ်နိုင်ရန်လည်းကောင်း၊ ကျေးရွာအုပ်စု တာဝန်ခံများ၏ အမည်စာရင်းများ၊ ရာအိမ်မှူး များ၏ အမည်စာရင်းများ၊ ဆယ်အိမ်မှူးများ၏ အမည်စာရင်းများကို မှတ်တမ်းတင်ထားရန်လည်းကောင်း မြို့နယ်အုပ်ချုပ်ရေးမှူးထံသို့ ရပ်ကွက် သို့မဟုတ် ကျေးရွာအုပ်စု အုပ်ချုပ်ရေးမှူး ရွေးချယ်ပွဲအစီရင်ခံစာ နှင့်အတူပေးပို့ရမည်လို့ အတည်ပြုထားပါတယ်။ အမျိုးသားလွှတ်တော်က ဒီအပိုဒ်ကို ပယ်ဖျက်သင့်ကြောင်း အတည်ပြုထားပါတယ်။ ဒီသဘောထားကွဲလွဲတဲ့အပေါ်မှာ အဆိုပါပုဒ်မခွဲ(ဇ)ဟာ နောက်ဆက်တွဲ ပြဋ္ဌာန်း ထားတဲ့ ပုဒ်မ၊ ပုဒ်မခွဲများနှင့် ကွဲလွဲချက်များ ဖြစ်နေတဲ့အတွက်ကြောင့် ဥပဒေကြမ်းပူးပေါင်းကော်မတီက အမျိုးသားလွှတ်တော်ရဲ့ အတည်ပြုချက်အတိုင်း ပယ်ဖျက်သင့်ကြောင်း ညှိနှိုင်းသဘောတူခဲ့ကြပါတယ်။ ပုဒ်မခွဲ(၇)နဲ့ပတ်သက်ပြီးတော့ ပုဒ်မခွဲ ၆ ခုရဲ့ သဘောထားကွဲလွဲချက်က အဲဒါပဲ ဖြစ်ပါတယ်။ နောက်ထပ်သဘောထားကွဲလွဲချက်(၄) ဖြစ်ပါတယ်။ ဒါကဥပဒေကြမ်းရဲ့ အပိုဒ် ၁၀ ကို အမျိုးသား လွှတ်တော်က ရပ်ကွက် သို့မဟုတ် ကျေးရွာအုပ်စု အုပ်ချုပ်ရေးဥပဒေပုဒ်မ ရ ပုဒ်မခွဲ(ဆ)၏ နောက်တွင် ပုဒ်မခွဲ(ဇ)ကို အောက်ပါအတိုင်း ဖြည့်စွက်ရမည်။ (ဇ) ရပ်ကွက် သို့မဟုတ် ကျေးရွာအုပ်စု အုပ်ချုပ်ရေးမှူး ရွေးချယ်ပွဲနှင့်စပ်လျဉ်း၍ အောက်ပါတို့ကို မြို့နယ်အုပ်ချုပ်ရေးမှူးထံ တင်ပြရမည်။ (၁) ရပ်ကွက် သို့မဟုတ် ကျေးရွာအုပ်စုအုပ်ချုပ်ရေးမှူးအဖြစ် ရွေးချယ်တင်မြှောက်ခြင်းခံရသူ၏ အမည်စာရင်းနှင့် ကိုယ်ရေးအချက် အလက်များ၊ (၂) ကျေးရွာတာဝန်ခံများ၊ ရာအိမ်မှူးများအဖြစ် ရွေးချယ်ခြင်းခံရသူများ၏ အမည်စာရင်းနှင့် ကိုယ်ရေးအချက်အလက်များ၊ (၃) ဆယ်အိမ်မှူးများ၏ အမည်စာရင်းနှင့် ကိုယ်ရေးအချက်အလက်များလို့ အတည်ပြုထားပြီးတော့ ပြည်သူ့လွှတ်တော်က ၎င်းအပိုဒ်ကို ပယ်ဖျက်ထားတဲ့အပေါ်မှာ သဘောထားကွဲလွဲ ခဲ့ကြတာဖြစ်ပါတယ်။ အဆိုပါ အပိုဒ်ခွဲ(ဇ)အဖြစ် အသစ်ဖြည့်စွက်ချက်ဟာ ဥပဒေကြမ်းရဲ့ ရှေ့နောက် ပြဋ္ဌာန်းချက်များနှင့် လိုက်လျောညီထွေဖြစ်စေကြောင်း တွေ့ရတဲ့အတွက် ဥပဒေကြမ်းပူးပေါင်းကော်မတီက အမျိုးသားလွှတ်တော်ရဲ့ အတည်ပြုချက်အတိုင်း ပြဋ္ဌာန်းသင့်ကြောင်း ညှိနှိုင်းသဘောတူခဲ့ကြပါတယ်။ သဘောထားကွဲလွဲချက်(၅) ဖြစ်ပါတယ်။ ဥပဒေကြမ်းရဲ့ အပိုဒ် ၁၁ ကို အမျိုးသားလွှတ်တော်က ရပ်ကွက် သို့မဟုတ် ကျေးရွာအုပ်စုအုပ်ချုပ်ရေးဥပဒေ ပုဒ်မ ၈ ကို အောက်ပါအတိုင်း အစားထိုးရမည်။ ပုဒ်မ ၈ မြို့နယ်အုပ်ချုပ်ရေးမှူးသည် ကြီးကြပ်ရေးအဖွဲ့က ပုဒ်မ ရ ပုဒ်မခွဲ(ဇ)အရ တင်ပြလာသော အမည်စာရင်းပါ ပုဂ္ဂိုလ်များအားစိစစ်ပြီး ပုဒ်မ ၅ ပါ အရည်အချင်းများနှင့် ပြည့်စုံပါက ရပ်ကွက် သို့မဟုတ် ကျေးရွာအုပ်စု အုပ်ချုပ်ရေးမှူးအဖြစ်လည်းကောင်း၊ သက်ဆိုင်ရာ ကျေးရွာတာဝန်ခံ၊ ရာအိမ်မှူး၊ ဆယ်အိမ်မှူးများ အဖြစ်လည်းကောင်း ခန့်အပ်တာဝန်ပေးရမည်လို့ အတည်ပြုထားပါတယ်။ ပြည်သူ့လွှတ်တော်ကတော့ အဲဒီအပိုင်းမှာ ဥပဒေကြမ်းရဲ့အပိုဒ် ၁၀ အဖြစ် ရပ်ကွက် သို့မဟုတ် ကျေးရွာအုပ်စုအုပ်ချုပ်ရေးဥပဒေ ပုဒ်မ ၈ ကို အောက်ပါအတိုင်း အစားထိုးရမည်။ မြို့နယ်အုပ်ချုပ်ရေးမှူးသည် ကြီးကြပ်ရေးမှူးအဖွဲ့က ပုဒ်မ ရ ပုဒ်မခွဲ(ဃ) အရ တင်ပြသောပုဂ္ဂိုလ်နှင့် ပုဒ်မ ရ ပုဒ်မခွဲ(စ)အရ တင်ပြသော အမည်စာရင်းပါ ပုဂ္ဂိုလ်များထဲမှ ဆန္ဒမဲအများဆုံးရရှိသူကို ပုဒ်မ ၅ ပါ အရည်အချင်းများနှင့်စိစစ်ပြီး ပြည့်စုံပါက ရပ်ကွက် သို့မဟုတ် ကျေးရွာအုပ်စု အုပ်ချုပ်ရေးမှူးအဖြစ် ခန့်အပ်တာဝန် ပေးအပ်ရမည်။ (ခ) ရပ်ကွက် သို့မဟုတ် ကျေးရွာအုပ်စု အုပ်ချုပ်ရေးမှူးသည် ကြီးကြပ်ရေး အဖွဲ့၏ သဘောတူညီချက်ဖြင့် ဆယ်အိမ်စုအလိုက် ဆယ်အိမ်မှူးများကိုလည်းကောင်း၊ ရာအိမ်စုအလိုက် ရာအိမ်မှူးများကိုလည်းကောင်း၊ ကျေးရွာအလိုက် ကျေးရွာတာဝန်ခံများကိုလည်းကောင်း ရွေးချယ်တာဝန် ပေးခန့်အပ်ရမည်လို့ အတည်ပြုခဲ့ပါတယ်။ ဥပဒေကြမ်းပူးပေါင်းကော်မတီက ချီးမြှင့်ထောက်ပံ့ငွေ ခံစားပိုင်ခွင့် ရှိတဲ့ ရပ်ကွက် သို့မဟုတ် ကျေးရွာအုပ်စု အုပ်ချုပ်ရေးမှူးများကို ခန့်အပ်နိုင်ရန်နှင့် ချီးမြှင့်ထောက်ပံ့ငွေ ခံစားပိုင်ခွင့်မရှိသော သက်ဆိုင်ရာ ကျေးရွာတာဝန်ခံ၊ ရာအိမ်မှူး၊ ဆယ်အိမ်မှူးတို့ရဲ့ တာဝန်များကို အလေးအနက် အသိအမှတ်ပြုနိုင်ရန်အတွက် အပိုဒ် ၁၀ ကို အောက်ပါအတိုင်း ပြင်ဆင်ပြဋ္ဌာန်းသင့်ကြောင်း ညှိနှိုင်းသဘောတူခဲ့ကြပါတယ်။ ပုဒ်မ ၁၁ ရပ်ကွက် သို့မဟုတ် ကျေးရွာအုပ်စု အုပ်ချုပ်ရေးဥပဒေ ပုဒ်မ ၈ ကို အောက်ပါအတိုင်း အစား ထိုးရမည်။ မြို့နယ်အုပ်ချုပ်ရေးမှူးသည် ကြီးကြပ်ရေးအဖွဲ့က ပုဒ်မ ရ ပုဒ်မခွဲ(ဇ)အရ တင်ပြလာသော အမည်စာရင်းပါပုဂ္ဂိုလ်များအား စိစစ်ပြီး ပုဒ်မ ၅ ပါအရည်အချင်းများနှင့် ပြည့်စုံပါက ရပ်ကွက် သို့မဟုတ် ကျေးရွာအုပ်စုအုပ်ချုပ်ရေးမှူးအဖြစ်ခန့်အပ်ရမည်။ သက်ဆိုင်ရာ ကျေးရွာတာဝန်ခံ၊ ရာအိမ်မှူး၊ ဆယ်အိမ်မှူး များအဖြစ် တာဝန်ပေးရမည်။ ”လို့ ခန့်အပ်ရမည်ဆိုတာနဲ့ တာဝန်ပေးရမည်လို့ နှစ်ပိုင်းခွဲပြီးတော့ ပြဋ္ဌာန်း သင့်ကြောင်း ဥပဒေကြမ်းပူးပေါင်းကော်မတီက ညှိနှိုင်းသဘောတူခဲ့ပါတယ်။ သဘောထားကွဲလွဲချက်(၆) ဖြစ်ပါတယ်။ ဥပဒေကြမ်းရဲ့ အပိုဒ် ၁၄ အပိုဒ်ခွဲ(ဃ)ကို အမျိုးသား လွှတ်တော်က “ပုဒ်မ ၁၃ ပုဒ်မခွဲ(ပ)ကို အောက်ပါအတိုင်း အစားထိုးရမည်။ (၂) တရားဥပဒေစိုးမိုးရေး၊ မှုခင်းကျဆင်းရေးနှင့် လုံခြုံရေးတို့အတွက် စစ်ဆေးရန် လိုအပ်သော နေအိမ်ဥပစာနှင့် နေရာများကို လုံလောက်သော အကြောင်းပြချက်နှင့် အဖွဲ့ဖြင့် စနစ်တကျ ဝင်ရောက်စစ်ဆေးခြင်း။ ”လို့ အတည်ပြုထား ပါတယ်။ ပြည်သူ့လွှတ်တော်က အတည်ပြုတဲ့နေရာမှာ ကျန်တာအားလုံး အတူတူပဲ ဖြစ်ပါတယ်။ ကွဲလွဲ တာက မှုခင်းကျဆင်းရေးနှင့် စည်းကမ်းထိန်းသိမ်းရေးတို့အတွက်လို့ အတည်ပြုထားပါတယ်။ လုံခြုံရေး အတွက်နဲ့ စည်းကမ်းထိန်းသိမ်းရေးအတွက်ဆိုတဲ့ သဘောထားကွဲလွဲမှုပဲ ဖြစ်ပါတယ်။ ဒီနေရာမှာ ဥပဒေကြမ်း ပူးပေါင်းကော်မတီအနေနဲ့ စည်းကမ်းထိန်းသိမ်းရေးအတွက် စစ်ရေးရန် ဖော်ပြထားခြင်းနဲ့ လုံခြုံရေး တွက်ရာမှာ ဥပဒေအရ စည်းကမ်းထိန်းသိမ်းရေးအတွက် ဆိုတာထက် လုံခြုံရေးအတွက်ဆိုတာက ပိုပြီးတော့ ထိရောက်ဆီလျော်မယ်ဖြစ်တဲ့အတွက် ဥပဒေကြမ်းပူးပေါင်းကော်မတီက အမျိုးသားလွှတ်တော်ရဲ့ အတည်ပြုချက် အတိုင်း ပြဋ္ဌာန်းသင့်ကြောင်း ညှိနှိုင်းသဘောတူခဲ့ကြပါတယ်။ သဘောထားကွဲလွဲချက်(၇) ဖြစ်ပါတယ်။ ဥပဒေကြမ်းရဲ့ အပိုဒ် ၁၆ အပိုဒ်ခွဲ(ခ)ကို အမျိုးသား လွှတ်တော်က “ပုဒ်မ ၁၆ ပုဒ်မခွဲ(ဂ)ကို အောက်ပါအတိုင်း အစားထိုးရမည်။ (ဂ) တာဝန်မှ ယာယီရပ်ဆိုင်း ခံရသည့် ကာလတွင်ဖြစ်စေ၊ နုတ်ထွက်ခြင်း၊ တာဝန်မှရပ်စဲခြင်း၊ ကွယ်လွန်ခြင်း သို့မဟုတ် အခြားအကြောင်း ကြောင့် လစ်လပ်နေတဲ့ကာလတွင်ဖြစ်စေ၊ ယာယီခွင့်ခံစားခွင့်ပြုသည့် ကာလတွင်ဖြစ်စေ သက်ဆိုင်ရာ ရပ်ကွက် သို့မဟုတ် ကျေးရွာ အပ်စအပ်ချုပ်ရေးမှူး၏တာဝန်ကို ထမ်းဆောင်ရန် မြို့နယ်အပ်ချုပ်ရေးမှူး သည် ပုဒ်မ ရ ပုဒ်မခွဲ(ဆ)အရ ဆန္ဒမဲ ဒုတိယအများဆုံးရရှိသည့် ရာအိမ်မှူးတစ်ဦးဦးအား ယာယီတာဝန် ပေးအပ်ရမည်။ ”လို့ အတည်ပြုထားပါတယ်။ ပြည်သူ့လွှတ်တော်ကတော့ ဒါနဲ့ပတ်သက်ပြီးတော့ မြို့နယ် အုပ်ချုပ်ရေးမှူးသည် သင့်လျော်သည့် ကျေးရွာတာဝန်ခံ သို့မဟုတ် ရာအိမ်မှူး တစ်ဦးဦးအား ယာယီ တာဝန်ပေးအပ်ရမည်။ ”လို့ အတည်ပြုခဲ့ပါတယ်။ ကွဲလွဲချက်ကတော့ ဒုတိယမဲအများဆုံးရတဲ့ ရာအိမ်မှူးကို ယာယီတာဝန်ပေးအပ်ရမည်ဆိုတာနဲ့ မြို့နယ်အုပ်ချုပ်ရေးမှူးက သင့်လျော်တဲ့ ကျေးရွာတာဝန်ခံ သို့မဟုတ် ရာအိမ်မှူးကို ယာယီတာဝန် ပေးအပ် ရမည်ဆိုတာ နှစ်ခုပဲကွဲပါတယ်။ ဒီနေရာမှာ အမျိုးသားလွှတ်တော်ရဲ့ အတည်ပြုချက်ဖြစ်တဲ့ မြို့နယ် အုပ်ချုပ်ရေးမှူးက ဆန္ဒမဲဒုတိယအများဆုံးရှိတဲ့ ရာအိမ်မှူးတစ်ဦးဦးအား ယာယီတာဝန်ပေးအပ်ရမယ်လို့ အတည်ပြုထားပါက အကယ်၍ အဆိုပါရာအိမ်မှူးက တာဝန်ထမ်းဆောင်နိုင်ခြင်းမရှိကြောင်း ပေါ်ပေါက် လာမယ်ဆိုရင် တာဝန်ပေးအပ်ရန် အခက်အခဲရှိစေနိုင်ကြောင်းကို လေ့လာတွေ့ရှိရပါတယ်။ ပြည်သူ့လွှတ်တော်ရဲ့ အတည်ပြုချက်ဖြစ်တဲ့ မြို့နယ်အုပ်ချုပ်ရေးမှူးက သင့်လျော်တဲ့ ကျေးရွာတာဝန်ခံ သို့မဟုတ် ရာအိမ်မှူး တစ်ဦးဦးအား ယာယီတာဝန်ပေးအပ်ရမည်လို့ ပြဋ္ဌာန်းလိုက်မယ်ဆိုရင်လည်းပဲ အများဆန္ဒနဲ့ ဒုတိယမဲ အများဆုံး ရရှိထားသူရဲ့ ကိုယ်စားပြုနိုင်ခွင့်ကို မျက်ကွယ်ပြုရာရောက်ပြီးတော့ မြို့နယ်အုပ်ချုပ်ရေးမှူး၏ လုပ်ပိုင်ခွင့်ကို ချဲ့ထွင်ပေးရာ ရောက်စေနိုင်ကြောင်းကို လေ့လာတွေ့ရှိရပါတယ်။ ဒါကြောင့်မို့လို့ လက်တွေ့အကောင်အထည်ဖော်ဆောင်ရွက်ရာမှာ အဆင်ပြေချောမွေ့စေရေးတို့ အတွက် ဥပဒေကြမ်းပူးပေါင်းကော်မတီက အပိုဒ် ၁၆ အပိုဒ်ခွဲ(ခ)ကို အောက်ပါအတိုင်း ပြင်ဆင်ပြဋ္ဌာန်း သင့်ကြောင်း ညှိနှိုင်းသဘောတူခဲ့ကြပါတယ်။ “အပိုဒ် ၁၆ အပိုဒ်ခွဲ(ခ) ပုဒ်မ ၁၆ ပုဒ်မခွဲ(ဂ)ကို အောက်ပါအတိုင်း အစားထိုးရမည်။ ပုဒ်မခွဲ(ဂ) တာဝန်မှ ယာယီရပ်ဆိုင်းခံရသည့် ကာလတွင်ဖြစ်စေ၊ နုတ်ထွက်ခြင်း၊ တာဝန်မှ ရပ်စဲခြင်း၊ ကွယ်လွန်ခြင်း သို့မဟုတ် အခြားအကြောင်းကြောင့် လစ်လပ်နေသည့်ကာလတွင်ဖြစ်စေ၊ ယာယီ ခွင့်ခံစားခွင့်ပြုသည့် ကာလတွင်ဖြစ်စေ သက်ဆိုင်ရာ ရပ်ကွက် သို့မဟုတ် ကျေးရွာအုပ်စု အုပ်ချုပ်ရေးမှူး၏ တာဝန်ကို ထမ်းဆောင်ရန် မြို့နယ်အုပ်ချုပ်ရေးမှူးသည် ပုဒ်မ ရ ပုဒ်မခွဲ(စ)အရ ဆန္ဒမဲဒုတိယအများဆုံး ရရှိသည့် ရာအိမ်မှူး တစ်ဦးဦးအား ယာယီတာဝန်ပေးအပ်ရမည်။ ဆန္ဒမဲဒုတိယ အများဆုံးရရှိသူက ဆောင်ရွက် နိုင်ခြင်းမရှိကြောင်း ပေါ်ပေါက်လျှင် သင့်လျော်သည့် ကျေးရွာတာဝန်ခံ သို့မဟုတ် ရာအိမ်မှူးတစ်ဦးဦးအား ယာယီတာဝန်ပေးအပ်ရမည်။ ”လို့ ပြင်ဆင်အတည်ပြုဖို့ သဘောတူခဲ့ကြပါတယ်။ သဘောထားကွဲလွဲချက်(၈) ဖြစ်ပါတယ်။ ဥပဒေကြမ်းရဲ့ အပိုဒ် ၁၈ မှာ အမျိုးသားလွှတ်တော်က “ရပ်ကွက် သို့မဟုတ် ကျေးရွာအုပ်စု အုပ်ချုပ်ရေးဥပဒေ ပုဒ်မ ၁ရ ကို အောက်ပါအတိုင်း အစားထိုးရမည်။ ပုဒ်မ ၁ရ ရပ်ကွက် သို့မဟုတ် ကျေးရွာအုပ်စုအတွင်း တစ်လနှင့်အထက်ကျော်လွန်၍ လာရောက်တည်းခို နေထိုင်သူများရှိပါက မှတ်တမ်းထားရှိနိုင်ရန်အတွက် သတ်မှတ်နည်းလမ်းများနှင့်အညီ သက်ဆိုင်ရာ တာဝန်ရှိသူထံ အသိပေးအကြောင်းကြားရမည်။ ”လို့ အတည်ပြုထားပါတယ်။ ပြည်သူ့လွှတ်တော်က ကျန်တာအားလုံးအတူတူပဲဖြစ်ပါတယ်။ လူမှုအထောက်အကူပြုနိုင်ရန်အတွက် သတ်မှတ်ထားတဲ့ နည်းလမ်း များနဲ့ဆိုပြီးတော့ ကွဲလွဲချက်က မှတ်တမ်းထားရှိနိုင်ရန်နဲ့ လူမှုအထောက်အကူပြုနိုင်ရန်အတွက်ဆိုတာပဲ ကွဲလွဲပါတယ်။ ဒီမှာမှတ်တမ်းထားရှိနိုင်ရန်ဆိုတဲ့ စကားရပ်နဲ့လူမှုအထောက်အကူပြုနိုင်ရန်ဆိုတဲ့ စကားရပ်တို့ ကွဲလွဲခြင်းသာဖြစ်ပြီးတော့ ဥပဒေကြမ်းပူးပေါင်းကော်မတီက မှတ်တမ်းထားရှိနိုင်ရန်သာ ပိုမိုဆီလျော်မှု ရှိသဖြင့် အမျိုးသားလွှတ်တော်၏ အတည်ပြုချက်အတိုင်း ပြဋ္ဌာန်းသင့်ကြောင်း ညှိနှိုင်းသဘောတူညီခဲ့ကြ ပါသည်။ သဘောထားကွဲလွဲချက်(၉) ဖြစ်ပါတယ်။ ဥပဒေကြမ်းရဲ့ အပိုဒ် ၂၁ ကို အမျိုးသားလွှတ်တော်က “ရပ်ကွက် သို့မဟုတ် ကျေးရွာအုပ်စအပ်ချုပ်ရေးဥပဒေ အခန်း (၁၀) ခေါင်းစဉ်ကို အောက်ပါအတိုင်း အစားထိုးရမည်။ အခန်း(၁၀) ရပ်ကွက် သို့မဟုတ် ကျေးရွာအုပ်စုအတွင်း နေထိုင်သူများ၏ အခွင့်အရေးများကို ကာကွယ် စောင့်ရှောက်ခြင်း”လို့ အတည်ပြုထားပြီးတော့ ပြည်သူ့လွှတ်တော်က ၎င်းအပိုဒ်ကို မူလပြဋ္ဌာန်းချက် အတိုင်း အတည်ပြုထားခြင်းအပေါ် သဘောထားကွဲလွဲခဲ့ပါသည်။ ပြည်သူ့လွှတ်တော်ရဲ့ အတည်ပြုချက်မှာ မူလဥပဒေရဲ့ အခန်း(၁၀) ခေါင်းစဉ်နှင့် လိုက်လျောညီထွေ ဖြစ်စေဖို့ သက်ဆိုင်တဲ့ ပုဒ်မ ၂၄ ရဲ့ ခြေဆင်းကို ပြင်ဆင်ထားပြီးဖြစ်တဲ့အတွက်ကြောင့် ဥပဒေကြမ်းပူးပေါင်းကော်မတီက ပြည်သူ့လွှတ်တော်ရဲ့ အတည်ပြုချက် အတိုင်း ပြဋ္ဌာန်းသင့်ကြောင်း သဘောတူညီခဲ့ကြပါသည်။ သဘောထားကွဲလွဲချက်(၁၀) ဖြစ်ပါတယ်။ ဥပဒေကြမ်းရဲ့ အပိုဒ် ၂၀ အဖြစ် ပြည်သူ့လွှတ်တော်က “ရပ်ကွက် သို့မဟုတ် ကျေးရွာအုပ်စု အုပ်ချုပ်ရေးဥပဒေပုဒ်မ ၂၄ ခြေဆင်းကို အောက်ပါအတိုင်း အစားထိုးရမည်။ ရပ်ကွက် သို့မဟုတ် ကျေးရွာအုပ်စုအတွင်း နေထိုင်သူများသည် အောက်ပါ အခွင့်အရေးများကို ခံစားပိုင်ခွင့်ရှိသည်”လို့ အတည်ပြုထားပြီးတော့ အမျိုးသားလွှတ်တော်က ၎င်းအပိုဒ်ကို မူလပြဋ္ဌာန်းချက်အတိုင်း အတည်ပြုထားခြင်းအပေါ်မှာ သဘောထားကွဲလွဲခဲ့တာ ဖြစ်ပါတယ်။ ပြည်သူ့ လွှတ်တော်က မူလဥပဒေရဲ့ အခန်း(၁၀) ခေါင်းစဉ်နှင့် လိုက်လျောညီထွေဖြစ်စေဖို့ ခြေဆင်းကို ပြင်ဆင် ထားတာဖြစ်တဲ့အတွက်ကြောင့် ဥပဒေကြမ်းပူးပေါင်းကော်မတီအနေနဲ့ ပြည်သူ့လွှတ်တော်ရဲ့ အတည်ပြုချက် အတိုင်း ပြဋ္ဌာန်းသင့်ကြောင်း ညှိနှိုင်းသဘောတူခဲ့ကြပါသည်။ သဘောကွဲလွဲချက်(၁၁) ဖြစ်ပါတယ်။ ဥပဒေကြမ်းရဲ့ အပိုဒ် ၂၄ ကို အမျိုးသားလွှတ်တော်က “ရပ်ကွက် သို့မဟုတ် ကျေးရွာအုပ်စု အုပ်ချုပ်ရေးဥပဒေ ပုဒ်မ ၃၄ ၏နောက်တွင် ပုဒ်မ ၃၄-က ကို အောက်ပါအတိုင်း ဖြည့်စွက်ရမည်။ ပုဒ်မ ၃၄-က။ ပုဒ်မခွဲ(က) ကျေးရွာတာဝန်ခံနှင့် ရာအိမ်မှူးများသည် သက်ဆိုင်ရာ ရပ်ကွက် သို့မဟုတ် ကျေးရွာအုပ်စု အုပ်ချုပ်ရေးမှူးအား လုံခြုံရေးနှင့် အုပ်ချုပ်ရေးဆိုင်ရာကိစ္စရပ်များ အတွက် အကြံပေးခြင်း၊ အထောက်အကူပြုခြင်းတို့ ဆောင်ရွက်ရန် တာဝန်ရှိသည်။ အပိုဒ်ခွဲ(ခ) ဆယ်အိမ်မှူး များသည် ရပ်ကွက် သို့မဟုတ် ကျေးရွာအုပ်စု၏ လုံခြုံရေးနှင့် အုပ်ချုပ်ရေးဆိုင်ရာလုပ်ငန်းများတွင် သက်ဆိုင်ရာ အုပ်ချုပ်ရေးမှူး၏ ဦးဆောင်စီမံမှုနှင့်အတူ ပါဝင်ဆောင်ရွက်ရန် တာဝန်ရှိသည်။ ”လို့ အတည်ပြုထားပြီးတော့ ပြည်သူ့လွှတ်တော်က ၎င်းအပိုဒ်ကို ပယ်ဖျက်ထားခြင်းအပေါ်မှာ သဘောထားကွဲလွဲ ခဲ့တာဖြစ်ပါတယ်။ ဥပဒေကြမ်းပူးပေါင်းကော်မတီက ရှေ့မှာအတည်ပြု ပြင်ဆင်ထားချက်များနှင့် လိုက်လျော ညီထွေရှိပြီးတော့ သက်ဆိုင်ရာ ကျေးရွာတာဝန်ခံ၊ ရာအိမ်မှူးနှင့် ဆယ်အိမ်မှူးများ၏ တာဝန်ရှိမှုကို ရှင်းလင်းစွာ အသိအမှတ်ပြုနိုင်ရေးအတွက် ဖြည့်စွက်ထားခြင်းဖြစ်တဲ့အတွက် အမျိုးသားလွှတ်တော်ရဲ့ အတည်ပြုချက်အတိုင်း ပြဋ္ဌာန်းသင့်ကြောင်း ညှိနှိုင်းသဘောတူညီခဲ့ကြပါသည်။ သို့ဖြစ်ပါ၍ ရပ်ကွက် သို့မဟုတ် ကျေးရွာအုပ်စု အုပ်ချုပ်ရေးဥပဒေကို တတိယအကြိမ် ပြင်ဆင်သည့် ဥပဒေကြမ်းနှင့်စပ်လျဉ်းပြီးတော့ လွှတ်တော်နှစ်ရပ် သဘောကွဲလွဲချက်များကို လေ့လာစိစစ်တွေ့ရှိချက် များအရ ဥပဒေကြမ်းရဲ့ အပိုဒ် ၆၊ အပိုဒ် ရ အပိုဒ်ခွဲ(က)၊ အပိုဒ် ၉ မှာရှိတဲ့ မူလဥပဒေ ပုဒ်မ ရ ပုဒ်မခွဲ(က)၊ (ခ)၊ (င)၊ (စ)၊ (ဇ) အပိုဒ် ၁၀၊ အပိုဒ် ၁၄ အပိုဒ်ခွဲ(ဃ)၊ အပိုဒ် ၁၈ နှင့် အပိုဒ် ၂၄ တို့ကို အမျိုးသားလွှတ်တော်ရဲ့ အတည်ပြုချက်အတိုင်းလည်းကောင်း၊ အပိုဒ် ၉ မှာပါတဲ့ မူလဥပဒေပုဒ်မ ရ ပုဒ်မခွဲ(ဆ)၊ ပြည်သူ့ လွှတ်တော်၏ အပိုဒ် ၂၀၊ အပိုဒ် ၂၁ တို့ကို ပြည်သူ့လွှတ်တော်၏ အတည်ပြုချက်အတိုင်းလည်းကောင်း၊ အပိုဒ် ၁၁ နှင့် အပိုဒ် ၁၆ အပိုဒ်ခွဲ(ခ)တို့ကို ဥပဒေကြမ်းပူးပေါင်းကော်မတီရဲ့ ပြင်ဆင်ချက်အတိုင်းလည်းကောင်း အတည်ပြု ပြဋ္ဌာန်းသင့်ပါကြောင်း ပြည်ထောင်စုလွှတ်တော်ဆိုင်ရာ နည်းဥပဒေ ၈၂၊ ၉၉ တို့နှင့်အညီ ဥပဒေကြမ်းပူးပေါင်းကော်မတီမှ အစီရင်ခံ တင်ပြအပ်ပါသည်။ ပြည်ထောင်စုလွှတ်တော်၊ ဥပဒေကြမ်းပူးပေါင်း ကော်မတီ။ အားလုံးကို ကျေးဇူးတင်ပါတယ်။ အစီရင်ခံစာအပြည့်အစုံကို နောက်ဆက်တွဲဖြင့် ဖော်ပြထားပါသည်။</speech>
<title>အထက်ပါ ဥပဒေကြမ်းနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ် ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ ဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ ပြည်ထောင်စုလွှတ်တော်ဆိုင်ရာ နည်းဥပဒေ ၈၃ နည်းဥပဒေခွဲ(ဂ)နဲ့အညီ လွှတ်တော်နှစ်ရပ် သဘောကွဲလွဲတဲ့အချက်များနဲ့ တိုက်ရိုက်သက်ဆိုင်တဲ့ ပြင်ဆင်ချက်အဆို တင်သွင်းဆွေးနွေးလိုတဲ့ လွှတ်တော် ကိုယ်စားလှယ်များရှိပါက ဆွေးနွေးလိုတဲ့ အပိုဒ်၊ အပိုဒ်ခွဲနဲ့ အကြောင်းအရာကို ဖော်ပြလက်မှတ်ရေးထိုးပြီး ၁၈-၁၁-၂၀၁၆ ရက် (သောကြာနေ့) မွန်းလွဲတစ်နာရီ (၁၃၀၀ နာရီ)နောက်ဆုံးထား၍ ပြည်ထောင်စု လွှတ်တော်ရုံး ညွှန်ကြားရေးမှူးချုပ်ထံ အမည်စာရင်း တင်သွင်းနိုင်ကြောင်း ကြေညာပါတယ်။</speech>
</bill>
<bill>
<title>၂၀၁၆-၂၀၁ရ ခု၊ ဘဏ္ဍာရေးနှစ်အတွက် ဖြည့်စွက်ခွင့်ပြုငွေစာရင်း၊ ပြုပြင်ပြီးရသုံးခန့်မှန်းခြေငွေစာရင်းနှင့် ပြည်ထောင်စု၏ နောက်ထပ်ဘဏ္ဍာငွေခွဲဝေသုံးစွဲရေးဥပဒေကြမ်းနှင့်စပ်လျဉ်း၍ ပြည်ထောင်စုအစိုးရ အဖွဲ့ကိုယ်စား သက်ဆိုင်ရာပြည်ထောင်စုအဆင့် အဖွဲ့အစည်းဝင်က လွှတ်တော်သို့တင်သွင်းခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၆၂၀၁ရ ခု၊ ဘဏ္ဍာရေးနှစ်အတွက် ဖြည့်စွက်ခွင့်ပြုငွေစာရင်း၊ ပြုပြင်ပြီးရသုံးခန့်မှန်းခြေငွေစာရင်းနဲ့ ပြည်ထောင်စု၏ နောက်ထပ်ဘဏ္ဍာငွေ ခွဲဝေသုံးစွဲရေးဥပဒေကြမ်းကို အတည်ပြုပြဋ္ဌာန်းနိုင်ရေးအတွက် ပြည်ထောင်စုအစိုးရအဖွဲ့ရုံးမှ ၂-၁၁-၂၀၁၆ ရက်စွဲပါစာအမှတ်၊ ၁/၃၀၅(၅-ပထစ)/အဖရ(၂၀၁၆)ဖြင့် ပေးပို့ ထားပါတယ်။ အထက်ပါဥပဒေကြမ်းနဲ့ စပ်လျဉ်းပြီး ပြည်ထောင်စုလွှတ်တော်ဆိုင်ရာ နည်းဥပဒေ ၈၆ နည်းဥပဒေခွဲ (က)နဲ့အညီ ပြည်ထောင်စုအစိုးရအဖွဲ့ကိုယ်စား သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က ပြည်ထောင်စု လွှတ်တော်သို့ တင်သွင်းဖို့ ဖြစ်ပါတယ်။</speech>
<speech><agency id="27">ဦးမောင်မောင်ဝင်း (ဒုတိယဝန်ကြီး၊ စီမံကိန်းနှင့်ဘဏ္ဍာရေးဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကိုယ်စားလှယ်များ၊ ဖိတ်ကြား ထားသော ဧည့်သည်တော်များအားလုံး မင်္ဂလာအပေါင်းနဲ့ ပြည့်စုံကြပါစေရန် ဆုမွန်ကောင်းတောင်းရင်း ဂါဝရပြုအပ်ပါတယ်။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် တတိယပုံမှန် အစည်းအဝေး ပထမနေ့မှာ ပြည်ထောင်စုအစိုးရအဖွဲ့ကိုယ်စား ၂၀၁၆-၂၀၁ရ ဘဏ္ဍာရေးနှစ် ပြည်ထောင်စုရဲ့ ဖြည့်စွက်ခွင့်ပြုငွေစာရင်းနဲ့ ပြည်ထောင်စု၏ နောက်ထပ်ဘဏ္ဍာငွေ ခွဲဝေသုံးစွဲရေးဥပဒေကြမ်းတို့ကို ရှင်းလင်းတင်ပြမှာ ဖြစ်ပါတယ်။ နာယကကြီးခင်ဗျာ။ လွှတ်တော်ကိုယ်စားလှယ်ကြီးများထံ ၂၀၁၆-၂၀၁ရ ဘဏ္ဍာရေးနှစ် ဖြည့်စွက် ခွင့်ပြု ငွေစာရင်း၊၂၀၁၆-၂၀၁ရ ဘဏ္ဍာရေးနှစ် ပြည်ထောင်စု၏ ပြုပြင်ပြီးအရအသုံးခန့်မှန်းခြေငွေစာရင်း၊ ၂၀၁၆-၂၀၁ရ ဘဏ္ဍာရေးနှစ် ပြည်ထောင်စု၏ နောက်ထပ်ဘဏ္ဍာငွေ ခွဲဝေသုံးစွဲရေးဥပဒေကြမ်းနှင့် ဘဏ္ဍာရေးကော်မရှင်၏ ထောက်ခံတင်ပြချက်တို့ကို ကြိုတင်ဖြန့်ဝေထားပြီးဖြစ်ပါတယ်။ ဖွဲ့စည်းပုံအခြေခံ ဥပဒေပုဒ်မ ၂၃၀(ဂ)(၁)မှာ ဘဏ္ဍာရေးကော်မရှင်သည် ပြည်ထောင်စုနယ်မြေ အသုံးစရိတ်များပါရှိသော ပြည်ထောင်စု၏ အရအသုံးခန့်မှန်းခြေငွေစာရင်း တိုင်းဒေသကြီး သို့မဟုတ် ပြည်နယ်များအတွက် ပြည်ထောင်စုဘဏ္ဍာရန်ပုံငွေမှ ဘဏ္ဍာငွေများကို သင့်လျော်သလို ဖြည့်ဆည်းပေးခြင်း၊ အထူးကိစ္စတစ်ရပ် အနေဖြင့် ထောက်ပံ့ခြင်း၊ ချေးငွေများခွင့်ပြုခြင်း အပါအဝင် ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်း သို့မဟုတ် နောက်ထပ်ဘဏ္ဍာငွေ ခွဲဝေသုံးစွဲရေးဥပဒေကြမ်းကို ပြည်ထောင်စုလွှတ်တော်သို့ ထောက်ခံတင်ပြရမည်ဟု ပြဋ္ဌာန်းထားပါတယ်။ တစ်ဖန် ဖွဲ့စည်းပုံအခြေခံဥပဒေပုဒ်မ ၁၀၃ ပုဒ်မခွဲ(င)တွင် ပြည်ထောင်စုလွှတ်တော်က သက်ဆိုင်ရာ ဘဏ္ဍာရေးနှစ်အတွက် ပြဋ္ဌာန်းထားသည့် ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေပါ လျာထားသောရငွေများနှင့် ခွင့်ပြုထားသော သုံးငွေများအပြင် နောက်ထပ်ရငွေများ လျာထားရန်နှင့် သုံးငွေများ ခွင့်ပြုရန်လိုအပ်သည့်အခါ နောက်ထပ်ဘဏ္ဍာငွေ ခွဲဝေ သုံးစွဲရေးဥပဒေကို အထက်ပါနည်းလမ်းများအတိုင်း ပြဋ္ဌာန်းဆောင်ရွက်ရမည်ဟု ပြဋ္ဌာန်းထားပါတယ်။ အထက်ပါ ပြဋ္ဌာန်းချက်များနှင့်အညီ ၂၀၁၆-၂၀၁ရ ဘဏ္ဍာရေးနှစ် ပြည်ထောင်စု၏ နောက်ထပ်ဘဏ္ဍာငွေ ခွဲဝေသုံးစွဲရေးဥပဒေကြမ်းကို ဘဏ္ဍာရေးကော်မရှင်၏ ထောက်ခံချက်ဖြင့် ပြည်ထောင်စုလွှတ်တော်သို့ တင်ပြခြင်းဖြစ်ပါတယ်။ ဖြည့်စွက်ခွင့်ပြုငွေ Supplementary Grant(SG) ဆိုသည်မှာ အသုံးစရိတ်တစ်ခုအတွက် မူလ ခွဲဝေချထားငွေဖြင့် မလုံလောက်၍ဖြစ်စေ၊ အခြားငွေစာရင်းခေါင်းစဉ်တစ်ခုခုမှ လွှဲပြောင်းသုံးစွဲရန် ပိုလျှံငွေ လုံးဝမရှိ၍ သို့မဟုတ် အသုံးစရိတ်အသစ်တစ်ခုကို မူလခွဲဝေချထားငွေ လုံးဝမရှိ၍ဖြစ်စေ၊ နောက်ထပ် ဘဏ္ဍာငွေခွဲဝေသုံးစွဲရေးဥပဒေအဖြစ် ထပ်မံခွင့်ပြုသတ်မှတ်ပေးရတဲ့ သုံးငွေဖြစ်ပါတယ်။ ပြုပြင်ပြီးခန့်မှန်းခြေ ငွေစာရင်း Revised Estimate(RE) ဆိုသည်မှာ လက်ရှိဘဏ္ဍာရေးနှစ်အတွင်း အသုံးစရိတ်အပိုင်းတွင် မူလခွင့်ပြုငွေအပြင် ဖြည့်စွက်ခွင့်ပြုငွေ ထပ်မံရရှိခြင်းကြောင့်ဖြစ်စေ၊ မူလခွင့်ပြုရန်ပုံငွေများကို အမှန်တကယ် သုံးစွဲရာ၌ မသုံးစွဲဖြစ်သည့်အတွက် သုံးငွေလျော့နည်းခြင်းကြောင့်ဖြစ်စေ၊ ရငွေအပိုင်းတွင်လည်း မူလ လျာထားငွေထက် ပိုမိုရရှိခြင်းကြောင့်ဖြစ်စေ၊ လျော့နည်းရရှိခြင်းကြောင့်ဖြစ်စေ ပြောင်းလဲသွားသည့် အရ အသုံးအခြေအနေများအရ ပြုပြင်ရေးဆွဲရသည့် ခန့်မှန်းခြေစာရင်း ဖြစ်ပါသည်။ ၂၀၁၆-၂၀၁ရ ဘဏ္ဍာရေး နှစ်အတွက် ထပ်မံသတ်မှတ်ပေးမည့် ဖြည့်စွက်ခွင့်ပြုငွေ တင်ပြခြင်းနှင့်အတူ ပြု ပြင်ပြီးခန့်မှန်းခြေငွေစာရင်း (RE)ကို မူလခန့်မှန်းခြေငွေစာရင်း(BE)နှင့် နှိုင်းယှဉ်သုံးသပ်နိုင်ရန်အတွက်လည်း ရေးဆွဲတင်ပြထား ပါတယ်။ ၂၀၁၆-၂၀၁ရ ဘဏ္ဍာရေးနှစ်အတွက် ပြည်ထောင်စုဌာန၊ အဖွဲ့အစည်းများနဲ့ တိုင်းဒေသကြီး/ပြည်နယ် ဌာန၊ အဖွဲ့အစည်းများရဲ့ ဖြည့်စွက်ခွင့်ပြုငွေ တောင်းခံမှုများကို စိစစ်ရာမှာ ဘတ်ဂျက်လိုငွေနဲ့ GDP အချိုး ကို ၅ ရာခိုင်နှုန်း ထက်မပိုစေရန် ထိန်းသိမ်းဆောင်ရွက်ရေးကို အခြေခံလျက်စိစစ်ခဲ့ပါတယ်။ ဖြည့်စွက် ခွင့်ပြုငွေတောင်းခံတဲ့ အသုံးစရိတ်များနဲ့ပတ်သက်၍ နောက်နှစ်မူလခန့်မှန်းခြေငွေစာရင်း(BE)မှာ ဆောင်ရွက် နိုင်သည်များကို နောက်နှစ် (BE)မှသာ တောင်းခံရန်၊ ယခုနှစ်အတွင်း သုံးစွဲရန် ၅ လခန့်သာ ကျန်ရှိတော့ သဖြင့် ၅ လအတွင်း အမှန်သုံးနိုင်မည့်ကိစ္စများကိုသာ တောင်းခံရန်၊ ဆောင်ရွက်ဆဲစီမံကိန်းများနှင့် မဖြစ်မနေဆောင်ရွက်ရမည့် ကိစ္စများအတွက်ကိုသာ ဦးစားပေးတောင်းခံရန် သတ်မှတ်ပေးခဲ့ပါတယ်။ ဖြည့်စွက်ခွင့်ပြုငွေတောင်းခံမှုများအနက် မဖြစ်မနေပေးချေရန်ဖြစ်ပြီး နိုင်ငံတော်အတွက်လည်း ဝင်ငွေ ရရှိမည့် အသုံးစရိတ်များဖြစ်သော ကုန်သွယ်လုပ်ငန်းခွန်၊ ဝင်ငွေခွန်၊ နိုင်ငံတော်သို့ ထည့်ဝင်ငွေများကို တောင်းခံသည့်အတိုင်း ခွင့်ပြုခဲ့ပါတယ်။ ပြည်ပအကူအညီနဲ့ ချေးငွေများ ထပ်မံရရှိလာခြင်းကြောင့် လိုအပ်လာတဲ့ အသုံးစရိတ်၊ အမှန်တကယ် ထပ်မံလိုအပ်သော လစာ၊ စရိတ်၊ ပင်စင်၊ အတိုးပေးငွေနှင့် ပြည်ထောင်စုအစိုးရအဖွဲ့က ဖြည့်စွက်ခွင့်ပြုငွေ တောင်းခံရန် ခွင့်ပြုထားသော အသုံးစရိတ်များကိုလည်း စနစ်တကျ စိစစ်၍ ခွင့်ပြုခဲ့ပါတယ်။ တင်ပြပါအတိုင်း ပြည်ထောင်စု၏ ဖြည့်စွက်ခွင့်ပြုငွေ တောင်းခံမှုများကို ဌာန၊ အဖွဲ့အစည်းအလိုက် ကြည့်ပါက ဗဟိုအဖွဲ့အစည်းများမှာ ၀.၅၂၃ ဘီလီယံ၊ ဝန်ကြီးဌာနများမှာ ၁,၀၂၂.၀၄၆ ဘီလီယံ၊ မြန်မာ နိုင်ငံတော်ဗဟိုဘဏ် ၁၃၀.၅၈၄ ဘီလီယံ၊ တပ်မြို့စည်ပင်သာယာရေးအဖွဲ့များ ၀.၀၈၄ ဘီလီယံ၊ နေပြည်တော် ကောင်စီ ၇.၉၅၂ ဘီလီယံ၊ နေပြည်တော်စည်ပင်သာယာရေးကော်မတီ ၈.၈၇၁ ဘီလီယံ၊ ပြည်ထောင်စု ဘဏ္ဍာရန်ပုံငွေပြင်ပမှဆောင်ရွက်သည့် နိုင်ငံတော်ပိုင်စီးပွားရေးအဖွဲ့အစည်းများအနက် ပို့ဆောင်ရေးနှင့် ဆက်သွယ်ရေးဝန်ကြီးဌာနမှ ၁၇၈.၈၅၅ ဘီလီယံ၊ ရန်ကုန်လျှပ်စစ်ဓာတ်အားပေးရေးကော်ပိုရေးရှင်းမှ ၃.၆၃၈ ဘီလီယံ၊ ပြည်ထောင်စုဘဏ္ဍာရန်ပုံငွေအစီအစဉ် ပြင်ပမှဆောင်ရွက်သော ဝန်ကြီးဌာနများနှင့် ဦးစီးဌာနများဖြစ်သည့် လူမှုဖူလုံရေးအဖွဲ့မှ ၂.၀၆၁ ဘီလီယံ၊ စုစုပေါင်း ၁,၃၅၄.၆၁၄ ဘီလီယံ ဖြစ်ပါကြောင်း တင်ပြအပ်ပါတယ်။ ဖြည့်စွက်ခွင့်ပြု ငွေ တောင်းခံမှုများကို အကြောင်းအရာ၌ အသုံးစရိတ် အမျိုးအစားအလိုက် ခွဲခြားကြည့်ပါက နိုင်ငံတော်သို့ ရငွေအဖြစ်ပေးသွင်းရန် တောင်းခံသည့်ငွေများမှာ ၃၁၁.၆၆ရ ဘီလီယံ ပါဝင်ပါတယ်။ ဝင်ငွေခွန် ၁၅.၂၅၀ ဖြစ်ပါတယ်။ ကုန်သွယ်လုပ်ငန်းခွန် ၁၄၄.၉၆၃ ဖြစ်ပါတယ်။ နိုင်ငံတော်သို့ထည့်ဝင်ငွေ ၁၅၁.၄၅၄ ဘီလီယံ တို့ဖြစ်ပါတယ်။ ပြည်ပအကူအညီရငွေ၊ ချေးငွေတို့အတွက် တောင်းခံရသည့် ငွေများမှာ ၂၇၉.၃၅၂ ဘီလီယံ ပါဝင်ပါတယ်။ ၎င်းငွေများမှာ အရအသုံး နှစ်ဖက်စာရင်း ရေသွင်းရခြင်းဖြစ်ပါတယ်။ သာမန်အသုံးစရိတ်များမှာ ထပ်မံလိုအပ်လာသည့်အတွက် တောင်းခံမှု ကတော့ ၁၀၀.၁၇၈ ဘီလီယံ ဖြစ်ပါတယ်။ လစာစရိတ်ချီးမြှင့်ငွေအနေနဲ့ ၃၉.၃၇၈ ဘီလီယံ၊ ပင်စင် ၂.၉ ဘီလီယံ၊ အတိုးပေးငွေ ၅၇.၉ ဘီလီယံတို့ဖြစ်ပါတယ်။ ဘဏ္ဍာရေးနှစ်အတွင်း မဖြစ်မနေ ဆောင်ရွက်ရမည့် ဦးစားပေးအသုံးစရိတ်များမှ လုပ်ငန်းပြီးစီးမှုအခြေအနေအရ ဘဏ္ဍာရေးနှစ်မကုန်မီ ပေးချေရမည့် အသုံး စရိတ်များ တောင်းခံမှုအဖြစ် ကျပ် ၆၆၃.၄၁ရ ဘီလီယံဖြစ်ပါတယ်။ ဒီငွေများကိုလည်း ဌာနတစ်ခုချင်းရဲ့ တင်ပြချက်များကို ကျွန်တော်တို့အဆင့်ဆင့် စိစစ်ပြီးတော့ ခွင့်ပြုထားရှိခြင်း ဖြစ်ပါတယ်။ နာယကကြီးခင်ဗျား။ ရငွေအပိုင်းမှာ ပြည်ထောင်စုရဲ့ အခွန်အကောက်ရငွေကိုကြည့်ရင် မူလ ခန့်မှန်းခြေမှာ ကျပ် ၆,၂၁၉.၇၅၉ ဘီလီယံ ဖြစ်ပြီးတော့ ပြုပြင်ပြီးခန့်မှန်းခြေမှာ ကျပ် ၆,၅၁၂.၇၀၄ ဘီလီယံ ဖြစ်ပါတယ်။ ကျပ် ၂၉၂.၉၄၅ ဘီလီယံသို့ တိုးမြင့်လာပါတယ်။ အခွန်အကောက်ရငွေနှင့် ဂျီဒီပီ အချိုးဟာ မူလခန့်မှန်းခြေငွေစာရင်းမှာ ၇.၃၉ ရာခိုင်နှုန်း ရှိပြီးတော့ ပြုပြင်ပြီးခန့်မှန်းခြေငွေစာရင်းမှာ ၈.၀၃ ရာခိုင်နှုန်း ဖြစ်ပါတယ်။ စုစုပေါင်းရငွေမှာ မူလခန့်မှန်းခြေငွေစာရင်းထက် ကျပ် ၁၇၃.၅၀၉ ဘီလီယံ ပိုမိုရရှိခဲ့ပြီး အသုံးစရိတ်မှာတော့ မူလခန့်မှန်းခြေငွေစာရင်းထက် ကျပ် ၉၁၀.၉၉၀ ဘီလီယံ ပိုမို လာပါတယ်။ ရငွေအပိုင်းအနေဖြင့် ဒုတိယအကြိမ် ပြည်ထောင်စုလွှတ်တော်က ၂၀၁၆-၂၀၁ရ ဘဏ္ဍာရေးနှစ် မူလခန့်မှန်းခြေငွေစာရင်းကို ပြင်ဆင်အတည်ပြုခဲ့စဉ်စစ်လျှော့ချခဲ့သော ပြည်ပအကူအညီရငွေနှင့် ပြည်ပချေးငွေများအတွက်ရငွေအပိုင်းမှာ ပြန်လည်လျှော့ချရခြင်းကြောင့် ဖြစ်ပါတယ်။ နိုင်ငံတော်ပိုင် စီးပွားရေးအဖွဲ့အစည်းအချို့မှာလည်း ရငွေလျော့နည်းခြင်းတို့ကြောင့် အခွန်အကောက်ရငွေအနေနဲ့ တိုးတက် လာပေမယ့် စုစုပေါင်းရငွေအနေနဲ့ အနည်းငယ်သာ တိုးတက်ရခြင်း ဖြစ်ပါတယ်။ ၂၀၁၆-၂၀၁ရ ဘဏ္ဍာရေးနှစ်တွင် ပြည်ထောင်စုရဲ့ ပြုပြင်ပြီးခန့်မှန်းခြေငွေစာရင်းမှာ တင်ပြပါ အတိုင်း ဖြစ်ပါတယ်။ စုစုပေါင်းရငွေဟာ ကျပ် ၁၇,၁၅၂,၅၀၀ ဘီလီယံဖြစ်ပြီး စုစုပေါင်းသုံးငွေဟာ ၂၁,၁၇၇.၆၃၀ ဘီလီယံ ဖြစ်ပါတယ်။ လိုငွေအနေနဲ့ ကျပ် ၄,၀၂၅.၁၃၀ ဘီလီယံဖြစ်ပါတယ်။ ဂျီဒီပီတန်ဖိုးဟာ ၈၁,၀၆၄.၃၃၉ ဘီလီယံဖြစ်ပါတယ်။ ဒါကြောင့်မို့လို့ လိုငွေနဲ့ ဂျီဒီပီအချိုးဟာ ၄.၉ရ ရာခိုင်နှုန်းရှိပါကြောင်း တင်ပြအပ်ပါတယ်။ တိုင်းဒေသကြီး/ပြည်နယ်များရဲ့ ဖြည့်စွက်ခွင့်ပြုငွေ တောင်းခံမှုများကို တင်ပြပါမယ်။ တိုင်းဒေသကြီး/ ပြည်နယ်များအနေနဲ့ သာမန်အသုံးစရိတ် ၃၁.၇၇၉ ဘီလီယံ၊ ငွေလုံးငွေရင်းအသုံးစရိတ် ၈၆.၄၉၅ ဘီလီယံ၊ ကြွေးမြီအသုံးစရိတ် ၁၃၉ ဘီလီယံ၊ စုစုပေါင်း ၂၅၇.၂၇၄ ဘီလီယံ တောင်းခံပါတယ်။ ဒီဖြည့်စွက်ခွင့်ပြုငွေ များကို စိစစ်ပြီးတဲ့နောက်မှာ ဖြစ်ပေါ်လာတဲ့ တိုင်းဒေသကြီး/ ပြည်နယ်များရဲ့ ၂၀၁၆-၂၀၁ရ ဘဏ္ဍာရေးနှစ် ပြုပြင်ပြီးရငွေသုံးငွေ စာရင်းချုပ်အခြေအနေတွေကတော့ စုစုပေါင်းရငွေ ကျပ် ၈၀၁.၅၉၂ ဘီလီယံဖြစ်ပြီး၊ စုစုပေါင်းသုံးငွေ ၂,၅၀၇.၇၄၁ ဘီလီယံ ဖြစ်တဲ့အတွက်ကြောင့် ကျွန်တော်တို့ လိုငွေ ၁,၇၀၆.၁၄၉ ဘီလီယံ ပေါ်ပေါက်ပါတယ်။ တိုင်းဒေသကြီး/ပြည်နယ်များအနေနဲ့ ၂၀၁၆-၂၀၁ရ ဘဏ္ဍာရေးနှစ် မူလခန့်မှန်းခြေဘဏ္ဍာရေး ငွေစာရင်းမှာတုန်းက လိုငွေ ၁,၆၈၉.၂၁၉ ဘီလီယံ ပေါ်ပေါက်ခဲ့တဲ့အတွက် ပြည်ထောင်စုထောက်ပံ့ငွေ ၁,၆၈၈.၂၁၉ ဘီလီယံ ကျွန်တော်တို့လျာထားပြီးထောက်ပံ့ခဲ့ပါတယ်။ ၂၀၁၆-၂၀၁ရ ဘဏ္ဍာရေးနှစ်အတွက် ပြုပြင်ပြီးခန့်မှန်းခြေငွေစာရင်း ရေးဆွဲပြီးတဲ့အခါမှာ လိုငွေကျပ် ၁,၇၀၆.၁၄၉ ဘီလီယံ ပေါ်ပေါက်လာတဲ့ အတွက်ကြောင့် ပြည်ထောင်စုကထောက်ပံ့ငွေကို ၁,၇၀၆.၁၄၉ ဘီလီယံသို့ ပြောင်းလဲပြီးတော့ ထောက်ပံ့ ရမှာဖြစ်ပါတယ်။ ပြုပြင်ပြီးလျာထားချက်အရ မူလလျာထားချက်အပြင်ကို ကျပ် ၁၇.၉၃၀ ဘီလီယံကို ထပ်မံထောက်ပံ့ပေးဖို့ ဖြစ်ပါတယ်။ ပြည်ထောင်စုရဲ့ မူလခန့်မှန်းခြေငွေစာရင်းနဲ့ ပြုပြင်ပြီးခန့်မှန်းခြေငွေစာရင်းတို့ရဲ့ အရအသုံး နှိုင်းယှဉ်ချက်ကို တင်ပြပါအတိုင်း တင်ပြအပ်ပါတယ်။ စုစုပေါင်းရငွေအနေနဲ့ မူလတုန်းက ၁၆,၉၇၈.၉၉၁ ဖြစ်ပြီးတော့ ပြုပြင်ပြီးမှာ ၁၇,၁၅၂.၅၀၀ ဖြစ်ပါတယ်။ ၁၇၃.၅၀၉ ပိုမိုလာပါတယ်။ စုစုပေါင်းသုံးငွေ ၂၀,၂၆၆.၆၄၀ ဘီလီယံ မူလခန့်မှန်းခြေဖြစ်ပြီးတော့ ၂၁,၁၇၇.၆၃၀ ဘီလီယံ ပြုပြင်ပြီးခန့်မှန်းခြေဖြစ်တဲ့ အတွက်ကြောင့် ကျပ် ၉၁၀.၉၉၀ ဘီလီယံ ပိုမိုလာပါတယ်။ လိုငွေအနေနဲ့ မူလခန့်မှန်းခြေမှာ ၃,၂၈၇.၆၄၉ ဘီလီယံဖြစ်ပြီး ပြုပြင်ပြီးခန့်မှန်းခြေမှာ ၄,၀၂၅.၁၃၀ ဘီလီယံ ဖြစ်ပါတယ်။ လိုငွေ ၇၃၇.၄၈၁ ဘီလီယံ ပိုမိုလာပါတယ်။ ဂျီဒီပီတန်ဖိုး မူလခန့်မှန်းခြေတုန်းက ၈၄,၁၂၈.၁၂ရ ဖြစ်ပါတယ်။ ပြုပြင်ပြီးခန့်မှန်းခြေမှာ ၈၁,၀၆၄.၃၃၉ ဖြစ်ပါတယ်။ လိုငွေနဲ့ ဂျီဒီပီအချိုးဟာ မူလခန့်မှန်းခြေမှာ ၃.၉၁ ရာခိုင်နှုန်း ဖြစ်ပြီးတော့ ပြုပြင်ပြီးခန့်မှန်းခြေမှာ ၄.၉ရ ရာခိုင်နှုန်းဖြစ်ကြောင်း တင်ပြအပ်ပါတယ်။ သို့ဖြစ်ပါ၍ ဖြည့်စွက်ခွင့်ပြုငွေအဖြစ် တောင်းခံမှု ၁,၃၅၄.၆၁၄ ဘီလီယံ အပါအဝင် ရငွေသုံးငွေ ပြောင်းလဲမှုအခြေအနေအရ ပြည်ထောင်စုရဲ့ လိုငွေဟာ ပြုပြင်ပြီးခန့်မှန်းခြေမှာ ၄,၀၂၅.၁၃၀ ဘီလီယံ ဖြစ်လာသဖြင့် လိုငွေ ၇၃၇.၄၈၁ ဘီလီယံသို့ တိုးမြင့်လာပါကြောင်း၊ ဂျီဒီပီတန်ဖိုးခန့်မှန်းချက်ဟာ မူလ ခန့်မှန်းခြေငွေစာရင်းမှာ ၈၄,၁၂၈.၁၂ရ ဘီလီယံ ဖြစ်သော်လည်းပဲ ပြုပြင်ပြီးခန့်မှန်းခြေငွေစာရင်းမှာ ၈၁,၀၆၄.၃၃၉ ဘီလီယံသို့ ပြောင်းလဲခန့်မှန်းထားပါကြောင်း တင်ပြအပ်ပါတယ်။ ဂျီဒီပီတန်ဖိုးကို လျှော့ချ ခန့်မှန်းရတဲ့ အကြောင်းရင်းများမှာ ယခုနှစ်ပထမ (၆)လမှာ ကမ္ဘာတစ်ဝန်းလုံးမှာ ကုန်စည်ဈေးနှုန်းများ အနေနဲ့ အားပျော့နေခြင်း၊ ကမ္ဘာသုံးငွေကြေးဖြစ်တဲ့ အမေရိကန်ဒေါ်လာတန်ဖိုးဟာ မြင့်တက်လာခြင်း၊ နိုင်ငံခြားငွေလဲလှယ်နှုန်းများ မတည်ငြိမ်ခြင်း၊ ကုန်သွယ်ဖက်နိုင်ငံများရဲ့ ကုန်သွယ်မှုနဲ့ စီးပွားရေးအခြေအနေ များအရ ကုန်သွယ်မှုကျဆင်းခြင်း၊ ၂၀၁၆-၂၀၁ရ ဘတ်ဂျက်ကို ပြင်ဆင်ရေးဆွဲရန် ဆောင်ရွက်ခဲ့ရပြီး ပြင်ဆင်တဲ့ဥပဒေကိုလည်း သြဂုတ်လမှာ အတည်ပြုနိုင်ခဲ့တဲ့အတွက်ကြောင့် ငွေလုံးငွေရင်းအသုံးစရိတ်များ အနေနဲ့ ပထမ(၆)လမှာ များစွာသုံးစွဲနိုင်မှုမရှိသေးခြင်း၊ သဘာဝဘေးဒဏ် ခံစားခဲ့ရတဲ့ဒေသတွေမှာ ကုန်ထုတ်လုပ်မှုကျဆင်းခြင်း စသည့်အကြောင်းများကြောင့်ဖြစ်ကြောင်း တင်ပြအပ်ပါတယ်။ သို့ဖြစ်ပါ၍ လိုငွေနှင့်ဂျီဒီပီအချိုးကို မူလခန့်မှန်းခြေငွေစာရင်းမှာ ၃.၉၁ ရာခိုင်နှုန်းဖြစ်ပြီး ပြုပြင်ပြီးခန့်မှန်းခြေ ငွေစာရင်းမှာ ၄.၉ရ ရာခိုင်နှုန်း ဖြစ်ရပါကြောင်း တင်ပြအပ်ပါတယ်။ နာယကကြီးခင်ဗျား။ ဆက်လက်ပြီး ၂၀၁၆-၂၀၁ရ ဘဏ္ဍာရေးနှစ် ပြည်ထောင်စုရဲ့ နောက်ထပ် ဘဏ္ဍာငွေခွဲဝေသုံးစွဲရေးဥပဒေကြမ်းနှင့်စပ်လျဉ်း၍ ဥပဒေကြမ်းမှာ အခန်း (၂)ခန်း ပါဝင်ပါတယ်။ အခန်း (၁)ကတော့ အမည်နှင့် အကျိုးသက်ရောက်သည့် ကာလဖြစ်ပါတယ်။ အခန်း(၂)ကတော့ နောက်ထပ် အသုံးစရိတ်များကို ခွင့်ပြုလျာထားပေးခြင်းနဲ့ စီမံခန့်ခွဲခြင်းဖြစ်ပါတယ်။ ဥပဒေကြမ်းမှာပါဝင်တဲ့ နောက်ဆက်တွဲ ဇယား(၁) ကနေ (၉)အထိ ဌာန၊ အဖွဲ့အစည်းအလိုက် နောက်ထပ်ခွင့်ပြု မည့် သုံးငွေများကို ဖော်ပြထား ပါတယ်။ ဥပဒေကြမ်းအပေါ် ပြည်ထောင်စုရှေ့နေချုပ်ရုံးရဲ့ သဘောထားမှတ်ချက်ကိုလည်း ပူးတွဲတင်ပြ ထားပါတယ်။ နာယကကြီးခင်ဗျား။ သို့ဖြစ်ပါ၍ ဘဏ္ဍာရေးကော်မရှင်၏ထောက်ခံချက်ဖြင့် ပြည်ထောင်စုအစိုးရ အဖွဲ့က ပေးပို့တင်ပြထားသော ၂၀၁၆-၂၀၁ရ ခုဘဏ္ဍာရေးနှစ်အတွက် ဖြည့်စွက်ခွင့်ပြု ငွေစာရင်းနဲ့ ၂၀၁၆၂၀၁ရ ခု ဘဏ္ဍာရေးနှစ် ပြည်ထောင်စု၏ နောက်ထပ်ဘဏ္ဍာငွေခွဲဝေသုံးစွဲရေးဥပဒေကြမ်းတို့ကို ပြည်ထောင်စု လွှတ်တော်က ဆွေးနွေးသုံးသပ်ပြီး အတည်ပြုပေးနိုင်ပါရန် လေးစားစွာ တင်သွင်းအပ်ပါတယ်ခင်ဗျား။ ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုပါဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်းကော်မတီက ဥပဒေဆိုင်ရာသုံးသပ်ချက် အစီရင်ခံစာနဲ့ ပြည်သူ့ငွေစာရင်းပူးပေါင်း ကော်မတီက ငွေကြေးဆိုင်ရာသုံးသပ်ချက် အစီရင်ခံစာများ တင်သွင်းကြရမှာဖြစ်ပါတယ်။ အဲဒီအစီရင်ခံ စာများ ပြုစုရာမှာ အထောက်အကူပြုနိုင်ဖို့အတွက် ၂၀၁၆-၂၀၁ရ ခု၊ ဘဏ္ဍာရေးနှစ် ပြည်ထောင်စု၏ နောက်ထပ်ဘဏ္ဍာငွေခွဲဝေသုံးစွဲရေး ဥပဒေကြမ်းပါ ရငွေသုံးငွေများ စိစစ်ရေးပူးပေါင်းအဖွဲ့များကို ပြီးခဲ့တဲ့ ၂၀၁၆ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေကို ပြင်ဆင်သည့်ဥပဒေကြမ်း စိစစ်ခဲ့တဲ့ အဖွဲ့များအတိုင်း ဖွဲ့စည်းဆောင်ရွက်ထားပါတယ်။ အခုတင်သွင်းတဲ့ ၂၀၁၆-၂၀၁ရ ခု၊ ဘဏ္ဍာရေးနှစ် ပြည်ထောင်စု၏ နောက်ထပ်ဘဏ္ဍာငွေ ခွဲဝေ သုံးစွဲရေးဥပဒေကြမ်းမှာ ဗဟိုအဖွဲ့အစည်း ၆ ခုနဲ့ ဝန်ကြီးဌာန ၃ ခုတို့က ဖြည့်စွက်ခွင့်ပြုငွေ တောင်းခံ ထားခြင်းမရှိပါ။ ဖြည့်စွက်ခွင့်ပြုငွေ တောင်းခံထားခြင်းမရှိတဲ့ ဝန်ကြီးဌာန ၃ ခုထဲမှာ စီးပွားရေးနှင့် ကူးသန်းရောင်းဝယ်ရေးဝန်ကြီးဌာန ပါဝင်တဲ့အတွက် အဲဒီဌာနတစ်ခုတည်းကိုသာ သီးခြားစိစစ်တဲ့ အဖွဲ့ ၁၄ ကို ချန်လှပ်ပြီး ကျန်အဖွဲ့ ၁၆ ဖွဲ့ကို ယခင်ဖွဲ့စည်းခဲ့တဲ့ပုံစံအတိုင်း ဖွဲ့စည်းပေးထားပြီးဖြစ်တဲ့အတွက် ဖွဲ့စည်းမိန့်မှာပါဝင်တဲ့ တာဝန်များအတိုင်း ဆက်လက်ဆောင်ရွက်သွားကြဖို့ ဖြစ်ပါတယ်။ ပြည်ထောင်စုလွှတ်တော်ရုံးရဲ့ ၉-၁၁-၂၀၁၆ ရက်စွဲပါ အမိန့်ကြော်ငြာစာအမှတ်(၈၂/၂၀၁၆)ဖြင့် တယ် လက်ထက်ထိမယ်ကလယ်မင်းထံထားပါတယ်။ ဥပဒေကြမ်းနဲ့စပ်လျဉ်းပြီး ပြည်ထောင်စုလွှတ်တော်ဆိုင်ရာ နည်းဥပဒေ ၉၂ နည်းဥပဒေခွဲ(ခ)နှင့် ပြည်ထောင်စု၏ ဘဏ္ဍာငွေအရအသုံး ရေးဆွဲတင်ပြခြင်းဆိုင်ရာ ဥပဒေပုဒ်မ ရ တို့နဲ့အညီ သုံးသပ်ချက် အစီရင်ခံစာများ တင်သွင်းကြရမှာဖြစ်ပါတယ်။ ဒီအတွက် ဥပဒေကြမ်းပူးပေါင်းကော်မတီနဲ့ ပြည်သူ့ငွေစာရင်းပူးပေါင်း ကော်မတီတို့ထံသို့ ၄-၁၁-၂၀၁၆ ရက်မှာ အကြောင်းကြားစာပေးပို့ထားသလို လွှတ်တော် ကိုယ်စားလှယ်များ တစ်ဦးချင်း လေ့လာနိုင်ဖို့အတွက်ကိုလည်း သက်ဆိုင်ရာ လွှတ်တော်ရုံးအသီးသီးမှ တစ်ဆင့် ကြိုတင် ပေးပို့ဖြန့်ဝေထားပြီးဖြစ်ကြောင်း အသိပေးအပ်ပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ အစည်းအဝေးကို မိနစ် (၂၀)ခန့် ခေတ္တရပ်နားပါမယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အထက်ပါဥပဒေကြမ်းနှင့်စပ်လျဉ်း၍ သက်ဆိုင်ရာပြည်ထောင်စုအဆင့် အဖွဲ့အစည်းဝင်များက လွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၆-၂၀၁ရ ခု၊ ဘဏ္ဍာရေးနှစ်အတွက် ဖြည့်စွက်ခွင့်ပြုငွေတောင်းခံတင်ပြထားတဲ့ဌာန၊ အဖွဲ့အစည်းအသီးသီးရဲ့ ဖြည့်စွက် ခွင့်ပြုငွေစာရင်း၊ ပြုပြင်ပြီး ရသုံးခန့်မှန်းခြေငွေစာရင်းနဲ့ ပြည်ထောင်စု၏နောက်ထပ်ဘဏ္ဍာငွေ ခွဲဝေ သုံးစွဲရေး ဥပဒေကြမ်းမှာပါဝင်တဲ့ ရငွေသုံးငွေများနဲ့ စပ်လျဉ်းပြီး သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက လွှတ်တော်သို့ ရှင်းလင်းတင်ပြခြင်း အစီအစဉ် ဆောင်ရွက်မှာဖြစ်ပါတယ်။ အခုလို သက်ဆိုင်ရာဌာန၊ အဖွဲ့အစည်းအသီးသီးအလိုက် ပြည်ထောင်စုအဆင့်အဖွဲ့အစည်းဝင် များကိုယ်တိုင် လွှတ်တော်မှာ ရှင်းလင်းတင်ပြခြင်းအားဖြင့် စိစစ်ရေးအဖွဲ့ငယ်များအလိုက် စိစစ်မှု အပါအဝင် လွှတ်တော်ကိုယ်စားလှယ်များ တစ်ဦးချင်း လေ့လာမှုပြုလုပ်တဲ့နေရာမှာ ပိုမိုသိရှိနားလည်ပြီး ပြည်ထောင်စုလွှတ်တော်အနေနဲ့ ဆွေးနွေးခြင်း၊ အဆုံးအဖြတ်ရယူခြင်းများမှာ အထောက်အကူဖြစ်စေဖို့ ရည်ရွယ်ဆောင်ရွက်တာ ဖြစ်ပါတယ်။ ဦးစွာ နယ်စပ်ရေးရာဝန်ကြီးဌာန ရှင်းလင်းတင်ပြဖို့ ဖြစ်ပါတယ်။</speech>
<speech><agency id="12">ဒုတိယဗိုလ်ချုပ်ကြီးရဲအောင် (ပြည်ထောင်စုဝန်ကြီး၊ နယ်စပ်ရေးရာဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့် ပြည်ထောင်စုလွှတ်တော် ကိုယ်စားလှယ် တော်များအားလုံး စိတ်၏ချမ်းသာခြင်း၊ ကိုယ်၏ကျန်းမာခြင်းနဲ့ ပြည့်စုံပြီး မင်္ဂလာအပေါင်းနဲ့ ခညောင်း ပါစေလို့ ဆုတောင်းမေတ္တာပို့သရင်း နှုတ်ခွန်းဆက်သအပ်ပါတယ်။ ယနေ့ကျင်းပပြုလုပ်တဲ့ ပြည်ထောင်စု လွှတ်တော်အစည်းအဝေးမှာ ကျွန်တော်တို့ နယ်စပ်ရေးရာဝန်ကြီးဌာနရဲ့ ၂၀၁၆-၂၀၁ရ ဘဏ္ဍာရေးနှစ် ဖြည့်စွက်ရန်ပုံငွေ တင်ပြတောင်းခံမှုအခြေအနေများကို ကျွန်တော် ဒုတိယဗိုလ်ချုပ်ကြီးရဲအောင် ပြည်ထောင်စု ဝန်ကြီးမှ ရှင်းလင်းတင်ပြသွားမှာ ဖြစ်ပါတယ်။ နယ်စပ်ရေးရာဝန်ကြီးဌာနရဲ့ ၂၀၁၆-၂၀၁ရ ခု၊ ဘဏ္ဍာရေးနှစ် ဖြည့်စွက်ရန်ပုံငွေအဖြစ် သာမန် အသုံးစရိတ် ကျပ် ၅၄၄.၇၄၃ သန်း၊ ထောက်ပံ့အသုံးစရိတ် ကျပ် ၃,၅၅၅ သန်း၊ ငွေလုံးငွေရင်း အသုံးစရိတ် ကျပ် ၅,၁၄၉.၅၀၄ သန်း၊ စုစုပေါင်းကျပ် ၉.၂၄၉.၂၄ရ သန်း တင်ပြတောင်းခံထားပါတယ်။ သာမန် အသုံးစရိတ်ကျပ် ၅၄၄.၇၄ သန်း ဆိုသည်မှာ နယ်စပ်ဒေသနှင့် တိုင်းရင်းသားလူမျိုးများဖွံ့ဖြိုးတိုးတက်ရေး ဦးစီးဌာနနှင့် ပညာရေးနှင့် လေ့ကျင့်ရေးဦးစီးဌာနတို့ရဲ့ ဝန်ထမ်းအသစ်များ ခန့်ထားရန်နဲ့ တိုင်းရင်းသား လူငယ်များ စွမ်းရည်ဖွံ့ဖြိုးရေးဒီဂရီကောလိပ်မှ ဘွဲ့ရကျောင်းဆင်း ကျောင်းသူ၊ ကျောင်းသားများဝန်ထမ်း အဖြစ်ခန့်ထားရန် လစာလိုငွေများကို တောင်းခံခြင်းပဲ ဖြစ်ပါတယ်။ ထောက်ပံ့အသုံးစရိတ် ကျပ် ၃,၅၅၅ သန်း ဆိုသည်မှာ ချင်းပြည်နယ်နဲ့ နာဂကိုယ်ပိုင်အုပ်ချုပ်ခွင့်ရဒေသတို့မှာ ဆောင်ရွက်လျက်ရှိတဲ့ လမ်းတံတား လုပ်ငန်း၊ ပညာရေးလုပ်ငန်း၊ ကျန်းမာရေးလုပ်ငန်းဆိုင်ရာ အဆောက်အဦများ ဆောက်လုပ်ခြင်းအတွက် အိန္ဒိယနိုင်ငံမှ MOU လက်မှတ်ရေးထိုးထားပြီး လှူဒါန်းထောက်ပံ့ထားတဲ့ အမေရိကန်ဒေါ်လာ ၃ သန်းနဲ့ ညီမျှတဲ့ မြန်မာငွေကို တောင်းခံထားခြင်း ဖြစ်ပါတယ်။ ငွေလုံးငွေရင်းအသုံးစရိတ် ကျပ် ၅,၁၄၉.၅၀၄ သန်းဆိုတာ ယခုနှစ်မိုးရာသီမှာ မိုးသည်းထန်စွာ ရွာသွန်းတဲ့အတွက်ကြောင့် ရှမ်းပြည်နယ် တာချီလိတ်မြို့နယ်၊ ကွန်ဟိန်းမြို့နယ်၊ မိုင်းမောမြို့နယ်၊ မိုင်းပန်မြို့နယ်၊ ရခိုင်ပြည်နယ်မှာရှိတဲ့ မြေပုံမြို့နယ်တို့မှာရှိတဲ့ ဝန်ကြီးဌာနရဲ့ ဝန်ထမ်းအိမ်ရာများ ပျက်စီး ခဲ့ခြင်းကြောင့် ချက်ချင်းပြန်လည် ပြုပြင်ရန်လိုအပ်တဲ့အတွက် လုပ်ငန်းများ ဆောင်ရွက်ခဲ့ရတဲ့အတွက် ကျပ် ၁၂၂.၂၄ရ သန်း၊ ပူတာအိုခရိုင် ရုံးမြေနေရာအတွက် လျော်ကြေးပေးရတဲ့ငွေ ကျပ် ၆ သန်းနဲ့ ၂၀၁၄-၂၀၁၅ ခုနှစ်၊ ဘဏ္ဍာရေးနှစ်အတွင်းမှာ တည်ဆောက်ရေးလုပ်ငန်းများ လုပ်ခဲ့တဲ့အခါမှာ ပေးဆောင် ရမည့် ကုန်သွယ်လုပ်ငန်းခွန်ကို ဘဏ္ဍာအခွန်သို့ ပြန်လည်ပေးသွင်းရမယ့်ငွေ ကျပ် ၅,၀၂၁.၂၅ရ သန်း ပေးချေရန် လိုငွေတို့ကို တင်ပြတောင်းခံထားခြင်း ဖြစ်ပါတယ်။ သို့ဖြစ်ပါ၍ နယ်စပ်ရေးရာဝန်ကြီးဌာနရဲ့ ၂၀၁၆-၂၀၁ရ ခုနှစ် ဘဏ္ဍာရေးနှစ် ဖြည့်စွက်ရန်ပုံငွေ စုစုပေါင်း ၉.၂၄၉.၂၄ရ သန်းဆိုတာ တိုးမြှင့်ဝန်ထမ်းများအတွက် လစာငွေ၊ နံပါတ်(၂) အိန္ဒိယငွေ ထောက်ပံ့ ကြေးငွေ ၃ သန်းနဲ့အညီ ဒေါ်လာ ၃ သန်းနဲ့ညီမျှတဲ့ မြန်မာငွေ၊ ၂၀၁၆-၂၀၁ရ ခုနှစ်၊ ဘဏ္ဍာရေးနှစ် အတွင်းမှာ ရာသီဥတုဖောက်ပြန်မှုကြောင့် ပျက်စီးသွားတဲ့ ဝန်ကြီးဌာနပိုင်အဆောက်အဦများ အရေးပေါ် ပြန်လည်ပြုပြင်တဲ့ငွေ၊ ဝန်ကြီးဌာနရဲ့ ခရိုင်ရုံးအတွက် မြေနေရာလျော်ကြေးငွေ၊ ၂၀၁၄-၂၀၁၅ ခုနှစ်၊ ဘဏ္ဍာရေးနှစ်မှာ ကုန်သွယ်လုပ်ငန်းခွန်ကို ဘဏ္ဍာနဲ့အခွန်ကို ပြန်လည်ပေးသွင်းရန်အတွက် တောင်းခံ ထားတဲ့ ငွေများသာဖြစ်ပါကြောင်း ရှင်းလင်းတင်ပြအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး သာသနာရေးနှင့် ယဉ်ကျေးမှုဝန်ကြီးဌာန ရှင်းလင်းတင်ပြဖို့ ဖြစ်ပါတယ်။</speech>
<speech><agency id="29">သူရဦးအောင်ကို(ပြည်ထောင်စုဝန်ကြီး၊ သာသနာရေးနှင့် ယဉ်ကျေးမှုဝန်ကြီးဌာန)</agency>ပြည်ထောင်စုလွှတ်တော် နာယကကြီးနှင့် ဧည့်သည်တော်များ ကိုယ်စားလှယ်တော်ကြီးများအားလုံး မင်္ဂလာပါခင်ဗျာ။ သာသနာရေးနှင့် ယဉ်ကျေးမှုဝန်ကြီးဌာနအနေနဲ့ ကျွန်တော်တို့ ၂၀၁၆-၂၀၁၇ သာမန်အသုံးစရိတ်မှာ ၂၉၈.၂၈၁ သန်းဖြစ်ပါတယ်။ နောက်ငွေလုံးငွေရင်း အသုံးစရိတ်မှာ ၆၃၁.၉၇၃ သန်း ဖြစ်ပါတယ်။ ဒါကြောင့်မို့လို့ နှစ်ရပ်ပေါင်း ကျပ်သန်းပေါင်း ၉၃၀.၂၅၄ သန်းသာ ဖြစ်ပါတယ်။ ဒီမှာလည်း ကျွန်တော်တို့ ပြန်ကြည့်လို့ရှိရင် အသစ်ခန့်ထားတဲ့ ဝန်ထမ်းတွေကို လစာတိုးပေးခြင်း၊ နောက် နေ့စားခ ကနေပြီးမှ အမြဲတမ်းဝန်ထမ်းတွေကို လစာတိုးပေးခြင်း၊ မိုးရာသီမှာ ပျက်စီးသွားတဲ့ အဆောင်ပြန်လည် ပြုပြင်ခြင်း၊ ဆောက်လက်စလုပ်ငန်းအဆောက်အဦများအတွက်ကို လိုအပ်တဲ့ခြံစည်းရိုး၊ နောက်လျှပ်စစ် မီးကြိုးသွယ်တန်းခြင်းစတဲ့လုပ်ငန်းများအတွက်သာ ကုန်ကျခြင်းဖြစ်တာမို့လို့ ကျွန်တော်တို့ ဒါအားလုံး ပေါင်းမှ ၉၃၀.၂၅၄ သန်းဖြစ်ကြောင်းနဲ့ ငဲ့ညှာသောအားဖြင့် အသေးစိတ် ကျွန်တော်တို့ မတင်ပြ တော့ပါဘူးလို့ တင်ပြချင်ပါတယ်။</speech>
<speech type="speaker">စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာန ရှင်းလင်းတင်ပြဖို့ ဖြစ်ပါတယ်။</speech>
<speech><agency id="40">ဒေါက်တာအောင်သူ(ပြည်ထောင်စုဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီး ဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စု လွှတ်တော်ကိုယ်စားလှယ်များ၊ ပြည်ထောင်စုအဆင့်အဖွဲ့အစည်းဝင်ပုဂ္ဂိုလ်များ၊ ဧည့်သည်တော်များအားလုံးကို မင်္ဂလာပါလို့ ဦးစွာပဏာမ နှုတ်ခွန်းဆက်သအပ်ပါတယ်။ စိုက်ပျိုးရေး၊ မွေးမြူရေးနှင့် ဆည်မြောင်း ဝန်ကြီးဌာန ပြည်ထောင်စုဝန်ကြီးအနေနဲ့ ၂၀၁၆-၂၀၁ရ ခု၊ ဘဏ္ဍာရေးနှစ် ဖြည့်စွက်ခွင့်ပြုငွေ တောင်းခံမှု အပေါ်မှာ ရှင်းလင်းတင်ပြမှာ ဖြစ်ပါတယ်။ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနရဲ့ ၂၀၁၆-၂၀၁ရ ခု၊ ဘဏ္ဍာရေးနှစ် ဖြည့်စွက်ခွင့်ပြုငွေတောင်းခံမှုအနေနဲ့ ကျပ် ၁၀၈,၀၂၈.၄၅၆ သန်း ဖြစ်ပါတယ်။ သာမန်အသုံးစရိတ်မှာ ကျပ် ၂၉,၄၇၂.၆ရ သန်းဖြစ်ပြီး၊ အတိုးပေးငွေ ကျပ် ၅ သန်း ပါဝင် ပါတယ်။ ထောက်ပံ့ငွေကျပ်ကတော့ ၂၁,၁၅၄.၁၀၉ သန်းဖြစ်ပြီးတော့ ငွေလုံးငွေရင်းအသုံးစရိတ်က ၅၇,၃၉၆.၆ရရ ကျပ်သန်း ဖြစ်ပါကြောင်း တင်ပြအပ်ပါတယ်။ ၂၀၁၆-၂၀၁ရ ခု၊ ဘဏ္ဍာရေးနှစ် မူလခွင့်ပြုငွေ BE မှာ ကျပ်သန်းပေါင်း ၁,၁၇၄,၅၄၈.၇၃၅ သန်း ဖြစ်ပြီး ဖြည့်စွက်ခွင့်ပြုငွေတောင်းခံမှုမှာ ကျပ် ၁၀၈,၀၂၈.၄၅၆ သန်း ဖြစ်ပါတယ်။ BE ကတော့ BE အနေနဲ့ ၉.၂ ရာခိုင်နှန်း တောင်းခံထားတာ ဖြစ်ပါတယ်။ ဖြည့်စွက်ခွင့်ပြုငွေတောင်းခံတဲ့ သာမန်အသုံးစရိတ်နဲ့ ငွေလုံးငွေရင်း အသုံးစရိတ်တွေမှာ ပြည်ပအကူအညီ၊ ပြည်ပချေးငွေ စုစုပေါင်းကျပ် ၆၅,၃၅၀.၄၂၉ သန်း ပါဝင်မှာ ဖြစ်ပါတယ်။ ပြည်ပအကူအညီအနေနဲ့ သာမန်အသုံးစရိတ်မှာ ကျပ်သန်းပေါင်း၂၆,၁၇၇.၅၁၁ သန်း ဖြစ်ပါတယ်။ ပြည်ပ အကူအညီ ငွေလုံးငွေရင်းအသုံးစရိတ်အနေနဲ့ ပြည်ပအကူအညီ ကျပ်သန်းပေါင်း ၄,၅၀၃.၀၁၆ သန်းဖြစ်ပြီး ပြည်ပချေးငွေ ကျပ်သန်းပေါင်း ၁၁,၅၁၅.၂၅၂ သန်း ဖြစ်ပါတယ်။ နိုင်ငံတော်ထောက်ပံ့ငွေကတော့ ကျပ်သန်းပေါင်း ၂၃,၁၅၄.၆၅၀ သန်းဖြစ်ပါတယ်။ စိုက်ပျိုးမွေးမြူရေးနှင့် ဆည်မြောင်းဝန်ကြီးဌာနအနေနဲ့ ၂၀၁၆-၂၀၁ရ ခု၊ ဘဏ္ဍာရေးနှစ် ဖြည့်စွက် ခွင့်ပြုငွေတောင်းခံမှုမှာ ပြည်ပအကူအညီ၊ ပြည်ပချေးငွေ မပါပါကနိုင်ငံတော်မှကျခံရမည့် ဖြည့်စွက်ခွင့်ပြု ငွေမှာ ကျပ်သန်းပေါင်း ၄၂,၆၇၈.၀၂ရ သန်းဖြစ်ပြီး အဆိုပါငွေတွင် ပေးဆောင်ရမယ့် ကုန်သွယ်လုပ်ငန်းခွန် ၅ ရာခိုင်နှုန်း၊ စုစုပေါင်း ကျပ်သန်းပေါင်း ၁၈,၁၃၆.၆၄၄ ကျပ်သန်းနှင့် မြန်မာ့လယ်ယာဖွံ့ဖြိုးရေးဘဏ်မှ မြန်မာ့စီးပွားရေးဘဏ်သို့ အတိုးပေးငွေ၊ ဘဏ်စရိတ်နဲ့ ငွေလွှဲခ၊ နိုင်ငံတော်ထည့်ဝင်ငွေ စုစုပေါင်း ကျပ်သန်း ၂၃,၅၄၆.၀၁၂ သန်း ဖြစ်တဲ့အတွက် ဦးစီးဌာနများမှ တောင်းခံထားတဲ့ အသုံးစရိတ်များမှာ စုစုပေါင်းကျပ်သန်း ၉၉၅.၃၇၁ သန်းသာဖြစ်ကြောင်း တင်ပြအပ်ပါတယ်။ ကုန်သွယ်လုပ်ငန်းခွန် ၅ ရာခိုင်နှုန်း၊ ပေးဆောင်မှုမှာ ၂၀၁၄-၂၀၁၅ ခု၊ ဘဏ္ဍာရေးနှစ်မှာ ကျပ်သန်းပေါင်း ၁၄,၈၀၅,၈၅၂ ဖြစ်ပြီး ၂၀၁၅-၂၀၁၆ ခု၊ ဘဏ္ဍာရေးနှစ်မှာ ကျပ်သန်းပေါင်း ၃,၃၂၇.၄၅၃ နဲ့ ၂၀၁၆-၂၀၁ရ ခု၊ ဘဏ္ဍာရေးနှစ်မှာ ကျပ် ၃.၃၃၉ သန်း စုစုပေါင်း ၅ ရာခိုင်နှုန်း၊ ကုန်သွယ်လုပ်ငန်းခွန် ကျပ်သန်းပေါင်း ၁၈,၁၃၆.၆၄၄ သန်း ဖြစ်ကြောင်း တင်ပြအပ်ပါတယ်။ ဆက်လက်ပြီးတော့ တင်ပြမှာကတော့ ဌာနအလိုက် တောင်းခံမှုများကို ရှင်းလင်းမှာပဲ ဖြစ်ပါတယ်။ ပြည်ထောင်စုဝန်ကြီးရုံးအနေနဲ့တော့ တင်ပြတောင်းခံခြင်းမရှိပါ။ ဆည်မြောင်းနှင့် ရေအသုံးချမှုစီမံခန့်ခွဲရေး ဦးစီးဌာနအနေနဲ့တော့ ၂၀၁၄-၂၀၁၅ နှင့် ၂၀၁၅-၂၀၁၆ ခု၊ ဘဏ္ဍာရေးနှစ်တွေမှာ ကုန်သွယ်လုပ်ငန်းခွန် ၅ ရာခိုင်နှန်း ပေးချေရန်အတွက် သာမန်အသုံးစရိတ်မှ ကျပ် ၆၉၇.၃၄၆ သန်း၊ Second Installment of Membership Subscription for the Year 2009, 2010 and 2011 op.saozod 60:62198 ထောက်ပံ့ငွေအသုံးစရိတ်က ကျပ် ၁.၉၆၃ သန်း၊ ၂၀၁၄-၂၀၁၅ နှင့် ၂၀၁၅-၂၀၁၆ ခု၊ ဘဏ္ဍာရေးနှစ်တွေမှာ ကုန်သွယ်လုပ်ငန်းခွန် ၅ ရာခိုင်နှုန်း ပေးချေရန် ငွေလုံးငွေရင်းအသုံးစရိတ်က ကျပ် ၄,၁၇၅.၇၄၄ သန်း တောင်းခံထားခြင်း ဖြစ်ပါတယ်။ လယ်ယာမြေစီမံခန့်ခွဲရေးနှင့် စာရင်းဦးစီးဌာနအနေနဲ့ကတော့ သဘာဝဘေးအန္တရာယ် ပြန်လည် ထူထောင်ရေးစီမံကိန်း World Bank နဲ့ IRM အထောက်အပံ့ရန်ပုံငွေနဲ့ ငွေလုံးငွေရင်းအသုံးစရိတ်မှ ကျပ် ၇၇၂.၄၁၈ သန်းနှင့် ၂၀၁၄-၂၀၁၅ နှင့် ၂၀၁၅-၂၀၁၆ ခု၊ ဘဏ္ဍာရေးနှစ်မှာ ကုန်သွယ်လုပ်ငန်းခွန် ၅ ရာခိုင်နှုန်း ပေးချေရန် ၅၅.၄၆၀ သန်းကို တောင်းခံထားခြင်း ဖြစ်ပါတယ်။ စက်မှုလယ်ယာဦးစီးဌာနအနေနဲ့တော့ စက်မှုလယ်ယာဦးစီးဌာနမှ သဘာဝဘေးအန္တရာယ် ပြန်လည် ထူထောင်ရေးစီမံကိန်း အထောက်အပံ့ရန်ပုံငွေနဲ့ ရေကြီးနစ်မြုပ် စိုက်ပျိုးရေးလုပ်ငန်းများ ပြန်လည် ထူထောင်ရေးအတွက် စက်ယန္တရားများဝယ်ယူရန် ငွေလုံးငွေရင်းအသုံးစရိတ် နိုင်ငံတော်ထောက်ပံ့မှ ကျပ် သန်းပေါင်း ၃,၁၆၃.၉၅၀ ဖြစ်ပြီး ကုန်သွယ်လုပ်ငန်းခွန် ၅ ရာခိုင်နှုန်း ပေးချေရန်အတွက် ကျပ် ၃.၆၃၀ သန်း ကို တောင်းခံထားခြင်း ဖြစ်ပါတယ်။ စီမံကိန်းဦးစီးဌာနအနေနဲ့ကတော့ ၂၀၁၆ ခုနှစ်၊ အပြည်ပြည်ဆိုင်ရာ လယ်ယာစိုက်ပျိုးရေး ဓနသဟာယသို့ ထည့်ဝင်တဲ့ CABI နှစ်စဉ်ကြေးအတွက် နောက်ကျကြေးနှင့် FAO နှင့် CABI နှစ်စဉ်ကြေး တိုးမြှင့်တောင်းခံခြင်းအတွက် လိုငွေကျပ် ၁၆.၇၀၈ သန်းကို တောင်းခံခြင်း ဖြစ်ပါတယ်။ ရေဆင်းစိုက်ပျိုးရေးတက္ကသိုလ်အနေနဲ့ကတော့ ACIAR အထောက်အပံ့ဖြင့် ဆောင်ရွက်မည့် လုပ်ငန်းများမှာ အမေရိကန်ဒေါ်လာ ၇၉.၂၆၅.၇၀ နှင့် ညီမျှတဲ့ ကျပ် ၉၃.၉၃၀ သန်းကို သာမန်အသုံးစရိတ် ပြည်ပအကူအညီမှလည်းကောင်း၊ ACIAR မှအထောက်အပံ့ဖြင့် ဆောင်ရွက်မည့်လုပ်ငန်းများအတွက် အမေရိကန်ဒေါ်လာ ၅၆,၃၅၇.၁ နှင့်ညီမျှတဲ့ ၆၆.၇၈၃ သန်းကို ငွေလုံးငွေရင်းအသုံးစရိတ် ပြည်ပအကူအညီ မှလည်းကောင်း၊ အိန္ဒိယနိုင်ငံ ACARE နှင့် ပူးပေါင်းဆောင်ရွက်မှုအစီအစဉ်အရ ဆောက်လုပ်ခဲ့သည့် ACARE Laboratory အတွက် ပရိဘောဂများ ဖြည့်တင်းရန် ကျပ် ၉၂ သန်းကိုလည်းကောင်း၊ ၂၀၁၄-၂၀၁၅၊ ၂၀၁၅-၂၀၁၆ နှင့် ၂၀၁၆-၂၀၁ရ ခု ဘဏ္ဍာရေးနှစ်တွေမှာ ကုန်သွယ်လုပ်ငန်းခွန် ၅ ရာခိုင်နှုန်း ပေးချေရန် အတွက် ကျပ် ၄၀၅.၄၄ရ သန်းတို့ကို တောင်းခံခဲ့ခြင်းပဲ ဖြစ်ပါတယ်။ စိုက်ပျိုးရေးသုတေသနဦးစီးဌာနအနေနဲ့ကတော့ ၂၀၁ရ ခုနှစ်၊ မတ်လမှာ အရှေ့တောင်အာရှနဲ့ အာရှဒေသကွန်ရက်ဆိုင်ရာ ဟင်းသီးဟင်းရွက်သုတေသနဖွံ့ဖြိုးမှုအဖွဲ့အစည်းရဲ့ (၁၂)ကြိမ်မြောက် ဦးဆောင် ကော်မတီကို မြန်မာနိုင်ငံမှာ ကျင်းပမှာဖြစ်တဲ့အတွက် သာမန်အသုံးစရိတ် နိုင်ငံတော်ဘတ်ဂျက်မှ ကျပ် ၂၉.၉၉၄ သန်းနဲ့ အဖွဲ့အစည်း ၅ ဖွဲ့မှ ပြည်ပအကူအညီ ကျပ် ၂၆၂,၃၃၄ သန်း၊ ITPGR အတွက် နှစ်စဉ်ကြေး ပေးသွင်းရန် ကျပ် ၀.၉၀၈ သန်း၊ ၂၀၁၅-၂၀၁၆ ခု ဘဏ္ဍာရေးနှစ်အတွက် ကုန်သွယ်လုပ်ငန်းခွန် ၅ ရာခိုင်နှုန်း ပေးချေရန် ကျပ် ၁၈၆.၈၃၁ သန်းနဲ့ တောင်းခံထားခြင်းဖြစ်ပါတယ်။ စိုက်ပျိုးရေးဦးစီးဌာနအနေနဲ့ကတော့ ၂၀၁၆-၂၀၁ရ ခု၊ ဘဏ္ဍာရေးနှစ်အတွက် သာမန်အသုံး စရိတ်မှ နိုင်ငံခြားသွားကိုယ်စားလှယ်စရိတ်လိုငွေ ကျပ် ၄၈ သန်း၊ OPEC ရန်ပုံငွေအဖွဲ့မှ ချေးငွေအမှတ် ၉၇၁ P မှာ ၂၀၁၆-၂၀၁ရ ခု လိုငွေကျပ် ၅ သန်း၊ APTERR အတွင်းရေးမှူးရုံးမှ အကြောင်းကြားချက် အရ ငွေလွှဲခအတွက်လိုငွေ ကျပ် ၁.၁၃၂ သန်း၊ ငွေလုံးငွေရင်း အသုံးစရိတ်မှာ ပြည်ပအကူအညီမှ ကျပ် ၅၁.၁၃၃ သန်း၊ သဘာဝဘေးအန္တရာယ် ပြန်လည်ထူထောင်ရေးစီမံကိန်း အထောက်အပံ့ရန်ပုံငွေနဲ့ ငွေလုံး ငွေရင်းအသုံးစရိတ် ကျပ် ၁၉,၂၁၈.၂၈၂ သန်း၊ ၂၀၁၄-၂၀၁၅ ခု ဘဏ္ဍာရေးနှစ်အတွက် ကုန်သွယ်လုပ်ငန်းခွန် ၅ ရာခိုင်နှုန်းပေးချေရန်အတွက် ကျပ် ၂၀၉.၇၆၄ သန်းတို့ကို တောင်းခံခြင်းဖြစ်ပါတယ်။ ငါးလုပ်ငန်းဦးစီးဌာနအနေနဲ့ သရက်ကုန်းငါးလုပ်ငန်းစခန်းမှာ KOICA မှ ဓာတ်ခွဲခန်းတစ်ခုကို အမေရိကန်ဒေါ်လာ ၄.၄၁ သန်းနဲ့ အကုန်အကျခံ တည်ဆောက်ခဲ့တဲ့အတွက် ငါးလုပ်ငန်းဦးစီးဌာနမှ ဆောင်ရွက်ပေးနေရတဲ့ ရေလှောင်ကန်နဲ့ လျှပ်စစ်ဓာတ်အားလိုင်းများအတွက် ကျပ် ၁၂၈.၄၀၀ သန်းကို တောင်းခံခြင်း ဖြစ်ပါတယ်။ မွေးမြူရေးနှင့် ကုသရေးဦးစီးဌာနအနေနဲ့ သာမန်အသုံးစရိတ်မှာ အသစ်ခန့်ထားတဲ့ ဒုတိယဦးစီးမှူး ၃ရ ဦးအတွက် ထပ်မံလိုအပ်သည့် လစာကျပ် ၇၁.၂၆၈ သန်း၊ ECC မှ ခွဲဝေရရှိတဲ့ မော်တော်ယာဉ် ၃ရ စီးရဲ့ စက်သုံးဆီ ၉ လစာအတွက် ကျပ် ၃၅.၉၃ရ သန်း၊ ပြည်ပအဖွဲ့အစည်း ၁၁ ခုမှ အကူအညီရငွေ ကျပ် ၄,၆၈၇.၈၄၉ သန်း၊ ငွေလုံးငွေရင်းအသုံးစရိတ်မှ ရန်ကုန်ပေါင်းမှ နိုက်တြိုဂျင်စက်ထားရန် အဆောက်အဦ ဆောက်လုပ်ခြင်း ကျပ် ၄၂.၅ သန်း၊ ပြင်ဦးလွင်ကာကွယ်ဆေးထုတ်လုပ်ရေး Lab အတွက် Transformer တစ်လုံးတပ်ဆင်ရန် ကျပ် ၁၆ သန်း၊ အသစ်ရရှိတဲ့ မော်တော်ယာဉ် ၃ရ စီး အကြီးစားပြင်ဆင်ရန် ၅၅.၅ သန်း၊ လပွတ္တာမွေးမြူရေးစခန်း မြေလျော်ကြေးပေးရန်အတွက် ကျပ် ၆.၅ သန်း၊ အင်းစိန်ခွာနာလျှာနာရောဂါ ကာကွယ်ထိန်းချုပ်မှုစီမံကိန်း FMD မှာ မြန်မာဘက်မှာဆောင်ရွက်ရန် ပထမနှစ်အတွက် ထည့်ဝင်ငွေ ကျပ် ၆၀.၆၇၂ သန်း၊ အင်းစိန်ခွာနာလျှာနာရောဂါ ကာကွယ်ထိန်းချုပ်မှုစီမံကိန်းမှ JICA မှ အထောက် အပံ့ငွေ ကျပ် ၄,၃၈၅.၁ သန်းနဲ့ ၂၀၁၄-၂၀၁၅ ခု၊ ဘဏ္ဍာရေးနှစ် ကုန်သွယ်လုပ်ငန်းခွန် ၅ ရာခိုင်နှုန်း ပေးချေရန်အတွက် ၁၈.၄၀၂ သန်းတို့ကို တောင်းဆိုထားတာ ဖြစ်ပါတယ်။ မွေးမြူရေးဆိုင်ရာဆေးတက္ကသိုလ်အနေနဲ့ ၂၀၁၄-၂၀၁၅ ဘဏ္ဍာရေးနှစ်မှာ ဆောက်လုပ်ခဲ့တဲ့ ကျောင်းသူကျောင်းသား နှစ်ထပ်အိပ်ဆောင် ၃ လုံးဆောက်လုပ်ခြင်းအတွက် ကုန်သွယ်လုပ်ငန်းခွန် ၅ ရာခိုင်နှုန်း ပေးချေရန် ၁၄၉.၄၂၃ သန်းကို တောင်းခံခြင်းဖြစ်ပြီး ကျေးလက်ဒေသဖွံ့ဖြိုး တိုးတက်ရေး ဦးစီးဌာနအနေနဲ့ကတော့ ကျေးလက်ဖွံ့ဖြိုး သာမန်အသုံးစရိတ်မှာ ပြည်ပအဖွဲ့အစည်း ၁၉ ဖွဲ့မှ ပြည်ပ အကူအညီငွေကျပ် ၂၁,၁၃၃.၃၉၈ သန်း၊ ပြည်မြို့ ကုန်းကြီး-ကုန်ဆင်း ကွန်ကရစ်တံတား တည်ဆောက်ခြင်း လိုငွေကျပ် ၂၃၀ သန်း၊ ချင်းပြည်နယ် ထန်တလန်မြို့နယ်၊ ဟရိန်ခန်-သိကီရ်ကျေးရွာချင်းဆက် မြေသား လမ်းဖောက်လုပ်ခြင်းအတွက် ကျပ် ၅၇.၇၈၉ သန်း၊ အိမ်မဲတူးမြောင်းတံတား တည်ဆောက်ခြင်းအတွက် နစ်နာကြေးနဲ့လျော်ကြေးပေးရန် လိုငွေကျပ် ၅၇.၇၈၉ သန်း၊ ကမ္ဘာ့ဘဏ်ချေးငွေနဲ့ ဆောင်ရွက်ရမယ့် သဘာဝဘေးအန္တရာယ် အရေးပေါ်ပြန်လည်ထူထောင်ရေးလုပ်ငန်း ချေးငွေကျပ် ၄၉၇.၇၀၀ သန်း၊ လူထု အခြေပြုဖွံ့ဖြိုးရေး အမျိုးသားစီမံကိန်းမြို့နယ် အသစ် ၂၀ မြို့နယ်အတွက် ထပ်မံလိုအပ်ငွေ World Bank ချေးငွေကျပ် ၁၁,၀၁၇.၅၅၂ သန်းနဲ့ ၂၀၁၄-၂၀၁၅ ခု၊ ဘဏ္ဍာရေးနှစ် ကုန်သွယ်လုပ်ငန်းခွန် ၅ ရာခိုင်နှုန်း ပေးချေရန် ကျပ် ၁၂.၂၃၄.၇၉ရ သန်းတို့ တောင်းခံခြင်းဖြစ်ပါတယ်။ သမဝါယမဦးစီးဌာနအနေနဲ့ကတော့ တင်ပြတောင်းခံခြင်းမရှိပါ။ အသေးစားစက်မှုလက်မှုလုပ်ငန်းလည်း တင်ပြတောင်းခံမှုမရှိပါ။ မြန်မာ့လယ်ယာဖွံ့ဖြိုးရေးဘဏ်အနေနဲ့ မြန်မာ့စီးပွားရေးဘဏ်သို့ အတိုးပေးရငွေကျပ် ၂၁,၈၂၈ သန်း ဘဏ်စရိတ်နှင့် ငွေလွှဲခ ကျပ် ၅၅.၀၁၂ သန်းကို နိုင်ငံတော်ထည့်ဝင်ငွေကျပ် ၁,၆၆၃ သန်း တောင်းခံ ထားခြင်းပဲ ဖြစ်ပါတယ်။ သို့ပါ၍ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနရဲ့ ၂၀၁၆-၂၀၁ရ ခု ဘဏ္ဍာရေးနှစ် ဖြည့်စွက်ခွင့်ပြုငွေ တောင်းခံမှုအနေနဲ့ ကျပ်သန်းပေါင်း ၁၀၈,၀၂၈.၄၅၆ သန်းဖြစ်ပြီး ပြည်ပ အကူအညီ၊ ပြည်ပချေးငွေ၊ နိုင်ငံတော်ထောက်ပံ့ငွေမှ ကျပ်သန်းပေါင်း ၆၅,၃၅၀.၄၂၉ သန်း ဖြစ်ပါတဲ့အတွက် နိုင်ငံတော်မှ ကျခံရမည့် ဖြည့်စွက်ခွင့်ပြု ရမည့်ငွေမှာ ကျပ်သန်းပေါင်း ၄၂,၆၇၈.၀၂ရ သန်း ဖြစ်ပါတယ်။ အဆိုပါငွေမှာ ကုန်သွယ်လုပ်ငန်းခွန် ၅ ရာခိုင်နှုန်း မြန်မာ့လယ်ယာစီးပွားရေးဘဏ်မှ အတိုး၊ ဘဏ်စရိတ်၊ ငွေလွှဲခ၊ နိုင်ငံတော်ထည့်ဝင်ငွေများ ပါဝင်တာဖြစ်တဲ့အတွက် ဦးစီးဌာနအနေနဲ့ မဖြစ်မနေဆောင်ရွက်ရမယ့် လုပ်ငန်းများအတွက် တောင်းခံငွေကတော့ ကျပ်သန်းပေါင်း ၉၉၅.၃၇၁ သန်းသာ ဖြစ်ပါကြောင်း စိုက်ပျိုးရေး မွေးမြူရေးနှင့် ဆည်မြောင်းဝန်ကြီးဌာနမှ တင်ပြတောင်းခံထားအပ်တဲ့ ဖြည့်စွက်ခွင့်ပြုငွေကို ခွင့်ပြုပေးနိုင် ပါရန်တင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီးဌာန ရှင်းလင်း တင်ပြဖို့ ဖြစ်ပါတယ်။</speech>
<speech><agency id="40">ဒေါက်တာအောင်သူ(ပြည်ထောင်စုဝန်ကြီး၊ စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီး ဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့် ပြည်ထောင်စုလွှတ်တော် ကိုယ်စားလှယ်များခင်ဗျာ။ ကျွန်တော်ကတော့ သယံဇာတနှင့် သဘာဝပတ်ဝန်းကျင်ထိန်းသိမ်းရေး ဝန်ကြီး ဌာနရဲ့ ၂၀၁၆-၂၀၁ရ ခု၊ ဘဏ္ဍာရေးနှစ် ဖြည့်စွက်ရန်ပုံငွေတင်ပြချက်အား သယံဇာတနှင့် သဘာဝ ပတ်ဝန်းကျင်ထိန်းသိမ်းရေးဝန်ကြီးဌာနကိုယ်စား တင်ပြပေးမယ့် စိုက်ပျိုးရေးနှင့် ဆည်မြောင်းဝန်ကြီးဌာန ပြည်ထောင်စုဝန်ကြီး ဒေါက်တာအောင်သူပဲ ဖြစ်ပါတယ်။ သယံဇာတနှင့် သဘာဝပတ်ဝန်းကျင်ထိန်းသိမ်းရေး ဝန်ကြီးဌာနရဲ့ ၂၀၁၆-၂၀၁ရ ခု၊ ဘဏ္ဍာရေးနှစ် ဖြည့်စွက်ရန်ပုံငွေ တောင်းခံခြင်းကို ရှင်းလင်းတင်ပြသွားမှာ ဖြစ်ပါယ်။ သယံဇာတနှင့် သဘာဝပတ်ဝန်းကျင် ထိန်းသိမ်းရေးဝန်ကြီးဌာနအနေနှင့် ၂၀၁၆-၂၀၁ရ ခု၊ ဘဏ္ဍာရေးနှစ် ဖြည့်စွက်ရန်ပုံငွေအဖြစ် သာမန်အသုံးစရိတ် ကျပ်သန်းပေါင်း ၉၄၆.၀၄၃ သန်း၊ ထောက်ပံ့ ငွေကျပ် ၆.၄၆၂ သန်း၊ ငွေလုံးငွေရင်းအသုံးစရိတ် ကျပ်သန်းပေါင်း ၃,၁၃၇.၄၄၉ သန်း၊ လုပ်ငန်းသုံး ရင်းနှီးငွေကျပ် ၆,၀၀၇.၅၈၃ သန်း တောင်းခံထားခြင်းဖြစ်ပါတယ်။ သယံဇာတနှင့် သဘာဝပတ်ဝန်းကျင် ထိန်းသိမ်းရေးဝန်ကြီးဌာနရဲ့ ၂၀၁၆-၂၀၁ရ ခု၊ ဘဏ္ဍာရေးနှစ်မှာ ရငွေပိုင်းဆိုင်ရာမှာ မူလလျာထားချက် ကျပ် ၅၇၈,၃၀၄. ၈၃၆ သန်းဖြစ်ပြီး ပြင်ဆင်ပြီးရငွေ လျာထားချက်မှာ ကျပ် ၄၇၁,၃၆၆.၅၇၀ သန်း ဖြစ်တဲ့ အတွက် မူလလျာထားချက်ထက် ကျပ် ၁၀၆,၉၃၈၂၆၆ သန်း လျော့နည်းခဲ့ပါတယ်။ ရငွေလျော့နည်းရခြင်းမှာ အခွန်အကောက်ရငွေ ကျပ် ၃, ၄၆၀.၁၆၈ သန်း၊ ပြည်ပအကူအညီ ရငွေ ပေါင်း သာမန်နှင့်ငွေလုံးငွေရင်း ကျပ် ၂,၁၉၆.၅၅၉ သန်း၊ ငွေလုံးငွေရင်းရငွေကျပ် ၃၃.၀၅၀ သန်းမှာ မူလခန့်မှန်းခြေထက် တိုးတက်ရရှိသော်လည်းပဲ မြန်မာ့ကျောက်မျက်ရတနာ ရောင်းဝယ်ရေးလုပ်ငန်းမှ သက်တမ်းကုန်လုပ်ကွက်များကို သက်တမ်းတိုး ခေါ်ယူခြင်းမပြုတော့ဘဲ လစ်လပ်လုပ်ကွက်အဖြစ် ထိန်းသိမ်း ထားခြင်းကြောင့် ရငွေကျပ် ၁၁၂,၆၂၈.၀၄၃ သန်း လျော့နည်းသွားတဲ့အတွက် ရငွေပိုင်းအနေဖြင့် ကျပ် ၁၀၆,၉၃၈.၂၆၆ သန်း၊ ရာခိုင်နှုန်းအားဖြင့် ၁၈.၄၉ ရာခိုင်နှုန်း လျော့နည်းရခြင်း ဖြစ်ပါတယ်။ သစ်တောဦးစီးဌာနရဲ့ ဖြည့်စွက်ရန်ပုံငွေ တောင်းခံမှုအနေနဲ့ သာမန်အသုံးစရိတ် ကျပ် ၁၅၉.၇၂ရ သန်း၊ ငွေလုံးငွေရင်းအသုံးစရိတ် ကျပ် ၃,၀၄၀. ၆၀၅ သန်း ဖြစ်ပါတယ်။ သာမန်အသုံးစရိတ် ကျပ် ၁၅၉.၇၂ရ သန်း တောင်းခံမှုကတော့ နေ့စားပုတ်ပြတ် ဝန်ထမ်းများအတွက် လိုအပ်ငွေ ကျပ် ၇၀.၀၉၅ သန်းနှင့် သဘာဝတော တန်ဖိုးမြှင့်စိုက်ပျိုးခြင်းလုပ်ငန်းမှာ မူလ ၉၅၄၀ ဧကမှ ၁၄၀၆၀ ဧကအထိ ဆောင်ရွက်မည် ဖြစ်တဲ့အတွက် ၄၅၂၀ ဧက ပိုမိုဆောင်ရွက်ခြင်းအတွက် ပိုမိုလိုအပ်ငွေကျပ် ၈၉.၆၃၂ သန်း ဖြစ်တဲ့အတွက် စုစုပေါင်းသာမန်စရိတ် ကျပ် ၁၅၉.၇၂ရ သန်း တောင်းခံရခြင်း ဖြစ်ပါတယ်။ သစ်တောဦးစီးဌာနရဲ့ ငွေလုံးငွေရင်းအသုံးစရိတ် ကျပ် ၃,၀၄၀.၆၀၅ သန်း ထပ်မံ တင်ပြတောင်းခံ ရခြင်းကတော့ နိုင်ငံတကာအဖွဲ့အစည်းတွေရဲ့ ထောက်ပံ့ငွေနဲ့ လက်ရှိ ဆောင်ရွက်နေဆဲ စီမံကိန်း ၅ ခုနှင့် စီမံကိန်းအသစ် ရ ခုအတွက် နိုင်ငံခြားငွေ US$ ၁.၂၁ရ သန်းနှင့်ညီမျှသော ငွေကျပ် ၁,၄၄၂.၂၆၁ သန်းနှင့် ၂၀၁၆-၂၀၁ရ ခု၊ ဘဏ္ဍာနှစ် ဒုတိယ(၆)လ စိုက်ခင်းပျိုးထောင်ရန် လိုအပ်ငွေကျပ် ၁,၅၉၇.၂၉၅ သန်း၊ ၂၀၁၄-၂၀၁၅ ဘဏ္ဍာနှစ် ငွေလုံးငွေရင်းဖြင့် ဆောင်ရွက်သည့်လုပ်ငန်းမှ ၅ ရာခိုင်နှုန်း ကုန်သွယ်လုပ်ငန်းခွန် ပြည်ပအကူအညီ ရငွေဖြင့် သုံးစွဲမည့်ငွေကျပ်သန်း ၁,၄၄၂.၂၆၁ သန်းနှင့် ပြည်ထောင်စု ဘဏ္ဍာရန်ပုံငွေမှ သုံးစွဲမည့်ငွေကျပ် ၁,၅၉၈.၃၄၄ သန်းကို ဖြည့်စွက်တောင်းခံခြင်း ဖြစ်ပါတယ်။ ပတ်ဝန်းကျင်ထိန်းသိမ်းရေးဦးစီးဌာနအနေနဲ့ သာမန်အသုံးစရိတ် ကျပ် ၅၂၈.၈၅၀ သန်း၊ ထောက်ပံ့ ငွေကျပ် ၆.၆၄၂ သန်းနှင့် ငွေလုံးငွေရင်းအသုံးစရိတ်ကျပ် ၃၄.၀၈၄ သန်း ဖြည့်စွက်တောင်းခံထား ပါတယ်။ သာမန်အသုံးစရိတ်တောင်းခံရတဲ့ အကြောင်းအချက်များကတော့ ပြည်ပအကူအညီရငွေဖြင့် ဆောင်ရွက်နေတဲ့ ၂၀၁၅-၂၀၁၆ ဘဏ္ဍာနှစ် Carry Over စီမံကိန်း ၁၂ ခု အတွက်ဖြစ်ပြီး ၂၀၁၆-၂၀၁ရ ဘဏ္ဍာနှစ် မူလခန့်မှန်းခြေမှာ မပါဝင်တဲ့အတွက် နိုင်ငံခြားငွေ US$ ၄.၄၆၃ သန်းနှင့်ညီမျှသည့် ငွေကျပ် ၅၂၈.၈၅ သန်းကို ဖြည့်စွက်တောင်းခံရခြင်း ဖြစ်ပါတယ်။ ထောက်ပံ့ငွေကျပ် ၆.၄၆၂ သန်း တောင်းခံရခြင်းကတော့ နိုင်ငံတကာအဖွဲ့အစည်း ၈ ခုသို့ ထည့်ဝင်ကြေး ပေးသွင်းရန် လိုအပ်တဲ့အတွက် ဖြစ်ပါတယ်။ ငွေလုံးငွေရင်းအသုံးစရိတ်အနေနှင့် ၂၀၁၄-၂၀၁၅ ခု၊ ဘဏ္ဍာရေးနှစ် ငွေလုံးငွေရင်းဖြင့် ဆောင်ရွက်တဲ့လုပ်ငန်းများမှ ၅ ရာခိုင်နှုန်း ကုန်သွယ်လုပ်ငန်းခွန် ပေးဆောင်ရန်ငွေကျပ် ၃၄.၀၈၄ သန်း ဖြည့်စွက်တောင်းခံခြင်းပဲ ဖြစ်ပါတယ်။ ဘူမိဗေဒလေ့လာရေးနှင့် ဓာတ်သတ္တုရှာဖွေရေးဦးစီးဌာနအနေနှင့် သာမန်အသုံးစရိတ်ကျပ် ၂၀၀.၂၂၂ သန်း၊ ငွေလုံးငွေရင်း အသုံးစရိတ်ကျပ် ၅၃.၀၁၈ သန်း ဖြည့်စွက်တောင်းခံထားပါတယ်။ သာမန်အသုံးစရိတ်မှာ ဖြည့်စွက်တောင်းခံငွေမှာ ကိုးရီးယားသမ္မတနိုင်ငံ KIGAM အကူအညီရငွေဖြင့် ဆောင်ရွက်မည့် ချင်းပြည်နယ် ဘိုပီဘွန်းတောင်ဝန်းကျင်ဒေသ ခရိုမိုက်သတ္တုရိုင်းသိုက် ခန့်မှန်းခြေ တွက်ချက်ခြင်းအတွက် လိုအပ်တဲ့ငွေ ကျပ် ၁၇၂.၁၃၂ သန်းနှင့် မြန်မာနိုင်ငံမှာ ကျင်းပမယ့် C.C.0.P Meeting အတွက် လိုအပ်ငွေကျပ် ၂၈.၀၉၀ သန်းဖြစ်ပြီး စုစုပေါင်းကျပ် ၂၀၀.၂၂၂ သန်းကို ဖြည့်စွက် တောင်းခံခြင်းပဲဖြစ်ပါတယ်။ ပြည်ပအကူအညီရငွေမှ ကျပ် ၁၇၂.၁၃၂ သန်းနှင့် ပြည်ထောင်စုဘဏ္ဍာ ရန်ပုံငွေမှ ကျပ် ၂၈.၀၉၀ သန်းကို ဖြည့်စွက်တောင်းခံခြင်း ဖြစ်ပါတယ်။ ငွေလုံးငွေရင်းအသုံးစရိတ်အနေနှင့် ကျပ် ၅၃.၀၁၈ သန်းမှာလည်း ကိုးရီးယားနိုင်ငံ KIGAM အကူအညီရငွေနှင့် ဆောင်ရွက်တဲ့ ချင်းပြည်နယ် ဘိုပီဘွန်းတောင်ဝန်းကျင်ဒေသ ခရိုမိုက်သတ္တုရိုင်းသိုက် ခန့်မှန်းခြေတွက်ချက်ခြင်းအတွက် လိုအပ်ငွေကို ဖြည့်စွက်တောင်းခံခြင်း ဖြစ်ပါတယ်။ မြန်မာ့သစ်လုပ်ငန်းအနေနဲ့ သာမန်အသုံးစရိတ် ကျပ် ၂၉.၆၇၅ သန်း၊ ငွေလုံးငွေရင်း အသုံး စရိတ်ကျပ် ၈.၀၇၂ သန်း၊ လုပ်ငန်းသုံးရင်းနှီးငွေကျပ် ၇၀၇.၁၁၂ သန်း ဖြည့်စွက်တောင်းခံခြင်း ဖြစ်ပါတယ်။ သာမန်အသုံးစရိတ် ကျပ် ၂၉.၆၇၅ သန်း အပေါ်မှာ ရှင်းလင်းတင်ပြရမယ်ဆိုရင် ၂၀၀၉-၂၀၁၀ မှ ၂၀၁၁-၂၀၁၂ ဘဏ္ဍာနှစ်အတွင်း သစ်လုံးခွဲသားဖိုး ကြို တင်ပေးသွင်းငွေများကို သက်ဆိုင်ရာဘဏ္ဍာနှစ်များမှာ ပြည်ထောင်စု ဘဏ္ဍာရန်ပုံငွေ SEE မှာ ပေးသွင်းခဲ့ပြီး စာရင်းရှင်းပြီး သစ်လုံးခွဲသားဖိုး ကြိုတင်ငွေလက်ကျန်များ ပြန်လည်ထုတ်ပေးရန်အတွက် ဖြစ်ပါတယ်။ စီမံကိန်းနှင့် ဘဏ္ဍာရေးဝန်ကြီးဌာနမှာလည်း ၂၀၁၆-၂၀၁ရ ဘဏ္ဍာရေးနှစ်ဖြည့်စွက်ရာမှာ ပြည်ထောင်စုဘဏ္ဍာရန်ပုံငွေမှ တောင်းခံရန် ညွှန်ကြားခဲ့ပြီး ဖြစ်ပါတယ်။ ငွေလုံးငွေရင်းအသုံးစရိတ်အနေနဲ့ ကျပ် ၈.၀၇၂ သန်းဖြစ်ပြီး မန္တလေးတိုင်းဒေသကြီး ပြင်ဦးလွင် သစ်ထုတ်လုပ်ရေးဒေသ ဂဒူးတသစ်ဆိပ် မြေယာလျော်ကြေးငွေပေးရန်ကျပ် ၆.၀၂၀ သန်းနှင့် ၂၀၁၄-၂၀၁၅ ငွေလုံးငွေရင်းဖြင့် ဆောင်ရွက်တဲ့လုပ်ငန်းများမှ ၅ ရာခိုင်နှုန်း ကုန်သွယ်လုပ်ငန်းခွန် ပေးသွင်းရန် ငွေကျပ် ၂.၀၅၂ သန်း လိုငွေများ ဖြစ်ပါတယ်။ လုပ်ငန်းသုံးရင်းနှီးငွေမှ ဖြည့်စွက်တောင်းခံငွေ ကျပ် ၇၀၇.၁၁၂ သန်းမှာ ၂၀၁၆-၂၀၁ရ ဘဏ္ဍာနှစ် မူလခန့်မှန်းခြေထက်ငွေ ကျပ် ၁,၅၂၁.၅၄၀ သန်း ဝင်ငွေတိုးလာခြင်းအတွက်၊ အမြတ်တိုးလာတဲ့အတွက် နိုင်ငံတော်သို့ ပေးသွင်းရန် ဝင်ငွေခွန် ကျပ် ၃၉၂.၈၄၀ သန်းနှင့် နိုင်ငံတော်သို့ထည့်ဝင်ငွေ ပေးသွင်းရန် ကျပ် ၃၁၄.၂၇၂ သန်း တို့အတွက် ဖြည့်စွက်လိုငွေ တောင်းခံခြင်း ဖြစ်ပါတယ်။ အမှတ်(၁)သတ္တုတွင်းလုပ်ငန်းအနေနဲ့ သာမန်အသုံးစရိတ်ငွေ ကျပ် ၁.၂၂၂ သန်း တောင်းခံထားပြီး ၂၀၁၅-၂၀၁၆ ဘဏ္ဍာရေးနှစ် စာချုပ်စာရင်းအရ ပြည်ထောင်စုဘဏ္ဍာရန်ပုံငွေမှ ပေးရန်ရှိတဲ့ခရီးစရိတ် ကျပ် ၀.၀ရရ သန်း၊ တယ်လီဖုန်းခကျပ် ၀.၃၃၉ သန်း၊ လျှပ်စစ်ဓာတ်အားခကျပ် ၀.၇၂၃ သန်းနှင့် ငွေကြေး စရိတ်အတိုးပေးငွေ ကျပ် ၀.၀၈၃ သန်းတို့ ဖြစ်ပါတယ်။ စီမံကိန်းနှင့်ဘဏ္ဍာရေးဝန်ကြီးဌာနမှ ၂၀၁၆-၂၀၁ရ ဘဏ္ဍာရေးနှစ် ပြည်ထောင်စုဘဏ္ဍာရန်ပုံငွေမှ ဖြည့်စွက်တောင်းခံရန် ညွှန်ကြားခဲ့တဲ့အတွက် ဆောင်ရွက် ခဲ့ခြင်း ဖြစ်ပါတယ်။ အမှတ်(၂)သတ္တုတွင်းလုပ်ငန်းအနေနဲ့ သာမန်အသုံးစရိတ်ငွေ ကျပ် ၆.၈၅၅ သန်းနှင့် လုပ်ငန်းသုံး ရင်းနှီးငွေကျပ် ၁,၇၉၉.၉၂၁ သန်း ဖြည့်စွက်တောင်းခံထားခြင်း ဖြစ်ပါတယ်။ သာမန်အသုံးစရိတ် ဖြည့်စွက်တောင်းခံငွေမှာ ၂၀၁၅-၂၀၁၆ ဘဏ္ဍာနှစ် နှစ်ချုပ်စာရင်းအရ ပြည်ထောင်စုဘဏ္ဍာရန်ပုံငွေမှ ပေးရန်ရှိတဲ့ လစာကျပ် ၀.၀၈၃ သန်း၊ လူမှုဖူလုံရေးထည့်ဝင်ကြေး ပေးသွင်းရန်ငွေ၊ တယ်လီဖုန်းခ၊ ခရီး စရိတ်နှင့် လျှပ်စစ်ဓာတ်အားခတို့မှ ကျပ် ၂.၇၁၃ သန်းနှင့် ဝင်ငွေခွန် ကျပ် ၄.၀၅၉ သန်းတို့ ဖြစ်ပါတယ်။ လုပ်ငန်းသုံးရင်းနှီးငွေအနေနဲ့ ဖြည့်စွက်လိုငွေ ကျပ် ၁,၇၉၉.၉၂၁ သန်းမှာ ၂၀၁၅-၂၀၁၆ ဘဏ္ဍာရေးနှစ် စာရင်းစစ်ဆေးပြီး နှစ်ချုပ်စာရင်းအရ အသားတင်အမြတ်ငွေအပေါ်မှာ ဝင်ငွေခွန် ကျပ် ၁၅၄၆.၃၅၈ သန်းနှင့် နိုင်ငံတော်သို့ ထည့်ဝင်ငွေကျပ် ၂၅၃.၅၆ သန်း ပေးသွင်းရန်အတွက် ဖြည့်စွက်တောင်းခံရခြင်း ဖြစ်ပါတယ်။ မြန်မာ့ကျောက်မျက်ရတနာရောင်းဝယ်ရေးလုပ်ငန်းမှာ သာမန်အသုံးစရိတ်ကျပ် ၁၉.၄၉၂ သန်းနှင့် လုပ်ငန်းသုံးရင်းနှီးငွေ ကျပ် ၁၃ရ သန်း ဖြည့်စွက်တောင်းခံခြင်း ဖြစ်ပါတယ်။ သာမန်အသုံးစရိတ်ငွေကျပ် ၁၉.၄၉၂ သန်း ဖြည့်စွက်တောင်းခံခြင်းမှာ ၂၀၁၅-၂၀၁၆ ဘဏ္ဍာနှစ်၊ နှစ်ချုပ်စာရင်းအရ ပြည်ထောင်စု ဘဏ္ဍာရန်ပုံငွေမှ ပေးရန်ရှိတဲ့ လစာကျပ် ၀.၀၄ သန်း၊ ပြင်ဆင်ချက် ၁၇.၂၉၆ သန်း၊ ခရီးစရိတ်အတွက် ကျပ် ၀.၀၁ရ သန်းနှင့် စီမံစရိတ် ကျပ် ၂,၁၃၉ သန်း တို့ဖြစ်ပါတယ်။ ရငွေကျပ် ၁၁၄,၉၄၈.၄၃၅ သန်း လျော့နည်းတဲ့နည်းတူ သာမန်အသုံးစရိတ် လုပ်ငန်းသုံးရင်းနှီးငွေတွင်လည်း ဝင်ငွေခွန် ကျပ် ၁,၄၆၄.၂၄၆ သန်းနှင့် နိုင်ငံတော်သို့ထည့်ဝင်ငွေကျပ် ၁၁,၂၅၁.၃၉ရ သန်း လျော့နည်းသုံးစွဲခဲ့ပြီး ၂၀၁၆ ခုနှစ် အထူး ကုန်စည်ခွန်ဥပဒေအရ ကျောက်မျက်ရတနာရောင်းရငွေအပေါ်မှာ အထူးကုန်စည်ခွန်ပေးဆောင်ရန်အတွက် ငွေကျပ် ၁၃ရ သန်းသာ ဖြည့်စွက်လိုငွေအဖြစ် တောင်းခံခြင်းဖြစ်ပါတယ်။ မြန်မာ့ပုလဲထုတ်လုပ်ရေးနှင့် ရောင်းဝယ်ရေးလုပ်ငန်းအနေဖြင့် ငွေလုံးငွေရင်းအသုံးစရိတ် ငွေကျပ် ၁.၆၇၀ သန်းနှင့် လုပ်ငန်းသုံးရင်းနှီးငွေကျပ် ၃,၃၆၃.၅၅ သန်း ဖြည့်စွက်တောင်းခံခြင်း ဖြစ်ပါတယ်။ ငွေလုံး ငွေရင်းအသုံးစရိတ် ကျပ် ၁.၆၇၀ သန်း ဖြည့်စွက်တောင်းခံခြင်းမှာ ၂၀၁၄-၂၀၁၅ ဘဏ္ဍာနှစ်မှာ ငွေလုံး ငွေရင်းအသုံးစရိတ်မှ ပုလဲကျွန်းခွဲစိတ်ခန်းမဆောင်ပြုပြင်ခြင်းအတွက် ၅ ရာခိုင်နှုန်း ကုန်သွယ်လုပ်ငန်းခွန် ပေးဆောင်ရန်အတွက် ဖြစ်ပါတယ်။ လုပ်ငန်းသုံးရင်းနှီးငွေကျပ် ၃,၃၆၃.၅၅ သန်း ဖြည့်စွက်တောင်းခံခြင်း မှာ နှစ်ပြည့်ပင်စင်စားတစ်ဦးအတွက် လုပ်သက်စုငွေ ၄.၅၁ သန်း ထုတ်ပေးရန်နှင့် ၂၀၁၅-၂၀၁၆ ဘဏ္ဍာနှစ် စာရင်းစစ်ဆေးပြီး နှစ်ချုပ်စာရင်းမှ အသားတင်အမြတ် ပိုမိုလာတဲ့အတွက် နိုင်ငံတော်သို့ ပေးသွင်းရန် ဝင်ငွေခွန် ကျပ် ၁,၈၆၆.၁၃၃ သန်းနှင့် နိုင်ငံတော်သို့ထည့်ဝင်ငွေ ပေးသွင်းရန်ကျပ် ၁,၄၉၂.၉၀ရ သန်းကို ဖြည့်စွက်တောင်းခံခြင်းပဲ ဖြစ်ပါတယ်။ သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီးဌာနအနေနဲ့ သဘာဝပတ်ဝန်းကျင် ထိန်းသိမ်းရေးမူအရ အခြားသာမန်ရငွေများ လျာထားချက်ထက် လျော့နည်းသွားသောကြောင့် ဝင်ငွေခွန်နဲ့ နိုင်ငံတော်သို့ ထည့်ဝင်ငွေစရိတ်များ လျော့နည်းတောင်းခံထားပါကြောင်းနှင့် အခွန်အကောက်ရငွေများ၊ ပြည်ပအကူအညီရငွေများ၊ ငွေလုံးငွေရင်းရငွေများ လျာထားချက်ထက် ကျော်လွန်အောင် ကြိုးပမ်းမည် ဖြစ်တဲ့အကြောင်း လေးစားစွာဖြင့် တင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ကျန်းမာရေးနှင့် အားကစားဝန်ကြီးဌာန ရှင်းလင်းတင်ပြဖို့ ဖြစ်ပါတယ်။</speech>
<speech><agency id="20">ဒေါက်တာမြင့်ထွေး(ပြည်ထောင်စုဝန်ကြီး၊ ကျန်းမာရေးနှင့် အားကစားဝန်ကြီးဌာန)</agency>ကျန်းမာရေးနှင့် အားကစားဝန်ကြီးဌာန ၂၀၁၆-၂၀၁ရ ဘဏ္ဍာရေးနှစ် ဖြည့်စွက်ခွင့်ပြုငွေ တောင်းခံခြင်း ကိစ္စနှင့်ပတ်သက်၍ တင်ပြပါ့မယ်ခင်ဗျာ။ ကျန်းမာရေးနှင့် အားကစားဝန်ကြီးဌာနအနေဖြင့် ၂၀၁၆-၂၀၁ရ ဘဏ္ဍာရေးနှစ်တွင် မူလခွင့်ပြုငွေ သာမန်အသုံးစရိတ်ကျပ် ၅၄၂.၈ ဘီလီယံနှင့် ငွေလုံးငွေရင်းစရိတ် ၃၀၇.၈၂ ဘီလီယံ၊ စုစုပေါင်း ၈၅၀.၆၄၄ ဘီလီယံရပါတယ်။ ယခုဖြည့်စွက်တောင်းခံငွေ စုစုပေါင်းမှာ ၃၀.၃၅၈ ဘီလီယံဖြစ်ပါတယ်။ ၃၀.၃၅၈ ဘီလီယံထဲမှာ သာမန်အသုံးစရိတ်အတွက် ၁၀.၂၃ ဘီလီယံ၊ ငွေလုံးငွေရင်းအတွက် ၂၀.၁၂၈ ဘီလီယံ၊ စုစုပေါင်း ၃၀.၃၅၈ ဘီလီယံ တောင်းခံထားပါတယ်။ ဒီတောင်းခံ ထားတဲ့အနက်မှ ပြည်ပအကူအညီအနေဖြင့် ကျွန်တော်တို့ တောင်းခံခြင်းက ၆.၈၅ ဘီလီယံကျပ် ဖြစ်ပါတယ်။ နိုင်ငံတော်မှ အမှန်တကယ်တောင်းခံငွေမှာ ၂၃.၅၀ ဘီလီယံ ဖြစ်ပါတယ်။ ဒီ ၂၃.၅၀ ဘီလီယံဟာ စုစုပေါင်း ကျွန်တော်တို့ ရရှိတဲ့ငွေရဲ့ ၃.၅ရ ရာခိုင်နှုန်းပဲ ဖြစ်ပါတယ်။ သာမန်အသုံးစရိတ်အတွက် တောင်းခြင်းကတော့ ဝန်ထမ်းအသစ်ခန့်ထားရန်အတွက်၊ ဝန်ထမ်း ၅၉၀ရ ဦးအတွက် ၄ လစာနှင့် ပညာသင် ပညာပေးသင်တန်း များအတွက် အထောက်အပံ့အနေဖြင့် ဝင်ငွေများအတွက် တောင်းခံထားခြင်း ဖြစ်ပါတယ်။ ငွေလုံးငွေရင်း အနေဖြင့် လွှတ်တော်ကတိကဝတ်အတွက်လည်းကောင်း၊ ကုန်သွယ်လုပ်ငန်းခွန် အတွက်လည်းကောင်း တောင်းခံထားခြင်း ဖြစ်ပါတယ်။ နိဂုံးချုပ်အနေနဲ့ တင်ပြချင်တာကတော့ အမှန်တကယ်နိုင်ငံတော်မှ တောင်းခံထားတာက မူလ ရငွေ ၂.၇၆ ရာခိုင်နှုန်း၊ ၂၃.၅၀ ဘီလီယံဖြစ်ကြောင်း လေးစားစွာ တင်ပြအပ်ပါတယ်။</speech>
<speech type="speaker">အလုပ်သမား၊ လူဝင်မှုကြီးကြပ်ရေးနှင့် ပြည်သူ့အင်အားဝန်ကြီးဌာန ရှင်းလင်း တင်ပြဖို့ ဖြစ်ပါတယ်။</speech>
<speech><agency id="25">ဦးသိန်းဆွေ(ပြည်ထောင်စုဝန်ကြီး၊ အလုပ်သမား၊ လူဝင်မှုကြီးကြပ်ရေးနှင့် ပြည်သူ့အင်အား ဝန်ကြီးဌာန)</agency>လေးစားအပ်ပါတဲ့ ပြည်ထောင်စုလွှတ်တော် နာယကကြီး၊ လွှတ်တော် ကိုယ်စားလှယ်ကြီးများ၊ တက်ရောက်သူများအားလုံး မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော် ကတော့ အလုပ်သမား၊ လူဝင်မှုကြီးကြပ်ရေးနှင့်ပြည်သူ့အင်အားဝန်ကြီးဌာန ပြည်ထောင်စုဝန်ကြီး ဦးသိန်းဆွေ ဖြစ်ပါတယ်။ ၂၀၁၆-၂၀၁ရ ဘဏ္ဍာရေးနှစ် ဖြည့်စွက်ရန်ပုံငွေ တောင်းခံမှုအတွက် ရှင်းလင်းချက်ကို ကျွန်တော်တို့ ဝန်ကြီးဌာနအနေနဲ့ ပြည်ထောင်စုဘဏ္ဍာရန်ပုံငွေမှ တောင်းခံငွေနဲ့ မိမိဘဏ္ဍာရန်ပုံငွေမှ တောင်းခံငွေဆိုပြီး တော့မှ ၂ ပိုင်းခွဲပြီးတော့မှ တင်ပြသွားမှာဖြစ်ပါတယ်။ ဖြည့်စွက်ရန်ပုံငွေ ကျွန်တော်တို့ ပြည်ထောင်စုဘဏ္ဍာရန်ပုံငွေက တောင်းခံငွေအနေနဲ့ သာမန်အသုံး စရိတ်မှာ ၉၉.၂၁၅ သန်း တောင်းခံထားပါတယ်။ ငွေလုံးငွေရင်းအသုံးစရိတ်မှာ ၂၀၀.၁၀၂၊ စုစုပေါင်း ၂၉၉.၃၁ရ သန်း ဖြည့်စွက်ရန်ပုံငွေအဖြစ် ကျွန်တော်တို့ တောင်းခံထားပါတယ်။ အဆိုပါ တောင်းခံရတဲ့ ခေါင်းစဉ်များကတော့ သာမန်အသုံးစရိတ်မှာ အသစ်ခန့်ထားမယ့် Labour Attache သုံးဦးနဲ့ စကားပြန် ၁ ဦး အတွက် လစာလိုငွေ၊ စရိတ်ချီးမြှင့်ငွေ၊ ဝတ်စုံစရိတ်နဲ့လေယာဉ်ခ၊ အိမ်ငှားရမ်းခ၊ ခုံသမာဓိကောင်စီနဲ့ ခုံသမာဓိအဖွဲ့ဝင်များရဲ့ အငြင်းပွားမှုများ ဖြေရှင်းခြင်းအတွက် စရိတ်ချီးမြှင့်ငွေ၊ ECC မှ ထပ်မံရရှိတဲ့ ယာဉ်များပြင်ဆင်စရိတ်၊ လူမှုဖူလုံရေးထည့်ဝင်ကြေး လိုငွေများဖြစ်ပြီးတော့မှ စုစုပေါင်း ဖြည့်စွက်တောင်းခံငွေ ၉၉.၂၁၅ သန်း ဖြစ်ပါတယ်။ ငွေလုံးငွေရင်းအသုံးစရိတ် ပြည်ထောင်စုဘဏ္ဍာရန်ပုံငွေမှ တောင်းခံငွေကတော့ ရန်ကုန်အပြည်ပြည် ဆိုင်ရာလေဆိပ်မှာ အထောက်အထားစစ်ဆေးနိုင်တဲ့ ကွန်ပျူတာနဲ့ ဆက်စပ်ပစ္စည်းများ ဝယ်ယူထားပြီး ဖြစ်တဲ့အတွက် ပေးချေရန်ငွေ၊ နည်းပညာဆိုင်ရာ Software များ တပ်ဆင်ရန်အတွက် လိုအပ်ငွေ၊ တိုးချဲ့ဆောင် ၂ လုံးနဲ့ ရုံးအသစ် ၄၁ ရုံး ဆောက်လုပ်ခြင်းအတွက် ကျသင့်ကုန်သွယ်လုပ်ငန်းခွန်များပဲ ဖြစ်ပါတယ်။ စုစုပေါင်း ဖြည့်စွက်ရန်ပုံငွေ တောင်းခံငွေ ၂၀၀.၁၀၂ သန်း ဖြစ်ပါတယ်။ ကျွန်တော်တို့ ပြည်ထောင်စုရန်ပုံငွေအနေနဲ့ စုစုပေါင်း ၂၉၉.၃၁ရ သန်း တောင်းခံထားပါကြောင်း တင်ပြလိုပါတယ်။ ဆက်လက်ပြီးတော့မှ လူမှုဖူလုံရေးအဖွဲ့ မိမိဘဏ္ဍာရန်ပုံငွေက ဖြည့်စွက်တောင်းခံမှုနဲ့ ပတ်သက် ပြီးတော့မှ ရှင်းလင်းတင်ပြသွားမှာ ဖြစ်ပါတယ်။ ဖြည့်စွက်ရန်ပုံငွေအနေနဲ့ သာမန်အသုံးစရိတ်မှာ ၁,၂၈၂.၂၀၅ သန်း တောင်းခံထားပါတယ်။ ငွေလုံးငွေရင်းအသုံးစရိတ်ဖြင့် ၇၇၈.၄ရရ သန်း၊ စုစုပေါင်း ၂,၀၆၀.၆၈၂ သန်း တောင်းခံထားပါတယ်။ ထိုတောင်းခံထားတဲ့ ကျွန်တော်တို့ ရန်ပုံငွေတွေနဲ့ ပတ်သက် ပြီးတော့မှ တင်ပြရမယ်ဆိုလို့ရှိရင်တော့ သာမန်အသုံးစရိတ်အတွက် မကျန်းမာမှု အကျိုးခံစားခွင့် ပေးရမယ့်ငွေ၊ ဆေးဖိုးပြန်လည်ထုတ်ပေးရမယ့်ငွေ၊ စာရေးကိရိယာ၊ ဘက်ထရီနဲ့ တာယာဝယ်ယူခြင်းနဲ့ ပြင်ဆင်ထိန်းသိမ်းခြင်းလုပ်ငန်းများအတွက် ကျသင့်တဲ့ ကုန်သွယ်လုပ်ငန်းခွန်များပဲ ဖြစ်ပါတယ်။ စုစုပေါင်း သာမန်အသုံးစရိတ်ထက် ဖြည့်စွက်တောင်းခံငွေ ၁,၂၈၂.၂၀၅ သန်းဖြစ်ပါတယ်။ ငွေလုံးငွေရင်း အသုံးစရိတ် အတွက် မိမိဘဏ္ဍာရန်ပုံငွေမှ ဖြည့်စွက်တောင်းခံငွေကတော့ ၂၀၁၅-၂၀၁၆ ဘဏ္ဍာရေးနှစ်မှာ ဆောက်လုပ် ခဲ့တဲ့ ရုံးချုပ်အဆောက်အဦများနှင့် အမှုထမ်းအိမ်ရာများ ဆောက်လုပ်ခြင်းအတွက် ပေးချေရန်ကျန်တဲ့ငွေ ဖြစ်ပါတယ်။ အလားတူပဲ ရွှေလင်ပန်းစက်မှုဇုန်မှာ ဆေးခန်းဖွင့်လှစ်ဖို့ တိုက်ခန်း ၂ ခန်း ဝယ်ယူဖို့အတွက် လိုငွေနဲ့ ဆောက်လုပ်ရေးလုပ်ငန်းများ ရုံးသုံးပစ္စည်းကိရိယာများ၊ ပရိဘောဂများ၊ ယာဉ်များဝယ်ယူခြင်း တို့အတွက် ကျသင့်တဲ့ ကုန်သွယ်လုပ်ငန်းခွန်တို့ပဲ ဖြစ်ပါတယ်။ ဖြည့်စွက်ရန်ပုံတောင်းခံငွေ စုစုပေါင်း ၇၇၈.၄ရရ သန်း ဖြစ်ပါတယ်။ စုစုပေါင်း ဖြည့်စွက်ရန်ပုံငွေအနေနဲ့ ကျွန်တော်တို့ မိမိဘဏ္ဍာရန်ပုံငွေမှ ၂,၀၆၀.၆၈၂ သန်း ဖြစ်ပါကြောင်းနဲ့ ပြည်ထောင်စုလွှတ်တော်ကြီးမှ အတည်ပြုပေးပါရန် လေးစားစွာ တင်ပြအပ်ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">စက်မှုဝန်ကြီးဌာန ရှင်းလင်းတင်ပြဖို့ ဖြစ်ပါတယ်။</speech>
<speech><agency id="23">ဦးခင်မောင်ချို (ပြည်ထောင်စုဝန်ကြီး၊ စက်မှုဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ကြွရောက်လာကြသူအပေါင်း အားလုံးမင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော့အနေနဲ့ စက်မှုဝန်ကြီးဌာနရဲ့ ၂၀၁၆-၂၀၁ရ ခု၊ ဘဏ္ဍာရေးနှစ် မူလလျာထားချက်ရငွေစာရင်းရဲ့ သာမန်ရငွေစာရင်းမှာ ငွေကျပ် ၂၄၁.၈၉ ဘီလီယံမှ ငွေလုံးငွေရင်းရငွေ၊ ပြည်ပအကူအညီရငွေနဲ့ ငွေကျပ် ၄.၁၀၂ ဘီလီယံ၊ ကြွေးမြီရငွေတွင် ငွေကျပ် ၇၄.၁၉ ဘီလီယံ၊ စုစုပေါင်း ရငွေကျပ် ၃၂၀.၁၅၁ ဘီလီယံ လျာထားသတ်မှတ်ခဲ့ပါတယ်။ ယခုလို အသုံးစရိတ်များအနေဖြင့် သာမန် အသုံးစရိတ် မူလလျာထားချက်တွင် ပြည်ထောင်စုဘဏ္ဍာရန်ပုံငွေမှငွေ ကျပ် ၁၂၀.၂၃ရ ဘီလီယံနှင့် လုပ်ငန်း သုံးရင်းနှီးငွေမှ ငွေကျပ် ၁၅၂.၂၆၂ ဘီလီယံ၊ သာမန်အသုံးစရိတ်ပေါင်း ငွေကျပ် ၂၇၂.၄၉၉ ဘီလီယံ၊ ငွေလုံးငွေရင်းအသုံးစရိတ် ငွေကျပ် ၂၂၂.၈ ဘီလီယံ၊ ကြွေးမြီအသုံးစရိတ် ငွေကျပ် ၆၃.၁၄၈ ဘီလီယံတို့ကို လျာထားခွင့်ပြုချက် ရရှိထားပါတယ်။ စက်မှုဝန်ကြီးဌာန၏ တစ်နှစ်လုံးအတွက် ခန့်မှန်းခြေစာရင်းများကို ပြန်လည်စိစစ်တဲ့အခါမှာ သာမန်ရငွေတွင် ဝန်ကြီးရုံး၊ ဦးစီးဌာနများမှ ငွေကျပ် ၀.၁၀၅ ဘီလီယံ၊ စက်မှုလုပ်ငန်းများမှ ငွေကျပ် ၉.၁၉၈ ဘီလီယံ၊ စုစုပေါင်းသာမန်ရငွေတွင် ငွေကျပ် ၉.၃၀၃ ဘီလီယံ၊ ငွေလုံးငွေရင်းရငွေတွင် ငွေကျပ် ၀.၂၃၂ ဘီလီယံ၊ ပြည်ပအကူအညီရငွေတွင် ငွေကျပ် ၀.၃၂၉ ဘီလီယံ ပိုမိုရရှိမှာဖြစ်ပြီးတော့ ကြွေးမြီရငွေ၌ Exim Bank of China ချေးငွေဖြင့် ဆောင်ရွက်တော့မည့် ကော်စတစ်ဆိုဒါစက်ရုံ စီမံကိန်းကို ရပ်ဆိုင်းခဲ့ပြီး ဖြစ်ပါ၍ ကြွေးမြီအဖွဲ့အစည်းတွင် ရင်းနှီးရငွေတွင် ထည့်သွင်းလျာထားခဲ့သည့် ငွေကျပ် ၂၀,၃၃၄ ဘီလီယံ လျော့နည်းသွားပါကြောင်း ရှင်းလင်းတင်ပြအပ်ပါတယ်။ လေးစားအပ်ပါသော နာယကကြီးခင်ဗျား။ ၂၀၁၆-၂၀၁ရ ဘဏ္ဍာရေးနှစ် စက်မှုဝန်ကြီးဌာနအနေဖြင့် သာမန်အသုံးစရိတ်တွင် ပြည်ထောင်စုဘဏ္ဍာရန်ပုံငွေမှ ငွေကျပ် ၁၂.၉၆၉ ဘီလီယံ၊ လုပ်ငန်းသုံးရင်းနှီးငွေမှ ငွေကျပ် ၀.၂၆၅ ဘီလီယံ၊ သာမန်အသုံးစရိတ်စုစုပေါင်းငွေကျပ် ၁၃.၂၃၄ ဘီလီယံနှင့် ငွေလုံးငွေရင်း အသုံးစရိတ်မှ ငွေကျပ် ၁၄.၅၆၄ ဘီလီယံတို့ကို မူလလျာထားခွင့်ပြုချက်ထက် ပိုမိုသုံးစွဲရန် လိုအပ်ပါသဖြင့် အသေးစိတ်စုစုပေါင်းငွေကျပ် ၂၇.၇၉၈ ဘီလီယံကို ဖြည့်စွက်ရန်ပုံငွေအဖြစ် တင်ပြတောင်းခံထားခဲ့ခြင်း ဖြစ်ပါတယ်။ သာမန်အသုံးစရိတ် ဖြည့်စွက်တောင်းခံငွေကျပ် ၁၃.၂၃၄ ဘီလီယံတွင် ပြည်ထောင်စု ဘဏ္ဍာရန်ပုံငွေမှ ကျပ် ၁၂.၉၆၉ ဘီလီယံနှင့် လုပ်ငန်းသုံးရင်းနှီးငွေကျပ် ၀.၂၆၅ ဘီလီယံ တောင်းခံခြင်းနှင့် စပ်လျဉ်း၍ အသေးစိတ်တွက်ချက် ညှိနှိုင်းခဲ့ပြီးဖြစ်ပါသဖြင့် အသေးစိတ် ရှင်းလင်းတင်ပြခြင်းကို ငဲ့ညှာသောအားဖြင့် ကျွန်တော်လျော့ပေါ့ပြီးတော့ အသေးစိတ်လိုအပ်ချက်တွေကို ရှင်းလင်းတင်ပြသွား ပါမယ်။ ဒီလိုတင်ပြတဲ့အခါမှာ ကျွန်တော်တို့ စက်မှုဝန်ကြီးဌာနမှာရှိသော စက်မှုပူးပေါင်းဆောင်ရွက်ရေး ဦးစီးဌာန၊ မြန်မာ့ဆေးဝါးလုပ်ငန်း၊ နောက် အကြီးစားစက်မှုလုပ်ငန်းစက်ရုံများဖြစ်တဲ့ အမှတ် (၁)၊ (၂)၊ (၃) စက်ရုံများ၊ ထို့အတူ သံမဏိစက်ရုံများ၊ တစ်ဖန် ကျွန်တော်တို့ စက်နှင့် စက်ပစ္စည်းကိရိယာထုတ်လုပ်ရေး စက်ရုံများအတွက် လိုအပ်သော ဖြည့်စွက်ခွင့်ပြုငွေ တောင်းခံတဲ့အပေါ်မှာ သာမန်အသုံးစရိတ်များနှင့် အခြားကြွေးမြီအသုံးစရိတ်များ အားလုံးအား အသားတင်လျော့နည်းသုံးစွဲနိုင်မှု အသုံးစရိတ်ကို ဆက်လက် ရှင်းလင်း တင်ပြသွားမှာဖြစ်ပါတယ်။ စက်မှုဝန်ကြီးဌာနအနေနဲ့ ၂၀၁၆-၂၀၁ရ ဘဏ္ဍာရေးနှစ်၏ ဖြည့်စွက်ခွင့်ပြုငွေတောင်းခံမှုစာရင်းတွင် သာမန်အသုံးစရိတ်မှ ပြည်ထောင်စုရန်ပုံငွေမှ ကျပ် ၁၂.၉၆၉ ဘီလီယံ၊ လှည့်ပတ်ရန်ပုံငွေမှ ၀.၂၆၅ ဘီလီယံ၊ စုစုပေါင်းသာမန်အသုံးစရိတ် ကျပ် ၁၃.၂၃၄ ဘီလီယံနှင့် ငွေလုံးငွေရင်းအသုံးစရိတ်မှ ၁၄.၅၆၄ ဘီလီယံ၊ စုစုပေါင်းကျပ် ၂၇.၇၉၈ ဘီလီယံကို အသားတင်တင်ပြတောင်းခံထားခြင်း ဖြစ်ပါတယ်။ အနှစ်ချုပ်အားဖြင့် တင်ပြရရင် စက်မှုဝန်ကြီးဌာနအနေဖြင့်၂၀၁၆-၂၀၁ရ ဘဏ္ဍာရေးနှစ်အတွင်း ခန့်မှန်းခြေစာရင်းတွင် သာမန် အသုံးစရိတ်မှ ကျပ် ၁၈.၁ ဘီလီယံနှင့် ကြွေးမြီအသုံးစရိတ်တွင် ငွေကျပ် ၀.၀၆၁ ဘီလီယံ၊ စုစုပေါင်းငွေကျပ် ၁၈.၁၆၁ ဘီလီယံကို လျော့နည်းသုံးစွဲသွားမည်ဖြစ်ပါကြောင်း ရှင်းလင်းတင်ပြအပ်ပါတယ်။ အားလုံးကို ကျေးဇူးတင်ပါတယ်ခင်ဗျာ။</speech>
<speech type="speaker">ပြန်ကြားရေးဝန်ကြီးဌာန ရှင်းလင်းတင်ပြဖို့ ဖြစ်ပါတယ်။ နိုင်သက်လွင်(ပြည်ထောင်စုဝန်ကြီး၊ တိုင်းရင်းသားလူမျိုးများရေးရာဝန်ကြီးဌာန)၊ လေးစားအပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်ကြီးများ၊ ဖိတ်ကြားထားသော ဧည့်သည်တော်များအားလုံး ကာယစိတ္တ နှစ်ဖြာသောသုခနှင့် ပြည့်ဝပါစေကြောင်း ဆုမွန်တောင်းမေတ္တာပို့သအပ်ပါတယ်။ ကျွန်တော့အနေဖြင့် ပြန်ကြားရေးဝန်ကြီးဌာနရဲ့ ၂၀၁၆-၂၀၁ရ ခု၊ ဘဏ္ဍာရေးနှစ်ရဲ့ ဖြည့်စွက်ရန်ပုံငွေ တောင်းခံမှုနဲ့ပတ်သက်၍ ရှင်းလင်းတင်ပြသွားမှာ ဖြစ်ပါတယ်။ ပထမဦးစွာ သာမန်အသုံးစရိတ်က တောင်းခံတဲ့ ကျပ်ငွေသန်းပေါင်း ၁,၃၄၁. ၁၀၁ နဲ့ပတ်သက်လို့ ရှင်းလင်းတင်ပြရရင် ဒီငွေဟာ ပြည်ထောင်စုဘဏ္ဍာရန်ပုံငွေက တောင်းခံခြင်းမဟုတ်ဘဲ သတင်းနှင့် စာနယ်ဇင်းလုပ်ငန်းရဲ့ လုပ်ငန်းသုံးရင်းနှီးငွေက ကျခံသုံးစွဲမယ့် အသုံးစရိတ်များ ဖြစ်ပါတယ်။ သတင်းနဲ့ စာနယ်ဇင်းလုပ်ငန်းက တောင်းခံတဲ့သာမန်အသုံးစရိတ် ကျပ်သန်း ၁,၃၄၁.၁၀၁ ဟာ သတင်းစာစောင်ရေ ၁၃၄၀၀ တိုးမြှင့်ထုတ်ဝေမှာဖြစ်တဲ့အတွက် ကုန်ကြမ်းဝယ်ယူရန် ကျပ်သန်း ၁,၃၀၀ နှင့် နိုင်ငံတော်သို့ ထည့်ဝင်ကြေး ကျပ်သန်း ၄၁.၁၀၁ ပေးသွင်းရန်ဖြစ်ပါတယ်။ သတင်းစာစောင်ရေ တိုးမြှင့်ထုတ်လုပ် ခြင်းကြောင့် လိုအပ်တဲ့ကုန်ကြမ်းများ ဝယ်ယူရန်အတွက် ဖြည့်စွက်ခွင့်ပြုငွေ တောင်းခံသကဲ့သို့ အခြားသော တစ်ဘက်တွင်လည်း ရငွေကျပ်သန်း ၁,၃၀၀ တိုးမြှင့်လျာထားခဲ့ပါတယ်။ ဆက်လက်ပြီး ငွေလုံးငွေရင်းအသုံးစရိတ်က ဖြည့်စွက်တောင်းခံငွေ ကျပ်သန်း ၈.၀၃၆ ကို ရှင်းလင်း တင်ပြသွားမှာ ဖြစ်ပါတယ်။ ပြန်ကြားရေးဝန်ကြီးဌာန ဝန်ကြီးရုံးအတွက် ငွေလုံးငွေရင်းအသုံးစရိတ်မှ ကျပ်သန်း ၈.၀၃၆ မှာ ဝန်ကြီးရုံး၊ ရုံးအမှတ်(၇) မြေနေရာ မြေငှားစာချုပ်တန်ဖိုးကျသင့်ငွေ တောင်းခံရခြင်း ဖြစ်ပါတယ်။ အချုပ်အားဖြင့် တင်ပြရရင် ပြန်ကြားရေးဝန်ကြီးဌာနအနေနဲ့ ဖြည့်စွက်တောင်းခံငွေ စုစုပေါင်း ကျပ်သန်း ၁,၃၄၉.၁၃ရ တောင်းခံရာမှာ သာမန်အသုံးစရိတ်က ကျပ်သန်း ၁,၃၄၁.၁၀၁ နှင့် ငွေလုံးငွေရင်း အသုံးစရိတ်က ကျပ်သန်း ၈.၀၃၆ တို့ဖြစ်ကြောင်း ရှင်းလင်းတင်ပြအပ်ပါတယ်။ အားလုံးကို လေးစား အပ်ပါတယ်။</speech>
<speech type="speaker">နိုင်ငံခြားရေးဝန်ကြီးဌာန ရှင်းလင်းတင်ပြဖို့ ဖြစ်ပါတယ်။</speech>
<speech><agency id="19">ဦးကျော်တင်(ဒုတိယဝန်ကြီး၊ နိုင်ငံခြားရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်များခင်ဗျား။ ကျွန်တော်ကတော့ နိုင်ငံခြားရေးဝန်ကြီးဌာန ဒုတိယဝန်ကြီး ဦးကျော်တင် ဖြစ်ပါတယ်။ ကျွန်တော့အနေနဲ့ နိုင်ငံခြားရေး ဝန်ကြီးဌာနရဲ့ ၂၀၁၆-၂၀၁ရ ခု၊ ဘဏ္ဍာရေးနှစ်အတွက် ဖြည့်စွက်ခွင့်ပြုငွေ တောင်းခံမှုစာရင်းကို ရှင်းလင်း တင်ပြသွားမှာ ဖြစ်ပါတယ်။ ပထမဦးဆုံးအနေဖြင့် ၂၀၁၆-၂၀၁ရ ခု၊ ဘဏ္ဍာရေးနှစ်အတွက် ဖြည့်စွက်ခွင့်ပြုငွေစာရင်းမှာ သာမန် အသုံးစရိတ်၌ ဝန်ကြီးရုံးနဲ့ နိုင်ငံခြားရေးဝန်ကြီးဌာနလက်အောက်မှာရှိတဲ့ ဦးစီးဌာနများအတွက် ထပ်မံ တောင်းခံခြင်း လုံးဝမရှိဘဲနဲ့ မူလခွဲဝေချထားငွေအတွင်းမှာ လုံလောက်စွာ သုံးစွဲသွားမည်ဖြစ်ပါကြောင်း တင်ပြအပ်ပါတယ်ခင်ဗျား။ မြန်မာသံတမန်နှင့် ကောင်စစ်ဝန်အဖွဲ့များဖြစ်တဲ့ မြန်မာသံရုံး ၄၄ ရုံးအတွက် ကတော့ ဖြည့်စွက်ခွင့်ပြုငွေအဖြစ် ကျပ်သန်းပေါင်း ၂,၀၂၀.၄၈၅ အား ထပ်မံ တင်ပြတောင်းခံထားပါကြောင်း တင်ပြအပ်ပါတယ်။ လေးစားအပ်တဲ့ လွှတ်တော်နာယကကြီးခင်ဗျား။ ယင်းသို့ ဖြည့်စွက်အဖြစ် ထပ်မံတောင်းခံ ရခြင်းရဲ့ အကြောင်းရင်းကို ရှင်းလင်းတင်ပြလိုပါတယ်။ မြန်မာသံတမန်နဲ့ ကောင်စစ်ဝန်အဖွဲ့များဖြစ်တဲ့ မြန်မာသံရုံး ၄၄ ရုံးအတွက် ၂၀၁၆-၂၀၁ရ ခု၊ ဘဏ္ဍာရေးနှစ်ရဲ့ မူလခွဲဝေချထားခဲ့စဉ်မှာပင် ကျပ်သန်း ပေါင်း ၃၁,၉၉၃ ကိုသာ ရရှိခဲ့ပါတယ်။ အဲဒီခွဲဝေချထားငွေမှာ ပြီးခဲ့တဲ့ ဘဏ္ဍာရေးနှစ်ဖြစ်တဲ့ ၂၀၁၅-၂၀၁၆ ခုနှစ် အမှန်တကယ်အသုံးစရိတ် ကျပ်သန်းပေါင်း ၃၂,၈၃၀ ထက်ပင် လျော့နည်းနေခြင်းမှာလည်းပဲ ဖြည့်စွက်အဖြစ် တောင်းခံရခြင်းရဲ့ အကြောင်းရင်းတစ်ရပ် ဖြစ်ပါတယ်။ ဖြည့်စွက်ခွင့်ပြုငွေအဖြစ် ကျပ်သန်း ပေါင်း ၂,၀၂၀.၄၈၅ ကို တောင်းခံထားတဲ့ ကိစ္စရပ်ကို တစ်ခုချင်းအလိုက် ကျွန်တော်တို့ ရှင်းလင်းတင်ပြ သွားမှာ ဖြစ်ပါတယ်ခင်ဗျား။ ပထမဦးဆုံးအနေဖြင့် နေရာထိုင်ခင်းနဲ့ ပရိဘောဂငွေစာရင်းခေါင်းစဉ် (103) ခေါင်းစဉ်အောက်မှာကတော့ နိုင်ငံခြားရေးဝန်ကြီးဌာနမှ မြန်မာသံရုံး ဗီယင်နာမြို့ကို သံအမတ် တစ်ဦး စေလွှတ်ခဲ့တဲ့အတွက် ယင်းသံအမတ်ရဲ့ နေအိမ်ငှားရမ်းခ ၁၁ လစာ၊ နောက်မြန်မာသံရုံး ကွာလာလမ်ပူမြို့ကိုလည်းပဲ စေလွှတ်ထားခဲ့တဲ့ သံအမတ်တစ်ဦးရဲ့ နေအိမ်ငှားရမ်းခ ၁၀ လစာနဲ့ နောက် ပြီးတော့ မြန်မာနိုင်ငံသား အလုပ်သမားတွေရဲ့ အရေးကို ပိုမိုထိရောက်စွာ ကူညီပံ့ပိုးပေးနိုင်ဖို့အတွက် မြန်မာသံရုံး ဘန်ကောက်မြို့ကို အင်အားတိုးစေလွှတ်ခဲ့တဲ့ အရာထမ်း ၃ ဦးတို့အတွက် နေအိမ်ငှားရမ်းခ ရ လစာတို့အတွက်ကို ကျွန်တော်တို့ ဖြည့်စွက်ခွင့်ပြုငွေအဖြစ် စုစုပေါင်း ကျပ်သန်း ၈၅,၃၀၀ ကို တောင်းခံ ထားခြင်း ဖြစ်ပါတယ်။ နောက်ခေါင်းစဉ်တစ်ခုဖြစ်တဲ့ (0201) ပြည်တွင်းခရီးစရိတ် ငွေစာရင်းခေါင်းစဉ်အတွက်ကတော့ အစိုးရသစ်ရဲ့ မူဝါဒတွေကို ရှင်းလင်းပြောကြားဖို့အတွက် ပြည်ထောင်စုဝန်ကြီးကနေ အရှေ့အာရှနိုင်ငံ များမှာရှိတဲ့ မြန်မာသံအမတ်ကြီး ၁၈ ဦးအား မြန်မာနိုင်ငံမှာ ခေါ်ယူတွေ့ဆုံခဲ့ခြင်း၊ နောက်ပြီးတော့ အမေရိကနဲ့ ဥရောပနိုင်ငံများရှိ မြန်မာသံအမတ်ကြီး ၁၂ ဦးအား မြန်မာသံရုံး လန်ဒန်မြို့မှာ ခေါ်ယူ တွေ့ဆုံခဲ့ခြင်းတို့အတွက် ခရီးစရိတ်များ တိုးမြှင့်ဖြစ်ပေါ်ခဲ့ခြင်းကြောင့် ဖြစ်ပါတယ်။ ထို့အပြင် နိုင်ငံရေး အခြေအနေအရလည်းကောင်း၊ ကျန်းမာရေး အခြေအနေများကြောင့်လည်းကောင်း ဝန်ထမ်းအချို့ကို မလွှဲသာမရှောင်သာဘဲနဲ့ သံရုံးတစ်ရုံးမှ အခြားသံရုံးသို့ ပြောင်းရွှေ့တာဝန်ထမ်းဆောင်ခဲ့ရခြင်းအတွက် ယင်းဝန်ထမ်းနဲ့ မိသားစုများအတွက် ခရီးစရိတ်နဲ့ လေးလံပစ္စည်းများ သယ်ယူပို့ဆောင်ခများအတွက် လည်းကောင်း၊ နောက် သံရုံး ၄၄ ရုံးအနက် နေထိုင်သွားလာမှုခက်ခဲတဲ့ နိုင်ငံ ၅ နိုင်ငံကို Hardship Post အဖြစ် သတ်မှတ်ခဲ့တဲ့အတွက် အဲဒီနိုင်ငံတွေမှာ တာဝန်ထမ်းဆောင်တဲ့ သံရုံးဝန်ထမ်းတွေကို ၂ နှစ် တစ်ကြိမ် တစ်ရုံးမှတစ်ရုံးကို ပြောင်းရွှေ့တာဝန်ထမ်းဆောင်ခဲ့ရတဲ့အတွက် ယင်းဝန်ထမ်းနဲ့ မိသားစုများရဲ့ ခရီးစရိတ်၊ နောက်ပြီးတော့ လေးလံပစ္စည်းသယ်ယူပို့ဆောင်ခများအတွက်လည်းကောင်း ကျပ်သန်းပေါင်း ၁,၉၁၄.၇၀ ကို တောင်းခံထားခြင်းဖြစ်ပါတယ်။ နောက်ဆုံးခေါင်းစဉ်တစ်ခုဖြစ်တဲ့ (0316) ဆေးဝါးကုသစရိတ် ငွေစာရင်းခေါင်းစဉ်အတွက်ကတော့ မြန်မာသံရုံးဘရာဇီးလီးယားမြို့ရဲ့ မြန်မာပြည်ခန့်ဝန်ထမ်းများရဲ့ ကျန်းမာရေးအာမခံထားရှိနိုင်ရေးအတွက် ပြည်ထောင်စုအစိုးရအဖွဲ့ အစည်းအဝေးကနေပြီးတော့ ခွင့်ပြုခဲ့ပါတယ်။ အဲဒီခွင့်ပြုချက်အရ ကျွန်တော်တို့ ကျပ်သန်းပေါင်း ၂၀.၄၈၅ ကို ဖြည့်စွက်တောင်းခံထားခြင်း ဖြစ်ပါတယ်။ ယခုလိုတောင်းခံရခြင်းမှာလည်း ၂၀၁၆-၂၀၁ရ ခု၊ ဘဏ္ဍာရေးနှစ်အတွက် ရသုံးမှန်းခြေငွေစာရင်း ရေးဆွဲစဉ်အခါက ထည့်သွင်းတောင်းခံ ထားခြင်းမရှိခဲ့တဲ့ မမျှော်မှန်းနိုင်သော ကိစ္စရပ်များအတွက် မဖြစ်မနေသုံးစွဲရခြင်း ဖြစ်တဲ့အတွက်ကြောင့်မို့လို့ ထည့်သွင်းတောင်းခံထားခြင်းဖြစ်တဲ့အတွက် အတည်ပြုပေးနိုင်ပါရန် လေးစားစွာ တင်ပြအပ်ပါတယ်။ နောက်ဆုံးတင်ပြလိုတဲ့အချက်ကတော့ ၂၀၁၆-၂၀၁ရ ခု၊ ဘဏ္ဍာရေးနှစ်အတွက် ဖြည့်စွက်ခွင့်ပြုငွေ စာရင်းမှာ ငွေလုံးငွေရင်းအသုံးစရိတ်ကိုတော့ ထပ်မံတောင်းခံခြင်းမရှိပါကြောင်းနဲ့ မူလခွဲဝေချထားငွေ အတွင်းမှာ လုံလောက်စွာ သုံးစွဲသွားမှာဖြစ်ပါကြောင်း တင်ပြအပ်ပါတယ်။ အားလုံးကို ကျေးဇူးတင်ပါတယ် ခင်ဗျား။</speech>
<speech type="speaker">ပြည်ထဲရေးဝန်ကြီးဌာန ရှင်းလင်းတင်ပြဖို့ ဖြစ်ပါတယ်။</speech>
<speech><agency id="21">ဗိုလ်ချုပ်အောင်စိုး(ဒုတိယဝန်ကြီး၊ ပြည်ထဲရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်ထောင်စုလွှတ်တော် ကိုယ်စားလှယ်တော်ကြီးများ၊ ဖိတ်ကြား ထားသော ဧည့်သည်တော်များအားလုံး မင်္ဂလာအပေါင်းနဲ့ပြည့်စုံပါစေလို့ ဦးစွာ နှုတ်ခွန်းဆက်သအပ် ပါတယ်။ ကျွန်တော်ကတော့ ပြည်ထဲရေးဝန်ကြီးဌာနမှ ဗိုလ်ချုပ်အောင်စိုး ဖြစ်ပါတယ်။ ပြည်ထောင်စု လွှတ်တော်သို့ တင်ပြထားတဲ့ ၂၀၁၆-၂၀၁ရ ခုနှစ်၊ ဘဏ္ဍာရေးနှစ် ပြည်ထောင်စု၏ နောက်ထပ်ဘဏ္ဍာငွေ ခွဲဝေသုံးစွဲရေးဥပဒေကြမ်းမှာပါရှိတဲ့ ဝန်ကြီးဌာနရဲ့ ဖြည့်စွက်ရန်ပုံငွေ အရအသုံးစာရင်းနဲ့ စပ်လျဉ်းပြီး ရှင်းလင်းတင်ပြသွားမှာ ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ ပြည်ထဲရေးဝန်ကြီးဌာနရဲ့ ရငွေအပိုင်းမှာတော့ မူလရငွေလျာထားချက်မှာ ကျပ်သန်းပေါင်း ၁၇,၀၀၇.၀၄ သန်းဖြစ်ပြီး၊ ဖြည့်စွက်ရငွေမှာ ကျပ်သန်းပေါင်း ၈၈၈.၈၀ရ သန်းဖြစ်တဲ့အတွက် တစ်နှစ်လုံးရငွေမှာ ကျပ်သန်းပေါင်း ၁၇,၈၉၅.၈၅ သန်း ဖြစ်တဲ့အတွက် မူလရငွေ လျာထားချက်ထက် ၅.၂၃ ရာခိုင်နှုန်း ပိုမိုရရှိမှာဖြစ်ပါတယ်။ ပိုမိုရရှိနိုင်မယ့် ရငွေများမှာ သာမန်ရငွေမှာ အထပ်မြင့်အဆောက်အဦများရဲ့ မီးဘေးလုံခြုံရေးနဲ့ မီးဘေးကြိုတင် ကာကွယ်ရေးအစီအမံများ အကြံပြုစစ်ဆေးခြင်းအတွက် ဆောင်ရွက်ပေးရမှုမှရငွေ၊ အခြားရငွေနှင့် ဒဏ်ငွေရငွေတို့မှ ရရှိခြင်းဖြစ်ပြီး၊ ငွေလုံးငွေရင်းရငွေမှာ မြန်မာနိုင်ငံရဲတပ်ဖွဲ့မှ တိုင်းဒေသကြီး/ပြည်နယ် များမှာရှိတဲ့ ဟောင်းနွမ်းဆွေးမြေ့ အဆောက်အဦများရဲ့ ဆက်တင်ပစ္စည်းများ ရောင်းချရငွေနဲ့ ပြည်ပ ထောက်ပံ့ငွေအမေရိကန်ဒေါ်လာ ၁၈၃,၂၉၄.၇၆ နဲ့ညီမျှသော မြန်မာကျပ်ငွေ ၂၁၇.၂၀၄ သန်းကို ဘဏ္ဍာရေး လုပ်ထုံးလုပ်နည်းနဲ့အညီ ငွေလုံးငွေရင်းအသုံးစရိတ်မှ ပြန်လည်ထုတ်ယူနိုင်ရန်အတွက် အရစာရင်းထုတ်ယူ ထားခြင်းဖြစ်ကြောင်း တင်ပြအပ်ပါတယ်။ ပြည်ထဲရေးဝန်ကြီးဌာနရဲ့ ၂၀၁၆-၂၀၁ရ ခုနှစ်၊ ဘဏ္ဍာရေးနှစ် မူလခန့်မှန်းခြေရန်ပုံငွေနဲ့ လုံလောက်မှု မရှိတဲ့ အသုံးစရိတ်များအတွက် ဖြည့်စွက်ခွင့်ပြုငွေ ထပ်မံတောင်းခံမှုနဲ့ပတ်သက်ပြီး မူလခွင့်ပြုငွေ BE မှာ သာမန်အသုံးစရိတ် ကျပ်သန်းပေါင်း ၂၅၈,၅၈၃.၁၇၉ သန်း ဖြစ်ပြီး၊ ငွေလုံးငွေရင်းအသုံးစရိတ် ဖြစ်ပြီး စုစုပေါင်းကျပ်သန်းပေါင်း ၃၀၀,၉၆၇.၂၄၃ သန်း ခွင့်ပြုရရှိခဲ့ပြီးဖြစ်ပါတယ်။ မူလခွင့်ပြုငွေနဲ့ လုံလောက်မှုမရှိတဲ့အတွက် ဖြည့်စွက်ခွင့်ပြုငွေ ကျပ်သန်းပေါင်း ၅၀,၄၃၉.၇၇၃ သန်းကို ထပ်မံ တင်ပြ တောင်းခံထားကြောင်း တင်ပြအပ်ပါတယ်။ ဖြည့်စွက်တောင်းခံငွေများမှာ သာမန်အသုံးစရိတ် ကျပ်သန်း ပေါင်း ၁၃,၄၅၁.၉၄၄ သန်း၊ ငွေလုံးငွေရင်းအသုံးစရိတ် ကျပ်သန်းပေါင်း ၃၆,၉၂၈.၅၇၉ သန်းနဲ့ ထောက်ပံ့ အသုံးစရိတ် ကျပ်သန်းပေါင်း ၅၉.၂၅ သန်း ဖြစ်ပါတယ်။ အဆိုပါတောင်းခံငွေများအနက် သာမန်အသုံးစရိတ် ကျပ်သန်းပေါင်း ၁၃,၄၅၂.၉၄၄ သန်းမှာ ဖွဲ့စည်းပုံအရ ထပ်မံခန့်ထားရန်လိုအပ်တဲ့ ဝန်ထမ်းများအတွက် လိုအပ်သော လစာငွေများ၊ မြန်မာနိုင်ငံ ရဲတပ်ဖွဲ့၊ အကျဉ်းဦးစီးဌာနနဲ့ မီးသတ်ဦးစီးဌာနတို့မှ တပ်ဖွဲ့ဝင်များအား ရိက္ခာထောက်ပံ့ငွေနှုန်းထားများ တိုးမြှင့်ခံစားခွင့်ပြုခြင်းအတွက် ထပ်မံလိုအပ်ငွေ၊ မြန်မာနိုင်ငံရဲတပ်ဖွဲ့ရှိ ဓာတုဗေဒစစ်ဆေးဌာနနဲ့ မှုခင်း ရဲတပ်ဖွဲ့၊ မှုခင်းသိပ္ပံလေ့ကျင်းရေးဌာနတို့အတွက် လိုအပ်သည့် ဓာတုဗေဒဆေးအရည်၊ ဆေးအမှုန့် ဝယ်ယူရန်လိုအပ်ငွေ၊ အကျဉ်းဦးစီးဌာနမှ အကျဉ်းသား၊ အချုပ်သားဦးရေ တိုးမြင့်လာသဖြင့် ၎င်းတို့ အား ကျွေးမွေးရန်လိုအပ်သော ရိက္ခာငွေ၊ အကျဉ်းထောင်၊ အကျဉ်းစခန်းများ တိုးချဲ့ ဆောက်လုပ် ပြင်ဆင်ရန် အတွက် လိုအပ်ငွေ၊ လုံခြုံရေးအရ အရေးပေါ်ပြင်ဆင်ရမည့် အဆောက်အဦများအတွက် လိုအပ်ငွေ၊ မြန်မာ နိုင်ငံလူ့အခွင့်အရေးကော်မရှင်နှင့် လွှတ်တော်လူ့အခွင့်အရေးကော်မတီတို့၏ အကြံပြုချက်များအရ လိုအပ် သော အကျဉ်းထောင်အဆောက်အဦများ ပြုပြင်ရန်လိုအပ်ငွေတို့အတွက် တင်ပြတောင်းခံထားခြင်း ဖြစ်ကြောင်း တင်ပြအပ်ပါတယ်။ ထောက်ပံ့အသုံးစရိတ် ကျပ်သန်းပေါင်း ၅၉.၂၅၀ သန်း တောင်းခံရခြင်းဟာ မြန်မာနိုင်ငံရဲတပ်ဖွဲ့မှ မလေးရှားနိုင်ငံ ကွာလာလမ်ပူမြို့မှာ ကျင်းပခဲ့တဲ့ (၁၀)ကြိမ်မြောက် အာဆီယံဝန်ကြီးအဆင့် နိုင်ငံဖြတ်ကျော် မှုခင်းဆိုင်ရာ အစည်းအဝေးမှာ အရှေ့တောင်အာရှဒေသတွင် ပုံမှန်မဟုတ်သော ရွှေ့ပြောင်းသွားလာမှု၌ ပါဝင်သူများကို လူသားအချင်းချင်း စာနာထောက်ထားမှုအကူအညီများ လျင်မြန်စွာ ထောက်ပံ့ပေးနိုင်ရေး အတွက် ရန်ပုံငွေတစ်ရပ်ထူထောင်ဖို့နဲ့ အဖွဲ့ဝင်နိုင်ငံတစ်နိုင်ချင်းစီက ထည့်ဝင်ရမယ့် အမေရိကန်ဒေါ်လာ ၅ သောင်းနှင့်ညီမျှသော မြန်မာကျပ်ငွေ ၅၉.၂၅၀ သန်းကို ထည့်သွင်း တောင်းခံထားခြင်းဖြစ်ကြောင်း တင်ပြအပ်ပါတယ်။ ငွေလုံးငွေရင်းအသုံးစရိတ် တောင်းခံငွေ ကျပ်သန်းပေါင်း ၃၆,၉၂၈.၅၇၉ သန်းမှာတော့ ဆောက်လုပ်ရေးလုပ်ငန်းများအတွက် တောင်းခံငွေ ကျပ်သန်းပေါင်း ၃၁,၃၁၄.၈ရ သန်းဟာ မြန်မာနိုင်ငံ လူ့အခွင့်အရေးကော်မရှင်မှ မြန်မာနိုင်ငံရဲတပ်ဖွဲရှိ အချုပ်ခန်းများကို ကြည့်ရှုစစ်ဆေးပြီး၊ ဘူးတံခါးများ ပြုပြင်သင့်ကြောင်း အကြံပြုချက်အရ တိုင်းဒေသကြီး၊ ပြည်နယ်ရဲတပ်ဖွဲ့ လုံခြုံရေးတပ်ဖွဲ့ခွဲနဲ့ တပ်ဖွဲ့ များမှာရှိတဲ့ အချုပ်ခန်းများနဲ့ ဘူးတံခါးများကို ပြင်ဆင်ဖို့အတွက်လိုအပ်သောငွေ၊ မြန်မာ-ဘင်္ဂလားဒေ့ရှ် နယ်စပ်ခြံစည်းရိုးကာရန်ခြင်း၊ ဆောင်ရွက်ဆဲလုပ်ငန်းများအတွက် လိုအပ်သောငွေ ခြံစည်းရိုးတစ်လျှောက် မှာရှိတဲ့ ကင်းစခန်း ၂ရ ခု ပြုပြင်ရေးလုပ်ငန်းအတွက်လိုအပ်ငွေ၊ မြန်မာ-ထိုင်းနယ်စပ်မှာရှိသော ကုန်သွယ်ရေး ဂိတ်ဖွင့်လှစ်ထားတဲ့ ကယားပြည်နယ် မယ်စဲနယ်မြေရဲစခန်းမှာရှိတဲ့ တပ်ဖွဲ့ဝင်များ ယာယီအဆောက်အအုံ အဖြစ်သာ နေထိုင်လျက်ရှိတဲ့အတွက် ၎င်းတပ်ဖွဲ့ဝင်များအတွက် ၆ ခန်းတွဲတစ်ထပ် အုတ်တိုက်တစ်လုံး တည်ဆောက်ရန် လိုအပ်ငွေများ ထည့်သွင်းတင်ပြ တောင်းခံထားပါတယ်။ ဒါ့အပြင် အကျဉ်းဦးစီးဌာနမှာဆောင်ရွက်ဆဲဖြစ်သော နေပြည်တော်၊ ဇမ္ဗူသီရိမြို့နယ်ရှိ နေပြည်တော် အချုပ်ထောင်အတွင်းတွင် လိုအပ်သော ဆောက်လုပ်ရေးလုပ်ငန်းများအတွက် ထည့်သွင်းတင်ပြတောင်းခံ ထားခြင်းဖြစ်ကြောင်း တင်ပြအပ်ပါတယ်။ စက်ပစ္စည်းအသုံးစရိတ်တောင်းခံငွေ ကျပ်သန်းပေါင်း ၂၁၇.၂၀၄ သန်းမှာ မြန်မာနိုင်ငံမူးယစ်ဆေးဝါး တားဆီးနှိမ်နှင်းရေးရဲတပ်ဖွဲ့နှင့် ထိုင်းနိုင်ငံ မူးယစ်ဆေးဝါး ထိန်းချုပ်ရေး အဖွဲ့ OMCB တို့အကြား မူးယစ်ဆေးဝါးတားဆီးနှိမ်နှင်းရေးနှင့် ထိန်းချုပ်ရေးပူးပေါင်း ဆောင်ရွက်မှုဆိုင်ရာ သဘောတူစာလွှာမှာပါရှိတဲ့အတိုင်း မြန်မာနိုင်ငံရဲတပ်ဖွဲ့သုံးပစ္စည်းများ ဝယ်ယူရန် ထောက်ပံ့ပေးသည့် အမေရိကန်ဒေါ်လာ ၁၈၃,၂၉၄.၇၆ နဲ့ညီမျှတဲ့ မြန်မာကျပ်ငွေ ၂၁၇.၂၀၄ သန်းကို ဘဏ္ဍာရေးလုပ်ထုံး လုပ်နည်းများနဲ့ အညီဆောင်ရွက်နိုင်ဖို့အတွက် အရအသုံးစာရင်းဖော်ပြပြီး တင်ပြထားခြင်းဖြစ်ကြောင်း တင်ပြအပ်ပါတယ်။ အခြားအသုံးစရိတ်တောင်းခံငွေ ကျပ်သန်းပေါင်း ၅,၃၉၆.၅၀၅ သန်းဟာ ပြည်ထဲရေးဝန်ကြီးဌာနရှိ တပ်ဖွဲ့ဦးစီးဌာနများမှ မြေလျော်ကြေးပေးချေခြင်း၊ နေပြည်တော်စည်ပင်သာယာရေးကော်မတီသို့ မြေတန်ဖိုး ပေးသွင်းခြင်းနဲ့ ကုန်သွယ်လုပ်ငန်းခွန် ၅ ရာခိုင်နှုန်း ပေးသွင်းခြင်းတို့အတွက် လိုအပ်သောငွေများကို တင်ပြတောင်းခံထားခြင်း ဖြစ်ပါတယ်။ ဝန်ကြီးဌာနရဲ့ တင်ပြတောင်းခံထားသော ဖြည့်စွက်ရန်ပုံငွေ ကျပ်သန်းပေါင်း ၅၀,၄၃၉.၇၃ သန်း တင်ပြတောင်းခံခြင်းမှာ ဝန်ကြီးဌာနရဲ့ အမှန်တကယ် လိုအပ်လျက် ရှိတဲ့ လျာထားချက်များကိုသာ စိစစ်တင်ပြတောင်းခံထားခြင်းဖြစ်တဲ့အတွက် ပြည်ထောင်စုလွှတ်တော်မှ သုံးသပ်ခွင့်ပြုပေးနိုင်ပါရန် လေးစားစွာ တင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ကာကွယ်ရေးဝန်ကြီးဌာန ရှင်းလင်းတင်ပြဖို့ ဖြစ်ပါတယ်။</speech>
<speech><agency id="15">ဗိုလ်ချုပ်မြင့်နွယ်(ဒုတိယဝန်ကြီး၊ ကာကွယ်ရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်တော်ကြီးများ မင်္ဂလာအပေါင်းနှင့် ပြည့်စုံ ပါစေကြောင်း ဦးစွာ နှုတ်ခွန်းဆက်သအပ်ပါတယ်။ ကျွန်တော်ကတော့ ကာကွယ်ရေးဝန်ကြီးဌာနမှ ဒုတိယ ဝန်ကြီး ဗိုလ်ချုပ်မြင့်နွယ် ဖြစ်ပါတယ်။ ၂၀၁၆-၂၀၁ရ ခု ဘဏ္ဍာရေးနှစ် ဖြည့်စွက်ခွင့်ပြုငွေ ကျပ်ဘီလီယံ ၁၀၀ တောင်းခံမှုကို ပြည်ထောင်စုလွှတ်တော်သို့ ရှင်းလင်းတင်ပြသွားမှာ ဖြစ်ပါတယ်။ ပါဝါပွိုင့်သုံးစွဲခွင့် ပြုပါရန် တင်ပြအပ်ပါတယ်။ ၂၀၁၆-၂၀၁ရ ခု၊ ဘဏ္ဍာရေးနှစ် ပြုပြင်ပြီးခန့်မှန်းငွေစာရင်းဟာ ဆိုရင် ကျပ် ၁၀၀ ဘီလီယံ ဖြစ်ပါတယ်။ RE တွင် ဖြည့်စွက်တောင်းခံထားသော ကျပ် ၁၀၀ ဘီလီယံတွင် သာမန်အသုံးစရိတ် ကျပ် ၁၀ ဘီလီယံနှင့် ငွေလုံးငွေရင်းအသုံးစရိတ် ကျပ် ၈၉ ဘီလီယံတို့ ပါဝင်ပါတယ်။ ဖြည့်စွက်တောင်းခံငွေ အသေးစိတ် စာရင်းဟာ တင်ပြပါအတိုင်း ဖြစ်ပါတယ်။ သာမန်အသုံး စရိတ်၊ ငွေလုံးငွေရင်းအသုံးစရိတ် စုစုပေါင်း ဖြည့်စွက် တောင်းခံငွေ ကျပ် ၁၀၀ ဘီလီယံဖြစ်ကြောင်း တင်ပြအပ်ပါတယ်။ ၂၀၁၆-၂၀၁ရ ခု ဘဏ္ဍာရေးနှစ် ရငွေအတွက် ရှင်းလင်းချက်အား တင်ပြအပ်ပါတယ်။ သာမန် ရငွေ၊ BE ခွင့်ပြု ငွေကျပ် ၉၅ ဘီလီယံမှာ ဖြည့်စွက်ရငွေကျပ် ၁၀ ဘီလီယံ လျော့နည်းနေသဖြင့် RE တွင် ကျပ် ၈၅ ဘီလီယံ လျာထားပါတယ်။ လျော့နည်းရတဲ့ အကြောင်းရင်းမှာ Dagon City စီမံကိန်း အပါအဝင် ကုမ္ပဏီ (၄)ခု စာချုပ်ပယ်ဖျက်ခြင်း၊ တပ်ပိုင်မြေများပေါ်ရှိတဲ့ ကာကွယ်ရေးရငွေသို့ ငွေပေးသွင်းလုပ်ကိုင် နေသည့်လုပ်ငန်းများ ပိတ်သိမ်းခဲ့ခြင်း၊ စက်မှုဝန်ကြီးဌာနမှ လွှဲပြောင်းရယူခဲ့တဲ့ စက်ရုံ (၄)ရုံမှ ကား (၆၅)စီး ရောင်းရငွေကို လျာထားသော်လည်း အမှန်တကယ်တွင် မရောင်းချရခြင်းနှင့် မြန်မာ့ဆက်သွယ်ရေးသို့ ငှားရမ်းထားသော EiChannel ငှားရမ်းခများ လျော့နည်းရရှိခြင်းတို့ကြောင့် ဖြစ်ပါတယ်။ ၂၀၁၆-၂၀၁ရ ခု ဘဏ္ဍာရေးနှစ် သာမန်အသုံးစရိတ်အတွက် ရှင်းလင်းချက်အား တင်ပြအပ် ပါတယ်။ လစာနဲ့စရိတ် အနေနဲ့ BE ခွင့်ပြုငွေ ကျပ် ၇၃ရ ဘီလီယံ ဖြစ်သော်လည်း ဖြည့်စွက်ခွင့်ပြုငွေကို ကျပ် ၅ ဘီလီယံ တိုးမြှင့်တောင်းခံထားပါတယ်။ တိုးမြှင့်တောင်းခံရခြင်းကတော့ အဆင့်တိုးမြှင့်လာသော အရာရှိများနှင့် အရပ်သားများ၏ ကွာခြားလစာနှင့်စရိတ်၊ လေထီးလစာ၊ ရေငုပ်လစာ၊ လေယာဉ်ပျံသန်းမှု လစာ၊ ပါရဂူလစာစရိတ်၊ ဝတ်စုံစရိတ် စသည့် ခံစားခွင့်ရှိသည့် လူဦးရေတိုးတက်လာခြင်းအတွက် ထပ်မံ လိုအပ်ငွေ ကျပ် ၅ ဘီလီယံ၊ တက္ကသိုလ်လေ့ကျင့်ရေးတပ်များတွင် စခန်းချလေ့ကျင့်ရေးအတွက် တပ်ဖွဲ့ဝင် ကျောင်းဆရာ/ဆရာမ၊ ကျောင်းသား/ကျောင်းသူ ၁၈၅၈ ဦး၊ အရပ်သားအလုပ်သမား ၃၉ ဦး တို့ရဲ့ လစာ နှင့်စရိတ်၊ စရိတ်ချီးမြှင့်ငွေများ တောင်းခံလာခြင်းအတွက် ထပ်မံလိုအပ်ငွေ ကျပ် ၁၄၉.၈၈၀ သန်း၊ ဒေသ စရိတ် ခံစားခွင့်နှုန်းထားများ တိုးမြှင့်ခြင်း၊ ပြင်ဆင်သတ်မှတ်ခဲ့ခြင်းကြောင့် တိုးမြှင့်တောင်းခံလာခြင်း အတွက် ထပ်မံလိုအပ်ငွေကျပ် ၁၃၇.၈၀၄ သန်းတို့အား တောင်းခံရခြင်းဖြစ်ပါတယ်။ ပို့ဆောင်ရေးအသုံးစရိတ်အနေနဲ့ BE မှာ ကျပ် ၁၆ ဘီလီယံ လျာထားပြီး၊ ဖြည့်စွက်ခွင့်ပြုငွေ ကျပ် ၂ ဘီလီယံ တိုးမြှင့်တောင်းခံထားပါတယ်။ တိုးမြှင့်တောင်းခံရခြင်းမှာ မီးရထားဝရမ်းဖြင့် ပေးချေရသည့် ရထားလက်မှတ်ခ နှုန်းထားများအား လက်မှတ်ခ၏ ၇၅ ရာခိုင်နှုန်းမှ ၁၀၀ ရာခိုင်နှုန်းသို့ ပြောင်းလဲ ကောက်ခံခြင်းနှင့် ဝေးလံ၍ဝရမ်းမသုံးစွဲနိုင်သော ဒေသများမှာရှိတဲ့ တပ်ရင်း/တပ်ဖွဲ့များမှ အရာရှိစစ်သည် များ တာဝန်ဖြင့်သွားလာရာတွင် ပုဂ္ဂလိကယာဉ်များ စီးနင်းရာ၌ ပေးချေရခြင်းများအတွက် ထပ်မံလိုအပ်ငွေ ဖြစ်ပါတယ်။ အထွေထွေအသုံးစရိတ်အနေနဲ့ BE မှာ ကျပ် ၁ရရ ဘီလီယံ လျာထားပြီး၊ ဖြည့်စွက်ခွင့်ပြုငွေ ကျပ် ၂ ဘီလီယံအား တိုမြှင့်တောင်းခံထားပါတယ်။ တိုးမြှင့်တောင်းခံရခြင်းမှာ လေယာဉ်တွင် အသုံးပြုရန် လိုအပ်သော အရေးကြီးပစ္စည်းများဝယ်ယူရန်အတွက် ထပ်မံလိုအပ်ငွေ ဖြစ်ပါတယ်။ ၂၀၁၆-၂၀၁ရ ခုနှစ် ဘဏ္ဍာရေးနှစ်၊ ငွေလုံးငွေရင်းအသုံးစရိတ် ရှင်းလင်းချက်နဲ့ပတ်သက်ပြီး ဆောက်လုပ်ရေးအသုံးစရိတ်မှာ BE မှာ ကျပ် ၂၃၃ သန်း လျာထားပြီး ဖြည့်စွက်ခွင့်ပြုငွေဟာ ကျပ် ၄၈ ဘီလီယံ တိုးမြှင့်တောင်းခံထားပါတယ်။ တိုးမြှင့်တောင်းခံရခြင်းမှာ ၂၀၁၄-၂၀၁၅ ခုနှစ် ဆောက်လုပ်ရေး လုပ်ငန်းများအတွက် ကုန်သွယ်လုပ်ငန်းခွန် ၅ ရာခိုင်နှုန်း ပေးချေရန်အတွက် ထပ်မံလိုအပ်ငွေကျပ် ၄ ဘီလီယံ၊ တပ်ရင်း/တပ်ဖွဲ့များအတွက် အုပ်ချုပ်မှု၊ လူနေမှု၊ ပညာရပ်ဆိုင်ရာအဆောက်အဦများ၊ ဆက်စပ် လုပ်ငန်းများ၊ တပ်တွင်းလမ်းများ ဆောက်လုပ်ရန်အတွက် ထပ်မံလိုအပ်ငွေ ကျပ် ၄၃ ဘီလီယံ ဖြစ်ပါတယ်။ သီးသန့်ရန်ပုံငွေအနေနဲ့ ဖြည့်စွက်ခွင့်ပြုငွေ ကျပ် ၃ ဘီလီယံအား တောင်းခံထားပါတယ်။ တောင်းခံ ရခြင်းမှာ သဘာဝဘေးအန္တရာယ်များ (လေပြင်းတိုက်၊ မိုးသီးကြွေ၊ ငလျင်လှုပ်၊ ရေကြီး)ခြင်း အစရှိတဲ့ ပျက်စီးခဲ့ရသော အဆောက်အဦများကြောင့် ပြင်ဆင်ရန်အတွက် ဖြစ်ပါတယ်။ ၂၀၁၆ ခုနှစ်၊ သြဂုတ်လ ၃၀ ရက်နေ့ ဒုတိယအကြိမ်မြောက် ပြည်ထောင်စုလွှတ်တော် ဒုတိယပုံမှန်အစည်းအဝေး ဒသမနေ့ အစီအစဉ်မှာ ရှင်းလင်းတင်ပြခဲ့ပြီး လွှတ်တော်ရဲ့ အတည်ပြုချက် ရရှိခဲ့ပြီးဖြစ်ပါတယ်။ စက်ပစ္စည်းအသုံးစရိတ်အနေနဲ့ BE မှာ ကျပ် ၁,၀၁၀ ဘီလီယံ လျာထားပြီး ဖြည့်စွက်ခွင့်ပြုငွေ ကျပ် ၃ရ ဘီလီယံ တိုးမြှင့်တောင်းခံထားပါတယ်။ တိုးမြှင့်တောင်းခံရခြင်းမှာ စစ်လက်နက်ပစ္စည်းများ ဝယ်ယူရေးအတွက် သက်ဆိုင်ရာ ညွှန်ကြားရေးမှူးရုံးများမှ ထပ်မံလိုအပ်ငွေ ကျပ် ၂ ဘီလီယံ၊ တပ်မတော် (လေ)၏ အရေးကြီးပစ္စည်းများအတွက် Down Payment ပေးချေရန်အတွက် ထပ်မံလိုအပ်ငွေ ကျပ် ၃၅ ဘီလီယံတို့ပဲ ဖြစ်ပါတယ်။ သို့ဖြစ်ပါ၍ ကာကွယ်ရေးဝန်ကြီးဌာန၏ ၂၀၁၆-၂၀၁ရ ဘဏ္ဍာရေးနှစ် ဖြည့်စွက်ခွင့်ပြု ငွေကျပ် ဘီလီယံ ၁၀၀ အား ပြည်ထောင်စုလွှတ်တော်ကြီးမှ အတည်ပြုပေးနိုင်ပါရန် လေးစားစွာ တင်ပြအပ် ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျာ။ ပြည်ထောင်စုလွှတ်တော် ဆိုင်ရာနည်းဥပဒေ ၁၀ နည်းဥပဒေခွဲ(က)မှာ လွှတ်တော်အစည်းအဝေးကို ညနေ ၄ နာရီအထိ ကျင်းပ ရမယ်လို့ ပြဋ္ဌာန်းထားပြီးတော့ နည်းဥပဒေခွဲ(ခ)မှာ သတ်မှတ်ချိန်ထက် ကျော်လွန်ဆောင်ရွက်ဖို့ လိုအပ်လို့ ရှိရင် လွတ်တော်ရဲ့ သဘောတူဆုံးဖြတ်ချက်ရယူပြီးတော့ ဆောင်ရွက်နိုင်တယ်လို့ ကျွန်တော်တို့ ပြဋ္ဌာန်း အခု ကျွန်တော်တို့ ညနေ ၄ နာရီ ရှိပြီဖြစ်ပါတယ်။ ကျွန်တော်တို့ ဆက်လက်ဆွေးနွေးဖို့က ဝန်ကြီးဌာန ၃ ခုပဲ ကျန်ရှိတော့တဲ့အတွက်ကြောင့် ကျွန်တော်တို့ ဆက်လက်ဆွေးနွေးဖို့ လွှတ်တော်ရဲ့ သဘော တူညီချက်ရယူပါ့မယ်။ ကျွန်တော်တို့ လွှတ်တော်အစည်းအဝေးကို ၄ နာရီထက် ကျော်လွန်ဆောင်ရွက်ဖို့ လွှတ်တော်က သဘောတူပါသလားခင်ဗျာ။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">လွှတ်တော်က သဘောတူတဲ့အတွက် အစည်းအဝေးကို ဆက်လက်ဆောင်ရွက်မှာ ဖြစ်ပါတယ်။ နိုင်ငံတော်အတိုင်ပင်ခံရုံးဝန်ကြီးဌာန ရှင်းလင်းဖို့ ဖြစ်ပါတယ်။</speech>
<speech><agency id="32">ဦးခင်မောင်တင်(ဒုတိယဝန်ကြီး၊ နိုင်ငံတော်အတိုင်ပင်ခံရုံးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်တော်ကြီးများ၊ ဧည့်သည်တော်ကြီးများ၊ ပြည်ထောင်စုဝန်ကြီးနှင့် ဒုတိယဝန်ကြီးများအားလုံး ကိုယ်၏ ကျန်းမာခြင်း၊ စိတ်၏ချမ်းသာခြင်းနှင့် ပြည့်စုံပါစေကြောင်း ဆုမွန်ကောင်းတောင်းရင်း နှုတ်ခွန်းဆက်သအပ်ပါတယ် ခင်ဗျာ။ ကျွန်တော်ကတော့ နိုင်ငံတော်အတိုင်ပင်ခံရုံးဝန်ကြီးဌာန ဒုတိယဝန်ကြီး ဦးခင်မောင်တင် ဖြစ်ပါတယ်။ ပြည်ထောင်စုလွှတ်တော်ကို တင်ပြထားတဲ့ ၂၀၁၆-၂၀၁ရ ခု ဘဏ္ဍာရေးနှစ် ဖြည့်စွက်ရန်ပုံငွေ ခွင့်ပြုငွေ စာရင်း၊ပြုပြင်ပြီးရသုံးမှန်းခြေငွေစာရင်းနဲ့ ပြည်ထောင်စု၏ နောက်ထပ်ဘဏ္ဍာငွေ ခွဲဝေသုံးစွဲရေးဥပဒေကြမ်း မှာ ပါဝင်တဲ့ နိုင်ငံတော်အတိုင်ပင်ခံရုံးဝန်ကြီးဌာန၏ ဖြည့်စွက်ခွင့်ပြုငွေကျပ် ၁၄၈.၁၆၁ သန်းတောင်းခံခြင်း အား ရှင်းလင်းတင်ပြသွားမှာ ဖြစ်ပါတယ်။ နိုင်ငံတော်အတိုင်ပင်ခံရုံး ဝန်ကြီးဌာန၏ ရသုံးမှန်းခြေငွေစာရင်းတင်ပြစဉ်က ငွေစာရင်းခေါင်းစဉ် “ဝ၁၀၂-စရိတ်ချီးမြှင့်ငွေ”ခေါင်းစဉ်အောက်မှာ ပြည်ထောင်စုဝန်ကြီးနဲ့ အမြဲတမ်းအတွင်းဝန် (၁)ဦးရဲ့ ဘဏ္ဍာရေးနှစ်တစ်နှစ်အတွင်း ချီးမြှင့်ငွေ ကျပ် ၄၅.၄၈၀ သန်းကိုသာလျင် ထည့်သွင်းလျာထားခဲ့ပါတယ်။ သို့သော်လည်း နိုင်ငံတော်သမ္မတရုံး၏ ၄-၇-၂၀၁၆ ရက်စွဲပါအမိန့်အမှတ်၊ (၄၉/၂၀၁၆)ဖြင့် ဒုတိယဝန်ကြီး တစ်ဦးခန့်အပ်ခြင်း၊ ၁၁-၇-၂၀၁၆ ရက်စွဲပါ အမိန့်အမှတ်(၅၁/၂၀၁၆) ဖြင့် ငြိမ်းချမ်းရေးကော်မရှင် ဖွဲ့စည်းခွင့် အမိန့်အရ ငြိမ်းချမ်းရေးကော်မရှင် ဥက္ကဋ္ဌကို ပြည်ထောင်စုဝန်ကြီးအဆင့်သတ်မှတ်ခြင်း၊ ငြိမ်းချမ်းရေး ကော်မရှင် ဒုတိယဥက္ကဋ္ဌ၊ အတွင်းရေးမှူးနှင့် အဖွဲ့ဝင်များ၊ အကြံပေးအဖွဲ့ခေါင်းဆောင်နှင့် အဖွဲ့ဝင်များ၊ အထောက်အကူပြု အဖွဲ့ခေါင်းဆောင်နှင့် အဖွဲ့ဝင်များအား ပြည်ထောင်စုအစိုးရအဖွဲ့၏ ၁၈-၈-၂၀၁၆ ရက်စွဲပါ ပြည်ထောင်စုအစိုးရအဖွဲ့ အစည်းအဝေးအမှတ်စဉ် ၁၀/၂၀၁၆ အရ လစာနှင့်စရိတ်များ ခွင့်ပြုခဲ့ခြင်းကြောင့် “ဝ၁၀၂-စရိတ်ချီးမြှင့်ငွေများ” ခေါင်းစဉ်အောက်မှာ ဖြည့်စွက်ခွင့်ပြုငွေ ကျပ် ၁၄၈.၁၆၁ သန်း တောင်းခံ တင်ပြရခြင်း ဖြစ်ပါတယ်။ အဲဒီမှာ ဒုတိယဝန်ကြီးတစ်ဦး၊ ငြိမ်းချမ်းရေးကော်မရှင် ဥက္ကဋ္ဌတစ်ဦး၊ ဒုတိယဥက္ကဋ္ဌနှင့် အဖွဲ့ဝင် ၄ ဦး၊ အကြံပေးအဖွဲ့ အဖွဲ့ခေါင်းဆောင်နဲ့ အဖွဲ့ဝင် ၂ ဦး၊ အထောက်အကူပြု အဖွဲ့ခေါင်းဆောင်နဲ့ အဖွဲ့ဝင်၆ ဦးတို့ အတွက် စရိတ်ချီးမြှင့်ငွေစုစုပေါင်း ၁၄၈.၁၆၁ သန်း ဖြစ်ကြောင်း တင်ပြလိုပါတယ်ခင်ဗျာ။ လေးစားအပ်ပါသော ပြည်ထောင်စုလွှတ်တော် နာယကြီးခင်ဗျာ။ သို့ဖြစ်တဲ့အတွက် နိုင်ငံတော် အတိုင်ပင်ခံရုံးဝန်ကြီးဌာနမှ တင်ပြထားသော ၂၀၁၆-၂၀၁ရ ခုနှစ်၊ ဘဏ္ဍာရေးနှစ် ဖြည့်စွက်ခွင့်ပြုငွေ ၁၄၈.၁၆၁ သန်း တင်ပြတောင်းခံခြင်းကို ပြည်ထောင်စုလွှတ်တော်မှ အတည်ပြု ပေးပါရန် လေးစားစွာ တင်ပြအပ်ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">ပို့ဆောင်ရေးနှင့်ဆက်သွယ်ရေးဝန်ကြီးဌာန ရှင်းလင်းတင်ပြဖို့ ဖြစ်ပါတယ်။</speech>
<speech><agency id="31">ဦးကျော်မျိုး(ဒုတိယဝန်ကြီး၊ ပို့ဆောင်ရေးနှင့်ဆက်သွယ်ရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်ကြီးများ၊ ဖိတ်ကြားထားသော ဧည့်သည်တော်ကြီးများ၊ ပြည်ထောင်စုဝန်ကြီးများနှင့် ဒုတိယဝန်ကြီးများအားလုံး မင်္ဂလာအပေါင်းနဲ့ ပြည့်စုံကြပါစေလို့ ဆုမွန်ကောင်းတောင်းအပ်ပါတယ်ခင်ဗျာ။ ပို့ဆောင်ရေးနှင့် ဆက်သွယ်ရေးဝန်ကြီးဌာန ဒုတိယဝန်ကြီး ကျွန်တော် ဦးကျော်မျိုးမှ ၂၀၁၆-၂၀၁ရ ဘဏ္ဍာရေးနှစ်အတွက် ဖြည့်စွက်ခွင့်ပြုငွေစာရင်း၊ ပြုပြင်ပြီးအရအသုံးခန့်မှန်းခြေငွေစာရင်းနဲ့ နောက်ထပ်ဘဏ္ဍာငွေခွဲဝေသုံးစွဲရေးဥပဒေကြမ်းနဲ့ စပ်လျဉ်း၍ ရှင်းလင်းတင်ပြသွားမှာဖြစ်ပါတယ်။ ပို့ဆောင်ရေးနှင့် ဆက်သွယ်ရေးဝန်ကြီးဌာန ဝန်ကြီးရုံးအပါအဝင် ဦးစီးဌာန ၁၁ ခု၊ စီးပွားရေး အဖွဲ့အစည်း ၅ ခုနှင့် ပြည်ထောင်စုဘဏ္ဍာရန်ပုံငွေစာရင်း ပြင်ပမှဆောင်ရွက်သော နိုင်ငံတော်ပိုင် စီးပွားရေးအဖွဲ့အစည်း ၃ ခု၊ စုစုပေါင်းဌာနခွဲ အဖွဲ့အစည်း ၁၉ ခုဖြင့် ဖွဲ့စည်းထားပါတယ်။ ပို့ဆောင်ရေးနှင့် ဆက်သွယ်ရေးဝန်ကြီးဌာနရှိ ဦးစီးဌာနများနှင့် စီးပွားရေးအဖွဲ့အစည်းများမှ တောင်းခံသည့် စုစုပေါင်း ဖြည့်စွက်ခွင့်ပြုရန်ပုံငွေမှာ ကျပ် ၃၅.၈၈၅ ဘီလီယံ ဖြစ်ပါတယ်။ အဲဒီမှာ သာမန်အသုံးစရိတ်ကျပ် ၇.၈၃၉ ဘီလီယံ၊ ငွေလုံးငွေရင်းအသုံးစရိတ်ကျပ် ၂၅,၅၄၆ ဘီလီယံနဲ့ ကြွေးမြီအသုံးစရိတ် ကျပ် ၂.၅ ဘီလီယံတို့ ဖြစ်ပါတယ်။ သာမန်အသုံးစရိတ်သည် မဖြစ်မနေသုံးစွဲရမည့် အသုံးစရိတ်များအတွက်သာ တောင်းခံ ထားခြင်းဖြစ်ပါတယ်။ ရေအရင်းအမြစ်နဲ့ မြစ်ချောင်းများ ဖွံ့ဖြိုးတိုးတက်ရေးဦးစီးဌာနအနေဖြင့် အမျိုးသား အဆင့်ရေအရင်းအမြစ်ကော်မတီမှ ဆောင်ရွက်သည့် လုပ်ငန်းများအတွက် ကုန်ကျစရိတ်၊ ဆက်သွယ်ရေး ညွှန်ကြားမှုဦးစီးဌာနနှင့် သတင်းအချက်အလက်နည်းပညာနဲ့ Cyber လုံခြုံရေးဦးစီးဌာနတို့မှ နိုင်ငံတော် သမ္မတရုံး၏ ခွင့်ပြုချက်ဖြင့် ဝန်ထမ်း လစ်လပ်ရာထူးများ ခန့်ထားခြင်း၊ ရာထူးတိုးမြှင့်ခြင်းနှင့် ဝန်ထမ်းများ ပြောင်းရွှေ့ခြင်းအတွက် ကုန်ကျစရိတ်၊ မြန်မာ့စာတိုက်လုပ်ငန်းမှ ပင်စင်လုပ်သက်စုငွေအတွက် ကုန်ကျ စရိတ်များ တောင်းခံခြင်းဖြစ်ပါတယ်။ ပြည်တွင်းရေကြောင်းပို့ဆောင်ခြင်းအနေနဲ့ကတော့ နိုင်ငံတော်မှ စီမံခန့်ခွဲသည့် အစိုးရဌာနတစ်ခု အဖြစ် ပြည်ထောင်စုအစိုးရအဖွဲ့ အစည်းအဝေးအမှတ်စဉ်(၆/၂၀၁၆)ရဲ့ ခွင့်ပြုချက်ဖြင့် ပြည်ထောင်စု ဘဏ္ဍာရန်ပုံငွေအတွင်း ပြန်လည်ဝင်ရောက်လာခြင်းကြောင့် သာမန်အသုံးစရိတ်အတွက် တောင်းခံထားခြင်း ဖြစ်ပါတယ်။ ငွေလုံးငွေရင်းအသုံးစရိတ်အနေနဲ့ ရေအရင်းအမြစ်နဲ့ မြစ်ချောင်းများ ဖွံ့ဖြိုးတိုးတက်ရေး ဦးစီးဌာနအနေနဲ့ ၂၀၁၄-၂၀၁၅ ဘဏ္ဍာရေးနှစ်မှာ ပေးချေရန်ကျန်ရှိတဲ့ ကုန်သွယ်လုပ်ငန်းခွန်နဲ့ ရေယာဉ် အကြီးစား ပြင်ဆင်ကုန်ကျစရိတ်၊ လေကြောင်းပို့ဆောင်မှုဦးစီးဌာနမှ ၂၀၁၄-၂၀၁၅ ဘဏ္ဍာရေးနှစ်တွင် ပေးချေရန်ကျန်ရှိသည့် ကုန်သွယ်လုပ်ငန်းခွန်၊ ဖလမ်းလေဆိပ်နှင့် ဟံသာဝတီအပြည်ပြည်ဆိုင်ရာလေဆိပ် ဖွံ့ဖြိုးရေးလုပ်ငန်းကုန်ကျစရိတ်၊ မိုးလေဝသနှင့် ဇလဗေဒညွှန်ကြားမှုဦးစီးဌာနမှ ဒုတိယသမ္မတ-၂ ၏ လမ်းညွှန်မှုအရ တိုင်းဒေသကြီးနှင့် ပြည်နယ်များရှိ စခန်းများတွင် Advance Weather Observation Station အလုံး ၁၀၀ အတွက် နိုင်ငံတော်အထောက်အပံ့နှင့် ကုန်သွယ်လုပ်ငန်းခွန်၊ မြန်မာနိုင်ငံ ရေကြောင်းပညာတက္ကသိုလ်၊ ကုန်းလမ်းပို့ဆောင်ရေးညွှန်ကြားမှုဦးစီးဌာနနှင့် ဗဟိုဆက်သွယ်ရေးကျောင်း တို့အား ၂၀၁၄-၂၀၁၅ ဘဏ္ဍာရေးနှစ်တွင် ပေးချေရန်ကျန်ရှိသည့် ကုန်သွယ်လုပ်ငန်းခွန်နှင့် မြန်မာ့ မီးရထားမှ ကွန်ကရစ်ဇလီဖားစက်ရုံများ တည်ဆောက်ခြင်း၊ မြစ်ငယ်တံတားတည်ဆောက်ရေးစီမံကိန်း၊ စက်ခေါင်းသစ်စက်ရုံနှင့် လူစီးတွဲသစ် တည်ဆောက်ခြင်းတို့အတွက် ထပ်မံတောင်းခံခြင်းဖြစ်ပြီး ပြည်တွင်း ရေကြောင်းပို့ဆောင်ရေးမှ ဂျပန်နိုင်ငံအစိုးရအကူအညီဖြင့် ရေယာဉ်နှစ်စီးအပါအဝင် စက်ကိရိယာ တန်ဆာပလာဝယ်ယူရန်နှင့် ကြွေးမြီအသုံးစရိတ်အတွက် မြန်မာ့ဆိပ်ကမ်းအာဏာပိုင်မှ ချေးယူထားငွေ အား ပြန်လည်ပေးဆပ်ရန် လျာထားတောင်းခံထားခြင်း ဖြစ်ပါတယ်။ ပို့ဆောင်ရေးနှင့် ဆက်သွယ်ရေးဝန်ကြီးဌာနရှိ ဦးစီးဌာနများအနေဖြင့် အသုံးစရိတ်လျာထားငွေ ကျပ် ၆.၃၆၈ ဘီလီယံနှင့် စီးပွားရေးအဖွဲ့အစည်းများအနေဖြင့် အသုံးစရိတ် လျာထားငွေကျပ် ၂၉.၅၁ရ ဘီလီယံ၊ စုစုပေါင်းကျပ် ၃၅.၈၈၅ ဘီလီယံဖြစ်ပြီး မူလခွင့်ပြုငွေကျပ် ၈၆၉.၆၀ရ ဘီလီယံ အပေါ်မှာ ဖြည့်စွက်တောင်းခံငွေမှာ ၄.၁၃ ရာခိုင်နှုန်းသာ တောင်းခံထားခြင်းဖြစ်ကြောင်း တင်ပြအပ်ပါတယ်။ ရငွေအပိုင်းမှာ တင်ပြရမယ်ဆိုရင် ဦးစီးဌာနများအနေနဲ့ လျာထားငွေကျပ် ၁၄၃.၅၄၂ ဘီလီယံ နှင့် စီးပွားရေး အဖွဲ့အစည်းများအနေနဲ့ လျာထားငွေကျပ် ၁၂.၁၀၂ ဘီလီယံ၊ စုစုပေါင်းကျပ် ၁၅၅.၆၄၄ ဘီလီယံ ဖြစ်ပြီး မူလခွင့်ပြုငွေကျပ် ၁,၁၄၄.၈၉၆ ဘီလီယံတွင် တိုးမြှင့်လျာထားငွေမှာ ၁၃.၅၉ ရာခိုင်နှုန်း ဖြစ်ကြောင်း တင်ပြအပ်ပါတယ်။ ဒါကတော့ ကျွန်တော်တို့ ဌာနအလိုက် အသေးစိတ်ဖော်ပြခြင်း ဖြစ်ပါတယ်။ ကျွန်တော် ငဲ့ညှာသောအားဖြင့် အသေးစိတ်တော့ မရှင်းပြတော့ပါဘူး။ ပြည်ထောင်စုဘဏ္ဍာငွေရန်ပုံငွေစာရင်း ပြင်ပမှ ဆောင်ရွက်နေတဲ့ နိုင်ငံတော်ပိုင်စီးပွားရေးအဖွဲ့အစည်းများမှ သာမန်အသုံးစရိတ်ငွေကျပ် ၃.၀၂၁ ဘီလီယံ၊ ငွေလုံးငွေရင်းအသုံးစရိတ် ကျပ် ၁၃၉.၆၇၃ ဘီလီယံနဲ့ ကြွေးမြီအသုံးစရိတ် ကျပ် ၃၆.၁၆၁ ဘီလီယံ၊ စုစုပေါင်းတိုးမြှင့်လျာထားငွေကျပ် ၁၇၈.၈၅၅ ဘီလီယံ ပါဝင်ပါတယ်။ သာမန်အသုံးစရိတ်တွင် မြန်မာ့ဆိပ်ကမ်းအာဏာပိုင်အနေဖြင့် ကုန်ကြမ်းဝယ်ယူခြင်း၊ ပြင်ဆင် ထိန်းသိမ်းစရိတ်၊ နိုင်ငံတော်သို့ထည့်ဝင်ငွေ၊ ဝင်ငွေခွန်နှင့် မြန်မာ့သင်္ဘောကျင်းလုပ်ငန်းအနေဖြင့် ကုန်သွယ် လုပ်ငန်းခွန်အတွက် တိုးမြှင့်လျာထားတာ ဖြစ်ပါတယ်။ ငွေလုံးငွေရင်းစရိတ်မှာတော့ မြန်မာ့ဆိပ်ကမ်း အာဏာပိုင်အနေနဲ့ ပြည်ထောင်စုစာရင်းစစ်ချုပ်ရုံးရဲ့ သဘောထားမှတ်ချက်အရ မြန်မာ့သစ်လုပ်ငန်းသို့ ပေးချေရမည့်မြေ၊ အဆောက်အအုံနှင့် ပုံသေပိုင်ပစ္စည်းများတန်ဖိုး၊ ဆွဲရေယာဉ်အသစ် ၁ စီး တည်ဆောက်ခြင်း အတွက်လိုငွေ၊ တည်ဆောက်ရေးလုပ်ငန်းများအတွက် ကုန်သွယ်လုပ်ငန်းခွန်တို့ဖြစ်ပြီး မြန်မာအမျိုးသား လေကြောင်းမှ ချေးယူငွေဖြင့် ဆောင်ရွက်မည့် ရင်းနှီးမြှုပ်နှံမှုများအတွက် တိုးမြှင့်လျာထားခြင်းဖြစ်ပါတယ်။ ကြွေးမြီအသုံးစရိတ်မှာကတော့ မြန်မာ့ဆိပ်ကမ်းအာဏာပိုင်အနေနဲ့ မြန်မာအမျိုးသားလေကြောင်း နှင့် ပြည်တွင်းရေကြောင်းပို့ဆောင်ရေးသို့ ထုတ်ချေးငွေအတွက် လျာထားခြင်းဖြစ်ပြီး မြန်မာအမျိုးသား လေကြောင်းအနေနဲ့ ATR 72 600 လေယာဉ် ၆ စီး အရစ်ကျ အရင်းပြန်ဆပ်ငွေ၊ တရုတ် MA 60 လေယာဉ် ၃ စီး၏ ၂၀၁၅-၂၀၁၆ ဘဏ္ဍာရေးနှစ်အတွက် ပေးဆပ်ခြင်းမပြုခဲ့ရသော အရင်းငွေနဲ့ ၂၀၁၆-၂၀၁ရ ဘဏ္ဍာရေး နှစ်အတွင်း အရင်းပေးဆပ်ရန်နှင့် Caravan လေယာဉ် ၂ စီး အတွက် ချေးငွေပြန်လည်ပေးဆပ်ရန် တိုးမြှင့် လျာထားခြင်းဖြစ်ပါတယ်။ ပြည်ထောင်စုရန်ပုံငွေစာရင်းပြင်ပမှ ဆောင်ရွက်နေသော နိုင်ငံတော်ပိုင်စီးပွားရေးအဖွဲ့အစည်းများ အနေဖြင့် ရငွေတွင် သာမန်ကျပ် ၃.၃၉၄ ဘီလီယံ၊ ငွေလုံးငွေရင်း ကျပ် ၅.၃၃၅ ဘီလီယံနှင့် ကြွေးမြီကျပ် ၁၅၂ ၃၉၃ ဘီလီယံ၊ စုစုပေါင်း ရငွေတိုးမြှင့်လျာထားငွေမှာ ကျပ် ၁၆၁.၁၂၂ ဘီလီယံ ဖြစ်ပါတယ်။ ကျွန်တော်အသေးစိတ် အဖွဲ့အစည်းတစ်ခုချင်းအလိုက် ဖော်ပြထားတာ ဲ့ညှာသောအားဖြင့် ကျွန်တော် မရှင်းတော့ပါဘူးခင်ဗျာ။ ဦးစီးဌာနများနဲ့ စီးပွားရေးအဖွဲ့အစည်းများရဲ့ ပြုပြင်ပြီးခန့်မှန်းခြေစာရင်းအရ ရငွေ ကျပ် ၁,၂၄၅.၅၁၈ ဘီလီယံ ဖြစ်ပြီး၊ သုံးငွေမှာ ကျပ် ၉၀၂.၄၃၆ ဘီလီယံ ဖြစ်သည့်အတွက် ပိုငွေကျပ် ၃၄၃.၃၈၂ ဘီလီယံ လျာထားတာဖြစ်ပါတယ်။ ပြည်ထောင်စုဘဏ္ဍာရန်ပုံငွေစာရင်းပြင်ပမှ ဆောင်ရွက်နေသော နိုင်ငံတော်ပိုင်စီးပွားရေးအဖွဲ့အစည်းများရဲ့ ပြုပြင်ပြီးခန့်မှန်းခြေစာရင်းအရ ရငွေ ၄၆၈.၀၃၀ ဘီလီယံ ဖြစ်ပြီး၊ သုံးငွေ မှာ ကျပ် ၅၀၃.၂၅၉ ဘီလီယံ ဖြစ်သည့်အတွက် လိုငွေကျပ် ၃၅.၂၂၉ ဘီလီယံ ဖြစ်ပါတယ်။ အဲဒီတော့ ပို့ဆောင်ရေးနှင့် ဆက်သွယ်ရေးဝန်ကြီးဌာနတစ်ခုလုံးအနေဖြင့် ပြုပြင်ပြီးခန့်မှန်းခြေ ငွေစာရင်းအရ ပိုငွေကျပ် ၃၀၇.၈၅၃ ဘီလီယံ ဖြစ်သည့်အတွက် ယခုတင်ပြတောင်းခံသည့် ဖြည့်စွက်ငွေ အား ခွင့်ပြုနိုင်ပါရန် လေးစားစွာ တင်ပြအပ်ပါတယ်ခင်ဗျား။ ကျေးဇူးတင်ပါတယ်။</speech>
<speech type="speaker">လျှပ်စစ်နှင့်စွမ်းအင်ဝန်ကြီးဌာန ရှင်းလင်းဖို့ ဖြစ်ပါတယ်။</speech>
<speech><agency id="17">ဒေါက်တာထွန်းနိုင်(ဒုတိယဝန်ကြီး၊ လျှပ်စစ်နှင့် စွမ်းအင်ဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယကကြီးနှင့် ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စု အဆင့် အဖွဲ့အစည်းဝင်များအားလုံး မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ လျှပ်စစ်နဲ့စွမ်းအင်ဝန်ကြီးဌာန၊ ဒုတိယဝန်ကြီး ဒေါက်တာထွန်းနိုင် ဖြစ်ပါတယ်။ ယခု ၂၀၁၆-၂၀၁ရ ဘဏ္ဍာနှစ် ပြည်ထောင်စု၏ နောက်ထပ်ဘဏ္ဍာငွေခွဲဝေသုံးစွဲရေးဥပဒေကြမ်းတွင် ပါဝင်သော လျှပ်စစ်နှင့် စွမ်းအင်ဝန်ကြီးဌာနနှင့်သက်ဆိုင်သည့် အချက်အလက်များကို ရှင်းလင်းတင်ပြသွားမှာ ဖြစ်ပါတယ်။ ၂၀၁၆-၂၀၁ရ ဘဏ္ဍာနှစ် ပြုပြင်ပြီးခန့်မှန်းခြေစာရင်းတွင် လျှပ်စစ်နှင့် စွမ်းအင်ဝန်ကြီးဌာနသည် ဖြည့်စွက် ရန်ပုံငွေ စုစုပေါင်းကျပ် ၁၈၉.၅၈၂ ဘီလီယံကို တင်ပြတောင်းခံထားတာ ဖြစ်ပါတယ်။ ပထမဦးစွာ ပြည်ထောင်စုဘဏ္ဍာရန်ပုံငွေဖြင့် ဆောင်ရွက်မည့် လုပ်ငန်းဌာနများမှ ဖြည့်စွက် တောင်းခံမှုများကို ဌာနတစ်ခုချင်းအလိုက် ရှင်းလင်းတင်ပြသွားမှာ ဖြစ်ပါတယ်။ ရေနံနှင့်သဘာဝဓာတ်ငွေ့ စီမံရေးဦးစီးဌာနအနေဖြင့် သာမန်အသုံးစရိတ်ဖြင့် ဆောင်ရွက်ရမည့် လုပ်ငန်းများအတွက် လိုအပ်ငွေ ၁၈.၀၃၅ သန်းကို တင်ပြတောင်းခံထားတာ ဖြစ်ပါတယ်။ လျှပ်စစ်ဓာတ်အားပို့လွှတ်ရေးနှင့် ကွပ်ကဲရေး ဦးစီးဌာနအနေဖြင့် စုစုပေါင်း ၁၉.၃၉၁ ဘီလီယံကျပ်ကို ဖြည့်စွက်တင်ပြ တောင်းခံထားတဲ့အနက် သာမန် အသုံးစရိတ်ဖြင့် ပေးချေရမည့်ငွေများမှာ ၁၁၂.ရ ကျပ်သန်း ဖြစ်ပါတယ်။ အဆိုပါငွေများမှာ လျှပ်စစ် ဓာတ်အားခ၊ လူမှုဖူလုံရေးထည့်ဝင်ငွေ၊ ထိုင်းနိုင်ငံချေးငွေ၊ အိန္ဒိယနိုင်ငံချေးငွေ၊ ဂျပန်နိုင်ငံချေးငွေတို့ အတွက် အတိုးပေးဆပ်ရန်ငွေများ တောင်းခံထားတာဖြစ်ပါတယ်။ ငွေလုံးငွေရင်းအသုံးစရိတ် ၁၉-၂၇၈ ဘီလီယံကျပ် တင်ပြတောင်းခံထားတဲ့ ကိစ္စရပ်များကတော့ စာချုပ်ချုပ်ဆိုကာ ဝယ်ယူထားသော ၆၆ ကေဗွီ ဓာတ်အားလိုင်း ၆ လိုင်း၊ ၁၃၂ ကေဗွီ ဓာတ်အားခွဲရုံတစ်ရုံ၊ ၂၃၀ ကေဗွီ ၊ ဓာတ်အားလိုင်း ၂ လိုင်းအတွက် ရောက်ရှိလာမည့် ပစ္စည်းဖိုးများပေးချေရန်အတွက် ဖြစ်ပါတယ်။ ထို့အပြင် ဘဏ်စရိတ်များ၊ အခွန်အခများ အတွက်ပေးချေရန်နှင့် တည်ဆောက်ခဲ့ပြီးသော ၂၃၀ ကေဗွီ ဓာတ်အားလိုင်းများ တည်ဆောက်ခဲ့ရာမှာ ထိခိုက်နစ်နာခဲ့တဲ့ ဒေသခံပြည်သူများအတွက် သီးနှံနဲ့ မြေယာလျော်ကြေးများ ပေးချေရန် ကတိကဝတ်ပြု ထားတဲ့ လျော်ကြေးများပေးချေနိုင်ရန်အတွက် တောင်းခံထားခြင်း ဖြစ်ပါတယ်။ ရေအားလျှပ်စစ်အကောင်အထည်ဖော်ရေး ဦးစီးဌာနအနေဖြင့် ၅.၄၅၄ ဘီလီယံကျပ် တင်ပြတောင်းခံ ထားတဲ့အနက် ငွေလုံးငွေရင်းအသုံးစရိတ်အဖြစ် ၃.၇၆၅ ဘီလီယံကျပ် တင်ပြထားတာ ဖြစ်ပါတယ်။ အဆိုပါ ငွေလုံးငွေရင်းအသုံးစရိတ်များဖြင့် အထက်ပေါင်းလောင်းရေအားလျှပ်စစ်စီမံကိန်း၊ အထက် ရဲရွာရေအား လျှပ်စစ်စီမံကိန်း၊ သူဌေးရေအားလျှပ်စစ်စီမံကိန်းတို့ရဲ့ တည်ဆောက်ရေးလုပ်ငန်းများအတွက် လိုအပ်တဲ့ ကုန်ကျစရိတ်များအနက် ကုန်သွယ်လုပ်ငန်းခွန်များ ပေးချေရန်အတွက် လိုအပ်ငွေများတင်ပြ ထားတာ ဖြစ်ပါတယ်။ ကြွေးမြီအသုံးစရိတ်သစ်အနေဖြင့် ၁.၆၈၉ ဘီလီယံကျပ် တင်ပြတောင်းခံထားပြီး ဘီလူး ချောင်းသုံး ရေအားလျှပ်စစ်စီမံကိန်းအတွက် ချေးယူခဲ့တဲ့ တရုတ်နိုင်ငံချေးငွေအတွက် ဒုတိယအရစ် အရင်း ပြန်ဆပ်ရန် တင်ပြတောင်းခံထားတာ ဖြစ်ပါတယ်။ လျှပ်စစ်ဓာတ်အား ထုတ်လုပ်ရေးလုပ်ငန်းအတွက် ၁၄.၈၃၂ ဘီလီယံ ကျပ် တင်ပြတောင်းခံထားပြီး ၎င်းတို့အနက် သာမန်အသုံးစရိတ်ဖြင့် ၄၂၂ ကျပ်သန်း တင်ပြထားကာ လုပ်ခလစာ၊ ပင်စင်၊ ဓာတ်အားခ၊ ဘဏ်စရိတ်နှင့် ငွေလွှဲခများအတွက် တင်ပြထားတာ ဖြစ်ပါတယ်။ လုပ်ငန်းသုံးရင်းနှီးငွေအဖြစ် ၈၇၃ ကျပ်သန်း တင်ပြတောင်းခံထားပြီး ရွှေလီ(၁) ရေအား လျှပ်စစ်ဓာတ်အားပေးစက်ရုံမှ ထုတ်လုပ်တဲ့ဓာတ်အားကို ပြည်သူများကို ဖြန့်ဖြူးပေးနိုင်ရန် ဝယ်ယူသည့် အတွက် ဓာတ်အားခပေးချေရန် တင်ပြတောင်းခံထားခြင်း ဖြစ်ပါတယ်။ ငွေလုံးငွေရင်းအသုံးစရိတ်အဖြစ် ၁၃.၅၃ရ ဘီလီယံကျပ် တင်ပြတောင်းခံထားတဲ့အနက် အဆိုပါ ငွေများဟာ JICA, ODA ချေးငွေဖြင့် သီလဝါဓာတ်အားပေးစက်ရုံ တည်ဆောက်ခဲ့ရာမှာ အဆိုပါ ဓာတ်အားပေးစက်ရုံအတွက် ပို့လွှတ်မယ့် ဓာတ်ငွေ့ပိုက်လိုင်း သွယ်တန်းခြင်းလုပ်ငန်း၊ မြင်းခြံဓာတ်ငွေ့အင်ဂျင် များဖြင့် ဓာတ်အားပေးစက်ရုံအတွင်းသို့ ဓာတ်ငွေ့ပိုက်လိုင်းသွယ်တန်းခြင်းလုပ်ငန်း၊ ရွာမဓာတ်အားပေး စက်ရုံ၊ လောပိတ(၂) ဓာတ်အားပေးစက်ရုံအား အလုံးစုံပြန်လည် ပြုပြင်ခြင်းစီမံကိန်း၊ မုန်းချောင်းရေအား လျှပ်စစ်ဓာတ်အားပေးစက်ရုံတို့အတွက် ဝယ်ယူထားတဲ့စက်ပစ္စည်းများအပေါ် ပေးချေရမယ့် ကုန်သွယ်လုပ်ငန်းခွန်၊ အထက်ပေါင်းလောင်း ရေအားလျှပ်စစ်စီမံကိန်းအတွက် ဆိုင်းငံ့ငွေချေစနစ်အရ ဒုတိယအရစ်ပေးချေရန် ငွေကြေး၊ အခွန်အခ၊ သီးနှံနှင့် မြေယာလျော်ကြေးများ၊ ဘဏ်စရိတ်များအတွက် လိုအပ်ငွေများကို ထပ်မံ တင်ပြတောင်းခံထားခြင်း ဖြစ်ပါတယ်။ လျှပ်စစ်ဓာတ်အားဖြန့်ဖြူးရေး လုပ်ငန်းအတွက် ဖြည့်စွက်ရန်ပုံငွေ ၇၉.၀၆ရ ဘီလီယံ တင်ပြ ထားရာမှာ သာမန်အသုံးစရိတ်အတွက် ၇၉၆ ကျပ်သန်းပေါင်း တင်ပြထားပြီး လုပ်ခလစာများ ပေးချေရန် အတွက် ဖြစ်ပါတယ်။ လုပ်ငန်းသုံးရင်းနှီးငွေ အဖြစ် ၇၁.၉၁ရ ဘီလီယံကျပ် တင်ပြတောင်းခံ ထားသည့် ကိစ္စမှာ လျှပ်စစ်ဓာတ်အားထုတ်လုပ်ရေးလုပ်ငန်းမှ တိုးတက်ထုတ်လုပ်လာနိုင်သည့် လျှပ်စစ်ဓာတ်အား များကို ဝယ်ယူရတဲ့စရိတ်များအတွက် ပေးချေရန်ဖြစ်ပါတယ်။ ငွေလုံးငွေရင်းအသုံးစရိတ်အဖြစ် ၆.၃၅၄ ဘီလီယံကျပ် တင်ပြတောင်းခံထားသည့်ကိစ္စမှာ ရခိုင်ပြည်နယ်၊ မောင်တောခရိုင်၊ မြင်းလွတ်ရွာနှင့် ခမောင်းဆိပ်ရွာတို့၌ ဒီဇယ်ဓာတ်အားပေး စက်ရုံတည်ဆောက်ပေးရန် ပဲခူးတိုင်းဒေသကြီး၊ ဝေါနှင့် မြစ်ကျိုးတွင် ၃၃/၁၁ ကေဗွီခွဲရုံတည်ဆောက်ရန်၊ JICA ချေးငွေဖြင့် ဆောင်ရွက်မည့် ကချင်ပြည်နယ်၊ ဟိုပင်၊ အင်းတော်ကြီး ၃၃/ ၁၁ ကေဗွီခွဲရုံ၊ ကရင် ပြည်နယ်၊ လှိုင်းဘွဲ့ ၆၆/၁၁ ကေဗွီခွဲရုံအတွက် တင်ပြ တောင်းခံခြင်း၊ စစ်ကိုင်းတိုင်းဒေသကြီး၊ တမူးမြို့၊ ပဲခူးတိုင်းဒေသကြီး၊ ဝေါမြို့၊ မြစ်ကျိုးမြို့နှင့် သဲကုန်း ကျေးရွာ အုပ်စုတို့အတွက် ဓာတ်အားခွဲရုံနှင့် ဓာတ်အားလိုင်းများ တည်ဆောက်ပေးရန်တို့ ပါဝင်ပါတယ်။ ထို့အပြင် ဂျပန်နိုင်ငံ ဖူဂျီကိုဒါလီမီတက်မှ လုပ်ငန်းခွင်ကျွမ်းကျင်မှုသင်တန်းအတွက် အသုံးပြုရန် လှူဒါန်း သော ပစ္စည်း(၂)မျိုးအတွက် လှူဒါန်းငွေ၊ စစ်ကိုင်း၊ မကွေး၊ ရခိုင်နှင့် ချင်းပြည်နယ်တို့ရှိ ရေဘေးသင့်ဒေသ များသို့ တရုတ်နိုင်ငံမှ လှူဒါန်းငွေများကို ထည့်သွင်းစာရင်းသွင်းနိုင်ရန်အတွက် ဖြည့်စွက်တောင်းခံခြင်း ဖြစ်ပါတယ်။ ဒါကတော့ ရငွေသုံးငွေ နှစ်ဖက်စလုံးကို ထည့်သွင်းရန်ကိစ္စသာ ဖြစ်ပါတယ်။ မြန်မာ့ရေနံနှင့် သဘာဝ ဓာတ်ငွေ့လုပ်ငန်းအတွက် ၆၄.၈ ဘီလီယံကျပ် တင်ပြတောင်းခံထားရာမှာ လုပ်ငန်းသုံးရင်းနှီးငွေ ၆၄.၃၅၅ ဘီလီယံကျပ် ပါဝင်ပါတယ်။ ၎င်းကိစ္စရပ်များမှာ ၂၀၁၆ ခုနှစ် အခွန်အကောက်ဥပဒေအရ ကုန်းတွင်းနှင့် ကမ်းလွန်မှ ထွက်ရှိသော သဘာဝဓာတ်ငွေ့များ ရောင်းချခြင်းအတွက် အထူးကုန်စည်ခွန် ၈ ရာခိုင်နှုန်း ပေးဆောင်ရတဲ့အပြင် အထူးကုန်စည်ခွန်အပါအဝင်ဖြစ်သော ရောင်းရငွေအပေါ်မှာ ကုန်သွယ် လုပ်ငန်းခွန် ၅ ရာခိုင်နှုန်း ထပ်မံပေးဆောင်ရခြင်းကိစ္စအတွက် ကုန်သွယ်လုပ်ငန်းခွန် တိုးမြှင့်ပေးဆောင် နိုင်ရန်အတွက် တောင်းခံခြင်းသက်သက်သာ ဖြစ်ပါတယ်။ ငွေလုံးငွေရင်းအသုံးစရိတ် ၄၄၄ ကျပ်သန်း တောင်းခံထားပြီး လမ်းရွာ-ချောက် ၁၀ လက်မအရွယ်ရှိ ဓာတ်ငွေ့ပိုက်လိုင်းဟာ ၂၀၁၆ ခုနှစ် ဇူလိုင်လ အတွင်းမှာ မြစ်ရေကြီးပြီး ဧရာဝတီမြစ်ဖြတ်ကျော်တဲ့နေရာမှာ ပိုက်လိုင်းကျိုးပျက်သွားတဲ့အတွက်ကြောင့် ၎င်းနေရာမှာ ၁၀ လက်မအရွယ် ပိုက်လိုင်းအရှည် ၃၅၀၀ ပေကို ပြန်လည်တည်ဆောက်ရန် လုပ်ငန်းအတွက် တင်ပြတောင်းခံထားခြင်းဖြစ်ပါတယ်။ မြန်မာ့ရေနံနှင့် ဓာတုဗေဒလုပ်ငန်းအတွက် သာမန်တင်ပြ တောင်းခံ ထားငွေဟာ ၂.၁၂ရ ဘီလီယံကျပ်ဖြစ်ပြီး ၎င်းအသုံးစရိတ်မှာ သာမန်အသုံးစရိတ်ဖြစ်ကာ နာမကျန်း ပင်စင်၊ နှစ်ပြည့်ပင်စင်နှင့် ၂၀၁၅-၂၀၁၆ ဘဏ္ဍာနှစ်အတွင်း နိုင်ငံ့ဘဏ္ဍာရန်ပုံငွေမှ ပေးချေရန်မပြီးပြတ် ခဲ့သော ကိစ္စများအတွက် ပေးချေရန်လိုအပ်ငွေများကို တင်ပြတောင်းခံထားခြင်း ဖြစ်ပါတယ်။ ဆက်လက်ပြီး မြန်မာ့ရေနံထွက်ပစ္စည်း ရောင်းဝယ်ရေးလုပ်ငန်းအတွက် ၂၅၁ ကျပ်သန်း တင်ပြ တောင်းခံထားတဲ့ကိစ္စဟာ သာမန်အသုံးစရိတ်များအတွက်ဖြစ်ပြီး နှစ်ပြည့်ပင်စင်၊ လျှော့ပေါ့ပင်စင်၊ လျော်ကြေးပင်စင်များအတွက် ပေးချေရန်နှင့် ဟောင်းနွမ်း၍ ရေနစ်မြုပ်နေတဲ့ CB12 နှစ်စီးအား လုပ်ထုံး လုပ်နည်းနဲ့အညီ တင်ဒါခေါ်ယူရောင်းချခဲ့ရာ အခြေပစ္စည်းအပေါ်မှ အမြတ်အစွန်း ၂၀ ရာခိုင်နှုန်းကို နိုင်ငံတော်ထည့်ဝင်ငွေအဖြစ် ပေးဆောင်နိုင်ရန်အတွက် လိုအပ်ငွေအား တင်ပြတောင်းခံတာဖြစ်ပါတယ်။ ဆက်လက်ပြီး ပြည်ထောင်စုဘဏ္ဍာရန်ပုံငွေပြင်ပမှ ဆောင်ရွက်သည့် နိုင်ငံပိုင်စီးပွားရေး အဖွဲ့အစည်း ဖြစ်သော ရန်ကုန်လျှပ်စစ်ဓာတ်အားပေးရေး ကော်ပိုရေးရှင်းအတွက် ဖြည့်စွက်ရန်ပုံငွေ ၃.၆၃၈ ဘီလီယံ တင်ပြတောင်းခံထားရာ အဆိုပါရန်ပုံငွေမှာ ငွေလုံးငွေရင်းအသုံးစရိတ်များအတွက် ဖြစ်ပါတယ်။ ရန်ကုန်မြို့ရှိ ခရိုင် ၄ ခရိုင်နဲ့ မြို့နယ်များမှာ ဓာတ်အားဖြန့်ဖြူးရေး တိုးတက်ကောင်းမွန်အောင် ဆောင်ရွက်နိုင်ရန်အတွက် Transformer များ၊ ဓာတ်အားလိုင်းများ တည်ဆောက်ရန် လိုအပ်တဲ့လျှပ်စစ်ပစ္စည်းများ ဝယ်ယူရန် အတွက်နှင့် ၎င်းပစ္စည်းများအတွက် တပ်ဆင်မှုစရိတ်စကများ ပေးချေရန်လိုအပ်ငွေများ တင်ပြတောင်းခံ ထားခြင်းဖြစ်ပါကြောင်းနှင့် ပြည်ထောင်စုလွှတ်တော်မှ သုံးသပ်အတည်ပြုပေးနိုင်ပါရန် လေးစားစွာ တင်ပြ အပ်ပါတယ်။ အားလုံးကို ကျေးဇူးတင်ရှိပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ကျန်ရှိတဲ့ ဗဟိုအဖွဲ့အစည်းများနဲ့ ပြည်ထောင်စုအဆင့်အဖွဲ့အစည်းဝင်များရဲ့ ရှင်းလင်းတင်ပြခြင်း အစီအစဉ်ကို မနက်ဖြန် ၁၇-၁၁-၂၀၁၆ ရက်မှာ ဆက်လက်ဆောင်ရွက်မှာဖြစ်ကြောင်း အသိပေးကြေညာပါတယ်။</speech>
</bill>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး ပထမနေ့ရပ်နားကြောင်းနှင့် ဒုတိယနေ့ ကျင်းပမည့် နေ့ရက်နှင့် ကြေညာခြင်း</title>
<speech type="speaker">အစီအစဉ်(၁၉) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များ ခင်ဗျား။ ယနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် တတိယပုံမှန် အစည်းအဝေး ပထမနေ့ ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် တတိယပုံမှန်အစည်းအဝေးရဲ့ ဒုတိယနေ့ကို မနက်ဖြန် ၂၀၁၆ ခုနှစ်၊ နိုဝင်ဘာလ ၁ရ ရက် (ကြာသပတေးနေ့) မွန်းလွဲတစ်နာရီခွဲ (၁၃၃၀ ် ကျင်းပ ပြုလုပ်မည်ဖြစ်ကြောင်းနှင့် ယနေ့အတွက် အစည်းအဝေး ပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် တတိယပုံမှန်အစည်းအဝေး ပထမနေ့အစည်းအဝေးကို ညနေ ၁၆:၂၅ နာရီ ရပ်နားပါသည်။</speech>
</postface>
</transcript>
</doc>
