<doc>
<docinfo>
<docno>02-06-11.xml</docno>
<pdf>02-06-11.pdf</pdf>
<term value="02">ဒုတိယအကြိမ်</term>
<session value="06" />
<sittingday value="11" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ဆဋ္ဌမပုံမှန်အစည်းအဝေး (၁၁) ရက်မြောက်နေ့မှတ်တမ်း</title>
<date value='23-11-2017'>၁၃၇၉ ခုနှစ်၊ နတ်တော်လဆန်း ၅ ရက် (၂၀၁ရ ခုနှစ်၊ နိုဝင်ဘာလ ၂၃ ရက်)(ကြာသပတေးနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် ဆဋ္ဌမပုံမှန်အစည်းအဝေး (၁၁) ရက်မြောက်နေ့ကို မွန်းလွဲ ၁၃:ဝဝ နာရီင်ကျင်းပ ပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ဆဋ္ဌမပုံမှန်အစည်းအဝေးရဲ့ (၁၁)ရက်မြောက်နေ့ အစီအစဉ် စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျာ။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါ။</speech>
<speech type="mc">အားလုံး ထိုင်နိုင်ကြပါပြီခင်ဗျာ။ ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း ၊</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် ဆဋ္ဌမပုံမှန်အစည်းအဝေး (၁၁)ရက်မြောက်နေ့မှာ ပြည်ထောင်စု လွှတ်တော်ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စုလွှတ်တော် ကိုယ်စားလှယ်ဦးရေစုစုပေါင်း ၆၅၉ ဦး ရှိပြီး ဒီကနေ့အစည်းအဝေးကို ၅၆၆ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေစုစုပေါင်းရဲ့ ၈၅.၈၉ ရာခိုင်နှုန်းရှိပြီး သုံးပုံတစ်ပုံ ထက်ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ) တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် (၁၁) ရက်မြောက်နေ့ အစည်းအဝေး အစီအစဉ်ကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျာ။ ဒုတိယအကြိမ် ပြည်ထောင်စု လွှတ်တော် ဆဋ္ဌမပုံမှန်အစည်းအဝေး (၁၁)ရက်မြောက်နေ့ အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေထားတဲ့အတိုင်း ဆက်လက်ဆောင်ရွက်ပါမယ်။ အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များ ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း၊</speech>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1301">ဒေါ်မြတ်သီတာထွန်း(အဖွဲ့ဝင်၊ ကိုယ်စားလှယ်များစိစစ်ရေးကော်မတီ)</mp>လေးစားရပါသော ပြည်ထောင်စုလွှတ်တော် နာယကကြီးရှင်။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် ဆဋ္ဌမပုံမှန်အစည်းအဝေး (၁၁) ရက်မြောက်နေ့ ၂၃-၁၁-၂၀၁ရ ရက်နေ့မှာ အစည်းအဝေးသို့ တက်ရောက် နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား မွန်ပြည်နယ် မဲဆန္ဒနယ်အမှတ်(၅)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များ စိစစ်ရေးကော်မတီဝင် ဖြစ်သူ ကျွန်မ ဒေါ်မြတ်သီတာထွန်းက ခွင့်ပန်ကြားသွားမှာ ဖြစ်ပါတယ်။ ယနေ့အစည်းအဝေးသို့ တက်ရောက် နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များမှာ- ဦးဇုံတိန့် ချီဖွေ၊ - ဦးဂျီဖုန်းဆားရ် နောင်မွန်း၊ ဦးနန်မွန်ထင် မချမ်းဘော၊ - နန်းသန်းသန်းလွင် ဘားအံ၊ - ဦးခမ်ခန့်ထန် တွန်းဇံ၊ - ဒေါ်နီရွှေလျန်း ထန်တလန်၊ - ဦးကျော်ဌေး လေရှီး၊ - ဒေါက်တာလှိုင်မြင့်ဟန် ကန့်ဘလူ၊ - ဒေါ်အေးအေးမူ(ခ) ဒေါ်ရှားမီး ကလေး၊ - ဦးဝမ်းလှ နန်းယွန်း၊ - ဦးမောင်မြင့် မင်းကင်း၊ - ဒေါ်တင်တင်ရီ ကျွန်းစု၊ - ဦးဉာဏ်ထွန်း ဇီးကုန်း၊ - ဒေါ်ချိုချို - ဦးလှဌေးဝင်း - ဦးငြိမ်းသစ်(ခ) ဦးသောင်းထွန်း - ဦးသန်းစိုး - ဒေါက်တာမောင်သင်း - ဒေါ်စိုးနွယ်အေး - ဦးဖြိုးဇေယျာသော်(ခ) ဇေယျာသော် - ဒေါ်ခင်စောဝေ - ဒေါက်တာအေးမောင် - ဒေါ်စုစုလွင် - သူရဦးသက်ဆွေ - ဒေါ်ခင်မို့မို့အောင် - ဒေါက်တာမေဝင်းမြင့် ဦးတင်အေး - ဦးခွန်မောင်သောင်း - ဦးဝင်းထူး - ဒေါက်တာစိုင်းမောက်ခမ်း - ဦးစိုင်းကျော်မိုး - ဦးသိန်းလွင် - ဒေါ်နော်မြစေး - ဒေါက်တာမျိုးအောင် - ဦးစောချစ်ဦး - ဒေါ်ခင်ဆွေလွင် - ဦးမာန်လောမောင်း - ဦးလားလ်မင်းထန် - ဦးမျိုးထပ်(ခ) ဆလိုင်းမျိုးထိုက် - ဦးလှဦး - ဦးဇော်မင်း - ဒေါက်တာလင်းဝေဖြိုးလတ် ဇေယျာသီရိ၊ မဟာအောင်မြေ၊ မိတ္ထီလာ၊ တံတားဦး၊ ဇမ္ဗူသီရိ၊ ရသေ့တောင်၊ အမ်း၊ သုံးခွ၊ ကိုကိုးကျွန်း၊ လသာ။ မရမ်းကုန်း၊ မက်မန်း၊ ပင်လောင်း၊ နမ့်ဆန်၊ လားရှိုး၊ မိုင်းပန်၊ ကချင်-၁၀၊ ကယား -၁၁၊ ကရင်-၁၀၊ ကရင်-၃၊ ချင်း-၉၊ ချင်း-၈၊ ချင်း-၁၀၊ ချင်း-၁၂၊ စစ်ကိုင်း-၄၊ စစ်ကိုင်း-၆၊ တနင်္သာရီ-၅၊ - ဦးဥက္ကာမင်း တနင်္သာရီ-၈၊ - ဦးအောင်ဝင်း တနင်္သာရီ-၁၊ ဦးအောင်သိန်း ပဲခူး-၁၂၊ - ဒေါက်တာမြသောင်း ပဲခူး-၇၊ - ဦးအောင်ကြည်ညွန့် - ဒေါက်တာကျော်သန်းထွန်း - ဦးကျော်သီဟ မန္တလေး-၁၂၊ - ဦးနိုင်သီဟ မွန်-၇၊ - ဦးလင်းတင်ဌေး - ဒေါက်တာဇော်လင်းထွဋ် - ဦးလှမြင့်(ခ) ဦးလှမြင့်သန်း မွန်-၁၁၊ - ဦးမြင့်နိုင် ရခိုင်-၅၊ - ဦးကျော်ကျော်ဝင်း ရခိုင်-၈၊ - ဦးကျော်သန်း ရခိုင်-၁၀၊ - ဒေါက်တာမြတ်ဉာဏစိုး ရန်ကုန်-၃၊ - ဒေါ်နော်လှလှစိုး ရန်ကုန်-၁၀၊ - ဦးကျော်ထွေး ရန်ကုန်-၈၊ - ဦးကျော်နီနိုင် ရှမ်း-၁၂၊ - ဦးစိုင်းထွန်းအောင် ရှမ်း-၂၊ - ဒေါ်မမလေး ရှမ်း-၈၊ - ဦးညီစိန် ရှမ်း-၅၊ - ဒေါ်မေသန်းနွဲ့ ဧရာဝတီ-၁၁၊ - ဗိုလ်မှူးကြီးထိန်လင်း တပ်မတော် နှင့် - ဒုတိယဗိုလ်မှူးကြီးတင်လင်းဦး တပ်မတော် တို့ဖြစ်ကြပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၂ရ ဦးရှိပြီး ယနေ့ခွင့်ပန် ကြားသူ ၆၆ ဦး ဖြစ်တဲ့အတွက် စုစုပေါင်းခွင့်ပန်ကြားသူ ၉၃ ဦးဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနဲ့ ယနေ့ခွင့်ပန်ကြားတဲ့ ပြည်ထောင်စုလွှတ်တော်ကိုယ်စားလှယ် ၆၆ ဦးအား ခွင့်အဖြစ် သတ်မှတ်ခွင့်ပြုပေး နိုင်ပါရန် လေးစားစွာ တင်ပြအပ်ပါတယ်ရှင်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် ဆဋ္ဌမပုံမှန်အစည်းအဝေး (၁၁)ရက်မြောက်နေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅၉ ဦး၊ ယခင်က ခွင့်ပြုထားသူ ၂ရ ဦး၊ ယနေ့ခွင့်ပန်ကြား၍ ခွင့်ပြုထားသူ ၆၆ ဦးဖြစ်တဲ့အတွက် ခွင့်ပြုထားသူ စုစုပေါင်း ၉၃ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Order">
<title>ပြည်ထောင်စုလွှတ်တော်က အတည်ပြုသည်ဟု မှတ်ယူရမည့် မြန်မာနိုင်ငံကုမ္ပဏီများဥပဒေကြမ်းကို လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မြန်မာ နိုင်ငံကုမ္ပဏီများဥပဒေကြမ်းကို အမျိုးသားလွှတ်တော်မှာ စတင်ဆွေးနွေးခဲ့ပြီး ပြင်ဆင်အတည်ပြုချက် များဖြင့် ပြည်သူ့လွှတ်တော်သို့ပေးပို့ခဲ့ရာ ပြင်ဆင်ချက်များဖြင့် အမျိုးသားလွှတ်တော်သို့ ပြန်လည်ပေးပို့ခဲ့ ပါတယ်။ အမျိုးသားလွှတ်တော်က ပြည်သူ့လွှတ်တော်ရဲ့ ပြင်ဆင်ချက်များအတိုင်း သဘောတူတဲ့အတွက် လွှတ်တော်နှစ်ရပ် သဘောတူညီတဲ့ဥပဒေကြမ်းအဖြစ် ၂၂-၁၁-၂၀၁ရ ရက်တွင် ပြည်ထောင်စုလွှတ်တော်သို့ ပေးပို့ထားပါတယ်။ ယင်းဥပဒေကြမ်းကို နိုင်ငံတော်သမ္မတ လက်မှတ်ရေးထိုး ထုတ်ပြန်နိုင်ဖို့အတွက် ပေးပို့သွားမှာ ဖြစ်ကြောင်းနဲ့ ပြည်ထောင်စုလွှတ်တော်ဆိုင်ရာ နည်းဥပဒေ ၈၁ အရ ပြည်ထောင်စုလွှတ်တော်က အတည် ပြုသည်ဟု မှတ်ယူ၍ မှတ်တမ်းတင်ကြောင်း ကြေညာပါတယ်။</speech>
</section>
<section value="Motion">
<motion>
<title>နိုင်ငံတော်သမ္မတထံမှ ပေးပို့ထားသော အိန္ဒိယသမုဒ္ဒရာကမ်းခြေနိုင်ငံများ အဖွဲ့သို့ မြန်မာနိုင်ငံမှ အဖွဲ့ဝင် အဖြစ် ဝင်ရောက်ရေးကိစ္စနှင့်စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အိန္ဒိယ သမုဒ္ဒရာကမ်းခြေနိုင်ငံများအဖွဲ့သို့ မြန်မာနိုင်ငံမှအဖွဲ့ဝင်အဖြစ် ဝင်ရောက်ရေးကိစ္စနဲ့စပ်လျဉ်းပြီး ၁၆-၁၁-၂၀၁ရ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော်အစည်းအဝေးမှာ သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က လွှတ်တော်သို့ ရှင်းလင်းတင်ပြခဲ့ပြီး ဖြစ်ပါတယ်။ အထက်ပါကိစ္စနဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော်ကိုယ်စားလှယ် ၄ ဦး ရှိပါတယ်။ တစ်ဦးချင်းအနေနဲ့ သတ်မှတ်ချိန် ၆ မိနစ်အတွင်း ဆွေးနွေးဖို့ဖြစ်ပါတယ်။ ဦးစွာ ဦးဇော်သိန်း ဝါးခယ်မမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1613">ဦးဇော်သိန်း(ဝါးခယ်မမဲဆန္ဒနယ်၊ ဧရာဝတီတိုင်းဒေသကြီး)</mp>လေးစားအပ်တဲ့ နာယကကြီး၊ ပြည်သူ့လွှတ်တော် ဥက္ကဋ္ဌကြီး၊ လွှတ်တော်ကိုယ်စားလှယ်များနှင့် ဝန်ကြီးများ အားလုံးပဲမင်္ဂလာပါ။ ဝါးခယ်မ မဲဆန္ဒနယ် ပြည်သူ့လွှတ်တော်ကိုယ်စားလှယ် ကျွန်တော် ဦးဇော်သိန်းက အိန္ဒိယသမုဒ္ဒရာကမ်းခြေနိုင်ငံများ လေးစားအပ်တဲ့ နာယကကြီးခင်ဗျား။ လာခြင်းကောင်းတဲ့ ဒီ IORA အဖွဲ့ဟာ ၁၉၉ရ ခု၊ မောရစ်ရှ နိုင်ငံမှာ ဝန်ကြီးအဆင့် ဆွေးနွေးသဘောတူပြီး သမုဒ္ဒရာကမ်းခြေနိုင်ငံနဲ့ ပဋိညာဉ်ကို ရေးဆွဲနိုင်ခဲ့ပါတယ်။ Grooosegoud: 0gm $2008m (Idian Ocean Rim Association Regional Cooperation-IORAGC) ဖြစ်ပါတယ်။ ၂၀၁၃ ခုနှစ်၊ ဩစတြေးလျနိုင်ငံမှာ ဝန်ကြီးအစည်းအဝေးက အခုနာမည်ကို ပြောင်းခဲ့တာ ဖြစ်ပါတယ်။ လာခြင်းကောင်းတဲ့အဖွဲ့အစည်းလို့ စောစောက ကျွန်တော်ဆိုခဲ့တာ ဒီအဖွဲ့ဖွဲ့စည်းဖို့ တွန်းအား ပေးသူတွေထဲမှာ နယ်လ်ဆင်မင်ဒဲလားလည်း ပါခဲ့လို့ ဖြစ်ပါတယ်။ ၁၉၉၅ ခု ရာဂျစ်ဂန္ဒီ အထိမ်းအမှတ် ဟောပြောပွဲကို မင်ဒဲလားက အိန္ဒိယသမုဒ္ဒရာရဲ့ သမိုင်းနဲ့ ပထဝီအရ လှုံ့ဆော်မှုတွေကို လူမှုစီးပွားရေး ပူးတွဲ ဆောင်ရွက်မှု၊ ငြိမ်းချမ်းရေးအားထုတ်မှု သဘောတရားတွေအဖြစ် ချဲ့ထွင်ပြောင်းလဲဖို့ လိုအပ်တယ်လို့ ထောက်ပြခဲ့ပါတယ်။ ဒီလိုနဲ့ အိန္ဒိယနဲ့ တောင်အာဖရိကနိုင်ငံတွေဟာ ဩစတြေးလျနဲ့ မောရစ်ရှအကူအညီနဲ့ အိန္ဒိယသမုဒ္ဒရာကမ်းခြေနိုင်ငံတွေကို ကိုယ်စားပြုတဲ့ တစ်ခုတည်းသော အဖွဲ့အစည်းဖြစ်ပေါ်လာပါတယ်။ လေးစားအပ်တဲ့ နာယကကြီးခင်ဗျား။ အိန္ဒိယသမုဒ္ဒရာနိုင်ငံ အဖွဲ့အစည်းနဲ့ အာဆီယံတူညီတဲ့ အချက်ကတော့ ဘုံသဘောတူညီချက်ရမှ လုပ်ငန်းကို အကောင်အထည်ဖော်နိုင်တာ ဖြစ်ပါတယ်။ ဝန်ကြီးများ ကောင်စီက အမြင့်ဆုံးအာဏာပိုင်ဖြစ်ပြီး နှစ်နှစ်တစ်ခါ ဥက္ကဋ္ဌနှင့် ဒု-ဥက္ကဋ္ဌ ရွေးချယ်ပါတယ်။ ဝန်ကြီးများ ကောင်စီအပြင် စီးပွားရေးဖိုရမ်ကို ပညာရှင်များအဖွဲ့၊ ကုန်သွယ်ရေး၊ ကုန်သွယ်မြှုပ်နှံရေးလုပ်ငန်းတို့ ရှိပါတယ်။ လက်ရှိဥက္ကဋ္ဌက အင်ဒိုနီးရှားဖြစ်ပါတယ်။ ဖွဲ့စည်းပြီး အနှစ် ၂၀ လုံးလုံး ထူးထူးခြားခြား လုပ်ဆောင်နိုင်တာ မရှိပါဘူး။ ဒီနှစ်ကျမှ ဒီထိပ်သီးအစည်းအဝေးကို ပထမဦးဆုံးအကြိမ် ဂျကာတာမှာ ကျင်းပနိုင်တာဖြစ်ပါတယ်။ ဒီလိုကျင်းပနိုင်တာဟာ အဖွဲ့ကြီးရဲ့ အချိုးအကွေ့ အလှည့်အပြောင်းလို့ ပြောလို့ရ ပါတယ်။ ၂၀၁ရ ထိပ်သီးအစည်းအဝေးမှာ (Jakata Concord) ဂျကာတာသဘောတူညီချက်ကို ထုတ်ပြန်နိုင် ပါတယ်။ Jakata Concord က အိန္ဒိယသမုဒ္ဒရာမှာ ငြိမ်းချမ်းရေးနဲ့ သာယာဝပြောရေး မူဘောင်တစ်ခု ချနိုင်ပြီး အနာဂတ်မှာ အကောင်အထည်ဖော်ဖို့ လက်တွေ့စီမံကိန်း IORA Action Plan 2017-2021 ကို ရေးဆွဲနိုင်ခဲ့ပါတယ်။ အကြမ်းဖက်လုပ်ငန်းတွေကို တိုက်ဖျက်ဖို့ သဘောတူညီချက်တစ်ခုကိုလည်း ရရှိခဲ့ ပါတယ်။ လေးစားအပ်တဲ့ နာယကကြီးခင်ဗျား။ ကျွန်တော်တို့ ဂရုပြုရမယ့်အချက်ကတော့ အိန္ဒိယသမုဒ္ဒရာရဲ့ အလွန်အရေးပါမှုပဲဖြစ်ပါတယ်။ တတိယအကြီးဆုံးဖြစ်တဲ့ အိန္ဒိယသမုဒ္ဒရာဟာ ပစိဖိတ်သမုဒ္ဒရာ၊ အတ္တလန္တိတ် သမုဒ္ဒရာတွေထက် ပိုပြီးအရေးကြီးပါတယ်။ သမုဒ္ဒရာတွေရဲ့ မဟာဗျူဟာကိုလေ့လာတဲ့ ဗိုလ်ချုပ် အဲလ်ဖတ်မန်ဟန်က အိန္ဒိယသမုဒ္ဒရာကို ထိန်းချုပ်နိုင်တဲ့နိုင်ငံဟာ နိုင်ငံတကာရေးရာမှာ ခေါင်းဆောင်မှု ဖြစ်လာမယ်။ အိန္ဒိယသမုဒ္ဒရာကို ချုပ်ကိုင်သူဟာ အာရှကိုစိုးမိုးမယ်။ ကမ္ဘာကြီးရဲ့ ကံကြမ္မာကို ဒီသမုဒ္ဒရာမှာ ဆုံးဖြတ်မယ်လို့ ဆိုခဲ့ပါတယ်။ ကမ္ဘာ့စွမ်းအင်တွေ ထုတ်လုပ်ရာဖြစ်ပြီးတော့ သယ်ယူပို့ဆောင်ရာ နေရာ လည်းဖြစ်ပါလိမ့်မယ်။ ဒုတိယကမ္ဘာစစ်မတိုင်ခင်က အိန္ဒိယသမုဒ္ဒရာလုံခြုံရေးကို ဗြိတိသျှက တာဝန်ရှိပေမယ့် စစ်အပြီး မှာ အမေရိကန်ကတာဝန်ယူမယ်ပြောပြီးတော့ တကယ်တမ်းကျတော့ ဂရုမစိုက်နိုင်ခဲ့ပါဘူး။ တာဝန်ခံမှု လစ်ဟာနေတဲ့နေရာမှာ အိန္ဒိယက ပြည်တွင်းရေးကိုဂရုစိုက်နေတဲ့အတွက် နေရာမရခဲ့ပါဘူး။ ၂၁ ရာစု ရောက်မှ အိန္ဒိယသမုဒ္ဒရာရဲ့ အရေးပါမှုကိုသဘောပေါက်ပြီး အိန္ဒိယနိုင်ငံ အခိုင်အခန့်နေရာယူဖို့ ကြိုးစား ပေမယ့် နေရာကို လူဦးနေပြီလို့ဆိုကြပါတယ်။ တရုတ်နိုင်ငံက ကမ္ဘာ့ဒုတိယအကြီးဆုံး စီးပွားရေးလည်း ဖြစ်နေပြီ၊ အရင်းအမြစ်တွေနဲ့ စိတ်ဓာတ်ခိုင်မာမှုတွေလည်း ရှိနေပြီဖြစ်တယ်။ အခြားကမ်းရိုးတန်းနိုင်ငံ တွေရဲ့ အခြေခံအဆောက်အအုံတွေနဲ့ စီးပွားရေးဘဝကို ခေါင်းဆောင်မှုပေးဖို့ အဆင်သင့်ဖြစ်နေတာကို တွေ့ရပါတယ်။ တရုတ်ပြည်ရဲ့ One Belt One Road အစီအစဉ်ကလည်း အိန္ဒိယသမုဒ္ဒရာကို ဖြတ်သန်းသွားတာ ဖြစ်ပါတယ်။ တရုတ်ပြည်ရဲ့ ၂၀၁၃ ကာကွယ်ရေးစက္ကူဖြူစာတမ်းမှာ နိုင်ငံရေး၊ ရေကြောင်းအခွင့်အရေး နဲ့ အကျိုးစီးပွား၊ တရုတ်နိုင်ငံရဲ့ ပင်လယ်ရပ်ခြားအကျိုးစီးပွားကို ထိရောက်စွာကာကွယ်ဖို့ ကာကွယ်ရေး အဖွဲ့အစည်းတွေ လိုတယ်လို့ အတိအလင်းဆိုပါတယ်။ အိန္ဒိယကလည်း ၂၀၂ရ မှာ စစ်ရေယာဉ် အစင်း ၂၀၀ ပါတဲ့ ရေတပ်တပ်ဖွဲ့ ဖွဲ့စည်းမယ်လို့သိရပါတယ်။ သူ့ရဲ့ အရှေ့မျှော်ပေါ်လစီနဲ့ အာဆီယံနိုင်ငံတွေနဲ့ ဆက်ဆံရေးကောင်းအောင်၊ ကောင်းသည်ထက်ကောင်းအောင် ကြိုးစားနေပါတယ်။ လေးစားအပ်တဲ့ နာယကကြီးခင်ဗျား။ နိဂုံးချုပ်အနေနဲ့ မြန်မာနိုင်ငံလို အိန္ဒိယသမုဒ္ဒရာနိုင်ငံတွေ အနေနဲ့ နိုင်ငံကြီးတွေအားပြိုင်မှုရှိတဲ့ ဒီအဖွဲ့အစည်းမှာ Strategic Naturality ခေါ် ဘက်မလိုက်မဟာ ဗျူဟာကို အောင်မြင်အောင် ကြိုးစားဖို့လိုပါတယ်။ လွတ်လပ်စွာရေကြောင်းသွားလာခွင့်နဲ့ လွတ်လပ်စွာ လေကြောင်းပျံသန်းမှုကို ရရှိဖို့ကြိုးစားသင့်ပါတယ်။ အာဆီယံလို Identity တစ်ခု ဖော်ထုတ်ပြီးတော့ ပညာရေး၊ အနုပညာရေးနှင့် ယဉ်ကျေးမှုနှီးနှောဖလှယ်ပွဲတွေလုပ်ပြီး ပြည်သူအချင်းချင်း ပိုမိုရင်းနှီးကျွမ်းဝင် အောင် ကြိုးစားသင့်ပါကြောင်း အကြံပြုရင်းနဲ့ အဖွဲ့ကိုဝင်ရောက်သင့်ကြောင်း ထောက်ခံဆွေးနွေးလိုက်ရ ပါတယ်။ အာလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး ဦးဦးလှစော မြောက်ဦးမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1520">ဦးဦးလှစော(မြောက်ဦးမဲဆန္ဒနယ်၊ ရခိုင်ပြည်နယ်)</mp>နာယကကြီးနှင့်တကွ အားလုံးကို လေးစားပါတယ်။ ကျွန်တော်က မြောက်ဦးမြို့နယ်ကပါ။ ကျွန်တော့အနေနဲ့ မျက်မှောက်ကာလ ကျွန်တော်တို့ရဲ့ ပထဝီနိုင်ငံရေးပြဿနာတွေအတွက် Democratic transition ကာလမှာ အမျိုးသားအကျိုးစီးပွားကို ဦးထိပ်ထားပြီး ဖြည့်စွက်ဆွေးနွေးသွားမှာပါ။ ယေဘုယျအားဖြင့်တော့ ထောက်ခံပါတယ်။ IORA ထဲမှာ သြစရေးလျနှင့် ဘင်္ဂလားပင်လယ်၊ အာရေဗျပင်လယ်၊ အာဖရိကအရှေ့ပိုင်းကမ်းခြေနှင့် တောင်ဖက်စွန်း အာဖရိကနိုင်ငံအထိ ၂၁ နိုင်ငံနှင့် Dialogue Partners ၇၂ နိုင်ငံပါပါတယ်။ ဒေသဆိုင်ရာပူးပေါင်းဆောင်ရွက်မှု အတွက် ရေကြောင်းလုံခြုံရေး၊ ကုန်သွယ်ရေး၊ ငါးဖမ်း၊ ဟိုတယ်ခရီးသွား၊ စက်မှု၊ သိပ္ပံနည်းပညာကဏ္ဍစုံ အရေးပေးထားသလို အမျိုးသမီးစီးပွား စွမ်းဆောင်ရည်မြင့်မားမှုတောင်ပါရှိပါတယ်။ အာဆီယံထဲက အင်ဒိုနီးရှား၊ မလေးရှား၊ ထိုင်း၊ စင်္ကာပူတို့ ပါဝင်ပေမယ့် အိန္ဒိယနှင့် တောင်အာဖရိကတို့က ကမကထလုပ်ပြီးဖွဲ့တဲ့အတွက် ကြောင့် ပါကစ္စတန်မပါပါဘူး။ နိုင်ငံပေါင်းစုံအဖွဲ့တစ်ခုဝင်တယ်ဆိုတာဟာ နိုင်ငံတကာဆက်ဆံရေးမှာ ကိုယ်ရဲ့ National Identity ကို ဖော်ကျူးဖို့၊ အမျိုးသားဂုဏ်သိက္ခာကို ဖော်ကျူးဖို့၊ အမျိုးသားအကျိုးစီးပွားအတွက် အကျိုးရှိဖို့ တစ်ခုခု ရှိရပါမယ်။ အခု IORA ဟာ ဒီ ၃ ချက်လုံး ညီညွတ်တဲ့အတွက် ဝင်ဖို့ထောက်ခံပါတယ်။ စဉ်းစားပြင်ဆင် စရာရှိတာက ပထဝီနိုင်ငံရေးမှာ အိန္ဒိယသမုဒ္ဒရာဟာ အလွန်အရေးကြီးတယ်ဆိုတဲ့ အချက်ပါပဲ။ ကျွန်တော်တို့ ၂၀ ရာစုမှာ ပစိဖိတ်ရိန်းဟာ၊ နိုင်ငံရေး၊ စစ်ရေး၊ စီးပွားရေး အခရာကျပါတယ်။ ၂၁ ရာစု အစပိုင်းမှာ အိန္ဒိယသမုဒ္ဒရာ မဟာကစားကွင်းကြီးဖြစ်လာပါတယ်။ တရုတ်ရဲ့ နိုးထလာမှုနှင့်အတူ သမုဒ္ဒရာ ၂ စင်း ပေါ်လစီကို ချခင်းလာပါတယ်။ အိန္ဒိယသမုဒ္ဒရာဟာ တရုတ်တို့ရဲ့ အိမ်မက်ကြီးဖြစ်ပါတယ်။ မဟာဗျူဟာ နယ်မြေဖြစ်ပါတယ်။ ရခိုင်သဘာဝဓာတ်ငွေ့ပိုက်လိုင်း၊ ရေနံပိုက်လိုင်း၊ ရေနံသင်္ဘောဆိပ်၊ မဟာစက်မှုဇုန် တွေဟာ အစိတ်အပိုင်းတစ်ခုပါပဲ။ မလက်ကာရေလက်ကြားကိုဖြတ်ပြီးတော့ အန္တရာယ်များတဲ့ မလုံခြုံတဲ့ ထိုင်ဝမ်ရေလက်ကြားကိုမဖြတ်ဘဲ မြန်မာပြည်ကို ခရီးတိုတိုရောက်မယ့် အရှေ့အလယ်ပိုင်းက ရေနံတွေ ယူနန်နယ်ထဲကို လွယ်လွယ်ကူကူ ရောက်ရှိသွားပါပြီ။ ကူမင်း-ကျောက်ဖြူ မီးရထားလမ်းဟာလည်း မဟာ ဗျူဟာလမ်းမကြီးတစ်ခုပါပဲ။ Maritime six CLOUS နဲ့ OBOR ဟာ အိန္ဒိယသမုဒ္ဒရာမှာ ပါရှိပါတယ်။ မိမိကိုကျော်တက်သွားမယ့် မိမိနှင့်အမြင်မတူတဲ့ တရုတ်ကိုထိန်းချုပ်ဖို့ဆိုတာ အမေရိကရဲ့ အိန္ဒိယသမုဒ္ဒရာ အတွင်း ပေါ်လစီဖြစ်ပါတယ်။ အိန္ဒိယအတွက် အိန္ဒိယသမုဒ္ဒရာဟာ မိခင်သမုဒ္ဒရာလို့ မှတ်ယူ ထားပါတယ်။ ချောင်ပိတ်နေတဲ့ အရှေ့မြောက်ပင်လယ် seven sister အတွက် ပင်လယ်ထွက်ပေါက်တွေကို ဆိပ်ကမ်း ဆိပ်ကမ်းတွေမှာ ပေါ်လာပြီ။ အိန္ဒိယ၊ အမေရိကား၊ တရုတ်တို့ရဲ့ ၃ ပွင့်ဆိုင် Power ပြိုင်ပွဲကြီးဟာ ဘင်္ဂလားပင်လယ်အော်ထဲမှာ အမှန်တကယ်ရှိနေပါပြီ။ ရခိုင်မှာ ဆူပူအကြမ်းဖက်မှုတွေပေါ်လာပြီး မငြိမ်းချမ်းတဲ့ မီးလောင်ပြင် ဖြစ်သွားတယ်။ နိုင်ငံတကာစာမျက်နှာမှာ အကျည်းတန်ရုပ်ပုံတွေ ဖြစ်လာတယ်။ ဒီမိုကရေစီနိုင်ငံနုနုလေးကို တစ်ချိန်ကမိတ်ဆွေလို့ ထင်ထားတဲ့သူတွေက အမဲဖျက်ဖို့ ကြိုးစားလာတယ်။ စစ်ဘက် အရပ်ဘက် ခေါင်းဆောင်တွေရဲ့ပုံရိပ်တွေကို ညစ်နွမ်းအောင်ပုံဖော်လာတယ်။ ဒီရဲ့ နောက်ကွယ်မှာ မှော်ဆရာဟာ ဘယ်သူလဲ ဆိုတာကို နိုင်ငံတကာကပညာရှင်တွေက ဆန်းစစ်ဝေဖန်နေကြပါတယ်။ ရခိုင်ပြည်နယ် မြန်မာပြည်မှာ ဘင်္ဂလားပင်လယ်အော်မှာ၊ အိန္ဒိယသမုဒ္ဒရာမှာ တရုတ်သြဇာကို ထိန်းချုပ်ဖို့အတွက် ကြိုးစားတဲ့အခါမှာ လူ့အခွင့်အရေးအောင်လံကိုလွှင့်ပြီးတော့ အမေရိကားရဲ့ မဟာ တိုက်ကွန်ကြီးတွေ၊ အိမ်ဖြူတော်ရဲ့ သစ္စာခံတွေဟာ လှလှပပကစားသွားကြပါပြီလို့ နိုင်ငံတကာကျွမ်းကျင်သူ တွေက ဒီကနေ့ထောက်ပြနေကြပါပြီ။ အိန္ဒိယနှင့် တရုတ်ဟာ အိမ်နီးချင်းအင်အားကြီးနိုင်ငံတွေ ဖြစ်ပါတယ်။ အမျိုးသားယဉ်ကျေးမှုကြီးတဲ့ ဂန္ထဝင်နိုင်ငံတွေဖြစ်ပြီးတော့ သူတို့ဟာ ရခိုင်ပြဿနာမှာ ကျွန်တော်တို့ ဘက်က မိတ်ဆွေတွေအဖြစ် ကုလသမဂ္ဂမှာ ရပ်တည်ပေးခဲ့ကြပါတယ်။ IORA အထဲမှာ အိန္ဒိယလိုအိမ်နီးချင်း မိတ်ဆွေတွေပါသလို ရန်သူမိတ်ဆွေမသဲကွဲတဲ့ ရပ်ဝေးမြေခြား၊ ဘာသာခြားနိုင်ငံတွေလည်းပါပါတယ်။ ပထဝီ နိုင်ငံရေးမှာ အမျိုးသားအကျိုးစီးပွားကို ဦးထိပ်ထားပြီး နိုင်ငံ့ဂုဏ်သိက္ခာကို စော်ကားမခံ၊ အချုပ်အခြာ အာဏာကို အထိပါးမခံဖို့ဆိုတာဟာ Real Politic ပါပဲ။ ဘယ်နိုင်ငံသမိုင်းမှာမဆို Liberal democracy လူ့အခွင့်အရေးဟာ အမျိုးသားအကျိုးစီးပွားရဲ့ လက်အောက်ခံ ပြဿနာဖြစ်ပါတယ်။ အဲဒီတော့ အပြန်အလှန် လေးစားဖို့၊ နှစ်ဦးနှစ်ဖက်ရှိဖို့ Win-Win သဘောတရားနှင့်အညီ မိတ်ဆွေသစ်တွေရှာဖို့၊ အမျိုးသားမူဝါဒ အခြေခံတဲ့ ပြတ်သားတဲ့ နိုင်ငံရေးမူဝါဒတွေကို မူဝါဒပိုင်းဆိုင်ရာမှာ ရပ်တည်ချက်ပြတ်သားပြီး နည်းဗျူဟာမှာ ပျော့ပြောင်းဖို့လိုအပ်ပါတယ်။ နာယကကြီးခင်ဗျား။ ကျွန်တော်တို့နိုင်ငံဟာ Democratic transition မှာ ဂုဏ်သိက္ခာရှိရှိနဲ့ ကိုယ့်ဒူး ကိုယ်ချွန်တဲ့ နိုင်ငံတစ်ခုဖြစ်ဖို့ ကြိုးစားရုန်းကန်နေတဲ့ျိုးမှာ အိမ်ဖြူတော်ကို မော့ကြည့်ရ၊ Buckingham ကိုရ၊ KMA ကို မျက်စပစ်ပြရ။ IOC ကို စိုးရိမ်ရနဲ့ ဂျပန်ကို ကျေးဇူးတင်ရတဲ့ အဖြစ်မျိုး မကြုံရအောင် ကျွန်တော်တို့ဟာ အမျိုးသားရေးစိတ်ဓာတ် ညီညီညွတ်ညွတ်နဲ့ ပူးပေါင်းဆောင်ရွက်ဖို့လိုနေ ပါပြီ။ အဲဒါကြောင့် မိတ်ဆွေသစ်၊ အကျိုးစီးပွားသစ်တွေကို ဆောင်ကြဉ်းပေးနိုင်မယ့် IORA ဝင်ရေးကို ထောက်ခံပါကြောင်း ဆွေးနွေးလိုက်ပါတယ်။ အားလုံးကိုလေးစားပါတယ်။</speech>
<speech type="speaker">ဒုတိယဗိုလ်မှူးကြီးကျော်ထွန်း၊ တပ်မတော်သားပြည်သူ့လွှတ်တော် ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဒုတိယဗိုလ်မှူးကြီးကျော်ထွန်း(တပ်မတော်သား၊ ပြည်သူ့လွှတ်တော်ကိုယ်စားလှယ်)</mp>မင်္ဂလာပါခင်ဗျာ။ ကျွန်တော်ကတော့ တပ်မတော်သား ပြည်သူ့လွှတ်တော်ကိုယ်စားလှယ် ဒုတိယဗိုလ်မှူးကြီး ကျော်ထွန်း ဖြစ်ပါတယ်။ နိုင်ငံတော်သမ္မတထံမှ ပေးပို့ထားတဲ့ အိန္ဒိယသမုဒ္ဒရာကမ်းခြေနိုင်ငံများအဖွဲ့သို့ မြန်မာနိုင်ငံမှ အဖွဲ့ဝင်အဖြစ်ဝင်ရောက်ရေးကိစ္စနဲ့ ပတ်သက်ပြီး ထောက်ခံဆွေးနွေးသွားမှာ ဖြစ်ပါတယ်။ Power Point အသုံးပြုခွင့်ပေးပါရန် ခွင့်တောင်းခံအပ်ပါတယ်။ နာယကကြီးခင်ဗျာ။ အိန္ဒိယသမုဒ္ဒရာကမ်းခြေတစ်လျှောက်မှာ နိုင်ငံ ၂၃ နိုင်ငံတည်ရှိပြီး မြန်မာ နိုင်ငံနဲ့ မော်လ်ဒိုက်နိုင်ငံကလွဲလို့ ကျန်တဲ့ ၂၁ နိုင်ငံဟာအဖွဲ့ဝင်ပြီးဖြစ်နေတာကို တွေ့ရပါတယ်။ မော်လ်ဒိုက်နိုင်ငံ ဟာလည်း အဖွဲ့ဝင်ရန် လျှောက်ထားပြီးဖြစ်တဲ့အတွက် မြန်မာနိုင်ငံတစ်နိုင်ငံပဲ အဖွဲ့ဝင်ဖြစ်ဖို့ ကျန်ရှိနေ ပါတယ်။ အဖွဲ့ဝင်နိုင်ငံများထဲမှာ အာဆီယံအဖွဲ့ဝင်နိုင်ငံများဖြစ်တဲ့ စင်္ကာပူ၊ ထိုင်း၊ မလေးရှား၊ အင်ဒိုနီးရှား တို့အပြင် OIC အဖွဲ့ဝင်နိုင်ငံအချို့လည်း ပါဝင်တာကိုတွေ့ရပါတယ်။ နာယကကြီးခင်ဗျာ။ (IORA- The Indian Ocean Rim Association) အဖွဲ့ရဲ့ ရည်ရွယ်ချက် တွေကတော့တင်ပြပါအတိုင်း ဖြစ်ပါတယ်။ အဲ့ဒီအချက်တွေဟာ မြန်မာနိုင်ငံနဲ့ လိုက်လျောညီထွေရှိတဲ့ အချက်တွေဖြစ်ကြောင်း တွေ့ရှိရပါတယ်။ ဒါကြောင့် ဒီနယ်ပယ်များမှာ မြန်မာနိုင်ငံရဲ့ ပူးပေါင်းဆောင်ရွက်မှု ကျယ်ပြန့်လာမှာဖြစ်ပါတယ်။ IORA အဖွဲ့အစည်းရဲ့ အဓိကဦးစားပေး လုပ်ငန်းတွေကတော့ တင်ပြပါအတိုင်း ဖြစ်ပါတယ်။ ဒါကြောင့် အဆိုပါဦးစားပေးလုပ်ငန်းတွေကို ကောင်းစွာအသုံးချနိုင်မည်ဆိုပါက မြန်မာနိုင်ငံအတွက် စီးပွားရေးအရသော်လည်းကောင်း၊ နိုင်ငံရေးအရသော်လည်ကောင်း အကျိုးဖြစ်ထွန်းလာနိုင်မှာကို တွေ့ရှိရ ပါတယ်။ အလားတူ IORA အဖွဲ့သို့ ဝင်ရောက်ပါက တင်ပြပါအတိုင်း အကျိုးကျေးဇူးများ ရရှိနိုင်မှာ ဖြစ်ပါတယ်။ အဆိုပါအကျိုးကျေးဇူးတွေကို ခံစားရမယ်ဆိုရင် မြန်မာနိုင်ငံရဲ့ လက်ရှိဖြစ်ပေါ်နေတဲ့ ပြဿနာ တချို့ကို ဒီအဖွဲ့ထဲမှာပါဝင်နေတဲ့ OIC နိုင်ငံများအနေနဲ့ နားလည်သဘောပေါက်စေဖို့ ထိတွေ့ဆောင်ရွက် နိုင်မှာဖြစ်ပါတယ်။ IORA အဖွဲ့ရဲ့ ပူးပေါင်းဆောင်ရွက်မှု အစီအစဉ်များတွင် ပူးပေါင်းပါဝင်ခြင်းဖြင့် ရေကြောင်းဆိုင်ရာ လုံခြုံရေးအပါအဝင် စီးပွားရေးဆိုင်ရာ ဆက်ဆံမှုများ တိုးတက်လာပြီး ဒေသအတွင်း ပြည်သူများနှင့် လွတ်လပ်စွာအပြန်အလှန် ကူးလူးဆက်ဆံမှု ပိုမိုများပြားလာနိုင်ကြောင်း တွေ့ရှိရပါတယ်။ ပင်လယ်ဓားပြမှု၊ လက်နက်မှောင်ခိုသယ်ဆောင်ရောင်းဝယ်မှု၊ အကြမ်းဖက်မှု၊ လူကုန်ကူးမှု၊ လူအုပ်စုများ ပုံမှန်မဟုတ်သော ရွှေ့ပြောင်းသွားလာမှု၊ မူးယစ်ဆေးဝါးကုန်ကူးမှု၊ ရေနံယိုဖိတ်မှုကဲ့သော သဘာဝ ပတ်ဝန်းကျင်ညစ်ညမ်းမှု ပြဿနာများ၊ တရားမဝင်သယံဇာတများ ထုတ်ယူနေမှုမှ ကာကွယ်နိုင်ရေး လုပ်ငန်းများ၌ ပေါင်းစပ်ညှိနှိုင်း ပါဝင်ဆောင်ရွက်နိုင်ရေးအတွက် စဉ်းစားထားရန် အကြံပြုအပ်ပါတယ်။ ကုန်သွယ်မှု၊ ရင်းနှီးမြှုပ်နှံမှုများမှ အလုပ်အကိုင်အခွင့်အလမ်းများ တိုးပွားလာစေခြင်း၊ ဆင်းရဲမွဲတေမှု လျော့ပါးစေခြင်း၊ ဒေသတွင်းစီးပွားရေးတိုးတက်မှုနှုန်း ဟန်ချက်ညီစေခြင်း၊ အခွန်အကောက်များ ပိုမိုရရှိ လာစေနိုင်ခြင်း၊ နည်းပညာပိုင်း၊ အတတ်ပညာပိုင်းဆိုင်ရာ ပိုမိုသိရှိနားလည် တတ်ကျွမ်းလာစေနိုင်ခြင်း စသည့် အကျိုးကျေးဇူးများလည်း ရရှိနိုင်ပါတယ်။ ကျွန်တော်တို့ မြန်မာနိုင်ငံဟာ ပင်လယ်ကမ်းရိုးတန်း အရှည် ၁,၃၈၅ မိုင်ရှိပြီး ကျယ်ဝန်းတဲ့ပင်လယ်ပြင်ကို ပိုင်ဆိုင်ပါတယ်။ ရေနံနှင့် သဘာဝဓာတ်ငွေ့သိုက် များ၊ ရေထွက်ပစ္စည်းများ ထုတ်ယူနိုင်တဲ့အတွက် စီပွားရေးအရဖွံ့ဖြိုးတိုးတက်ဖို့ အခွင့်အလမ်းအများကြီး ရှိနေပါတယ်။ အိန္ဒိယသမုဒ္ဒရာထဲမှာရှိတဲ့ ကမ္ဘာ့ကုန်သွယ်ရေး ဆက်သွယ်ရေးလမ်းကြောင်းများနဲ့ နီးကပ်ပြီး လွယ်လင့်တကူ ဝင်ရောက်နိုင်လို့ အချက်အခြာကျပါတယ်။ စစ်တွေနဲ့ ကျောက်ဖြူဆိပ်ကမ်းဟာ တရုတ်နိုင်ငံနဲ့ နိုင်ငံအတွက် သဘာဝဓာတ်ငွေ့များတင်ပို့ရာ ဆိပ်ကမ်းများဖြစ်လာနိုင်သလို တရုတ်နိုင်ငံရဲ့ မဟာပိုးလမ်းမ စီမံကိန်းထဲမှာအပါအဝင်ဖြစ်တဲ့ ပင်လယ်ရေကြောင်း ပိုးလမ်းမစီမံကိန်းအတွက် အဓိကပင်လယ်ထွက်ပေါက် နေရာတွေလည်းဖြစ်ပါတယ်။ မဟာမဲခေါင်စီမံကိန်းမှာလည်း တနင်္သာရီကမ်းရိုးတန်းမှာရှိတဲ့ ရေနက်ဆိပ်ကမ်း များမှတစ်ဆင့် ဗီယက်နမ်ဒါနန်းဆိပ်ကမ်းအထိ ရောက်မှာဖြစ်လို့ မြန်မာ့ပင်လယ်ပြင်ထဲမှာ ကုန်သွယ် ရေကြောင်းရေယာဉ် များရဲ့ သွားလာမှု ပိုမိုရှုပ်ထွေးလာမှာ ဖြစ်ပါတယ်။ ဒါကြောင့် ပင်လယ်ရေကြောင်းဆိုင်ရာ လုံခြုံရေးနှင့် တခြားဖြစ်ပေါ်လာနိုင်တဲ့အချက်များကို သတိထားစောင့်ကြည့် ကာကွယ်ဖို့တော့ လိုအပ်မှာ ဖြစ်ပါတယ်။ ဒါကြောင့် အရေးပေါ်ကယ်ဆယ်ရေးသင်္ဘောများ၊ ပင်လယ်ပြင်မီးသတ် သင်္ဘောများစသည့် အထောက် အကူပြုပစ္စည်းများ ဖြည့်ဆည်းထားနိုင်ရေး ကြိုတင်စီမံဆောင်ရွက်ထားသင့်ပါတယ်။ အိန္ဒိယသမုဒ္ဒရာဟာ ကမ္ဘာ့သမုဒ္ဒရာများ စုစုပေါင်းဧရိယာရဲ့ ၂၀ ရာခိုင်နှုန်းခန့် ရှိပါတယ်။ အိန္ဒိယသမုဒ္ဒရာအတွင်းမှာ တစ်နှစ်ကို ကုန်သွယ်ရေယာဉ် တစ်သိန်းကျော်ခန့် ဖြတ်သန်းသွားလာခြင်း၊ ကမ္ဘာ့လောင်စာဆီ သယ်ယူ ပို့ဆောင်ခြင်းရဲ့ ၈၀ ရာခိုင်နှုန်းဟာ အိန္ဒိယသမုဒ္ဒရာကို အဓိကအားထား ဖြတ်သန်းအသုံးပြု နေခြင်းဖြစ်ကြောင်း တွေ့ရှိရပါတယ်။ ဒါကြောင့် ရေကြောင်းဖြင့် သယ်ယူပို့ဆောင်ရေးဟာ တိုးတက်နေတဲ့အတွက် ကျွန်တော်တို့ အတွက် အကျိုးကျေးဇူးများစွာရနိုင်ပါတယ်။ ဆေးရှ်နိုင်ငံနဲ့ သီရိလင်္ကာနိုင်ငံတို့ကလည်း အိန္ဒိယသမုဒ္ဒရာ ကမ်းခြေအတွင်း ၂၀၂၀ ခုနှစ်မှာ ကမ္ဘာလှည့်ခရီးသွား ၁၇၉ သန်းရရှိရေးအတွက် တွန်းအားပေး ကြိုးပမ်းနေတဲ့ အတွက် ကမ္ဘာလှည့်ခရီးသွားလုပ်ငန်းလည်း ပိုမိုတိုးတက်လာမှာ ဖြစ်ပါတယ်။ စားနပ်ရိက္ခာအပိုင်းမှာ ကမ္ဘာ့တူနာငါးတွေရဲ့ လေးပုံတစ်ပုံလောက်ဟာ အိန္ဒိယသမုဒ္ဒရာအတွင်းမှာ ရှိနေတဲ့အတွက် ငါးလုပ်ငန်းကြီးထွားလာဖို့ရှိနေပါတယ်။ အဖွဲ့ဝင်နိုင်ငံများအနေနှင့်လည်း Conference များ၊ Work Shop qp:1 Seminor op:1 Program p:o crampeia espor 69:1 salma:wodoodqodca: ဒေသနိုင်ငံများဖွံ့ဖြိုးရေးဖြစ်တဲ့ ဘဏ်လုပ်ငန်း၊ ငါးဖမ်းအတတ်ပညာများ ခေတ်မီရေးတို့ကို ဆောင်ရွက် နေတာဖြစ်တဲ့အတွက် မြန်မာနိုင်ငံအနေနဲ့ IORA အဖွဲ့နဲ့ပတ်သက်တဲ့ ဆက်စပ်လုပ်ငန်းတွေ ဆောင်ရွက် လုပ်ကိုင်ရတော့မှာဖြစ်ပါတယ်။ ကျေးလက်ဒေသမှာရှိတဲ့ အမျိုးသမီးများအတွက် လူသားအရင်းအမြစ်များ ဖွံ့ဖြိုးတိုးတက်စေဖို့ လေ့ကျင့်ပေးခြင်း၊ ပညာရေးအဆင့်မြှင့်တင်မှု အစီအစဉ်များ ပြုလုပ်ပေးခြင်းတို့ ဆောင်ရွက်လျက်ရှိကြောင်း တွေ့ရှိရပါတယ်။ နာယကကြီးခင်ဗျား။ ယခုလက်ရှိ IORA အဖွဲ့ဟာ ၁၉၉၅ ခုနှစ်ကတည်းက စတင်လှုပ်ရှားခဲ့တာ ဖြစ်ပြီး အနှစ် ၂၀ ကျော် သက်တမ်းရှိနေပြီ ဖြစ်ပါတယ်။ လက်ရှိအတွင်းရေးမှူးချုပ်အဖြစ် အိန္ဒိယနိုင်ငံမှ Mr. KV Bhagirath m caos@gmcqosqulosusil zadočlgocsolm googcoasoec m: 3260 ရိကန်ဒေါ်လာ ၂၄,၀၀၀ ထည့်ဝင်ရမှာဖြစ်ပြီး ယင်းအဖွဲ့မှပုံမှန်ကျင်းပတဲ့ ဝန်ကြီးအဆင့်အစည်းအဝေးများနှင့် ထိပ်သီးအဆင့်အစည်းအဝေးများမှာ ပါဝင်တက်ရောက်ရန် တာဝန်ရှိလာမှာဖြစ်တဲ့အတွက် နိုင်ငံတကာနှင့် ထိတွေ့ဆက်ဆံရမှုများ များပြားလာမှာဖြစ်လို့ မိမိတို့ရဲ့ ဝန်ထမ်းအပါအဝင် လူ့စွမ်းအားအရင်းအမြစ်များကို သက်ဆိုင်ရာကဏ္ဍများအလိုက် အရည်အသွေးမြှင့်တင်မှု၊ ပြင်ဆင်မှု၊ လေ့ကျင့်မှုများ ပြုလုပ်ထားသင့်ကြောင်း အကြံပြုလိုပါတယ်။ သို့ဖြစ်ပါ၍ မြန်မာနိုင်ငံအနေဖြင့် အိန္ဒိယသမုဒ္ဒရာကမ်းခြေနိုင်ငံများအဖွဲ့သို့ အဖွဲ့ဝင် အဖြစ် ဝင်ရောက်သင့်ပါကြောင်း ထောက်ခံဆွေးနွေးလိုက်ရပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးအောင်သိုက် ဆိပ်ဖြူမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1472">ဦးအောင်သိုက်(ဆိပ်ဖြူ မဲဆန္ဒနယ်၊ မကွေးတိုင်းဒေသကြီး)</mp>လေးစားရပါသော ပြည်ထောင်စုလွှတ်တော် နာယကကြီး၊ ပြည်သူ့လွှတ်တော်ဥက္ကဋ္ဌနှင့် ပြည်ထောင်စုအဆင့်ရှိ ပုဂ္ဂိုလ်များ၊ ပြည်ထောင်စုလွှတ်တော် ကိုယ်စားလှယ်များ မင်္ဂလာပါခင်ဗျာ။ ကျွန်တော်ကတော့ မကွေးတိုင်းဒေသကြီး ဆိပ်ဖြူမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးအောင်သိုက် ဖြစ်ပါတယ်။ လေးစားအပ်ပါသော နာယကကြီးခင်ဗျား။ ကျွန်တော်ဆွေးနွေးသွားမှာကတော့ အိန္ဒိယသမုဒ္ဒရာ ကမ်းခြေနိုင်ငံများအဖွဲ့ (India Ocean Rim Assosiation - IORA) သို့ မြန်မာနိုင်ငံမှ အဖွဲ့ဝင်အဖြစ် ဝင်ရောက်နိုင်ရေးနဲ့ပတ်သက်ပြီးတော့ နိုင်ငံတော်သမ္မတရုံး၏ ၂၃-၁၀-၂၀၁ရ ရက်စွဲပါစာအမှတ်၊ ၃(၃/၁)အရ ထောက်ခံဆွေးနွေးသွားမှာဖြစ်ပါတယ်။ အိန္ဒိယသမုဒ္ဒရာကမ်းခြေ နိုင်ငံပေါင်းက ၂၃ နိုင်ငံ ရှိပါတယ်။ IORA အဖွဲ့ဟာ ဒေသတွင်းအဖွဲ့အစည်းဖြစ်ပြီး မြန်မာနိုင်ငံနှင့် မော်လ်ဒိုက်နိုင်ငံက လွဲပြီးတော့ အဖွဲ့ဝင်နိုင်ငံ ပေါင်း ၂၁ နိုင်ငံရှိပါတယ်။ အိန္ဒိယနိုင်ငံနဲ့ထိစပ်နေတဲ့ နိုင်ငံများအားလုံးရဲ့ ကုန်စည်များ သယ်ယူပို့ဆောင်ရေး၊ လုံခြုံမှုရှိရေး၊ သဘာဝဘေးဒဏ်အန္တရာယ် ကြိုတင်ကာကွယ်ထားရှိရေး၊ ဒေသတွင်းနိုင်ငံများ၏ ဆင်းရဲ မွဲတေမှုကို လျှော့ချနိုင်ခြင်းနှင့် စီးပွားရေးဖွံ့ဖြိုးတိုးတက်မှုတို့ကိုရှေးရှုပြီး အဓိက ပူးပေါင်းဆောင်ရွက်နေတဲ့ အဖွဲ့ကြီးဖြစ်ပါတယ်။ ယင်းအဖွဲ့ကို ကောင်းစွာအသုံးချနိုင်မယ်ဆိုရင် ကျွန်တော်တို့ မြန်မာနိုင်ငံ၏ ဖွံ့ဖြိုးတိုးတက်ရေးကို ဖော်ဆောင်နိုင်ရေးအတွက်လည်းကောင်း၊ နိုင်ငံရေး၊ စီးပွားရေးအရလည်းကောင်း များစွာအကျိုးရှိစေမှာ ဖြစ်ပါတယ်။ အိန္ဒိယသမုဒ္ဒရာကမ်းခြေရှိတဲ့ မြန်မာနိုင်ငံအပါအဝင် အာဆီယံအဖွဲ့ဝင် ၅ နိုင်ငံအနက် စင်္ကာပူ၊ ထိုင်း၊ မလေးရှားနှင့် အင်ဒိုနီးရှားတို့မှာ IORA အဖွဲ့ကို ဝင်ရောက်ထားပြီးဖြစ်ပါတယ်။ ကျန်တဲ့ နိုင်ငံဖြစ်တဲ့ မော်လ်ဒိုက်နိုင်ငံကလည်း အဖွဲ့ဝင်အဖြစ်ပါဝင်ဖို့ လျှောက်ထားပြီးဖြစ်ကြောင်း သိရှိရပါတယ်။ မြန်မာနိုင်ငံအနေနဲ့ IORA အဖွဲ့သို့ ဝင်ရောက်ရန်စိတ်ဝင်စားမှုရှိကြောင်း ၂၀၁ရ ခုနှစ်၊ မတ်လ ၅ ရက်နေ့မှ ရ ရက်နေ့အထိ အင်ဒိုနီးရှားနိုင်ငံ ဂျာကာတာမြို့မှာ ကျင်းပခဲ့တဲ့ ပထမအကြိမ် IORA အဖွဲ့ဝင် နိုင်ငံ့ ခေါင်းဆောင်များရဲ့ ထိပ်သီးအစည်းအဝေးသို့ နိုင်ငံတော်အတိုင်ပင်ခံပုဂ္ဂိုလ်၏ အထူးကိုယ်စားလှယ် တက်ရောက်ပြီးတော့ ဆွေးနွေးပြောကြားခဲ့ပါတယ်။ မြန်မာနိုင်ငံဟာ လွတ်လပ်၍ တက်ကြွသော နိုင်ငံခြားရေးမူဝါဒ ကျင့်သုံးနေတာနဲ့အညီ ကမ္ဘာ့နိုင်ငံ များအားလုံးရဲ့ ချစ်ကြည်ရင်းနှီးမှုကို တိုးမြှင့်ရန်အတွက်လည်းကောင်း၊ ဒေသတွင်းနိုင်ငံများ အဖွဲ့အစည်း များအားလုံး တက်ကြွစွာပါဝင်ဆောင်ရွက်မှုကိုလည်းကောင်း ကြိုးပမ်းဆောင်ရွက်ပြီး နိုင်ငံခြားရေးမူဝါဒ ကိုဖော်ဆောင်လျက်ရှိပါတယ်။ မြန်မာနိုင်ငံမှ အိန္ဒိယသမုဒ္ဒရာ ကမ်းခြေနိုင်ငံများအဖွဲ့သို့ အဖွဲ့ဝင်အဖြစ် ဝင်ရောက်မည်ဆိုလျှင် ထမ်းဆောင်ရမည့် တာဝန်များလည်းရှိပါတယ်။ ဒီတာဝန်ကတော့ နှစ်စဉ်ထည့်ဝင်ကြေး အဖြစ် ကျွန်တော်တို့ အမေရိကန်ဒေါ်လာ ၂၄,၀၀၀ ကို ထည့်ဝင်ရန်လိုအပ်ပါတယ်။ ယင်းအဖွဲ့မှ ပုံမှန် အဆင်အပင် ကင်ပက် နယ်အမင်း စက် အစည်းအဝေးများ၊ ဆွေးနွေးဖက်နိုင်ငံများနှင့် ဆွေးနွေးဖက်အစည်းအဝေးများကို ပါဝင်တက်ရောက်ဖို့လည်း တာဝန်ရှိလာမှာဖြစ်ပါတယ်။ လေးစားရပါသော နာယကကြီးခင်ဗျား။ IORA အဖွဲ့နှင့်ပတ်သက်ပြီးတော့ ရည်ရွယ်ချက်တွေ ရှိပါတယ်။ ရည်ရွယ်ချက်တွေကတော့ ရေရှည်တည်တံ့သော တိုးတက်မှု၊ ဟန်ချက်ညီမျှသော ဖွံ့ဖြိုးတိုးတက်မှု တို့ကိုဖော်ဆောင်ရန် ရေကြောင်းသွားလာမှု ဘေးကင်းစေရေးနှင့် လုံခြုံရေး၊ သဘာဝဘေးအန္တရာယ် ကာကွယ်ရေး၊ လျှော့ချရေး၊ ကုန်သွယ်မှုနှင့် ရင်းနှီးမြှုပ်နှံမှု လွယ်ကူချောမွေ့စေရေး၊ ငါးဖမ်းလုပ်ငန်းနှင့် စီမံခန့်ခွဲရေး၊ ပညာရေး၊ သိပ္ပံနည်းပညာ ပူးပေါင်းဆောင်ရွက်ရေး စတဲ့ကဏ္ဍတွေကို ဦးစားပေးလုပ်ငန်း အဖြစ်သတ်မှတ်ပြီး ပူးပေါင်းဆောင်ရွက်သွားကြရန် ဖြစ်ပါတယ်။ မြန်မာအနေဖြင့် ဒေသဆိုင်ရာအဖွဲ့ အစည်းဖြစ်တဲ့ IORA သို့ အဖွဲ့ဝင်အဖြစ်ဝင်ရောက်ခြင်းဖြင့် ရရှိနိုင်မယ့်အကျိုးကတော့ ရေကြောင်း လုံခြုံရေး၊ သဘာဝဘေးဒဏ်အန္တရာယ် ကာကွယ်လျှော့ချရေး၊ ကုန်သွယ်မှုမြှင့်တင်ရေး လုပ်ငန်းများမှာ ကိုယ့်ရဲ့ နည်းပညာနဲ့ ဘဏ္ဍာရေးအကူအညီများရယူပြီးတော့ မိမိနိုင်ငံရဲ့ နိုင်ငံခြားရင်းနှီးမြှုပ်နှံမှု မြှင့်တင် ရေးတွေမှာ များစွာအထောက်အကူဖြစ်နိုင်ပါတယ်။ စီးပွားရေးဘက်မှာလည်း အကျိုးအမြတ်ရရှိရေးကို မျှော်မှန်းထားနိုင်ပါတယ်။ လေးစားရပါသော ပြည်ထောင်စုလွှတ်တော် နာယကကြီးခင်ဗျား။ နိဂုံးချုပ်အားဖြင့် အိန္ဒိယ သမုဒ္ဒရာ ကမ်းခြေနိုင်ငံများအဖွဲ့ IORA သို့ မြန်မာနိုင်ငံမှ ပါဝင်ခြင်းအားဖြင့် စီးပွားရေး၊ လုံခြုံရေး ဆိုင်ရာ ပူးပေါင်းဆောင်ရွက်မှုများ၊ ချစ်ကြည်ရေးနှင့် ပူးပေါင်းဆောင်ရွက်ရေးတို့ကို မြှင့်တင်သွားနိုင်မှာ ဖြစ်ပါတယ်။ နည်းပညာ၊ အတတ်ပညာ၊ အရင်းအနှီးများ ဖိတ်ခေါ်နိုင်ရေးတို့ကို တိုးချဲ့ဆောင်ရွက်သွားမှာ ဖြစ်တဲ့အတွက် ပြည်ထောင်စုလွှတ်တော်မှ သဘောတူညီပေးပါရန် ထောက်ခံဆွေးနွေးပါတယ်။</speech>
<title>အထက်ပါကိစ္စနှင့်စပ်လျဉ်း၍ နိုင်ငံခြားရေးဝန်ကြီးဌာနက ပြန်လည်ရှင်းလင်းရန်ရှိက ရှင်းလင်းဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း၊</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များရဲ့ ဆွေးနွေးချက် များအပေါ် သက်ဆိုင်ရာပြည်ထောင်စုအဆင့် အဖွဲ့အစည်းဝင်က ပြန်လည်ရှင်းလင်းရန်ရှိက ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="19">ဦးကျော်တင်(ဒုတိယဝန်ကြီး၊ နိုင်ငံခြားရေးဝန်ကြီးဌာန)</agency>လေးစားအပ်ပါသော ပြည်ထောင်စု လွှတ်တော် နာယကကြီးနှင့် ပြည်ထောင်စုလွှတ်တော် ကိုယ်စားလှယ်များခင်ဗျား။ ကျွန်တော်ကတော့ နိုင်ငံခြားရေဝန်ကြီးဌာနမှ ဒုတိယဝန်ကြီး ဦးကျော်တင် ဖြစ်ပါတယ်။ ကျွန်တော်တို့ ဝန်ကြီးဌာနက အဆိုပြု ထားတဲ့ အိန္ဒိယသမုဒ္ဒရာကမ်းခြေနိုင်ငံများအဖွဲ့ IORA သို့ မြန်မာနိုင်ငံက အဖွဲ့ဝင်အဖြစ်ဝင်ရောက်ရေးနဲ့ ပတ်သက်ပြီးတော့ ပြည်ထောင်စုလွှတ်တော် ကိုယ်စားလှယ်များက ဒီနောက်ခံသမိုင်းများနဲ့ အကျိုးကျေးဇူး များကို သေသေချာချာ သုတေသနပြုပြီးတော့ ထဲထဲဝင်ဝင် ဆွေးနွေးပြီးတော့ ထောက်ခံပြောကြားသွားခဲ့တဲ့ အတွက် များစွာကျေးဇူးတင်ရှိကြောင်း ပြောကြားလိုပါတယ်။ ဒီ IORA အဖွဲ့ကို ဖွဲ့စည်းခဲ့တာ ဒီနှစ်ဆိုရင် နှစ် ၂၀ တင်းတင်း ပြည့်ခဲ့ပြီဖြစ်ပါတယ်။ ဒီအဖွဲ့အစည်းမှာ ဒါကမ်းခြေတွေမှာရှိတဲ့ နိုင်ငံ ၂၃ နိုင်ငံအနက်မှာ ကျွန်တော်တို့ မြန်မာနဲ့ မော်လ်ဒိုက် သာလျှင် အဖွဲ့ဝင်အဖြစ် မပါရသေးတဲ့အနေအထားမျိုးမှာ ကျွန်တော်တို့အနေနဲ့ မြန်မာနိုင်ငံဟာ ကမ်းရိုးတန်း ရှည်လျားစွာရှိတဲ့ နိုင်ငံဖြစ်တဲ့အတွက် ဒီလိုပါဝင်ခြင်းအားဖြင့် ကျွန်တော်တို့နိုင်ငံဟာ များစွာအကျိုးကျေးဇူး ရှိစေမှာဖြစ်ပါတယ်။ လွှတ်တော်ကိုယ်စားလှယ်များ တင်ပြသွားကြတဲ့အတိုင်း အိန္ဒိယသမုဒ္ဒရာဟာ ကမ္ဘာရဲ့ တတိယအကြီးဆုံးသမုဒ္ဒရာ ဖြစ်ပါတယ်။ နောက်အဲဒီရပ်ဝန်းဒေသမှာ လူဦးရေအားဖြင့်လည်း ၂.ရ ဘီလီယံခန့် မှီတင်းနေထိုင်လျက်ရှိကြပြီးတော့ ကမ္ဘာ့ကုန်စည်ကူးသန်းရောင်းဝယ်မှုရဲ့ သုံးပုံတစ်ပုံနဲ့ ကမ္ဘာ့လောင်စာစွမ်းအင် တင်ပို့မှုရဲ့ သုံးပုံနှစ်ပုံဟာ ၎င်းရေပြင်အတွင်းမှာ နှစ်စဉ်ဖြတ်သန်းလျက်ရှိကြတဲ့အတွက် အပြည်ပြည် ဆိုင်ရာကုန်သွယ်ရေးနဲ့ စီးပွားရေးအတွက် အင်မတန်အရေးကြီးတဲ့ လမ်းကြောင်းတစ်ခု ဖြစ်ပါတယ်။ ဒါကြောင့် ဒီလိုအဖွဲ့အစည်းမျိုးကို ကျွန်တော်တို့ ပါဝင်ခြင်းအားဖြင့် နိုင်ငံရေးအရရော၊ စီးပွားရေး အရရော များစွာအကျိုးကျေးဇူး ဖြစ်ထွန်းစေမှာဖြစ်ပါတယ်။ ဒါကြောင့် ပြည်ထောင်စုလွှတ်တော်ကနေ ဒီအဖွဲ့ကိုဝင်ရောက်ရေးကို သဘောတူတယ်ဆိုလို့ရှိရင် ကျွန်တော်တို့အနေနဲ့၊ နိုင်ငံခြားရေးဝန်ကြီးဌာနအနေနဲ့ အိန္ဒိယကမ်းခြေနိုင်ငံများအဖွဲ့ရဲ့ အတွင်းရေးမှူးချုပ်ရုံးကို အဖွဲ့ဝင်အဖြစ် ဝင်ရောက်လိုကြောင်း တရားဝင် အကြောင်းကြားစာ ပေးပို့သွားမှာဖြစ်ပါတယ်။ အဲဒီအဖွဲ့ဝန်ကြီးများရဲ့ နောက်တစ်ကြိမ်ကျင်းပတဲ့ ဝန်ကြီးများ ကောင်စီ အစည်းအဝေးကနေပြီးတော့ အဖွဲ့ဝင်အဖြစ်လက်ခံကြောင်း အတည်ပြုပြီးတဲ့နောက်မှာ မြန်မာနိုင်ငံ အနေဖြင့် ဒါ IORA အဖွဲ့အစည်းရဲ့ ပဋိညာဉ်မှာလည်း ပါဝင်လက်မှတ်ရေးထိုးရမှာ ဖြစ်ပြီးတော့ Instrument of Assessments ကို ပေးပို့သွားရမှာဖြစ်ပါတယ်။ ဒါကြောင့်မို့လို့ ဒီအဖွဲ့အစည်းကို ဝင်ရောက်ခြင်းအားဖြင့် တာဝန်အရပေးသွင်းရမယ့် ဘတ်ဂျက်နဲ့ပတ်သက်ပြီးတော့လည်း ကျွန်တော်တို့ နောင်နှစ်မှာ ကြိုတင်လျာထားမှု များလည်း ပြုလုပ်ရေးကို ဆောင်ရွက်သွားမှာဖြစ်ပါတယ်။ ဒီအဖွဲ့အစည်းကို ဝင်ရောက်ခြင်းအားဖြင့် ကျွန်တော်တို့ နိုင်ငံရေးအရလည်းကောင်း၊ စီးပွားရေးအရလည်းကောင်း အကျိုးကျေးဇူး များစွာဖြစ်ထွန်း စေမှာဖြစ်တဲ့အတွက် ဒီအဖွဲ့ကိုဝင်ရောက်ဖို့ ပြည်ထောင်စုလွှတ်တော်ကြီးမှ အတည်ပြုပေးပါရန် လေးစားစွာ ထပ်မံပန်ကြားအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ လွှတ်တော်ရဲ့ သဘောထားရယူပါမယ်။ အထက်ပါကိစ္စနဲ့စပ်လျဉ်းပြီး လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အိန္ဒိယသမုဒ္ဒရာကမ်းခြေနိုင်ငံများအဖွဲ့သို့ မြန်မာ နိုင်ငံမှ အဖွဲ့ဝင်အဖြစ် ဝင်ရောက်ရေးကိစ္စကို လွှတ်တော်က သဘောတူအတည်ပြုကြောင်း ကြေညာပါတယ်။</speech>
</motion>
</section>
<section value="Order">
<title>နိုင်ငံတော်သမ္မထံမှ ပေးပို့ထားသည့် အဂတိလိုက်စားမှုတိုက်ဖျက်ရေးကော်မရှင် ဥက္ကဋ္ဌ၊ အတွင်းရေးမှူးနှင့် အဖွဲ့ဝင်များအား ခန့်အပ်တာဝန်ပေးရန် လွှတ်တော်က သဘောတူကြောင်းကြေညာခြင်း ၊</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတက ပြည်ထောင်စုလွှတ်တော် နာယကထံသို့ ပေးပို့ထားတဲ့ အဂတိလိုက်စားမှုတိုက်ဖျက်ရေးကော်မရှင် ဥက္ကဋ္ဌ၊ အတွင်းရေးမှူးနဲ့ အဖွဲ့ဝင်များအဖြစ် ခန့်အပ်တာဝန်ပေးသင့်တဲ့ ပုဂ္ဂိုလ် ၁၂ ဦးရဲ့ အမည်စာရင်းကို ၂၀-၁၁-၂၀၁ရ ရက်တွင် ကျင်းပပြုလုပ်တဲ့ ပြည်ထောင်စုလွှတ်တော်အစည်းအဝေးမှာ တင်ပြခဲ့ပြီး ၎င်းတို့ရဲ့ ကိုယ်ရေးမှတ်တမ်းများကိုလည်း လွှတ်တော်အတွင်းပါဝင်တဲ့ နိုင်ငံရေးပါတီများနဲ့ တပ်မတော်သားလွှတ်တော် ကိုယ်စားလှယ် အစုအဖွဲ့တို့အတွက် ရယူနိုင်အောင် ဆောင်ရွက်ပေးခဲ့ပြီးဖြစ်ပါတယ်။ ယင်းပုဂ္ဂိုလ်တစ်ဦးဦးနဲ့စပ်လျဉ်းပြီး သတ်မှတ်ထားတဲ့ အရည်အချင်းများနဲ့ ပြည့်စုံမှုမရှိကြောင်း သက်သေ အထင်အရှားပြ၍ ကန့်ကွက်လိုတဲ့ လွှတ်တော်ကိုယ်စားလှယ်ရှိပါက ၂၂-၁၁-၂၀၁ရ ရက် (ဗုဒ္ဓဟူးနေ့) မွန်းလွဲ တစ်နာရီ(၁၃၀၀ နာရီ) နောက်ဆုံးထားပြီး အမည်စာရင်းတင်သွင်းနိုင်ကြောင်းလည်း ကြေညာခဲ့ပါတယ်။ ကန့်ကွက်ရန် အမည်စာရင်းတင်သွင်းဖို့ နောက်ဆုံးသတ်မှတ်င်ပြပါပုဂ္ဂိုလ်များနဲ့ စပ်လျဉ်းပြီး ကန့်ကွက်ချက် တစ်စုံတစ်ရာ မရှိတဲ့အတွက် နိုင်ငံတော်သမ္မတ တင်ပြထားတဲ့ ဦးအောင်ကြည်၊ ၂။ ဦးစိုးတင့်၊ ၃။ ဦးအောင်လွင်၊ ၄။ ဦးဟန်ညွန့်၊ ၅။ ဒေါ်မြတ်မြတ်စိုး၊ ၆။ ဦးအောင်သန်းမြင့်၊ ၇။ ဦးစန်းဝင်း၊ ၈။ ဦးခင်မောင်မြင့်၊ ၉။ ဦးမျိုးမြင့်၊ ၁၀။ ဒေါ်အေးအေးမူ၊ ၁၀။ ဦးဇော်ဝင်း၊ ဒေါ်လဲ့လဲ့သွင် တို့ပါဝင်တဲ့ အဂတိလိုက်စားမှုတိုက်ဖျက်ရေးကော်မရှင် အဖွဲ့ဝင် ၁၂ ဦးတို့အနက်မှ ဦးအောင်ကြည်အား ဥက္ကဋ္ဌ အဖြစ်လည်းကောင်း၊ ဦးစန်းဝင်းအား အတွင်းရေးမှူး အဖြစ်လည်းကောင်းနဲ့ ကျန်ပုဂ္ဂိုလ် ၁၀ ဦး အား အဖွဲ့ဝင်အဖြစ် လည်းကောင်း ခန့်အပ်တာဝန်ပေးရန် လွှတ်တော်က သဘောတူကြောင်း ကြေညာပါတယ်။</speech>
<title>နိုင်ငံတော်သမ္မတထံမှ ပေးပို့ထားသည့် ပြည်ထောင်စုဝန်ကြီးဌာန နှစ်ခုတိုးချဲ့ ဖွဲ့စည်းခြင်းနှင့်စပ်လျဉ်း၍ ဦးစိုးသိန်း ကယားပြည်နယ်မဲဆန္ဒနယ်အမှတ်(၉)က ဆွေးနွေးခြင်း</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ သဝဏ်လွှာပေးပို့ထားတဲ့ ပြည်ထောင်စုအစိုးရအဖွဲ့ရုံး ဝန်ကြီးဌာနနဲ့ အပြည်ပြည်ဆိုင်ရာ ပူးပေါင်းဆောင်ရွက်ရေး ဝန်ကြီးဌာနနှစ်ခု တိုးချဲ့ဖွဲ့စည်းရန် ကိစ္စနဲ့စပ်လျဉ်းပြီး၂၀-၁၁-၂၀၁ရ ရက်က ကျင်းပ ပြုလုပ်တဲ့ ပြည်ထောင်စုလွှတ်တော်အစည်းအဝေးမှာ နိုင်ငံတော်သမ္မတကိုယ်စား တာဝန်ပေးအပ်ထားတဲ့ ပြည်ထောင်စုအဆင့် အဖွဲ့အစည်းဝင်က လွှတ်တော်သို့ တင်ပြခဲ့ပြီးဖြစ်ပါတယ်။ ယင်းကိစ္စနဲ့စပ်လျဉ်းပြီး ဦးစိုးသိန်း ကယားပြည်နယ် မဲဆန္ဒနယ်အမှတ်(၉)က ဆွေးနွေးဖို့ဖြစ်ပါတယ်။</speech>
<speech><mp id="252">ဦးစိုးသိန်း(မဲဆန္ဒနယ်အမှတ်-၉၊ ကယားပြည်နယ်)</mp>လေးစားအပ်ပါသော ပြည်ထောင်စု လွှတ်တော်နာယကကြီး၊ ပြည်သူ့လွှတ်တော်ဥက္ကဋ္ဌနှင့် ရှေ့နေချုပ်၊ လွှတ်တော်ကိုယ်စားလှယ်များနဲ့ ဒုတိယ ဝန်ကြီးများ အားလုံး မင်္ဂလာပါ။ ကျွန်တော်ကတော့ ကယားပြည်နယ် အမျိုးသားလွှတ်တော်ကိုယ်စားလှယ် ဦးစိုးသိန်းဖြစ်ပါတယ်။ ဝန်ကြီးဌာနနှစ်ခု တိုးချဲ့ခြင်းနဲ့ ပတ်သက်ပြီးတော့ အပြုသဘော ဆွေးနွေးအပ်ပါတယ်။ ဝန်ကြီး ဌာနများကို ချွေတာခြိုးခြံရေးအမြင်နဲ့ လျှော့ချဖွဲ့စည်းခဲ့ကြောင်းကို ၂၀၁၆ ခုနှစ်မှာ စတင်တာဝန်ယူစဉ်က လက်ရှိအစိုးရက ကြွေးကြော်ခဲ့သည်ကို သိရှိကြပြီးဖြစ်ပါတယ်။ အခြေအနေအရ ပြောင်းလွယ် ပြင်လွယ်နိုင်မှု (Flexiblity) ရှိရမယ်ဆိုတာကိုလည်း အထူးလိုအပ်ပါတယ်။ သို့သော်လည်း အမှန်တကယ် လိုအပ်တဲ့ တိုးချဲ့မှုဖြစ်ဖို့လည်း လိုအပ်ပါတယ်။ တစ်ခါတစ်ရံ Institution တွေအချင်းချင်း တာဝန်နဲ့ ဝတ္တရား၊ လုပ်ပိုင်ခွင့်တွေ ရောထွေးမှု ရှိတတ်ပါတယ်။ လှေကြီးပေါ်လှေငယ်ဆင့်သလိုလည်း ဖြစ်တတ်တဲ့အတွက် ကြောင့် အထူးသတိပြုသင့်ကြောင်း တင်ပြအပ်ပါတယ်။ Power Point အသုံးပြုဖို့ တင်ပြအပ်ပါတယ်။ တင်ပြပါဝန်ကြီးဌာနများရဲ့ Work Load များကို သတိပြုဖို့နဲ့ ဖြေရှင်းပေးဖို့ လက်ရှိအစိုးရအနေနဲ့ စဉ်းစားနားလည်ပေးရန်လည်း လိုအပ်ပါတယ်။ အစိုးရအဖွဲ့ရုံးဝန်ကြီးဌာနအနေနဲ့ အဓိကကတော့ အစိုးရ အဖွဲ့အစည်း အစည်းအဝေးတာဝန်ယူတဲ့ ကိစ္စပဲဖြစ်ပါတယ်။ Work Load အရပြောရရင်တော့ လွန်ခဲ့တဲ့ ရ နှစ်ကာလအထိ ချောမွေ့စွာလုပ်ကိုင်နိုင်ခဲ့ကြောင်း တွေ့ရပါတယ်။ ယခုလည်း သမ္မတကြီး ဦးထင်ကျော်နဲ့ ဒုတိယသမ္မတနှစ်ဦး ကြီးကြပ်ပေးလျက်ရှိပါတယ်။ ကြီးကြပ်ပေးနိုင်စွမ်းလည်းရှိပါတယ်။ အပြည်ပြည်ဆိုင်ရာ ပူးပေါင်းဆောင်ရွက်ရေး ဝန်ကြီးဌာနအနေနဲ့ကတော့ စီမံ/ဘဏ္ဍာဝန်ကြီးဌာနက FERD နဲ့ နိုင်ငံခြားရေး ဝန်ကြီးဌာန IO တို့ပေါင်းပြီးတော့ ဆောင်ရွက်မယ်ဆိုရင်တော့ ပိုပြီးထိရောက်မယ့် အနေအထားရှိတယ်လို့ မြင်ပါတယ်။ ဝန်ကြီးဌာနနှစ်ခု တိုးချဲ့ခြင်းအပေါ် သဘောတူတယ်လို့ ကျွန်တော့ဘက်က စဉ်းစားပေးမယ် ဆိုရင် View မှာတင်ပြထားတဲ့ ကျန်တဲ့ Work Load များတဲ့ ဝန်ကြီးဌာနတွေလည်း ပြန်လည်သုံးသပ်ပြီး အမြန်တိုးချဲ့ ပေးမယ်ဆိုရင် ယနေ့ အမျိုးသားဒီမိုကရေစီအဖွဲ့ချုပ်အစိုးရရဲ့ လုပ်ကိုင်အကောင်အထည်ဖော် ဆောင်ရွက်မှုတွေ ပိုမိုတိုးတက်အားကောင်းလာမယ်လို့ ကျွန်တော် လေးလေးနက်နက် အကြံပြု အပ်ပါတယ်။ နာယကကြီးခင်ဗျာ။ ထို့အတူ ဝန်ကြီးဌာနအသီးသီးမှာ ဒုတိယဝန်ကြီးတွေ ပြည့်ပြည့်စုံစုံ ခန့်ထား ပေးမယ်ဆိုရင် လွှတ်တော်များမှာ မေးခွန်းတွေဖြေကြားရခြင်း၊ ပြည်တွင်းလှည့်လည် စစ်ဆေးမှုတွေ ပြုလုပ် ရခြင်း၊ ဝန်ထမ်းများကို ဖိဖိစီးစီ ပြုပြင်ပေးနိုင်ခြင်း၊ ပြည်သူနဲ့ထိတွေ့နိုင်ခြင်းများ ပိုမိုအသက်ဝင်လာမယ် ဖြစ်ကြောင်း ထပ်မံအကြံပြု အပ်ပါတယ်။ ယခုခန်းမအတွင်းမှာရှိတဲ့ အနာဂတ် NLD ခေါင်းဆောင်များ ကိုလည်း နိုင်ငံ့အုပ်ချုပ်ရေးအတွေ့အကြုံတွေ ပေးမယ်ဆိုရင် လာမယ့် ၂၀၂၀ ရွေးကောက်ပွဲမှာနိုင်မယ်ဆိုရင် အဆင်သင့်ဖြစ်နိုင်ကြောင်းလည်း ထပ်မံအကြံပြုအပ်ပါတယ်။ အားလုံး ကျေးဇူးတင်ပါတယ်ခင်ဗျာ။</speech>
<title>အထက်ပါကိစ္စနှင့်စပ်လျဉ်း၍ နိုင်ငံတော်သမ္မတကိုယ်စား တာဝန်ပေးအပ်သည့် ပြည်ထောင်စုအဆင့် အဖွဲ့အစည်းဝင်က လွှတ်တော်သို့ ပြန်လည်ရှင်းလင်းရန်ရှိက ရှင်းလင်းဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type="speaker">လွှတ်တော်ကိုယ်စားလှယ်ရဲ့ ဆွေးနွေးချက်အပေါ် နိုင်ငံတော်သမ္မတကိုယ်စား တာဝန်ပေးအပ်ထားတဲ့ ပြည်ထောင်စုအဆင့် အဖွဲ့အစည်းဝင်က ပြန်လည်ရှင်းလင်းရန်ရှိက ရှင်းလင်းဖို့ ဖြစ်ပါတယ်။</speech>
<speech><agency id="8">ဦးထွန်းထွန်းဦး(ပြည်ထောင်စုရှေ့နေချုပ်)</agency>လေးစားအပ်ပါသော ပြည်ထောင်စုလွှတ်တော် နာယကြီးနှင့်တကွ ပြည်ထောင်စုလွှတ်တော်ကိုယ်စားလှယ်များ၊ ဖိတ်ကြားထားတဲ့ ဧည့်သည်တော်များ အားလုံးကို ကျွန်တော် ရှေ့နေချုပ် ဦးထွန်းထွန်းဦးမှ ဂါရဝပြုနှုတ်ခွန်းဆက်သအပ်ပါတယ်။ ကျွန်တော့အနေနဲ့ ဒီပြည်ထောင်စုဝန်ကြီးဌာန နှစ်ခု ဖြည့်စွက်ဖွဲ့စည်းခြင်းနဲ့ စပ်လျဉ်းပြီးတော့ လွှတ်တော် ကိုယ်စားလှယ်ကြီးရဲ့ ဆွေးနွေးချက်အပေါ်မှာ ကျွန်တော့အနေနဲ့လည်း ရှင်းလင်းတင်ပြအပ်ပါတယ်။ လွှတ်တော်ကိုယ်စားလှယ်ကြီးရဲ့ ဆွေးနွေးမှုတွေအပေါ်မှာလည်း ကျေးဇူးတင်ရှိပါကြောင်း ပြောကြားလိုပါတယ်။ ပြည်ထောင်စုလွှတ်တော် နာယကြီးနှင့် ပြည်ထောင်စုလွှတ်တော် ကိုယ်စားလှယ်များခင်ဗျာ။ ကျွန်တော်တို့ အစိုးရအဖွဲ့အနေနဲ့ ဒီလုပ်ငန်းတာဝန်တွေကို ဆောင်ရွက်ရာမှာ အခုပြည်ထောင်စုအစိုးရအဖွဲ့ရုံး၊ ညွှန်ကြား ရေးမှူးချုပ်က ရာထူးအလျောက် အစိုးရအဖွဲ့ရဲ့ အတွင်းရေးမှူးအဖြစ် နိုင်ငံတော်သမ္မတထံ တင်ပြပြီး တော့ ဆောင်ရွက်လျက်ရှိပါတယ်။ လုပ်ငန်းတာဝန်တွေကလည်း များပြားလှပါတယ်။ ပြည်ထောင်စု အစိုးရအဖွဲ့ရုံးဝန်ကြီးဌာန ယခုလိုဖွဲ့စည်းပြီးတော့ ပြည်ထောင်စုအစိုးရအဖွဲ့ရုံးဝန်ကြီး ခန့်အပ်တာဝန်ပေး မယ်ဆိုလို့ရှိရင် အချုပ်တင်ပြရရင်တော့ ပြည်ထောင်စုဝန်ကြီးဌာနတွေနဲ့ တိုင်းနဲ့ ပြည်နယ်အစိုးရအဖွဲ့ တွေကြားမှာ ပေါင်းစပ်ညှိနှိုင်း ဆောင်ရွက်ရမယ့်ကိစ္စတွေ၊ အစိုးရအဖွဲ့ရုံးဝန်ကြီးအနေနဲ့ ဒါညှိနှိုင်းဆောင်ရွက် ပေးနိုင်မှာဖြစ်ပါတယ်။ အစိုးရအဖွဲ့ရဲ့ ဆောင်ရွက်ချက်တွေကို ပြည်သူကို အသိပေးရှင်းလင်း တင်ပြရမယ့် ကိစ္စတွေကိုလည်း ဆောင်ရွက်နိုင်မှာဖြစ်ပါတယ်။ အလားတူပဲ နိုင်ငံတော်ရဲ့ နိုင်ငံရေး၊ လုံခြုံရေး၊ စီးပွားရေး ဆိုင်ရာ အခြေအနေတွေကို ပြည်သူလူထုကို စ်ပြေးညီ အသိပေးရှင်းလင်းနိုင်မှာ ဖြစ်ပါတယ်။ နောက် ပြည်ထောင်စုလွှတ်တော်၊ အမျိုးသားလွှတ်တော်၊ ပြည်သူ့လွှတ်တော်က ဖိတ်ကြားတဲ့အခါမှာလည်း ဝန်ကြီးအနေနဲ့ လာရောက်ရှင်းလင်း တင်ပြနိုင်မှာဖြစ်တဲ့အတွက် အစိုးရအဖွဲ့ရဲ့ လုပ်ငန်းဆောင်ရွက်မှုတွေဟာ ပိုမိုထိရောက် မြန်ဆန်လာမယ်ဆိုတဲ့အကြောင်းကို တင်ပြလိုပါတယ်။ ပြည်ထောင်စုလွှတ်တော် နာယကကြီးနဲ့ ပြည်ထောင်စုလွှတ်တော် ကိုယ်စားလှယ်များခင်ဗျာ။ ကျွန်တော်တို့နိုင်ငံဟာ နိုင်ငံတကာအရေးကိစ္စတွေမှာ တက်ကြွစွာ ပါဝင်ဆောင်ရွက်လျက်ရှိပါတယ်။ ယခု အခါမှာ နိုင်ငံတကာကလည်းကောင်း၊ ကုလသမဂ္ဂနဲ့ ဒီအပြည်ပြည်ဆိုင်ရာ အဖွဲ့အစည်းတွေကလည်းကောင်း ကူညီပံ့ပိုးမှုတွေ တိုးလာတာတွေ၊ နိုင်ငံအများက ကိုယ်စားလှယ်အဖွဲ့တွေ အပြန်အလှန် လာရောက်မှုတွေ၊ ထိတွေ့ဆက်ဆံမှုတွေ တိုးလာတာတွေကြောင့်မို့လို့ နိုင်ငံခြားရေးဝန်ကြီးဌာနရဲ့ လုပ်ငန်းတွေဟာ ယခင်ထက် တိုးတက်များပြားလျက်ရှိပါတယ်။ ဒါ့အပြင် ရခိုင်ပြည်နယ်မှာ ပေါ်ပေါက်ခဲ့တဲ့ အကြမ်းဖက်တိုက်ခိုက်မှု တွေရဲ့ နောက်မှာ အစုလိုက် အပြုံလိုက် တိမ်းရှောင်မှုတွေဖြစ်ပေါ်ခဲ့တဲ့ ကိစ္စနဲ့ပတ်သက်ပြီးတော့ မြန်မာ နိုင်ငံအနေနဲ့ ကုလသမဂ္ဂလုံခြုံရေးကောင်စီသာမက အပြည်ပြည်ဆိုင်ရာအဖွဲ့အစည်းတွေရဲ့ နိုင်ငံရေးအရ ဖိအားပေးမှုတွေဟာ အများဆုံးဖြစ်နေတဲ့ ည်းဖြစ်ပါတယ်။ ဒါကြောင့်မို့လို့ ကျွန်တော်တို့နိုင်ငံအနေနဲ့ ကုလသမဂ္ဂမျက်နှာစာမှာ နိုင်ငံရဲ့အကျိုးစီးပွားကို မြှင့်တင် ကာကွယ်ဖို့အတွက် အပြည်ပြည်ဆိုင်ရာအဖွဲ့အစည်းတွေနဲ့ ကဏ္ဍစုံမှာ ပူးပေါင်းဆောင်ရွက်မှုလုပ်ငန်းတွေ အကောင်အထည်ဖော်ဆောင်ရွက်တဲ့နေရာမှာ နိုင်ငံခြားရေးမူဝါဒနဲ့အညီ ပိုမိုအားဖြည့်ပြီးတော့ ပေါင်းစပ် ညှိနှိုင်းဆောင်ရွက်ဖို့ လိုအပ်လျက်လည်းရှိပါတယ်။ နိုင်ငံခြားရေးဝန်ကြီးဌာန၊ ပြည်ထောင်စုဝန်ကြီးရဲ့ တာဝန်ကို နိုင်ငံတော်ရဲ့ အတိုင်ပင်ခံပုဂ္ဂိုလ်က တာဝန်ယူဆောင်ရွက်လျက်ရှိရာမှာ ယခုလိုအပြည်ပြည်ဆိုင်ရာ ပူးပေါင်းဆောင်ရွက်ရေးဝန်ကြီးဌာန၊ ပြည်ထောင်စုဝန်ကြီးတစ်ဦး သီးခြားတာဝန်ပေးအပ်ခြင်းဖြင့် နိုင်ငံတော်ရဲ့ အတိုင်ပင်ခံပုဂ္ဂိုလ်အနေနဲ့ အခြားအရေးကြီးတဲ့ ဒီပြည်တွင်းတာဝန်တွေကိုလည်း ပိုမိုပြီးတော့ အာရုံစိုက် ဆောင်ရွက်နိုင်မှာဖြစ်ပါတယ်။ ဒါ့အပြင် ကုလသမဂ္ဂ၊ အာဆီယံဘင်းစတက်၊ မဲခေါင်ဒေသအတွင်း ပူးပေါင်း ဆောင်ရွက်မှုစတဲ့ ဒေသအတွင်းပူးပေါင်းဆောင်ရွက်ရေး အဖွဲ့အစည်းတွေမှာ အပြည်ပြည်ဆိုင်ရာပူးပေါင်း ဆောင်ရွက်ရေးဝန်ကြီးဌာန ပြည်ထောင်စုဝန်ကြီးအား ကိုယ်စားပြု တက်ရောက်နိုင်မှာ ဖြစ်ပါတယ်။ ပြည်ထောင်စုလွှတ်တော် နာယကကြီးနဲ့ ပြည်ထောင်စုလွှတ်တော် ကိုယ်စားလှယ်များခင်ဗျာ။ ဒီ နိုင်ငံခြားရေးဝန်ကြီးဌာနနဲ့ အပြည်ပြည်ဆိုင်ရာ ပူးပေါင်းဆောင်ရွက်ရေးဝန်ကြီးဌာနတို့ အဆောက်အအုံ တစ်ခုတည်းမှာ ဒီလိုနီးကပ်စွာ ပူးပေါင်းညှိနှိုင်းဆောင်ရွက်ခြင်းဖြင့် ဒီနိုင်ငံတကာဆက်ဆံရေး၊ အပြည်ပြည် ဆိုင်ရာပူးပေါင်းဆောင်ရွက်ရေးကိစ္စရပ်တွေဟာ နိုင်ငံခြားရေးမူဝါဒနဲ့အညီ ပိုမိုအဆင်ပြေ ထိရောက်စွာ ဆောင်ရွက်နိုင်မှာဖြစ်တဲ့အတွက်ကြောင့်မို့လို့ အခုလို ဒီဝန်ကြီးဌာနတွေ ဖြည့်စွက်ဖွဲ့စည်း သတ်မှတ်နိုင်ရေး အတွက် လွှတ်တော်က ဆက်လက်ပြီးတော့ သဘောတူခွင့်ပြုပေးဖို့ ရှင်းလင်းတင်ပြအပ်ပါတယ်။ ကျေးဇူး တင်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ လွှတ်တော်ကိုယ်စားလှယ်ကြီး ဦးစိုးသိန်းရဲ့ ဆွေးနွေးချက်ဟာ အကြံပြုဆွေးနွေးသွားတာဖြစ်တဲ့အတွက် လွှတ်တော်ရဲ့ သဘောထားရယူပါမယ်။ အထက်ပါပြည်ထောင်စုဝန်ကြီးဌာန နှစ်ခု တိုးချဲ့ ဖွဲ့စည်းရန် ကိစ္စနဲ့စပ်လျဉ်းပြီး လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူ မရှိတဲ့အတွက် ပြည်ထောင်စုအစိုးရအဖွဲ့ရုံးဝန်ကြီးဌာနနဲ့ အပြည်ပြည်ဆိုင်ရာပူးပေါင်းဆောင်ရွက်ရေးဝန်ကြီးဌာန နှစ်ခု တိုးချဲ့ ဖွဲ့စည်းရန်ကိစ္စကို လွှတ်တော်က သဘောတူအတည်ပြုကြောင်း ကြေညာပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ အစည်းအဝေးကို မိနစ် ၃၀ ခန့် ခေတ္တ ရပ်နားပါမယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျာ။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များ ခင်ဗျာ။ အစည်းအဝေးပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျား။ နိုင်ငံတော်သမ္မတထံမှ ပေးပို့ထားသည့် အပြည်ပြည်ဆိုင်ရာပူးပေါင်းဆောင်ရွက်ရေးဝန်ကြီးဌာန ပြည်ထောင်စုဝန်ကြီး ခန့်အပ်တာဝန်ပေးရန် လွှတ်တော်က</speech>
<title>သဘောတူကြောင်းကြေညာခြင်း</title>
<speech type="speaker">အစီအစဉ်(၁၁) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတက ပြည်ထောင်စုလွှတ်တော် နာယကထံသို့ တင်ပြထားတဲ့ ပြည်ထောင်စုဝန်ကြီးများအဖြစ် ခန့်အပ် တာဝန်ပေးသင့်တဲ့ပုဂ္ဂိုလ် နှစ်ဦးရဲ့ အမည်စာရင်းကို ၂၀-၁၁-၂၀၁ရ ရက်မှာ ကျင်းပပြုလုပ်ခဲ့တဲ့ ပြည်ထောင်စု လွှတ်တော်အစည်းအဝေးမှာတင်ပြခဲ့ပြီး ၎င်းတို့ရဲ့ ကိုယ်ရေးမှတ်တမ်းများကိုလည်း လွှတ်တော်အတွင်း ပါဝင်တဲ့ နိုင်ငံရေးပါတီများနဲ့ တပ်မတော်သားလွှတ်တော်ကိုယ်စားလှယ် အစုအဖွဲ့တို့အတွက် ရယူနိုင်အောင် ဆောင်ရွက်ပေးခဲ့ပြီးဖြစ်ပါတယ်။ ယင်းပုဂ္ဂိုလ်နှစ်ဦးနဲ့စပ်လျဉ်းပြီး ဖွဲ့စည်းပုံအခြေခံဥပဒေပုဒ်မ ပုဒ်မ ၂၃၂ ပုဒ်မခွဲ(က)ပါ သတ်မှတ် ထားတဲ့ အရည်အချင်းများနဲ့ မပြည့်စုံကြောင်း သက်သေအထင်အရှားပြပြီး ကန့်ကွက်လိုတဲ့ လွှတ်တော် ကိုယ်စားလှယ်ရှိပါက ၂၂-၁၁-၂၀၁ရ ရက် (ဗုဒ္ဓဟူးနေ့) မွန်းလွဲတစ်နာရီ နောက်ဆုံးထားပြီး အမည်စာရင်း တင်သွင်းနိုင်ကြောင်းလည်း ကြေညာခဲ့ပါတယ်။ ဒီနေ့မှာလည်း ဝန်ကြီးဌာနနှစ်ခု တိုးချဲ့ဖွဲ့စည်းခြင်းကိုလည်း လွှတ်တော်က သဘောတူပြီးဖြစ်ပါတယ်။ ဒါ့အပြင် ကန့်ကွက်လိုတဲ့ အမည်စာရင်းပေးပို့ရန် နောက်ဆုံးသတ်မှတ်ချိန်အထိ ဦးကျော်တင်အား အပြည်ပြည်ဆိုင်ရာ ပူးပေါင်းဆောင်ရွက်ရေးဝန်ကြီးဌာန ပြည်ထောင်စုဝန်ကြီးအဖြစ် ခန့်အပ်တာဝန်ပေးလို ခြင်းနဲ့စပ်လျဉ်းပြီး ကန့်ကွက်ချက် တစ်စုံတစ်ရာမရှိတဲ့အတွက် ပြည်ထောင်စုဝန်ကြီးအဖြစ် ခန့်အပ်တာဝန် ပေးရန် လွှတ်တော်က သဘောတူကြောင်း ပြည်ထောင်စုလွှတ်တော်ဆိုင်ရာ နည်းဥပဒေ ၂၈ နဲ့အညီ ကြေညာပါတယ်။</speech>
<title>နိုင်ငံတော်သမ္မတက ပေးပို့ထားသည့် ပြည်ထောင်စုအစိုးရအဖွဲ့ရုံးဝန်ကြီးဌာန ပြည်ထောင်စုဝန်ကြီး ဦးသောင်းထွန်းအား ခန့်အပ်တာဝန်ပေးရန် လျာထားမှုအပေါ် ဦးစိုးသိန်း ကယားပြည်နယ် မဲဆန္ဒနယ်အမှတ်(၉)က ကန့်ကွက်ကြောင်းအဆိုကို ခိုင်လုံသည့် သက်သေအထောက်အထားများနှင့်အတူ တင်သွင်းခြင်း</title>
<speech type="speaker">အစီအစဉ်(၁၂) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ ပေးပို့ထားတဲ့ ပြည်ထောင်စုအစိုးရအဖွဲ့ရုံးဝန်ကြီးဌာန ပြည်ထောင်စုဝန်ကြီးအဖြစ် ခန့်အပ် တာဝန်ပေးလိုတဲ့ ဦးသောင်းထွန်းအား ကန့်ကွက်ကြောင်း ဦးစိုးသိန်း ကယားပြည်နယ်မဲဆန္ဒနယ်အမှတ်(၉)က အမည်စာရင်း တင်သွင်းထားပါတယ်။ ပြည်ထောင်စုလွှတ်တော်ဆိုင်ရာ နည်းဥပဒေ ၃၀ မှာ နည်းဥပဒေ ၂၇ အမည်စာရင်း တင်သွင်းထားပါတယ်။ ပြည်ထောင်စုလွှတ်တော်ဆိုင်ရာ နည်းဥပဒေ ၃၀ မှာ နည်းဥပဒေ ၂ရ နည်းဥပဒေခွဲ(ခ)ပါ ကြေညာချက်အရ ကန့်ကွက်လိုသော လွှတ်တော်ကိုယ်စားလှယ်သည် ကန့်ကွက်ကြောင်း အဆိုကို နာယကထံ တင်သွင်းရမည်။ ယင်းအဆိုနှင့်အတူ မိမိကန့်ကွက်လိုသောပုဂ္ဂိုလ်သည် ဖွဲ့စည်းပုံ အခြေခံဥပဒေပါ သတ်မှတ်ထားသော အရည်အချင်းများနှင့်မပြည့်စုံကြောင်း ခိုင်လုံသည့် သက်သေအထောက် အထားများကိုလည်း ပူးတွဲတင်ပြရမည်လို့ ပြဋ္ဌာန်းထားပါတယ်။ ဒါကြောင့် ဦးစိုးသိန်းအနေနဲ့ ဦးသောင်းထွန်းအား ကန့်ကွက်ကြောင်းအဆို မတင်သွင်းမီ ၎င်း ပုဂ္ဂိုလ်သည် ဖွဲ့စည်းပုံအခြေခံဥပဒေပုဒ်မ ၂၃၂ ပုဒ်မခွဲ(က)ပါ သတ်မှတ်အရည်အချင်းများနဲ့ မပြည်စုံကြောင်း ခိုင်လုံတဲ့ သက်သေအထောက်အထားများကို ပြည်ထောင်စုလွှတ်တော်ဆိုင်ရာ နည်းဥပဒေ ၃၀ နဲ့အညီ အခမ်းအနားမှူးမှတစ်ဆင့် နာယကထံ တင်ပြပေးဖို့ဖြစ်ပါတယ်။</speech>
<speech><mp id="252">ဦးစိုးသိန်း(မဲဆန္ဒနယ်အမှတ်-၉၊ ကယားပြည်နယ်)</mp>နာယကကြီးနှင့် ပြည်သူ့လွှတ်တော်ဥက္ကဋ္ဌ၊ လွှတ်တော်ကိုယ်စားလှယ်များ အားလုံးမင်္ဂလာပါ။</speech>
<speech type="speaker">ကိုယ်စားလှယ်ကြီး ကျွန်တော်ပြောတာက အထောက်အထားကို အရင်ဆုံး တင်ပြပေးပါ။ တင်ပြပေးပြီးမှ ညီတယ်၊ မညီတယ်ဆိုတော့မှ ကျွန်တော်တို့ ဆက်လက်ဆောင်ရွက်မှာပါ။ ဦးစိုးသိန်း နဂိုတုန်းက ပြည်ထောင်စုလွှတ်တော်ဆိုင်ရာ နည်းဥပဒေ ၃၀ နဲ့အညီ အထောက်အထား ရှိ မရှိ အဲဒါပဲ။</speech>
<speech><mp id="252">ဦးစိုးသိန်း (မဲဆန္ဒနယ်အမှတ်-၉၊ ကယားပြည်နယ်)</mp>အမေရိကက George Soros ရုံးကို တောင်းထားတာဖြစ်တဲ့အတွက်ကြောင့် ကျွန်တော့အနေနဲ့ ်ပြနိုင်ခြင်း မရှိပါကြောင်း တင်ပြ အပ်ပါတယ်။</speech>
<speech type="speaker">ကန့်ကွက်ကြောင်း အမည်စာရင်းတင်သွင်းထားတဲ့ ဦးစိုးသိန်းအနေနဲ့ ပြည်ထောင်စု လွှတ်တော်ဆိုင်ရာ နည်းဥပဒေ ၃၀ နဲ့အညီ နာယကထံသို့ ဖွဲ့စည်းပုံအခြေခံဥပဒေပုဒ်မ ပုဒ်မ ၂၃၂ ပုဒ်မခွဲ(က)ပါ သတ်မှတ်အရည်အချင်းများနဲ့ မပြည့်စုံကြောင်း ခိုင်လုံတဲ့သက်သေအထောက်အထား ပူးတွဲတင်ပြနိုင်ခြင်း မရှိကြောင်းတွေ့ရှိရပါတယ်။ ဒါကြောင့် ပြည်ထောင်စုဝန်ကြီးအဖြစ် ခန့်အပ်တာဝန်ပေးလိုတဲ့ ဦးသောင်းထွန်း အား ကန့်ကွက်ခြင်းဟာ ပြည်ထောင်စုလွှတ်တော်ဆိုင်ရာ ဥပဒေ၊ နည်းဥပဒေများနဲ့ ကိုက်ညီမှုမရှိကြောင်း တွေ့ရှိရတဲ့အတွက် ပြည်ထောင်စုလွှတ်တော်ဆိုင်ရာ ဥပဒေ၊ နည်းဥပဒေ၊ ဖွဲ့စည်းပုံအခြေခံဥပဒေများနဲ့အညီ ဆက်လက်ဆောင်ရွက်သွားမှာဖြစ်ကြောင်း ဆုံးဖြတ်ပါတယ်။</speech>
<title>နိုင်ငံတော်သမ္မတထံမှ ပေးပို့ထားသည့် ပြည်ထောင်စုအစိုးရအဖွဲ့ရုံးဝန်ကြီးဌာန ပြည်ထောင်စုဝန်ကြီး ဦးသောင်းထွန်းအား ခန့်အပ်တာဝန်ပေးရန် ကိစ္စနှင့်စပ်လျဉ်း၍ လွှတ်တော်က သဘောတူကြောင်း ကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ ဖွဲ့စည်းပုံအခြေခံဥပဒေ၊ ပြည်ထောင်စု ဝန်ကြီးများ တာဝန်ပေးအပ်ခြင်းအခန်း၊ ပုဒ်မ ၂၃၂ (ဃ)မှာ ပြည်ထောင်စုဝန်ကြီး အရည်အချင်းများနဲ့ မပြည့်စုံကြောင်း အထင်အရှားမပြသနိုင်ပါက ပြည်ထောင်စုလွှတ်တော်သည် နိုင်ငံတော်သမ္မတ၏ အမည်စာရင်း တင်သွင်းသည့် ပုဂ္ဂိုလ်အား ပြည်ထောင်စုဝန်ကြီးအဖြစ် ခန့်အပ်တာဝန်ပေးရန် ငြင်းပယ်ခြင်းမရှိစေရလို့ ကျွန်တော်တို့ ဖွဲ့စည်းပုံအခြေခံဥပဒေမှာ ပြဋ္ဌာန်းထားပါတယ်။ အခု ဦးသောင်းထွန်းနဲ့ပတ်သက်လို့ ခိုင်လုံတဲ့ အထောက်အထားမပြနိုင်တဲ့အတွက် ကျွန်တော်တို့ ဖွဲ့စည်းပုံအခြေခံဥပဒေအတိုင်း ဆက်လက် ဆောင်ရွက်ပါမယ်။ လွှတ်တော်ကိုယ်စားလှယ်များခင်ဗျား။ နိုင်ငံတော်သမ္မတက တင်ပြထားတဲ့ ဦးသောင်းထွန်းအား ပြည်ထောင်စုအစိုးရအဖွဲ့ရုံးဝန်ကြီးဌာန ပြည်ထောင်စုဝန်ကြီးအဖြစ် ခန့်အပ်တာဝန်ပေးရန် လွှတ်တော်က သဘောတူကြောင်း ပြည်ထောင်စုလွှတ်တော်ဆိုင်ရာနည်းဥပဒေ ၂၈ နဲ့အညီ ကြေညာပါတယ်။</speech>
</section>
<section value="Motion">
<motion>
<title>နိုင်ငံတော်သမ္မတထံမှပေးပို့ထားသောအာဆီယံနယ်စပ်ဖြတ်ကျော် ခရီးသည်ပို့ဆောင်မှု လွယ်ကူချောမွေ့စေရေး မူဘောင်သဘောတူစာချုပ်တွင် မြန်မာနိုင်ငံမှ ပါဝင်လက်မှတ်ရေးထိုးရေးကိစ္စနှင့်စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း၊</title>
<speech type="speaker">အစီအစဉ်(၁၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အာဆီယံ နယ်စပ်ဖြတ်ကျော်ခရီးသည်ပို့ဆောင်မှု လွယ်ကူချောမွေ့စေရေး မူဘောင်သဘောတူစာချုပ်တွင် မြန်မာ နိုင်ငံမှ ပါဝင်လက်မှတ်ရေးထိုးရေးကိစ္စနဲ့စပ်လျဉ်းပြီး ၂၁-၁၁-၂၀၁ရ ရက်က ကျင်းပပြုလုပ်ခဲ့တဲ့ ပြည်ထောင်စု လွှတ်တော် အစည်းအဝေးမှာ သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က လွှတ်တော်သို့ ရှင်းလင်း တင်ပြခဲ့ပြီးဖြစ်ပါတယ်။ အထက်ပါကိစ္စနဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော်ကိုယ်စားလှယ် ၉ ဦး ရှိပါတယ်။ တစ်ဦးချင်း သတ်မှတ်ချိန် ၆ မိနစ်အတွင်း ဆွေးနွေးဖို့ဖြစ်ပါတယ်။ ဦးစွာ ဒေါ်မာမာခိုင် သထုံမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1514">ဒေါ်မာမာခိုင်(သထုံမဲဆန္ဒနယ်၊ မွန်ပြည်နယ်)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ အားလုံးမင်္ဂလာပါရှင်။ ကျွန်မကတော့ နိုင်ငံတော်သမ္မတထံမှ ပေးပို့တဲ့ အာဆီယံနယ်စပ်ဖြတ်ကျော်ခရီးသည် ပို့ဆောင်မှုလွယ်ကူချောမွေ့ရေး မူဘောင်သဘောတူစာချုပ်ကို မြန်မာနိုင်ငံမှ ပါဝင်လက်မှတ်ရေးထိုးရေးကိစ္စအပေါ် အကြံပြုထောက်ခံဆွေးနွေးမယ့် သထုံမဲဆန္ဒနယ်က ပြည်သူ့လွှတ်တော် ကိုယ်စားလှယ် ဒေါ်မာမာခိုင် ဖြစ်ပါတယ်။ နာယကကြီးရှင့်။ နိုင်ငံအတွက် အထူးအရေးကြီးတဲ့ လုံခြုံရေး၊ အခွန်အကောက်ရရှိရေး၊ ကျန်းမာရေး စတာတွေအတွက် အထူးကောင်းမွန်တဲ့ စာချုပ်ပါအပိုင်း(၂) စည်းမျဉ်း(၇)၊ အပိုင်း(၃) စည်းမျဉ်း(၉)၊ အပိုင်း(၄) စည်းမျဉ်း(၁၄)၊ (၁၅)၊ (၁၆)၊ (၁၇)၊ (၁၈)၊ အပိုင်း(၅) စည်းမျဉ်း(၂၁)တို့အပေါ် ဆွေးနွေးလိုပါတယ်။ စည်းမျဉ်(၇)အရ စာချုပ်ဝင်နိုင်ငံများရဲ့ အဝင်အထွက်နေရာများနဲ့ပတ်သက်ပြီး သတ်မှတ်ချက်တွေ၊ ယာဉ်၊ ခရီးသည်၊ ယာဉ်ပေါ်ပါလာအခြားသူများနဲ့ ၎င်းတို့ရဲ့ ခရီးဆောင်အိတ်များကို စစ်ဆေးတဲ့နေရာမှာ လွယ်ကူ ချောမွေ့စေဖို့ စာချုပ်ဝင်နိုင်ငံများက ထိန်းချုပ်ဧရိယာနဲ့ စစ်ဆေးဆောင်ရွက်ရန်လိုအပ်ချက် နယ်မြေ သတ်မှတ်ပေးတာတွေ စသည်ဖြင့် ဖော်ပြထားတဲ့အတွက် နိုင်ငံလုံခြုံရေးအတွက် အထောက်အကူဖြစ်စေပါတယ်။ ကျွန်မတို့နိုင်ငံမှာ တရားမဝင် ဝင်ရောက်လာတဲ့ လူတွေ၊ ဘယ်သူ့တာက ဘယ်လိုဝင်လာမှန်းမသိတဲ့ အတား အဆီးမဲ့လက်နက်တွေ၊ ဖောက်ခွဲကိရိယာတွေ အံ့မခန်းရှိနေပါတယ်။ ဒါတောင်မှ ဖမ်းဆီးရမိခြင်းမရှိသေးတဲ့ လက်နက်တွေ ဘယ်လောက်ရှိနေတယ်ဆိုတာ မသိနိုင်ပါဘူး။ ဒါဟာ ကျွန်မတို့နိုင်ငံရဲ့ တရားဥပဒေစိုးမိုးရေးနဲ့ လုံခြုံရေးကို ခြိမ်းခြောက်နေတာဖြစ်ပါတယ်။ လူတစ်စု၊ လူတစ်ဖွဲ့ရဲ့ အတ္တလောဘကြောင့် ကျွန်မတို့ ပြည်သူတွေ မထိခိုက်အောင် ကာကွယ်ရမှာက အစိုးရတစ်ရပ်ရဲ့တာဝန်ပါ။ ဒါနဲ့ပတ်သက်ပြီး စည်းမျဉ်း(၁၄)ပါ လူဝင်မှု ကြီးကြပ်ခြင်းဆိုတဲ့အပိုဒ်မှာ ဖော်ပြချက်အရ လူပုဂ္ဂိုလ်များ တရားမဝင်ဝင်ရောက်ခြင်းမှ ထိရောက်စွာ ကာကွယ်နိုင်မှာဖြစ်သလို စည်းမျဉ်း(၁၈)ပါ လုံခြုံမှုဆိုင်ရာစစ်ဆေးခြင်းပါ ဖော်ပြချက်အရ သယ်ယူ ပို့ဆောင်ရေးမော်တော်ယာဉ်များ၊ ခရီးသည်များ၊ ယာဉ်မောင်းများ၊ ယာဉ်ပေါ်ရှိလူများနဲ့ သူတို့ရဲ့ ခရီးဆောင် အိတ်များသည် စာချုပ်ဝင်နိုင်ငံရဲ့ နိုင်ငံပိုင်နက်အတွင်း ဖြတ်သန်းတဲ့နေရာမှာ စာချုပ်ဝင်နိုင်ငံတွေရဲ့ ပြည်တွင်းဥပဒေ၊ နည်းဥပဒေနဲ့အညီ လုံခြုံမှုဆိုင်ရာ စစ်ဆေးခြင်းကိုခံရမယ်လို့ ဆိုထားတဲ့အတွက် အထက် ဖော်ပြပါ တရားမဝင်လက်နက်တင်သွင်းတဲ့ ကိစ္စတွေနဲ့ အခြားလုံခြုံရေးဆိုင်ရာကိစ္စကို ထိထိရောက်ရောက် စစ်ဆေးနိုင်မှာဖြစ်တဲ့အတွက် ကြိုဆိုပါတယ်။ အပိုင်း(၃) စည်းမျဉ်း(၉)၊ (၁၀)၊ (၁၁)တို့အရ နယ်စပ်ဖြတ်ကျော် သယ်ယူပို့ဆောင်ခွင့်ပါမစ်၊ မော်တော်၊ မော်တော်ယာဉ်များအတွက် နည်းပညာပိုင်းဆိုင်ရာ စံချိန်စံညွှန်းလိုအပ်ချက်၊ ယာဉ်စစ်ဆေးချက်၊ သက်သေခံလက်မှတ်၊ ယာဉ်မောင်းလိုင်စင် စတာတွေကို စာချုပ်ဝင်နိုင်ငံများအချင်းချင်း အသိအမှတ်ပြုခြင်း၊ စာချုပ်ဝင်နိုင်ငံများရဲ့ စံနှုန်းများသတ်မှတ်ခြင်းတို့နဲ့ ကိုက်ညီစေခြင်းတို့အပြင် အပိုင်း(၄) စည်းမျဉ်း(၁၇) မှာပါတဲ့ အကောက်ခွန်ဆိုင်ရာ စစ်ဆေးခြင်းအရလည်း စာချုပ်ဝင်နိုင်ငံများရဲ့ ပြည်တွင်းဥပဒေ၊ နည်းဥပဒေ များနဲ့အတူ အကောက်ခွန်ဆိုင်ရာစစ်ဆေးခြင်းကို ခံရမှာဖြစ်တဲ့အတွက် အကောက်ခွန်မဲ့တင်သွင်းခြင်း၊ တင်ပို့ခြင်းတို့ကို တားဆီးနိုင်မှာဖြစ်သလို တိုင်းပြည်အတွက်လည်း အခွန်ဘဏ္ဍာရရှိစေမှာဖြစ်ပါတယ်။ တရားမဝင်တင်သွင်းနေတဲ့ 9KV တံဆိပ်ကားတွေနဲ့ အကောက်ခွန်မဲ့ လူသုံးကုန်တွေကိုလည်း တားဆီး ထိန်းချုပ်ရာရောက်ပါတယ်။ ဒါဟာတည်ဆဲဥပဒေရဲ့အောက်မှာ မည်သူ့ကိုမဆို တစ်သားတည်းဖြစ်ဖို့အတွက် အထောက်အကူဖြစ်စေပါတယ်။ စည်းမျဉ်း(၂၁)အရလည်း စာချုပ်ဝင်နိုင်ငံများအကြား ချုပ်ဆိုထားတဲ့ အခြားစာချုပ်များမှာထည့်သွင်းထားတဲ့ ကိစ္စရပ်မှတစ်ပါး သယ်ယူပို့ဆောင်ရေးယာဉ်များ၊ သယ်ယူပို့ဆောင်ရေး လုပ်ငန်းလုပ်ကိုင်သူများ၊ ခရီးသည်များ၊ ယာဉ်မောင်းများနဲ့ ယာဉ်ပေါ်ရှိသူများဟာ အခြားစာချုပ်ဝင်နိုင်ငံရဲ့ ပိုင်နက်ကိုရောက်တဲ့အခါ အဲဒီနိုင်ငံရဲ့ တည်ဆဲဥပဒေ၊ နည်းဥပဒေတွေအတိုင်း လိုက်နာရမှာဖြစ်ပြီး စည်းကမ်းချိုးဖောက်ရင် စာချုပ်ဝင်နိုင်ငံရဲ့ နယ်မြေပိုင်နက်အတွင်း ဝင်ရောက်ခွင့်ပြုခြင်းကို ယာယီ သို့မဟုတ် အမြဲတမ်းငြင်းဆိုနိုင်တယ်လို့ ဖော်ပြထားခြင်းဟာလည်း စည်းနှောင်အားရှိလှပြီးတော့ စာချုပ်အဖွဲ့ဝင် နိုင်ငံအချင်းချင်း အပြန်အလှန် လေးစားမှုကို ဖော်ညွှန်းထားတာမို့ ထောက်ခံပါတယ်။ နာယကကြီးရှင့်။ နောက်ဆက်တွဲ Schedule အရ ကျွန်မရဲ့ မဲဆန္ဒနယ် သထုံမြို့ဟာဆိုရင် အာဆီယံ နယ်စပ်ဖြတ်ကျော်သွားလာရာလမ်းထဲမှာ ပါဝင်နေတဲ့အတွက် လမ်းပန်းဆက်သွယ်ရေး ပိုမိုကောင်းမွန်ပြီး ကျွန်မတို့မြို့လေး ပိုမိုတိုးတက် စည်းကားလာတော့မှာဖြစ်တဲ့အတွက် ဝမ်းမြောက်မိပါတယ်။ သထုံမြို့ လေးဟာ တနင်္သာရီတိုင်းအထိပေါက်တဲ့ကားလမ်း၊ ကရင်ပြည်နယ်၊ ရန်ကုန်တိုင်း၊ ပဲခူးတိုင်းစတာတွေကို ဖြတ်သန်းသွားလာရာ Junction သဖွယ်ဖြစ်နေပါတယ်။ ယာဉ်ဖြတ်သန်းသွားလာတာများလို့ မြို့ရှောင် လမ်းဖောက်ဖို့လည်း ဆောက်လုပ်ရေးဝန်ကြီးဌာနက စီမံချက်တွေဆွဲပြီးတော့ ဘတ်ဂျက်လျာထားတယ်လို့ သိရပါတယ်။ ဒီမြို့ရှောင်လမ်းဖောက်တဲ့နေရာမှာ မလွတ်တဲ့နယ်မြေတွေ၊ အိမ်တွေအတွက်လည်း လမ်းဦးစီး ဌာနက လျော်ကြေးသတ်မှတ်ပြီးတော့ ဌာနဆိုင်ရာတွေ၊ ကျွန်မတို့ လွှတ်တော်ကိုယ်စားလှယ်တွေနဲ့အတူ ဖယ်ရမယ့်လူတွေနဲ့ တွေ့ဆုံပြီးတော့ သဘောတူညီချက် လက်မှတ်ထိုးပြီးဖြစ်လို့ လမ်းဖောက်ဖို့လည်း အခက်အခဲမရှိတော့ပါဘူး။ နာယကကြီးရှင့်။ အခုလိုကျွန်မတို့နိုင်ငံအတွက် အဘက်ဘက်က အဆင်ပြေအကျိုးရှိစေမှာဖြစ်တဲ့ အာဆီယံနယ်စပ်ဖြတ်ကျော် ခရီးသည်ပို့ဆောင်မှု လွယ်ကူချောမွေ့စေရေး မူဘောင်သဘောတူစာချုပ်မှာ မြန်မာနိုင်ငံမှ ပါဝင်လက်မှတ်ရေးထိုးရေးအဆိုကို ကျွန်မအနေနဲ့ လေးလေးနက်နက် ထောက်ခံပါကြောင်း ပြောကြားရင်းနဲ့ နိဂုံးချုပ်အပ်ပါတယ်ရှင့်။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး ဒေါက်တာတင်တင်ဝင်း ပဲခူးတိုင်းဒေသကြီး မဲဆန္ဒနယ် အမှတ်(၅) ဆွေးနွေးဖို့ဖြစ်ပါတယ်။</speech>
<speech><mp id="1269">ဒေါက်တာတင်တင်ဝင်း (မဲဆန္ဒနယ်အမှတ်-၅၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးရှင်။ အာဆီယံနိုင်ငံများအားလုံးမှ သဘောတူလက်ခံသည့် အာဆီယံ နယ်စပ်ဖြတ်ကျော် ခရီးသည်ပို့ဆောင်မှု လွယ်ကူချောမွေ့ရေး မူဘောင်သဘောတူစာချုပ် ချုပ်ဆိုရေးကို ထောက်ခံဆွေးနွေးပါမယ်။ ဤစာချုပ်ကို မြန်မာနိုင်ငံမှ ပါဝင်လက်မှတ်ရေးထိုးလျှင် အောက်ပါအကျိုး ကျေးဇူးများကို ရရှိမှာဖြစ်ပါတယ်။ (၁) အာဆီယံအဖွဲ့ဝင်နိုင်ငံများအကြား ချစ်ကြည်ရင်းနှီးမှု ပိုမိုရရှိခိုင်မာ လာမည်။ နံပါတ်(၂) တစ်နိုင်ငံနှင့်တစ်နိုင်ငံ ကုန်းလမ်းမှ အလွယ်တကူသွားလာနိုင်မည်။ နံပါတ် (၃) အာဆီယံ နိုင်ငံများမှ ပြည်သူများသာမက ကမ္ဘာလှည့်ခရီးသည်များအနေနှင့်လည်း အာဆီယံနိုင်ငံများ၏ ဒေသန္တရ ဗဟုသုတနှင့် ယဉ်ကျေးမှုဆိုင်ရာ ဓလေ့ထုံးများကို လာရောက်လေ့လာနိုင်မည်ဖြစ်သည်။ နာယကကြီးရှင်။ ကျွန်မဒီမှာ ဆွေးနွေးလိုတာကတော့ စည်းမျဉ်း(၂) အခြေခံမူများတွင် ပါဝင်တဲ့ အချက် ၅ ချက်ဖြစ်ပါတယ်။ (က) (Consistency) တစ်သမတ်တည်း ဖြစ်စေခြင်း၊ ဒီအချက်နှင့် ပတ်သက်၍ ကျွန်မတို့တိုင်းပြည်ဟာ အလွန်အားနည်းပါတယ်။ (Consistency) တစ်သမတ်တည်းဖြစ်မှု မရှိဆုံးနိုင်ငံလည်း ဖြစ်ပါတယ်။ မကြာခဏပြောင်းလဲနေသောစနစ်ကြောင့် တစ်ချိန်လုံး အသွင်ကူးပြောင်းရေး ကာလ ခေါင်းစဉ် အောက်မှာ ဘယ်အရာမှတစ်သမတ်တည်း မရှိခဲ့ပါဘူး။ ယခုပါဝင် လက်မှတ်ရေးထိုးပြီးရင်တော့ (Consistent ဖြစ်ဖို့) တစ်သမတ်တည်းဖြစ်ဖို့လိုပါတယ်။ (ခ) ရိုးရှင်းစေခြင်း (Simplicity) ကျွန်မတို့ဟာ နယ်ပယ်တိုင်း မှာလို ဥပမာ စီးပွားရေး၊ လူမှုရေး၊ တရားစီရင်ရေး၊ နိုင်ငံရေး စသည်တို့မှာ အလွန်ရှုပ်ထွေးခဲ့ပါတယ်။ ဤစာချုပ်ရေးထိုးတော့မယ်ဆိုရင် အာဆီယံနိုင်ငံတွင်း လိုအပ်ချက်စံနှုန်းများကို အရိုး ရှင်းဆုံးဖြစ်အောင် ဆောင်ရွက်ရပါမယ်။ (ဂ) ပွင့်လင်းမြင်သာမှုရှိစေခြင်း (Transparency) နှင့်ပတ်သက်ရင်လည်း ကျွန်မတို့နိုင်ငံဟာ အားနည်းပါတယ်။ ဘာလုပ်မှာလဲ၊ ဘယ်လိုလုပ်မှာလဲ၊ ဘယ်မူကိုသုံးမှာလဲ၊ ပြည်သူလူထုကို တစ်ခါမှ ချမပြခဲ့ပါဘူး။ ဒါကြောင့် စာချုပ်ဝင်နိုင်ငံများဟာ လုပ်ငန်းသည် လုပ်ငန်းလုပ်ကိုင်ရာတွင် အထောက်အကူ ပြု ရမည့် ဥပဒေ၊ နည်းဥပဒေများ၊ လုပ်ထုံးလုပ်နည်းများနှင့် ကြီးကြပ်ကွပ်ကဲခြင်းဆိုင်ရာ အသိပေးချက် များကို မည်သူမဆို လျင်လျင်မြန်မြန် ရှင်းရှင်းလင်းလင်းနှင့် အလွယ်တကူရရှိစေရန် ဆောင်ရွက်ကြရ မည်လို့ ဆိုထားတာနဲ့အညီ ပွင့်လင်းမြင်သာမှုရှိစေရန် အားထုတ်ရပါမယ်။ (ဃ) ကတော့ Efficiency ပါ ။ စွမ်းဆောင်ရည်ရှိစေခြင်း အစိုးရ၊ ပြည်သူ၊ ပါတီအားလုံးဟာ စွမ်းဆောင်ရည်ရှိပါမှ တိုင်းပြည်ဖွံ့ဖြိုးတိုးတက်မှာ ဖြစ်ပါတယ်။ ဤစာချုပ်ပါအချက်အလက်များကို စွမ်းဆောင်ရည်ရှိသူများကသာလျှင် ဆောင်ရွက်စေလို ပါတယ်။ နောက်နံပါတ်(င)ကတော့ (Collabration) အပြန်အလှန်အထောက်အကူပြုမှု ဤစာချုပ်ပါ အဖွဲ့ အစည်းများနှင့် အစွမ်းကုန်ပူးပေါင်းဆောင်ရွက်မှု အပြန်အလှန်ထောက်ပံ့ကူညီမှုများ ဖြစ်ပေါ်စေရန် စာချုပ်ဝင်နိုင်ငံများက ကြိုးစားဆောင်ရွက်ရမည်ဟု ရေးထားပါတယ်။ ကိုယ့်မှာရှိမှသူများကို ကူညီနိုင်မယ်။ ကိုယ့်မှာပြည့်စုံမှ ထောက်ပံ့နိုင်မှာဖြစ်လို့ ကျွန်မတို့ လူသားအရင်းအမြစ်တွေကို အထက်ပါအချက် (၅)ချက်နှင့် ပြည့်စုံအောင် ဆောင်ရွက်ထားဖို့လိုပါတယ်။ နာယကကြီးရှင်။ ကျွန်မတို့ဟာ Home Country အနေနှင့် သယ်ယူပို့ဆောင်ရေးလုပ်ငန်း ဆောင်ရွက် သူများ လုပ်ငန်းဆောင်ရွက်မှု စတင်သည့်နိုင်ငံ မော်တော်ယာဉ်များတွင် မှတ်ပုံတင်ပြုလုပ်ရမည့် နိုင်ငံလည်း ဖြစ်ပါတယ်။ Home Country က သဘောတူစာချုပ်ပြီးတော့ နယ်စပ်ဖြတ်ကျော်ဖို့ သယ်ယူပို့ဆောင်ရေး လုပ်ငန်းကို ဆောင်ရွက်ရမှာလည်း ဖြစ်ပါတယ်။ အဲဒီအတွက်တော့ မြန်မာနိုင်ငံအတွက်ကတော့ Cross Border Transport Group AH No.1 CS 8:cos Origin to Destination suros podemos လမ်းကြောင်းမှာ တမူး-မန္တလေး-မိတ္ထီလာ-ရန်ကုန်-ပဲခူး-သထုံ-မြဝတီ- မဲဆောက်ဖြစ်ပြီး အထွက်အတွက် မြန်မာ-ယိုးဒယား နယ်စပ်ဖြစ်ပြီးတော့ Point Of Entry and Exit မှာ တာချီလိတ်ဖြစ်ပါတယ်။ ဤစာချုပ်ကို လက်မှတ်ရေးထိုးရာတွင် သက်ဆိုင်သော လူသားအရင်းအမြစ်များမှာ (Consistency)တစ်သမတ်တည်း ဖြစ်ခြင်း၊ (Simplicity) ရိုးသားခြင်း၊ (Tranparency) ပွင့်လင်းမြင်သာမှုရှိခြင်း၊ (Efficiency) စွမ်းဆောင်ရည် ပြည့်ဝခြင်း၊ (Collabration) ပူးပေါင်းဆောင်ရွက်တတ်ခြင်း အရည်အချင်းများကို ပြည့်စုံအောင် ဆောင်ရွက် ပြီးမှ ဤစာချုပ်ကို လက်မှတ်ရေးထိုးရန် ထောက်ခံပါကြောင်း တင်ပြအပ်ပါတယ်။ ကျေးဇူးတင်ပါတယ်။</speech>
<speech type="speaker">ဦးစောထွန်းမြအောင် ဖာပွန်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="29">ဦးစောထွန်းမြအောင်(ဖာပွန်မဲဆန္ဒနယ်၊ ကရင်ပြည်နယ်)</mp>လေးစားအပ်ပါသော ပြည်ထောင်စုလွှတ်တော် နာယက၊ ပြည်ထောင်စုဝန်ကြီးများ၊ လွှတ်တော်ကိုယ်စားလှယ်များကို မင်္ဂလာပါလို့ ဦးစွာဂါရဝပြု နှုတ်ဆက်ပါတယ်။ ကျွန်တော်ကတော့ ကရင်ပြည်နယ်၊ ပြည်သူ့လွှတ်တော်ကိုယ်စားလှယ် ဦးစောထွန်းမြအောင် ဖြစ်ပါတယ်။ လေးစားအပ်ပါသော နာယကကြီးခင်ဗျာ။ ဒီ ACM နယ်စပ်ဖြတ်ကျော် သယ်ယူပို့ဆောင်ရေးမှာ ကျွန်တော့အနေနဲ့ ACM လမ်းမကြီး ၅ သွယ် အကြောင်းကို နည်းနည်းလေးတင်ပြပါမယ်။ ပထမလမ်းကြောင်း အနေနဲ့ကတော့ ခုနက ဆွေးနွေးသွားတဲ့သူလည်းရှိပါတယ်။ တမူး-ကလေး-မန္တလေး- မိတ္ထီလာ- ရန်ကုန်ပဲခူး-ဘုရားကြီး-သထုံ-ဘားအံ-မြဝတီ အဲဒီလမ်းကြောင်းကြီးဟာလည်း နံပါတ်(၁) လမ်းကြောင်းဟာဆိုလို့ရှိရင် ကီလိုမီတာ ၁၆၅၀ လောက်ရှိပါတယ်။ နံပါတ်(၂) လမ်းက မိတ္ထီလာ -လွိုင်လင်-ကျိုင်းတုံ-တာချီလိတ် အဲဒါကီလိုမီတာ ၈၀ရ ကီလိုမီတာရှိပါတယ်။ နံပါတ်(၃) လမ်းကြောင်းကတော့ မိုင်းလား-ကျိုင်းတုံ အဲဒါက ကီလိုမီတာ ၉၃ မီတာရှိပါတယ်။ နံပါတ်(၄) လမ်းက မန္တလေး-သီပေါ-မူဆယ် အဲဒါက ၄၅၃ ကီလိုမီတာ ရှိပါတယ်။ နံပါတ်(၅) လမ်းကြောင်းကတော့ ထားဝယ်-ထီးခီ၊ ထီးခီဆိုတာ မင်းသမီး တောင်ကြားကနေ ပြီးတော့သွားရင် မဲဆောက်ကိုပေါက်တယ်။ အဲဒါကီလိုမီတာ ၁၄၁ ကီလိုမီတာရှိပါတယ်။ အဲဒီတော့ ကျွန်တော်တို့ ACM လမ်းကြောင်းပေါ်မှာ ဘယ်မြို့တွေ၊ ဘယ်မြို့တွေ ပေါက်တယ်ဆိုတာသိကျမှ ကျွန်တော်တို့ အေးဂျင့်တွေ အနေနဲ့ နံပါတ်(၁) ယဉ်ကျေးမှုနဲ့ဆိုင်တဲ့ အဆောက်အဦတွေ၊ ဘာသာရေးနဲ့ဆိုင်တဲ့ ကိုယ့်ဘာသာနဲ့ ဆိုင်တဲ့ အဆောက်အဦတွေ၊ နောက်ဖွံ့ဖြိုးရေးလုပ်ငန်း လုပ်ပေးနိုင်မယ့်နေရာတွေကို ဒါသူတို့ သိရှိထားရမှာ ဖြစ်ပါတယ်။ လေးစားရသော နာယကကြီးခင်ဗျာ။ ကျွန်တော့အနေနဲ့ ACM နယ်မြေဖြတ်ကျော် ခရီးသည်ပို့ဆောင်ရေး လွယ်ကူစွာချောမွေ့ရေးကို အချက် (၄)ချက်နဲ့ ထောက်ခံဆွေးနွေးသွားပါမယ်။ ပထမအချက်အနေနဲ့ ကတော့ ဘာအကျိုးကျေးဇူးရမလဲဆိုတော့ နံပါတ်(၁) ကျွန်တော်တို့အတွက်အကျိုးက ဒီလက်မှတ် ရေးထိုး ပြီးလို့ရှိရင် ကျွန်တော်တို့နိုင်ငံက မော်တော်ယာဉ်တွေ ACM နိုင်ငံကိုသွားနိုင်မယ်။ မှတ်ပုံတင်ထားမယ်။ နောက်တစ်ခါ ယာဉ်မောင်းတွေကလည်း ကျွန်တော်တို့ ပတ်စ်ပို့တွေ ဒါအဆင်သင့်ဖြစ်သွားနိုင်ပါတယ်။ နောက်တစ်ခုက ဒုတိယအချက်အနေနဲ့ ကျွန်တော်တို့ နိုင်ငံအတွက် ပိုပြီးတော့ကောင်းတာကတော့ မိမိ နိုင်ငံကို ကမ္ဘာလှည့်ခရီးသည် ပိုမိုရောက်ရှိလာပြီး နိုင်ငံခြားဝင်ငွေတိုးတက်လာသလို GDP လည်း တိုးတက် လာမှာဖြစ်ပါတယ်။ တတိယအချက်က မြန်မာ့ယဉ်ကျေးမှုကို မျက်မြင်ကိုယ်တွေ့ တွေ့လာနိုင်ပြီး ဥပမာ သင်္ကြန်ကာလ၊ သီတင်းကျွတ်ကာလ၊ တန်ဆောင်မုန်းကာလတွေမှာ မြန်မာ့ကထိန်ပွဲတွေ၊ မြန်မာ့မီးပုံးပျံ ပွဲတွေကို မျက်မြင်ကိုယ်တွေ့ တွေ့ရသည့်အတွက် မြန်မာ့စိတ်ဓာတ်နဲ့ မြန်မာ့ယဉ်ကျေးမှုကို မျက်မြင် နိုင်ငံခြားက တွေ့လာမှာဖြစ်ပါတယ်။ နောက်ဆုံးတစ်ချက်အနေနဲ့ကတော့ လုံခြုံရေးပါ။ တည်းခိုတဲ့နေရာ လူလုံခြုံရေး၊ ပစ္စည်းလုံခြုံရေး၊ အစားအသောက်လုံခြုံရေး၊ ကျန်းမာရေး၊ ဆက်သွယ်ရေး အဲဒါတွေဟာ ဧည့်သည်တွေအတွက် အဖျက်အမှောက်မရှိအောင် အပြည့်အဝ တာဝန်ယူရသလို မိမိနိုင်ငံကလည်း အခြား နိုင်ငံကိုသွားရင်လည်း စည်းကမ်း၊ စနစ်ရှိစွာ နေထိုင်ဖို့လိုပါတယ်။ သို့မှသာ ခရီးစဉ် ချောမွေ့အဆင်ပြေ မှာဖြစ်ကြောင်းကိုတင်ပြရင်း ၂၀၁ရ ခုနှစ်၊ ဒီဇင်ဘာလမှာ လက်မှတ်ထိုးမယ့် ACM CBTP စာချုပ်အား အလေးအနက်ထောက်ခံပါကြောင်း နာယကကြီးမှတစ်ဆင့် လေးစားစွာ တင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးမောင်မောင်လတ် စစ်ကိုင်းတိုင်းဒေသကြီး မဲဆန္ဒနယ်အမှတ်(၉) ဆွေးနွေးဖို့ဖြစ်ပါတယ်။</speech>
<speech><mp id="1249">ဦးမောင်မောင်လတ်(မဲဆန္ဒနယ်အမှတ်-၉၊ စစ်ကိုင်းတိုင်းဒေသကြီး)</mp>လေးစားအပ် ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကြီးတစ်ရပ်လုံး မင်္ဂလာပါလို့ နှုတ်ခွန်း ဆက်သဂါရဝပြု အပ်ပါတယ်။ အာဆီယံနယ်စပ်ဖြတ်ကျော်ခရီးသည်ပို့ဆောင်မှု လွယ်ကူချောမွေ့စေရေး မူဘောင်သဘောတူစာချုပ်မှာ မြန်မာနိုင်ငံက ပါဝင်လက်မှတ်ရေးထိုးဖို့ကိစ္စကို ဆွေးနွေးမေးမြန်းသွားမှာ ဖြစ်ပါတယ်။ စာချုပ်ရဲ့ ရည်ရွယ်ချက်ကတော့ ပို့ဆောင်ရေးကဏ္ဍ၊ အခွန်ကဏ္ဍ၊ လူဝင်မှုကြီးကြပ်ရေးနှင့် ရောဂါထိန်းသိမ်း ကာကွယ်စောင့်ရှောက်ရေးလုပ်ငန်းစဉ်တွေမှာ အဆင်ပြေချောမွေ့စေဖို့ ဖြစ်တယ်လို့ သိရပါတယ်။ စာချုပ်ကိုအကောင်အထည်ဖော်နိုင်မယ်ဆိုရင် အာဆီယံအဖွဲ့ဝင်နိုင်ငံများအကြား ယဉ်ကျေးမှု ဓလေ့ထုံးတမ်း အစဉ်အလာတွေကို အပြန်အလှန်ဖလှယ်ခွင့်ရမှာဖြစ်ပါတယ်။ ကုန်သွယ်မှုတွေတိုးလာမယ်။ ရင်းနှီးမြှုပ်နှံမှုတွေ တိုးလာမယ်။ ခရီးသွားကဏ္ဍ အမှန်တကယ် ဖွံ့ဖြိုးတိုးတက်လာမှာဖြစ်တယ်လို့လည်း သိရှိရပါတယ်။ နာယကကြီးခင်ဗျား။ အာဆီယံနိုင်ငံဖြတ်သန်းကုန်စည်ပို့ဆောင်မှု လွယ်ကူချောမွေ့စေရေး မူဘောင်သဘောတူစာချုပ်ကိုလည်း ၁၉၉၈ ခုနှစ်က သဘောတူစာချုပ် ရေးထိုးခဲ့ပြီး ဖြစ်တယ်လို့လည်း သိရပါတယ်။ ဒီခရီးသည်ပို့ဆောင်ရေး မူဘောင်သဘောတူစာချုပ်ကိုသာ လက်မှတ်ရေးထိုးနိုင်မယ်ဆိုရင် အာဆီယံအဖွဲ့ဝင်နိုင်ငံများရဲ့ နိုင်ငံသားများသာမက၊ ကမ္ဘာ့လှည့်ခရီးသွားများနှင့်လည်း ပိုမိုကူးလူးဆက်ဆံ ကြရမှာဖြစ်တဲ့အတွက် ဒေသတွင်းလူမှုရေး၊ စီးပွားရေးတွေ တိုးတက်လာပြီး ကမ္ဘာ့နိုင်ငံသားများအချင်းချင်း ပိုမိုရင်းနှီးလာပြီးတော့ အပြန်အလှန်နားလည်မှုတွေ တိုးမြင့်လာတဲ့အတွက် ကမ္ဘာကြီးမှာ အရေးကြီးနေတဲ့ နားလည်မှုတွေရရှိလာပြီးတော့ ငြိမ်းချမ်းရေးကို အထောက်အကူဖြစ်စေနိုင်မှာဖြစ်ပါတယ်။ ဒါနဲ့တစ်ဆက် တစ်စပ်တည်း ကျွန်တော်ဆွေနွေးလိုတာက ကျွန်တော်တို့ မြန်မာနိုင်ငံဟာ အိန္ဒိယနိုင်ငံနှင့် တရုတ်နိုင်ငံ အကြား ကမ္ဘာ့ဈေးကွက် အကြီးဆုံးနှစ်ခုကြားထဲမှာ တည်ရှိနေပါတယ်။ ဒါနဲ့တစ်ဆက်တစ်စပ်တည်း ကျွန်တော်တို့ ဆက်သွယ်ဆောင်ရွက်ခဲ့မယ်ဆိုရင် ကျွန်တော်တို့မြန်မာနိုင်ငံဟာ အများကြီး အကျိုးကျေးဇူးတွေ ရနိုင်ပါတယ်။ ဒီလိုခရီးသည်တွေ ပို့ဆောင်ဖို့၊ နယ်စပ်တွေကို ဖြတ်သန်းပြီးတော့ ကုန်စည်တွေကို ပို့ဆောင်ဖို့ တရုတ်နိုင်ငံနဲ့ ဘယ်လိုများ စာချုပ်တွေ ချုပ်ထားသလဲဆိုတာ သိရှိလိုလို့ နာယကကြီးကနေတစ်ဆင့် မေးမြန်းလိုပါတယ်။ ကျွန်တော်တို့ အိန္ဒိယနိုင်ငံနှင့်ကတော့ ဒီလို နယ်စပ်ဖြတ်ကျော်ပြီးတော့ ကုန်စည်တွေပို့ဆောင်ဖို့ ဒီခရီးသည်တွေ ပို့ဆောင်ဖို့ဆိုတာ မရှိပါဘူး။ ဘာကြောင့် ဒီလိုမေးရသလဲဆိုတော့ ကျွန်တော်တို့ ASEAN Highway No.1 ဟာ ကျွန်တော့ရဲ့ မဲဆန္ဒနယ် တမူးက အဝင်အထွက်ရှိပါတယ်ခင်ဗျ။ အဲဒီကနေပြီးတော့၊ တမူးကနေပြီးတော့ ကျွန်တော်တို့ ရန်ကုန်၊ ရန်ကုန်ကနေပြီးတော့ မြဝတီ၊ မြဝတီကနေပြီးတော့ မဲဆောက် ထွက်လာရမယ်။ ပြီးတော့ ကျွန်တော်တို့ မြန်မာနိုင်ငံဟာ ထိုင်း၊ အိန္ဒိယနှင့် ကျွန်တော်တို့ မြန်မာနိုင်ငံနှင့် လမ်း ၃ လမ်း၊ ၃ နိုင်ငံလမ်းမကြီးကိုလည်းပဲ ကျွန်တော်တို့ ဖောက်လုပ်ဖို့ စီစဉ်ထားပြီးဖြစ်ပါတယ်။ ်းမှာလည်း ကျွန်တော်တို့ တမူး-ကလေးဝ-ကလေးမြို့ လမ်းမှာ တံတားကြီး ၆၉ စင်းကို အိန္ဒိယ နိုင်ငံက ပြုပြင်ပေးတော့မှာဖြစ်သလို တမူး-ကလေးဝ-ရာကြီး-မုံရွာလမ်းကိုလည်းပဲ ပြုပြင်ပေးတော့မှာ ဖြစ်တဲ့ အတွက်ကြောင့် အဲဒီအာဆီယံနယ်စပ်ဖြတ်ကျော်တဲ့ လမ်းတွေနဲ့ ချိတ်ဆက်ပြီးတော့ ဆောင်ရွက်မယ်ဆိုရင် ကျွန်တော်တို့နိုင်ငံဟာ အကျိုးကျေးဇူး အများကြီးဖြစ်ထွန်းမှာဖြစ်ပါတယ်။ သမ္မတကြီးဦးသိန်းစိန်လက်ထက်က အိန္ဒိယနိုင်ငံ၊ မဏိပူရပြည်နယ်၊ အင်ဖားမြို့နှင့် မန္တလေးမြို့ကို ကျွန်တော်တို့ လေယာဉ်ပျံသန်းဖို့ဆိုပြီးတော့ စီစဉ်ဆောင်ရွက်ခဲ့တာရှိပါတယ်။ ဒါလည်းပဲ တစ်ကြိမ်တစ်ခါပဲ ပျံသန်းပြီးတော့ ဆက်လက်ဆောင်ရွက်နိုင်စွမ်းမရှိပါဘူး။ ဒီလိုပဲ မန္တလေး-အင်ဖား ဘတ်စ်ကားကိုလည်းပဲ စမ်းသပ်ပြေးဆွဲပေးခဲ့ပါတယ်။ ဒါပေမယ့်လည်း ဒီလုပ်ငန်းအောင်မြင်မှုမရှိပါဘူး။ ဒီလုပ်ငန်းတွေကို အောင်မြင်အောင် ဆက်လက်ဆောင်ရွက်နိုင်မယ်ဆိုရင် အခုကျွန်တော်တို့ ဒီသဘောတူစာချုပ်နှင့် အတူတူညှိနှိုင်းပြီးတော့ ဆောင်ရွက်မယ်၊ ချိတ်ဆက်ဆောင်ရွက်မယ်ဆိုရင် ကျွန်တော်တို့နိုင်ငံဟာ ဒီထက်မကပိုမိုတဲ့ အခွင့်အရေးတွေ ရလာနိုင်ပါတယ်။ ကျွန်တော်တို့ ခရီးသွားကဏ္ဍဖွံ့ဖြိုးလာမယ်ဆိုရင် သူနဲ့ဆက်စပ်နေတဲ့ ဟိုတယ်လုပ်ငန်း၊ ပို့ဆောင်ရေးလုပ်ငန်း၊ ရိုးရာယဉ်ကျေးမှု ဓလေ့ထုံးတမ်းအစဉ်အလာတွေနဲ့ လုပ်ကိုင်ဆောင်ရွက်ကြတဲ့ ဒီအဝတ် အထည်ရက်လုပ်ငန်းတွေ၊ လက်မှုပညာလုပ်ငန်းတွေဟာ ပိုပြီးတော့ ဖွံ့ဖြိုးတိုးတက်လာမှာ ဖြစ်တဲ့အတွက် ကြောင့်မို့လို့ ဒီစာချုပ်ကို အမြန်အကောင်အထည်ဖော်ပြီးတော့ ကျွန်တော်တို့ အိန္ဒိယ၊ တရုတ်နှင့်လည်းပဲ အလားတူစာချုပ် ချုပ်ထားတာများ ရှိပါသလား။ မရှိရင်ချုပ်ဆိုဖို့ အစီအစဉ်ရော ရှိပါသလားလို့ မေးမြန်းလိုရင်းနှင့် နိဂုံးချုပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးနေကျော် ဒဂုံမြို့သစ်(အရှေ့ပိုင်း)မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="2232">ဦးနေဋ်ဒဂုံမြို့သစ်(အရှေ့ပိုင်း)မဲဆန္ဒနယ်၊ ရန်ကုန်တိုင်းဒေသကြီး </mp>ပြည်ထောင်စု လွှတ်တော် နာယကကြီးနှင့်တကွ အားလုံးမင်္ဂလာပါ။ ကျွန်တော်ကတော့ ရန်ကုန်တိုင်းဒေသကြီး၊ ဒဂုံမြို့သစ် (အရှေ့ပိုင်း)မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးနေကျော် ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ နိုင်ငံတော်သမ္မတထံမှ ပေးပို့ထားသော အာဆီယံနယ်စပ်ဖြတ်ကျော် ခရီးသည်ပို့ဆောင်မှု လွယ်ကူချောမွေ့စေရေးမူဘောင် သဘောတူ စာချုပ်တွင် မြန်မာနိုင်ငံမှ ပါဝင်လက်မှတ်ရေးထိုးရေးကိစ္စကို ထောက်ခံဆွေးနွေးသွားမှာ ဖြစ်ပါတယ်။ အာဆီယံနယ်စပ်ဖြတ်ကျော် ခရီးသည်ပို့ဆောင်မှု လွယ်ကူချောမွေ့စေရေးမူဘောင် သဘောတူစာချုပ်တွင် ရည်ရွယ်ချက်၊ အခြေခံမူ၊ အဓိပ္ပာယ်ဖွင့်ဆိုချက်တွေကို အပိုင်း ရ ပိုင်း၊ စည်းမျဉ်းပေါင်း ၂၉ ခုနှင့် ရေးဆွဲ ထားတာတွေ့ရပါတယ်။ အဲဒီထဲမှာ နယ်စပ်ဖြတ်သန်းလမ်းကြောင်းတွေ သတ်မှတ်ခြင်း၊ အဝင်အထွက် နေရာများသတ်မှတ်ခြင်း၊ နယ်စပ်ဖြတ်ကျော်သယ်ယူခွင့်ပါမစ် လုပ်ဆောင်ခြင်း၊ ယာဉ်စစ်ဆေးချက်များကို အပြန်အလှန် အသိအမှတ်ပြုခြင်းနှင့် တစ်ဦးနှင့်တစ်ဦး တစ်နိုင်ငံနှင့်တစ်နိုင်ငံ အပြန်အလှန်အကူအညီ ပေးရေး စတဲ့အချက်များကို သတ်မှတ်ရေးဆွဲထားပါတယ်။ လေးစားအပ်ပါသော နာယကကြီးခင်ဗျား။ မူဘောင်သဘောတူစာချုပ်မှာ ရည်ရွယ်ချက်တွေဖြစ်တဲ့ အာဆီယံအဖွဲ့ဝင်နိုင်ငံများအကြား မော်တော်ယာဉ်များဖြင့် နယ်စပ်ဖြတ်ကျော်ခရီးသည်ပို့ဆောင်မှု လွယ်ကူ ချောမွေ့စေရန်နှင့် ၄င်းခရီးသည်ပို့ဆောင်ရေး လွယ်ကူချောမွေ့စေရေးအတွက် ပို့ဆောင်ရေးကဏ္ဍ၊ အခွန် ကဏ္ဍ၊ လူဝင်မှုကြီးကြပ်ရေးနှင့် ရောဂါကာကွယ်ထိန်းသိမ်းရေးလုပ်ငန်းစဉ်များ အဆင်ပြေချောမွေ့စေရန် ဆိုတဲ့အချက်တွေလည်း ထည့်သွင်းရေးဆွဲထားတာ တွေ့ရပါတယ်။ ၄င်းမူဘောင် သဘောတူစာချုပ်အရ SS အက်တမ်သည်၊ အတက်မည် စတဲ့အပိုင်းတွေမှာ နိုင်ငံတော်ရဲ့ လုံခြုံရေးအရ စိုးရိမ်ဖွယ်ရာရှိသည်ဟုထင်ရသော်လည်း စာချုပ်ရဲ့ အပိုင်း(၂) တွင် လုံခြုံရေးဆိုင်ရာ စစ်ဆေးခြင်းနှင့် ဥပဒေများကို လိုက်နာရမည့်အပိုင်းတွေကို ထည့်သွင်းရေးဆွဲထား တာကိုတွေ့ရပါတယ်။ စာချုပ်ဝင်နိုင်ငံ နယ်မြေပိုင်နက်ကို ဖြတ်သန်းတဲ့ မော်တော်ယာဉ်များသည် ၄င်း စာချုပ်ဝင်နိုင်ငံ၏ ပြည်တွင်းဥပဒေ၊ နည်းဥပဒေများနှင့်အညီ လုံခြုံမှုဆိုင်ရာစစ်ဆေးခြင်းကို ခံရမှာဖြစ်ပြီး ၄င်းစာချုပ်ဝင်နိုင်ငံ၏ တည်ဆဲဥပဒေ စည်းမျဉ်းများအတိုင်း လိုက်နာရမှာဖြစ်ပါတယ်။ မိမိတို့နိုင်ငံ အတွင်းသို့ ဝင်ရောက်လာသည့် မော်တော်ယာဉ်များသည် မိမိတို့နိုင်ငံ၏ ပြဋ္ဌာန်းဥပဒေများ၊ စည်းမျဉ်း များကို မလိုက်နာပါက ၄င်းမော်တော်ယာဉ်ဝင်ရောက်ခွင့်ကို ငြင်းဆိုနိုင်ပါသည်ဟု ပါရှိပါသည်။ မူဘောင် သဘောတူစာချုပ်တွင် မြန်မာနှင့် ထိုင်းနှစ်နိုင်ငံ နယ်စပ်ဖြတ်သန်းလမ်းကြောင်း (၂)ကြောင်းရေးဆွဲထား တာကိုတွေ့ရပါတယ်။ အာဆီယံ Highway 1 နှင့် အာဆီယံ Highway 2 တို့ဖြစ်ပါတယ်။ အာဆီယံ Highway 1 လမ်းကြောင်းကတော့ တမူး-မန္တလေး-မိတ္ထီလာ-ရန်ကုန်-ပဲခူး-ဘုရားကြီး-သထုံ-မြဝတီ- မဲဆောက် ဖြစ်ပြီး အာဆီယံ Highway 2 လမ်းကြောင်းကတော့ မိတ္ထီလာ-လွိုင်လင်-ကျိုင်းတုံ-တာချီလိတ်-မယ်ဆိုင်တို့ သတ်မှတ်ရေးဆွဲထားပါတယ်။ အဲဒီလမ်းကြောင်းတွေကိုလည်း အသစ်ပြန်လည် ပြင်ဆင်တိုးချဲ့လိုပါက နှစ်နိုင်ငံသဘောတူညီချက်ဖြင့် ပြင်ဆင်လိုသည့်အချက်များကို အာဆီယံအတွင်းရေးမှူးချုပ်ထံ အကြောင်း ကြားပြီး ပြင်ဆင်ခွင့်ရှိကြောင်းကိုလည်း စာချုပ်မှာရေးသားထားတာ တွေ့ရပါတယ်။ လေးစားအပ်ပါသော နာယကကြီးခင်ဗျား။ အာဆီယံပို့ဆောင်မှု လွယ်ကူချောမွေ့စေရေးလုပ်ငန်း အဖွဲ့ရဲ့ (၃၄)ကြိမ်မြောက် အာဆီယံအစည်းအဝေး ဆုံးဖြတ်ချက်အရ အာဆီယံအတွင်းရေးမှူးချုပ်ရုံးမှ နောက်ဆုံးညှိနှိုင်း ပြင်ဆင်အတည်ပြုထားသော မူဘောင်သဘောတူစာချုပ်ကို ၂၀၁ရ ခုနှစ်၊ ဒီဇင်ဘာလ အတွင်း မြန်မာနိုင်ငံမှလက်မှတ်ရေးထိုးရမှာ ဖြစ်ပါတယ်။ ၄င်းမူဘောင်သဘောတူစာချုပ်ကို လက်မှတ် ရေးထိုးလိုက်သည်နှင့်တပြိုင်နက် စာချုပ်သည် ချက်ချင်းအသက်ဝင်လာမှာမဟုတ်ပါဘူး။ ၄င်းစာချုပ်ကို ၂၀၁၉ ခုနှစ်မှာမှ စတင်အကောင်အထည်ဖော်မှာဖြစ်ပါတယ်။ စတင်အကောင်အထည်ဖော်ရာမှာလည်း စာချုပ်ဝင်နိုင်ငံများအားလုံး တစ်ပြိုင်နက် အကောင်အထည်ဖော်ကြမှာမဟုတ်ပါဘူး။ စာချုပ်ဝင်နိုင်ငံများက မိမိတို့ ပြည်တွင်းလုပ်ငန်းစဉ်များနှင့်အညီ အဆင်သင့်ဖြစ်မှ၊ လက်ခံခြင်းပြုမှသာ အတည်ဖြစ်သွားမှာ နိဂုံးချုပ်အနေနဲ့ ပြောလိုတာကတော့ မူဘောင်သဘောတူစာချုပ် အသက်ဝင်လာသည်နှင့် တစ်ပြိုင်နက် ရရှိလာမည့် အကျိုးကျေးဇူးတွေကတော့ အာဆီယံအဖွဲ့ဝင်နိုင်ငံများအကြား ချစ်ကြည်ရင်းနှီးမှု ပိုမိုခိုင်မာ လာမှာဖြစ်ပြီး၊ တစ်နိုင်ငံနှင့်တစ်နိုင်ငံ အလွယ်တကူသွားလာနိုင်မယ်၊ ခရီးသွားလုပ်ငန်းတွေ ဖွံ့ဖြိုးလာမယ်။ ပြီးတော့ အလုပ်အကိုင် အခွင့်အလမ်းတွေ ပိုမိုဆောင်ရွက်နိုင်မှာဖြစ်ပါတယ်။ အဲဒီလိုကောင်းမွန်တဲ့ သယ်ယူပို့ဆောင်မှုတွေ၊ ကောင်းမွန်တဲ့စီးပွားရေး ပူးပေါင်းဆောင်ရွက်မှုတွေ များစွာရရှိလာမယ့် အကျိုး ရှိလှစွာသော မူဘောင်သဘောတူစာချုပ်ဖြစ်တဲ့ နိုင်ငံတော်သမ္မတထံမှ ပေးပို့ထားသော အာဆီယံနယ်စပ် ဖြတ်ကျော်ခရီးသည်ပို့ဆောင်မှု လွယ်ကူချောမွေ့စေရေး မူဘောင်သဘောတူစာချုပ်တွင် မြန်မာနိုင်ငံမှ ပါဝင်လက်မှတ်ရေးထိုးသင့်ပါကြောင်း ထောက်ခံဆွေးနွေး တင်ပြလိုက်ရပါတယ်။ အားလုံးကို ကျေးဇူး အများကြီးတင်ပါတယ်။</speech>
<speech type="speaker">ဦးဉာဏ်လင်း ရွှေပြည်သာမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1536">ဦးဉာဏ်လင်း(ရွှေပြည်သာမဲဆန္ဒနယ်၊ ရန်ကုန်တိုင်းဒေသကြီး)</mp>ပြည်ထောင်စုလွှတ်တော် နာယကကြီးနှင့်တကွ အားလုံးကိုမင်္ဂလာပါလို့ ဦးစွာဂါရဝပြု နှုတ်ခွန်းဆက်သအပ်ပါတယ်။ ကတော့ ရွှေပြည်သာမဲဆန္ဒနယ်၊ ပြည်သူ့လွှတ်တော်ကိုယ်စားလှယ် ဦးဉာဏ်လင်း ဖြစ်ပါတယ်။ ကျွန်တော့ အနေနဲ့ ဒီစာချုပ်နဲ့ပတ်သက်ပြီးတဲ့အခါကျတော့ ဥပဒေအမြင်အရ ဆွေးနွေးသွားမှာဖြစ်ပါတယ်။ ဒီစာချုပ် တွေချုပ်ဆိုတဲ့အခါမှာ ဒီစာချုပ်ချုပ်ဆိုတဲ့ သဘောသဘာဝအရ စာချုပ်ခေါင်းစဉ်ဟာ စာချုပ်ရဲ့ အကြောင်း အရာတွေကို အကြောင်းအရာဖော်ပြချက်တွေနဲ့ပေါ့၊ စာချုပ်ခေါင်းစဉ်နဲ့ စာချုပ်အကြောင်းအရာ ဖော်ပြ ချက်တွေဟာ လိုက်ရောညီထွေရှိရပါမယ်။ နောက်စာချုပ်ခေါင်းစဉ်သည် စာချုပ်ပါအကြောင်းအရာအားလုံး၊ တစ်နည်းအားဖြင့် စာချုပ်၏ ဆိုလိုရင်း အနှစ်သာရ အဓိပ္ပာယ်ကို ကွက်ကွက်ကွင်းကွင်း ရှင်းရှင်းလင်းလင်းနဲ့ တိုတိုနဲ့လိုရင်းကို ဖော်ပြ နိုင်ရပါမယ်။ ဒါကို ဥပဒေပညာလေ့လာလိုက်စားတဲ့ အဖွဲ့ဝင်များအားလုံး အသိပဲဖြစ်ပါတယ်။ ဒီစာချုပ်ကို ကျွန်တော်တို့ လေ့လာဆန်းစစ်ပြီးတော့ ကြည့်လိုက်တဲ့အခါမှာ စာချုပ်ခေါင်းစဉ်နဲ့ စာချုပ်ရဲ့ အကြောင်း ခြင်းရာတွေဟာ ကွဲလွဲချက်ရှိနေတာတွေကို တွေ့ရှိရပါတယ်။ ဥပမာအားဖြင့်ဆိုလို့ရှိရင် စာချုပ်အနေနဲ့ ကျွန်တော်တို့ အရောင်းအဝယ်စာချုပ်လို့ ဆိုကြပါစို့။ အိမ်မြေရောင်းတယ်ဆို အိမ်မြေအရောင်းအဝယ်စာချုပ် ရှင်းရှင်းလင်းလင်းပါပဲ။ အကြောင်းခြင်းရာမှာလည်း ဒီအကြောင်းအရာတွေပဲပါမယ်။ ထို့အတူပဲ အငှားစာချုပ် ဆိုလည်း အိမ်ငှားစာချုပ် သို့တည်းမဟုတ် ဆိုင်ခန်းငှားစာချုပ် စသည်အားဖြင့် သူကအကြောင်းခြင်းရာ မှာပါတဲ့ အချက်တွေကို ဖော်ပြထားပါတယ်။ ဥပမာ လုပ်ငန်းဆောင်ရွက်ချက်တစ်ခုဟာ ရောင်းလဲရောင်းတယ်။ ပေါင်လဲပေါင်တယ် ဆိုလို့ရှိရင်းလည်းပဲ၊ ဒါရောင်းပေါင် စာချုပ်တစ်ခါတည်း ဒီအကြောင်းခြင်းရာနဲ့ပါတဲ့ အချက်တွေကို စာချုပ်ဟာတိုတိုနဲ့လိုရင်း ရှင်းရှင်းလင်းလင်း ဖော်ပြထားပါတယ်။ ကျွန်တော်တို့ ဒီနေ့ချုပ် ဆိုမယ့် စာချုပ်ကို ကြည့်လိုက်တဲ့အခါကျတော့ စာချုပ်ခေါင်းစဉ်ဟာ ခရီးသည်ပို့ဆောင်ယာဉ် Transport of passenger ဒီခေါင်းစဉ်မှာပါတယ်။ ဒါပေမဲ့ စာချုပ်ရဲ့ ဒီစကားချီးနဲ့ အနှစ်သာရတွေကို သေသေချာချာကြည့်လိုက်တဲ့အခါကျတော့ ကျွန်တော်တို့ ကုန်စည် goods ပို့ဆောင်ရေးတွေပါနေတာကို ကျွန်တော်တို့တွေ့ရှိရပါတယ်။ ဥပမာအားဖြင့် ကျွန်တော်တို့ ဒီမှာစာချုပ်မှာကြည့်မယ်ဆိုရင် စာချုပ်ရဲ့ စကားချီးမှာ အာဆီယံနိုင်ငံများအကြား ယဉ်ကျေးမှု နှင့် ကုန်သွယ်မှုဖလှယ်ခြင်း၊ ရင်းနှီးမြှုပ်နှံမှုတိုးတက်စေခြင်းနှင့် ခရီးသွားလာမှု တိုးမြှင့်စေရေးတို့အတွက် ရည်သန်တယ်လို့ အတိအလင်းဖော်ပြထားပါတယ်။ ထို့အပြင် အဆိုပါစာချုပ် အပိုင်း(၁)၊ စည်းမျဉ်း(၃)၊ အပိုဒ်(ဆ)မှာလည်းပဲ Unladen Journey ဆိုသည်မှာ မော်တော်ယဉ်များပေါ်တွင် သယ်ဆောင်လာသည့် ခရီးသည်မပါရှိဘဲ သယ်ယူပို့ဆောင်ခြင်းကို ဆိုလိုပါတယ်လို့ အဓိပ္ပာယ်ဖွင့်ဆိုချင်ပါသယ်။ ဒါကြောင့်မို့လို့ ဒါဟာကုန်စည်တွေ ပို့ဆောင်တာလည်းပါတယ်ဆိုတာ အထင်အရှားတွေ့ရှိနိုင် ပါတယ်။ ဒါကြောင့်မို့လို့ ဒီစာချုပ်ရဲ့ အကြောင်းခြင်းရာအပိုင်းမှာ ကျွန်တော်တို့ ကုန်စည်ရော၊ ခရီးသည်ရော ပို့ဆောင်တာပါပြီးတော့ စာချုပ်ခေါင်းစဉ်ကျတော့မှ ကျွန်တော်တို့က အာဆီယံနယ်စပ်ဖြတ်ကျော် ခရီးသည် ပို့ဆောင်မှုဆိုပြီးတော့ ခရီးသည်ပို့ဆောင်မှု တစ်ခုတည်းကိုပဲ ဖော်ပြထားတဲ့အတွက်ကြောင့် စာချုပ်ခေါင်းစဉ်နဲ့ အကြောင်းခြင်းရာ မဆီလျော်တဲ့အတွက်ကြောင့် ဒါကို စာချုပ်မချုပ်မီဖြစ်စေ၊ ချုပ်ပြီးနောက်မှဖြစ်စေ၊ တစ်ချိန်ချိန်မှာ ဒီကိစ္စကိုပြင်ဆင်ဖို့ ကျွန်တော်တို့ မြန်မာနိုင်ငံအနေနဲ့ ဒါဆောင်ရွက်သင့်တယ်ဆိုပြီးတော့ ဒါကျွန်တော့အနေနဲ့ အပြုသဘောနဲ့ အကြံပြု ဆွေးနွေး တင်ပြအပ်ပါတယ်။ နောက်တစ်ခုကလည်းပဲ ဒီစာချုပ်နဲ့ပတ်သက်ပြီး ကျွန်တော်တို့ကြည့်မယ်ဆိုလို့ရှိရင် ဒီစာချုပ်က ခရီးသည်ပို့ဆောင်မှု လွယ်ကူချောမွေ့စေရေးစာချုပ်လို့ ကျွန်တော်တို့ ဆိုထားပေမဲ့ ၁၉၉၈ ခုနှစ်၊ ဒီဇင်ဘာလ ၁၆ ရက်နေ့မှာ ဗီယက်နမ်နိုင်ငံ၊ ဟနွိုင်းမြို့မှာ ရေးထိုးခဲ့တဲ့ အာဆီယံနိုင်ငံ ဖြတ်သန်းကုန်စည်ပို့ဆောင်မှု လွယ်ကူချောမွေ့စေမှု မူသဘောစာချုပ်ဆိုတာလည်းပဲ ပါပါတယ်။ ပါပြီးတော့ အခုလက်ရှိ ချုပ်ဆိုမယ့် စာချုပ်ရဲ့ အပိုင်း (၆)၊ စည်းမျဉ်း (၂၄)၊ အပိုဒ်(၁)မှာ ဒီ ကုန်စည်ပို့ဆောင်ရေး လွယ်ကူချောမွေ့စေရေး သဘောတူစာချုပ် ကော်မတီကလည်းပဲ အခု ကျွန်တော်တို့ ချုပ်ဆိုမယ့် စာချုပ်နဲ့ပတ်သက်ပြီးတော့ ပူးပေါင်းဆောင်ရွက် အကောင်အထည်ဖော်ရမယ်လို့ ပါပါတယ်။ ဒါကြောင့်မို့လို့ ဒီ စာချုပ်ဟာဆိုလို့ရှိရင် ခရီးသည်သာမကဘဲနဲ့ ကုန်စည်တွေပါ ပို့ဆောင်တယ် aposs coep:olosufli 31cmcon calcosso, Gorsoogaalo) Asean Framework Agreement on the Facilitation of cross border transport of passenger acoussaos: of Transport of passengers and goods လို့ ပြောင်းလဲပြင်ဆင် သတ်မှတ်မယ်ဆိုလို့ရှိရင် ပိုပိုပြီးတော့ ကောင်းမွန် သွားမယ်။ ကုန်စည်ပါလာတဲ့အတွက်ကြောင့် ကျွန်တော်တို့ နိုင်ငံတွေဟာ အခုမှ ဖွံ့ဖြိုးဆဲနိုင်ငံတွေဖြစ်တဲ့ အတွက်ကြောင့် ကျွန်တော်တို့က သွားရောက်လည်ပတ်နိုင်တဲ့ အနေအထားလည်း ပြည်သူအများစုဟာ မရှိပါဘူး။ ကျွန်တော်တို့ စိုက်ပျိုးရေးနိုင်ငံဖြစ်တဲ့အတွက်ကြောင့် စိုက်ပျိုးရေးထုတ်ကုန်တွေကို ရောင်းမယ်။ ကျွန်တော်တို့ဈေးကွက်မှာ အမြတ်များများရရင် ကျွန်တော်တို့ နိုင်ငံရဲ့ စီးပွားရေးက ဦးမော့လာမယ်။ ကျွန်တော်တို့ ဒါပဲ စိတ်ဝင်စားတဲ့အတွက်ကြောင့် ကျွန်တော်တို့က ကုန်စည်နဲ့ passenger တွဲနေပါတယ်။ တွဲနေတဲ့အတွက်ကြောင့် ကျွန်တော်တို့ ဒီကိစ္စကို စာချုပ်မချုပ်ဆိုခင်ပဲဖြစ်ဖြစ်၊ ချုပ်ဆိုပြီးတော့မှပဲဖြစ်ဖြစ် ပြင်ဆင်လိုက်မယ်ဆိုရင် ကျွန်တော်တို့ နိုင်ငံသာမကဘဲနဲ့ ကျန်အာဆီယံ ၉ နိုင်ငံဟာ လူမှုစီးပွားဖွံ့ဖြိုး တိုးတက်လာမှာ ဖြစ်ပါတယ်။ ဒါကြောင့်မိုလို့ ကျွန်တော် တိုတိုနဲ့လိုရင်း တင်ပြရရင်တော့ ဒီစာချုပ်မှာတော့ စာချုပ်ချုပ်ဆိုပြီးတဲ့ပြင်နိုင်တယ်လို့ပါပါတယ်။ ကျွန်တော်တို့ကို ပေးထားတဲ့ စာစောင်ထဲမှာ၊ မချုပ်ဆိုခင်မှာ ဒါကို ကျွန်တော်တို့ ပြင်ဆင်ဖို့နဲ့ ပတ်သက်ပြီးတော့ လေ့လာတွေ့ရှိရခြင်း မတွေ့ရသေးပါဘူး ဆိုတဲ့အကြောင်းကို နာယကကြီးမှတစ်ဆင့် ကျွန်တော် လေးလေးစားစားတင်ပြရင်းနဲ့ နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်ခင်ဗျ။</speech>
<speech type="speaker">ဦးဇုန်လှယ်ထန်း ချင်းပြည်နယ် မဲဆန္ဒနယ်အမှတ်(၄) ဆွေးနွေးဖို့ဖြစ်ပါတယ်။</speech>
<speech><mp id="38">ဦးဇုန်လှယ်ထန်း(မဲဆန္ဒနယ်အမှတ်-၄၊ ချင်းပြည်နယ်)</mp>လေးစားအပ်တဲ့ နာယကနဲ့ ပြည်သူ့လွှတ်တော် ဥက္ကဋ္ဌ၊ လွှတ်တော်ကိုယ်စားလှယ်များအားလုံး မင်္ဂလာပါလို့ ဦးစွာ နှုတ်ခွန်းဆက်သ ပါတယ်။ ကျွန်တော်ကတော့ နိုင်ငံတော်သမ္မတထံမှ ပေးပို့ထားသော အာဆီယံနယ်စပ်ဖြတ်ကျော် ခရီးသည် ပို့ဆောင်မှု လွယ်ကူချောမွေ့စေရေး မူဘောင်သဘောတူစာချုပ်တွင် မြန်မာနိုင်ငံမှ ပါဝင်လက်မှတ် ရေးထိုးရေးကိစ္စကို ထောက်ခံဆွေးနွေးသွားမှာ ဖြစ်ပါတယ်။ နာယကကြီးခင်ဗျာ။ ဒီနိုင်ငံတော်သမ္မတရဲ့ သဝဏ်လွှာအပိုဒ် ၅ မှာပါတဲ့ ဒီအာဆီယံအဖွဲ့ဝင်နိုင်ငံ ဖြစ်သော မြန်မာနိုင်ငံအနေနဲ့ အဆိုပါသဘောတူစာချုပ်ကို လက်မှတ်ရေးထိုးပြီး စာချုပ်အား အကောင် အထည်ဖော်နိုင်မည်ဆိုပါက အာဆီယံအဖွဲ့ဝင်နိုင်ငံများအကြား ချစ်ကြည်ရင်းနှီးမှု ပိုမိုခိုင်မာလာမည်ဖြစ်ခြင်း၊ တစ်နိုင်ငံနှင့်တစ်နိုင်ငံ ကုန်းလမ်းမှ အလွယ်တကူသွားလာနိုင်မည်ဖြစ်ခြင်း၊ အာဆီယံနိုင်ငံများမှ ပြည်သူ များသာမက ကမ္ဘာလှည့်ခရီးသည်များအနေဖြင့်လည်း အာဆီယံနိုင်ငံများ၏ ဒေသန္တရဗဟုသုတများနှင့် ယဉ်ကျေးမှု ရိုးရာဓလေ့ထုံးစံများကို လာရောက်လေ့လာနိုင်မည်ဖြစ်ခြင်း စတဲ့အကျိုးကျေးဇူးများ ရရှိနိုင်မှာ ဖြစ်ပါတယ်. ပါက်အင်း) ထက်က အကျိုးအမများ မတက်ပါတယ်။ ဒါ့အပြင် ခုနက ဦးဉာဏ်လင်း ဆွေးနွေးသလိုပဲ ကုန်စည်ပိုင်းမှာ Supply Chain အတွက် အထောက် အကူများစွာ ရရှိမှာဖြစ်ပါတယ်။ ကျွန်တော်တို့ စီးပွားရေးတည်ငြိမ်ဖို့ရန်အတွက်နဲ့ ကျွန်တော်တို့ ကုန်ဈေးနှုန်း တွေ တည်ငြိမ်ဖို့ရန်အတွက်ဆိုရင် Supply Chain အများကြီးလိုပါတယ်။ ဒါကို ကျွန်တော်တို့ ချွတ်ခြုံ ပြီးတော့ အကောင်အထည်ဖော်နိုင်တဲ့်တော့ ကျွန်တော်တို့ နိုင်ငံအတွက် အများကြီးအထောက် အကူဖြစ်လာနိုင်မယ်ဆိုတာကို တင်ပြလိုပါတယ်။ တစ်ပြိုင်တည်းမှာပဲ အလျဉ်းသင့်လို့ ကျွန်တော်တင်ပြ ချင်တာကတော့ စောစောတုန်းက ဦးမောင်မောင်လတ် ဆွေးနွေးသလိုပဲ ဒီလိုမျိုးပေါ့။ အိန္ဒိယ၊ တရုတ်နဲ့ လည်း ချုပ်ဆိုသင့်ပါတယ်ဆိုတာကို ကျွန်တော်တင်ပြချင်ပါတယ်။ ကျွန်တော်တို့နိုင်ငံအတွက် အကြီးမားဆုံး ဈေးကွက်ဖြစ်လာမယ့် အိန္ဒိယ၊ တရုတ်နဲ့ ဒီလိုမျိုးချုပ်ဆိုလာနိုင်မယ်ဆိုရင် ကျွန်တော်တို့နိုင်ငံရဲ့ စီးပွားရေး အတွက် များစွာအထောက်အကူ ဖြစ်လာမယ်ဆိုတာကို တင်ပြလိုပါတယ်။ ကျွန်တော်တို့ ချင်းပြည်နယ်မှာတော့ အိန္ဒိယနဲ့ ဝင်ပေါက်အဖြစ် အခုလက်ရှိမှာ တမူး၊ ရိဒ် ပြီးတော့ အခုလုပ်နေတဲ့ ပလက်ဝ ပြီးတော့ စာဆီချောက်တို့မှာလည်း ဝင်ပေါက်များ စီစဉ်ဆောင်ရွက်ထားပါတယ်။ ဒီလိုမျိုးကျွန်တော်တို့ အိန္ဒိယနိုင်ငံနဲ့သာ ချုပ်ဆိုနိုင်မယ်ဆိုရင် ကျွန်တော်တို့ ခရီးသည်ပို့ဆောင်ရေးအတွက် သော်လည်းကောင်း၊ ကုန်စည်စီးဆင်းမှု အတွက်သော်လည်းကောင်း များစွာအကျိုးဖြစ်လာမယ် ဖြစ်ပြီးတော့ ချင်းပြည်နယ်အတွက်နဲ့ ကျွန်တော်တို့နိုင်ငံ တစ်နိုင်ငံလုံးအတွက် များစွာအထောက်အကူဖြစ်လာမှာ ဖြစ်ပါတယ်။ အရင်လွှတ်တော်သက်တမ်းမှာ ကျွန်တော် မေးခွန်းမေးမြန်းတဲ့အိန္ဒိယနဲ့ (၁၇)ကြိမ်မြောက်ထိ ညှိနှိုင်းပြီးပြီလို့ ကျွန်တော်တို့ကိုဖြေပါတယ်။ အခုဒါကိုလည်း ဆက်လက်ပြီးတော့ အကောင်အထည်ဖော် ပြီးတော့၊ ဆက်လက်ပြီးတော့ လုပ်ဆောင်သင့်ပါတယ်ဆိုတာ ဒီနေရာကနေ နာယကကြီးကနေတစ်ဆင့် တောင်းဆိုချင်ပါတယ်။ အဲဒါကြောင့် ကျွန်တော်တို့ အလားတူ ဒီတရုတ်နိုင်ငံ၊ အိန္ဒိယနိုင်ငံနဲ့ အလားတူဆောင်ရွက်ဖို့နဲ့ ဒီအခုလက်ရှိချုပ်ဆိုမယ့် စာချုပ်ကို ထောက်ခံတင်ပြရင်းနဲ့ နိဂုံးချုပ်ပါတယ်။ ကျေးဇူးတင်ပါတယ်။</speech>
<speech type="speaker">ဦးစိန်ဗိုလ် မြဝတီမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1373">ဦးစိန်ဗိုလ်(မြဝတီမဲဆန္ဒနယ်၊ ကရင်ပြည်နယ်)</mp>လေးစားအပ်ပါသော ပြည်ထောင်စု လွှတ်တော်နာယကကြီး၊ ပြည်သူ့လွှတ်တော်ဥက္ကဋ္ဌနှင့် ပြည်ထောင်စုလွှတ်တော်ကိုယ်စားလှယ်များ၊ အစိုးရ အဖွဲ့ဝင်များအားလုံး ကျန်းမာ၊ ချမ်းသာကြပါစေကြောင်း ဆုတောင်းမေတ္တာပို့သအပ်ပါတယ်။ ကျွန်တော် ကတော့ ကရင်ပြည်နယ်၊ မြဝတီမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးစိန်ဗိုလ် ဖြစ်ပါတယ်။ နိုင်ငံတော်သမ္မတထံက ပေးပို့တဲ့ အာဆီယံနယ်စပ်ဖြတ်ကျော် ခရီးသည်ပို့ဆောင်မှု လွယ်ကူချောမွေ့စေရေး မူဘောင်သဘောတူစာချုပ်တွင် မြန်မာနိုင်ငံမှ ပါဝင်လက်မှတ်ရေးထိုးရေးကိစ္စအား ကြိုဆိုထောက်ခံသွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ ကျွန်တော်တို့ မြန်မာနိုင်ငံဟာ အာဆီယံအဖွဲ့ဝင်အဖြစ် ၁၉၉ရ ခုနှစ်မှာ စတင်ပါဝင်ခဲ့ပြီးတဲ့နောက် အာဆီယံကုန်စည်များ နယ်စပ်ဖြတ်ကျော်သယ်ယူပို့ဆောင်ရေး စာချုပ်၊ အာဆီယံဘက်စုံပို့ဆောင်ရေး မူဘောင်သဘောတူစာချုပ် အစရှိတဲ့ ပို့ဆောင်ရေးနဲ့ဆိုင်တဲ့ စာချုပ် ၃ ခုကို လက်မှတ်ရေးထိုးခဲ့ပြီးဖြစ်ပါတယ်။ ယခုစာချုပ်ကတော့ စတုတ္ထမြောက်ဖြစ်တဲ့ အာဆီယံနယ်စပ် ဖြတ်ကျော်ခရီးသည်ပို့ဆောင်မှု လွယ်ကူချောမွေ့စေရေး မူဘောင်သဘောတူစာချုပ်ဖြစ်ပါတယ်။ ဒါဟာ စတုတ္ထအကြိမ်မြောက် ပါဝင်လက်မှတ်ရေးထိုးမှာ ဖြစ်ပါတယ်။ အဲဒီတော့ ဒီစာချုပ်ကတော့ ကျွန်တော်တို့ အဲဒီတော့ ဒီစာချုပ်ဖြစ်မြောက်အောင်ဆိုလို့ရှိရင် ၂၀၁၀ ခုနှစ်ကနေပြီးတော့ ၂၀၁၆ ခုနှစ် အထိ ထိုင်းနိုင်ငံက တာဝန်ယူပြီး ရေးဆွဲအပြီးသတ်ခဲ့တာ ဖြစ်ပါတယ်။ ၂၀၁၆ ခုနှစ်မှာ Working Group (၂)ကြိမ် လုပ်တယ်။ ပို့ဆောင်ရေးဝန်ကြီးအဆင့် အစည်းအဝေးတွေ (၂)ကြိမ်လုပ်ပြီး မူကြမ်းရေးဆွဲခဲ့တာကိုလည်း ကျွန်တော် ဒါ ပို့ဆောင်ရေးနဲ့ဆက်သွယ်ရေးဝန်ကြီးရဲ့ ရှင်းလင်းတင်ပြချက်အရ သိရပါတယ်။ စာချုပ်ကို ၂၀၁ရ ခုနှစ်၊ ဒီဇင်ဘာလမှာ လက်မှတ်ရေးထိုးရမယ့် စာချုပ်ဖြစ်ကြောင်းလည်း နိုင်ငံတော် သမ္မတရဲ့ သဝဏ်လွှာမှာ ဖော်ပြပါရှိပါတယ်။ လေးစားအပ်ပါသော နာယကကြီးခင်ဗျား။ အာဆီယံနယ်စပ်ဖြတ်ကျော် ခရီးသည်ပို့ဆောင်မှု လွယ်ကူချောမွေ့စေရေး မူဘောင်သဘောတူစာချုပ်ကို လေ့လာကြည့်ရှုရာမှာ အပိုင်း (၇)ပိုင်းပါဝင်ပြီး စည်းမျဉ်း (၂၉)ခု ပါဝင်ကြောင်းတွေ့ရပါတယ်။ စာချုပ်ရဲ့အပိုင်း(၂) နယ်စပ်ဖြတ်သန်းရာလမ်းကြောင်းများ သတ်မှတ်ခြင်း၊ စည်းမျဉ်း ၆ အပိုဒ် ၁ မှာ စာချုပ်ဝင်နိုင်ငံများဟာ နောက်ဆက်တွဲ Schedule 1 တွင် သတ်မှတ်ဖော်ပြ ထားသော နယ်စပ်ဖြတ်သန်းလမ်းကြောင်းများကို အသုံးပြု ရမယ်လို့ ဖော်ပြထားပါတယ်။ Schedule 1 အရ နိုင်ငံအလိုက် ဝင်/ထွက်ပေါက်များ သတ်မှတ်ဖော်ပြထားရာမှာ မြန်မာနိုင်ငံအနေနဲ့ အာဆီယံ Highway1 (AH1)ဖြစ်တဲ့ မြဝတီ-မဲဆောက် ဝင်/ထွက်ပေါက်နဲ့ မယ်ဆိုင်-တာချီလိတ် (AH2) တို့ကိုသတ်မှတ်ထား ပါတယ်။ မြန်မာနိုင်ငံမှာ အာဆီယံလမ်းမကြီး (၇)ခုရှိပါတယ်။ AH1 အာဆီယံလမ်းမကြီး အမှတ်(၁) ကတော့ မဲဆောက်-မြဝတီ-ကော့ကရိတ်-ဘားအံ-သထုံ-ဘုရားကြီး-ပဲခူး-ရန်ကုန်-မိတ္ထီလာ-မန္တလေး- တမူး လမ်းကြောင်းဖြစ်ပြီး AH2 ကတော့ ဝင်/ထွက်ပေါက်ကတော့ မယ်ဆိုင်-တာချီလိတ်-ကျိုင်းတုံ-လွိုင်လင်မိတ္ထီလာတို့ ဖြစ်ပါတယ်။ အဲဒီတော့ ကျွန်တော်တို့ ဒီခရီးသည်ပို့ဆောင်ရေး နယ်စပ်တွေဖြတ်ကျော်ပြီး ဝင်ရောက်တော့မယ် ဆိုရင် ကျွန်တော်တို့ Bus ကားကြီးတွေ၊ Mini Bus တွေ ဝင်/ထွက်မှာ ဖြစ်ပါတယ်။ အဲဒီတော့ ကျွန်တော်တို့ နိုင်ငံမှာလည်း လမ်းတွေပိုမိုတိုးတက်ကောင်းမွန်အောင် ဆောင်ရွက်ထားဖို့လိုပါတယ်။ အဲဒီတော့ မြဝတီမှာ ဆိုရင် မြဝတီနဲ့ ကော့ကရိတ် ဒါကတော်တော်ကောင်းတဲ့လမ်း ဖြစ်ပါတယ်။ တော်တော်ကိုကောင်းပါတယ်။ အဲဒီတော့ ကော့ကရိတ်နဲ့ အိန္ဒ၊ ဒီလမ်းကြောင်းကိုတော့ ကျွန်တော်တို့ ADB အကူအညီနဲ့ လမ်းအဆင့် မြှင့်တင်ရေးကို ဆောင်ရွက်လျက်ရှိပါတယ်။ ဒါကိုတော့ ၂၀၁၉ ခုနှစ်လောက်မှာ ပြီးစီးမှာဖြစ်ပါတယ်။ အဲဒီတော့ ကျွန်တော်တို့ မြဝတီဟာဆိုလို့ရှိရင် ရန်ကုန်၊ မန္တလေး၊ နေပြည်တော်စတဲ့ မြို့ကြီး များကို ဆက်သွယ်သွားလာရာမှာ အခုဆိုရင်အင်မတန် လွယ်ကူချောမွေ့လျက် ရှိပါတယ်။ နေ့ရော ညပါ သွားလို့ရပါတယ်။ အဲဒီတော့ ဒီနယ်စပ်ဖြတ်ကျော်သွားလာမှုဆိုင်ရာ စာချုပ်ကိုသာ ချုပ်နိုင်မယ်ဆိုရင် ကျွန်တော်တို့ မြန်မာနိုင်ငံအနေနဲ့လည်း အကျိုးများစွာဖြစ်ထွန်းမှာ ဖြစ်ပါတယ်။ အခုဆိုရင် ကျွန်တော်တို့ သိရတယ်။ ဒီမဲဆောက်ပေါ့နော်၊ မဲဆောက်ကနေပြီး ကျွန်တော်တို့ မြန်မာနိုင်ငံကို လည်ပတ်ဖို့ ဒါသူတို့ တော်တော်စိတ်ဝင်စားမှုရှိပါတယ်။ ကျွန်တော်တို့မှာလည်း ခုနက ရှေးဟောင်းအမွေအနှစ်တွေ၊ ဒါရှုခင်း ရှုကွက်တွေ အများကြီးရှိတယ်။ ဒီနေရာတွေကို ကျွန်တော်တို့ ဒါ ခရီးသွားလုပ်ငန်းမှာ အများကြီးတိုးတက်ဖို့ ရှိပါတယ်။ အဲဒီတော့ ဒီစာချုပ်ကို လက်မှတ်ရေးထိုးခြင်းအားဖြင့် ထိုင်းနိုင်ငံကနေပြီးတော့ မြန်မာနိုင်ငံကို လာရောက်လိုတဲ့ ခရီးသည်တွေမှာလည်း နယ်စပ်ဖြတ်ကျော်ပြီး မော်တော်ယာဉ်များနဲ့ အလွယ်တကူ လာရောက် နိုင်မှာဖြစ်တဲ့အတွက် ကျွန်တော်တို့ မြန်မာနိုင်ငံအတွက်လည်းများစွာ အကျိုးကျေးဇူးတွေဖြစ်ပါတယ်။ ဒါကြောင့်မို့လို့ ဒီစာချုပ်ကို ပါဝင်လက်မှတ်ရေးထိုးဖို့ ကြိုဆိုကြောင်းနဲ့ ထောက်ခံပါကြောင်း ကျွန်တော် ဒီနေရာကနေပြီးတော့ တိုက်တွန်းအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးသက်နိုင်ဦး ရေဖြူမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1421">ဦးသက်နိုင်ဦး(ရေဖြူမဲဆန္ဒနယ်၊ တနင်္သာရီတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကိုယ်စားလှယ်များ အားလုံးမင်္ဂလာပါခင်ဗျာ။ ကျွန်တော်ကတော့ တနင်္သာရီတိုင်းဒေသကြီး ရေဖြူမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးသက်နိုင်ဦး ဖြစ်ပါတယ်။ ကျွန်တော်ဆွေးနွေးမယ့် အကြောင်းအရာကတော့ အာဆီယံနယ်စပ်ဖြတ်ကျော် ခရီးသည် ပို့ဆောင်မှု လွယ်ကူချောမွေ့စေရေး မူဘောင်သဘောတူညီချက်တွင် မြန်မာနိုင်ငံမှ ပါဝင်လက်မှတ် ရေးထိုးရေး ကိစ္စဖြစ်ပါတယ်။ နာယကကြီးခင်ဗျား။ ကျွန်တော်တို့ တနင်္သာရီတိုင်းဒေသကြီးဟာ အာဆီယံအဖွဲ့ဝင်နိုင်ငံဖြစ်တဲ့ ထိုင်းနိုင်ငံနဲ့ နယ်နိမိတ်ချင်းထိစပ်နေသော ဒေသကြီးတစ်ခုဖြစ်ပါတယ်။ ပကတိအခြေအနေတွင်လည်း ဒေသတွင်းပြည်သူများဟာ အလုပ်အကိုင် အခွင့်အလမ်းအတွက် ထိုင်းနိုင်ငံသို့ သွားရောက်လုပ်ကိုင်လျက် ရှိကြရာ ဒေသခံများ၏ စားဝတ်နေရေး၊ ဘဝရပ်တည်မှုနှင့် ဆက်စပ်နေသော ဒေသတစ်ခုလည်း ဖြစ်ပါတယ်။ စာချုပ်ပါရည်ရွယ်ချက်များအတိုင်း ဆောင်ရွက်နိုင်ခဲ့လျှင် ပို့ဆောင်ရေးကဏ္ဍတွင် အလုပ်အကိုင် အခွင့် အလမ်းများ ပေါများလာနိုင်ခြင်း၊ အခွန်ကဏ္ဍတွင် နိုင်ငံတော်အတွက် ဝင်ငွေပိုမိုရရှိလာနိုင်ခြင်း၊ တရား ဥပဒေစိုးမိုးမှု ပိုမိုရရှိလာနိုင်ခြင်း နယ်စပ်ဒေသကျန်းမာရေး ပြဿနာများကိုလည်း ထိန်းသိမ်းကာကွယ် နိုင်မည်ဖြစ်သည့်အတွက် ဒေသအတွက်ရော၊ တစ်နိုင်ငံလုံးအတွက်ပါ များစွာအကျိုးရှိမည် ဖြစ်ပါတယ်။ အထူးသဖြင့် ထားဝယ်အထူးစီးပွားရေးဇုန်နှင့် ရေနက်ဆိပ်ကမ်းအပေါ်အခြေခံပြီး ကနဦး အကောင်အထည် ဖော်မည့် ထားဝယ်ရေနက်ဆိပ်ကမ်း၊ နဘုလယ်ဒေသမှ ထိုင်းနိုင်ငံနယ်စပ် ထီးခီထိ ဆက်သွယ်မည့် ရ မီတာ အကျယ် နှစ်လမ်းသွား ၁၅၆ ကီလိုမီတာအရှည် နိုင်လွန်ကတ္တရာလမ်းဖြင့် အဆင့်မြှင့်တင်ဖောက်လုပ်ရန် အစီအစဉ်ရှိကြောင်း ကြားသိရပါတယ်။ အကယ်၍ လမ်းအဆင့်မြှင့်တင်နိုင်ခဲ့လျှင် စာချုပ်ပါရည်ရွယ်ချက် အတိုင်း တစ်နိုင်ငံနှင့်တစ်နိုင်ငံ ကုန်းလမ်းမှ အလွယ်တကူသွားလာနိုင်ပြီး အကျိုးကျေးဇူးများ ရရှိလာမှာ ဖြစ်ပါတယ်။ ဒေသအနေဖြင့်လည်း ခရီးသွားလုပ်ငန်းဖြင့် တိုင်းပြည်ဝင်ငွေ များစွာရရှိနေသော ထိုင်းနိုင်ငံ ဘန်ကောက်မြို့နှင့် ပထဝီအနေအထားအရ နီးကပ်စွာတည်ရှိခြင်း၊ ရှေးဟောင်းသမိုင်းဝင် မြို့ဟောင်းများရှိခြင်း၊ ရှေးဟောင်းသမိုင်းဝင် စေတီပုထိုးများရှိခြင်း၊ သာယာလှပသော မောင်းမကန်ကမ်းခြေအပါအဝင် အခြား အပန်းဖြေနိုင်သော ကမ်းခြေများလည်းရှိခြင်း၊ သန္တာကျောက်တန်းများတည်ရှိရာ ကျွန်းစုများတည်ရှိခြင်း၊ ဆလုံလူမျိုးများ၏ ထူးခြားသော လူမှုဘဝအခြေအနေ၊ သဘာဝတောတောင်ရှုခင်းများ ရှိခြင်းတို့ကြောင့် စာချုပ်ပါအတိုင်း အာဆီယံနိုင်ငံများမှ ပြည်သူများအတွက်သာမက ကမ္ဘာလှည့်ခရီးသွားအနေဖြင့်လည်း အာဆီယံနိုင်ငံများ၏ ဒေသန္တရဗဟုသုတများနှင့် ယဉ်ကျေးမှုဓလေ့ထုံးစံများကို လာရောက်လည်ပတ်နိုင်မည် ဖြစ်ခြင်း စသည့်အကျိုးကျေးဇူးများ ရရှိလာမည်ဖြစ်ပါတယ်။ နာယကကြီးခင်ဗျား။ လက်ရှိတွင် အာဆီယံနယ်စပ် ဖြတ်သန်းပို့ဆောင်ရေး လမ်းကြောင်းများနှင့် အဝင်အထွက်နေရာများ သတ်မှတ်ထားရာ မြန်မာနိုင်ငံမှ မြဝတီနှင့် တာချီလိတ်တို့ပါဝင်ကြောင်း သိရှိ ရပါတယ်။ သို့သော်လည်း လာမည့်အနာဂတ်တွင် ကျွန်တော်တို့ဒေသမှ နယ်စပ်အဝင်အထွက်နေရာများ ဖြစ်သော ထားဝယ်မြို့နယ်၊ ထီးခီးနှင့် တနင်္သာရီမြို့နယ် မောတောင်နယ်စပ်နေရာများ ပါဝင်လာနိုင်ရေး များစွာမျှော်လင့်မိပါတယ်။ သို့ဖြစ်ပါ၍ ဒေသအတွက်သာမက တစ်နိုင်ငံလုံးအတွက်ပါ အကျိုးဖြစ်ထွန်း စေမည်ဖြစ်သဖြင့် စာချုပ်တွင် မြန်မာနိုင်ငံမှ ပါဝင်လက်မှတ်ထိုးရေးကို ထောက်ခံအပ်ပါတယ်ခင်ဗျာ။</speech>
<title>အထက်ပါကိစ္စနှင့်စပ်လျဉ်း၍ ပို့ဆောင်ရေးနှင့် ဆက်သွယ်ရေးဝန်ကြီးဌာနက ပြန်လည်ရှင်းလင်းရန်ရှိက ရှင်းလင်းဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၁၆) ဖြစ်ပါတယ်။ လွှတ်တော်ကိုယ်စားလှယ်ရဲ့ ဆွေးနွေးချက် များအပေါ် သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က ပြန်လည်ရှင်းလင်းရန်ရှိက ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="31">ဦးကျော်မျိုး(ဒုတိယဝန်ကြီး၊ ပို့ဆောင်ရေးနှင့် ဆက်သွယ်ရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယကကြီးနှင့်တကွ ပြည်သူ့လွှတ်တော်ဥက္ကဋ္ဌကြီး၊ လွှတ်တော် ကိုယ်စားလှယ်ကြီးများအားလုံး၊ ဧည့်သည်တော်များအားလုံး မင်္ဂလာအပေါင်းနဲ့ ပြည့်စုံကြပါစေကြောင်း ပို့ဆောင်ရေးနဲ့ ဆက်သွယ်ရေးဌာန၊ ဒုတိယဝန်ကြီး ကျွန်တော် ဦးကျော်မျိုးမှ နှုတ်ခွန်းဆက်သအပ် ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ နိုင်ငံတော်သမ္မတထံမှပေးပို့သော အာဆီယံ နယ်စပ်ဖြတ်ကျော်ခရီးသည်ပို့ဆောင်မှု လွယ်ကူချောမွေ့စေရေး မူဘောင်သဘောတူစာချုပ်ကို မြန်မာနိုင်ငံမှ ပါဝင်လက်မှတ်ရေးထိုးရေးကိစ္စနှင့် စပ်လျဉ်း၍ ၂၀၁ရ ခုနှစ်၊ နိုဝင်ဘာလ ၂၁ ရက်နေ့မှာ ကျင်းပ ပြုလုပ်တဲ့ ဒုတိယအကြိမ် ပြည်ထောင်စုလွှတ်တော် ဆဋ္ဌမပုံမှန်အစည်းအဝေး ဒသမနေ့မှာ ပို့ဆောင်ရေးနဲ့ ဆက်သွယ်ရေးဝန်ကြီးဌာန၊ ပြည်ထောင်စုဝန်ကြီးမှ ရှင်းလင်းတင်ပြခဲ့ပြီးဖြစ်တဲ့အပြင် ယနေ့ (၁၁)ရက်မြောက်နေ့ အစည်းအဝေးမှာ လွှတ်တော်ကိုယ်စားလှယ်ကြီးများ ၉ ဦး ကနေပြီးတော့ အကြံပြုဆွေးနွေး မေးမြန်းခဲ့တဲ့ အတွက် အထူးပဲကျေးဇူးတင်ရှိပါတယ်။ လွှတ်တော်ကိုယ်စားလှယ်ကြီးများ အကြံပြု ဆွေးနွေးမေးမြန်းခဲ့တဲ့ အချက်များအနက်မှ ကျွန်တော့ အနေနဲ့ ဦးစွာ ဦးမောင်မောင်လတ်၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၉)၏ မေးမြန်းချက် တစ်ခုဖြစ်တဲ့ မြန်မာနိုင်ငံအနေနဲ့ အိန္ဒိယနိုင်ငံနဲ့ တရုတ်နိုင်ငံတို့အကြား ယခုကဲ့သို့ နယ်စပ်ဖြတ်ကျော် ပို့ဆောင်ရေး သဘောတူစာချုပ်များ ချုပ်ဆိုဖို့ အစီအစဉ်ရှိ မရှိ မေးမြန်းခြင်းနဲ့ ပတ်သက်၍ ကျွန်တော် ရှင်းလင်းတင်ပြပါတယ်။ အစီအစဉ်အားဖြင့်ကတော့ အိန္ဒိယနိုင်ငံအနေနဲ့ ကျွန်တော်တို့ အိန္ဒိယ-မြန်မာထိုင်း သုံးနိုင်ငံနယ်စပ်ဖြတ်ကျော်ပို့ဆောင်ရေးစာချုပ် တစ်ရပ်ချုပ်ဆိုဖို့အတွက် အဆိုပြုထားတာ ရှိပါတယ်။ တစ်ခါကျွန်တော်တို့ ဂရိတ်တားမဲခေါင် အစပြုခြင်း မဟာမဲခေါင်ဒေသတွင်း နိုင်ငံများဖြစ်တဲ့ ကမ္ဘောဒီးယား၊ လာအို၊ မြန်မာ၊ ထိုင်း၊ ဗီယက်နမ်၊ တရုတ်နိုင်ငံတို့ ဒေသတွင်းမှာ ကျွန်တော်တို့ Cross Border Transport Agreement တစ်ရပ်ကို ကျွန်တော်တို့က ၂၀၀၄ ခုနှစ်ကတည်းက ချုပ်ဆိုပြီးတော့ နောက်ဆက်တွဲနဲ့ စာချုပ်ငယ်တွေကိုတော့ ကျွန်တော်တို့ ၂၀၀ရ ခုနှစ်၊ မတ်လမှာ လက်မှတ်ရေးထိုးခဲ့ပါတယ်။ ကျွန်တော်တို့ နိုင်ငံရဲ့ သက်ဆိုင်ရာဝန်ကြီးဌာနများအနေနဲ့ မိမိတို့နဲ့သက်ဆိုင်တဲ့ နောက်ဆက်တွဲ စာချုပ်ငယ်အသီးသီး အားလုံးကို ၂၀၁၅ ခုနှစ်၊ စက်တင်ဘာလမှာ လက်မှတ်ရေးထိုးပြီးဖြစ်ပါတယ်။ ဒီနေရာမှာ ကျွန်တော်တို့က လက်မှတ်ရေးထိုးပြီးဖြစ်ပေမယ့်လည်း လွှတ်တော်ကိုယ်စားလှယ်ကြီး ဒေါက်တာ ဒေါ်တင်တင်ဝင်း၊ ပဲခူးတိုင်း ဒေသကြီး၊ မဲဆန္ဒနယ်အမှတ် (၅)မှ ဆွေးနွေးသွားချက်အရ ခုနက အခြေခံမူ ၅ ချက် Consistency, Simplicity, Tranparency, Efficiency, Mutual Asistance açon qola y qovşsəzë malecosioms ဒီစာချုပ် လက်မှတ်ရေးထိုးပြီးတဲ့အခါမှာ အပြည့်အဝ ပါဝင်ဆောင်ရွက်နိုင်ဖို့အတွက်ကို ကျွန်တော်တို့အနေနဲ့ လက်ရှိအားနည်းနေတယ်ဆိုပြီး အကြံပြု ဆွေးနွေးသွားပါတယ်။ အမှန်ကလည်း တကယ်မှန်ပါတယ်ခင်ဗျ။ ကျွန်တော်တို့ ဒီနယ်စပ်ဖြတ်ကျော်တဲ့ဟာ နိုင်ငံအတွက်ရော၊ ဒေသတွင်းအတွက်ရော အကျိုးအများကြီး ရှိပေမယ့်လည်း ကျွန်တော်တို့ မြန်မာနိုင်ငံအနေနဲ့က နယ်စပ်ဖြတ်ကျော်တဲ့အခါမှာ အထူးသဖြင့် နယ်စပ်မှာ စစ်ဆေးရေးလုပ်တဲ့ ကျန်းမာရေး၊ အကောက်ခွန်၊ လုံခြုံရေး၊ လူဝင်မှုကြီးကြပ်ရေး စတဲ့စစ်ဆေးရေး လုပ်တဲ့ဂိတ် ကျွန်တော်တို့ခေါ်တော့ Cross Border Facility ပေါ့။ ဒီဟာတွေက ကျွန်တော်တို့မှာ ပြည့်စုံမှု မရှိသေးခြင်းကြောင့်တစ်ကြောင်း၊ နောက်တစ်ခုကလည်း ကျွန်တော်တို့နိုင်ငံရဲ့ လုပ်ထုံးလုပ်နည်းတွေဟာ ကျွန်တော်တို့အခိုရင် ညှိနှိုင်းတိုင်ပင်ပြီးတော့ ပြုပြင်ပြင်ဆင် ရေးဆွဲနေတဲ့အတွက်ကြောင့် ကျွန်တော်တို့က ခုနက ဒီဂရိတ်တားမဲခေါင် အစပြုခြင်း၊ ဒီ Cross Border Transport Agreement မှာ အပြည့်အဝမပါဝင်သေးဘဲနဲ့ ကနဦးအားဖြင့် မြန်မာ-ထိုင်းနှစ်နိုင်ငံအကြား ကျွန်တော်တို့က MoU လက်မှတ် ရေးထိုးပြီးတော့ အကောင်အထည်ဖော်ဖို့ စီစဉ်ဆောင်ရွက်နေပါတယ်။ ဒီဟာဆိုရင် ကျွန်တော်တို့ ညှိနှိုင်းဆောင်ရွက်ပြီးတော့ အဲဒီဟာကို ဒီဇင်ဘာလ ၂၀၁ရ ခုနှစ်မှာ ကျွန်တော်တို့ စတင်အကောင်အထည်ဖော်ဖို့ ရှိပါတယ်။ ဒီထဲမှာ ကျွန်တော်တို့ အပြည့်အဝအကောင်အထည် ဖော်ဖို့ကတော့ ၂၀၁၉ ခုနှစ်၊ ဇန်နဝါရီအထိ ု့ ကျွန်တော်တို့အနေနဲ့က ဒီဒေသတွင်းနဲ့ အာရှ ဖွံ့ဖြိုးရေးဘဏ်တို့နဲ့ ညှိနှိုင်းတိုင်ပင်ထားတာရှိပါတယ်။ အဲဒီတော့ ခုနက လွှတ်တော်ကိုယ်စားလှယ်ကြီး မေးသလို တရုတ်နိုင်ငံအနေနဲ့လည်း သူက ကျွန်တော်တို့နဲ့ Cross Border နှစ်နိုင်ငံချုပ်ဆိုဖို့ ကမ်းလှမ်း ထားတာရှိပါတယ်ခင်ဗျ။ သူကလည်း ခုနက ဂရိတ်တား-မဲခေါင် Sub-Region ထဲမှာ အဖွဲ့ဝင်အဖြစ် ပါဝင်ပါတယ်။ ဒါပေမယ့် ကျွန်တော်တို့ အနေနဲ့က ခုနက အိန္ဒိယတို့၊ တရုတ်တို့နဲ့ မချုပ်ဆိုခင် ကျွန်တော် တို့က ထိုင်းနိုင်ငံနဲ့ နှစ်နိုင်ငံ ချုပ်ဆိုပြီး အမှန်တကယ်လက်တွေ့ အကောင်အထည်ဖော်တဲ့အခါကျရင် ကျွန်တော်တို့ ကနဦးအခက်အခဲတွေ ကြုံတွေ့မှာဖြစ်ပါတယ်။ အဲဒီတော့ ကျွန်တော်တို့အနေနဲ့ ကတော့ ဒီ မြန်မာ-ထိုင်းနှစ်နိုင်ငံ Cross Border ကို အကောင်အထည်ဖော်ပြီးတော့မှ ကြုံတွေ့ရတဲ့အခက်အခဲ ကျွန်တော်တို့ရဲ့ Facility တွေ၊ ကျွန်တော်တို့ရဲ့ လုပ်ထုံးလုပ်နည်းတွေကို ပီပီပြင်ပြင် ဆောင်ရွက်နိုင်ပြီး ဖြစ်တဲ့ ကျွန်တော်တို့က အိန္ဒိယ၊ တရုတ်နဲ့ ဆက်လက်ပြီးတော့ ချုပ်ဆိုဖို့အတွက်ကို သက်ဆိုင်ရာ နိုင်ငံတွေနဲ့ အကျိုးအကြောင်း ရှင်းပြပြီးတော့ ညှိနှိုင်းထားတာရှိပါတယ်။ အဲဒီတော့ တစ်ချိန်ကျရင်တော့ ကျွန်တော်တို့က အိန္ဒိယနိုင်ငံနဲ့ရော၊ တရုတ်နိုင်ငံနဲ့ရော ကျွန်တော်တို့က ဆက်လက်ပြီးတော့ ဒီ Cross Border သဘောတူညီချက်တွေကို ချုပ်ဆိုဖို့ရှိတဲ့အကြောင်း ကျွန်တော် လေးစားစွာ တင်ပြအပ်ပါတယ်။ တစ်ဖန် လွှတ်တော်ကိုယ်စားလှယ်ကြီး ဦးဉာဏ်လင်း၊ ရွှေပြည်သာမဲဆန္ဒနယ်မှ ဥပဒေရှုထောင့် ကနေ အကြံပြု ဆွေးနွေးသွားတဲ့အတွက် များစွာပဲကျေးဇူးတင်ရှိပါတယ်။ ဥပမာ ကျွန်တော်တို့က ဒီ စာချုပ်ကို ချုပ်ဆိုတာက ကျွန်တော်တို့အနေနဲ့က ၂၀၁၀ မှာ အာဆီယံထိပ်သီးညီလာခံနဲ့ တစ်ခါ အာဆီယံ ပို့ဆောင်ရေးဝန်ကြီးများ အစည်းအဝေးအရ ခရီးသည်ပို့ဆောင်ရေး နယ်စပ်ဖြတ်ကျော်ခရီးသည်စာချုပ် ချုပ်ဆိုဖို့အတွက် သဘောတူပြီးတဲ့နောက်ပိုင်းမှာ ထိုင်းနိုင်ငံကနေ ကနဦးစာချုပ်မူကြမ်း ရေးဆွဲပြီးတော့ အဖွဲ့ဝင်နိုင်ငံတွေအားလုံး ကျွန်တော်တို့ အကြိမ်ကြိမ်ညှိနှိုင်းခဲ့ပြီးတော့ ၂၀၁၆ ခုနှစ်၊ သြဂုတ်လမှာ ပထမ ညှိနှိုင်းပြီးတဲ့ မူကြမ်းရရှိပါတယ်။ နောက်တစ်ခါ ကျွန်တော်တို့ ၂၀၁ရ ခုနှစ်၊ သြဂုတ်လမှာ ထပ်မံညှိနှိုင်း ပြီးတော့ နောက်ဆုံးမူကြမ်း ထွက်ရှိလာပါတယ်။ အဲဒီတော့ ပထမမူကြမ်းကိုရော၊ နောက်ဆုံးမူကြမ်း ကိုရော ကျွန်တော်တို့အနေနဲ့ ပြည်ထောင်စုရှေ့နေချုပ်ရုံးအပြင်ကို ကျန်တဲ့သက်ဆိုင်ရာ ဝန်ကြီးဌာနတွေ အားလုံးရဲ့ သဘောထားမှတ်ချက် တောင်းခဲ့ပါတယ်။ အဲဒီတော့ ပြည်ထောင်စုရှေ့နေချုပ်ရုံးကို ကျွန်တော် တို့က ဒီစာချုပ်မူကြမ်းအပေါ်မှာ နှစ်ကြိမ်တိုင်တိုင် သဘောထားမှတ်ချက် တောင်းခဲတဲ့အတွက် ရှေ့နေချုပ်ရုံးရဲ့ အကြံပြုချက်များအတိုင်း ကျွန်တော်တို့က ပြင်ဆင်ပြီးသွားတဲ့စာချုပ်ပဲ ဖြစ်ပါတယ်။ လွှတ်တော်ကိုယ်စားလှယ်ကြီး တင်ပြသွားသလို ဥပမာအားဖြင့် စာချုပ်ခေါင်းစဉ်နဲ့ စာကိုယ်ထဲမှာ ပါတဲ့ ဒီ Article တွေနဲ့ မကိုက်ဘူးဆိုတာ ဥပမာ ဒီပုဒ်မ ၂၄ မှာ သူက ခုနက ပြောသလို National transit transport coordinating committee oozm @csa38:33:m porm for good facilitation of goods နဲ့ ဖွဲ့စည်းထားတဲ့ဟာတွေက နိုင်ငံအသီးသီးကနေ ခရီးသည်နှင့် ဆိုင်တဲ့စာချုပ် ကိုလည်း တာဝန်ယူ 6303@godqource closcos:oss mal cossos qĉcoscope: 8 National transit transport facilitation committee ဆိုတာကလည်းပဲ ဖွဲ့ထားပြီးသား ဖြစ်ပါတယ်။ ဒီပုဒ်မရဲ့ ဆိုလိုရင်း သဘောကတော့ စာချုပ် တစ်ခုအတွက် ကော်မတီတစ်ခု သီးခြားစီဖွဲ့မယ့်အစား သူ့ရဲ့ ရည်ရွယ်ချက်ကတော့ ဒီကော်မတီတစ်ခု တည်းကနေပဲ အခြေအခံမူအားဖြင့်ကတော့ ကျွန်တော်တို့ ကုန်စည်နှင့် ခရီးသည် ကွာခြားသွားတာပေါ့လေ။ အဲဒီတော့ ဒီကော်မတီတစ်ခုတည်းကနေကြီးကြပ်ပြီးတော့ ထိန်းကျောင်းပေးဖို့ဆိုတဲ့ သဘောရည်ရွယ်ချက်နှင့် ချုပ်ဆိုထားတယ်လို့ ကျွန်တော့အနေနဲ့ကတော့ မြင်ပါတယ်။ ဘယ်လိုပဲဖြစ်ဖြစ် လွှတ်တော်ကိုယ်စားလှယ်ကြီး သေသေချာချာ ဥပဒေရှုထောင့်ကနေပြီးတော့ လေ့လာသုံးသပ်ပြီးတော့ အကြံပြုချက် တင်ပြပေးတဲ့အတွက်ကို ကျွန်တော်တို့က များစွာကျေးဇူးတင်ပါတယ်။ ဒါပေမယ့် ခုနက ပြည်ထောင်စုရှေ့နေချုပ်ရုံးမှ ကျွန်တော်တို့ အနေနဲ့ နှစ်ကြိမ်တိုင်တိုင် ဥပဒေကြောင်းအရ သဘောထားမှတ်ချက်တောင်းပြီးတဲ့ စာချုပ်ဖြစ်တဲ့အတွက် ဒီစာချုပ်ကိုတော့ ဥပဒေကြောင်းအရတော့ ကျွန်တော်တို့အနေနဲ့က ပြင်ဆင်ဖို့တော့ မရှိတဲ့အကြောင်း ကျွန်တော် လေးစားစွာ တင်ပြအပ်ပါတယ်။ သို့ဖြစ်ပါ၍ နာယကကြီးခင်ဗျား။ နိုင်ငံတော်သမ္မတထံမှ ပေးပို့ထားသော အာဆီယံနယ်စပ်ဖြတ်ကျော် ခရီးသည်ပို့ဆောင်မှု လွယ်ကူချောမွေ့စေရေး မူဘောင်သဘောတူစာချုပ်တွင် မြန်မာနိုင်ငံမှပါဝင်လက်မှတ် ရေးထိုးနိုင်ရေးအတွက် ပြည်ထောင်စုလွှတ်တော်မှ သဘောတူပေးနိုင်ပါရန် တင်ပြအပ်ပါတယ်ခင်ဗျား။ ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ လွှတ်တော်ရဲ့ သဘောထား ရယူပါမယ်။ အထက်ပါကိစ္စနဲ့စပ်လျဉ်းပြီး လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အာဆီယံနယ်စပ်ဖြတ်ကျော် ခရီးသည် ပို့ဆောင်မှု လွယ်ကူချောမွေ့စေရေး မူဘောင်သဘောတူစာချုပ်တွင် မြန်မာနိုင်ငံမှပါဝင်လက်မှတ် ရေးထိုးရေးကိစ္စကို လွှတ်တော်က သဘောတူ အတည်ပြုကြောင်း ကြေညာပါတယ်။</speech>
</motion>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး (၁၁)ရက်မြောက်နေ့ ရပ်နားကြောင်းနှင့် (၁၂)ရက်မြောက်နေ့ ကျင်းပမည့် နေ့ရက်နှင့်ကြေညာခြင်း</title>
<speech type="speaker">အစီအစဉ်(၁၇)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဆဋ္ဌမပုံမှန် အစည်းအဝေး (၁၁)ရက်မြောက်နေ့ အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် ဆဋ္ဌမပုံမှန် အစည်းအဝေးရဲ့ (၁၂)ရက်မြောက်နေ့ကို မနက်ဖြန် ၂၀၁ရ ခုနှစ်၊ နိုဝင်ဘာလ ၂၄ ရက် (သောကြာနေ့) နံနက် ၁၀းဝဝ နာရီ ကျင်းပ ပြုလုပ်မည် ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">ပြည်ထောင်စုလွှတ်တော် ကိုယ်စားလှယ်များအားလုံး ထွက်ခွာနိုင် ပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် ဆဋ္ဌမပုံမှန်အစည်းအဝေး (၁၁)ရက်မြောက်နေ့ အစည်း အဝေးကို ညနေ ၁၅:၃၀ နာရီတွင် ရပ်နားပါသည်။</speech>
</postface>
</transcript>
</doc>
