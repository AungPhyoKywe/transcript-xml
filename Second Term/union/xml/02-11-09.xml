<doc>
<docinfo>
<docno>02-11-09.xml</docno>
<pdf>02-11-09.pdf</pdf>
<term value="02">ဒုတိယအကြိမ်</term>
<session value="11" />
<sittingday value="09" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက်ပုံမှန်အစည်းအဝေး နဝမနေ့မှတ်တမ်း</title>
<date>၁၃၈၀ ပြည့်နှစ်၊ တပို့တွဲလပြည့်ကျော် ၂ ရက် (၂၀၁၉ ခုနှစ်၊ ဖေဖော်ဝါရီလ ၂၁ ရက်)(ကြာသပတေးနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် (၁၁)ကြိမ်မြောက်ပုံမှန်အစည်းအဝေး နဝမနေ့ကို နံနက် ၁၀:ဝဝ နာရီင်ကျင်းပ ပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် ပြည်သူ့လွှတ်တော် ဥက္ကဋ္ဌ ဦးတီခွန်မြတ်က ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက် ပုံမှန်အစည်းအဝေးရဲ့ နဝမနေ့အစီအစဉ် စတင်ပါတော့မယ်။ ယနေ့အစည်းအဝေးသို့ လွှတ်တော်ကိုယ်စားလှယ် ၃ ဦး၏ဧည့်သည် ၉၂ ဦး လာရောက်လေ့လာလျက် ရှိကြောင်း တင်ပြအပ်ပါတယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါခင်ဗျား။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ ဒုတိယ အကြိမ် ပြည်ထောင်စုလွှတ်တော် (၁၁)ကြိမ်မြောက် ပုံမှန်အစည်းအဝေး နဝမနေ့မှာ ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေးသို့တက်ရောက်ခွင့်ရှိတဲ့ ပြည်ထောင်စု လွှတ်တော် ကိုယ်စားလှယ်ဦးရေ စုစုပေါင်း ၆၅ရ ဦး ရှိပြီး ဒီကနေ့ အစည်းအဝေးကို ၅၇၀ ဦး တက်ရောက် ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၈၆.၇၆ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ) တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် (၁၁)ကြိမ်မြောက်ပုံမှန်အစည်းအဝေး နဝမနေ့အစီအစဉ် ကြေညာခြင်း</title>
<speech type="speaker">အစီအစဉ်(၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက် ပုံမှန်အစည်းအဝေး နဝမနေ့အစီအစဉ်ကို လွှတ်တော်ကိုယ်စားလှယ် များထံ ဖြန့်ဝေထားတဲ့အတိုင်း ဆက်လက်ဆောင်ရွက်သွားပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များအတွက် ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ လွှတ်တော်ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1308">ဒေါ်သီရိရတနာ(အဖွဲ့ဝင်၊ ကိုယ်စားလှယ်များစိစစ်ရေးကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယကကြီးရှင်။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက် ပုံမှန်အစည်းအဝေး နဝမနေ့ ၂၁-၂-၂၀၁၉ ရက်နေ့မှာ အစည်းအဝေးသို့ တက်ရောက်နိုင်ခြင်း မရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ကိုယ်စား မွန်ပြည်နယ်၊ မဲဆန္ဒနယ်အမှတ်(၁၂)မှ အမျိုးသား လွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီ အဖွဲ့ဝင်ဖြစ်သူ ကျွန်မ ဒေါ်သီရိရတနာက ခွင့်ပန်ကြားသွားမှာ ဖြစ်ပါတယ်။ ယနေ့အစည်းအဝေးသို့ တက်ရောက်နိုင်ခြင်း မရှိသော ပြည်ထောင်စုလွှတ်တော်ကိုယ်စားလှယ်များမှာ- ဦးပါထန်း မတူပီ၊ - ဦးမြင့်ကြည် - ဦးဝင်းသိန်းဇော် ဆားလင်းကြီး၊ - ဒေါ်ခင်စန်းလှိုင် - ဒေါက်တာဒေါ်ပြုံး အင်းတော်၊ - ဦးဌေးမင်းသိန်း ကြို့ပင်ကောက်၊ - ဦးဘိုကြီး ချောက်၊ - ဦးခင်မောင်စိုး ဝမ်းတွင်း၊ - ဦးဖြိုးဇေယျာသော် ဇမ္ဗူသီရိ၊ - ဦးမင်းကြည် သံတွဲ၊ - ဦးစစ်နိုင် မင်းပြား၊ - ဦးနေဖူးဗဆွေ ပန်းဘဲတန်း၊ - ဦးအောင်ကျော်ကျော်ဦး - ဒေါ်စုစုလွင် - ဦးဘိုဘိုဦး ဦးရွှေလှ(ခ) ဦးရွှေလှဝင်း ဦးတင်အေး - ဦးခွန်မောင်သောင်း - ဦးထွန်းကျော် - ဒေါ်နန်းခင်စော - ဒေါ်ပြုံးကေသီနိုင် - ဗိုလ်ကြီးသိမ့်သိဂီထွေးအောင် - ဦးမင်းဆွေနိုင် - ဒေါက်တာခွန်ဝင်းသောင်း - ဦးဆီဟူးရွေ့ - ဒေါ်လွီဇာ - ဦးဗွန်ဟေး - ဦးဝင်းအောင် - ဒေါက်တာခင်မောင်ဝင်း - ဦးအောင်ဝင်း - ဦးမြမင်းဆွေ - ဦးပြူးလွင် - ဦးကျော်မြင့်ဦး - ဦးဖေတင် - ဒေါ်မြတ်သီတာထွန်း - ဦးနိုင်သီဟ - ဦးကျော်ကျော်ဝင်း - ဦးစိုးဝင်း - ဦးရဲမြင့်စိုး - ဒေါ်နော်လှလှစိုး - ဦးကျော်နီနိုင် - ဦးသိမ်းဆွေ သုံးခွ၊ စမ်းချောင်း၊ သင်္ဃန်းကျွန်း၊ မက်မန်း၊ ပင်လောင်း၊ နမ့်ခမ်း၊ ကွန်ဟိန်း၊ ကလော၊ တပ်မတော်၊ ကချင်-၆၊ ကချင်-၁၁၊ ကချင်-၂၊ ကယား-၆၊ ချင်း-၁ စစ်ကိုင်း-၃၊ တနင်္သာရီ-၁၁၊ တနင်္သာရီ-၁၊ မကွေး-၉၊ မကွေး-၁၂၊ မန္တလေး-၁၀၊ မွန်-၆၊ မွန်-၅၊ မွန်-၇၊ ရခိုင်-၈၊ ရခိုင်-၁၂၊ ရန်ကုန်-၇၊ ရန်ကုန်-၁၀၊ ရှမ်း-၁၁၊ ဧရာဝတီ-၁၀၊ - ဦးကြည်ဝင်း ဧရာဝတီ-၁၂၊ - ဗိုလ်မှူးချုပ်တင်ဆွေ တပ်မတော်၊ - ဗိုလ်မှူးဇာနည်ထက်အောင် တပ်မတော်နှင့် - ဗိုလ်ကြီးဝင်းသီရိဆွေ တပ်မတော် တို့ဖြစ်ကြပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၄၁ ဦးရှိပြီး ယနေ့ခွင့်ပန်ကြားသူ ၄၆ ဦး ဖြစ်တဲ့အတွက် စုစုပေါင်း ခွင့်ပန်ကြားသူ ၈ရ ဦးဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ ခွင့်ပန်ကြားထားတဲ့ ပြည်ထောင်စုလွှတ်တော်ကိုယ်စားလှယ် ၄၆ ဦးအား ခွင့်အဖြစ် သတ်မှတ်ခွင့်ပြုပေးနိုင်ပါရန် လေးစားစွာ တင်ပြအပ်ပါတယ်ရှင်။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက် ပုံမှန်အစည်းအဝေး နဝမနေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅ရ ဦး၊ ယခင်ကခွင့်ပြုထားသူ ၄၁ ဦး၊ ယနေ့ခွင့်ပန်ကြား၍ ခွင့်ပြုထားသူ ၄၆ ဦးဖြစ်တဲ့အတွက် ခွင့်ပြုထားသူ စုစုပေါင်း ၈ရ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Motion">
<motion>
<title>ဦးဉာဏ်ထွန်း၊ ဇီးကုန်းမဲဆန္ဒနယ်၊ ပြည်သူ့လွှတ်တော်ကိုယ်စားလှယ်က OIC EU နှင့် UNHCR တို့က မြန်မာနိုင်ငံဆိုင်ရာ လူ့အခွင့်အရေးအခြေအနေ ဆုံးဖြတ်ချက်အား ကုလသမဂ္ဂအထွေထွေညီလာခံတွင် အတည်ပြုခဲ့ပြီး စဉ်ဆက်မပြတ် လုပ်ဆောင်နေမှုများသည် မြန်မာနိုင်ငံ၏ ဒီမိုကရေစီနှင့်ဖွံ့ဖြိုးတိုးတက်မှု လုပ်ငန်းစဉ်အား အကျပ်အတည်းအတွင်း တွန်းပို့ပြီး နိုင်ငံတော်ပြိုကွဲပျက်စီးရေး ထောင်ချောက် ဆင်ထားသည့် နိုင်ငံရေး Agenda ကို ဖော်ဆောင်နေခြင်းဖြစ်၍ ပြည်ထောင်စုသမ္မတ မြန်မာနိုင်ငံတော်၏ နိုင်ငံသားအားလုံးပါတီစွဲ၊ အယူဝါဒစွဲ ဒေသစွဲ၊ ပုဂ္ဂိုလ်စွဲ၊ အစွဲကင်းကင်းဖြင့် စည်းလုံးညီညွတ်စွာ ထိထိရောက်ရောက် တုံ့ပြန်သွားရေး စီမံဆောင်ရွက်သွားပါရန် နိုင်ငံတော်အစိုးရအား တိုက်တွန်းကြောင်း"""" အဆိုတင်သွင်းခြင်းနှင့်လက်ခံဆွေးနွေးရန် သင့် မသင့် အဆုံးအဖြတ်ရယူခြင်း</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဦးဉာဏ်ထွန်း၊ ဇီးကုန်းမဲဆန္ဒနယ်၊ ပြည်သူ့လွှတ်တော်ကိုယ်စားလှယ်က အဆိုတစ်ရပ်တင်သွင်းလိုကြောင်း ပြည်ထောင်စု လွှတ်တော်သို့ ပေးပို့ထားပါတယ်။ ဦးဉာဏ်ထွန်း ဇီးကုန်းမဲဆန္ဒနယ်က လွှတ်တော်သို့ အဆိုတင်သွင်းဆွေးနွေးဖို့ဖြစ်ပါတယ်။ ဦးဉာဏ်ထွန်း ဇီးကုန်းမဲဆန္ဒနယ်က လွှတ်တော်သို့ အဆိုတင်သွင်းဆွေးနွေးဖို့ဖြစ်ပါတယ်။</speech>
<speech><mp id="1449">ဦးဉာဏ်ထွန်း(ဇီးကုန်းမဲဆန္ဒနယ်၊ ပဲခူးတိုင်းဒေသကြီး)</mp>လေးစားအပ်ပါသော လွှတ်တော် နာယကကြီးနှင့်တကွ အားလုံးမင်္ဂလာပါခင်ဗျာ။ ကျွန်တော်ဇီးကုန်းမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးဉာဏ်ထွန်း ဖြစ်ပါတယ်။ ကျွန်တော် ဒီကနေ့ တင်သွင်းမယ့်အဆိုကတော့ OIC EU နဲ့ UNHRC တို့က မြန်မာနိုင်ငံဆိုင်ရာ လူ့အခွင့်အရေးအခြေအနေ ဆုံးဖြတ်ချက်ကို ကုလသမဂ္ဂအထွေထွေညီလာခံမှာ အတည် ပြုခဲ့ပြီး စဉ်ဆက်မပြတ် လုပ်ဆောင်နေမှုတွေဟာ မြန်မာနိုင်ငံရဲ့ ဒီမိုကရေစီနဲ့ ဖွံ့ဖြိုးတိုးတက်မှုလုပ်ငန်းစဉ်ကို အကျပ်အတည်းအတွင်းတွန်းပို့ပြီး နိုင်ငံတော်ပြိုကွဲပျက်စီးရေး ထောင်ချောက်ဆင်ထားတဲ့ နိုင်ငံရေး Agenda တစ်ရပ်ကို ဖော်ဆောင်နေတာဖြစ်လို့ ပြည်ထောင်စုသမ္မတမြန်မာနိုင်ငံတော်ရဲ့ နိုင်ငံသားအားလုံး ပါတီစွဲ၊ အယူဝါဒစွဲ၊ ဒေသစွဲ၊ ပုဂ္ဂိုလ်စွဲ အစွဲကင်းကင်းနဲ့ စည်းလုံးညီညွတ်စွာ ထိထိရောက်ရောက် တုံ့ပြန်သွားရေး စီမံဆောင်ရွက်ပါရန် နိုင်ငံတော်အစိုးရအား တိုက်တွန်းကြောင်းအဆို ဖြစ်ပါတယ်။ ဒီအဆိုကို ဒီဇင်ဘာလ ၂၁ ရက် နေ့က တင်သွင်းခဲ့တာဖြစ်ပြီး ဒီကနေ့မှာ တင်ပြရတာဖြစ်ပါတယ်။ ကြာမြင့်ခဲ့တဲ့ ၂ လတာ ကာလအတွင်းမှာ ဖြစ်ထွန်းပေါ်ပေါက်လာခဲ့တဲ့ ဖြစ်စဉ်တွေက အဆိုမှာပါတဲ့ ကျွန်တော်တို့ရဲ့ စိုးရိမ်ပူပန်မှုကို သက်သေထင်ရှား ပြပေးသလိုဖြစ်ခဲ့တဲ့အတွက် နောက်ကျတင်ပြရပေမယ့်လည်း စောင့်ရကျိုးနပ်ပါတယ်လို့ မှတ်ယူပါကြောင်း တင်ပြအပ်ပါတယ်ခင်ဗျာ။ အခုတော့ မြန်မာနိုင်ငံလူ့အခွင့်အရေးဆိုင်ရာ ဆုံးဖြတ်ချက်အမှတ်(၅)ကို ကုလသမဂ္ဂအထွေထွေ ညီလာခံက ဒီဇင်ဘာလ ၂၂ ရက်နေ့မှာ အတည်ပြုလိုက်ပါပြီ။ ဒါ့အပြင် စွပ်စွဲထားတဲ့ လူ့အခွင့်အရေး ချိုးဖောက်မှုဆိုတာတွေကို တရားစွဲဆိုနိုင်ဖို့ Ongoing Independent Mechanism လို့ခေါ်တဲ့ အဖွဲ့ဝင် ၆၂ ဦးပါ တရားဝင်သက်သေခံမှတ်တမ်းများ ရယူရေးအဖွဲ့အတွက် အမေရိကန်ဒေါ်လာ ၂၆ သန်းသုံးစွဲဖို့ သဘော တူခဲ့ပါပြီ။ ဒီဘူတာဆိုက်အောင် OIC၊ EU နဲ့ လူ့အခွင့်အရေးကောင်စီတို့က ဇာတ်ညွှန်းဆွဲ အကွက်ချစီမံ ခဲ့ကြတာဖြစ်ပြီးတော့ (၃၉)ကြိမ်မြောက် ကုလသမဂ္ဂလူ့အခွင့်အရေးကောင်စီကို တင်သွင်းခဲ့တဲ့ မြန်မာနိုင်ငံ ဆိုင်ရာ အချက်အလက်ရှာဖွေရေးမစ်ရှင်ရဲ့ အစီရင်ခံစာဟာ ဇာတ်အထွဋ်အထိပ်ကိုပို့လိုက်တဲ့ ဇာတ်ကွက် ပါပဲ။ Power Point သုံးစွဲခွင့်ပြုပါခင်ဗျာ။ အထက်မှာတင်ပြခဲ့တဲ့ Ongoing Independent Mechanism ဖွဲ့လိုက်တာဟာ ဒီအစီရင်ခံစာ အပိုဒ် ၁၇၀၁ မှာပါတဲ့ ထောက်ခံတင်ပြချက်ကို အကောင်ထည်ဖော်လိုက်တာဖြစ်ပြီးတော့ ကျွန်တော်တို့ နိုင်ငံအပေါ် ဖိအားတွေဆက်ပေးဖို့ အချက်ပြလိုက်ခြင်းပါပဲ။ အဲဒီအချက်ပြချက်အတိုင်း စဉ်တိုက်ဆက်တိုက် အကောင်အထည်ဖော်နေကြရာမှာ နောက်ဆုံးဖြစ်ထွန်းပေါ်ပေါက်လာမှု တစ်ခုကတော့ လွတ်လပ်သော ရိုဟင်ဂျာညွန့်ပေါင်းဆိုတဲ့အဖွဲ့နဲ့ ကိုလံဘီယာတက္ကသိုလ်တို့ ပူးတွဲစီစဉ်တဲ့ နိုင်ငံတကာ ကွန်ဖရင့်တစ်ရပ်ကို နယူးယောက်၊ ကိုလံဘီယာတက္ကသိုလ်မှာ ဖေဖော်ဝါရီ ၈ ရက်၊ ၉ ရက် (၂)ရက်ကြာ ကျင်းပခဲ့ပြီး မြန်မာ အစိုးရ အပေါ် စုပေါင်းပြီး ထိမိတဲ့ဒဏ်ခတ်အရေးယူမှုတွေလုပ်ဖို့ နိုင်ငံတကာအသိုင်းအဝိုင်းကို တောင်းဆို လိုက်ခြင်းပါပဲ။ အဲဒီညီလာခံမှာ မြန်မာနိုင်ငံဆိုင်ရာ အချက်အလက်ရှာဖွေရေးမစ်ရှင်အဖွဲ့ဝင် ကုမာရဆွာမိ တက်ရောက်မိန့်ခွန်းပြောကြားခဲ့ပါတယ်။ သူ့မိန့်ခွန်းမှာ မြန်မာနိုင်ငံကိုတရားစွဲဆိုနိုင်ရေး ယန္တရားတစ်ရပ် ထူထောင်ပြီးဖြစ်ကြောင်း၊ လောလောဆယ် လုံခြုံရေးကောင်စီကတစ်ဆင့် အမှုတွဲလွှဲပြောင်းတရားရုံးတင်ရေး ကိစ္စမဖြစ်နိုင်သေးပေမယ့် လုံလောက်တဲ့ ဖိအားပေးမှုတွေရှိရင်တော့ ဒီကိစ္စဖြစ်လာနိုင်ကြောင်း ထည့်သွင်း ပြောကြားခဲ့ပါတယ်။ “သံလွင်ကတော့ စီးမြဲပင်” ဆိုသလို ကျွန်တော်တို့ နိုင်ငံအပေါ် နိုင်ငံရေး၊ သံတမန်ရေး၊ စီးပွားရေး စဉ်ဆက်မပြတ် ဖိအားပေးဖို့ မျက်ခြည်မပြတ် လုပ်ဆောင်လာကြတာပါပဲ။ တကယ်တော့ မြန်မာနိုင်ငံ ဆိုင်ရာအချက်အလက်ရှာဖွေရေးမစ်ရှင် အစီရင်ခံစာဟာ ကျွန်တော်တို့နိုင်ငံအပေါ် မတော်မတရားစွပ်စွဲ ထားတာသာဖြစ်ပါတယ်။ အစီရင်ခံစာပါ အရေးကြီးအချက်အချို့ကို ထုတ်နုတ်တင်ပြရရင် ဒီအဖွဲ့ကိုပေးထားတဲ့ လုပ်ပိုင်ခွင့် Mandate ဟာ မြန်မာလုံခြုံရေးတပ်ဖွဲ့တွေရဲ့ ကျူးလွန်မှုကိုသာစစ်ဆေးဖို့ ဘောင်ခတ်ပေးထားပြီး တစ်ဖက်စောင်းနင်း နိုင်လှပါတယ်။ လုပ်ထုံးနည်းနာလို့ခေါ်တဲ့ Methodology ကိုကြည့်ရင်လည်း ARSA ခြိမ်းခြောက်ခံနေရသူတွေကိုသာ ရွေးချယ်တွေ့ဆုံမေးမြန်းတာ၊ ဘက်လိုက်မှုမကင်းတဲ့ NGOs၊ INGOs ၊ လူ့အခွင့်အရေးအုပ်စုတွေဆီက သတင်းအချက်အလက်တွေ ရယူထားတာသာဖြစ်လို့ ခိုင်မာတဲ့အထောက် အထားမရှိပါဘူး။ ARSA အဖွဲ့ဟာ ဒေသခံတိုင်းရင်းသားတွေ၊ ဟိန္ဒူလူမျိုးတွေကို ရက်ရက်စက်စက် အစုလိုက် အပြုံလိုက် သတ်ဖြတ်ခဲ့ပေမယ့် အစီရင်ခံစာမှာ ဒီအကြမ်းဖက်မှုတွေကို မသိကျိုးကျွံ လျော့ပေါ့ဖော်ပြခဲ့ပြီး အကြမ်းဖက်သမားတွေကို ခုခံကာကွယ်ခဲ့ရတဲ့ လုံခြုံရေးတပ်ဖွဲ့တွေရဲ့ အင်အားသုံးမှုကိုတော့ ဥပဒေမဲ့လုပ်ရပ် အဖြစ် ပုံဖော်ကာ လူမျိုးတုံးသတ်ဖြတ်ရန် ရည်ရွယ်ချက် Genocidal Intent ရှိတယ်လို့ အလွယ်တကူ aos módulos col 69:0009 Gozums UN Code of Conduct for Law Enforcement Officials မှာပါတဲ့ ဥပဒေနှင့်ညီခြင်း၊ လိုအပ်ခြင်း၊ အချိုးညီခြင်း၊ ခွဲခြားဆက်ဆံမှုမရှိခြင်း၊ သတိကြီးစွာ ထားခြင်း၊ တာဝန်ခံမှုရှိခြင်းဆိုတဲ့ အခြေခံမူတွေနဲ့အညီ ဆောင်ရွက်ခဲ့ခြင်းသာဖြစ်ပါတယ်။ ရခိုင်ဒေသ ဘင်္ဂါလီပြဿနာရဲ့ ရှည်လျားတဲ့ သမိုင်းကြောင်းနောက်ခံကို ပြည့်ပြည့်စုံစုံဆန်းစစ်ထား ခြင်းမရှိပါဘူး။ ရခိုင်ဒေသကို စစ်တကောင်းနယ်သားတွေ ထိုးဖောက်ဝင်ရောက်နေမှုကို အထိန်းအကွပ်မဲ့ Boscos:që sasonoscpain:6: uçumzalill:69603260.vý Goodsoufaçon James Baxter o Report On Indian Immigration 1940 လို ရခိုင်ဒေသဘင်္ဂါလီပြဿနာရဲ့ ဇာစ်မြစ်ကို ညွှန်ပြနေတဲ့ သမိုင်းအထောက်အထားတွေကို ကိုးကားထားတာလဲမတွေ့ရပါဘူး။ တိုင်းရင်းသားမျိုးနွယ်စုရေးရာတွေ နဲ့ပတ်သက်ပြီး ခိုင်မာတဲ့သုတေသနပြုချက်တွေမရှိဘဲ လိုရာဆွဲကောက်ချက်ချမှုတွေက တိုင်းရင်းသားတွေ အကြား သပ်လျှိုသွေးခွဲ နိုင်ငံပြိုကွဲရေးကို ဦးတည်စေပါတယ်။ မြန်မာနိုင်ငံရဲ့ ၁၉၈၂ နိုင်ငံသားဥပဒေကို ပြစ်တင်ဝေဖန်ပြီး မြန်မာနိုင်ငံရဲ့ အချုပ်အခြာအာဏာကို ထိကပါးရိကပါး လုပ်ခဲ့ပါတယ်။ နိုင်ငံတော် အစိုးရရဲ့ စုံစမ်းစစ်ဆေးမှုနဲ့ တရားစီရင်ရေးစနစ်တွေကို လျစ်လျူရှုခဲ့ပါတယ်။ နိုင်ငံတော်အစိုးရက ဖွဲ့စည်း ပေးခဲ့တဲ့ ရခိုင်ပြည်နယ်ဆိုင်ရာ လွတ်လပ်သောစုံစမ်းရေးကော်မရှင်နဲ့ ပတ်သက်ပြီး အဖွဲ့ဝင်တွေဟာ လူ့အခွင့်အရေးနဲ့ ပြစ်မှုစုံစမ်းရေးနောက်ခံမရှိကြဘူး။ ကော်မရှင်မှာ နိုင်ငံခြားသားပါဝင်နေလင့်ကစား တာဝန်ခံမှုအတွက် အဖြေရှာပေးမယ့် လမ်းကြောင်းတွေ့မှာ မဟုတ်သလို တွေ့အောင်ရှာပေးနိုင်စွမ်းလည်း မရှိဘူးလို့ ကော်မရှင်ရဲ့ လုပ်ရည်ကိုင်ရည် ဂုဏ်သိက္ခာကို မှိုချိုးမျှစ်ချိုး လက်လွတ်စပယ် ဝေဖန်ခဲ့တာဟာ ဖြင့် မြန်မာနိုင်ငံသားတစ်ဦးအနေနဲ့ မခံချင်စရာကောင်းလှပါတယ်။ အမေရိကန်သံအမတ် Nikki Haley က လူ့အခွင့်အရေးကောင်စီဟာ နိုင်ငံရေးဘက်လိုက်မှုတွေရဲ့ မစင်တွင်းကြီးလို့ သမုတ်ခဲ့သလို သမ္မတထရမ့်က ကုလသမဂ္ဂမျက်နှာ အိုးမည်းသုတ်တဲ့အဖွဲ့လို့ သတိပေး ခံခဲ့ရတဲ့ ဒီလိုအဖွဲ့ကြီးက ဖွဲ့ပေးလိုက်တဲ့ အချက်အလက်ရှာဖွေရေးမစ်ရှင်ရဲ့ ယုံကြည်စိတ်ချရမှု (Credibility) ဟာ မေးခွန်းထုတ်စရာပါပဲ။ ဒီအစီရင်ခံစာနဲ့ ကုလဆုံးဖြတ်ချက် အမှတ်(၅)တို့နဲ့ပတ်သက်ပြီး မြန်မာနိုင်ငံရဲ့ တုန့်ပြန်ချက်အချို့ဖြစ်တဲ့ ဂျီနီဗာရှိမြန်မာသံအမတ်ကြီး၊ နယူးယောက်ရှိ မြန်မာသံအမတ်ကြီးတို့ရဲ့ တုံ့ပြန် ပြောကြားချက်တွေ၊ နိုင်ငံပိုင်သတင်းစာများရဲ့ အယ်ဒီတာ့အာဘော်တွေကို ဒီ Slide မှာ တင်ပြထားပါတယ်။ လွှတ်တော်ကိုယ်စားလှယ်ကြီးများအနေနဲ့ ဆိုင်ရာ Website တွေမှာ အကျယ်တဝင့် လေ့လာနိုင်ပါကြောင်း တင်ပြအပ်ပါတယ်။ ၂၀၀၉ ခုနှစ်က ဂါဇာအချက်အလက်ရှာဖွေရေးမစ်ရှင်ရဲ့ အစီရင်ခံစာအပေါ်ကို အစ္စရေး နိုင်ငံ ဘယ်လိုတုံ့ပြန်သွားလဲဆိုတာကို တင်ပြလိုပါတယ်။ အစီရင်ခံစာမှာ နှစ်ဘက်စလုံးရဲ့ ကျူးလွန်မှုတွေကို ပြစ်တင်ရှုံ့ချခဲ့ပေမယ့် ကျင့်ဝတ်နဲ့ ဥပဒေချိုးဖောက်မှု အတိမ်အနက်ကို ချိန်စက်ရာမှာတော့ တစ်ဘက်ကို မျက်နှာသာပေးခဲ့လို့ အစ္စရေးက ပြင်းပြင်းထန်ထန်တုံ့ပြန်ခဲ့ပါတယ်။ အစ္စရေးသမ္မတ Shimon Peres က “အစီရင်ခံစာဟာ သမိုင်းကို ပျက်ရယ်ပြုလိုက်တာပဲ။ အကြမ်းဖက်မှုကို de facto legitimacy ပေးပြီး နိုင်ငံတိုင်းရဲ့ မိမိကိုယ်ကိုယ် ခုခံကာကွယ်ပိုင်ခွင့်ကို လျစ်လျူရှုလိုက်တာ” လို့ ဝေဖန်ခဲ့ပါတယ်။ ဝန်ကြီးချုပ် Netanyahu က အစီရင်ခံစာတွေ့ရှိချက်တွေဟာ လိုသလိုကြိုရေးထားတာလို့ ဝေဖန်ခဲ့ပြီးတော့ နိုင်ငံခြားရေး ဝန်ကြီး Lieberman က “အစ္စရေးဟာ သူ့နိုင်ငံသားတွေကိုကာကွယ်ဖို့နဲ့ သူ့စစ်သားတွေကို အမနာပ စွပ်စွဲတိုက်ခိုက်မှုတွေက ကာကွယ်ဖို့ လုပ်စရာရှိတာတွေ ဆက်လုပ်သွားရမှာပဲ”လို့ သူ့နိုင်ငံသားနဲ့ သူ့စစ်သည်တော်တွေဘက်က မားမားမတ်မတ် ရပ်တည်ပြောကြားခဲ့ပါတယ်။ အစ္စရေး သံခင်း၊ တမန်ခင်း တုံ့ပြန်သံတွေ နိုင်ငံတကာမှာ သောသောညံခဲ့သလို အစ္စရေးမီဒီယာ တုံ့ပြန်ချက်တွေကလည်း နိုင်ငံတကာမီဒီယာကြီးတွေမှာ ပလူပျံခဲ့ပါတယ်။ အချက် ၃၂ ချက်ပါ တရားဝင် တုံ့ပြန်ချက်ကိုလည်း ၁၀ ရက်အတွင်း ထုတ်ပြန်ခဲ့ပြီးတော့ အဓိကငြင်းချက်ထုတ်ထားတာတွေကတော့ တင်ပြပါ အတိုင်းဖြစ်ပါတယ်။ အဆုံးသတ်သုံးသပ်ချက်မှာတော့ ဒီအစီရင်ခံစာဟာ နိုင်ငံတကာဥပဒေ မျက်နှာဖုံးစွပ်ပြီး သူတို့လိုချင်တဲ့ နိုင်ငံရေး Agenda တစ်ခုကို အမှုတော်ထမ်းလိုက်တာပါပဲလို့ ချက်ကျလက်ကျ တုံ့ပြန်ခဲ့ ပါတယ်။ ကျွန်တော်တို့ကရော ဘယ်လိုတုံ့ပြန်သွားကြမှာပါလဲ။ တင်ပြပါလုပ်ငန်းစဉ်တွေကို အကြံပြုတင်ပြအပ်ပါတယ်(က) မြန်မာနိုင်ငံဆိုင်ရာအချက်အလက် ရှာဖွေရေးမစ်ရှင် အစီရင်ခံစာကို ဘာသာရပ်ဆိုင်ရာ ကျွမ်းကျင်ပညာရှင်တွေအဖွဲ့နဲ့ လေ့လာသုံးသပ်ပြီး ရှင်းလင်းခိုင်မာပြည့်စုံတဲ့ အစီရင်ခံစာ ထုတ်ပြန်ချေပ တုံ့ပြန်သွားသင့်ပါတယ်။ (ခ) ဒီပကတိအခြေအနေနဲ့ပတ်သက်ပြီးတော့ လူထုအသိနိုးကြားမှု (Public Awareness) ကို မြှင့်တင်ပေးပြီး နိုင်ငံတော်အပေါ်ကျရောက်နေတဲ့ အန္တရာယ်ကြီးကို လူထုပါဝင်ပူးပေါင်းမှုနဲ့ တားဆီးကာကွယ် တုံ့ပြန်သွားသင့်ပါတယ်။ (ဂ) တရားလိုကို တရားခံဖြစ်အောင် စွပ်စွဲခံနေရတဲ့ ကျွန်တော်တို့နိုင်ငံအတွင်းက ဖြစ်စဉ်အမှန် တွေကို ပါးနပ်လိမ္မာတဲ့ သံခင်းတမန်ခင်းလှုပ်ရှားမှုတွေ၊ ကမ္ဘာ့ပင်မရေစီးမီဒီယာ များမှာ မီဒီယာလှုပ်ရှားမှုတွေနဲ့ နိုင်ငံတကာကြားထဲ နားစွဲသွားအောင် ကျယ်ကျယ်လောင်လောင် ထိထိရောက်ရောက် ထပ်တလဲလဲ ထုတ်ဖော်ပြောကြားတုံ့ပြန်သွားသင့်ပါတယ်။ ဒီလိုတုံ့ပြန်ရာ မှာလည်း အဖြစ်အပျက်များအလိုက် “ဆန်စင်ရာကျည်ပွေ့လိုက်” တုံ့ပြန်ခြင်းထက် ဖြစ်နိုင်ခြေ တွေကို ကြိုတင်မျှော်တွေးထားတဲ့ မဟာဗျူဟာမြောက် လုပ်ငန်းစဉ်ချမှတ်ပြီး ကြိုတင်မြော်မြင် လုပ်ဆောင်မှုများ (Proactive Measure) ဖြင့် အစီအစဉ်တကျ ဆောင်ရွက်သွားရမှာ ဖြစ်ပါတယ်။ အချက်အလက်ရှာဖွေရေးအဖွဲ့ အစီရင်ခံစာကို အခြေပြု၊ ကုလဆုံးဖြတ်ချက်ကို ရအောင်လုပ်ပြီး ကိုယ်ပိုင်နိုင်ငံရေး ရည်ရွယ်ချက်အသီးသီးအတွက် နိုင်ငံအချို့က ပူးပေါင်းကြံစည်ပြီး မြန်မာနိုင်ငံအပေါ် နိုင်ငံရေး၊ သံတမန်ရေး၊ စီးပွားရေးဖိအားတွေပေးဖို့ လုပ်ဆောင်လာတာဟာ ကျွန်တော်တို့နိုင်ငံရဲ့ ဒီမိုကရေစီနဲ့ ဖွံ့ဖြိုး တိုးတက်မှု (Democracy and Development)ကို ကြီးမားစွာ အကျပ်အတည်းတွေ့စေပြီးတော့ အခန့် မသင့်ရင် နိုင်ငံပြိုကွဲရေးထောင်ချောက်ထဲ ကျသွားနိုင်ပါတယ်။ ဒါကြောင့် ကျွန်တော်တို့ ပြည်ထောင်စုကြီးအိမ်ဝမှာ တံခါးလာခေါက်နေပြီဖြစ်တဲ့ ဒီပြည်ပခြိမ်းခြောက်မှု ဘုံရန်သူကို မြင်အောင်ကြည့်ပြီးတော့ ဒီကိစ္စကြီးမှာတော့ တင်ပြပါလုပ်ငန်းစဉ်တွေအတိုင်း ကျွန်တော်တို့ မြန်မာနိုင်ငံသားအားလုံး ပါတီစွဲ၊ ဝါဒစွဲ၊ ဒေသစွဲ၊ လူမျိုးစွဲ၊ ပုဂ္ဂိုလ်စွဲ အစွဲကင်းကင်းနဲ့ “Oneness, One Voive” တစ်သားတည်းဖြစ် တစ်သံတည်းထွက်တဲ့ ညီညွတ်ရေးစိတ်ဓာတ်နဲ့ ထိထိရောက်ရောက် တားဆီးကာကွယ် တုံ့ပြန်နိုင်ရေး စည်းရုံးစီမံဆောင်ရွက်ပါရန် ပြည်ထောင်စုအစိုးရကို တိုက်တွန်းအပ်ပါတယ်။ “United we stand, Divided we fail” ဆိုတဲ့ ဆိုရိုးစကားလေးကို အမြဲအမှတ်ရနေကြပါစေ။ ပြည်ထောင်စုမြန်မာ နိုင်ငံတော်ကြီး ကမ္ဘာမကျေအဓွန့်ရှည်ပါစေ။ အားလုံးကို လေးစားပါတယ်။ အားလုံးကို ကျေးဇူးတင်ပါတယ် ခင်ဗျာ။</speech>
<speech type="speaker">အဆိုကို ထောက်ခံဆွေးနွေးမယ့် လွှတ်တော်ကိုယ်စားလှယ် တစ်ဦးအား ဖိတ်ခေါ်ပါတယ်။</speech>
<speech><mp id="1492">ဦးလှဌေးဝင်း(ဇေယျာသီရိမဲဆန္ဒနယ်၊ မန္တလေးတိုင်းဒေသကြီး)</mp>လေးစားအပ်ပါသော နာယကကြီးနဲ့တကွ အားလုံးမင်္ဂလာပါခင်ဗျာ။ ကျွန်တော်ကတော့ ဇေယျာသီရိမဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဦးလှဌေးဝင်း ဖြစ်ပါတယ်။ ကျွန်တော့အနေနဲ့ ဦးဉာဏ်ထွန်းရဲ့ အဆိုအပေါ်မှာ ထောက်ခံ ဆွေးနွေး တင်ပြသွားမှာဖြစ်ပါတယ်။ ၂၀၁၈ ခုနှစ်၊ စက်တင်ဘာ ၁ရ ရက် ရက်စွဲနဲ့ ထုတ်ပြန်ခဲ့တဲ့ အချက်အလက်ရှာဖွေရေးအဖွဲ့ရဲ့ အစီရင်ခံစာသည် ဒီဇင်ဘာလ ၂၂ ရက်နေ့မှာ ကုလသမဂ္ဂအထွေထွေညီလာခံကြီးကနေ မြန်မာနိုင်ငံအပေါ် တစ်ဖက်သတ်ဆုံးဖြတ် သိက္ခာချခဲ့တဲ့ အဓိကအကြောင်းတရားဖြစ်ပြီးတော့ နိုင်ငံတကာအဖွဲ့ အစည်းများနဲ့ လူ့အခွင့်အရေးကောင်စီတို့ရဲ့ ပူးပေါင်းလုပ်ကြံမှုကြီး Conspiracy လို့ ရှုမြင်ရပါတယ်။ မစ်ရှင်ရဲ့ အစီရင်ခံစာပါ မကြားဝံ့မနာသာ စွပ်စွဲချက်တွေဖြစ်တဲ့ လည်လှီးသတ်ဖြတ်မှု၊ အရှင် လတ်လတ်အင်္ဂါအစိတ်အပိုင်းများ လှီးဖြတ်မှု၊ ကျား/မ ကြီးငယ်မရွေးအပေါ် မုဒိမ်းကျင့်မှုတွေဟာ မြန်မာ နိုင်ငံမှာ ဘယ်ဘာသာဝင်ကမှ ကျူးလွန်ခဲ့ဖူးတယ်ဆိုတာ သမိုင်းမှတ်တမ်းများမှာမရှိခဲ့ဘဲနဲ့ လူကို လူလို မမြင်တတ်တဲ့ ARSA အကြမ်းဖက်သမားများကသာ ကျူးလွန်တယ်ဆိုတာ မိမိတို့ ဖော်ထုတ်သက်သေ ပြနိုင်လို့ မစ်ရှင်ရဲ့သိက္ခာမဲ့မှု၊ ကုလသမဂ္ဂရဲ့ Investigation Manual များကို လိုက်နာမှုမရှိဘဲနဲ့ မစ်ရှင်မှာ ပါဝင်သူများရဲ့ Professional မဖြစ်မှုဟာ မေးခွန်းထုတ်စရာ ဖြစ်ပါတယ်။ Power Point သုံးစွဲခွင့်ပြုပါရန် တင်ပြအပ်ပါတယ်။ နိုင်ငံတော်အစိုးရက အကြမ်းဖက်အဖွဲ့အစည်းအဖြစ် မတရားသင်းကြေညာထားတဲ့ ARSA ကို နိုင်ငံတော်ရဲ့ ဖိနှိပ်မှုကိုတုံ့ပြန်တဲ့ တော်လှန်ရေးအဖွဲ့အစည်းအဖြစ် ပုံဖော်ထားပြီးတော့ တိုင်းရင်းသား ပြည်သူများရဲ့ အသက်အိုးအိမ်ကိုကာကွယ်ဖို့ တာဝန်ရှိတဲ့ Right of Self Defence အရ တာဝန်ထမ်းဆောင် နေတဲ့ လုံခြုံရေးတပ်ဖွဲ့များအပေါ်မှာ စွဲချက်တင်အရေးယူဖို့ အနိုင်ကျင့်စွပ်စွဲပြစ်တင်မှုများကို ကျွန်တော့ အနေနဲ့ မခံစားနိုင်တဲ့အတွက် အဖြစ်မှန်ဖော်ထုတ်ဖို့ ကိုယ်တိုင်ဆုံးဖြတ်ပြီးတော့ စိတ်သဘောထားတူညီကြတဲ့ ဥပဒေပညာရှင်များ၊ နိုင်ငံရေးလေ့လာသူများ၊ သုတေသီများ၊ သံတမန်ဟောင်းများ၊ မဟာဗျူဟာလေ့လာ သများနဲ့ လက်တော်ကိယ်စားလယ်များပါဝင်တဲ့ တာဝန်သိ မြန်မာနိုင်ငံသားများအဖွဲ့ Coalition of Concerned Citizens, Myanmar ကို ဖွဲ့စည်းပြီးတော့ ဒီမစ်ရှင်ရဲ့ အစီရင်ခံစာကို အသေးစိတ်လေ့လာခြင်း၊ nowagi Office of Internal Oversight Services, Investigation Division m Glpoos:O Investigations Manual များကို အခြေခံပြီးတော့ ရခိုင်ဒေသအတွေ့အကြုံရှိသူများ ဦးစီးပြီး ရခိုင်ပရဟိတ အသင်းများ၊ ဒေသခံများနဲ့ပူးပေါင်းပြီးတော့ ရသေ့တောင်၊ ဘူးသီးတောင်၊ မောင်တောဒေသ ကွင်းဆင်း လေ့လာသုတေသနပြုခြင်း၊ ပြည်တွင်းပြည်ပပညာရှင်များနဲ့ တွေ့ဆုံညှိနှိုင်း အဖြေရှာခြင်းများကို ဆောင်ရွက် ခြင်းအားဖြင့် ARSA များရဲ့ မေယုဒေသကို မြန်မာနိုင်ငံကနေ ခွဲထုတ်ပြီးတော့ လွတ်လပ်တဲ့ အစ္စလာမ်မစ် နိုင်ငံထူထောင်ဖို့ မဟာဗျူဟာ (၂)ရပ် ချမှတ်ထားကြောင်းကို ဖော်ထုတ်နိုင်ခဲ့ပါသည်။ စစ်ရေးမဟာဗျူဟာကတော့ ကလေး၊ မိန်းမများအားလုံးကို လူသားဒိုင်းသဖွယ်အသုံးချပြီး ကြီးမားတဲ့ ဘင်္ဂါလီလူထုနဲ့ လုံခြုံရေးစခန်းများကို တစ်ချိန်တည်း၊ တစ်ပြိုင်တည်း အချိုးမညီစစ်ပွဲ (Asymmetric Warfare) ဖြင့်တိုက်ခိုက်တဲ့ မဟာဗျူဟာဖြစ်ပြီးတော့ နိုင်ငံရေးမဟာဗျူဟာကတော့ မြန်မာနိုင်ငံဟာ ဘင်္ဂါလီ များအပေါ်မှာ လူ့အခွင့်အရေး လွန်ကဲစွာချိုးဖောက်မှု ကျူးလွန်တယ်လို့ဗန်းပြပြီး ကရုဏာသက်ရောက်စေဖို့ ဖန်တီးတဲ့ တရားမဝင်လူဝင်မှုပြဿနာကို နိုင်ငံတကာပြဿနာအဖြစ် ဖန်တီးရယူကာ ချောင်ပိတ်တိုက်ခိုက်တဲ့ မဟာဗျူဟာပဲ ဖြစ်ပါတယ်။ ယခင်နှစ် ရဲစခန်းများ တိုက်ခိုက်မှု ဖြစ်ပွားပြီးတဲ့နောက်မှာ ဒုက္ခသည်ဆိုသူများ တစ်ဖက်နိုင်ငံကို ထွက်ခွာသွားမှုဖြစ်ခဲ့ပါတယ်။ ဒီဖြစ်စဉ်မတိုင်မီမှာ မိုးဦးရာသီဖြစ်သော်လည်းပဲ စပါးစိုက်ပျိုးမှုကို ထိထိ ရောက်ရောက်မဆောင်ရွက်ခြင်း၊ ဘင်္ဂါလီနေအိမ်အချို့က ကြမ်းခင်းအကာ သစ်များအပါအဝင် ဆန်၊ ဆီ စသည်များကို မီးလွတ်ကင်းတဲ့ မြေအောက်သိုလှောင်မှုများ ကြိုတင်ပြုလုပ်ထားခြင်း၊ ဘင်္ဂါလီအချို့ကနေ ပြီးတော့ ခင်မင်ရင်းနှီးတဲ့ တိုင်းရင်းသားများထံကို ဤဒေသကနေတိမ်းရှောင်ဖို့ သတိပေးခြင်းများရှိခဲ့ခြင်းနဲ့ ဒုက္ခသည်အဖြစ် နေရပ်စွန့်ခွာသွားသူများကို တာဝန်ရှိပုဂ္ဂိုလ်များက မေးမြန်းရာမှာ “အခက်အခဲမရှိကြောင်း၊ တစ်ဘက်နိုင်ငံကိုလည်း မသွားလိုကြောင်း၊ ARSA ရဲ့ ခြိမ်းခြောက်ခေါ်ယူမှုကြောင့်သာ သွားရခြင်းဖြစ်ကြောင်း” ပြောကြားထားတာတွေကို စိစစ်တွေ့ရပါတယ်။ ဒီအချက်အလက်တွေကို ထောက်ရှုမယ်ဆိုရင် ဘင်္ဂါလီများ တစ်ဘက်နိုင်ငံကို အစုလိုက်အပြုံလိုက် ထွက်ပြေးခြင်းသည် ၎င်းတို့ကြိုတင်ရေးဆွဲထားတဲ့ စီမံချက်ဇာတ်ညွှန်းအရ အချက်ပေးချိန်မှာ ချက်ချင်း ထွက်ပြေးနိုင်ဖို့ ကြိုတင်ဆောင်ရွက်ထားကြောင်း တွေ့ရတဲ့အတွက် ARSA တို့ဟာ သူတို့ရဲ့ မဟာဗျူဟာကို အကောင်အထည်ဖော်ဖို့အတွက် ဖော်ပြပါနည်းဗျူဟာတွေကို သုံးခဲ့ကြောင်း သုံးသပ်တွေ့ရပါတယ်။ ဒီအချက်တွေ ကတော့ ဘင်္ဂါလီလူထုအပေါ်မှာ အကြောက်တရားနဲ့ စိုးမိုးထားခြင်း၊ ဖြတ်လေးဖြတ် နည်းဗျူဟာများဖြစ်တဲ့ ရိက္ခာဖြတ်ခြင်း၊ နေရာဖြတ်ခြင်း၊ အဆက်အသွယ် ဖြတ်တောက်ခြင်း၊ သတ်ဖြတ်ခြင်းဆိုတဲ့ နည်းတွေကို ကျင့်သုံးပါတယ်။ နိုင်ငံရေး၊ ဘာသာရေး အထိကရုဏ်းဖြစ်စေဖို့ လှုံ့ဆော်ခြင်း၊ လူမှုကွန်ရက်မှနေတစ်ဆင့် တန်ပြန်ဝါဒဖြန့် တိုက်စစ်ဆင်ခြင်းများကို တွေ့ရပါတယ်။ ARSA အကြမ်းဖက်အဖွဲ့ဟာ မြန်မာနိုင်ငံဘူးသီးတောင်၊ မောင်တောအတွင်းမှာ ဒေသခံတိုင်းရင်းသား များကို အကြမ်းဖက်သတ်ဖြတ်ခြင်းများ ပြုလုပ်ခဲ့ပြီးတော့ ဆက်လက်ပြုလုပ်ဆဲလည်း ဖြစ်ပါတယ်။ ဒါ့အပြင်မှာ တစ်ဖက်နိုင်ငံ ဒုက္ခသည်စခန်းနဲ့ မြန်မာနိုင်ငံနယ်စပ် ခြံစည်းရိုးအနီး လာရောက်ကျူးကျော်နေသူများ ကနေပြီးတော့ ထွက်ပြေးလာသူများရဲ့ ထွက်ဆိုချက်အရ ဒီစခန်းများမှာလည်း ARSA အကြမ်းဖက်အဖွဲ့ရဲ့ ခြိမ်းခြောက်သတ်ဖြတ်မှုများ၊ နှိပ်စက်မှုများရှိနေကြောင်းနဲ့ ဒုက္ခသည်များဟာ သူတို့ကို လွတ်လွတ်လပ်လပ် မရှိဘဲနဲ့ သူတို့ကို အလွန်ကြောက်ရွံ့နေရကြောင်း၊ မြန်မာနိုင်ငံသို့ပြန်လာရေးအပါအဝင် ဘယ်ကိစ္စကိုမဆို ဒီအဖွဲ့အပေါ်မှာ မလွန်ဆန်နိုင်ကြကြောင်း သိရပါတယ်။ အကြမ်းဖက်သမားများရဲ့ သားကောင်ဖြစ်တဲ့ တိုင်းရင်းသားများရဲ့ ခံစားချက်များကို စာနာနားလည်သောအားဖြင့် ARSA အကြမ်းဖက်အဖွဲ့ကို တရား ဥပဒေနဲ့အညီ အရေးယူဆောင်ရွက်နိုင်ရေးနဲ့ နိုင်ငံတကာကနေပြီး ထောက်ပံ့ကူညီအားပေးမှုများ မပြု ရေး အတွက် အင်တာပိုအပါအဝင် နိုင်ငံတကာအဖွဲ့အစည်းများနဲ့ ချိတ်ဆက်ဆောင်ရွက်ခြင်းဖြင့် နယ်မြေ အေးချမ်းရေးနဲ့ တရားဥပဒေစိုးမိုးရေးရရှိအောင် ဆောင်ရွက်သင့်ကြောင်း တင်ပြလိုပါတယ်။ New South Wales University m 2u6302?pap:0) jogo czegogs 2260920 x စာတမ်းတစ်စောင်ကို ရေးသားထားရာမှာ ဘင်္ဂလားဒေ့ရှ်နိုင်ငံရဲ့ လူဦးရေပေါက်ကွဲမှုကြောင့် ၂၀၅၀ ပြည့်နှစ်မှာ လူဦးရေဟာ ၂၀၂ သန်း ရှိလာနိုင်ပြီးတော့ လတ်တလောမှာလည်း သဘာဝဘေးအန္တရာယ် ကျရောက်မှုဒဏ် အကြီးအကျယ်ခံစားရတဲ့အတွက် နှစ်စဉ် သိန်းဂဏန်းလောက်ရှိတဲ့လူတွေဟာ နေရာ ရွှေ့ပြောင်းနေကြရပါတယ်။ ကမ္ဘာ့ရာသီဥတုဖောက်ပြန်မှု ဖန်လုံအိမ်အာနိသင်ကြောင့် ဒီနိုင်ငံရဲ့ ကမ်းရိုးတန်း ၃၀ ရာခိုင်နှုန်းဟာ ရေအောက်ကို ရောက်ရှိသွားနိုင်တဲ့အတွက် လူသန်း ၃၀ ခန့်ဟာ နေစရာမရှိတော့ဘဲနဲ့ နေရပ်စွန့်ခွာပြီး တခြားဒေသများကို မလွဲမသွေ ရွှေ့ပြောင်းရတော့မှာဖြစ်ပါတယ်။ ဒီကာလမှာ နိုင်ငံ အရွယ်အစားအရ ဘင်္ဂလားဒေ့ရှ်ထက် ၅ ဆလောက် ကျယ်ပြန့်ပြီးတော့ လူဦးရေသန်း ၆၀ ခန့်သာရှိနေတဲ့ ကျွန်တော်တို့ မြန်မာနိုင်ငံဟာ OIC နဲ့ UN တို့အတွက် မျက်စိကျစရာဖြစ်လာတဲ့အတွက် အခုလို အကြမ်းဖက် အနိုင်ကျင့်ပြီးတော့ “ဒီယုန်မြင်လို့ ဒီချုံထွင်လာတယ်”ဆိုတာကို ကျွန်တော်တို့ သတိထားရမှာ ဖြစ်ပါတယ်။ ARSA အကြမ်းဖက်အဖွဲ့ဟာ နိုင်ငံတကာ အကြမ်းဖက်အဖွဲ့အစည်းအဖြစ်နဲ့ သတ်မှတ်ထားတဲ့ တခြားအဖွဲ့များနဲ့ ကျောထောက်နောက်ခံ အထောက်အပံ့များစွာ ရယူပတ်သက်တယ်ဆိုတာကို ခိုင်မာတဲ့ သတင်းအထောက်အထားတွေ ရရှိတဲ့ကြားကနေပြီးတော့ အကြမ်းဖက်လုပ်ရပ်မဟုတ်ကြောင်း မစ်ရှင် ကနေပြီးတော့ “မိုးကြိုးပစ် ထန်းလက်ကာ” ဘက်လိုက်ရပ်တည်နေတဲ့အတွက် မောင်တောမြို့နယ် ရဲဘောက်ကျနှင့် ခမောင်းဆိပ်ကျေးရွာများမှာ ၂၀၁ရ ခုနှစ်၊ သြဂုတ်လက ARSA လေ့ကျင့်ပေးထားတဲ့ အကြမ်းဖက်သမားများဟာ ရွာမှာရှိတဲ့ အပြစ်မဲ့ ဟိန္ဒူဘာသာဝင် ကျား၊ မ၊ ကလေး ၁၀၀ ကျော်ကို ရက်ရက်စက်စက် သတ်ဖြတ်မှုနဲ့ လူမဆန်တဲ့ အကြမ်းဖက်မှုများနဲ့တကွ ဓားစာခံမိန်းကလေး ၈ ဦးကို မွတ်ဆလင်ဘာသာသို့ ခြိမ်းခြောက်ဝင်ရောက်စေပြီး ပြည်ပသတင်းဌာနများနဲ့ အင်တာဗျူးပြုလုပ်ပြီးတော့ လိမ်လည်ထုတ်လွှင့်မှုများ၊ ပြည်ပသတင်းဌာနများနဲ့ ပူးပေါင်းပြီးတော့ Fake News ပြုလုပ်မှုများဟာ ARSA 2028 63z:056$ od ISIS . Al-Qaeda mog sama:onzagoslodampe: cocpp: ပါတယ်။ ဒီအမှုအပါအဝင် ကျူးလွန်ခဲ့တဲ့ အကြမ်းဖက်မှုများကို ပွင့်လင်းမြင်သာစွာ တရားရုံးတွင် စစ်ဆေး ခြင်းဖြင့် သူတို့ရဲ့ လုပ်ရပ်ကို နိုင်ငံတကာကို ထင်ထင်ရှားရှား ဖော်ထုတ်ပြသသင့်ပါတယ်။ ကျွန်တော်တို့ ဖွဲ့စည်းထားတဲ့ တာဝန်သိမြန်မာနိုင်ငံသားများအဖွဲ့အနေနဲ့ နိုင်ငံတော်အစိုးရက ဖွဲ့စည်းပေးခဲ့တဲ့ ရခိုင်ပြည်နယ်ဆိုင်ရာ လွတ်လပ်သော စုံစမ်းရေးကော်မရှင်နဲ့ တွေ့ဆုံခဲ့ပြီး ကယ်ဆယ်ရေး အစီအစဉ်ကအစ ခွဲခြားဘက်လိုက်ခြင်းခံရတဲ့ အပစ်ပယ်ခံ ရခိုင်ပြည်နယ်မှ တိုင်းရင်းသားပြည်သူများရဲ့ ခံစားချက်များနဲ့ ရက်စက်စွာ လူ့အခွင့်အရေးချိုးဖောက်ခံရမှုများကို သတ်သေအထောက်အထားများနှင့် တကွ ရှင်းလင်းတင်ပြခြင်း၊ တစ်ဖက်သတ်စွပ်စွဲရေးသားထားတဲ့ Fax Finding Mission ရဲ့ အစီရင်ခံစာ ရန်သူနဲ့ ရင်ဆိုင်နေရပြီဖြစ်လို့ မှန်မှန်ကန်ကန် သုံးသပ်ပြီးတော့ နိုင်ငံတော်အစိုးရအနေနဲ့လည်း ဒီထက်ပိုမို အားကောင်းထိရောက်တဲ့ တုံ့ပြန်မှုများဆောင်ရွက်ဖို့ ပြေီ ဖြစ်ပါတယ်။ ပထဝီနိုင်ငံရေး (Geopolitics) အရ ကျွန်တော်တို့နိုင်ငံသည် အင်အားကြီးနိုင်ငံများရဲ့ အကျိုးစီးပွား များ ထိပ်တိုက်တွေ့ရာ ဆုံမှတ်ဖြစ်နေတဲ့အပြင် လူများမြေရှားတဲ့ နိုင်ငံများရဲ့ လူဦးရေပေါက်ကွဲမှု နောက် ဆက်တွဲဆိုးကျိုးများကိုလည်း မလွှဲမရှောင် ခံစားရမယ့်အတွက် ပထဝီနိုင်ငံရေးဖိအားများကလည်း တစ်နေ့ တခြား ပိုမိုများပြားလာခဲ့လို့ ဖွဲ့စည်းပုံအခြေခံဥပဒေပုဒ်မ ၄၁ ပါ နိုင်ငံခြားရေးမူဝါဒကို တိကျစွာကိုင်စွဲလျက် အဓိက အမျိုးသားအကျိုးစီးပွားကို ခိုင်မာစွာကာကွယ်ဖို့လိုအပ်ကြောင်း နိုင်ငံတော်အရေးအတွက် ရိုးသားစွာ အကြံပြုလိုပါတယ်။ ဘင်္ဂါလီအရေးဟာ မီးကဲ့သို့ ဒီထက်ပိုမိုမကူးစက်မီမှာ ကြိုတင်ကာကွယ်တားဆီးဖို့ လိုအပ်ပါတယ်။ Proactive Strategy များ ချမှတ်ဆောင်ရွက်ရပါမယ်။ ဒီလိုမဟုတ်ရင် ကြီးမားတဲ့အရင်းအနှီးများ ပေးဆပ် ရမှာကို သတိပြုစေလိုပါတယ်။ နိုင်ငံတော်အစိုးရအနေနဲ့ တရားနည်းလမ်းတကျ ဖြေရှင်းဆောင်ရွက်ပေး နေသော်လည်း ARSA အကြမ်းဖက်သမားများဟာ နောက်ကွယ်ကကြိုးကိုင်နေတဲ့ အဖွဲ့အစည်းတွေရဲ့ လိုလားချက်နဲ့အညီ ထပ်မံပြီးတော့ ကြီးမားတဲ့ဥပဒေမဲ့လုပ်ရပ်များကို လူ့အခွင့်အရေး အကာအကွယ် အောက်ကနေ လုပ်ဆောင်လာနိုင်ကြောင်းလည်း သုံးသပ်ရတဲ့အတွက် နိုင်ငံတော်အဓွန့်ရှည်တည်တံ့ရေး မျှော်တွေးပြီး အမျိုးသားရေးတာဝန်တစ်ရပ်အဖြစ် မြန်မာနိုင်ငံတော်ရဲ့ နိုင်ငံသားအားလုံး ပါတီစွဲ၊ အယူဝါဒစွဲ၊ ဒေသစွဲ၊ ပုဂ္ဂိုလ်စွဲ အစွဲကင်းကင်းနဲ့ စည်းလုံးညီညွတ်စွာ ထိထိရောက်ရောက် တုံ့ပြန်သွားရေး စီမံဆောင်ရွက် သွားပါရန် ဦးဉာဏ်ထွန်းရဲ့အဆိုကို ထောက်ခံဆွေးနွေး တင်ပြအပ်ပါတယ်ခင်ဗျာ။ သစ္စာရှိစွာဖြင့် တိုင်းပြည် အကျိုး သယ်ပိုးဆောင်ရွက်တိုင်း အောင်မြင်ကြပါစေ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဇီးကုန်းမဲဆန္ဒနယ်မှ ဦးဉာဏ်ထွန်း တင်သွင်းသွားတဲ့အဆိုကို လွှတ်တော်ကိုယ်စားလှယ်တစ်ဦးက ထောက်ခံသွားပါတယ်။ ဒီအဆိုနဲ့စပ်လျဉ်းပြီး လက်ခံဆွေးနွေးရန် သင့် မသင့် လွှတ်တော်ရဲ့ ဆန္ဒရယူပါ့မယ်။ ဦးဉာဏ်ထွန်း တင်သွင်းသွားတဲ့အဆိုကို လက်ခံဆွေးနွေးရန် လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် ဦးဉာဏ်ထွန်း ဇီးကုန်းမဲဆန္ဒနယ် တင်သွင်းတဲ့ အဆိုကို လက်ခံဆွေးနွေးရန် ဆုံးဖြတ်ကြောင်း ကြေညာပါတယ်။</speech>
<title>လက်ခံဆွေးနွေးရန် ဆုံးဖြတ်သော အဆိုနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ် ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ယင်းအဆိုနဲ့ လွှတ်တော်ကိုယ်စားလှယ်ရှိပါက ၂၅-၂-၂၀၁၉ ရက် (တနင်္လာနေ့) မွန်းလွဲတစ်နာရီ နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်း ကြေညာပါတယ်။ အပြည်ပြည်ဆိုင်ရာပူးပေါင်းဆောင်ရွက်ရေးဝန်ကြီးဌာန ပြည်ထောင်စုဝန်ကြီး ပြန်လည်ထွက်ခွာ နိုင်ပါပြီ။</speech>
</motion>
</section>
<section value="Report">
<report>
<title>အမျိုးသားပညာရေးမူဝါဒကော်မရှင်၏ ၆ လတာကာလ(၂၀၁၈ ခုနှစ်၊ ဧပြီလ ၁၀ ရက်နေ့မှ အောက်တိုဘာလ ၉ ရက်နေ့အထိ)အတွင်း လုပ်ငန်းဆောင်ရွက်ခဲ့မှု အစီရင်ခံစာနှင့်စပ်လျဉ်း၍ လွှတ်တော်ကိုယ်စားလှယ် များ၏ ဆွေးနွေးချက်များအပေါ် သက်ဆိုင်ရာကော်မရှင်နှင့် ပညာရေးဝန်ကြီးဌာနတို့က ပြန်လည်ရှင်းလင်း ဆွေးနွေးခြင်းနှင့် လွှတ်တော်က မှတ်တမ်းခြင်း ၊</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အမျိုးသား ပညာရေးမူဝါဒကော်မရှင်ရဲ့ ၆ လတာကာလ(၂၀၁၈ ခုနှစ်၊ ဧပြီလ ၁၀ ရက်နေ့မှ အောက်တိုဘာလ ၉ ရက်နေ့ အထိ) လုပ်ငန်းဆောင်ရွက်ခဲ့မှု အစီရင်ခံစာနဲ့စပ်လျဉ်းပြီး လွှတ်တော်ကိုယ်စားလှယ်များရဲ့ ဆွေးနွေးခြင်းအစီအစဉ်ကို ၂၉-၁-၂၀၁၉ ရက်နဲ့ ၆-၂-၂၀၁၉ ရက်တို့တွင် ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ ဆောင်ရွက်ခဲ့ပြီး ဖြစ်ပါတယ်။ ယခုလွှတ်တော်ကိုယ်စားလှယ်များရဲ့ ဆွေးနွေးချက်များနဲ့စပ်လျဉ်းပြီး ဦးစွာအမျိုးသားပညာရေး မူဝါဒကော်မရှင်က ပြန်လည်ရှင်းလင်းဆွေးနွေးဖို့ဖြစ်ပါတယ်။</speech>
<speech><agency id="41">ဒေါက်တာမျိုးကြွယ်(ဥက္ကဋ္ဌ၊ အမျိုးသားပညာရေးမူဝါဒကော်မရှင်)</agency>လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်ထောင်စုဝန်ကြီးများ၊ ဒုတိယဝန်ကြီးများနှင့် ပြည်ထောင်စု လွှတ်တော် ကိုယ်စားလှယ်များအားလုံး မင်္ဂလာပါခင်ဗျာ။ ကျွန်တော်ကတော့ အမျိုးသားပညာရေးမူဝါဒ ကော်မရှင်ဥက္ကဋ္ဌ ဒေါက်တာမျိုးကြွယ် ဖြစ်ပါတယ်။ အမျိုးသားပညာရေးမူဝါဒကော်မရှင်ရဲ့ စတုတ္ထ ၆ လပတ် အစီရင်ခံစာအပေါ် ပြည်ထောင်စုလွှတ်တော်ကိုယ်စားလှယ်များ၏ ဆွေးနွေးချက်များကို ပြန်လည်ရှင်းလင်း တင်ပြသွားမှာဖြစ်ပါတယ်။ Power Point အသုံးပြုခွင့်ပြုပါရန် ခွင့်ပန်အပ်ပါတယ်ခင်ဗျာ။ ပထမဦးစွာ ကော်မရှင်ရဲ့ စတုတ္ထ ၆ လပတ် အစီရင်ခံစာကို ပြည်ထောင်စုလွှတ်တော်ကိုယ်စားလှယ် ၂၈ ဦးက စိတ်ပါဝင်စားစွာ ဆွေးနွေးအကြံပြုသွားခဲ့ကြတဲ့အတွက်ကြောင့် ကျေးဇူးတင်ရှိကြောင်း ပြောကြား လိုပါတယ်။ ကိုယ်စားလှယ်များရဲ့ ဆွေးနွေးချက်တွေထဲမှာ တူညီတာတွေ၊ နီးစပ်တာတွေ ပါရှိတဲ့အတွက်ကြောင့် ကော်မရှင်၊ ကော်မတီများနှင့်ဆိုင်သောကိစ္စများကို အကြောင်းအရာ ခေါင်းစဉ်အုပ်စုစုစည်းပြီး ဆွေးနွေး ဖြေကြားသွားပါမယ်။ ပထမခေါင်းစဉ်အုပ်စုဖြစ်တဲ့ အမျိုးသားပညာရေးမူဝါဒကော်မရှင် ပြင်ဆင်ဖွဲ့စည်းခြင်း ဖြစ်ပါတယ်။ ဒီဟာနဲ့ပတ်သက်၍ Power Point မှာ ဖော်ပြထားတဲ့အတိုင်း ပြည်ထောင်စုလွှတ်တော် ကိုယ်စားလှယ် ၅ ဦးက ဆွေးနွေးခဲ့ကြပါတယ်။ ဗိုလ်မှူးထင်လင်းဦးက ဆွေးနွေးရာတွင် အမျိုးသားပညာရေးဥပဒေကို ပြင်ဆင်တဲ့ဥပဒေပုဒ်မ ၅(က) အရ ဖွဲ့စည်းရာမှာ ဥက္ကဋ္ဌ၊ ဒုတိယဥက္ကဋ္ဌများအပါအဝင် ကော်မရှင်အဖွဲ့ဝင် ၂၁ ဦးပါဝင်ရာ ထိုဥပဒေမှာ သတ်မှတ်ထားသောကဏ္ဍအလိုက် ပါဝင်မှု ရှိ မရှိ ပိုမိုရှင်းလင်းစွာသိရှိနိုင်ရန် ဖော်ပြသင့်ကြောင်း အကြံ ပြုခဲ့ပါတယ်။ ယခုပြင်ဆင်ဖွဲ့စည်းရာမှာ ပြည်ထောင်စုအစိုးရအဖွဲ့ရဲ့ ၂၈-၉-၂၀၁၆ ရက်တွင် ဖွဲ့စည်းခဲ့တဲ့ အမျိုးသားပညာရေးမူဝါဒကော်မရှင် အဖွဲ့ဝင်စုစုပေါင်း ၂၁ ဦးရှိရာမှာ ဥက္ကဋ္ဌ တစ်နေရာနှင့် ကော်မရှင် အဖွဲ့ဝင် တစ်နေရာ၊ စုစုပေါင်း နှစ်နေရာ လစ်လပ်သဖြင့် ပြင်ဆင်ဖွဲ့စည်းခဲ့ခြင်းဖြစ်ပြီး ကော်မရှင်အဖွဲ့ဝင် ၁၉ ဦးမှာ မူလဖွဲ့စည်းခဲ့တဲ့ အဖွဲ့ဝင်များအတိုင်းဖြစ်ကြပါတယ်။ သို့ပါ၍ ဥပဒေပါသတ်မှတ်ထားသော ကဏ္ဍအလိုက်ပါဝင်မှုရှိကြောင်းနှင့် ကဏ္ဍအလိုက်ပါဝင်မှုကို ကော်မရှင်ရဲ့ ပြည်ထောင်စုလွှတ်တော်သို့ တင်ပြတဲ့ အစီရင်ခံစာ(၁/၂၀၁၇) တွင် ဖော်ပြထားကြောင်း ရှင်းလင်းတင်ပြအပ်ပါတယ်။ ဦးစိန်အောင်၊ ဦးစိုင်းအောင်ကျော်၊ ဦးဝင်းအောင်၊ ဦးစိန်မြင့်တို့ကတော့ ပညာအရည်အချင်းလည်းရှိ၊ လုပ်သက်အတွေ့အကြုံလည်းရှိ စွမ်းဆောင်ရည်နဲ့ ထူးချွန်ထက်မြက်တဲ့ ဆရာကြီး၊ ဆရာမကြီးများရဲ့ အခြေခံ ပညာရေးကဏ္ဍအကြောင်းကို ခရေစေ့တွင်းကျသိတဲ့၊ အခြေခံကျကျ ခြေခြေမြစ်မြစ်နားလည်တဲ့ အငြိမ်းစား ညွှန်ကြားရေးမှူးချုပ်များကိုလည်း ရွေးချယ်ထည့်သွင်းသင့်ကြောင်း အကြံပြုခဲ့ကြပါတယ်။ အမျိုးသား ပညာရေးမူဝါဒကော်မရှင်မှာ အဆင့်မြင့်ပညာကဏ္ဍမှ ၆ ဦး၊ အခြေခံပညာကဏ္ဍမှ ၆ ဦး၊ နည်းပညာနဲ့ သက်မွေး ပညာရေးကဏ္ဍမှ ၂ ဦး၊ ဆေးပညာကဏ္ဍမှ ၁ ဦး၊ စိုက်ပျိုးရေးပညာကဏ္ဍမှ ၂ ဦး၊ မွေးမြူရေးပညာကဏ္ဍမှ ၁ ဦး၊ ဥပဒေ ပညာကဏ္ဍမှ ၁ ဦး၊ ပညာရေးဝန်ကြီးဌာနမှ ၂ ဦး၊ စုစုပေါင်း ၂၁ ဦးဖြင့် ဖွဲ့စည်းထားပြီးတော့ အခြေခံပညာမှ ၆ ဦးထိအောင်ပါဝင်ကြောင်း ရှင်းလင်းဖြေကြားအပ်ပါတယ်။ နာယကကြီးခင်ဗျား။ ဒုတိယအုပ်စုခေါင်းစဉ်ဖြစ်တဲ့ အခြေခံပညာရေးကဏ္ဍတွင် အခြေခံပညာ အဆင့် ကျောင်းသုံးဖတ်စာအုပ်များ ဖြန့်ဝေအသုံးပြုမှု စီမံခန့်ခွဲရေးဆိုင်ရာမူဝါဒများချမှတ်ရေး အကြံပြု စာတမ်းနှင့်ပတ်သက်၍ Power Point ထဲမှာ ပြထားတဲ့အတိုင်း ပြည်ထောင်စုလွှတ်တော် ကိုယ်စားလှယ် ၁၂ ဦးရဲ့ ဆွေးနွေးချက်များကို ကျွန်တော်တင်ပြပါမယ်။ ဒေါက်တာလှမိုး၊ ဗိုလ်မှူးထင်လင်းဦး၊ ဦးစိန်ဟန်၊ ဦးလှဆန်း၊ ဒေါက်တာဒေါ်ခင်ညို၊ ဦးချစ်ထွေး၊ ဦးတင်လှ၊ ဦးအောင်မျိုးလတ်၊ ဦးကျော်ထွေး၊ ဦးကျော်သောင်းနဲ့ ဦးစိန်မြင့်၊ ဦးဝင်းဝင်း တို့ဖြစ်ပါတယ်။ ၎င်းတို့ရဲ့ တင်ပြချက်မှာ ထုတ်ငှားစနစ်ကို ကျင့်သုံးမည့်အစား စက္ကူ အရည်အသွေး ပြောင်းလဲခြင်း သို့မဟုတ် သင့်တော်သော အခြားနည်းလမ်းများကိုသာရှာ၍ ကုန်ကျ စရိတ် လျှော့ချခြင်းများကိုသာ အလေးထားဆောင်ရွက်သင့်ပါကြောင်း၊ လက်ရှိအစိုးရလက်ထက်မှာ ပညာရေး အတွက် အသုံးစရိတ်တွေ နှစ်စဉ်တိုးမြှင့် လျာထားခွင့်ပြု ပေးနေသည်မှာ ယခုဆိုလျှင် GDP ၏ ၉ ရာခိုင်နှုန်း၊ ၁၀ ရာခိုင်နှုန်းအထိ ရောက်ရှိနေပြီးတော့ ပညာရေးကဏ္ဍအသီးသီးတွင် ဘဏ္ဍာရန်ပုံငွေ ပုံအောအသုံးပြု နေချိန်မှာ ကျောင်းသုံးစာအုပ်အတွက်သုံးစွဲတာကို သက်သာရာသက်သာကြောင်း ထုတ်ငှား၊ ပြန်သိမ်းစနစ် ပြောင်းလဲကျင့်သုံးဖို့ မျှော်မှန်းထားတဲ့ အကျိုးကျေးဇူးထက် မလိုလားအပ်တာတွေ ဖြစ်နိုင်ပါကြောင်း၊ ကျောင်းသုံးစာအုပ်များ အခမဲ့ဖြန့်ဝေမှုကို ဆက်လက်ဆောင်ရွက်စေပြီး၊ ကျောင်းဝတ်စုံများ အခမဲ့ဖြန့်ဝေ ခြင်းကိုလည်း ပြန်လည်စဉ်းစားသင့်ပါကြောင်း၊ ကျောင်းသား၊ ကျောင်းသူများရဲ့ စိတ်ခွန်အားကို ဖြည့်ဆည်း နိုင်ဖို့ တစ်ခါသုံးအခမဲ့ ဖြန့်ဝေတဲ့စနစ်ကိုပဲ ကျင့်သုံးသင့်ပါကြောင်း၊ မူလတန်းအရွယ်ကလေးတွေဟာ ကျောင်းတွင်ပျော်အောင်လို့၊ စာဖတ်ချင်စိတ်ပေါ်လာအောင်လို့ စာအုပ်အသစ်လေးများနှင့် ဆွဲဆောင် ရတာဖြစ်သလို ပညာလိုချင်အောင်လည်း နည်းမျိုးစုံနဲ့စည်းရုံးရပါကြောင်း၊ အဲဒီသူတို့ကို စာအုပ် အဟောင်းများ၊ အစုတ်အပြဲများနှင့် သင်ယူစေမည်ဆိုလျင် ကလေးများ၏စိတ်ကို တစ်မျိုးဖြစ်သွားစေနိုင် ပါကြောင်း များစွာဆွေးနွေးခဲ့ကြပါတယ်။ အခြေခံပညာကျောင်းသုံးဖတ်စာအုပ်များကို နှစ်စဉ်အသစ်ရိုက်နှိပ်ပြီး အခမဲ့ဖြန့်ချိနေရတာကြောင့် နိုင်ငံတော်ရဲ့ ဘဏ္ဍာငွေကြေး ကုန်ကျနေရတဲ့ကိစ္စနဲ့ပတ်သက်လို့ ပါဝင်ဆွေးနွေးပြီး အတွေ့အကြုံပေါ် အခြေခံကာ အကြံကောင်း၊ ဉာဏ်ကောင်းများ မျှဝေခဲ့ကြတဲ့အတွက် ကိုယ်စားလှယ်တော်ကြီးများအားလုံးကို ကျေးဇူးတင်ပါကြောင်း ပြောပါရစေ။ ယခုလက်ရှိဆောင်ရွက်နေတဲ့ အခြေခံပညာအခမဲ့ အကောင်အထည် ဖော်နေမှုအတိုင်း ကျောင်းလခနှင့် အခြားစရိတ်များ လုံးဝပေးရန်မလိုစေရန် ဆောင်ရွက်လျက်ရှိပါကြောင်း လည်း ပြန်လည်ဖြေကြားရပါတယ်။ နာယကကြီးခင်ဗျား။ တတိယခေါင်းစဉ်အုပ်စုဖြစ်တဲ့ ရန်ကုန်တိုင်းဒေသကြီး အခြေခံပညာကျောင်း များရှိ ကျောင်းသားဦးရေနှင့် စာသင်ခန်းဦးရေအခြေအနေကို လေ့လာဆန်းစစ်ခြင်း စာတမ်းနှင့်စပ်လျဉ်း၍ Power point မှာ ပြောထားတဲ့အတိုင်း ပြည်ထောင်စုလွှတ်တော်ကိုယ်စားလှယ် ဦးစိန်ဟန်၊ ဒေါက်တာသန်းဝင်း၊ ဦးရွှေလှ၊ ဗိုလ်မှူးထင်လင်းဦး၊ ဦးချစ်ထွေး၊ ဦးတင်လှ၊ ဦးဝင်းအောင်၊ ဦးမောင်မောင်တို့က ဆွေးနွေး ခဲ့ကြပါတယ်။ ယင်းတို့မှာ KG+12 ပညာရေးစနစ်ကို ထိရောက်အောင် အကောင်အထည်ဖော်နိုင်ရန်မှာ ကျောင်းသား၊ ဆရာအချိုး မျှတဖို့လိုပါကြောင်း၊ ကျောင်းနယ်မြေသတ်မှတ်ကာ ကျောင်းအပ်လက်ခံသည့် စနစ်ကို မူလတန်းကျောင်းတွေ အခြေအနေအဆင့်အတန်းကွာခြားမှုကို မဖြေရှင်းနိုင်မီ သတ်မှတ်ဆောင်ရွက် ပါက လူကြိုက်များ နာမည်ကြီးကျောင်းတွေမှာ ဝင်ခွင့်ရဖို့ မသမာနည်းနဲ့ ချဉ်းကပ်လာဘ်ပေးမှုတွေ ပိုမို များပြားလာမှာကို ထည့်သွင်းစဉ်းစားသင့်ပါကြောင်း၊ ကျောင်းသားပြည့်ကျပ်နေတဲ့ အထက်တန်းကျောင်း တွေထဲက အလယ်တန်းကို သတ်သတ်စီခွဲထုတ်ပြီး အထက်တန်းကျောင်း သီးသန့်ပြုလုပ်မယ်ဆိုရင် ကောင်းမလားလို့ စဉ်းစားသင့်ပြီဟု အကြံပြုလိုပါကြောင်း၊ နိုင်ငံတကာမှာကျင့်သုံးလျက်ရှိတဲ့ Feeder School System များအနက် မိမိနိုင်ငံနဲ့ ကိုက်ညီမယ့် စနစ်တစ်မျိုးမျိုး သို့မဟုတ် လက်ရှိကျင့်သုံး လျက်ရှိတဲ့ စနစ်များနဲ့ ပေါင်းစပ်ကျင့်သုံးခြင်းများ ဆောင်ရွက်ရန် အကြံပြုတင်ပြကြောင်း၊ တစ်ကျောင်းလျှင် အနည်းဆုံးရှိသင့်တဲ့ ကျောင်းသားဦးရေ မူလတန်းအဆင့်မှာ ၁၀၀ ဦးမှ ၁၇၀ ဦး၊ အလယ်တန်းအဆင့်မှာ ၄၀၀ မှ ၅၀၀ ဦး၊ အထက်တန်းအဆင့်မှာ ၁,၃၀၀ မှ ၁,၅၀၀ ဦး အထိ ထားရှိရေးကို ဆွေးနွေးပါကြောင်းနှင့် ဦးလှဆန်းကတော့ သုတေသနလုပ်ရာမှာ ရန်ကုန်တိုင်းဒေသတစ်ခုတည်းကိုသာ အခြေခံထားသည့်အတွက် အားနည်းနေမှာ အသေအချာပါပဲ၊ ပြည်နယ်နှင့် တိုင်းတွေကို သုတေသနလုပ်နိုင်ရင်တော့ ပိုကောင်း မယ်လို့ ထင်မြင်မိပါကြောင်း စသည်ဖြင့်ဆွေးနွေးခဲ့ပါတယ်။ ကျွန်တော်တို့ အမျိုးသားပညာရေးကော်မရှင် အနေနဲ့လည်း ပြည်နယ်နှင့် တိုင်းဒေသကြီးတွေမှာလည်း လုပ်ဖို့အစီအစဉ်လုပ်နေပါတယ်။ Next Slider ကော်မရှင်အနေနဲ့ ဒီကိုယ်စားလှယ်ကြီးများ အကြံပြုတဲ့အတိုင်း အခြားသော ပြည်နယ်နှင့် တိုင်း ဒေသတွေ၊ တိုင်းရင်းသားဒေသတွေမှာပါ လေ့လာဆန်းစစ်ပြီး လိုက်လျောညီထွေဖြစ်မယ့် အခြေခံပညာ ကျောင်းဝင်ခွင့်ဆိုင်ရာ မူဝါဒလမ်းညွှန် (Policy Guideline)ကို ပညာရေးဝန်ကြီးဌာနနှင့် ဆက်စပ် ဆွေးနွေးရေးဆွဲသွားရန် အစီအစဉ်ရှိပါကြောင်း ပြန်လည်ရှင်းလင်း ဖြေကြားအပ်ပါတယ်။ ဆက်လက်ပြီး စတုတ္ထခေါင်းစဉ်ဖြစ်တဲ့ အခြေခံပညာအထက်တန်းအဆင့် သိပ္ပံဘာသာတွဲနှင့် သင်္ချာ ဘာသာရပ်များတွင် အင်္ဂလိပ်ဘာသာဖြင့် သင်ကြားရေးနှင့်စပ်လျဉ်း၍ ဦးဝင်းအောင်နှင့် ဦးစိန်မြင့်တို့ရဲ့ ဆွေးနွေးချက်များအပေါ် ရှင်းလင်းတင်ပြပါမယ်။ တိုင်းရင်းသားလူမျိုးများရဲ့ ဘာသာစကား၊ စာပေ၊ အနုပညာနှင့် ယဉ်ကျေးမှုများကို ထိန်းသိမ်းမြှင့်တင်ရမည်ဖြစ်သလို အခြေခံပညာအထက်တန်းအဆင့် သိပ္ပံ၊ နည်းပညာနှင့် သင်္ချာဘာသာရပ်တို့ကို ဒေသတွင်းနှင့် နိုင်ငံတကာတွင် ယှဉ်ပြိုင်နိုင်စွမ်းရှိသော ကျောင်းသား၊ ကျောင်းသူများ ပြုစုပျိုးထောင်သင်ကြား၊ သင်ယူ၊ လေ့ကျင့်ယူနိုင်အောင်လည်းကောင်း၊ လူ့အဖွဲ့အစည်း၊ ဒေသအကျိုး၊ နိုင်ငံ့အကျိုး၊ ကမ္ဘာ့ကောင်းကျိုးအတွက် အကောင်းဆုံး စွမ်းဆောင်ရည်ဖြင့် စွမ်းဆောင်ပေးနိုင်သည့် အခွင့်အလမ်းအတွက်လည်းကောင်း အင်္ဂလိပ်ဘာသာဖြင့် သင်ကြားသင်ယူ မည်ဖြစ်ပါကြောင်း ပြန်လည်ဖြေကြားအပ်ပါတယ်။ နာယကကြီးခင်ဗျား။ ဆက်လက်၍ ပဉ္စမခေါင်းစဉ်အုပ်စုဖြစ်တဲ့ ဆရာအတတ်ပညာကဏ္ဍနှင့် စပ်လျဉ်း၍ အခြေခံပညာကဏ္ဍ၏ အဆင့်တစ်ခုချင်းအတွင်းမှာပင် ရာထူးအဆင့်သတ်မှတ်ရေး အကြံပြုခြင်း နှင့်စပ်လျဉ်း၍ Power Point မှာ ပြောထားတဲ့ ပြည်ထောင်စုလွှတ်တော် ကိုယ်စားလှယ် ၁၄ ဦး၏ ဆွေးနွေးချက်များကို တင်ပြပါမယ်။ ဒေါက်တာလှမိုးကတော့ ကော်မရှင်ရဲ့ အခြေခံပညာကဏ္ဍ အဆင့် အတန်းတစ်ခုအတွင်းမှာပင် ရာထူးအဆင့်သတ်မှတ်ရေး အကြံပြုချက်များသည် အမြန်ဆောင်ရွက် သင့်သည့် အချက်များဖြစ်ပါကြောင်း၊ အရေးကြီးတဲ့တစ်ချက်က မူလတန်းကို သင်ကြားပြသပေးမယ့် ဆရာ၊ ဆရာမ တစ်ဦးတွင်ရှိရမည့် စံသတ်မှတ်ချက်ကိုတော့ အထူးအလေးထားပြီး ဆောင်ရွက်စေ လိုကြောင်း၊ ဦးစိန်ဟန်၊ ဒေါက်တာသန်းဝင်း၊ ဦးဝင်းမြင့်၊ ဒေါ်ထုမေ၊ ဦးချစ်ထွေးနဲ့ ဦးကျော်သောင်းတို့ ကတော့ မူ၊ လယ်၊ ထက် အဆင့်တစ်ခုချင်းအတွင်းမှာကိုပဲ ဆရာများကို ပညာရှင်အဆင့် (၄)ဆင့်ထား သတ်မှတ်သင့်ကြောင်း အကြံပြုထားခြင်းကို ထောက်ခံပါကြောင်း၊ ၎င်းအပြင် ပညာအရည်အချင်း၊ လုပ်သက်၊ အတွေ့အကြုံ၊ စွမ်းဆောင်ရည်နှင့် ကျောင်းအုပ်ကြီးများ၏ ရာထူးအဆင့်ဆင့်ကိုလည်း ကျောင်းအဆင့် အလိုက်မဟုတ်ဘဲ တာဝန်ယူရတဲ့ လုပ်ငန်းပမာဏနှင့် ခက်ခဲနက်နဲမှု၊ ကျောင်းအရွယ်အစားကို မူတည် သတ်မှတ်ရန် အကြံပြုချက်များကိုလည်း ထောက်ခံပါကြောင်း၊ ဗိုလ်မှူးထင်လင်းဦးကတော့ အခြေခံ ပညာ ဆရာ၊ ဆရာမများရဲ့ အခြေခံပညာကျောင်းများ ရာထူးအဆင့်နှင့် လစာအဆင့် သတ်မှတ်ထားရာမှာ အုပ်ချုပ်မှုကိစ္စများ ပြန်လည်အဆင်ပြေနိုင်၊ မပြေနိုင် သုံးသပ်သင့်ပါကြောင်း၊ ဦးစိုင်းအောင်ကျော်ကတော့ ရာထူးအဆင့် ရွေးချယ်ခန့်ထားရေးနှင့် ရာထူးတိုးမြှင့်ရေးကိုလည်းကောင်း အရည်အချင်း၊ လုပ်သက် အတွေ့အကြုံ၊ စွမ်းဆောင်ရည် ထူးချွန်မှုအပေါ် အတိုင်းအတာသတ်မှတ်တာ မှန်ပေမယ့်လည်း ကျောင်းသားအရေအတွက်ကိုပါ ထည့်သွင်းတွက်ချက်သင့်ပါကြောင်း၊ ဒေါက်တာဒေါ်တင်တင်ဝင်း ကတော့ ဆရာအတတ်သင်ကဏ္ဍနှင့်ပတ်သက်၍ ဆွေးနွေးရာတွင် “အရေးကြီးဆုံးကတော့ မူလတန်းလား၊ အလယ် တန်းလား၊ ဘယ် Course ကို ရွေးမလဲဆိုတာ ဆရာလုပ်မယ်ဆိုတာနဲ့ တစ်ခါတည်း ဆုံးဖြတ်ရမှာဖြစ်ပါ ကြောင်း၊ မူလတန်းဆရာအတတ်သင် သိပ္ပံသင်တန်းကျောင်း သတ်သတ်ခွဲခြားပြီး ဘွဲ့လွန်တက်ရင်လည်း မူလတန်းနှင့်ပတ်သက်သော ဘွဲ့လွန်ထားရှိရန်လိုပါတယ်။ ”လို့ ဆွေးနွေးကြပါတယ်။ ဒါကြောင့်မို့လို့ အခြေခံ ပညာ ဆရာ၊ ဆရာမများ၏ ရာထူးအဆင့်သတ်မှတ်ခြင်းကိစ္စများအား ပညာရေးဝန်ကြီးဌာနမှ ကြိုးပမ်း ဆောင်ရွက်လျက်ရှိပါကြောင်း ပြန်လည်ဖြေကြားအပ်ပါတယ်။ နာယကကြီးခင်ဗျား ဆဋ္ဌမခေါင်းစဉ်အုပ်စု ဖြစ်တဲ့ နည်းပညာ၊ သက်မွေးပညာရေးနှင့် လေ့ကျင့်ရေး ကဏ္ဍ ဆွေးနွေးချက်ကို တင်ပြပါမယ်။ အစီရင်ခံစာရဲ့ စာမျက်နှာ ၂ရ မှာရှိတဲ့ တက္ကသိုလ်ရဲ့ လေ့ကျင့်ရေး ဆေးရုံလို့ သုံးနှုန်းထားမှုအစား အစီရင်ခံစာရဲ့ နောက်ပိုင်းမှာ ဖော်ပြထားတဲ့ သင်ကြားရေးဆေးရုံ သို့မဟုတ် လေ့ကျင့်သင်ကြားရေးဆေးရုံလို့ သုံးနှုန်းခြင်းက ပိုမိုသင့်လျော်မှာဖြစ်ကြောင်း အကြံပြုဆွေးနွေးပါတယ်။ အစီရင်ခံစာ စာမျက်နှာ ၂ရ မှာ ဖော်ပြချက်ဟာ နောက်ဆက်တွဲ(ဂ)ဖြစ်တဲ့ အကြံပြုစာတမ်းကို ချုံ့ပြီး ဖော်ပြတာဖြစ်တဲ့အတွက်ကြောင့် နောင်တွင် လေ့ကျင့်သင်ကြားရေးဆေးရုံအမည်သာ သုံးစွဲသွားပါမည် ဖြစ်ကြောင်း ရှင်းလင်းတင်ပြပါတယ်။ နောက် ဒေါ်နော်ခရစ္စတွန်း(ခေါ်) ဒေါက်တာအားကာမိုးကတော့ ကျွန်မတို့နိုင်ငံဟာ “စိုက်ပျိုးရေးနဲ့ ဆက်စပ်ပြီး နိုင်ငံရဲ့ စားနပ်ရိက္ခာဖူလုံတောင့်တင်းရုံမက ပို့ကုန်တွေနဲ့ စီးပွားဖြစ်စေမယ့် စိုက်ပျိုးရေးနဲ့ ဆက်စပ် တဲ့ပညာရေးဖြစ်ဖို့လိုပါတယ်။ အဲဒီအတွက် ဘွဲ့ရပညာရေးထက် အသက်မွေးဝမ်းကျောင်းပညာရေးကို ပိုမို တွန်းအားပေးစေလိုပါတယ်။ ”ဟု ဆွေးနွေးခဲ့ပါတယ်။ ကော်မရှင်အနေနဲ့ နည်းပညာ၊ သက်မွေးပညာရေးနှင့် www.summmmmS O Sooms Sommerswimminense: Osman ရပ်များသင်ကြားရေး၊ ခရီးသည်နှင့် လုပ်ငန်းသုံးမော်တော်ယာဉ် ပြုပြင်ထိန်းသိမ်းရေးနဲ့ သင်တန်းကျောင်း တည်ဆောက်နိုင်ရေး၊ အစိုးရစက်မှုလက်မှုသိပ္ပံ၊ အစိုးရနည်းပညာ အထက်တန်းကျောင်းသစ်များ တိုးချဲ့ ဖွင့်လှစ်ခွင့်ပြုရေးအတွက် ဝန်ကြီးဌာနများကို အကြံပြုသဘောထားမှတ်ချက်များ ပေးပို့လျက်ရှိပြီး ၄-၂-၂၀၁၉ ရက်တွင် အသက်မွေးဝမ်းကျောင်းဘာသာရပ်များ တိုးချဲ့သင်ကြားဆောင်ရွက်ရေးအတွက် ကော်မရှင်ရုံးတွင် သက်ဆိုင်ရာပညာရှင်များနဲ့ အကြံပြု ဆွေးနွေးပွဲ ဆောင်ရွက်ခဲ့ကာ မကြာမီ ပညာသင်နှစ်များမှာ အဲဒီ ဘာသာရပ်များကို တိုးချဲ့သင်ကြားပေးတော့မှာဖြစ်ပါကြောင်း ဖြေကြားအပ်ပါတယ်။ နာယကကြီးခင်ဗျား။ ဆက်လက်၍ အဆင့်မြင့်ပညာရေးကဏ္ဍနဲ့ပတ်သက်၍ လွှတ်တော်ကိုယ်စားလှယ် ကြီးများရဲ့ အကြံပြု ဆွေးနွေးချက်များကို တင်ပြလိုပါတယ်။ ပထမဦးစွာ အဆင့်မြင့်ပညာကျောင်းများရှိ ဆရာ၊ ဆရာမများ ကျောင်းရွှေ့ပြောင်း တာဝန်ထမ်းဆောင်ခြင်းဆိုင်ရာ သုတေသနစာတမ်းကို ကိုယ်စားလှယ် တော်ကြီးတို့က ဆွေးနွေးသွားခဲ့ပါတယ်။ ဒေါက်တာလှမိုးက """"အဆင့်မြင့်ပညာကဏ္ဍ ဆရာ၊ ဆရာမများ သဘောထားစစ်တမ်းအရ (၈၂.၁၄%) က အပြောင်းအရွှေ့မလိုလားဘဲ တစ်ကျောင်းတည်းမှာပဲ သတ်သတ်မှတ်မှတ် တာဝန်ထမ်းဆောင်လိုစိတ် ရှိတယ်လို့ဖော်ပြထားကြောင်း၊ အဆင့်မြင့်ပညာရေးကျဆင်းသွားရခြင်း အကြောင်းတရားတွေထဲမှာ ဒီတစ်ချက်က အရေးပါလှကြောင်း၊ အဆင့်မြင့်ပညာရေးဟာ နေရာအပြောင်းအလဲတွေကြားမှာ နစ်မွန်းသွားရတယ်လို့ ရိုးသားစွာမြင်မိကြောင်း """" စိတ်ပါဝင်စားစွာ ထောက်ခံဆွေးနွေးသွားပါတယ်။ ဦးမောင်မောင်အုန်းကတော့ တက္ကသိုလ်ဆရာ၊ ဆရာမများ ကျောင်းရွှေ့ပြောင်း တာဝန်ထမ်းဆောင် ရခြင်းစနစ်၏ အားနည်းချက်များကို ထောက်ပြသွားပြီး သက်ဆိုင်ရာ တာဝန်ရှိသူများအနေနဲ့ ယခုတင်ပြ ထားတဲ့စာတမ်းကို နမူနာကောင်းတစ်ခုအဖြစ်မှီငြမ်းကာ ဤကိစ္စနှင့်ပတ်သက်၍ လိုအပ်သည့်ပြောင်းလဲမှုများ စတင်ပြုလုပ်ရန် ြီဖြစ်ကြောင်း တိုက်တွန်းခဲ့ပါတယ်။ ဆရာ၊ ဆရာမများ အရွှေ့အပြောင်းကိစ္စကို ကိုင်တွယ်ဖြေရှင်းရန် အလွန်လွယ်ကူ ရိုးရှင်းသောအရာ မဟုတ်ပါ၍ လက်ရှိခန့်ထားပြီးတဲ့ ဆရာ၊ ဆရာမများကိုလည်း ၎င်းတို့တာဝန်ထမ်းဆောင်ရန် ဦးစားပေး အဆင့်များ ဆန္ဒပြုသောကျောင်းများတွင် သတ်မှတ်အရည်အချင်းများကို အခြေခံ၍ အတတ်နိုင်ဆုံး၊ အနီး စပ်ဆုံး နေရာချထားပေးနိုင်ရေးကိစ္စပါ ပါဝင်သောစီမံချက်ကို သက်ဆိုင်ရာကရေးဆွဲပြီး စတင်အကောင် အထည်ဖော်သင့်သည်ဟု အမျိုးသားပညာရေးမူဝါဒကော်မရှင်အနေဖြင့် တိုက်တွန်းလိုပါကြောင်း တင်ပြ အပ်ပါတယ်။ ဆက်လက်ပြီး အဆင့်မြင့်ပညာ ဆရာ၊ ဆရာမများ ရာထူးတိုးမြှင့်ခြင်းနဲပတ်သက်၍ ရှင်းလင်း တင်ပြပါမယ်။ ဒေါက်တာလှမိုးက ကော်မရှင်အနေဖြင့် ပညာရေးဝန်ကြီးဌာန ဆရာ၊ ဆရာမများ ရာထူး တိုးမြှင့်ရေးအတွက် မှန်ကန်သောမူဝါဒတစ်ခု အမြန်ပေါ်ပေါက်လာစေရေး အလေးထားဆောင်ရွက်ပေး စေရန် အကြံပြုကြောင်း """" ဆွေးနွေးပါတယ်။ ဒေါ်ရွှေရွှေစိန်လတ်ကတော့ """"လက်ရှိ ရာထူးတိုး ပြောင်းရွှေ့စနစ်သည် စနစ်အရ စွမ်းဆောင်ရည် ရမှတ်များ စစ်ဆေးတွက်ချက်တဲ့နေရာတွင် တရားမျှတမှုနှင့်ပွင့်လင်းမြင်သာမှု အားနည်းနေပြီးတော့ ဘက်လိုက်မှုရှိသလို ဖြစ်နေပါတယ်။ ပညာရေးမူဝါဒကော်မရှင်က အကြံပြုထားတဲ့အတိုင်း ရာထူးတိုး ပြောင်းရွှေ့နဲ့ပတ်သက်ပြီး ရွေးချယ်ရေးစံသတ်မှတ်ခြင်း၊ အမှတ်ပေးစည်းမျဉ်းများဖြင့် ရွေးချယ်ခြင်းတို့ကို လွတ်လပ်ပြီး သမာသမတ်ကျတဲ့ သက်ဆိုင်ရာဘာသာရပ်ပြင်ပမှ ပညာရှင်ပုဂ္ဂိုလ်များပါဝင်သည့် အဖွဲ့များဖြင့် ရွေးချယ်ရန်အကြံပြုထားခြင်းကို အလျင်အမြန် ဆောင်ရွက်ပေးစေလိုပါကြောင်း"""" ဆွေးနွေးလိုပါတယ်။ အဲဒါကြောင့်မို့လို့ အမျိုးသားပညာရေးမူဝါဒကော်မရှင်အနေနဲ့ကတော့ ပညာရေးဝန်ကြီးဌာနကို သင့်တော်တဲ့၊ မှန်ကန်တဲ့ မူဝါဒတစ်ခုပေါ်ပေါက်လာရေးအတွက် လိုအပ်တဲ့ တိုက်တွန်းမှုနဲ့ အကြံပြုမှုများ ထပ်မံပြုလုပ်သွားမည်ဖြစ်ပါကြောင်း ပြန်လည်ဖြေကြားအပ်ပါတယ်။ နောက်တစ်ခု ဦးမောင်မောင်အုန်းက သုတေသနနဲ့ပတ်သက်၍ """"လက်ရှိအခြေအနေတွင် မကြာမီကိုယ်ပိုင်စီမံခန့်ခွဲမှု (Autonomy)ရမယ့် တက္ကသိုလ် တွေနဲ့ သုတေသနအခြေခံကောင်းရှိပြီး နိုင်ငံဖွံ့ဖြိုးရေးအတွက် အရေးပေါ်လိုအပ်တဲ့ ကျောင်းတွေကို ဦးစား ပေးပြီး သုတေသနဇောင်းပေးတဲ့ တက္ကသိုလ် (Research-Intensive University) အဖြစ် ပထမဦးစားပေး လုပ်ဆောင်သင့်ကြောင်း၊ သုတေသနလုပ်ငန်းတွေကိုလည်း နိုင်ငံတကာဂျာနယ်တွေနဲ့ စာစောင်တွေ၊ Conference 6ozi International Network 603ando slo: 98620s?@:32:Gệ 33@p:62822 အကျိုးရှိပြီး မြန်မာ့တက္ကသိုလ်တွေ နိုင်ငံတကာအဆင့်တက်လာမှာဖြစ်ကြောင်း၊ ကမ္ဘာ့တက္ကသိုလ်၊ အာရှ တက္ကသိုလ်၊ အရှေ့တောင်အာရှများ အဆင့်စာရင်းတွင် မြန်မာ့တက္ကသိုလ်များအဆင့် တက်လာသည်ကို ဖြစ်နိုင်အောင် ဆောင်ရွက်ပေးပါကြောင်း """" တိုက်တွန်းသွားသည်ကို အကြံပြုပါတယ်။ ဒါကြောင့်မို့လို့ များစွာအားတက်ရပါတယ်။ ပညာရေးဝန်ကြီးဌာနအနေနဲ့ အခုရန်ကုန်တက္ကသိုလ်၊ ရန်ကုန်နည်းပညာ တက္ကသိုလ်၊ ရန်ကုန်ကွန်ပျူတာတက္ကသိုလ်၊ သတင်းအချက်အလက်နဲ့ နည်းပညာတက္ကသိုလ်၊ ရန်ကုန် စီးပွားရေးတက္ကသိုလ်၊ ရန်ကုန်နိုင်ငံခြားဘာသာတက္ကသိုလ်၊ ရန်ကုန်ပညာရေးတက္ကသိုလ်နဲ့ မန္တလေးတက္ကသိုလ်၊ မန္တလေးနည်းပညာတက္ကသိုလ်၊ မန္တလေးကွန်ပျူတာတက္ကသိုလ်၊ မြန်မာ့သတင်းအချက်အလက်နှင့် နည်းပညာ တက္ကသိုလ်၊ မန္တလေးနိုင်ငံခြားဘာသာတက္ကသိုလ်တို့ဟာ သုတေသနနဲ့ သင်ကြားရေးကို အားပေးသော တက္ကသိုလ် များအဖြစ် စတင်ကြိုးပမ်း ဆောင်ရွက်နေပါကြောင်း ပြန်လည်ဖြေကြားအပ်ပါတယ်။ အဆင့်မြင့်ပညာကဏ္ဍ e-Library, Digital Library နှင့် Website များထူထောင်ရေး အကြံပြု စာတမ်းနဲ့ပတ်သက်၍ ဒေါက်တာသန်းဝင်းရဲ့ ဆွေးနွေးချက်ကို ပြန်လည်ရှင်းလင်း တင်ပြပါမယ်။ တက္ကသိုလ် များတွင် အင်တာနက်ချိတ်ဆက်မှု၊ e-Library ထူထောင်မှုနဲ့ Website ထူထောင်ထားရှိမှုတို့ကို ထပ်မံ လေ့လာရာတွင် တက္ကသိုလ်၊ ဒီဂရီကောလိပ်၊ ကောလိပ်ကျောင်း ၁၆၀ တွင် အင်တာနက်ချိတ်ဆက်မှု ၁၄ရ ကျောင်း၊ e-Library ထူထောင်မှု ၇၅ ကျောင်းနှင့် Website ထူထောင်ထားမှု ၁၂၆ ကျောင်း ရှိပြီ ဖြစ်ကြောင်း ပြန်လည်ဖြေကြားအပ်ပါတယ်။ ၎င်းအပြင် လက်ရှိသမားရိုးကျ စာကြည့်တိုက်မှအဆင့်မီ e-Library နဲ့ Online Library အဆင့်သို့ ရောက်ရှိလာတဲ့အခါမှာ ဆရာ၊ ဆရာမများ၊ ကျောင်းသား၊ ကျောင်းသူများ စာကြည့်တိုက်အသုံးပြုမှုကို တိုးမြှင့်အောင် ဆောင်ရွက်ပေးခြင်းဖြင့် မြန်မာ့ပညာရေး ပိုမိုမြှင့်တက်လာမည်ဖြစ်ပါကြောင်းကို အစီရင် ခံစာအမှတ်(၃)တွင် ဖော်ပြထားပြီးဖြစ်ကြောင်း ဖြေကြားအပ်ပါတယ်။ အဆင့်မြင့်ပညာရေးနဲ့ပတ်သက်၍ လွှတ်တော်ကိုယ်စားလှယ်များက စိတ်ဝင်စားစွာ ဆွေးနွေး အကြံပြုထားချက်များကို ဆက်လက်တင်ပြသွားပါမယ်။ ဦးအောင်လှိုင်ဝင်း၊ ဦးလှစော၊ ဦးမြင့်လွင်၊ ဦးဝင်းအောင် တို့က တက္ကသိုလ်များ မြို့ပြင်တွင်ထားတဲ့မူဝါဒကို ပြန်လည်စဉ်းစားပြီး မြို့တွင်းမှာ ကျောင်းသားတွေ အဆင်ပြေပြေတက်နိုင်အောင် လုပ်သင့်လုပ်ထိုက်တာကိုလုပ်ဖို့ အကြံပြုခြင်း၊ တက္ကသိုလ်ပဋိညာဉ်စာတမ်းကို အမြန်ဆုံးရေးဆွဲပေးဖို့ တိုက်တွန်းပေးရန် မေတ္တာရပ်ခံခြင်း၊ အဝေးသင်ပညာရေးစနစ်နဲ့ပတ်သက်၍ ဆွေးနွေးခြင်းတို့ကို တွေ့ရှိရပါတယ်။ အဆိုပါကိစ္စရပ်များကိုလည်း ကော်မရှင်ကလေ့လာနေပြီးတော့ တက္ကသိုလ်တွင် ပညာရပ်ဝန်းကျင်ကောင်းဖြစ်ရေး၊ တက္ကသိုလ်ရည်ရှည်ဖွံ့ဖြိုးရေးကိစ္စများကို သမဂ္ဂများနှင့် ပူးပေါင်း ဆောင်ရွက်ရေး၊ ပဋိညာဉ်စာတမ်းများရေးဆွဲရေး၊ အရည်အသွေးရှိသော အဝေးသင်ပညာရေးစနစ်ဖြစ်စေရေး တို့ကို သက်ဆိုင်ရာဝန်ကြီးဌာနများနဲ့ ပူးပေါင်းဆောင်ရွက်လျက်ရှိကြောင်း ရှင်းလင်းဖြေကြားအပ်ပါတယ်။ နာယကကြီးခင်ဗျား။ ဆက်လက်ပြီး အဋ္ဌမခေါင်းစဉ်အုပ်စုဖြစ်တဲ့ လူတိုင်းအကျုံးဝင် ပညာရေး ကဏ္ဍအနေနဲ့ ထိုကဏ္ဍကိုဆွေးနွေးပါမယ်။ လူတိုင်းအကျုံးဝင်ပညာရေးရဲ့ ရေရှည်ဖွံ့ဖြိုးစေမည့် အစီအစဉ်များ အရ မသန်စွမ်းကလေးများအနေနဲ့ အခြေခံပညာကျောင်းများရဲ့ ချိတ်ဆက်သင်ယူမှု အခြေအနေ ဖန်တီးခွင့်များ တိုးတက်ရရှိလာပြီ ဖြစ်ပါတယ်။ လူမှုရေး၊ ကျန်းမာရေး အခြေအနေကြောင့် ပညာသင်ယူမှု အခွင့်အလမ်းနည်းပါးသူ ကလေးများရဲ့ ဘဝရပ်တည်မှုအတွက် လူမှုဝန်ထမ်းကယ်ဆယ်ရေးနဲ့ ပြန်လည် နေရာချထားရေးဝန်ကြီးဌာန၊ လူမှုဝန်ထမ်းဦးစီးဌာနမှကြီးကြပ်မှုဖြင့် ရန်ကုန်၊ မန္တလေးအပါအဝင် မြို့ကြီး အချို့မှာ မျက်မမြင်ကျောင်း၊ နားမကြားကျောင်း၊ မသန်စွမ်းသက်ငယ်ကျောင်းနဲ့ သက်ကြီးကျောင်း တို့များကို ဖွင့်လှစ်လျက်ရှိပါတယ်။ မသန်စွမ်းကလေးများကို မိမိတို့ဘဝ ရပ်တည်နိုင်ရေးအတွက် လက်မှုပညာ၊ ရက်ကန်း၊ ကြိမ်၊ ဝါးရက်လုပ်ခြင်းအတတ်ပညာ၊ စက်ချုပ်၊ စာအုပ်ချုပ်အတတ်ပညာများကို အကြို အသက်မွေးဝမ်းကျောင်းပညာများအဖြစ် ဝါသနာဗီဇအရ သင်ကြားလေ့ကျင့်ပေးလျက်ရှိပါတယ်။ မသန်စွမ်းကလေးများကို ယခုထက်ပိုမိုထိရောက်စွာ ပညာသင်ယူနိုင်စေရေးအတွက် ပညာရေးဝန်ကြီး ဌာန၊ ကျန်းမာရေးနဲ့ အားကစားဝန်ကြီးဌာန၊ လူမှုဝန်ထမ်းကယ်ဆယ်ရေးနဲ့ ပြန်လည်နေရာချထားရေး ဝန်ကြီးဌာနများအပြင် အစိုးရမဟုတ်သော အဖွဲ့အစည်းများနဲ့ နိုင်ငံတကာအဖွဲ့အစည်းများပါ ပိုမိုကျယ်ပြန့်စွာ ပူးပေါင်းဆောင်ရွက်ပြီး အထူးအစီအမံများ ချမှတ်ပြီးတော့ ဆောင်ရွက်သွားမည်ဖြစ်ပါကြောင်း တင်ပြအပ် ပါတယ်။ နဝမခေါင်းစဉ်အုပ်စုဖြစ်တဲ့ ဝန်ကြီးဌာနနှင့် သက်ဆိုင်ရာဝန်ကြီးဌာနသို့ အကြံပြုချက်များ ပေးပို့ ခြင်းမှာ ဦးဝင်းမြင့်ရဲ့ “အမျိုးသားပညာရေးမူဝါဒကော်မရှင်သည် အကြံပေးရုံမှတစ်ဆင့် မူဝါဒချမှတ်၍ ရည်မှန်းချက်မဟာဗျူဟာအတွေ့အကြုံများ ထပ်မံအားထည့်၍ မိမိအကြံပြုထားသည့် ဝန်ကြီးဌာနများနဲ့ ဆက်စပ်ပြီး တွန်းအားပေးဖို့အကြံပြုကြောင်း”ဟု ဆွေးနွေးခဲ့ပါတယ်။ “မြန်မာနိုင်ငံရင်းနှီးမြှုပ်နှံမှု ကော်မရှင်ကို ပြန်ကြားခဲ့တဲ့ကိစ္စရပ်မှာ ပညာရေးဥပဒေမူကြမ်းများကိုအခြေခံ၍ အမိန့်ကြော်ငြာစာနှင့် စည်းမျဉ်းများကို ကြိုတင်ထုတ်ပြန်ထားသင့်ကြောင်း အကြံပြုထားသည်မှာ သင့်လျော်မှု ရှိ မရှိ ပြန်လည်သုံးသပ်သင့်ကြောင်း စသဖြင့် ဆွေးနွေးပါတယ်။ မြန်မာနိုင်ငံရင်းနှီးမြှုပ်နှံမှုကော်မရှင်ကို ပြန်ကြားရာတွင် သက်ဆိုင်ရာ ဥပဒေများနဲ့မထွက်မီ ဆောင်ရွက်လိုသည့်အတွက် သဘောထားမှတ်ချက် တောင်းခံခြင်းဖြစ်၍ မှတ်ချက် ပြုခြင်းသာဖြစ်ပါတယ်။ ကော်မရှင်အနေဖြင့်လည်း ပညာရေးကဏ္ဍအလိုက် သက်ဆိုင်ရာ ပညာရေးဥပဒေ မူကြမ်များကို လေ့လာစိစစ်အကြံပြုခဲ့ပြီး အမြန်ဆုံးပြဋ္ဌာန်းနိုင်ရန် အကူအညီပေးခဲ့ကြောင်း ရှင်းလင်းတင်ပြ အပ်ပါတယ်။ နောက်တစ်ခုက နိုင်ငံတကာအဖွဲ့အစည်းများနှင့် ပူးပေါင်းဆောင်ရွက်ခြင်းများနှင့်ပတ်သက်၍ ဒေါ်ထုမေက နိုင်ငံတကာပညာတော်သင်ကဏ္ဍကို မြှင့်တင်ဆောင်ရွက်သင့်ကြောင်း တိုက်တွန်းလိုပါတယ်။ မြန်မာနိုင်ငံအနေနဲ့ နိုင်ငံတကာစံချိန်မီဖို့အတွက် ကဏ္ဍတိုင်းမှာ ဆောင်ရွက်မယ်ဆိုရင် နိုင်ငံရဲ့ လူသား စွမ်းအားအရင်းအမြစ်ကို ပထမဆုံး နိုင်ငံတကာစံချိန်မီအောင် ဆောင်ရွက်ရမည်ဖြစ်ပါကြောင်း၊ နိုင်ငံတကာသုံး အင်္ဂလိပ် ဘာသာကို အရေး၊ အဖတ်၊ အပြော၊ နားထောင်မှုစွမ်းရည်(4 Skills)အပြင်၊ critical thinking လို့ခေါ်တဲ့ နိုင်ငံတကာမှာကျင့်သုံးနေကြတဲ့ ကျောင်းသားများ၊ ပညာရှင်များ ကျင့်သုံးနေတဲ့စနစ်ကိုလည်း မြန်မာနိုင်ငံမှာ အမြန်ဆုံးအကောင်အထည်ဖော်ဖို့ လိုအပ်ကြောင်း ဆွေးနွေးခဲ့ပါတယ်။ ဤကိစ္စနှင့်ပတ်သက်၍ ပညာတော်သင်များ နိုင်ငံခြားသို့ သွားရောက်နိုင်ရေး၊ နိုင်ငံတကာမှာ ကျင့်သုံးနေတဲ့ ပညာရေးစနစ်အတိုင်း အရည်အသွေးရှိရှိ ပညာရေးဖြစ်ဖို့အတွက် ကော်မရှင်က MoU, MoA, Mol များ ရေးထိုးရာတွင် သဘောထားမှတ်ချက်ပေးခြင်း၊ ပညာရေးဖွံ့ဖြိုးရေးမဟာမိတ်အဖွဲ့ အစည်းများ၊ နိုင်ငံတကာသံတမန်များ၊ နိုင်ငံတကာပညာရှင်များနှင့် တွေ့ဆုံဆွေးနွေးခြင်းတို့ကို ဆက်လက် ဆောင်ရွက်နေပါကြောင်း ရှင်းလင်းတင်ပြအပ်ပါတယ်။ နာယကကြီးခင်ဗျား။ ဆက်လက်၍ ဒသမခေါင်းစဉ်အုပ်စုဖြစ်တဲ့ အမျိုးသားသင်ရိုးညွှန်းတမ်း ကော်မတီ၊ အမျိုးသားပညာရေးအဆင့်အတန်းနှင့် အရည်အသွေးအာမခံမှု အကဲဖြတ်ရေးကော်မတီနှင့် ပါမောက္ခချုပ်များကော်မတီနဲ့စပ်လျဉ်းတဲ့ ဆွေးနွေးချက်များကို ပြန်လည်ဖြေကြားပါမယ်။ ဦးစိန်မြင့်က အမျိုးသားသင်ရိုးညွှန်းတမ်းကော်မတီက သင်တန်းသားဆရာ၊ ဆရာမများထံ သွားရောက် လေ့လာရုံသာမကဘဲနဲ့ သင်တန်းဆင်းဆရာ၊ ဆရာမများ လက်တွေ့သင်ကြားနေသော ကျောင်း အချို့ကိုသွားရောက်၍ သင်တန်းမှာပို့ချတဲ့အတိုင်း သင် မသင်ကိုလည်း လေ့လာကြည့်သင့်ပါတယ်လို့ ဆွေးနွေးခဲ့ပါတယ်။ ကော်မတီက Grade-2 သင်ရိုးသစ် ကျောင်းသုံးစာအုပ် ဆွေးနွေးပွဲသို့ ကွင်းဆင်း လေ့လာခဲ့ခြင်းမှာ သင်တန်းဆိုင်ရာ သင်ထောက်ကူပစ္စည်းများ ှိခြင်း ရှိ မရှိ သိရန်နှင့် Grade-2 သင်ရိုးသစ်နှင့်ပတ်သက်၍ မေးမြန်းလိုသည့်အချက်များ၊ သင်ကြားရေးနည်းစနစ်များကို သိရှိလိုပါက ဖြေကြားရန်၊ ဘာသာရပ်များ စစ်ဆေးအကဲဖြတ်ခြင်းများကို ရှင်းလင်းပေးရန် သွားရောက်ခဲ့ခြင်း ဖြစ်ပါတယ်။ ကော်မတီအနေနဲ့ ၂၇-၁-၂၀၁၉ မှ ၃၁-၁-၂၀၁၉ အထိ မိတ္ထီလာမြို့နယ်၊ ဒက္ခိဏသီရိမြို့နယ်။ ရေတာရှည်မြို့နယ်၊ တောင်တွင်းကြီးမြို့နယ်နှင့် ပြည်မြို့နယ်များရှိ ကျောင်းများတွင် ဆရာ၊ ဆရာမများ Grade-2 သင်ရိုးသစ် လက်တွေ့သင်ကြားနေခြင်းကို သွားရောက်လေ့လာခဲ့ပါတယ်။ အထက(၂) မိတ္ထီလာ၊ ဒက္ခိဏခရိုင်ပညာရေးမှူးရုံး၊ အထက(၁)မြို့လှ၊ အထက(၂)တောင်တွင်းကြီးမြို့နှင့် အထက(၁) ပြည်မြို့ တို့တွင် ကျောင်းသားမိဘ၊ ဆရာ၊ ဆရာမများနှင့် စီမံခန့်ခွဲရေးအရာရှိများအား ဖိတ်ကြားပြီး စနစ်သစ် သင်ရိုးသစ်နှင့်ပတ်သက်၍ မိဘများရဲ့ သဘောထားများ၊ ဆရာ၊ ဆရာမများရဲ့ လက်တွေ့သင်ကြားခဲ့တဲ့ အတွေ့အကြုံများနှင့် စီမံခန့်ခွဲရေးအရာရှိများရဲ့ အခက်အခဲများကို တွေ့ဆုံဆွေးနွေးခဲ့ပါတယ်။ ဒါ့အပြင် အမက(၁) မိတ္ထီလာ၊ အလက(ခွဲ)ချောင်းမကြီး၊ ရေတာရှည်၊ အမက(ဆင်စု)ပြည်မြို့နှင့် အမက(ပန်းဘဲတန်း)ပြည်မြို့ တို့သို့ သွားရောက်ပြီး ဆရာ၊ ဆရာမများက သင်ရိုးသစ်ဘာသာရပ်များ လက်တွေ့ သင်ကြားနေသည်ကို လေ့လာခဲ့ပါတယ်။ ဆရာ၊ ဆရာမများဟာ သတ်မှတ်ထားတဲ့ သင်ပြနည်းစနစ် အတိုင်း သင်ကြားနေကြောင်း တွေ့ရှိရပါတယ်။ လက်တွေ့ကွင်းဆင်းလေ့လာရေး အစီရင်ခံစာကို အမျိုးသား ပညာရေးမူဝါဒကော်မရှင်၏ အစီရင်ခံစာအမှတ်(၅)တွင် တင်ပြမည်ဖြစ်ကြောင်း ရှင်းလင်းဖြေကြားအပ် ပါတယ်။ ဆက်လက်၍ ဦးကျော်သောင်းက “KG+12 နဲ့ပတ်သက်ပြီး နားလည်သဘောပေါက်အောင် ဟောပြောရှင်းလင်း ဆောင်ရွက်သင့်ကြောင်း ထပ်လောင်းအကြံပြုလိုပါတယ်။ ”ဟု ဆွေးနွေးခဲ့ပါတယ်။ KG + 12 နှင့်ပတ်သက်ပြီး ပညာရေးဝန်ကြီးဌာနမှ တာဝန်ရှိပုဂ္ဂိုလ်များနှင့် အမျိုးသားပညာရေးမူဝါဒ ကော်မရှင် (NEPC)၊ အမျိုးသားသင်ရိုးညွှန်းတမ်းကော်မတီ(NCC)၊ အမျိုးသားပညာရေး အဆင့်အတန်း နှင့် အရည်အသွေးအာမခံမှုအကဲဖြတ်ရေးကော်မတီ (NAQAC)တို့မှ တာဝန်ရှိသူများကလည်း မြန်မာ့အသံ နှင့် မြန်မာ့ရုပ်မြင်သံကြားတို့နှင့်ညှိနှိုင်းကာ ပညာရေးမူဝါဒများ၊ သင်ရိုးညွှန်းတမ်းအသစ်များ အကြောင်း ကို စကားဝိုင်းဆွေးနွေးပွဲအဖြစ် ထုတ်လွှင့်ခဲ့ပြီးဖြစ်ပါတယ်။ KG+12 အတွက် သင်ရိုးညွှန်းတမ်း ရေးဆွဲနေ သည့် ဘာသာရပ်ဆိုင်ရာ ကော်မတီဥက္ကဋ္ဌများ၏ စကားဝိုင်းများကိုလည်း မြန်မာ့အသံက ပြည်သူများ သိရှိနိုင်ရန် ထုတ်လွှင့်ခဲ့ပြီးဖြစ်ပါတယ်။ နောင်တွင်လည်း တိုင်းအဆင့်၊ မြို့နယ်အဆင့်၊ ကျောင်းအဆင့် ပညာရေးစကားဝိုင်းများ ကျယ်ကျယ်ပြန့်ပြန့် ပြုလုပ်နိုင်ရေး ပညာရေးဝန်ကြီးဌာနကို တိုက်တွန်းဆောင်ရွက် သွားမှာဖြစ်ကြောင်း ဖြေကြားအပ်ပါတယ်ခင်ဗျာ။ နောက်တစ်ခုက အမျိုးသားပညာရေးအဆင့်အတန်းနှင့် အရည်သွေးအာမခံမှုနှင့်ပတ်သက်၍ ဦးကျော်ထွေး၊ ဒေါ်နော်လှလှစိုးတို့ ဆွေးနွေးသော သင်တန်းကျောင်း၊ သင်ရိုးညွှန်းတမ်း၊ ဘွဲ့လက်မှတ် အတု၊ အစစ် ခွဲခြားစိစစ်ရေးနှင့် စပ်လျဉ်းတဲ့ကိစ္စတွင် အမျိုးသားပညာရေး အဆင့်အတန်းနှင့် အရည် အသွေးအာမခံမှု အကဲဖြတ်ရေးကော်မတီသည် ပုဂ္ဂလိကပညာရေးဝန်ဆောင်မှုလုပ်ငန်းများ၊ သင်တန်း ကျောင်းများ စိစစ်ကြပ်မတ်သည့် လုပ်ငန်းများကို ာင်ရွက်ပေးရန် သက်ဆိုင်ရာဌာနများနှင့် ညှိနှိုင်းဆောင်ရွက်သင့်ကြောင်း ဆွေးနွေးပါတယ်။ အစိုးရကျောင်းများ၊ ပုဂ္ဂလိကကျောင်းများရဲ့ ပညာရေး အဆင့်အတန်းနှင့် အရည်အသွေးအာမခံမှု အကဲဖြတ်ရန်အတွက် ဆောင်ရွက်မည့် လုပ်ငန်းများ၊ အလုပ်ရုံ ဆွေးနွေးပွဲရလဒ်များ၊ လုပ်ဆောင်မည့် မူဝါဒများကို နောင်တွင် လွှတ်တော်သို့ တင်ပြမည့် အစီရင်ခံစာ များတွင် ဖော်ပြသွားမည်ဖြစ်ပါကြောင်း ဖြေကြားအပ်ပါတယ်။ ဒေါက်တာသန်းအောင်စိုးက ဘွဲ့လက်မှတ်ခိုင်မာမှုနှင့်စပ်လျဉ်း၍ အမျိုးသားပညာရေး အဆင့် အတန်းနှင့် အရည်အသွေးအာမခံမှု အကဲဖြတ်ရေးကော်မတီအနေဖြင့် ပညာရေးဝန်ဆောင်မှုလုပ်ငန်းများ စစ်မှန်ရန်၊ ဘွဲ့များခိုင်မာရန် စသဖြင့် အကြံပြုချက်များနှင့်အညီ ကော်မရှင်၊ ကော်မတီများ၊ သက်ဆိုင်ရာ ဌာနများနှင့် ညှိနှိုင်းဆောင်ရွက်ရန် အစီအစဉ်ချမှတ်ပြီး ဆက်လက်ဆောင်ရွက်ပေးပါမည်ဖြစ်ပါကြောင်း ရှင်းလင်းဖြေကြားအပ်ပါတယ်။ ဦးမြင့်လွင် ဆွေးနွေးသော ပါမောက္ခချုပ်များကော်မတီနှင့်ပတ်သက်၍ “ပါမောက္ခချုပ်များ ကော်မတီမှာ လုပ်ငန်းတာဝန် (၁၅)ရပ်ဆိုပြီး ဖော်ပြထားပါတယ်။ လုပ်ငန်းတာဝန် (၁၅)ရပ် ဆိုတာ ဘာတွေလဲဆိုတာ ဖော်ပြနိုင်ရင် ကောင်းပါမယ်လို့ ဆွေးနွေးပါတယ်။ ပါမောက္ခချုပ်များ ကော်မတီရဲ့ လုပ်ငန်းတာဝန် (၁၅)ရပ်ကို ကော်မရှင်ရဲ့ အစီရင်ခံစာအမှတ်(၃)တွင် ဖော်ပြထားပါကြောင်း ရှင်းလင်း ဖြေကြားအပ်ပါတယ်။ နာယကကြီးခင်ဗျား။ ကော်မရှင်နှင့်ပတ်သက်၍ ဒေါက်တာလှမိုး၊ ဒေါက်တာသန်းဝင်း၊ ဒေါက်တာ သန်းအောင်စိုး၊ မင်းလှမဲဆန္ဒနယ်နဲ့ ဦးဝင်းမြင့်တို့ရဲ့ ဆွေးနွေးချက်များကို ပြန်လည်ရှင်းလင်း တင်ပြ ပါမယ်။ “ခေတ်မီဖွံ့ဖြိုးတိုးတက်သောနိုင်ငံတော်ကို ပညာရေးဖြင့် အမှန်တကယ်တည်ဆောက်လိုပါက ပညာရေးဝန်ကြီးဌာနနှင့် အမျိုးသားပညာရေးမူဝါဒကော်မရှင်တို့ ပူးပေါင်းဆောင်ရွက်မှုဟာ အလွန် အရေးကြီးတယ်ဆိုတာ သတိချပ်စေလိုပါတယ်။ ကော်မရှင်ကတင်ပြတဲ့ အကြံဉာဏ်များကိုလည်း ဝန်ကြီး ဌာနက အလေးထားစဉ်းစား အကောင်အထည်ဖော်ရမှာဖြစ်သလို ဝန်ကြီးဌာန၏ အခက်အခဲများကိုလည်း ကော်မရှင်က ပူးပေါင်းဖြေရှင်းပေးပါ”လို့ ပြောကြားခဲ့ပါတယ်။ “အမျိုးသားပညာရေးမူဝါဒကော်ရှင်၏အစီရင်ခံစာများကို ပြည်ထောင်စုလွှတ်တော်သို့ တင်သွင်း ၏ ကိယ်စားလယ်မလေးကလည်း စိတ်ပါဝင်စားသောက် အထိင်းလယ် (၂ ကြောင်းနှင့် ကော်မရှင်ရဲ့ လေ့လာသုံးသပ် အကြံပြုချက်များ၊ ပြည်ထောင်စုလွှတ်တော် ကိုယ်စားလှယ် များ၏ ဆွေးနွေးအကြံပြုချက်များကို ပညာရေးဝန်ကြီးဌာနက မည်ရွေ့မည်မျှ လက်ခံဆောင်ရွက်ထား ကြောင်း ပြန်လည်ဆန်းစစ်ကာ နောင်လာမည့်အစီရင်ခံစာများ၌ ထည့်သွင်းဖော်ပြနိုင်ပါရန် အကြံပြု လိုပါကြောင်း” ဆွေးနွေးခဲ့ပါတယ်။ “တန်ဖိုးရှိလှတဲ့ပညာရေးကို တန်ဖိုးတွေ အများကြီးပေးနေရတဲ့အတွက်ကြောင့် ပညာရေးဝန်ဆောင်မှု လုပ်ငန်းတွေစစ်မှန်ဖို့၊ ဘွဲ့တွေခိုင်မာဖို့လိုပါတယ်၊ ဒီလိုခိုင်မာဖို့အတွက် ရင်းနှီးမြှုပ်နှံမှုကော်မရှင်၊ အမျိုးသား ပညာရေးမူဝါဒကော်မရှင်၊ အမျိုးသားပညာရေး အဆင့်အတန်းနှင့် အရည်အသွေးအာမခံမှုအကဲဖြတ်ရေး ကော်မတီ၊ ပညာရေးဝန်ကြီးဌာနတို့ရဲ့ ပူးပေါင်းဆောင်ရွက်မှုရလဒ်ကို မိဘနဲ့ ကျောင်းသားတွေက မျှော်လင့် နေကြတယ်”ဆိုတဲ့အကြောင်းကိုလည်း ဆွေးနွေးခဲ့ပါတယ်။ ကော်မရှင်အနေဖြင့် ပြည်သူ့လွှတ်တော်နှင့် အမျိုးသားလွှတ်တော်မှာ ဖွဲ့စည်းပြီးဖြစ်သော ပညာရေး မြှင့်တင်မှု ဆောင်ရွက်နေသည့် ပညာရေးမြှင့်တင်မှုကော်မတီ (၂) ရပ်နှင့်လည်း မူဝါဒများကို အကောင် အထည်ဖော်ဖို့ ဆွေးနွေးညှိနှိုင်းပြီးတော့ ပူးပေါင်းဆောင်ရွက်မှုကို အလေးထားဆောင်ရွက်ပါလို့ အကြံပြု ကြောင်း” ပြောကြားခဲ့ပါတယ်။ ကျွန်တော်တို့ မကြာခင်မှာပဲ လွှတ်တော်မှာရှိသော ပညာရေးမြှင့်တင်မှု ကော်မတီများနှင့် ကျွန်တော်တို့ ကော်မရှင်နဲ့ ဆွေးနွေးပွဲများ ဆက်လက် လုပ်ဆောင်သွားမည်ဖြစ်ကြောင်း ဖြေကြားအပ်ပါတယ်။ အချို့ လွှတ်တော်ကိုယ်စားလှယ်များကလည်း အလားတူကော်မရှင်ရဲ့ လုပ်ဆောင်ချက်များကို ပိုမို ထိရောက်စွာ ဆောင်ရွက်နိုင်ရန် အကြံပြုပေးကြတဲ့အတွက်ကြောင့် ကျေးဇူးတင်ကြောင်း ပြောကြားလို ပါတယ်။ ကော်မရှင်အနေဖြင့် အစီရင်ခံစာရဲ့ အခန်း(၈) သုံးသပ်အကြံပြုချက်များ ဖော်ပြထားသည့်အတိုင်း ပညာရေးမူဝါဒများ၊ စီမံကိန်းများကို လေ့လာသုံးသပ် အကဲဖြတ်အကြံပြုရေး၊ ကော်မရှင်၊ ကော်မတီ များနှင့် ဝန်ကြီးဌာန၊ သက်ဆိုင်ရာဝန်ကြီးဌာနများအကြား ပေါင်းစပ်ညှိနှိုင်းမှု အားကောင်းရေး၊ သက်ဆိုင် သူများနှင့် ကျယ်ပြန့်စွာဆွေးနွေးရေး၊ နိုင်ငံတကာပညာရေး မိတ်ဖက်အဖွဲ့အစည်းများနှင့် ပိုမိုပူးပေါင်း ဆောင်ရွက်ရေးတို့ကို အလေးထား၍ဆောင်ရွက်ပြီး အမျိုးသားပညာရေးဥပဒေပါ ကော်မရှင်၏ တာဝန်နှင့် လုပ်ပိုင်ခွင့်များကို ဖော်ဆောင်ရာတွင် ပြည်ထောင်စုလွှတ်တော်၊ ပြည်ထောင်စုအစိုးရအဖွဲ့အပါအဝင် သက်ဆိုင်သူများအားလုံးနှင့် ညှိနှိုင်းဆောင်ရွက်သွားမည်ဖြစ်ပါကြောင်း ပြောကြားရင်း နိဂုံးချုပ်လိုက် ပါတယ်။ အားလုံး ကျေးဇူးတင်ပါတယ်ခင်ဗျာ။</speech>
<speech type="speaker">ဆက်လက်ပြီး ပညာရေးဝန်ကြီးဌာနက ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="16">ဦးဝင်းမော်ထွန်း(ဒုတိယဝန်ကြီး၊ ပညာရေးဝန်ကြီးဌာန)</agency>ရိုသေလေးစားအပ်ပါသော ပြည်ထောင်စုလွှတ်တော် နာယကကြီးနှင့် ပြည်ထောင်စုလွှတ်တော် ကိုယ်စားလှယ်ကြီးများခင်ဗျာ။ ကျွန်တော်ကတော့ ပညာရေးဝန်ကြီးဌာန ဒုတိယဝန်ကြီး ဦးဝင်းမော်ထွန်း ဖြစ်ပါတယ်။ ကျွန်တော့အနေနဲ့ အမျိုးသားပညာရေးမူဝါဒကော်မရှင်ရဲ့ စတုတ္ထ (၆)လပတ် အစီရင်ခံစာအပေါ် ပြည်ထောင်စုလွှတ်တော် ကိုယ်စားလှယ်များ၏ ဆွေးနွေးချက်များနှင့်စပ်လျဉ်းပြီး ပညာရေးဝန်ကြီးဌာနနဲ့ သက်ဆိုင်သည်များကို ပြန်လည်ရှင်းလင်း တင်ပြမှာဖြစ်ပါတယ်။ ရှေးဦးစွာ ကော်မရှင်ရဲ့ စတုတ္ထ(၆)လပတ် အစီရင်ခံစာကို ပြည်ထောင်စုလွှတ်တော် ကိုယ်စားလှယ်ကြီးများက စိတ်ပါဝင်စားစွာ ဆွေးနွေးအကြံပြုပြီး အကြံကောင်း ဉာဏ်ကောင်းများ ပေးခဲ့ကြတဲ့အတွက် များစွာကျေးဇူးတင်ပါကြောင်း ပြောကြားလိုပါတယ်။ အခြေခံပညာရေးကဏ္ဍမှာ အခြေခံပညာအဆင့် ကျောင်းသုံးဖတ်စာအုပ်များ ဖြန့်ဝေအသုံးပြုမှုအတွက် စီမံခန့်ခွဲရေးဆိုင်ရာ အကြံဉာဏ်များနဲ့ပတ်သက်လို့ ကျွန်တော်တို့ ပညာရေးဝန်ကြီးဌာနအနေနဲ့ ကျောင်းသုံး ဖတ်စာအုပ်များ အခမဲ့ထောက်ပံ့ခြင်း၊ မူလတန်းကျောင်းသား၊ ကျောင်းသူများအား ဗလာစာအုပ်များ ထောက်ပံ့ခြင်း၊ ပညာသင်ထောက်ပံ့ခြင်းများ ထောက်ပံ့ခြင်း၊ မသန်မစွမ်းကျောင်းသားများအပါအဝင် ကျောင်းသူ၊ ကျောင်းသားများကို ပညာသင်ထောက်ပံ့ခြင်းများ ထောက်ပံ့ခြင်း၊ မိဘအုပ်ထိန်းသူ ပြည်သူများထံမှ တစ်စုံ တစ်ရာ ငွေကြေးကောက်ခံမှုမပြုစေရန် ကျောင်းဖွံ့ဖြိုးရေးရန်ပုံငွေများ ထောက်ပံ့ပေးခြင်း၊ လက်ခံရယူ လိုသော ကျောင်းသား၊ ကျောင်းသူများအတွက် ကျောင်းဝတ်စုံများ ဖြန့်ဝေခြင်းတို့ကို ဆောင်ရွက်လျက် ရှိပါတယ်။ ရှေ့ဆက်လက်ပြီးတော့လည်း အထက်ပါအစီအမံများအတိုင်း ဆက်လက်ဆောင်ရွက်သွား ပါမည်ဖြစ်ကြောင်း တင်ပြအပ်ပါတယ်။ အခြေခံပညာအထက်တန်းအဆင့် သိပ္ပံဘာသာတွဲနှင့် သင်္ချာဘာသာရပ်များမှာ အင်္ဂလိပ်ဘာသာဖြင့် သင်ကြားရေးဆောင်ရွက်ရန် စီစဉ်ထားခြင်းနဲ့စပ်လျဉ်းလို့ ကျွန်တော်တို့ မြန်မာစာ၊ မြန်မာစကား တိုင်းရင်းသားလူမျိုးများအားလုံးရဲ့ ဘာသာ၊ စာပေ၊ အနုပညာ၊ ယဉ်ကျေးမှုများကို ကျွန်တော်တို့ ထိန်းသိမ်းမြှင့်တင်ရန် လိုအပ်သလို အခြေခံပညာအထက်တန်းအဆင့် သိပ္ပံနည်းပညာ၊ သင်္ချာဘာသာရပ် များမှာလည်း ဒေသအတွင်း၊ နိုင်ငံတကာနယ်ပယ်အတွင်း ယှဉ်ပြိုင်နိုင်စွမ်းရှိသော ကျွန်တော်တို့ ကျောင်းသား၊ ကျောင်းသူများ ဖြစ်လာစေရန်အတွက် နောက်တစ်ခါ ဒေသအတွင်းရော နိုင်ငံတကာမှာပါ လူမှုစီးပွားရေး ဆိုင်ရာများ ပူးပေါင်းဆောင်ရွက်နိုင်တဲ့ စွမ်းရည်ရှိစေရန်လည်းကောင်း အင်္ဂလိပ်ဘာသာဖြင့် သင်ကြား သင်ယူရန် စီစဉ်ထားပါကြောင်း တင်ပြအပ်ပါတယ်။ ဆရာအတတ်ပညာကဏ္ဍနှင့်စပ်လျဉ်းပြီး အခြေခံပညာကဏ္ဍ အဆင့်တစ်ခုချင်းမှာပင် ရာထူး အဆင့်သတ်မှတ်ရေး အစီအစဉ်များနဲ့ပတ်သက်လို့ ကျွန်တော်တို့လက်ရှိအားဖြင့် အခြေခံပညာ ဆရာ၊ ဆရာမ (p:en poq:3200$ wodoos @e:ogąp:32ozos Teacher Competency Standard Framework (TCSF) ကျွန်တော်တို့ ဆောင်ရွက်နေပါတယ်။ ဒါ့အပြင် ၂ နှစ်သင် ပညာရေးကောလိပ် ၂၅ ကျောင်း လုံးကို ၄ နှစ်သင် ပညာရေးကောလိပ်များအဖြစ် အဆင့်မြှင့်တင်နိုင်ရေး ဆောင်ရွက်လျက်ရှိပါကြောင်း တင်ပြအပ်ပါတယ်။ နည်းပညာနှင့် အသက်မွေးပညာရေးနဲ့ လေ့ကျင့်ရေးကဏ္ဍမှာဆိုရင် အစိုးရစက်မှု လက်မှုသိပ္ပံများ၊ အစိုးရနည်းပညာအထက်တန်းကျောင်းများ၊ သက်မွေးပညာသင်ကျောင်းများ၊ တိုးချဲ့ဖွင့်လှစ် သင်ကြားနိုင်ရေး၊ ကျွမ်းကျင်မှုအခြေပြု ကာလတိုအသက်မွေးပညာသင်တန်းများ တိုးချဲ့ဖွင့်လှစ်နိုင်ရေးကို တိုးချဲ့ဆောင်ရွက်လျက်ရှိပါကြောင်း တင်ပြအပ်ပါတယ်။ ဒါ့အပြင် စိုက်ပျိုးရေးအင်ဂျင်နီယာဘာသာရပ်များ အစားအသောက်သိပ္ပံဆိုင်ရာ ဘာသာရပ်များ၊ မိုတယ်နှင့် ခရီးသွားလာရေးဆိုင်ရာသင်တန်းများ ထပ်မံ တိုးချဲ့ဖွင့်လှစ်နိုင်ရေးအတွက် သက်ဆိုင်ရာဝန်ကြီးဌာနများ၊ ပုဂ္ဂလိကလုပ်ငန်းရှင်များ၊ နိုင်ငံတကာအဖွဲ့ အစည်းများနှင့် ပူးပေါင်းဆောင်ရွက် အကောင်အထည်ဖော်လျက်ရှိပါကြောင်း ရိုသေစွာ တင်ပြအပ်ပါတယ်။ သုတေသနအခြေပြု တက္ကသိုလ်များနှင့်ပတ်သက်လို့ ရန်ကုန်နှင့် မန္တလေးမြို့ကြီးမှာ တက္ကသိုလ်ကြီး ၁၂ ခုကို သုတေသနနှင့် သင်ကြားရေးကို အလေးပေးတဲ့ တက္ကသိုလ်များအဖြစ် စတင်ကြိုးပမ်း ဆောင်ရွက် နေပြီဖြစ်ပါကြောင်း တင်ပြအပ်ပါတယ်။ ဒါ့အပြင် အဆင့်မြင့်ပညာကဏ္ဍရှိ တက္ကသိုလ်များ ဖွံ့ဖြိုးတိုးတက်ရေး ကိစ္စများအတွက် ကျောင်းသားသမဂ္ဂ၊ ဆရာသမဂ္ဂများနှင့် ပူးပေါင်းဆောင်ရွက်ရေး၊ ပဋိညာဉ်စာတမ်းများ ရေးဆွဲရေး၊ အရည်အသွေးရှိသော အဝေးသင်ပညာရေးစနစ်ဖြစ်စေရေးတို့ကို သက်ဆိုင်ရာဝန်ကြီးဌာန များဖြင့် ပူးပေါင်း အကောင်အထည်ဖော် ဆောင်ရွက်လျက်ရှိပါကြောင်း တင်ပြအပ်ပါတယ်။ ကျွန်တော်တို့ လက်ရှိပြုပြင် ပြောင်းလဲနေတဲ့ KG+12 နှင့်ပတ်သက်ပြီး ပညာရေးဝန်ကြီးဌာနမှ တာဝန်ရှိပုဂ္ဂိုလ်များဟာ အမျိုးသားပညာရေးမူဝါဒကော်မရှင်၊ အမျိုးသားသင်ရိုးညွှန်းတမ်းကော်မတီ၊ အမျိုးသားပညာရေး အဆင့်အတန်းနှင့် အရည်အသွေးအာမခံမှု အကဲဖြတ်ရေးကော်မတီတို့မှ တာဝန်ရှိပုဂ္ဂိုလ်များနှင့်လည်းကောင်း မြန်မာ့အသံနှင့် ညှိနှိုင်းပြီး ပညာရေးမူဝါဒများ၊ သင်ရိုးသစ်များအကြောင်းကို စကားဝိုင်းဆွေးနွေးပွဲများ အဖြစ် ထုတ်လွှင့် ဆောင်ရွက်ပြီးသလို ဆက်လက်ဆောင်ရွက်မှာ ဖြစ်ပါတယ်။ KG+12 အတွက် သင်ရိုးညွှန်းတမ်းရေးဆွဲနေသည့် ဘာသာရပ်ဆိုင်ရာ သင်ရိုးကော်မတီ ဥက္ကဋ္ဌ များ၏ စကားဝိုင်းကိုလည်း မြန်မာ့အသံက ပြည်သူများအားလုံးသိရှိစေရန် ထုတ်လွှင့်ခဲ့ပြီး ဖြစ်ပါတယ်။ နောင်တွင်လည်း တိုင်းအဆင့်၊ မြို့နယ်အဆင့်၊ ကျောင်းအဆင့် ပညာရေးစကားဝိုင်းများကို ကျယ်ကျယ် ပြန့်ပြန့် အသိပေးနိုင်ရေး ပညာရေးဝန်ကြီးဌာနမှ ကိုယ်စားလှယ်များ၏ အကြံပြုချက်အတိုင်း ဆောင်ရွက် သွားမည်ဖြစ်ပါကြောင်း ရိုသေစွာတင်ပြအပ်ပါတယ်။ သို့ပါ၍ အမျိုးသားပညာရေးမူဝါဒကော်မရှင်ရဲ့ ၆ လတာကာလ(၂၀၁၈ ခုနှစ်၊ ဧပြီလ ၁၀ ရက်နေ့မှ အောက်တိုဘာလ ၉ ရက်နေ့အထိ) ဆောင်ရွက်ပြီးစီးမှု အစီရင်ခံစာကို ပြည်ထောင်စုလွှတ်တော်ကြီးမှ မှတ်တမ်းတင်ခွင့်ပြုပေးနိုင်ပါရန် ရိုသေစွာတင်ပြအပ်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အမျိုးသားပညာရေးမူဝါဒ ကော်မရှင်ရဲ့ ၆ လတာကာလ(၂၀၁၈ ခုနှစ်၊ ဧပြီလ ၁၀ ရက်နေ့မှ အောက်တိုဘာလ ၉ ရက်နေ့အထိ) လုပ်ငန်း ဆောင်ရွက် ခဲ့မှု အစီရင်ခံစာအပါအဝင် လွှတ်တော်ကိုယ်စားလှယ်များရဲ့ ဆွေးနွေးချက်များ၊ သက်ဆိုင်ရာ ကော်မရှင်နဲ့ ပညာရေးဝန်ကြီးဌာနရဲ့ ပြန်လည်ရှင်းလင်း တင်ပြချက်များကို လွှတ်တော်က မှတ်တမ်းတင်ကြောင်း ကြေညာပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျာ။ အစည်းအဝေးကို ခေတ္တ ၃၀ မိနစ်ခန့် ရပ်နားမှာဖြစ်ပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျာ။</speech>
<speech type="mc">အားလုံး ထွက်ခွာနိုင်ကြပါပြီခင်ဗျာ။</speech>
</report>
</section>
<section value="Bill">
<bill>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျာ။ အစည်းအဝေး ပြန်လည်စတင်ပါတော့မယ်။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျာ။</speech>
<speech type="mc">အားလုံး ထိုင်နိုင်ကြပါပြီခင်ဗျာ။</speech>
<title>လွှတ်တော်နှစ်ရပ်သဘောကွဲလွဲသော စားသုံးသူကာကွယ်ရေးဥပဒေကြမ်းနှင့် စပ်လျဉ်း၍ ဥပဒေကြမ်းပူးပေါင်း ကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာကို ဖတ်ကြားတင်ပြခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ စားသုံးသူ ကာကွယ်ရေးဥပဒေကြမ်းကို ပြည်သူ့လွှတ်တော်မှာ စတင်ဆွေးနွေးခဲ့ပြီး လွှတ်တော်နှစ်ရပ် သဘောကွဲလွဲတဲ့ ဥပဒေကြမ်းအဖြစ် ပြည်ထောင်စုလွှတ်တော်၌ ဆွေးနွေးဆုံးဖြတ်ဖို့ ၁၃-၂-၂၀၁၉ ရက်မှာ ပေးပို့ထား ပါတယ်။ အဆိုပါဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နဲ့ သဘောထား မှတ်ချက်အစီရင်ခံစာကို လွှတ်တော်သို့ ဖတ်ကြားတင်ပြဖို့ ဖိတ်ခေါ်ပါတယ်။</speech>
<speech><mp id="136">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>လေးစားအပ် ပါသော ပြည်ထောင်စုလွှတ်တော် နာယကကြီး၊ အမျိုးသားလွှတ်တော် ဥက္ကဋ္ဌကြီးနှင့်တကွ ပြည်ထောင်စု လွှတ်တော် ကိုယ်စားလှယ်များအားလုံး မင်္ဂလာပါ။ ကျွန်တော်တို့ လွှတ်တော်နှစ်ရပ်သဘောကွဲလွဲတဲ့ စားသုံးသူ ကာကွယ်ရေးဥပဒေကြမ်းနှင့်စပ်လျဉ်းပြီးတော့ ပြည်ထောင်စုလွှတ်တော်ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို ဥပဒေကြမ်းပူးပေါင်းကော်မတီ တွဲဖက် အတွင်းရေးမှူးဖြစ်တဲ့ ကျွန်တော် ဒေါက်တာမြတ်ဉာဏစိုး ကနေပြီးတော့ ရှင်းလင်းတင်ပြသွားမှာဖြစ်ပါတယ်။ ကျွန်တော်တို့ ဒီဥပဒေကြမ်းကို ပြည်သူ့လွှတ်တော်မှာ ၁၇-၉-၂၀၁၈ ရက်နေ့မှာ ဆွေးနွေးအတည် ပြုပြီးတော့ အမျိုးသားလွှတ်တော်ကို ပေးပို့ခဲ့တာဖြစ်ပါတယ်။ အမျိုးသားလွှတ်တော်ကတော့ ပြီးခဲ့တဲ့နှစ် ဒီဇင်ဘာ ၁၉ ရက်နေ့မှာ ပြင်ဆင်ချက်များနှင့် အတည်ပြုပြီးတော့ ပြည်သူ့လွှတ်တော်ကို ပြန်လည်ပေးပို့ခဲ့ ပါတယ်။ အမျိုးသားလွှတ်တော်ရဲ့ အတည်ပြုချက်တွေအပေါ်မှာ ပြည်သူ့လွှတ်တော်က သဘောမတူတဲ့ အချက်တွေကိုတော့ ပြည်ထောင်စုလွှတ်တော်မှာ ဆွေးနွေးဆုံးဖြတ်နိုင်ဖို့အတွက် ၂၀၁၉ ခုနှစ်၊ ဖေဖော်ဝါရီလ ၁၃ ရက်နေ့မှာ ပြည်ထောင်စုလွှတ်တော်ကို ပေးပို့ခဲ့ပါတယ်။ ဒီလွှတ်တော်နှစ်ရပ် သဘောကွဲလွဲတဲ့ အချက် များအပေါ်မှာ ပြည်ထောင်စုလွှတ်တော်မှာ ဆွေးနွေးဆုံးဖြတ်နိုင်ဖို့အတွက် ဥပဒေကြမ်းပူးပေါင်းကော်မတီရဲ့ သဘောထားမှတ်ချက်ကို အစီရင်ခံတင်ပြဖို့ ပြည်ထောင်စုလွှတ်တော် နာယက က ကျွန်တော်တို့ ပူးပေါင်း ကော်မတီကို ဖေဖော်ဝါရီလ ၁၃ ရက်နေ့မှာပဲ တာဝန်ပေးအပ်ခဲ့ပါတယ်။ ကျွန်တော်တို့ ကော်မတီအနေနဲ့ ဖေဖော်ဝါရီလ ၁၈ ရက်နေ့မှာ ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များ လေ့လာဆန်းစစ် သုံးသပ်ရေးကော်မရှင်အဖွဲ့ဝင်တွေ၊ စီးပွားရေးနှင့် ကူးသန်းရောင်းဝယ်ရေးဝန်ကြီးဌာန၊ ကျန်းမာရေးနှင့် အားကစားဝန်ကြီးဌာန၊ ပြည်ထောင်စုရှေ့နေချုပ်ရုံး၊ မြန်မာနိုင်ငံကုန်သည်များနှင့် စက်မှုလက်မှုလုပ်ငန်းရှင် qp:3əvve:qjjdi American Chamber of Commerce in Myanmar, European Chamber of Commerce in Myanmar တို့နှင့် ညှိနှိုင်းအစည်းအဝေး ကျင်းပခဲ့ပါတယ်။ ဒီအစည်းအဝေးမှာ ဆွေးနွေးချက်တွေအရ လွှတ်တော်နှစ်ရပ် သဘောကွဲလွဲတဲ့ အချက်တွေအနက်မှ ဥပဒေကြမ်းရဲ့ အခန်း(၁) ခေါင်းစဉ်၊ အပိုဒ် ၂ အပိုဒ်ခွဲ(င)၊ အပိုဒ်ခွဲ(စ)၊ အပိုဒ် ၉ အပိုဒ်ခွဲ(ဃ)၊ အပိုဒ် ၂၁ အပိုဒ်ခွဲ(စ)၊ အပိုဒ် ၂၆ အပိုဒ်ခွဲ(င)တို့ကို အမျိုးသားလွှတ်တော်ရဲ့ အတည်ပြုချက်အတိုင်း အတည်ပြု ပြဋ္ဌာန်း သင့်ပါကြောင်း တင်ပြအပ်ပါတယ်။ ဒီနေရာမှာ အထူးအလေးအနက် တင်ပြလိုတာက အမျိုးသားလွှတ်တော်က အတည်ပြုခဲ့တဲ့ ဥပဒေကြမ်းရဲ့ အခန်း(၁) ခေါင်းစဉ်နဲ့ အပိုဒ် ၁ အပိုဒ်ခွဲ(ခ)ပါ သတ်မှတ်ထားတဲ့ ပြဋ္ဌာန်းထားတဲ့ Grace Period ဖြစ်ပါတယ်။ ဒီစားသုံးသူကာကွယ်ရေးဥပဒေကြမ်းနှင့်စပ်လျဉ်းပြီးတော့ Cascooseqyoscosó porw swm 8:38 American Chamber of Commerce in Myanmar d. European Chamber of Commerce in Myanmar ons mesos:quosadap: 602.308 Gossê:18: တော့လည်း လာရောက်ညှိနှိုင်း တင်ပြခဲ့ပြီးဖြစ်ပါတယ်။ ဘာဖြစ်လို့လဲဆိုတဲ့အခါကျတော့ ဒီဥပဒေမှာပါရှိတဲ့ အခန်း(၁၈)ပါ ပြဋ္ဌာန်းချက်တွေဟာ Label နဲ့ပတ်သက် ပြီးတော့ ကုန်စည်အညွှန်း အမှတ်အသားတွေ အတွက် ကန့်သတ်ထားတဲ့ ပြဋ္ဌာန်းချက်တွေဖြစ်ပါတယ်။ အဲဒီတော့ နိုင်ငံခြားရင်းနှီးမြှုပ်နှံမှုတွေ ပြည်တွင်းကို စီးဝင်လာဖို့နဲ့ တိုက်ရိုက်သက်ဆိုင်နေတဲ့ အနေအထားဖြစ်ပါတယ်။ အခန်း(၁၈)မှာ ဖော်ပြချက်တွေပါအရဆိုရင်တော့ ကုန်ညွှန်းအမှတ်အသားတွေကို မြန်မာဘာသာနဲ့ ယှဉ်တွဲဖော်ပြဖို့ဖြစ်ပါတယ်။ နိုင်ငံတကာစီးပွားရေးလုပ်ငန်းကြီးတွေ အနေနဲ့ကတော့ ထုတ်ကုန်တွေရဲ့ ထုတ်ပိုးမှု အညွှန်းစာသားတွေကို စနစ်တကျ ပြင်ဆင်ဆောင်ရွက်နေတာဖြစ်ပါတယ်။ ဒါကြောင့်မို့လို့ သူတို့ကို ပြင်ဆင်ဖို့စ်ခု သတ်မှတ်ပေးဖို့လိုအပ်ပါတယ်။ အခန်း(၁၈)ကို ဒီဥပဒေကြမ်း တစ်ရပ်လုံးနဲ့ တစ်ပြိုင်နက်တည်း အာဏာသက်ရောက်စေမယ်ဆိုရင် ဆေးဝါးအပါအဝင် အဆင့်မြှင့်ထုတ်ကုန်တွေ ပြည်တွင်းမှာ လည်ပတ်သုံးစွဲမှုဟာ အခက်အခဲရှိမှာဖြစ်ပါတယ်။ အဲဒီတော့ ဒီအခန်း(၁၈)နဲ့ကိုက်ညီအောင် ဆောင်ရွက်ဖို့ ဥပဒေကြီးတစ်ရပ်လုံးကို ဆိုင်းငံ့ထားမယ်ဆိုရင်လည်း စားသုံးသူတွေကို ကာကွယ်ပေးဖို့ အခွင့်အလမ်းတွေဟာ ဆုံးရှုံးသွားမှာဖြစ်ပါတယ်။ ဒါကြောင့်မို့လို့ တစ်နှစ်ဆိုတဲ့င်တော့ နိုင်ငံ တကာကုမ္ပဏီကြီးတွေနဲ့ ဒီအညွှန်းစာသားတွေအတွက် ပြင်ဆင်ချိန်ရရှိမှာဖြစ်ပါတယ်။ အထူးအားဖြင့် ဆေးဝါးဖြစ်ပါတယ်။ ဆေးဝါးမှာပါတဲ့ အညွှန်းစာသားတွေကို မြန်မာဘာသာနဲ့ ယှဉ်တွဲဖော်ပြဖို့၊ ပြုစုဖို့ လိုအပ်တဲ့အတွက်ကြောင့်မို့လို့ အကယ်၍သာ ချက်ချင်း ကျွန်တော်တို့က ဒီပြဋ္ဌာန်းချက်ကို တစ်ခု (Grace Period) တစ်ခု မပေးဘဲနဲ့ပြဋ္ဌာန်းလိုက်မယ်ဆိုရင် ပြည်တွင်းမှာ ကျွန်တော်တို့ အဆင့်မြင့် ဆေးဝါးတွေသုံးစွဲဖို့ အခက်အခဲရှိပါလိမ့်မယ်။ ကျွန်တော်တို့ နယ်စပ်တွေမှာ ထူထောင်ထားတဲ့ စက်ရုံတွေအနေနဲ့ကတော့ ဒီအညွှန်းစာသားတွေ ကို အလျင်အမြန် ပြောင်းလဲဆောင်ရွက်နိုင်မှာဖြစ်ပေမယ့် နိုင်ငံတကာအဆင့်မီ ကုမ္ပဏီကြီးတွေအနေနဲ့ က တော့ ခုနက ကျွန်တော်တင်ပြခဲ့သလိုပါပဲ ာင်ရွက်ရမယ့် လုပ်ငန်းစဉ်အဆင့်ဆင့်နဲ့ စနစ်တကျ ဆောင်ရွက်ရမှာဖြစ်လို့ အခက်အခဲရှိနိုင်ပါတယ်။ နောက်တစ်ခုကတော့ မြန်မာနိုင်ငံရဲ့ ကုန်သွယ်မှုပုံရိပ် လည်း ကျဆင်းနိုင်ပါတယ်။ နိုင်ငံခြားရင်းနှီးမြှုပ်နှံမှုတွေလည်း လျော့နည်းသွားစေနိုင်ပါတယ်။ ဒီအခက် အခဲတွေ ပေါ်ပေါက်နိုင်တဲ့အတွက်ကြောင့်မို့လို့ အပိုဒ်(၁)၊ အပိုဒ်ခွဲ(ခ)ပါ တ်မှတ်ချက်ကို အမျိုးသားလွှတ်တော်ကတော့ နှစ်နှစ်လို့ အတည်ပြုခဲ့ပါတယ်။ ကျွန်တော်တို့ နိုင်ငံတကာစီးပွားရေး အဖွဲ့အစည်း၊ လုပ်ငန်းရှင်များတွေကို ကိုယ်စားပြုတဲ့ Chamber of Commerce လုပ်ငန်းရှင်တွေနဲ့ အကျေ အလည် ညှိနှိုင်းတဲ့အခါမှာတော့ တစ်နှစ်ဆိုရင် လုံလောက်ပါပြီ။ တစ်နှစ်အတွင်းမှာလည်း သူတို့ဖက် ကလည်း ဖြည့်ဆည်းဆောင်ရွက်ပါမယ်လို့ ဒါကတိပြုခဲ့တဲ့အတွက်ကြောင့်မိုလို့ တ်မှတ်ချက်ကို နှစ်နှစ်အစား တစ်နှစ်လို့ ပြင်ဆင်ပြီးတော့ အတည်ပြုပြဋ္ဌာန်းသင့်ပါကြောင်း တင်ပြအပ်ပါတယ်။ ဥပဒေကြမ်း ပူးပေါင်းကော်မတီအနေနဲ့ ညှိနှိုင်းသဘောတူခဲ့တဲ့ လွှတ်တော်နှစ်ရပ် သဘောကွဲလွဲတဲ့ အပိုဒ်၊ အပိုဒ်ခွဲတွေ ကိုတော့ နောက်ဆက်တွဲပါ ကန့်လန့်ဖြတ်ဇယားနဲ့ ပြုစုတင်ပြထားရှိပါတယ်။ နာယကကြီးခင်ဗျာ။ ဒါကြောင့်မိုလို့ လွှတ်တော်နှစ်ရပ်သဘောကွဲလွဲတဲ့ စားသုံးသူကာကွယ်ရေး ဥပဒေကြမ်းနဲ့စပ်လျဉ်းပြီးတော့ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီအနေနဲ့ ပြည်ထောင်စု လွှတ်တော်ဆိုင်ရာ နည်းဥပဒေ ၈၂ နဲ့အညီ လွှတ်တော်ကို လေးစားစွာ အစီရင်ခံတင်ပြအပ်ပါတယ်။ အားလုံးကို အထူးပဲကျေးဇူးတင်ရှိပါတယ်ခင်ဗျာ။</speech>
<title>အထက်ပါ ဥပဒေကြမ်းနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ ဥပဒေကြမ်းရဲ့ သဘောကွဲလွဲချက်များနဲ့စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ အစီရင်ခံစာနှင့်ကန့်လန့်ဖြတ်ဇယားကို နောက်ဆက်တွဲဖြင့် ဖော်ပြထားပါသည်။ ပြည်ထောင်စုလွှတ်တော်ဆိုင်ရာ နည်းဥပဒေ ၈၃ နည်းဥပဒေခွဲ(ဂ)နဲ့အညီ လွှတ်တော်နှစ်ရပ် သဘော ကွဲလွဲတဲ့အချက်များနဲ့ တိုက်ရိုက်သက်ဆိုင်တဲ့ ပြင်ဆင်ချက်အဆို တင်သွင်းဆွေးနွေးလိုတဲ့ လွှတ်တော် ကိုယ်စားလှယ်ရှိပါက ဆွေးနွေးလိုတဲ့ အပိုဒ်၊ အပိုဒ်ခွဲနဲ့ အကြောင်းအရာကို ဖော်ပြလက်မှတ်ရေးထိုးပြီး ၂၅-၂-၂၀၁၉ ရက် (တနင်္လာနေ့)မွန်းလွဲတစ်နာရီ နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြား ရေးမှူးချုပ်ထံ အမည်စာရင်းတင်သွင်းနိုင်ကြောင်း ကြေညာပါတယ်။</speech>
</bill>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး နဝမနေ့ ရပ်နားကြောင်းနှင့် ဒသမနေ့ ကျင်းပမည့် နေ့ရက်နှင့် ကြေညာခြင်း</title>
<speech type="speaker">အစီအစဉ်(၁၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ (၁၁)ကြိမ်မြောက် ပုံမှန်အစည်းအဝေး နဝမနေ့ အစီအစဉ်ကို ရပ်နားပါမယ်။ အစည်းအဝေး ဒသမနေ့ကို ၂၀၁၉ ခုနှစ်၊ ဖေဖော်ဝါရီလ ၂၆ ရက် (အင်္ဂါနေ့) နံနက် ၁၀ နာရီကျင်းပပြုလုပ်မည်ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက် ပုံမှန်အစည်းအဝေး နဝမနေ့ အစည်းအဝေးကို နံနက် ၁၁:၅၀ နာရီတွင် ရပ်နားပါသည်။</speech>
</postface>
</transcript>
</doc>
