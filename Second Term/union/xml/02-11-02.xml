<doc>
<docinfo>
<docno>02-11-02.xml</docno>
<pdf>02-11-02.pdf</pdf>
<term value="02">ဒုတိယအကြိမ်</term>
<session value="11" />
<sittingday value="02" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက်ပုံမှန်အစည်းအဝေး ဒုတိယနေ့မှတ်တမ်း</title>
<date>၁၃၈၀ ပြည့်နှစ်၊ ပြာသိုလပြည့်ကျော် ၄ ရက် (၂၀၁၉ ခုနှစ်၊ ဇန်နဝါရီလ ၂၄ ရက်)(ကြာသပတေးနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် (၁၁)ကြိမ်မြောက်ပုံမှန်အစည်းအဝေး ဒုတိယနေ့ကို နံနက် ၁၀:ဝဝ နာရီင်ကျင်းပ ပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် ပြည်သူ့လွှတ်တော် ဥက္ကဋ္ဌ ဦးတီခွန်မြတ်က ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် (၁၁) ကြိမ်မြောက်ပုံမှန်အစည်းအဝေးရဲ့ ဒုတိယနေ့အစီအစဉ် စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါခင်ဗျား။</speech>
<speech type="mc">အားလုံး ထိုင်နိုင်ကြပါပြီခင်ဗျား။ ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း ၊</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက် ပုံမှန်အစည်းအဝေး ဒုတိယနေ့မှာ ပြည်ထောင်စု လွှတ်တော်ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်ထောင်စုလွှတ်တော် ကိုယ်စားလှယ်ဦးရေ စုစုပေါင်း ၆၅ရ ဦး ရှိပြီး ဒီကနေ့အစည်းအဝေးကို ၅၇၆ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၈၇.၆ရ ရာခိုင်နှုန်းရှိပြီး သုံးပုံတစ်ပုံထက်ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် (၁၁)ကြိမ်မြောက်ပုံမှန်အစည်းအဝေး ဒုတိယနေ့အစီအစဉ် ကြေညာခြင်း</title>
<speech type="speaker">အစီအစဉ်(၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက် ပုံမှန်အစည်းအဝေး ဒုတိယနေ့အစီအစဉ်ကို လွှတ်တော်ကိုယ်စားလှယ် များထံ ဖြန့်ဝေထားတဲ့အတိုင်း ဆက်လက်ဆောင်ရွက်သွားပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များအတွက် ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ လွှတ်တော်ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="245">ဒေါ်နန်းထွေးသူ(အဖွဲ့ဝင်၊ ကိုယ်စားလှယ်များစိစစ်ရေးကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယကကြီးရှင်။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက် ပုံမှန်အစည်းအဝေး ဒုတိယနေ့ ၂၄-၁-၂၀၁၉ ရက်နေ့မှာ အစည်းအဝေးသို့ တက်ရောက် နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား ကယားပြည်နယ် ဖားဆောင်း မဲဆန္ဒနယ်မှ ပြည်သူ့လွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီ အဖွဲ့ဝင်ဖြစ်သူ ကျွန်မ ဒေါ်နန်းထွေးသူက ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များကတော့ - - ဦးလဂန်ဇယ်ဂျုံး ဝိုင်းမော်၊ - ဒေါ်ဝင့်ဝါထွန်း ရှားတာ၊ - ဦးသန်းထွန်းမြင့် ကလေးဝ၊ - ဦးဝင်းမြင့်အောင် ဒီပဲယင်း၊ - ဦးစောသလေးစော ရွှေကျင်၊ - ဦးသောင်းဌေးလင်း ပုသိမ်ကြီး၊ - ဦးသောင်းအေး ညောင်ဦး၊ - ဒေါက်တာအောင်ထွန်းခိုင် ရေး၊ - ဒေါ်မိကွန်ချမ်း ပေါင်၊ - ဦးစောကျော်ဝင်းမောင် ကျိုက်မရော၊ - ဒေါ်နီနီမေမြင့် တောင်ကုတ်၊ - ဦးဇော်ဝင်း ကြည့်မြင်တိုင်၊ - ဦးဘိုဘိုဦး စမ်းချောင်း၊ - ဦးခင်မောင်ဝင်း - ဦးသိန်းတန် လှည်းကူး၊ - ဦးစိုးသူရထွန်း ကွမ်းခြံကုန်း၊ - ဒေါက်တာသက်သက်ခိုင် ဒဂုံ၊ - ဒေါ်ပြုံးကေသီနိုင် ကလော၊ - ဦးစိုင်းခတ္တိယ မိုင်းဆတ်၊ ဦးဌေးလွင်(ခ) ဦးဒီလုံး နမ့်စန်၊ - ဒေါ်နန်းမိုး မန်တုံ၊ - ဒေါ်နန်းခမ်းအေး နမ္မတူ၊ - ဦးခင်မောင်လတ် မြန်အောင်၊ - ဦးဇယ်ခေါင် ကချင်-၃၊ - ဒေါက်တာခွန်ဝင်းသောင်း ကချင်-၁၁၊ - ဦးမျိုးထပ်(ခ) ဆလိုင်းမျိုးထိုက် ချင်း-၁၂၊ - ဒေါ်ကျိန်ငိုက်မန် ချင်း-၇၊ - ဦးလှဦး စစ်ကိုင်း-၄။ - ဦးကိုကိုနိုင် စစ်ကိုင်း-၈၊ - ဦးတင်မောင်ဝင်း စစ်ကိုင်း-၁၀၊ - ဦးအောင်သိန်း - ဦးခင်အောင်မြင့် မန္တလေး-၈၊ - ဦးခင်ဇော်ဦး မွန်-၃၊ - ဦးစိုးသီဟ မွန်-၁၀၊ - ဦးမျိုးဝင်း - ဦးသက်ထွန်းအောင် - ဦးမောင်ကျော်ဇံ - ဦးညီစိန် - ဦးကြည်ဝင်း ဧရာဝတီ-၁၂ နှင့် - ဒေါက်တာပြည့်ဖြိုး ဧရာဝတီ-ရ တို့ဖြစ်ပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၄၀ ဦးရှိပြီး ယနေ့ခွင့်ပန်ကြားသူ ၄၁ ဦးဖြစ်တဲ့အတွက် စုစုပေါင်း ခွင့်ပန်ကြားသူ ၈၁ ဦးဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ ခွင့်ပန်ကြားတဲ့ ပြည်ထောင်စုလွှတ်တော်ကိုယ်စားလှယ် ၄၁ ဦးအား ခွင့်အဖြစ် ခွင့်ပြုပေးပါရန် လေးစားစွာ တင်ပြအပ်ပါတယ်ရှင်။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက် ပုံမှန်အစည်းအဝေးကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅ရ ဦး၊ ယခင်က ခွင့်ပြုထားသူ ၄၀ ဦး၊ ယနေ့ခွင့်ပန်ကြား၍ ခွင့်ပြုထားသူ ၄၁ ဦးဖြစ်တဲ့အတွက် ခွင့်ပြုထားသူ စုစုပေါင်း ၈၁ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေး တက်ရောက်မှုအခြေအနေ တင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Order">
<title>ပြည်ထောင်စုလွှတ်တော်က အတည်ပြုသည်ဟု မှတ်ယူရမည့် ဥပဒေကြမ်းများကို လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ကုန်အမှတ် တံဆိပ်မူပိုင်ခွင့်ဥပဒေကြမ်းနဲ့ စက်မှုဒီဇိုင်းမူပိုင်ခွင့်ဥပဒေကြမ်းတို့ကို အမျိုးသားလွှတ်တော်မှာ စတင်ဆွေးနွေး ခဲ့ပြီး လွှတ်တော်နှစ်ရပ်သဘောတူညီတဲ့ ဥပဒေကြမ်းအဖြစ် ၂၁-၁-၂၀၁၉ ရက်မှာ ပြည်ထောင်စုလွှတ်တော်သို့ ပေးပို့ထားပါတယ်။ ကုန်အမှတ်တံဆိပ်မူပိုင်ခွင့်ဥပဒေကြမ်းနဲ့ စက်မှုဒီဇိုင်းမူပိုင်ခွင့်ဥပဒေကြမ်းတို့ကို နိုင်ငံတော်သမ္မတက လက်မှတ်ရေးထိုး ထုတ်ပြန်နိုင်ဖို့အတွက် ၂၂-၁-၂၀၁၉ ရက်တွင် ပေးပို့ထားပါကြောင်းနဲ့ ပြည်ထောင်စု လွှတ်တော်ဆိုင်ရာ နည်းဥပဒေ ၈၁ အရ ပြည်ထောင်စုလွှတ်တော်က အတည်ပြုသည်ဟုမှတ်ယူ၍ မှတ်တမ်း တင်ကြောင်း ကြေညာပါတယ်။</speech>
</section>
<section value="Committee">
<title>ပြည်ထောင်စုလွှတ်တော် ဥပဒေကြမ်းပူးပေါင်းကော်မတီတွင် အဖွဲ့ဝင်များပြောင်းလဲတာဝန် ပေးအပ်ခြင်းနှင့်စပ်လျဉ်း၍ လွှတ်တော်၏ သဘောတူညီချက်ရယူခြင်း</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု လွှတ်တော်မှာ ဖွဲ့စည်းထားတဲ့ ဥပဒေကြမ်းပူးပေါင်းကော်မတီ အဖွဲ့ဝင်များဖြစ်တဲ့ ဦးသိန်းလွင် ကချင်ပြည်နယ် မဲဆန္ဒနယ်အမှတ်(၁၀) အစား ဒေါ်ကျိန်ငိုက်မန် ချင်းပြည်နယ် မဲဆန္ဒနယ်အမှတ်(၇)အားလည်းကောင်း၊ ဦးစိုးမိုး ဧရာဝတီတိုင်းဒေသကြီး မဲဆန္ဒနယ်အမှတ်(၁) အစား ဒေါ်လှဌေး(ခ) ဒေါ်အုန်းကြည် မန္တလေး တိုင်းဒေသကြီး မဲဆန္ဒနယ်အမှတ်(၄)အားလည်းကောင်း ပြောင်းလဲတာဝန်ပေးအပ်နိုင်ပါရန် အမျိုးသား လွှတ်တော်က ပေးပို့ထားတဲ့ အမိန့်ကြော်ငြာစာ(မူကြမ်း)ကိုလည်း လွှတ်တော်ကိုယ်စားလှယ်များထံ ဖြန့်ဝေ ထားပါတယ်။ တင်ပြပါဥပဒေကြမ်းပူးပေါင်းကော်မတီအဖွဲ့ဝင်များ ပြောင်းလဲတာဝန် ပေးအပ်ရန်ကိစ္စကို လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။ ၂ သဘောမကသူ ရှိပါသလားခင်ဗျာ။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် ပြည်ထောင်စုလွှတ်တော်ဆိုင်ရာ ဥပဒေ၊ နည်းဥပဒေများနဲ့အညီ ဆက်လက် ဆောင်ရွက်သွားမည်ဖြစ်ကြောင်း ကြေညာပါတယ်။</speech>
<title>ပြည်ထောင်စုလွှတ်တော် ပြည်သူ့ငွေစာရင်းပူးပေါင်းကော်မတီတွင် အဖွဲ့ဝင် ပြောင်းလဲတာဝန် ပေးအပ်ခြင်းနှင့်စပ်လျဉ်း၍ လွှတ်တော်၏ သဘောတူညီချက်ရယူခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု လွှတ်တော်မှာ ဖွဲ့စည်းထားတဲ့ ပြည်သူ့ငွေစာရင်းပူးပေါင်းကော်မတီအဖွဲ့ဝင် ဦးမာန်သောမောင်း ချင်းပြည်နယ် မဲဆန္ဒနယ်အမှတ်(၈) အစား ဦးမျိုးဝင်း မွန်ပြည်နယ် မဲဆန္ဒနယ်အမှတ်(၈)အား ပြောင်းလဲတာဝန် ပေးအပ်နိုင်ပါရန် အမျိုးသားလွှတ်တော်က ပေးပို့ထားတဲ့ အမိန့်ကြော်ငြာစာ(မူကြမ်း)ကိုလည်း လွှတ်တော် ကိုယ်စားလှယ်များထံ ဖြန့်ဝေထားပါတယ်။ တင်ပြပါ ပြည်သူ့ငွေစာရင်းပူးပေါင်းကော်မတီအဖွဲ့ဝင် ပြောင်းလဲတာဝန်ပေးအပ်ရန်ကိစ္စကို လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် ပြည်ထောင်စုလွှတ်တော်ဆိုင်ရာ ဥပဒေ၊ နည်းဥပဒေများနဲ့အညီ ဆက်လက်ဆောင်ရွက်သွားမည်ဖြစ်ကြောင်း ကြေညာပါတယ်။</speech>
</section>
<section value="Report">
<report>
<title>အမျိုးသားပညာရေးမူဝါဒ ကော်မရှင်၏ ၆ လတာကာလ (၂၀၁၈ ခုနှစ်၊ ဧပြီလ ၁၀ ရက်နေ့မှ အောက်တိုဘာလ ၉ ရက်နေ့အထိ)အတွင်း လုပ်ငန်းဆောင်ရွက်ခဲ့မှု အစီရင်ခံစာနှင့်စပ်လျဉ်း၍ အမျိုးသားပညာရေးမူဝါဒ ကော်မရှင်က လွှတ်တော်သို့ ရှင်းလင်းတင်ပြခြင်း ။</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အမျိုးသား ပညာရေးမူဝါဒကော်မရှင်ရဲ့ ၂၀၁၈ ခုနှစ်၊ ဧပြီလ ၁၀ ရက်နေ့မှ အောက်တိုဘာလ ၉ ရက်နေ့ထိ ၆ လတာ ကာလအတွင်း လုပ်ငန်းဆောင်ရွက်ခဲ့မှု အစီရင်ခံစာအမှတ်(၄)ကို ပညာရေးဝန်ကြီးဌာနရဲ့ ၁၇-၁-၂၀၁၉ ရက်စွဲပါစာအမှတ်၊ မူဝါဒ (အစီရင်ခံစာ)၂၀၁၉(၉၆၀)ဖြင့် ပြည်ထောင်စုလွှတ်တော်သို့ ပေးပို့ထားပါတယ်။ ယင်းအစီရင်ခံစာနဲ့စပ်လျဉ်းပြီး အမျိုးသားပညာရေးမူဝါဒကော်မရှင်က လွှတ်တော်သို့ ရှင်းလင်း တင်ပြဖို့ ဖြစ်ပါတယ်။</speech>
<speech><agency id="41">ဒေါက်တာမျိုးကြွယ်(ဥက္ကဋ္ဌ၊ အမျိုးသားပညာရေးမူဝါဒကော်မရှင်)</agency>လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်ထောင်စုဝန်ကြီးများ၊ ဒုတိယဝန်ကြီးများနှင့် ပြည်ထောင်စု လွှတ်တော် ကိုယ်စားလှယ်များအားလုံး မင်္ဂလာပါခင်ဗျား။ ကျွန်တော်ကတော့ အမျိုးသားပညာရေးမူဝါဒ ကော်မရှင် ဥက္ကဋ္ဌ ဒေါက်တာမျိုးကြွယ် ဖြစ်ပါတယ်။ အမျိုးသားပညာရေးမူဝါဒကော်မရှင်၏ စတုတ္ထ ၆ လတာ ကာလ ၁၀-၄-၂၀၁၈ မှ ၉-၁၀-၂၀၁၈ ရက်အတွင်း ဆောင်ရွက်ချက်များကို ပြည်ထောင်စုလွှတ်တော်သို့ တင်ပြသွားမှာဖြစ်ပါတယ်။ Power Point အသုံးပြုခွင့်ပေးပါရန် ခွင့်ပန်ကြားအပ်ပါတယ်ခင်ဗျာ။ ကျွန်တော်တို့ အမျိုးသားပညာရေးမူဝါဒကော်မရှင်ရဲ့ ဆောင်ရွက်ချက်များ၊ ပညာရေးကဏ္ဍအလိုက် လုပ်ငန်းဆောင်ရွက်ချက်များ၊ ဝန်ကြီးဌာနများနှင့် ပူးပေါင်းဆောင်ရွက်ခြင်း၊ အကြံပြုချက်များပေးပို့ခြင်း၊ နိုင်ငံတကာအဖွဲ့ အစည်းများနှင့် ပူးပေါင်းဆောင်ရွက်ခြင်း၊ အမျိုးသားသင်ရိုးညွှန်းတမ်းကော်မတီ၏ ဆောင်ရွက်ချက်များ၊ အမျိုးသားပညာရေးအဆင့်အတန်းနှင့် အရည်အသွေးအာမခံမှု အကဲဖြတ်ရေး ကော်မတီ၏ ဆောင်ရွက်ချက်များ၊ ပါမောက္ခချုပ်များကော်မတီ၏ ဆောင်ရွက်ချက်များ၊ အမျိုးသားပညာရေး မူဝါဒကော်မရှင်၏ သုံးသပ်အကြံပြုချက်များကို တင်ပြသွားမှာဖြစ်ပါတယ်။ Nextပထမဦးစွာ အမျိုးသားပညာရေးမူဝါဒကော်မရှင် ပြင်ဆင်ဖွဲ့စည်းခြင်းကို တင်ပြပါမယ်။ ပြည်ထောင်စု အစိုးရအဖွဲ့က ၂၈-၉-၂၀၁၆ ရက်တွင်ဖွဲ့စည်းခဲ့သည့် အမျိုးသားပညာရေးမူဝါဒကော်မရှင်၏ ဥက္ကဋ္ဌနှင့် အဖွဲ့ဝင်တစ်ဦး လစ်လပ်သဖြင့် ပြည်ထောင်စုအစိုးရအဖွဲ့ဟာ အမျိုးသားပညာရေးဥပဒေ ပုဒ်မ ၅ ပုဒ်မခွဲ(က) နှင့် ပုဒ်မခွဲ(ဃ)တို့အရ ပြည်ထောင်စုလွှတ်တော်ရဲ့ အတည်ပြုချက်ဖြင့် ပြည်ထောင်စုအစိုးရအဖွဲ့၏ ၂၀၁၈ ခုနှစ်၊ ဇွန်လ ၂၆ ရက်စွဲပါအမိန့်ကြော်ငြာစာအမှတ် (၇၅/၂၀၁၈) ဖြင့် အမျိုးသားပညာရေးမူဝါဒကော်မရှင် ကို ပြင်ဆင်ဖွဲ့စည်းခဲ့ပါတယ်။ ပြင်ဆင်ဖွဲ့စည်းခဲ့ရာတွင် ရေဆင်းစိုက်ပျိုးရေးတက္ကသိုလ်၊ ပါမောက္ခချုပ်(ငြိမ်း) ကျွန်တော် ဒေါက်တာမျိုးကြွယ်ကို ဥက္ကဋ္ဌအဖြစ်လည်းကောင်း၊ ရန်ကုန်အဝေးသင်တက္ကသိုလ်၊ တာဝန်ခံ ပါမောက္ခချုပ်(ငြိမ်း) ဦးမောင်မောင်အေးကို အဖွဲ့ဝင်အဖြစ်လည်းကောင်း ကော်မရှင်အဖွဲ့ဝင်အားလုံးက လျှို့ဝှက်မဲဖြင့် ဆန္ဒပြုဖွဲ့စည်းခဲ့ခြင်း ဖြစ်ပါတယ်။ ဆက်လက်၍ ပညာရေးကဏ္ဍအလိုက် အဆင့်ဆင့် ပြုပြင်ပြောင်းလဲမှုများကို ကျွန်တော်တို့ တင်ပြ ပါမယ်။ ပထမဦးဆုံးအနေနဲ့ အခြေခံပညာရေးကဏ္ဍအနေဖြင့် လုပ်ငန်းစဉ် (၂)ရပ် ဆောင်ရွက်ခဲ့ပါတယ်။ ပထမဦးဆုံးအနေနဲ့ အခြေခံပညာအဆင့် ကျောင်းသုံးဖတ်စာ စာအုပ်များဖြန့်ဝေအသုံးပြုမှုကို စီမံခန့်ခွဲရေး နှင့်စပ်လျဉ်း၍ တင်ပြလိုပါတယ်။ လက်ရှိအခြေအနေအရ နှစ်စဉ်ကျောင်းသားဦးရေ တိုးတက်မှုဟာ ၂၀၁၅-၂၀၁၆ မှာ ၈.၆၀ သန်း၊ ၂၀၁၆-၂၀၁ရ မှာ ၈.၈၉ သန်းနှင့် ၂၀၁၇-၂၀၁၈ ပညာသင်နှစ်မှာ ၉.၁ရ သန်း အထိ တိုးတက်လာတာကြောင့် တစ်နှစ်ထက်တစ်နှစ် ကျောင်းသားဦးရေ တိုးတက်နေတာကို တွေ့ရပါတယ်။ တိုးတက်နေတဲ့ ကျောင်းသားဦးရေနဲ့အတူ နိုင်ငံတော်မှ ကျောင်းသုံးစာအုပ်များ အခမဲ့ဖြန့်ဝေနေတဲ့အတွက် ကြောင့် နှစ်အလိုက် နိုင်ငံတော်မှကုန်ကျရတဲ့ ကုန်ကျစရိတ်ဟာ တိုးတက်လာတဲ့အခါမှာ ၂၀၁၅-၂၀၁၆ ပညာသင်နှစ်မှာ သန်းပေါင်း ၁၆,၀၀၀ ကျော်၊ ၂၀၁၆-၂၀၁ရ ပညာသင်နှစ်မှာ သန်းပေါင်း ၂၀,၀၀၀ ကျော်နဲ့ ၂၀၁၇-၂၀၁၈ ပညာသင်နှစ်မှာ သန်းပေါင်း၂၈,၀၀၀ ကျော်၊ ၂၀၁၈-၂၀၁၉ မှာ သန်းပေါင်း ၃၀,၀၀၀ ကျော် အထိအောင် တိုးမြှင့်ကုန်ကျခဲ့ကြောင်း တွေ့ရပါတယ်။ ဒါကြောင့်မို့လို့ ကော်မရှင်ဟာ ကျောင်းသုံးစာအုပ် ဖြန့်ချိရေးလုပ်ငန်း နောက်ခံသမိုင်း၊ ဆောင်ရွက် ခဲ့သောနည်းလမ်းများနှင့် အားနည်းချက်၊ အားသာချက်များ၊ ချမှတ်ဆောင်ရွက်နိုင်သောမူဝါဒအမျိုးမျိုး၊ ရွေးချယ်ကျင့်သုံးသင့်သည့်မူဝါဒနှင့် ရရှိနိုင်မည့် အကျိုးကျေးဇူးများကိုဖော်ပြပြီး မူဝါဒတစ်ရပ်ချမှတ်နိုင်ရန် ဝန်ကြီးဌာနကို အကြံပြုခဲ့ပါတယ်။ ဒီ ချမှတ်နိုင်တဲ့ မူဝါဒအမျိုးမျိုးကတော့ အခြေခံပညာအဆင့် ကျောင်းသားအားလုံးကို ဖတ်စာ စာအုပ် အခမဲ့ဖြန့်ဝေခြင်း၊ ထုတ်ငှားပြီးတော့ ပြန်သိမ်းတဲ့စနစ်ဖြင့် အခြားနိုင်ငံတွေမှာလည်း လုပ်ပါတယ် နှစ်စဉ်လက်ဆင့်ကမ်းခြင်း၊ အပိုင်ဝယ်ယူသုံးစွဲလိုသူများရှိပါကရောင်းချရေး စနစ်ကျင့်သုံးခြင်း၊ မူလတန်း ပိုင်းနှင့် အလယ်တန်းပိုင်းကိုသာ အခမဲ့ထုတ်ငှားစနစ်ဖြင့် လက်ဆင့်ကမ်းစနစ် ကျင့်သုံးပြီးတော့ အထက်တန်း ပိုင်းများကို ရောင်းချခြင်း၊ အတန်းလိုက်ပြဋ္ဌာန်းစာအုပ်အားလုံးကို နှစ်စဉ်ပုံနှိပ်ထုတ်ဝေခြင်းမပြုဘဲ ကျောင်းသား များအတွက် မဖြစ်မနေလိုအပ်သော ဘာသာရပ်များကိုသာရွေးထုတ်၍ ကျောင်းသားဦးရေအားလုံးအတွက် အပြည့်အစုံပုံနှိပ်ဖြန့်ဝေပြီး ကျန်စာအုပ်များကိုမူ ဆရာလက်စွဲဖြင့်သာ သင်ကြားစေခြင်းတို့ အကြံပြုခဲ့ ပါတယ်။ အဲဒီထဲမှာမှ ကျွန်တော်တို့ ရွေးချယ်ကျင့်သုံးသင့်သည့်မူဝါဒမှာ ကျောင်းသုံးစာအုပ်ကို အမျိုးအစား ကောင်းမွန်သောစက္ကူဖြင့်ရိုက်နှိပ်၍ ကျောင်းသားများထံထုတ်ငှားပြီး စာသင်နှစ်ဆုံးကာလတွင် ပြန်လည် သိမ်းဆည်းကာ နောင်ပညာသင်နှစ်များတွင် ကျောင်းသားသစ်များသို့ ပြန်လည်ထုတ်ငှားသောပုံစံဖြစ်ရန်၊ osoalao:Good Workbook, Exercise Book of a cy:9:wondascos osgodsejl:3203:Qo သီးခြားပုံနှိပ်ထုတ်၍ အခမဲ့ဝေငှသောစနစ်ကျင့်သုံးရန်၊ နှစ်စဉ်တိုးတက်လာတဲ့ ကျောင်းသားဦးရေ ပျက်စီး ပျောက်ဆုံးနိုင်တဲ့ ခန့်မှန်းအရေအတွက်တို့အတွက် ကြိုတင်ခန့်မှန်းတွက်ဆပြီး ဖြစ်နိုင်ချေ ၅၀ ရာခိုင်နှုန်း သာထုတ်လုပ်၍ အရန်အဖြစ်ထားရှိရန် စသဖြင့် လိုက်နာဆောင်ရွက်သင့်ကြောင်း ပညာရေးဝန်ကြီးဌာနသို့ အကြံပြုပါတယ်။ ဒီလိုဆောင်ရွက်ခြင်းအားဖြင့် ရရှိလာတဲ့အကျိုးကျေးဇူးများဟာ ကျောင်းသုံးစာအုပ်ထုတ်လုပ်ရေး အတွက် ကုန်ကျစရိတ်ကို နှစ်စဉ်လျှော့ချနိုင်ခြင်း၊ ကျောင်းသားများအား လိုအပ်သော စာရွက်စာတမ်းများ အခမဲ့ဝေငှသွားမည်ဖြစ်တဲ့အတွက်ကြောင့် မိဘပြည်သူများ၏ ယုံကြည်ကိုးစား မျှော်လင့်ချက်များကို စဉ်ဆက်မပြတ် ဖြည့်ဆည်းနိုင်ခြင်း၊ အခမဲ့ထုတ်ငှားပေးခြင်းကြောင့် ကျောင်းသားမိဘများ ငွေကြေး ကုန်ကျရမည့် ဝန်ထုပ်ဝန်ပိုးများ လျော့နည်းကျဆင်းစေခြင်း အကျိုးကျေးဇူးများရရှိနိုင်ကြောင်း ကျွန်တော် အစီရင်ခံစာ စာမျက်နှာ ၁၂ရ မှာ အသေးစိတ်ဖော်ပြချက်ကို လေ့လာနိုင်ပါတယ်ခင်ဗျာ။ အခြေခံပညာကဏ္ဍ ဒုတိယလုပ်ငန်းအနေနဲ့ ရန်ကုန်တိုင်းဒေသကြီး အခြေခံပညာကျောင်းများရှိ ကျောင်းသားဦးရေနှင့် စာသင်ခန်းဦးရေအခြေအနေ လေ့လာဆန်းစစ်ခြင်းကို တင်ပြမှာဖြစ်ပါတယ်။ ရန်ကုန်တိုင်းအတွင်းမှာ မြို့နယ်အားလုံးမှာ အခြေခံပညာ မူ၊ လယ်၊ ထက် ကျောင်းအမျိုးအစား သုံးမျိုးလုံး၌ ကျောင်းသားအနည်းအများ ကွာဟမှုမှာ အလွန်ကြီးမားပါတယ်။ ရန်ကုန်တိုင်းဒေသကြီးအတွင်းရှိ အခြေခံ ကျောင်းသား ၅၀ ရာခိုင်နှုန်းလောက်ဟာ အထက်တန်းကျောင်းများတွင်သာ သင်ယူကြပြီးတော့ အလယ်တန်း နှင့်မူလတန်းကျောင်းများမှာ ကျောင်းသားအရေအတွက် ရှိသင့်သည်ထက် နည်းပါးနေတာကို တွေ့ရ ပါတယ်။ အကျိုးဆက်ကတော့ အထက်တန်းကျောင်းများမှာ စာသင်ခန်းများမှာ ကျောင်းသားများ ပြည့်နေပြီးတော့ တစ်ခန်းကို ပျမ်းမျှအားဖြင့် ကျောင်းသား ၅၀ နဲ့အထက်ရှိတာကို တွေ့ရပါတယ်။ ဒီမှာကြည့်မယ်ဆိုရင် ကျွန်တော်တို့ Slide ထဲမှာဆိုရင် နည်း များ နဲ့တွေ့တဲ့အခါမှာ ၆ ယောက် ကနေပြီးတော့ ၂၄ ယောက်၊ ၄၈ ယောက် ရှိတဲ့ကျောင်းများနဲ့ အများဆုံး ၂,၀၀၀ ကျော်၊ ၆,၀၀၀ ကျော် အထိရှိတဲ့ ကျောင်းများကို တွေ့ရှိနိုင်တာကို ကျွန်တော်တို့ ကိုယ်စားလှယ်ကြီးများ ကြည့်ရှုနိုင်ပါတယ် acopii Nextil ဒါကြောင့်မို့လို့ ဖြစ်နေတဲ့အခြေအနေနဲ့ အဓိကအကြောင်းရင်းများကို လေ့လာပြီး သင့်တင့်သော စာသင်ခန်းအရွယ်အစားနှင့် ကျောင်းဝင်ဆံ့အင်အားများကို သတ်မှတ်ဆောင်ရွက်ရေး၊ ကျောင်းနယ်မြေ မူ၊ လယ်၊ ထက် ချိတ်ဆက်သင်ကျောင်းများ သတ်မှတ်ဆောင်ရွက်ရေး၊ နှစ်သုတ်တက်ကျောင်းများကို တစ်သုတ်တက်ကျောင်းများအဖြစ် ပြောင်းလဲဖွင့်လှစ်ရေး၊ ကျား၊ မ သီးခြားကျောင်းများကို ကျား၊ မ ပေါင်းစည်း ကျောင်းအဖြစ် ပြောင်းလဲဖွင့်လှစ်ရေးနှင့် အထူးရွေးချယ်သတ်မှတ်ထားတဲ့ကျောင်းများ ထူထောင်ဖွင့်လှစ်ရေး တို့ကို စဉ်းစားသင့်ကြောင်း ဝန်ကြီးဌာနသို့ ကျွန်တော်တို့အကြံပြုထားပါတယ်။ နာယကကြီးခင်ဗျား။ ဆရာအတတ်ပညာကဏ္ဍကို ဆက်လက်တင်ပြပါမယ်။ မြန်မာနိုင်ငံမှာ အခြေခံပညာဆရာ၊ ဆရာမများ၏ရာထူးအဆင့် သတ်မှတ်ချက်ဆိုင်ရာ လက်ရှိမူများကြောင့် မူလတန်း ကျောင်းများမှာ ဆရာ မမြဲခြင်း၊ ဆရာ မလုံလောက်ခြင်း၊ အတွေ့အကြုံနဲ့ ကျွမ်းကျင်မှုနည်းပါးတဲ့ ဆရာ များသာ များပြားနေခြင်း စတဲ့ပြဿနာကို အမြဲကြုံနေရပါတယ်။ ထို့ပြင် မူ၊ လယ်၊ ထက် ဆရာ၊ ဆရာမ များကို ပညာရှင်အဆင့် (၁)၊ (၂)၊ (၃)အဖြစ် ရာထူးအဆင့်သုံးဆင့် သတ်မှတ်ထားတာကို တွေ့ရပါတယ်။ မူလတန်းပြ၊ အလယ်တန်းပြ၊ အထက်တန်းပြဆိုတဲ့ မတူညီတဲ့ လုပ်ငန်းတာဝန် အမျိုးအစားများသာဖြစ်ပြီး ယခုကဲ့သို့ ရာထူးအဆင့်ဆင့်လုပ်တာတွေ မဖြစ်သင့်ပါ။ ဒါကြောင့်မို့လို့။ ကျွန်တော်အခြေခံပညာဆရာများရဲ့ ရာထူးအဆင့်အလိုက် သတ်မှတ်မှုနှင့် စပ်လျဉ်း၍ စီမံကိန်းနှင့် ဘဏ္ဍာရေးဝန်ကြီးဌာနကနေပြီးတော့ နိုင်ငံ့ဝန်ထမ်းများအကြား ပညာရှင်အဆင့်များနဲ့ ကျွမ်းကျင်အဆင့်များ သတ်မှတ်မှု ပြန်လည်သုံးသပ်ရေးအတွက် အကြံပြုချက်တောင်းခံရာတွင် အခြေခံပညာအဆင့် တစ်ခုချင်း တုန်းပင် ရာထူးတိုးမြှင့်ပေးနိုင်ရန် အကြံပြုပါတယ်။ ကျွန်တော်တို့ မူလတန်းမှာဆိုလည်း အဆင့် (၁)၊ (၂)၊ (၃)၊ အလယ်တန်းမှာဆိုလည်း အဆင့် (၁)၊ (၂)၊ (၃) စသဖြင့်ဒီလို အခြေခံပညာ ကျောင်းအုပ်ကြီးများ ကိုလည်း အဆင့် (၁)၊ (၂)၊ (၃) ဆိုပြီးတော့ အကြံပြု ဆောင်ရွက်ခဲ့ပါတယ်။ ဒါကြောင့်မို့လို့ အခြေခံ ပညာအဆင့်တစ်ခုချင်းမှာပင် ရာထူးအဆင့်သတ်မှတ်ရေးအတွက် အစီရင်ခံစာတွင် ဖော်ပြထားသော ဇယားများအရ သတ်မှတ်ထားသည့်အတိုင်း ရာထူးအဆင့်သတ်မှတ်ပုံ ပြောင်းလဲနိုင်ရန် အကြံပြုခဲ့ပါတယ်။ ဒါကကျောင်းအုပ်ကြီးများ။ Next ဆက်လက်၍ နည်းပညာ၊ သက်မွေးပညာရေးနှင့် လေ့ကျင့်ရေးကဏ္ဍကို ဖော်ပြပါမယ်။ နှစ်စဉ်တိုးပွားလာတဲ့ ကျွန်တော်တို့ လူဦးရေအတွက် စားနပ်ရိက္ခာ ဖူလုံရေးနှင့် အာဟာရပြည့်ဝစေရေးအတွက် မွေးမြူရေးကဏ္ဍကို ဦးစားပေးဆောင်ရွက်မည်ဖြစ်ရာ စိုက်ပျိုးရေး နိုင်ငံဖြစ်သည့်အလျောက် မြန်မာနိုင်ငံအနေဖြင့် အရည်အချင်းပြည့်ဝသည့် မွေးမြူရေးပညာရှင်များနှင့် ကုသရေးပညာရှင်များကို အလုံအလောက် မွေးထုတ်ပေးရမည်ဖြစ်ပါတယ်။ မွေးမြူရေးနဲ့ ကုသရေးပညာရှင် အဖြစ်(Specialist)များ မွေးထုတ်ပေးရာတွင် စာတွေ့သာမက လက်တွေ့ပါ ကျွမ်းကျင်တတ်မြောက်စေရန် အရေးကြီးပါတယ်။ ဒါကြောင့်မို့လို့ လက်တွေ့ကျွမ်းကျင်စေရေး မွေးမြူရေးဆိုင်ရာ ဆေးတက္ကသိုလ် တွင် """"သရုပ်ပြလက်တွေ့မွေးမြူရေးခြံ"""" များနှင့် """"တက္ကသိုလ်ဆေးရုံ""""တို့ ဖွံ့ဖြိုးတိုးတက်အောင် ဆောင်ရွက် ရေးကို ဦးစားပေးလုပ်ငန်းအဖြစ် မဖြစ်မနေဆောင်ရွက်ရန် အကြံပြုတင်ပြခဲ့ပါတယ်။ နာယကကြီးခင်ဗျား။ အဆင့်မြင့်ပညာရေးကဏ္ဍအနေနဲ့ ဆောင်ရွက်ခဲ့တဲ့ လုပ်ငန်းစဉ် (၇)ရပ်ကို တင်ပြ ပါမယ်။ လုပ်ငန်းစဉ် (၆)ရပ်ကတော့ အကြံပြုစာတမ်း၊ သုတေသနနဲ့ ပညာရပ်ဆိုင်ရာ ဆွေးနွေးပွဲများ၊ တက္ကသိုလ်၊ ဒီဂရီကောလိပ်များသို့ လေ့လာရေးခရီးနှင့် သင်တန်းပို့ချမှုများ ပါဝင်ပါတယ်။ ပထမဦးဆုံး အကြံပြုစာကတော့ စိုက်ပျိုးရေး၊ ဆည်မြောင်းနဲ့ အစားအသောက်ဆိုင်ရာ အင်ဂျင်နီယာဘာသာရပ်များ တိုးချဲ့ဖွင့်လှစ်ရေးအတွက် အကြံပြုခြင်းဖြစ်ပါတယ်။ ရန်ကုန်နည်းပညာတက္ကသိုလ် ယခင်စက်မှုတက္ကသိုလ်မှာ စိုက်ပျိုးရေးအင်ဂျင်နီယာဘွဲ့သင်တန်းကို ၁၉၆၂ ခုနှစ်တွင် စတင်ဖွင့်လှစ်ခဲ့ ပြီးတော့ ၁၉၇၁-၁၉၇၂ ပညာ သင်ချိန်အထိ သင်ကြားပေးခဲ့ပြီးတော့ ၁၉၇၂ ခုနှစ်မှာ သင်ကြားမှုရပ်ဆိုင်းခဲ့ပါတယ်။ စိုက်ပျိုးရေးနိုင်ငံ ဖြစ်ပြီးတော့ စိုက်ပျိုးရေးအင်ဂျင်နီယာဘာသာရပ်ကို အထူးပြုအနေနဲ့ လေ့လာမှုမပြုခဲ့နိုင်တာဟာ ၁၉၇၂ ကနေ ယနေ့ြစ်ပါတယ်ခင်ဗျာ။ ဒါကြောင့်မိုလို့ စိုက်ပျိုးရေးနိုင်ငံမှာ စိုက်ပျိုးရေးအင်ဂျင်နီယာ အရေးပါတဲ့ စိုက်ပျိုးရေးအင်ဂျင်နီယာဘာသာရပ်ကို သင်ကြားရန် လိုအပ်လာပါတယ်။ ထို့အတူပဲ အစားအသောက်ဆိုင်ရာ သိပ္ပံနှင့်နည်းပညာ (Food Science and Technology)၊ နောက်အစားအသောက်ဆိုင်ရာ အင်ဂျင်နီယာပညာ (Food Engineering) စသည်ဖြင့် ဘာသာရပ်များကို သက်ဆိုင်ရာတက္ကသိုလ်၊ ကောလိပ်များမှာ ကျွန်တော်တို့ တိုးချဲ့ဖွင့်လှစ်ပေးဖို့ အကြံပြုခဲ့ပါတယ်။ လက်ရှိ ရေဆင်းစိုက်ပျိုးရေးတက္ကသိုလ်မှာတော့ အစားအသောက်နဲ့ သိပ္ပံနည်းပညာရယ်၊ စိုက်ပျိုးရေးအင်ဂျင်နီယာ အထူးပြုဘွဲ့ကို ၂၀၁ရ ခုနှစ်၊ နိုင်ဝင်ဘာလမှာ စတင်ဖွင့်လှစ်သင်ကြားလျက်ရှိပါတယ်။ ဘွဲ့ကတော့ ၂၀၂၀၂၀၂၁ လောက်မှာ ဒီကျောင်းသား/ကျောင်းသူများဟာ ဘွဲ့ရရှိမှာဖြစ်ပါတယ်။ ထို့အတူပဲ Vocational Education 326$. AGTI cod posmod gos in:67:39yeusquosaurse:cos? AGTI consigos ပေးအပ်နိုင်အောင်လည်း ပညာရေးဝန်ကြီးဌာနနဲ့ ညှိနှိုင်းဆွေးနွေးပြီးတော့ လာမယ့် ပညာသင်နှစ်မှာ GTI ကျွန်တော်တို့ ၃ ကျောင်းကနေ ၄ ကျောင်းအထိအောင် တစ်နိုင်ငံလုံးမှာရှိတဲ့ GTI ကျောင်းများမှာ Posqic:69:3əqws Agricultural Machinery Diploma dico: saozn. als cossos, 32020 ပြီးတော့ ဆွေးနွေးလျက်ရှိပါတယ်။ နောက်တစ်ခုကတော့ ဒုတိယလုပ်ငန်းစဉ်ဖြစ်တဲ့ ပညာရေးဝန်ကြီးဌာနအောက်တွင်ရှိသော အဆင့်မြင့် ပညာကျောင်းများရှိ ဆရာ၊ ဆရာမများ ကျောင်းပြောင်းရွှေ့ တာဝန်ထမ်းဆောင်ခြင်းဆိုင်ရာ သုတေသန နှင့်စပ်လျဉ်း၍ တင်ပြပါမယ်။ ဒီနေရာမှာ ပညာရေးဝန်ကြီးဌာနအောက်ရှိ တက္ကသိုလ်၊ ဒီဂရီ ကောလိပ် ပေါင်း ၁၃၄ ကျောင်းကို အုပ်စု (၄)ခုခွဲပြီး လေ့လာခဲ့ပါတယ်။ ဒီလေ့လာခဲ့တဲ့အခါမှာ နည်းပညာ၊ ကွန်ပျူတာ၊ ဝိဇ္ဇာသိပ္ပံစသည်ဖြင့် ကျောင်းတွေရှိတဲ့အခါမှာ အများစုဟာ ကျွန်တော်တို့က ကျောင်းတစ်ကျောင်းတည်းတွင် အတည်တကျ ထမ်းဆောင်လုပ်ပြီးတော့ ၉ ရာခိုင်နှုန်း ပါဝင်ခြင်းလောက်ကသာ ရွှေ့ပြောင်းထမ်းဆောင် လိုတာကိုတွေ့ရပါတယ်။ ထို့အတူပဲ ကျောင်းများအားလုံးတွင်ရှိတဲ့ ကျောင်းဆရာ၊ ဆရာမအားလုံးရဲ့ တခြားကျောင်းများ ရှိတဲ့ ကျောင်းဆရာ၊ ဆရာမအားလုံးကိုလည်း Survey လုပ်ကြည့်တဲ့အခါမှာ ကျွန်တော်တို့ဟာ တစ်ကျောင်း တည်းကိုပဲ အတည်တကျ ထမ်းဆောင်လိုပြီးတော့ အနည်းစုကသာ ကျောင်းပြောင်းရွှေ့ထမ်းဆောင်လိုတာကို တွေ့ရပါတယ်။ ဒါကြောင့်မို့လို့ ကျွန်တော်တို့အနေနဲ့ အကြံပြုတာကတော့ နောင်တစ်ချိန်မှာ Autonomous University ဖြစ်လာမယ်ဆိုရင် ကျွန်တော်တို့ဟာ ကိုယ့်တက္ကသိုလ်နဲ့ ကိုယ့်ကျောင်းနဲ့ကိုယ်ပဲ အပြောင်းအရွှေ့ ရှိနေမည်မဟုတ်ဘဲနဲ့ အတော်ဆုံး Outstanding ဖြစ်တဲ့ ဆရာ၊ ဆရာမများကိုသာ ရွေးချယ်သတ်မှတ် ပြီးတော့ သက်ဆိုင်ရာဘာသာရပ်အလိုက် ကျွန်တော်တို့ အထူးပြုပြီးတော့ သုတေသနပါတွဲဖက်ပြီးတော့ လေ့လာနိုင်မှာ ဖြစ်နိုင်ပါတယ်။ နောက် ကျွန်တော်တို့ တတိယလုပ်ငန်းစဉ်ဖြစ်တဲ့ တက္ကသိုလ်များတွင် e-Library, Digital Library နှင့် Website များ ထူထောင်ရေးကို တင်ပြပါမယ်။ မြန်မာနိုင်ငံတက္ကသိုလ်များရဲ့ လှုပ်ရှားမှုလုပ်ငန်းနဲ့ သုတေသနလုပ်ငန်းကို အများပြည်သူများနှင့် နိုင်ငံတကာမှသိရှိနိုင်ရန် ပိုမိုလျင်မြန်သောနည်းလမ်းများ အဖြစ် အသုံးပြုပြီးတော့ Website များ ထူထောင်ကြရမှာဖြစ်ပါတယ်။ လက်ရှိကျောင်း (၁၃၃) ကျောင်းတွင် အင်တာနက်ချိတ်ဆက် အသုံးပြုနေသည့် ကျောင်းပေါင်း (၁၂၃)ကျောင်းရှိပါတယ်။ နောက် e-Library ထောင်ထားတဲ့ကျောင်းဟာ (၅၄)ကျောင်းရှိပြီး ကျန်တဲ့ (၇၉)ကျောင်းမှာ e-Library ထူထောင်မထားရ သေးကြောင်း တွေ့ရှိရပါတယ်။ ဒါကြောင့်မိုလို့ e-Library များထူထောင်ပြီးတော့ Website များ ထောင်ပြီးတော့ ကွန်ပျူတာနဲ့ ဆက်သွယ်ရေးနည်းပညာများကို အခြေပြုပြီးတော့ Electronic Resource များဖြင့် ဝန်ဆောင်မှုကို နိုင်ငံတကာနည်းတူ Online စနစ်၊ Computer Network စနစ် ဂျာနယ်တွေ ရှာတဲ့စနစ် သုံးစွဲခြင်းအားဖြင့် သင်ကြားရေးနဲ့ သုတေသနကို ခေတ်မီမီနိုင်ငံတကာနည်းတူ ရရှိနိုင်မည်လို့ ကျွန်တော်တို့ သုံးသပ်ပြီးတော့ ပညာရေးဝန်ကြီးဌာနကို အကြံပြုခဲ့ပါတယ်။ စတုတ္ထလုပ်ငန်းစဉ်ကတော့ """"တက္ကသိုလ်များတွင် နိုင်ငံတော်ဖွံ့ဖြိုးတိုးတက်ရေးအတွက် လိုအပ် GP od ossosqdąp:0secossos os papessacens 2760330999$ (Research Center/ Research Institute)များ တည်ထောင်၍ သုတေသနများ ပြုလုပ်နိုင်ပါတယ်။ တတ်ကျွမ်းမှုအခြေပြု ပညာရပ်များ ဖြစ်တဲ့ ဆေးပညာ၊ အင်ဂျင်နီယာ၊ စိုက်ပျိုးရေး၊ စီးပွားရေး၊ ဥပဒေပညာ စသည့်ဘာသာရပ်များကို တိုးချဲ့ သင်ကြားပေးနိုင်ရန်နှင့် မြန်မာနိုင်ငံမှာ ယခင်တုန်းက ဖွင့်လှစ်သင်ကြားပေးနိုင်ခဲ့ခြင်းမရှိတဲ့ ရေအရင်း အမြစ်ဆိုင်ရာ၊ ရေထွက်ပစ္စည်းဆိုင်ရာသိပ္ပံ၊ သီးနှံသစ်တော ရောနှောစိုက်ပျိုးသည့်ပညာ၊ အစားအသောက် သိပ္ပံနှင့် နည်းပညာ၊ Tourism စသည်ဖြင့် ဘာသာရပ်များကို ထပ်မံဖွင့်လှစ် သင်ကြားပေးနိုင်ရေးအတွက် လိုအပ်ချက်များကို ဆန်းစစ်သုတေသနပြုပြီး မူဝါဒများချမှတ်နိုင်ရန်အတွက် ကော်မရှင်က လေ့လာလျက် ရှိကြောင်းပြောလိုပါတယ်။ ကျွန်တော်တို့ နောက်တစ်ခုအနေနဲ့ကတော့ ဓာတုဗေဒဘာသာရပ်ဟာ ရေအရင်းအမြစ်၊ မြေထု၊ သဘာဝပတ်ဝန်းကျင်၊ လူတို့ နေ့စဉ်စားသုံးနေသည့် အစားအသောက်၊ ရေတို့နှင့်ဆက်နွယ်မှုများရှိနေသည့် အတွက်ကြောင့် ဓာတုပစ္စည်းများရဲ့ ကောင်းကျိုးဆိုးကျိုးတို့ကို ပြည်သူများသိရှိပါတယ်။ ဒါကြောင့်မိုလို့ ကော်မရှင်ဟာ ဓာတုဗေဒဘာသာရပ်နဲ့ လိုအပ်နေတဲ့ ရိုးရိုးဓာတုဗေဒဘာသာရပ်တွေမှာမကပဲ အသုံးချ 3507603maqdap:loooo 3a09:3262soda esposop6u3 Food Chemistry, Environmental Chemistry, Pesticide Chemistry owlę 8333p:quodsage:0; 2:00:60:18:GODş 3076030i ပိုမိုတိုးချဲ့သင်ကြားပေးဖို့ ကျွန်တော်တို့ ဟာ ဆွေးနွေးပြီးတော့ ပညာရေးဝန်ကြီးဌာနကို အကြံပြုခဲ့ ပါတယ်။ ဆက်လက်ပြီးတော့ ဒါကတော့ တက္ကသိုလ်များကို သုတေသနဌာနနဲ့ စာကြည့်တိုက်များကို လေ့လာရေး ခရီးသွားရောက်ခြင်းပဲ ဖြစ်ပါတယ်။ ပညာရေးကော်မရှင်ဟာ သင်ကြားသင်ယူလုပ်နေတဲ့ တက္ကသိုလ်များကို လိုက်ပြီးတော့ လေ့လာပြီးတော့ သက်ဆိုင်ရာ အားနည်းချက်၊ အားသာချက်များနဲ့ ပေါင်းစပ်ညှိနှိုင်းပြီးတော့ ကျွန်တော်တို့ ပညာရေးဝန်ကြီးဌာနကို အကြံပြုလျက်ရှိပါတယ်။ နောက်တစ်ခုအနေနဲ့ကတော့ သတ္တမလုပ်ငန်းစဉ်ကတော့ အမျိုးသားပညာအဆင့်မြင့်ပညာ ဖွံ့ဖြိုးရေး mpê: (NIHED-National Institute for Higher Education Development)o Gosedèc Goran ကောင်စီရဲ့ အကူအညီနဲ့ ကျွန်တော်တို့က အကောင်အထည်ဖော်လျက်ရှိပါတယ်။ အမျိုးသားအဆင့်မြင့်ပညာ ဖွံ့ဖြိုးရေးကျောင်းမှာ ဗဟိုအဆင့်နည်းပြများနှင့် အလုပ်ရုံဆွေးနွေးပွဲများ ကျင်းပခြင်း၊ ဗဟိုအဆင့်နည်းပြ များ အပါအဝင် တက္ကသိုလ် (၁၁)ခုမှ တက်ရောက်လာသော အဆင့်မြင့်အရာထမ်း (၅၅)ဦးတို့နှင့် အလုပ်ရုံ ဆွေးနွေးပွဲကျင်းပခြင်း၊ နောက်နိုင်ငံတစ်ဝန်းရှိ တက္ကသိုလ်၊ ဒီဂရီကောလိပ်အားလုံးရဲ့ ပါမောက္ခချုပ်၊ ဒုတိယ ပါမောက္ခချုပ်များ စုစုပေါင်း (၃၀၀)ဦးခန့် တက်ရောက်တဲ့ ညီလာခံကျင်းပခြင်း၊ ဦးစီးကော်မတီ အစည်းအဝေး ကျင်းပခြင်း၊ နောင်ဆက်လုပ်မယ့် လုပ်ငန်း များကို အကောင်အထည်ဖော်ခြင်းစသည်တို့ကို ပြုလုပ်ပါတယ်။ ဒီလို စီမံခန့်ခွဲမှု၊ ခေါင်းဆောင်မှုသင်တန်း များပြုလုပ်ပေးခြင်းအားဖြင့် မြန်မာ့တက္ကသိုလ် များတွင် စီမံခန့်ခွဲရေးစွမ်းရည်နှင့် သုတေသနပိုမိုပြုလုပ် နိုင်မည့်စွမ်းရည်များ အားကောင်းလာပြီး သုတေသန ရလဒ်များ ထွက်ပေါ်လာမှာဖြစ်ပါတယ်။ နာယကကြီးခင်ဗျား။ လူတိုင်းအကျုံးဝင်ပညာရေးကဏ္ဍကို ဆက်လက်တင်ပြပါမယ်။ ဤကဏ္ဍတွင် ခရိုင်လုံးကျွတ် အခြေခံစာတတ်မြောက်ရေးလုပ်ငန်းမှ စာတတ်မြောက်လာသူများအတွက် စာဖတ်ရှိန် မြှင့်တင်ရေးအစီအစဉ်များနှင့် စဉ်ဆက်မပြတ် ပညာရေးအစီအစဉ်များကို ဆက်လက်ဆောင်ရွက်ပေးရန် အကြံပြုခြင်း၊ နောက် ကျောင်းပြင်ပမူလတန်းပညာရေးနှင့် ကျောင်းပြင်ပ အလယ်တန်းပညာရေးများ၊ UNESCO၊ UNICEF တို့နဲ့ ဆက်စပ်နေသော ဆောင်ရွက်နေသော ကျောင်းပြင်ပလုပ်ငန်းတွေကိုလည်း နည်းပြသင်တန်းများ၊ လုပ်ငန်းဆွေးနွေးပွဲများသို့ တက်ရောက်ဆွေးနွေး အကြံပြု ခြင်းများကိုလည်း ဆက်လက်ဆောင်ရွက်ပါတယ်။ ဒီဟာဆိုရင် ဒဂုံမြို့နယ်ရှိ မေရီချက်ပ်မင်း နားမကြားသောကလေးများကျောင်း၊ ရန်ကုန်မျက်မမြင် ကျောင်းနဲ့ ဧဒင်မသန်စွမ်းသက်ငယ်များ ပြုစုရာရိပ်မြုံ တို့သို့ သွားရောက်ကွင်းဆင်းပြီးတော့ အားနည်းနေတဲ့၊ ချို့တဲ့နေတဲ့ကလေးများရဲ့ မသန်စွမ်းကလေးများရဲ့ ပညာသင်ကြားမှုနဲ့ အခြားအသက်မွေးဝမ်းကျောင်း ဆိုင်ရာလုပ်ငန်းများကို လက်တွေ့မျက်မြင် သိရှိရပြီးတော့ လူတိုင်းအကျုံးဝင်ပညာရေးစနစ် အကောင် အထည်ဖော်ဆောင်ရွက်နေသည့် လုပ်ငန်းများကို အထောက်အကူပြုနိုင်ရန် အကြံပြုပါတယ်။ နောက်တစ်ခုအနေနဲ့ကတော့ အခြားဝန်ကြီးဌာနများနှင့် ပူးပေါင်းဆောင်ရွက်ခြင်းများကို တင်ပြ ပါမယ်။ ပညာရေးဝန်ကြီးဌာနနှင့် ဆက်စပ်ဝန်ကြီးဌာနများက ပညာရေးဆိုင်ရာ သဘောထားမှတ်ချက် တောင်းခံလာမှုနှင့် စပ်လျဉ်းပြီးတော့ လိုအပ်သော အချက်အလက်များကို တောင်းခံမေးမြန်းပြီး လေ့လာ စိစစ်အကြံပေးခဲ့ပါတယ်။ အခြေခံပညာရေးကဏ္ဍတွင် သဘောထားမှတ်ချက် (၁၀)ခု၊ ဆရာအတတ်ပညာ ကဏ္ဍတွင် သဘောထားမှတ်ချက် (၂)ခု၊ နည်းပညာတွင် (၂)ခု၊ အဆင့်မြင့်ပညာကဏ္ဍတွင် သဘောထား မှတ်ချက် (၄၄)ခု၊ တက္ကသိုလ်ဝင်ခွင့်ဆိုင်ရာ သဘောထားမှတ်ချက် (၂)ခုနဲ့ စုစုပေါင်း သဘောထားမှတ်ချက် (၆၀)ခုကို အကြံပြုပေးခဲ့ပါတယ်။ ပညာရေးဝန်ကြီးဌာနလက်အောက်ရှိ တက္ကသိုလ်များနှင့် နိုင်ငံတကာတက္ကသိုလ်များ၊ အဖွဲ့အစည်း များအကြား ပညာရပ်ပူးပေါင်းဆောင်ရွက်ရေး နားလည်မှုစာချွန်လွှာ၊ သဘောတူညီမှုစာချွန်လွှာ၊ စိတ်ဝင်စားမှု စာချွန်လွှာနှင့် ရည်ရွယ်တဲ့စာချွန်လွှာများကို ရေးထိုးနိုင်ရန်အတွက် ကော်မရှင်ကို သဘောထားမှတ်ချက်များ တောင်းခံလာမှုအပေါ်မှာ သတ်မှတ်ချက် (၈)ချက်ဖြင့် စိစစ်သုံးသပ်ပြီး အကြံပြုသဘောထား မှတ်ချက်ကို ကျွန်တော်တို့ အကြံပြုပေးပို့ခဲ့ပါတယ်။ နောက်တစ်ခုကတော့ ကျွန်တော်တို့ နိုင်ငံတကာအဖွဲ့အစည်းများနှင့် ကော်မရှင်နဲ့ ပူးပေါင်း ဆောင်ရွက်ခြင်းများကို တင်ပြပါမယ်။ ကော်မရှင်သည် ယူနက်စကိုမြန်မာ၊ ဗြိတိသျှကောင်စီ၊ ဂျပန် အပြည်ပြည်ဆိုင်ရာ ပူးပေါင်းဆောင်ရွက်ရေးအေဂျင်စီ၊ အာရှဖွံ့ဖြိုးရေးဘဏ် စတဲ့နိုင်ငံတကာ မိတ်ဖက် အဖွဲ့အစည်းများမှ လာရောက်ပြီးတော့ ဆွေးနွေးပြီးတော့ ကျွန်တော်တို့ ပညာရေးဆိုင်ရာကိစ္စများကို ပူးပေါင်းဆောင်ရွက်ပြီးတော့ ပညာရေးဝန်ကြီးဌာနကို အကြံပြု ပေးပို့ခဲ့ပါတယ်။ ပညာရေးဝန်ကြီးဌာနနှင့် နိုင်ငံတကာမိတ်ဖက်အဖွဲ့အစည်းများ ပူးပေါင်းပါဝင်တဲ့ အစည်းအဝေးများနှင့် အလုပ်ရုံဆွေးနွေးပွဲများ ကိုလည်း ကော်မရှင်အဖွဲ့ဝင်များ၊ ကော်မတီ(၃)ခုမှ အဖွဲ့ဝင်များ တက်ရောက်ဆွေးနွေးခဲ့ကြပါတယ်။ ပညာရေးကဏ္ဍမှာ လူမှုအဖွဲ့အစည်းမှာ လိုအပ်လျက်ရှိတဲ့ ပညာရပ်ဆိုင်ရာ ဟောပြောပွဲများ၊ အဝေးသင်ပညာရေး၊ နည်းပညာ၊ သက်မွေးပညာရေးနဲ့ လေ့ကျင့်ရေး၊ စိုက်ပျိုးရေးဆိုင်ရာဗဟုသုတများ၊ နည်းပညာဆိုင်ရာ ဗဟုသုတများဟောပြောပွဲများကို ပညာရေးမူဝါဒကော်မရှင်မှာ နိုင်ငံတကာတက္ကသိုလ် များမှ ပညာရှင်များက လာရောက်ဟောပြော ပို့ချဆွေးနွေးပြီးတော့ တွေ့ရှိတဲ့အတွေ့အကြုံများအရ အကြံပြုချက်များကို ကျွန်တော်တို့က ပညာရေးဝန်ကြီးဌာနသို့ တင်ပြခဲ့ပါတယ်။ နောက်ပြည်ပသို့ လေ့လာရေးခရီးသွားရောက်ခြင်းကို တင်ပြပါမယ်။ လက်တွေ့ကျတဲ့ ပညာရေး မူဝါဒများကို ချမှတ်ရာတွင် အထောက်အကူပြုစေရန်အတွက် နိုင်ငံတကာမှာ ဆောင်ရွက်လျက်ရှိသော ပညာရေးပြုပြင်ပြောင်းလဲမှုဖြစ်စဉ်များကို လေ့လာပြီး အတွေ့အကြုံရယူရန် ကော်မရှင်ဥက္ကဋ္ဌနဲ့ အဖွဲ့ဝင် များဟာ မလေးရှား၊ ဗီယက်နမ်၊ ပြင်သစ် စသဖြင့်နိုင်ငံများကို လေ့လာရေးခရီးများ သွားရောက်ခြင်း၊ ပညာရေးညီလာခံများ၊ ဆွေးနွေးပွဲများတွင် တက်ရောက်ပါဝင်ဆွေးနွေးခြင်းပြုလုပ်ခဲ့ပါတယ်။ နာယကကြီးခင်ဗျား။ အမျိုးသားသင်ရိုးညွှန်းတမ်းကော်မတီရဲ့ ဆောင်ရွက်ချက်များကို ဆက်လက် တင်ပြပါမယ်။ အမျိုးသားသင်ရိုးညွှန်းတမ်းကော်မတီဟာ KG+12 စနစ်သစ် သင်ရိုးညွှန်းတမ်းဆိုင်ရာ ပြင်ဆင်တည်းဖြတ်ခြင်း လုပ်ငန်းများကို ဆောင်ရွက်တဲ့အခါမှာ ကော်မတီဟာ ၂၀၁၉-၂၀၂၀ ပညာသင် နှစ်တွင် ပြဋ္ဌာန်းသင်ကြားမည့် မူလတန်းအဆင့် Grade 3 တွင် ဘာသာရပ် ၉ ခု၊ ကျောင်းသုံးစာအုပ် (Textbook) ၁၀ အုပ်နဲ့ ဆရာ လမ်းညွှန်စာအုပ် ၁၀ အုပ်၊ အလယ်တန်းအဆင့် Grade 6 တွင် ဘာသာရပ် ၉ ခု အတွက် ကျောင်းသုံးစာအုပ် ၁၂ အုပ်နှင့် ဆရာလမ်းညွှန်စာအုပ် ၁၂ အုပ်တို့ကို စိစစ်ပြင်ဆင်တည်းဖြတ်ပြီး အတည် ပြုခြင်းလုပ်ငန်းကို ဆောင်ရွက်ခဲ့ပါတယ်။ ကော်မတီဥက္ကဋ္ဌဦးဆောင်တဲ့ အဖွဲ့ဝင်(၁၀)ဦးဟာ ပညာရေးပြုပြင်ပြောင်းလဲမှု အစီအစဉ် အရ သူငယ်တန်း + ၁၂ တန်း စနစ်သစ်သင်ရိုးရဲ့ ၂၀၁၈-၂၀၁၉ ပညာသင်နှစ်တွင် သင်ကြားနေသည့် Grade-2 သင်ရိုးသစ်အတွက် ကျောင်းအုပ်စုအဆင့် ဆွေးနွေးပွဲပြုလုပ်လျက်ရှိသော လှည်းကူးမြို့နယ်ကျောင်းနှင့် မှော်ဘီမြို့နယ် အထက(၁) မှော်ဘီကျောင်းများကို သွားရောက်လေ့လာခဲ့ပြီးတော့ သင်တန်းတာဝန်ခံ ဆရာ၊ ဆရာမများ၊ သင်တန်းသား၊ သင်တန်းသူများနှင့် တွေ့ဆုံဆွေးနွေးခဲ့ပါတယ်။ တွေ့ရှိချက်များကို ကျွန်တော်တို့က အစီရင်ခံစာမှာ နောက်ဆက်တွဲ(စ)ဖြင့် တင်ပြထားပါတယ်။ ကော်မတီဟာ ပညာရေးဝန်ကြီးဌာနက သဘောထားမှတ်ချက် တောင်းခံလာတဲ့ ကိစ္စရပ်များ ၂၆ ခု အတွက် ကော်မတီအတွင်း ဆွေးနွေးညှိနှိုင်းပြီးတော့ အမျိုးသားပညာရေးမူဝါဒကော်မရှင်မှတစ်ဆင့် ပညာရေးဝန်ကြီးဌာနသို့ သဘောထားမှတ်ချက်များ ပေးပို့ခြင်းကိုလည်း ဆောင်ရွက်လျက်ရှိပါတယ်။ ဆက်လက်ပြီးတော့ အမျိုးသားပညာရေးအဆင့်အတန်းနဲ့ အရည်အသွေး အာမခံမှုအကဲဖြတ်ရေး ကော်မတီရဲ့ ဆောင်ရွက်ချက်များကို တင်ပြပါမယ်။ ကော်မတီဟာ မြန်မာနိုင်ငံသူနာပြုနဲ့ သားဖွားကောင်စီ၏ Accreditation Guidelines များ ဆောင်ရွက်ထားသည့် အခြေအနေကိုလေ့လာပြီး သူနာပြုသင်တန်း ကျောင်းများအားလုံးအတွက် သင့်လျော်သော Guidelines များဖြစ်ရန် ဝိုင်းဝန်းဆွေးနွေးခြင်း၊ အမျိုးသား အဆင့်မြင့်ပညာဖွံ့ဖြိုးရေးကျောင်းအတွက် အဆင့်မြင့်အရာရှိကြီးများအတွက်ပို့ချသည့် သင်တန်းအစီအစဉ် များကို လေ့လာခြင်း၊ Quality Assurance နှင့်ပတ်သက်တဲ့ ဝေါဟာရများကို ရှာဖွေစုဆောင်းခြင်း များကို ဆောင်ရွက်ဆွေးနွေးနေပါတယ်။ o salya mdoosus Evaluation Framework for Accreditation of Universities အလုပ်ရုံဆွေးနွေးပွဲများကို ရန်ကုန်နိုင်ငံခြားဘာသာတက္ကသိုလ်တွင် တက္ကသိုလ်(၁၃)ခုမှ တက်ရောက် အားတယ်.. အဝတ် အင် အဆင့်မြင့်ပညာကျောင်းများအနေဖြင့် အသိအမှတ်ပြုမှု အကဲဖြတ်မူဘောင်ကို အသုံးပြုနိုင်ပြီး အတွင်း အရည်အသွေးအာမခံမှုစနစ် (Internal Quality Assurance System)ကို စနစ်တကျ ဆောင်ရွက်လာ နိုင်မည်ဖြစ်ပါတယ်။ အခြေခံပညာကဏ္ဍရဲ့ အရည်အသွေးစံနှုန်း သတ်မှတ်နိုင်ရေးအတွက်လည်း ကော်မတီဟာ အခြေခံ ပညာကျောင်းများရဲ့ လက်ရှိဆောင်ရွက်လျက်ရှိသော လုပ်ငန်းများကို သိရှိနိုင်ရန် မေးခွန်းလွှာများပေးပို့ခြင်း၊ ပေးပို့ခဲ့တဲ့ မေးခွန်းလွှာများကို ပြန်လည်စုစည်း၍ အခြေခံပညာ အရည်အသွေးအာမခံမှုနှင့် စံသတ်မှတ် ချက်များဖော်ထုတ်ရာ၌ အထောက်အကူဖြစ်စေရေးအတွက် လေ့လာဆန်းစစ် ခြုံငုံသုံးသပ်ခြင်းတို့ကို ဆောင်ရွက်လျက်ရှိပါတယ်။ ထို့အပြင် ကော်မတီအနေနဲ့ နိုင်ငံတကာအဖွဲ့အစည်းများနဲ့ ပူးပေါင်းဆောင်ရွက်ရာတွင် တွေ့ဆုံ ဆွေးနွေးခြင်း(၆)ကြိမ်၊ နောက် ထိုင်းနိုင်ငံ၊ ဟန်ဂေရီနိုင်ငံနှင့် ဥရောပနိုင်ငံများရှိသည့် နိုင်ငံခြားလေ့လာရေး ခရီးစဉ် (၃)ကြိမ် သွားရောက်ခဲ့ပြီးတော့ အတွေ့အကြုံ ဖလှယ်ပြီးတော့ မြန်မာနိုင်ငံအတွက် သင့်တော်သော အရည်အသွေးထိန်းချုပ်မှုဆိုင်ရာ၊ လုပ်ငန်းဆိုင်ရာများကို တင်ပြဆွေးနွေးပြီးတော့ အကြံပြုပါတယ်။ နာယကကြီးခင်ဗျား။ ပါမောက္ခချုပ်များကော်မတီရဲ့ ဆောင်ရွက်ချက်များကို တင်ပြပါမယ်။ ပါမောက္ခချုပ်များကော်မတီကို ၆-၄-၂၀၁၈ ရက်တွင် ဖွဲ့စည်းခဲ့ပြီးနောက် ကော်မတီဟာ အလုပ်အမှုဆောင် အစည်းအဝေးများကျင်းပခြင်း၊ Telemeeting များ ပြုလုပ်ခြင်း၊ တွေ့ဆုံညှိနှိုင်းပွဲများ ကျင်းပပြုလုပ်ခြင်း၊ ကော်မတီရဲ့ ပထမအကြိမ် နှစ်ပတ်လည်ညီလာခံကျင်းပခြင်း၊ ညီလာခံနဲ့ အလုပ်ရုံဆွေးနွေးပွဲများ တက်ရောက်ခြင်းနဲ့ ပေါင်းစပ်ညှိနှိုင်းဆောင်ရွက်ပေးမှုများ ပြုလုပ်ခြင်းကို ဆောင်ရွက်နိုင်ခဲ့ပါတယ်။ ပါမောက္ခချုပ်များကော်မတီရဲ့ ပထမအကြိမ်ညီလာခံကို ၂၃-၈-၂၀၁၈ ရက်တွင် နေပြည်တော်၊ အားကစားရွာရှိ Gold Medal Hall မှာ ကျင်းပခဲ့ပါတယ်။ ညီလာခံမှရရှိတဲ့ ရှေ့လုပ်ငန်းစဉ်များအပေါ်မှာ ပါဝင်လျက် အတည်ပြု ဆွေးနွေးချက်ကို ၂၅-၈-၂၀၁၈ ရက်နေ့မှာ အစည်းအဝေးခန်းမမှာ ပြုလုပ်ခဲ့ပါတယ်။ အစည်းအဝေးတွင် လုပ်ငန်းကော်မတီ(၉)ရပ် ဖွဲ့စည်းခြင်း၊ အထူးပြု ပညာရပ်ဆိုင်ရာ အဖွဲ့ ၈ ဖွဲ့ ဖွဲ့စည်းခြင်း၊ လုပ်ငန်းကော်မတီ(၉)ခုလုံးမှ မိမိတို့ကော်မတီအလိုက် Standard Operation Procedure (SOP) များ ပြုစုတင်ပြရေးညှိနှိုင်းခြင်း၊ သုတေသနနှင့်စပ်လျဉ်း၍ တက္ကသိုလ်တိုင်း Ethical Research Committee ဖွဲ့စည်းရေး ဆောင်ရွက်ရန်နှင့် တက္ကသိုလ်ကိုယ်ပိုင်ရန်ပုံငွေ ကိစ္စနှင့်ပတ်သက်၍ အမျိုးသားပညာရေး ဥပဒေနှင့်အညီ ကိုယ်ပိုင်ရန်ပုံငွေထားခွင့်ကိုလည်း သက်ဆိုင်ရာဝန်ကြီးဌာနများထံမှ ခွင့်ပြုချက်ရရှိရေးကို ညှိနှိုင်းဆောင်ရွက်နေလျက်ဖြစ်ပါတယ်။ ပါမောက္ခချုပ်များ ကော်မတီရဲ့ ဗဟိုအလုပ်အမှုဆောင် အဖွဲ့ဝင်များ ဖွဲ့စည်းပြီးတော့ ကာလအတွင်းမှာ MoU/ MoA ၃၆ ခု၊ စီမံဝန်ထမ်းရေးရာများ ၄ ခု၊ မူဝါဒ ရေးရာကိစ္စများ ၉ ခု၊ သင်တန်းရေးရာ ကိစ္စရပ်များ ၂၅ ခု၊ စုစုပေါင်း ၇၄ ခု လုပ်ဆောင်နိုင်ကြောင်း တင်ပြအပ်ပါတယ်။ နာယကကြီးခင်ဗျား။ ကော်မရှင်ရဲ့ သုံးသပ်အကြံပြုချက်ကို တင်ပြပါမယ်။ ယခုအခါ အမျိုးသား ပညာရေးမူဝါဒကော်မရှင် သက်တမ်းမှာ (၂)နှစ်ပြည့်မြောက်ပြီး ဖြစ်ပါတယ်။ လွန်ခဲ့တဲ့ (၂)နှစ်တာကာလ အတွင်း ဆောင်ရွက်ခဲ့တဲ့ အတွေ့အကြုံများအပေါ် အခြေခံပြီးတော့ ပထမ ပညာရေးမူဝါဒများ၊ စီမံကိန်း များကို လေ့လာသုံးသပ် အကဲဖြတ်အကြံပြုရေး ဖြစ်ပါတယ်။ ကော်မရှင်က ပညာရေးမူဝါဒများ၊ ပညာရေး စီမံကိန်းများ ဆောင်ရွက်အကောင်အထည်ဖော်မှုကို ကဏ္ဍအလိုက် သို့မဟုတ် ကဏ္ဍခွဲအလိုက် စနစ်တကျ လွှမ်းခြုံသုံးသပ် အကဲဖြတ်အကြံပြုသင့်သည်ဖြစ်ရာ ထိုလုပ်ငန်းတာဝန်ကို ဆောင်ရွက်နိုင်ရန်အတွက် ပညာရေးဝန်ကြီးဌာန၊ သက်ဆိုင်ရာဝန်ကြီးဌာနများ၊ မိတ်ဖက်အဖွဲ့အစည်းများနှင့် ကော်မရှင်တို့အကြား ပညာရေးဆိုင်ရာ စာရင်းအင်းနှင့် သတင်းအချက်အလက်များ ဖလှယ်နိုင်မည့်ယန္တရား (Mechanism) တစ်ခု ထူထောင်ဆောင်ရွက်ရန်နှင့် ကော်မရှင်ရုံးတွင် စီမံကိန်းလုပ်ငန်းကြီးကြပ်အကဲဖြတ် (Monitoring and Evaluation) သဘောတရားများကို နားလည်ပြီး၊ သုတေသနနည်းပညာ ကျွမ်းကျင်သည့် ဝန်ထမ်း များ တိုးချဲ့ခန့်ထား ပြုစုပျိုးထောင်ရန်တို့ကို ဆွေးနွေးပါတယ်။ ဒုတိယအကြံပြုချက်ကတော့ ကော်မရှင်၊ ကော်မတီများနဲ့ ဝန်ကြီးဌာန၊ သက်ဆိုင်ရာ ဝန်ကြီးဌာန များအကြား ပေါင်းစပ်ညှိနှိုနှိုင်းမှု အားကောင်းရေးဖြစ်ပါတယ်။ ကော်မရှင်နှင့် ကော်မရှင်က ဖွဲ့စည်းထားသော ကော်မတီများနှင့် ပညာရေးဝန်ကြီးဌာန၊ သက်ဆိုင်ရာဝန်ကြီးဌာနများအကြား ပေါင်းစပ်ညှိနှိုင်းမှု၊ ပူးပေါင်း လုပ်ဆောင်မှု ပိုမိုအားကောင်းရေးအတွက် ပုံမှန်ပေါင်းစပ်ညှိနှိုင်းရေးယန္တရား (Regular Coordination Mechanism) တစ်ခု ထူထောင်ဆောင်ရွက်ရန် ဖြစ်ပါတယ်။ တတိယအကြံပြုချက်မှာတော့ သက်ဆိုင်သူများနှင့် ကျယ်ပြန့်စွာ ညှိနိုင်းဆွေးနွေးရေး ဖြစ်ပါတယ်။ ဒါကြောင့်မို့လို့ အများပြည်သူနဲ့ သက်ဆိုင်တဲ့ ပညာရေးမူဝါဒများ ရေးဆွဲရာတွင် သက်ဆိုင်သူပုဂ္ဂိုလ်များ အားလုံး အကျုံးဝင်ပြီး၊ ထိရောက်သော မူဝါဒရေးရာ ညှိနှိုင်းဆွေးနွေးမှု (All inclusiveand effective policy consultation) ဖြင့် ဆောင်ရွက်နိုင်ရေးအတွက် ကော်မရှင်၏ ဘဏ္ဍာရေးနှင့် လူ့စွမ်းအားအရင်း အမြစ်ကို တိုးမြှင့်ဖွဲ့စည်းပေးရန် ဖြစ်ပါတယ်။ စတုတ္ထအကြံပြုချက်ကတော့ နိုင်ငံတကာပညာရေး မိတ်ဖက်အဖွဲ့အစည်းများနှင့် ပိုမိုပူးပေါင်း ဆောင်ရွက်ရေးဖြစ်ပါတယ်။ ကော်မရှင်နှင့် ကော်မတီများဟာ ပညာရေးမူဝါဒများ၊ အဆင့်အတန်းများ၊ စံချိန်စံညွှန်းများ စသည်တို့ကို ဖော်ထုတ်သတ်မှတ် အကြံပြုပေးရမယ့် အဖွဲ့ အစည်းများဖြစ်သည်နှင့်အညီ မူဝါဒဆိုင်ရာဆွေးနွေးပွဲများ၊ မူဝါဒဆိုင်ရာ စွမ်းဆောင်ရည်မြှင့်တင်ရေး အစီအစဉ်များကို နိုင်ငံတကာ မိတ်ဖက်အဖွဲ့အစည်းများနှင့် ပူးပေါင်းဆောင်ရွက်ခြင်းဖြင့် ပိုမိုထိရောက်သော မူဝါဒများကို ရေးဆွဲ အကောင်အထည်ဖော်နိုင်မယ် ဖြစ်ပါတယ်။ သို့ဖြစ်ပါ၍ အမျိုးသားပညာရေးမူဝါဒကော်မရှင်သည် အမျိုးသားပညာရေးစနစ်၏ အဆင့် အသီးသီးတွင် ပိုမိုထိရောက်ပြီးစွမ်းဆောင်ရည်ရှိသော ပညာရေးကဏ္ဍ ပေါင်းစပ်ညှိနှိုင်းနိုင်မှုများကို ဖြည့်ဆည်းပေးနိုင်ရန်နှင့် ပညာရေးပြုပြင်ပြောင်းလဲမှုများ ရေရှည်တည်တံ့ခိုင်မြဲမှုကို ပံ့ပိုးပေးနိုင်ရန်တို့ အတွက် အမျိုးသားပညာရေးဥပဒေပါ ကော်မရှင်၏ တာဝန်နှင့် လုပ်ပိုင်ခွင့်များကို ဖော်ဆောင်ရာတွင် ပြည်ထောင်စုလွှတ်တော်၊ ပြည်ထောင်စုအစိုးရအဖွဲ့ အပါအဝင် သက်ဆိုင်သူများအားလုံးနှင့် ညှိနှိုင်း ဆောင်ရွက်သွားမည်ဖြစ်ကြောင်း ပြောကြားရင်း နိဂုံးချုပ်လိုက်ပါတယ်။ အားလုံးကို ကျေးဇူးတင်ပါတယ်။</speech>
<title>အထက်ပါကိစ္စနှင့်စပ်လျဉ်းပြီး ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အစီရင်ခံစာ စာအုပ်ကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ အထက်ပါကိစ္စနဲ့စပ်လျဉ်းပြီး ဆွေးနွေးလိုတဲ့ လွှတ်တော်ကိုယ်စားလှယ်ရှိပါက ၂၈-၁-၂၀၁၉ ရက် (တနင်္လာနေ့) မွန်းလွဲတစ်နာရီ နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်း ကြေညာပါတယ်။</speech>
</report>
</section>
<section value="Bill">
<bill>
<title>နိုင်ငံတော်သမ္မတထံမှ သဘောထားမှတ်ချက်ဖြင့် ပြန်လည်ပေးပို့ထားသော မြန်မာ့ကျောက်မျက်ရတနာ ဥပဒေကြမ်းနှင့်စပ်လျဉ်း၍ ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ ဖတ်ကြားတင်ပြခြင်း</title>
<speech type="speaker">အစီအစဉ်(၁၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မြန်မာ့ ကျောက်မျက်ရတနာဥပဒေကြမ်းနဲ့စပ်လျဉ်းပြီး နိုင်ငံတော်သမ္မတရဲ့ သဘောထားမှတ်ချက်ကို နိုင်ငံတော် သမ္မတရုံးရဲ့ ၂၇-၁၂-၂၀၁၈ ရက်စွဲပါစာအမှတ်၊ ၅(၁)/၁/သမ္မတရုံးဖြင့် ပြန်လည်ပေးပို့ထားပါတယ်။ နိုင်ငံတော်သမ္မတရဲ့ သဘောထားမှတ်ချက်များအပေါ် ဥပဒေကြမ်းပူးပေါင်းကော်မတီ၏ လေ့လာ တွေ့ရှိချက်နဲ့ သဘောထားမှတ်ချက် အစီရင်ခံစာကို လွှတ်တော်သို့ ဖတ်ကြားတင်ပြဖို့ ဖိတ်ခေါ်ပါတယ်။</speech>
<speech><mp id="960">ဦးဇော်ဝင်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ အားလုံးပဲမင်္ဂလာပါခင်ဗျာ။ ကျွန်တော်ကတော့ ပဲခူးတိုင်းဒေသကြီး၊ ထန်းတပင်မြို့နယ် ပြည်သူ့လွှတ်တော်ကိုယ်စားလှယ် ဦးဇော်ဝင်း ဖြစ်ပါတယ်။ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီရဲ့ အဖွဲ့ဝင်တစ်ဦးဖြစ်ပြီးတော့ ဥပဒေကြမ်းပူးပေါင်းကော်မတီရဲ့ တာဝန် ပေးချက်အရ နိုင်ငံတော်သမ္မတက သဘောထားမှတ်ချက်ဖြင့် ပြန်လည်ပေးပို့လာသော မြန်မာ့ကျောက်မျက် ရတနာ ဥပဒေကြမ်းနှင့်စပ်လျဉ်း၍ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီရဲ့ လေ့လာ တွေ့ရှိချက်နှင့် သဘောထားမှတ်ချက် အစီရင်ခံစာကို ဖတ်ကြားတင်ပြသွားမှာ ဖြစ်ပါတယ်။ မြန်မာ့ကျောက်မျက်ရတနာဥပဒေကြမ်းကို ပြည်ထောင်စုလွှတ်တော်က ၁၈-၁၂-၂၀၁၈ ရက်နေ့တွင် အတည်ပြုခဲ့ပြီး နိုင်ငံတော်သမ္မတထံသို့ လက်မှတ်ရေးထိုး ထုတ်ပြန်နိုင်ရန် ပေးပို့ခဲ့ရာ နိုင်ငံတော်သမ္မတက သဘောထားမှတ်ချက် (၁၄) ချက်ဖြင့် ၂၇-၁၂-၂၀၁၈ ရက်နေ့မှာ ပြန်လည်ပေးပို့လာပါတယ်။ ယင်းဥပဒေကြမ်းနှင့် စပ်လျဉ်းပြီးတော့ နိုင်ငံတော်သမ္မတရဲ့ သဘောထားမှတ်ချက်အပေါ် ပြည်ထောင်စုလွှတ်တော်မှာ ဆွေးနွေး ဆုံးဖြတ်နိုင်ရေး ဥပဒေကြမ်းပူးပေါင်းကော်မတီရဲ့ သဘောထားမှတ်ချက် အစီရင်ခံစာတင်ပြရန် ပြည်ထောင်စု လွှတ်တော်နာယကက ၂၇-၁၂-၂၀၁၈ ရက်နေ့မှာ တာဝန်ပေးအပ်ခဲ့ပါတယ်။ ထို့အတွက်ကြောင့် ဥပဒေကြမ်း ပူးပေါင်းကော်မတီဟာ ၂၂-၁-၂၀၁၉ ရက်နေ့မှာ သယံဇာတနှင့် သဘာဝပတ်ဝန်းကျင်ထိန်းသိမ်းရေး ဝန်ကြီးဌာန၊ ပြည်ထောင်စုရှေ့နေချုပ်ရုံး၊ ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင်တို့မှ တာဝန်ရှိပုဂ္ဂိုလ်များနှင့်အတူ အစည်းအဝေးကျင်းပခဲ့ပြီးတော့ နိုင်ငံတော်သမ္မတ၏ သဘောထားမှတ်ချက်များကို လေ့လာစိစစ်ခဲ့ကြပါတယ်။ ယင်းအစည်းအဝေးရဲ့ ဆွေးနွေးချက်များအရ နိုင်ငံတော်သမ္မတက သဘောထားမှတ်ချက်ဖြင့် ပြန်လည် ပေးပို့လာတဲ့ ဥပဒေကြမ်းနှင့်စပ်လျဉ်း၍ ဥပဒေကြမ်း၏ အပိုဒ် ၂ အပိုဒ်ခွဲ(ဒ)၊ အပိုဒ် ၁၈ အပိုဒ်ခွဲ(ဂ)၊ အပိုဒ်ခွဲ(ဃ)၊ အပိုဒ် ၂၁ အပိုဒ်ခွဲ(ဆ) အပိုဒ်ခွဲငယ်(၇)၊ အပိုဒ် ၃၁၊ အပိုဒ် ၃၃၊ အပိုဒ်ခွဲ(ဃ)နှင့် အပိုဒ် ၅၀ အပိုဒ်ခွဲ(က)တို့ကို နိုင်ငံတော်သမ္မတ၏ သဘောထားမှတ်ချက်အတိုင်းလည်းကောင်း အပိုဒ် ၂ အပိုဒ်ခွဲ(ထ)၊ အပိုဒ်ခွဲ(မ)၊ အပိုဒ် ၁ရ အပိုဒ်ခွဲ(က)၊ အပိုဒ်ခွဲ(ဂ)၊ အပိုဒ် ၁၈ အပိုဒ်ခွဲ(ခ)၊ အပိုဒ်ခွဲ(င)၊ အပိုဒ် ၂၀ နဲ့ အပိုဒ် ၄၆ တို့ကို နိုင်ငံတော်သမ္မတရဲ့ သဘောထားမှတ်ချက်နှင့်အညီ ပြင်ဆင်၍လည်းကောင်း၊ အပိုဒ် ၂၁ အပိုဒ်ခွဲ(စ)ကို ပြည်ထောင်စုလွှတ်တော် အတည်ပြုချက်အတိုင်းလည်းကောင်း အတည်ပြုပြဋ္ဌာန်းသင့်ပါကြောင်း လေ့လာ တွေ့ရှိရပါတယ်။ ဥပဒေကြမ်းပူးပေါင်းကော်မတီရဲ့ ညှိနှိုင်းသဘောတူညီခဲ့တဲ့ အပိုဒ်၊ အပိုဒ်ခွဲများရဲ့ ပြင်ဆင်ချက် များကို ကန့်လန့်ဖြတ်ဇယားဖြင့် ပြည်ထောင်စုလွှတ်တော် ကိုယ်စားလှယ်များထံ ဖြန့်ဝေထားပြီး ဖြစ်ပါတယ်။ သို့ဖြစ်ပါ၍ နိုင်ငံတော်သမ္မတက သဘောထားမှတ်ချက်ဖြင့် ပြန်လည်ပေးပို့လာသော မြန်မာ့ကျောက်မျက် ရတနာဥပဒေကြမ်းနှင့်စပ်လျဉ်း၍ ပြည်ထောင်စုလွှတ်တော်ဆိုင်ရာ နည်းဥပဒေ ၉၉ နှင့်အညီ လွှတ်တော်သို့ အစီရင်ခံတင်ပြအပ်ပါတယ်။ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ အားလုံးကျေးဇူးတင် ရှိပါတယ်ခင်ဗျား။</speech>
<title>အထက်ပါဥပဒေကြမ်းနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၁၁) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ ဥပဒေကြမ်းနဲ့စပ်လျဉ်းပြီး နိုင်ငံတော်သမ္မတရဲ့ သဘောထားမှတ်ချက်အပါအဝင် ဥပဒေကြမ်းပူးပေါင်း ကော်မတီရဲ့ အစီရင်ခံစာမိတ္တူကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ အစီရင်ခံစာနှင့်ကန့်လန့်ဖြတ်ဇယားကို နောက်ဆက်တွဲဖြင့် ဖော်ပြထားပါသည်။ နိုင်ငံတော်သမ္မတရဲ့ သဘောထားမှတ်ချက်များနဲ့ စပ်လျဉ်းပြီး ပြည်ထောင်စုလွှတ်တော်ဆိုင်ရာ နည်းဥပဒေ ၁၀၈ နဲ့အညီ အဆိုတင်သွင်းဆွေးနွေးလိုတဲ့ လွှတ်တော်ကိုယ်စားလှယ်ရှိပါက အပိုဒ်၊ အပိုဒ်ခွဲ အလိုက် ပြည့်စုံစွာဖော်ပြပြီး ၂၈-၁-၂၀၁၉ ရက် (တနင်္လာနေ့) မွန်းလွဲတစ်နာရီ နောက်ဆုံးထားပြီး ပြည်ထောင်စု လွှတ်တော်ရုံး ညွှန်ကြားရေးမှူးချုပ်ထံ အမည်စာရင်းပေးပို့နိုင်ကြောင်း ကြေညာပါတယ်။</speech>
</bill>
<bill>
<title>နိုင်ငံတော်သမ္မတထံမှ သဘောထားမှတ်ချက်ဖြင့် ပြန်လည်ပေးပို့ထားသော မြန်မာနိုင်ငံစာရင်းကောင်စီ ဥပဒေကို ပြင်ဆင်သည့် ဥပဒေကြမ်းနှင့်စပ်လျဉ်း၍ ဥပဒေကြမ်းပူးပေါင်းကော်မတီ၏လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ ဖတ်ကြားတင်ပြခြင်း</title>
<speech type="speaker">အစီအစဉ်(၁၂) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မြန်မာနိုင်ငံ စာရင်းကောင်စီဥပဒေကို ပြင်ဆင်သည့်ဥပဒေကြမ်းနဲ့စပ်လျဉ်းပြီး နိုင်ငံတော်သမ္မတရဲ့ သဘောထားမှတ်ချက်ကို နိုင်ငံတော်သမ္မတရုံးရဲ့ ၂၇-၁၂-၂၀၁၈ ရက်စွဲပါစာအမှတ်၊ ၅(၂)/၁/သမ္မတရုံးဖြင့် ပြန်လည်ပေးပို့ထားပါတယ်။ နိုင်ငံတော်သမ္မတရဲ့ သဘောထားမှတ်ချက်များအပေါ် ဥပဒေကြမ်းပူးပေါင်းကော်မတီ၏ လေ့လာ တွေ့ရှိချက်နဲ့ သဘောထားမှတ်ချက် အစီရင်ခံစာကို လွှတ်တော်သို့ ဖတ်ကြားတင်ပြဖို့ ဖိတ်ခေါ်ပါတယ်။</speech>
<speech><mp id="932">ဒေါ်နွယ်နွယ်အောင်(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ဥက္ကဋ္ဌများ၊ ပြည်ထောင်စုအဆင့် ဝန်ကြီးများနှင့် လွှတ်တော်ကိုယ်စားလှယ်များအားလုံး မင်္ဂလာပါရှင်။ ကျွန်မက မွန်ပြည်နယ် မဲဆန္ဒနယ်အမှတ်(၂)မှ အမျိုးသား လွှတ်တော်ကိုယ်စားလှယ်၊ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီအဖွဲ့ဝင် ဒေါ်နွယ်နွယ်အောင် ဖြစ်ပါတယ်။ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီရဲ့ တာဝန်ပေးအပ်ချက်အရ နိုင်ငံတော် သမ္မတက သဘောထားမှတ်ချက်ဖြင့် ပြန်လည်ပေးပို့လာတဲ့ မြန်မာနိုင်ငံစာရင်းကောင်စီဥပဒေကို ပြင်ဆင်သည့် ဥပဒေကြမ်းနှင့်စပ်လျည်းပြီး ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ၏ လေ့လာတွေ့ရှိ ချက်နှင့် သဘောထားမှတ်ချက် အစီရင်ခံစာကို ဖတ်ကြားတင်သွင်းသွားမှာဖြစ်ပါတယ်။ (၁) မြန်မာနိုင်ငံစာရင်းကောင်စီဥပဒေကို ပြင်ဆင်သည့်ဥပဒေကြမ်းကို ပြည်ထောင်စုလွှတ်တော်က ၁၈-၁၂-၂၀၁၈ ရက်နေ့မှာ အတည်ပြုခဲ့ပြီး နိုင်ငံတော်သမ္မတထံကို လက်မှတ်ရေးထိုး ထုတ်ပြန်နိုင်ရန်အတွက် ပေးပို့ခဲ့ရာ နိုင်ငံတော်သမ္မတက သဘောထားမှတ်ချက် နှစ်ခုဖြင့် ၂၇-၁၂-၂၀၁၈ ရက်နေ့တွင် ပြန်လည် ပေးပို့လာခဲ့ပါတယ်။ ယင်းဥပဒေကြမ်းနှင့်စပ်လျည်းပြီးတော့ နိုင်ငံတော်သမ္မတရဲ့ သဘောထားမှတ်ချက် အပေါ်မှာ ပြည်ထောင်စုလွှတ်တော်မှာ ဆွေးနွေးဆုံးဖြတ်နိုင်ရေး ဥပဒေကြမ်းပူးပေါင်းကော်မတီရဲ့ သဘောထား မှတ်ချက်အစီရင်ခံစာအပေါ် တင်ပြရန်အတွက် ပြည်ထောင်စုလွှတ်တော် နာယက က ၂၇-၁၂-၂၀၁၈ ရက် နေ့မှာ တာဝန်ပေးအပ်ခဲ့ပါတယ်။ (၂) ဒါကြောင့်မို့လို့ ဥပဒေကြမ်းပူးပေါင်းကော်မတီဟာ ၂၃-၁-၂၀၁၉ ရက်နေ့မှာ ပြည်ထောင်စု စာရင်းစစ်ချုပ်ရုံးနဲ့ ပြည်ထောင်စုရှေ့နေချုပ်ရုံးတို့မှ တာဝန်ရှိပုဂ္ဂိုလ်များ၊ ပြည်ထောင်စုလွှတ်တော် ဥပဒေ ရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင်အဖွဲ့ဝင်များနှင့် အစည်းအဝေးကျင်းပ ခဲ့ပြီး နိုင်ငံတော်သမ္မတရဲ့ သဘောထားမှတ်ချက်များကို လေ့လာစိစစ်ခဲ့ကြပါတယ်။ (၃) ယင်းအစည်းအဝေးမှာ ဆွေးနွေးချက်များအရ နိုင်ငံတော်သမ္မတက သဘောထားမှတ်ချက်ဖြင့် ပြန်လည်ပေးပို့လာတဲ့ ဥပဒေကြမ်းနှင့်စပ်လျဉ်းပြီးတော့ ဥပဒေကြမ်းရဲ့ အပိုဒ် ၈ ပါ ပုဒ်မ ၂၉ ပုဒ်မခွဲ(ခ)နဲ့ အပိုဒ် ၂၀ ပါ ပုဒ်မ ၉၅ တို့ကို နိုင်ငံတော်သမ္မတရဲ့ သဘောထားမှတ်ချက်အတိုင်း အတည်ပြု ပြဋ္ဌာန်းသင့် ပါကြောင်း လေ့လာတွေ့ရှိရပါတယ်။ (၄) ဥပဒေကြမ်းပူးပေါင်းကော်မတီက ညှိနှိုင်းသဘောတူညီခဲ့တဲ့ အပိုဒ်၊ အပိုဒ်ခွဲတွေကိုတော့ နောက်ဆက်တွဲပါ ကန့်လန့်ဖြတ်ဇယားနဲ့ ပြုစုပြီးတော့ လွှတ်တော်ကိုယ်စားလှယ်များထံ တင်ပြထားပါတယ်။ (၅) ဒါကြောင့်မို့လို့ နိုင်ငံတော်သမ္မတရဲ့ သဘောထားမှတ်ချက်နဲ့ ပြန်လည်ပေးပို့လာတဲ့ မြန်မာနိုင်ငံ စာရင်းကောင်စီဥပဒေကို ပြင်ဆင်တဲ့ဥပဒေကြမ်းနှင့်စပ်လျဉ်းပြီး ပြည်ထောင်စုလွှတ်တော်ဆိုင်ရာ နည်းဥပဒေ ၉၉ နှင့်အညီ လွှတ်တော်ကို အစီရင်ခံတင်ပြအပ်ပါတယ်။ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ။ အားလုံးကို ကျေးဇူးတင်ပါတယ်ရှင်။</speech>
<title>အထက်ပါ ဥပဒေကြမ်းနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ် ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၁၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ ဥပဒေကြမ်းနဲ့စပ်လျဉ်းပြီး နိုင်ငံတော်သမ္မတရဲ့ သဘောထားမှတ်ချက်အပါအဝင် ဥပဒေကြမ်းပူးပေါင်းကော်မတီရဲ့ အစီရင်ခံစာမိတ္တူကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ အစီရင်ခံစာနှင့်ကန့်လန့်ဖြတ်ဇယားကို နောက်ဆက်တွဲဖြင့် ဖော်ပြထားပါသည်။ နိုင်ငံတော်သမ္မတရဲ့ သဘောထားမှတ်ချက်များနဲ့စပ်လျဉ်းပြီး ပြည်ထောင်စုလွှတ်တော်ဆိုင်ရာ နည်းဥပဒေ ၁၀၈ နဲ့အညီ အဆိုတင်သွင်းဆွေးနွေးလိုတဲ့ လွှတ်တော်ကိုယ်စားလှယ်ရှိပါက အပိုဒ်၊ အပိုဒ်ခွဲ အလိုက် ပြည့်စုံစွာဖော်ပြပြီး ၂၈-၁-၂၀၁၉ ရက် (တနင်္လာနေ့) မွန်းလွဲတစ်နာရီ နောက်ဆုံးထားပြီး ပြည်ထောင်စု လွှတ်တော်ရုံး ညွှန်ကြားရေးမှူးချုပ်ထံ အမည်စာရင်းပေးပို့နိုင်ကြောင်း ကြေညာပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ အစည်းအဝေးကို (၃၀)မိနစ်ခန့် ခေတ္တ ရပ်နားပါမယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များခင်ဗျာ။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျား။ နိုင်ငံတော်သမ္မတထံမှ သဘောထားမှတ်ချက်ဖြင့် ပြန်လည်ပေးပို့ထားသော မြန်မာနိုင်ငံတိုင်းရင်းဆေးကောင်စီ ဥပဒေကြမ်းနှင့်စပ်လျဉ်း၍ တစ်ပိုဒ်ချင်းစီအလိုက် အတည်ပြုရန် အဆိုတင်သွင်းဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း၊</speech>
<speech type="speaker">အစီအစဉ်(၁၄) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ သဘောထားမှတ်ချက်ဖြင့် ပြန်လည်ပေးပို့ထားတဲ့ မြန်မာနိုင်ငံတိုင်းရင်းဆေးကောင်စီဥပဒေကြမ်းနဲ့ စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို ၂၁-၁-၂၀၁၉ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ ဖတ်ကြားတင်ပြခဲ့ပြီး ဖြစ်ပါတယ်။ ပြည်ထောင်စုလွှတ်တော်ရဲ့ အတည်ပြုချက်၊ နိုင်ငံတော်သမ္မတရဲ့ သဘောထားမှတ်ချက်၊ ဥပဒေကြမ်း ပူးပေါင်းကော်မတီရဲ့ သဘောထားပြင်ဆင်ချက်နဲ့ ဆွေးနွေးလိုတဲ့ လွှတ်တော်ကိုယ်စားလှယ်များရဲ့ သဘောထား မှတ်ချက်တို့ပါဝင်တဲ့ ပြင်ဆင်ချက်ဇယားကိုလည်း ကိုယ်စားလှယ်များထံ ဖြန့်ဝေထားပြီးဖြစ်ပါတယ်။ ပြင်ဆင်ချက်ဇယားကို နောက်ဆက်တွဲဖြင့် ဖော်ပြထားပါသည်။ အဆိုပါ နိုင်ငံတော်သမ္မတရဲ့ သဘောထားမှတ်ချက်များနဲ့စပ်လျဉ်းပြီး လွှတ်တော်ရဲ့ အဆုံးအဖြတ် ရယူရာမှာ ဥပဒေကြမ်းပူးပေါင်းကော်မတီရဲ့ သဘောထားမှတ်ချက်ကို အခြေခံဆောင်ရွက်သွားမှာ ဖြစ်ပါတယ်။ ဥပဒေကြမ်းပူးပေါင်းကော်မတီအနေနဲ့ ဥပဒေကြမ်း၏ အပိုဒ် ၂ အပိုဒ်ခွဲ(က) မှစပြီး အဆိုပြု တင်ပြဖို့ ဖြစ်ပါတယ်။</speech>
<speech><mp id="295">ဦးကျော်စိုးလင်း(အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါလို့ ဦးစွာ နှုတ်ခွန်းဆက်သပါတယ်။ ကျွန်တော်ကတော့ မန္တလေးတိုင်းဒေသကြီး၊ ပြည်ကြီးတံခွန်မဲဆန္ဒနယ်က ပြည်သူ့လွှတ်တော်ကိုယ်စားလှယ် ဥပဒေကြမ်းပူးပေါင်းကော်မတီရဲ့ အတွင်းရေးမှူး ဦးကျော်စိုးလင်း ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကိုယ်စားလှယ်များ ခင်ဗျား။ ပြင်ဆင်ချက်ဇယား၏ အမှတ်စဉ်(၁) ဥပဒေကြမ်း၏ အပိုဒ် ၂ အပိုဒ်ခွဲ(က)ကို နိုင်ငံတော်သမ္မတ၏ သဘောထားမှတ်ချက်အတိုင်း သဘောတူလက်ခံပေးပါရန် လွှတ်တော်သို့ လေးစားစွာ တင်သွင်းအပ်ပါတယ် ခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၂ အပိုဒ်ခွဲ(က)သည် နိုင်ငံတော်သမ္မတ၏ သဘောထားမှတ်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကိုအတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="295">ဦးကျော်စိုးလင်း(အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>ပြင်ဆင်ချက်ဇယား၏ အမှတ်စဉ်(၂) ဥပဒေကြမ်း၏ အပိုဒ် ၄ရ အပိုဒ်ခွဲ(က)ကို ပြည်ထောင်စုလွှတ်တော်၏ အတည်ပြုချက်အတိုင်း သဘောတူလက်ခံပေးပါရန် လွှတ်တော်သို့ လေးစားစွာ တင်သွင်းအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၄ရ အပိုဒ်ခွဲ(က)သည် ပြည်ထောင်စုလွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကိုအတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="295">ဦးကျော်စိုးလင်း(အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>ပြင်ဆင်ချက်ဇယား၏ အမှတ်စဉ် (၃) ဥပဒေကြမ်း၏ အပိုဒ် ၃၈၊ ၄၀၊ ၄၂၊ ၄၄၊ ၄၆၊ အပိုဒ် ၄ရ ခြေဆင်းနှင့် အပိုဒ်ခွဲ(စ)တို့ကို ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း သဘောတူလက်ခံပေးပါရန် လွှတ်တော်သို့ လေးစားစွာ တင်သွင်းအပ်ပါတယ်ခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၃၈၊ ၄၀၊ ၄၂၊ ၄၄၊ ၄၆၊ အပိုဒ် ၄ရ ခြေဆင်းနှင့် အပိုဒ်ခွဲ(စ)တို့သည် ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကိုအတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="295">ဦးကျော်စိုးလင်း(အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>ပြင်ဆင်ချက်ဇယား၏ အမှတ်စဉ်(၄) ဥပဒေကြမ်း၏ အပိုဒ် ၅၇၊ ၆၁၊ ၆၂ နှင့် ၆၄ တို့ကို နိုင်ငံတော်သမ္မတ၏ သဘောထားမှတ်ချက် အတိုင်း သဘောတူလက်ခံပေးပါရန် လွှတ်တော်သို့ လေးစားစွာ အဆိုတင်သွင်းအပ်ပါတယ်ခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၅၇၊ ၆၁၊ ၆၂ နှင့် ၆၄ တို့သည် နိုင်ငံတော်သမ္မတ၏ သဘောထားမှတ်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကိုအတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="295">ဦးကျော်စိုးလင်း(အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>ပြင်ဆင်ချက်ဇယား၏ အမှတ်စဉ်(၅) ဥပဒေကြမ်း၏ အပိုဒ် ၆၅ ကို ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း သဘောတူလက်ခံပေးပါရန် လွှတ်တော်သို့ လေးစားစွာ အဆိုတင်သွင်းအပ်ပါတယ်ခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၆၅ သည် ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကိုအတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="295">ဦးကျော်စိုးလင်း(အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>ပြင်ဆင်ချက်ဇယား၏ အမှတ်စဉ်(၆) ဥပဒေကြမ်း၏ အပိုဒ် ၁၅ အပိုဒ်ခွဲ(စ)နှင့် အပိုဒ် ၃၁ အပိုဒ်ခွဲ(ဂ)တို့ကို ဥပဒေကြမ်းပူးပေါင်း ကော်မတီက ပယ်ဖျက်ရန်ဖြစ်ပါတယ်။ ထိုအပိုဒ်နဲ့စပ်လျဉ်းပြီးတော့ ဦးစိုးစံသက်ထွန်း မြင်းမူမဲဆန္ဒနယ် ကလည်း ဥပဒေကြမ်းပူးပေါင်းကော်မတီရဲ့ သဘောထားမှတ်ချက်အတိုင်း ထောက်ခံထားတာဖြစ်တဲ့အတွက် ဥပဒေကြမ်းပူပေါင်းကော်မတီ၏ သဘောထားမှတ်ချက်နှင့်အညီ ပယ်ဖျက်၍ သဘောတူပေးပါရန် လွှတ်တော်သို့ လေးစားစွာ တင်သွင်းအပ်ပါတယ်ခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ယင်းအပိုဒ်နဲ့စပ်လျဉ်းပြီး ဦးစိုးစံသက်ထွန်း မြင်းမူမဲဆန္ဒနယ်ကလည်း ဥပဒေကြမ်းပူးပေါင်းကော်မတီရဲ့ သဘောထားမှတ်ချက်အတိုင်း ထောက်ခံထား ပါတယ်။ ဒါကြောင့်အဆိုမှာ ဥပဒေကြမ်း၏ အပိုဒ် ၁၅ အပိုဒ်ခွဲ(စ)နှင့် အပိုဒ် ၃၁ အပိုဒ်ခွဲ(ဂ)တို့ကို ဥပဒေကြမ်း ပူးပေါင်းကော်မတီ၏ သဘောထားမှတ်ချက်နှင့်အညီ ပယ်ဖျက်ရန်ဖြစ်ပါသည်။ ဒီအဆိုကိုအတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ မြန်မာနိုင်ငံတိုင်းရင်းဆေးကောင်စီ ဥပဒေကြမ်းနဲ့စပ်လျဉ်းတဲ့ နိုင်ငံတော်သမ္မတရဲ့ သဘောထားမှတ်ချက်များကို လွှတ်တော်က ဆုံးဖြတ်ထားတဲ့ အတိုင်းပြင်ဆင်ပြီး ပြည်ထောင်စုလွှတ်တော်ဆိုင်ရာ နည်းဥပဒေ ၁၀၉ နှင့်အညီ နိုင်ငံတော်သမ္မတထံသို့ ပြန်လည်ပေးပို့သွားမည်ဖြစ်ကြောင်း အသိပေးကြေညာပါတယ်။ ပြည်ထောင်စုအစိုးရအဖွဲ့မှ ပေးပို့သော ၂၀၁၈ ခုနှစ်၊ ကာလလတ်ကြွေးမြီစီမံခန့်ခွဲမှုမဟာဗျူဟာထုတ်ပြန်ရေးနှင့် ၎င်းအစီရင်ခံစာအပေါ် ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့်သဘောထားမှတ်ချက် အစီရင်ခံစာ(၁/၂၀၁၉)တို့နှင့်စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း၊</speech>
<speech type="speaker">အစီအစဉ်(၁၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၈ ခုနှစ်၊ ကာလလကြွေးစီမံခန့်ခွဲမှုမဟာဗျူဟာ ထုတ်ပြန်ရေးကိစ္စနဲ့စပ်လျဉ်းပြီး ၂၁-၁-၂၀၁၈ ရက်က ကျင်းပပြုလုပ် ခဲ့တဲ့ ပြည်ထောင်စုလွှတ်တော် အစည်းအဝေးမှာ ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက် နှင့် သဘောထားမှတ်ချက် အစီရင်ခံစာ ဖတ်ကြားတင်သွင်းခြင်းကို ဆောင်ရွက်ခဲ့ပြီးဖြစ်ပါတယ်။ အထက်ပါ ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာ(၁/၂၀၁၉)နဲ့ စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော်ကိုယ်စားလှယ် ၆ ဦး ရှိပါတယ်။ ကိုယ်စားလှယ်များအနေနဲ့ သတ်မှတ်ချိန် ၆ မိနစ်အတွင်း ဆွေးနွေးဖို့ဖြစ်ပါတယ်။ ဒေါ်ချိုချို အုတ်တွင်းမဲဆန္ဒနယ် စတင် ဆွေးနွေးဖို့ဖြစ်ပါတယ်။</speech>
<speech><mp id="214">ဒေါ်ချိုချို (အုတ်တွင်းမဲဆန္ဒနယ်၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ အားလုံးမင်္ဂလာပါရှင်။ ကျွန်မကတော့ ပဲခူးတိုင်းဒေသကြီး အုတ်တွင်း မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်ချိုချို ဖြစ်ပါတယ်ရှင်။ ပြည်ထောင်စုအစိုးရအဖွဲ့မှပေးပို့သော ၂၀၁၈ ခုနှစ်၊ ကာလလတ်ကြွေးမြီစီမံခန့်ခွဲမှုမဟာဗျူဟာ ထုတ်ပြန်ရေးနှင့် ၎င်းအစီရင်ခံစာအပေါ် ပြည်သူ့ငွေစာရင်းပူးပေါင်းကော်မတီ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ(၁/၂၀၁၉)တို့နှင့်စပ်လျဉ်း၍ အကြံပြု ဆွေးနွေးသွားမှာ ဖြစ်ပါတယ်။ နာယကကြီးရှင်။ ပြည်ပကြွေးမြီများနှင့်ပတ်သက်ပြီး ပြန်လည်ဆပ်သင့်သည့် ကြွေးမြီနှင့်စပ်လျဉ်းပြီး ဦးစွာဆွေးနွေး သွားမှာ ဖြစ်ပါတယ်။ ပြည်ပကြွေးမြီအများစုသည် အတိုးနှုန်းသက်သာပြီး ပြန်ဆပ် ကာလရှည်ကြာသော ချေးငွေများဖြစ်သော်လည်း နှစ်စဉ် အရင်းအတိုးပြန်လည်ပေးဆပ်ရမည်ဖြစ်၍ ပြည်ပ ချေးငွေများကို ထိထိရောက်ရောက် အကျိုးရှိစွာ အသုံးပြုရန်လိုအပ်သလို အတိုးနှုန်းမြင့်မားနေသည့် ချေးငွေများကိုတော့ ဆောလျင်စွာ ပြန်ဆပ်သင့်ကြောင်း အကြံပြုလိုပါတယ်။ နာယကကြီးရှင်။ ပါဝါပွိုင့် အသုံးပြုခွင့်ပြုပါရှင်။ ၂၀၁၄-၂၀၁၅ ဘဏ္ဍာရေးနှစ်မှစ၍ နှစ်အလိုက် ပြည်ပကြွေးမြီ လက်ကျန်အခြေအနေကို ဖော်ပြထားတဲ့ ဇယားပါအချက်အလက်များကို လေ့လာကြည့်ရာတွင် တရုတ်ချေးငွေလက်ကျန် အများဆုံးဖြစ်သည့်အပြင် ပေးရသည့်အတိုးနှုန်းကလည်း အများဆုံးဖြစ်နေတဲ့ အတွက် တရုတ်ချေးငွေလက်ကျန်ကို ဆောလျင်စွာ ပြန်ဆပ်သင့်ပါတယ်။ လက်ရှိဆောင်ရွက်နေတဲ့ ချေးငွေ သဘာဝအရ ဆပ်လိုသည့် ဆပ်ချင်သည့်ငွေပမာဏကို ဆပ်နိုင်တာဖြစ်လို့ အတိုးများပြီး နိုင်ငံတော် စုစုပေါင်းကြွေးမြီလက်ကျန်ရဲ့ ၄၀ ရာခိုင်နှုန်းခန့်ရှိသော ချေးငွေလက်ကျန် အများဆုံးဖြစ်တဲ့ တရုတ်ချေးငွေကို ဆပ်နိုင်သမျှ ဆောလျင်စွာ ပြန်ဆပ်ပေးသင့်ကြောင်း အကြံပြုရခြင်းဖြစ်ပါတယ်။ နာယကကြီးရှင်။ ပြည်တွင်းကြွေးမြီတွင် အစိုးရငွေတိုက်လက်မှတ်များ၊ ငွေတိုက်စာချုပ်များ ထုတ်ဝေရောင်းချခြင်းဖြင့် ဘတ်ဂျက်လိုငွေကို ဖြည့်ဆည်းရန်ရည်မှန်းထားသော်လည်း ထိုစာချုပ်များကို အဓိကအားဖြင့် နိုင်ငံတော်ဗဟိုဘဏ်သို့ ရောင်းချခဲ့ခြင်းဖြစ်သောကြောင့် ဘတ်ဂျက်လိုငွေကို အဓိကအားဖြင့် ဗဟိုဘဏ်ကသာ ဖြည့်ဆည်းပေးနေရသည့် သဘောသက်ရောက်နေပါတယ်။ ငွေတိုက်လက်မှတ်များ၊ ငွေတိုက်စာချုပ်များကို လေလံစနစ်ဖြင့်ရောင်းချရာတွင်လည်း ပုဂ္ဂလိက ဘဏ်များ၊ ငွေကြေးအဖွဲ့အစည်းများမှ ပိုမိုဝယ်ယူလာရန် အတိုးနှုန်းကို ဈေးကွက်ပေါက်ဈေးဖြင့် သတ်မှတ် ခဲ့ရသောကြောင့် လက်ရှိအခြေအနေတွင် အတိုးနှုန်းမှာ ငွေတိုက်လက်မှတ်များအတွက် ၈ ရာခိုင်နှုန်းမှ ၈.၂ ရာခိုင်နှုန်း၊ ငွေတိုက်စာချုပ်များအတွက် ၉ ရာခိုင်နှုန်းမှ ၉၅ ရာခိုင်နှုန်းအထိ ရှိနေသောကြောင့် အစိုးရအတွက် အတိုးတာဝန်ကြီးလေးလာနိုင်ပါတယ်။ ထို့အပြင် ဈေးကွက်ကသတ်မှတ်တဲ့ အတိုးနှုန်းဆိုတာ ကလည်း ပြည်တွင်းငွေဖောင်းပွနှုန်းနှင့် တိုက်ရိုက်ဆက်စပ်နေကြောင်း သတိပြုသင့်ပါတယ်။ နာယကကြီးရှင်။ ငွေတိုက်လက်မှတ်များကို ၃ လ၊ ၆ လ၊ ၁ နှစ်သက်တမ်းတို့ကို ရောင်းချထုတ်ဝေ လျက်ရှိပြီး သက်တမ်းစေ့ပါက ပြန်လည်ရွေးနုတ်လျက်ရှိရာတွင် ၃ လ တွင် ပြန်လည်ရွေးနုတ်မှုကြောင့် နိုင်ငံတော်ဘက်မှ အတိုးစရိတ်များသည့်အပြင် ပြန်လည်ရွေးနုတ်ရန်လိုအပ်တဲ့ ငွေပမာဏ အရင်းအတိုး ပေါင်းကို အဆင်သင့်ရှိနေစေရန် စီမံထားရတဲ့အတွက် တာဝန်ကြီးစေပြီး ဘဏ္ဍာငွေပြန်လည်ဖြည့်ဆည်းမှု ဆုံးရှုံးနိုင်ခြေကို ဖြစ်ပေါ်စေနိုင်ကြောင်းလည်း သတိချပ်သင့်ပါတယ်။ သို့မှသာ ပြည်သူ့ကြွေးမြီစီမံခန့်ခွဲမှုရဲ့ ရည်ရွယ်ချက်များဖြစ်တဲ့ အစိုးရ၏ဘဏ္ဍာငွေဖြည့်ဆည်းမှု လိုအပ်ချက်များနှင့် ၎င်း၏ကာလတို၊ ကာလရှည် ပေးရန်တာဝန်များကို ဆုံးရှုံးနိုင်ခြေအများဆုံးနှင့် ကုန်ကျစရိတ် အနည်းဆုံးဖြစ်စေရန်၊ ဈေးကွက်ဖွံ့ဖြိုးရေးကို အားပေးမြှင့်တင်ရန်ဆိုတဲ့ အချက်များကို အောင်မြင်စေရန် အကောင်အထည်ဖော်နိုင်မှာ ဖြစ်ပါတယ်။ နိဂုံးချုပ်အားဖြင့် ကမ္ဘာ့ဘဏ်နှင့် အပြည်ပြည်ဆိုင်ရာ ငွေကြေးရန်ပုံငွေအဖွဲ့တို့၏ သတ်မှတ်ချက်အရ အလယ်အလတ်အဆင့် ဝင်ငွေနည်းပါးသည့် နိုင်ငံတွင် ပြည်တွင်း၊ ပြည်ပ ကြွေးမြီနှင့် GDP အချိုးမှာ ၃၈ ရာခိုင်နှုန်းထက် မကျော်စေရဆိုသော်လည်း ၂၀၁၇-၂၀၁၈ ဘဏ္ဍာနှစ်တွင် မြန်မာနိုင်ငံရဲ့ ပြည်တွင်း၊ ပြည်ပကြွေးမြီနှင့် GDP အချိုးမှာ ၃၈.၃ ဖြစ်ရာ ကြွေးမြီခံနိုင်ရည်ရှိမှု ကန့်သတ်ချက်ဘောင်ထက် အနည်းငယ် ကျော်လွန်လျက်ရှိသဖြင့် ထိုအချိုးကို လျှော့ချနိုင်ရန် ကြိုးပမ်းသင့်ပါတယ်။ အထူးသဖြင့်ကတော့ ပြည်တွင်းကြွေးမြီနှင့် GDP အချိုးကို လျှော့ချနိုင်ရန် ပိုမိုလိုအပ်ပါတယ်။ ဘတ်ဂျက်လိုငွေနှင့် GDP အချိုးမှာလည်း ၅ ရာခိုင်နှုန်းထက် မြင့်မားလျက်ရှိသဖြင့် ထိုအချိုးအစားကို နိမ့်ကျသွားစေရန် ကြိုးပမ်းခြင်းဖြင့် ကြွေးမြီခံနိုင်ရည်ရှိမှုကို ပိုမိုကောင်းမွန်လာအောင် ဆောင်ရွက်သင့် ပါကြောင်း အကြံပြု ဆွေးနွေးရင်း နိဂုံးချုပ်အပ်ပါတယ်။ ကျေးဇူးတင်ပါတယ်ရှင်။</speech>
<speech type="speaker">ဆက်လက်ပြီး ဦးခင်ချို လှိုင်းဘွဲမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="255">ဦးခင်ချို (လှိုင်းဘွဲမဲဆန္ဒနယ်၊ ကရင်ပြည်နယ်)</mp>အားလုံးမင်္ဂလာပါ။ ကျွန်တော်ကတော့ ကရင်ပြည်နယ် လှိုင်းဘွဲမဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးခင်ချို ဖြစ်ပါတယ်။ ကျွန်တော် ဆွေးနွေးတင်ပြမှာက ၂၀၁၈ ခုနှစ်၊ ကာလလတ်ကြွေးမြီမဟာဗျူဟာအပေါ် JPAC ရဲ့ (၁/၂၀၁၉)နဲ့ ပတ်သက်ပြီး ဆွေးနွေးတင်ပြမှာ ဖြစ်ပါတယ်။ ကြွေးမြီဆိုရာမှာ ပြည်ပကြွေးမြီနဲ့ ပြည်တွင်းကြွေးမြီ အပိုင်း ၂ ပိုင်းရှိတဲ့နေရာမှာ အစီရင်ခံစာ အပိုဒ် ၆ အရ ပြည်ပကြွေးမြီက ၄၀.၂ရ ရာခိုင်နှုန်းနဲ့ ပြည်တွင်း ကြွေးမြီက ၅၉.၇၃ ရာခိုင်နှုန်း ရှိတဲ့နေရာမှာ ၂၀၁၈ ခုနှစ်၊ မတ်လ ၃၁ ရက်နေ့ ငွေဈေးနှုန်းအနေနဲ့ ၁,၃၇၀ နှုန်းနဲ့တွက်ချက်တာ ဖြစ်တဲ့အတွက်ကြောင့်မို့လို့ ဒီကြွေးမြီက ဘတ်ဂျက်လိုငွေကို ဖြည့်ဖို့ဖြစ်ပြီးတော့ ၄၀ ရာခိုင်နှုန်းကို ပြည်ပချေးငွေ၊ ၆၀ ရာခိုင်နှုန်းကို ပြည်တွင်းချေးငွေနဲ့ ဖြည့်ဆည်းဖို့လျာထားတဲ့ ဘောင်အတွင်းမှာရှိတာကို တွေ့ရပါတယ်။ ဒီပြည်ပကြွေးမြီ ဆိုတဲ့နေရာမှာ အပိုဒ် ၈ ပါဇယားအရ တရုတ်နိုင်ငံရဲ့ အကြွေးက ပြည်ပအကြွေးအားလုံးရဲ့ ၄၀ ရာခိုင်နှုန်း လောက်နီးနီး ဖြစ်နေတာတွေ့ရပြီးတော့ ဂျပန်ရဲ့ အကြွေးက ၂၅ ရာခိုင်နှုန်းနဲ့ ဒုတိယအများဆုံး၊ အပြည်ပြည် ဆိုင်ရာဖွံ့ဖြိုးပြီးအေဂျင်စီက ၁၂ ရာခိုင်နှုန်းနဲ့ တတိယအများဆုံး ကျန်ရှိတာကို တွေ့ရပါတယ်။ ၃၁-၃-၂၀၁ရ မှာ ကြွေးမြီလက်ကျန်နည်းသွားပေမယ့် ၃၁-၃-၂၀၁၈ မှာ ကြွေးမြီလက်ကျန်တိုးလာ တာဟာ နှစ်အတွင်း ချေးငွေထပ်မံထုတ်ယူမှုရှိတဲ့သဘော တွေ့ရပါတယ်။ နှစ်အလိုက် အတိုးအရင်းပေးဆပ်မှု အနေနဲ့ ယခင်ချေးငွေနဲ့တွက်ချက်ပြီးတော့ လျာထားငွေများဟာ လက်ရှိငွေဈေးနှုန်း မြင့်တက်လာမှု အခြေအနေအရ လိုငွေဖြစ်ပေါ်နေလို့ ဒါကိုဖြေရှင်းနိုင်ဖို့ ကြိုတင်စဉ်းစားထားသင့်ကြောင်း အကြံပြုလို ဥပမာအနေနဲ့ အပိုဒ် ၁၀ မှာပါတဲ့ ၂၀၁၈-၂၀၁၉ မှာ ပေးရမယ့်အတိုး ယူအက်စ်ဒေါ်လာသန်း ၇၀၀ ဟာ ယခင်ငွေဈေးနှုန်း ၁,၃၇၀ နဲ့တွက်ချက်မယ်ဆိုလို့ရှိရင် မြန်မာငွေအနေနဲ့ ကျပ်ဘီလီယံ ၉၅၉ ပဲ ရှိပေမယ့် လက်ရှိချေးငွေဈေးနှုန်း ၁,၅၃၀ နဲ့ တွက်ချက်မယ်ဆိုရင် ဘီလီယံ ၁,၀၇၁ ရှိလို့ ကွာခြားကျပ် ၁၁၂ ဘီလီယံ ကွာခြားနိုင်တဲ့အတွက် ဘယ်လိုဆောင်ရွက်မလဲဆိုတာကို စဉ်းစားသင့်ပါတယ်။ ရသုံးမှန်းခြေလျာထားမှုအရ ဘတ်ဂျက်လိုငွေအတွက် ကြွေးမြီနဲ့ဖြည့်ဆည်းတဲ့အခါမှာ ပြည်ပချေးငွေကို ဘတ်ဂျက်လိုငွေရဲ့ ၄၀ ရာခိုင်နှုန်း ထိန်းချုပ်ဖို့လည်းပဲ အခက်အခဲဖြစ်ပေါ်နိုင်တာကို တွေ့ရပါတယ်။ ဒါကြောင့် ငွေကြေးတန်ဖိုးတည်ငြိမ်ဖို့နဲ့ ငွေဈေးနှုန်းအတက်အကျ အလွန်အမင်းကွာဟမှုမဖြစ်အောင် စီမံခန့်ခွဲထိန်းချုပ်နိုင်ဖို့က အလွန်အရေးကြီးကြောင်း အကြံပြုတင်ပြလိုပါတယ်။ ပြည်တွင်းကြွေးမြီအနေနဲ့ ဗဟိုဘဏ်ကိုရောင်းချမှုဟာ ကြွေးမြီအားလုံးရဲ့ ၄၁ ရာခိုင်နှုန်းကျော် ရှိတာတွေ့ရလို့ ငွေဖောင်းပွမှုမဖြစ်အောင် ဂရုပြုသင့်တယ်လို့ အကြံပြုလိုပါတယ်။ အပိုဒ် ၁ရ မှာပါတဲ့ ဇယားအရ ၂၀၁၇-၂၀၁၈ ရဲ့ ပြည်တွင်းနဲ့ ပြည်ပ ကြွေးမြီနှစ်ခုလုံးဟာ ယခင်နှစ်ထက်တိုးလာပြီးတော့ ဂျီဒီပီအချိုးမှာလည်းပဲ တိုးလာတာကို တွေ့ရပါတယ်။ ပြည်တွင်းကြွေးမြီကို အဓိကထားပြီးတော့ ဘတ်ဂျက်လိုငွေ ဖြည့်ဆည်းနိုင်ရေး စဉ်းစားဆောင်ရွက်တဲ့အခါမှာ ဘတ်ဂျက်လိုငွေအတွက် သုံးစွဲရမယ့် အကျိုးရလဒ်နဲ့ ပြန်လည်ပေးဆပ်ရမယ့်အတိုး ဝန်ထုပ်ဝန်ပိုး မဖြစ် စေဖို့နဲ့ ပြန်လည်ပေးဆပ်နိုင်စွမ်းအားကိုလည်း ချင့်ချိန်စိစစ် ဆောင်ရွက်သင့်တယ်လို့ ယူဆပါတယ်။ ၂၀၁၇-၂၀၁၈ ရဲ့ ပြည်တွင်းပြည်ပချေးငွေဟာ ဘဏ္ဍာငွေအရအသုံးဆိုင်ရာ ဥပဒေအရ ကျပ်ဘီလီယံ ၅.၂၀၀ ဖြစ်ပေမယ့် ဒီချေးငွေအရ ၈,၉၄၉ လောက် ဖြစ်နေတဲ့ အတွက်ကြောင့် ခွင့်ပြုချက်ရဲ့ ၁၇၅ ရာခိုင်နှုန်း လောက်ဖြစ်နေတာ တွေ့ရတဲ့အတွက် ရသုံးမှန်းခြေပါပြဋ္ဌာန်းချက်ကို အလေးထား လိုက်နာသင့်တယ်လို့ အကြံပြုလိုပါတယ်။ ပြည်ပချေးငွေနဲ့ဆောင်ရွက်တဲ့ စီမံကိန်းလုပ်ငန်းများအနေနဲ့ ချေးငွေပေါ်လစီစာချုပ် စည်းမျဉ်းစည်းကမ်းနဲ့ ချေးငွေထုတ်ယူမှု ပြန်လည်ပေးဆပ်မှုကို နှောင့်နှေးကြန့်ကြာမှုမဖြစ်စေဖို့နဲ့ စီမံကိန်း ရည်မှန်းချက်တွေကိုလည်း ထိထိရောက်ရောက် အောင်အောင်မြင်မြင် ဆောင်ရွက်နိုင်ဖို့ အဆင့်ဆင့်ကြီးကြပ် တွန်းအားပေးဆောင်ရွက်ဖို့ လိုမှာဖြစ်ပါတယ်။ ပြည်ထောင်စုအဖွဲ့အစည်းများရဲ့ ငွေသားစီမံချက်ကို DL စနစ်နဲ့ ဆောင်ရွက်တဲ့အခါမှာ စီမံကိန်း လုပ်ငန်းဆောင်ရွက်မှုတွေအတွက် Delay မဖြစ်ဖို့ စီမံခန့်ခွဲဆောင်ရွက်ဖို့ လိုမှာဖြစ်ပါတယ်။ ပြည်ပကြွေးမြီ ပေးဆပ်ဖို့ နိုင်ငံရဲ့ စီးပွားရေးအဖွဲ့အစည်းများအနေနဲ့ ဝင်ငွေအကျိုးအမြတ်ရှိနိုင်တဲ့ အဖွဲ့အစည်းက မိမိ ရငွေနဲ့ ပြန်ဆပ်ဖို့ဖြစ်ပြီးတော့ ဝင်ငွေအကျိုးအမြတ်မရရှိတဲ့ အဖွဲ့အစည်းတွေက နိုင်ငံရဲ့ ဘတ်ဂျက်က ခွဲဝေလျာထားပေးဆပ်ဖို့ ဆောင်ရွက်ထားကြောင်းလည်းသိရပါတယ်။ JPAC ရဲ့ (၁၀/၂၀၁၈) အစီရင်ခံစာ နောက်ဆက်တွဲဇယား(က)(၂)အရ ဝန်ကြီးဌာန ၁၆ ခုကနေပြီးတော့ ပြည်ပကြွေးမြီတွေကို ပေးဆပ်ဖို့ ကျန်နေတာတွေ့ရပြီးတော့ လျှပ်စစ်စွမ်းအင်က အများဆုံး၊ စီမံ/ဘဏ္ဍာက ဒုတိယနဲ့ ပို့/ဆက်က တတိယ အများဆုံးကျန်ရှိတာ တွေ့ရပါတယ်။ ၂၀၁၇-၂၀၁၈ မှာ ပြည်ပချေးငွေစာချုပ်ချုပ်ဆိုမှုအနေနဲ့ ပြည်ထဲရေး၊ စိုက်/မွေး၊ ဆည်မြောင်း၊ ပို့/ဆက်၊ လျှပ်စစ်စွမ်းအင်၊ ကျန်းမာအားကစား၊ စီမံ/ဘဏ္ဍာ၊ ဆောက်လုပ်ရေး ဝန်ကြီးဌာနနဲ့ ဗဟိုဘဏ်၊ ရန်ကုန်(စည်ပင်)ကော်မတီတို့က ချေးငွေ ၁၈ ခု ယူအက်စ်ဒေါ်လာ ၁,၉၁၇.၃၉၉ ချေးယူချုပ်ဆိုထားကြောင်း တွေ့ရပါတယ်။ ချေးငွေတစ်မျိုးချင်းနဲ့ ပတ်သက်ပြီးတော့ စာချုပ်ပါစည်းမျဉ်းစည်းကမ်းများနဲ့အညီ ဆောင်ရွက် နိုင်ရေး၊ မူလရည်မှန်းချက်များနဲ့အညီ လုပ်ငန်းအကောင်အထည်ဖော်နိုင်ရေး၊ လုပ်ငန်းဆောင်ရွက်နိုင်မှုနဲ့ ချေးငွေထုတ်ယူမှု မှန်ကန်ထိရောက်ရေး၊ DL စနစ်နဲ့ ဆောင်ရွက်ရာမှာ လုပ်ငန်းများ Delay မဖြစ်အောင် စီမံဆောင်ရွက်နိုင်ဖို့ အကြံပြုလိုပါတယ်။ နိုင်ငံပိုင်စီးပွားရေးအဖွဲ့အစည်း ၃၂ ခုရှိတဲ့နေရာမှာ ၈ ခုကပဲ ကိုယ်ပိုင်ရန်ပုံငွေနဲ့ ကြွေးမြီတွေကို ပေးဆပ်နိုင်ပြီးတော့ ၂၄ ခုအတွက် နိုင်ငံတော်က တာဝန်ယူပေးဆပ် နေရတဲ့အတွက် နိုင်ငံတော်အတွက် ဝန်ထုပ်ဝန်ပိုးဖြစ်နေတဲ့အပေါ်မှာလည်း နည်းလမ်းရှာဖွေသင့်ကြောင်း နဲ့ နောင်ချေးငွေများ ချေးယူတဲ့အခါမှာ နိုင်ငံနဲ့ ပြည်သူအတွက် အကျိုးသက်ရောက်နိုင်မှုအနေအထား၊ ချေးငွေပြန်လည်ပေးဆပ်နိုင်ရန် ဝင်ငွေပြန်လည်ရရှိနိုင်မှုအလားအလာ၊ မျှော်မှန်းချက်၊ ချေးငွေနဲ့ ဆောင်ရွက်မယ့် လုပ်ငန်းများရဲ့ အရေးပါမှု၊ လုပ်ငန်းအောင်မြင်တိုးတက်နိုင်မယ့် အလားအလာ၊ ချေးငွေ ဝန်ထုပ်ဝန်ပိုး မဖြစ်စေနိုင်မှုအခြေအနေတွေကို ကြိုတင်တွက်ချက် မှန်းဆပြီးတော့ ဆောင်ရွက်သင့်ပါကြောင်းနဲ့ ချေးငွေနဲ့ ဆောင်ရွက်တဲ့လုပ်ငန်းများအခြေအနေ၊ လုပ်ငန်းများပြီးပြတ်မှုအခြေအနေ၊ ဒီဆောင်ရွက်မှုအခြေ အနေများကိုလည်း လွှတ်တော်ကို အခါအားလျော်စွာ အစီရင်ခံတင်ပြသင့်ကြောင်း အကြံပြုချင်ပါတယ်။ ချေးငွေဝန်ထုပ်ဝန်ပိုး ကျဆင်းလာဖို့ဟာ နိုင်ငံရဲ့ အခွန်အကောက်ပိုမိုရရှိနိုင်ရေးနဲ့ နိုင်ငံပိုင်စီးပွားရေး လုပ်ငန်းများ ဝင်ငွေ ကျဆင်းလာမှု၊ အရှုံးဖြစ်ပေါ်နေမှု၊ လုပ်ငန်းရပ်ဆိုင်းနေရမှုများကိုလည်း ဖြေရှင်းနိုင်မှ အဆင်ပြေနိုင်မှာဖြစ်ကြောင်းနဲ့ နိုင်ငံရဲ့ ငွေကြေးတန်ဖိုး တည်ငြိမ်ရေးကိုလည်း ဂရုပြု အလေးထား ထိန်းညှိ ဆောင်ရွက်ရန်လိုအပ်ကြောင်း တင်ပြရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးဘိုကြီး ချောက်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="258">ဦးဘိုကြီး(ချောက်မဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ အမျိုးသားလွှတ်တော် ဥက္ကဋ္ဌ၊ ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စုအဆင့် အဖွဲ့အစည်းများနဲ့ ဧည့်သည်တော်များအားလုံး မင်္ဂလာပါလို့ ဂါရဝပြု နှုတ်ခွန်းဆက်သ အပ်ပါတယ်။ ကျွန်တော်ကတော့ မကွေးတိုင်းဒေသကြီး ချောက်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဘိုကြီး ဖြစ်ပါတယ်။ ကျွန်တော့အနေနဲ့ ပြည်ထောင်စုအစိုးရအဖွဲ့က ပေးပို့လာတဲ့ ၂၀၁၈ ခု၊ ကာလလတ် ကြွေးမြီစီမံခန့်ခွဲမှုမဟာဗျူဟာနဲ့ ငွေစာရင်းပူးပေါင်းကော်မတီရဲ့ သဘောထားမှတ်ချက်၊ လေ့လာတွေ့ရှိချက် (၁/၂၀၁၉)အပေါ်မှာ ထောက်ခံအကြံပြု ဆွေးနွေးသွားမှာဖြစ်ပါတယ်။ Power Point အသုံးပြုခွင့်ပြုပါရန် တင်ပြအပ်ပါတယ်။ ပထမဆုံးအချက်အနေနဲ့ကတော့ ချေးငွေတွေကို ဖော်ပြတဲ့အခါမှာ ကျွန်တော်တို့က အခုက အမေရိကန်ဒေါ်လာ သန်းပေါင်း ၁၀,၀၀၀ ဖြစ်ပါတယ်။ ဒါကို ကျွန်တော်တို့က ဒီလို ကာလ ၄ ပိုင်း ပိုင်းပြီးတော့ ယခင်လည်းဖော်ပြတယ်။ နောက်ကိုလည်း ဒါကိုဖော်ပြသင့်ပါတယ်။ ဘာဖြစ်လို့လည်းဆိုတော့ ၁၉၈၈ မတိုင်ခင်က ချေးတဲ့ပိုက်ဆံက ၄,၀၀၀ ကျော် ဖြစ်ပါတယ်။ အမေရိကန်ဒေါ်လာသန်းပေါင်း။ ကျွန်တော်တို့ ၂၂ နှစ် ကာလမှာ ၂,၇၀၀ ဖြစ်ပါတယ်။ ပထမအကြိမ် ပြည်သူ့လွှတ်တော်မှာ ၃,၀၀၀ ကျော် ဖြစ်ပါတယ်။ ဒုတိယ အကြိမ် ပြည်သူ့လွှတ်တော်မှာ ၉၁ သန်းပဲ ရှိပါတယ်။ ဒါကို ကျွန်တော်တို့က အမြဲတမ်း ဒီကြွေးမြီနဲ့ပတ်သက်ရင် ဒီဟာကိုထည့်သွင်းဖော်ပြသင့်ပါတယ်။ ဘာကြောင့်လဲဆိုတော့ ပြည်သူတွေလည်းသိစေချင်တယ်။ ကျွန်တော် တို့ရဲ့ တာဝန်ရှိတဲ့ လုပ်ကိုင်သွားတဲ့သူတွေလည်း တာဝန်ယူမှု၊ တာဝန်ခံမှု သိစေချင်လို့ဖြစ်ပါတယ်။ ဒုတိယအချက်အနေနဲ့ကတော့ ကျွန်တော်တို့ ဒီချေးငွေ စုစုပေါင်း ၁၀,၀၀၀ ကျော်မှာ ခုနကပြောတဲ့ တရုတ်နိုင်ငံကနေ ချေးထားတာ ၄,၀၀၀ ကျော်၊ ဒေါ်လာသန်းပေါင်း ၄,၀၀၀ ကျော် ဖြစ်ပါတယ်။ သူ့အနေနဲ့က အတိုးနှုန်းလည်းမြင့်တယ်။ ဒါကြောင့်မို့လို့ စာချုပ်မှာပါငြားသော်လည်း ပြည်ထောင်စုအစိုးရအဖွဲ့အနေနဲ့ ဒီပိုက်ဆံကို အမြန်ဆုံးချေးနိုင်တာကို ဆပ်ပေးဖို့အတွက် အကြံပြုတိုက်တွန်းလိုက်ရပါတယ်။ ဒုတိယအနေနဲ့ကတော့ ပြည်တွင်းချေးငွေအကြောင်း ဖြစ်ပါတယ်။ ပြည်တွင်းချေးငွေကို ကျွန်တော်တို့ ၂၀၁၅-၂၀၁၆ ကစပြီးတော့ Cash Raw ကျွန်တော်တို့ ငွေသားစီမံချက်နဲ့ ချိတ်ဆက်လာတာကို တွေ့ရတာ အရမ်းဝမ်းသာပါတယ်။ ဂုဏ်လည်းယူပါတယ်။ ကျေးဇူးလည်းတင်ပါတယ်။ ဘာကြောင့်လဲဆိုတော့ အစိုးရ ဌာနတွေက ရငွေသုံးငွေတွေကို အရင်တုန်းက စီမံချက်နဲ့မဆွဲတဲ့အခါကျတော့ ပိုသုံးတာတွေ ဖြစ်ကုန်တယ်။ ဒီ Control Brand ရှိတဲ့အခါကျတော့ ဘာပဲပြောပြော ပိုက်ဆံက သုံးချင်တိုင်းသုံးလို့ မရတော့ဘူး။ မလိုလားအပ်တဲ့အတိုးတွေ သက်သာမယ်။ ဒါကြောင့်မို့လို့ သက်ဆိုင်ရာ ကျွန်တော်တို့ ဒီရသုံးမှန်းခြေရယ်၊ မသက်ရယ်ကထ င်က်ပါ ထက် အကြံပြုပါတယ်။ တတိယအချက်အနေနဲ့ကတော့ ပြည်တွင်းချေးငွေအကြောင်းပါ။ ပိုက်ဆံကတော့ ကျွန်တော်တို့ တိုင်းပြည်အနေနဲ့ မရှိတော့ မိသားစုတစ်ခုတစ်ခုလိုပေါ့။ ပိုက်ဆံကချေးရမှာပဲ။ ပိုက်ဆံချေးတာကို ကျွန်တော်တို့ ဆိုင်းငံ့ကာလတွေပါတဲ့၊ အတိုးနှုန်းသက်သာတဲ့ ကာလရှည်ဆို ချေးသင့်ပါတယ်။ ဒါကို ကျွန်တော်တို့က ထောက်ခံပါတယ်။ ပိုက်ဆံချေးတဲ့အခါမှာ နှစ်ပိုင်း ရှိပါတယ်။ ဒီ ကျွန်တော်တို့ ရတဲ့၊ ချေးတဲ့ ရင်းနှီးမြှုပ်နှံပြီး ရတဲ့အမြတ်တွေကနေ ပြန်ဆပ်တာဟာ တစ်ခုဖြစ်ပါတယ်။ အဲဒီလိုမဟုတ်ဘဲနဲ့ ရငွေ မရှိဘဲနဲ့ ကျွန်တော်တို့အနေနဲ့က ဘတ်ဂျက်ကပြန်ဆပ်ရတာ နှစ်ခုရှိပါတယ်။ ကျွန်တော့အနေနဲ့က တင်ပြ ရရင်တော့ ရငွေကိုပြန်ပြီးတော့ဆပ်တဲ့ ချေးငွေတွေကို အထူးဂရုစိုက်ပြီးတော့ ချေးသင့်ပါတယ်။ ဥပမာ ပြောမယ်ဆိုလို့ရှိရင် ကျွန်တော်တို့ ၂၀၁၈ မှာ အဲဒီလိုပဲ ရငွေနဲ့ ချေးငွေကို တင်လာပါတယ်။ သို့သော်လည်း သေသေချာချာ စိစစ်ကြည့်တဲ့အခါကျတော့ အချက်အလက်တွေက မပြည့်စုံဘူး။ အသေးစိတ်တွေမပါဘူး။ အဲဒါကြောင့် ကျွန်တော်တို့ အဲဒီချေးငွေကို ကျွန်တော်တို့က ဆိုင်းငံ့ကာလ ဖြစ်ခဲ့ပါတယ်။ ဒါမျိုးကိုလည်း စိစစ် သင့်ပါတယ်။ နောက်တစ်ချက်က ပြည်တွင်းချေးငွေ။ ပြည်တွင်းချေးငွေဆိုတဲ့အခါမှာ ကျွန်တော်တို့က ခုနက ပြောတဲ့ အရေးကြီးဆုံးဖြစ်တဲ့ ဗဟိုဘဏ်ကနေပြီးတော့ချေးတာ သူက ၂၀ ရာခိုင်နှုန်းအောက် ရောက်လာပါပြီ။ ဒါကိုလည်း ကျွန်တော် သက်ဆိုင်ရာ ဝန်ကြီးဌာနအားလုံးကို ကျေးဇူးတင်ပါတယ်။ ဒါကောင်းတဲ့ အလား အလာပါ။ နောက်တစ်ခုက ရငွေနဲ့ သုံးငွေအပိုင်း။ ဒီစီမံချက်တွေ၊ မဟာဗျူဟာတွေ ဘယ်လောက်ကောင်းနေ သော်လည်း ဝန်ထမ်းတွေကနေပြီးတော့ လုပ်ဆောင်မှုအားနည်းရင် ဘယ်လိုမှမအောင်မြင်နိုင်ဘူး။ ဥပမာ ရငွေအပိုင်းမှာဆိုလို့ရှိရင် ကျွန်တော်တင်ပြလိုတာက ရငွေဖြစ်တဲ့၊ ကောက်ခံနေတဲ့ စည်ပင်သာယာ အဖွဲ့တွေ၊ နော် အခွန်တွေ၊ ပြည်သူတွေ၊ ကုမ္ပဏီတွေကကောက်တဲ့ ပြည်တွင်းအခွန်ဦးစီးဌာနတွေ၊ ပြည်တွင်း ပြည်ပ ထွက်ကုန်သွင်းကုန်တွေကို ကောက်နေတဲ့ အကောက်ခွန်ဦးစီးဌာနတွေ ဒီဝန်ထမ်းတွေက မှန်မှန် ကန်ကန်နဲ့ ကျွန်တော်တို့ ကောက်ပေးဖို့လိုပါတယ်။ ဒါမှသာလျှင် ကျွန်တော်တို့ရဲ့ ရငွေများပြီးတော့ အမှန်အကန်ရလာပြီးတော့ ချေးငွေတွေ သက်သာလာမှာဖြစ်တယ်။ တစ်ခါတည်းတင်ပြရလို့ရှိရင် ကျွန်တော်တို့ အနေနဲ့ ဒီ သတင်းစာ၊ ဂျာနယ်မှာတွေ့နေတဲ့ မူးယစ်ဆေးဝါးဖမ်းဆီးတာတွေ၊ အဂတိလိုက်စားမှု ဖော်ထုတ် တာတွေ အများကြီးတွေ့နေရတယ်။ သို့သော် ဒီ ကျွန်တော်တို့ရဲ့တိုင်းပြည်က ဝန်ထမ်းတွေက မှန်မှန်ကန်ကန် လုပ်နေလားတော့ မပြောတတ်ဘူး။ ဘာမှကျွန်တော်တို့က ဖော်ထုတ်မှုတွေ မတွေ့ရဘူး။ အားနည်းနေတယ်။ ဒုတိယတစ်ချက်ကသုံးငွေ။ သုံးငွေမှာလည်း ဒီလိုပဲ။ သက်ဆိုင်ရာဌာနတွေက စည်းကမ်း၊ စည်းကမ်းတွေ က်လည်း ပကတိလက် သင်က ထက် Report ကတ က ဒါတွေကလည်း စိစစ်ပြီးတော့ အရေးယူသင့်တယ်။ ဘဏ္ဍာရေးစည်းမျဉ်းနဲ့ မကိုက်ညီ တာတွေ၊ ပြန်အပ်တာတွေ၊ ဆောက်လုပ်ရေးလုပ်ငန်းတွေပျက်စီးမှုတွေ၊ မကောင်းတာတွေ ဒါတွေလည်း ကျွန်တော်တို့ အရေးယူသင့်ပါတယ်။ နောက်ဆုံးတင်ပြချင်တာကတော့ ဒီလိုအရေးယူလုပ်ရမှာ သက်ဆိုင်ရာ ဝန်ကြီးဌာနက ဝန်ကြီးတွေ၊ အမြဲတမ်းအတွင်းဝန်တွေ၊ MD တွေ၊ DG တွေက တာဝန်ယူ အောက်ခြေကိုဆင်းပြီးတော့ ဒါတွေစိစစ်ပြီး လုပ်သင့်ပါတယ်။ ဒါမှ ကျွန်တော်တို့က အဖြေမှန်တွေပေါ်လာမယ်။ အခုကျွန်တော်တို့ တွေ့နေရတာက ပြည်ထောင်စုစာရင်းချုပ်ရုံးက Report တက်လာတယ်။ ကျွန်တော်တို့ရဲ့ ပြည်သူကတိုင်မှ သိရတယ်ဆိုတော့ ဒါကအဝေးကြီးက လှမ်းပြောတဲ့စကားတွေ။ တကယ်တော့ အတွင်းလူက သက်ဆိုင်ရာဌာနက အကြီးအကဲတွေ ဖြစ်ပါတယ်။ ဒါကြောင့် သူတို့အနေနဲ့ စိစစ်ပြီးတော့ အရေးယူသင့်ပါတယ်။ တကယ်လို့ အားလုံးက ကောင်းနေရင်တော့လည်း စိစစ်တော့လည်း ဒီအဖြေပဲထွက်မှာပေါ့။ ဒါကြောင့်မို့လို့ ရငွေသုံးငွေတွေကို သေချာစိစစ်ပြီးတော့ ပြည်ပချေးငွေတွေ၊ ပြည်တွင်းချေးငွေတွေ လျော့နည်းပြီးတော့ ကောင်းအောင် လုပ်ပေးပါလို့ အကြံပြုရင်း၊ ထောက်ခံရင်း တင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးကံမြင့် သရက်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="280">ဦးကံမြင့်(သရက်မဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော်နာယကကြီးနဲ့ အားလုံးပဲ မင်္ဂလာပါ။ ကျွန်တော်ကတော့ မကွေးတိုင်းဒေသကြီး သရက်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးကံမြင့် ဖြစ်ပါတယ်။ ကျွန်တော့အနေနဲ့ ပြည်သူ့ငွေစာရင်းပူးပေါင်း ကော်မတီရဲ့ ၂၀၁၈ ခုနှစ်၊ ကာလလကြွေးစီမံခန့်ခွဲမှုမဟာဗျူဟာနဲ့ ပတ်သက်ပြီးတော့ အစီရင်ခံစာအမှတ်စဉ် (၁/၂၀၁၉)ကို ခြုံငုံဆွေးနွေးသွားမှာ ဖြစ်ပါတယ်။ ပြည်သူ့ကြွေးမြီစီမံခန့်ခွဲမှု ရည်ရွယ်ချက်များကတော့ ကြွေးမြီခံနိုင်ရည်ရှိမှုအဆင့်ကို ထိန်းသိမ်း ထားရှိရန် ဘဏ္ဍာရေးဆိုင်ရာ ဆုံးရှုံးနိုင်ခြေများကို စီမံခန့်ခွဲရန်နှင့် အဲဒီဆုံးရှုံးနိုင်ခြေများကို သင့်တင့် လျောက်ပတ်သော အတိုင်းအတာအတွင်းရှိနေစေရန်အတွက် ကြွေးမြီအနေအထားကို အကဲဖြတ်ဖို့ အစိုးရ ချေးငွေသက်သေခံလက်မှတ်များ ရောင်းဝယ်တဲ့ ပြည်တွင်းဈေးကွက်တွေ ဖွံ့ဖြိုးတိုးတက်ဖို့ ဖြစ်ပါတယ်။ ကာလလတ်ကြွေးမြီစီမံခန့်ခွဲမှုမဟာဗျူဟာမှာ မေခရိုစီးပွားရေးအခြေအနေ၊ အစိုးရရဲ့ ကြွေးမြီ၊ အစိုးရမှ ငွေထုတ်ချေးခြင်း၊ ထပ်ဆင့်ထုတ်ချေးခြင်းနဲ့ ချေးငွေအာမခံချက်များ၊ ကြွေးမြီနှင့် GDP အချိုး၊ ဆုံးရှုံး နိုင်ခြေတွေကို စီမံခန့်ခွဲခြင်း၊ ၂၀၁၈-၂၀၁၉ ခုနှစ်အတွက် ငွေချေးယူရန် လျာထားမှုအစီအစဉ်၊ ငွေသား စီမံချက်နဲ့ ချိတ်ဆက်ထားရှိမှု၊ အစိုးရရဲ့ ကြွေးမြီဆိုင်ရာ ဆောင်ရွက်ရမယ့် အဓိကလုပ်ငန်းများ၊ ကြွေးမြီ ခံနိုင်ရည်ရှိမှု လေ့လာဆန်းစစ်ချက်တို့ဖြစ်ပါတယ်။ မေခရိုစီးပွားရေးအခြေအနေမှာ ၂၀၁၇-၂၀၁၈ မှာ ကောင်းမွန်ကြောင်း၊ အစိုးရကြွေးမြီအနေနဲ့ ပြည်ပကြွေးမြီ ကျပ် ၁၃,၉၇၄.၃ ဘီလီယံနဲ့ ပြည်တွင်းကြွေးမြီ ကျပ် ၂၀,၇၂၄.၆ ဘီလီယံသာရှိကြောင်း၊ ပြည်ပကြွေးမြီအများစုမှာ နှစ်နိုင်ငံအစိုးရအကြား ချေးငွေဖြစ်ပြီး ဆိုင်းငံ့ကာလ ၁၀ နှစ်အပါအဝင် ချေးငွေ သက်တမ်း ၄၀ နှစ်ဖြစ်ပြီး ပျမ်းမျှအတိုးနှုန်းမှာ ၁.၆၅ ရာခိုင်နှုန်းဖြစ်သဖြင့် သက်သာတဲ့ ချေးငွေတွေဖြစ်ပါတယ်။ ကမ္ဘာ့ဘဏ်နဲ့ အပြည်ပြည်ဆိုင်ရာငွေကြေးရန်ပုံငွေအဖွဲ့တို့က သတ်မှတ်ထားတဲ့ နိုင်ငံရဲ့ မူဝါဒနဲ့ zağsaopš:āpeop poossasəşê:3805338: Country Policy and Institutional Assessment- CPIA score အရ အလယ်အလတ်အဆင့် ဝင်ငွေနည်းပါးတဲ့နိုင်ငံအတွက် စံသတ်မှတ်ချက်မှာ ပြည်ပကြွေးမြီနဲ့ တင်လင်း၊ SS ၃၈ ရာခိုင်နှုန်းထက် မကျော်လွန်သင့်ကြောင်း သတ်မှတ်ထားသော်လည်း ၂၀၁၆-၂၀၁ရ မှ ၂၀၁၇-၂၀၁၈ ထိ ပြည်တွင်းကြွေးမြီနဲ့ GDP အချိုးဟာ သတ်မှတ်ချက်ထက် မကျော်လွန်သော်လည်း ပြည်တွင်း၊ ပြည်ပ ကြွေးမြီနဲ့ GDP အချိုးမှာ ၂၀၁၆-၂၀၁ရ မှအပ ကျန် ၂၀၁၅-၂၀၁၆ နဲ့ ၂၀၁၇-၂၀၁၈ ခုနှစ်များမှာ သတ်မှတ် ချက်ထက် အနည်းငယ်ပိုနေကြောင်း တွေ့ရပါတယ်။ ဆုံးရှုံးနိုင်ခြေများကို စီမံခန့်ခွဲရာတွင် နိုင်ငံခြားငွေအမျိုးအစားကြောင့် ဆုံးရှုံးနိုင်ခြေလျော့နည်းစေရန် ပြည်တွင်းငွေချေးစာချုပ်ဈေးကွက် ဖွံ့ဖြိုးတိုးတက်လာစေရေး၊ အစိုးရငွေတိုက်စာချုပ်များ ပိုမိုရင်းနှီးမြှုပ်နှံ လာစေဖို့ ငွေလဲလှယ်နှုန်းပြောင်းလဲမှုကြောင့် ဖြစ်လာမယ့်ဆုံးရှုံးနိုင်ခြေကို ထည့်စဉ်းစားခြင်း၊ ပြည်ပ ချေးငွေတွေ၊ နိုင်ငံခြားငွေအမျိုးအစားကြောင့် ဆုံးရှုံးနိုင်ခြေရှိပေမယ့် အတိုးနှုန်းကြောင့် ဆုံးရှုံးနိုင်ခြေ နည်းပါးပါတယ်။ ပြည်တွင်းကြွေးမြီများအနက် ၃ လ၊ ၆ လနဲ့ ၁ နှစ်သက်တမ်းရှိ အစိုးရငွေတိုက်လက်မှတ် များအား ဘဏ္ဍာငွေပြန်လည်ဖြည့်ဆည်းနိုင်မှု၊ ဆုံးရှုံးနိုင်ခြေကို ဖြစ်ပေါ်စေလို့ သတိထားစီမံဆောင်ရွက်ဖို့ လိုအပ်ပါတယ်။ ကာလတို ငွေကြေးအရင်းအမြစ်များရရှိဖို့ ငွေသားစီးဆင်းမှုကို ကြိုတင်ခန့်မှန်းဖို့ အမှန်ငွေသား စီးဆင်းမှုကို စောင့်ကြည့်ဖို့လည်းလိုပါတယ်။ ကြွေးမြီမှတ်တမ်းများကို နိုင်ငံတကာအဆင့်မီ ကွန်ပျူတာ osolo? oOs:co3aap: Glel ogas:86ąjošolsaoga: 3:08apsapi (Controlling Officer) များမှ ငွေထုတ်ကန့်သတ်ချက် (Drawing Limit) ဖြင့် ပိုငွေလိုငွေမရှိစေဘဲ တိတိကျကျ ဆောင်ရွက်ဖို့၊ အစိုးရအနေနဲ့ စီမံကိန်းနှင့်လုပ်ငန်းများအတွက် သက်သာသော ချေးငွေတွေကို ဦးစားပေးရယူခြင်း ပြန်ရချက်ကောင်းမွန်တဲ့ ပြည်ပကူးသန်းရောင်းဝယ်ရေးချေးငွေများကိုသာရယူဖို့၊ ငွေတိုက်လက်မှတ်များ ငွေတိုက်စာချုပ်တွေကို သတ်မှတ်အတိုင်း လေလံစနစ်ဖြင့် ပုံမှန်ထုတ်ဝေရောင်းချခြင်း၊ ပြည်ပ ကြွေးမြီတွေကို ပြန်ဆပ်ရာမှာ အကျိုးအမြတ်ရရှိတဲ့ အဖွဲ့အစည်းက ၎င်းတို့ရငွေနဲ့ ပြန်ဆပ်ဖို့နဲ့ အကျိုး အမြတ်မရှိတဲ့ အဖွဲ့အစည်းတွေက နိုင်ငံတော်ဘတ်ဂျက်နဲ့ ပြန်လည်ပေးဆပ်စေဖို့၊ ကြွေးမြီခံနိုင်ရည်ရှိမှု လေ့လာဆန်းစစ်ချက်အနေနဲ့ကတော့ မူလခန့်မှန်းချက်အခြေအနေ Annual Borrowing Plan နဲ့ ဆိုးရွားတဲ့ အခြေအနေ Short Senario တို့အပေါ်မှာ အခြေခံ၍ လေ့လာရာမှာ လက်ရှိပြည်ပကြွေးမြီ ဆုံးရှုံး နိုင်ခြေ နည်းပါးပေမယ့် နိုင်ငံရဲ့ Macro စီးပွားရေးမညီမျှမှုများ၊ စီးပွားရေးအခြေခံ အားနည်းချက်တွေကြောင့် ကြွေးမြီခံနိုင်ရည်ရှိမှုကို ထိခိုက်နိုင်ပါတယ်။ ကြွေးမြီခံနိုင်ရည်ရှိမှုကို ထိန်းဖို့ဆိုရင် ရငွေတွေကို တိုးတက်အောင် ရရှိဖို့နဲ့ အသုံးစရိတ်တွေကို ချင့်ချင့်ချိန်ချိန်သုံးစွဲပြီး ဘတ်ဂျက်လိုငွေကိုလျော့နည်းအောင် ဆောင်ရွက်ဖို့ လိုပါတယ်။ လေးစားအပ်ပါသော နာယကကြီးခင်ဗျား။ နောက်ဆုံး ကျွန်တော့အနေနဲ့ အကြံပြုလိုတာကတော့ ကာလလတ်ကြွေးမြီစီမံခန့်ခွဲမှုမဟာဗျူဟာကို အကောင်အထည်ဖော်ဆောင်ရွက်နိုင်ရန် နှစ်စဉ်ငွေချေးယူမှု အစီအစဉ်တွေ (Annual Borrowing Plan) တွေကို ရေးဆွဲဆောင်ရွက်ရမှာ ဖြစ်ပါတယ်။ အဲဒီလို ရေးဆွဲ ရာမှာ ကြွေးမြီလက်ကျန် အခြေအနေတွေ ဆုံးရှုံးနိုင်ခြေများ၊ နိုင်ငံတော်၏ ဖွံ့ဖြိုးရေးစီမံကိန်းတွေအတွက် ဘဏ္ဍာငွေလိုအပ်ချက် နိုင်ငံတော်စီးပွားရေးဖွံ့ဖြိုးရေးတိုးတက်မှုအတွက် အရင်းအနှီးလိုအပ်ချက် စတဲ့ အဖက်ဖက်ကပြည့်စုံအောင် ထည့်သွင်းသုံးသပ် ရေးဆွဲရမှာဖြစ်ကြောင်းပြောကြားရင်း နိဂုံးချုပ်အပ် ပါတယ်။ အားလုံးကိုကျေးဇူးတင်ပါတယ်။</speech>
<speech type="speaker">ဦးသန်းစိုး(ခေါ်)သန်းစိုး(ဘောဂဗေဒ) ရန်ကုန်တိုင်းဒေသကြီးမဲဆန္ဒနယ် အမှတ်(၄) ဆွေးနွေးဖို့ဖြစ်ပါတယ်။</speech>
<speech><mp id="993">ဦးသန်းစိုး(ခေါ်)ဦးသန်းစိုး(ဘာဗေဒ)မဲဆန္ဒနယ်အမှတ်-၄၊ ရန်ကုန်တိုင်းဒေသကြီး</mp>ပြည်ထောင်စု လွှတ်တော် နာယကကြီးနှင့်တကွ အားလုံးမင်္ဂလာပါ။ ကျွန်တော်ကြွေးမြီမဟာဗျူဟာနဲ့ ပတ်သက်ပြီးတော့ အပိုင်း (၄) ပိုင်းဆွေးနွေးသွားပါမယ်။ နံပါတ်(၁)ကတော့ မဟာဗျူဟာရည်မှန်းချက် ဘယ်လောက်အောင်မြင်သလဲ။ နောက် တရုတ် ချေးငွေတွေရဲ့ ဝန်ထုပ်ဝန်ပိုး၊ နောက်တစ်ခုက နိုင်ငံခြားငွေလဲနှုန်းကြောင့်ဖြစ်နေတဲ့ ကျွန်တော်တို့ရဲ့ Risk factor ဖြစ်ပါတယ်။ နောက်ပြီးတော့ ဒီကြွေးမြီနဲ့ပတ်သက်ပြီးတော့ ဖြေရှင်းမှုမဟာဗျူဟာနည်းလမ်းပဲ ဖြစ်ပါတယ်။ ဒါကို အတိုချုံး ကျွန်တော် ဆွေးနွေးသွားပါမယ်။ အဲဒီတော့ ကြွေးမြီရဲ့ မဟာဗျူဟာရည်မှန်းချက်ထဲမှာ အစိုးရငွေချေးသက်သေခံလက်မှတ်များ ရောင်းဝယ်တဲ့ ဈေးကွက်ဖွံ့ဖြိုးရေးဆိုပြီးတော့ ပါပါတယ်။ ဒီအချက်က လွန်ခဲ့တဲ့ (၅) နှစ်လောက်ကတည်း ကစပြီး ကျွန်တော်တို့ ကော်မတီကလည်း အမြဲတမ်းဆောင်ရွက်ခဲ့ပါတယ်။ ဒါကြောင့်မို့ ဒီ Secondary Market, Primary Market Goog: 3903 as sondages o$ 3:99$3968. Time Frameworki Operation Framework အနေနဲ့ အမှန်တကယ် ပြင်းပြင်းထန်ထန်ဆောင်ရွက်ပေးဖို့ ဒါ ဆွေးနွေးလို ပါတယ်။ နောက်ကြွေးမြီ တရုတ်ရဲ့ ကြွေးမြီဝန်ထုပ်ဝန်ပိုးအနေနဲ့ တရုတ်ကြွေးမြီဟာ ကျွန်တော်တို့ ၄ ဘီလီယံ ကျော်ရှိပါတယ်။ ပျမ်းမျှအတိုးနှုန်းဟာ ၄ ရာခိုင်နှုန်းဝန်းကျင်မှာ ရှိပါတယ်။ တရုတ်ကြွေးအများစုဟာ အရင်အစိုးရအဆက်ဆက်က ချေးယူခဲ့တဲ့ ငွေတွေဖြစ်ပြီးတော့မှ ယခုအခါ ကြွေးမြီပြန်ဆပ်ရမယ့်ကာလကို ဆိုက်ရောက်နေပြီဖြစ်ပါတယ်။ ပြီးခဲ့တဲ့ အစိုးရလက်ထက်က Public Debt လျှော့ချတဲ့ အစီအစဉ်မှာ လည်း တရုတ်ချေးငွေတွေဟာ မပါခဲ့ပါဘူး။ ဒီအစီအစဉ်ဟာ။ အဲဒီတော့ ၂၀၁၅-၂၀၁၆ မှာ USD သန်း ၃၄၀ တိုးလာပါတယ်။ ၂၀၁၆-၂၀၁ရ မှာ ၄၃၆ USD သန်းလျော့သွားပါတယ်။ ဒီနှစ် ၂၀၁၇-၂၀၁၈ မှာ ၁၂၆ ဘီလီယံ ပြန်တိုးလာပါတယ်။ တရုတ်ရဲ့ ကြွေးမြီနဲ့ပတ်သက်ပြီးတော့။ အဲဒီတော့ တရုတ်ရဲ့ ကြွေးမြီတွေကို ပြန်ဆပ်ဖို့အတွက် ဘယ်လိုနည်းလမ်းရှာမလဲ။ နည်းလမ်းရှာဆောင်ရွက်ရမလဲဆိုတာကို ကျွန်တော်တို့ ကြွေးမြီပြန်ဆပ်ရေး မဟာဗျူဟာနည်းလမ်းမှာ အထူးအရေးကြီးလိုပါတယ်။ တချို့ လက်တင်အမေရိက တချို့နိုင်ငံတွေမှာ သူတို့ရဲ့ ပြည်တွင်းထုတ်ကုန်တွေနဲ့ ပြန်ဆပ်ပါတယ်။ အဲဒီအတွေ့အကြုံတွေက ပြီးခဲ့တဲ့နှစ်ပေါင်း (၁၀)နှစ်၊ (၁၅)နှစ်လောက်က ကျွန်တော်တို့ သုတေသနစာတမ်း တွေမှာ ဖတ်ခဲ့ဖူးပါတယ်။ ဥပမာ ငှက်ပျောသီးနဲ့ ဆပ်တာမျိုး၊ ကော်ဖီနဲ့ ဆပ်တာမျိုး၊ ပြောင်းနဲ့ ပြန်ဆပ်တာမျိုး ကျွန်တော်တို့ ဆပ်လို့ရပါတယ်။ နိုင်ငံတကာမှာ G to G Request လုပ်ပြီးတော့။ အဲဒီတော့ ကျွန်တော်တို့ နိုင်ငံမှာလည်း အထူးသဖြင့် ဆန်၊ ကျွန်တော်တို့နိုင်ငံရဲ့ ထုတ်ကုန်တော်တော်များများနဲ့ တရုတ်ကို ပြန်ဆပ်တဲ့ နေရာမှာ ဒီ Product တွေနဲ့ ဆပ်မယ်ဆိုရင် ကြွေးမြီဝန်ထုပ်ဝန်ပိုးဟာ တစ်နည်းတစ်ဖုံ ကျွန်တော်တို့ ရှင်းလင်းလာမှာ ဖြစ်ပါတယ်။ နောက် နိုင်ငံခြားငွေလဲလှယ်နှုန်းဟာ နိုင်ငံခြားငွေကြေးဟာ ၂၀၁၅ ခုနှစ်တုန်းက ၁,၁၅၀ ၀န်းကျင် ဖြစ်ခဲ့ပါတယ်။ အခုကတော့ ၁,၅၃၀ ၀န်းကျင်ကို ရောက်နေပါပြီ။ အဲဒီတော့ ၂၀၁၅ ခုနှစ် ရဲ့ ၈ ဘီလီယံကျော်ရဲ့ နှုန်းအရဆိုရင် ကျွန်တော်တို့ ၅၁ရ ကျပ် ဘီလီယံရှိပါတယ်။ တစ်နှစ်ချင်းကို နိုင်ငံခြားငွေကြေးကြောင့် ၁၃၀ ဘီလီယံ အစိုးရက စိုက်ထုတ်နေရပါတယ်။ တကယ်လို့သာ ၂၀၁၉ ခုနှစ် ၁,၅၃၀ ကနေပြီးတော့ တွက်မယ်ဆိုရင် ၈၄၀ ဘီလီယံကျပ် ကျွန်တော်တို့ ပြည်တွင်းကနေပြီးတော့ ငွေကြေးစိုက်ထုတ်ရပါတယ်။ Factor ဖြစ်ပါတယ်။ ဒီဟာကြောင့်မို့ နိုင်ငံခြားငွေကြေး အပြောင်းအလဲမြန်နေတဲ့ဟာက အဓိကစိန်ခေါ်မှု တစ်ခုအနေနဲ့ ရှိနေတယ်လို့ ကျွန်တော် တွက်ချက်လို့ရပါတယ်။ အဲဒါကြောင့် ပြည်ပကြွေးမြီရဲ့ ၁၀ ပုံ ၁ ပုံလောက် ကျွန်တော်တို့ ပြန်ဆပ်နေရတဲ့ကာလမှာ အရင်း၊ အတိုးက ဒီနှစ်ဆိုရင် သန်း ၉၀၀ ဖြစ်ပါတယ်။ ကျွန်တော်တို့က Exchange Rate ကြောင့် ဖြစ်လာတဲ့ နှုန်းက ၂၀၉ ဘီလီယံပါ ထပ်ပေါင်းလို့ရှိရင် တော်တော်လေးကို အခြေအနေစိုးရိမ်ရပါတယ်။ ဒါကြောင့်မို့ သက်ဆိုင်ရာ ဝန်ကြီးဌာနတွေအနေနဲ့ ဒီနိုင်ငံခြားငွေကြေး မတည်မငြိမ်မှုကြောင့်ဖြစ်နေတဲ့ Risk Factor ကို ဘယ်လိုပူးပေါင်းဆောင်ရွက်မလဲဆိုတဲ့ အထူးစီမံချက်တစ်ရပ်အနေနဲ့ Special Task Force အနေနဲ့ ဆောင်ရွက်ပေးဖို့ ကျွန်တော်တို့ မျှော်လင့်ပါတယ်။ အခုဆိုရင် ကျွန်တော်တို့ Trade လိုငွေဟာ ၁ ဘီလီယံ ဖြစ်ပါတယ်။ မကြာခင်ကပဲ တရုတ်က ကျွန်တော်တို့ကို ဆန်ပိတ်တယ်ဆိုတာကိုလည်း ကျွန်တော်တို့ သတင်းတွေ ကြားရပါတယ်။ FDI ကလည်း ကျွန်တော်တို့ ထိုက်သင့်သလောက် မြင့်တက်မှုနည်းပါသေးယ်။ နောက် Current Account လည်း ကျွန်တော်တို့ နိုင်ငံတကာ Data တွေမှာ ဖတ်ကြည့်ရတာ စိုးရိမ်စရာ 3əcə326 golosalli Current Account è volbums :cos? ou os codzac$e.cope: FE,LD e. ပတ်သက်ပြီးတော့ ဘယ်လောက်ထိ စိစစ်ပြီးတော့ ရှာဖွေထားသလဲဆိုတာကို ကျွန်တော်တို့ကို ရှင်းလင်း ပေးပါဦး။ နောက်တစ်ခုက အရေးကြီးဆုံးကတော့ Export to Debt Ratio လည်း ကျွန်တော်တို့ ပြန်ပြီးတော့ ထွက်ပြပေးပါဦးလို့ ဒါ FE ကြောင့်ဖြစ်လာတဲ့ ပြဿနာကို ကျွန်တော်ဆွေးနွေးရခြင်းဖြစ်ပါတယ်။ အဲဒီတော့ ကျွန်တော်တို့အနေနဲ့ ချေးငွေနဲ့ပတ်သက်ပြီးတော့ အချက်(၃) ချက်ဖြစ်ပါတယ်။ ချေးငွေကို ပြန်ဆပ်ဖို့ မဟာဗျူဟာ အရေးကြီးပါတယ်။ လက်ရှိချေးငွေတွေမှာ အကုန်မသုံးနိုင်တဲ့ Project တွေကို အလျင်အမြန် အကောင်အထည်ဖော်ဖို့အတွက်လည်း Special Task Force အနေနဲ့ ဆောင်ရွက်ဖို့ သင့်ပါတယ်။ နောက်ချေးငွေနဲ့ လုပ်ထုံးလုပ်နည်းကြန့်ကြာမှုတွေကို ဘယ်လိုဖြေရှင်းမလဲဆိုတဲ့ အချက် ကိုလည်း ကျွန်တော်တို့စဉ်းစားရမှာ ဖြစ်ပါတယ်။ အများထင်သလိုပဲ ကျွန်တော်တို့က ဘတ်ဂျက်လိုငွေတွေ များလာတယ်။ ချေးငွေတွေများလာတယ်ဆိုပေမယ့် တကယ်တိုင်းတာတဲ့ ပြဿနာက ဘတ်ဂျက် လိုငွေ ဖြစ်ဖြစ်၊ ချေးငွေဖြစ်ဖြစ်တိုင်းတာတဲ့ ပြဿနာက အချက်(၂)ချက်ရှိပါတယ်။ Size of Government နဲ့ Expenditure Allocation Goolosugil Scos? səs Size of Government $. Expenditure Allocation ကို မှန်မှန်ကန်ကန် ကိုင်တွယ်နိုင်တယ်ဆိုရင် ဘတ်ဂျက်လိုငွေ ဘယ်လောက်ပြပြ၊ ချေးငွေတွေ ဘယ်လောက်ပဲတက်လာတက်လာ နိုင်ငံဟာ တိုးတက်မှုအရှိန်နှုန်း မြင့်လာမှာဖြစ်ပါတယ်။ တကယ်ဖြစ်နေ တာက Size of Government ဘယ်လောက် အစိုးရရဲ့ အခန်းကဏ္ဍ ဘယ်လောက်ကျယ်လာသလဲ။ Expenditure Allocation m 93:6$2005:aposso najęcossoms opê:onqosslooulosusil ဒါကြောင့်မို့ ပြည်ပချေးငွေနဲ့ပတ်သက်ပြီးတော့မှ ဒီလောက်ကျွန်တော် ဆွေးနွေးတင်ပြရပါတယ်။ ကျေးဇူး တင်ပါတယ်။</speech>
<speech type="speaker">ဦးမောင်မောင်အုန်း ဧရာဝတီတိုင်းဒေသကြီး မဲဆန္ဒနယ်အမှတ်(၅) ဆွေးနွေးဖို့ဖြစ်ပါတယ်။</speech>
<speech><mp id="839">ဦးမောင်မောင်အုန်း(မဲဆန္ဒနယ်အမှတ်-၅၊ ဧရာဝတီတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်ထောင်စုအဆင့် ပုဂ္ဂိုလ်များ၊ လွှတ်တော်ကိုယ်စားလှယ်များ နှင့် လေ့လာသူပြည်သူများ ကိုယ်စိတ်နှစ်ပါး ကျန်းမာချမ်းသာပါစေ။ Power Point အသုံးပြုခွင့်တောင်း ပါတယ်ခင်ဗျာ။ နာယကကြီးခင်ဗျာ။ ကြွေးမြီနဲ့ပတ်သက်ရင် နိုင်ငံတစ်ခုမှာ အစိုးရတာဝန်ခံပေးဆပ်ရမယ့် ကြွေးမြီနဲ့ ပုဂ္ဂလိကဆိုင်ရာကြွေးမြီဆိုပြီး နှစ်မျိုးရှိပါတယ်။ ယခုဆွေးနွေးမယ့် ၂၀၁၈ ခုနှစ်၊ ကာလလတ် ကြွေးမြီစီမံခန့်ခွဲမှုမဟာဗျူဟာမှာ အစိုးရမှ တာဝန်ခံပေးဆပ်ရမယ့် ကြွေးမြီဖြစ်ပါတယ်။ ကမ္ဘာ့နိုင်ငံများရဲ့ ကြွေးမြီအခြေအနေကို လေ့လာမယ်ဆိုရင် IMF ရဲ့ အစီရင်ခံစာအရ ၂၀၁ရ ခုနှစ်မှာ အမေရိကန်ဒေါ်လာ ၁၈၄ ထရီလီယံဖြစ်ပြီးတော့ တစ်ကမ္ဘာလုံး GDP အမေရိကန်ဒေါ်လာ ၈၀ ရဲ့ ၂ ဆခွဲလောက် ဖြစ်နေပါတယ်။ ကမ္ဘာ့ကြွေးမြီ တစ်ဝက်ကျော်က တိုးတက်တဲ့နိုင်ငံများမှာဖြစ်ပြီး အမေရိကန်၊ တရုတ်နိုင်ငံ၊ ဂျပန်နိုင်ငံတို့ ဖြစ်ပါတယ်။ ဖွံ့ဖြိုးစနိုင်ငံတွေဟာ ကြွေးမြီဒုတိယအများဆုံးဖြစ်ပြီးတော့ ဖွံ့ဖြိုးမှုနည်းတဲ့ LCD နိုင်ငံတွေ ကတော့ ကြွေးမြီအနည်းဆုံးဖြစ်ပါတယ်။ ကမ္ဘာသူ၊ ကမ္ဘာသားတစ်ဦးချင်းအတွက် ပျမ်းမျှကြွေးမြီဟာ အမေရိကန်ဒေါ်လာ ၈၆,၀၀၀ ခန့်ဖြစ်နေပါတယ်။ အာဆီယံနိုင်ငံရဲ့ ကြွေးမြီအခြေအနေကို ပြောရလို့ရှိရင် ထိုင်းနိုင်ငံဟာ အများဆုံးဖြစ်ပြီးတော့ မြန်မာနိုင်ငံဟာ အနည်းဆုံးဖြစ်ပါတယ်။ မြန်မာနိုင်ငံရဲ့ ကြွေးမြီ အနေအထားဟာ အထူးသဖြင့် အတိုးနှုန်းနည်း၍ ကာလရှည်ပေးဆပ်ရမယ့် Concessional Loan များကို ရယူနိုင်ရန်လိုပါတယ်။ ကြွေးမြီမဟာဗျူဟာအရ ပြည်ပကြွေးမြီကို GDP ရဲ့ ၃၀ ရာခိုင်နှုန်းနဲ့ ပြည်တွင်းကြွေးမြီကို ၁၀ ရာခိုင်နှုန်း လျာထားဆောင်ရွက်ထားကြောင်း သိရပါတယ်။ ပြည်တွင်းကြွေးမြီများကို ကြွေးမြီရှုထောင့်မှ ယ်သိရင် အကြီး မြင့်မားပြီး သတိထားမိမှာ ဖြစ်တာလည်းဆရပါတယ်။ နှစ်စဉ်ပြုလုပ်တဲ့ ကြွေးမြီခံနိုင်ရည်ဆန်းစစ်ချက်အရ မြန်မာနိုင်ငံရဲ့ ကြွေးမြီဟာ သတ်မှတ်ထားတဲ့ ဘောင် အတွင်းမှာသာရှိပြီး လိုငွေပြဘတ်ဂျက်အား ရေးဆွဲအကောင်အထည်ဖော်ခြင်း လိုငွေ ၅ ရာခိုင်နှုန်းအောက်မှာ ထိန်းသိမ်းထားပြီး ကြွေးမြီခံနိုင်ရည်ရှိမှုနဲ့ ကြွေးမြီထောင်ချောက်က ကင်းလွတ်အောင် စီမံထားတာကိုလည်း တွေ့ရပါတယ်။ အစီရင်ခံစာအရ ဆုံးရှုံးနိုင်သည်များကို စီမံခန့်ခွဲခြင်း၊ ကြွေးမြီခံနိုင်ရည်ရှိမှုကို လေ့လာ ဆန်းစစ်ခြင်းများကိုလည်း ဆောင်ရွက်ထားကြောင်း သိရှိရပါတယ်။ ဗဟိုဘဏ်မှ ချေးယူခြင်းဟာ ကြွေးမြီ ရှုထောင့်မှကြည့်ရင် ဝန်ထုပ်ဝန်ပိုးမဖြစ်ပါဘူး။ ဒါပေမယ့်လည်း ငွေကြေးဖောင်းပွမှု ဖြစ်ပေါ်စေတဲ့အတွက် အမြန်ဆုံးရပ်တန့်သင့်ပါတယ်။ မြန်မာနိုင်ငံရဲ့ ဗဟိုဘဏ်မှ နိုင်ငံခြားလိုငွေအတွက် အကြံပြု ဆွေးနွေးလိုတာကတော့ မြန်မာနိုင်ငံ ဝန်ဆောင်မှုလုပ်ငန်းတွေက နိုင်ငံခြားငွေစီးဆင်းနိုင်တာမှာ (၁) ပြည်ပနိုင်ငံများကို သွားရောက်အလုပ် လုပ်နေတဲ့ ရွှေ့ပြောင်းလုပ်သားတွေ၊ သင်္ဘောသားတွေဆီကနေပြီးတော့ ရရှိနိုင်ပါတယ်။ ဒါကြောင့်မို့လို့ ပြည်ပရောက်အလုပ်သမားများနဲ့ သင်္ဘောသားများရဲ့ နိုင်ငံခြားငွေလစာကို ပြည်တွင်းကို သင့်တော်တဲ့ ရာခိုင်နှုန်းအားဖြင့် တရားဝင်လွှဲပို့စေခြင်းဖြင့် ကျွန်တော်တို့ နိုင်ငံခြားငွေကို ရရှိစေမှာဖြစ်ပါတယ်။ ဥပမာ အားဖြင့် ဖိလစ်ပိုင်နိုင်ငံကို လေ့လာပြီးတော့ နမူနာယူသင့်ပါတယ်။ လွန်ခဲ့တဲ့ ဒီဇင်ဘာလတွင် ဂျပန် နိုင်ငံက စီးပွားရေးနယ်ပယ် ၁၄ ခုအတွက် အလုပ်သမားဦးရေ ၁၄ သိန်းလောက်လိုမယ်လို့ ကြေညာ ထားတာ တွေ့ရသလို ပင်လယ်ကူးခရီးသည်တင် သင်္ဘောလုပ်ငန်းမှာလည်း ၂၀၂၀ အတွက် လူ ၄ သိန်း လောက်လိုမယ်လို့ သိရှိရပါတယ်။ ဒါကြောင့်မို့လို့ ကျွန်တော်တို့ ပြည်သူပြည်သားတွေ အလုပ်အကိုင် အခွင့်အလမ်းရဖို့အတွက် သက်ဆိုင်ရာဌာနတွေက လိုအပ်သလို ကျွမ်းကျင်မှုရှိတဲ့လုပ်သားတွေ တိကျတဲ့ စာချုပ်စာတမ်းတွေ၊ ဥပဒေအကာအကွယ်တွေနဲ့ ကြိုတင်စီမံထားသင့်ကြောင်းကို တိုက်တွန်းလိုပါတယ်။ လေးစားအပ်ပါသော နာယကကြီးခင်ဗျာ။ ချေးငွေကို အကျိုးရှိစွာ အသုံးချနိုင်ရင် နိုင်ငံဖွံ့ဖြိုးပြီး နောင်လာနောက်သားတွေအတွက် အခြေခံအုတ်မြစ်ကောင်း ချရာရောက်ပါတယ်။ ဥပမာအားဖြင့် zzleGossos, consãozệao:GSOD NCDDP- National Community Driven Development Project ဟာ ၂၀၁၃ ခုနှစ်က စတင်ပြီးတော့ ကမ္ဘာ့ဘဏ်ချေးငွေနဲ့ မြန်မာ့ချေးငွေပူးပေါင်းပြီး ပြည်သူတွေ လူမှုစီးပွား ထူးခြားစွာပြောင်းလဲတိုးတက်စေတဲ့ ဒီမိုကရေစီယဉ်ကျေးမှုကို အထောက်အကူပြုတဲ့ စီမံကိန်းဖြစ်ကြောင်း တွေ့ရပါတယ်။ ကျွန်တော့ရဲ့ မဲဆန္ဒနယ်ဖြစ်တဲ့ မြန်အောင်၊ ကြံခင်း၊ အင်္ဂပူ ၃ မြို့နယ်မှာ ကြံခင်းနဲ့ အင်္ဂပူဟာ NCDDP စီမံကိန်းရရှိပြီးတော့ အောင်မြင်မှုတွေကို တွေ့ရပါတယ်။ ချေးငွေကို အကျိုးရှိစွာ အသုံး မချနိုင်ရင် နောင်လာနောက်သားတွေအတွက် ဝန်ထုပ်ဝန်ပိုးဖြစ်တာကို ကျွန်တော် ဆွေးနွေးလိုပါတယ်။ လွန်ခဲ့တဲ့နှစ်က ကျွန်တော်ဆွေးနွေးခဲ့တဲ့ စက်မှုဝန်ကြီးဌာနလက်အောက်မှာရှိတဲ့ ကြံခင်းဘိလပ်မြေ စက်ရုံ ရပ်ဆိုင်းထားခြင်းနဲ့ပတ်သက်ပြီးတော့ တင်ပြလိုပါတယ်။ ဒီစက်ရုံမှာ အလုပ်သမားပေါင်း စုစုပေါင်း ၉၀၀ ခန့်ရှိပါပြီ။ ဝန်ထမ်းလစာနဲ့ အခြားစရိတ်တွေအတွက် မြန်မာကျပ်ငွေသန်း ၂၅၀ လောက် နှစ်စဉ် ပေးရပါတယ်။ တကယ်တော့စက်ရုံကြံ့ခိုင်ရေးနဲ့ ဒေသတွင်းထွက်ကုန် အရန်ပစ္စည်းတို့ သုံးပြီးတော့ လက်ရှိ ကုန်ကြမ်းနဲ့ ပြန်လည်လည်ပတ်မယ်ဆိုရင် တစ်နှစ်မှာ သန်း ၂၅၀ လောက် ပြန်လည်ရရှိနိုင်ပြီးတော့ နှစ်နှစ်လောက် လည်ပတ်နိုင်ပါတယ်။ ဒီလိုပြန်လည် လည်ပတ်ခြင်းအားဖြင့် အကြွေးကိုသက်သာစေပြီး တော့ ကျွန်တော်တို့ နိုင်ငံကို ကြွေးမြီသံသရာကင်းဝေးစေပါတယ်။ ဒါပေမယ့် ယနေ့အထိ မလည်နိုင်သေး ပါဘူး။ ပုဂ္ဂလိကကလည်း မယူသေးပါဘူး။ ဒါကိုအမြန်ဆုံး ဆောင်ရွက်ပေးသင့်ပါကြောင်း တင်ပြလိုပါတယ်။ အထူးသဖြင့် အရှုံးများတဲ့အတွက် ရပ်ဆိုင်းထားတဲ့စက်ရုံတွေ ၃၀ ကျော် ရှိတယ်လို့သိရပါတယ်။ ၂၂ ရုံ ကိုတော့ ပြန်လည် လည်ပတ်ဖို့ ကြိုးစားနေတယ်လို့ သိပေမယ့်လည်း တစ်နှစ်ကျော်တဲ့အတွက် ပြန်လည် မလည်ပတ်နိုင်သေးတာကို ကျိုးကြောင်းပြုပြီး ရှင်းလင်းပြစေချင်ပါတယ်။ ဒီစက်ရုံက ပိုလျှံလုပ်သားတွေ ကိုလည်း မည်ကဲ့သို့ စီမံခန့်ခွဲမယ်ဆိုတဲ့ မေးခွန်းများကိုလည်း မေးမြန်းလိုပါတယ်။ လေးစားအပ်ပါသော နာယကကြီးခင်ဗျာ။ လေ့လာတွေ့ရှိချက်အရ ဒီအစီရင်ခံစာမှာ ကာလလတ် ကြွေးမြီဟာ နိုင်ငံဖွံ့ဖြိုးတိုးတက်ရေးအတွက်၊ ရင်းနှီးမြှုပ်နှံမှုအတွက် လိုအပ်တာလည်း ဖြစ်ပါတယ်။ နိုင်ငံခြားအရန်ငွေ တိုးပွားစေတာလည်း ဖြစ်ပါတယ်။ အတိုးနှုန်းနည်းတဲ့ နှစ်ရှည်ချေးငွေတွေဖြစ်တာ လည်း တွေ့ရပါတယ်။ ပြည်တွင်းအလုပ်အကိုင် အခွင့်အလမ်းကောင်းတွေလည်း ဖန်တီးနိုင်ပါတယ်။ မြန်မာနိုင်ငံရဲ့ ကြွေးမြီခံနိုင်ရည်ရှိမှု ဘောင်အတွင်းမှာလည်း ရှိတာတွေ့ရပါတယ်။ နိဂုံးချုပ်အနေနဲ့ ဆွေးနွေးလိုတာက အစီရင်ခံစာဟာ ၂၀၁၈ ခုနှစ်၊ ကာလလတ်ကြွေးမြီစီမံခန့်ခွဲမှု မဟာဗျူဟာကို သုံးသပ်ရာမှာ IMF နဲ့ ကမ္ဘာ့ဘဏ်တို့ရဲ့ သုံးသပ်ချက်များကို ထည့်သွင်းထားတဲ့အတွက် ကောင်းမွန်သော အစီရင်ခံစာဖြစ်ကြောင်း တင်ပြလိုပါတယ်။ ထို့အပြင် ပြည်သူ့ငွေစာရင်းပူးပေါင်းကော်မတီရဲ့ သဘောထားမှတ်ချက်တွေကို ထောက်ခံပါကြောင်းနဲ့ သက်ဆိုင်ရာဝန်ကြီးဌာနများမှ တိကျစွာ လိုက်နာ ဆောင်ရွက်သွားရန် လိုအပ်ပါကြောင်း ဆွေးနွေးတင်ပြအပ်ပါတယ်။ ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အထက်ပါ အစီရင်ခံစာနဲ့စပ်လျဉ်းပြီး လွှတ်တော်ကိုယ်စားလှယ်များရဲ့ ဆွေးနွေးချက်များအပေါ် သက်ဆိုင်ရာ ပြည်ထောင်စုအဆင့် အဖွဲ့အစည်းဝင် များက ပြန်လည်ရှင်းလင်း ဆွေးနွေးခြင်းနဲ့ ကျန်ရှိတဲ့အစီအစဉ်တို့ကို အစည်းအဝေး တတိယနေ့မှာ ဆက်လက် ဆောင်ရွက်သွားမှာဖြစ်ကြောင်း ကြေညာပါတယ်။</speech>
</bill>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး ဒုတိယနေ့ ရပ်နားကြောင်းနှင့် တတိယနေ့ ကျင်းပမည့် နေ့ရက်နှင့် ကြေညာခြင်း</title>
<speech type="speaker">အစီအစဉ်(၁၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက်ပုံမှန်အစည်းအဝေး ဒုတိယနေ့ အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက် ပုံမှန်အစည်းအဝေးရဲ့ တတိယနေ့ကို ၂၀၁၉ ခုနှစ်၊ ဇန်နဝါရီလ ၂၉ ရက်(အင်္ဂါနေ့) နံနက် ၁၀ နာရီကျင်းပပြုလုပ်မည်ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက်ပုံမှန်အစည်းအဝေး ဒုတိယနေ့ အစည်းအဝေးကို မွန်းလွဲ ၁၂:၁၅ နာရီတွင် ရပ်နားပါသည်။</speech>
</postface>
</transcript>
</doc>
