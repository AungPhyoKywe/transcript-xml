<doc>
<docinfo>
<docno>02-03-02.xml</docno>
<pdf>02-03-02.pdf</pdf>
<term value="02">ဒုတိယအကြိမ်</term>
<session value="03" />
<sittingday value="02" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် တတိယပုံမှန်အစည်းအဝေး ဒုတိယနေ့မှတ်တမ်း</title>
<date value='17-11-2016'>၁၃၇၈ ခုနှစ်၊ တန်ဆောင်မုန်းလပြည့်ကျော် ၃ ရက် (၂၀၁၆ ခုနှစ်၊ နိုဝင်ဘာလ ၁ရ ရက်)(ကြာသပတေးနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် တတိယပုံမှန်အစည်းအဝေး ဒုတိယနေ့ကို မွန်းလွဲ ၁၃:၃၀ နာရီင်ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် တတိယပုံမှန်အစည်းအဝေးရဲ့ ဒုတိယနေ့ အစီအစဉ် စတင်ပါတော့မယ်။ ဒီကနေ့ အစည်းအဝေးမှာ အခမ်းအနားမှူး အဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ကျွန်တော် ဦးကျော်စိုးက ဆောင်ရွက်သွားမှာ ဖြစ်ပါတယ်ခင်ဗျား။ ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါ။</speech>
<speech type="mc">အားလုံးထိုင်နိုင်ကြပါပြီ ခင်ဗျား။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် တတိယပုံမှန်အစည်းအဝေး ဒုတိယနေ့မှာ ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စု လွှတ်တော်ကိုယ်စားလှယ်ဦးရေ စုစုပေါင်း ၆၄ရ ဦးရှိပြီး ဒီကနေ့ အစည်းအဝေးကို ၅၉၃ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၉၁.၆၅ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့ အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် ဒုတိယနေ့ အစည်းအဝေး အစီအစဉ်ကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျာ။ ဒုတိယအကြိမ် ပြည်ထောင်စု လွှတ်တော် တတိယပုံမှန်အစည်းအဝေး ဒုတိယနေ့အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေ ထားတဲ့အတိုင်း ဆက်လက်ဆောင်ရွက်ပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များ ခွင့်ပန်ကြားခြင်းနှင့် အစည်းအဝေးတက်ရောက်မှု အခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄)ဖြစ်ပါတယ်။ လွှတ်တော်ကိုယ်စားလှယ်များခင်ဗျာ။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော်ကိုယ်စားလှယ်များအတွက် ပြည်ထောင်စု လွှတ်တော် ကိုယ်စားလှယ်များစိစစ်ရေးကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1157">ဦးမင်းဦး(အတွင်းရေးမှူး၊ ကိုယ်စားလှယ်များစိစစ်ရေးကော်မတီ)</mp>လေးစားအပ်ပါတဲ့ ပြည်ထောင်စုလွှတ်တော် နာယကကြီးခင်ဗျား။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စု လွှတ်တော် တတိယပုံမှန်အစည်းအဝေး ဒုတိယနေ့ ၁၇-၁၁-၂၀၁၆ ရက်နေ့မှာ အစည်းအဝေးသို့ တက်ရောက် နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား ပဲခူးတိုင်းဒေသကြီး မဲဆန္ဒနယ် အမှတ်(၆)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီ အတွင်းရေးမှူးဖြစ်သူ ကျွန်တော် ဦးမင်းဦးက ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော်ကိုယ်စားလှယ်များမှာ - - ဦးဇုံတိန့် - ဦးနှံယာအုပ် ဟားခါး၊ - ဦးမျိုးညွန့် ဟုမ္မလင်း၊ - ဦးအောင်စိန် ထားဝယ်၊ - ဦးအောင်တင်လင်း နတ်မောက်၊ - ဦးကိုကိုနိုင် ရမည်းသင်း၊ - ဦးလှဌေးဝင်း ဇေယျာသီရိ၊ - ဦးသန်းစိုး သာစည်၊ - သူရဦးသက်ဆွေ ကိုကိုးကျွန်း၊ - ဒေါ်မြင့်မြင့်စိုး(ခ)မေစိုး ဗိုလ်တထောင်၊ - ဦးခင်မောင်ဝင်း လမ်းမတော်၊ - ဒေါ်စုစုလွင် သုံးခွ၊ - ဦးထွန်းထွန်းဟိန် - ဗိုလ်မှူးချုပ်တင်စန်းနိုင် တပ်မတော်သား၊ ဦးအောင်မျိုး စစ်ကိုင်း-၂။ - ဒေါက်တာတင်တင်ဝင်း - ဒေါက်တာမြသောင်း - ဒေါ်ရွှေရွှေစိန်လတ် ပဲခူး-၃၊ - ဦးတင်အောင်ထွန်း မကွေး-၅၊ - ဒေါ်သီရိရတနာ မွန်-၁၂၊ - ဒေါ်ထုမေ ရခိုင်-၁၁၊ - ဦးကြည်ဝင်း ဧရာဝတီ-၁၂ နှင့် - ဒေါ်အိအိပြုံး ဧရာဝတီ-၈ တို့ဖြစ်ကြပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၃၁ ဦး ရှိပြီး၊ ယနေ့ ခွင့်ပန်ကြားသူ ၂၃ ဦးဖြစ်တဲ့အတွက် စုစုပေါင်းခွင့်ပန်ကြားသူ ၅၄ ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနဲ့ ယနေ့ခွင့်ပန်ကြားသူ ပြည်ထောင်စုလွှတ်တော်ကိုယ်စားလှယ် ၂၃ ဦးအား ခွင့်အဖြစ် သတ်မှတ် ခွင့်ပြုပေးနိုင်ပါရန် ပြည်ထောင်စုလွှတ်တော် နာယကကြီးအား လေးစားစွာ တင်ပြပန်ကြားအပ်ပါတယ်ခင်ဗျား။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် တတိယပုံမှန်အစည်းအဝေး ဒုတိယနေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၄ရ ဦး၊ ယခင်က ခွင့်ပြုထားသူ ၃၁ ဦး၊ ယနေ့ခွင့်ပန်ကြား၍ ခွင့်ပြုထားသူ ၂၃ ဦး ဖြစ်တဲ့အတွက် ခွင့်ပြုထားသူ စုစုပေါင်း ၅၄ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို ပြည်ထောင်စုလွှတ်တော်ဆိုင်ရာ နည်းဥပဒေ ၄ နည်းဥပဒေခွဲ (ခ) အရ အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Motion">
<motion>
<title>နိုင်ငံတော်သမ္မတထံမှ ပေးပို့ထားသော ဂျပန်နိုင်ငံအပြည်ပြည်ဆိုင်ရာပူးပေါင်း ဆောင်ရွက်ရေးအေဂျင်စီထံမှ ချေးငွေရယူရန်ကိစ္စနှင့်စပ်လျဉ်း၍ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက လွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဆောက်လုပ်ရေး ဝန်ကြီးဌာနမှ ပဲခူးမြစ်ကူးတံတား(သန်လျင်တံတားအမှတ်-၃) တည်ဆောက်ရေးစီမံကိန်းအတွက် ဂျပန် နိုင်ငံ အပြည်ပြည်ဆိုင်ရာပူးပေါင်း ဆောင်ရွက်ရေးအေဂျင်စီထံမှ ဂျပန်ယန်း ၃၁.၀၅၁ ဘီလီယံ ချေးယူရေးနဲ့ စပ်လျဉ်းပြီး ပြည်ထောင်စုလွှတ်တော်ရဲ့ အတည်ပြုချက်ရယူနိုင်ရန် နိုင်ငံတော်သမ္မတထံမှ ပြည်ထောင်စု လွှတ်တော် နာယကထံသို့ နိုင်ငံတော်သမ္မတရုံးရဲ့ ၁၀-၁၀-၂၀၁၆ ရက်စွဲပါစာအမှတ်၊ ၃(၁)/၁/သမ္မတရုံးဖြင့် ပေးပို့ထားပါတယ်။ အဆိုပါ ပြည်ပချေးငွေရယူရေးနဲ့ စပ်လျဉ်းပြီး သက်ဆိုင်ရာ ပြည်ထောင်စုအဆင့်အဖွဲ့အစည်းဝင် များက လွှတ်တော်သို့ ရှင်းလင်းတင်ပြသွားမှာ ဖြစ်ပါတယ်။ ဦးစွာ ဆောက်လုပ်ရေးဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="14">ဦးဝင်းခိုင်(ပြည်ထောင်စုဝန်ကြီး၊ ဆောက်လုပ်ရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော်ကိုယ်စားလှယ်များနှင့် ဖိတ်ကြား ထားသော ဧည့်သည်တော်များအားလုံး မင်္ဂလာအပေါင်းနှင့် ပြည့်စုံကြပါစေလို့ ဆုမွန်ကောင်းတောင်းရင်း နှုတ်ခွန်းဆက်သအပ်ပါတယ်။ ကျွန်တော်ကတော့ ဆောက်လုပ်ရေးဝန်ကြီးဌာန၊ ပြည်ထောင်စုဝန်ကြီး ဦးဝင်းခိုင် ဖြစ်ပါတယ်။ ကျွန်တော့အနေနဲ့ ရန်ကုန်တိုင်းဒေသကြီး၊ သာကေတမြို့နယ်နှင့် သန်လျင်မြို့နယ်တို့ကို ဆက်သွယ်တည်ဆောက်မယ့် ပဲခူးမြစ်ကူးတံတား သန်လျင်တံတားအမှတ်(၃) တည်ဆောက်ရေးစီမံကိန်းအတွက် ဂျပန်နိုင်ငံ JICA ODA Loan ရယူဆောင်ရွက်ရေးအတွက် ဆောင်ရွက်သွားမည့် အခြေအနေကို တင်ပြ သွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျာ။ Power Point ဖြင့် ရှင်းလင်းတင်ပြခွင့်ပြုပါရန် တင်ပြ အပ်ပါတယ်။ သန်လျင်မြို့နယ်မှာ သီလဝါအထူးစီးပွားရေးဇုန် ပေါ်ပေါက်လာပြီးဖြစ်တဲ့အတွက် ယာဉ်နှင့် ကုန်စည်စီးဆင်းမှုများ တိုးတက်လာပြီးတော့ ယာဉ်ကြောပိတ်ဆို့မှုများ များပြားလာသည့်အပြင် လက်ရှိ သန်လျင်တံတားအမှတ်(၁)မှာ ခံနိုင်ဝန် ၃၂ တန်သာရှိ၍ ပဲခူးမြစ်ကူးတံတား သန်လျင်တံတားအမှတ်(၃) အား ထပ်မံတည်ဆောက်ရန် လိုအပ်လာပါတယ်။ ရန်ကုန် Central Business District-CBD နဲ့ သီလဝါလမ်းကြောင်းမှာ လက်ရှိုရင် ဒဂုံတံတားနှင့် သန်လျင်တံတားအမှတ်(၁)တို့ တည်ရှိပါတယ်။ ၂၀၁၃ ခုနှစ်မှာ တိုင်းတာဆန်းစစ်မှုအရ ဒဂုံတံတားမှ ဖြတ်သန်းသွားလျှင်ခရီးအကွာအဝေး ၃၈.၁ ကီလိုမီတာရှိပြီးတော့ မိနစ်ခန့် ကြာမြင့်မှာ ယာဉ်စီးရေကတော့ ခန့်မှန်း ၁၅၀၀ စီးခန့် ဖြစ်ပါတယ်။ သန်လျင်တံတားအမှတ်(၁)မှ ဖြတ်သန်း သွားလျှင် ခရီးအကွာအဝေး ၁၉.၅ ကီလိုမီတာရှိပြီးတော့ မိနစ်ခန့် ကြာမြင့်ပြီးတော့ ယာဉ်စီးရေ ခန့်မှန်း ၁၉၀၀၀ စီးခန့် ရှိပါတယ်။ ယာဉ်သွားလာမှုများ နှစ်စဉ်တိုးတက်လာမှုအရ ၂၀၂၅ ခုနှစ်မှာ ယာဉ်စီးရေခန့်မှန်း ၃၅၀၀၀ ခွဲခန့် ရှိလာမည်ဖြစ်ရာ သန်လျင်တံတားအမှတ်(၁)တွင် ယာဉ်တစ်စီးချင်း ဖြတ်သန်းချိန်မှာ ၈၈ မိနစ်ခန့်ဖြစ်ပြီး တော့ ယာဉ်ကြောပိတ်ဆို့မှုမှာ အရှည် ၆ ကီလိုမီတာခန့် ရှိမည်ဖြစ်ပါတယ်။ အကယ်၍ သန်လျင်တံတား အမှတ်(၃)အား လေးလမ်းသွားတံတား တည်ဆောက်မည်ဆိုပါက ၂၀၂၅ ခုနှစ်တွင် ယာဉ်တစ်စီးချင်း ဖြတ်သန်းချိန်မှာ ၆ မိနစ်ခန့်နှင့် ယာဉ်ကြောပိတ်ဆို့မှုမှာလည်း အရှည် ၀.၁၅ ကီလိုမီတာခန့်သာ ရှိမည်ဖြစ်၍ ယာဉ်ကြောပိတ်ဆို့မှုများအား ဖြေရှင်းနိုင်မှာဖြစ်ပါတယ်။ သန်လျင်တံတားမှ သီလဝါအထူးစီးပွားရေးဇုန် လမ်းအား JICA ODA Loan ဖြင့် လေးလမ်းသွားလမ်း တည်ဆောက်တော့မည်ဖြစ်ရာ ပဲခူးမြစ်ကူးတံတား သန်လျင်တံတားအမှတ်(၃)အား ၂၀၂၅ မတိုင်မီပြီးစီးအောင် တည်ဆောက်ရန် လိုအပ်လျက်ရှိပါတယ်။ ပဲခူးမြစ်ကူးတံတား သန်လျင်တံတားအမှတ်(၃) စီမံကိန်းဖြစ်ပေါ်လာရေးအတွက် ၂၀၁၃ ခုနှစ်မှ စတင် ပြီးတော့ အဆင့်ဆင့်ဆွေးနွေးခဲ့ပါတယ်။ စီမံကိန်းအကောင်အထည်ဖော်ရန် တရားဝင်တောင်းဆိုလွှာ (Official Request Letter) အား ၉-၆-၂၀၁၆ ရက်နေ့တွင် ပြည်ထောင်စုအစိုးရအဖွဲ့ အစည်းအဝေးအမှတ်စဉ် (၅/၂၀၁၆)၏ ခွင့်ပြုချက်ဖြင့် ၁၇-၆-၂၀၁၆ ရက်နေ့တွင် မြန်မာနိုင်ငံဆိုင်ရာ ဂျပန်သံရုံးမှတစ်ဆင့် ပေးပို့ခဲ့ ပါတယ်။ စီမံကိန်းအတွက် Umbrella Minutes of Discussion အား စီမံကိန်းနှင့် ဘဏ္ဍာရေးဝန်ကြီး ဌာနနှင့် JICA တို့မှ ၂၀-၆-၂၀၁၆ ရက်နေ့တွင် လက်မှတ်ရေးထိုးခဲ့ပါတယ်။ ပဲခူးမြစ်ကူးတံတား သန်လျင်တံတားအမှတ်(၃)၏ တံတားဆိုင်ရာအချက်အလက်များမှာ အောက်ပါ အတိုင်းဖြစ်ပါတယ်။ တည်နေရာ၊ ရန်ကုန်တိုင်းဒေသကြီး၊ သာကေတမြို့နယ်နှင့် သန်လျင်မြို့နယ် တံတားအရှည် ပင်မတံတား ၁၉၂၈ မီတာ (၇၇၆ မီတာ + ၄၄၈ မီတာ + ၇၀၄ မီတာ)၊ ချဉ်းကပ်လမ်း ရန်ကုန်ဘက်ခြမ်း ၄၃၆ မီတာ၊ သန်လျင်ဘက်ခြမ်း ၄၆၃ မီတာ ဖြစ်ပါတယ်။ Flyover Bridge သာကေတဘက်ခြမ်းမှာ ၅၄ရ မီတာ ဖြစ်ပြီးတော့ ချဉ်းကပ်လမ်း ၅၅၃ မီတာ ဖြစ်ပါတယ်။ On-ramp Bridge သန်လျင်ဘက် အကျယ်ကကျတော့ ၂၄ မီတာ (၄ လမ်းသွား)၊ Flyover Bridge အကျယ် ၁၂.၅ မီတာ (၂ လမ်းသွား)နဲ့ On-ramp Bridge အကျယ် ၅.၇၅ မီတာ (၁ လမ်းသွား)ဖြစ်ပါတယ်။ DOD:3əqil:3209:67 3260Too Continuous Steel Box Girder d. Steel Cable Stayed, Continuous Precast PC Box Girder sədil:sa03:68/8:GO&gt;sposoomcoss Steel Pipe Sheet Pile (SPSP) စနစ်နဲ့တည်ဆောက်မှာ ဖြစ်ပါတယ်။ စီမံကိန်းအတွက် JICA ODA Loan ဖြင့်ဆောင်ရွက်မည့် ခန့်မှန်းတန်ဖိုးမှာ အမေရိကန် ဒေါ်လာ ၂၈၂.၅၄ သန်းနှင့်ညီမျှသော ဂျပန်ယန်း ၃၁,၀၅၁.၀၀ သန်း၊ ပြည်တွင်းလိုအပ်သောငွေ အမေရိကန် ဒေါ်လာ သန်း ၄၀.၆၆၅ သန်းဖြစ်ပြီးတော့ စုစုပေါင်းအမေရိကန် ဒေါ်လာ ၃၂၃.၂၀၅ သန်းဖြစ်ပါတယ်။ (တံတားတန်ဖိုးနှိုင်းယှဉ်ချက်အရ ဂျိုင်း(ဇာသပြင်)တံတား JICA Loan 0.95 million JPY/ml 200605030s: Japan Grant Gs 0.71 million JPY/m2 98:60s? w pobascaobodoas ja:Comp: ovoss: JICA Loan ç&gt; 0.60 million JPY/m2 golo ouçosègos casossegocme: oseb အပ်ပါတယ်။ JICA ODA Loan နှင့် ပတ်သက်တဲ့ အချက်အလက်များမှာ အောက်ပါအတိုင်းဖြစ်ပါတယ်။ ချေးငွေပမာဏ အမေရိကန်ဒေါ်လာ ၂၈၂.၅၄ သန်းနှင့်ညီမျှသော ဂျပန်ယန်း ၃၁,၀၅၁ သန်း ဖြစ်ပါတယ်။ အတိုးနှုန်း ၀.၀၁ ရာခိုင်နှုန်း၊ ပြန်ဆပ်ကာလ ဆိုင်းငံ့ကာလ ၁၀ နှစ်၊ ပြန်ဆပ်ကာလ ၃၀ နှစ်၊ စုစုပေါင်း ၄၀ နှစ် ဖြစ်ပါတယ်။ ချေးငွေပေးဆပ်မှုက တစ်နှစ်လျှင် (၂) ကြိမ် ဖြစ်ပြီးတော့ စီးပွားရေးတွက်ချေကိုက်မှု အချိုးကတော့ ၂၄.၉ ရာခိုင်နှုန်း ဖြစ်ပါတယ်။ အရင်းကျေကာလဟာဆိုရင် ၂၀၃၃ ခုနှစ်အတွင်းမှာ ဖြစ်ပြီး တော့ Benefit/cost ကတော့ ၄.၁၂ ဖြစ်ပြီးတော့ ခန့်မှန်းစီမံကိန်းကာလကတော့ ၅ နှစ် ဖြစ်ကြောင်း တင်ပြအပ် ပါတယ်။ အသေးစိတ် ဒီဇိုင်းပုံထုတ်ခြင်းနှင့် အကြံပေးအဖွဲ့ရွေးချယ်ခြင်း ၁.၅ နှစ်၊ တည်ဆောက်ရေးလုပ်ငန်း ကာလ ၃.၅ နှစ်၊ စုစုပေါင်း ၅ နှစ်ကြာမည် ဖြစ်ပါတယ်။ ၂၀၁၇-၂၀၁၈ ဘဏ္ဍာနှစ်မှ စတင်ပြီးတော့ ၂၀၂၁-၂၀၂၂ ဘုဏ္ဍာနှစ်မှာပြီးစီးမှာဖြစ်ပါတယ်။ ပဲခူးမြစ်ကူးတံတား သန်လျင်တံတားအမှတ်(၃) တည်ဆောက်ခြင်းဖြင့် ရရှိနိုင်မယ့် အကျိုးကျေးဇူးတွေကတော့ တံတားသစ်တည်ဆောက်ပြီးစီးပါက ယာဉ်ကြောပိတ်ဆို့မှုကို ဖြေရှင်းပေးနိုင်မည်ဖြစ်ပြီးတော့ သီလဝါအထူးစီးပွားရေးဇုန်ကြောင့် ပြည်တွင်း/ ပြည်ပစီးပွားရေးလုပ်ငန်းများ တိုးပွားလာပြီးတော့ ရန်ကုန်မြို့အပါအဝင် ရန်ကုန်တောင်ပိုင်းခရိုင် မြို့နယ်များဖြစ်တဲ့ သန်လျင်၊ ကျောက်တန်း၊ ခရမ်း၊ သုံးခွဒေသမှာရှိတဲ့ ပြည်သူများရဲ့ လူမှုစီးပွားရေးဘဝ တိုးတက်လာမှာ ဖြစ်ပါတယ်။ သီလဝါသန်လျင်-သုံးခွ-ခရမ်း-သနပ်ပင်-ကျိုက်ထိုလမ်းအား အဆင့်မြှင့်တင်သွားမည်ဖြစ်ပြီးတော့ ထိုမှတစ်ဆင့် အရှေ့-အနောက် စီးပွားရေး စင်္ကြံလမ်းမကြီးကို အသုံးပြုပြီးတော့ ဒေသတွင်းနိုင်ငံများနှင့် ဆက်သွယ်မှု ဖွံ့ဖြိုးတိုးတက်လာမှာ ဖြစ်ပါတယ်။ သီလဝါအထူးစီးပွားရေးဇုန်မှ ပဲခူးမြစ်ကူးတံတား သန်လျင်တံတားအမှတ်(၃)အား ဖြတ်ပြီးတော့ Inner Ring Road မှတစ်ဆင့် အနာဂတ်တွင်တည်ဆောက်မည့် ဟံသာဝတီလေဆိပ်သို့ တွင်း ရောက်ရှိနိုင်မှာ ဖြစ်ပါတယ်။ ဂျပန်နည်းပညာဖြင့် တည်ဆောက်မည့် တံတားဖြစ်သည့်အတွက် မြန်မာ အင်ဂျင်နီယာများအတွက် ခေတ်မီနည်းပညာနှင့် အတွေ့အကြုံ များရရှိနိုင်ပြီးတော့ ကျွမ်းကျင်လုပ်သား များပေါ်ထွက်လာပြီး အလုပ် အကိုင် အခွင့်အလမ်းများလည်း ပိုမိုရရှိနိုင်မှာ ဖြစ်ပါတယ်။ တိုက်ရိုက်အကျိုး သက်ရောက်မှုအနေဖြင့် တည်ဆောက်ရေးလုပ်ငန်းသုံးပစ္စည်းများ (ဘိလပ်မြေ၊ သံချောင်း၊ သဲ၊ ကျောက်၊ ready mix concrete အစရှိသည့်) ပုဂ္ဂလိကရောင်းဝယ်လုပ်ကိုင်သူများအနေနဲ့ အခွင့်အလမ်းရရှိခြင်း၊ ပြည်သူများ အလုပ်အကိုင် အခွင့်အလမ်း တိုးတက်လာခြင်း၊ ပညာရေးကဏ္ဍအနေနဲ့ သန်လျင်ဘက်ခြမ်းတွင်ရှိသော နည်းပညာ တက္ကသိုလ်(သန်လျင်)၊ ရေကြောင်းတက္ကသိုလ်(သန်လျင်)၊ ရန်ကုန်(အရှေ့ပိုင်း)တက္ကသိုလ်တို့တွင် တက်ရောက် သင်ကြားနေသော ကျောင်းသား/ကျောင်းသူများ တွင်း သွားလာနိုင်မည်ဖြစ်ပြီးတော့ ဒဂုံဆိပ်ကမ်း မြို့နယ်မှာ ထပ်မံတည်ဆောက်နေတဲ့ ခုတင် ၅၀၀ ဆေးရုံသို့လည်း သန်လျင် ဘက်ခြမ်းမှ ဒေသခံပြည်သူများ အလွယ်တကူသွားလာနိုင်ခြင်းကြောင့် ပညာရေး၊ ကျန်းမာရေးစောင့်ရှောက်မှု လုပ်ငန်းများ ပိုမိုတိုးတက်လာ နိုင်မှာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ ပဲခူးမြစ်ကူးတံတား သန်လျင်တံတားအမှတ်(၃) တည်ဆောက် ခြင်းအားဖြင့် နိုင်ငံတော်၏လူမှုရေး၊ စီးပွားရေး၊ ပညာရေး၊ ကျန်းမာရေးနဲ့ သယ်ယူပို့ဆောင်ရေးကဏ္ဍများ အပါအဝင် ကဏ္ဍပေါင်းစုံ ဖွံ့ဖြိုးတိုးတက်လာနိုင်မည်ဖြစ်ပါသဖြင့် JICA ODA ချေးငွေ အမေရိကန်ဒေါ်လာ ၂၈၂.၅၄ သန်းနှင့်ညီမျှသော ဂျပန်ယန်းငွေ ၃၁,၀၅၁.၀၀ သန်း ချေးယူဆောင်ရွက်ခြင်းအား ပြည်ထောင်စု လွှတ်တော်မှ ခွင့်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျား။ အားလုံးကို အထူးပဲကျေးဇူးတင် ရှိပါတယ်။</speech>
<speech type="speaker">ဆက်လက်ပြီး စီမံကိန်းနှင့်ဘဏ္ဍာရေးဝန်ကြီးဌာနက ရှင်းလင်းတင်ပြရန် ရှိက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယကကြီးနဲ့တကွ ကိုယ်စားလှယ်များ၊ ဖိတ်ကြားထားသော ဧည့်သည်တော် ကျွန်တော်ကတော့ စီမံကိန်းနှင့်ဘဏ္ဍာရေးဝန်ကြီးဌာန၊ ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ကျွန်တော့အနေနဲ့ ဂျပန်နိုင်ငံအစိုးရကိုယ်စား ဂျပန်နိုင်ငံအပြည်ပြည်ဆိုင်ရာ ပူးပေါင်းဆောင်ရွက်ရေးအေဂျင်စီ JICA ထံမှ ပဲခူးမြစ်ကူးတံတား သန်လျင်တံတားအမှတ်(၃) တည်ဆောက်ရေးစီမံကိန်းအတွက် တရားဝင် ဖွံ့ဖြိုးမှုအကူအညီချေးငွေ ဂျပန်ယန်း ၃၁.၀၅၁ ဘီလီယံရယူနိုင်ရေးကိစ္စအတွက် ဖြည့်စွက်ရှင်းလင်း တင်ပြ မှာဖြစ်ပါတယ်။ အဆိုပါစီမံကိန်းဟာ မြန်မာနိုင်ငံရဲ့ ဖွံ့ဖြိုးတိုးတက်ရေးစီမံကိန်းမှာ တစ်ခုအပါအဝင်ဖြစ်ပြီး ပဲခူး မြစ်ကူးတံတား သန်လျင်တံတားအမှတ်(၃) တည်ဆောက်ရေးစီမံကိန်း ဖြစ်ပါတယ်။ ဆောက်လုပ်ရေး ဝန်ကြီးဌာနက အကောင်အထည်ဖော်ဆောင်ရွက်မယ့် စီမံကိန်းဖြစ်ပါတယ်။ JICA ထံမှ ချေးငွေရယူမယ့် သဘောတူညီချက်ဟာ ဆိုင်းငံ့ကာလ ၁၀ နှစ်၊ ပြန်ဆပ်ကာလ ၃၀ နှစ်ဖြင့် စုစုပေါင်းချေးငွေသက်တမ်း ၄၀ နှစ်ဖြစ်ပြီး အတိုးနှုန်း တစ်နှစ်လျှင် ၀.၀၁ ရာခိုင်နှုန်းဖြစ်ပါတယ်။ အတိုးကို တစ်နှစ်ကို (၂)ကြိမ် ပေးရမှာ ဖြစ်ပြီးတော့ အရင်းငွေကို ဆိုင်းငံ့ကာလကုန်ဆုံးပြီးချိန်မှစပြီးတော့ တစ်နှစ်ကို (၂)ကြိမ် ပေးဆပ်သွားရမှာ ဖြစ်ပါတယ်။ ၂၀၁၆ ခုနှစ်၊ ပြည်ထောင်စုရဲ့ဘဏ္ဍာငွေအရအသုံးဆိုင်ရာဥပဒေပုဒ်မ ၁၀ မှာ ပြည်ထောင်စုအစိုးရ အဖွဲ့သည် ပြည်ထောင်စုလွှတ်တော်ရဲ့ အတည်ပြုချက်ဖြင့် လုပ်ငန်းစီမံကိန်းတစ်ရပ်ရပ်အတွက် ပြည်ထောင်စု အစိုးရဌာနတစ်ခုခုအား ပြည်ပမှချေးယူခွင့်ပြုနိုင်သည်ဟု ပြဋ္ဌာန်းထားပါတယ်။ ပြည်သူ့ကြွေးမြီစီမံခန့်ခွဲမှု ဥပဒေပုဒ်မ ၁၈(က)(၁)မှာ မြန်မာနိုင်ငံအတွင်း၌ဖြစ်စေ၊ ပြည်ပ၌ဖြစ်စေ၊ ချေးငွေစာချုပ်များချုပ်ဆို၍ ငွေချေးယူခြင်းကို အစိုးရအဖွဲ့သည် ချေးငွေစာချုပ်များချုပ်ဆို၍ ငွေချေးယူခြင်းကို ပြည်ထောင်စုလွှတ်တော်သို့ တင်ပြ၍ ပြည်ထောင်စုလွှတ်တော်၏ အတည်ပြုချက်ရယူရမည်ဟု ပြဋ္ဌာန်းထားပါတယ်။ သို့ဖြစ်ပါ၍ ပြည်ထောင်စုလွှတ်တော်ရဲ့ အတည်ပြုချက်ကို ရရှိနိုင်ရန် ယခုကဲ့သို့ တင်ပြရခြင်းဖြစ်ပါတယ်။ မိမိတို့ဝန်ကြီးဌာနအနေဖြင့် ပြည်ပချေးငွေများ ရယူရာမှာ သက်သာသောချေးငွေ Concessional နှင့် wodospan cascąj:og Non-Concessional Loan op:o q$saozas Grant Element og စိစစ်တွက်ချက်ပါတယ်။ Grant Element တွက်ချက်ရာတွင် ချေးငွေတစ်ခုရဲ့အတိုးနှုန်း၊ ချေးငွေသက်တမ်း ကာလ၊ ဆိုင်းငံ့ကာလ၊ ချေးငွေပမာဏနှင့် ချေးငွေရဲ့ငွေကြေးအမျိုးအစားတို့အပေါ် မူတည်၍ တွက်ချက်ရခြင်း ဖြစ်ပါတယ်။ ကမ္ဘာ့ဘဏ်ရဲ့သတ်မှတ်ချက်အရ Grant Element ၃၅ ရာခိုင်နှုန်း အထက်ရှိပါက သက်သာသော ချေးငွေဟု သတ်မှတ်ပြီး ၃၅ ရာခိုင်နှုန်းအောက်ရှိပါက သက်သာမှုမရှိသော ချေးငွေဟုသတ်မှတ်ပါတယ်။ ယခုရယူမည့် စီမံကိန်းအတွက် JICA ချေးငွေမှာ Grant Element ၆၉.၂၁ ရာခိုင်နှုန်း ရရှိသဖြင့် သက်သာသောချေးငွေ Concessional Loan ဖြစ်ကြောင်း တင်ပြအပ်ပါတယ်။ ၃၀-၆-၂၀၁၆ ရက်နေ့ရှိ နိုင်ငံတော်၏ပြည်ပကြွေးမြီနှင့် GDP အချိုးမှာ ၁၄.၆၄ ရာခိုင်နှုန်း ဖြစ်ပါကြောင်း တင်ပြအပ်ပါတယ်။ လေးစားအပ်ပါသော နာယကကြီးခင်ဗျား။ ၂၀၁၆ ခု၊ သြဂုတ်လ ၁၉ ရက်နေ့မှာ ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် ဒုတိယပုံမှန်အစည်း သတ္တမနေ့က အတည်ပြုခဲ့တဲ့ ကာလလတ် ကြွေးမြီစီမံခန့်ခွဲမှုမဟာဗျူဟာရဲ့ အပိုဒ် ၃၁ မှာလည်း ပြည်ပမှချေးငွေရယူခြင်းအတွက် ပြည်ထောင်စုအစိုးရ အဖွဲ့၏ခွင့်ပြုချက်နှင့် ပြည်ထောင်စုလွှတ်တော်၏ အတည်ပြုချက်တို့ဖြင့် နှစ်နိုင်ငံဖွံ့ဖြိုးမှု မိတ်ဖက်အဖွဲ့အစည်း များနှင့် အပြည်ပြည်ဆိုင်ရာငွေကြေးအဖွဲ့အစည်းများမှ သက်သာသောချေးငွေများကို ဦးစားပေးရယူရမည် ဖြစ်ပါသည်ဟု ဖော်ပြထားပါတယ်။ ယခုရယူမည့် ဂျပန်နိုင်ငံချေးငွေ JICA ချေးငွေသည် သက်သာသော ချေးငွေဖြစ်သည့်အတွက် ကာလလတ်ကြွေးမြီစီမံခန့်ခွဲမှုမဟာဗျူဟာနဲ့လည်း ညီညွတ်မှုရှိပါကြောင်း တင်ပြ အပ်ပါတယ်။ သို့ပါ၍ ဆောက်လုပ်ရေးဝန်ကြီးဌာနကရယူမည့် ဂျပန်ယန်း ၃၁.၀၅၁ ဘီလီယံ ချေးယူနိုင်ရေး ကိစ္စအား ပြည်ထောင်စုလွှတ်တော်က အတည်ပြုပေးနိုင်ရေးအတွက် ထောက်ခံတင်ပြအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။ အထက်ပါကိစ္စနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်း တင်သွင်းနိုင်ကြောင်း ကြေညာခြင်း ၊</speech>
<speech type="speaker">အစီအစဉ် (၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဂျပန်နိုင်ငံ အပြည်ပြည်ဆိုင်ရာ ပူးပေါင်းဆောင်ရွက်ရေးအေဂျင်စီထံမှ ဂျပန်ယန်း ၃၁.၀၅၁ ဘီလီယံ ချေးယူရေးနဲ့ စပ်လျဉ်းတဲ့ နိုင်ငံတော်သမ္မတထံမှ ပေးပို့ထားတဲ့ စာမိတ္တူကို လွှတ်တော်ကိုယ်စားလှယ်များထံ ဖြန့်ဝေထား ပါတယ်။ အထက်ပါကိစ္စနှင့်စပ်လျဉ်းပြီး ဆွေးနွေးလိုတဲ့ လွှတ်တော်ကိုယ်စားလှယ်များရှိပါက ၂၁-၁၁-၂၀၁၆ ရက် (တနင်္လာနေ့) မွန်းလွဲတစ်နာရီ(၁၃၀၀ နာရီ) နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ် ထံ အမည်စာရင်းတင်သွင်းနိုင်ကြောင်း အသိပေးကြေညာပါတယ်။</speech>
</motion>
<motion>
<title>နိုင်ငံတော်သမ္မတထံမှ ပေးပို့ထားသော ကိုရီးယားသမ္မတနိုင်ငံ စီးပွားရေး ဖွံ့ဖြိုးမှုပူးပေါင်းဆောင်ရွက်ရေး ရန်ပုံငွေမှ ချေးငွေရယူရန်ကိစ္စနှင့်စပ်လျဉ်း၍ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက လွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပို့ဆောင်ရေး နှင့်ဆက်သွယ်ရေးဝန်ကြီးဌာနမှ တွံတေးတူးမြောင်းဖွံ့ဖြိုးတိုးတက်ရေး စီမံကိန်းအတွက် ကိုရီးယားသမ္မတနိုင်ငံ စီးပွားရေးဖွံ့ဖြိုးမှုပူးပေါင်း ဆောင်ရွက်ရေးရန်ပုံငွေမှ အမေရိကန်ဒေါ်လာ ၆၁.၃ သန်း ချေးယူရေးနဲ့စပ်လျဉ်းပြီး ပြည်ထောင်စုလွှတ်တော်ရဲ့ အတည်ပြုချက်ရယူနိုင်ရန် နိုင်ငံတော်သမ္မတထံမှ ပြည်ထောင်စုလွှတ်တော် နာယက ထံသို့ နိုင်ငံတော်သမ္မတရုံးရဲ့ ၁၀-၁၀-၂၀၁၆ ရက်စွဲပါစာအမှတ်၊ ၃(၂)/၁/သမ္မတရုံးဖြင့် ပေးပို့ထား ပါတယ်။ အဆိုပါ ပြည်ပချေးငွေရယူရေးနဲ့စပ်လျဉ်းပြီး သက်ဆိုင်ရာပြည်ထောင်စုအဆင့် အဖွဲ့အစည်းဝင်များက လွှတ်တော်သို့ ရှင်းလင်းတင်ပြသွားမှာဖြစ်ပါတယ်။ ဦးစွာ ပို့ဆောင်ရေးနှင့် ဆက်သွယ်ရေးဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech type="speaker">ပို့ဆောင်ရေးနှင့်ဆက်သွယ်ရေးဝန်ကြီးဌာန ရှင်းလင်းတင်ပြဖို့ ဖြစ်ပါတယ်။</speech>
<speech><agency id="31">ဦးကျော်မျိုး(ဒုတိယဝန်ကြီး၊ ပို့ဆောင်ရေးနှင့်ဆက်သွယ်ရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယကကြီး၊ ပြည်ထောင်စုလွှတ်တော် ကိုယ်စားလှယ်ကြီးများ၊ ပြည်ထောင်စုဝန်ကြီးများနှင့် ဒုတိယဝန်ကြီးများ၊ ဖိတ်ကြားထားသော ဧည့်သည်တော်ကြီးများအားလုံး ကိုယ်စိတ်နှစ်ဖြာ ကျန်းမာချမ်းသာကြပါစေကြောင်း ဆုတောင်းမေတ္တာ ပို့သအပ်ပါတယ်။ တွံတေးတူးမြောင်းဖွံ့ဖြိုးတိုးတက်ရေး ဆောင်ရွက်ရေးစီမံကိန်းအတွက် ကိုရီးယားသမ္မတနိုင်ငံ စီးပွားရေးဖွံ့ဖြိုးမှုပူးပေါင်းဆောင်ရွက်ရေးရန်ပုံငွေ(EDCF)မှ အမေရိကန်ဒေါ်လာ ၆၁.၃ သန်း ချေးယူမည့် ကိစ္စကို ကျွန်တော် ပို့ဆောင်ရေးနှင့် ဆက်သွယ်ရေးဝန်ကြီးဌာနမှ ဒုတိယဝန်ကြီး ဦးကျော်မျိုးမှ ရှင်းလင်း တင်ပြမှာ ဖြစ်ပါတယ်ခင်ဗျာ။ Power Point အသုံးပြုခွင့်ပြုပါခင်ဗျာ။ ကျွန်တော့ ရှင်းလင်းတင်ပြချက်ကို အပိုင်း (၁၀)ပိုင်းနဲ့ တင်ပြသွားမှာ ဖြစ်ပါတယ်။ တွံတေးတူးမြောင်းရဲ့ နောက်ခံသမိုင်းလေးကို အကျဉ်းချုပ်ပြောရမယ်ဆိုရင်တော့ ကျွန်တော်တို့က ၁၈၇၃ ခုနှစ်မှာ ပသီချောင်းဖျားနဲ့ ခနောင်တိုချောင်းဖျားကို လမ်းကြောင်းနဲ့ ဆက်စပ်ဖောက်လုပ်ခဲ့တာ ဖြစ်ပါတယ်။ ကျွန်တော်တို့ပုံမှာဆိုရင် အပြာနုရောင်က ပသီချောင်းနဲ့ အပေါ်ကအပြာနုရောင်က ခနောင်တို ချောင်းဖြစ်ပြီး အစိမ်းရောင်က ဖောက်လုပ်ခဲ့တဲ့ တွံတေးတူးမြောင်း ဖြစ်ပါတယ်။ စုစုပေါင်းက ၂၁ မိုင် ရှိပါတယ်ခင်ဗျ။ ပြီးတော့ သူ့ကစပြီးတော့ ၁၈၈၁ ခုနှစ်မှာ ၃.၅ မိုင်ကနေပြီးတော့ ၁၁ မိုင် အထိကို အကျယ် ၂၅ ပေနဲ့ ကျွန်တော်တို့ ဖောက်လုပ်ခဲ့တာဖြစ်ပါတယ်။ ၁၉၁၃ ခုနှစ်မှာတော့ ခနောင်တိုဘက်အခြမ်းက ဆန်စက်တွေအတွက် သုံးတဲ့ ရေယာဉ်တွေ မထိခိုက်ဖို့ ၃.၅ မိုင်ကနေ ဝ မိုင်ကို အကျယ် ၁၈၀ ပေ ဖောက်ပေး ခဲ့ပါတယ်။ ၄ နှစ်အကြာမှာ ပြီးစီးခဲ့ပါတယ်ခင်ဗျာ။ ဖောက်လုပ်ပြီး ၃ နှစ်အကြာ ၁၉၂၀ ခုနှစ်မှာပဲ ပေ ၅၀ အကျယ် တိုက်စားခံခဲ့ရတဲ့အတွက် ကျောက်တန်း ၄ ခု ပြုလုပ်ပေးခဲ့ပါတယ်။ ၁၉၃၂ ခုနှစ်မှာ ၃.၅ မိုင်မှာ ရှိတဲ့ လက်ပံကုန်းအဝမှာ ကျောက်ပြားကပ်ခြင်း ပြုလုပ်ခဲ့ပါတယ်။ ဒါပေမယ့်လည်း ကျွန်တော်တို့ ဆိုးကျိုးအနေနဲ့က ၃.၅ မိုင်မှာ ရေဝဲဖြစ်ပေါ်ခဲ့ပြီးတော့ အန္တရာယ် ရှိလာတဲ့အတွက် ရေစစ်ချိန်မှာ တစ်ရက် ၄ နာရီ (၂) ကြိမ်၊ ပေါင်းတစ်နေ့ကို ၈ နာရီပဲ ရေလမ်းပိတ်ခဲ့ရ ပါတယ်။ ၂၀၀၉ ခုနှစ်မှာတော့ ကျွန်တော်တို့ ၃.၅ မိုင်မှာရှိတဲ့ မြေစွယ်အလျား ၆၅၀ ပေ အကျယ်အားဖြင့် ပေ ၁၀၀ ကို ဖြတ်တောက်ပေးနိုင်ခဲ့တဲ့အတွက် အခုဆိုရင် ပိတ်စရာမလိုဘဲ ၂၄ နာရီ သွားလာနိုင်ပြီဖြစ်ပါတယ်။ ဒါပေမယ့် အခြားသောနေရာတွေမှာတော့ ကျွန်တော်တို့ ကမ်းပြို တိုက်စားမှုတွေ ဆက်လက် ဖြစ်ပွားခဲ့ပါတယ်။ ကျွန်တော်တို့ တင်ပြထားတဲ့အတိုင်း ကမ်းပြိုကာကွယ်ရေးလုပ်ငန်း တွံတေးတူးမြောင်း ဘက်နဲ့ ခနောင်တိုချောင်းဘက်မှာ ၂၀၀၃ ခုနှစ်မှ ၂၀၁၆ ခုနှစ်အတွင်း စုစုပေါင်း ၃၅ နေရာမှာ ၇၈၉၈ ပေ ဆောင်ရွက်ပေးခဲ့ပါတယ်။ ဒါပေမယ့်လည်း တကယ့်အရေးပေါ်ဖြစ်တဲ့နေရာတွေမှာပဲ ဦးစားပေးဆောင်ရွက် ပေးရတဲ့အတွက် လုံလောက်တဲ့အခြေအနေကို မရောက်ရှိခဲ့ပါဘူး။ ကျွန်တော်တို့ တင်ပြထားတဲ့ဇယားကတော့ ဒီနှစ် ၂၀၁၆ ခုနှစ်ထဲမှာပဲ ကမ်းပြိုမှုဆက်တိုက် ဖြစ်ပွား ခဲ့တဲ့နေရာ ၉ နေရာကို ကျွန်တော်တို့ တင်ပြထားတာ ဖြစ်ပါတယ်။ စုစုပေါင်းအလျားအနေနဲ့ ၇၆၃၀ ပေ ကမ်းပြိုမှုဖြစ်ပွားခဲ့ပါတယ်ခင်ဗျာ။ ဒီဟာကတော့ ခုနကပြောသလို ကမ်းပြိုတဲ့နေရာ၊ ရေကြီးတဲ့နေရာ ဒီအောက်ပိုင်းဧရိယာ မြေနိမ့်ပိုင်းဒေသ ဒီရေအတက်အကျကို နေ့စဉ်ခံစားနေရတဲ့နေရာ ဖြစ်တဲ့အတွက် ပုံမှာပြထားတဲ့အတိုင်း ဆိပ်ကြီးဆိပ်ကမ်းနေရာ၊ မိုင်တိုင် ၁ နေရာ၊ မိုင်တိုင် ၄.၅ နေရာ၊ မိုင်တိုင် ၂.၅ နေရာ၊ ၃.၅ မိုင် အကောက်စခန်းနေရာတွေ ရေကြီးနစ်မြုပ်မှုတွေဖြစ်ပွားခဲ့တဲ့ မှတ်တမ်းဓာတ်ပုံတွေ တင်ပြခဲ့ခြင်း ဖြစ်ပါတယ်ခင်ဗျာ။ နောက်အခက်အခဲတစ်ခုကတော့ ကျွန်တော်တို့ ရေစီးကြောင်းကမူမမှန်တဲ့အတွက် ဝဲလှည့်တိုက်စား မှုတွေ ဖြစ်ပေါ်လာတာကြောင့် ရေကြောင်းသွားလာမှုမှာ လုံခြုံမှုမရှိဘဲ ဖြစ်နေပါတယ်။ ဒီလိုဖြစ်ရတဲ့ အကြောင်းရင်းကတော့ ဒီရေအကျမှာ ရေစီးနှုန်းက တစ်စက္ကန့်ကို ၃.၅ မီတာ သို့မဟုတ် တစ်နာရီကို ၇.၈ မိုင် အထိ ရေစီးသန်လာပြီး ကြမ်းပြင်နိမ့်မြင့်ကွာဟမှုကြောင့် ရေစီးမငြိမ်ခြင်းအတွက်ကြောင့် ဖြစ်ပွားခြင်း ဖြစ်ပါတယ်။ ဒီမှာအဆိုးဆုံးကတော့ ကျွန်တော်တို့ ဝ မိုင်နဲ့ ခနောင်တိုချောင်းဆုံ နေရာမှာ ရေဆိုင်ဖြစ်ပြီး ဝဲလှည့်မှုကြောင့် ရေစီးကြမ်းပါတယ်။ အဲဒီနေရာမှာ ရေစစ်ချိန်မှာ ရေအနက်က ၉၅ ပေအထိ ရောက်ရှိ သွားပါတယ်ခင်ဗျာ။ ဒီလိုဖြစ်နေတဲ့အခါမှာ ရေရှည် သက်ရောက်မှုအနေနဲ့ ကြုံတွေ့ ရမယ့်အခက်အခဲတွေ ကတော့ ဆားငံရည်ဝင်ရောက်မှု၊ ပင်လယ်ရေမျက်နှာပြင် မြင့်တက်လာမှု၊ ရာသီဥတု ပြောင်းလဲလာမှုတို့နဲ့ ဆက်လက်ပေါ်ပေါက်လာမယ့် ဆိုးကျိုးတွေပဲဖြစ်ပါတယ်။ အဆိုးဆုံးအခြေအနေကတော့ ထိန်းကျောင်းနိုင်ရင် ဝ မိုင်ရဲ့ အခြေအနေကနေ ဟိုးယခင် ၃.၅ မိုင်မှာ ဖြစ်ပေါ်ခဲ့တဲ့ ဝဲဂယက်လိုမျိုး ကျယ်ပြန့်လာဖွယ်ရာရှိပါတယ်ခင်ဗျာ။ အခု ကျွန်တော်တင်ပြခဲ့တဲ့ အကြောင်းတွေကြောင့် ကျွန်တော် တို့ဟာ ဒီတွံတေးတူးမြောင်းဖွံ့ဖြိုးရေးစီမံကိန်းကို ကျွန်တော်တို့ စတင်အကောင်အထည်ဖော်ဖို့ ဆောင်ရွက် ခဲ့ပါတယ်။ စီမံကိန်းဖြစ်ပေါ်လာပုံနှင့်ပတ်သက်ပြီး တင်ပြရလျှင် ပို့ဆောင်ရေးနှင့် ဆက်သွယ်ရေးဝန်ကြီးဌာန အောက်မှာရှိတဲ့ ရေအရင်းအမြစ်နှင့်မြစ်ချောင်းများ ဖွံ့ဖြိုးတိုးတက်ရေးဦးစီးဌာနအနေနဲ့ တွံတေးတူးမြောင်းကို ၁၉၅၅ ခုနှစ်မှာပဲ ဆည်မြောင်းဦးစီးဌာနကနေ လွှဲယူခဲ့ပါတယ်။ ရှေ့မှာတင်ပြခဲ့သလိုပဲ ရရှိခဲ့တဲ့ ဘတ်ဂျက် ခွဲဝေမှုနဲ့ လုံလောက်တဲ့ကာကွယ်မှုတွေ မပြုလုပ်နိုင်ခဲ့ပါဘူး။ ဒါကြောင့်မို့လို့ ကိုရီးယားသမ္မတနိုင်ငံရဲ့ အကူအညီနဲ့ တွံတေးတူးမြောင်းဖွံ့ဖြိုးတိုးတက်ရေးနှင့်စပ်လျဉ်းတဲ့ Feasibility Study ကို ၂၀၁၂ ခုနှစ်မှာပဲ ကိုရီးယားနိုင်ငံ ISAN Corporation ပူးတွဲဆောင်ရွက်ခဲ့ပါတယ်။ ဒီတော့ ISAN ကော်ပိုရေးရှင်းနဲ့ ကျွန်တော်တို့ ရေအရင်းအမြစ်နဲ့မြစ်ချောင်းများ ဖွံ့ဖြိုးတိုးတက်ရေးဦးစီးဌာနက Agreed Minutes တစ်ရပ်ကို ၂၀၁၃ ခုနှစ်၊ ဒီဇင်ဘာလ ၆ ရက်နေ့မှာ လက်မှတ်ရေးထိုးခဲ့ပြီးတော့ ISAN Corporation က လုပ်ငန်း များဆောင်ရွက်ပြီး ၂၀၁၄ ခုနှစ်၊ ဇူလိုင်လမှာ Final Report တင်ပြခဲ့နိုင်ပါတယ်။ အဲဒီနောက်မှာတော့ ကျွန်တော်တို့က ပြည်ထောင်စုအစိုးရအဖွဲ့ရဲ့ ခွင့်ပြုချက်ဖြင့် ဒီနှစ်ဖက်ကြားမှာ Minutes of Discussions ကို ၂၀၁၆ ခုနှစ်၊ ဖေဖော်ဝါရီလမှာ လက်မှတ်ရေးထိုးနိုင်ခဲ့ပါတယ်။ ဒီ ISAN Corporation ရဲ့ အစီရင်ခံစာ အရဆိုရင် စီမံကိန်းကို အဆင့်နှစ်ဆင့်နဲ့ ဖော်ပြခဲ့ရာမှာ အဆင့်(၁)ကတော့ တူးမြောင်းပြုပြင်ထိန်းသိမ်း ခြင်းနဲ့ ရေကြီးနစ်မြုပ်မှုကာကွယ်ရေးတို့ပါဝင်ပြီး အဆင့်(၂) မှာတော့ ကျွန်တော်တို့ ဘက်စုံသုံးရေတားတမံ ဆောင်ရွက်သွားမှာဖြစ်ပါတယ်။ ဆောင်ရွက်မည့်လုပ်ငန်းစဉ်ကတော့ ကျွန်တော်တို့ လုပ်ငန်း(၃)မျိုးဖြစ်ပါတယ်။ ကမ်းပါးထိန်းခြင်းက အလျား ၅၈၈၀ မီတာ၊ ပေအားဖြင့် ပေတစ်သောင်းကိုးထောင်ကျော် (ဝ)မိုင် ရေနက်ဘိုးရေဝဲအတွင်း ရေဝဲဖြစ် ပေါ်တဲ့နေရာမှာ ကျောက်ဖြစ်ခြင်း အနေနဲ့ကတော့ ဧရိယာ ၅၅၅၀၀ စတုရန်းမီတာရှိပါမယ်။ ရေကြီးနစ်မြုပ်မှု ကာကွယ်ရေး၊ ကမ်းပတ်တာ တည်ဆောက်မှာကတော့ စုစုပေါင်း ၃၉.၅ ကီလိုမီတာရှိပါတယ်။ မိုင်အားဖြင့် ၂၄ မိုင်ခွဲလောက်ရှိမှာပါ။ စုစုပေါင်းခန့်မှန်း အမေရိကန်ဒေါ်လာ ၆၉.၂၄၂ သန်းထဲကနေပြီးတော့ ၆၁.၃ သန်းကို ကျွန်တော်တို့ ချေးငွေအနေနဲ့ ချေးယူမှာဖြစ်ပါတယ်။ စီမံကိန်းကာလကတော့ ၆ နှစ်ကာလ ကြာမြင့်မှာ ဖြစ်ပါတယ်။ ဒီပုံမှာပြထားတဲ့အတိုင်း ကျွန်တော်တို့ ဆောင်ရွက်မယ့်လုပ်ငန်းကတော့ အစိမ်းရောင်တွေကတော့ မြစ်ကြမ်းပြင်ထိန်းသိမ်းမယ့်အပိုင်းဖြစ်ပါတယ်။ အဲဒါခုနက ဝဲဖြစ်ပေါ်တဲ့နေရာတွေမှာ ကျောက်ဖြည့်တဲ့ လုပ်ငန်းတွေ အပါအဝင်ဖြစ်ပါတယ်။ အဲဒီတော့ အပြာရောင်နဲ့ အနားသတ်ထားတဲ့ဟာ ကျတော့ ကမ်းထိန်း လုပ်ငန်းတွေဆောင်ရွက်မယ့် နေရာတွေပြထားတာဖြစ်ပါတယ်။ အနီရောင်နဲ့ပြထားတာ ကတော့ ရေထိန်း ကမ်းပတ်တာ ဆောင်ရွက်သွားမှာ ဖြစ်ပါတယ်ခင်ဗျာ။ ခုနဆောင်ရွက်ရမယ့် လုပ်ငန်းအနေနဲ့ ခန့်မှန်း ကုန်ကျစရိတ်ပြောမယ်ဆိုရင် ချေးယူမယ့်ငွေ အမေရိကန်ဒေါ်လာ ၆၁.၃ သန်းကတော့ ရာခိုင်နှုန်း အားဖြင့် ၈၈.၅ ရာခိုင်နှုန်းဖြစ်ပြီးတော့ ကျွန်တော်တို့ မြန်မာနိုင်ငံဘက်က ထည့်ဝင်ရမယ့် စရိတ်က အမေရိကန်ဒေါ်လာ ၇.၉၄၂ သန်းနဲ့ညီမျှတဲ့ မြန်မာကျပ်ငွေ ဖြစ်ပါတယ်။ စုစုပေါင်းစီမံကိန်း တန်ဖိုးကတော့ ၆၉.၂၄၂ ဒေါ်လာသန်း ဖြစ်ပါတယ်ခင်ဗျာ။ ဒီဟာကတော့ ခုနက ကျွန်တော်တင်ပြထားတဲ့အတိုင်း ကိုရီးယားချေးငွေဘက်က နှစ်အလိုက် ထည့်ဝင်ငွေ၊ နောက်မြန်မာဘက်က နိုင်ငံတော်အစိုးရဘက်က နှစ်အလိုက် ထည့်ဝင်သွားရမယ့် ရန်ပုံငွေ အချိုးအစားကို စော်ကားခြင်းဖြစ်ပါတယ်။ စည်းကမ်းသတ်မှတ်ချက်များကတော့ ဒါတကာ ကိုရီးယား EDCF ချေးငွေလုပ်ထုံးလုပ်နည်းအတိုင်း ကျွန်တော်တို့ စည်းကမ်းသတ်မှတ်ချက်ရှိတာ ဖြစ်ပါတယ်။ အဲဒီတော့ ချေးယူမယ့်ဟာကတော့ ပို့ဆောင်ရေးနဲ့ဆက်သွယ်ရေးဝန်ကြီးဌာနအနေနဲ့ ချေးယူပြီး စီမံကိန်းနဲ့ ဘဏ္ဍာရေးဝန်ကြီးဌာနက အာမခံပေးရမှာဖြစ်ပါတယ်။ အတိုးနှုန်းကတော့ ၃.၀၁ ရာခိုင်နှုန်း၊ ဆိုင်းငံ့ကာလ ၁၅ နှစ်အပါအဝင် နှစ် ၄၀ အတွင်း ပြန်ဆပ်ရမှာဖြစ်ပါတယ်ခင်ဗျာ။ အတိုးကိုတော့ ကျွန်တော်တို့ ၆ လတစ်ကြိမ် ပေးသွင်းရမှာဖြစ်ပြီး ချေးငွေကို ဆိုင်းငံ့ကာလကျော်ရင် ၆ လတစ်ကြိမ် အရစ်ကျပြန်လည် ပေးဆပ်မှာဖြစ်ပါတယ်။ ဝန်ဆောင်ခကတော့ ၃.၁ ရာခိုင်နှုန်း ဖြစ်ပါတယ်ခင်ဗျ။ ဒါထုတ်ယူတဲ့ ချေးငွေပမာဏ အပေါ်မှာ ကျွန်တော်တို့ ပေးအပ်ရမှာ ဖြစ်ပါတယ်။ ကျွန်တော်တို့ ဒီလိုကိုရီးယားနိုင်ငံ EDCF ချေးငွေ ၆၁.၃ ချေးယူဖို့အတွက် စီမံကိန်းအဆင့်(၁) ဆောင်ရွက်ဖို့အတွက် ချေးငွေအမေရိကန်ဒေါ်လာ ၆၁.၃ သန်းရယူမည့်ကိစ္စအပေါ် ၂၀၁၆ ခုနှစ်၊ သြဂုတ်လ ၁၅ ရက်နေ့မှာကျင်းပပြုလုပ်တဲ့ စီးပွားရေးရာကော်မတီအစည်းအဝေးအမှတ်စဉ်(၉/၂၀၁၆) မှာလည်းကောင်း၊ ၂၀၁၆ ခုနှစ် စက်တင်ဘာလ ၈ ရက်မှာ ကျင်းပပြုလုပ်ခဲ့တဲ့ ပြည်ထောင်စုအစိုးရအဖွဲ့ အစည်းအဝေး အမှတ်စဉ်(၁၁/၂၀၁၆) မှာလည်းကောင်း အသီးသီးသဘောတူခွင့်ပြုချက်ကို ကျွန်တော်တို့ တင်ပြရယူ ခဲ့ပါတယ်ခင်ဗျာ။ ဒီစီမံကိန်းဆောင်ရွက်ရင် ရရှိမယ့်အကျိုးကျေးဇူးများကို အနည်းငယ်တင်ပြလိုပါတယ်။ ရရှိမယ့်အကျိုးကျေးဇူးများကတော့ တူးမြောင်းအတွင်း ရေကြောင်းသွားလာမှု၊ လုံခြုံစိတ်ချရမှုရှိသွားမှာပါ။ ကုန်စည်စီးဆင်းမှုမြန်ဆန်ပြီး စီးပွားရေးအထောက်အကူ ဖြစ်လာမှာပါ။ ကမ်းပြို ၊ ကမ်းစားမှုနှင့် ရေကြီး နစ်မြုပ်မှုမှ ကာကွယ်နိုင်မှာဖြစ်တဲ့အတွက် ဒေသအတွက် အကျိုးဖြစ်ထွန်းစေမှာဖြစ်ပါတယ်။ နောက်တစ်ခုက ခရီးသွားလုပ်ငန်းဖွံ့ဖြိုးလာမှုနဲ့အတူ အလုပ်အကိုင်တွေ တိုးတက်လာမှာဖြစ်ပါတယ်ခင်ဗျာ။ အဲဒီတော့ သူ့ရဲ့ ဒီစီးပွားရေးတွက်ချက်မှုအရ တင်ပြရမယ်ဆိုရင် ကျွန်တော်တို့က ဒီရေကြောင်း သွားလာမှု တိုးတက်လာခြင်း၊ မြေယာဆုံးရှုံးမှုကာကွယ်နိုင်ခြင်း၊ ရေကြီးရေမြုပ်မှု ကာကွယ်နိုင်ခြင်းတို့ ရရှိလာမှာဖြစ်တဲ့အတွက် ဘက်ပေါင်းစုံအကျိုးဖြစ်ထွန်းမှုအဖြစ် အမေရိကန်ဒေါ်လာ ၂၆.၃ သန်းနဲ့ညီမျှတဲ့ အကျိုးကျေးဇူးကို ရရှိနိုင်မှာဖြစ်ပါတယ်။ ဒါကနှစ်အလိုက် နှစ်အလိုက် ဖော်ပြတာပါခင်ဗျာ။ ဆိုင်ရာတွက်ချက်မှုအရဆိုရင် Cost Benefit Ratio က ၂၃၅၊ နောက်ကျွန်တော်တို့ Net Present Value က အမေရိကန်ဒေါ်လာ ၆၅.၆၃ရ သန်းနဲ့ IRR ၂၃.၁ ရာခိုင်နှုန်း ရှိမှာဖြစ်ပါတယ်။ ပြည်ထောင်စုလွှတ်တော်က အတည်ပြုချက်ရရှိပြီးဖြစ်ပါက ဆက်လက်ဆောင်ရွက်ရမယ့် လုပ်ငန်းစဉ်များကတော့ ချေးငွေသဘောတူ စာချုပ်လက်မှတ်ရေးထိုးခြင်း၊ ကိုရီးယားသမ္မတနိုင်ငံမှ အကြံပေးအဖွဲ့မှ စာရင်းတောင်းခံခြင်း၊ တစ်ချိန်တည်းမှာ EIA, SIA ဆောင်ရွက်ရန်အဖွဲ့ ရွေးချယ်ခြင်း၊ အကြံပေးအဖွဲ့များမှ အမှတ်အများဆုံးရအဖွဲ့များထံသို့ အဆိုပြုလွှာတောင်းခံခြင်း၊ စိစစ်ခြင်း၊ အတည်ပြုခြင်းနဲ့ အကောင်အထည်ဖော်ခြင်းတို့ကို အဆင့်ဆင့် ဆက်လက်ဆောင်ရွက်သွားရမှာ ဖြစ်ပါတယ်ခင်ဗျား။ တစ်လက်စတည်း စီမံကိန်းအဆင့် ၂ အတွက် အကျဉ်းချုပ် ကျွန်တော်ကြိုပြီးတော့ တင်ပြချင် ပါတယ်ခင်ဗျာ။ တွံတေး ၂၁ မိုင် တိုးမြစ်ဘက်ခြမ်းမှာ အလျား ၅၀၀ မီတာရှိတဲ့ ရေတားတမံတစ်ခု ဒါမှ မဟုတ် တူးမြောင်းအတွင်း အလျား ၂၆၀ မီတာရှိ ရေတားတမံတစ်ခု တည်ဆောက်ရန်ဖြစ်ပါတယ် ခင်ဗျ။ ထို့အတူ ဝ မိုင်အနီးမှာ အလျား ၃၉၀ မီတာရှိ ဘက်စုံသုံးရေတားတမံမှ ရေအားလျှပ်စစ် ထုတ်ယူခြင်းနဲ့ ရေယာဉ်ဝင်ထွက်တံခါးတို့ ပြုလုပ်သွားရန်ဖြစ်ပါတယ်။ ခန့်မှန်းကုန်ကျစရိတ် အမေရိကန်ဒေါ်လာ ၃၄၇.၇၂ သန်းခန့် ကုန်ကျမယ်လို့ ခန့်မှန်းထားပါတယ်။ ဒေသအတွင်းရေချိုဖူလုံမှုနှင့် လျှပ်စစ်ဓာတ်အားရရှိမှုတို့ အကျိုးကျေးဇူးရှိမှာ ဖြစ်ပါတယ်ခင်ဗျာ။ လေးစားအပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်ကြီးများ ခင်ဗျား။ တွံတေးတူးမြောင်းဖွံ့ဖြိုးတိုးတက်ရေးစီမံကိန်းကို အကောင်အထည်ဖော် ဆောင်ရွက်ခြင်းကြောင့် တွံတေးတူးမြောင်းအတွင်း ရေကြောင်းသွားလာမှုကို လုံခြုံစိတ်ချစေခြင်း၊ ကုန်စည်စီးဆင်းမှုပိုမို မြန်ဆန် လာစေခြင်း၊ ခရီးသွားလုပ်ငန်းတိုးတက်လာနိုင်စေခြင်း၊ ကမ်းပြို ကမ်းစားနှင့် ရေကြီးရေလျှံမှုတို့မှ ကာကွယ် နိုင်သဖြင့် စိုက်ပျိုးမြေဆုံးရှုံးမှုလျော့နည်းစေခြင်းနှင့် ဒေသခံပြည်သူလူထုရဲ့ အသက်အိုးအိမ်စည်းစိမ်ကို လုံခြုံစေခြင်း စသည့်အကျိုးကျေးဇူးများ ရရှိနိုင်မည်ဖြစ်ပါတယ်။ ထို့အပြင် စီးပွားရေးအရ တွက်ချေကိုက်မှုရှိခြင်း၊ စိုက်ပျိုးမြေများနှင့် သောက်သုံးရေတို့အား ဆားငံ ရေဝင်ရောက်မှုမှ ကာကွယ်ပေးနိုင်ခြင်း၊ ကမ်းပတ်လမ်းသစ်ပေါ်ထွန်းလာပြီး ဒေသတွင်းဖွံ့ဖြိုးမှု အထောက် အကူဖြစ်စေခြင်းတို့ ရရှိနိုင်မည်ဖြစ်ပါသဖြင့် ယခုတင်ပြပါစီမံကိန်းအတွက် ချေးငွေရယူဆောင်ရွက်ခွင့်ပြု ပါရန် လေးစားစွာ တင်ပြအပ်ပါတယ်ခင်ဗျာ။ ကျေးဇူးတင်ပါတယ်။</speech>
<speech type="speaker">ဆက်လက်ပြီး စီမံကိန်းနှင့်ဘဏ္ဍာရေးဝန်ကြီးဌာနက ရှင်းလင်းတင်ပြရန်ရှိက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့်ဘဏ္ဍာရေးဝန်ကြီးဌာန)</agency>လေးစားအပ်ပါသော နာယကကြီးခင်ဗျား။ ဒီစီမံကိန်းဟာ ပို့ဆောင်ဆက်သွယ်ရေးဝန်ကြီးဌာနက အကောင်အထည်ဖော်ဆောင်ရွက်မယ့် စီမံကိန်းဖြစ်ပါတယ်။ ကိုရီးယားသမ္မတနိုင်ငံ စီးပွားရေးဖွံ့ဖြိုးမှုပူးပေါင်းဆောင်ရွက်ရေး ရန်ပုံငွေ EDCF ထံမှ ချေးငွေသဘောတူညီချက်ဟာ ဆိုင်းငံ့ ကာလ ၁၅ နှစ်၊ ပြန်ဆပ်ကာလ ၂၅ နှစ်၊ စုစုပေါင်းချေးငွေသက်တမ်း ၄၀ နှစ် ဖြစ်ပါတယ်။ အတိုးနှုန်း တစ်နှစ်ကို ၀.၀၁ ရာခိုင်နှုန်းဖြစ်ပါတယ်။ ချေးငွေထုတ်ယူသည့် အကြိမ် တိုင်းမှာ ထုတ်ယူသည့်ပမာဏအပေါ်မှာ ဝန်ဆောင်ခ ၀.၁ ရာခိုင်နှုန်း ပေးဆောင်ရန် ရှိပါတယ်။ အတိုးကို တစ်နှစ်ကို (၂)ကြိမ် ပေးရမှာဖြစ်ပြီးတော့ အရင်းငွေကိုတော့ ဆိုင်းငံ့ကာလ ကုန်ဆုံးပြီးချိန်မှစ၍ တစ်နှစ်လျှင် (၂) ကြိမ်ပေးဆပ်ရမှာ ဖြစ်ပါတယ်။ ၂၀၁၆ ခုနှစ်၊ ပြည်ထောင်စုရဲ့ ဘဏ္ဍာငွေအရသုံးဆိုင်ရာဥပဒေပုဒ်မ ၁၀၊ ပြည်သူ့ကြွေးမြီစီမံခန့်ခွဲမှု ဥပဒေပုဒ်မ ၁၈ တို့နဲ့အညီ ပြည်ထောင်စုလွှတ်တော်ရဲ့ အတည်ပြုချက်ကိုရရှိနိုင်ရန် ယခုကဲ့သို့ တင်ပြရခြင်း ဖြစ်ပါတယ်။ ချေးငွေနဲ့ ပတ်သက်ပြီး Greant Element ကို တွက်ချက်တဲ့နေရာမှာ ချေးငွေရဲ့ အတိုးနှုန်း၊ ချေးငွေရဲ့ သက်တမ်း၊ ဆိုင်းငံ့ကာလ၊ ချေးငွေပမာဏ၊ ချေးငွေရဲ့ငွေကြေးအမျိုးအစားတို့အပေါ် မူတည်၍ တွက်ချက်မှုအရ Greant Element ၇၃.၃၉ ရာခိုင်နှုန်းဖြစ်တဲ့အတွက် ကျွန်တော်တို့ သက်သာမှုရှိစေသော ချေးငွေ Concessional Loan ဖြစ်ပါကြောင်း တင်ပြအပ်ပါတယ်။ ၃၀-၆-၂၀၁၆ ရက်နေ့မှာရတဲ့ နိုင်ငံတော်၏ ပြည်ပကြွေးမြီနှင့် ဂျီဒီပီအချိုးဟာ ၁၄.၆၄ ရာခိုင်နှုန်း ဖြစ်ပါကြောင်း တင်ပြအပ်ပါတယ်။ ဒီချေးငွေဟာ သက်သာတဲ့ချေးငွေ ဖြစ်တဲ့အတွက်ကြောင့် ကျွန်တော်တို့ရဲ့ ကာလလတ်ကြွေးမြီစီမံ ခန့်ခွဲမှုမဟာဗျူဟာနဲ့လည်း ညီညွတ်မှုရှိတဲ့ ချေးငွေဖြစ်ပါတယ်။ ဒါကြောင့်မို့လို့ ကျွန်တော်တို့ တွံတေး တူးမြောင်း ဖွံ့ဖြိုးတိုးတက်ရေးစီမံကိန်းအတွက် အမေရိကန်ဒေါ်လာ ၆၁.၃ သန်း ချေးယူနိုင်ရေးကိစ္စကို ပြည်ထောင်စုလွှတ်တော်က အတည်ပြုပေးနိုင်ရေးအတွက် ထောက်ခံတင်ပြအပ်ပါတယ်။ အားလုံးကို ကျေးဇူး တင်ပါတယ်။</speech>
<title>အထက်ပါကိစ္စနှင့် စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်း တင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ကိုရီးယား သမ္မတနိုင်ငံ စီးပွားရေးဖွံ့ဖြိုးမှုပူးပေါင်းဆောင်ရွက်ရေးရန်ပုံငွေမှ အမေရိကန်ဒေါ်လာ ၆၁.၃ သန်း ချေးယူရေးနဲ့ စပ်လျဉ်းသည့် နိုင်ငံတော်သမ္မတထံမှ ပေးပို့ထားတဲ့ စာမိတ္တူကို လွှတ်တော်ကိုယ်စားလှယ်များထံ ဖြန့်ဝေ ထားပါတယ်။ အထက်ပါကိစ္စနဲ့စပ်လျဉ်းပြီး ဆွေးနွေးလိုတဲ့ လွှတ်တော်ကိုယ်စားလှယ်များရှိပါက ၂၁-၁၁-၂၀၁၆ ရက် (တနင်္လာနေ့) မွန်းလွဲတစ်နာရီ (၁၃၀၀နာရီ) နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ် ထံ အမည်စာရင်းတင်သွင်းနိုင်ကြောင်း အသိပေးကြေညာပါတယ်။</speech>
</motion>
</section>
<section value="Bill">
<bill>
<title>၂၀၁၆-၂၀၁ရ ခု၊ ဘဏ္ဍာရေးနှစ်အတွက် ဖြည့်စွက်ခွင့်ပြုငွေစာရင်း၊ ပြုပြင်ပြီး ရသုံးခန့်မှန်းခြေငွေစာရင်း နှင့် ပြည်ထောင်စု၏ နောက်ထပ်ဘဏ္ဍာငွေခွဲဝေသုံးစွဲရေး ဥပဒေကြမ်းနှင့်စပ်လျဉ်း၍ ဗဟိုအဖွဲ့အစည်း များနှင့် ပြည်ထောင်စုအဆင့်အဖွဲ့အစည်းဝင်များက လွှတ်တော်သို့ ဆက်လက်ရှင်းလင်းတင်ပြခြင်း</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၆-၂၀၁ရ ဘဏ္ဍာရေးနှစ်အတွက် ဖြည့်စွက်ခွင့်ပြုငွေစာရင်း၊ ပြုပြင်ပြီးရသုံးခန့်မှန်းခြေငွေစာရင်းနှင့် ပြည်ထောင်စု၏ နောက်ထပ်ဘဏ္ဍာငွေခွဲဝေသုံးစွဲရေး ဥပဒေကြမ်းမှာပါဝင်တဲ့ ရငွေသုံးငွေများနဲ့စပ်လျဉ်းပြီး သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များရဲ့ ရှင်းလင်းခြင်း အစီအစဉ်ကို မနေ့က ကျင်းပပြုလုပ်ခဲ့တဲ့ ပြည်ထောင်စုလွှတ်တော်အစည်းအဝေးမှာ စတင်ဆောင်ရွက်ခဲ့ပြီး ကျန်ရှိတဲ့ ဗဟိုအဖွဲ့အစည်းများနဲ့ ပြည်ထောင်စု အဆင့်အဖွဲ့အစည်းများရဲ့ ရှင်းလင်းခြင်း အစီအစဉ်ကို ဒီနေ့ဆက်လက်ဆောင်ရွက်မှာ ဖြစ်ပါတယ်။ ဦးစွာ ဆောက်လုပ်ရေးဝန်ကြီးဌာနမှ ရှင်းလင်းတင်ပြဖို့ ဖြစ်ပါတယ်။</speech>
<speech><agency id="14">ဦးဝင်းခိုင်(ပြည်ထောင်စုဝန်ကြီး၊ ဆောက်လုပ်ရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များနှင့် ဖိတ်ကြား ထားသော ဧည့်သည်တော်များအားလုံး မင်္ဂလာအပေါင်းနှင့် ပြည့်စုံကြပါစေလို့ ဆုမွန်ကောင်းတောင်းရင်း နှုတ်ခွန်းဆက်သအပ်ပါတယ်။ ကျွန်တော်ကတော့ ဆောက်လုပ်ရေးဝန်ကြီးဌာန ပြည်ထောင်စုဝန်ကြီး ဦးဝင်းခိုင် ဖြစ်ပါတယ်။ ကျွန်တော့အနေနဲ့ ဆောက်လုပ်ရေးဝန်ကြီးဌာနရဲ့ ၂၀၁၆-၂၀၁ရ ဘဏ္ဍာရေးနှစ်အတွက် ဖြည့်စွက်ခွင့်ပြုငွေ တောင်းခံခြင်းနှင့်စပ်လျဉ်းပြီးတော့ ရှင်းလင်းတင်ပြသွားမှာ ဖြစ်ပါတယ်။ ဖြည့်စွက် ခွင့်ပြုတောင်းခံရာမှာ သာမန်အသုံးစရိတ်ကျပ် ၁,၃၄၆.၃၂၃ သန်း၊ ငွေလုံးငွေရင်းအသုံးစရိတ်ကျပ် ၅၀,၂၅၇.၈၀၈ သန်း၊ ထောက်ပံ့ငွေအသုံးစရိတ်ကျပ် ၃.၇၄၉ သန်း၊ စုစုပေါင်းကျပ် ၅၁,၆၀၇.၈၈၀ သန်း ဖြစ်ပါတယ်။ သာမန်အသုံးစရိတ်ငွေကျပ် ၁,၃၄၆.၃၂၃ သန်း တောင်းခံရခြင်းမှာ လမ်းဦးစီးဌာနမှ နေ့စားလုပ်ခကို ၃,၀၀၀ ကျပ်မှ ၃,၆၀၀ ကျပ်နှုန်းသို့ တိုးမြှင့်သတ်မှတ်ခဲ့ပါသဖြင့် လုပ်ခနှုန်းခြားနားငွေ ၆၀၀ ကျပ်အတွက် လိုငွေတောင်းခံရခြင်း၊ ရန်ကုန်-မန္တလေး အမြန်လမ်းမကြီးအား အသုံးပြုသွားလာနေတဲ့ မော်တော်ယဉ်ငယ်များ၊ ခရီးသည်တင်ဘတ်စ်ကားများ ဘေးအန္တရာယ်ကင်းရှင်းရေးနှင့် စည်းကမ်းထိန်းသိမ်းရေးစနစ်၊ Telematic စနစ် တပ်ဆင်ရန်အတွက် တောင်းခံခြင်း၊ ရန်ကုန်-မန္တလေး အမြန်လမ်းမပေါ်ရှိ တိုးဂိတ်ကြီး (၆)ခုနှင့် မီနီ တိုးဂိတ်(၁၁)ခုတို့တွင် သုံးစွဲရသည့် Paper Roll များအတွက် တောင်းခံခြင်း၊ ၂၀၁၄-၂၀၁၅ ဘဏ္ဍာနှစ် ရန်ကုန်-မန္တလေးအမြန်လမ်း ၂ မိုင် စိမ်းလန်းစိုပြေရေး Land Scape လုပ်ငန်းများနှင့် တောင်ကုတ်-သံတွဲ လမ်းနှင့် ငပလီ-လုံးသာလမ်းလုပ်ငန်းများကို ကုမ္ပဏီများသို့ အပ်နှံဆောင်ရွက်ခြင်းအတွက် ပေးဆောင်ရန် ကျန်ခဲ့သည့် ကုန်သွယ်လုပ်ငန်းခွန် ၅ ရာခိုင်နှုန်း လိုအပ်ငွေတောင်းခံခြင်းတို့ ဖြစ်ပါတယ်။ မြို့ပြနှင့် အိမ်ရာဖွံ့ဖြိုးရေးဦးစီးဌာနအနေဖြင့် ၂၀၁၄-၂၀၁၅ ဘဏ္ဍာနှစ် လွှတ်တော်နှင့်အိမ်တော် အဆောက်အဦ ပြင်ဆင်ထိန်းသိမ်းခြင်းလုပ်ငန်းများအတွက် ပေးရန်ကျန်ရှိသည့်လုပ်ငန်း ကုန်သွယ်လုပ်ငန်းခွန် ၅ ရာခိုင်နှုန်းအတွက် တောင်းခံရခြင်းဖြစ်ပါတယ်။ ငွေလုံးငွေရင်းအသုံးစရိတ်တွင် ကျပ် ၅၀,၂၅၇.၈၀၈ သန်း တောင်းခံရခြင်းမှာ လမ်းဦးစီးဌာနမှ ဒုတိယသမ္မတ(၂) ၏ ရခိုင်ပြည်နယ်ခရီးစဉ် လမ်းညွှန်ချက်အရ ဆောင်ရွက်မည့်လုပ်ငန်း၊ လွှတ်တော်ကိုယ်စားလှယ်များ၏ တောင်းဆိုချက်ဖြင့် ဆောင်ရွက်ရမည့်လုပ်ငန်း များ၊ လွှတ်တော်ကတိကဝတ်များအတွက် ဆောင်ရွက်မည့်လုပ်ငန်းများအတွက် တောင်းခံခြင်း၊ နိုင်ငံခြား အကူအညီ အထောက်အပံ့ချေးငွေဖြင့် ဆောင်ရွက်မည့်လုပ်ငန်းများအတွက် Agent Fee နှင့် Consultant Fee ပေးချေရန်တောင်းခံခြင်း၊ တိုင်းဒေသကြီး/ပြည်နယ်အသီးသီးရှိ စီမံကိန်းလုပ်ငန်းများအတွက် မြေယာ လျော်ကြေးပေးချေရန်နှင့် ဇေယျာသီရိမြို့နယ်ရုံး၊ မြေငှားဂရန်ကို ပေးချေရန်တောင်းခံခြင်း၊ ၂၀၁၄-၂၀၁၅ ဘဏ္ဍာနှစ်အတွက် ပေးချေရန်ကျန်သည့် ငွေလုံးငွေရင်းလုပ်ငန်း၊ ကုန်သွယ်လုပ်ငန်းခွန် ၅ ရာခိုင်နှုန်း ပေးချေရန် တောင်းခံခြင်းတို့ဖြစ်ပါတယ်။ တံတားဦးစီးဌာနမှ ရခိုင်ပြည်နယ် မြေပုံ-မင်းပြားလမ်းပေါ်ရှိ ကြက်ဆင်တံတားအတွက် ပြည်သူ့လွှတ်တော် နှင့် အမျိုးသားလွှတ်တော်ကိုယ်စားလှယ်များထံမှ တံတားအမြန်ပြီးစီးရေးအတွက် ပြည်နယ်ရန်ပုံငွေအတွက် သာမက ပြည်ထောင်စုရန်ပုံငွေမှ ထပ်မံပံ့ပိုးပေးရန် တောင်းဆိုခြင်း၊ ကုက္ကိုဝတံတားမှာ ဆောင်ရွက်ပြီးစီး နေပြီး အချောသတ်လုပ်ငန်းများဆောင်ရွက်ရန်နှင့် သံပေါင်ဘိုးပေးရန်အတွက် တောင်းခံခြင်း၊ ဂျပန်အစိုးရ အဖွဲ့မှထောက်ပံ့ငွေဖြင့် တည်ဆောက်ရေး လုပ်ငန်းသုံးပစ္စည်းကိရိယာ ဝယ်ယူရန်နှင့် Agent Fee ပေးချေရန် တောင်းခံခြင်း၊ ရာမောင်တံတား တည်ဆောက်ရာတွင် ပါဝင်သွားသော မြေနေရာအတွက် မြေယာ လျော်ကြေးထပ်မံလိုငွေတောင်းခံခြင်း၊ ထိုင်း-မြန်မာချစ်ကြည်ရေးတံတားအမှတ်(၂)၊ စီမံကိန်းနှင့်မလွတ်ကင်းသော မြေနေရာများအတွက် မြေယာလျော်ကြေးပေးချေရန် ကျန်ရှိသည့် လိုငွေအတွက်တောင်းခံခြင်း၊ ၂၀၁၆-၂၀၁ရ ဘဏ္ဍာနှစ်တွင် ဂုတ်ထိပ်တံတားတည်ဆောက်ရေးစီမံကိန်းနှင့် မလွတ်ကင်းသော မြေနေရာများအနက် ဖွံ့ဖြိုးရေးဦးစီးဌာနမှ ဦးသန့်နေအိမ် လျှပ်စစ်ဓာတ်အား လုံလောက်စွာရရှိရေး သီးသန့်ဓာတ်အားလိုင်း တည်ဆောက်ခြင်းလုပ်ငန်းအတွက် တောင်းခံခြင်း၊ ၂၀၁၄-၂၀၁၅ ဘဏ္ဍာရေးနှစ် ပေးရန်ကျန်ရှိသည့် ကုန်သွယ် လုပ်ငန်းခွန် ၅ ရာခိုင်နှုန်းအတွက် တောင်းခံခြင်းတို့ဖြစ်ပါတယ်။ ထောက်ပံငွေအသုံးစရိတ်တွင် လမ်းဦးစီး ဌာနမှ World Road Association သို့ ၂၀၁၆ ခုနှစ်အတွက် အသင်းဝင်ကြေးထည့်ဝင်ရန် ကျပ် ၃.၇၄၉ သန်း တောင်းခံခြင်းတို့ဖြစ်ပါတယ်။ လေးစားအပ်ပါသော နာယကကြီးခင်ဗျား။ ဆောက်လုပ်ရေးဝန်ကြီးဌာနမှ သာမန်အသုံးစရိတ်၊ ငွေလုံးငွေရင်းအသုံးစရိတ်နှင့် ထောက်ပံ့ငွေအသုံးစရိတ်တို့အတွက် တောင်းခံထားသော ဖြည့်စွက်ခွင့်ပြုငွေ များသည် မဖြစ်မနေ သုံးစွဲရန်လိုအပ်သော ဦးစားပေးအသုံးစရိတ်များဖြစ်သဖြင့် ပြည်ထောင်စုလွှတ်တော်မှ အတည်ပြုပေးနိုင်ပါရန် လေးစားစွာတင်ပြအပ်ပါတယ်။ အားလုံးကို ကျေးဇူးတင်ရှိပါတယ်။</speech>
<speech type="speaker">ဆက်လက်ပြီး လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေး ဝန်ကြီးဌာန ရှင်းလင်းတင်ပြဖို့ ဖြစ်ပါတယ်။</speech>
<speech><agency id="30">ဒေါက်တာဝင်းမြတ်အေး(ပြည်ထောင်စုဝန်ကြီး၊ လူမှုဝန်ထမ်းကယ်ဆယ်ရေးနှင့် ပြန်လည်နေရာ ချထားရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော်ကိုယ်စားလှယ်များ၊ ဖိတ်ကြားထားသော ဧည့်သည်တော်များခင်ဗျာ။ ကျွန်တော် ကတော့ လူမှုဝန်ထမ်း၊ ကယ်ဆယ်ရေးနှင့် ပြန်လည်ချထားရေးဝန်ကြီးဌာနမှ ပြည်ထောင်စုဝန်ကြီး ဒေါက်တာဝင်းမြတ်အေး ဖြစ်ပါတယ်။ လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေးဝန်ကြီးဌာနအနေဖြင့် ဝန်ကြီးဌာန တစ်ခုလုံး အတွက် သာမန် ၃၇.၀၆၆ သန်း၊ ငွေလုံးငွေရင်း ၅၂၁.၇၆၀ သန်း၊ ထောက်ပံ့ငွေ ၈၅၇.၀၁၀ သန်း၊ စုစုပေါင်း ၁,၄၁၅.၈၃၆ သန်းအား အောက်ပါအတိုင်း တောင်းခံထားပါတယ်။ ဝန်ကြီးရုံးအနေဖြင့် ဖြည့်စွက် ခွင့်ပြုငွေအား တောင်းခံထားခြင်းမရှိဘဲ လူမှုဝန်ထမ်းဦးစီးဌာနနှင့် ကယ်ဆယ်ရေးနှင့် ပြန်လည်နေရာ ချထားရေးဦးစီးဌာနတို့ကသာ တောင်းခံခြင်းဖြစ်ပါတယ်။ လူမှုဝန်ထမ်းဦးစီးဌာနအနေဖြင့် သာမန်အ သုံးစရိတ်၌ အခွန်အခ၊ လျှပ်စစ်မီးနှင့် ဓာတ်အားခ ၈.၁၉၁ သန်း တောင်းခံရခြင်းမှာ မူလခွင့်ပြုငွေ တောင်းခံပြီးသည့် နောက်ပိုင်းအသစ်ဖွင့်လှစ်ခဲ့သည့် မူလတန်းကြို ကျောင်း ၁၁ ကျောင်း၊ ခရိုင်ရုံးနှင့် အိမ်တွင်းမှုသက်မွေးလုပ်ငန်း ပညာသင်ကျောင်း၊ လူကုန်ကူးခံရသူများအတွက် ရေခွန်၊ မြေခွန်၊ အဆောက်အဦ ခွန်များ ပေးဆောင်ရခြင်း၊ လျှပ်စစ်မီတာများတပ်ဆင်ခြင်းနှင့် ဓာတ်အားခများ ပေးချေရန် အတွက်ဖြစ်ပြီး ယခင်နှစ် အမှန်တကယ် သုံးစွဲခဲ့သည့် အသုံးစရိတ်ကို အခြေခံ၍ ထပ်မံတောင်းခံရခြင်း ဖြစ်ပါတယ်။ လူမှုဝန်ထမ်းဦးစီးဌာန၏ ထောက်ပံ့ကြေး ၈၅၇.၀၁ သန်းမှာ ၎င်းထောက်ပံ့ကြေးမှာ လူမှုကာကွယ် စောင့်ရှောက်ရေးလုပ်ငန်းစဉ်တစ်ခုဖြစ်သည့် ချင်းပြည်နယ်အတွင်းရှိ ကိုယ်ဝန်ဆောင်အမျိုးသမီးများနှင့် အသက် ၂ နှစ်အောက် ကလေးများအား ထောက်ပံ့ရန်အတွက် Lift Fund မှ ၂၀၁ရ ခုနှစ်အတွင်း ပြည်ပ အကူအညီဖြင့် ရရှိလာမည့် ငွေကျပ် ၇၀၀ တို့ပါဝင်ပြီး ကျန်သည့် ၁၅၇.၀၁၀ သန်းကို အစိုးရဖြည့်စွက် ခွင့်ပြုငွေမှ တောင်းခံခြင်းဖြစ်ပြီး ၎င်းငွေကို မိဘမဲ့ကလေးများနှင့် မျက်မမြင်၊ နားမကြား၊ ဆွံ့အသူများအား ထောက်ပံ့ပေးရန်၊ စေတနာ့ဝန်ထမ်းအဖွဲ့ အစည်းများမှ အသိအမှတ်ပြုပြီးသော အဖွဲ့အစည်းများနှင့် ကိုယ့်အားကိုယ်ကိုး မူလတန်းကြို ကျောင်း ၅၀ အတွင်းရှိ တာဝန်ခံဆရာမနှင့် စာသင်ဆရာမများအတွက် တစ်ကျောင်းလျှင် ၆ သိန်း ထောက်ပံ့ရန်၊ သင်ထောက်ကူပစ္စည်းထောက်ပံ့ရန် လိုအပ်သော ကျောင်း ၁၀၀ အတွက် တစ်ကျောင်းလျှင် ၁ သိန်းနှုန်း ထောက်ပံ့ပေးရန်နှင့် မေတ္တာပရဟိတဂေဟာ မရမ်းချောင်းမှ လိုအပ်သော လူဦးရေ ၁၃၅ ဦးအတွက် စားစရိတ်ထောက်ပံ့ပေးရန်တို့ ပါဝင်ပါတယ်။ လူမှုဝန်ထမ်းဦးစီးဌာနမှ ငွေလုံးငွေရင်း ၃၇၄.၄၈၅ သန်း တောင်းခံရခြင်းမှာ ကရင်ပြည်နယ် မြဝတီ လူကုန်ကူးခံရသူများ ယာယီစောင့်ရှောက်ရေးဂေဟာတွင် လူကုန်ကူးခံရသူများအား အန္တရာယ်ကင်းစွာ နေထိုင်နိုင်ရေးအတွက် ဘာဂျာတံခါးနှင့် သံတံခါးတပ်ဆင်ရန်အတွက်လည်းကောင်း၊ ပဲခူးတိုင်းဒေသကြီး ပြည်မူလတန်းကြိုကျောင်းသည် မြေနေရာရရှိပြီးဖြစ်ပါသဖြင့် မူလတန်းကြို ကျောင်း ဖွင့်လှစ်နိုင်ရန်အတွက် အဆောက်အဦမစနိုင်မီ အစပျိုးလုပ်ငန်းအဖြစ် ခြံစည်းရိုးကာရံခြင်းလုပ်ငန်း ဆောင်ရွက်ရန်အတွက် လည်းကောင်း၊ မကွေးတိုင်းဒေသကြီး ရေနံချောင်း မူလတန်းကြိုကျောင်းသည် ၁-၉-၂၀၁၆ ရက်နေ့တွင် မီးလောင်ပျက်စီးခဲ့ရာ ဒေသခံပြည်သူများ၏ မူကြိုရွယ်ကလေးငယ်များ ဘက်စုံဖွံ့ဖြိုးတိုးတက်ရေးနှင့် ဒေသခံ ပြည်သူများ၏ လိုအပ်ချက်အရ အသစ်ပြန်လည် တည်ဆောက်ရန်အတွက်လည်းကောင်း၊ ရန်ကုန်တိုင်း ဒေသကြီး သက်ကြီးရွယ်အိုများ နေ့ပိုင်းစောင့်ရှောက်ရေးဂေဟာဝန်းအတွင်း လူမှုရေးပညာ အထောက် အကူပြုဗဟိုဌာနနှင့် Social Work Institute တစ်ခု ထူထောင်နိုင်ရန်အတွက် ဂေဟာပိုင်မြေပတ်လည်ရှိ ဆိုင်ခန်းများအား ရန်ကုန်တိုင်းဒေသကြီး ဝန်ကြီးချုပ်၏ ခွင့်ပြုချက်အရ ဖယ်ရှားရှင်းလင်းခဲ့ပြီး ခြံစည်းရိုး ကာရံခြင်းအတွက်လည်းကောင်း၊ ပြည်ထောင်စုနယ်မြေ ဥတ္တရသီရိမြို့နယ်တွင် ဆောက်လုပ်မည့် ဥတ္တရသီရိ မူလတန်းကြို ကျောင်းသည် လူနေရပ်ကွက်နှင့် အလှမ်းဝေးကွာခြင်း၊ လမ်းပန်းဆက်သွယ်မှုခက်ခဲခြင်း တို့ကြောင့် လူနေရပ်ကွက်ရှိသည့် ကလေးများသွားလာမှု အဆင်ပြေသည့် ဒက္ခိဏသီရိမြို့နယ်သို့ ပြောင်းလဲ ဆောက်လုပ်ရန်အတွက်လည်းကောင်း ထပ်မံတင်ပြ တောင်းခံခဲ့ရခြင်း ဖြစ်ပါတယ်။ လူမှုဝန်ထမ်းဦးစီးဌာန၏ အခြားအသုံးစရိတ် ၁၅၀.၈၄၈ သန်း တောင်းခံရခြင်းမှာ ၂၀၁၄-၂၀၁၅ ဘဏ္ဍာရေးနှစ်မှာ တည်ဆောက်ရေးလုပ်ငန်းများအတွက် မပေးဆောင်ရသေးသော ၅ ရာခိုင်နှုန်း ကုန်သွယ် လုပ်ငန်းခွန်များအတွက် ဖြစ်ပါတယ်။ ကယ်ဆယ်ရေးနှင့် ပြန်လည်နေရာချထားရေးဦးစီးဌာန၏ သာမန် အသုံးစရိတ် ၂၈.၈၇၅ သန်း တောင်းခံရခြင်းမှာ ဦးစီးဌာနတွင် အသစ်ခန့်အပ်လိုက်သော နယ်စပ်ရေးရာ ဝန်ကြီးဌာန ပြည်ထောင်စုတိုင်းရင်းသားလူငယ်များ စွမ်းရည်ဖွံ့ဖြိုးရေး ဒီဂရီကောလိပ်ကျောင်းဆင်း အကြီးတန်း စာရေးရာထူး ၃၅ နေရာအတွက် ထပ်မံလိုအပ်ငွေ ၅ လစာအား တောင်းခံရခြင်း ဖြစ်ပါတယ်။ ကယ်ဆယ်ရေးနှင့် ပြန်လည်နေရာချထားရေးဦးစီးဌာန ငွေလုံးငွေရင်းတောင်းခံရမှုမှာ ၁၄၇.၂၅ သန်း ဖြစ်ပြီး ရန်ကုန်တိုင်းဒေသကြီး ဦးစီးမှူးရုံးတွင် ကုန်သွယ်လယ်ယာခေတ်ကတည်းက ဆောက်လုပ်ထားသော ကယ်ဆယ်ရေးဗဟိုသိုလှောင်ရုံ၌ ကယ်ဆယ်ရေးပစ္စည်းများထားရှိရာ မီးဘေးအန္တရာယ်ကင်းဝေးစေရန်နှင့် လုံခြုံရေးကောင်းမွန်စေရန် မီးတိုင်များကို ကွန်ကရစ်တိုင်ဖြင့် လဲလှယ်ခြင်းနှင့် ဟောင်းနွမ်းပျက်စီးနေသော မီးကြိုးများ အသစ်လဲလှယ်ခြင်းလုပ်ငန်းများကို ဆောင်ရွက်ရန်အတွက်လည်းကောင်း၊ ရန်ကုန်တိုင်းဒေသကြီး ဦးစီးမှူးရုံးတွင် ဝန်ထမ်းအိမ်ရာမလုံလောက်ခြင်းကြောင့် Assembled Board House ဆောက်လုပ်မည့် နေရာသည် ရေဝပ်ဧရိယာဖြစ်ပါသဖြင့် မြေဖို့ခြင်းလုပ်ငန်းဆောင်ရွက်ရန်အတွက်လည်းကောင်း၊ သန်လျင်ခရိုင် ဦးစီးမှူးရုံးဆောက်လုပ်ရန် ရန်ပုံငွေရရှိပြီးဖြစ်ပြီး ၎င်းမြေပေါ်တွင် ကျူးကျော်ဝင်ရောက်သူများမရှိစေရေး၊ ခြံစည်းရိုးကာရံခြင်းလုပ်ငန်း ဆောင်ရွက်ရန်အတွက်လည်းကောင်း၊ ရုံးသုံးစက်ကိရိယာ၊ ပရိဘောဂနှင့် ယာဉ်များ ခေါင်းစဉ်အောက်မှ သဘာဝဘေးကျရောက်ပါက တစ်နိုင်ငံလုံးအတိုင်းတာအနေဖြင့် အစိုးရရုံးပိတ်ရက်များပါ မတအရေး ကောက်ပင် အမျိုးသားသဘာဝဘေးအလယ်ခေါင်က မခံမရပ်မ တက၏ ခွင့်ပြုမိန့်ဖြင့် ထုတ်ယူထားသော လက်ဝယ်ကိုင်ဆောင်ငွေပမာဏ သိန်း ၃၀၀ ထည့်သွင်းရန် မီးခံသေတ္တာ အရေးပေါ်ဝယ်ယူရန်အတွက်လည်းကောင်း ထပ်မံတင်ပြတောင်းခံရခြင်း ဖြစ်ပါတယ်။ ကယ်ဆယ်ရေးနှင့် ပြန်လည်နေရာချထားရေးဦးစီးဌာန၏ အခြားအသုံးစရိတ် ၁၂၀.၂၀၆ သန်း တောင်းခံရခြင်းမှာ ၂၀၁၄-၂၀၁၅ ဘဏ္ဍာရေးနှစ်တွင် တည်ဆောက်ရေးလုပ်ငန်းများအတွက် မပေးဆောင် ရသေးသော ၅ ရာခိုင်နှုန်း ကုန်သွယ်လုပ်ငန်းခွန်များအတွက် ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များခင်ဗျာ။ အထက်တွင် တင်ပြခဲ့သော လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာ ချထားရေးဝန်ကြီးဌာန၏ ၂၀၁၆-၂၀၁ရ ခုနှစ် ဘဏ္ဍာရေးနှစ် ဖြည့်စွက်ခွင့်ပြုငွေ ၁,၄၁၅.၈၃၆ သန်းအား အမှန်တကယ်လိုအပ်၍ ထပ်မံတောင်းခံရခြင်းဖြစ်ပါကြောင်း လေးစားစွာ တင်ပြအစီရင်ခံအပ်ပါတယ်။ အားလုံးကို ကျေးဇူးတင်ပါတယ်ခင်ဗျာ။</speech>
<speech type="speaker">ဟိုတယ်နှင့်ခရီးသွားလာရေးဝန်ကြီးဌာန ရှင်းလင်းတင်ပြဖို့ ဖြစ်ပါတယ်။</speech>
<speech><agency id="22">ဦးအုန်းမောင်(ပြည်ထောင်စုဝန်ကြီး၊ ဟိုတယ်နှင့်ခရီးသွားလာရေးဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော် နာယကကြီးနှင့်တကွ တက်ရောက်လာသော ပြည်ထောင်စုဝန်ကြီးများ၊ ဒုတိယဝန်ကြီးများနဲ့ လွှတ်တော်ကိုယ်စားလှယ်ကြီးများခင်ဗျား။ အားလုံးမင်္ဂလာပါ။ ကျွန်တော်ကတော့ ဟိုတယ်နှင့် ခရီးသွားလာရေးဝန်ကြီး ဦးအုန်းမောင် ဖြစ်ပါတယ်။ ဟိုတယ်နှင့် ခရီးသွားလာရေးဝန်ကြီးဌာနဟာ ၂၀၁၆-၂၀၁ရ ခု၊ ဘဏ္ဍာရေးနှစ်အတွက် ဖြည့်စွက် ခွင့်ပြုငွေကို ဟိုတယ်နှင့် ခရီးသွားလာရေးညွှန်ကြားမှုဦးစီးဌာနအတွက် သာမန်အသုံးစရိတ် ကျပ်သန်း ၂၄၆.၉၃၊ ငွေလုံးငွေရင်းအသုံးစရိတ် ကျပ်သန်း ၆၈.၀၂၂၊ စုစုပေါင်းကျပ်သန်း ၃၁၄.၉၅၂ တောင်းခံထား ပါတယ်။ အာရှဖွံ့ဖြိုးရေးဘဏ်(ADB)မှ မွန်ပြည်နယ်တွင် ၂၀၁၆ ခုနှစ်မှ ၂၀၁၉ ခုနှစ်အတွင်း အရှေ့အနောက် စီးပွားရေးစင်္ကြံလမ်းတစ်လျှောက်ရှိ နွမ်းပါးသူများနှင့် အမျိုးသမီးများ စီးပွားရေးစွမ်းဆောင်နိုင်မှုမြှင့်တင်ရေး စီမံကိန်းများ အကောင်အထည်ဖော်ရန် Grant Agreement ကို ၁၇-၅-၂၀၁၆ ရက်နေ့တွင် လက်မှတ်ရေးထိုး ခဲ့ပါသည်။ သို့ပါ၍ အာရှဖွံ့ဖြိုးရေးဘဏ်(ADB)မှ ၂၀၁၆-၂၀၁ရ ခု၊ ဘဏ္ဍာနှစ်တွင် အမေရိကန်ဒေါ်လာ ၂၆၄,၈၈၀ နှင့်ညီမျှသည့် ကျပ်သန်း ၃၁၃.၈၈၃ ကို ထောက်ပံ့မည်ဖြစ်ပါသဖြင့် ဖြည့်စွက်ခွင့်ပြုငွေစာရင်းတွင် ပြည်ပအကူအညီ ရငွေသုံးငွေအဖြစ် တင်ပြထားပါသည်။ ထို့အပြင် ၂၀၁၄-၂၀၁၅ ခု၊ ဘဏ္ဍာရေးနှစ်တွင် တည်ဆောက်ခဲ့သည့် မြဝတီမြို့ရှိ ဟိုတယ်နှင့် ခရီးသွားလာရေးညွှန်ကြားမှုဦးစီးဌာနရုံးခွဲ ဆောက်လုပ်ခြင်း ကုန်ကျငွေ ကျပ်သန်း ၂၂.၄၃၅ အပေါ် ကုန်သွယ်လုပ်ငန်းခွန် ၅ ရာခိုင်နှုန်းပေးဆောင်နိုင်ရန် ကျပ်သန်း ၁.၀၆၉ တောင်းခံထားသဖြင့် ဖြည့်စွက်ခွင့်ပြုငွေ တောင်းခံမှုစုစုပေါင်း ကျပ်သန်း ၃၁၄.၉၅၂ ဖြစ်ပါကြောင်း တင်ပြ အပ်ပါတယ်။ သာမန်အသုံးစရိတ် ကျပ်သန်း ၂၄၆.၉၃ သည် ADB မှ ပြည်ပအကူအညီရငွေဖြစ်ပြီး လစာစရိတ်၊ သင်တန်းများ၊ အလုပ်ရုံဆွေးနွေးပွဲများ၊ ပြင်ဆင်ထိန်းသိမ်းစရိတ်များ စသည်တို့ သုံးစွဲရန်ဖြစ်ပါသည်။ ငွေလုံးငွေရင်းအသုံးစရိတ် ကျပ်သန်း ၆၈.၀၂၂ တွင် ADB မှ အကူအညီရငွေဖြင့် စက်နှင့်စက်ပစ္စည်း၊ ယာဉ်များ၊ လေ့ကျင့်သင်ကြားမှုဆိုင်ရာပစ္စည်းကိရိယာများ ဝယ်ယူမည့် ကျပ်သန်း ၆၆.၉၅၃ နှင့် မြဝတီရုံးခွဲ ဆောက်လုပ် ကုန်ကျငွေအပေါ် ပေးဆောင်ရမည့် ကုန်သွယ်လုပ်ငန်းခွန် ကျပ်သန်း ၁.၀၆၉ တို့ပါဝင်ကြောင်း ဖြည့်စွက်တင်ပြအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<speech type="speaker">ပြည်ထောင်စုရှေ့နေချုပ်ရုံး ရှင်းလင်းတင်ပြဖို့ ဖြစ်ပါတယ်။</speech>
<speech><agency id="8">ဦးထွန်းထွန်းဦး(ရှေ့နေချုပ်၊ ပြည်ထောင်စုရှေ့နေချုပ်ရုံး)</agency>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ လွှတ်တော်ကိုယ်စားလှယ်တော်ကြီးများ အားလုံးကို ကျွန်တော် ပြည်ထောင်စု ရှေ့နေချုပ် ဦးထွန်းထွန်းဦးမှ လေးစားစွာဖြင့် နှုတ်ခွန်းဆက်သအပ်ပါတယ်။ ပြည်ထောင်စုရှေ့နေချုပ်ရုံးရဲ့ ၂၀၁၆-၂၀၁ရ နှစ်၊ ဘဏ္ဍာရေးနှစ် ဖြည့်စွက်ခွင့်ပြုငွေ တောင်းခံမှုအနေနဲ့ သာမန်အသုံးစရိတ်မှာ ၈.၉၀၂ သန်း ဖြစ်ပြီး လစာနှင့် မော်တော်ယာဉ်ပြင်ဆင်စရိတ် ဖြစ်ပါတယ်။ ငွေလုံးငွေရင်းအသုံးစရိတ်မှာ ၈.၈၅၉ သန်းဖြစ်ပြီး ဆောက်လုပ်ရေးလုပ်ငန်းအတွက် ကုန်သွယ်လုပ်ငန်းခွန် ပေးသွင်းရန်ဖြစ်ပါတယ်။ သို့ဖြစ်ပါ၍ ၂၀၁၆-၂၀၁ရ ဘဏ္ဍာရေးနှစ် ဖြည့်စွက်ခွင့်ပြုငွေကျပ် ၁၇.၇၆၁ သန်းကို ခွင့်ပြုပေးနိုင် ပါရန် တင်ပြအပ်ပါတယ်ခင်ဗျား။ ကျေးဇူးတင်ပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ အစည်းအဝေးကို မိနစ် (၂၀)ခန့် ခေတ္တရပ်နားပါမယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနဲ့ ဧည့်သည် တော်များခင်ဗျား။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<speech type="speaker">ပြည်ထောင်စုစာရင်းစစ်ချုပ်ရုံး ရှင်းလင်းတင်ပြဖို့ ဖြစ်ပါတယ်။</speech>
<speech><agency id="9">ဦးမော်သန်း(ပြည်ထောင်စုစာရင်းစစ်ချုပ်၊ ပြည်ထောင်စုစာရင်းစစ်ချုပ်ရုံး)</agency>လေးစား အပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော်ကိုယ်စားလှယ်များ၊ ဧည့်သည်တော်များခင်ဗျား။ ကျွန်တော်ကတော့ ပြည်ထောင်စုစာရင်းစစ်ချုပ် ဦးမော်သန်း ဖြစ်ပါတယ်။ ဖြည့်စွက်ခွင့်ပြု တောင်းခံခြင်းအတွက် ရှင်းလင်းတင်ပြမှာ ဖြစ်ပါတယ်။ ပြည်ထောင်စုစာရင်းစစ်ချုပ်ရုံးမှ ၂၀၁၆-၂၀၁ရ ဘဏ္ဍာနှစ် ငွေလုံးငွေရင်းအသုံးစရိတ် မူလခွင့်ပြုငွေကျပ်သန်း ၉၀၃.၄၂၀ ရရှိခဲ့ပြီးဖြစ်ပါတယ်။ ဖြည့်စွက်ခွင့်ပြုငွေတွင် ၅ ရာခိုင်နှုန်းကုန်သွယ်လုပ်ငန်းခွန် ကျပ်သန်း ၆၃.၈၄၉ တောင်းခံရခြင်း ဖြစ်ပါတယ်။ ကုန်သွယ်လုပ်ငန်းခွန်ကို ၂၀၁၄-၂၀၁၅ ဘဏ္ဍာနှစ်အတွင်း ဆောင်ရွက်ခဲ့သော လုပ်ငန်းစီမံကိန်းသစ်များ အတွက် တန်ဖိုးကျပ်သန်း ၁၂၆၄.၇၉၆ အပေါ် ၅ ရာခိုင်နှုန်း ကုန်သွယ်လုပ်ငန်းခွန် ကျပ်သန်း ၆၃.၂၄၀ နဲ့ ၂၀၁၅-၂၀၁၆ ခု၊ ဘဏ္ဍာနှစ်အတွင်း ဆောင်ရွက်ခဲ့သော လုပ်ငန်းသစ်စီမံကိန်းသစ်များအတွက် တန်ဖိုး ကျပ်သန်း ၁၂.၁၈၉ အပေါ် ၅ ရာခိုင်နှုန်း ကုန်သွယ်လုပ်ငန်းခွန်၊ ကျပ်သန်း ၀.၆၀၉၊ စုစုပေါင်း ကျပ်သန်း ၆၃.၈၄၉ တောင်းခံခဲ့ခြင်းဖြစ်ပါတယ်။ ယင်းအခွန်ပေးချေရမည့်ကိစ္စရပ်ကို ၂၀၁၄-၂၀၁၅ ဘဏ္ဍာနှစ်အတွက် ဘတ်ဂျက်လျာထားရာတွင် ကြိုတင်မသိရှိခဲ့ခြင်းနဲ့ ၂၀၁၅-၂၀၁၆ ဘဏ္ဍာနှစ်အတွက် ဘတ်ဂျတ်တောင်းခံ ခဲ့သော်လည်း မရရှိခဲ့ခြင်းကြောင့် ယခုဖြည့်စွက်ခွင့်ပြုငွေ တောင်းခံရခြင်းဖြစ်ပါတယ်။ ကျေးဇူးတင်ပါတယ်။</speech>
<speech type="speaker">ပြည်ထောင်စုတရားလွှတ်တော်ချုပ်ရုံး ရှင်းလင်းတင်ပြဖို့ ဖြစ်ပါတယ်။</speech>
<speech><agency id="5">ဦးမြင့်အောင်(တရားသူကြီး၊ ပြည်ထောင်စုတရားလွှတ်တော်ချုပ်ရုံး)</agency>လေးစားအပ်တဲ့ ပြည်ထောင်စုလွှတ်တော် နာယကကြီးနဲ့တကွ ပြည်ထောင်စုလွှတ်တော် ကိုယ်စားလှယ်တော်ကြီးများနဲ့ ဧည့်သည်တော်များအားလုံး မင်္ဂလာအပေါင်းနဲ့ ပြည့်စုံပါစေလို့ ဆုတောင်းမေတ္တာပို့သအပ်ပါတယ်။ ကျွန်တော် ကတော့ ပြည်ထောင်စုတရားလွှတ်တော်ချုပ် တရားသူကြီး ဦးမြင့်အောင် ဖြစ်ပါတယ်။ ကျွန်တော့အနေနဲ့ ပြည်ထောင်စုတရားလွှတ်တော်ချုပ်ရဲ့ ၂၀၁၆-၂၀၁ရ ဘဏ္ဍာရေးနှစ်၊ ဘဏ္ဍာငွေခွဲဝေရရှိမှု၊ သုံးစွဲမှုနဲ့ ဖြည့်စွက် ရန်ပုံငွေတောင်းခံရခြင်းအကြောင်းကို ရှင်းလင်းတင်ပြသွားမှာ ဖြစ်ပါတယ်။ ပြည်ထောင်စုတရားလွှတ်တော်ချုပ်ရုံးရဲ့ ၂၀၁၆-၂၀၁ရ ဘဏ္ဍာရေးနှစ်၊ ဘဏ္ဍာငွေခွဲဝေရရှိမှုနဲ့ သုံးစွဲမှု စာရင်းဟာ ၁-၁၀-၂၀၁၆ ရက်နေ့အထိ သာမန်အသုံးစရိတ် ခွင့်ပြုငွေကျပ်သန်း ၁၅,၂၇၉.၈၉၉ မှာ ကျပ်သန်း ၆,၈၁၉.၅၈၂ သုံးစွဲခဲ့ပြီး ဖြစ်ပါတယ်။ လက်ကျန်ငွေ ကျပ်သန်း ၈,၄၆၀.၃၁ရ ဖြစ်ပါတယ်။ ငွေလုံးငွေရင်း အသုံးစရိတ်ခွင့်ပြုငွေ ကျပ်သန်း ၈,၀၉၄.၁၆၀ မှာ ကျပ်သန်း ၂,၃၂၈.၆၈၂ သုံးစွဲခဲ့ပြီး လက်ကျန်ငွေမှာ ကျပ်သန်း ၅.၇၆၅.၄၇၈ ဖြစ်ပါတယ်။ ၂၀၁၆-၂၀၁ရ ဘဏ္ဍာရေးနှစ်မှာ ပြည်ထောင်စုတရားလွှတ်တော်ချုပ်ရုံးမှ ငွေလုံး ငွေရင်းအသုံးစရိတ် အခြားအတွက် ဖြည့်စွက်ခွင့်ပြုငွေ ကျပ်သန်း ၁၂၂၈၀၃ ကိုတောင်းခံရခြင်းနဲ့ ပတ်သက် ပြီးတော့ မြေကွက်တန်ဖိုးငွေ ကျပ်သန်း ၇.၇၂၄ နဲ့ ၂၀၁၄-၂၀၁၅ ဘဏ္ဍာရေးနှစ်၊ ကုန်သွယ်လုပ်ငန်းခွန် ၅ ရာခိုင်နှုန်း ကျပ်သန်း ၁၀၇.၅၃၄၊ ၂၀၁၅-၂၀၁၆ ဘဏ္ဍာရေးနှစ်၊ ကုန်သွယ်လုပ်ငန်းခွန် ၅ ရာခိုင်နှုန်း ကျပ်သန်း ၇.၅၄၅ တို့ကို ပေးချေနိုင်ဖို့အတွက် ဖြစ်ပါတယ်။ အဆိုပါ ဖြည့်စွက်တောင်းခံငွေ ကျပ်သန်း ၁၂၂.၈၀၃ ကို ၂၀၁၆-၂၀၁ရ ငွေလုံးငွေရင်းအသုံးစရိတ် အခြားအတွက် ခွဲဝေရရှိငွေ ကျပ်သန်း ၆၀.၇၈၁ မှာ ထည့်သွင်းတောင်းခံခဲ့ခြင်း မရှိတဲ့အကြောင်း တင်ပြအပ်ပါတယ်။ ၂၀၁၄-၂၀၁၅ ဘဏ္ဍာနှစ်မှာ ဆောက်လုပ်ခဲ့တဲ့ အဆောက်အဦ ၃၀ လုံးအတွက် ပေးချေရန်ရှိတဲ့ ကုန်သွယ်လုပ်ငန်းခွန် စုစုပေါင်းကျပ်သန်း ၁၀၇.၅၃၄ နဲ့ ၂၀၁၅-၂၀၁၆ ခုနှစ်တွင် ဆောက်လုပ်ခဲ့တဲ့ အဆောက်အအုံတစ်လုံးအတွက် ပေးချေဖို့ကျန်ရှိတဲ့ ကုန်သွယ်လုပ်ငန်းခွန် ကျပ်သန်း ၇.၅၄၅၊ စုစုပေါင်း ကုန်သွယ်လုပ်ငန်းခွန် ကျပ်သန်း ၁၁၅.၀၇၉ ကို သက်ဆိုင်ရာပြည်တွင်းအခွန်များရုံးကို ပေးချေနိုင်ဖို့နဲ့ ဇေယျာသီရိမြို့နယ်တရားရုံး ဆောက်လုပ်ရန်အတွက် မြေကွက်တန်ဖိုး ကျပ်သန်း ၃.၂၀၀၊ ဥတ္တရခရိုင် ဇေယျာသီရိမြို့နယ်တရားရုံးနဲ့ ခရိုင်အတွင်းရှိ မြို့နယ်တရားရုံးများမှာ တာဝန်ထမ်းဆောင်မယ့် ဝန်ထမ်းများ အတွက် ဝန်ထမ်းအိမ်ရာ ဆောက်လုပ်ဖို့အတွက် မြေကွက်တန်ဖိုး ကျပ်သန်း ၂.၄၀၀၊ တပ်ကုန်းမြို့နယ် တရားရုံး ဝန်ထမ်းအိမ်ရာ ဆောက်လုပ်ရန်အတွက် မြေတန်ဖိုး ကျပ်သန်း ၂,၁၂၄၊ စုစုပေါင်း ကျပ်သန်း ၇.၇၂၄ တို့ကို နေပြည်တော်စည်ပင်သာယာရေးကော်မတီမှ မြေကွက်တန်ဖိုးငွေပေးသွင်းရန် အကြောင်းကြားစာ ရရှိတဲ့အတွက် အဆိုပါရုံးကို မြေကွက်တန်ဖိုးများပေးချေနိုင်ရန် ဖြည့်စွက်ရန်ပုံငွေ တင်ပြတောင်းခံရခြင်း ဖြစ်ပါတယ်။ သို့ဖြစ်၍ ကုန်သွယ်လုပ်ငန်းခွန် ၅ ရာခိုင်နှုန်းကို ပေးချေရန်ငွေ စုစုပေါင်းကျပ်သန်း ၁၁၅.၀၇၉ ကို သက်ဆိုင်ရာပြည်တွင်းအခွန်များရုံးသို့ ပေးချေနိုင်ရန်နဲ့ နေပြည်တော်ကောင်စီ စည်ပင်သာယာနယ်မြေ အတွင်းရှိ တရားရုံးများအဆောက်အအုံနဲ့ ဝန်ထမ်းအိမ်ရာများအတွက် ဆောက်လုပ်မယ့် မြေနေရာအတွက် မြေကွက်တန်ဖိုးငွေ စုစုပေါင်း ကျပ်သန်း ၇.၇၂၄ တို့ကို နေပြည်တော်စည်ပင်သာယာရေးကော်မတီသို့ ပေးသွင်း နိုင်ရန်အတွက် ဖြည့်စွက်ရန်ပုံငွေ တင်ပြတောင်းခံရခြင်းဖြစ်ကြောင်း လေးစားစွာ ရှင်းလင်းတင်ပြအပ် ပါတယ်ခင်ဗျာ။ ကျေးဇူးတင်ပါတယ်။</speech>
<speech type="speaker">ပညာရေးဝန်ကြီးဌာန ရှင်းလင်းတင်ပြဖို့ ဖြစ်ပါတယ်။</speech>
<speech><agency id="16">ဦးဝင်းမော်ထွန်း(ဒုတိယဝန်ကြီး၊ ပညာရေးဝန်ကြီးဌာန)</agency>ရိုသေလေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်တော်ကြီးများခင်ဗျား။ ကျွန်တော်ကတော့ ပညာရေးဝန်ကြီးဌာန ဒုတိယဝန်ကြီး ဦးဝင်းမော်ထွန်း ဖြစ်ပါတယ်။ ကျွန်တော့အနေနဲ့ ပညာရေးဝန်ကြီးဌာနရဲ့ ယခုဘဏ္ဍာနှစ် ဖြည့်စွက်ရန်ပုံငွေအတွက် ရှင်းလင်းတင်ပြမှာ ဖြစ်ပါတယ်။ Power Point အသုံးပြုခွင့်ပေးပါရန် တင်ပြအပ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ ကျွန်တော်တို့ ပညာရေးဝန်ကြီး ဌာနလက်အောက်မှာရုံး၊ အဖွဲ့၊ ဦးစီးဌာနအားလုံး ၁၂ ခုရှိပါကြောင်း ဦးစွာတင်ပြအပ်ပါတယ်။ ဒီ ၁၂ ခု ရှိတဲ့အနက် ဒီရုံး၊ အမဲ၊ ဦးစီးဌာန ၄ ခကို ဖြည့်စွက်ရန်ပုံငွေ တစ်စုံတစ်ရာ တောင်းခံခဲ့ခြင်းမရှိပါ။ လိုအပ်ချက်ရှိသော ကျန်ရုံး၊ အဖွဲ့၊ ဦးစီးဌာန ၈ ခုမှသာ ဖြည့်စွက်ရန်ပုံငွေ တင်ပြတောင်းခံခြင်းဖြစ်ကြောင်း ဦးစွာ တင်ပြအပ်ပါတယ်။ ကျွန်တော် တစ်ဌာနချင်းအလိုက် အသေးစိတ်ကိုတင်ပြပါမယ်။ နံပါတ်(၁) ဝန်ကြီးရုံး ဖြစ်ပါတယ်။ သာမန်အသုံးစရိတ် တောင်းခံထားခြင်းမရှိပါ။ ပြည်ထောင်စုရန်ပုံငွေမှ ငွေလုံးရန်ပုံငွေ ၁၇.၇၁ သန်းပဲ တောင်းခံထားပါတယ်။ တောင်းခံရခြင်း အကြောင်းရင်းသည်လည်း မနှစ်ကလုပ်ငန်းများအတွက် ကုန်သွယ်လုပ်ငန်းခွန် ၅ ရာခိုင်နှုန်း နိုင်ငံတော်သို့ ပေးချေရန် ဖြစ်ပါတယ်။ ကျွန်တော်တင်ပြတဲ့အထဲမှာ သာမန်အသုံးစရိတ် သီးခြားတင်ပြထားပါတယ်။ ငွေလုံးငွေရင်းအသုံးစရိတ် သီးခြားတင်ပြထားပါတယ်။ ဒီသာမန်အသုံးစရိတ်မှာ ပြည်ထောင်စုရန်ပုံငွေကနေ တင်ပြတောင်းခံထားတဲ့ပမာဏရှိပါတယ်။ နောက်တစ်ခုအနေနဲ့ ဝန်ကြီးဌာနနဲ့ ဆက်စပ်ဆောင်ရွက်နေတဲ့ ပြည်ပအဖွဲ့အစည်းများမှ ထောက်ပံ့ငွေ စီမံကိန်းသဘောတရားအရ စီမံကိန်းကာလအလိုက် သုံးစွဲမယ့်ပမာဏ ဖြစ်ပါတယ်။ ငွေလုံးငွေရင်းမှာလည်း နှစ်ပိုင်း သီးခြားတင်ပြထားပါတယ်။ တစ်ပိုင်းက ပြည်ထောင်စုရန်ပုံငွေကနေ တင်ပြတောင်းခံတဲ့အပိုင်းနဲ့ တစ်ပိုင်းက ခုနကချေးငွေရခဲ့သလိုပဲ ဝန်ကြီးဌာနနဲ့ ဆက်စပ်ဆောင်ရွက်နေတဲ့ နိုင်ငံခြားအဖွဲ့အစည်းများမှ စီမံကိန်းလုပ်ငန်းအလိုက် သုံးစွဲမယ့် ထောက်ပံ့ငွေစာရင်းဖြစ်ပါကြောင်း ရှင်းလင်းတင်ပြအပ်ပါတယ်။ ဒုတိယအချက်အနေနဲ့ အဆင့်မြင့်ပညာဦးစီးဌာန ဖြစ်ပါတယ်။ ပြည်ထောင်စုရန်ပုံငွေကနေ သန်းပေါင်း ၅၄၀.၄၇၃ တောင်းခံပါတယ်။ တောင်းခံရခြင်းအကြောင်းရင်းသည်လည်း ဝန်ထမ်းလစာ၊ စရိတ်ချီးမြှင့်ငွေ၊ အခွန်အခ၊ ပညာသင်ထောက်ပံ့ကြေးတို့အတွက်ဖြစ်ကြောင်း တင်ပြအပ်ပါတယ်။ ဒီတင်ပြငွေသည် ငွေစာရင်း ဥပဒေအရ ဝန်ထမ်းဦးရေ၊ ကျောင်းသားဦးရေ အတိအကျသတ်မှတ်ပြီးဖြစ်တဲ့အတွက် ခြိုးခြံချွေတာနိုင်တဲ့ သဘောမရှိသလို ပိုမိုသုံးစွဲခွင့်လည်းမရှိပါကြောင်း တင်ပြအပ်ပါတယ်။ နောက် ကျွန်တော်တို့ ငွေလုံးငွေရင်းမှာ ပြည်ထောင်စုရန်ပုံငွေကနေ သန်းပေါင်း ၉,၁၅၁ သန်း တင်ပြ ထားပါတယ်။ တင်ပြရခြင်းအကြောင်းရင်းသည် ကျောင်းများဆောက်လုပ်တဲ့ မြေနေရာတွေအတွက် မြေယာလျော်ကြေးပေးဆောင်ရန်နဲ့ ဒီဆောက်လုပ်ခြင်းအတွက် ကုန်သွယ်လုပ်ငန်းခွန် ၅ ရာခိုင်နှုန်း ပေးဆောင်ရခြင်း ဖြစ်ပါတယ်။ ဒီပေးဆောင်ဖို့ တွက်ချက်တင်ပြခြင်းသည်လည်း တောင်းခံသည့်ပမာဏ အလျောက် ပေးသွင်းရမယ့် အခွန်သတ်မှတ်ချက်အရ တင်ပြခြင်းဖြစ်ပါတယ်။ ကျွန်တော်တို့ ပညာရေးသုတေသနစီမံကိန်းနှင့် လေ့ကျင့်ရေးဦးစီးဌာနသည် သာမန်အသုံးစရိတ် အတွက် ပြည်ထောင်စုရန်ပုံငွေမှ တောင်းခံခြင်းမရှိပါကြောင်းနဲ့ ဒီထောက်ပံ့ငွေကိုသာ အသုံးပြု မည် ဖြစ်ပါကြောင်း တင်ပြအပ်ပါတယ်။ ငွေလုံးငွေရင်းအသုံးစရိတ်ကိုလည်း ပြည်ထောင်စုရန်ပုံငွေမှ တောင်းခံခြင်း မပြုဘဲနဲ့ ထောက်ပံ့ငွေမှသာ အသုံးပြုမည်ဖြစ်ကြောင်း တင်ပြအပ်ပါတယ်။ (၄) အခြေခံပညာဦးစီးဌာန ပြည်ထောင်စုရန်ပုံငွေမှ သာမန်အသုံးစရိတ် သန်းပေါင်း ၂၁,၃၀၃ သန်း တင်ပြထားပါတယ်။ ရှေးဦးတင်ပြခဲ့သလိုပဲ ဝန်ထမ်းလစာ၊ လုပ်ငန်းသုံးပစ္စည်း၊ ပုံနှိပ်ခ၊ ပညာပေးသင်တန်း တို့မှာ အသုံးပြုဖို့တင်ပြခြင်း ဖြစ်ပါတယ်။ အခြေခံပညာဦးစီးဌာနအနေနဲ့ ငွေလုံးငွေရင်းအသုံးစရိတ်မှာ ကုန်သွယ်ခွန် ၅ ရာခိုင်နှုန်း ပေးဆောင်ရန် ကျပ်သန်းပေါင်း ၄,၇၅၁ သန်း တင်ပြထားပါတယ်။ (၅) ကျောင်းပြင်ပပညာရေး ဒါအသစ်ဖွဲ့စည်းတဲ့ ဦးစီးဌာနဖြစ်ပါတယ်။ ပြည်ထောင်စု ရန်ပုံငွေမှ သာမန်အသုံးစရိတ် တောင်းခံခြင်းမရှိပါ။ ထို့နည်းတူစွာ ငွေလုံးငွေရင်းစရိတ်အတွက်လည်း ပြည်ထောင်စု ရန်ပုံငွေမှ တောင်းခံခြင်းမရှိပါကြောင်း တင်ပြအပ်ပါတယ်။ (၆) နည်းပညာ၊ သက်မွေးပညာနှင့် လေ့ကျင့်ရေးဦးစီးဌာန။ ပြည်ထောင်စုရန်ပုံငွေမှ သာမန် အသုံးစရိတ် ၃၉.၂၃၄ သန်း တောင်းခံထားပါတယ်။ တောင်းခံခြင်းအကြောင်းရင်းသည်လည်း အခွန်အခ၊ အစားအစာနဲ့ စားနပ်ရိက္ခာအတွက် တင်ပြတောင်းခံခြင်းဖြစ်ပါတယ်။ ပြည်ထောင်စုရန်ပုံငွေမှ ငွေလုံးငွေရင်း စရိတ်အနေနဲ့ မြေယာလျော်ကြေးအတွက် ၇၃ သန်း တင်ပြတောင်းခံအပ်ပါတယ်။ ကုန်သွယ်လုပ်ငန်းခွန် ၅ ရာခိုင်နှုန်းအတွက် ၃၀၉.၆၆ သန်း တောင်းခံအပ်ပါတယ်။ (၇) စက်မှုနည်းပညာမြှင့်တင်ရေးနှင့် ပူးပေါင်းဆောင်ရွက်ရေးဦးစီးဌာန။ ဒီပြည်ထောင်စုရန်ပုံငွေ ကနေ ကျပ်သန်းပေါင်း ၃.၀၄၂ တောင်းခံပါတယ်။ အခွန်အခအတွက် ဖြစ်ပါတယ်။ ငွေလုံးငွေရင်းအနေနဲ့ ကျပ်သန်းပေါင်း ၉၈.၀၃၂ တောင်းခံအပ်ပါတယ်။ တောင်းခံရခြင်းအကြောင်းရင်းသည် နိုင်ငံတော်သို့ ကုန်သွယ်လုပ်ငန်းခွန် ၅ ရာခိုင်နှုန်း ပေးဆောင်ရန်အတွက် ဖြစ်ပါတယ်။ (၈) သုတေသနနှင့် တီထွင်ဆန်းသစ်မှုဦးစီးဌာန သာမန်အသုံးစရိတ်အနေနဲ့ ကြော်ငြာခ၊ နောက်တစ်ခါ နိုင်ငံတကာအဖွဲ့အစည်းများသို့ ထည့်သွင်းရမယ့် နှစ်စဉ်ကြေးများအတွက် ဖြစ်ပါတယ်။ ၁၉.၂၉၃ သန်း ဖြစ်ပါကြောင်း တင်ပြအပ်ပါတယ်။ ငွေလုံးငွေရင်းရန်ပုံငွေ တောင်းခံခြင်းမရှိပါ။ အချုပ်အားဖြင့် တင်ပြရရင် ကျွန်တော်တို့ ပညာရေးဝန်ကြီးဌာနအနေနဲ့ ပြည်ထောင်စုရန်ပုံငွေမှ တောင်းခံငွေ ကျပ်သန်းပေါင်း ၂၁,၉၁၃.၈၅၀ တောင်းခံပါတယ်။ ဒီနိုင်ငံတကာအဖွဲ့အစည်းများရဲ့ ထောက်ပံ့ငွေက ကျပ်သန်းပေါင်း ၂၆,၅၅၁.၉၂၆ သုံးစွဲမှာဖြစ်ကြောင်း တင်ပြအပ်ပါတယ်။ ငွေလုံးငွေရင်းအနေနဲ့ ပြည်ထောင်စုရန်ပုံငွေကနေ စုစုပေါင်း ၁၄,၄၀၁.၇၆၃ တောင်းခံ တင်ပြအပ်ပါတယ်။ နိုင်ငံတကာထောက်ပံ့ငွေမှ အသုံးပြုမယ့်ငွေသည် ကျပ်သန်းပေါင်း ၃၆,၅၄၄.၃၈၁ သန်း စုစုပေါင်း အသုံးပြုမည့်ငွေ အားလုံးသည် ကျပ်သန်းပေါင်း ၉၉,၄၁၁.၉၂၀ ဖြစ်ကြောင်း တင်ပြအပ်ပါတယ်။ အချုပ်အားဖြင့်တင်ပြရရင် သာမန်အသုံးစရိတ်ငွေများသည် လစာစရိတ်၊ စားနပ်ရိက္ခာ၊ အခွန်အခါ အများစုဖြစ်ပါတယ်။ ဒီကိန်းဂဏန်းများသည်လည်း ခြိုးခြံချွေတာနိုင်တဲ့ သဘာဝမရှိသလို ပိုမိုသုံးစွဲခွင့် လည်း မရှိပါကြောင်း တင်ပြအပ်ပါတယ်။ သာမန်အသုံးစရိတ်မှာပဲ ကုန်သွယ်လုပ်ငန်းခွန် ၅ ရာခိုင်နှုန်း ပေးဆောင်ရန် သတ်မှတ်ချက်များကိုပေးသွင်းနိုင်ရန် တင်ပြထားပါတယ်။ ငွေလုံးအသုံးစရိတ်သည် အဓိက အားဖြင့် ၅ ရာခိုင်နှုန်း ကုန်သွယ်လုပ်ငန်းခွန် မြေယာလျော်ကြေးတို့သည် အဓိကဖြစ်ပါတယ်။ နှိုင်းယှဉ် တင်ပြရရင် ကျွန်တော်တို့ သာမန်အသုံးစရိတ်မှာ မူလခွင့်ပြုပြီးငွေရဲ့ ၁.၃၄ ရာခိုင်နှုန်းပဲ တောင်းခံပါတယ်။ ငွေတစ်ရာခွင့်ပြုထားရင် ၁ ကျပ်နဲ့ ၃၄ ပြား တိုးမြှင့်ပေးပါရန် တင်ပြခြင်းဖြစ်သလို ငွေလုံးစရိတ်မှာလည်း ကျွန်တော်တို့ ၀.၈၈ ရာခိုင်နှုန်းပဲ မဖြစ်မနေသုံးစွဲခြင်းအတွက် တင်ပြတောင်းခံထားပါတယ်။ ငွေတစ်ရာခွင့်ပြုထားရင် ၀.၈၈ ပြား ခွင့်ပြုနိုင်ပါရန် တင်ပြခြင်းဖြစ်ပါတယ်။ ပြည်ထောင်စုလွှတ်တော်မှ ကျွန်တော်တို့ ပညာရေး ဝန်ကြီးဌာနရဲ့ အသုံးစရိတ်ကို ခွင့်ပြုပေးနိုင်ရန် ရိုသေစွာ ပန်ကြားအပ်ပါတယ်။ ကျေးဇူးတင်ပါတယ်။</speech>
<speech type="speaker">ပြည်ထောင်စုရာထူးဝန်အဖွဲ့ ရှင်းလင်းတင်ပြဖို့ ဖြစ်ပါတယ်။</speech>
<speech><agency id="10">ဦးသန်းထွန်း(အဖွဲ့ဝင်၊ ပြည်ထောင်စုရာထူးဝန်အဖွဲ့)</agency>လေးစားအပ်ပါသော ပြည်ထောင်စု လွှတ်တော် နာယကကြီးနှင့် ပြည်ထောင်စုလွှတ်တော်ကိုယ်စားလှယ်များ၊ ဖိတ်ကြားထားသော ဧည့်သည်တော် များအားလုံး ကိုယ်စိတ်နှစ်ဖြာ ကျန်းမာချမ်းသာကြပါစေကြောင်း ဆုတောင်းမေတ္တာ ပို့သအပ်ပါတယ်။ ကျွန်တော်ကတော့ ပြည်ထောင်စုရာထူးဝန်အဖွဲ့ အဖွဲ့ဝင် ဦးသန်းထွန်း ဖြစ်ပါတယ်။ ပြည်ထောင်စုရာထူးဝန်အဖွဲ့အနေဖြင့် ၂၀၁၆-၂၀၁ရ ခု၊ ဘဏ္ဍာနှစ် သာမန်အသုံးစရိတ်တွင် ဖြည့်စွက် တောင်းခံငွေကျပ် ၃၅.၅ သန်း၊ ငွေလုံးငွေရင်းအသုံးစရိတ်တွင် ဖြည့်စွက်တောင်းခံငွေကျပ် ၆ သန်းကို စုစုပေါင်း ၄၁.၅ သန်း ခွင့်ပြုပေးနိုင်ပါရန် တင်ပြအပ်ပါတယ်။ တိုးမြှင့်တောင်းခံရခြင်းအကြောင်းမှာ ပြည်ထောင်စုရာထူးဝန်အဖွဲ့ဥက္ကဋ္ဌရုံး ဖွဲ့စည်းပုံအသစ်တွင် ဝန်ထမ်းအင်အားတိုးမြင့်လာပါသဖြင့် သာမန် အသုံးစရိတ်တွင် လစာခေါင်းစဉ်အောက်မှ ကျပ် ၃၀.၅ သန်း၊ နိုင်ငံတော်သမ္မတရုံးနှင့် ပြည်ထောင်စု အစိုးရအဖွဲ့တို့၏ ခွင့်ပြုချက်ဖြင့် အထူးကိစ္စရပ်အဖြစ် ကျင်းပဆောင်ရွက်ခဲ့တဲ့ ပြည်သူ့ဝန်ထမ်းအကယ်ဒမီ တည်ထောင်ရေး အလုပ်ရုံဆွေးနွေးပွဲများ၊ ပြည်သူ့ဝန်ထမ်း ပြုပြင်ပြောင်းလဲရေး အလုပ်ရုံဆွေးနွေးပွဲများနှင့် လက်ထောက်ဆရာဝန်ရာထူးရွေးချယ်ရေးအတွက် လူတွေ့စစ်ဆေးခြင်းဆိုင်ရာကိစ္စများဆောင်ရွက်ရာတွင် ဧည့်ခံကျွေးမွေးစရိတ်များ တိုးမြင့်လာပါသဖြင့် သာမန်အသုံးစရိတ်အောက်တွင် ကျပ် ၅ သန်း၊ စက်ပစ္စည်း ကြီးကြပ်မှုကော်မတီမှ ထုတ်ယူရရှိခဲ့သည့် မော်တော်ယာဉ် နှစ်စီးမှာ ပျက်စီးယိုယွင်းမှုများ များပြားပြီး ကနဦးယာဉ်လိုင်စင်ပြုလုပ်ရန်အတွက် အကြီးစားပြင်ဆင်ရခြင်းကြောင့် ကျခံရသည့် ကျပ် ၆ သန်း၊ စုစုပေါင်း ကျပ် ၄၁.၅ သန်း လိုအပ်လာတာဖြစ်ပါတယ်။ ဒါကြောင့်မို့လို့ စုစုပေါင်း ၄၁.၅ သန်းကျပ်ကို ခွင့်ပြုနိုင်ပါရန် တင်ပြတောင်းခံခြင်းဖြစ်ပါတယ်။ ပြည်ထောင်စုလွှတ်တော် နာယကကြီးနှင့် ပြည်ထောင်စုလွှတ်တော် ကိုယ်စားလှယ်များခင်ဗျား။ ပြည်ထောင်စုရာထူးဝန်အဖွဲ့က ၂၀၁၆-၂၀၁ရ ခု၊ ဘဏ္ဍာရေးနှစ်အတွက် နောက်ထပ် စုစုပေါင်း ကျပ် ၄၁.၅ သန်းမှာ အမှန်တကယ်ကျခံသုံးစွဲရန်လိုအပ်ပါသဖြင့် ခွင့်ပြုပေးနိုင်ပါရန် တင်ပြ တောင်းခံအပ်ပါတယ်။ ကျေးဇူးတင်ရှိပါတယ်ခင်ဗျား။</speech>
<speech type="speaker">နေပြည်တော်ကောင်စီနှင့် နေပြည်တော်စည်ပင်သာယာရေးကော်မတီ ရှင်းလင်း တင်ပြဖို့ ဖြစ်ပါတယ်။</speech>
<speech><agency id="40">ဦးတင်ထွတ်(ကောင်စီဝင်၊ နေပြည်တော်ကောင်စီ)</agency>လေးစားအပ်ပါသော ပြည်ထောင်စု လွှတ်တော်နာယကကြီးနှင့်တကွ လွှတ်တော်ကိုယ်စားလှယ်များ၊ ဧည့်သည်တော်များအားလုံး ကိုယ်စိတ် နှစ်ဖြာ ကျန်းမာချမ်းသာကြပါစေလို့ ဆုမွန်ကောင်းတောင်း မေတ္တာပို့သအပ်ပါတယ်။ ကျွန်တော်ကတော့ နေပြည်တော်ကောင်စီဝင် ဦးတင်ထွတ် ဖြစ်ပါတယ်။ ကျွန်တော့အနေနဲ့ နေပြည်တော်ကောင်စီနှင့် နေပြည်တော်စည်ပင်သာယာရေးကော်မတီတို့ကနေပြီးတော့ ၂၀၁၆-၂၀၁ရ ဘဏ္ဍာရေးနှစ်မှာ ငွေလုံးငွေရင်း ဖြည့်စွက်ရန်ပုံငွေအတွက် တင်ပြတောင်းခံခြင်းနဲ့ပတ်သက်လို့ ရှင်းလင်းတင်ပြမှာဖြစ်ပါတယ်။ လေးစားအပ်ပါသော နာယကကြီးခင်ဗျား။ ရှေးဦးစွာနေပြည်တော်ကောင်စီနဲ့ ပတ်သက်၍ တင်ပြ မှာဖြစ်ပါတယ်။ နေပြည်တော်ကောင်စီအနေနဲ့ လမ်းတံတားလုပ်ငန်းများ၊ ယာဉ်နှင့် သန့်ရှင်းမှုလုပ်ငန်းများ ဆောင်ရွက်ရာမှာ ၂၀၁၆-၂၀၁ရ ဘဏ္ဍာရေးနှစ်အတွက် မူလခွင့်ပြုရန်ပုံငွေ ငွေလုံးငွေရင်းအနေနဲ့ ကျပ်သန်းပေါင်း ၈,၇၆၃.၇၂ သန်း ရရှိပြီးဖြစ်ပါတယ်။ ယခု ထပ်မံတောင်းဆိုရတဲ့ ငွေလုံးငွေရင်းခွင့်ပြုငွေ အနေနဲ့ကတော့ ၂၀၁၄-၂၀၁၅ ဘဏ္ဍာရေးနှစ်နဲ့ ၂၀၁၅-၂၀၁၆ ဘဏ္ဍာရေးနှစ်များက ပေးချေရန်ကျန်ရှိတဲ့ ကုန်သွယ်လုပ်ငန်းခွန် ၅ ရာခိုင်နှုန်းနဲ့ ပတ်သက်ပြီးတော့ တောင်းခံရခြင်းဖြစ်ပါတယ်။ အဲဒီတောင်းခံတဲ့ ငွေနဲ့ ပတ်သက်လို့ တင်ပြရရင် ၂၀၁၄-၂၀၁၅ ဘဏ္ဍာရေးနှစ်အတွင်း လုပ်ငန်းတန်ဖိုး ကျပ်သန်းပေါင်း ၁၁၆,၉၇၉.၉၄၄ လုပ်ငန်းမှာ ပေးဆပ်ရမည့် ကုန်သွယ်လုပ်ငန်းခွန်သန်းပေါင်း ၅,၈၄၈.၉၉ရ ဖြစ်ပါတယ်။ ဒုတိယအနေနဲ့ ၂၀၁၅-၂၀၁၆ ဘဏ္ဍာရေးနှစ်မှာ လုပ်ငန်းတန်ဖိုးကျပ်သန်းပေါင်း ၄၂,၀၇၁.၄၀၆ သန်း အတွက် ကုန်သွယ်လုပ်ငန်းခွန်ပေးရန်ရှိအနေနဲ့ ကျပ်သန်းပေါင်း ၂,၁၀၃.၅၇၁ သန်းဖြစ်ပါတယ်။ စုစုပေါင်းအနေနဲ့ ကျပ်သန်းပေါင်း ၇,၉၅၂.၅၆ သန်းဖြစ်ပါတယ်။ သို့ဖြစ်ပါ၍ နေပြည်တော်ကောင်စီမှ တင်ပြထားတဲ့ ကုန်သွယ်လုပ်ငန်းခွန် ၅ ရာခိုင်နှုန်းပေးချေရန် လိုအပ်တဲ့ ရန်ပုံငွေကျပ်သန်းပေါင်း ၇,၉၅၂.၅၆ သန်းအား ငွေလုံးငွေရင်းဖြည့်စွက်ခွင့်ပြုရန်ပုံငွေအဖြစ် ခွင့်ပြုပေးနိုင်ပါရန် လေးစားစွာ တင်ပြ အပ်ပါတယ်။ လေးစားအပ်ပါသော နာယကကြီးခင်ဗျား။ ဆက်လက်ပြီးတော့ နေပြည်တော်စည်ပင်သာယာရေး ကော်မတီကနေပြီးတော့ ၂၀၁၆-၂၀၁ရ ဘဏ္ဍာရေးနှစ် ဖြည့်စွက်ရန်ပုံငွေနဲ့ပတ်သက်၍ ရှင်းလင်း တင်ပြ မှာဖြစ်ပါတယ်။ နေပြည်တော်စည်ပင်သာယာရေးကော်မတီအနေနဲ့ စည်ပင်သာယာရေးလုပ်ငန်းများအနက် သန့်ရှင်းသပ်ရပ်သာယာလှပရေး၊ စိမ်းလန်စိုပြေရေးလုပ်ငန်းများ ဆောင်ရွက်ရာမှာ ၂၀၁၆-၂၀၁ရ ဘဏ္ဍာရေးနှစ် မူလတွင် နိုင်ငံတော် ထောက်ပံ့ငွေကျပ်သန်းပေါင်း ၁၅,၆၆၆.၂၁၄ သန်း တင်ပြတောင်းခံရာမှာ ငွေကျပ် သန်းပေါင်း ၁၀,၆၆၆.၂၁၄ သန်း ခွင့်ပြုငွေရရှိခဲ့ပြီး ဖြစ်ပါတယ်။ ဘဏ္ဍာရေးနှစ်အတွင်း ထပ်မံလိုအပ်တဲ့ ငွေကျပ်သန်းပေါင်း ၄,၆၉၀.၃၈၆ သန်းအား နိုင်ငံတော်ထောက်ပံ့ ဖြည့်စွက်ရန်ပုံငွေ ရရှိရေးအတွက် တင်ပြ ခဲ့ခြင်းဖြစ်ပါတယ်။ အဲဒီဖြည့်စွက်ရန်ပုံငွေနဲ့ပတ်သက်လို့ အသေးစိတ်တင်ပြရရင် (က) လမ်းတံတားလုပ်ငန်းများအနေဖြင့် ကျပ်သန်းပေါင်း ၁,၁၃၆.၅၀၉ သန်း၊ (ခ) အဆောက်အအုံထိန်းသိမ်းရေးလုပ်ငန်းများအနေနဲ့ ကျပ်သန်းပေါင်း ၁,၈၄၅.၀၃၄ သန်းတို့နဲ့ ပန်းဥယျာဉ်လုပ်ငန်းများအနေနဲ့ ၁,၁၂၈.၆ရ သန်းတို့ဖြစ်ပါတယ်။ စတုတ္ထအနေနဲ့ လယ်ယာမြေသီးနှံလျော်ကြေးနဲ့ နစ်နာမှုထောက်ပံ့ကြေးအဖြစ် ကျပ်သန်းပေါင်း ၂၀၀ ဖြစ်ပြီးတော့ ကုန်သွယ် လုပ်ငန်းခွန် ၂၀၁၄-၂၀၁၅ ပေးရန်ရှိအနေနဲ့ ကျပ်သန်းပေါင်း ၃၈၀.၁၆၈ သန်း ဖြစ်ပြီးတော့ အားလုံး စုစုပေါင်း ကျပ်သန်းပေါင်း ၄,၆၉၀,၃၈၆ သန်းတို့ဖြစ်ပါတယ်။ ဒုတိယပိုင်းအနေနဲ့ နေပြည်တော်စည်ပင်သာယာရေးကော်မတီ ရန်ပုံငွေအဖြစ်ဆောင်ရွက်မယ့် ငွေလုံးငွေရင်းအသုံးစရိတ်များနဲ့ ပတ်သက်ပြီးတော့ ၂၀၁၆-၂၀၁ရ ဘဏ္ဍာရေးနှစ်မူလမှာ ကျပ်သန်းပေါင်း ၇,၇၄၂.၃၁ရ သန်း လျာထားတင်ပြခဲ့ရာ ကျပ်သန်းပေါင်း ၃,၄၀ရ သန်း ခွင့်ပြုမိန့်ရရှိခဲ့ပြီးတော့ ဘဏ္ဍာရေးနှစ် အတွင်း ဆောင်ရွက်ရန်လိုအပ်တဲ့ အဆောက်အအုံလမ်းတံတား ရေပေးဝေရေးနှင့် အခြားလုပ်ငန်းများ အတွက် မူလလျာထားချက်ဖြင့် လုံလောက်ခြင်းမရှိပါသောကြောင့် ငွေလုံးငွေရင်း အသုံးစရိတ်ဖြည့်စွက် ရန်ပုံငွေအဖြစ် ကျပ်သန်းပေါင်း ၄,၁၈၀.၈၃၂ သန်း တင်ပြရခြင်းဖြစ်ပါတယ်။ ၎င်းတင်ပြချက်များနှင့်ပတ်သက်၍ အဆောက်အအုံလုပ်ငန်းများအနေနဲ့ ၂၀၂.၇၈၉ သန်း၊ လမ်း တံတားများအနေနဲ့ ၂,၆၆၈.၂၁၀ သန်း၊ ရေပေးရေးလုပ်ငန်းများအနေနဲ့ ၁၂၈.၉၇၀ သန်း၊ အခြား လုပ်ငန်းများအနေနဲ့ ကျပ်သန်းပေါင်း ၆၁၃.၅၄၃ သန်းနဲ့ စက်ပစ္စည်းများ ကျပ်သန်းပေါင်း ၂၅၇.၉၃၀ သန်း၊ ရုံးသုံးစက်ကိရိယာနှင့် ရုံးသုံးပရိဘောဂများ ၂၄.၃၉၀ သန်းနဲ့ အခြားကိစ္စရပ်များအနေနဲ့ ၂၈၅.၀၀ သန်း တို့ဖြစ်ပြီးတော့ စုစုပေါင်းကျပ်သန်းပေါင်း ၄,၁၈၀.၈၃၁ သန်းတို့ဖြစ်ပါတယ်။ နေပြည်တော်စည်ပင် သာယာရေးကော်မတီအနေနဲ့ မိမိရန်ပုံငွေနဲ့ မိမိရပ်တည်ဆောင်ရွက်တဲ့နေရာမှာ စည်ပင်သာယာရေးလုပ်ငန်း သဘောသဘာဝအရ မိမိဒေသမှရရှိသော စည်ပင်သာယာရေးဆိုင်ရာ အခွန်၊ အကောက်၊ အခ၊ အခြား ရငွေများဖြင့် သက်ဆိုင်ရာ ဒေသအတွက် စည်ပင်သာယာရေးလုပ်ငန်းများ ဆောင်ရွက်ပေးရမည်ဖြစ်ရာ နေပြည်တော်စည်ပင်သာယာရေးကော်မတီရန်ပုံငွေနဲ့ ဆောင်ရွက်မယ့် ငွေလုံးငွေရင်းအသုံးစရိတ်များကို စိစစ်လျော့ချမည်ဆိုပါက စည်ပင်သာယာရေးဆိုင်ရာ ဒေသဖွံ့ဖြိုးရေးဆောင်ရွက်ရာတွင် အခက်အခဲရှိနိုင် မှာဖြစ်တဲ့အတွက်ကြောင့် တင်ပြပါငွေလုံးငွေရင်း အသုံးစရိတ်များကို နေပြည်တော်စည်ပင်သာယာရေး ကော်မတီရင်ပံဖြင့် သုံးစွဲနိုင်မည် အသုံးစရိတ်ဖြစ်ပါကြောင်း တင်ပြအပ်ပါတယ်။ သို့ဖြစ်ပါ၍ နေပြည်တော်စည်ပင်သာယာရေးကော်မတီမှ တင်ပြထားရှိတဲ့ နိုင်ငံတော်ထောက်ပံ့ ရန်ပုံငွေကျပ် ၄,၆၉၀.၃၈၆ သန်းနှင့် နေပြည်တော်စည်ပင်သာယာရေးကော်မတီရန်ပုံငွေဖြင့် ဆောင်ရွက် မည့် ငွေလုံးငွေရင်းအသုံးစရိတ်ငွေ ကျပ်သန်းပေါင်း ၄,၁၈၀.၈၃၂ သန်းအား ဖြည့်စွက်ရန်ပုံငွေအဖြစ် ခွင့်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<speech type="speaker">မြန်မာနိုင်ငံတော်ဗဟိုဘဏ် ရှင်းလင်းတင်ပြဖို့ ဖြစ်ပါတယ်။</speech>
<speech><agency id="36">ဦးစိုးမင်း(ဒုတိယဥက္ကဋ္ဌ၊ မြန်မာနိုင်ငံတော်ဗဟိုဘဏ်)</agency>ပြည်ထောင်စုလွှတ်တော် နာယက၊ ကိုယ်စားလှယ်တော်ကြီးများနှင့် ဧည့်သည်တော်များအားလုံး စိတ်၏ချမ်းသာခြင်း၊ ကိုယ်၏ကျန်းမာခြင်း နှင့် ပြည့်စုံကြပါစေ။ မြန်မာနိုင်ငံတော်ဗဟိုဘဏ်ရဲ့ ၂၀၁၆-၂၀၁ရ ဘဏ္ဍာရေးနှစ် ဖြည့်စွက်ခွင့်ပြုငွေ တောင်းခံခြင်းနဲ့ ပတ်သက်ပြီးတော့ မြန်မာနိုင်ငံတော်ဗဟိုဘဏ် ဒုတိယဥက္ကဋ္ဌ ကျွန်တော် ဦးစိုးမင်းက တင်ပြ ခွင့်ပြုပါခင်ဗျာ။ မြန်မာနိုင်ငံတော်ဗဟိုဘဏ် ၂၀၁၆-၂၀၁ရ ဘဏ္ဍာရေးနှစ် သာမန်အသုံးစရိတ်မှာ မူလခန့်မှန်းခြေ မှာ ၃၀၆.၅ ဘီလီယံဖြစ်ပါတယ်။ ပြုပြင်ပြီးခန့်မှန်းခြေမှာတော့ ၄၃၆.၇၅၅ ဘီလီယံဖြစ်တဲ့အတွက် ဖြည့်စွက်ခွင့်ပြုငွေ တောင်းခံတာကတော့ ၁၃၀.၂၅၅ ဘီလီယံ ဖြစ်ပါတယ်။ သာမန်အသုံးစရိတ်မှာ ဖြည့်စွက် ခွင့်ပြုငွေ တောင်းခံရတဲ့ စာရင်းတွေထဲမှာ ပုဂ္ဂလိကဘဏ်များမှ အပ်နှံတဲ့ငွေအပေါ်မှာ အတိုးပေးရငွေ၊ နိုင်ငံတော်သို့ ထည့်ဝင်ငွေနဲ့ ရုံးသုံးစက်ပြင်ဆင်စရိတ်များအတွက် တောင်းခံရခြင်းဖြစ်ပါတယ်။ ပုဂ္ဂလိက ဘဏ်များမှ အပ်နှံငွေအပေါ် အတိုးပေးရငွေမှာ ၂၀၁၆-၂၀၁ရ ဘဏ္ဍာရေးနှစ်အတွင်းမှာ အသားတင် နိုင်ငံခြားသုံးငွေ စီးဝင်မှုတိုးလာခြင်း၊ ဘတ်ဂျက်လိုငွေဖြည့်ဆည်းရန် ဗဟိုဘဏ်မှအစိုးရသို့ ချေးငွေ ထုတ်ချေးခြင်းနဲ့ ပုဂ္ဂလိကကဏ္ဍများသို့ ချေးငွေများ ထုတ်ချေးခြင်းတို့ကြောင့် စီးပွားရေးစနစ်အတွင်းမှာ ပိုလျှံတဲ့ငွေကြေးများ ဖြစ်ပေါ်လာပါတယ်။ ပိုလျှံတဲ့ငွေကြေးပမာဏဟာ ၂,၀၇၁ ဘီလီယံဆိုပြီးတော့ တွက်ချက် ရရှိခဲ့ပါတယ်။ ပိုလျှံတဲ့ငွေကြေးကို သင့်တော်တဲ့ ငွေကြေးပမာဏဖြစ်အောင် စီးပွားရေးစနစ်အတွင်းက ထုတ်ယူ ရမှာဖြစ်တဲ့အတွက် မြန်မာနိုင်ငံတော်ဗဟိုဘဏ်ရဲ့ ငွေကြေးမူဝါဒအရ Deposit Option များခေါ်ယူ ပြီးတော့ ကျွန်တော်တို့ ဆောင်ရွက်ရမှာဖြစ်ပါတယ်။ ၂၀၁၅-၂၀၁၆ ခုနှစ်မှာလည်း ဘဏ္ဍာရေးနှစ်အတွက် အပ်ငွေလေလံခေါ်ယူတာဟာ စုစုပေါင်း ၁၈.၁၂ ဘီလီယံ ကုန်ကျခဲ့ပါတယ်။ ပျမ်းမျှအတိုးနှုန်းကတော့ ၂.၈ ရာခိုင်နှုန်းကနေ ၇.၅ ရာခိုင်နှုန်း အတွင်းမှာ ရှိပါတယ်။ ၂၀၁၆-၂၀၁ရ ဘဏ္ဍာရေးနှစ်မှာတော့ အပ်ငွေ လေလံခေါ်ယူရာမှာ ပေးရတဲ့အတိုးဟာ ပိုများလာပြီးတော့ ကျပ်ငွေ ပမာဏကလည်း ၂ ဆကျော် တိုးမြင့် လာတဲ့အတွက် အတိုးစရိတ်ဟာ ၃၇.၈ ဘီလီယံရှိမယ်လို့ ခန့်မှန်းထားတဲ့အတွက် ဖြည့်စွက်ခွင့်ပြုငွေ အနေနဲ့ပိုလာတဲ့ ၁၇.၈ ဘီလီယံကို ဖြည့်စွက်တောင်းခံရခြင်း ဖြစ်ပါတယ်။ မြန်မာနိုင်ငံတော် ဗဟိုဘဏ်ရဲ့ ၂၀၁၆-၂၀၁ရ ဝင်ငွေခန့်မှန်းခြေမှာ ယခင်က မူလလျာထားတာက ၄၃၅ ဘီလီယံဖြစ်ပေမယ့် ပြုပြင်ပြီးခန့်မှန်းခြေမှာ ၅၄၉ ဘီလီယံဖြစ်တဲ့အတွက် ပိုမိုမြတ်လာတဲ့အပေါ်မှာ မူတည်ပြီးတော့ အမြတ်ပိုမိုရရှိလာတဲ့အပေါ်မှာ နိုင်ငံတော် ထည့်ဝင်ငွေအနေနဲ့ ထည့်ဝင်ရာမှာ ပိုမိုထည့်ဝင် ရမှာဖြစ်တဲ့အတွက် ၅၇.၈၅၆ ဘီလီယံကို နိုင်ငံတော်ထည့်ဝင်ငွေအနေနဲ့ ဖြည့်စွက်တောင်းခံခြင်း ဖြစ်ပါတယ်။ ရုံးသုံးစက်ပြင်ဆင်ထိန်းသိမ်းစရိတ်မှာတော့ JICA က တပ်ဆင်ထားတဲ့ Network Equipment တွေ ပြင်ဆင် odose. Bloomberg Terminal saozos 9.20€ beide Oracle Accounting System cos@gmę အတွက် ၁၇၄ သန်းတို့ ပါဝင်ပါတယ်။ ငွေလုံးငွေရင်းအသုံးစရိတ်မှာ မြန်မာနိုင်ငံတော်ဗဟိုဘဏ်ရဲ့ မူလ ခန့်မှန်းခြေဟာ ၁.၆၈၂ ဘီလီယံ ပဲဖြစ်ပါတယ်။ ပြုပြင်ပြီးခန့်မှန်းခြေမှာတော့ ၂.၀၁၁ ဖြစ်တဲ့အတွက် ငွေလုံး ငွေရင်းအသုံးစရိတ်မှာ ဖြည့်စွက်တောင်းခံငွေကတော့ ၀.၃၂၉ ဘီလီယံ ဖြစ်ပါတယ်။ အဲဒီအထဲမှာ ကျွန်တော်တို့ ငွေစက္ကူ ဖျက်ဆီးဖို့အတွက် Final Destruction လုပ်ဖို့အတွက် စက်ရုံဆောက်တဲ့နေရာမှာ ၂ နှစ် စီမံကိန်းနဲ့ ဆောက်လုပ်ပြီးတော့ ၎င်းနဲ့ဆက်စပ်တဲ့ လုပ်ငန်းများဆောင်ရွက်ဖို့အတွက် ၁၈ သန်း၊ Enterprise Server Operating System Installation လုပ်ဖို့အတွက် ၁၂.၉၆ သန်းနဲ့ မော်တော်ယာဉ်ပြင်ဆင်မှုအတွက် ၄၂.၇၇၄ သန်း၊ နောက် Network တွေ ဆောင်ရွက်တဲ့နေရာမှာ Hardware Device များအတွက် ၂၄၈.၄၅ သန်းနဲ့ နိုင်ငံတကာပေးမှုများအတွက် ဆောင်ရွက်တဲ့ Swift Server Patch Installation အတွက် ၆.၃ သန်း ဖြစ်တဲ့အတွက် ကျွန်တော်တို့ ငွေလုံးငွေရင်းနဲ့ ဖြည့်စွက်ရန်ပုံငွေ တောင်းခံတဲ့နေရာမှာ ၀.၃၂၉ သန်း ဖြစ်ပေါ်ခဲ့ပါတယ်။ ဒါကြောင့်မို့ သာမန်အသုံးစရိတ်မှာ ၁၃၀.၂၅၄ ဘီလီယံနဲ့ ငွေလုံးငွေရင်းအသုံးစရိတ် မှာ ၀.၃၂၉ ဘီလီယံ ဖြည့်စွက်တောင်းခံခြင်းအား ခွင့်ပြုနိုင်ပါရန် တင်ပြအပ်ပါတယ်။ အားလုံးကို ကျေးဇူး တင်ပါတယ်။</speech>
<speech type="speaker">ပြည်ထောင်စုလွှတ်တော်ရုံး ရှင်းလင်းတင်ပြဖို့ ဖြစ်ပါတယ်။</speech>
<speech><mp id="1221">ဦးစောသန်းထွဋ်(ဒုတိယဥက္ကဋ္ဌ-၁၊ ပြည်သူ့ငွေစာရင်းပူးပေါင်းကော်မတီ)</mp>လေးစားအပ် ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များ၊ တက်ရောက်လာကြသော ပြည်ထောင်စုအဆင့်အဖွဲ့အစည်းဝင်များနှင့် လွှတ်တော်ရေးရာကော်မတီ၊ ကော်မရှင် အဖွဲ့ဝင်များအားလုံး မင်္ဂလာအပေါင်းနဲ့ ပြည့်စုံပါစေလို့ ဦးစွာ ဆုတောင်းမေတ္တာ ပို့သအပ်ပါတယ်။ ကျွန်တော် ကတော့ ပြည်ထောင်စုလွှတ်တော် ပြည်သူ့ငွေစာရင်းပူးပေါင်းကော်မတီ၊ ဒုတိယဥက္ကဋ္ဌ(၁) စောသန်းထွဋ် ဖြစ်ပါတယ်။ ပြည်ထောင်စုလွှတ်တော်ရုံးအတွက် ဖြည့်စွက်ခွင့်ပြုငွေ တောင်းခံခြင်းများနှင့် စပ်လျဉ်းပြီးတော့ ရှင်းလင်းတင်ပြသွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျာ။ Power Point သုံးခွင့် ပြုပါ။ သာမန်အသုံးစရိတ်။ သာမန်အသုံးစရိတ်မူလခွင့်ပြုရန်ပုံငွေမှာ ကျပ် ၁,၂၄၆.၈၉၆ သန်း ဖြစ်ပါတယ်။ သို့ရာတွင် (၃၇) ကြိမ်မြောက် AIPA အထွေထွေညီလာခံအသုံးစရိတ်အတွက် ဖြည့်စွက်တောင်းခံငွေမှာ ကျပ်သန်း ၁၄၀ ဖြစ်သည့်အတွက် ပြုပြင်ပြီးလျာထားချက်မှာ ကျပ် ၁,၃၈၆.၈၉၆ သန်း ဖြစ်ပါတယ်။ AIPA အထွေထွေညီလာခံအသုံးစရိတ်များကို ၂၀၁၆-၂၀၁ရ ခု၊ ဘဏ္ဍာရေးနှစ် မူလခွင့်ပြုရန်ပုံငွေ တင်ပြစဉ်က လုပ်ငန်းဆောင်ရွက်ရန် အစီအစဉ်မရှိသေးတဲ့အတွက် ထည့်သွင်းတောင်းခံခဲ့ခြင်းမရှိပါ။ သို့ဖြစ်ရာ လုပ်ငန်း ဆောင်ရွက်ရန် အကြောင်းပေါ်ပေါက်လာချိန်တွင် သက်ဆိုင်ရာခေါင်းစဉ်များ၌ လွှဲပြောင်းသုံးစွဲရန် ပိုလျှံငွေ မရှိပါ။ သို့ပါ၍ ဖြည့်စွက်ခွင့်ပြုငွေ တောင်းခံရခြင်း ဖြစ်ပါတယ်။ AIPA အထွေထွေညီလာခံလုပ်ငန်းများအတွက် အသုံးစရိတ် ခန့်မှန်းရေးဆွဲစဉ်က ကျပ် ၂၀၃.၃ သန်းဖြစ်ပြီး ပြည်ထောင်စုအစိုးရအဖွဲ့ အစည်းအဝေးအမှတ်စဉ် (၇/၂၀၁၆) ဖြင့် ခွင့်ပြုခဲ့ပြီးဖြစ်ပါတယ်။ သို့ရာတွင် ညီလာခံကျင်းပချိန်၌ အတတ်နိုင်ဆုံးကြိုးခြံချွေတာသုံးစွဲခဲ့ခြင်းကြောင့် အမှန်တကယ် သုံးစွဲသည့် ကျပ်သန်း ၁၄၀ ကိုသာ သာမန်အသုံးစရိတ် ဖြည့်စွက်ခွင့်ပြုငွေအဖြစ် တောင်းခံခဲ့ပါတယ်။ ငွေလုံးငွေရင်းအသုံးစရိတ်။ ငွေလုံးငွေရင်းအသုံးစရိတ် မူလခွင့်ပြုရန်ပုံငွေမှာ ကျပ် ၂,၈၇၉.၃၉၉ သန်း ဖြစ်ပြီး ၂၀၁၄-၂၀၁၅ ခု၊ ဘဏ္ဍာရေးနှစ်တွင် ဆောက်လုပ်ခဲ့သည့် ဝန်ထမ်းအိမ်ရာ (၃)လုံးအတွက် ကျသင့်သည့် ကုန်သွယ်လုပ်ငန်းခွန် ၅ ရာခိုင်နှုန်း ပေးချေရမည်ဖြစ်သည့်အတွက် ငွေလုံးငွေရင်းအသုံးစရိတ် ဖြည့်စွက်တောင်းခံငွေမှာ ကျပ် ၁၃၇.၅၀၂ သန်း ဖြစ်ပြီး ပြုပြင်ပြီးလျာထားချက်မှာ ကျပ် ၃,၀၁၆.၉၀၁ သန်း ဖြစ်ပါတယ်။ သို့ဖြစ်ပါ၍ ယခု ပြည်ထောင်စုလွှတ်တော်ရုံးက တင်ပြထားသော ဖြည့်စွက်ခွင့်ပြု ငွေ သာမန်အသုံး စရိတ်နှင့် ငွေလုံးငွေရင်းအသုံးစရိတ်များအား အတည်ပြုပေးနိုင်ပါရန် လေးစားစွာ တင်ပြအပ်ပါတယ် ခင်ဗျား။ ကျေးဇူးတင်ပါတယ်။ တ င်းလင်းတင်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့်ဘဏ္ဍာရေးဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်များ၊ ဧည့်သည်တော်များ အားလုံး ကိုယ်စိတ်နှစ်ဖြာ ကျန်းမာချမ်းသာကြပါစေရန် ဆုမွန်ကောင်းတောင်းရင်း နှုတ်ခွန်းဆက်သအပ် ပါတယ်။ ကျွန်တော်ကတော့ စီမံကိန်းနှင့် ဘဏ္ဍာရေးဝန်ကြီးဌာန ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ကျွန်တော့အနေနဲ့ Power Point အနည်းငယ်အသုံးပြုပြီးတော့ တင်ပြခွင့်ပြုပါရန် တင်ပြ အပ်ပါတယ်ခင်ဗျာ။ ၂၀၁၆-၂၀၁ရ ဘဏ္ဍာရေးနှစ်အတွက် ဖြည့်စွက်ခွင့်ပြုငွေတောင်းခံတဲ့နေရာမှာ စီမံကိန်းနှင့် ဘဏ္ဍာရေး ဝန်ကြီးဌာနရဲ့ လက်အောက်မှာရှိတဲ့ ဝန်ကြီးရုံးအပါအဝင် ဌာန၊ အဖွဲ့အစည်း ၂၀ ရှိတဲ့အနက် စုစုပေါင်း ၁၆ ခုကနေ တောင်းခံပါတယ်။ သာမန်အသုံးစရိတ် ၃၀၁.၆၅၃ ဘီလီယံ ဖြစ်ပါတယ်။ ငွေလုံးငွေရင်း ၁.၆၈၆ ဘီလီယံဖြစ်ပါတယ်။ ကြွေးမြီ ၆.၅၁၀ ဘီလီယံဖြစ်ပါတယ်။ စုစုပေါင်း ၃၀၉.၈၄၉ ဘီလီယံ တောင်းခံပါကြောင်း တင်ပြအပ်ပါတယ်။ သာမန်အသုံးစရိတ်တောင်းခံမှုများမှာ ဦးစီးဌာနများအနေနဲ့ ကျွန်တော်တို့ ခရိုင်နဲ့မြို့နယ်ရုံးခွဲများ တိုးချဲ့ဖွင့်လှစ်တဲ့အတွက်ကြောင့် လစာထပ်မံလိုအပ်မှုများ ဖြစ်ပေါ်ခြင်း၊ ၂၀၁၅-၂၀၁၆ ဘဏ္ဍာရေးနှစ်နဲ့ ၂၀၁၆-၂၀၁ရ ဘဏ္ဍာရေးနှစ် ဖမ်းဆီးဆုငွေ ချီးမြှင့်ရန်နဲ့ နယ်ခြားစောင့် ရဲတပ်ဖွဲ့မှာ တာဝန်ထမ်းဆောင် နေတဲ့ အကောက်ခွန်ဝန်ထမ်းများကို ထောက်ပံ့ငွေပေးရန်လိုအပ်ခြင်း၊ ပြည်တွင်းခရီးစရိတ်နှင့် နိုင်ငံခြားသွား ကိုယ်စားလှယ်စရိတ်များ ထပ်မံလိုအပ်ခြင်း၊ တိုးချဲ့ဖွင့်လှစ်တဲ့ ရုံးခွဲများအတွက် ရုံးအသုံးအဆောင် ပစ္စည်းများ၊ လုပ်ငန်းသုံးပစ္စည်းများ ထပ်မံလိုအပ်လာခြင်း၊ ထပ်မံခွဲဝေရရှိတဲ့ မော်တော်ယာဉ်နဲ့ မော်တော် ဆိုင်ကယ်များအတွက် စက်ဆီ၊ ချောဆီ၊ ဓာတ်ဆီနဲ့ ပြင်ဆင်ထိန်းသိမ်းစရိတ်များ ထပ်မံလိုအပ်လာခြင်း တို့အတွက် ကျပ် ၂.၄၆၄ ဘီလီယံ တောင်းခံပါတယ်။ နောက်ကျွန်တော်တို့ ပြည်တွင်းအခွန်များဦးစီးဌာနအနေနဲ့ တိုင်းဒေသကြီး/ပြည်နယ်များကို အခွန် ဝေစု Tax Sharing လုပ်ငန်းများ အဖြစ်နဲ့ လွှဲပြောင်းပေးဖို့ ကုန်သွယ်လုပ်ငန်းခွန်အနေနဲ့ ၁၅ ရာခိုင်နှုန်း၊ အထူးကုန်စည်ခွန်များအနေနဲ့ ၁၅ ရာခိုင်နှုန်း၊ ပုဂ္ဂိုလ်တစ်ဦးချင်းထံမှ ကောက်ခံရရှိတဲ့ ဝင်ငွေခွန်မှာ ၅ ရာခိုင်နှုန်း၊ အပိုတံဆိပ်ခေါင်းခွန်မှာ ၂ ရာခိုင်နှုန်းနဲ့ လိုင်စင်ရတံဆိပ်ခေါင်းရောင်းချသူများကို ပေးရတဲ့ တံဆိပ်ခေါင်းလျော့နှုန်း ၄ ရာခိုင်နှုန်း စသည်တို့အတွက် ကျပ် ၂၂၅.၉၇၂ ဘီလီယံ ကျွန်တော်တို့ တောင်းခံ အပ်ပါတယ်။ ဒီငွေတွေဟာဆိုလို့ရှိရင် တိုင်းနဲ့ပြည်နယ်တွေကို ကျွန်တော်တို့ ပေးမယ့်ငွေတွေဖြစ်ပြီးတော့ တိုင်းနဲ့ပြည်နယ်တွေဘက်မှာလည်း တိုင်းနဲ့ ပြည်နယ်ဘတ်ဂျက်များ RE မှာ ထည့်သွင်းရေးဆွဲထားပြီး ဖြစ်ပါတယ်။ ငွေတိုက်ဦးစီးဌာနအနေနဲ့ ကျွန်တော်တို့ တိုင်းနဲ့ ပြည်နယ်တွေကို ဒီ RE ဘတ်ဂျက်အရ ရငွေထက် ပိုမိုတဲ့အသုံးစရိတ်များကို ထောက်ပံ့ငွေအဖြစ်နဲ့ ထပ်မံပေးအပ်ဖို့လိုအပ်တဲ့အတွက်ကြောင့် ကျပ် ၁၇.၉၂၉ ဘီလီယံ ဒါလည်းတောင်းခံအပ်ပါတယ်။ နိုင်ငံပိုင်စီးပွားရေးအဖွဲ့အစည်းများဖြစ်တဲ့ မြန်မာ့စီးပွားရေး ဘဏ်နဲ့ မြန်မာ့ရင်းနှီးမြှုပ်နှံမှုနဲ့ ကူးသန်းရောင်းဝယ်ရေးဘဏ်၊ မြန်မာ့နိုင်ငံခြားကုန်သွယ်မှုဘဏ်နဲ့ မြန်မာ့ အာမခံလုပ်ငန်း၊ လုံခြုံရေးနဲ့ဆိုင်တဲ့ ပုံနှိပ်လုပ်ငန်းများတို့ကလည်း အပ်ငွေနှင့် ချေးငွေအပေါ်မှာပေးရမယ့် အတိုးပေးငွေများ၊ ပင်စင်နှင့် ကရုဏာကြေး၊ ကုန်သွယ်လုပ်ငန်းခွန်၊ ဝင်ငွေခွန်နဲ့ နိုင်ငံတော်ကို ထည့်ဝင်ငွေနဲ့ လွှဲပြောင်းသုံးစွဲငွေတို့အတွက် ကျပ် ၅၅.၂၈၆ ဘီလီယံ တောင်းခံထားခြင်း ဖြစ်ပါတယ်။ ငွေလုံးငွေရင်းအသုံးစရိတ်မှာ ပြည်ထောင်စုဝန်ကြီးရုံး အပါအဝင် ဌာနများဘက်မှာ ထပ်မံလိုအပ် လာတဲ့ ရေ၊ မီး၊ မိလ္လာစနစ် မပါရှိသေးတဲ့အတွက်ကြောင့် ပြုလုပ်ခြင်းများ၊ ရုံးခန်းများ မွမ်းမံပြင်ဆင် ရခြင်းများ၊ ခံနိုင်ဝန်ရှိတဲ့ လျှပ်စစ်မီးကြိုးများကို လဲလှယ်တပ်ဆင်ရခြင်းများနဲ့ ခေါင်မိုးအသစ် တပ်ဆင်ခြင်း များ၊ အသစ်ဖွင့်လှစ်တဲ့ အာမခံရုံးအတွက် ဆေးသုတ်ခြင်းနဲ့ ကောင်တာပြုပြင်ခြင်းများ အင်္ဂတေအပေါက် များဖြည့်ခြင်း၊ မီးလိုင်းများပြုပြင်ခြင်း၊ အဝီစိတွင်းတူးခြင်းစတဲ့ အသုံးစရိတ်များအတွက် တောင်းခံထား ခြင်း ဖြစ်ပါတယ်။ ရင်းနှီးမြှုပ်နှံမှုနှင့် ကုမ္ပဏီများညွှန်ကြားမှုဦးစီးဌာနမှာ မူလခန့်မှန်းခြေမှာ ပါဝင်ပြီးဖြစ်တဲ့ လူပျို/ အပျိုဆောင် (၃)ထပ်ဆောင် ဆောက်လုပ်ခြင်းအတွက် ထပ်မံလိုအပ်တဲ့ ရေ၊ မီးနဲ့ ထရန်စဖော်မာ တပ်ဆင်ခြင်း၊ အကောက်ခွန်ဦးစီးဌာန၊ နေပြည်တော်ကောင်စီရုံးအတွက် ခြံစည်းရိုးကာရံခြင်းများအတွက် တောင်းခံထား ပါတယ်။ နောက်ဝန်ကြီးရုံးအပါအဝင် ဦးစီးဌာနများမှာ ထပ်မံလိုအပ်လာတဲ့ ရုံးသုံးစက်ကိရိယာအချို့နဲ့ ပရိဘောဂပစ္စည်းအချို့ အတွက်လည်း တောင်းခံထားပါတယ်။ ၅ ရာခိုင်နှုန်း ကုန်သွယ်လုပ်ငန်းခွန်ပေးချေရန်နဲ့ မြေငှားစာချုပ်တန်ဖိုးပေးချေရန်၊ နောက် ကြွေးမြီစီမံခန့်ခွဲမှုစနစ်ကို အားဖြည့်ဆောင်ရွက်မယ့် လိုအပ်တဲ့ Hardware နှင့် Software ထပ်မံလိုအပ်မှုအတွက် ဝယ်ယူရန်နဲ့ ရှမ်းပြည်နယ်နဲ့ ဟင်္သာတခရိုင် အာမခံ ရုံးတွေမှာ ADSL လိုင်းများတပ်ဆင်ရန်လိုအပ်လာခြင်းအတွက် တောင်းခံထားခြင်း ဖြစ်ပါတယ်။ ကြွေးမြီအသုံးစရိတ်နဲ့ ပတ်သက်လို့ကတော့ မြန်မာ့စီးပွားရေးဘဏ်မှာ ODA ချေးငွေ ဂျပန်ယန်း ၃,၀၀၀ Two step loan အနေနဲ့ ချေးထားတာရှိပါတယ်။ ဒါမူလခန့်မှန်းခြေမှာတုန်းက ငွေလဲလှယ်နှုန်း တစ်ယန်းကို ကျပ် ၁၀.၀၈ နဲ့ မြန်မာငွေ ကျပ်သန်းပေါင်း ၃၀.၂၄၀ ဘီလီယံ ကျွန်တော်တို့ တောင်းခံ လျာထားခဲ့သော်လည်းပဲ ယခု ငွေလဲလှယ်နှုန်းဟာ တစ်ယန်းလျှင် ၁၂.၂၅ ကျပ်အထိ တိုးမြင့်လာတဲ့ အတွက်ကြောင့် ထပ်မံလိုအပ်လာတဲ့ ငွေများကို ကြွေးမြီအသုံးစရိတ်အဖြစ် ထပ်မံတောင်းခံရခြင်း ဖြစ်ပါတယ်။ သို့ဖြစ်ပါ၍ စုစုပေါင်း ကျွန်တော်တို့ စီမံကိန်းနှင့် ဘဏ္ဍာရေးဝန်ကြီးဌာနအနေဖြင့် ဖြည့်စွက် ခွင့်ပြုငွေ တောင်းခံမှု ၃၀၉.၈၄၉ ဘီလီယံ ဖြစ်ပါကြောင်းနဲ့ လွှတ်တော်မှဖွဲ့စည်းထားသော ရငွေသုံးငွေစိစစ်ရေး ပူးပေါင်းအဖွဲ့ထံလည်း အသေးစိတ် ရှင်းလင်းတင်ပြမည်ဖြစ်ပါကြောင်း တင်ပြရင်း နိဂုံးချုပ်အပ်ပါတယ်။ ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဗဟိုအဖွဲ့အစည်းများနဲ့ ပြည်ထောင်စု အဆင့်ဝန်ကြီးဌာနများရဲ့ ရှင်းလင်းတင်ပြခြင်း အစီအစဉ် ပြီးဆုံးပါပြီ။ ၂၀၁၆-၂၀၁ရ ဘဏ္ဍာရေးနှစ်အတွက် ဖြည့်စွက်ခွင့်ပြု ငွေစာရင်း၊ ပြုပြင်ပြီး ရသုံးခန့်မှန်းခြေ ငွေစာရင်းနဲ့ ပြည်ထောင်စု၏ နောက်ထပ်ဘဏ္ဍာငွေခွဲဝေ သုံးစွဲရေးဥပဒေကြမ်းနဲ့စပ်လျဉ်းပြီး ဥပဒေကြမ်း ပူးပေါင်းကော်မတီရဲ့ ဥပဒေဆိုင်ရာသုံးသပ်ချက် အစီရင်ခံနဲ့ ပြည်သူ့ငွေစာရင်းပူးပေါင်းကော်မတီရဲ့ ငွေကြေး ဒါ့ကြောင့် သက်ဆိုင်ရာ စိစစ်ရေးအဖွဲ့ အသီးသီးရဲ့ စိစစ်တွေ့ရှိချက်များကို ပြည်သူ့ငွေစာရင်း ပူးပေါင်းကော်မတီသို့ သတ်မှတ်ရက်အတွင်း းပို့နိုင်ရေး အလေးထားဆောင်ရွက်သွားကြဖို့ လိုအပ်ပါကြောင်းမှာကြားလိုပါတယ်။ လွှတ်တော်ကိုယ်စားလှယ်များတစ်ဦးချင်း အနေနဲ့လည်း မိမိတို့စိတ်ဝင်စားတဲ့ ဌာန၊ အဖွဲ့အစည်း များနဲ့ စိစစ်ရေးပူးပေါင်းအဖွဲ့များ ဆွေးနွေးပွဲများသို့ ဆက်သွယ် တက်ရောက်ဆွေးနွေးနိုင်ပါကြောင်း အသိ ပေးအပ်ပါတယ်။</speech>
</bill>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး ဒုတိယနေ့ရပ်နားကြောင်းနှင့် တတိယနေ့ ကျင်းပမည့် နေ့ရက်နှင့် ကြေညာခြင်း</title>
<speech type="speaker">အစီအစဉ်(၁၀) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ ယနေ့ကျင်းပတဲ့ ဒုတိယအကြိမ် ပြည်ထောင်စုလွှတ်တော် တတိယပုံမှန်အစည်းအဝေး ဒုတိယနေ့ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် တတိယပုံမှန်အစည်းအဝေးရဲ့ တတိယနေ့ကို ၂၀၁၆ ခုနှစ်၊ နိုဝင်ဘာလ ၂၁ ရက် (တနင်္လာနေ့) မွန်းလွဲတစ်နာရီခွဲ (၁၃၃၀ ် ကျင်းပပြုလုပ်မည် ဖြစ်ကြောင်း နှင့်ယနေ့အတွက် အစည်းအဝေး ပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် တတိယပုံမှန်အစည်းအဝေး ဒုတိယနေ့ အစည်းအဝေးကို မွန်းလွဲ ၁၅:၃၀ နာရီ ရပ်နားပါသည်။</speech>
</postface>
</transcript>
</doc>
