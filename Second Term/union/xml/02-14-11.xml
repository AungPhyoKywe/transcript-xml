<doc>
<docinfo>
<docno>02-14-11.xml</docno>
<pdf>02-14-11.pdf</pdf>
<term value="02">ဒုတိယအကြိမ်</term>
<session value="14" />
<sittingday value="11" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် (၁၄)ကြိမ်မြောက်ပုံမှန်အစည်းအဝေး (၁၁) ရက်မြောက်နေ့မှတ်တမ်း</title>
<date>၁၃၈၁ ခုနှစ်၊ နတ်တော်လဆန်း ၉ ရက် (၂၀၁၉ ခုနှစ်၊ ဒီဇင်ဘာလ ၅ ရက်)(ကြာသပတေးနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် (၁၄)ကြိမ်မြောက်ပုံမှန်အစည်းအဝေး (၁၁)ရက်မြောက်နေ့ကို နံနက် ၁၀:ဝဝ နာရီင်ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် ပြည်သူ့လွှတ်တော် ဥက္ကဋ္ဌ ဦးတီခွန်မြတ်က ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် (၁၄)ကြိမ်မြောက် ပုံမှန်အစည်းအဝေးရဲ့ (၁၁)ရက်မြောက်နေ့ အစီအစဉ် စတင် ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါခင်ဗျား။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် (၁၄)ကြိမ်မြောက်ပုံမှန်အစည်းအဝေး (၁၁)ရက်မြောက်နေ့မှာ ပြည်ထောင်စုလွှတ်တော်ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်ထောင်စုလွှတ်တော် ကိုယ်စားလှယ်ဦးရေ စုစုပေါင်း ၆၅၅ ဦးရှိပြီး ဒီကနေ့ အစည်းအဝေးကို ၅၇၆ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၈၇.၉၄ ရာခိုင်နှုန်းရှိပြီး သုံးပုံတစ်ပုံထက်ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။ ပြည်ထောင်စုလွှတ်တော် (၁၄)ကြိမ်မြောက်ပုံမှန်အစည်းအဝေး (၁၁)ရက်မြောက်နေ့ အစီအစဉ် ကြေညာခြင်း ၊</speech>
<speech type="speaker">အစီအစဉ်(၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယ အကြိမ် ပြည်ထောင်စုလွှတ်တော် (၁၄) ကြိမ်မြောက်ပုံမှန်အစည်းအဝေး (၁၁)ရက်မြောက်နေ့ အစီအစဉ်ကို လွှတ်တော်ကိုယ်စားလှယ်များထံ ကြိုတင်ဖြန့်ဝေထားတဲ့အတိုင်း ဆက်လက်ဆောင်ရွက်သွားပါမယ်။ အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များအတွက် ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း၊</speech>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော်ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="895">စောမှားဖောင်ကွာ(အဖွဲ့ဝင်၊ ကိုယ်စားလှယ်များစိစစ်ရေးကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ ယနေ့ ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် (၁၄)ကြိမ်မြောက်ပုံမှန်အစည်းအဝေး (၁၁)ရက်မြောက်နေ့ ၅-၁၂-၂၀၁၉ ရက်နေ့မှာ အစည်းအဝေးသို့ တက်ရောက် နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား ကရင်ပြည်နယ်မဲဆန္ဒနယ်အမှတ်(၁၂)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များ စိစစ်ရေးကော်မတီ အဖွဲ့ဝင် ဖြစ်သူ ကျွန်တော် စောမွှာဖောင်ကွာက ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက် နိုင်ခြင်းမရှိတဲ့ ပြည်ထောင်စုလွှတ်တော်ကိုယ်စားလှယ်များမှာ - ဒေါက်တာဝင်းအောင် - ဦးကျော်စိုး ဗန်းမောက်၊ - ဒေါ်ခင်စန်းလှိုင် ပုလဲ၊ - ဦးနေစိုးအောင် ဝန်းသို၊ - ဦးအောင်စိုး ယင်းမာပင်၊ - ဦးဝင်းမြင့်အောင် ဒီပဲယင်း၊ - ဦးမြင့်ဦး သနပ်ပင်၊ - ဦးအောင်ထူးမြင့် အောင်လံ၊ - ဦးခင်မောင်စိုး ဝမ်းတွင်း၊ - ဦးစော ညောင်ဦး၊ - ဦးဉာဏ်ဟိန်း ရသေ့တောင်၊ ဒလ။ ကိုကိုးကျွန်း၊ သုံးခွ၊ မြောက်ဥက္ကလာပ၊ ရန်ကင်း၊ စမ်းချောင်း၊ မက်မန်း၊ မိုင်းဖြတ်၊ လင်းခေး၊ ပင်လောင်း၊ - ဒေါ်ခင်စောဝေ - ဒေါက်တာစိန်မြအေး - သူရဦးသက်ဆွေ - ဒေါ်စုစုလွင် - ဒေါက်တာသန်းဝင်း ဒေါ်ဇင်မာအောင် - ဦးဘိုဘိုဦး - ဦးတင်အေး - ဦးလင်းဇော်ထွန်း - ဦးစိုင်းဘသိန်း ၊ - ဦးခွန်မောင်သောင်း - ဒေါ်နန်းခမ်းအေး - ဦးစိုင်းငေါင်းဆိုင်ဟိန်း - ဦးစိုင်းကျော်မိုး - ဒေါ်ပြုံးကေသီနိုင် - ဦးစိုးအောင်နိုင် - ဒေါက်တာခွန်ဝင်းသောင်း - ဦးနိုင်ကိုကို - ဦးဝင်းဇော် - ဦးစိုင်းပန်ဖ - နော်ခရစ္စထွန်း(ခ) ဒေါက်တာအားကာမိုး - ဦးမာန်လောမောင်း - ဦးထွန်းလင်း - ဒေါက်တာလင်းဝေဖြိုးလတ် - ဦးတင်ဝေ - ဦးဥက္ကာမင်း - ဒေါ်စန်းစန်းမြင့် ကျုံပျော်၊ ကချင်-၁၁၊ ကချင်-၁၂၊ ကချင်-၇၊ ကယား-၁၂၊ ကရင်-၇၊ ချင်း-၈၊ တနင်္သာရီ-၃၊ တနင်္သာရီ-၅၊ တနင်္သာရီ-၆၊ တနင်္သာရီ-၈၊ - ဦးအောင်သိန်း ပဲခူး-၁၂၊ - ဒေါက်တာသန်းဝင်း - ဦးမျိုးဝင်း - ဒေါ်မြတ်သီတာထွန်း မွန်-၅၊ ဦးလင်းတင်ဌေး - ဒေါက်တာဇော်လင်းထွဋ် မွန်-၉၊ - ဦးအေးသာအောင် ရခိုင်-၆၊ - ဦးမောင်ကျော်ဇံ ရခိုင်-၉ နှင့် - ဦးသန်းစိုး(ခ) သန်းစိုး(ဘောဂဗေဒ) ရန်ကုန်-၄ တို့ဖြစ်ကြပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၃၂ ဦးရှိပြီး၊ ယနေ့ ခွင့်ပန်ကြားသူ ၄ရ ဦး ဖြစ်တဲ့အတွက် စုစုပေါင်းခွင့်ပန်ကြားသူ ၇၉ ဦးဖြစ်ပါတယ်။ ခွင့်မဲ့ပျက်ကွက်သူ မရှိပါ ကြောင်းနှင့် ယနေ့ ခွင့်ပန်ကြားတဲ့ ပြည်ထောင်စုလွှတ်တော်ကိုယ်စားလှယ် ၄ရ ဦးအား ခွင့်အဖြစ် သတ်မှတ် ခွင့်ပြုပေးနိုင်ပါရန် လေးစားစွာ ပန်ကြားတင်ပြအပ်ပါတယ်ခင်ဗျာ။</speech>
<speech type="speaker">ခွင့်ပန်ကြားသူ အားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် (၁၄)ကြိမ်မြောက်ပုံမှန်အစည်းအဝေး (၁၁)ရက်မြောက်နေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅၅ ဦး၊ ယခင်က ခွင့်ပြုထားသူ ၃၂ ဦး၊ ယနေ့ခွင့်ပန်ကြား၍ ခွင့်ပြုထားသူ ၄ရ ဦးဖြစ်တဲ့အတွက် ခွင့်ပြုထားသူ စုစုပေါင်း ၇၉ ဦး ဖြစ်ပြီး ခွင့်မဲ့ပျက်ကွက်သူ မရှိပါ။ လွှတ်တော်ကိုယ်စားလှယ်များ အစည်းအဝေး တက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Order">
<title>ပြည်ထောင်စုလွှတ်တော်က အတည်ပြုသည်ဟု မှတ်ယူရမည့် မြန်မာနိုင်ငံ လူမွဲခံယူခြင်းဆိုင်ရာ ဥပဒေကြမ်းကို လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မြန်မာနိုင်ငံ လူမွဲခံယူခြင်းဆိုင်ရာဥပဒေကြမ်းကို အမျိုးသားလွှတ်တော်မှာ စတင်ဆွေးနွေးခဲ့ပြီး လွှတ်တော်နှစ်ရပ် သဘော တူညီတဲ့ ဥပဒေကြမ်းအဖြစ် ၂-၁၂-၂၀၁၉ ရက်မှာ ပြည်ထောင်စုလွှတ်တော်သို့ ပေးပို့ထားပါတယ်။ အဆိုပါ ဥပဒေကြမ်းကို နိုင်ငံတော်သမ္မတ လက်မှတ်ရေးထိုးထုတ်ပြန်နိုင်ဖို့အတွက် ၄-၁၂-၂၀၁၉ ရက်တွင် ပေးပို့ ထားပါကြောင်းနဲ့ ပြည်ထောင်စုလွှတ်တော်ဆိုင်ရာ နည်းဥပဒေ ၈၁ အရ ပြည်ထောင်စုလွှတ်တော်က အတည် ပြုသည်ဟုမှတ်ယူ၍ မှတ်တမ်းတင်ကြောင်း ကြေညာပါတယ်။</speech>
</section>
<section value="Bill">
<bill>
<title>ဗိုလ်မှူးချုပ်အောင်စန်းချစ် တပ်မတော်သားအမျိုးသားလွှတ်တော်ကိုယ်စားလှယ် အပါအဝင် ပြည်ထောင်စု လွှတ်တော်ကိုယ်စားလှယ် ၁၄၄ ဦးတင်ပြထားသည့် ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်သည့် ဥပဒေမူကြမ်းနှင့် စပ်လျဉ်း၍ လေ့လာစိစစ်ရေးပူးပေါင်းကော်မတီ၏ အစီရင်ခံစာအပေါ် လွှတ်တော် ကိုယ်စားလှယ်များ၏ ဆွေးနွေးချက်များနှင့်စပ်လျဉ်း၍ ပူးပေါင်းကော်မတီက ပြန်လည်ရှင်းလင်းရန်ရှိက ရှင်းလင်းဆွေးနွေးခြင်း၊ လွှတ်တော်ကသဘောတူလက်ခံရန် အဆိုတင်သွင်းခြင်းနှင့်အဆုံးအဖြတ်ရယူခြင်း</title>
<speech type="speaker">အစီအစဉ်(၆)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဗိုလ်မှူးချုပ် အောင်စန်းချစ် တပ်မတော်သား အမျိုးသားလွှတ်တော်ကိုယ်စားလှယ်အပါအဝင် ပြည်ထောင်စုလွှတ်တော် ကိုယ်စားလှယ် ၁၄၄ ဦး ပေးပို့တင်ပြထားတဲ့ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်တဲ့ ဥပဒေ မူကြမ်းနဲ့စပ်လျဉ်းတဲ့ လေ့လာစိစစ်ရေးပူးပေါင်းကော်မတီရဲ့ အစီရင်ခံစာအပေါ် ကိုယ်စားလှယ်များရဲ့ ဆွေးနွေးခြင်းအစီအစဉ်ကို ပြီးခဲ့တဲ့ ပြည်ထောင်စုလွှတ်တော် အစည်းအဝေးများမှာ ဆောင်ရွက်ခဲ့ပြီးဖြစ်ပါတယ်။ ယင်း အစီရင်ခံစာအပေါ် လွှတ်တော်ကိုယ်စားလှယ်များရဲ့ ဆွေးနွေးချက်များနဲ့ စပ်လျဉ်းပြီး သက်ဆိုင်ရာ ပူးပေါင်းကော်မတီ တာဝန်ရှိသူတစ်ဦးက ပြန်လည်ရှင်းလင်းရန်ရှိက ရှင်းလင်းဆွေးနွေးပြီး အစီရင်ခံစာကို လွှတ်တော်က သဘောတူလက်ခံရန် အဆိုတင်သွင်းဖို့ ဖြစ်ပါတယ်။</speech>
<speech><mp id="992">ဒေါက်တာမြတ်ဉာဏစိုး(အတွင်းရေးမှူး၊ လေ့လာစိစစ်ရေးပူးပေါင်းကော်မတီ)</mp>လေးစားအပ် ပါတဲ့ နာယကကြီးခင်ဗျား။ ကျွန်တော်တို့ ပူးပေါင်းကော်မတီအနေနဲ့ သီးခြားရှင်းလင်းတင်ပြရန်မရှိပါဘူး ခင်ဗျား။ ကျွန်တော်တို့ ပူးပေါင်းကော်မတီဝင်အများစုရဲ့ သဘောထားဆန္ဒနဲ့ ပူးပေါင်းကော်မတီဝင် ၃ ဦး ကနေပြီးတော့ သီးခြားအကြံပြု တင်ပြထားတဲ့အချက်ကိုလည်း အစီရင်ခံစာမှာ ပြည့်ပြည့်စုံစုံ ထည့်သွင်း ဖော်ပြပြီး ဖြစ်ပါတယ်။ ဒါကြောင့်မို့လို့ ကျွန်တော်တို့ လေ့လာစိစစ်ရေးပူးပေါင်းကော်မတီရဲ့ အစီရင်ခံစာကို လွှတ်တော်က အဆုံးအဖြတ်ရယူပြီးတော့ အတည်ပြုပေးနိုင်ဖို့အတွက် လေးစားစွာ အဆိုပြုတင်ပြအပ် ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ လွှတ်တော်အစည်းအဝေးများမှာ ဆောင်ရွက်ရမယ့် ကိစ္စရပ်များနဲ့စပ်လျဉ်းပြီး ပြည်ထောင်စုလွှတ်တော်ဆိုင်ရာဥပဒေ ပုဒ်မ ၂၁ ပါ ပြဋ္ဌာန်းချက် များအရ အကြောင်းအရာနဲ့ လုပ်ငန်းစဉ်ပေါ်မူတည်ပြီး ဆွေးနွေးခြင်း၊ မှတ်တမ်းတင်ခြင်း၊ အဆုံးအဖြတ်ရယူခြင်းများကို ဆောင်ရွက်ရမှာဖြစ်ပါတယ်။ လွှတ်တော်ရဲ့ အဆုံးအဖြတ်ယူရမယ့် ကိစ္စရပ်တစ်ခုအတွက် မဲခွဲဆုံးဖြတ်တဲ့ လုပ်ငန်းစဉ်ကလည်း ဖွဲ့စည်းပုံအခြေခံဥပဒေနဲ့ လွှတ်တော်ဆိုင်ရာဥပဒေ၊ နည်းဥပဒေများ နှင့်အညီ ဆောင်ရွက်ခြင်းဖြစ်ကြောင်း လွှတ်တော်ကိုယ်စားလှယ်များကို အသိပေးပြောကြားလိုပါတယ်။ ဒါကြောင့် အဆိုပါပူးပေါင်းကော်မတီရဲ့ အစီရင်ခံစာနဲ့စပ်လျဉ်းပြီး လွှတ်တော်ရဲ့ အဆုံးအဖြတ်ကို စက်ခလုတ်အသုံးပြုတဲ့နည်းလမ်းဖြင့် ဆောင်ရွက်သွားမှာ ဖြစ်ပါတယ်။ ထောက်ခံဆန္ဒမဲများရင် ယင်းအစီရင် ခံစာကို လွှတ်တော်က သဘောတူအတည်ပြုမှာဖြစ်ပြီး ကန့်ကွက်ဆန္ဒမဲများရင် အတည်မပြုကြောင်း ကြေညာမှာဖြစ်ပါတယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type="speaker">ထောက်ခံမဲ (၃၄၇)မဲ၊ ကန့်ကွက်မဲ (၁၉၇)မဲ၊ ကြားနေမဲ (၄)မဲ ဖြစ်ပါတယ်။</speech>
<speech type="speaker">ထောက်ခံဆန္ဒမဲများတဲ့အတွက် ဗိုလ်မှူးချုပ်အောင်စန်းချစ် တပ်မတော်သား အမျိုးသားလွှတ်တော်ကိုယ်စားလှယ်အပါအဝင် ပြည်ထောင်စုလွှတ်တော် ကိုယ်စားလှယ် ၁၄၄ ဦး ပေးပို့ တင်ပြထားတဲ့ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်တဲ့ ဥပဒေမူကြမ်းနဲ့စပ်လျဉ်းတဲ့ လေ့လာ စိစစ်ရေးပူးပေါင်းကော်မတီရဲ့ အစီရင်ခံစာကို သဘောတူအတည်ပြုကြောင်း ကြေညာပါတယ်။ နိုင်ငံတော်သမ္မတထံမှ ပေးပို့ထားသော Toyota Landcruiser(Bullet Proof)မော်တော်ယာဉ်(၆)စီး တင်သွင်း ရာတွင် အထူးကုန်စည်ခွန်နှင့် ကုန်သွယ်လုပ်ငန်းခွန် ကင်းလွတ်ခွင့်ရရှိရေးကိစ္စနှင့်စပ်လျဉ်း၍ စီမံကိန်း၊ ဘဏ္ဍာရေးနှင့် စက်မှုဝန်ကြီးဌာနက လွှတ်တော်သို့ ရှင်းလင်းတင်ပြခြင်းနှင့် ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း ၊</speech>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ Toyota Landcruiser(Bullet Proof) မော်တော်ယာဉ်(၆)စီး တင်သွင်းရာတွင် အထူးကုန်စည်ခွန်နှင့် ကုန်သွယ် လုပ်ငန်းခွန် ကင်းလွတ်ခွင့်ရရှိရေးကိစ္စနဲ့စပ်လျဉ်းပြီး ပြည်ထောင်စုလွှတ်တော်ရဲ့ အတည်ပြုချက်ရယူပေး နိုင်ပါရန် နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၂၈-၁၁-၂၀၁၉ ရက်စွဲပါ စာအမှတ်၊ ၃(၁)/၁/သမ္မတရုံးဖြင့် ပေးပို့ထားပါတယ်။ အဆိုပါကိစ္စနဲ့စပ်လျဉ်းပြီး သက်ဆိုင်ရာ ပြည်ထောင်စုအဆင့် အဖွဲ့ အစည်းဝင်က ရှင်းလင်းတင်ပြဖို့ ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်း၊ ဘဏ္ဍာရေးနှင့် စက်မှုဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယကကြီး၊ အမျိုးသားလွှတ်တော် ဥက္ကဋ္ဌကြီးနှင့် လွှတ်တော်ကိုယ်စားလှယ်များ၊ ဖိတ်ကြားထားတဲ့ ဧည့်သည်တော်များအားလုံး မင်္ဂလာပါ။ ကျွန်တော်ကတော့ စီမံကိန်း၊ ဘဏ္ဍာရေးနှင့် စက်မှုဝန်ကြီးဌာန ဒုတိယဝန်ကြီး ဦးမောင်မောင်ဝင်းဖြစ်ပါတယ်။ ကျွန်တော့အနေနဲ့ နိုင်ငံတော်အကြီးအကဲ များနဲ့ နိုင်ငံတော်အဆင့် ဧည့်သည်တော်များရဲ့ ခရီးစဉ်များအတွင်းမှာ လုံခြုံရေးဆောင်ရွက်ရာမှာ အသုံးပြုရန် အတွက် ၂၀၁၉-၂၀၂၀ ခု၊ ဘဏ္ဍာရေးနှစ်မှာ ဝယ်ယူမယ့် မော်တော်ယာဉ် (၆)စီး တင်သွင်းရာတွင် ကျသင့်မည့် အထူးကုန်စည်ခွန်နဲ့ ကုန်သွယ်လုပ်ငန်းခွန်တို့ကို ကင်းလွတ်ခွင့်ရရှိရေးအတွက် လွှတ်တော်ရဲ့ အတည်ပြုချက် ရယူပေးနိုင်ပါရန် ရှင်းလင်းတင်ပြခြင်း ဖြစ်ပါတယ်။ အဆိုပါမော်တော်ယာဉ် (၆)စီး အတွက် စီမံကိန်း၊ ဘဏ္ဍာရေးနှင့် စက်မှုဝန်ကြီးဌာန၊ ဗဟိုစက်ပစ္စည်း၊ စာရင်းအင်းနှင့် စစ်ဆေးရေးဦးစီးဌာနရဲ့ ၂၀၁၉-၂၀၂၀ ဘဏ္ဍာရေးနှစ်၊ ငွေလုံးငွေရင်း အသုံးစရိတ်မှာ ဘဏ္ဍာ ရန်ပုံငွေ ကျပ် ၁,၂၄၉.၉၉၈ သန်း ခွင့်ပြုပါရှိပြီးဖြစ်ပါတယ်။ အဆိုပါမော်တော်ယာဉ် (၆)စီးကို ဝယ်ယူရာတွင် ဂျပန်နိုင်ငံရှိ မော်တော်ယာဉ်ထုတ်လုပ်သည့် ကုမ္ပဏီမှ ရန်ကုန်ဆိပ်ကမ်းအရောက်တန်ဖိုး CIF Yangon ဈေးနှုန်းဖြင့် တိုက်ရိုက်မှာယူသည့်စနစ်ဖြင့် ဆောင်ရွက်သွားမည်ဖြစ်ပါတယ်။ ယင်းသို့ဝယ်ယူခြင်းဖြင့် နိုင်ငံတော်အကြီးအကဲများရဲ့ ပြည်တွင်းခရီးစဉ်များသွားလာရာတွင် လုံခြုံစိတ်ချရမှုရှိစွာနဲ့ အန္တရာယ်ကင်းရှင်းစွာ ဖြင့် အဆင်ပြေချောမွေ့စွာ အသုံးပြုနိုင်ခြင်း၊ နိုင်ငံတော်အဆင့် ဧည့်သည်တော်များ၏ ပြည်တွင်းခရီးစဉ် များတွင်လည်း နိုင်ငံတော်ဧည့်ယာဉ်အဖြစ် အသုံးပြုနိုင်ခြင်း စတဲ့အကျိုးကျေးဇူးများ ရရှိနိုင်မှာဖြစ်ပါတယ်။ ဝယ်ယူမယ့် မော်တော်ယာဉ်အမျိုးအစားဟာ Toyota Landcruiser (Bullet Proof) ၂၀၁၉ နဲ့ ၂၀၂၀ တို့ ဖြစ်ပြီးတော့ စုစုပေါင်း (၆)စီး ဖြစ်ပါတယ်။ ရန်ကုန်ဆိပ်ကမ်းအရောက် တန်ဖိုးအနေနဲ့ အမေရိကန်ဒေါ်လာ ၇.၂၅၉၂ သိန်း ဖြစ်ပါတယ်။ ၎င်းအပေါ်မှာ အထူးကုန်စည်ခွန်အဖြစ်နဲ့ ၂၀၁၉ ခုနှစ်၊ ပြည်ထောင်စုရဲ့ အခွန်အကောက်ဥပဒေ ပုဒ်မ ၁၁ ပါ ပြဋ္ဌာန်းချက်အရ ကုန်းပေါ်ရောက်တန်ဖိုးရဲ့ ၅၀ ရာခိုင်နှုန်းဖြစ်တဲ့ အမေရိကန်ဒေါ်လာ ၃.၆၇၉,၆ သိန်း ကျသင့်မှာဖြစ်ပါတယ်။ ကုန်သွယ်လုပ်ငန်းခွန်အဖြစ် ယင်းဥပဒေပုဒ်မ ၁၄ ပါ ပြဋ္ဌာန်းချက်အရ အထူးကုန်စည်ခွန်အပါအဝင်ဖြစ်သော ကုန်းပေါ်ရောက်တန်ဖိုး၏ ၅ ရာခိုင်နှုန်း ဖြစ်သည့် အမေရိကန်ဒေါ်လာ ၀.၅၅၁,၉ သိန်း ကျသင့်မှာဖြစ်ပါတယ်။ သို့ဖြစ်ရာ စုစုပေါင်း အထူးကုန်စည် ခွန်နှင့် ကုန်သွယ်လုပ်ငန်းခွန် အမေရိကန်ဒေါ်လာ ၄.၂၃၁,၅ သိန်း ကျသင့်ပါတယ်။ နာယကကြီးခင်ဗျာ။ အထူးကုန်စည်ခွန်နဲ့ ကုန်သွယ်လုပ်ငန်းခွန် ကင်းလွတ်ခွင့်ပြုနိုင်ရေးနဲ့ စပ်လျဉ်း ပြီးတော့ ဥပဒေများမှာ အောက်ပါအတိုင်း ပြဋ္ဌာန်းထားပါတယ်။ အထူးကုန်စည်ခွန် ကင်းလွတ်ခွင့်နဲ့ စပ်လျဉ်း ပြီးတော့ အထူးကုန်စည်ခွန်ဥပဒေ ပုဒ်မ ၉ ပုဒ်မခွဲ(ခ)တွင် """"ပြည်ထောင်စုအစိုးရအဖွဲ့သည် အခွန်ကျသင့် သော အထူးကုန်စည် တစ်မျိုးမျိုးနှင့်စပ်လျဉ်း၍ ပြည်ထောင်စုလွှတ်တော်၏ သဘောတူညီချက်ဖြင့် ကင်းလွတ်ခွင့် သို့မဟုတ် သက်သာခွင့်ပြုနိုင်သည်"""" ဟု ပြဋ္ဌာန်းထားပါတယ်။ ၂၀၁၉ ခုနှစ်၊ ပြည်ထောင်စု၏ အခွန်အကောက်ဥပဒေ ပုဒ်မ ၁၄ ပုဒ်မခွဲ(က)ပါ ကုန်သွယ်လုပ်ငန်းခွန် မကျသင့်သည့် ကုန်စည်များနှင့်စပ်လျဉ်း၍ အမှတ်စဉ်(၄၁)တွင် """"နိုင်ငံတော်၏ လိုအပ်ချက်အရ ပြည်ထောင်စုလွှတ်တော်၏ သဘောတူညီချက်ဖြင့် ပြည်ထောင်စုအစိုးရအဖွဲ့က အမိန့်ကြော်ငြာစာထုတ်ပြန်၍ အခွန်ကင်းလွတ်ခွင့်ပြုသည့် ကုန်စည်များ""""ဟု ပြဋ္ဌာန်းထားပါတယ်။ သို့ဖြစ်ပါ၍ အထက်ပါပြဋ္ဌာန်းချက်များနှင့်အညီ အဆိုပါမော်တော်ယာဉ် (၆)စီးအတွက် အထူးကုန်စည်ခွန် နှင့် ကုန်သွယ်လုပ်ငန်းခွန် ကင်းလွတ်ခွင့်ရရှိရေးအတွက် ၂၀၁၉ ခုနှစ်၊ နိုဝင်ဘာလ ၁၅ ရက်နေ့တွင် ကျင်းပ ပြုလုပ်သော (၁၅/၂၀၁၉)ကြိမ်မြောက် ပြည်ထောင်စုအစိုးရအဖွဲ့ စီးပွားရေးရာကော်မတီအစည်းအဝေး၊ ၂၀၁၉ ခုနှစ်၊ နိုဝင်ဘာလ ၂၂ ရက်နေ့တွင် ကျင်းပပြုလုပ်သော (၂၂/၂၀၁၉)ကြိမ်မြောက် ပြည်ထောင်စုအစိုးရ အဖွဲ့ အစည်းအဝေးတို့သို့ တင်ပြခဲ့ပါတယ်။ ပြည်ထောင်စုအစိုးရအဖွဲ့ အစည်းအဝေးဆုံးဖြတ်ချက်အရ ပြည်ထောင်စုလွှတ်တော်သို့ တင်ပြရခြင်း ဖြစ်ပါတယ်။ သို့ဖြစ်ပါ၍ ၂၀၁၉-၂၀၂၀ ဘဏ္ဍာရေးနှစ်၊ ငွေလုံးငွေရင်းအသုံးစရိတ်ဖြင့် ဝယ်ယူမည့် Toyota Landcruiser (Bullet Proof) မော်တော်ယာဉ် (၆)စီး ဝယ်ယူတင်သွင်းရာတွင် ကျသင့်မည့် အထူးကုန်စည်ခွန် အမေရိကန်ဒေါ်လာ ၃.၆၇၉,၆ သိန်းနှင့် ကုန်သွယ်လုပ်ငန်းခွန် အမေရိကန်ဒေါ်လာ ၀.၅၅၁,၉ သိန်းတို့ကို ကင်းလွတ်ခွင့် ရရှိနိုင်ရေးအတွက် ပြည်ထောင်စုလွှတ်တော်ဆိုင်ရာဥပဒေ ပုဒ်မ ၆၁ ပုဒ်မခွဲ(က)၏ နောက် ဆက်တွဲဇယား(၁) အမှတ်စဉ်(၉)ပါ ပြဋ္ဌာန်းချက်အရ ပြည်ထောင်စုလွှတ်တော်၏ အတည်ပြုချက် ရယူပေး နိုင်ပါရန် နာယကကြီးမှတစ်ဆင့် လေးစားစွာ တင်ပြအပ်ပါတယ်ခင်ဗျာ။ အားလုံး ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ နိုင်ငံတော်သမ္မတထံမှ ပေးပို့စာမိတ္တူကို လွှတ်တော်ကိုယ်စားလှယ်များထံ ကြိုတင်ဖြန့်ဝေထားပါတယ်။ ပေးပို့စာမိတ္တူကို နောက်ဆက်တွဲဖြင့် ဖော်ပြထားပါသည်။ အထက်ပါကိစ္စနဲ့စပ်လျဉ်းပြီး လွှတ်တော်ကိုယ်စားလှယ်များရဲ့ ဆွေးနွေးခြင်းအစီအစဉ်ကို ၁၁-၁၂-၂၀၁၉ ရက်တွင် ကျင်းပပြုလုပ်မယ့် ပြည်ထောင်စုလွှတ်တော် အစည်းအဝေးမှာ ဆောင်ရွက်ဖို့လျာထားပါတယ်။ ဒါကြောင့် ဆွေးနွေးလိုတဲ့ လွှတ်တော်ကိုယ်စားလှယ်ရှိပါက ၉-၁၂-၂၀၁၉ ရက် (တနင်္လာနေ့) ညနေ ၄ နာရီ နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်း တင်သွင်းနိုင်ကြောင်း ကြေညာပါတယ်။ ဦးစိုင်းသန်းနိုင် ကရင်ပြည်နယ်မဲဆန္ဒနယ်အမှတ်(၅) အပါအဝင် ပြည်ထောင်စု လွှတ်တော်ကိုယ်စားလှယ် ၁၄၅ ဦး တင်ပြထားသော ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်သည့် ဥပဒေမူကြမ်းနှင့် စပ်လျဉ်း၍ လေ့လာစိစစ်ရေးပူးပေါင်းကော်မတီ၏ အစီရင်ခံစာအပေါ် လွှတ်တော်ကိုယ်စားလှယ်များက ဆွေးနွေးခြင်း၊</speech>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဦးစိုင်းသန်းနိုင် ကရင်ပြည်နယ် မဲဆန္ဒနယ်အမှတ်(၅)အပါအဝင် ပြည်ထောင်စုလွှတ်တော်ကိုယ်စားလှယ် ၁၄၅ ဦး ပေးပို့ တင်ပြထားတဲ့ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်သည့် ဥပဒေမူကြမ်းနဲ့စပ်လျဉ်းပြီး လေ့လာ စိစစ်ရေးပူးပေါင်းကော်မတီရဲ့ အစီရင်ခံစာကို ၂၆-၁၁-၂၀၁၉ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ ဖတ်ကြားတင်ပြခဲ့ပြီး ဖြစ်ပါတယ်။ အဆိုပါ အစီရင်ခံစာနဲ့စပ်လျဉ်းပြီး ဆွေးနွေးလိုတဲ့ လွှတ်တော်ကိုယ်စားလှယ် ၄၅ ဦး အမည်စာရင်း လက်ခံရရှိထားပါတယ်။ ဒီနေ့မှာ ၁၆ ဦး ဆွေးနွေးဖို့ လျာထားပြီး တစ်ဦးချင်းဆွေးနွေးချိန် ၆ မိနစ် သတ်မှတ်ထားပါတယ်။ လွှတ်တော်ကိုယ်စားလှယ်များခင်ဗျာ။ ဒီနေ့ ဆွေးနွေးကြရမယ့် လွှတ်တော်ကိုယ်စားလှယ်များအနေနဲ့ ပြည်ထောင်စုလွှတ်တော်ဆိုင်ရာ နည်းဥပဒေ ၁၉ ပါ အစည်းအဝေးတွင် လိုက်နာရမယ့်စည်းကမ်းများကို အလေးထားပြီး တိုင်းရင်းသားစည်းလုံးညီညွတ်ရေး၊ အချင်းချင်းရိုင်းပင်းကူညီရေး၊ ချစ်ကြည်လေးစားရေး တို့ကို ထိခိုက်ပျက်ပြားစေမယ့် အပြုအမူ၊ အပြောအဆိုများကို ဂရုပြုကြဖို့ မှာကြားလိုပါတယ်။</speech>
<speech type="speaker">ဦးစိုးသိန်း ကယားပြည်နယ် မဲဆန္ဒနယ်အမှတ်(၉) စတင်ဆွေးနွေးဖို့ဖြစ်ပါတယ်။</speech>
<speech><mp id="891">ဦးစိုးသိန်း(မဲဆန္ဒနယ်အမှတ်-၉၊ ကယားပြည်နယ်)</mp>လေးစားအပ်ပါသော ပြည်ထောင်စုလွှတ်တော် နာယကကြီး၊ အမျိုးသားလွှတ်တော် ဥက္ကဋ္ဌကြီးနှင့် လွှတ်တော်ကိုယ်စားလှယ်များ အားလုံးမင်္ဂလာပါ။ ကျွန်တော်ကတော့ ကယားပြည်နယ်မှ အမျိုးသားလွှတ်တော်ကိုယ်စားလှယ် ဦးစိုးသိန်း ဖြစ်ပါတယ်။ နာယကကြီးခင်ဗျာ။ Power Point အသုံးပြုခွင့်နဲ့ အင်္ဂလိပ်ဘာသာ အသုံးအနှုန်းများ သုံးစွဲခွင့်ပြု ပါရန် ပန်ကြားအပ်ပါတယ်။ လေးစားအပ်သော နာယကကြီးခင်ဗျာ။ Constitutional Structure and Mandate ကို ကြည့်မယ်ဆိုရင် ပုဒ်မ ၂၀၁ အရ မြန်မာနိုင်ငံရဲ့ အုပ်ချုပ်ရေးမဏ္ဍိုင်မှာ အမြင့်ဆုံးဖြစ်တဲ့ ပြည်ထောင်စုအစိုးရအဖွဲ့၏ ကာကွယ်ရေးနှင့် လုံခြုံရေးဆိုင်ရာ ကောင်စီ တစ်ခုဖြစ်တယ်။ ပုဒ်မ ၂၀၄(ခ)အရ ကာကွယ်ရေးနှင့် လုံခြုံရေးဆိုင်ရာကောင်စီဟာ လွတ်ငြိမ်း ချမ်းသာခွင့် Amnesty ပေးသင့် မပေးသင့်ကို သမ္မတက ထောက်ခံချက် ပေးခွင့်ရှိတယ်။ ပုဒ်မ ၂၀၆ အရ ကာကွယ်ရေးနှင့် လုံခြုံရေးဆိုင်ရာကောင်စီဟာ အရေးပေါ်အခြေအနေမှာ နိုင်ငံခြား တိုင်းပြည်များနဲ့ သံတမန်ဖြတ်တောက်ခြင်း ပြုလုပ်ရန် သဘောထားပေးခွင့်ရှိတယ်။ ပုဒ်မ ၂၀၃(က) အရ ပြည်ထောင်စုအား ကျူးကျော်တိုက်ခိုက်ခြင်းခံရပါက သမ္မတဟာ ကာကွယ်ရေးနှင့် လုံခြုံရေးဆိုင်ရာ ကောင်စီနဲ့ ညှိနှိုင်းကာ စစ်ရေးအရလိုအပ်ချက်တွေကို ဆောင်ရွက်ခွင့်ရှိတယ်လို့ တွေ့ရှိရပါတယ်။ နာယကကြီးခင်ဗျာ။ ပထမအကြိမ်အစိုးရသက်တမ်း ၂၀၁၁-၂၀၁၅ မှာ သမ္မတဟာ ကာကွယ်ရေးနဲ့ လုံခြုံရေးကောင်စီအစည်းအဝေးကို တစ်လတစ်ကြိမ် ပုံမှန်ခေါ်ယူခဲ့ပါတယ်။ ၂၀၀၈ ခုနှစ် ဖွဲ့စည်းပုံအခြေခံ ဥပဒေမှာပါရှိတဲ့ ကာကွယ်ရေးနဲ့ လုံခြုံရေးဆိုင်ရာကောင်စီကဲ့သို့သော ဖွဲ့စည်းမှုကို ဖွဲ့စည်းပုံအခြေခံဥပဒေ Mandate saalg.com Constitutional Mandate salgecoi Legislative Mandate saq g8co gopa:003:0550$ 602. quosli Constitutional Mandate 3əqg8601 Legislative Mandate 329 ဖြစ်စေ၊ ဖွဲ့စည်းထားတဲ့ ကာကွယ်ရေးနဲ့ လုံခြုံရေးဆိုင်ရာကောင်စီကဲ့သို့ စုဖွဲ့မှုဟာ ပုံမှန်ဖြစ်စေ အရေးပေါ် အခြေအနေတွင် လိုအပ်သလိုခေါ်ယူရသည်ကို တွေ့ရပါတယ်။ နာယကကြီးခင်ဗျာ။ အမေရိကန်၊ တရုတ်၊ ရုရှား စတဲ့ Super Power နိုင်ငံတွေအားလုံးမှာ နိုင်ငံတော်အကြီးအကဲများကို နေ့စဉ်နဲ့အမျှ National Security Briefing တင်ပြဆွေးနွေးရန် အမျိုးသား လုံခြုံရေးကောင်စီကို မတူကွဲပြားတဲ့ နည်းလမ်းတွေနဲ့ ဖွဲ့စည်းဆောင်ရွက်ကြပါတယ်။ ကျွန်တော်တို့ရဲ့ အိမ်နီးချင်းနိုင်ငံများဖြစ်တဲ့ အိန္ဒိယ၊ နီပေါ၊ မလေးရှား၊ ထိုင်းနိုင်ငံတို့မှာလည်း အမျိုးသားလုံခြုံရေးကောင်စီကို ဖွဲ့စည်းပုံအခြေခံဥပဒေ သို့မဟုတ် ပြဋ္ဌာန်းဥပဒေများအရ ဆောင်ရွက်ကြတာတွေ့ရပါတယ်။ အိန္ဒိယနိုင်ငံရဲ့ အမျိုးသားလုံခြုံရေးကောင်စီကို ပါလီမန်အက်ဥပဒေဖြင့်ဖွဲ့စည်းပြီး ဝန်ကြီးချုပ်အား National Security နဲ့ Strategic Interest ဆိုင်ရာကိစ္စများကို အကြံပေးတဲ့ အဖွဲ့ ဖြစ်ပါတယ်။ လစဉ်ပုံမှန် အစည်းအဝေးအပြင် အမျိုးသားလုံခြုံရေးကောင်စီကို မဟာဗျူဟာပေါ်လစီအဖွဲ့ Strategic Policy Group နဲ့ အမျိုးသားလုံခြုံရေး အကြံပေးဘုတ်အဖွဲ့တို့က ပူးပေါင်းကူညီကြပါတယ်။ နီပေါနိုင်ငံကိုကြည့်ရင် အမျိုးသားလုံခြုံရေးကောင်စီကို ဖွဲ့စည်းပုံအခြေခံဥပဒေပုဒ်မ ၂၆၆ အရ ဖွဲ့စည်းပြီးတော့ အမျိုးသားလုံခြုံရေး၊ နိုင်ငံတကာရေးရာ၊ ဒေသတွင်းရေးရာ၊ ပြည်တွင်းလုံခြုံရေးတို့ကို အဓိကဆွေးနွေးကြပါတယ်။ မလေးရှားနိုင်ငံရဲ့ လုံခြုံရေးကောင်စီကိုကြည့်ရင် ဝန်ကြီးချုပ်၊ ဒုတိယဝန်ကြီးချုပ်၊ အမျိုးသားလုံခြုံရေးဒါရိုက်တာ၊ ကာကွယ်ရေး၊ နိုင်ငံခြားရေး၊ ဆက်သွယ်ရေးနဲ့ အစိုးရအဖွဲ့ အတွင်းရေးမှူးချုပ်၊ ကာကွယ်ရေးတပ်ဖွဲ့များရဲ့ ဦးစီးချုပ်နဲ့ ရဲချုပ်တို့ဖြစ်ပါတယ်။ မလေးရှားနိုင်ငံရဲ့ အချုပ်အခြာအာဏာကို ကာကွယ်ဖို့ မဟာဗျူဟာဆိုင်ရာအရေးကြီးတဲ့ ကိစ္စရပ်တွေ ကာကွယ်ရေးနဲ့ နိုင်ငံတော်ရဲ့ အကျပ်အတည်းများ၊ ဘေးအန္တရာယ်များကိုင်တွယ်ဖို့အတွက် လိုအပ်ရင် လိုအပ်သလို အစည်းအဝေးထိုင်ကြပါတယ်။ မထိုင်ရ ရင်တောင် မဖြစ်မနေ အနည်းဆုံး ၃ လအတွင်းမှာ တစ်ကြိမ်အနည်းဆုံး အစည်းအဝေးထိုင်ကြရပါတယ်။ ထိုင်းနိုင်ငံကိုကြည့်ရင် ထိုင်းနိုင်ငံရဲ့ ၂၀၁၆ ပြင်ဆင်ဖြည့်စွက်ထားတဲ့ အမျိုးသားလုံခြုံရေးကောင်စီ အက်ဥပဒေအရ လွတ်လပ်ရေးအချူပ်အခြာအာဏာပိုင်ရေး၊ ပိုင်နက်နယ်မြေတည်တံ့ရေး၊ ဘာသာရေး၊ တော်ဝင်မိသားစုအရေး၊ ပြည်သူ့လုံခြုံရေး၊ ငြိမ်းချမ်းစွာအသက်မွေးနေထိုင်ရေး၊ အမျိုးသားအကျိုးစီးပွား ကာကွယ်ရေးအတွက် ဖွဲ့စည်းထားပါတယ်။ ဝန်ကြီးချုပ်က ဥက္ကဋ္ဌဖြစ်ပြီး ကာကွယ်ရေး၊ ဘဏ္ဍာရေး၊ နိုင်ငံ ခြားရေး၊ သယ်ယူပို့ဆောင်ရေး၊ သတင်းပြန်ကြားရေးနှင့် ပြည်ထဲရေး၊ တရားရေးဝန်ကြီးတို့အပြင် ဘုရင့် လက်နက်ကိုင်တပ်ဖွဲ့များအားလုံးရဲ့ စစ်သေနာပတိချုပ်တို့ ပါဝင်ကြပါတယ်။ နာယကကြီးခင်ဗျာ။ ၂၀၀၈ ဖွဲ့စည်းပုံအခြေခံဥပဒေမှာ ပြဋ္ဌာန်းပြီးဖြစ်သဖြင့် လွှတ်တော်အနေနဲ့ ဥပဒေပြဋ္ဌာန်းပေးရန် လိုအပ်ပါတယ်။ ပထမအကြိမ် လွှတ်တော်နည်းဥပဒေများ ပြဋ္ဌာန်းခြင်းမရှိပေမယ့်လို့ သမ္မတအနေနဲ့ လစဉ်အစည်းအဝေး ခေါ်ယူဆောင်ရွက်ခဲ့သလို လိုအပ်ရင်လိုအပ်သလို အစည်းအဝေး ကျင်းပခဲ့တာ တွေ့ရပါတယ်။ အမျိုးသားကာကွယ်ရေးနဲ့ လုံခြုံရေးကောင်စီအစည်းအဝေးကို ခေါ်ယူဖို့ လိုသလို လွှတ်တော်အနေနဲ့ လိုအပ်တဲ့ဥပဒေပြဋ္ဌာန်းဖို့ လိုပါတယ်လို့လည်း တင်ပြလိုပါတယ်။ ထို့အတူ အမျိုးသားလုံခြုံရေးနဲ့ နိုင်ငံတော်ကာကွယ်ရေးကိုလည်း လျစ်လျူရှုတာ မဖြစ်စေလိုပါဘူး။ လေးစားအပ်သော နာယကကြီးခင်ဗျာ။ Civil Military Relationship ကို တင်ပြပါ့မယ်။ Reform or Transformation ဖြစ်စဉ်တိုင်းမှာ နိုင်ငံတိုင်းအတွက် Civil Military Relationship က အရေးကြီး ပါတယ်။ ပိုမိုနားလည်၊ ပိုမိုရင်းနှီး၊ ပိုမိုထိရောက်စွာ ပူးပေါင်းဆောင်ရွက်ကြရပါ့မယ်။ အဲဒါက တကယ် သတိပြုရမယ့် Window တစ်ခုပါ။ အဲဒီ Window ကို အသုံးပြုရမယ်။ အသုံးချရမယ်။ စုပေါင်းအဖြေရှာတဲ့ စနစ်ကို Practice လုပ်ရပါ့မယ်လို့ အကြံပြုတင်ပြလိုပါတယ်။ နာယကကြီးခင်ဗျာ။ နိဂုံးချုပ်အားဖြင့် ယခုတင်သွင်းလာတဲ့ အမျိုးသားကာကွယ်ရေးနဲ့ လုံခြုံရေး ကောင်စီ တာဝန်များကို လေ့လာပေးပါ။ ပြီးလျှင် အမြင်ခြင်းဖလှယ်ကြပါ။ လျှို့ဝှက်မဲဆန္ဒပေးကြပါ။ သတ်မှတ်တဲ့ ရာခိုင်နှုန်းရရင် ဖွဲ့စည်းပုံအခြေခံဥပဒေရဲ့ အရေးကြီးတဲ့ ပုဒ်မတစ်ခု ပြင်ဆင်ပြီးဖြစ်ပါမယ်။ ဒါဟာလည်း ကျွန်တော်တို့ လွှတ်တော်ကြီးရဲ့ Achivement တစ်ခုပါလို့ ကျွန်တော်မြင်ပါတယ်။ ကျေးဇူး တင်ပါတယ်။</speech>
<speech type="speaker">ဆက်လက်ပြီး ဦးဝင်းမြင့် မကွေးတိုင်းဒေသကြီး မဲဆန္ဒနယ်အမှတ်(၈) ဆွေးနွေးဖို့ဖြစ်ပါတယ်။</speech>
<speech><mp id="914">ဦးဝင်းမြင့်(မဲဆန္ဒနယ်အမှတ်-၈၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့် လွှတ်တော်ကြီးတစ်ရပ်လုံး မင်္ဂလာပါလို့ လေးစားစွာ နှုတ်ခွန်းဆက်သ ဂါရဝပြု အပ်ပါတယ်။ ဦးစိုင်းသန်းနိုင် ကရင်ပြည်နယ် မဲဆန္ဒနယ်အမှတ်(၅)အပါအဝင် ပြည်ထောင်စုလွှတ်တော် ကိုယ်စားလှယ် ၁၄၅ ဦး တင်ပြထားတဲ့ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်တဲ့ ဥပဒေမူကြမ်းနဲ့ စပ်လျဉ်းပြီးတော့ လေ့လာစိစစ်ရေးပူးပေါင်းကော်မတီရဲ့ အစီရင်ခံစာအပေါ် ကျွန်တော် မကွေးတိုင်းဒေသကြီး မဲဆန္ဒနယ်အမှတ်(၈)ရဲ့ ပြည်ထောင်စုလွှတ်တော်ကိုယ်စားလှယ် ဦးဝင်းမြင့်က အလေးအနက်ထားပြီး ဆွေးနွေးမှာဖြစ်ပါတယ်။ ကြားဖြတ်အနေနဲ့ ကျွန်တော့အရှေ့က ကယားပြည်နယ်အမှတ်(၉)က ဆရာကြီးဦးစိုးသိန်း အရင် တစ်ပတ်က တင်ပြသလိုပဲ ကျွန်တော်တို့ရဲ့ လုပ်ငန်းဟာ (Noble Duty) မြင့်မြတ်တဲ့တာဝန်တွေထမ်းမှာပါ။ ဒါကြောင့်မို့လို့ (Noble Manner) မြင့်မြတ်သော အမူအရာ၊ (Noble Speed) မြင့်မြတ်သော စကားအပြော အဆို၊ (Noble Mind-Set) မြင့်မြတ်သောစိတ်များကို အခြေပြုပြီးတော့ ဆွေးနွေးမှာဖြစ်ပါတယ်လို့ ဦးစိုးသိန်း ကိုလည်း ကျွန်တော် လေးစားပါတယ်။ ဖွဲ့စည်းပုံအခြေခံဥပဒေ ပြင်မလား၊ မပြင်သေးဘူးလား။ ပြင်လို့ရော လွယ်ပါ့မလားဆိုတဲ့ အသံတွေ အများကြီးပါ။ ဒီကြားထဲမှာ ဖွဲ့စည်းပုံအခြေခံဥပဒေ ပြင်ဆင်ရေးအတွက် အဖွင့်နိဒါန်း စတင်ဖွင့်လှစ်တဲ့ အနေနဲ့ မကွေးတိုင်းဒေသကြီး မဲဆန္ဒနယ်အမှတ်(၄)ရဲ့ ပြည်ထောင်စုလွှတ်တော်ကိုယ်စားလှယ် ဦးအောင်ကြည်ညွန့်ရဲ့ အရေးကြီးအဆိုကို မဏ္ဍိုင်ပြုပြီးတော့ ဖွဲ့စည်းပုံအခြေခံဥပဒေကို ဆောလျင်စွာ ပြင်ဆင်နိုင်ရေးအတွက် ပြင်ဆင်ရေးပူးပေါင်းကော်မတီ ပေါ်ပေါက်ခဲ့ပါတယ်။ ဒီလိုနိုင်ငံတော်နဲ့ နိုင်ငံသားတွေအတွက် အကျိုးရှိမယ့် လုပ်ငန်းကို စတင်ဖော်ကျူးတဲ့ လုပ်ရပ်မျိုးကို ဒီမိုကရေစီစနစ် အောင်မြင်စွာကျင့်သုံးနေတဲ့ ဗြိတိန်နိုင်ငံမှာ ဆိုရင် သူတို့ရဲ့ ဝေါဟာရ HEARLD ဆိုတဲ့ စကားလုံးနဲ့ ဂုဏ်ပြုသုံးစွဲပါတယ်။ မြန်မာလိုအဓိပ္ပာယ်ကတော့ “သံတော်ဆင့် ရှေ့ပြေးတမန် အနာဂတ်ခရီးအတွက် ပထမဆုံးခြေလှမ်း သမိုင်းမာန်တွင် နှိုးဆော်သံ” လို့ အဓိပ္ပာယ်ပေါ်ပါတယ်။ ပြင်ဆင်ရေးပူးပေါင်းကော်မတီဟာ ဖွဲ့စည်းပုံအခြေခံဥပဒေ ဒုတိယအကြိမ် ပြင်ဆင်ရေးအတွက် ပထမဦးဆုံးဖြစ်ပေါ်တည်ရှိလာတဲ့ အခြေခံအရှိတရား (Primary Reality) ဖြစ်ပါတယ်။ ဒီအခြေခံအရှိတရား (Primary Reality) ကို အမှီသဟဲပြုပြီးမှ အခု လေ့လာစိစစ်ရေးပူးပေါင်းကော်မတီ ဖွဲ့စည်းပုံအခြေခံဥပဒေ ဒုတိယအကြိမ် ပြင်ဆင်တဲ့ဥပဒေကြမ်း တင်တဲ့အဖွဲ့တွေဖြစ်တည်လာပါတယ်။ ဒါကသဘာဝအရ ဆက်စပ် အရှိတရား (Secondary Reality) တွေဖြစ်ပါတယ်။ ပြင်ဆင်ရေးပူးပေါင်းကော်မတီက ဖွဲ့စည်းပုံအခြေခံ ဥပဒေတစ်စုံလုံးထဲက ပြင်သင့်တာတွေပြင်ဖို့ ပွင့်လင်းစွာ တင်ပြထားတာမို့ လုပ်ငန်းကကျယ်ပြန့်တယ်။ ကြီးမားတယ်။ ဒီအလျောက် မရှိမဖြစ် လိုအပ်တဲ့ential Hours) တွေယူရပါတယ်။ မဖြစ်မနေ အသုံးပြုအသုံးချတဲ့ (Utilise Time Frame) တွေရှိရပါတယ်။ Primary Reality အခြေပြုတည်ရှိမှု လုပ်ငန်း ပမာဏ ကို နောက်ကကျွန်တော်တို့ ဆက်စပ် (Reality) ဖြစ်တဲ့အဖွဲ့တွေကလည်း သိပြီး သားပါ။ အခြေခံ Primary Reality ကိုကျော်ပြီးတော့၊ ဆက်စပ်အရှိတရားဖြစ်တဲ့ Secondary တွေက ကျော်ပြီးတော့ ဆွေးနွေးမယ်ဆိုရင် (Nature of Reality) ဖြစ်တည်မှုသဘာဝစည်းပျက်ပါတယ်။ ဒါကြောင့် မို့လို့ ဒါဟာမဖြစ်သင့်ပါဘူး။ ဖြစ်ရမှာက အရှိတရား ၃ ခုဆိုတာ ဖိုခနောင့် ၃ လုံးပါ။ တစ်ခုနဲ့ တစ်ခု ဆက်စပ်တာပါ။ တစ်ခုရှိလို့ တစ်ခုရှိရတာပါ။ တစ်ခုမရှိရင် တစ်ခုမရှိဘူးဆိုတဲ့ အပြန်အလှန် နိယာမ (Correlation Law) ကို ပစ်ပယ်လို့မရပါဘူး။ ဆွေးနွေးတဲ့အခါမှာလည်း တရားကိုယ်ကိုအခြေခံတဲ့ ဓမ္မအဓိဋ္ဌာန် ကျကျ (Objectivity Need) သုံးရမှာပါ။ ခေါင်းစဉ်တူအောက်မှာ တရားကိုယ်တွေကို ရှင်းတင်ရမှာပါ။ ဒါမှသာ သူ့တရားကိုယ်နဲ့ ကိုယ့်တရားကိုယ် ဘယ်တရားကိုယ်ကို လက်ခံမလဲ၊ ဘယ်တရားကိုယ်ကို ပစ်ပယ် မလဲဆိုတာ ရှင်းပြီး ရွေးခွင့်ရအောင် Parallel Outload တွေ အတူတင်ရမှာဖြစ်ပါတယ်။ ပြင်ဆင်ရေးပူးပေါင်းကော်မတီ မဖွဲ့ခင်ဆွေးနွေးစဉ်တုန်းက တိုင်းရင်းသားပါတီတစ်ဖွဲ့က တိုင်းရင်းသား ကိုယ်စားလှယ်တစ်ဦးကနေပြီး ဒီကော်မတီဖွဲ့ခြင်းက ကျွန်တော်တို့လို ကိုယ်စားလှယ်ဦးရေနည်းတဲ့ တိုင်းရင်းသားပါတီတွေအတွက် ကျွန်တော်တို့ရဲ့ဆန္ဒကို ဖော်ထုတ်ခွင့်ရမှာမို့လို့ ကြိုဆိုပါတယ်ဆိုတဲ့ စကား တစ်ခွန်းကို အမှတ်ရနေပါတယ်။ အနည်းစုရဲ့သဘောထားကို ထည့်သွင်းစဉ်းစားတယ်ဆိုတဲ့ ဒီမိုကရေစီ အညွှန်းနဲ့ ပြည့်မီတာပါ။ တစ်ခါကော်မတီထုတ်ပြန်ထားတဲ့ နောက်ဆက်တွဲဇယားမှာလည်း နိုင်ငံရေးပါတီ များရဲ့ ဆန္ဒအစုံအလင်၊ မျှော်မှန်းချက်အစုံအလင် များပြားစွာမြင်တွေ့ရလို့ မတူကွဲပြားမှု (Diversity) စုံလေလေ ရွေးချယ်ဖို့အခွင့်အလမ်း ကျယ်လေလေမို့ ကြိုဆိုရမှာပါ။ ဒီလိုမတူကွဲပြားတဲ့အသံတွေ ထွက်ပေါ်လာဖို့ cupiù goscegɔoposcuszę (Free terms of Expression), goswegoelypaộzệ (Free terms of speak)တွေကို ဖွင့်လှစ်ထားလို့သာ ဒီရလဒ်ရတာပါ။ ဒါကြောင့် ပြင်ဆင်ရေးပူးပေါင်းကော်မတီရဲ့ ဖြစ်တည်မှု 3292833637: Realist 6oz Quality Gaşulos usi gem.9832912833637: (Democratic Quality) como: ပြည့်တဲ့အတွက် ဒီပြင်ဆင်ပူးပေါင်းရေးကော်မတီဟာ ငြင်းပယ်လို့မရတဲ့ ဂုဏ်အင်္ဂါနဲ့ ပြည့်ပါတယ်။ လေးစားရတဲ့ နာယကကြီးခင်ဗျာ။ ဥပဒေပြုတော့မယ်ဆိုရင် အချုပ်အခြာအာဏာ စတင်ဆင်းသက်ရာ မူလဇာစ်မြစ်ဖြစ်တဲ့ ပြည်သူကို ဗဟိုပြုစဉ်းစားရတာပါ။ ပြည်သူ့ကြားမှာ အမှန်ရှာရတာပါ။ ပြည်သူ့အသံကို နားဆင်၊ ပြည်သူ့ဆန္ဒကို အလေးထားရတာပါ။ ပြည်သူသင်ပြသမျှ ကျွန်တော်တို့ လွှတ်တော်ကိုယ်စားလှယ် တွေအားလုံးက သင်ယူရတာပါ။ ပြည်သူကိုအရေးထားပါ။ ပြည်သူကိုလေးစားပါဆိုတဲ့ မြင့်မြတ်တဲ့ တာဝန် တွေဟာ လွှတ်တော်ကိုယ်စားလှယ်အားလုံး မြင့်မြတ်စွာစောင့်ထိန်းရမယ့် သီလလို့ ခိုင်းနှိုင်းရမှာပါ။ လေးစားရပါတဲ့ နာယကကြီးခင်ဗျာ။ ဥပဒေရဲ့ ကောင်းဆိုးနှစ်တန်ကို ပြည်သူကဆန်းစစ်တာပါ။ ပြည်သူကဆုံးဖြတ်တာပါ။ လူပဲဖြစ်ဖြစ်၊ မူပဲဖြစ်ဖြစ် ပြည်သူက စောင့်ကြည့်နေတာပါ။ ဘယ်သူ့အတွက် ပြောနေတာလဲ၊ ဘယ်လိုပြောနေတာလဲ အကဲဖြတ်နေတာပါ။ သူတို့ဘဝတွေနဲ့ထင်ဟပ်ပြီး ဥပဒေကောင်း သလား၊ ဆိုးသလား၊ ယုတ်သလား၊ မြတ်သလား၊ အပြောသက်သက်လား၊ လက်တွေ့လား၊ အပေါ်ယံ အလား၊ အတွင်းအနှစ်လား၊ လူနည်းစုအကျိုးလား၊ လူထုအကျိုးလား၊ ပြည်သူကဆုံးဖြတ်တာပါ။ ပြည်သူတွေရဲ့ အဆုံးအဖြတ်ဟာ ခေတ်အဆက်ဆက် မှားတယ်လို့မရှိခဲ့ပါဘူး။ ပြည်သူချစ်လျှင် ကမ္မည်း တင်မှာပါ။ ဒါကြောင့်လွှတ်တော်ကိုယ်စားလှယ်အားလုံးဟာ တိုင်းပြည်နဲ့ လူမျိုးအတွက် တာဝန်ထမ်းဖို့ ခံယူထားသူတွေဖြစ်တဲ့အတွက် လမ်းတူပါတယ်။ လမ်းတူရင်လူချင်းဆုံပါတယ်။ ခရီးတူရင် တစ်လှေတည်း စီးရမှာပါ။ ပြည်ထောင်စုလွှတ်တော်ကြီးအောက်မှာ ပြည်ထောင်စုလွှတ်တော်ကိုယ်စားလှယ်တွေဟာ အေးအတူ ပူအမျှ မျှဝေခံစားတဲ့ ဒုက္ခသုခ မျှဝေခံစားတဲ့ တစ်မြေတည်းနေ တစ်ရေတည်းသောက်တဲ့ ဥမကွဲသိုက်မပျက်တဲ့ ပြည်ထောင်စုစိတ်ဓာတ်ကို လက်တွေ့နှလုံးသွင်းရင် အခုလုပ်ငန်းချောမောပါပြီ။ ရှေ့ခရီးလည်း ဖြောင့်ဖြူး ပါပြီ။ ညီညာမှပြည်သာမယ်။ စည်းလုံးခြင်းသည်ခွန်အားဆိုတဲ့ ဆောင်ပုဒ်ကို ကျွန်တော်တို့ လိုက်နာခြင်း အားဖြင့် ကျွန်တော်တို့ လေ့လာစိစစ်ရေးပူးပေါင်းကော်မတီရဲ့ အစီရင်ခံစာထဲကအတိုင်း တစ်ပြိုင်တည်း ယှဉ်တွဲဆွေးနွေး၊ တစ်ချိန်တည်း လက်တွဲဆွေးနွေး၊ တစ်ပေါင်းတည်း စုံညီဆွေးနွေး။ ဆွေးနွေးရန် သတ်မှတ်ချိန်ပြည့်သဖြင့် မိုက်ပိတ်သွားပါသည်။</speech>
<speech type="speaker">ဗိုလ်မှူးအောင်ကျော်နှင့် တပ်မတော်သား ပြည်သူ့လွှတ်တော်ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဗိုလ်မှူးအောင်ကျော်နှင်း(တပ်မတော်သားပြည်သူ့လွှတ်တော်ကိုယ်စားလှယ်)</mp>အားလုံး မင်္ဂလာပါခင်ဗျာ။ ကျွန်တော်ကတော့ ဗိုလ်မှူးအောင်ကျော်နှင်း ဖြစ်ပါတယ်။ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်သည့် ဥပဒေမူကြမ်းနဲ့ စပ်လျဉ်းပြီး ဥပဒေမူကြမ်း လေ့လာစိစစ်ရေးပူးပေါင်း ကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာအပေါ်မှာ ဆွေးနွေးသွားမှာ ဖြစ်ပါတယ်။ Power Point သုံးစွဲခွင့်ပြုပါခင်ဗျာ။ နာယကကြီးခင်ဗျား။ ဦးစိုင်းသန်းနိုင်အပါအဝင် လွှတ်တော်ကိုယ်စားလှယ် ၁၄၅ ဦးက ဥပဒေနဲ့ အညီ လက်မှတ်ရေးထိုးတင်သွင်းလာတဲ့ ဥပဒေမူကြမ်းမှာ ဖွဲ့စည်းပုံအခြေခံဥပဒေပုဒ်မ ၅ အား စကားရပ် ဖြည့်စွက်ပြင်ဆင်ခြင်း၊ ပုဒ်မ ၅၉ ပုဒ်မခွဲ(ဂ)မှာပါရှိသော စကားရပ်အား ပယ်ဖျက်ခြင်း၊ ပုဒ်မ ၂၀၁ အား အစားထိုးခြင်းဆိုပြီး အချက် ၃ ချက် ပါဝင်လာပါတယ်။ အဲဒီထဲက ပုဒ်မ ၅ စကားရပ်ဖြည့်စွက် ပြင်ဆင်ခြင်းကို Highlight လုပ်ပြီး တင်ပြသွားမှာဖြစ်ပါတယ်။ ဖွဲ့စည်းပုံအခြေခံဥပဒေပုဒ်မ ၅ ရဲ့ မူလ ပြဋ္ဌာန်းချက်နဲ့ ဖြည့်စွက် ပြင်ဆင်ရန် တင်ပြချက်ကတော့ တင်ပြပါအတိုင်း ဖြစ်ပါတယ်။ ပုဒ်မ ၅ ကို အစားထိုးပြင်ဆင်ဖြည့်စွက်ရတဲ့ ရည်ရွယ်ချက်ကတော့ တင်ပြပါအတိုင်း ဖြစ်ပါတယ်။ ဒီလိုအစားထိုး ပြင်ဆင်လိုက်တဲ့အတွက် ပြည်ထောင်စုသမ္မတမြန်မာနိုင်ငံတော်ရဲ့ နယ်နိမိတ်တည်ရှိမှုနဲ့ ပတ်သက်ပြီး ရှိရင်းစွဲနယ်နိမိတ်အပြင် နိုင်ငံတကာခုံရုံးက ဆုံးဖြတ်ပေးမှုကြောင့် ရရှိလာမယ့် နယ်နိမိတ်များ အကျုံးဝင်လာစေရန်၊ ဥပဒေပြဋ္ဌာန်းချက်တိကျစေရန်အတွက် မူလပြဋ္ဌာန်းချက်များအား ပြင်ဆင်ဖြည့်စွက် ရာတွင် တည်ဆဲဥပဒေ၊ နည်းဥပဒေများအတိုင်း ခေတ်စနစ်နဲ့ လျော်ညီသွားမယ်။ လက်ရှိအနေနဲ့ ကိုက်ညီ သွားမှာ ဖြစ်ပါတယ်။ နာယကကြီးခင်ဗျာ။ ဒီပုဒ်မ ၅ စကားရပ်ဖြည့်စွက်ပြင်ဆင်ချက်ဟာ ၂၀၁ရ ခုနှစ်မှာ ပြည်ထောင်စု လွှတ်တော်ဥပဒေအမှတ် (၁၄)ဖြင့် ပြဋ္ဌာန်းပြီးဖြစ်တဲ့ မြန်မာနိုင်ငံပိုင်နက်ပင်လယ်နှင့် ပင်လယ်ဇုန်များ ဥပဒေမှာ ပြည်ထောင်စုသမ္မတမြန်မာနိုင်ငံ၏ အခြေခံအမှတ်များ၊ အခြေခံမျဉ်းများ၊ ပိုင်နက်ပင်လယ် ဆက်စပ်ဇုန်၊ သီးသန့်စီးပွားရေးဇုန် ၂၀၁၂ ခုနှစ်က နိုင်ငံတကာ ပင်လယ်ပြင် ဥပဒေဆိုင်ရာတရားရုံး (ITLOS- International Tribunal for Law of the Sea) မှ ဆုံးဖြတ်ပေးခဲ့တဲ့ မြန်မာ-ဘင်္ဂလားဒေ့ရှ် ပင်လယ်ပြင် နယ်နိမိတ်မျဉ်း၊ ၁၉၈၆ ခုနှစ်မှာ လက်မှတ်ရေးထိုးခဲ့တဲ့ မြန်မာ-အိန္ဒိယ ပင်လယ်ပြင် နယ်နိမိတ်မျဉ်းနှင့် ၁၉၈၀ခုနှစ်မှာ လက်မှတ်ရေးထိုးခဲ့တဲ့ မြန်မာ-ထိုင်း ပင်လယ်ပြင် နယ်နိမိတ်မျဉ်းများကို တိတိကျကျဖော်ပြထားပြီး ဖြစ်ပါတယ်။ အဲဒီပြဋ္ဌာန်းထားတဲ့ ပင်လယ်ပြင်နယ်နိမိတ်မျဉ်းများနဲ့ ပင်လယ်ဇုန်များဟာ နှစ်နိုင်ငံသဘောတူညီမှု ဖြင့်လည်းကောင်း၊ နိုင်ငံတကာတရားရုံးရဲ့ ဆုံးဖြတ်ချက်ဖြင့်လည်းကောင်း၊ တရားဝင်သတ်မှတ်ထားပြီး ဖြစ်တဲ့အတွက် ပြည်ထောင်စုသမ္မတမြန်မာနိုင်ငံရဲ့ လက်ရှိပင်လယ်ပြင် နယ်နိမိတ်မျဉ်းများနဲ့ ပင်လယ်ဇုန် များအဖြစ် ခိုင်ခိုင်မာမာတည်ရှိပြီး ဖြစ်ပါတယ်။ သို့သော်လည်း လက်ရှိအိမ်နီးချင်းနိုင်ငံများနှင့် ပင်လယ်ပြင်ဆိုင်ရာကိစ္စရပ်တွေမှာ ဆက်လက် ဆောင်ရွက်ရန်ကိစ္စ ၂ ရပ် ကျန်ရှိနေပါသေးတယ်။ အဲဒီကိစ္စရပ်တွေ ဆောင်ရွက်ပြီးသွားရင်တော့ ကျွန်တော်တို့ နိုင်ငံရဲ့ ကုန်းမြေနှင့် ရေပြင်ပိုင်ဆိုင်မှုများဟာ လက်ရှိထက် ပိုမိုရရှိလာနိုင်မှာဖြစ်ပါတယ်။ နာယကကြီးခင်ဗျာ။ ပထမကိစ္စရပ်ကတော့ မြန်မာ-ထိုင်း ကျွန်း ၃ ကျွန်းပိုင်ဆိုင်မှုနဲ့ ပင်လယ်ပြင် နယ်နိမိတ်ကိစ္စပဲဖြစ်ပါတယ်။ မြန်မာနိုင်ငံတောင်ဘက် ကမ်းရိုးတန်းရှိ ကော့သောင်းမြို့၊ သူဌေးကျွန်းအနီး မြိတ်ကျွန်းစုရေပြင် ဂင်္ဂါကျွန်း၊ ကျောက်ကျွန်း၊ ရေခွဲတောင်ကျွန်း ဒီကျွန်း ၃ ကျွန်းပိုင်ဆိုင်မှုကို မြန်မာနဲ့ ထိုင်း ၂ နိုင်ငံဟာ အငြင်းပွားနေဆဲဖြစ်ပါတယ်။ ၁၉၈၀ ခုနှစ်မှာ လက်မှတ်ရေးထိုးပြီးဖြစ်တဲ့ ပင်လယ်ပြင်နယ်နိမိတ်မျဉ်းအမှတ် (၁)နှင့် ပါချန်မြစ်ဝ အကြား ရေပြင်ဧရိယာမှာတော့ ပင်လယ်ပြင်နယ်နိမိတ် ပိုင်းခြားသတ်မှတ်ထားခြင်း မရှိသေးပါဘူး။ အဲဒီကိစ္စရပ်ကို ဖြေရှင်းနိုင်ဖို့အတွက်ဆိုရင် ဒီကျွန်း ၃ ကျွန်းပိုင်ဆိုင်မှုကို ဦးစွာဖြေရှင်းပြီးမှ နယ်နိ မိတ်မျဉ်းရေးဆွဲခြင်းကို ဆက်လက်ဆောင်ရွက်သွားရမှာ ဖြစ်ပါတယ်။ နယ်နိမိတ်မျဉ်းရေးဆွဲပြီးပါက ရရှိလာမယ့် ရလဒ်ပေါ်မှာမူတည်ပြီးတော့ ကုန်းမြေ(ကျွန်း)နှင့် ရေပြင်ဧရိယာများ ထပ်မံရရှိလာနိုင်မှာ ဖြစ်ပါတယ်။ ဧရိယာလည်း အပြောင်းအလဲဖြစ်သွားမှာဖြစ်ပါတယ်။ ဒုတိယကိစ္စရပ်ကတော့ မြန်မာ-အိန္ဒိယ-ဘင်္ဂလားဒေ့ရှ် ကမ်းလွန်ရေတိမ်ပိုင်နက် တောင်းဆိုမှု ဆိုင်ရာကိစ္စရပ်များ (Continental Shelf claims) များပဲ ဖြစ်ပါတယ်။ နိုင်ငံတကာ ပင်လယ်ပြင်ဆိုင်ရာ 2063 (Unites Nation Convention on the Law of the Sea-UNCLOS) 1. Ggos:qos (76)01329 နိုင်ငံတိုင်းဟာ သီးသန့်စီးပွားရေးဇုန်(EEZ) ရေမိုင် ၂၀၀ ထက်ပိုပြီးတော့ ကမ်းလွန်ရေတိမ်ပိုင်နက်အဖြစ် တောင်းဆိုနိုင်ခွင့်ရှိတဲ့အတွက် မြန်မာ-အိန္ဒိယ-ဘင်္ဂလားဒေ့ရှ်နိုင်ငံ ၃ နိုင်ငံ လုံးက တောင်းဆိုမှုအသီးသီးကို ကမ္ဘာ့ကုလသမဂ္ဂ ကမ်းလွန်ရေတိမ်ပိုင်း ကော်မရှင်ကို အဆိုပြုလွှာများ တင်သွင်းထားပြီးဖြစ်ပါတယ်။ အဲဒီတောင်းဆိုထားတဲ့ ဧရိယာများမှာ နိုင်ငံ ၃ နိုင်ငံအကြား ထပ်နေတဲ့ Over Latin ဖြစ်နေတဲ့ နေရာတွေ ပါဝင်တဲ့အတွက် UN ရဲ့ ကမ်းလွန်ရေတိမ်ပိုင်းကော်မရှင်က အဆိုပါအငြင်းပွားဖွယ်နိုင်ရာ အခြေအနေတွေကို သက်ဆိုင်ရာ နိုင်ငံများအချင်းချင်း ဖြေရှင်းဆောင်ရွက်ပြီးမှသာ စစ်ဆေးအတည် ပြုခြင်းကို ကမ်းလွန်ရေတိမ်ပိုင်းကော်မရှင်က ဆက်လက်ဆောင်ရွက်ပေးသွားနိုင်မယ်လို့ အကြောင်း ပြန်ကြား ထားခဲ့ပါတယ်။ လက်ရှိတော့ စောင့်ဆိုင်းဆဲကာလ ဖြစ်ပါတယ်။ အဲဒီ ၃ နိုင်ငံကိစ္စရပ်တွေ ဖြေရှင်း ဆောင်ရွက်ပြီး ရေမိုင် ၂၀၀ မိုင်ထက်ပိုမိုတဲ့ ကမ်းလွန်ရေတိမ်ပိုင်း ပိုင်နက်ကို အတည်ပြု သတ်မှတ်ပြီးစီးပါက မြန်မာနိုင်ငံအနေနဲ့ ရေပြင်ဧရိယာများ ပိုမိုရရှိလာနိုင်ဦးမှာဖြစ်တဲ့အတွက် အင်မတန် လျော်ကန် သင့်မြတ်တဲ့ ပြင်ဆင်ပြဋ္ဌာန်းချက်ဖြစ်ပြီး တစ်မျိုးသားလုံးနဲ့ဆိုင်သော နိုင်ငံ့အရေးကို ဦးထိပ်ထားတဲ့ ပြင်ဆင်ပြဋ္ဌာန်းချက်လည်း ဖြစ်ပါတယ်။ ဒီဖြည့်စွက်ပြင်ဆင်ပြဋ္ဌာန်းချက်များဟာ နိုင်ငံတော်ရဲ့ အချုပ်အခြာအာဏာနဲ့ တိုက်ရိုက်သက်ဆိုင် နေပါတယ်။ အရေးလည်းကြီးပါတယ်။ တကယ်လို့ အငြင်းပွားမှုတွေ ပြီးဆုံးသွားမယ်။ ITLOS ရဲ့ ဆုံးဖြတ် ချက်တွေအရလည်း ကျွန်းတွေ၊ ရေပြင်ဧရိယာတွေ ကိုယ့်ဘက်မှာပါလာမယ်။ ကျွန်းတွေရလာမယ်။ ဒါပေမဲ့ ဖွဲ့စည်းပုံအခြေခံဥပဒေပုဒ်မ ၅ ကို ပြင်ဆင်မထားသေးဘူးဆိုရင်တော့ ကျွန်တော်တို့ရရှိလာမယ့် ကျွန်းတွေ၊ ရေပြင်ဧရိယာတွေဟာ ပိုင်သာပိုင်ပြီး မဆိုင်သေးတဲ့ဘဝကို ရောက်သွားမှာဖြစ်ပါတယ်။ ဒါကြောင့် ပိုင်လည်းပိုင်ရမယ်၊ ဆိုင်လည်းဆိုင်ရဖို့ဆိုရင် ဒီပြင်ဆင်ပြဋ္ဌာန်းချက် ပုဒ်မ ၅ ကို ဖွဲ့စည်းပုံ အခြေခံ ဥပဒေပြင်ဆင်ရေးပူးပေါင်းကော်မတီ ၄၂ ဦးထဲကို မထည့်ဘဲနဲ့ ဖွဲ့စည်းပုံအခြေခံဥပဒေ အခန်း(၁၂)ပါ ပြဋ္ဌာန်းချက်များအတိုင်း သီးခြားအမြန်ဆုံး ဆက်လက်ဆောင် ရွက်ပေးသင့်ပါကြောင်းနှင့် ဥပဒေကြမ်း လေ့လာစိစစ်ရေးပူးပေါင်းကော်မတီရဲ့ အစီရင်ခံစာအား ကန့်ကွက်ပါကြောင်း ပြောကြားရင်း နိဂုံးချုပ် ပါတယ်။ အားလုံးကိုကျေးဇူးတင်ပါတယ်။</speech>
<speech type="speaker">ဒေါ်ထုမေ ရခိုင်ပြည်နယ်မဲဆန္ဒနယ်အမှတ်(၁၁) ဆွေးနွေးဖို့ဖြစ်ပါတယ်။</speech>
<speech><mp id="942">ဒေါ်ထုမေ(မဲဆန္ဒနယ်အမှတ်-၁၁၊ ရခိုင်ပြည်နယ်)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ အားလုံးမင်္ဂလာပါ။ နာယကကြီးရှင့်။ ကရင်ပြည်နယ်မဲဆန္ဒနယ်အမှတ် (၅)မှ အမျိုးသားလွှတ်တော်ကိုယ်စားလှယ် ဦးစိုင်းသန်းနိုင် အပါအဝင် ပြည်ထောင်စုလွှတ်တော်ကိုယ်စားလှယ် ၁၄၅ ဦးက လက်မှတ်ထိုးပြီး ၂၀၁၉ ခုနှစ်၊ စက်တင်ဘာလ ၂၀ ရက်နေ့မှာ လွှတ်တော်သို့ တင်သွင်းလာတဲ့ ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်တဲ့ဥပဒေကြမ်းနဲ့စပ်လျဉ်းပြီး ဆွေးနွေးသွားမှာဖြစ်ပါတယ်။ ၂၀၁၉ ခုနှစ်၊ ဖေဖော်ဝါရီလ ၁၉ ရက်နေ့ကစပြီး ၂၀၁၉ ခုနှစ်၊ စက်တင်ဘာ ၂၀ ရက်နေ့အထိ ၈ လ တာကာလအတွင်း ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်တဲ့ ဥပဒေကြမ်း စုစုပေါင်း ၅ ခုကို တပ်မတော်သားလွှတ်တော်ကိုယ်စားလှယ်များနှင့် ပြည်ထောင်စုကြံ့ခိုင်ရေးနှင့်ဖွံ့ဖြိုးရေးပါတီဝင် ကိုယ်စားလှယ် များက တင်သွင်းခဲ့ကြပါတယ်။ အတိုချုပ်ပြောရမယ်ဆိုလို့ရှိရင် ဖွဲ့စည်းပုံအခြေခံဥပဒေပါ ပုဒ်မအချို့ကို ပြင်ဆင်ဖို့ တင်သွင်းလာတဲ့ ဥပဒေကြမ်းများနဲ့ ဖွဲ့စည်းပုံအခြေခံဥပဒေ (၂၀၀၈) တစ်ခုလုံးကို သုံးသပ်ပြီး ရှေ့နောက်ညီညွတ်အောင် ပြင်ဆင်မယ်ဆိုတဲ့ ဆောင်ရွက်ချက် ၂ ခုအကြား သဘောထားကွဲလွဲမှုအပေါ်မှာ ဆွေးနွေးပြီး မဲခွဲဆုံးဖြတ်လာတာ အခုတစ်ကြိမ်နဲ့ပါဆိုလို့ရှိရင် (၅) ကြိမ် ရှိမှာဖြစ်ပါတယ်။ လွှတ်တော်တွင်း ကိုယ်စားလှယ်နေရာအများစုရထားတဲ့ အာဏာရပါတီ၊ အတိုက်ခံပါတီများနဲ့ တပ်မတော်သားကိုယ်စားလှယ်တို့အကြား ဘယ်လိုပြင်ဆင်မယ်ဆိုတဲ့ နည်းလမ်းများမှာ ြင့်စွာ အငြင်းပွားနေကြပေမယ့် ဘယ်သူကမှ လက်ရှိအခြေခံဥပဒေကို ပြင်ဆင်ရန်မသင့်သေးပါကြောင်း ဆွေးနွေး မှုမျိုး မရှိခြင်းဟာ လက်ရှိအခြေခံဥပဒေပြင်ဆင်ရေးကြိုးပမ်းမှုမှာ သဘောထားတိုက်ဆိုင်မှု တစ်ခုအဖြစ် ယူဆရမှာဖြစ်ပါတယ်။ အလားတူပဲ ယခွုေးနွေးချက်များအရ တပ်မတော်သားကိုယ်စားလှယ် များ၊ အာဏာရပါတီမှ လွှတ်တော်ကိုယ်စားလှယ်များ၊ အဓိကအတိုက်အခံပါတီတို့ကြားထဲမှာ ၂ ဘက် သဘောထား တိုက်ဆိုင်မှုတစ်ခုကို ယူဆတာကတော့ တိုင်းရင်းသားများလိုလားတောင့်တကြတဲ့ အနှစ် သာရ ပြည့်ဝတဲ့ ဖက်ဒရယ်ဒီမိုကရေစီ ပြည်ထောင်စုတည်ဆောက်နိုင်ရေးအတွက် မိမိတို့အသီးသီးဟာ စစ်မှန်တဲ့စေတနာနဲ့ လက်တွေ့အကောင်အထည်ဖော်ရန် ဆောင်ရွက်နေပါကြောင်းနဲ့ တစ်ညီတစ်ညွတ် တည်း ထုတ်ဖော်ပြသနေတာပဲ ဖြစ်ပါတယ်။ လက်ရှိလွှတ်တော်အတွင်းမှာ အခြေခံဥပဒေကို ပြင်ဆင်တဲ့ အဓိကအင်အားစု ၂ ခုဆွေးနွေးကြရာမှာ၊ အများဆွေးနွေးကြရာမှာ သဘောထားတိုက်ဆိုင်မှုတွေလည်း ရှိနေပါတယ်။ ပြီးတော့ အခြေခံဥပဒေပြင်ဆင်ရေးမှာ တိုင်းရင်းသားများရဲ့ လိုအပ်ချက်များကို အလေးထားတယ်။ တိုင်းရင်းသားများရဲ့ အကျိုးစီးပွားအတွက် ပြင်ဆင်ရမယ်ဆိုတဲ့ ပြောဆိုမှုတွေ အပ်ကြောင်းထပ်မျှ ကြားသိ နေရပါတယ်။ တိုင်းရင်းသားညီအစ်ကိုမောင်နှမများရဲ့ လိုလားနေတဲ့ ဖက်ဒရယ်စနစ်ကို ရည်ညွှန်း ပြောဆိုတဲ့အခါတိုင်းမှာ တိုင်းရင်းသားများရဲ့ ရင်ထဲနှလုံးသားထဲကစကားတွေကို အမှန်တကယ်နားထောင် ပေးဖို့ လိုပါမယ်။ တိုင်းရင်းသားများရဲ့ အကျိုးစီးပွားကို လိုလားတဲ့ ပြောတဲ့အခါတိုင်းမှာ လက်တွေ့ကျတဲ့ သက်သေပြမှုတွေ လိုအပ်နေပါတယ်။ ကျွန်မတို့ တိုင်းရင်းသားတွေ လိုအပ်တဲ့ ဖက်ဒရယ်စနစ်က ပြည်နယ်နဲ့ ပြည်ထောင်စုများအကြား အာဏာကို သတ်သတ်မှတ်မှတ်ခွဲဝေတဲ့စနစ်ပဲဖြစ်ပါတယ်။ လက်ရှိမှာ တိုင်းရင်းသား တွေ တောင်းဆိုထားတဲ့ ဖက်ဒရယ်ဒီမိုကရေစီပြည်ထောင်စုကို ဖော်ဆောင်ရေး အဓိကကျတဲ့ ပုဒ်မများကို ပြင်ဆင်နိုင်မလားလို့ ယနေ့ှာ မသေမချာဖြစ်နေပါတယ်။ ဒီအခြေခံဥပဒေပြင်ဆင်ရေးလုပ်ငန်းစဉ်ဟာ တိုင်းရင်းသားတွေကို ဖြေသိမ့်ရုံသက်သက်ပြင်ဆင်ဖို့၊ မိမိတို့ရရှိထားတဲ့ အခွင့်ထူးတွေကို ဆုံးရှုံးမသွားဖို့ ပြင်ဆင်ဖို့ ဆိုလို့ရှိရင် ကျွန်မတို့ တိုင်းပြည် နဲ့ နိုင်ငံသူ၊ နိုင်ငံသားများရဲ့ အနာဂတ်၊ ကျွန်မတို့ရဲ့ မျိုးဆက်အနာဂတ်များဟာ အလွန်ပဲ ကြေကွဲစရာအဖြစ် ရင်ဆိုင် နေရဦးမယ်ဆိုတာ လတ်တလောနိုင်ငံအတွင်း/အပြင် ဖြစ်ပွားနေတဲ့ ဖြစ်ရပ်များ၊ စိန်ခေါ်ချက်များက သက်သေညွှန်းနေပါတယ်။ တိုင်းရင်းသားအကျိုးစီးပွားအတွက် အခြေခံဥပဒေပြင်ဆင်ရန် ကြွေးကြော် နေကြပေမယ့်လည်း လက်တွေ့မှာ လွှတ်တော်အတွင်းမှာ ပြင်ဆင်ရန် အင်အားအရှိဆုံးပုဂ္ဂိုလ်များ၊ အစု အဖွဲ့များအတူ လက်တွဲပြီး ညီညီညွတ်ညွတ်နဲ့ အကောင်အထည်မဖော်ပေးနိုင်ဘူးဆိုလို့ရှိရင် တိုင်းရင်းသား များရဲ့ လွှတ်တော်အပေါ်မှာ ယုံကြည်ကိုးစားမှု လျော့နည်းသွားမှာ ဖြစ်တယ်ဆိုတဲ့အရာကို ကျွန်မတို့ လွှတ်တော်ကိုယ်စားလှယ် အားလုံးက သတိပြုရမှာဖြစ်ပါတယ်။ ကျွန်မတို့ ဒီကနေ့ လွှတ်တော်အတွင်းမှာ ဖက်ဒရယ်စနစ်ဖော်ဆောင်ဖို့ လိုအပ်တဲ့ပြင်ဆင်မှုများ ပြုလုပ်ဖို့အတွက် ဆွေးနွေးမှုများ ဆောင်ရွက်ကြတဲ့ပါတယ်။ ဒါပေမယ့် အခြေခံဥပဒေပြင်ဆင်ရေး လမ်းကြောင်း ၂ သွယ်ကို စွာယူပြီး ဆွေးနွေးငြင်းခုံနေကြခြင်းဟာ တိုင်းရင်းသားများအတွက် အလွန်ထိခိုက်နစ်နာနေပါတယ်။ ကျွန်မတို့ ဆွေးနွေးငြင်းခုံရင်း သုံးစွဲလိုက်တဲာ့ ပဋိပက္ခများ ဖြစ်တဲ့နေရာတွေမှာ တိုင်းရင်းသားတွေအတွက် သေရေးရှင်ရေးတမျှ အရေးကြီးတဲ့ အခြေအနေ ဖြစ်ပါတယ်။ ဖက်ဒရယ်ပြည်ထောင်စုဆိုတဲ့အနာဂတ်အတွက် လွှတ်တော်က ဆွေးနွေးချိန်မှာ တိုင်းရင်းသားပြည်သူများ အပါအဝင် ဘက်အားလုံးက အသက်တွေ၊ ဘဝတွေ စွန့်လွှတ်နေကြရပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးရှင်။ ဒါကြောင့် ကျွန်မတို့ ပြင်ဆင်မယ့် အခြေခံဥပဒေပြင်ဆင်မှုဟာ ပဋိပက္ခကို အဆုံးသတ်နိုင်မယ့်၊ တိုင်းရင်းသားများရဲ့ ငိုကြွေးပူဆွေးမှုကို အဆုံးသတ်နိုင်မယ့် ပြင်ဆင်မှုမျိုး လုံးဝဖြစ်ရပါမယ်။ ဒါတွေကို အဆုံးသတ်ဖို့အတွက် တရားမျှတပြီး တန်းတူရည်တူရှိတဲ့ ကိုယ်ပိုင်ပြဋ္ဌာန်းပိုင်ခွင့်ရှိတဲ့ ဖက်ဒရယ်စနစ်ကို ထူထောင်ဖို့ဆိုလို့ရှိရင် ကျွန်မတို့ဟာ တိုင်းရင်းသားညီအစ်ကိုမောင်နှမများအားလုံးက ပေးလိုက်တဲ့ မဲများနဲ့ လွှတ်တော်ထဲကို ကိုယ်စားပြုရောက် ရှိနေကြတာဖြစ်ပါတယ်။ ဖက်ဒရယ်ပြည်ထောင်စုထူထောင်ဖို့အတွက် တာဝန်များကို အပြည့်အဝအကောင် အထည်ဖော်နိုင်ဖို့နဲ့ အမြန်ဆုံးအကောင်အထည်ဖော်နိုင်ဖို့က ကျွန်မတို့နိုင်ငံအတွက် အသက်ကယ်ဆေး သဖွယ် အလွန်ပင်အရေးကြီးကြောင်း ကျွန်မတို့အားလုံး သတိပြုရမှာဖြစ်ပါတယ်။ ဖက်ဒရယ်ပြည်ထောင်စု ထူထောင်ရေးဟာ နှစ်ပေါင်း ၇၀ ကျော်ကြာ ပဋိပက္ခစွဲကပ်နေတဲ့ မြန်မာနိုင်ငံအတွက် ဖြေဆေးဖြစ်ပြီး ဒီဖြေဆေးကို ဖော်တဲ့အခါမှာလည်း သဘောထားကြီးမြတ်မှု၊ လူကောင်းလူကြီးဆန်မှု၊ ကိုယ်ချင်းစာနာမှု ပြည့်ဝမှု၊ ကိုယ်နဲ့မပိုင် မဆိုင်တဲ့အရာတွေကို စွန့်လွှတ်ရဲတဲ့သတ္တိရှိမှု၊ တရားမျှတမှု၊ အမှန်တရားကို မြတ်နိုး မှုတို့ ပါဝင်မှသာလျှင် အစွမ်းထက်တဲ့ ရောဂါပျောက်တဲ့ ဆေးတစ်လက် ဖြစ်မှာပါ။ ဒါကြောင့် ပြင်ဆင်မယ့် နည်းလမ်းအပေါ် ဆွေးနွေးငြင်းခုံမှုများကို တိုင်းရင်းသားများအပေါ် ငဲ့ညှာသောအားဖြင့် အဆုံးသတ်ပြီး ဖက်ဒရယ်ပြည်ထောင်စုအတွက် စစ်မှန်သော စေတနာဖြင့် အခြေခံဥပဒေကို ညှိနှိုင်းပူးပေါင်းပြီး ထိရောက် စွာဖြင့် ပြင်ဆင်လိုပါကြောင်း တိုက်တွန်းရင်း၊ ဆွေးနွေးရင်း နိဂုံးချုပ်အပ်ပါတယ်။ အားလုံးကို ကျေးဇူးတင် ပါတယ်။</speech>
<speech type="speaker">ဗိုလ်မှူးရဲထွန်း တပ်မတော်သားပြည်သူ့လွှတ်တော်ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဗိုလ်မှူးရဲထွန်း(တပ်မတော်သားပြည်သူ့လွှတ်တော်ကိုယ်စားလှယ်)</mp>မင်္ဂလာပါ။ ကျွန်တော် ကတော့ တပ်မတော်သားကိုယ်စားလှယ် ဗိုလ်မှူးရဲထွန်းဖြစ်ပါတယ်။ ဖွဲ့စည်းပုံအခြေခံဥပဒေကို ဒုတိယ အကြိမ်ပြင်ဆင်တဲ့ ဥပဒေကြမ်းနှင့် စပ်လျဉ်း၍ လေ့လာစိစစ်ရေးပူးပေါင်းကော်မတီရဲ့ အစီရင်ခံစာ(၇၅/၂၀၁၉) အပေါ်မှာ ဆွေးနွေး သွားမှာဖြစ်ပါတယ်။ Power Point ဖြင့် တင်ပြရန်ခွင့်ပြုပါ။ နာယကခင်ဗျား။ နိုင်ငံတိုင်းမှာ ဖွဲ့စည်းပုံအခြေခံဥပဒေ အသီးသီးရှိကြပေမယ့် မိမိတို့နိုင်ငံရဲ့ ဖွဲ့စည်းပုံ အခြေခံဥပဒေကို တစ်ပါးကျွန်ဘဝရောက်အောင် မရေးဆွဲကြပါဘူး။ တိုင်းပြည်အေးချမ်းတည်ငြိမ်ပြီး တိုင်းသူ ပြည်သားတွေ စားဝတ်နေရေးအဆင်ပြေစေမယ့် ဖွဲ့စည်းပုံမျိုးကို ရေးဆွဲကြပါတယ်။ အလားတူ မိမိတို့နိုင်ငံရဲ့ သမိုင်းကြောင်း၊ ပထဝီအနေအထား၊ ယဉ်ကျေးမှုတွေနဲ့ ကိုက်ညီအောင် ရေးဆွဲကြသလို လူတစ်ဦး၊ အဖွဲ့အစည်း တစ်ခု ကောင်းစားရေးကိုလည်း ရေးဆွဲကြတာမဟုတ်ပါဘူး။ တိုင်းပြည်ဖွံ့ဖြိုးတိုးတက်ဖို့ဆိုတာ အုပ်ချုပ်တဲ့ လူတွေပေါ်မှာ မူတည်ပါတယ်။ အုပ်ချုပ်တဲ့သူ စီမံ ခန့်ခွဲမှုကောင်းရင် တိုင်းပြည်စီးပွားရေးတိုးတက်မယ်။ တရားဥပဒေစိုးမိုးမယ်။ ပြည်သူတွေ စားဝတ်နေရေး ပြေလည်မယ်။ အုပ်ချုပ်တဲ့သူညံ့ရင် စားဝတ်နေရေး အဆင်မပြေ၊ တရားဥပဒေစိုးမိုးမှုမရှိ၊ တခြားနိုင်ငံက စော်ကားရုံမျှမက ပြည်တွင်းဆူပူမှုတွေပါဖြစ်လာတတ်ပါတယ်။ တက်လာတဲ့ အစိုးရတွေနဲ့ အုပ်ချုပ်သူတွေရဲ့ စီမံခန့်ခွဲမှုပေါ်မှာသာ မူတည်ပါတယ်။ ကပ်တဲ့သူ့ညီရေးတိုးတက်တဲ့ လူတွေ ဦးစိုင်းသန်းနိုင် အပါအဝင် ပြည်ထောင်စုလွှတ်တော်ကိုယ်စားလှယ် ၁၄၅ ဦးက လက်မှတ်ရေးထိုး တင်ပြထားတဲ့ ဥပဒေကြမ်းမှာ ဖွဲ့စည်းပုံအခြေခံဥပဒေ အခန်း(၁) ပုဒ်မ ၅၊ အခန်း(၃) ပုဒ်မ ၅၉(ဂ)နဲ့ အခန်း(၅) ပုဒ်မ ၂၀၁ တို့ကို ပြင်ဆင်ရန်ဖြစ်ပြီး နိုင်ငံတော်ဖွံ့ဖြိုးတိုးတက်ရေးအတွက် အကောင်အထည် ဖော်ဆောင်ရွက်ရာမှာ ခိုင်မာတဲ့ အုပ်ချုပ်ရေးစနစ် ဖြစ်ထွန်းပေါ်ပေါက်လာစေရန် ရည်ရွယ်တင်သွင်းထား ကြောင်း တွေ့ရှိရပါတယ်။ နာယကခင်ဗျား။ ဖွဲ့စည်းပုံအခြေခံဥပဒေကို ပြင်ဆင်ရာမှာ ဘာကိုပြင်ချင်တာလဲလို့ မေးစရာ ရှိပါတယ်။ သတ္တိရှိရှိပြင်မယ်ဆိုရင် ၃,၇၆၅ ချက်ထဲက ထုတ်နုတ်ပြီး ပြင်ဆင်လိုတဲ့အချက်တွေကို တည်ဆဲ ဥပဒေနဲ့အညီ လွှတ်တော်ကိုတင်လိုက်ပါ။ ဖွဲ့စည်းပုံအခြေခံဥပဒေက သူ့ဘာသာသူနေတာပါ။ မြန်မာနိုင်ငံမှာ ကျေးလက်နေ လူတန်းစားအများစုရှိပြီးတော့ နိုင်ငံ့လူဦးရေရဲ့ ၇၀ ရာခိုင်နှုန်းကျော်က ဖွဲ့စည်းပုံအခြေခံ ဥပဒေကို တိတိကျကျသိကျတာ မဟုတ်ပါဘူး။ မြို့နေလူအနည်းငယ်နဲ့ နိုင်ငံရေးသမားအင်အားစုရဲ့ လှုပ်ရှားမှုတွေကြောင့်သာ ဖွဲ့စည်းပုံအခြေခံဥပဒေကို ထောက်ခံလိုက်၊ ကန့်ကွက်လိုက် လုပ်နေကြတာပါ။ တကယ်လုပ်ရမယ့်အလုပ်က တိုင်းပြည်စီးပွားရေးကောင်းအောင်၊ ပြည်သူတွေစားဝတ်နေရေး၊ တရား ဥပဒေစိုးမိုးရေး တိုးတက်အောင် ဘယ်လိုလုပ်ပေးရမလဲဆိုတာကိုပဲ စဉ်းစားရမှာပါ။ ပြည်သူတွေ လမ်းပေါ် တက်အောင် လုပ်နေရင်တော့ တိုင်းပြည်ပျက်ဖို့ပဲ ရှိပါတယ်။ ဖွဲ့စည်းပုံအခြေခံဥပဒေ အခန်း(၁၂)မှာ ပြင်ဆင်ရေးနဲ့ပတ်သက်ပြီး ပုဒ်မ ၄ ခုနဲ့ ပြဋ္ဌာန်းထားပြီးဖြစ်ပါတယ်။ ပုဒ်မ ၄၃၃ မှာ ပြဋ္ဌာန်းချက်တစ်ရပ်ကို ပြင်ဆင်လိုရင် ပြင်ဆင်ရန် တင်တဲ့အဆိုကို ဥပဒေမူကြမ်းအဖြစ် တင်သွင်းရမယ်။ ဥပဒေမူကြမ်းမှာ အခြားအဆိုတွေ မပါရှိစေရဘူးလို့ ဖော်ပြထားပြီးဖြစ်ပါတယ်။ ပုဒ်မ ၄၃၄ မှာတော့ ဒီလိုပြင်ဆင်မယ့် ဥပဒေမူကြမ်းကို ပြည်ထောင်စုလွှတ်တော်မှာ တင်သွင်း ရမယ်။ ပုဒ်မ ၄၃၅ အရ ဒီဥပဒေမူကြမ်းကို ပြည်ထောင်စုလွှတ်တော်မှာရှိတဲ့ ကိုယ်စားလှယ် ၂၀ ရာခိုင်နှုန်းက တင်ပြရင် အဆိုပါမူကြမ်းကို လက်ခံ ဆွေးနွေးရမယ်လို့ ပြဋ္ဌာန်းထားပါတယ်။ ဒါကြောင့် ဦးစိုင်းသန်းနိုင်အပါအဝင် ကိုယ်စားလှယ်များက လက်မှတ်ရေးထိုး တင်သွင်းလာတဲ့ ဥပဒေကြမ်းကို လွှတ်တော်က ဆက်လက်ဆွေးနွေးရမှာပဲ ဖြစ်ပါတယ်။ ဒါပေမဲ့ ယခုတင်သွင်းတဲ့ဥပဒေမူကြမ်းကို ယခင်က တင်သွင်းထားတဲ့ဥပဒေမူကြမ်း ၄ ခုအတိုင်းပဲ ပြည်ထောင်စုလွှတ်တော်က ဖွဲ့စည်းထားတဲ့ ၄၅ ဦးကော်မတီရဲ့ ဥပဒေမူကြမ်းတွေ ထွက်ရှိလာတဲ့အခါကျမှ ဥပဒေမူကြမ်းများအဖြစ် လွှတ်တော်ကို တင်သွင်းရမယ်ဆိုတဲ့ အတွက် ကန့်ကွက်ရခြင်းပဲဖြစ်ပါတယ်။ ဖွဲ့စည်းပုံအခြေခံဥပဒေက ဘယ်ပြင် ပြင်လို့ရပါတယ်။ ဖွဲ့စည်းပုံအခြေခံဥပဒေ သူ့ဘာသာ သူနေတာကို ဘာအကြောင်းပြချက်မှ ပြနေဖို့မလိုပါဘူး။ အရင်လူတွေလည်း ဒီဖွဲ့စည်းပုံအခြေခံဥပဒေနဲ့ အုပ်ချုပ်သွားတာဖြစ်သလို အဲဒီထဲကမှ နမူနာယူသင့်တာယူ၊ မယူသင့်တာမယူရန်ဘဲ လိုအပ်ပါတယ်။ ပြည်သူတွေ ဝေဝါးအောင်၊ အထင်အမြင်မှားအောင်မလုပ်ကြဘဲ ပြည်သူတွေစားဝတ်နေရေး ပြေလည်အောင်၊ ငြိမ်းချမ်းရေးရရှိအောင်၊ တိုင်းပြည်တိုးတက်အောင် ဘာလုပ်မလဲစဉ်းစားပြီး အဓိကနဲ့သာမညကို ခွဲခြား နားလည်ပေးဖို့ ်ပါပြီ။ ဖွဲ့စည်းပုံအခြေခံပြင်ဆင်ရေးက အရေးကြီးသလား၊ တိုင်းပြည် တည်ငြိမ်ရေး၊ စားဝတ်နေရေး၊ တရားဥပဒေစိုးမိုးရေးနဲ့ ပြည်သူတွေရဲ့ လူမှုဘဝဖွံ့ဖြိုးတိုးတက်ရေးက အရေးကြီးတာလားဆိုတာ စဉ်းစားရမယ့်ဒါတွေကိုပဲ ပ်နေရင် ရှေ့မတိုးဘဲ နောက်ထပ် အနှစ် ၂၀ လောက် နောက်ကျမယ်ဆိုတာကို စဉ်းစားဖို့လိုပါတယ်။ နာယကကြီးခင်ဗျား။ ယခုလို ဥပဒေမူကြမ်းကို ပုဒ်မ ၄၃၅ အရ ဆက်လက်ဆောင်ရွက်ခြင်း မရှိတဲ့ အတွက် အမျိုးသားလွှတ်တော်ကိုယ်စားလှယ် ၂၅ ဦးက လက်မှတ်ရေးထိုးပြီး ဖွဲ့စည်းပုံအခြေခံဥပဒေဆိုင်ရာ ခုံရုံးကို အဓိပ္ပာယ်ဖွင့်ဆိုရန် တင်ပြခဲ့ရာ ခုံရုံးရဲ့ ၂၅-၇-၂၀၁၉ ရက်စွဲပါ ၂၀၁၉ ခုနှစ်၊ တင်သွင်းလွှာအမှတ် (၁) စီရင်ချက်စာမျက်နှာ(၉)မှာ ပုဒ်မ ၄၃၅ သည် လုပ်ထုံးလုပ်နည်းဆိုင်ရာ ပြဋ္ဌာန်းချက် တစ်ရပ်ဖြစ်ကြောင်း၊ ယင်းပုဒ်မရဲ့ အရေးအသားမှာလည်း အဓိပ္ပာယ်ဖွင့်စရာမလိုအောင် ရှင်းလင်းနေတဲ့ အရေးအသား ဖြစ်ကြောင်း၊ စာမျက်နှာ ၁၀ မှာ ပုဒ်မ ၄၃၅ ပါ ပြဋ္ဌာန်းချက်သည် ရှင်းလင်းစွာရေးသားထားပြီး အဓိပ္ပာယ် မှာလည်း ဒွိဟထွက်စေမည်မဟုတ်ကြောင်း၊ ယင်းပုဒ်မမှာ ပေါ်လွင်နေသည့် အဓိပ္ပာယ်အတိုင်း ဖတ်ရှု နားလည်ရန်ဖြစ်ကြောင်း သုံးသပ်ချက်ကို တွေ့ရှိရပါတယ်။ ဒါကြောင့် ဥပဒေမူကြမ်းအား လူတိုင်းဖတ်ရှု နားလည်နေတဲ့ ပုဒ်မ ၄၃၅ နဲ့အညီသာ ဆက်လက် လုပ်ဆောင်ရမှာ ဖြစ်ပါတယ်။ တကယ်လို့ ပြည်ထောင်စုလွှတ်တော်က ဖွဲ့စည်းထားတဲ့ ၄၅ ဦးကော်မတီက တင်သွင်းလာမယ့် ဥပဒေမူကြမ်းကို စောင့်ဆိုင်းနေရမယ်ဆိုရင် မလိုအပ်ဘဲ ကြန့်ကြာနေမှာ ဖြစ်ပါတယ်။ ငါအစိုးရတက်ရင် ဘာလုပ်ပေးနိုင်တယ်ဆိုပြီး ဂုဏ်ယူမှုကို လုပ်ပြကြပါလို့ပြောကြားလို ပါတယ်။ ငါလုပ်မှပြီးမယ်၊ ငါခေါင်းဆောင်မှရမယ်၊ ငါလုပ်မှ တိုင်းပြည်အေးချမ်းမယ်ဆိုတာတွေ လျှော့သင့် ပါပြီ။ ဖြစ်နိုင် မဖြစ်နိုင် လက်ရှိဘဝမှာ ချိန်ထိုးသင့်ပါပြီ။ လူမှန်နေရာမှန် ရွေးချယ်ပြီး တိုင်းပြည်တိုး တက်အောင် ပြင်သင့်ပါပြီ။ ဒါ့ကြောင့်မို့ နိုင်ငံတော်အတွက် အမှန်တကယ်လက်တွေ့ ကျပြီး လက်တလော အကျိုးဖြစ်ထွန်းစေမယ့် လုပ်ငန်းတွေကို ဦးစားပေးကာ အလျင်အမြန်ဆောင်ရွက်ပြီး တိုင်းပြည်ကို လက်တွေ့ ကျကျ ဖွံ့ဖြိုးတိုးတက်အောင် ဆောင်ရွက်ရမှာဖြစ်တဲ့အတွက် အစီရင်ခံစာကို ကန့်ကွက်ပါကြောင်း ဆွေးနွေးရင်း နိဂုံးချုပ်လိုက်ရပါတယ်။</speech>
<speech type="speaker">ဒေါ်အိအိပြီး ဧရာဝတီတိုင်းဒေသကြီး မဲဆန္ဒနယ်အမှတ်(၈) ဆွေးနွေးဖို့ဖြစ်ပါတယ်။</speech>
<speech><mp id="842">ဒေါ်အိအိဖြိုး(မဲဆန္ဒနယ်အမှတ်-၈၊ ဧရာဝတီတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်အားလုံး မင်္ဂလာ ကျွန်မကတော့ ဧရာဝတီတိုင်းဒေသကြီး မဲဆန္ဒနယ်အမှတ်(၈)မှ အမျိုးသားလွှတ်တော်ကိုယ်စားလှယ် ဒေါ်အိအိပြီးဖြစ်ပါတယ်ရှင်။ ကျွန်မအနေဖြင့် ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်သည့် ဥပဒေမူကြမ်း လေ့လာစိစစ်ရေးပူးပေါင်းကော်မတီ၏ အစီရင်ခံစာအား ထောက်ခံဆွေးနွေးသွားမှာ ဖြစ်ပါ တယ်ရှင်။ နာယကကြီးရှင်။ ကျွန်မတို့ ရွေးကောက်ခံလွှတ်တော်ကိုယ်စားလှယ်များဟာ ရွေးကောက်ပွဲဝင်စဉ် ှာပင် ရွေးကောက်ပွဲကြေညာစာတမ်းပါ အပိုဒ်(၂) အဖြစ် တိုင်းရင်းသားပြည်သူတစ်ရပ်လုံးကို အေးချမ်းလုံခြုံစွာလက်တွဲနေထိုင်ရေးကို အာမခံချက်ပေးနိုင်မည့် ဖွဲ့စည်းပုံအခြေခံဥပဒေတစ်ရပ် ပေါ်ထွန်း ရေးဟု အတိအလင်းကြေညာပြီး ပြည်သူ့ထံမှဆန္ဒမဲကို တောင်းခံခဲ့ကြတာဖြစ်ပါတယ်။ ထို့အတွက်ကြောင့် လည်း ပြည်သူအများစုမှာ ဖွဲ့စည်းပုံပြင်ဆင်လိုတဲ့စိတ် ပြင်းပြစွာ ထောက်ခံမှုတွေကြောင့် အမျိုးသားဒီမို ကရေစီအဖွဲ့ချုပ်ဟာ တစ်နိုင်ငံလုံးမှာ ၈၆ ရာခိုင်နှုန်းကျော်ဖြင့် အနိုင်ရခဲ့ပြီး လွှတ်တော်အတွင်းမှာ ပြည်သူ့ကိုယ်စားပြု တာဝန်တွေကို ထမ်းဆောင်နေကြရတာပဲ ဖြစ်ပါတယ်။ ဒီပြည်ထောင်စုလွှတ်တော် အတွင်းမှာ ရောက်ရှိနေတဲ့ နိုင်ငံရေးပါတီအသီးသီးဟာလည်း ဖွဲ့စည်းပုံပြင်နိုင်ဖို့အတွက် ပြည်သူကို ကတိကဝတ်ပြုခဲ့ကြမှာလည်း ဖြစ်ပါတယ်။ ယခု ကျွန်မတို့ဆွေးနွေးနေရတဲ့ (၂၀၀၈) ဖွဲ့စည်းပုံအခြေခံ ဥပဒေမှာ ဒီမိုကရေစီစံနှုန်းနဲ့ ဆန့်ကျင်နေတဲ့ ပြဋ္ဌာန်းချက်များ၊ နိုင်ငံသားများအတွက် တန်းတူညီမျှ မရှိသော ပြဋ္ဌာန်းချက်များ၊ တိုင်းရင်းသားများ၏ အခွင့်အရေးကို အာမခံပေးနိုင်သည့် စစ်မှန်သော ဖက်ဒရယ်ပြည်ထောင်စုစနစ် တည်ထောင်ရေးအတွက် အဟန့်အတားဖြစ်နေသော ပြဋ္ဌာန်းချက်များ ပါဝင်နေကြောင်းကို ယခုပြည်ထောင်စုလွှတ်တော်ကြီးမှာပင် အမျိုးမျိုးသော ပြင်ဆင်ချက်များဖြင့် (၅)ကြိမ် တိတိ တင်သွင်းလာသော ပုဒ်မများက သက်သေထူ ပြောကြားပြီးဖြစ်တယ်လို့ ကျွန်မယုံကြည်ပါတယ်။ ဒါကြောင့် ပြင်ဆင်စရာများလွန်းလှသော (၂၀၀၈) ဖွဲ့စည်းပုံအခြေခံဥပဒေကို အချက်တစ်ချက်၊ တစ်ပိုဒ် ပြင်လိုက်ရုံနဲ့ ပြည့်စုံလုံလောက်မှု မရှိတာကြောင့် ယခုပြင်ဆင်လိုသော ပုဒ်မများအပါအဝင် အခြေခံဥပဒေတစ်ရပ်လုံးကို ခြုံငုံစိစစ်တင်ပြလာမည့် ပြင်ဆင်ချက်ဥပဒေကြမ်းသည်သာ ပိုမိုသင့်တော် ပါတယ်ရှင်။ ဒါကြောင့်လည်း ပြည်ထောင်စုလွှတ်တော်ကြီးမှ နိုင်ငံရေးကို နိုင်ငံရေးနည်းဖြင့် ညှိနှိုင်း အဖြေရှာနိုင်သော ယဉ်ကျေးသောလူ့အဖွဲ့အစည်းအဖြစ် နိုင်ငံတကာတွင် မြန်မာနိုင်ငံ၏ဂုဏ်အား ပြန်လည် ဖော်ဆောင်နိုင်ရန် လွှတ်တော်အတွင်းရောက်ရှိနေသော နိုင်ငံရေးပါတီအားလုံးရဲ့ အချိုးကျစနစ်ဖြင့် ပါဝင် ဖွဲ့စည်းထားသော ပြင်ဆင်ရေးပူးပေါင်းကော်မတီအား ဖွဲ့စည်းထားပေးပြီးလည်းဖြစ်ပါတယ်။ ဒီပြင်ဆင်ရေးပူးပေါင်းကော်မတီဟာ စတင်ဖွဲ့စည်းစဉ်ကပင် ဆောလျင်စွာ ပြင်ဆင်နိုင်ရေးဆိုတဲ့ မူကို အတိအလင်း ကြေညာပြောဆိုပြီးဖြစ်သလို နာယကကြီးမှလည်း ယခုနှစ်အတွင်း ပြင်ဆင်ရေး လုပ်ငန်းစဉ်ကို အပြီးသတ်ဆောင်ရွက်မည်ဟု ကြေညာလိုက်တာကြောင့် ပြည်သူအများ ဝမ်းသာနေကြ ပါတယ်ရှင်။ ဒါကြောင့်လည်း နိုင်ငံရေးအသိ၊ နိုင်ငံရေးသတိရှိကြသော ပြည်သူအားလုံးကို ကျွန်မအနေဖြင့် ဒီနေရာကနေ ကျေးဇူးတင်ကြောင်း ပြောကြားလိုပါတယ်ရှင်။ ယခုဆိုလျှင် ဖွဲ့စည်းပုံရဲ့ ပုဒ်မပေါင်း ၄၅ရ ချက်မှာ လွှတ်တော်အတွင်းမှာ နိုင်ငံရေးပါတီအသီးသီးရဲ့ အကြံပြုချက်ပေါင်း ၃,၇၆၅ ချက်ရှိကြောင်းကို ပြည်ထောင်စုလွှတ်တော်သို့ အစီရင်ခံစာတင်ပြပြီး ပူးပေါင်းကော်မတီမှ အခန်း(၅)အထိ ပြီးစီးကြောင်းလည်း သတင်းထုတ်ပြန်ထားပါတယ်ရှင်။ နာယကကြီးရှင်။ ထိုအကြံပြုချက်များအား စုပေါင်းဆွေးနွေး ညှိနှိုင်းအဖြေရှာခြင်းဖြင့် ဒီမိုကရေစီ၏ ကျင့်ဝတ်၊ ယဉ်ကျေးမှုကို ရှင်သန်နိုင်ရန် ကြိုးစားရမှာလည်း ဖြစ်ပါတယ်။ ဖွဲ့စည်းပုံပြင်ဆင်ရေးဟာ ပြည်သူ အများခံစားနေရသော လက်နက်ကိုင် ပဋိပက္ခချုပ်ငြိမ်းရေးကို သက်ရောက်စေမှာလည်း ဖြစ်ပါတယ်။ ပြည်တွင်းငြိမ်းချမ်းရေးရရှိရန်လည်း ပိုမိုနီးစပ်မှာဖြစ်ပါတယ်။ ပြည်သူအားလုံးဟာ နိုင်ငံ့အနာဂတ်အတွက် (၂၀၀၈) ဖွဲ့ စည်းပုံပြင်ဆင်ရေးကို အထူးစိတ်ဝင်စားလျက်လည်း ရှိနေပါတယ်။ နာယကကြီးရှင်။ ကျွန်မတို့ပြည်သူများဟာ စစ်မှန်သော ဒီမိုကရေစီစံနှုန်းဖြင့်ကိုက်ညီသော ဖွဲ့စည်းပုံတစ်ရပ် ပေါ်ပေါက်လာရေးကိုသာ လိုလားလျက်ရှိနေပါတယ်။ ဒါကြောင့်လည်း ရွေးကောက်ခံ လွှတ်တော်ကိုယ်စားလှယ်တွေဟာ မိမိတို့ရဲ့ ယုံကြည်ချက်နှင့်တကွ ပြည်သူမှပေးအပ်လာသော သမိုင်းပေး တာဝန်ကို တစိုက်မတ်မတ်ထမ်းဆောင်နေကြတာလည်း ဖြစ်ပါတယ်။ ဆိုလိုတာဟာ နိုင်ငံရေးသမား နိုင်ငံရေးလုပ်တာ သဘာဝကျပါတယ်။ ဒီနေရာမှာ ဝါဒမှိုင်းတိုက်ခဲ့သော စကားရပ်များဖြစ်သည့် သတင်း အချက်အလက်မပေါက်ကြားစေဖို့၊ နိုင်ငံခြားဩဇာခံမဖြစ်စေဖို့၊ ပြည်တွင်းဆူပူမှုတွေ မဖြစ်စေဖို့ဆိုသော စိုးရိမ်ချက်တွေဟာ ဒီမိုကရေစီအစိုးရလက်ထက်မှာ ထိုစကားရပ်များနဲ့ ချောင်ပိတ်မိမနေစေဖို့ အကြံပြု လိုပါတယ်။ နာယကကြီးရှင်။ ဒီလွှတ်တော်အတွင်းမှာလည်း (၂၀၀၈) ဖွဲ့စည်းပုံပြင်ဆင်ရေးကို လိုလားကြ ပါတယ်လို့ ကြွေးကြော်နေရုံမျှမဟုတ်ဘဲ ဖွဲ့စည်းပုံပြင်ဆင်ရေးပူးပေါင်းကော်မတီတွင် မှန်ကန်သော ပူးပေါင်း ပါဝင်မှုပုံစံဖြင့် ဆွေးနွေးညှိနှိုင်း အဖြေရှာခြင်းဖြင့် မိမိတို့၏အတ္တကိုလျှော့ချ၍ တိုင်းပြည်၏ ရေရှည်အကျိုးကို သာကြည့်ခြင်းဖြင့် ဒီမိုကရေစီအသွင်ကူးပြောင်းရေး လုပ်ငန်းစဉ်တွင် သမိုင်းမှတ်တမ်း ရေးထိုးခွင့်အား မဆုံးရှုံးစေဘဲ ပူးပေါင်းပါဝင်ကြပါလို့ ပြည်ထောင်စုလွှတ်တော်ကိုယ်စားလှယ်အားလုံးအား တိုက်တွန်း လိုက်ရပါတယ်ရှင်။ အားလုံးကို ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အစည်းအဝေးကို ၃၀ မိနစ်ခန့် ခေတ္တ ရပ်နားမှာဖြစ်ပါတယ်။ မိုက်ပေးပါ။</speech>
<speech><mp id="000">ဒုတိယဗိုလ်မှူးကြီးသန့်ဆွေ(တပ်မတော်သားအမျိုးသားလွှတ်တော်ကိုယ်စားလှယ်)</mp>လွှတ်တော်ကိုယ်စားလှယ် ဒေါ်အိအိပြီး ဆွေးနွေးသွားတဲ့အချက်ထဲမှာ """"အာဏာရှင်ခေတ်"""" ဆိုတဲ့စကားလုံးကို ပယ်ဖျက်ပေးဖို့ တင်ပြပါတယ်ခင်ဗျာ။</speech>
<speech type="speaker">ကောင်းပါပြီ။ အခုလွှတ်တော်ကိုယ်စားလှယ်များအားလုံး သိရှိဖို့က ဒါဆွေးနွေးတဲ့ တန်ဖိုးထားသောအားဖြင့် ဒါ ဆွေးနွေးသွားတဲ့နေရာမှာ အစောတုန်းကလည်း ပြောခဲ့ပြီး ဖြစ်သလို လွှတ်တော်ထဲမှာ စည်းကမ်းအရ ဆွေးနွေးကြဖို့လည်း ပြောကြားပြီး ဖြစ်ပါတယ်။ ဒီဟာတွေကို ဆွေးနွေးတဲ့ကိစ္စတွေကို အခုလွှတ်တော်ကိုယ်စားလှယ်ကြီး တင်ပြထားတဲ့ကိစ္စကို ဆွေးနွေးမှုပြီးသွားတဲ့ လုံးကောက်ကိုပြန်ကြည့်ပြီးမှ ဥပဒေနဲ့မညီတဲ့ဟာတွေကို နုတ်ပယ်သွားမှာဖြစ်ကြောင်း အသိပေး ပြောကြားလိုပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များခင်ဗျား။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အစီအစဉ်(၈)ကို ဆက်လက်ဆောင်ရွက် သွားမှာ ဖြစ်ပါတယ်။ ဒုတိယဗိုလ်မှူးကြီးမျိုးထွန်းအောင် တပ်မတော်သား အမျိုးသားလွှတ်တော်ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဒုတိယဗိုလ်မှူးကြီးမျိုးထွန်းအောင်(တပ်မတော်သားအမျိုးသားလွှတ်တော်ကိုယ်စားလှယ်)</mp>အားလုံးပဲမင်္ဂလာပါခင်ဗျား။ ကျွန်တော်ကတော့ တပ်မတော်သား အမျိုးသားလွှတ်တော်ကိုယ်စားလှယ် ဒုတိယဗိုလ်မှူးကြီးမျိုးထွန်းအောင် ဖြစ်ပါတယ်။ Power Point သုံးစွဲခွင့်ပြုပါ။ ၁၈-၉-၂၀၁၉ ရက်နေ့က ကရင်ပြည်နယ် မဲဆန္ဒနယ်အမှတ်(၅)က အမျိုးသားလွှတ်တော်ကိုယ်စားလှယ် ဦးစိုင်းသန်းနိုင်အပါအဝင် ပြည်ထောင်စုလွှတ်တော် ကိုယ်စားလှယ် ၁၄၅ ဦးတို့က လက်မှတ်ရေးထိုး တင်သွင်း ခဲ့တဲ့ ဥပဒေမူကြမ်းကို ဥပဒေမူကြမ်းလေ့လာစိစစ်ရေးပူးပေါင်းကော်မတီက “ဥပဒေမူကြမ်းစုစုပေါင်း ၆ ခု တစ်ပြိုင်တည်းယှဉ်တွဲပြီး ပြည့်စုံသောပြင်ဆင်တဲ့ ဥပဒေမူကြမ်းများအဖြစ် ပြည်ထောင်စုလွှတ်တော်သို့ တင်သွင်းနိုင်ရေးအတွက် ဆောင်ရွက်သင့်”ဟူသည့် စာပိုဒ် ၉ ပါ သဘောထားမှတ်ချက်ကို သဘောမတူပါ သဖြင့် ကန့်ကွက်ဆွေးနွေးသွားမှာ ဖြစ်ပါတယ်။ ယခုလက်ရှိပဒေ၊ လုပ်ထုံးလုပ်နည်းနဲ့ အညီ ဖွဲ့စည်းပုံအခြေခံဥပဒေပြင်ဆင်တဲ့ ဥပဒေမူကြမ်း ၅ ခု တင်သွင်းခဲ့ခြင်းအပေါ် ဥပဒေမူကြမ်း လေ့လာစိစစ်ရေး ပူးပေါင်းကော်မတီက လေ့လာစိစစ်ပြီး အစီရင်ခံစာ ၅ ခုကို (၅)ကြိမ်တိတိ ပြည်ထောင်စုလွှတ်တော်ကို တင်ပြခဲ့ပြီးဖြစ်ပါတယ်။ ယခင်ဥပဒေမူကြမ်း ၄ ခုကို ကျွန်တော်တို့ တပ်မတော်သားလွှတ်တော်ကိုယ်စားလှယ်များ အပါအဝင် ပြည်ထောင်စုလွှတ်တော်ကိုယ်စားလှယ်များ ပါဝင်ဆွေးနွေးပြီး များရာဆန္ဒမဲနဲ့ နောက်မှပေါင်းပြီးဆောင်ရွက်ဖို့ ရွှေ့ဆိုင်း ဆိုင်းငံ့ခဲ့ပါတယ်။ အခု ဒီ ၅ ခုမြောက် ဥပဒေမူကြမ်းကို ယခင်ဥပဒေမူကြမ်း ၄ ခုလိုပဲ များရာမဲနဲ့ မဲခွဲဆုံးဖြတ်ပြီး ထပ်မံရွှေ့ဆိုင်း ဆိုင်းငံ့ကြဦးမယ်ဆိုရင် စစ်မှန်တဲ့ပါတီစုံဒီမိုကရေစီစနစ် ထွန်းကားရေးနဲ့ စပ်လျဉ်းပြီး အန္တရာယ်ရှိလာနိုင်မှုကို အထူးသတိပြုနိုင်ဖို့ တင်ပြအပ်ပါတယ်။ လက်ရှိဆောင်ရွက်နေမှုမှန်သမျှကို ပြည်သူလူထုအနေနဲ့ ဒီမိုကရေစီအနိုင်ကျင့်ပြီး များရာမဲနဲ့ပဲ ဆုံးဖြတ်နေတာလို့ မမှတ်ယူစေချင်သလို တစ်ပါတီအာဏာရှင်စနစ် ပုံစံမျိုးဖြစ်နေတယ်လို့လည်း မမြင် စေချင်ပါဘူး။ တိုင်းတစ်ပါးရဲ့ လွှမ်းမိုးဖိနှိပ် စွက်ဖက်ခြယ်လှယ်မှုအောက်မှာ မလူးသာမလွန့်သာ အကောင် အထည်ဖော် လျှောက်လှမ်းနေရတဲ့ ဒီမိုကရေစီနိုင်ငံကြီးလို့လည်း လက်ရှိကာလမှာ မမြင်စေချင်တဲ့အတွက် စိစစ်ရေးပူးပေါင်းကော်မတီရဲ့ အစီရင်ခံစာကို ကန့်ကွက်ပါကြောင်းနှင့် ဥပဒေ၊ လုပ်ထုံးလုပ်နည်းများနှင့် အညီသာ ဆောင်ရွက်သင့်ပါကြောင်း လေးလေးနက်နက် တိုက်တွန်းဆွေးနွေးရင်း နိဂုံးချုပ်အပ်ပါတယ်။ ကျေးဇူးတင်ပါတယ်။</speech>
<speech type="speaker">မိုက်ပေးပါ။</speech>
<speech><mp id="910">ဦးအောင်ကြည်ညွန့်(မဲဆန္ဒနယ်အမှတ်-၄၊ မကွေးတိုင်းဒေသကြီး)</mp>ကိုယ်စားလှယ်တော်ကြီးရဲ့ ဒီနေ့ ဆွေးနွေးချက်ထဲမှာ ဒီမိုကရေစီအနိုင်ကျင့်တယ်တဲ့ စကားရပ်တွေက နှစ်ကြိမ်တောင် ပါပါတယ်။ လွှတ်တော် ထဲမှာ ဆွေးနွေးတဲ့အခါမှာ လွှတ်တော်ကိုယ်စားလှယ်တွေရဲ့ ဂုဏ်အင်္ဂါနဲ့အညီ ကျွန်တော်တို့ တည်တည်ငြိမ်ငြိမ် ဆွေးနွေးပေးဖို့ဖြစ်ပါတယ်။ ဒါကြောင့် အဲဒီစကားရပ်ကို ဆွေးနွေးချက်ထဲကနေပြီးတော့ ထုတ်ပယ်ပေးဖို့ ဖြစ်ပါတယ်။ နောက် ဒုတိယတစ်ချက်က ဒီနေ့ကိုယ်စားလှယ်တော်ကြီး ဆွေးနွေးသွားတာ တကယ့်ဆွေးနွေး ရမှာက အခုဥပဒေကြမ်းနဲ့ပတ်သက်လို့ စိစစ်ရေးပူးပေါင်းကော်မတီနဲ့ပတ်သက်တဲ့အပေါ်မှာ မူတည်ပြီးတော့ ဆွေးနွေးရမှာဖြစ်ပါတယ်။ ဒါကြောင့်မို့လို့ ဒီဆွေးနွေးချက်ကိစ္စနဲ့ တိုက်ရိုက်သက်ဆိုင်ခြင်းမရှိတဲ့ စကားရပ်တွေ အများကြီး ထည့်သွင်းဆွေးနွေးထားတာ တွေ့ရတဲ့အတွက် အဲဒီစကားရပ်တွေကိုလည်းပဲ ဒီဆွေးနွေးချက် ထဲကနေပြီးတော့ ပယ်ဖျက်ပေးဖို့ လေးစားစွာ ကန့်ကွက်တင်ပြအပ်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျာ။ လွှတ်တော်ကိုယ်စားလှယ်များရဲ့ ဆွေးနွေးချက်များကို လုံးကောက်နဲ့ စစ်ဆေးသွားမှာ ဖြစ်ပါတယ်။ ဥပဒေနဲ့မညီတဲ့ အချက်များကိုတော့ မှတ်တမ်းကနေ နုတ်ပယ်သွားမည်ဖြစ်ကြောင်း ထပ်လောင်းပြီး ပြောကြားလိုပါတယ်။</speech>
<speech type="speaker">ဦးမောင်မြင့် မင်းကင်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="359">ဦးမောင်မြင့်(မင်းကင်းမဲဆန္ဒနယ်၊ စစ်ကိုင်းတိုင်းဒေသကြီး)</mp>လေးစားအပ်တဲ့ ပြည်ထောင်စု လွှတ်တော် နာယကကြီးနှင့်တကွ အားလုံးမင်္ဂလာပါခင်ဗျာ။ ကျွန်တော်က မင်းကင်းမဲဆန္ဒနယ်မှ ပြည်သူ့ လွှတ်တော်ကိုယ်စားလှယ် ဦးမောင်မြင့် ဖြစ်ပါတယ်။ ကျွန်တော့အနေနဲ့ ပြည်ခိုင်ဖြိုးပါတီမှ ဦးစိုင်းသန်းနိုင်ရဲ့ တင်သွင်းထားတဲ့ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်တဲ့ ဥပဒေမူကြမ်းနဲ့ စပ်လျဉ်းပြီးတော့ ဥပဒေမူကြမ်း လေ့လာစိစစ်ရေးပူးပေါင်းကော်မတီရဲ့ (၇၉/၂၀၁၉) လေ့လာတွေ့ရှိချက်နဲ့ သဘောထား မှတ်ချက် အစီရင်ခံစာကို ဝေဖန်ဆွေးနွေးသွားမှာ ဖြစ်ပါတယ်။ ယခင်ကလည်း ကျွန်တော် ဆွေးနွေး တင်ပြခဲ့ပြီးဖြစ်ပါတယ်။ အဲဒါကတော့ ဥပဒေမူကြမ်းလေ့လာစိစစ်ရေးပူးပေါင်းကော်မတီက တင်ပြတဲ့ ဥပဒေ မကြမ်းနဲ့ပတ်သက်ပြီးတာမှ Timeline တိ တတ်ပြန်ပေးပါဆိ၏ အချက်ပါပဲ။ သိပေမယ့် ယခုအခါ အထိ Timeline ကိုတော့ ထုတ်ပြန်ပေးတာ မတွေ့ရသေးပါဘူး။ ပြီးခဲ့တဲ့ရက်ကတော့ ပြည်ထောင်စု လွှတ်တော် နာယကကြီးက ဖွဲ့စည်းပုံအခြေခံဥပဒေကို လက်ရှိ လွှတ်တော်သက်တမ်းမှာ ပြင်မယ်ဆိုတဲ့ စကားသံကို ကျွန်တော်တို့ ကြားလိုက်ရပါတယ်။ အခြေခံဥပဒေကို ပြင်နိုင်ခြင်း၊ မပြင်နိုင်ခြင်းဆိုတာ လွှတ်တော်ကိုယ်စားလှယ်အားလုံးရဲ့ ဆန္ဒမဲနဲ့ပဲ ဆုံးဖြတ်ပေးရမှာဖြစ်ပါတယ်။ နာယကကြီး တစ်ယောက်တည်း ကတော့ လုပ်လို့မရပါဘူးခင်ဗျာ။ ဒါကြောင့် ဒီလို တုံးတိတိကြီးပြောတာကိုတော့ ဘဝင်မကျ သဘော မတူပါဘူး။ Timeline ထုတ်ပြန်ဖို့ဆိုတာကလည်း ပူးပေါင်းကော်မတီရဲ့ အလုပ်ပါ။ နာယကကြီးနဲ့တော့ တိုက်ရိုက်မသက်ဆိုင်ဘူးလို့ ကျွန်တော်ထင်ပါတယ်။ ရွေးကောက်ပွဲက ဘယ်မှာလဲ။ ကျွန်တော်မသိပါဘူး။ ရွေးကောက်ပွဲမတိုင်မီ မဲဆွယ် ကာလ ၂ လရပါတယ်။ မဲဆွယ်ကာလ ၂ လ မတိုင်မီ ၆ လ စောပြီးတော့မှ ဒါက ကျွန်တော် အနည်းဆုံးကို ပြောတာပါ။ အဲဒီ ၆ လ စောပြီး ပြင်ဆင်မယ့်ဥပဒေမူကြမ်းကို လွှတ်တော်သို့ မတင်သွင်းနိုင်ဘူးဆိုရင် တော့ ကော်မတီရဲ့ လုပ်ဆောင်ချက်တွေကို အယုံအကြည်မရှိပါကြောင်း ကျွန်တော် ကြိုတင်ပြီးတော့မှ တင်ပြပါရစေ။ ဥပဒေကြမ်းလေ့လာစိစစ်ရေးပူးပေါင်းကော်မတီရဲ့ (၆၉/၂၀၁၉) လေ့လာတွေ့ရှိချက်နဲ့ သဘော ထားမှတ်ချက်အစီရင်ခံစာကို ကျွန်တော်ဆွေးနွေးခဲ့တဲ့ အကြောင်းအရာ အချို့ အပေါ်မှာ ပြည်ထောင်စု လွှတ်တော် နည်းဥပဒေ ၁၉ အရ လွှတ်တော် နာယကကြီးက ဆွေးနွေးပြီး ၂ ရက်အကြာမှာ မှတ်တမ်း ကနေ ပယ်ဖျက်တာကိုလည်း ကိုယ်စားလှယ်တစ်ယောက်အနေနဲ့ ကျေကျေနပ်နပ် လက်ခံပါတယ်။ ကော်မတီမှာပါဝင်ပြီးတော့မှ တက်ကြွစွာ ဆောင်ရွက်နေကြတဲ့ ကိုယ်စားလှယ်တော်ကြီးတွေလည်း ကျန်းမာပါစေ။ ချမ်းသာပါစေ။ ဉာဏ်တွေ ပွင့်လင်းပြီးတော့မှ ဒီထက်ကောင်းတဲ့ အကြံဉာဏ်တွေနဲ့အတူတူ သမိုင်းမှာကမ္ပည်းတင်ခံရမယ့်သူတွေ ဖြစ်ကြပါစေလို့ ကျွန်တော်ဆုတောင်းပေးပါတယ်ခင်ဗျာ။ နိဂုံးချုပ်အားဖြင့် လွှတ်တော်နာယကကြီးက သူ့ကို Impeachment လုပ်ဖို့အတွက် စိန်ခေါ်ပေမယ့် ဂုဏဝုဒ္ဓိ ဝယု အနေနဲ့ Impeachment လုပ်ဖို့ စိတ်ကူးတောင်မရှိပါကြောင်းနဲ့ ယခုဆွေးနွေးခဲ့တာ တွေကိုလည်း နောင်ကျမှ လွှတ်တော်မှတ်တမ်းကနေပြီးတော့မှ ပယ်ဖျက်ဖို့မသင့်ပါကြောင်း လေးစားစွာနဲ့ တင်ပြနိဂုံးချုပ်အပ်ပါတယ်ခင်ဗျာ။ ကျေးဇူးတင်ပါတယ်။</speech>
<speech type="speaker">ဗိုလ်ကြီးဒေါ်တင်မာဆွေ တပ်မတော်သား ပြည်သူ့လွှတ်တော်ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဗိုလ်ကြီးဒေါ်တင်မာဆွေ(တပ်မတော်သားပြည်သူ့လွှတ်တော်ကိုယ်စားလှယ်)</mp>အားလုံး မင်္ဂလာပါရှင်။ ကျွန်မကတော့ ဗိုလ်ကြီးဒေါ်တင်မာဆွေ ဖြစ်ပါတယ်။ ဦးစိုင်းသန်းနိုင်အပါအဝင် ပြည်ထောင်စု လွှတ်တော်ကိုယ်စားလှယ် ၁၄၅ ဦး တင်သွင်းထားတဲ့ ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်သည့် ဥပဒေမူကြမ်း လေ့လာစိစစ်ရေးပူးပေါင်းကော်မတီ အစီရင်ခံစာနှင့်စပ်လျဉ်း၍ ဆွေးနွေးသွားမှာ ဖြစ်ပါတယ်။ Power point သုံးစွဲခွင့်ပြုပါ။ နာယကကြီးရှင်။ လေ့လာစိစစ်ရေးပူးပေါင်းကော်မတီရဲ့ အစီရင်ခံစာမှာ ဥပဒေမူကြမ်းအပေါ် တစ်စုံတစ်ရာစိစစ်ထားခြင်းမတွေ့ရဘဲ ပြည်ထောင်စုလွှတ်တော်မှ ဆောင်ရွက်နေဆဲ အခြားလုပ်ငန်းစဉ် များနဲ့ ရောထွေးစဉ်းစားသုံးသပ်၍ မှတ်ချက်ပြုထားတာကို တွေ့ရှိရပါတယ်။ ဦးစိုင်းသန်းနိုင်တင်သွင်းတဲ့ ဥပဒေမူကြမ်းပြင်ဆင်ချက် ၃ ချက်မှာ ပထမတစ်ချက်က (၂၀၀၈ ခုနှစ် ဖွဲ့စည်းပုံအခြေခံဥပဒေ အတည်ပြု အသက်ဝင်ပြီးနောက် မြန်မာနိုင်ငံအနေနဲ့ နိုင်ငံတကာခုံရုံးရဲ့ အဆုံးအဖြတ်နဲ့ ရရှိလာတဲ့ နယ်နိမိတ် ပိုင်နက်များ အကျုံးဝင်အတည်ပြုနိုင်စေရန်အတွက် ပုဒ်မ ၅ ပြဋ္ဌာန်းချက်ကို ပြင်ဆင်ရန်တင်ပြထားခြင်း ဖြစ်ပါတယ်။ ဒုတိယပြင်ဆင်ချက်ဖြစ်တဲ့ ပုဒ်မ ၅၉ နိုင်ငံတော်သမ္မတနှင့် ဒုတိယသမ္မတများ၊ အရည်အချင်းများ တွင် ပုဒ်မခွဲ(ဂ) ရွေးချယ်တင်မြှောက်ခြင်းခံရသူသည် အနည်းဆုံးအသက် ၄၅ နှစ် ပြည့်ပြီးသူ ဖြစ်ရမယ်ဆိုတဲ့ ပြဋ္ဌာန်းချက်မှာ အနည်းဆုံးဆိုတဲ့ စကားရပ်အား ပယ်ဖျက်ထားခြင်း ဖြစ်ပါတယ်။ ရွေးချယ်တင်မြှောက်ခြင်း ခံရသူသည် အသက် ၄၅ နှစ် ပြည့်ပြီးသူဖြစ်ရမည်ဟု ပိုမိုရှင်းလင်းလွယ်ကူစေရန် ပြင်ဆင်ထားခြင်းသည် ဥပဒေရေးထုံးမှန်ကန်ခြင်း၊ ရှေ့နောက်ဆီလျော် ညီညွတ်မှုရှိခြင်း၊ ပိုမိုရှင်းလင်း မြင်သာစေခြင်း စတဲ့ အချက်များအရ ပြင်ဆင်ပြဋ္ဌာန်းသင့်ကြောင်းတွေ့ရှိရပါတယ်။ တတိယ ပုဒ်မ ၂၀၁ မှာဆိုရင်လည်း နိုင်ငံတော်ကာကွယ်ရေး၊ နိုင်ငံတော်လုံခြုံရေးအတွက် အဓိက ထမ်းဆောင်ရမယ့် အမျိုးသားကာကွယ်ရေးနှင့် လုံခြုံရေးကောင်စီရဲ့ တာဝန်များ တိကျစွာပြဋ္ဌာန်းရန် မဖြစ်မနေ လိုအပ်ပါတယ်။ သို့ဖြစ်ပါ၍ လေ့လာစိစစ်ရေးပူးပေါင်းကော်မတီအနေနဲ့ အစီရင်ခံစာမှာ ယခုဥပဒေမူကြမ်းပါ ပြင်ဆင်ချက်များကို တိကျစွာ လေ့လာစိစစ်သုံးသပ်၍ အစီရင်ခံစာ တင်သွင်းသင့်ကြောင်း အကြံပြုပါတယ်။ နာယကကြီးရှင့်။ ပထမအကြိမ်လွှတ်တော်မှာ ဖွဲ့စည်းပုံအခြေခံဥပဒေ ပြင်ဆင်ရေးအတွက် အခုလို တိုက်ရိုက်မဆောင်ရွက်ဘဲ ဖွဲ့စည်းပုံအခြေခံဥပဒေ လေ့လာသုံးသပ်ရေးပူးပေါင်းကော်မတီကို ၂၀၁၃ ခုနှစ်၊ ဇူလိုင်လမှာ ဖွဲ့စည်းခဲ့ပြီး ာဖြင့် အခြေခံဥပဒေကိုလေ့လာစိစစ်၍ အစီရင်ခံစာ တင်သွင်း ခဲ့ပါတယ်။ အဲဒီနောက်မှာမှ အခြေခံဥပဒေပြင်ဆင်နိုင်ရေး အကောင်အထည်ဖော်မှုကော်မတီကို ၂၀၁၄ ခုနှစ်၊ ဖေဖော်ဝါရီလမှာဖွဲ့စည်းပြီး အစီရင်ခံစာနှင့်ဥပဒေမူကြမ်းကို အောက်တိုဘာလ ၂၂ ရက်နေ့မှာ တင်သွင်းခဲ့တဲ့ အတွက် ာကြာမြင့်ခဲ့ပါတယ်။ အခုကျွန်မတို့ရဲ့ ဒုတိယအကြိမ် လွှတ်တော်မှာတော့ ဖွဲ့စည်းပုံ အခြေခံဥပဒေ (၂၀၀၈ ခုနှစ်) ပြင်ဆင်ရေးပူးပေါင်းကော်မတီဆိုတာကို တိုက်ရိုက်ဖွဲ့ပြီး အစီရင်ခံစာမှာ ပြင်ဆင်ချက်ပေါင်း ထောင်နဲ့ချီ တင်သွင်းလာခဲ့တဲ့အတွက် ပထမအကြိမ်လွှတ်တော်နဲ့ ဖွဲ့စည်းမှု၊ ရည်ရွယ်ချက်၊ လုပ်နည်းလုပ်ဟန်တွေ လုံးဝမတူဘဲ ကွဲပြားခြားနားကြောင်း ထောက်ပြလိုပါတယ်။ နာယကကြီးရှင်။ ပထမအကြိမ်လွှတ်တော်ကို ၂၀၁၁ ခုနှစ်၊ ဇန်နဝါရီလ ၃၁ ရက်နေ့မှာ စတင်ခဲ့စဉ်က ရွေးချယ်ခံလွှတ်တော်ကိုယ်စားလှယ်တွေနဲ့ တပ်မတော်သားကိုယ်စားလှယ်တွေဟာ ပါလီမန်ခေတ် လွှတ်တော် အတွေ့အကြုံရှိကြသူတွေ မဟုတ်ပါဘူး။ လွှတ်တော်အသီးသီးက ဥက္ကဋ္ဌကြီးတွေရဲ့ စာပေလေ့လာမှုနဲ့ အတွေ့အကြုံတွေအရ လွှတ်တော်ကို ထိန်းကျောင်းသွားတာလို့ မှတ်သားရဖူးပါတယ်။ ဒါကြောင့်တချို့ကိစ္စ တွေမှာ မြေစမ်းခရမ်းပျိုး၊ မုဆိုးစိုင်သင်ပုံစံမျိုးနဲ့ လုပ်ဆောင်ခဲ့ရတာကို ပထမအကြိမ်လွှတ်တော်နဲ့ အခု ဒုတိယအကြိမ် လွှတ်တော်မှာပါနေတဲ့ လွှတ်တော်ကိုယ်စားလှယ်တော်ကြီးများ အားလုံးအသိဆုံးပဲ ဖြစ်ပါလိမ့်မယ်။ အဲဒီတော့ ပထမအကြိမ်လွှတ်တော်က လုပ်ကိုင်ဆောင်ရွက်ခဲ့တာတွေအားလုံး အမှန်လို့ ပြောလို့မရနိုင်ပါဘူး။ မှန်တာတွေရှိသလို မှားတာတွေလည်း ရှိခဲ့တယ်ဆိုတာ ဘယ်သူမှမငြင်းနိုင်ပါဘူး။ ဒါကြောင့် စီရင်ထုံးတစ်ခုလို ကိုးကားနေတာဟာ လွဲနေကြောင်းထောက်ပြလိုခြင်း ဖြစ်ပါတယ်။ ဒီမိုကရေစီ စနစ်ကိုကျင့်သုံးပြီး ကျွန်မတို့နိုင်ငံကို ဖွံ့ဖြိုးတိုးတက်အောင် လုပ်ဆောင်နေတဲ့ကာလမှာ အရင်အစိုးရထက် အခုအစိုးရ၊ အရင်လွှတ်တော်ထက် အခုလွှတ်တော်က ပိုမိုသာလွန်ကောင်းမွန်နေဖို့ မဖြစ်မနေလိုအပ်ပါတယ်။ အဲဒီလိုမဟုတ်ဘဲ အရင်ကလုပ်ခဲ့လို့ အခုလည်းလုပ်တယ်ဆိုတဲ့ သဘောမျိုးထားပြီး အမှားတွေကို နမူနာ ယူနေရင် ရှေ့ကိုတိုးတက်လာဖို့မရှိဘဲ နောက်ကိုပဲပြန်သွားနေမှာ သေချာလှပါတယ်။ အရင်ကလုပ်ခဲ့တာ တွေထဲက ကောင်းတဲ့အချက်တွေကိုယူပြီး ဆက်လက်ဆောင်ရွက်သွားဖို့လိုသလို မှားခဲ့တာတွေ ရှိရင်လည်း သင်ခန်းစာယူပြီး ရဲရဲရင့်ရင့်ပြင်ဆင်ဖို့လိုအပ်ကြောင်း ပြောလိုပါတယ်။ နာယကကြီးရှင်။ ကျွန်မတို့ ဒုတိယအကြိမ်လွှတ်တော်အနေနဲ့ ပထမအကြိမ်လွှတ်တော်က လုပ်ခဲ့ တာတွေကို ပုံတူကူးပြီးလုပ်မယ့်အစား မှန်သလား၊ မှားသလား၊ ဥပဒေနဲ့ညီလား၊ မညီလားဆိုတာကို လွှတ်တော်ကိုယ်စားလှယ်တော်ကြီးများရဲ့ ကိုယ်ပိုင်စဉ်းစား ချင့်ချိန်နိုင်စွမ်းနဲ့ သုံးသပ်ဆုံးဖြတ် လုပ်ကိုင် ကြရမှာဖြစ်ပါတယ်။ ကျွန်မတို့ လွှတ်တော်အနေနဲ့ အရင်ကအမှားတွေကို အကိုးအကားစံနမူနာယူပြီး လုပ်နေမယ်ဆိုရင် ကျွန်မတို့တွေ လက်ဆင့်ကမ်းပေးရမယ့် တတိယအကြိမ်လွှတ်တော်ကစလို့ နောက် လွှတ်တော်တွေဟာလည်း ကျွန်မတို့ အမှားတွေကို စံနမူနာအဖြစ်ယူမှာကို အလွန်အမင်း စိုးရိမ်ပူပန်မိ ပါတယ်။ ယခု ဒုတိယအကြိမ်လွှတ်တော်မှာ လုပ်ကိုင်ဆောင်ရွက်ခဲ့တာတွေမှန်သမျှ ကျွန်မတို့အားလုံးမှာ တာဝန်ရှိပါတယ်။ အရင်လွှတ်တော်လည်း လုပ်ခဲ့တာပဲလို့ လက်ညှိုးထိုးလွှဲချလို့မရပါဘူး။ လွှတ်တော် အတွင်း ဆောင်ရွက်ခဲ့တဲ့ ဆွေးနွေးဆုံးဖြတ်မှုတွေဟာ မြန်မာနိုင်ငံကြီးတည်ရှိနေသရွေ့ မှတ်တမ်းအဖြစ် ကျန်ရှိနေမှာဖြစ်ပါတယ်။ နောင်လာနောက်သားတွေဟာလည်း ကျွန်မတို့ရဲ့ လုပ်ဆောင်ချက်တွေကို လေ့လာပြီး ဝေဖန်သုံးသပ်ကြမှာ ဖြစ်ပါတယ်။ အဲဒီကျွန်မတို့ဟာ နိုင်ငံတော်အကျိုးစီးပွားအတွက် ဆောင်ရွက်ခဲ့ကြတယ်ဆိုရင် ကိုယ့် လိပ်ပြာကိုယ် လုံနိုင်မှာဖြစ်ပါတယ်။ အဲဒီလိုမဟုတ်ဘဲ ကိုယ်ကျိုးစီးပွားအတွက် ဥပဒေကိုလျစ်လျူရှု ဆောင်ရွက်ခဲ့မယ်ဆိုရင်တော့ ပြန်သတိရတိုင်း ကိုယ့်လိပ်ပြာကိုယ်ရှက်ရမယ့်အဖြစ်မျိုးနဲ့ ကြုံတွေ့ရမှာ ဖြစ်ပါတယ်။ နောင်လာနောက်သားတွေဟာ ကျွန်မတို့ ဒုတိယအကြိမ်လွှတ်တော်ကို လုပ်နည်းလုပ်ဟန် အမှားတွေကို လုပ်ဆောင်ခဲ့တယ်လို့ လက်ညှိုးထိုး အပြစ်ပြောတာကို မခံချင်ပါဘူး။ ဒါကြောင့်မို့ ဖွဲ့စည်းပုံ အခြေခံဥပဒေကို ဒုတိယအကြိမ်ပြင်ဆင်သည့် ဥပဒေမူကြမ်း လေ့လာစိစစ်ရေးပူးပေါင်းကော်မတီ (၇၅/၂၀၁၉)ရဲ့ အစီရင်ခံစာကို ကန့်ကွက်ကြောင်းနှင့် ဦးစိုင်းသန်းနိုင် တင်သွင်းသည့် ဥပဒေမူကြမ်းကို ဥပဒေနှင့်အညီ လွှတ်တော်မှာ ဆွေးနွေးဆုံးဖြတ်ဖို့ တိုက်တွန်းကြောင်းပြောကြားရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးမြတ်လေးဦး ထီးလင်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="267">ဦးမြတ်လေးဦး(ထီးလင်းမဲဆန္ဒနယ်၊ မကွေးတိုင်းဒေသကြီး</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးပဲမင်္ဂလာပါခင်ဗျာ။ ကျွန်တော်ကတော့ မကွေး တိုင်းဒေသကြီး ထီးလင်းမြို့နယ်က ပြည်သူ့လွှတ်တော်ကိုယ်စားလှယ် ဦးမြတ်လေးဦး ဖြစ်ပါတယ်။ ကျွန်တော့ အနေနဲ့ လေ့လာစိစစ်ရေးပူးပေါင်းကော်မတီရဲ့ အစီရင်ခံစာကို ထောက်ခံဆွေးနွေးသွားမှာ ဖြစ်ပါတယ်။ အစီရင်ခံစာကို လေ့လာကြည့်တဲ့အခါမှာ အရင်ကတင်သွင်းခဲ့တဲ့ အစီရင်ခံစာတွေလိုပဲ ဦးစိုင်းသန်းနိုင်အပါအဝင် ပြည်ထောင်စုလွှတ်တော်ကိုယ်စားလှယ် ၁၄၅ ဦးက လက်မှတ်ရေးထိုးပြီး ဖွဲ့စည်းပုံအခြေခံဥပဒေကို ဒုတိယ အကြိမ်ပြင်ဆင်သည့် ဥပဒေမူကြမ်းကို ဥပဒေနဲ့အညီ တင်ပြထားကြောင်းတွေ့ရှိရပါတယ်။ ကော်မတီအနေနဲ့လည်း ပြည်ထောင်စုလွှတ်တော် နာယကရဲ့ တာဝန်ပေးချက်အတိုင်း တင်သွင်း လာတဲ့ ဥပဒေမူကြမ်းကို လေ့လာတဲ့အခါမှာ အရင်ကတင်သွင်းခဲ့တဲ့ ဥပဒေမူကြမ်းတွေလို ဖွဲ့စည်းပုံ အခြေခံဥပဒေတစ်ခုလုံးအပေါ်မှာ ပြင်ဆင်တာမျိုးမဟုတ်ဘဲ ပြဋ္ဌာန်းချက်အချို့ကိုသာ ပြင်ဆင်ထားတာကို တွေ့ရကြောင်း တင်ပြထားပါတယ်။ ဒါ့အပြင် ပြည်ထောင်စုလွှတ်တော်ကြီးမှာရှိတဲ့ နိုင်ငံရေးပါတီ အစုအဖွဲ့ အသီးသီး၊ တစ်သီးပုဂ္ဂလကိုယ်စားလှယ်တွေအပါအဝင် အချိုးကျပါဝင်ဖွဲ့စည်းထားတဲ့ ဖွဲ့စည်းပုံအခြေခံ ဥပဒေပူးပေါင်းစိစစ်ရေးကော်မတီကလည်းပဲ ဖွဲ့စည်းပုံအခြေခံဥပဒေကို ပြင်ဆင်သည့်ဥပဒေမူကြမ်း တစ်ရပ်ကို လွှတ်တော်ကို တင်သွင်းနိုင်ရေး ဆောင်ရွက်နေကြောင်းနှင့် အဲဒီမူကြမ်းမှာ အခြေခံဥပဒေတစ်ခုလုံး အပေါ် သုံးသပ်ဆင်ခြင်ဆောင်ရွက်ထားတဲ့ ပြင်ဆင်ချက်များ ပါဝင်လာမှာဖြစ်ကြောင်း တင်ပြထားတာကို တွေ့ရပါတယ်။ ဒါကြောင့်မို့လို့ ယခုတင်သွင်းလာတဲ့ ဥပဒေမူကြမ်းကိုလည်းပဲ ငြင်းပယ်ခြင်းမျိုးမဟုတ်ဘဲ အရင်ကရှိနှင့်ပြီးဖြစ်တဲ့ ပြင်ဆင်ချက်ဥပဒေမူကြမ်းတွေလိုပဲ ဖွဲ့စည်းပုံအခြေခံဥပဒေ ပြင်ဆင်ရေးပူးပေါင်း ကော်မတီရဲ့ လုပ်ထုံးလုပ်နည်းဥပဒေများနဲ့အညီ ဥပဒေမူကြမ်းတင်သွင်းလာချိန်မှာ ယခုလက်ရှိ တင်ပြ ထားတဲ့ ဥပဒေမူကြမ်း ၅ ခုလုံးကို တစ်ပြိုင်တည်း ယှဉ်တွဲလေ့လာသုံးသပ်ပြီး ပြင်ဆင်ရေးလုပ်ငန်းများ ဆောင်ရွက်မှ ပိုမိုသင့်တော်မှာဖြစ်ကြောင်း တင်ပြထားတာကို တွေ့ရှိရပါတယ်။ နာယကကြီးခင်ဗျာ။ အဲဒီစိစစ်လေ့လာရေး အစီရင်ခံစာအပေါ်မှာ ကိုယ်စားလှယ်တွေက အမြင် အမျိုးမျိုးနဲ့ ကန့်ကွက်ဆွေးနွေးတာတွေ၊ ထောက်ခံဆွေးနွေးတာတွေ အမျိုးမျိုးကို ကျွန်တော်တို့ တွေ့ရပါတယ်။ အခြေခံဥပဒေအခန်း(၁၂) ပြဋ္ဌာန်းချက်ပါ ဥပဒေများနဲ့အညီ ဆောင်ရွက်သင့်တယ်ဆိုပြီး ဆွေးနွေးကြတာ တွေကိုလည်း ကျွန်တော်တို့ တွေ့ရပါတယ်။ အဲဒီမှာ ကျွန်တော်ဆွေးနွေးလိုတာကတော့ ဖွဲ့စည်းပုံအခြေခံ ဥပဒေပြင်ဆင်ရေးနဲ့ပတ်သက်လို့ ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက် ပုံမှန်အစည်း အဝေး တတိယနေ့ ၂၉-၁-၂၀၁၉ ရက်နေ့မှာ အမျိုးသားလွှတ်တော် ကိုယ်စားလှယ်ကြီး ဦးအောင်ကြည်ညွန့် ကနေပြီး အခြေခံဥပဒေကို ဆောလျင်စွာပြင်ဆင်နိုင်ရေးအတွက် အခြေခံဥပဒေပြင်ဆင်ရေးပူးပေါင်း ကော်မတီတစ်ရပ်ကို သင့်တော်တဲ့ ပြည်ထောင်စုလွှတ်တော် ကိုယ်စားလှယ်များနဲ့ ဖွဲ့စည်းတာဝန်ပေးဖို့ဆိုပြီး အရေးကြီးအဆို တင်သွင်းခဲ့တာဖြစ်ပါတယ်။ အဲဒီအရေးကြီးအဆိုကိုပဲ ပြည်ထောင်စုလွှတ်တော်ကြီးမှာ နည်းဥပဒေ၊ ဥပဒေများနဲ့အညီ ၆-၂-၂၀၁၉ရက်နေ့မှာ ဆွေးနွေးအတည်ပြုခဲ့တာ ဖြစ်ပါတယ်။ ကျွန်တော်တို့ လွှတ်တော်ကြီးက အတည်ပြုချက်အတိုင်းပဲ ပြည်ထောင်စုလွှတ်တော်ဆိုင်ရာ ဥပဒေ၊ နည်းဥပဒေများနဲ့ အညီ ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေ(၂၀၀၈ ခုနှစ်) ပြင်ဆင်ရေးပူးပေါင်း ကော်မတီကို ၁၉-၂-၂၀၁၉ ရက်နေ့မှာ ဖွဲ့စည်းတာဝန်ပေးအပ်ခဲ့တာပဲ ဖြစ်ပါတယ်။ နာယကကြီးခင်ဗျာ။ ပူပေါင်းကော်မတီဖွဲ့စည်းဖို့ အရေးကြီးအဆိုတင်ပြီး ၂၁ ရက်အကြာ ပူးပေါင်း ကော်မတီကို အတည်ပြုဖွဲ့စည်းလိုက်တဲ့ ၁၉-၂-၂၀၁၉ ရက်နေ့မှာပဲ ပြည်သူ့လွှတ်တော်ကိုယ်စားလှယ် ဦးသိန်းထွန်းအပါအဝင် လွှတ်တော်ကိုယ်စားလှယ် ၁၄၃ ဦး လက်မှတ်ရေးထိုးပြီး တင်ပြလာတဲ့ ဥပဒေ မူကြမ်းဟာ လွှတ်တော်ထဲကို ရောက်ရှိလာပါတယ်။ ဒါနဲ့ တစ်ဆက်တည်းမှာပဲ ၂၉-၅-၂၀၁၉ ရက်နေ့မှာ ဒေါက်တာမောင်သင်းအပါအဝင် လွှတ်တော်ကိုယ်စားလှယ် ၁၄၅ ဦး တင်သွင်းလာတဲ့ဥပဒေကြမ်း၊ ၁၇-၉-၂၀၁၉ ရက်နေ့မှာ ဗိုလ်မှူးချုပ်မောင်မောင်အပါအဝင် တပ်မတော်သားလွှတ်တော်ကိုယ်စားလှယ် ၁၄၄ ဦး တင်သွင်း လာတဲ့ ဥပဒေမူကြမ်း၊ ၂၀-၉-၂၀၁၉ ရက်နေ့မှာ ဗိုလ်မှူးချုပ်အေင်စန်းချစ်အပါအဝင် တပ်မတော်သား ကိုယ်စားလှယ် ၁၄၄ ဦး တင်သွင်းလာတဲ့ဥပဒေမူကြမ်း၊ အခုနောက်ဆုံး ဦးစိုင်းသန်းနိုင်အပါအဝင် လွှတ်တော် ကိုယ်စားလှယ် ၁၄၅ ဦး တင်သွင်းလာတဲ့ ဥပဒေမူကြမ်း၊ ကျွန်တော်တို့ ဥပဒေမူကြမ်းစုစုပေါင်း ၃ ခုရှိနေပြီ ဖြစ်ပါတယ်။ အခုလိုအခြေခံဥပဒေပြင်ဆင်ရေးမှာ တက်တက်ကြွကြွ ပါဝင်ဆောင်ရွက်လာတာကို ကြိုဆို ရမှာဖြစ်ပေမယ့် စေတနာကောင်းနဲ့ ဆောင်ရွက်ခဲ့တာ ဟုတ်ရဲ့လားဆိုတာကိုတော့ ကျွန်တော့အနေနဲ့ တင်ပြလိုပါတယ်။ ဘာကြောင့်လဲဆိုလို့ရှိရင် ဆောလျင်စွာဆောင်ရွက်ပါတော့မယ် ကော်မတီ ဖွဲ့ ပါပြီဆိုမှ အခုလို ဖွဲ့စည်းပုံအခြေခံဥပဒေပြင်ဆင်တဲ့ မူကြမ်းတွေကို ဆက်တိုက်လွှတ်တော်ထဲကို ရောက်လာ တာဟာ ငါးပွက်ရာငါးစာချသလိုဖြစ်နေပြီး ပူးပေါင်းကော်မတီရဲ့ လုပ်ငန်းစဉ်ကိုလည်း ပျက်ယွင်းအောင် လုပ်နေတယ်လို့ ကျွန်တော့အနေနဲ့ ယူဆမိပါတယ်။ လွှတ်တော်ကြီးထဲမှာရှိတဲ့ လွှတ်တော်ကိုယ်စားလှယ် တွေအားလုံးဟာ ဒီလွှတ်တော်ကြီးရဲ့ အဆုံးအဖြတ်ကို အလေးထားဂရုပြုပြီး လိုက်နာရမယ့် တာဝန် ရှိကြောင်း ကျွန်တော့အနေနဲ့ တင်ပြလိုပါတယ်။ ဒါကြောင့်မို့လို့ နိဂုံးချုပ်တင်ပြလိုတာကတော့ အခုပြင်ဆင်ရေးပူးပေါင်းကော်မတီအနေနဲ့လည်း အစည်းအဝေး (၆၃)ကြိမ် ခေါ်ယူဆွေးနွေးပြီး ပြင်ဆင်ခြင်းလုပ်ငန်းစဉ်တွေ ဆောင်ရွက်တာဟာ အခန်း (၅) ခန်း ပြီးဆုံးလို့ အခန်း (၆) ကို စနေပြီလို့သိရပါတယ်။ အဲဒီအပေါ်မှာ မူတည်ပြီးတော့မှ နာယကကြီးကလည်းပဲ အခြေခံဥပဒေပြင်ဆင်ရေးလုပ်ငန်းကို လွှတ်တော်သက်တမ်းမှာ အပြီးဆောင်ရွက်မယ်လို့ လွှတ်တော်ကြီးကို အသိပေးပြီးသားဖြစ်ပါတယ်။ ဒါကြောင့်မို့လို့ ယခုတင်ပြခဲ့တဲ့ ဥပဒေမူကြမ်းကိုလည်းပဲ သီးခြားဆောင်ရွက်ရန် မျိုးမဟုတ်ဘဲ အရင်တင်သွင်းခဲ့တဲ့ ဥပဒေမူကြမ်းတွေနဲ့အတူ ပြင်ဆင်ပူးပေါင်းရေးကော်မတီ လုပ်ငန်းစဉ်မှာ ထည့်သွင်းပြီးတာက ပိုမိုသင့်လျော်တာကြောင့် စိစစ်လေ့လာရေးကော်မတီရဲ့ အစီရင်ခံစာကို အလေး အနက်ထောက်ခံကြောင်း တင်ပြအပ်ပါတယ်ခင်ဗျာ။</speech>
<speech type="speaker">မိုက်ပေးပါ။</speech>
<speech><mp id="000">ဗိုလ်မှူးချုပ်မောင်မောင်(တပ်မတော်သားပြည်သူ့လွှတ်တော်ကိုယ်စားလှယ်)</mp>လွှတ်တော် ကိုယ်စားလှယ်ကြီးရဲ့ ဆွေးနွေးချက်မှာ ကျွန်တော်တို့ ဖွဲ့စည်းပုံပြင်ဆင်ရေးဥပဒေမူကြမ်းတင်သွင်းတဲ့ ပုဂ္ဂိုလ် တွေကို ဒီပြင်ဆင်ဖို့တင်တဲ့အချက်တွေဟာ ဘယ်လောက်ရိုးသားတယ်ဆိုတာ သံသယဖြစ်ဖွယ် ကောင်းပါ တယ်လို့ ဆွေးနွေးချက်တွေဟာ နည်းဥပဒေ ၁၉(ဌ)နဲ့ ငြိစွန်းနေပါတယ်။ ကိုယ့်ဟာကိုယ် လွတ်လွတ် လပ်လပ် ဆွေးနွေးလို့ရပါတယ်။ တခြားသူကို ပုတ်ခတ်တဲ့အပြုအမူမျိုး၊ ဆွေးနွေးချက်မျိုးကို ကန့်ကွက် ပါတယ်။ ဒီဆွေးနွေးချက်ကို ပယ်ဖျက်ဖို့အတွက် တင်ပြပါတယ်ခင်ဗျာ။</speech>
<speech type="speaker">ကောင်းပါပြီ။ အစောတုန်းကလည်း တင်ပြခဲ့ပြီးဖြစ်ပါတယ်။ အမှားအယွင်း မရှိအောင် လုံးကောက်တွေနဲ့ ပြန်လည်စိစစ်ပြီးမှ ဒါဥပဒေနဲ့မညီတဲ့ အချက်များကို ပြန်လည်နုတ်ပယ် သွားမည်ဖြစ်ကြောင်း ထပ်လောင်းပြောကြားလိုပါတယ်။</speech>
<speech type="speaker">ဗိုလ်ကြီးဒေါ်မြင့်မြင့်နွယ် တပ်မတော်သား ပြည်သူ့လွှတ်တော်ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဗိုလ်ကြီးဒေါ်မြင့်မြင့်နွယ်(တပ်မတော်သားပြည်သူ့လွှတ်တော်ကိုယ်စားလှယ်)</mp>အားလုံးပဲ မင်္ဂလာပါရှင်။ ကျွန်မကတော့ တပ်မတော်သားကိုယ်စားလှယ် ဗိုလ်ကြီးဒေါ်မြင့်မြင့်နွယ် ဖြစ်ပါတယ်။ ကျွန်မရဲ့ ဆွေးနွေးချက်တွေကို Power Point ဖြင့် ဆွေးနွေးတင်ပြခွင့်ပြုပါရှင်။ နာယကကြီးရှင်။ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်တဲ့ ဥပဒေမူကြမ်း လေ့လာ စိစစ်ရေးပူးပေါင်းကော်မတီ(၇၅/၂၀၁၉)ရဲ့ အစီရင်ခံစာနှင့်ပတ်သက်ပြီး ယေဘုယျသဘော ခြုံငုံတင်ပြရမယ် ဆိုရင် ဒီအစီရင်ခံစာဟာ ယခင်ပြင်ဆင်ရန်တင်ပြတဲ့ ဥပဒေမူကြမ်း ၄ ခုရဲ့ အစီရင်ခံစာနှင့် အလားတူပဲ ဖြစ်ပါတယ်။ လေ့လာစိစစ်ရေးပူပေါင်းကော်မတီဟာ ပြင်ဆင်ရန်တင်ပြလာတဲ့ ဥပဒေမူကြမ်းများပါ ဥပဒေ အကြောင်းခြင်းရာ၊ ရည်ရွယ်ချက်၊ ကျိုးကြောင်းဖော်ပြချက်၊ ဥပဒေရေးထုံးတွေကို စိစစ်မှုမရှိဘဲ လုပ်ငန်းစဉ် ကိုသာ အကြိမ်ကြိမ် အစီရင်ခံတင်ပြနေတာ တွေ့ရပါတယ်။ ပြင်ဆင်ရန်တင်သွင်းလာတဲ့ ဥပဒေမူကြမ်း များဟာ မိမိတို့နိုင်ငံမှာ ယနေ့ဖြစ်ပေါ်နေတဲ့ အခြေအနေအရ မြန်မြန်ဆန်ဆန်ပြင်ဆင်ရန် လိုအပ်နေတဲ့ ပုဒ်မတွေလည်း ဖြစ်ပါတယ်။ တိုင်းရင်းသားပြည်သူများရဲ့ အကျိုးစီးပွားအတွက် လက်တွေ့ကျမယ့် ဖွဲ့စည်းပုံအခြေခံဥပဒေ ပြင်ဆင်ခြင်းကို ာင်ရွက်နိုင်ပါလျက်နဲ့ ဥပဒေပြင်ဆင်မှုလုပ်ငန်းစဉ် ကြန့်ကြာနေကြောင်း တွေ့ရှိ ရပါတယ်။ ဒီနေရာမှာ တင်ပြလိုတာကတော့ မြန်မာနိုင်ငံရင်းနှီးမြှုပ်နှံမှုဥပဒေကို ၂၀-၉-၂၀၁၆ ရက်နေ့မှာ ပြည်သူ့လွှတ်တော်မှာ စတင်တင်သွင်းခဲ့ပြီး ၁၈-၁၀-၂၀၁၆ ရက်နေ့မှာ ပြည်ထောင်စုလွှတ်တော်ဥပဒေ အမှတ်(၄၀/၂၀၁၆)နဲ့ ထုတ်ပြန်ခဲ့သလို နိုင်ငံတော်၏ အတိုင်ပင်ခံပုဂ္ဂိုလ်ဥပဒေဆိုရင်လည်း ၃၁-၃-၂၀၁၆ ရက်နေ့မှာ အမျိုးသားလွှတ်တော်မှာ စတင်တင်သွင်းခဲ့ပြီး ၆-၄-၂၀၁၆ ရက်နေ့မှာ ပြည်ထောင်စုလွှတ်တော် ဥပဒေအမှတ်(၂၆/၂၀၁၆)နဲ့ ထုတ်ပြန်ခဲ့ပါတယ်။ ဒါ့ကြောင့် လွှတ်တော်မှာ ဆွေးနွေးအတည်ပြုပြဋ္ဌာန်းနေတဲ့ ဥပဒေများဟာ မြန်ချင်ရင်မြန်၊ နှေးချင်ရင်နှေးနေသလို ဘယ်မူဝါဒတွေလွှမ်းမိုးနေသလဲဆိုတာ တွေးစရာ ဖြစ်လာပါတယ်ရှင်။ နာယကကြီးရှင့်။ အမျိုးသားလွှတ်တော်ကိုယ်စားလှယ် ဦးစိုင်းသန်းနိုင် တင်ပြလာတဲ့ ပြင်ဆင်ချက် ဥပဒေမူကြမ်းကို လေ့လာကြည့်ရင် ဖွဲ့စည်းပုံအခြေခံဥပဒေပုဒ်မ ၅ နိုင်ငံတော်ရဲ့ နယ်နိမိတ်၊ ပုဒ်မ ၅၉(ဂ) နိုင်ငံတော်သမ္မတ၊ ဒုတိယသမ္မတများရဲ့ အသက်ကန့်သတ်ချက်၊ ပုဒ်မ ၂၀၁ အမျိုးသားကာကွယ်ရေးနှင့် လုံခြုံရေးကောင်စီတို့ရဲ့ လုပ်ပိုင်ခွင့်တာဝန်တွေကို ပြင်ဆင်ရန်တင်ပြလာတာ တွေ့ရမှာဖြစ်ပါတယ်။ ဒီပြင်ဆင်ရန် တင်ပြချက်တွေဟာ ကျွန်မတို့နိုင်ငံရဲ့ လက်ရှိအခြေအနေအရ ပြင်ဆင်သင့်ပြင်ဆင်ထိုက်တဲ့ အချက်တွေလည်း ဖြစ်ပါတယ်။ နာယကကြီးရှင့်။ မြန်မာနိုင်ငံဟာ ၂၀၁၁ ခုနှစ်ကစလို့ ဒီမိုကရေစီစနစ်ကို ကျင့်သုံးခဲ့တာဟာ ယခု ီမိုကရေစီအသွင် ကူးပြောင်းနေဆဲကာလလည်း ဖြစ်ပါတယ်။ တိုင်းရင်းသားလက်နက်ကိုင် အဖွဲ့အစည်းများနဲ့ ငြိမ်းချမ်းရေးဆွေးနွေးနေရဆဲကာလဖြစ်သလို ဒီမိုကရေစီ Institutions များ ခိုင်မာ အားကောင်းအောင် တည်ဆောက်နေရဆဲ ကာလလည်းဖြစ်ပါတယ်။ ဒါကြောင့်နိုင်ငံတော်ရဲ့ သမ္မတ၊ ဒုသမ္မတ တွေဟာ နိုင်ငံရေး၊ အုပ်ချုပ်ရေး၊ စီးပွားရေး၊ လူမှုရေးတွေအပြင် တိုင်းရင်းသားအရေးအရာတွေမှာပါ အတွေ့အကြုံရင့်ကျက်ပြီး နိုင်ငံ့ရေးရာများနှင့် ပတ်သက်ပြီးတော့လည်း ကျွမ်းကျင်ထိရောက်စွာ ဆုံးဖြတ် ဆောင်ရွက်နိုင်စွမ်းရှိဖို့ လိုအပ်ပါတယ်။ ဒါကြောင့် အသက် ၄၅ နှစ်ပြည့်ပြီးသူဖြစ်ရမယ် ဆိုတဲ့အချက်ဟာ လည်း ပကတိအခြေအနေအရ သင့်တော်ကောင်းမွန်တဲ့ ပြဋ္ဌာန်းချက်ပဲဖြစ်ပါတယ်။ ယခု Power Point မှာတင်ပြထားတာကတော့ ပုဒ်မ ၅၉(ဂ)ရဲ့ မူလပြဋ္ဌာန်းချက်နဲ့ ပြင်ဆင်ရန် တင်ပြချက်တို့ရဲ့ နှိုင်းယှဉ်ဇယားပဲဖြစ်ပါတယ်။ အနည်းဆုံးဆိုတဲ့ စကားရပ်ကိုသာ ပယ်ဖျက်ထားခြင်း ဖြစ်ပါတယ်။ ဖွဲ့စည်းပုံအခြေခံဥပဒေပါ အခြားပြဋ္ဌာန်းချက်တွေနဲ့ နှိုင်းယှဉ်ချိန်ထိုး လေ့လာကြည့်မယ်ဆိုရင် ပြည်ထောင်စုဝန်ကြီးများ၊ ဒုတိယဝန်ကြီးများ၊ ပြည်ထောင်စုရှေ့နေချုပ်၊ ဒုတိယရှေ့နေချုပ်၊ ပြည်ထောင်စု စာရင်းစစ်ချုပ်၊ ပြည်ထောင်စုရာထူးဝန်အဖွဲ့ ဥက္ကဋ္ဌနှင့် အဖွဲ့ဝင်များ၊ တိုင်းဒေသကြီး သို့မဟုတ် ပြည်နယ် ဝန်ကြီးချုပ်၊ ဥပဒေချုပ်၊ စာရင်းစစ်ချုပ် စတဲ့ပုဂ္ဂိုလ်တွေရဲ့ အသက်ကန့်သတ်ပြဋ္ဌာန်းချက်တွေမှာလည်း “အနည်းဆုံး”ဆိုတဲ့စကားရပ် ပါရှိခြင်းမရှိတာကို တွေ့ရမှာဖြစ်ပါတယ်။ ဒီပြင်ဆင်ချက်ဟာ “Spirit of Law” ပြောင်းလဲမှုမရှိဘဲ “Words of Law” ကိုပိုမိုကျစ်လျစ်သိပ်သည်းစေရန် ပြင်ဆင်ထားတာဖြစ်ပြီး အခြားပြဋ္ဌာန်းချက်များနဲ့လည်း လိုက်လျောညီထွေရှိမှာ ဖြစ်ပါတယ်။ နာယကကြီးရှင့်။ ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေကို လေ့လာကြည့်မယ် ဆိုရင် ဥပဒေပြုရေး၊ အုပ်ချုပ်ရေး၊ တရားစီရင်ရေး၊ အရေးပေါ် ဆိုင်ရာ စတဲ့ကိစ္စရပ်တွေမှာ သက်ဆိုင်ရာ ပုဂ္ဂိုလ်တွေကို လုပ်ပိုင်ခွင့်တွေပေးထားတာဟာ ကွဲပြားမှုတွေရှိကြောင်း တွေ့ရမှာဖြစ်ပါတယ်။ နိုင်ငံတော် သမ္မတရဲ့ လုပ်ပိုင်ခွင့်အာဏာ၊ လွှတ်တော်ဥက္ကဋ္ဌတွေရဲ့ လုပ်ပိုင်ခွင့်အာဏာ၊ တပ်မတော်ကာကွယ်ရေးဦးစီးချုပ်ရဲ့ လုပ်ပိုင်ခွင့်အာဏာတွေဟာ ကဏ္ဍအလိုက်ကွဲပြားနေပြီးတော့ ဒီလုပ်ပိုင်ခွင့်အာဏာရှိသူတွေဟာလည်း အပြန်အလှန် ထိန်းကျောင်းခြင်းပုံစံနဲ့သာ စုစည်းစုပေါင်းဆောင်ရွက်ကြဖို့ လိုအပ်မှာဖြစ်ပါတယ်။ တစ်ဦး အပေါ်တစ်ဦး အပြန်အလှန်သြဇာညောင်းမဲ့ ပြဋ္ဌာန်းချက်တွေလုပ်မယ်ဆိုရင်တော့ ပြဿနာကြီးစွာတွေ့နိုင် ပါတယ်။ ဒါကြောင့် နိုင်ငံတော်နှင့် နိုင်ငံသားများအကျိုးကို စုပေါင်းဆွေးနွေး ဆောင်ရွက်နိုင်ဖို့အတွက် အမျိုးသားကာကွယ်ရေးနှင့် လုံခြုံရေးကောင်စီကို ဖွဲ့စည်းဆောင်ရွက်ဖို့ ဖွဲ့စည်းပုံအခြေခံဥပဒေမှာ ထည့်သွင်း ပြဋ္ဌာန်းထားခဲ့တာပဲဖြစ်ပါတယ်။ အမျိုးသားကာကွယ်ရေးနှင့် လုံခြုံရေးကောင်စီရဲ့ တာဝန်ကို တိကျစွာ ထမ်းဆောင်နိုင်ဖို့ဆိုရင် ကောင်စီရဲ့ တာဝန်နှင့် လုပ်ပိုင်ခွင့်တွေဟာလည်း မဖြစ်မနေ ထည့်သွင်းပြဋ္ဌာန်းသင့် ကြောင်း တင်ပြလိုပါတယ်။ နာယကကြီးရှင့်။ ဖွဲ့စည်းပုံအခြေခံဥပဒေ(၂၀၀၈ ခုနှစ်) ပြင်ဆင်ရေးပူးပေါင်းကော်မတီဟာ ဖွဲ့စည်းပုံ အခြေခံဥပဒေပြင်ဆင်နိုင်ရေး အကြံပြုချက်ပေါင်း ၃၇၆၅ ချက်ကို စိစစ်နေဆဲပဲဖြစ်ပါတယ်။ ပြင်ဆင်တဲ့ ဥပဒေမူကြမ်းတွေကို ဘယ်အပြီးသတ်နိုင်မလဲ။ ဘယ်လွှတ်တော်ကို တင်သွင်းနိုင်မလဲ ဆိုတာလည်း တိတိကျကျ မသိရသေးပါဘူး။ ယခု ဥပဒေမူကြမ်းကို ၄၅ ဦးကော်မတီရဲ့ ဖွဲ့စည်းပုံအခြေခံ ဥပဒေပြင်ဆင်တဲ့ ဥပဒေမူကြမ်းတင်သွင်းချိန်မှ တစ်ပြိုင်တည်းပူးပေါင်းသုံးသပ်ခဲ့မယ်ဆိုရင် ယနေ့နိုင်ငံမှာ ဖြစ်ပေါ်နေတဲ့ အခြေအနေတွေအရ လုပ်သင့်လုပ်ထိုက်၊ ပြင်သင့်ပြင်ထိုက်တာတွေကို မြန်မြန်ဆန်ဆန် ောင်ရွက်ဘဲ မိုးလွန်မှထွန်ချသလို ဖြစ်နေမှာလည်း စိုးမိပါတယ်။ ဒါကြောင့် အမျိုးသားလွှတ်တော် ကိုယ်စားလှယ် ဦးစိုင်းသန်းနိုင်အပါအဝင် ပြည်ထောင်စုလွှတ်တော်ကိုယ်စားလှယ် ၁၄၅ ဦး တင်သွင်းခဲ့တဲ့ ယခု ဥပဒေမူကြမ်းကို ပြည်ထောင်စုလွှတ်တော်ဆိုင်ရာဥပဒေ၊ နည်းဥပဒေတို့နှင့်အညီ ပြည်ထောင်စု လွှတ်တော်ကြီးမှာ ဆက်လက်ဆွေးနွေး ဆောင်ရွက်သင့်ပါကြောင်းနှင့် အစီရင်ခံစာကို ကန့်ကွက်ပါကြောင်း ဆွေးနွေးရင်း နိဂုံးချုပ်ပါတယ်ရှင်။ အားလုံးကိုကျေးဇူးတင်ပါတယ်။</speech>
<speech type="speaker">ဦးတင်ထွေး ဝေါမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="210">ဦးတင်ထွေး(ဝေါမဲဆန္ဒနယ်၊ ပဲခူးတိုင်းဒေသကြီး)</mp>လေးစားအပ်ပါတဲ့ လွှတ်တော်နာယကကြီးနဲ့ လွှတ်တော်အကြီးအကဲများ၊ လွှတ်တော်ကိုယ်စားလှယ်များအားလုံး မင်္ဂလာပါလို့ ကျွန်တော် နှုတ်ခွန်းဆက်သ အပ်ပါတယ်။ ကျွန်တော်ကတော့ ဝေါမဲဆန္ဒနယ်မှ ဦးတင်ထွေး ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ် ဦးစိုင်းသန်းနိုင်ပါ ၁၄၅ ဦး တင်သွင်းလာတဲ့ ဥပဒေမူကြမ်းနဲ့ပတ်သက်ပြီးတော့ ဥပဒေကြမ်း ပူးပေါင်းအဖွဲ့ရဲ့ အကြံပြုချက်အပေါ်မှာ ကျွန်တော် ဆွေးနွေးမှာဖြစ်ပါတယ်။ နာယကကြီးခင်ဗျာ။ ဒီအဆိုမတိုင်မီမှာ ရှေ့က ပြည်ထောင်စုလွှတ်တော်ကိုယ်စားလှယ် ၄ ဦးကလည်း ကျွန်တော်တို့ အဆိုပြုတင်သွင်းခဲ့တာ ဖြစ်ပါတယ်။ အဲဒီ ၄ ဦးမှာ ပထမဆုံးတင်သွင်းတဲ့ ဦးသိန်းထွန်း မတိုင်မီမှာ ပြည်ထောင်စုလွှတ်တော်ကိုယ်စားလှယ် ဦးအောင်ကြည်ညွန့်က အရေးကြီးအဆို တစ်ရပ်ကို တင်ခဲ့ ပါတယ်။ ဒီအဆိုဟာ ဖွဲ့စည်းပုံအခြေခံဥပဒေပြင်ဆင်ရေးအတွက် တပ်မတော်သားလွှတ်တော် ကိုယ်စားလှယ်တွေ၊ အရွေးချယ်ခံတိုင်းရင်းသားပါတီများမှ ကိုယ်စားလှယ်များနဲ့ အခြားပါတီများမှ ကိုယ်စားလှယ်များအားလုံး စုပေါင်းပြီးတော့ ဖွဲ့စည်း၍ အလွန်ပင်သင့်မြတ်ကောင်းမွန်လှတဲ့ ဒီအဆိုဖြစ်တဲ့အတွက် ကျွန်တော်တို့ ပြည်ထောင်စုလွှတ်တော်ကြီးက အများဆန္ဒနဲ့ အတည်ပြုပြီးတော့ ပြင်ဆင်ရေးပူးပေါင်းအဖွဲ့ကို နာယက ကြီးမှ ဖွဲ့ပေးခဲ့တာဖြစ်ပါတယ်။ ဒီလိုအတည်ပြုဖွဲ့စည်းပေးမှုအပေါ်မှာ ဥပဒေနဲ့မညီဘူးလို့ ဆွေးနွေးကြသလို ဒီအဆိုအတွက် မဲခွဲဆုံးဖြတ်ချက်အပေါ်မှာလည်းပဲ အမျိုးမျိုးသုံးသပ်ပြီးတော့ မိမိတို့လိုရာကို ဆွဲယူဆွေးနွေး သွားကြတာကိုလည်း အားလုံးအကြားပဲ ဖြစ်ပါတယ်။ ဒီအငြင်းပွားမှုအပေါ်မှာ မဲခွဲဆုံးဖြတ်ခြင်းဟာ ပြည်ထောင်စုလွှတ်တော်ဆိုင်ရာ ဥပဒေအခန်း(၄) ပုဒ်မ ၂၃ ပါ ပြဋ္ဌာန်းချက်များနဲ့အညီ ဆုံးဖြတ်ခဲ့တာဖြစ်ပါတယ်။ သို့သော်လည်းပဲ ဥပဒေရေးဆွဲနေတဲ့ လွှတ်တော်ခန်းမကြီးထဲမှာရှိတဲ့ လွှတ်တော်ကိုယ်စားလှယ်များက မိမိတို့ရဲ့ ဆန္ဒနဲ့ မကိုက်ညီတာနဲ့ ဥပဒေကို မျက်ကွယ်ပြုပြီးတော့ ပြောဆိုဆွေးနွေးမှုများဟာ မသင့်တော် ဘူးလို့ပဲ ကျွန်တော်ထင်ပါတယ်။ ဦးအောင်ကြည်ညွန့် တင်သွင်းခဲ့တဲ့ အရေးကြီးအဆိုဟာ ပြင်ဆင်ရန်တင်သွင်းတဲ့ ပြင်ဆင်ချက် မဟုတ်ပါဘူး။ ဥပဒေမူကြမ်းလည်း မဟုတ်ပါဘူး။ ပြင်ဆင်တဲ့နေရာမှာ ပြီးပြည့်စုံတဲ့ ရှေ့နောက်ညီညွတ် ပြီးတော့ ပြင်ဆင်ချက်မူကြမ်းတစ်ရပ် အဆောတလျင်စွာ ရရှိရေးအတွက် တစ်ဦးချင်း၊ တစ်ဖွဲ့ချင်း ပုဒ်မ တစ်ခုချင်းမပြင်ဘဲနဲ့ ဖွဲ့စည်းပုံတစ်ခုလုံးမှ ပြဋ္ဌာန်းချက်များအပေါ် ပြင်ဆင်သင့် ပြင်ဆင်အပ်တဲ့ အချက် များကို ကိုယ်စားလှယ်များက၊ အစုအဖွဲ့များက စုပေါင်းပြီးတော့ အချိုးကျစုပေါင်းပါဝင်၍ စုပေါင်းတိုင်ပင် ညှိနှိုင်းရေးဆွဲတဲ့ အဆိုပဲဖြစ်ပါတယ်။ ၂၀၀၈ ခုနှစ် ဖွဲ့စည်းပုံအခြေခံဥပဒေကို ပြင်ဆင်မယ်ဆိုလို့ရှိရင် အခြေခံ ဥပဒေအခန်း (၁၂) ပုဒ်မ ၄၃၃ ပုဒ်မခွဲ(က)နဲ့ ပုဒ်မ ၄၃၅ ပြည်ထောင်စုလွှတ်တော်ဆိုင်ရာ နည်းဥပဒေအခန်း(၁၈) ပုဒ်မ ၁၃၃ တို့အရ ပြင်ဆင်ချက်ကို ဥပဒေကြမ်းအဖြစ် ကျွန်တော်တို့ ဥပဒေမူကြမ်းအဖြစ် ပြည်ထောင်စု လွှတ်တော်ကို တင်ရမယ်။ ပြည်ထောင်စုလွှတ်တော်မှာရှိတဲ့ လွှတ်တော်ကိုယ်စားလှယ် ၂၀ ရာခိုင်နှုန်းက တင်ပြအဆိုပြုရမယ်ဆိုတာ ပါတာဖြစ်ပါတယ်။ ဒါကြောင့်မို့လို့ ပြင်ဆင်မှုပြုရာမှာ ပူးပေါင်းအဖွဲ့ ဖွဲ့ပြီးတော့ ဥပဒေမူကြမ်းပြုစုပြီးတော့ ပြင်ဆင်ခွင့်မရှိဘူးလို့ ဖွဲ့စည်းပုံအခြေခံဥပဒေနဲ့ ပြည်ထောင်စုလွှတ်တော်ဆိုင်ရာ နည်းဥပဒေများမှာ ပြဋ္ဌာန်းချက်မရှိပါဘူး။ ဒါကြောင့် ပြည်ထောင်စုလွှတ်တော်ကြီးက ဦးအောင်ကြည်ညွန့်ရဲ့ အဆိုကို အတည်ပြုပြီးတော့ လွှတ်တော်နာယကမှ ပူးပေါင်းအဖွဲ့ကို ဖွဲ့စည်းပေးတာဟာ ဥပဒေကြမ်းတစ်ရပ် ရေးဆွဲခြင်းသည် ဥပဒေနဲ့ မညီညွတ်ဘူးလို့ ပြောဆိုဆွေးနွေးချက်များဟာ ကျွန်တော်တို့ ဒါမမှန်ဘူးလို့ပဲ ကျွန်တော်ပြောရမှာ ဖြစ်ပါတယ်။ ဒါ့အပြင် ဒီလိုဆောင်ရွက်ချက်များဟာ ဦးစိုင်းသန်းနိုင်ရဲ့ အဆိုပြုချက်မူကြမ်းကို ပယ်ချဖို့လို့ ဥပဒေကြမ်း လေ့လာစိစစ်ရေးအဖွဲ့က အကြံပြုတာလည်း မဟုတ်ပါဘူး။ ဒီအဆိုပြုချက်ကို ကျွန်တော်တို့ ပယ်ဖျက်ဖို့ အဆိုပြုတာလည်း မဟုတ်ပါဘူး။ ဒီဥပဒေကြမ်းကို ပြင်ဆင်ရေးပူးပေါင်းအဖွဲ့အတွင်း ထည့်သွင်းပြီးတော့ ပြည်ထောင်စုလွှတ်တော်ကြီးကို တင်သွင်းပြီး အခြားပြင်ဆင်ချက်များနဲ့အတူ ကျယ်ကျယ်ပြန့်ပြန့် အကြံပြု ဆွေးနွေးဆုံးဖြတ်ဖို့ ကျွန်တော်တို့ အကြံပြုခြင်းသာ ဖြစ်ပါတယ်။ ဒါကြောင့်မို့လို့ ဒီအကြံပြုချက်ကို ကျွန်တော် ထောက်ခံခြင်းပဲ ဖြစ်ပါတယ်။ လေးစားအပ်တဲ့ နာယကကြီးနဲ့ လွှတ်တော်ကိုယ်စားလှယ်များခင်ဗျာ။ ဖွဲ့စည်းပုံအခြေခံဥပဒေ ဆိုတာ မည်မျှအရေးကြီးကြောင်း အားလုံးအသိပဲဖြစ်ပါတယ်။ ဒါကို အလွယ်တွေး၊ အလွယ်ရေး၊ အလွယ် ပြင်ကြမယ်ဆိုရင်တော့ နိုင်ငံတော်ရဲ့ အနာဂတ်အရေးဟာ တွေးဝံ့စရာတောင်မရှိပါဘူး။ ဒီကနေ့ ကျွန်တော် တို့တတွေ ပြင်ဆင်ရန် လွှတ်တော်ကြီးအတွင်း ဆွေးနွေးနေကြတဲ့ (၂၀၀၈ ခုနှစ်) ဖွဲ့စည်းပုံအခြေခံဥပဒေဟာ ရေးဆွဲခဲ့တဲ့ကာလကို ကြည့်မယ်ဆိုလို့ရှိရင်၊ ရေးဆွဲခဲ့တဲ့အစုအဖွဲ့တွေကို ကြည့်မယ်ဆိုလို့ရှိရင် တစ်ဦး တစ်ယောက်တည်း၊ တစ်ဖွဲ့တည်းနဲ့ ရေးဆွဲခဲ့တာမဟုတ်ပါဘူး။ တစ်နိုင်ငံလုံးမှာရှိတဲ့ ပါဝင်သင့်၊ ပါဝင်ထိုက်တဲ့ သူများနဲ့ စုပေါင်းပြီးတော့ အမျိုးသားညီလာခံကြီးကျင်းပပြီး ရေးဆွဲခဲ့တာဖြစ်ပါတယ်။ ားဖြင့် ကြည့်မယ်ဆိုရင် ၁၀ စုနှစ် တစ်စု ကျော်ခဲ့ပါတယ်။ ယခုပြင်ဆင်ရေးအတွက် ဥပဒေကြမ်းတစ်ရပ် ရရှိဖို့လို့ ပူးပေါင်းကော်မတီက လွှတ်တော်ဖွင့်ရက်များမှာလည်းပဲ ကျွန်တော်တို့ နားရက်မယူပါဘူး။ လုပ်စရာရှိတာတွေ လုပ်ပါတယ်။ နောက်တစ်ခါ နားတဲ့ရက်မှာလည်းပဲ မဲဆန္ဒရှင်များနဲ့ သွားရောက်တွေ့ဆုံမှုကို လျှော့ပြီးတော့၊ ကျွန်တော်တို့ စုပေါင်းပြီးတော့ ဆောင်ရွက်နေတယ်ဆိုတာ လွှတ်တော်ကြီး၊ ကိုယ်စားလှယ်များနဲ့ အားလုံး အသိပဲဖြစ်ပါတယ်။ ဒါဟာ နိုင်ငံတော်နဲ့ နိုင်ငံသားများအတွက် အနာဂတ်အရေးကို မျှော်တွေးပြီးတော့ အပင်ပန်းခံ ဆောင်ရွက်နေကြတာပဲ ဖြစ်ပါတယ်။ ဒါကိုတချို့က တလွဲပြောပြီးတော့၊ ဆွဲပြီးတော့ ဆွေးနွေးတယ် ဆိုတဲ့အချက်တွေလည်း ကျွန်တော်တို့ သွားတွေ့ရတာဖြစ်ပါတယ်။ လေးစားအပ်တဲ့ နာယကကြီးခင်ဗျာ။ အချို့ အချို့သော လွှတ်တော်ကိုယ်စားလှယ်တွေဟာ ပြည်ထောင်စု လွှတ်တော်ဆိုင်ရာ ဥပဒေအခန်း(၃) ပုဒ်မ ၈ ပုဒ်မခွဲ(န)ပါ ပြဋ္ဌာန်းချက်များကို မျက်ကွယ်ပြုပြီးတော့ လွှတ်တော်ရဲ့ ဂုဏ်သိက္ခာနဲ့ လွှတ်တော်အတွင်း ဆောင်ရွက်ချက်များကို အထင်အမြင် လွဲမှားစေရန် ဝေဖန် ပြောဆိုမှုများကိုလည်း သွားတွေ့ရတာဖြစ်ပါတယ်။ ဒီဒါတွေဟာ ပြောရမယ့်ပါဘူး။ လုပ်ရမယ့်ပါဘူး။ ကျွန်တော်တို့တတွေနဲ့ နိုင်ငံတော်နဲ့ နိုင်ငံသားများရဲ့ အကျိုးကို ရှေးရှု ပြီးတော့ အကောင်းဆုံးသော အကြံပြုချက်များကို ရယူပြီးတော့ ဘယ်လိုရေးရမယ်၊ ဘယ်လိုပြင်ကြမယ် ဆိုတာကို ပြုလုပ်ရမယ့်ပါတယ်။ ဒါကြောင့်မို့လို့ ကျွန်တော့အနေနဲ့ ပြည်ထောင်စုလွှတ်တော်ကြီးက ဖွဲ့စည်းပေးထားတဲ့ ဥပဒေကြမ်းပူးပေါင်းအဖွဲ့ရဲ့ အကြံပြုချက်ဟာ အလွန်သင့်မြတ်တဲ့ အကြံပြုချက်ဖြစ်တဲ့ အတွက် ဒီအကြံပြုချက်ကို ထောက်ခံပါကြောင်း လေးစားစွာ တင်ပြအပ်ပါတယ်။ အားလုံးကို ကျေးဇူးတင် ပါတယ်။</speech>
<speech type="speaker">ဗိုလ်မှူးအောင်နိုင်ဦး တပ်မတော်သား အမျိုးသားလွှတ်တော်ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဗိုလ်မှူးအောင်နိုင်ဦး(တပ်မတော်သားအမျိုးသားလွှတ်တော်ကိုယ်စားလှယ်)</mp>အားလုံးပဲ မင်္ဂလာပါခင်ဗျာ။ ကျွန်တော်ကတော့ တပ်မတော်သား အမျိုးသားလွှတ်တော်ကိုယ်စားလှယ် ဗိုလ်မှူး အောင်နိုင်ဦးဖြစ်ပါတယ်။ ကျွန်တော့ဆွေးနွေးချက်အား Power Point သုံးစွဲခွင့်ပြုပါရန် တင်ပြတောင်းခံ အပ်ပါတယ်။ ယခင် ဖွဲ့စည်းပုံအခြေခံဥပဒေပြင်ဆင်ရေးအတွက် တင်ပြခဲ့တဲ့ ဥပဒေမူကြမ်း ၄ ခု၊ ယခုတင်ပြခဲ့တဲ့ ဥပဒေမူကြမ်းနှင့်ဆိုလျှင် ၅ ခု ရှိနေပါပြီ။ ယခင်တင်သွင်းခဲ့တဲ့ ဖွဲ့စည်းပုံအခြေခံဥပဒေပြင်ဆင်ရေးအတွက် ဥပဒေကြမ်းများ၏ အစီရင်ခံစာများအပေါ်တွင်လည်း ဖွဲ့စည်းပုံအခြေခံဥပဒေအခန်း(၁၂)ပါ ပြဋ္ဌာန်းချက်များ၊ လွှတ်တော်ဆိုင်ရာဥပဒေ၊ နည်းဥပဒေများနှင့်အညီ ဆက်လက်ဆောင်ရွက်သင့်ကြောင်း ကန့်ကွက်ထောက်ပြ ဆွေးနွေးတင်ပြခဲ့ကြသော်လည်း များရာမဲဖြင့် ကော်မတီ၏ သဘောထားမှတ်ချက်အတိုင်းသာ ဆောင်ရွက်ရန် စိစစ်ရေးပူးပေါင်းကော်မတီ၏ အစီရင်ခံစာများကို အတည်ပြုခဲ့ကြပြီး ဖြစ်ပါတယ်။ ယခုလည်း ဦးစိုင်းသန်းနိုင် အပါအဝင် ပြည်ထောင်စုလွှတ်တော်ကိုယ်စားလှယ် ၁၄၅ ဦးက လက်မှတ် ရေးထိုးတင်ပြလာတဲ့ ဥပဒေကြမ်းကို ယခင်တင်သွင်းခဲ့တဲ့ ဥပဒေကြမ်း ၄ ခု၏ အစီရင်ခံစာပါ အတိုင်း ဘယ် ာလကျမှ ပြုစုရေးဆွဲပြီးမည်မှန်းမသိတဲ့(၄၅) ဦးကော်မတီရဲ့ လွှတ်တော်သို့ တင်သွင်းလာမယ့် ဥပဒေမူကြမ်းနှင့် တစ်ချိန်တည်း၊ တစ်ပြိုင်တည်း ယှဉ်တွဲဆောင်ရွက်ရန် စိစစ်ရေးပူးပေါင်းကော်မတီက ထပ်မံတင်ပြလာပြန်ပါပြီ။ ယခုအခါလည်း ထိုနည်းလည်းကောင်း ထူးမခြားနား ယခင်အစီရင်ခံစာများ နည်းတူ တင်သွင်းသည့် ကိုယ်စားလှယ်ရဲ့ နာမည်၊ ကော်မတီအစီရင်ခံစာ၏ အမှတ်စဉ်၊ ရက်စွဲများမှလွဲ၍ ကျန်တာအားလုံးနီးပါး “၏” “သည်”မရွေး၊ ထပ်တူထပ်မျှ စိစစ်ပြီး အစီရင်ခံစာတင်ပြထားတာကို တွေ့ရ ပါတယ်။ ဥပဒေနဲ့အညီတင်သွင်းလာတဲ့ ဥပဒေမူကြမ်းကို ဖွဲ့စည်းပုံအခြေခံ ဥပဒေအခန်း(၁၂)ပါ ပြဋ္ဌာန်းချက် များနဲ့အညီ လွှတ်တော်တွင် ဆက်လက်ဆွေးနွေး ဆောင်ရွက်ခြင်းမရှိတဲ့အတွက် အစီရင်ခံစာများအပေါ် ကိုယ်စားလှယ်များက ထပ်ခါထပ်ခါ မမောနိုင်မပန်းနိုင် ထောက်ပြကန့်ကွက်ခဲ့သည်မှာလည်း အကြိမ်ကြိမ် အခါခါ ဖြစ်ပါတယ်။ (နာယကကြီးခင်ဗျား။ နာယကကြီးအပေါ် အ ဂါရဝတရားဖြင့် ဝေဖန်ပုတ်ခတ် ပြောဆိုနေခြင်း မဟုတ်ပါကြောင်း ကြိုတင်တင်ပြအပ်ပါတယ်။ အစီရင်ခံစာပါ စိစစ်ရေးပူးပေါင်းကော်မတီ၏ ဆောင်ရွက်ချက် များကို ပြည်ထောင်စုလွှတ်တော်ဆိုင်ရာ နည်းဥပဒေ ၈ နည်းဥပဒေခွဲ(ဃ)နဲ့အညီ ဖွဲ့စည်းပုံအခြေခံဥပဒေ၊ လွှတ်တော်ဆိုင်ရာဥပဒေ၊ နည်းဥပဒေများနှင့် ကိုက်ညီမှုရှိစေရန် ကြပ်မတ်ဆောင်ရွက်ရမည့်သူသည် အဓိကနာယကကြီး၏ တာဝန်ဖြစ်ပါတယ်။ ၂၆-၁၁-၂၀၁၉ ရက်နေ့က ကျင်းပပြုလုပ်ခဲ့တဲ့ ဒုတိယအကြိမ် ပြည်ထောင်စုလွှတ်တော် (၁၄)ကြိမ် မြောက်ပုံမှန်အစည်းအဝေး အဋ္ဌမနေ့တွင် နာယကကြီးမှ လွှတ်တော်အစည်းအဝေးဆိုင်ရာ ကိစ္စရပ်များနှင့် စပ်လျဉ်း၍ လွှတ်တော်ကို အသိပေးတင်ပြခဲ့တဲ့ “လွှတ်တော်နာယက၏ တာဝန်နှင့်စပ်လျဉ်း၍ တစ်ဦး တစ်ယောက်၊ တစ်စုတစ်ဖွဲ့ရဲ့ ဆန္ဒအတိုင်း မလုပ်ပေးနိုင်လို့ သဘောမကျတာရှိနိုင်ပါတယ်” ဆိုတဲ့ စကားရပ် ပါအတိုင်း ကျွန်တော်တို့အနေနဲ့ကလည်း ကန့်ကွက်ထောက်ပြ ဆွေးနွေးတင်ပြနေခြင်းဟာ တစ်ဦးတစ်ယောက်၊ တစ်စုတစ်ဖွဲ့ ရဲ့ဆန္ဒအတိုင်း ဆောင်ရွက်သွားမှာ စိုးရိမ်တဲ့အတွက် ဖြစ်ပါတယ်။ နာယကကြီးအနေဖြင့် တာဝန်များပြားကြီးမားတာကြောင့် အစီရင်ခံစာအပေါ် စိစစ်ဆုံးဖြတ်ရာတွင်လည်း ဥပဒေနဲ့မညီ သွေဖည် မှားယွင်း ဆုံးဖြတ်သွားတာမျိုး မဖြစ်ပေါ်အောင် အကြံပြုထောက်ပြ ဆွေးနွေးတင်ပြနေခြင်းသာဖြစ် ပါကြောင်း တင်ပြအပ်ပါတယ်။ ၂၆-၁၁-၂၀၁၉ ရက်နေ့က ဖွဲ့စည်းပုံအခြေခံဥပဒေပြင်ဆင်ရေးအတွက် ပူးပေါင်းကော်မတီရဲ့ အစီရင်ခံစာအပေါ် ဆွေးနွေးခဲ့ကြတဲ့ လွှတ်တော်ကိုယ်စားလှယ် ၅ ဦးရဲ့ ဆွေးနွေးချက်များအပေါ် ပြည်ထောင်စု လွှတ်တော်ဆိုင်ရာနည်းဥပဒေ ၁၉ ပါ လွှတ်တော်ဆိုင်ရာ စည်းကမ်းချက်များကို လိုက်နာခြင်း မရှိဟုဆို၍ ပြည်ထောင်စုလွှတ်တော်ဆိုင်ရာ နည်းဥပဒေ ၂၀ အရ ဖောက်ဖျက်ကျူးလွန်ခဲ့သော စကားရပ်များဟု သတ်မှတ်၍ လွှတ်တော်မှတ်တမ်းက ပယ်ဖျက်ကြောင်း ဆုံးဖြတ်ကြေညာခဲ့တာကို တွေ့ရပါတယ်။ နာယကကြီးကိုတော့ “ဆူးကြားကဘူးခါး” ဖြစ်သွားမှာစိုးလို့၊ နာယကကြီးကိုလည်း “ပညာရှိသတိ ဖြစ်ခဲ” ဆိုတဲ့အတိုင်း ဖြစ်သွားမှာစိုးလို့ စာနာနားလည်စွာဖြင့် တင်ပြရခြင်းဖြစ်ပါတယ်။ သို့ပါသော်လည်း ဒို့တာဝန်အရေး (၃)ပါးကို မထိခိုက်လျှင်၊ တစ်စုံတစ်ဦးတစ်ယောက်ကို မထိခိုက်လျှင်၊ လွှတ်တော်၏ ဂုဏ်သိက္ခာကို မထိခိုက်လျှင်တော့ လွှတ်တော်ကိုယ်စားလှယ်တစ်ဦးရဲ့ အခွင့်အရေးနဲ့အညီ လွှတ်တော် ဆိုင်ရာဥပဒေ၊ နည်းဥပဒေများမှာပါရှိတဲ့ လွှတ်တော်ကိုယ်စားလှယ်ရဲ့ တာဝန်၊ လုပ်ပိုင်ခွင့်တွေ၊ လိုက်နာ ရမယ့် ကျင့်ဝတ်၊ စည်းကမ်းတွေနဲ့အညီ အကြံပြုထောက်ပြ ဆွေးနွေးနေရမှာပဲ ဖြစ်ပါတယ်။ ဥပဒေနဲ့အညီတင်သွင်းလာတဲ့ ပြင်ဆင်ရေးဥပဒေမူကြမ်းကို ဖွဲ့စည်းပုံအခြေခံဥပဒေ အခန်း(၁၂)ပါ ပြဋ္ဌာန်းချက်များအတိုင်း လွှတ်တော်တွင် ဆက်လက်ဆွေးနွေးဆောင်ရွက်ခြင်းမရှိလို့ အစီရင်ခံစာအပေါ် ကန့်ကွက်ဆွေးနွေးနေခြင်းဟာ ဖွဲ့စည်းပုံအခြေခံဥပဒေပြင်ဆင်နေခြင်းကို ကန့်ကွက်နေခြင်းမဟုတ်ပါ။ ဒါကို တချို့ တချို့သော ပုဂ္ဂိုလ်များ၊ အဖွဲ့အစည်းတချို့ က ဖွဲ့စည်းပုံအခြေခံဥပဒေပြင်ဆင်ရေးကို တပ်မတော်က ကန့်ကွက်နေသယောင်၊ ကန့်လန့်တိုက်နေသယောင်၊ နိုင်ငံရေးအမြတ်ထုတ် ဝါဒဖြန့် ပြောဆိုနေကြတာကို တွေ့မြင်ကြားသိနေရပါတယ်။ အခု ဖွဲ့စည်းပုံအခြေခံဥပဒေကို ပြင်ဆင်ချင်လွန်းလို့ ဦးစိုင်းသန်းနိုင်အပါအဝင် ပြည်ထောင်စုလွှတ်တော် ကိုယ်စားလှယ် ၁၄၅ ဦးက လက်မှတ်ရေးထိုး တင်သွင်းလာပြီဖြစ်ပါတယ်။ “ဖွဲ့စည်းပုံအခြေခံဥပဒေ ပြင်ဆင်ရေး၊ ဖွဲ့စည်းပုံအခြေခံဥပဒေပြင်ဆင်ရေး” ဆိုပြီး ဝါဒဖြန့်သက်သက် ပြောဆိုနေကြတာထက် ယခု ပြင်ဆင်ဖို့တင်သွင်းလာတဲ့ ဖွဲ့စည်းပုံအခြေခံဥပဒေပြင်ဆင်ရေးမူကြမ်းကို အပြောနဲ့အလုပ် လက်တွေ့ တစ်ထပ်တည်းကျအောင် ခေတ်စနစ်နဲ့အညီပြင်ဆင်နိုင်ရေး အခန်း(၁၂)ပါ ပြဋ္ဌာန်းချက်များနှင့်အညီ ဘဲ ဆောင်ရွက်ကြရန် တိုက်တွန်းလိုပါတယ်။ ဘယ်ာလကျမှ တင်သွင်းလာမည်မှန်းမသိတဲ့ ဥပဒေမူကြမ်းတစ်ရပ်အဖြစ် တင်ပြ နိုင်ရေး အဆင့်များစွာကျန်ရှိနေသေးတဲ့ ၄၅ ဦး ကော်မတီရဲ့ တင်သွင်းလာမယ့် ပြင်ဆင်သည့် ဥပဒေ မူကြမ်းနှင့် တစ်ချိန်တည်း၊ တစ်ပြိုင်တည်း ယှဉ်တွဲဆောင်ရွက်မည်ဆိုပါက ဖွဲ့စည်းပုံအခြေခံဥပဒေ ပြင်ဆင်ရေးကို ောင်ရွက်နေတဲ့သဘော သက်ရောက်သွားနိုင်ပါတယ်။ ဒါကြောင့် လွှတ်တော်ကြီး၏ တန်ဖိုးရှိသောမကုန်ဆုံးအောင်၊ ဘဏ္ဍာငွေကြေးတွေမလိုအပ်ဘဲ မကုန်ဆုံးအောင်၊ ဖွဲ့စည်းပုံ အခြေခံဥပဒေပြင်ဆင်ရေး။ ဆွေးနွေးရန် သတ်မှတ်ချိန်ပြည့်သဖြင့် မိုက်ပိတ်သွားပါသည်။</speech>
<speech type="speaker">မိုက်ပေးပါ။</speech>
<speech><mp id="455">ဦးနေမျိုးထွန်း(ထန်းတပင်မဲဆန္ဒနယ်၊ ရန်ကုန်တိုင်းဒေသကြီး)</mp>လေးစားရပါသော လွှတ်တော် နာယကကြီးခင်ဗျား။ ကျွန်တော်တို့ ပြည်ထောင်စုလွှတ်တော် ကိုယ်စားလှယ်တွေအနေနဲ့ ဒီ လွှတ်တော်မှာ ဆွေးနွေးမယ်ဆိုရင် ပြည်ထောင်စုလွှတ်တော်ဆိုင်ရာ နည်းဥပဒေ ၁၉ ကို တသွေမတိမ်း လိုက်နာရပါတယ်။ နောက်တစ်ခုကလည်း ကျွန်တော်တို့ နည်းဥပဒေ ၈ မှာလည်း နာယကရဲ့ လုပ်ပိုင်ခွင့်နဲ့ တာဝန်တွေရှိပါတယ်။ နောက်ဆုံးကျွန်တော်တို့ နည်းဥပဒေ ၂၀ မှာ အရေးယူရန် နည်းလမ်းတွေရှိပါတယ်။ ခုနကလွှတ်တော်ကိုယ်စားလှယ်ကြီး ဗိုလ်မှူးအောင်နိုင်ဦး တင်ပြတဲ့ကိစ္စရပ်က နာယကကြီးအနေနဲ့ ၂၆-၁၁-၂၀၁၉ ရက်နေ့မှာ ထုတ်ပယ်ခဲ့တဲ့ စကားလုံးတွေကို ထပ်မံသုံးသွားတာ တွေ့ပါတယ်။ ဘာစကားလုံး တွေလဲဆိုတော့ """"မရောင်ရာ ဆီလူးတယ်""""၊ """"ဝေ့လည်ကြောင်ပတ် လုပ်တယ်""""၊ """"သဝေထိုးတယ်"""" ဆိုတဲ့စကားလုံးကို ထပ်ခါပြန်သုံးတဲ့အပြင် နာယကကြီးအပေါ်မှာလည်း တစ်ဦးတစ်ယောက်ရဲ့ ဆန္ဒအတိုင်း ဆောင်ရွက်နေသလားဆိုတဲ့ စကားလုံးနဲ့လည်း နာယကကြီးကို ပုတ်ခတ်သွားတာ တွေ့ရပါတယ်။ အဲဒီတော့ ကျွန်တော်တို့က လွှတ်တော်မှာဆွေးနွေးဆုံးဖြတ်ပြီးတဲ့ ကိစ္စရပ်ကို ဒါနည်းဥပဒေ (ည) အရ အပြီးအပြတ်ဖြစ်ပါတယ်။ အဲဒါကို ပြီးပြတ်ချက်ကို နည်းဥပဒေ ၁၉(ည)အရ ထပ်မံဆွေးနွေးနေတဲ့ အတွက်ကို ကျွန်တော်တို့က စကားလုံးတွေကို နုတ်ပယ်တဲ့အပြင် နည်းဥပဒေ ၂၀(က)အရ ဗိုလ်မှူး အောင်နိုင်ဦးကို သတိပေးတားမြစ်ပေးပါရန် နာယကကြီးအား လေးစားစွာ တင်ပြအပ်ပါတယ်ခင်ဗျား။</speech>
<speech type="speaker">ကောင်းပါပြီ။ ကောင်းပါပြီ။ အခုပြောပါမယ်။ လွှတ်တော်ကိုယ်စားလှယ် ဆွေးနွေးတဲ့လွတ်လွတ်လပ်လပ်နဲ့ ဆွေးနွေးနိုင်အောင်၊ အနှောင့်အယှက်မရှိနိုင်အောင် နာယကကြီး အနေနဲ့ စိတ်ရှည်သည်းညည်းခံပြီး နားထောင်ပေးနေပါတယ်။ ဒါကတော့ နာယကရဲ့ အဆုံးအဖြတ်ဟာ အပြီးအပြတ်ဖြစ်တယ်ဆိုတဲ့ဟာကို ထပ်လောင်းပြီး မီးမောင်းထိုးပြစရာမလိုပါဘူး ဆိုတော့ လွှတ်တော် ကိုယ်စားလှယ်ဆွေးနွေးသွားတဲ့ ကိစ္စရပ်တွေဟာ လွှတ်တော်မှာ ဒါနာယက ကနေပြီးမှ နုတ်ပယ်ပြီးသား စကားရပ်တွေကို အပေါ်မှာ ဒါအပြီးအပြတ်ဖြစ်တယ်။ အဲဒီအပေါ်မှာ ကိုယ်စားလှယ်တော်ကြီးက ထပ်မံ ဆွေးနွေးသွားတဲ့အပိုင်းက တကယ်တမ်းပြောမယ်ဆိုလို့ရှိရင် ဥပဒေနဲ့ မညီပါဘူး။ ဒါပေမဲ့လို့ လွှတ်တော်ကိုယ်စားလှယ်ရဲ့ ဂုဏ်သိက္ခာကို ငဲ့ညှာသောအားဖြင့် မိမိအနေနဲ့ စိတ်ရှည် သည်းညည်းခံပြီးမှ အနှောင့်အယှက်မရှိ ဆွေးနွေးနိုင်အောင် ခွင့်ပြုထားခြင်းဖြစ်ပါတယ်။ တစ်ဖက်ကလည်း လွှတ်တော်ကိုယ်စားလှယ် တစ်ဦးကနေပြီးမှ ကန့်ကွက်လာတဲ့အတွက် ဒါကိုတော့ နာယကကြီးအနေနဲ့ ပြန်လည်သုံးသပ်ပြီး ဆောင်ရွက်သွားမှာဖြစ်ကြောင်း ပြောကြားလို ပါတယ်။</speech>
<speech type="speaker">ဒေါ်ယဉ်မင်းလှိုင် ဂန့်ဂေါမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="259">ဒေါ်ယဉ်မင်းလှိုင်(ဂန့်ဂေါမဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စသတ်တော် ဆယကကြီးမင်တက ပြည်ထောင်စလတ်တော် ကိုယ်စားလှယ်များရင်၊ တန်မ ကတော့ ဂန့်ဂေါမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်ယဉ်မင်းလှိုင် ဖြစ်ပါတယ်။ ကျွန်မက ဒီနေ့ ကရင်ပြည်နယ်မဲဆန္ဒနယ်အမှတ်(၅)မှ ဦးစိုင်းသန်းနိုင်နှင့် လွှတ်တော်ကိုယ်စားလှယ် ၁၄၅ ဦး တင်သွင်းသော ဖွဲ့စည်းပုံအခြေခံဥပဒေဆိုင်ရာ မူကြမ်းအပေါ် လေ့လာစိစစ်ရေးပူးပေါင်းကော်မတီရဲ့ 3a8qešovos coobošácag:cg:33:07 geclosuôl Power Point 3ə:G18€60:01qêu Next olu နာယကကြီးရှင်။ ကျွန်မက ဒီအဆိုကို ဆွေးနွေးတဲ့နေရာမှာ ၂၀၁၅ အထွေထွေရွေးကောက်ပွဲကြီးမှာ ကျွန်မကို ရွေးကောက်တင်မြှောက်လိုက်တဲ့ မဲဆန္ဒရှင်ပြည်သူလူထုက ပေးအပ်လိုက်တဲ့ ဥပဒေပြုခွင့်နဲ့ ကိုယ်စားပြုခွင့်ကို ကိုင်ဆွဲပြီးတော့ ဆွေးနွေးသွားမှာ ဖြစ်ပါတယ်။ ဂန့်ဂေါမြို့နယ်မှာ မဲပေးနိုင်သူဦးရေ တစ်သိန်းနီးပါးရှိပြီး ၈၁,၀၀၀ ကျော် မဲလာပေးခဲ့ပါတယ်။ ဒီထဲကမှ မဲဆန္ဒရှင် ၅၇၀၀၀ ကျော် ၇၄.၆၈ ရာခိုင်နှုန်းက ဒုတိယရရှိတဲ့ ကိုယ်စားလှယ်လောင်းထက် မဲ ၄၀၀၀၀ ကျော် အသာနဲ့ ကျွန်မကို ဂန့်ဂေါမြို့နယ်ရဲ့ ပြည်သူ့လွှတ်တော်ကိုယ်စားလှယ်အဖြစ် ရွေးကောက်တင်မြှောက်ခဲ့တာ ဖြစ်ပါတယ်။ Next Slidell ကျွန်မ ဒါကိုဘာကြောင့်တင်ပြရသလဲဆိုတော့ (၂၀၀၈) ဖွဲ့စည်းပုံအခြေခံဥပဒေအခန်း (၁) ပုဒ်မ ၄ အရ နိုင်ငံတော်၏ အချုပ်အခြာအာဏာသည် နိုင်ငံသားများထံမှ ဆင်းသက်ပြီး နိုင်ငံတော်တစ်ဝန်းလုံး၌ တည်သည်လို့ ပါရှိတဲ့အတွက် ပြည်သူက ရွေးကောက်တင်မြှောက်ထားတဲ့ ကျွန်မမှာ ပြည်သူကပေးတဲ့ ကိုယ်စားပြုခွင့်နဲ့ ဥပဒေပြုခွင့်ကို ပြည်သူကပေးတဲ့ Mandate ကို ခိုင်ခိုင်မာမာ လက်ဝယ်ရရှိထားကြောင်း သိသာထင်ရှားစေလို၍ ဖြစ်ပါတယ်။ လေးစားအပ်ပါသော နာယကကြီးရှင်။ ယခု ဦးစိုင်းသန်းနိုင်ပါ ၁၄၅ ဦး တင်သွင်းတဲ့ အဆိုကို ဥပဒေကြမ်းစိစစ်ရေးကော်မတီက ငြင်းဆိုနေတာ လုံးဝမဟုတ်ပါဘူး။ ကျွန်မတို့ ဒီနေရာမှာ အမျိုးသား လွှတ်တော်ကိုယ်စားလှယ်ကြီး ဦးအောင်ကြည်ညွန့် တင်သွင်းတာကိုသာ လက်ခံဆွေးနွေးပြီး တခြားသူတွေ တင်သွင်းတာကိုလည်း ငြင်းပယ်နေတာမျိုးမဟုတ်ဘဲ လွှတ်တော်ကြီးရဲ့ သဘောတူညီချက်နဲ့ ဖွဲ့စည်း ထားတဲ့ ဖွဲ့စည်းပုံအခြေခံဥပဒေပြင်ဆင်ရေးပူးပေါင်းကော်မတီရဲ့ ဦးဆောင်မှုနဲ့ ပါတီအသီးသီးရဲ့ အဆိုပြု ပြင်ဆင်ချက် ၃,၇၆၅ ချက်နဲ့အတူ ပူးတွဲလေ့လာပြင်ဆင်သင့်ကြောင်း သဘောထားမှတ်ချက်ပြုခြင်းသာ ဖြစ်ပါတယ်။ ဒီမှာသတိပြုရမှာကတော့ ကိုယ်စားလှယ်ကြီး ဦးအောင်ကြည်ညွန့်တင်သွင်းခဲ့တာက ပြင်ဆင်ချက် ဥပဒေမူကြမ်းမဟုတ်ပါဘူးရှင်။ ဒါကို ကွဲကွဲပြားပြားသိကြဖို့လိုအပ်ပါတယ်။ Next Slider ဖွဲ့စည်းပုံအခြေခံဥပဒေပုဒ်မအခန်း ၁၂ ပုဒ်မ ၄၃၃။ Next Slider Next Slider မကြာခင်မှာ အဖက်ဖက်က ဒီမိုကရေစီစံနှုန်း တွေနဲ့ သွေဖည်နေတဲ့ ဖွဲ့စည်းပုံအခြေခံဥပဒေ ပြင်ဆင်ရေးမူကြမ်းကို အချိတ်အဆက်မိမိနဲ့ အစီအစဉ်တကျ ပြင်ဆင်နိုင်ရေးအတွက် ပူးပေါင်းကော်မတီဟာ စနစ်တကျ ကြိုးပမ်းဆောင်ရွက်ပြီးစီးတော့မှာ ဖြစ်ပါတယ်။ အခြေခံအုတ်မြစ်ကအစ စနစ်တကျပြင်ဆင်ရန်လိုအပ်နေတဲ့ အိမ်ကြီးကို ငါပြောတဲ့ သွပ် မသုံးရကောင်းလား၊ ငါပြောတဲ့တံခါးပေါက် မတပ်ရကောင်းလားဆိုတဲ့ သဘောနဲ့ မိသားစုဝင်တွေဟာ အငြင်းပွားမနေသင့်ပါဘူး။ ကျွန်မတို့အားလုံးဟာ အမှန်တကယ်လိုအပ်နေတဲ့၊ ပြည်သူအားလုံး လိုလား နေတဲ့၊ ပါတီအသီးသီးကတင်ပြနေတဲ့ နိုင်ငံတော်ကြီးရဲ့ ဖွဲ့စည်းပုံအခြေခံဥပဒေကို ပြင်ဆင်ခွင့်ဆိုတဲ့ သမိုင်းပေးတာဝန်ကို တစ်ညီတစ်ညွတ်တည်း ထမ်းရွက်ခွင့်ရရှိထားကြသူများ ဖြစ်ပါတယ်။ ဒီအခွင့်အရေး ကောင်းကို လက်လွတ်မခံဘဲ အပြုသဘောဆောင်တဲ့ စိတ်နေစိတ်ထားနဲ့ အတိတ်ကဖြစ်ရပ်တွေကို သင်ခန်းစာယူပြီး တစ်စိတ်တစ်ဝမ်းတည်း အားသွန်ကြိုးစားကြရမှာဖြစ်ကြောင်း လေးစားစွာတိုက်တွန်း အပ်ပါတယ်။ ကျွန်မတို့အားလုံး သဘောတူသည် ဖြစ်စေ၊ မတူသည်ဖြစ်စေ အတူတကွ လက်တွဲဆောင်ရွက် ကြရတော့မှာ ဖြစ်ပါတယ်။ အခြေအနေအရ နိုင်ငံတော်အတွင်းမှာ မိသားစုတွေအဖြစ်၊ လွှတ်တော်တွင်းမှာ မောင်နှမတွေအဖြစ်၊ လုပ်ဖော်ကိုင်ဖက်တွေအဖြစ် မလွှဲမသွေ ငြင်းပယ်လို့မရတဲ့ အနေအထားကို ရောက်ရှိ နေပြီ ဖြစ်ပါတယ်။ ယခုပူးပေါင်းကော်မတီက ဦးဆောင်နေတဲ့ ပြင်ဆင်ရေးကြိုးပမ်းမှုတွေဟာ တစ်စု တစ်ဖွဲ့တည်းအတွက် မဟုတ်ကြောင်းကို တိုင်းရင်းသားပါတီများရဲ့ အဆိုပြုပြင်ဆင်ချက် အများစုပါဝင်တဲ့ အဆိုပြုချက် ၃,၇၆၅ ချက်ကို လေ့လာကြည့်ရင် သိရှိနိုင်ပါတယ်။ ဥပဒေပညာရှင်မဟုတ်တဲ့ ပြည်သူများ ကပင် သိရှိနေကြပါတယ်။ မကြာခင်ကပင် နာယကကြီးက ယခုသက်တမ်းအတွင်း အခြေခံဥပဒေ ပြင်ဆင်မှုကို ပြီးပြတ်အောင် ဆောင်ရွက်သွားမည်လို့ မိန့်ကြားခဲ့တဲ့အတွက် ပြည်သူများက ဝမ်းမြောက် လျက်ရှိကြပါတယ်။ လေးစားအပ်ပါသော နာယကကြီးရှင်။ ဒီမိုကရေစီနဲ့ လွှတ်တော်စနစ်ကို ကျင့်သုံးတဲ့ နိုင်ငံတိုင်း ဟာလည်း လွှတ်တော်အတွင်းမှာ မဲခွဲဆုံးဖြတ်တဲ့ နည်းလမ်းကို အသုံးပြုကြလေ့ရှိပါတယ်။ ဒီလိုမဲခွဲဆုံးဖြတ် ရာမှာလည်း မဲများရာကသာနိုင်စမြဲ ဖြစ်ပါတယ်။ မဲနည်းရာကို အနိုင်ပေးတာ၊ မဲနည်းသူကအနိုင် လိုချင်တာ မကြားဖူးပါဘူးရှင်။ မဲနည်းရာကို အနိုင်ပေးတဲ့ လွှတ်တော်ဆိုတာ မရှိပါဘူးရှင်။ ဒါ့ကြောင့်မို့ မဲခွဲပြီးဆုံးဖြတ်ပြီး မဲများရာ၌ အနိုင်ယူတယ်လို့ အပြစ်တင်ပြောဆိုနေကြတာဟာ မလျော်ကန်ကြောင်းကို တင်ပြအပ်ပါတယ်။ ဒါကြောင့် တင်သွင်းလာတဲ့ ဥပဒေကြမ်းကို ပြင်ဆင်ရေးပူးပေါင်းကော်မတီက အခြေခံ ဥပဒေတစ်ရပ်လုံးအပေါ် ခြုံငုံစိစစ်ပြုစုတင်ပြလာမယ့် ပြင်ဆင်ချက် ဥပဒေကြမ်းနှင့်တစ်ပြိုင်တည်း စိစစ် တင်ပြခြင်းက လုပ်ငန်းစဉ်ကိုပိုမိုချောမွေ့ အဆင်ပြေစေမှာဖြစ်လို့ ယခုလေ့လာစိစစ်ရေးပူးပေါင်းကော်မတီရဲ့ အစီရင်ခံစာကို ပြည်သူက ရွေးကောက်တင်မြှောက်လိုက်တဲ့ ပြည်သူ့လွှတ်တော်ကိုယ်စားလှယ်တစ်ဦး အနေနဲ့ လေးလေးနက်နက် ထောက်ခံပါကြောင်း ဆွေးနွေးလိုက်ရပါတယ်ရှင်။ ကျေးဇူးတင်ပါတယ်။</speech>
<speech type="speaker">ဗိုလ်မှူးချစ်ညီညီ တပ်မတော်သား ပြည်သူ့လွှတ်တော်ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဗိုလ်မှူးချစ်ညီညီ(တပ်မတော်သားပြည်သူ့လွှတ်တော်ကိုယ်စားလှယ်)</mp>အားလုံးမင်္ဂလာပါ ခင်ဗျာ။ ကျွန်တော်ကတော့ တပ်မတော်သား လွှတ်တော်ကိုယ်စားလှယ် ဗိုလ်မှူးချစ်ညီညီ ဖြစ်ပါတယ်။ ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်သည့် ဥပဒေမူကြမ်း နှင့်စပ်လျဉ်း၍ လေ့လာစိစစ်ရေးပူးပေါင်းကော်မတီရဲ့ အစီရင်ခံစာ(၇၅/၂၀၁၉)အပေါ် ဆွေးနွေးသွားမှာ ဖြစ်ပါတယ်။ Power Point သုံးစွဲခွင့်ပြုပါခင်ဗျာ။ ဒုတိယအကြိမ်ပြင်ဆင်တဲ့ လေ့လာစိစစ်ရေးပူးပေါင်း ကော်မတီ(၇၅/၂၀၁၉) အစီရင်ခံစာပါ ကော်မတီရဲ့ သဘောထားမှတ်ချက်ကို တင်ပြပါအတိုင်း တွေ့ရပါတယ်။ နာယကကြီးခင်ဗျာ။ ဖွဲ့စည်းပုံအခြေခံဥပဒေ(၂၀၀၈ခုနှစ်) ပြင်ဆင်ရေးပူးပေါင်းကော်မတီ၏ ပြင်ဆင်ရန် တင်ပြချက် ၃၇၆၅ ချက် အနက်မှ တင်သွင်းထားတဲ့ ဥပဒေမူကြမ်း ၄ ရပ်အပေါ် ပြင်ဆင်ခဲ့တဲ့ ပါတီများ အနေနဲ့ကတော့ ပုဒ်မ ၂၆၁ မှာ ရခိုင်အမျိုးသားပါတီ၊ မွန်အမျိုးသားပါတီ၊ ဇိုမီးဒီမိုကရေစီအဖွဲ့ချုပ်၊ ရှမ်း တိုင်းရင်းသားများဒီမိုကရေစီအဖွဲ့ချုပ်၊ တအောင်း(ပလောင်)အမျိုးသားပါတီ၊ ပအိုဝ်းအမျိုးသားအဖွဲ့ချုပ်၊ ကချင်ပြည်နယ်ဒီမိုကရေစီပါတီ၊ ကိုးကန့်ဒီမိုကရေစီနှင့်ညီညွတ်ရေးပါတီ၊ အမျိုးသားညီညွတ်သော ဒီမို ကရက်တစ်ပါတီ၊ ပြည်ထောင်စုကြံ့ခိုင်ရေးနှင့် ဖွံ့ဖြိုးရေးပါတီတို့ဖြစ်ပါတယ်။ ပုဒ်မ ၂၄၈ ပုဒ်မခွဲ(ဂ)ကိုတော့ ရခိုင်အမျိုးသားပါတီ၊ မွန်အမျိုးသားပါတီ၊ ရှမ်းတိုင်းရင်းသားများ ဒီမိုကရေစီအဖွဲ့ချုပ်ပါတီ၊ အမျိုးသားညီညွတ်သောဒီမိုကရက်တစ်ပါတီ၊ ပုဒ် ၂၆၄ ပုဒ်မခွဲ(ခ) ပုဒ်မခွဲငယ် (၁)ကိုတော့ ပြည်ထောင်စုကြံ့ခိုင်ရေးနှင့် ဖွံ့ဖြိုးရေးပါတီ၊ ရခိုင်အမျိုးသားပါတီ၊ မွန်အမျိုးသားပါတီ၊ ရှမ်းတိုင်းရင်းသားများဒီမိုကရေစီအဖွဲ့ချုပ်ပါတီ၊ တအောင်း(ပလောင်)အမျိုးသားပါတီနှင့် ပုဒ်မ ၃၂ ပုဒ်မခွဲ (ခ)ကိုတော့ ရခိုင်အမျိုးသားပါတီ၊ မွန်အမျိုးသားပါတီ၊ ရှမ်းတိုင်းရင်းသားများ ဒီမိုကရေစီအဖွဲ့ချုပ်ပါတီ၊ အမျိုးသားပါတီ၊ ပအိုဝ်းအမျိုးသားအဖွဲ့ချုပ်တို့ ဖြစ်ပါတယ်။ ပုဒ်မ ၄၀၂ ကိုတော့ ပြည်ထောင်စုကြံ့ခိုင်ရေးနှင့် ဖွံ့ဖြိုးရေးပါတီ၊ အမျိုးသားညီညွတ်သော ဒီမို ကရက်တစ်ပါတီတို့ဖြစ်ပါတယ်။ ပုဒ်မ ၂၃၂ ပုဒ်မခွဲ(က) ပုဒ်မ ၂၆၁ ပုဒ်မခွဲ(က) တို့ကိုတော့ ရခိုင်အမျိုးသား ပါတီ၊ ရှမ်းတိုင်းရင်းသားများ ဒီမိုကရေစီအဖွဲ့ချုပ်ပါတီ၊ အမျိုးသားညီညွတ်သော ဒီမိုကရက်တစ်ပါတီတို့ ဖြစ်ပါတယ်။ ပုဒ်မ ၂၆၂၊ ပုဒ်မ ၂၆၄ ကိုတော့ အမျိုးသားဒီမိုကရေစီအဖွဲ့ချုပ်ပါတီ၊ ရခိုင်အမျိုးသားပါတီ၊ ရှမ်းတိုင်းရင်းသားများ ဒီမိုကရေစီအဖွဲ့ချုပ်ပါတီ၊ မွန်အမျိုးသားပါတီ၊ ဇိုမီးဒီမိုကရေစီအဖွဲ့ချုပ်၊ အမျိုးသား ညီညွတ်သော ဒီမိုကရက်တစ်ပါတီ၊ ပအိုဝ်းအမျိုးသားအဖွဲ့ချုပ်၊ တအောင်း( ပလောင်) အမျိုးသားပါတီ၊ လီဆူအမျိုးသားဖွံ့ဖြိုးတိုးတက်ရေးပါတီ၊ ကချင်ပြည်နယ်ဒီမိုကရေစီပါတီ၊ ကိုးကန့်ဒီမိုကရေစီနှင့် ညီညွတ်ရေး ပါပဲဆပါတယ်။ တင်သွင်းထားသော ဥပဒေမူကြမ်းများကို လေ့လာကြည့်မည်ဆိုလျှင် အုပ်ချုပ်ရေးအာဏာကို အသုံးပြုတဲ့ အစိုးရအဖွဲ့ အစည်းများနှင့် အစိုးရအဖွဲ့ အစည်းဝင် လူပုဂ္ဂိုလ်များရဲ့ လိုအပ်ချက်များအရ လက်ရှိနိုင်ငံ၏ နိုင်ငံရေးအခြေအနေအရ ပြင်ဆင်သင့်သည့် အချက်များကို ပြင်ဆင်သင့်သည့် ်ပြီဖြစ်၍ ပြင်ဆင်ရန်တင်ပြထားခြင်းပဲ ဖြစ်ပါတယ်။ ဦးစိုင်းသန်းနိုင် တင်သွင်းထားတဲ့ ဥပဒေမူကြမ်းကိုလေ့လာကြည့်ရင် (၂၀၀၈ ခုနှစ်) ဖွဲ့စည်းပုံအခြေခံ ဥပဒေပုဒ်မ ၅၊ ပုဒ်မ ၅၉ ပုဒ်မခွဲ(ဂ)နှင့် ပုဒ်မ ၂၀၁ ပုဒ်မခွဲ(က)၊ ပုဒ်မခွဲ(ခ)တို့အနက် ပုဒ်မ ၂၀၁ ကို တင်ပြပါ အတိုင်း ဖွဲ့စည်းထားပြီးတော့ ဖွဲ့စည်းပုံအခြေခံဥပဒေအခန်း(၁)ပါ နိုင်ငံတော်အခြေခံမူများနှင့်အညီ နိုင်ငံတော်ဖွံ့ဖြိုးတိုးတက်ရေးအတွက် ဆက်လက်အကောင်အထည်ဖော် ဆောင်ရွက်ရာမှာ ခိုင်မာတဲ့ အုပ်ချုပ်ရေးစနစ် ဖြစ်ထွန်းပေါ်ပေါက်စေရန်ရည်ရွယ်ကြောင်း၊ ကျိုးကြောင်းဖော်ပြချက်အနေနဲ့ နိုင်ငံတော် သမ္မတမှ ဥပဒေကဲ့သို့ အာဏာတည်သော အမိန့်ထုတ်ပြန်ရာမှာ အုပ်ချုပ်ရေးကဏ္ဍနှင့် ဥပဒေပြုရေးကဏ္ဍ အပြန်အလှန်ထိန်းကျောင်းမှုဆောင်ရွက်ရာ၌ သမ္မတစနစ် ပိုမိုပီပြင်စေရန် သမ္မတက အမျိုးသားကာကွယ်ရေး နှင့် လုံခြုံရေးကောင်စီရဲ့ ထောက်ခံချက်ဖြင့် လွှတ်တော်အား ဖျက်သိမ်းနိုင်သည့် အခွင့်အရေးကိုရရှိစေရန် ပြင်ဆင်ထားခြင်းဖြစ်ကြောင်း ဖော်ပြထားတာကို တွေ့ရမှာဖြစ်ပါတယ်။ ပုဒ်မ ၂၀၁ အရ နိုင်ငံတော်သမ္မတက နိုင်ငံတော်ကိုကိုယ်စားပြုပြီး မြန်မာနိုင်ငံတစ်ဝန်းလုံးမှာ နိုင်ငံသားအားလုံး၏ အကြီးအကဲခေါင်းဆောင် ဖြစ်ပါတယ်။ နိုင်ငံတော်သမ္မတဟာ နိုင်ငံတော်၏ အုပ်ချုပ်ရေး အကြီးအကဲဖြစ်တဲ့အားလျော်စွာ နိုင်ငံရေး၊ အုပ်ချုပ်ရေး၊ စီးပွားရေး၊ လုံခြုံရေး စတဲ့ နိုင်ငံတော် အရေး အရာများကို ဆုံးဖြတ်တဲ့အခါမှာ ရှုထောင့်မျိုးစုံမှ ကြည့်ရှုဆုံးဖြတ်ရမှာဖြစ်ပါတယ်။ နိုင်ငံတော်၏ အမျိုးသား လုံခြုံရေးနှင့် ကာကွယ်ရေးကိစ္စတွေမှာ ်တစ်ပြေးညီ ချက်ချင်းဆုံးဖြတ် ဆောင်ရွက်ပေးရခြင်း များလည်းရှိနိုင်ပါတယ်။ ဒီလိုအခြေအနေမျိုးမှာ ချမှတ်ရတဲ့ ဆုံးဖြတ်ချက်များအား တစ်ဦးကောင်း၊ တစ်ယောက်ကောင်းဆုံးဖြတ်ခြင်းထက် စုပေါင်းဆွေးနွေးပြီး ဆုံးဖြတ်ခြင်းက ပိုမိုသင့်လျော်မှာ ဖြစ်တဲ့ အတွက် အမျိုးသားကာကွယ်ရေးနှင့် လုံခြုံရေးကောင်စီကို ဖွဲ့စည်းရန်ပြဋ္ဌာန်းထားခြင်းဖြစ်ကြောင်း တွေ့ရ ပါတယ်။ ပြည်ထောင်စုသမ္မတမြန်မာနိုင်ငံတော်သည် ပထဝီနိုင်ငံရေးအရ လူဦးရေ သန်း ၁၀၀၀ ကျော်စီ ရှိနေကြတဲ့ အိန္ဒိယနှင့် တရုတ်နိုင်ငံကြားတွင်ရှိနေခြင်း၊ သဘာဝဘေးအန္တရာယ်များပြီး လူဦးရေထူထပ်တဲ့ ဘင်္ဂလားဒေ့ရှ်နိုင်ငံနှင့် နယ်နိမိတ်ထိစပ်နေမှုများဟာ လုံခြုံရေးပြဿနာတွေကို ဖြစ်ပေါ်စေနိုင်ပါတယ်။ နာယကကြီးခင်ဗျာ။ မည်သည့်နိုင်ငံမဆို လူဦးရေ၊ နယ်နိမိတ်၊ အစိုးရနှင့် အချုပ်အခြာအာဏာ ဆိုတဲ့ ကဏ္ဍကြီးလေးရပ် ပြည့်စုံမှသာ နိုင်ငံအဖြစ် တည်ရှိနိုင်မှာဖြစ်ပြီးတော့ တစ်ခုခုလျော့နည်း ပျက်စီး နေမယ်ဆိုရင် လုံခြုံရေးကျိုးပေါက်ကာ နိုင်ငံအတွက် ကြီးမားတဲ့အန္တရာယ် ကျရောက်လာမှာဖြစ်ပါတယ်။ လက်ရှိနိုင်ငံတကာမှာဖြစ်ပေါ်နေတဲ့ ဟောင်ကောင်ဆန္ဒပြမှု၊ ကုန်သွယ်ရေးစစ်ပွဲ၊ နျူကလီးယားအရေး၊ တောင်တရုတ်ပင်လယ်နှင့် ဟော်မုဇ်ရေလက်ကြားစတဲ့ အရေးကိစ္စပေါင်းများစွာတွေမှာ သက်ဆိုင်ရာနိုင်ငံ များ၏ အုပ်ချုပ်ရေးအဖွဲ့အစည်းခေါင်းဆောင်များဟာ ပူးပေါင်းဆောင်ရွက်မှုကောင်းကောင်းဖြင့် လျင်လျင် မြန်မြန် တုံ့ပြန်ဆောင်ရွက်လျက်ရှိပါတယ်။ နာယကကြီးခင်ဗျာ။ ဖွဲ့စည်းပုံအခြေခံဥပဒေပြင်ဆင်ရေးနှင့်ပတ်သက်ပြီး ဖွဲ့စည်းပုံအခြေခံဥပဒေ ပြင်ဆင်ခြင်းအခန်း(၁၂) ကိုကြည့်လျှင် ပြင်ဆင်ချက်တစ်ရပ်ရပ်ကိုသာ ပြင်ဆင်နိုင်ရန် ပြဋ္ဌာန်းထားကြောင်း အခြေအနေနှင့် ရ ပြင်ဆင်နိုင်ရန် ပြဋ္ဌာန်းထားခြင်းဖြစ်ကြောင်း တွေ့ရှိနိုင်ပါတယ်။ ပြင်ဆင် နိုင်ရန်နည်းလမ်းများကို တင်ပြပါအတိုင်း အတိအကျ တင်ပြထားပါတယ်။ သို့ဖြစ်ပါ၍ တွေ့ကြုံခဲ့ရတဲ့ သမိုင်းသင်ခန်းစာများအရလည်းကောင်း၊ လက်ရှိဖြစ်ပွားနေတဲ့ မြန်မာ နိုင်ငံရဲ့ လုံခြုံရေးအခြေအနေအရလည်းကောင်း၊ အမျိုးသားကာကွယ်ရေးနှင့် လုံခြုံရေးကောင်စီသည် စည်းလုံး တက်ကြွ၍ လျင်မြန်စွာဆောင်ရွက်ရမည့်ရောက်ရှိနေပြီဖြစ်သောကြောင့် ပုဒ်မ ၂၀၁ ပြင်ဆင်ခြင်းအား ဖွဲ့စည်းပုံအခြေခံဥပဒေပြင်ဆင်ခြင်း အခန်း(၁၂)ပါ ပြဋ္ဌာန်းချက်များအတိုင်း ဆောလျင်စွာ ဆက်လက် ဆောင်ရွက်သင့်ပါကြောင်း ဆွေးနွေးရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်ခင်ဗျာ။</speech>
<speech type="speaker">ဦးမောင်မောင်လတ် စစ်ကိုင်းတိုင်းဒေသကြီး မဲဆန္ဒနယ်အမှတ်(၉) ဆွေးနွေးဖို့ဖြစ်ပါတယ်။</speech>
<speech><mp id="963">ဦးမောင်မောင်လတ်(မဲဆန္ဒနယ်အမှတ်-၉၊ စစ်ကိုင်းတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကြီးတစ်ရပ်လုံး မင်္ဂလာပါလို့ နှုတ်ခွန်းဆက်သ ဂါရဝပြုလိုပါတယ်။ ကျွန်တော်ကတော့ စစ်ကိုင်းတိုင်းဒေသကြီး မဲဆန္ဒနယ်အမှတ်(၉)မှ အမျိုးသားလွှတ်တော် ကိုယ်စားလှယ် ဦးမောင်မောင်လတ်ပဲ ဖြစ်ပါတယ်။ ကျွန်တော့အနေနဲ့ ကရင်ပြည်နယ် မဲဆန္ဒနယ်အမှတ်(၅)မှ အမျိုးသားလွှတ်တော်ကိုယ်စားလှယ် ဦးစိုင်းသန်းနိုင်အပါအဝင် ပြည်ထောင်စုလွှတ်တော် ကိုယ်စားလှယ် ၁၄၅ ဦး တင်ပြထားတဲ့ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်တဲ့ ဥပဒေမူကြမ်းနှင့် စပ်လျဉ်းပြီး လေ့လာစိစစ်ရေးပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာအပေါ် ထောက်ခံဆွေးနွေးသွားမှာ ဖြစ်ပါတယ်။ နာယကကြီးခင်ဗျာ။ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်တဲ့ ဥပဒေမူကြမ်းများအပေါ် လေ့လာစိစစ်ရေးသုံးသပ်ရာမှာ ကရင်ပြည်နယ် မဲဆန္ဒနယ်အမှတ်(၅)မှ အမျိုးသားလွှတ်တော်ကိုယ်စားလှယ် ဦးစိုင်းသန်းနိုင်အပါအဝင် ပြည်ထောင်စုလွှတ်တော်ကိုယ်စားလှယ် ၁၄၅ ဦးတို့ တင်သွင်းလာတဲ့ ဥပဒေမူကြမ်း နဲ့ဆိုရင် စုစုပေါင်း ၅ ခုရှိသွားပြီ ဖြစ်ပါတယ်။ နာယကကြီးခင်ဗျာ။ ဥပဒေအားလုံးရဲ့ အထွတ်အထိပ်ဖြစ်တဲ့ ဖွဲ့စည်းပုံအခြေခံဥပဒေဟာ နိုင်ငံ တစ်နိုင်ငံဖြစ်တည်မှုအရ ခေတ်နဲ့လျော်ညီစွာ ပြင်ဆင်ကြရမှာ ဓမ္မတာပဲဖြစ်ပါတယ်။ ၂၀၀၈ ဖွဲ့စည်းပုံ အခြေခံဥပဒေကို ပြင်ဆင်ဖို့လိုနေတယ်ဆိုတာလည်း တိုင်းရင်းသားပြည်သူတစ်ရပ်လုံးက လက်ခံထားပြီး ဖြစ်ပါတယ်။ ဒီလိုပြင်ဆင်တဲ့နေရာမှာ ဘယ်သူက ဘယ်သူ့ထက်၊ ဘယ်အဖွဲ့အစည်းက ဘယ်အဖွဲ့အစည်းထက် တိုင်းပြည်အပေါ်မှာ ပိုစေတနာထားတယ်ဆိုတာမျိုးတွေ ပြောနေဖို့၊ အငြင်ပွားနေဖို့ မဟုတ်တော့ပါဘူး။ ပြည်သူတွေက အခွင့်အာဏာအပ်နှင်းထားတဲ့ ပြည်ထောင်စုလွှတ်တော်ကြီးထဲမှာရှိတဲ့ တိုင်းရင်းသား ညီနောင် အစုအဖွဲ့တွေအားလုံးရဲ့ ဆန္ဒနဲ့ ပြင်ဆင်နိုင်ရင်တော့ ပိုပြီးတော့ လျော်ကန်သင့်မြတ်တယ်လို့ အကြံပြုထင်မြင်ယူဆပါကြောင်း တင်ပြလိုပါတယ်။ ဒီလိုပြောလို့ အခုလို တစ်စုတစ်ဖွဲ့ချင်းစီက တင်သွင်း လာတဲ့ ဥပဒေကြမ်းတွေကို လက်မခံတာမဟုတ်သလို ယတိပြတ်ငြင်းပယ်နေတာလည်း မဟုတ်ဘူးဆိုတာ သိရှိစေလိုပါတယ်။ လွှတ်တော်ကြီးအနေနဲ့ တစ်စိတ်တစ်ပိုင်းချင်းစီ ဆွေးနွေးဆုံးဖြတ်မယ့်အစား ဥပဒေကြမ်း တစ်ရပ်လုံးကို ခြုံငုံသုံးသပ် စေ့စပ်လေ့လာပြီး ဆုံးဖြတ်အကြံပြုခြင်းက ပိုမိုလျော်ကန်သင့်မြတ်တယ်လို့ အစီရင်ခံစာမှာ ဖော်ပြထားတာကို ကြိုဆိုထောက်ခံပါတယ်။ နာယကကြီးခင်ဗျာ။ အခုစ်စုတစ်ဖွဲ့၊ တစ်ဦးတစ်ယောက်အတွက် အငြင်းပွားနေရမယ့် ်ဘဲနဲ့ ပြည်ထောင်စုလွှတ်တော်ထဲမှာရှိတဲ့ နိုင်ငံရေးပါတီအသီးသီး တစ်သီးပုဂ္ဂလကိုယ်စားလှယ် တွေနဲ့ အချိုးကျဖွဲ့စည်းထားတဲ့ လေ့လာစိစစ်ရေးပူးပေါင်းကော်မတီဆိုတာဟာ အခြေခံဥပဒေကို ပြင်ဆင်ဖို့ အကောင်းဆုံးပလက်ဖောင်းတစ်ခု ဖြစ်ပါတယ်။ ကျွန်တော်တို့ လေ့လာစိစစ်ပူးပေါင်းရေးကော်မတီတွေမှာ ရှိနေတဲ့ ဆန္ဒပြုထားချက် ၃၇၆၅ ချက်ကိုလည်းပဲ အားလုံးပွင့်လင်းမြင်သာစွာ ဖြန့်ဝေထားပြီး ဖြစ်ပါတယ်။ အဲဒီဆန္ဒပြုချက် ၃၇၆၅ ချက်ဆိုတာ အခြေခံဥပဒေပုဒ်မအားလုံးကို ပြင်ဆင်ဖို့လိုတယ်လို့ ပြောတာ မဟုတ်ဘဲနဲ့ ဥပဒေတစ်ရပ်လုံးကိုလေ့လာပြီး ပြင်ဆင်ရမယ့် ပုဒ်မနဲ့ ဟန်ချက်ညီညီ အခြားသော ပုဒ်မ၊ ပုဒ်မခွဲတွေကို ပြင်ဆင်သွားနိုင်ရေး အကြံပြုတင်ပြထားတာလည်း ရှင်းရှင်းလင်းလင်း တွေ့မြင်ရမှာ ဖြစ်ပါတယ်။ နာယကကြီးခင်ဗျာ။ ကရင်ပြည်နယ် မဲဆန္ဒနယ်အမှတ် (၅)မှ အမျိုးသားလွှတ်တော်ကိုယ်စားလှယ် ဦးစိုင်းသန်းနိုင်အပါအဝင် ပြည်ထောင်စုလွှတ်တော် ကိုယ်စားလှယ် ၁၄၅ ဦး တင်သွင်းထားတဲ့ ဥပဒေမူကြမ်းကို ပြည်ထောင်စုလွှတ်တော်က ဖွဲ့စည်းထားတဲ့ လေ့လာစိစစ်ရေးပူးပေါင်းကော်မတီက ၂၀၀၈ အခြေခံဥပဒေ တစ်ခုလုံးအပေါ် သုံးသပ်လေ့လာတင်သွင်းမယ့် ဥပဒေကြမ်း တစ်ပြိုင်တည်းယှဉ်တွဲပြီးတော့ ပိုမိုပြည့်စုံတဲ့ ပြင်ဆင်တဲ့ဥပဒေမူကြမ်းများအဖြစ် လွှတ်တော်ကို တင်သွင်းတာဟာ ပိုပြီးတော့သင့်လျော်တယ်လို့ ထောက်ခံ တင်ပြလိုပါတယ်။ (နာယကကြီးခင်ဗျာ။ နောက်ဆုံးတင်ပြချင်တာကတော့ အတိတ်ကိုတူးဆွနေခြင်းဟာ သင်ခန်းစာ ယူဖို့ သက်သက်ဘဲဖြစ်သင့်ပါတယ်။ ပြည်သူ့ဆန္ဒနဲ့ဆန့်ကျင်ပြီးတော့ မိမိတို့ အသာစီးရယူထားတဲ့ အခြေ အနေတွေကို ဆုပ်ကိုင်နေမယ်ဆိုရင် ပစ္စပ္ပန်မှာ အငြင်းပွားမှုတွေကြောင့် တိုင်းပြည်ရဲ့ အနာဂတ်ကို အမှောင်ထဲသို့ သွတ်သွင်းသလိုဖြစ်နေမယ်ဆိုတာ အားလုံးသတိပြုစေလိုပါတယ်။ ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ကျန်ရှိတဲ့ လွှတ်တော်ကိုယ်စားလှယ် များရဲ့ ဆွေးနွေးခြင်းအစီအစဉ်ကို ၉-၁၂ -၂၀၁၉ ရက်မှာ ကျင်းပပြုလုပ်မယ့် ပြည်ထောင်စုလွှတ်တော် အစည်းအဝေးတွင် ဆက်လက်ဆောင်ရွက်ရန် လျာထားပါကြောင်း ကြေညာပါတယ်။</speech>
</bill>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး (၁၁)ရက်မြောက်နေ့ ရပ်နားကြောင်းနှင့် (၁၂)ရက် မြောက်နေ့ ကျင်းပမည့် နေ့ရက်နှင့်ကြေညာခြင်း</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ (၁၄)ကြိမ်မြောက် ပုံမှန် အစည်းအဝေး (၁၁)ရက်မြောက်နေ့ အစီအစဉ်ကို ရပ်နားပါမယ်။ အစည်းအဝေး (၁၂)ရက်မြောက် နေ့ကို ၂၀၁၉ ခုနှစ်၊ ဒီဇင်ဘာလ ၉ ရက် (တနင်္လာနေ့) နံနက် ၁၀ နာရီ ကျင်းပပြုလုပ်မည် ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီ ခင်ဗျား။ ဒုတိယအကြိမ် ပြည်ထောင်စုလွှတ်တော် (၁၄)ကြိမ်မြောက်ပုံမှန်အစည်းအဝေး (၁၁)ရက်မြောက်နေ့ အစည်းအဝေးကို မွန်းလွဲ ၁၂:၃၀ နာရီတွင် ရပ်နားပါသည်။</speech>
</postface>
</transcript>
</doc>
