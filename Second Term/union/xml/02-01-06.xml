<doc>
<docinfo>
<docno>02-01-06.xml</docno>
<pdf>02-01-06.pdf</pdf>
<term value='02'>ဒုတိယအကြိမ်</term>
<session value='01' />
<sittingday value='06' />
<legislature value='union'>ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး ဆဋ္ဌမနေ့မှတ်တမ်း</title>
<date value='01-03-2016'>၁၃ရရ ခုနှစ်၊ တပို့တွဲလပြည့်ကျော် ရ ရက် (၂၀၁၆ ခုနှစ်၊ မတ်လ ၁ ရက်)(အင်္ဂါနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် ပထမပုံမှန်အစည်းအဝေး ဆဋ္ဌမနေ့ကို နံနက် ၁၀:ဝဝ နာရီင်ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type='mc'>လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စု လွှတ်တော် ပထမပုံမှန်အစည်းအဝေးရဲ့ ဆဋ္ဌမနေ့အစီအစဉ် စတင်ပါတော့မယ်။ ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type='speaker'>အားလုံးမင်္ဂလာပါ။</speech>
<speech type='mc'>အားလုံးထိုင်နိုင်ကြပါပြီခင်ဗျား။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type='speaker'>ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး ဆဋ္ဌမနေ့မှာ ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စု လွှတ်တော်ကိုယ်စားလှယ်ဦးရေ စုစုပေါင်း ၆၅၃ ဦးရှိပြီး ဒီကနေ့အစည်းအဝေးကို ၆၄၈ ဦး တက်ရောက် ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေစုစုပေါင်းရဲ့ ၉၉.၂၃ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ) တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် ဆဋ္ဌမနေ့အစည်းအဝေး အစီအစဉ်ကြေညာခြင်း</title>
<speech type='speaker'>လွှတ်တော်ကိုယ်စားလှယ်များခင်ဗျာ။ ပထမပုံမှန်အစည်းအဝေး ဆဋ္ဌမနေ့ကို လွှတ်တော်ကိုယ်စားလှယ်များထံ ဖြန့်ဝေထားတဲ့ အစီအစဉ်အတိုင်း ဆက်လက်ဆောင်ရွက်ပါ့မယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များ ခွင့်ပန်ကြားခြင်း</title>
<speech type='speaker'>အစီအစဉ်(၄) ဖြစ်ပါတယ်။ ဒီကနေ့အစည်းအဝေးကို မတက်ရောက်နိုင်တဲ့ လွှတ်တော်ကိုယ်စားလှယ်များအတွက် ပြည်ထောင်စုလွှတ်တော်ကိုယ်စားလှယ် စိစစ်ရေးကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id='1157'>ဦးမင်းဦး(အတွင်းရေးမှူး၊ ကိုယ်စားလှယ်များစိစစ်ရေးကော်မတီ)</mp>လေးစားအပ်ပါတဲ့ ပြည်ထောင်စုလွှတ်တော် နာယကကြီးခင်ဗျား။ ဒီကနေ့ကျင်းပတဲ့ ဒုတိယအကြိမ် ပြည်ထောင်စု လွှတ်တော် ပထမပုံမှန်အစည်းအဝေး ဆဋ္ဌမနေ့ ၁-၃-၂၀၁၆ ရက်နေ့မှာ အစည်းအဝေးသို့ တတ်ရောက်နိုင်ခြင်း မရှိသော ပြည်ထောင်စုလွှတ်တော် ကိုယ်စားလှယ်ရဲ့ ကိုယ်စား ပဲခူးတိုင်းဒေသကြီး မဲဆန္ဒနယ်အမှတ်(၆)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်စိစစ်ရေး အတွင်းရေးမှူး ဖြစ်သူ ကျွန်တော် ဦးမင်းဦးက ခွင့်ပန်ကြားသွားမှာဖြစ်ပါတယ်။ ယနေ့အစည်းအဝေးသို့ တတ်ရောက် နိုင်ခြင်းမရှိသော ပြည်ထောင်စုလွှတ်တော်ကိုယ်စားလှယ်မှာ ရခိုင်ပြည်နယ် မဲဆန္ဒနယ်အမှတ်(၈)မှ ဦးကျော်ကျော်ဝင်း ဖြစ်ပါတယ်။ ယခင်က ခွင့်ပန်ကြားသဖြင့် ခွင့်ပြုထားသူ ၄ ဦးနှင့် ယနေ့ ခွင့်ပန်ကြားသူ ၁ ဦး ဖြစ်တဲ့အတွက် စုစုပေါင်းခွင့်ပန်ကြားသူ ၅ ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနဲ့ ယနေ့ခွင့်ပန်ကြားသူ ပြည်ထောင်စုလွှတ်တော်ကိုယ်စားလှယ် ဦးကျော်ကျော်ဝင်းအား ခွင့်အဖြစ် သတ်မှတ်ခွင့်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျား။</speech>
<speech type='speaker'>ခွင့်ပန်ကြားသူကို ခွင့်ပြုပါတယ်။</speech>
<title>ပြည်ထောင်စုလွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type='speaker'>လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး ဆဋ္ဌမနေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅၃ ဦး၊ ယခင်က ခွင့်ပြုထားသူ ၄ ဦး၊ ယနေ့ခွင့်ပန်ကြား၍ ခွင့်ပြုထားသူ ၁ ဦး ဖြစ်တဲ့အတွက် ခွင့်ပြုထားသူစုစုပေါင်း ၅ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type='speaker'>ပြည်ထောင်စုလွှတ်တော်က သဘောတူတဲ့အတွက် လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို ပြည်ထောင်စုလွှတ်တော်ဆိုင်ရာ နည်းဥပဒေ ၄ နည်းဥပဒေခွဲ(ခ) အရ အတည်ပြု မှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value = 'Order'>
<title>ပြည်ထောင်စုလွှတ်တော် နာယကထံသို့ ပေးပို့သော ဝမ်းမြောက်ကြောင်း သဝဏ်လွှာများကို လွှတ်တော်က မှတ်တမ်းတင်ခြင်း၊</title>
<speech type='speaker'>အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယ အကြိမ် လွှတ်တော်သက်တမ်းမှာ အမျိုးသားလွှတ်တော် ဥက္ကဋ္ဌအဖြစ် ရွေးကောက်တင်မြှောက်ခံရပြီး ပြည်ထောင်စုလွှတ်တော် နာယက တာဝန်ထမ်းဆောင်ခြင်းအတွက် နိုင်ငံတကာလွှတ်တော် ဥက္ကဋ္ဌများထံမှ ဝမ်းမြောက်ကြောင်းသဝဏ်လွှာ ပေးပို့မှုများကို တင်ပြပါ့မယ်- တရုတ်ပြည်သူ့သမ္မတနိုင်ငံ အမျိုးသားပြည်သူ့ကွန်ဂရက် အမြဲတမ်းကော်မတီ ဥက္ကဋ္ဌ မစ္စတာ ကျန်တဲ့ကျန်း (H.E. Mr. Zhang Dejiang) ထံမှ ၁၁-၂-၂၀၁၆ ရက်စွဲဖြင့် ပေးပို့ထားတဲ့ ဝမ်းမြောက်ကြောင်း သဝဏ်လွှာ၊ ဘင်္ဂလားဒေ့ရှ်ပြည်သူ့သမ္မတနိုင်ငံ လွှတ်တော်ဥက္ကဋ္ဌ ဒေါက်တာရှိရင် ရှာမင် ချောင်ဒရီ (Dr. Shirin Sharmin Chaudhury)ထံမှ ၁၁-၂-၂၀၁၆ ရက်စွဲဖြင့် ပေးပို့ထားတဲ့ ဝမ်းမြောက်ကြောင်း သဝဏ်လွှာ၊ ဗီယက်နမ်နိုင်ငံ အမျိုးသားလွှတ်တော်ဥက္ကဋ္ဌ မစ္စတာ ငုယင်ဆင်ဟွန် (H.E. Mr. Nguyen Sinh Hung) ထံမှ ၁၇-၂-၂၀၁၆ ရက်စွဲဖြင့် ပေးပို့ထားတဲ့ ဝမ်းမြောက်ကြောင်း သဝဏ်လွှာ၊ ရုရှားဖက်ဒရေးရှင်းနိုင်ငံ အထက်လွှတ်တော် (Federation Council)ဥက္ကဋ္ဌ မစ္စဗယ်လင်တီနာ အိုင်မက်ဗီယင်ကို (H.E. Ms. Valentina I. Matvienko)ထံမှ ၁၇-၂-၂၀၁၆ ရက်စွဲဖြင့် ပေးပို့ထားတဲ့ ဝမ်းမြောက်ကြောင်း သဝဏ်လွှာ၊ ပိုလန်သမ္မတနိုင်ငံ ဆီးနိတ်လွှတ်တော် ဥက္ကဋ္ဌ မစ္စတာ စတန်နစ်လော ကာရပ်ဇွပ်စကီး (H.E. Mr. Stanislaw Karczewski) ထံမှ ၂၃-၂-၂၀၁၆ ရက်စွဲဖြင့် ပေးပို့ထားတဲ့ ဝမ်းမြောက် ကြောင်း သဝဏ်လွှာ၊ - တူရကီသမ္မတနိုင်ငံ လွှတ်တော်ဥက္ကဋ္ဌ မစ္စတာ အစ္စမေးလ်ခါရာမန်(န်) (H.E. Mr. Ismail KAHRAMAN)ထံမှ ၂၅-၂-၂၀၁၆ ရက်စွဲဖြင့် ပေးပို့ထားတဲ့ ဝမ်းမြောက်ကြောင်း သဝဏ်လွှာ တို့ဖြစ်ပါတယ်။ အဆိုပါ သဝဏ်လွှာ ၆ စောင်ကို ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၁ ပုဒ်မခွဲ(ခ)အရ လွှတ်တော်က မှတ်တမ်းတင်ကြောင်း ကြေညာပါတယ်။</speech>
<title>ကချင်ပြည်နယ်နှင့် တနင်္သာရီတိုင်းဒေသကြီး အတွင်းရှိ မြို့၊ ရပ်ကွက်၊ ကျေးရွာများ တိုးချဲ့ပြင်ဆင် ဖွဲ့စည်းခြင်းနှင့် ပယ်ဖျက်ခြင်းတို့ကို တင်ပြခြင်းနှင့် လွှတ်တော်က မှတ်တမ်းတင်ခြင်း</title>
<speech type='speaker'>အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု လွှတ်တော်၌ မှတ်တမ်းတင်နိုင်ရန် နိုင်ငံတော်သမ္မတရုံးရဲ့ ၁၅-၂-၂၀၁၆ ရက်စွဲပါစာအမှတ်၊ ၁၀၇(၁)/၈/ သမ္မတရုံးနဲ့ ၂၄-၂-၂၀၁၆ ရက်စွဲပါစာအမှတ်၊ ၁၀၇(၁)/၈/သမ္မတရုံးဖြင့် ပေးပို့ထားတဲ့ တိုင်းဒေသကြီးနှင့် ပြည်နယ်အတွင်းရှိ မြို့၊ ရပ်ကွက်၊ ကျေးရွာများ တိုးချဲ့ ပြင်ဆင်ဖွဲ့စည်းခြင်းနဲ့ ပယ်ဖျက်ခြင်း စာမိတ္တူများကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ အဆိုပါ မြို့၊ ရပ်ကွက်၊ ကျေးရွာများ တိုးချဲ့ပြင်ဆင်ဖွဲ့စည်းခြင်းနဲ့ ပယ်ဖျက်ခြင်းကို တင်ပြပါမယ်- ကချင်ပြည်နယ်၊ မြစ်ကြီးနားခရိုင် ချီဖွေမြို့နယ်အတွင်း မြေပြင်တွင် အမှန်တကယ် တည်ရှိ နေထိုင်လျက်ရှိတဲ့ ကျေးရွာ(၂၁) ရွာကိုတိုးချဲ့ကျေးရွာအဖြစ် ပြင်ဆင်ဖွဲ့စည်းခြင်း၊ မြေပြင်တွင် အမှန်တကယ် တည်ရှိနေထိုင်မှုမရှိတော့တဲ့ ကျေးရွာ(၂၇)ရွာကို ပယ်ဖျက်ခြင်းနဲ့ ကျေးရွာအုပ်စု (၂)အုပ်စု တိုးချဲ့ ပြင်ဆင်ဖွဲ့စည်းခြင်း၊ - တနင်္သာရီတိုင်းဒေသကြီး၊ မြိတ်ခရိုင်၊ ပုလောမြို့နယ်အတွင်းရှိ ပလကျေးရွာနဲ့ တိုကျေးရွာ တို့ကို စုစည်းပြီး ရပ်ကွက်(၄) ရပ်ကွက်ပါဝင်တဲ့ ပလမြို့ အဖြစ် တိုးချဲ့ပြင်ဆင်ဖွဲ့စည်းခြင်း တို့ဖြစ်ပါတယ်။ အဆိုပါတိုင်းဒေသကြီးနှင့် ပြည်နယ်အတွင်းရှိ မြို့၊ ကျေးရွာအုပ်စု၊ ကျေးရွာများ တိုးချဲ့ပြင်ဆင် ဖွဲ့စည်းခြင်းနဲ့ ပယ်ဖျက်ခြင်းတို့ကို ပြည်ထောင်စုလွှတ်တော်ဆိုင်ရာ ဥပဒေပုဒ်မ ၅၈ အရ လွှတ်တော်က မှတ်တမ်းတင်ကြောင်း ကြေညာပါတယ်။ အပြည့်အစုံကို နောက်ဆက်တွဲဖြင့် ဖော်ပြထားပါသည်။</speech>
</section>
<section value = 'Committee'>
<title>ပြည်ထောင်စုလွှတ်တော် နာယက က မြန်မာနိုင်ငံလွှတ်တော်ဆိုင်ရာအဖွဲ့ (Myanmar Parliamentary Union - MPU)ဖွဲ့စည်းခြင်းနှင့် စပ်လျဉ်း၍ လွှတ်တော်၏ သဘောတူညီချက်ရယူခြင်းနှင့် အတည်ပြုဖွဲ့စည်းကြောင်း ကြေညာခြင်း</title>
<speech type='speaker'>အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မြန်မာနိုင်ငံ လွှတ်တော်ဆိုင်ရာအဖွဲ့ (Myanmar Parliamentary Union - MPU) ဖွဲ့စည်းဖို့နဲ့စပ်လျဉ်းပြီး ရှင်းလင်း တင်ပြခြင်းနဲ့ အမည်စာရင်းတင်ပြခြင်း အစီအစဉ်ကို မနေ့က ကျင်းပပြုလုပ်တဲ့ ပြည်ထောင်စုလွှတ်တော် ပထမပုံမှန်အစည်းအဝေး ပဉ္စမနေ့မှာ ဆောင်ရွက်ခဲ့ပြီး ဖြစ်ပါတယ်။ ယခု မြန်မာနိုင်ငံလွှတ်တော်ဆိုင်ရာအဖွဲ့ ဖွဲ့စည်းမှုနဲ့စပ်လျဉ်းပြီး လွှတ်တော်ရဲ့ သဘောတူညီချက် ရယူမှာ ဖြစ်ပါတယ်။ မြန်မာနိုင်ငံလွှတ်တော်ဆိုင်ရာအဖွဲ့ ဖွဲ့စည်းမှုကို အတည်ပြုရန် လွှတ်တော်က သဘောတူပါသလား ခင်ဗျာ။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type='speaker'>သဘောမတူသူ ရှိပါသလားခင်ဗျာ။ လွှတ်တော်က သဘောမတူသူမရှိပါ။</speech>
<speech type='speaker'>သဘောမတူသူမရှိတဲ့အတွက် မြန်မာနိုင်ငံလွှတ်တော်ဆိုင်ရာအဖွဲ့ရဲ့ ဥက္ကဋ္ဌ အဖြစ် ပြည်ထောင်စုလွှတ်တော် နာယက ကျွန်တော် မန်းဝင်းခိုင်သန်း၊ ဒုတိယဥက္ကဋ္ဌ အဖြစ် ပြည်သူ့ လွှတ်တော် ဥက္ကဋ္ဌ ဦးဝင်းမြင့်၊ အတွင်းရေးမှူးအဖြစ် ဒုတိယနာယက ဦးအေးသာအောင်နဲ့ အဖွဲ့ဝင်များ အဖြစ် ဦးတီခွန်မြတ် ဒုတိယဥက္ကဋ္ဌ ပြည်သူ့လွှတ်တော်၊ တိုင်းဒေသကြီး သို့မဟုတ် ပြည်နယ်လွှတ်တော် ဥက္ကဋ္ဌများဖြစ်ကြတဲ့ (၁) ဦးထွန်းတင် ကချင်ပြည်နယ် (၂) ဦးလှထွေး ကယားပြည်နယ် (၃) ဦးစောချစ်ခင် ကရင်ပြည်နယ် (၄) ဦးဇိုဘဲ ချင်းပြည်နယ် (၅) ဦးသန်း စစ်ကိုင်းတိုင်းဒေသကြီး (၆) ဦးခင်မောင်အေး တနင်္သာရီတိုင်းဒေသကြီး (၇) ဦးခင်မောင်ရင် ပဲခူးတိုင်းဒေသကြီး (၈) ဦးတာ မကွေးတိုင်းဒေသကြီး (၉) ဦးအောင်ကျော်ဦး မန္တလေးတိုင်းဒေသကြီး (၁၀) ဒေါ်တင်အိ မွန်ပြည်နယ် (၁၁) ဦးစံကျော်လှ ရခိုင်ပြည်နယ် (၁၂) ဦးတင်မောင်ထွန်း ရန်ကုန်တိုင်းဒေသကြီး (၁၃) ဦးစိုင်းလုံးဆိုင် ရှမ်းပြည်နယ် (၁၄) ဦးအောင်ကျော်ခိုင် ဧရာဝတီတိုင်းဒေသကြီး တို့ဖြင့် ဖွဲ့စည်းမှုကို လွှတ်တော်က အတည်ပြုကြောင်း ကြေညာပါတယ်။</speech>
<title>ပြည်ထောင်စုလွှတ်တော် နာယက က """"ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေး ကော်မရှင်"""" ဖွဲ့စည်းခြင်းနှင့် စပ်လျဉ်း၍ လွှတ်တော်၏ သဘောတူညီချက်ရယူခြင်းနှင့် အတည်ပြုဖွဲ့စည်းကြောင်း ကြေညာခြင်း</title>
<speech type='speaker'>အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဥပဒေ ရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင် ဖွဲ့စည်းဖို့နဲ့စပ်လျဉ်းပြီး ရှင်းလင်း တင်ပြခြင်းနဲ့ အမည်စာရင်းတင်ပြခြင်း အစီအစဉ်တို့ကို မနေ့က ကျင်းပပြုလုပ်တဲ့ ပြည်ထောင်စုလွှတ်တော် ပထမပုံမှန်အစည်းအဝေး ပဉ္စမနေ့မှာ ဆောင်ရွက်ခဲ့ပြီး ဖြစ်ပါတယ်။ ယခု ကော်မရှင်ဖွဲ့စည်းမှုနဲ့ ကော်မရှင်ရဲ့ တာဝန်၊ လုပ်ပိုင်ခွင့်၊ ရပိုင်ခွင့်နဲ့ သက်တမ်း သတ်မှတ်ချက် တို့ကို လွှတ်တော်ရဲ့ သဘောတူညီချက်ရယူမှာ ဖြစ်ပါတယ်။ ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင် ဖွဲ့စည်းခြင်းနဲ့ ကော်မရှင်ရဲ့ တာဝန်၊ လုပ်ပိုင်ခွင့်၊ ရပိုင်ခွင့်နဲ့ သက်တမ်း သတ်မှတ်ချက်တို့ကို အတည်ပြုရန် လွှတ်တော်က သဘောတူပါသလားခင်ဗျာ။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type='speaker'>သဘောမတူသူ ရှိပါသလားခင်ဗျာ။ လွှတ်တော်က သဘောမတူသူမရှိပါ။</speech>
<speech type='speaker'>သဘောမတူသူမရှိတဲ့အတွက် ဥပဒေရေးရာနှင့် အထူးကိစ္စရပ်များ လေ့လာ ဆန်းစစ်သုံးသပ်ရေးကော်မရှင်ကို ဥက္ကဋ္ဌအဖြစ် သူရဦးရွှေမန်း၊ ဒုတိယဥက္ကဋ္ဌ(၁)အဖြစ် ရမည်းသင်း မဲဆန္ဒနယ်မှ ဦးကိုကိုနိုင်၊ ဒုတိယဥက္ကဋ္ဌ (၂)အဖြစ် ပဲခူးတိုင်းဒေသကြီး မဲဆန္ဒနယ်အမှတ်(၄)မှ ဒေါက်တာ ဝင်းမြတ်အေး၊ အတွင်းရေးမှူးအဖြစ် ဦးခင်မောင်ထွန်းနဲ့ ကော်မရှင်အဖွဲ့ဝင်များအဖြစ် (၁) ဦးခင်မောင်ဝင်း လမ်းမတော်မဲဆန္ဒနယ် (၂) ဦးမောင်မောင်အုန်း ဧရာဝတီ(၅) (၃) ဦးကျင်ဖေ၊ (၄) ဦးမောင်တိုး၊ (၅) ဦးကြည်သာ၊ (၆) ဦးအေးမောက်၊ (၇) ဦးသိန်းလွင်၊ (၈) ဦးတင်မောင်ဦး၊ (၉) ဦးဝင်းသန်း၊ (၁၀) ဦးစောလှထွန်း၊ (၁၁) ဦးစိုးရယ်၊ (၁၂) ဒေါက်တာစိုးမိုးအောင်၊ (၁၃) ဦးစိုးမြင့်၊ (၁၄) ဦးမြင့်ထွန်း၊ (၁၅) ဦးဇော်မြင့်ဖေ၊ (၁၆) ဦးကျော်တင့်ဆွေ၊ (၁၇) ဦးခင်မောင်တင်၊ (၁၈) ဦးစံရွှေအောင်၊ (၁၉) ဦးမြင့်ဆွေ၊ (၂၀) ဦးကျော်စိန်၊ (၂၁) ဦးခင်မောင်ဦး၊ (၂၂) ဦးတင်ဝင်း၊ (၂၃) ဦးအောင်မြင့်၊ (၂၄) ဦးစန်းလွင်၊ (၂၅) ဦးကျော်စန်း၊ (၂၆) ဦးအေးဟန်၊ (၂၇) ဦးအောင်မြင်၊ (၂၈) ဦးအောင်မြင်ထွန်း၊ (၂၉) ဒေါ်သန်းသန်းရီ၊ (၃၀) ဒေါက်တာမြင့်ထွေး၊ (၃၁) ဒေါ်ညိုညိုလှ၊ တို့ဖြင့် တာဝန်ပေးအပ်ဖွဲ့စည်းမှုနဲ့ ကော်မရှင်ရဲ့ တာဝန်၊ လုပ်ပိုင်ခွင့်၊ ရပိုင်ခွင့်နဲ့ သက်တမ်းသတ်မှတ်ချက် တို့ကို အတည်ပြုကြောင်း ကြေညာပါတယ်။</speech>
<title>ပြည်ထောင်စုလွှတ်တော် နာယက က အာဆီယံပါလီမန်များညီလာခံဆိုင်ရာပူးပေါင်း ကော်မတီ (Joint Committee on ASEAN Inter-parliamentary Assembly) ဖွဲ့စည်းခြင်းနှင့်စပ်လျဉ်း၍ လွှတ်တော်၏ သဘောတူညီချက်ရယူခြင်းနှင့် အတည်ပြုဖွဲ့စည်းကြောင်း ကြေညာခြင်း</title>
<speech type='speaker'>အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု လွှတ်တော် အာဆီယံပါလီမန်များညီလာခံဆိုင်ရာ ပူးပေါင်းကော်မတီ ဖွဲ့စည်းဖို့နဲ့စပ်လျဉ်းပြီး ရှင်းလင်း တင်ပြခြင်းနဲ့ အမည်စာရင်းတင်ပြခြင်း အစီအစဉ်တို့ကို မနေ့ကကျင်းပပြုလုပ်တဲ့ ပြည်ထောင်စုလွှတ်တော် ပထမပုံမှန် အစည်းအဝေး ပဉ္စမနေ့မှာ ဆောင်ရွက်ခဲ့ပြီးဖြစ်ပါတယ်။ ယခု ကော်မတီ ဖွဲ့စည်းမှုနဲ့ ကော်မတီရဲ့ တာဝန်၊ လုပ်ပိုင်ခွင့်၊ ရပိုင်ခွင့်နဲ့ သက်တမ်း သတ်မှတ်ချက် တို့ကို လွှတ်တော်ရဲ့ အတည်ပြုချက်ရယူမှာ ဖြစ်ပါတယ်။ အာဆီယံပါလီမန်များဆိုင်ရာညီလာခံ ပူးပေါင်းကော်မတီ ဖွဲ့စည်းခြင်းနဲ့ ကော်မတီရဲ့ တာဝန်၊ လုပ်ပိုင်ခွင့်၊ ရပိုင်ခွင့်နဲ့ သက်တမ်းသတ်မှတ်ချက်တို့ကို အတည်ပြုရန် လွှတ်တော်က သဘောတူပါသလား ခင်ဗျာ။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type='speaker'>သဘောမတူသူ ရှိပါသလားခင်ဗျာ။ လွှတ်တော်က သဘောမတူသူမရှိပါ။</speech>
<speech type='speaker'>သဘောမတူသူမရှိတဲ့အတွက် အာဆီယံပါလီမန်များ ညီလာခံဆိုင်ရာပူးပေါင်း ကော်မတီကို ဥက္ကဋ္ဌအဖြစ် သုံးခွမဲဆန္ဒနယ်မှ ဒေါ်စုစုလွင်၊ အတွင်းရေးမှူးအဖြစ် ရခိုင်ပြည်နယ်မဲဆန္ဒနယ် အမှတ်(၁၁)မှ ဒေါ်ထုမေနဲ့ အဖွဲ့ဝင်များအဖြစ် (၁) ဒေါ်ပြုံးကေသီနိုင် ကလောမဲဆန္ဒနယ်၊ (၂) ဦးနိုင်ထူးအောင် နွားထိုးကြီးမဲဆန္ဒနယ်၊ (၃) ဦးဇာနည်မင်း ရွှေကူမဲဆန္ဒနယ်၊ (၄) ဦးကံဦး စလင်းမဲဆန္ဒနယ်။ (၅) ဦးစိုင်းဆိုင်မိုင်း မိုင်းကိုင်မဲဆန္ဒနယ်။ (၆) ဒေါ်မိကွန်ချမ်း ပေါင်မဲဆန္ဒနယ်၊ (၇) ဒေါက်တာဝေဖြိုးအောင် သာကေတမဲဆန္ဒနယ်၊ (၈) ဦးခွန်သိန်းဖေ ရှမ်း(၉)၊ (၉) ဒေါ်ရွှေရွှေစိန်လတ် ပဲခူး(၃)၊ (၁၀) ဦးစခင်ဇော်လင်း ဧရာဝတီ(၂)၊ (၁၁) ဦးနိုင်ကိုကို ကချင်(၁၂)၊ (၁၂) ဒေါက်တာဝင်းမြင့် ပဲခူး(၁၁)၊ (၁၃) ဦးဖေတင် မွန်(၆)၊ (၁၄) ဗိုလ်မှူးဇဝန တပ်မတော်သားလွှတ်တော်ကိုယ်စားလှယ်၊ တို့ဖြင့်ဖွဲ့စည်းခြင်းနဲ့ ပူးပေါင်းကော်မတီ၏ တာဝန်၊ လုပ်ပိုင်ခွင့်၊ ရပိုင်ခွင့်နဲ့ သက်တမ်းသတ်မှတ်ချက် တို့ကို လွှတ်တော်က အတည်ပြုကြောင်း ကြေညာပါတယ်။</speech>
<title>ပြည်ထောင်စုလွှတ်တော် နာယက က နိုင်ငံတကာပါလီမန်များအဖွဲ့ဆိုင်ရာ ပူးပေါင်းကော်မတီ (Joint Committee on Inter-parliamentary Union) ဖွဲ့စည်းခြင်းနှင့် စပ်လျဉ်း၍ လွှတ်တော်၏ သဘောတူညီချက်ရယူခြင်းနှင့် အတည်ပြု ဖွဲ့စည်းကြောင်း ကြေညာခြင်း</title>
<speech type='speaker'>အစီအစဉ်(၁၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု လွှတ်တော် နိုင်ငံတကာပါလီမန်များအဖွဲ့ဆိုင်ရာ ပူးပေါင်းကော်မတီဖွဲ့စည်းဖို့နဲ့စပ်လျဉ်းပြီး ရှင်းလင်းတင်ပြ ခြင်းနဲ့ အမည်စာရင်းတင်ပြခြင်း အစီအစဉ်တို့ကို မနေ့က ကျင်းပပြုလုပ်တဲ့ ပြည်ထောင်စုလွှတ်တော် ပထမ ပုံမှန်အစည်းအဝေး ပဉ္စမနေ့မှာ ဆောင်ရွက်ခဲ့ပြီးဖြစ်ပါတယ်။ ယခု ကော်မတီဖွဲ့စည်းမှုနဲ့ ကော်မတီရဲ့ တာဝန်၊ လုပ်ပိုင်ခွင့်၊ ရပိုင်ခွင့်နဲ့ သက်တမ်း သတ်မှတ်ချက် တို့ကို လွှတ်တော်ရဲ့ အတည်ပြုချက်ရယူမှာ ဖြစ်ပါတယ်။ နိုင်ငံတကာပါလီမန်များအဖွဲ့ဆိုင်ရာ ပူးပေါင်းကော်မတီဖွဲ့စည်းခြင်းနဲ့ ကော်မတီရဲ့ တာဝန်၊ လုပ်ပိုင်ခွင့်၊ ရပိုင်ခွင့်နဲ့ သက်တမ်း သတ်မှတ်ချက်တို့ကို အတည်ပြုရန် လွှတ်တော်က သဘောတူပါသလားခင်ဗျာ။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type='speaker'>သဘောမတူသူ ရှိပါသလားခင်ဗျာ။ လွှတ်တော်က သဘောမတူသူမရှိပါ။</speech>
<speech type='speaker'>သဘောမတူသူမရှိတဲ့အတွက် နိုင်ငံတကာပါလီမန်များအဖွဲ့ဆိုင်ရာ ပူးပေါင်း ကော်မတီကို ဥက္ကဋ္ဌအဖြစ် ချင်းပြည်နယ်မဲဆန္ဒနယ်အမှတ်(၄)မှ ဦးဇုန်လှယ်ထန်း၊ အတွင်းရေးမှူး အဖြစ် စမ်းချောင်းမဲဆန္ဒနယ်မှ ဦးဘိုဘိုဦးနဲ့ အဖွဲ့ဝင်များအဖြစ် (၁) ဒေါ်ခင်နှင်းသစ် ပန်းတောင်းမဲဆန္ဒနယ်။(၂) ဦးမျိုးဇော်အောင် ကောလင်းမဲဆန္ဒနယ်။ (၃) ဦးဇော်သိန်း ဝါးခယ်မမဲဆန္ဒနယ်၊ (၄) ဦးဦးထွန်းဝင်း ကျောက်တော်မဲဆန္ဒနယ်။ (၅) ဒေါ်နန်းမိုး မန်တုံမဲဆန္ဒနယ်၊ (၆) ဦးစိုင်းငေါင်းဆိုင်ဟိန်း မောက်မယ်မဲဆန္ဒနယ်၊ (၇) ဒုတိယဗိုလ်မှူးကြီး တပ်မတော်သားလွှတ်တော်ကိုယ်စားလှယ်။ မောင်မောင်ဦး (၈) ဦးဇော်ဟိန်း တနင်္သာရီ(၇)၊ (၉) ဦးဂျေယောဂူ ကချင်(၁)၊ (၁၀) ဦးမောင်မောင်လတ် စစ်ကိုင်း(၉)၊ (၁၁) ဒေါ်နန်းမိုးမိုးထွေး ကရင်(၄)၊ (၁၂) ဦးရဲမြင့်စိုး ရန်ကုန်(၇)၊ (၁၃) ဦးစိုင်းအုန်းကျော် ရှမ်း(၄)၊ (၁၄) ဦးချစ်ထွေး ။ မကွေး(၃) တို့ဖြင့် ဖွဲ့စည်းခြင်းနဲ့ ပူးပေါင်းကော်မတီရဲ့ တာဝန်၊ လုပ်ပိုင်ခွင့်၊ ရပိုင်ခွင့်နဲ့ သက်တမ်းသတ်မှတ်ချက်တို့ကို လွှတ်တော်က အတည်ပြုကြောင်း ကြေညာပါတယ်။</speech>
<title>ပြည်ထောင်စုလွှတ်တော်နာယက က နိုင်ငံတော်သမ္မတနှင့် ဒုတိယသမ္မတများ ရွေးချယ်တင်မြှောက် နိုင်ရန်အတွက် သက်ဆိုင်ရာလွှတ်တော်ကိုယ်စားလှယ်များ အစုအဖွဲ့အလိုက် အစည်းအဝေးများ စတင်ကျင်းပရန် နေ့ရက် ပြင်ဆင်သတ်မှတ်ချက်ကို ကြေညာခြင်း</title>
<speech type='speaker'>အစီအစဉ်(၁၁) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၆ ခုနှစ်၊ ဖေဖော်ဝါရီလ ၈ ရက်(တနင်္လာနေ့)က ကျင်းပပြုလုပ်ခဲ့တဲ့ ပြည်ထောင်စုလွှတ်တော် ပထမပုံမှန် အစည်းအဝေး ပထမနေ့မှာ နိုင်ငံတော်သမ္မတနှင့် ဒုတိယသမ္မတများ ရွေးချယ်တင်မြှောက်ခြင်းဆိုင်ရာ နည်းဥပဒေ ၄ နဲ့အညီ နိုင်ငံတော်သမ္မတနှင့် ဒုတိယသမ္မတများ ရွေးချယ်တင်မြှောက်နိုင်ရန်အတွက် သက်ဆိုင်ရာ လွှတ်တော် ကိုယ်စားလှယ်များအစုအဖွဲ့အလိုက် ဒုတိယသမ္မတလောင်း အဆိုပြုခြင်းအစည်းအဝေးများကို ၂၀၁၆ ခုနှစ်၊ မတ်လ ၁ရ ရက် (ကြာသပတေးနေ့)မှာ စတင်ကျင်းပပြုလုပ်ကြဖို့ သတ်မှတ်ကြေညာထားခဲ့ပါတယ်။ ဒါ့အပြင် နိုင်ငံတော်သမ္မတနှင့် ဒုတိယသမ္မတများ ရွေးချယ်တင်မြှောက်ခြင်းဆိုင်ရာ ဥပဒေ၊ နည်း ဥပဒေများနဲ့အညီ သက်ဆိုင်ရာ လွှတ်တော်ကိုယ်စားလှယ်များ အစုအဖွဲ့အလိုက် ဒုတိယသမ္မတ တစ်ဦးစီရဲ့ အမည်စာရင်း ပေးပို့တင်ပြနိုင်ရေးနဲ့ အဆိုပါဒုတိယသမ္မတများအား နိုင်ငံတော်သမ္မတ အရည်အချင်းနဲ့ ပြည့်စုံမှု ရှိ မရှိ စိစစ်နိုင်ရန် စိစစ်ရေးအဖွဲ့ ဖွဲ့စည်းဆောင်ရွက်ရေးအတွက် ယင်းအစုအဖွဲ့များက ရွေးချယ် ပေးတဲ့ လွှတ်တော်ကိုယ်စားလှယ်တစ်ဦးစီရဲ့ အမည်စာရင်းပေးပို့နိုင်ရေးကို ပြည်ထောင်စုလွှတ်တော်ရုံးရဲ့ ၉-၂-၂၀၁၆ ရက်စွဲပါစာအမှတ်၊ ၆/၁၂/၁၀(၅၈)/ပထစ - ၂၀၁၆ ဖြင့်လည်း ရွေးကောက်ခံပြည်သူ့လွှတ်တော် ကိုယ်စားလှယ်များ အစုအဖွဲ့၊ ရွေးကောက်ခံ အမျိုးသားလွှတ်တော် ကိုယ်စားလှယ်များ အစုအဖွဲ့နဲ့ တပ်မတော်သား လွှတ်တော်ကိုယ်စားလှယ်များအစုအဖွဲ့တို့ထံ ပေးပို့ထားပါတယ်။ အထက်ပါ နိုင်ငံတော်သမ္မတနဲ့ ဒုတိယသမ္မတများ ရွေးချယ်တင်မြှောက်နိုင်ရန်အတွက် သက်ဆိုင်ရာ လွှတ်တော်ကိုယ်စားလှယ်များ အစုအဖွဲ့အလိုက် ဒုတိယသမ္မတလောင်းများ အဆိုပြုခြင်း အစည်းအဝေးကို စတင်ကျင်းပပြုလုပ်ရန် သတ်မှတ်ကြေညာထားတဲ့ ၂၀၁၆ ခုနှစ်၊ မတ်လ ၁ရ ရက် (ကြာသပတေးနေ့) အစား တစ်ပတ်ရှေ့တိုးပြီး ၂၀၁၆ ခုနှစ်၊ မတ်လ ၁၀ ရက်(ကြာသပတေးနေ့)တွင် စတင်ကျင်းပ ပြုလုပ်သွားရန် ပြင်ဆင်သတ်မှတ်ကြောင်း ကြေညာပါတယ်။ သက်ဆိုင်ရာလွှတ်တော်ကိုယ်စားလှယ်များ အစုအဖွဲ့အလိုက်အနေဖြင့် နိုင်ငံတော်သမ္မတနှင့် ဒုတိယ သမ္မတများ ရွေးချယ်တင်မြှောက်ခြင်းဆိုင်ရာ နည်းဥပဒေ ၂၃၊၂၅နှင့်၂၆ တို့နဲ့အညီ သက်ဆိုင်ရာ လွှတ်တော် ကိုယ်စားလှယ်များအစုအဖွဲ့က ရွေးချယ်ပေးတဲ့ ဒုတိယသမ္မတများ အမည်စာရင်းနဲ့ နိုင်ငံတော်သမ္မတ အရည်အချင်းနဲ့ ပြည့်စုံမှု ရှိ မရှိ စိစစ်နိုင်ရန် စိစစ်ရေးအဖွဲ့ ဖွဲ့စည်းဆောင်ရွက်ရေးအတွက် သက်ဆိုင်ရာ လွှတ်တော်ကိုယ်စားလှယ်များ အစုအဖွဲ့က ရွေးချယ်ပေးတဲ့ လွှတ်တော်ကိုယ်စားလှယ်တစ်ဦးစီရဲ့ အမည် စာရင်းတို့ကို ပြင်ဆင်သတ်မှတ်ပေးတဲ့ နေ့ရက်နဲ့အညီ တစ်ပါတည်း ရွေးချယ်ပြီး ပေးပို့ကြရန်ဖြစ်ကြောင်း အသိပေး ကြေညာပါတယ်။</speech>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး ဆဋ္ဌမနေ့ရပ်နားကြောင်းနှင့် သတ္တမနေ့ကျင်းပမည့် နေ့ရက်နှင့်ကြေညာခြင်း ။</title>
<speech type='speaker'>အစီအစဉ်(၁၂) ဖြစ်ပါတယ်။ ပြည်ထောင်စုလွှတ်တော်ကိုယ်စားလှယ်များခင်ဗျား။ ပထမပုံမှန်အစည်းအဝေး အနေအစီအစုကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေးရဲ့ သတ္တမနေ့ ကျင်းပပြုလုပ်မည့် နေ့ရက်ကို ကြိုတင် အသိပေးမည် ဖြစ်ကြောင်းနှင့် ယနေ့အတွက် အစည်းအဝေး ပြီးဆုံးကြောင်း ကြေညာပါတယ်။</speech>
<speech type='mc'>ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type='mc'>လွှတ်တော်ကိုယ်စားလှယ်များခင်ဗျား။ မနက်ဖြန် ၂-၃-၂၀၁၆ ရက်နေ့မှ ၆-၃-၂၀၁၆ ရက်(တနင်္ဂနွေနေ့)အထိ လွှတ်တော်အစည်းအဝေးများ ခေတ္တရပ်နားထားမည်ဖြစ်ပါကြောင်း လေးစားစွာ တင်ပြအပ်ပါတယ်ခင်ဗျား။ အားလုံး ထွက်ခွာနိုင်ကြပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် ဒုတိယပုံမှန်အစည်းအဝေး ဆဋ္ဌမနေ့အစည်းအဝေးကို နံနက် ၁၀:၂၅ နာရီ ရပ်နားပါသည်။</speech>
</postface>
</transcript>
</doc>
