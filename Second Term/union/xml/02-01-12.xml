<doc>
<docinfo>
<docno>02-01-12.xml</docno>
<pdf>02-01-12.pdf</pdf>
<term value='02'>ဒုတိယအကြိမ်</term>
<session value='01' />
<sittingday value='12' />
<legislature value='union'>ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး (၁၂)ရက်မြောက်နေ့မှတ်တမ်း</title>
<date value='24-03-2016'>၁၃ရရ ခုနှစ်၊ တပေါင်းလပြည့်ကျော် ၁ ရက် (၂၀၁၆ ခုနှစ်၊ မတ်လ ၂၄ ရက်)(ကြာသပတေးနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် ပထမပုံမှန်အစည်းအဝေး (၁၂)ရက်မြောက်နေ့ကို နံနက် ၁၀:ဝဝ နာရီင်ကျင်းပ ပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type='mc'>လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စု လွှတ်တော် ပထမပုံမှန်အစည်းအဝေးရဲ့ (၁၂)ရက်မြောက်နေ့ အစီအစဉ် စတင်ပါတော့မယ်။ ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type='speaker'>အားလုံးမင်္ဂလာပါ။</speech>
<speech type='mc'>အားလုံးထိုင်နိုင်ကြပါပြီခင်ဗျား။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type='speaker'>ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယ အကြိမ် ပြည်ထောင်စုလွှတ်တော် ပထမပုံမှန်အစည်းအဝေး (၁၂)ရက်မြောက်နေ့မှာ ပြည်ထောင်စုလွှတ်တော် ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စု လွှတ်တော်ကိုယ်စားလှယ်ဦးရေ စုစုပေါင်း ၆၅၃ ဦးရှိပြီး ဒီကနေ့ အစည်းအဝေးကို ၆၄၆ ဦး တက်ရောက် ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေစုစုပေါင်းရဲ့ ၉၈.၉၃ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)</speech>
<title>ပြည်ထောင်စုလွှတ်တော် (၁၂)ရက်မြောက်နေ့အစည်းအဝေး အစီအစဉ်ကြေညာခြင်း</title>
<speech type='speaker'>လွှတ်တော်ကိုယ်စားလှယ်များခင်ဗျာ။ ပထမပုံမှန်အစည်းအဝေး (၁၂)ရက် မြောက်နေ့ကို လွှတ်တော်ကိုယ်စားလှယ်များထံ ဖြန့်ဝေထားတဲ့ အစီအစဉ်အတိုင်း ဆက်လက်ဆောင်ရွက် ပါ့မယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type='speaker'>အစီအစဉ်(၄) ဖြစ်ပါတယ်။ ဒီကနေ့အစည်းအဝေးကို မတက်ရောက်နိုင်တဲ့ လွှတ်တော်ကိုယ်စားလှယ်များအတွက် ပြည်ထောင်စုလွှတ်တော်ကိုယ်စားလှယ်များ စိစစ်ရေးကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id='1157'>ဦးမင်းဦး(အတွင်းရေးမှူး၊ ကိုယ်စားလှယ်များစိစစ်ရေးကော်မတီ)</mp>လေးစားအပ်ပါတဲ့ ပြည်ထောင်စုလွှတ်တော် နာယကကြီးခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး (၁၂)ရက်မြောက်နေ့ ၂၄-၃-၂၀၁၆ ရက်နေ့မှာ အစည်းအဝေးသို့ တက်ရောက် နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား ပဲခူးတိုင်းဒေသကြီး မဲဆန္ဒနယ် အမှတ်(၆)မှ အမျိုးသားလွှတ်တော်ကိုယ်စားလှယ် ပြည်ထောင်စုလွှတ်တော် ကိုယ်စားလှယ်စိစစ်ရေးကော်မတီ အတွင်းရေးမှူးဖြစ်သူ ကျွန်တော် ဦးမင်းဦးက ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များမှာ- ဒေါ်အေးမြမြမျိုး ကျောက်တန်း၊ - ဦးဂျေယောဂူ ဦးစိုင်းပန်ဖ ကယား-၁၂၊ - ဦးဟင်နရီဗန်ထီးယူ - ဦးအောင်သိန်း ပဲခူး-၁၂ နှင့် - ဦးခင်အောင်မြင့် မန္တလေး-၈ တို့ဖြစ်ပါတယ်။ ယခင်က ခွင့်ပန်ကြားသဖြင့် ခွင့်ပြုထားသူ ၁ ဦးနှင့် ယနေ့ ခွင့်ပန်ကြားသူ ၆ ဦး ဖြစ်တဲ့အတွက် စုစုပေါင်း ခွင့်ပန်ကြားသူ ရ ဦးဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ ခွင့်ပန်ကြားသူများကို ခွင့်အဖြစ် သတ်မှတ်ခွင့်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျား။</speech>
<speech type='speaker'>ခွင့်ပန်ကြားသူအားလုံးကို ခွင့်ပြုပါတယ်။ ပြည်ထောင်စုလွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို မှတ်တမ်းတင်ခြင်း၊</speech>
<speech type='speaker'>လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး (၁၂)ရက်မြောက်နေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅၃ ဦး၊ ယခင်က ခွင့်ပြုထားသူ ၁ ဦး၊ ယနေ့ ခွင့်ပန်ကြား၍ ခွင့်ပြုထားသူ ၆ ဦး ဖြစ်တဲ့အတွက် ခွင့်ပြုထားသူ စုစုပေါင်း ရ ဦး ဖြစ်ပြီး ခွင့်မဲ့ပျက်ကွက်သူ မရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type='speaker'>ပြည်ထောင်စုလွှတ်တော်က သဘောတူတဲ့အတွက် လွှတ်တော်ကိုယ်စားလှယ် များ အစည်းအဝေး တက်ရောက်မှုအခြေအနေတင်ပြချက်ကို ပြည်ထောင်စုလွှတ်တော်ဆိုင်ရာ နည်းဥပဒေ ၄ နည်းဥပဒေခွဲ(ခ)အရ အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value = 'Order'>
<title>နိုင်ငံတော်သမ္မတအဖြစ် ရွေးချယ်တင်မြှောက်ခံထားရသူက တင်ပြသော ပြည်ထောင်စုဝန်ကြီး အမည်စာရင်းနှင့်စပ်လျဉ်း၍ ခန့်အပ်ရန် လွှတ်တော်က သဘောတူကြောင်း ကြေညာခြင်း</title>
<speech type='speaker'>အစီအစဉ်(၅) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ နိုင်ငံတော်သမ္မတအဖြစ် ရွေးချယ်တင်မြှောက်ခံထားရသူက ပြည်ထောင်စုလွှတ်တော်သို့ တင်ပြထားတဲ့ ပြည်ထောင်စုဝန်ကြီးများအဖြစ် ခန့်အပ်တာဝန်ပေးသင့်တဲ့ပုဂ္ဂိုလ် ၁၈ ဦးရဲ့ အမည်စာရင်းကို ၂၂-၃-၂၀၁၆ ရက်တွင် ကျင်းပပြုလုပ်တဲ့ ပြည်ထောင်စုလွှတ်တော် အစည်းအဝေးမှာတင်ပြခဲ့ပြီး ၎င်းတို့ရဲ့ ကိုယ်ရေးမှတ်တမ်း များကိုလည်း လွှတ်တော်အတွင်းပါဝင်တဲ့ နိုင်ငံရေးပါတီများနဲ့ တပ်မတော်သားလွှတ်တော်ကိုယ်စားလှယ် အစုအဖွဲ့အတွက် ရယူနိုင်အောင် ဆောင်ရွက်ပေးခဲ့ပါတယ်။ ယင်းပုဂ္ဂိုလ်များနဲ့စပ်လျဉ်းပြီး ဖွဲ့စည်းပုံအခြေခံဥပဒေပုဒ်မ ၂၃၂ ပုဒ်မခွဲ(က)ပါသတ်မှတ်ထားတဲ့ အရည်အချင်းများနဲ့ မပြည့်စုံကြောင်း သက်သေအထင်အရှားပြုပြီး ကန့်ကွက်လိုတဲ့ လွှတ်တော်ကိုယ်စားလှယ် များရှိပါက ၂၃-၃-၂၀၁၆ ရက်(ဗုဒ္ဓဟူးနေ့) မွန်းလွဲတစ်နာရီ နောက်ဆုံးထားပြီး အမည်စာရင်း တင်သွင်း နိုင်ကြောင်း ပြည်ထောင်စုလွှတ်တော်ဆိုင်ရာ ဥပဒေ၊ နည်းဥပဒေများနဲ့အညီ ကြေညာခဲ့ပြီးဖြစ်ပါတယ်။ (သို့ရာတွင် နောက်ဆုံးသတ်မှတ်ဆိုပါပုဂ္ဂိုလ်များနဲ့စပ်လျဉ်းပြီး ကန့်ကွက်ချက် တစ်စုံတစ်ရာ မရှိတဲ့အတွက် နိုင်ငံတော်သမ္မတအဖြစ် ရွေးချယ်တင်မြှောက်ခံထားရသူက တင်ပြထားသော ဒေါ်အောင်ဆန်းစုကြည်၊ ၂။ ဒေါက်တာအောင်သူ၊ ၃။ ဦးသန့်စင်မောင်၊ ၄။ သူရဦးအောင်ကို၊ ၅။ ဦးအုန်းဝင်း၊ ၆။ ဦးသိန်းဆွေ၊ ၇။ ဦးကျော်ဝင်း၊ ၈။ ဦးခင်မောင်ချို၊ ၉။ ဒေါက်တာမြင့်ထွေး၊ ၁၀။ ဦးဝင်းခိုင်၊ ၁၁။ ဒေါက်တာဝင်းမြတ်အေး၊ ဦးအုန်းမောင်၊ ၁၃။ ဒေါက်တာသန်းမြင့်၊ ၁၄။ နိုင်သက်လွင်၊ ၁၅။ ဒေါက်တာဖေမြင့်၊ ၁၆။ ဒုတိယဗိုလ်ချုပ်ကြီးစိန်ဝင်း၊ ၁၇။ ဒုတိယဗိုလ်ချုပ်ကြီးကျော်ဆွေနဲ့ ဒုတိယဗိုလ်ချုပ်ကြီးရဲအောင် တို့ကို ပြည်ထောင်စုဝန်ကြီးများအဖြစ် ခန့်အပ်တာဝန်ပေးရန် လွှတ်တော်က သဘောတူကြောင်း ပြည်ထောင်စုလွှတ်တော်ဆိုင်ရာနည်းဥပဒေ ၂၈ နဲ့အညီ ကြေညာပါတယ်။ သဝဏ်လွှာ အပြည့်အစုံကို နောက်ဆက်တွဲဖြင့် ဖော်ပြထားပါသည်။ ပြည်ထောင်စုလွှတ်တော် နာယက က နိုင်ငံတော်သမ္မတအဖြစ်ရွေးချယ်တင်မြှောက် ခံထားရသူက အဆိုပြု တင်ပြသော နိုင်ငံတော် ဖွဲ့စည်းပုံအခြေခံဥပဒေဆိုင်ရာ ခုံရုံးဥက္ကဋ္ဌ၊ အဖွဲ့ဝင်များ၏ အမည်စာရင်းကို လွှတ်တော်သို့ တင်ပြခြင်း ။</speech>
<speech type='speaker'>အစီအစဉ် (၆) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ နိုင်ငံတော်ဖွဲ့စည်းပုံအခြေခံဥပဒေ ပုဒ်မ ၃၂၀ နဲ့အညီ နိုင်ငံတော်ဖွဲ့စည်းပုံအခြေခံဥပဒေဆိုင်ရာခုံရုံးကို ဥက္ကဋ္ဌ အပါအဝင် အဖွဲ့ဝင် ၉ ဦးနဲ့ ဖွဲ့စည်းရမှာဖြစ်ပါတယ်။ ဒီလိုဖွဲ့စည်းနိုင်ဖို့အတွက် နိုင်ငံတော်သမ္မတအဖြစ် ရွေးချယ်တင်မြှောက်ခံထားရသူက ရွေးချယ်ထားတဲ့ အဖွဲ့ဝင် သုံးဦး၊ ပြည်သူ့လွှတ်တော်ဥက္ကဋ္ဌက ရွေးချယ်ထားတဲ့ အဖွဲ့ဝင် သုံးဦးနဲ့ အမျိုးသားလွှတ်တော် ဥက္ကဋ္ဌက ရွေးချယ်ထားတဲ့ အဖွဲ့ဝင် သုံးဦး၊ စုစုပေါင်း အဖွဲ့ဝင်ကိုးဦးရဲ့ အမည်စာရင်းနဲ့ ယင်းအဖွဲ့ဝင်များထဲမှ နိုင်ငံတော်ဖွဲ့စည်းပုံအခြေခံဥပဒေဆိုင်ရာခုံရုံး ဥက္ကဋ္ဌ အဖြစ် တာဝန်ပေးအပ်ရန် အဖွဲ့ဝင်တစ်ဦးရဲ့ အမည်တို့ကို နိုင်ငံတော်ဖွဲ့စည်းပုံအခြေခံဥပဒေ ပုဒ်မ ၃၂၁ နဲ့ ပြည်ထောင်စုလွှတ်တော် ဆိုင်ရာ ဥပဒေပုဒ်မ ၃၄ တို့နဲ့အညီ ပြည်ထောင်စုလွှတ်တော်ရဲ့ သဘောတူညီချက်ရယူနိုင်ရန် နိုင်ငံတော်သမ္မတအဖြစ် ရွေးချယ်တင်မြှောက် ခံထားရသူထံမှ ၂၀၁၆ ခုနှစ်၊ မတ်လ ၂၂ ရက်စွဲပါစာဖြင့် ပြည်ထောင်စုလွှတ်တော် နာယကထံသို့ ပေးပို့ တင်ပြထားပါတယ်။ အဆိုပါ တင်ပြထားတဲ့ နိုင်ငံတော်ဖွဲ့စည်းပုံအခြေခံဥပဒေဆိုင်ရာခုံရုံး ဥက္ကဋ္ဌနဲ့ အဖွဲ့ဝင်များအဖြစ် ခန့်အပ်တာဝန်ပေးသင့်တဲ့ ပုဂ္ဂိုလ်များရဲ့ အမည်စာရင်းကို ပြည်ထောင်စုလွှတ်တော်ဆိုင်ရာ နည်းဥပဒေ ၂ရ နည်းဥပဒေခွဲ(က)နဲ့ အညီ လွှတ်တော်သို့ ဖတ်ကြားတင်ပြပါမယ် နိုင်ငံတော်သမ္မတအဖြစ်ရွေးချယ်တင်မြှောက်ခံထားရသူက ရွေးချယ်ထားတဲ့ အဖွဲ့ဝင် သုံးဦးကတော့၁။ ဦးမြင့်ဝင်း၊ ၃။ ဦးမျိုးမြင့်၊ ပြည်သူ့လွှတ်တော် ဥက္ကဋ္ဌက ရွေးချယ်ထားတဲ့ အဖွဲ့ဝင် သုံးဦးကတော့၁။ ဦးမျိုးညွန့်၊ ၂။ ဦးခင်မောင်ချို၊ ၃။ ဒေါ်ခင်ဌေးကြွယ်၊ အမျိုးသားလွှတ်တော် ဥက္ကဋ္ဌက ရွေးချယ်ထားတဲ့ အဖွဲ့ဝင် သုံးဦးကတော့၁။ ဦးတွာလ်ကျင်ပေါင်၊ ၂။ ဒေါ်လှမျိုးနွယ်၊ ဦးကျော်ဆန်း တို့ဖြစ်ပါတယ်။ အထက်ပါ ပုဂ္ဂိုလ် ၉ ဦးအနက် ပြည်သူ့လွှတ်တော် ဥက္ကဋ္ဌက ရွေးချယ်ထားတဲ့ ဦးမျိုးညွန့်အား ဥက္ကဋ္ဌအဖြစ် တာဝန်ပေးအပ်ဖို့ ပြည်ထောင်စုလွှတ်တော်သို့ တင်ပြထားပါတယ်။ သဝဏ်လွှာ အပြည့်အစုံကို နောက်ဆက်တွဲဖြင့် ဖော်ပြထားပါသည်။ အထက်ပါကိစ္စနှင့်စပ်လျဉ်း၍ ကန့်ကွက်လိုသည့် လွှတ်တော်ကိုယ်စားလှယ်များရှိပါက အမည်စာရင်းတင်သွင်းနိုင်ကြောင်း ကြေညာခြင်း ၊</speech>
<speech type='speaker'>အစီအစဉ်(၇) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ နိုင်ငံတော်သမ္မတအဖြစ် ရွေးချယ်တင်မြှောက်ခံထားရသူက အဆိုပြု တင်ပြတဲ့ နိုင်ငံတော်ဖွဲ့စည်းပုံအခြေခံ ဥပဒေဆိုင်ရာခုံရုံး ဥက္ကဋ္ဌနဲ့ အဖွဲ့ဝင်များရဲ့ အမည်စာရင်းနဲ့စပ်လျဉ်းပြီး ခန့်အပ်ရန်သဘောတူကြောင်း ကြေညာခြင်း သို့မဟုတ် ကန့်ကွက်လိုတဲ့ လွှတ်တော်ကိုယ်စားလှယ်များရှိပါက ကန့်ကွက်ကြောင်းအဆိုတင်သွင်းခြင်းတို့ကို ၂၀၁၆ ခုနှစ်၊ မတ်လ ၂၈ ရက်(တနင်္လာနေ့) နံနက် ၁၀:ဝဝ နာရီ မှာ ကျင်းပပြုလုပ်မယ့် ပြည်ထောင်စုလွှတ်တော် အစည်းအဝေးမှာ ဆောင်ရွက်မှာ ဖြစ်ပါတယ်။ ကန့်ကွက်ချက် တစ်စုံတစ်ရာမရှိပါက အမည်စာရင်းပါပုဂ္ဂိုလ်များကို နိုင်ငံတော်ဖွဲ့စည်းပုံအခြေခံ ဥပဒေဆိုင်ရာခုံရုံး ဥက္ကဋ္ဌနဲ့ အဖွဲ့ဝင်များအဖြစ် ခန့်အပ်တာဝန်ပေးရန် လွှတ်တော်က သဘောတူကြောင်း ကြေညာမှာ ဖြစ်ပါတယ်။ ကန့်ကွက်လိုတဲ့ လွှတ်တော်ကိုယ်စားလှယ်များရှိပါက ၎င်းအနေနဲ့ ကန့်ကွက်ကြောင်းအဆိုကို ပြည်ထောင်စုလွှတ်တော်အစည်းအဝေးမှာ နာယကထံ တင်သွင်းရမှာဖြစ်ပြီး ယင်းအဆိုနဲ့အတူ မိမိကန့်ကွက် လိုတဲ့ ပုဂ္ဂိုလ်သည် ဖွဲ့စည်းပုံအခြေခံဥပဒေပါ သတ်မှတ်ထားတဲ့ အရည်အချင်းများနဲ့ မပြည့်စုံကြောင်း ခိုင်လုံတဲ့ သက်သေအထောက်အထားများကိုပါ ပူးတွဲတင်ပြရမှာ ဖြစ်ပါတယ်။ ပြည်ထောင်စုလွှတ်တော်ကိုယ်စားလှယ်များခင်ဗျား။ ယခုလွှတ်တော်သို့ တင်ပြခဲ့တဲ့ နိုင်ငံတော်သမ္မတ အဖြစ် ရွေးချယ်တင်မြှောက်ခြင်းခံထားရသူထံမှ ပြည်ထောင်စုလွှတ်တော်သို့ တင်ပြထားတဲ့ နိုင်ငံတော် ဖွဲ့စည်းပုံအခြေခံဥပဒေဆိုင်ရာခုံရုံး ဥက္ကဋ္ဌအပါအဝင် အဖွဲ့ဝင် ၉ ဦးရဲ့ အမည်စာရင်းကို ယနေ့ အစည်းအဝေး အပြီးမှာ ကိုယ်စားလှယ်အားလုံးထံ ဖြန့်ဝေပေးမှာ ဖြစ်ပါတယ်။ အထက်ပါ နိုင်ငံတော်ဖွဲ့စည်းပုံအခြေခံဥပဒေဆိုင်ရာခုံရုံး ဥက္ကဋ္ဌနဲ့ အဖွဲ့ဝင်အဖြစ် ခန့်အပ်တာဝန် ပေးမယ်8ယ်စား ကိယ်ရေးအခက်အလက် မက်တမ်းတစ်စံအိလည်း လက်တော်အဆင်း လက်ဆောင်က ပါတီအလိုက် ဆက်သွယ်ရန် တာဝန်ပေးထားတဲ့ လွှတ်တော်ကိုယ်စားလှယ်များနဲ့ တပ်မတော်သားလွှတ်တော် ကိုယ်စားလှယ်အစုအဖွဲ့ကိုယ်စားလှယ်တို့အနေနဲ့ ဒီနေ့အစည်းအဝေးပြီးဆုံးချိန်မှာ ပြည်ထောင်စုလွှတ်တော်ရုံး ညွန်ကြားရေးမှူးချုပ်ထံ လာရောက်ထုတ်ယူနိုင်ကြောင်း အသိပေးအပ်ပါတယ်။ ဒါကြောင့် နိုင်ငံတော်သမ္မတအဖြစ် ရွေးချယ်တင်မြှောက်ခြင်းခံထားရသူထံမှ ပြည်ထောင်စု လွှတ်တော်သို့ တင်ပြထားတဲ့ နိုင်ငံတော်ဖွဲ့စည်းပုံအခြေခံဥပဒေဆိုင်ရာခုံရုံး ဥက္ကဋ္ဌနဲ့ အဖွဲ့ဝင်များထဲက ပုဂ္ဂိုလ်တစ်ဦးဦးဟာ နိုင်ငံတော်ဖွဲ့စည်းပုံအခြေခံ ဥပဒေပုဒ်မ ၃၃၃ မှာ သတ်မှတ်ထားတဲ့ အရည်အချင်းများနဲ့ မပြည့်စုံကြောင်း သက်သေအထင်အရှားပြ၍ ကန့်ကွက်လိုတဲ့ လွှတ်တော်ကိုယ်စားလှယ်များရှိပါက မနက်ဖြန် ၂၅-၃-၂၀၁၆ ရက်နေ့(သောကြာနေ့) ညနေ ၄ နာရီ (၁၆:ဝဝ နာရီ) နောက်ဆုံးထားပြီး ပြည်ထောင်စု လွှတ်တော်ရုံး ညွန်ကြားရေးမှူးချုပ်ထံ အမည်စာရင်းပေးပို့နိုင်ကြောင်း ပြည်ထောင်စုလွှတ်တော်ဆိုင်ရာ နည်းဥပဒေ ၂ရ နည်းဥပဒေခွဲ(ခ)နဲ့အညီ ကြေညာပါတယ်။</speech>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး (၁၂)ရက်မြောက်နေ့ ရပ်နားကြောင်းနှင့် (၁၃)ရက်မြောက်နေ့ ကျင်းပမည့် နေ့ရက်နှင့်ကြေညာခြင်း ။</title>
<speech type='speaker'>ပြည်ထောင်စုလွှတ်တော် ကိုယ်စားလှယ်များခင်ဗျား။ ပထမပုံမှန်အစည်းအဝေး (၁၂)ရက်မြောက်နေ့ အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေးရဲ့ (၁၃)ရက်မြောက်နေ့ကို ၂၀၁၆ ခုနှစ်၊ မတ်လ ၂၅ ရက် (သောကြာနေ့) နံနက် ၁၀ နာရီ ကျင်းပပြုလုပ်မည်ဖြစ်ကြောင်းနဲ့ ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type='mc'>ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type='mc'>အားလုံး ထွက်ခွာနိုင်ကြပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး (၁၂)ရက်မြောက်နေ့ အစည်းအဝေးကို နံနက် ၁၀:၂၀ နာရီ ရပ်နားပါသည်။</speech>
</postface>
</transcript>
</doc>
