<doc>
<docinfo>
<docno>02-13-16.xml</docno>
<pdf>02-13-16.pdf</pdf>
<term value="02">ဒုတိယအကြိမ်</term>
<session value="13" />
<sittingday value="16" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် (၁၃)ကြိမ်မြောက်ပုံမှန်အစည်းအဝေး (၁၆)ရက်မြောက်နေ့မှတ်တမ်း</title>
<date>၁၃၈၁ ခုနှစ်၊ ဝါခေါင်လပြည့်ကျော် ၁၁ ရက် (၂၀၁၉ ခုနှစ်၊ သြဂုတ်လ ၂၆ ရက်)(တနင်္လာနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် (၁၃)ကြိမ်မြောက်ပုံမှန်အစည်းအဝေး (၁၆)ရက်မြောက်နေ့ကို နံနက် ၁၀:ဝဝ နာရီင် ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် ပြည်သူ့လွှတ်တော် ဥက္ကဋ္ဌ ဦးတီခွန်မြတ်က ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် (၁၃)ကြိမ်မြောက်ပုံမှန်အစည်းအဝေးရဲ့ (၁၆)ရက်မြောက်နေ့အစီအစဉ် စတင်ပါ တော့မယ်။ ယနေ့အစည်းအဝေးကို မန္တလေးတက္ကသိုလ် ဥပဒေပညာဌာနမှဆရာ၊ ဆရာမများနှင့် ကျောင်းသား၊ ကျောင်းသူ ၁၆၀ ဦးအပါအဝင် ၁၆၃ ဦး လာရောက်လေ့လာလျက်ရှိကြောင်း တင်ပြအပ်ပါတယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါခင်ဗျား။</speech>
<speech type="mc">အားလုံး ထိုင်နိုင်ကြပါပြီခင်ဗျား။ ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း ၊</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် (၁၃)ကြိမ်မြောက်ပုံမှန်အစည်းအဝေး (၁၆)ရက်မြောက်နေ့မှာ ပြည်ထောင်စု လွှတ်တော်ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်ထောင်စုလွှတ်တော် ကိုယ်စားလှယ်ဦးရေ စုစုပေါင်း ၆၅ရ ဦး ရှိပြီး ဒီကနေ့ အစည်းအဝေးကို ၅၇၉ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၈၈.၁၃ ရာခိုင်နှုန်းရှိပြီး သုံးပုံ တစ်ပုံထက်ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် (၁၃)ကြိမ်မြောက်ပုံမှန်အစည်းအဝေး (၁၆)ရက်မြောက်နေ့ အစီအစဉ် ကြေညာခြင်း</title>
<speech type="speaker">အစီအစဉ်(၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယ အကြိမ် ပြည်ထောင်စုလွှတ်တော် (၁၃)ကြိမ်မြောက် ပုံမှန်အစည်းအဝေး (၁၆)ရက်မြောက်နေ့ အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေထားတဲ့အတိုင်း ဆက်လက်ဆောင်ရွက်သွားပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များအတွက် ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1308">ဒေါ်သီရိရတနာ(အဖွဲ့ဝင်၊ ကိုယ်စားလှယ်များစိစစ်ရေးကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယကကြီးရှင်။ ယနေ့ ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် (၁၃)ကြိမ်မြောက် ပုံမှန်အစည်းအဝေး (၁၆)ရက်မြောက်နေ့ ၂၆-၈-၂၀၁၉ ရက်နေ့မှာ အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား မွန်ပြည်နယ်၊ မဲဆန္ဒနယ်အမှတ်(၁၂)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော်ကိုယ်စားလှယ်များ စိစစ်ရေးကော်မတီအဖွဲ့ဝင်ဖြစ်သူ ကျွန်မ ဒေါ်သီရိရတနာက ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော်ကိုယ်စားလှယ်များကတော့- ဦးအာမိုးဆီ ခေါင်လန်ဖူး၊ - ဦးကျင့်ရှင်းထန် တီးတိန်၊ - ဦးနေလင်းအောင် မင်းတပ်၊ - ဦးကျော်ဌေး လေရှီး၊ - ဒေါ်တင်တင်ရီ ကျွန်းစု၊ - ဦးအောင်ကျော်ဟိန်း တနင်္သာရီ၊ ဦးအုန်းခင် - ဦးစိုးပိုင်ဌေး - ဦးအောင်စိုး သရက်ချောင်း၊ - ဦးအောင်မြင့် သာယာဝတီ၊ - ဦးကြည်မိုးနိုင် - ဦးမြင့်ဦး သနပ်ပင်၊ - ဦးကျော်မျိုးမင်း - ဦးနိုင်ထူးအောင် - ဒေါက်တာခင်ဆောင် - ဒေါက်တာအောင်ထွန်းခိုင် - ဦးအောင်ကျော်ဇံ - ဒေါက်တာဝေဖြိုးအောင် - ဦးကျော်မြင့် - ဒေါ်စုစုလွင် - ဒေါက်တာအေးမင်း - ဒေါ်ခင်မို့မို့အောင် - ဒေါ်အေးမြမြမျိုး - သူရဦးသက်ဆွေ - ဒေါ်ဇင်မာအောင် - ဦးဘိုဘိုဦး - ဦးစိုင်းကျော်မိုး - ဦးဌေးလွင်(ခ) ဦးဒီလုံး - ဦးလူတယ်ဟုန်(ခ) ဦးအောင်ရွှေ - ဦးလီကျိန်းဖူ(ခ) ဦးမြင့်ဆွေ - ဦးခင်မောင်မြင့် - ဦးတင်အေး - ဦးခင်မောင်သီ - ဒေါ်ပြုံးကေသီနိုင် - ဒေါက်တာစိုးမိုးသူ - ဦးဇော်သိန်း - ဦးရွှေလှကြိုင် - ဦးဝင်းဇော် - ဦးခင်မောင်မြင့် - ဦးစိုင်းသာစိန် ဦးစောမိုးမြင့်(ခ)ဆင်မြူရယ် နွားထိုးကြီး၊ ကျိုက်ထို၊ ရေး၊ ပေါက်တော၊ သာကေတ၊ တိုက်ကြီး၊ သုံးခွ၊ ခရမ်း၊ လသာ၊ ကျောက်တန်း၊ ကိုကိုးကျွန်း၊ ရန်ကင်း၊ စမ်းချောင်း၊ မိုင်းပန်၊ နမ့်စန်၊ လောက်ကိုင်၊ ကုန်းကြမ်း၊ ရပ်စောက်၊ မက်မန်း၊ လွိုင်လင်၊ ကလော၊ မြောင်းမြ၊ ဝါးခယ်မ၊ ကန်ကြီးထောင့်၊ ကချင်-၇၊ ကချင်-၉၊ ကယား-၁၀၊ ကရင်-၁။ ကရင်-၉၊ ကရင်-၈၊ ကရင်-၅၊ ချင်း-၁၂၊ ချင်း-၁၊ ချင်း-၈၊ စစ်ကိုင်း-၉၊ စစ်ကိုင်း-၄၊ တနင်္သာရီ-၃၊ တနင်္င်္သာရီ-၅၊ ပဲခူး-၃၊ - စောဘီစံသိန်းမြင့် - မန်းဝင်းခိုင်သန်း - ဦးစိုင်းသန်းနိုင် - ဦးမျိုးထပ်(ခ) ဆလိုင်းမျိုးထိုက် - ဦးဇွန်ဟေး - ဦးမာန်လောမောင်း - ဦးမောင်မောင်လတ် - ဦးလှဦး - ဦးထွန်းလင်း - ဒေါက်တာလင်းဝေဖြိုးလတ် - ဒေါ်ရွှေရွှေစိန်လတ် - ဒေါက်တာမိုးမြင့်အောင် - ဒေါက်တာဝင်းမြင့် - ဒေါက်တာသန်းဝင်း - ဒေါက်တာကျော်သန်းထွန်း - ဦးအေးမင်းဟန် - ဦးနိုင်သီဟ ဦးမျိုးဝင်း - ဦးလင်းတင်ဌေး - ဦးလှမြင့်(ခ) ဦးလှမြင့်သန်း - ဦးကျော်ကျော် ဒေါ်ထုမေ - ဦးရဲမြင့်စိုး - နော်လှလှစိုး - ဦးကျော်နီနိုင် - ဦးစိုင်းဝမ်းလှိုင်းခမ်း - ဒေါ်မေသန်းနွဲ့ - ဦးကြည်ဝင်း မွန်-၄၊ မွန်-၁၁၊ ရခိုင်-၄၊ ရခိုင်-၁၁၊ ရန်ကုန်-၇၊ ရန်ကုန်-၁၀၊ ရှမ်း-၁၁၊ ရှမ်း-၃၊ ဧရာဝတီ-၁၁၊ ဧရာဝတီ-၁၂ - ဗိုလ်မှူးကြီးစိုးရွှေ တပ်မတော် နှင့် - ဗိုလ်မှူးပြည့်ဖြိုးဟန် တပ်မတော် တို့ဖြစ်ပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ရ ဦးရှိပြီး၊ ယနေ့ ခွင့်ပန် ကြားသူ ၇၁ ဦး ဖြစ်တဲ့အတွက် စုစုပေါင်း ခွင့်ပန်ကြားသူ ၇၈ ဦးဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနဲ့ ယနေ့ ခွင့်ပန်ကြားတဲ့ ပြည်ထောင်စုလွှတ်တော်ကိုယ်စားလှယ် ၇၁ ဦးအား ခွင့်အဖြစ် သတ်မှတ်ခွင့်ပြုပေး နိုင်ပါရန် လေးစားစွာ တင်ပြအပ်ပါတယ်ရှင်။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် (၁၃)ကြိမ်မြောက်ပုံမှန်အစည်းအဝေး (၁၆)ရက်မြောက်နေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅ရ ဦး၊ ယခင်က ခွင့်ပြုထားသူ ရ ဦး၊ ယနေ့ခွင့်ပန်ကြား၍ ခွင့်ပြုထားသူ ၇၁ ဦး ဖြစ်တဲ့အတွက် ခွင့်ပြုထားသူ စုစုပေါင်း ၇၈ ဦးရှိပြီး ခွင့်မဲ့ပျက်ကွက်သူ မရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Motion">
<motion>
<title>နိုင်ငံတော်သမ္မတထံမှ ပေးပို့ထားသော ဆောက်လုပ်ရေးဝန်ကြီးဌာနက အကောင်အထည်ဖော် ဆောင်ရွက်မည့် ကျေးလက်လမ်းများ ဆက်သွယ်ရေး စီမံကိန်းဆောင်ရွက်ရန် အာရှဖွံ့ဖြိုးရေးဘဏ် (ADB)ထံမှ အမေရိကန်ဒေါ်လာ ၅၁.၂၀ သန်းချေးငွေရယူရေးကိစ္စနှင့်စပ်လျဉ်း၍ သက်ဆိုင်ရာ ပြည်ထောင်စု အဆင့်အဖွဲ့ အစည်းဝင်များက လွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဆောက်လုပ်ရေး ဝန်ကြီးဌာနက မကွေးတိုင်းဒေသကြီးနဲ့ ဧရာဝတီတိုင်းဒေသကြီးအတွင်း အကောင်အထည်ဖော်ဆောင်ရွက်မယ့် ကျေးလက်လမ်းများ ဆက်သွယ်ရေးစီမံကိန်းဆောင်ရွက်ရန် အာရှဖွံ့ဖြိုးရေးဘဏ် (Asian Development Bank-ADB)ထံမှ အမေရိကန်ဒေါ်လာ ၅၁.၂၀ သန်း ချေးငွေရယူရေးကိစ္စနဲ့စပ်လျဉ်းပြီး နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၂၂-၈-၂၀၁၉ ရက်စွဲပါစာအမှတ်၊ ၃(၂)/၁/ သမ္မတရုံးဖြင့် ပေးပို့ထားပါတယ်။ ယင်းကိစ္စနဲ့စပ်လျဉ်းပြီး ဦးစွာ ဆောက်လုပ်ရေးဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="14">ဦးကျော်လင်း(ဒုတိယဝန်ကြီး၊ ဆောက်လုပ်ရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယက၊ ပြည်ထောင်စုလွှတ်တော် ကိုယ်စားလှယ်များ၊ ဖိတ်ကြားထားသော ဧည့်သည်တော်များအားလုံး မင်္ဂလာအပေါင်းနှင့် ပြည့်စုံကြပါစေလို့ ဆုမွန်ကောင်းတောင်းရင်း နှုတ်ခွန်းဆက်သ အပ်ပါတယ်။ ကျွန်တော်ကတော့ ဆောက်လုပ်ရေးဝန်ကြီးဌာန ဒုတိယဝန်ကြီး ဦးကျော်လင်း ဖြစ်ပါတယ်။ ကျွန်တော့်အနေနဲ့ “နိုင်ငံတော်သမ္မတထံမှပေးပို့ထားသော ဆောက်လုပ်ရေးဝန်ကြီးဌာနအတွက် ကျေးလက်လမ်းများ ဆက်သွယ်ရေးစီမံကိန်းဆောင်ရွက်ရန် အာရှဖွံ့ဖြိုးရေးဘဏ် (ADB)မှ အမေရိကန် ဒေါ်လာ ၅၁.၂၀ သန်း ချေးငွေရယူခွင့်ပြုရေးကိစ္စ” နဲ့ပတ်သက်ပြီး ရှင်းလင်းတင်ပြသွားမှာ ဖြစ်ပါတယ်။ နာယကကြီးခင်ဗျား။ Power Point ဖြင့် ရှင်းလင်းခွင့်ပြုပါရန် တင်ပြအပ်ပါတယ်။ ဆောက်လုပ်ရေး ဝန်ကြီးဌာနအနေဖြင့် နိုင်ငံတစ်ဝှမ်းလုံးတွင် ကျေးလက်နေ ပြည်သူလူထု၏ စီးပွားရေး၊ ကျန်းမာရေး၊ လူမှုရေး၊ ပညာရေးကဏ္ဍများ ဖွံ့ဖြိုးတိုးတက်စေပြီး ဆင်းရဲမှုကဏ္ဍလျှော့ချနိုင်စေရန်နှင့် နိုင်ငံတော်အစိုးရ၏ ၂၀၃၀ ခုနှစ်တွင် ကျေးလက်လမ်း ၈၀ ရာခိုင်နှုန်းအား ရာသီမရွေးသွားလာနိုင်သောလမ်းများ ဖြစ်ပေါ်စေမည့် မဟာဗျူဟာစီမံချက်ကို အကောင်အထည်ဖော်ရန် ရည်ရွယ်ချက်ထားရှိပြီး ဆောင်ရွက်သွားမှာ ဖြစ်ပါတယ်။ စီမံကိန်းဆောင်ရွက်နိုင်ရန်အတွက် ADB ၏ အကူအညီအထောက်အပံ့ဖြင့် အမေရိကန်ဒေါ်လာ ၁ သန်းနှင့် မြန်မာနိုင်ငံဘက်မှ In-kind contribution အမေရိကန်ဒေါ်လာ ၀.၀၃ သန်းတို့ဖြင့် ဧရာဝတီတိုင်း ဒေသကြီးအတွင်းရှိ မြို့နယ် ၄ မြို့နယ်နှင့် မကွေးတိုင်းဒေသကြီးအတွင်းရှိ မြို့နယ် ၄ မြို့နယ်၊ စုစုပေါင်း မြို့နယ် ၈ မြို့နယ်တို့တွင် စီမံကိန်းအကြိုလေ့လာရန် Feasibility Study ဆောင်ရွက်ရန်အတွက် ပြည်ထောင်စု အစိုးရအဖွဲ့၊ စီပွားရေးရာကော်မတီ အစည်းအဝေးအမှတ်စဉ်(၉/၂၀၁၇)၌ တင်ပြခွင့်ပြုချက်ရယူ၍ ဆောင်ရွက် ale:Golosufli (Initial Environmental Examination-IEE) 3289€šoɔ:qp:ąę Resettlement 338qa ခံစာများ၊ စီမံကိန်းလုပ်ငန်းများ စနစ်တကျ ဆောင်ရွက်နိုင်ရန်အတွက် စီမံချက်လက်စွဲ (Project Administration Mannual)အစီရင်ခံစာများကို ရေးဆွဲပြုစုခဲ့ပြီး ဖြစ်ပါသဖြင့် စီမံကိန်းနှင့်သက်ဆိုင်သည့် အချက်အလက် များနှင့် အစီရင်ခံစာတို့ကို ADB Website တွင် ကြည့်ရှုလေ့လာနိုင်ရန်အတွက် တင်ပြထားပြီး ဖြစ်ပါတယ်။ အာရှဖွံ့ဖြိုးရေးဘဏ်(ADB)၏ ချေးငွေအမေရိကန်ဒေါ်လာ ၅၁.၂၀ သန်းဖြင့် လမ်းအဆင့်မြှင့်တင်ခြင်း လုပ်ငန်း၊ ပြင်ဆင်ထိန်းသိမ်းမှုစနစ် အဆင့်မြှင့်တင်ခြင်းနှင့် အန္တရာယ်ကင်းရှင်းရေး အဆင့်မြှင့်တင်ခြင်းတို့ကို ဧရာဝတီတိုင်းဒေသကြီးနှင့် မကွေးတိုင်းဒေသကြီးတို့အတွင်းရှိ ကျေးလက်လမ်းအရှည် ၁၅၂ ကီလိုမီတာ အား ဆောင်ရွက်ရန်လျာထားပါတယ်။ ချေးငွေစာချုပ်ကို ၂၀၁၉ ခုနှစ်၊ ဒီဇင်ဘာလမကုန်မီ စာချုပ်ချုပ်ဆိုနိုင်ပါက ADB ၏ ထောက်ပံ့ငွေ အမေရိကန်ဒေါ်လာ ၅.၈ သန်း ရရှိမည်ဖြစ်ပါသဖြင့် ချေးငွေပမာဏမှာ အမေရိကန်ဒေါ်လာ ၄၅.၄၀ သန်းသို့ ပြောင်းလဲသွားမှာ ဖြစ်ပါတယ်။ ချေးငွေသက်တမ်းကာလမှာ ၃၂ နှစ်ဖြစ်ပြီး ဆိုင်းငံ့ကာလ (Grace Period)မှာ ၈ နှစ်ဖြစ်ပါတယ်။ အဆိုပါ ၈ နှစ်ကာလအတွင်း အတိုးနှုန်းမှာ ၁ ရာခိုင်နှုန်းဖြစ်ပြီး ဆိုင်းငံ့ကာလပြီးနောက် ၂၄ နှစ်အထိ အတိုးနှုန်းမှာ ၁.၅ ရာခိုင်နှုန်းဖြင့် ပြန်လည်ပေးဆပ်ရမှာဖြစ်ပါတယ်။ လေးစားအပ်ပါသော နာယကကြီးခင်ဗျား။ စီမံကိန်းဆိုင်ရာ အချက်အလက်များကို ရှင်းလင်းတင်ပြ သွားမှာဖြစ်ပါတယ်။ ဧရာဝတီတိုင်းဒေသကြီး၊ မအူပင်မြို့နယ်မှာ ကျေးလက်လမ်း ၅ လမ်း၊ ပန်းတနော် မြို့နယ်မှာ ကျေးလက်လမ်း ၆ လမ်းနှင့် မကွေးတိုင်းဒေသကြီး၊ နတ်မောက်မြို့နယ်မှာ ကျေးလက်လမ်း ၂ လမ်း၊ မြို့သစ်မြို့နယ်မှာ ကျေးလက်လမ်း ၁ လမ်း၊ စုစုပေါင်းကျေးလက်လမ်းပေါင်း ၁၄ လမ်းတို့ကို အဆင့်မြှင့်တင်ခြင်းလုပ်ငန်းများ ဆောင်ရွက်သွားမှာဖြစ်ပါတယ်။ စီမံကိန်းပါ ကျေးလက်လမ်းများအား သတ်မှတ်စံချိန်စံညွှန်းအတိုင်း ဆောင်ရွက်သွားမည်ဖြစ်ပြီး လမ်းမကြီးများကွန်ရက်ဖြင့် တစ်ပါတည်း ချိတ်ဆက်သွားမှာဖြစ်တဲ့အတွက် စက်တပ်ယာဉ်များ၏ ခရီးကြန့်ကြာမှု ပျမ်းမျှ ၁၈ မိနစ်မှ ၄၁ မိနစ်အကြား လျော့နည်းသွားမှာ ဖြစ်ပါတယ်။ မြို့နယ် ၄ မြို့နယ်အတွင်းရှိ ကျေးရွာပေါင်း ၁၅၀၊ လူဦးရေပေါင်း ၇၀၀၀၀ ခန့်သည် ရာသီမရွေးသွားလာနိုင်သော ကျေးလက်လမ်း ကွန်ရက်ကို အသုံးပြုနိုင်မှာဖြစ်ပါတယ်။ အဆိုပါစီမံကိန်းကို ဆောင်ရွက်ခြင်းဖြင့် ဧရာဝတီတိုင်းဒေသကြီးနှင့် မကွေးတိုင်းဒေသကြီးတို့ အတွင်းရှိ ကျေးလက်လမ်းများ အဆင့်မြှင့်တင်ခြင်း၊ ပြုပြင်ထိန်းသိမ်းခြင်းနှင့် ကျေးလက်လမ်းကွန်ရက်အား သဘာဝဘေးအန္တရာယ် ကာကွယ်ဆောင်ရွက်နိုင်ခြင်း စသည့်နည်းပညာအသစ်များနှင့် ပြုပြင်ထိန်းသိမ်းခြင်း ဆိုင်ရာ နည်းပညာများရရှိမှာဖြစ်ပြီးတော့ ရာသီမရွေး လွယ်ကူချောမွေ့စွာ သွားလာနိုင်ခြင်းနှင့် စိုက်ပျိုးရေး ထုတ်ကုန်များ ဈေးကွက်သို့ လျင်မြန်စွာပို့ဆောင်နိုင်ခြင်း စတဲ့အကျိုးကျေးဇူးများ ရရှိမှာဖြစ်ပါတယ်။ လေးစားအပ်ပါသော နာယကကြီးခင်ဗျား။ ကျေးလက်နေပြည်သူများအတွက် လမ်းပန်းဆက်သွယ်ရေး အား သဘာဝဘေးအန္တရာယ်ခံနိုင်သော လမ်းများအဖြစ် ပြင်ဆင်တည်ဆောက်ပေးရန်၊ ပြုပြင်ထိန်းသိမ်း၍ အဆင့်မြှင့်တင်ရန်၊ ကျေးလက်လမ်းများ အန္တရာယ်ကင်းရှင်းစေရန် စတဲ့လုပ်ငန်းစဉ် (၃)ရပ်ကိုအခြေခံပြီး ဧရာဝတီတိုင်းဒေသကြီး မအူပင်မြို့နယ်၊ ပန်းတနော်မြို့နယ်နှင့် မကွေးတိုင်းဒေသကြီး၊ နတ်မောက်မြို့နယ် မြို့သစ်မြို့နယ်အတွင်းရှိ ကျေးလက်လမ်း အရှည် ၁၅၂ ကီလိုမီတာကို ကတ္တရာလမ်းနှင့် ကွန်ကရစ်လမ်း များအဖြစ် အဆင့်မြှင့်တင်တည်ဆောက်ခြင်းလုပ်ငန်း၊ ကျေးလက်လမ်းပြုပြင်ထိန်းသိမ်းရေးစနစ် အဆင့် မြှင့်တင်ခြင်း၊ ကျေးလက်လမ်းကွန်ရက်အား သဘာဝဘေးအန္တရာယ်ထိခိုက်မှုကို တုံ့ပြန်နိုင်ရန်နှင့် အန္တရာယ် ကင်းရှင်းရေး အဆင့်မြှင့်တင်ခြင်းလုပ်ငန်းများ ဆောင်ရွက်သွားမည်ဖြစ်ပါသဖြင့် အာရှဖွံ့ဖြိုးရေးဘဏ် (ADB)ထံမှ အမေရိကန်ဒေါ်လာ ၅၁.၂၀ သန်း ချေးငွေရယူရေးကိစ္စအား ပြည်ထောင်စုလွှတ်တော်မှ ခွင့်ပြု ပေးနိုင်ပါရန် လေးစားစွာ တင်ပြအပ်ပါတယ်ခင်ဗျား။ ကျေးဇူးတင်ပါတယ်။</speech>
<speech type="speaker">စီမံကိန်းနှင့် ဘဏ္ဍာရေးဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနဲ့ လွှတ်တော်ကိုယ်စားလှယ်များ၊ ပြည်ထောင်စုအဆင့်အဖွဲ့အစည်းဝင် များ၊ ဖိတ်ကြားထားတဲ့ ဧည့်သည်တော်များအားလုံးပဲ မင်္ဂလာပါလို့ နှုတ်ခွန်းဆက်ပါတယ်။ ကျွန်တော်ကတော့ စီမံကိန်းနှင့် ဘဏ္ဍာရေးဝန်ကြီးဌာန၊ ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ကျွန်တော့်အနေနဲ့ ဆောက်လုပ်ရေးဝန်ကြီးဌာန၊ ကျေးလက်လမ်းဖွံ့ဖြိုးရေးဦးစီးဌာနက မကွေးတိုင်း ဒေသကြီးအတွင်း နတ်မောက်မြို့နယ်နဲ့ မြို့သစ်မြို့နယ်၊ ဧရာဝတီတိုင်းဒေသကြီးအတွင်း မအူပင်မြို့နယ်နဲ့ ပန်းတနော်မြို့နယ်တို့မှာ ကျေးလက်လမ်းများ ဆက်သွယ်ရေးစီမံကိန်း အကောင်အထည် ဖော်ဆောင်ရွက်ရန် အတွက် အာရှဖွံ့ဖြိုးရေးဘဏ်(ADB)ထံမှ ချေးငွေအမေရိကန်ဒေါ်လာ ၅၁.၂ သန်း ရယူရေးကိစ္စနှင့်စပ်လျဉ်းပြီး စီမံကိန်းနှင့် ဘဏ္ဍာရေးဝန်ကြီးဌာနကိုယ်စား ပြန်လည်ရှင်းလင်း တင်ပြမှာဖြစ်ပါတယ်။ နာယကကြီးခင်ဗျား။ အာရှဖွံ့ဖြိုးရေးဘဏ်(ADB)ရဲ့ ချေးငွေဆိုင်ရာ စည်းကမ်းချက်များကတော့ ဆိုင်းငံ့ကာလကတော့ ၈ နှစ် ဖြစ်ပါတယ်။ ပြန်ဆပ်ကာလက ၂၄ နှစ် ဖြစ်ပါတယ်။ ဒါကြောင့်မို့လို့ စုစုပေါင်း သက်တမ်း ၂ နှစ် ဖြစ်ပါတယ်။ အတီးအနေနဲ့ ဆောင်းကာလ ၈ နှစ် အတင်းမှာ တစ်နှစ်ထိ ၁ ရာခိုင်နှုန်း၊ ပြန်ဆပ်ကာလ ၂၄ နှစ်အတွင်းမှာ တစ်နှစ်ကို ၁.၅ ရာခိုင်နှုန်း ဖြစ်ပါတယ်။ အဆိုပါချေးငွေရဲ့ Grant Element တွက်ချက်တဲ့နေရာမှာ ၄၇.၂ ရာခိုင်နှုန်း ရရှိတဲ့အတွက် သက်သာတဲ့ချေးငွေ (Concessional Loan) အမျိုးအစားမှာပါဝင်ပါကြောင်း တင်ပြအပ်ပါတယ်။ အဆိုပါစီမံကိန်းဟာ မကွေးတိုင်းဒေသကြီးအတွင်း နတ်မောက်မြို့နယ်မှာ လမ်းအရှည် ၆၂ ကီလိုမီတာ၊ မြို့သစ်မြို့နယ်မှာ လမ်းအရှည် ၅၃.၆ ကီလိုမီတာ၊ ဧရာဝတီတိုင်းဒေသကြီးအတွင်း မအူပင်မြို့နယ်မှာ လမ်းအရှည် ၃၀.၂ ကီလိုမီတာ၊ ပန်းတနော်မြို့နယ်မှာ လမ်းအရှည် ၆.၂ ကီလိုမီတာတို့ကို ADB ချေးငွေ အမေရိကန်ဒေါ်လာ ၅၁.၂ သန်း၊ အစိုးရထည့်ဝင်ငွေ အမေရိကန်ဒေါ်လာ ၁.၂၁ သန်း၊ စုစုပေါင်းအမေရိကန် ဒေါ်လာ ၅၂.၄၁ သန်းနဲ့ လမ်းအဆင့်မြှင့်တင်ရန် ဆောင်ရွက်မယ့်စီမံကိန်း ဖြစ်ပါတယ်။ သတိပြုရမယ့် အချက် တစ်ခုအနေနဲ့ စီမံကိန်းဖြစ်မြောက်နိုင်စွမ်း လေ့လာဆန်းစစ်မှု အစီရင်ခံစာမှာ ၎င်းစီမံကိန်းအတွက် ချေးငွေစာချုပ်ကို ၂၀၁၉ ခုနှစ်၊ ဒီဇင်ဘာလမကုန်မီ ချုပ်ဆိုနိုင်ပါက ချေးငွေအမေရိကန်ဒေါ်လာ ၅၁.၂ သန်း အနက် အမေရိကန်ဒေါ်လာ ၅.၈ သန်းကို ထောက်ပံ့ငွေအဖြစ်နဲ့ ပေးရမယ့်အချက်ဖြစ်ပါတယ်။ ကြောင့် ၂၀၁၉ ခုနှစ်၊ ဒီဇင်ဘာလမကုန်ခင် ချေးငွေစာချုပ် ချုပ်ဆိုနိုင်မယ်ဆိုလို့ရှိရင် ချေးငွေပမာဏဟာ အမေရိကန်ဒေါ်လာ ၅၁.၂ သန်းအစား ၄၅.၄ သန်းကို ပြောင်းလဲသွားနိုင်ပါကြောင်း တင်ပြအပ်ပါတယ်။ စီမံကိန်းတစ်ခုလုံးအတွက် ဖြစ်မြောက်နိုင်စွမ်းလေ့လာဆန်းစစ်မှု (Feasibility Study)ကို စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ကျေးလက်ဒေသဖွံ့ဖြိုးတိုးတက်ရေးဦးစီးဌာနနဲ့ အာရှဖွံ့ဖြိုးရေး ဘဏ်(ADB)တို့ ပူးပေါင်းပြီးတော့ နည်းပညာအကူအညီအတွက် ADB မှ ထောက်ပံ့ငွေ အမေရိကန်ဒေါ်လာ ၁ သန်းနဲ့ မြန်မာနိုင်ငံအစိုးရမှ In-kind contribution အဖြစ် ထည့်ဝင်တဲ့ အမေရိကန်ဒေါ်လာ ၀.၀၃ သန်း တို့ဖြင့် ဆောင်ရွက်ခဲ့ပါတယ်။ စီမံကိန်းကာလဟာ ၂၀၁၉-၂၀၂၀ ခု၊ ဘဏ္ဍာရေးနှစ်မှ ၂၀၂၄-၂၀၂၅ ခု၊ ဘဏ္ဍာရေး နှစ်အထိ ၅ နှစ် သတ်မှတ်ထားပါတယ်။ လေးစားအပ်ပါတဲ့ နာယကကြီးခင်ဗျား။ အဆိုပါစီမံကိန်း အကောင်အထည်ဖော် ဆောင်ရွက်ခြင်း အားဖြင့် ကျေးရွာပေါင်း ၁၅၀ မှ အိမ်ခြေ ၂၀,၀၀၀ ခန့်၊ ကျေးလက်ပြည်သူ ၇၀,၀၀၀ ကျော် တိုက်ရိုက်အကျိုး ရှိစေမှာဖြစ်ပြီးတော့ စီမံကိန်းလမ်းများနဲ့ သွယ်ဝိုက်ပတ်သက်နေတဲ့ ကျေးလက်ပြည်သူအားလုံးအတွက် ခရီးစရိတ်၊ သွားလာချိန်များ သက်သာစေမှာဖြစ်ပါတယ်။ ထို့အပြင် ကျေးလက်ပြည်သူများအနေနဲ့ ဒေသ ထွက်ကုန်များကို ဈေးကွက်သို့ွယ်ကူစွာ တင်ပို့ရောင်းချနိုင်ခြင်း၊ ကျန်းမာရေးအတွက် ဆေးရုံ၊ ဆေးပေးခန်းများကို လွယ်ကူလျင်မြန်စွာ သွားလာနိုင်ခြင်း၊ စာသင်ကျောင်းနဲ့ ကျေးလက်အုပ်ချုပ်ရေးဌာန များသို့ လွယ်ကူစွာ သွားရောက်နိုင်ခြင်း စသည်တို့ကြောင့် လူမှုရေး၊ စီးပွားရေးများ တိုးတက်လာပြီးတော့ ဆင်းရဲမှုနှုန်းကိုလည်း လျှော့ချစေနိုင်မှာဖြစ်ပါတယ်။ မကွေးတိုင်းဒေသကြီးနဲ့ ဧရာဝတီတိုင်းဒေသကြီး အတွင်း ၁၅၂ ကီလိုမီတာအရှည်ရှိတဲ့လမ်း ဖြစ်ပေါ်လာပြီးတော့ မြန်မာနိုင်ငံအစိုးရရဲ့ ရေရှည်မျှော်မှန်းချက် ဖြစ်တဲ့ ၂၀၃၀ ခုနှစ်မှာ မြန်မာတစ်နိုင်ငံလုံးမှာရှိတဲ့ ကျေးရွာအားလုံးရဲ့ ၈၀ ရာခိုင်နှုန်းကို လမ်းမကြီးများနဲ့ ချိတ်ဆက် ထားပြီးတော့ ရာသီမရွေးသွားလာနိုင်တဲ့ ကျေးလက်လမ်းများ ဖြစ်ပေါ်လာစေဖို့ ရည်မှန်းချက် ကိုလည်းပဲ အထောက်အကူပြုမယ့် စီမံကိန်းဖြစ်ပါတယ်။ ချေးငွေရယူရေးကိစ္စအပေါ်မှာ လုပ်ထုံးလုပ်နည်းများနှင့်အညီ ဖွံ့ဖြိုးမှုအကူအညီများ ညှိနှိုင်းရေး အဖွဲ့၊ ပြည်ထောင်စုအစိုးရအဖွဲ့၊ စီးပွားရေးရာကော်မတီတို့ကတစ်ဆင့် ပြည်ထောင်စုအစိုးရအဖွဲ့သို့ တင်ပြ ၂၅-၇-၂၀၁၉ ရက်နေ့မှာ ကျင်းပပြုလုပ်တဲ့ ပြည်ထောင်စုအစိုးရအဖွဲ့ အစည်းအဝေးအမှတ်စဉ် (၁၄/၂၀၁၉)က သဘောတူအတည်ပြုခဲ့ပါတယ်။ စီမံကိန်းကို အဓိကတာဝန်ယူပြီးတော့ အကောင်အထည် ဖော်မယ့် ဌာနကတော့ ဆောက်လုပ်ရေးဝန်ကြီးဌာန၊ ကျေးလက်လမ်းဖွံ့ဖြိုးရေးဦးစီးဌာန ဖြစ်ပါတယ်။ ၃၀-၆-၂၀၁၉ ရက်နေ့အထိ စာရင်းအရ ဆောက်လုပ်ရေးဝန်ကြီးဌာနက ရယူထားတဲ့ ပြည်ပကြွေးမြီစုစုပေါင်း အမေရိကန်ဒေါ်လာ ၁,၆၈၈.၄၅ရ သန်းရှိပြီးတော့ ပေးဆပ်ရန်လက်ကျန်အနေနဲ့ အမေရိကန်ဒေါ်လာ ၂၃၃.၇၀ရ သန်း ဖြစ်ပါကြောင်း တင်ပြအပ်ပါတယ်။ နာယကကြီးခင်ဗျား။ ချေးငွေအပြည့်အဝ ထုတ်ယူသုံးစွဲပြီးချိန်ကစပြီးတော့ အကြမ်းဖျင်းအားဖြင့် ဆိုင်းငံ့ကာလအတွင်းမှာ တစ်နှစ်ကိုအတိုး အမေရိကန်ဒေါ်လာ ၀.၅၁ သန်းခန့်နဲ့ ပြန်ဆပ်ကာလအတွင်းမှာ တစ်နှစ်ကို အရင်းနဲ့ အတိုး နှစ်ခုပေါင်း အမေရိကန်ဒေါ်လာ ၂.၈၉ သန်းတွေကို နှစ်စဉ် ပြန်လည်ပေးဆပ် သွားရမှာဖြစ်ပါတယ်။ ောက်တဲ့ နှစ်အလိုက် အတိုး၊ အရင်း ပြန်လည်ပေးဆပ်နိုင်ရန်အတွက် ဆောက်လုပ်ရေးဝန်ကြီးဌာန၊ ကျေးလက်လမ်းဖွံ့ဖြိုးရေးဦးစီးဌာနရဲ့ ဘတ်ဂျက်မှာ သက်ဆိုင်ရာ ဘဏ္ဍာရေး နှစ်အလိုက် ချေးငွေပေးဆပ်ရန် လျာထားဆောင်ရွက်ရမှာ ဖြစ်ပါတယ်။ ၃၀-၆-၂၀၁၉ ရက်နေ့ရှိ နိုင်ငံတော်ရဲ့ ပြည်ပကြွေးမြီလက်ကျန် အခြေအနေကတော့ အမေရိကန်ဒေါ်လာ ၁၀.၁၄၅ ဘီလီယံရှိပြီးတော့ ပြည်ပ ကြွေးမြီနဲ့ ဂျီဒီပီအချိုးက ၁၄.၈ရ ရာခိုင်နှုန်းခန့် ဖြစ်ပါတယ်။ ကြွေးမြီခံနိုင်ရည်ရှိမှု အတိုင်းအတာအတွင်း ရှိပါကြောင်း တင်ပြအပ်ပါတယ်။ နာယကကြီးခင်ဗျား။ ဤချေးငွေစီမံကိန်းသည် ၂၀၁၈-၂၀၁၉ ဘဏ္ဍာရေးနှစ် ပြည်ထောင်စုရဲ့ ဘဏ္ဍာငွေအရအသုံးဆိုင်ရာဥပဒေ၊ ပြည်သူ့ကြွေးမြီစီမံခန့်ခွဲမှုဥပဒေ၊ ၂၀၁၈ ခုနှစ် “ကာလလတ်ကြွေးမြီစီမံ ခန့်ခွဲမှုမဟာဗျူဟာ” ဖွံ့ဖြိုးမှုအကူအညီဆိုင်ရာမူဝါဒများနှင့် ကိုက်ညီမှုရှိတဲ့အပြင် မြန်မာနိုင်ငံရဲ့ ရေရှည် တည်တံ့ခိုင်မြဲပြီး ဟန်ချက်ညီတဲ့ ဖွံ့ဖြိုးတိုးတက်မှုစီမံကိန်း ၂၀၁၈-၂၀၃၀ ရဲ့ မဟာဗျူဟာ ၃.၆ နဲ့လည်း ကိုက်ညီမှုရှိတာကို တွေ့ရပါတယ်။ လေးစားအပ်ပါသော နာယကကြီးနှင့် လွှတ်တော်ကိုယ်စားလှယ်ကြီးများခင်ဗျား။ သို့ပါ၍ ကျေးလက် လမ်းများ ဆက်သွယ်ရေးစီမံကိန်း ဆောင်ရွက်ရန် ဆောက်လုပ်ရေးဝန်ကြီးဌာန၊ ကျေးလက်လမ်းဖွံ့ဖြိုးရေး ဦးစီးဌာနအတွက် အာရှဖွံ့ဖြိုးရေးဘဏ်(ADB)ထံမှ ချေးငွေအမေရိကန်ဒေါ်လာ ၅၁.၂ သန်း ရယူနိုင်ရေး ကိစ္စကို ပြည်ထောင်စုလွှတ်တော်က ဆွေးနွေးသုံးသပ်၍ အတည်ပြုပေးနိုင်ပါရန် နာယကကြီးမှတစ်ဆင့် လေးစားစွာတင်ပြအပ်ပါတယ်။ ကျေးဇူးတင်ပါတယ်။</speech>
<title>အထက်ပါချေးငွေနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ် ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ ပေးပို့စာမိတ္တူကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ ပေးပို့စာမိတ္တူကို နောက်ဆက်တွဲဖြင့် ဖော်ပြထားပါသည်။ အထက်ပါချေးငွေနဲ့စပ်လျဉ်းပြီး ဆွေးနွေးလိုတဲ့ လွှတ်တော်ကိုယ်စားလှယ်များရှိပါက ၂၈-၈-၂၀၁၉ ရက် (ဗုဒ္ဓဟူးနေ့) ညနေ ၄ နာရီ နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်း အသိပေးကြေညာပါတယ်။</speech>
</motion>
</section>
<section value="Report">
<report>
<title>ပြည်ထောင်စုအစိုးရအဖွဲ့မှ ပေးပို့သော ၂၀၁၈-၂၀၁၉ ခု၊ ဘဏ္ဍာရေးနှစ် ပြည်ထောင်စုဝန်ကြီးဌာန၊ အဖွဲ့အစည်း များ၏ ပထမ ၆ လပတ် အခွန်ရငွေစာရင်းများနှင့်စပ်လျဉ်း၍ ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ(၁၂/၂၀၁၉) အပါအဝင် လွှတ်တော် ကိုယ်စားလှယ်များ၏ ဆွေးနွေးချက်များအပေါ် ပြည်ထောင်စုအဆင့်အဖွဲ့အစည်းဝင်များက ပြန်လည်ရှင်းလင်းဆွေးနွေးခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု အစိုးရအဖွဲ့မှ ပေးပို့တဲ့ ၂၀၁၈-၂၀၁၉ ခု၊ ဘဏ္ဍာရေးနှစ် ပြည်ထောင်စုဝန်ကြီးဌာန၊ အဖွဲ့အစည်းများရဲ့ ပထမ ၆ လပတ် အခွန်ရငွေစာရင်းများနဲ့စပ်လျဉ်းပြီး ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ(၁၂/၂၀၁၉) အပါအဝင် လွှတ်တော်ကိုယ်စားလှယ်များက ဆွေးနွေးခြင်းအစီအစဉ်ကို ၁၉-၈-၂၀၁၉ ရက်နဲ့ ၂၃-၈-၂၀၁၉ ရက်တို့၌ ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ ဆောင်ရွက်ခဲ့ပြီး ဖြစ်ပါတယ်။ ယခု ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာပါ လေ့လာတွေ့ရှိချက်နှင့် သဘောထား မှတ်ချက်များ အပါအဝင် လွှတ်တော်ကိုယ်စားလှယ်များရဲ့ ဆွေးနွေးချက်တို့နဲ့စပ်လျဉ်းပြီး သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ပြန်လည်ရှင်းလင်း ဆွေးနွေးခြင်းအစီအစဉ် ဆောင်ရွက်မှာ ဖြစ်ပါတယ်။ ဦးစွာ ဟိုတယ်နှင့် ခရီးသွားလာရေးဝန်ကြီးဌဌာန ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="22">ဦးအုန်းမောင်(ပြည်ထောင်စုဝန်ကြီး၊ ဟိုတယ်နှင့်ခရီးသွားလာရေးဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော် နာယကကြီး၊ ပြည်သူ့လွှတ်တော်ဥက္ကဋ္ဌနဲ့ လွှတ်တော်ကိုယ်စားလှယ် များ၊ ယနေ့ ပြည်ထောင်စုလွှတ်တော်အစည်းအဝေးသို့ တက်ရောက်လာကြသူများအားလုံး မင်္ဂလာပါလို့ နှုတ်ခွန်းဆက်သအပ်ပါတယ်။ လှိုင်းဘွဲမဲဆန္ဒနယ်မှ လွှတ်တော်ကိုယ်စားလှယ် ဦးခင်ချို ဆွေးနွေးခဲ့တဲ့ ဟိုတယ်နှင့် ခရီးသွားလာရေးဝန်ကြီးဌာနရဲ့ လိုင်စင်ကြေးများကို ၂၀၁၈-၂၀၁၉ ခု၊ ဘဏ္ဍာရေးနှစ် ပထမ ၆ လမှာ ၉.၉၃ ရာခိုင်နှုန်းနဲ့ တစ်နှစ်လုံး လျာထားချက်အပေါ် ၅ ရာခိုင်နှုန်း အကောင်အထည် ဖော်နိုင်မှုနဲ့ပတ်သက်ပြီး ရှင်းလင်းတင်ပြလိုပါတယ်။ လိုင်စင်ကြေးကောက်ခံရရှိမှုများ လျာထားချက်ထက် လျော့နည်းရခြင်းမှာ ဝန်ကြီးဌာနက လိုင်စင် ကြေးများ ကောက်ခံခွင့်မရှိတော့လို့ မရတာမဟုတ်ဘဲနဲ့ ၂၀၁၈-၂၀၁၉ ပထမ ၆ လပတ်ကာလမှာ ဥပဒေ အသစ် ပြဋ္ဌာန်းခဲ့ပြီးကာစ ကာလဖြစ်ပြီး လိုင်စင်ထုတ်ပေးရေးအတွက် လိုအပ်တဲ့အမိန့်များ ပြင်ဆင်ရေးဆွဲ နေရတာရယ်၊ ဒေသဆိုင်ရာခရီးသွားလုပ်ငန်းကော်မတီ ဖွဲ့စည်းနေရတဲ့အတွက် လိုင်စင်ထုတ်ပေးမှု အကူး အပြောင်းကာလလည်း ဖြစ်ပါတယ်။ အသေးစိတ် ရှင်းလင်းတင်ပြရရင် ယခင် ၁၉၉၃ ခုနှစ်က ပြဋ္ဌာန်းခဲ့တဲ့ မြန်မာနိုင်ငံ ဟိုတယ်နှင့် ခရီးသွားလာရေးဥပဒေကို ၂၀၁၈ ခုနှစ်၊ စက်တင်ဘာလ ၁ရ ရက်နေ့မှာ အစားထိုးပြဋ္ဌာန်း ပြင်ဆင်ခဲ့တဲ့ အတွက် ဥပဒေအသစ်အရဆိုရင် ကျွန်တော်တို့ ဝန်ကြီးဌာနအနေနဲ့ လုပ်ငန်းလိုင်စင်များကို ခွင့်ပြုပေးလို့ မရတော့ဘဲ နေပြည်တော်ကောင်စီနဲ့ တိုင်းဒေသကြီး၊ ပြည်နယ်ဒေသဆိုင်ရာ ခရီးသွားလုပ်ငန်းကော်မတီ အသီးသီးကသာ ခွင့်ပြုပေးပြီး လိုင်စင်ကြေးများကို ကောက်ခံကာ နိုင်ငံတော်ဘဏ္ဍာသို့ ပေးသွင်းရပါတယ်။ မြန်မာနိုင်ငံ ခရီးသွားလုပ်ငန်းဥပဒေသစ် ဆောင်ရွက်ဆဲကာလဖြစ်တဲ့ ၂၀၁၈-၂၀၁၉ ခု၊ ဘဏ္ဍာနှစ်၊ ပထမ ၆ လပတ် (၂၀၁၈ ခုနှစ်၊ အောက်တိုဘာလမှ ၂၀၁၉ ခုနှစ်၊ မတ်လအတွင်း) ၎င်းကော်မတီများက လိုင်စင် ထုတ်ပေးရေးကိစ္စရပ်များ မဆောင်ရွက်နိုင်သေး၍ လိုင်စင်ကြေး ကောက်ခံနိုင်ခြင်းမရှိသေးဘဲ ဤဝန်ကြီး ဌာနသို့ လိုင်စင်ကြေးများ ဝင်ရောက်ခြင်းမရှိသောကြောင့် လိုင်စင်ကြေး ရငွေလျာထားချက်ထက် လျော့နည်းရခြင်းဖြစ်ပါတယ်။ ယခုအခါ ကျွန်တော်တို့ လိုင်စင်နှုန်းထားအသစ်များ သတ်မှတ်ခြင်းအမိန့်ကို ၂၀၁၉ ခုနှစ်၊ ဧပြီလ ၃၀ ရက်နေ့မှာ ထုတ်ပြန်ခဲ့တဲ့အတွက် လိုင်စင်ကြေးများ တစ်စတစ်စ ရရှိလာပြီဖြစ်ပါတယ်။ ၂၀၁၉ ခုနှစ်၊ ဇူလိုင်လကုန်အထိဆိုရင် ကျပ် ၃၉၃.၃၂၁ သန်း ရရှိခဲ့ပြီးဖြစ်ပါတယ်။ အသစ်ပြဋ္ဌာန်းခဲ့ပြီးဖြစ်သော ဥပဒေသစ် အရ မိမိတို့ ဝန်ကြီးဌာနက ပို့ဆောင်ရေးလုပ်ငန်းလိုင်စင်များကို ထုတ်ပေး၍ မရတော့ဘဲ ပို့ဆောင်ရေးနှင့် ဆက်သွယ်ရေးဝန်ကြီးဌာနကသာ ဆောင်ရွက်ပေးခဲ့တဲ့အတွက် ဤဝန်ကြီးဌာနအနေနဲ့ အခွန်ရငွေ ရရှိနိုင် မှုကို ခန့်မှန်းကာ ၂၀၁၈-၂၀၁၉ ပြုပြင်ပြီး ခန့်မှန်းခြေငွေစာရင်းမှာ အခွန်ရငွေကျပ်သန်း ၈၉.၉၅၀ ကို လျော့နည်းလျာထားခြင်း ဖြစ်ပါကြောင်း ရှင်းလင်းတင်ပြအပ်ပါတယ်။ အုတ်တွင်းမဲဆန္ဒနယ် လွှတ်တော်ကိုယ်စားလှယ် ဒေါ်ချိုချိုမှ အခွန်ရငွေများ တိုးတက်စေရေးနဲ့ စပ်လျဉ်း၍ ကျွန်တော်တို့ ဝန်ကြီးဌာနနဲ့ တိုက်ရိုက်မပတ်သက်သော်လည်း ပြည်တွင်းပြည်ပ ခရီးသည်များ စားသုံးနေတဲ့ စားသောက်ဆိုင်များမှာလည်း ပါဝင်နေတဲ့အတွက် ကျွန်တော်တို့ တစ်ထောင့် တစ်နေရာကနေ ပါဝင်ပူးပေါင်းဆောင်ရွက်နေမှုများကို ထည့်သွင်းတင်ပြလိုပါတယ်။ ကျွန်တော်တို့ ဝန်ကြီးဌာနက အသိအမှတ် ပြုထားတဲ့ ခရီးသွားလုပ်ငန်းနဲ့ ဆက်စပ်တဲ့ အသင်းအဖွဲ့ တစ်ရပ်ဖြစ်တဲ့ မြန်မာနိုင်ငံစားသောက်ဆိုင် လုပ်ငန်းရှင်ကြီးများအသင်းက ၎င်းတို့ရဲ့ အသင်းသား စားသောက်ဆိုင်များအား အခွန်တံဆိပ်ခေါင်းကပ်မှု ဆိုင်ရာ ပညာပေးခြင်းများ၊ ဆွေးနွေးခြင်းများ၊ သတိပေးခြင်းများကို သက်ဆိုင်ရာ အခွန်ဦးစီးဌာနမှ အရာထမ်းများကို ဖိတ်ခေါ်ပြီး ဆောင်ရွက်ပေးလျက်ရှိပါတယ်။ ဒါပေမယ့်လို့ အသင်းဝင်ထားပြီးသားဖြစ်တဲ့ စားသောက်ဆိုင်များကိုသာ လုပ်ဆောင်နိုင်တာဖြစ်ပါတယ်။ ပိုမိုထိရောက်ဖို့ဆိုရင် တစ်နိုင်ငံလုံးမှာရှိတဲ့ စားသောက်ဆိုင်များနဲ့ မြန်မာနိုင်ငံစားသောက်ဆိုင် လုပ်ငန်းရှင်များအသင်းသို့ ပိုမိုဝင်ရောက်မှသာ ပညာပေးမှု၊ သတိပေးမှုများကို ကျယ်ကျယ်ပြန့်ပြန့် ပြုလုပ်သွားနိုင်မှာ ဖြစ်ပါတယ်။ အသင်းအနေနဲ့လည်း ကြိုးပမ်းဆောင်ရွက်လျက်ရှိပြီး ဤအသင်းရဲ့ လုပ်ရပ်များကိုလည်း အားလုံးသိရှိ ပူးပေါင်းဆောင်ရွက်နိုင်ရေး အတွက် ဝန်ကြီးဌာနက မြှင့်တင်ဖော်ထုတ်ပေးလျက် ရှိပါတယ်။ ဥပမာအနေနဲ့ ပြီးခဲ့တဲ့ သြဂုတ်လ ၁၇၊ ၁၈ ရက်နေ့မှာ မန္တလေးမြို့မှာ ဟိုတယ်နှင့် ခရီးသွားလာရေးဝန်ကြီးဌာန၊ မန္တလေးတိုင်းဒေသကြီးအစိုးရအဖွဲ့နဲ့ မြန်မာနိုင်ငံစားသောက်ဆိုင် လုပ်ငန်းရှင်များအသင်းတို့ ပူးပေါင်းပြီးတော့မှ အာဆီယံအစားအစာ ပွဲတော်(၂၀၁၉)ကို စည်ကားသိုက်မြိုက်စွာ ကျင်းပခဲ့ပါတယ်။ ယနေ့လည်း မွန်းလွဲပိုင်းမှာ ကျန်းမာရေးနှင့် အားကစားဝန်ကြီးဌာန၊ မြန်မာနိုင်ငံ စားသောက်ဆိုင်လုပ်ငန်းရှင်ကြီးများအသင်း ဦးစီးဆောင်ရွက်နေသူများ ပူးပေါင်းပြီး ကျွန်တော်တို့ ဝန်ကြီးဌာနမှာ အစည်းအဝေးကျင်းပကာ ရှေ့လုပ်ငန်းစဉ်များကို ညှိနှိုင်း ဆွေးနွေး သွားရန် ရှိတဲ့အတွက် စိတ်ဝင်စားမှုရှိတဲ့ လွှတ်တော်ကိုယ်စားလှယ်များကိုလည်း နာယကကြီးမှတစ်ဆင့် ကြွရောက်ပါရန် ဖိတ်ကြားလိုပါတယ်။ သန်လျင်မဲဆန္ဒနယ်မှ လွှတ်တော်ကိုယ်စားလှယ် ဦးလွင်ကိုလတ်ရဲ့ ယစ်မျိုးနဲ့ပတ်သက်ပြီးတော့မှ ဈေးကွက်ထဲမှာ နိုင်ငံခြားအရက်တွေဟာ အခွန်မရဘဲ Black Market ထဲမှာရှိနေတဲ့အတွက် အခွန်ကင်းလွတ် နေတာတွေကို ရရှိအောင်ဆောင်ရွက်သွားဖို့နဲ့ ရွှေပြည်သာမဲဆန္ဒနယ်မှ လွှတ်တော်ကိုယ်စားလှယ် ဦးဉာဏ်လင်းရဲ့ အရက်ခွန်များနဲ့ပတ်သက်ပြီးတော့မှ ဆွေးနွေးချက်တွေကို ပေါင်းစပ်ပြီး ကျွန်တော်တို့ ဝန်ကြီးဌာနနဲ့ သက်ဆိုင်တဲ့အပိုင်းဖြစ်တဲ့ ဟိုတယ်လုပ်ငန်းက အဖျော်ယမကာ ဝန်ဆောင်မှုပေးတဲ့ ကိစ္စရပ်များနဲ့ ဆက်စပ်ဆွေးနွေးလိုပါတယ်။ ကျွန်တော်တို့အခု ပြဋ္ဌာန်းခဲ့တဲ့ မြန်မာနိုင်ငံခရီးသွားလုပ်ငန်းဥပဒေမှာ “ဟိုတယ်လုပ်ငန်းဆိုသည်မှာ ခရီးသည်များ တည်းခိုရန် သတ်မှတ်ထားသော အခန်းအရေအတွက်နှင့် အဆင့်အတန်းတို့ရှိပြီး အစားအစာ၊ အဖျော်ယမကာနှင့် အခြားဝန်ဆောင်မှုများ စီစဉ်လုပ်ကိုင် ဖြည့်ဆည်းဆောင်ရွက်ပေးသည့် စီးပွားရေး လုပ်ငန်းကို ဆိုသည်လို့ အဓိပ္ပာယ်ဖွင့်ဆိုထားတဲ့အတွက် ဟိုတယ်လုပ်ငန်း လုပ်ကိုင်ဆောင်ရွက်သူဟာ ဟိုတယ်သို့ လာရောက်တည်းခိုသည့် ဧည့်သည်တွေကို နိုင်ငံတကာဟိုတယ်များနည်းတူ ဟိုတယ်အတွင်းမှာ အရက်၊ ဘီယာ၊ ဝိုင် စတဲ့ ယမကာစီစဉ်ဝန်ဆောင်မှု ပေးရခြင်းကြောင့် လိုင်စင်ရဟိုတယ်များတွင်လည်း အရက်ရောင်းချခွင့်ရှိသော တရားဝင်သတ်မှတ်ယစ်မျိုးလိုင်စင် (FL 17)ကို ရရှိရန်နဲ့ အဲဒီလိုင်စင်ခွင့်ပြုမှု တွေကတစ်ဆင့် အခွန်အခရအောင် ဆောင်ရွက်နိုင်ပါတယ်။ ဒါကြောင့် စီးပွားရေးနှင့် ကူးသန်းရောင်းဝယ်ရေးဝန်ကြီးဌာနမှ ပြဋ္ဌာန်းရန် ပြုစုပြင်ဆင်နေတဲ့ ယစ်မျိုးဥပဒေနဲ့ ကျွန်တော်တို့ ဝန်ကြီးဌာနက ပြဋ္ဌာန်းခဲ့တဲ့ မြန်မာခရီးသွားလုပ်ငန်းဥပဒေဆိုင်ရာနည်းဥပဒေတို့ ချိတ်ဆက်မိပြီးတော့မှ အဆိုပါလိုင်စင်ရဟိုတယ်များမှာ ပြည်တွင်း/ပြည်ပများကနေ ရရှိနိုင်တဲ့ အရက် ရောင်းခွင့်ရှိတဲ့ ယစ်မျိုးလိုင်စင်ချထားပေးနိုင်ရေးအတွက် ကိစ္စအရပ်ရပ်ကို ပါဝင်ပြဋ္ဌာန်းနိုင်အောင် သက်ဆိုင်ရာ ဝန်ကြီးဌာနများနဲ့ ညှိနှိုင်းဆောင်ရွက်နေပြီဖြစ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး ပြည်ထောင်စုအစိုးရအဖွဲ့ရုံးဝန်ကြီးဌာန ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="33">ဦးတင်မြင့်(ဒုတိယဝန်ကြီး၊ ပြည်ထောင်စုအစိုးရအဖွဲ့ရုံးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကိုယ်စားလှယ်ကြီးများအားလုံး၊ ဖိတ်ကြား ထားလို့ ရောက်ရှိလာတဲ့ ဧည့်သည်တော်များအားလုံး မင်္ဂလာအပေါင်းနဲ့ ပြည့်စုံကြပါစေလို့ ဦးစွာ ပထမ နှုတ်ခွန်းဆက်သအပ်ပါတယ်။ ၂၀၁၈-၂၀၁၉ ဘဏ္ဍာရေးနှစ်၊ ပြည်ထောင်စုဝန်ကြီးဌာန၊ အဖွဲ့အစည်းများရဲ့ ပထမ ၆ လပတ် အခွန်ရငွေစာရင်းများနဲ့ ၎င်းအပေါ် ပြည်သူ့ငွေစာရင်းပူးပေါင်းကော်မတီရဲ့ လေ့လာ တွေ့ရှိချက်နှင့် သဘောထားမှတ်ချက် အစီရင်ခံစာ(၁၂/၂၀၁၉) တို့နဲ့စပ်လျဉ်းပြီး ပြည်ထောင်စုအစိုးရအဖွဲ့ရုံး ဝန်ကြီးဌာနမှ ကျွန်တော် ဒုတိယဝန်ကြီး ဦးတင်မြင့်မှ ရှင်းလင်းတင်ပြခွင့် ပြုပါရန်နှင့် PowerPoint အသုံးပြုခွင့်ပြုပါရန် လေးစားစွာဖြင့် တင်ပြအပ်ပါတယ်ခင်ဗျာ။ ပြည်ထောင်စုအစိုးရအဖွဲ့ရုံးဝန်ကြီးဌာန အထွေထွေအုပ်ချုပ်ရေးဦးစီးဌာနအနေဖြင့် နိုင်ငံတော် ငြိမ်ဝပ်ပိပြားမှု တည်ဆောက်ရေးအဖွဲ့ရဲ့ ၃-၂-၁၉၈၉ ရက်စွဲပါစာအရ ယခင်က ပြည်တွင်းအခွန်များဦးစီး ဌာနမှ တာဝန်ယူဆောင်ရွက်လျက်ရှိတဲ့ မြေခွန်၊ ယစ်မျိုးခွန်၊ ရေခွန်နဲ့ တာတမံခွန်၊ ဓာတ်သတ္တုခွန် စတဲ့ အခွန် ၄ မျိုး ကောက်ခံမှုလုပ်ငန်းများကို လွှဲပြောင်းရယူခဲ့ပြီး ၁၉၈၉-၁၉၉၀ ဘဏ္ဍာရေးနှစ်မှ စတင်ပြီး အထွေထွေအုပ်ချုပ်ရေးဦးစီးဌာနမှ တာဝန်ယူကောက်ခံခဲ့ပါကြောင်း တင်ပြအပ်ပါတယ်။ ရေခွန်ကောက်ခံခြင်း လုပ်ငန်းကိုတော့ ၁-၅-၂၀၀ရ ရက်နေ့မှစပြီး ဆည်မြောင်းဦးစီးဌာနမှ ဆောင်ရွက်လျက်ရှိပါကြောင်း တင်ပြ အပ်ပါတယ်ခင်ဗျာ။ အခွန် ၄ မျိုးကောက်ခံမှုကို ၁၉၈၉-၁၉၉၀ ဘဏ္ဍာရေးနှစ်မှ ၂၀၁၀-၂၀၁၁ ဘဏ္ဍာရေးနှစ်အထိ အထွေထွေအုပ်ချုပ်ရေးဦးစီးဌာန ရုံးအဆင့်ဆင့်မှဆောင်ရွက်ခဲ့ပြီး ကောက်ခံရရှိငွေကို ပြည်ထောင်စုဘဏ္ဍာ ရန်ပုံငွေ အရစာရင်းသို့ ပေးသွင်းခဲ့ပါတယ်။ ၂၀၁၁-၂၀၁၂ ဘဏ္ဍာရေးနှစ်မှစ၍ ၂၀၀၈ ခုနှစ် ဖွဲ့စည်းပုံအခြေခံ ဥပဒေ ပုဒ်မ ၁၈၈၊ ဇယား ၂ အရ တိုင်းဒေသကြီး၊ ပြည်နယ်များတွင် သက်ဆိုင်ရာ တိုင်းဒေသကြီး၊ ပြည်နယ် လွှတ်တော်အသီးသီးမှ မြေခွန်နှင့် ယစ်မျိုးခွန်များကို ဥပဒေများပြဋ္ဌာန်းပြီး တိုင်းဒေသကြီး၊ ပြည်နယ် အစိုးရအဖွဲ့ အသီးသီးရဲ့ ကြီးကြပ်မှုဖြင့် အထွေထွေအုပ်ချုပ်ရေးဦးစီးဌာနမှ အခွန် ၄ မျိုးကောက်ခံပြီး တိုင်းဒေသကြီး၊ ပြည်နယ် အစိုးရအဖွဲ့ ဘဏ္ဍာရန်ပုံငွေစာရင်းသို့ ပေးသွင်းလျက်ရှိပါကြောင်း တင်ပြအပ် ပါတယ်ခင်ဗျာ။ ပြည်ထောင်စုနယ်မြေဖြစ်တဲ့ နေပြည်တော်တွင်တော့ ကောက်ခံရရှိတဲ့ အခွန်ငွေများကို ပြည်ထောင်စု ဘဏ္ဍာရန်ပုံငွေစာရင်းသို့ ပေးသွင်းလျက်ရှိကြောင်း တင်ပြအပ်ပါတယ်။ ၂၀၀၈ ခုနှစ် ဖွဲ့စည်းပုံအခြေခံ ဥပဒေ ပုဒ်မ ၂၅၄၊ ဇယား (၅) တိုင်းဒေသကြီး၊ ပြည်နယ်များမှ ကောက်ခံရမယ့် အခွန်ငွေများစာရင်းမှာ ပါရှိတဲ့ မြေယာခွန်၊ ယစ်မျိုးခွန်များနှင့်ပတ်သက်ပြီး မိမိဒေသနှင့် ကိုက်ညီဆီလျော်တဲ့ အခွန်နှုန်းထားများကို နှစ်စဉ်တိုးမြှင့် သတ်မှတ်ကောက်ခံနိုင်ရေးအတွက် သက်ဆိုင်ရာ တိုင်းဒေသကြီး၊ ပြည်နယ်အစိုးရအဖွဲ့များမှ တစ်ဆင့် တိုင်းဒေသကြီး၊ ပြည်နယ်လွှတ်တော်များသို့ တင်ပြဆောင်ရွက်သွားရန် ၄-၂-၂၀၁၉ ရက်စွဲပါ စာဖြင့် သက်ဆိုင်ရာ အထွေထွေအုပ်ချုပ်ရေးဦးစီးဌာနများသို့ ညွှန်ကြားထားရှိပြီးဖြစ်ပါကြောင်း တင်ပြ အပ်ပါတယ်ခင်ဗျာ။ နာယကကြီးနဲ့ လွှတ်တော်ကိုယ်စားလှယ်ကြီးများခင်ဗျား။ သန်လျင်မဲဆန္ဒနယ်က ပြည်သူ့လွှတ်တော် ကိုယ်စားလှယ် ဦးလွင်ကိုလတ်နဲ့ ရွှေပြည်သာမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးဉာဏ်လင်းတို့ ဆွေးနွေးခဲ့ကြတဲ့ ယစ်မျိုးခွန် ကောက်ခံခြင်းနဲ့ပတ်သက်ပြီး သက်ဆိုင်ရာ တိုင်းဒေသကြီး၊ ပြည်နယ် လွှတ်တော်များမှ ဒေသနဲ့ ကိုက်ညီဆီလျော်တဲ့ နှုန်းထားများဖြင့် ယစ်မျိုးခွန်ဥပဒေပြဋ္ဌာန်းပြီး ယစ်မျိုးခွန် နှုန်းထားသတ်မှတ်ထားမှုများအပေါ် သက်ဆိုင်ရာ တိုင်းဒေသကြီး၊ ပြည်နယ်အစိုးရအဖွဲ့ရဲ့ ကြီးကြပ်မှုဖြင့် အထွေထွေအုပ်ချုပ်ရေးဦးစီးဌာနမှ ကောက်ခံလျက်ရှိကြောင်း တင်ပြအပ်ပါတယ်။ ပြည်ထောင်စုနယ်မြေ ဖြစ်တဲ့ နေပြည်တော်တွင် ယစ်မျိုးခွန် နှုန်းထားများကို ယခင်ပြည်ထဲရေးဝန်ကြီးဌာန ယခုပြည်ထောင်စု အစိုးရအဖွဲ့ရုံးဝန်ကြီးဌာနမှ အမိန့်ကြော်ငြာစာများ ထုတ်ပြန်သတ်မှတ်ပြီးတော့ ကောက်ခံလျက်ရှိပါကြောင်း လေးစားစွာဖြင့် တင်ပြအပ်ပါတယ်။ ယစ်မျိုးဆိုင်ရာစီမံခန့်ခွဲမှုများတွင် နိုင်ငံတော်အတွက် ရသင့်ရထိုက်တဲ့အခွန်များ အပြည့်အဝ ရရှိစေရန် တရားမဝင်ဆောင်ရွက်နေမှုများအား ဥပဒေနှင့်အညီ စနစ်တကျ အရေးယူနိုင်ရေးအတွက် ယစ်မျိုး လိုင်စင်ခွန်များကို တိုးမြှင့်ကောက်ခံရေးနဲ့ စိစစ်ကြပ်မတ်ရေးအဖွဲ့ (Task Force)များကို ဗဟိုအဆင့်၊ တိုင်းဒေသကြီး၊ ပြည်နယ်အဆင့်၊ ခရိုင်အဆင့်နဲ့ မြို့နယ်အဆင့်အလိုက် အထွေထွေအုပ်ချုပ်ရေးဦးစီးဌာနမှ ဦးဆောင်၍ ဖွဲ့စည်းထားရှိပြီး ယစ်မျိုးသက်ဝင်ပစ္စည်းများကို ခွင့်ပြုချက်မရှိဘဲ ရောင်းဝယ်၊ ဖြန့်ဖြူး၊ ထုတ်လုပ်ခြင်းနဲ့ပတ်သက်၍ ဖမ်းဆီးအရေးယူခြင်းများကို မြန်မာနိုင်ငံရဲတပ်ဖွဲ့မှလည်းကောင်း၊ ပြစ်ဒဏ် ချမှတ်ခြင်းကို တရားရုံးအဆင့်ဆင့်မှလည်းကောင်း တာဝန်ယူဆောင်ရွက်လျက်ရှိကြောင်း တင်ပြအပ်ပါတယ်။ လေးစားအပ်ပါသော နာယကကြီးနှင့်တကွ လွှတ်တော်ကိုယ်စားလှယ်ကြီးများခင်ဗျား။ ကျွန်တော်တို့ အရေးယူဆောင်ရွက်မှုအနေဖြင့် ၂၀၁၈ ခုနှစ်တွင် တရားမဝင်ယစ်မျိုးလုပ်ငန်း လုပ်ကိုင်သူ ၅,၂၀၂ ဦးကို အမှု ၅,၁၈၄ မှု၊ ယစ်မျိုးလိုင်စင် စည်းကမ်းဖောက်ဖျက်သူ ၅၇၅ ဦးကို အမှု ၇၅၄ မှု အမှုဖွင့်တရားစွဲဆို အရေးယူနိုင်ခဲ့ပြီး ၂၀၁၉ ခုနှစ်၊ ဇန်နဝါရီလမှ ဇူလိုင်လအထိ တရားမဝင် ယစ်မျိုးလုပ်ငန်း လုပ်ကိုင်သူ ၃,၁၁၅ ဦးကို အမှု ၃,၀၆၄ မှု၊ ယစ်မျိုးလိုင်စင်စည်းကမ်းဖောက်ဖျက်သူ ၃၇၀ ဦးကို ၃၆၈ မှု အမှုဖွင့် တရားစွဲဆို အရေးယူခဲ့ပါကြောင်း လေးစားစွာဖြင့် တင်ပြအပ်ပါတယ်။ ၂၀၁၃ ခုနှစ်မှစ၍ ယစ်မျိုးလိုင်စင်များကို အရေအတွက် ကန့်သတ်ထားရှိရန် ပြည်ထောင်စုအစိုးရ အဖွဲ့ရုံးရဲ့ ညွှန်ကြားချက်အရလည်းကောင်း၊ ယစ်မျိုးလုပ်ငန်းများအား စိစစ်ကြပ်မတ်ရန် လွှတ်တော် အစည်းအဝေးများတွင် လွှတ်တော်ကိုယ်စားလှယ်ကြီးများ၏ မေးမြန်းချက်၊ အကြံပြုချက်များအပေါ် ဖြေကြား ကတိပြုချက်များအရလည်းကောင်း ယစ်မျိုးလိုင်စင်များကို နှစ်စဉ် အရေအတွက် လျှော့ချခွင့်ပြုလျက် ရှိသဖြင့် ဟိုတယ်၊ တည်းခိုရိပ်သာများတွင် ယစ်မျိုးလိုင်စင်ရရှိရေးအတွက် ခက်ခဲလျက်ရှိကြောင်း တင်ပြ အပ်ပါတယ်။ ပြောင်းလဲလာတဲ့ စီးပွားရေးဆောင်ရွက်မှုအခြေအနေများအရ ဖွံ့ဖြိုးတိုးတက်လာသော ဟိုတယ်။ တည်းခိုရိပ်သာများအတွက် Foreign Liquor No-17 ကဲ့သို့ ယစ်မျိုးလိုင်စင်များ ခွင့်ပြုပေးမည်ဆိုပါက နိုင်ငံခြားသား ကမ္ဘာလှည့်ခရီးသည်များအား တရားဝင်ရောင်းချခွင့် ရရှိပြီဖြစ်ပြီးတော့ အခွန်ငွေများလည်း ပိုမိုရရှိနိုင်ပြီဖြစ်ပါတယ်။ ပြည်ပမှ အရက်၊ ဘီယာ၊ ဝိုင် တင်သွင်းရန်နှင့် ဟိုတယ်၊ တည်းခိုရိပ်သာများ အတွက် ယစ်မျိုးလိုင်စင်များ ချထားပေးနိုင်ရေးတွက် ၂၈-၂-၂၀၁၉ ရက်စွဲပါစာဖြင့် စီးပွားရေးနှင့် ကူးသန်း ရောင်းဝယ်ရေးဝန်ကြီးဌာန၊ ဒုတိယဝန်ကြီးမှ ဥက္ကဋ္ဌအဖြစ် ဦးဆောင်တဲ့ အရက်၊ ဘီယာ၊ ဝိုင်(ယမကာ) ထုတ်လုပ်၊ တင်သွင်း၊ ရောင်းချမှုဆိုင်ရာ ကြီးကြပ်ညှိနှိုင်းရေးကော်မတီကို ဖွဲ့စည်းထားရှိပြီးတော့ ပြည်ပမှ နိုင်ငံခြားအရက်များ တင်သွင်းနိုင်ရေး၊ ဟိုတယ်၊ တည်းခိုရိပ်သာများအတွက် ယစ်မျိုးလိုင်စင်များ ခွင့်ပြု ချထားပေးနိုင်ရေးနှင့် ယစ်မျိုးဥပဒေမူကြမ်း ရေးဆွဲထားရှိမှုအပေါ်မှာ နိုင်ငံတော်သမ္မတရုံး၏ ညွှန်ကြားချက်နဲ့ ညီညွတ်ခြင်း ရှိ မရှိ စိစစ်ဆောင်ရွက်လျက်ရှိပါကြောင်း တင်ပြအပ်ပါတယ်ခင်ဗျာ။ လေးစားအပ်ပါသော နာယကကြီးနှင့်တကွ လွှတ်တော်ကိုယ်စားလှယ်ကြီးများခင်ဗျား။ ပြည်ထောင်စု အစိုးရအဖွဲ့ရုံးဝန်ကြီးဌာန၊ အထွေထွေအုပ်ချုပ်ရေးဦးစီးဌာနအနေဖြင့် ပြည်ထောင်စုနယ်မြေဖြစ်တဲ့ နေပြည်တော် အတွင်း ၂၀၁၈ ခုနှစ်၊ အောက်တိုဘာလမှ ၂၀၁၉ ခုနှစ်၊ မတ်လအထိ ၆ လတာ ကာလအတွင်း ယစ်မျိုးခွန် လျာထားငွေ ကျပ် ၄၉၀.၂၇၅ သန်းအပေါ် ငွေကျပ် ၇၀၇.၄၅ သန်း ကောက်ခံရရှိခဲ့တဲ့အတွက် ၁၄၄.၃ ရာခိုင်နှုန်း အကောင်အထည်ဖော် ဆောင်ရွက်နိုင်ခဲ့ကြောင်း တွေ့ရပါတယ်။ လျာထားချက်ထက် ပိုနေရခြင်းကတော့ အချို့ ယစ်မျိုးလိုင်စင်များမှ ယစ်မျိုးအခွန်ငွေကို ပထမ ၆ လပတ်အတွင်းမှာပဲ အပြေအကျေ ပေးသွင်းခဲ့ခြင်း ကြောင့်ဖြစ်ကြောင်း ရှင်းလင်းတင်ပြအပ်ပါတယ်။ ၂၀၁၈-၂၀၁၉ ဘဏ္ဍာရေးနှစ်၊ ပထမ ၆ လပတ် ကာလအတွင်း မြေယာခွန်နဲ့ပတ်သက်ပြီး လျာထား ငွေကျပ် ၂.၃၉၂ သန်းအပေါ် ငွေကျပ် ၃.၁၀၄ သန်း ကောက်ခံရရှိခဲ့ပြီးတော့ ၁၂၉.ရရ ရာခိုင်နှုန်း အကောင် အထည်ဖော် ဆောင်ရွက်နိုင်ခဲ့ကြောင်း တင်ပြအပ်ပါတယ်။ လျာထားချက်ထက် ပိုနေရခြင်းကတော့ စက်မှု စီးပွားမြေငှားဂရန်(Industrial and Commercial Grant) နဲ့ ကျေးရွာများကလည်း အခု မြေငှားဂရန်များ လျှောက်ထားလာတဲ့အတွက်ကြောင့်၊ ဒီ လာရောက်လျှောက်ထားမှုများ များပြားတဲ့အတွက်ကြောင့် အခွန်ငွေများဟာ ပထမ ၆ လပတ်အတွင်းမှာလည်း ပေးသွင်းခဲ့ခြင်းကြောင့် ယခုလို ပိုမိုကောက်ခံရရှိနိုင်ခြင်း ဖြစ်ကြောင်း လေးစားစွာဖြင့် တင်ပြအပ်ပါတယ်။ လေးစားအပ်ပါသော နာယကကြီးနှင့် လွှတ်တော်ကိုယ်စားလှယ်ကြီးများခင်ဗျား။ ဘုတလင် မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးမြင့်ဟန်ထွန်းနဲ့ ဧရာဝတီတိုင်းဒေသကြီး မဲဆန္ဒနယ် အမှတ်(၅)၊ အမျိုးသားလွှတ်တော်ကိုယ်စားလှယ် ဦးထိန်ဝင်းတို့ ဆွေးနွေးခဲ့ကြတဲ့ ဓာတ်သတ္တုခွန်နဲ့ပတ်သက်ပြီး ဆက်လက်ရှင်းပြလိုပါတယ်။ ကျွန်တော်တို့ ပြည်ထောင်စုအစိုးရအဖွဲ့ရုံးဝန်ကြီးဌာန၊ အထွေထွေအုပ်ချုပ်ရေး ဦးစီးဌာနအနေဖြင့် တွင်းထွက်စက်မှုကုန်ကြမ်းအဆင့်နဲ့ အလှဆင်ကျောက်အဆင့်မှာ ပါဝင်ခြင်းမရှိတဲ့ ကျောက်တုံး၊ ကျောက်ခဲ၊ ဂဝံကျောက်၊ ကျောက်စရစ်၊ သဲကျောက်၊ ထုံးကျောက်၊ သဲနှင့် မြေစေးစတဲ့ ဒီ ဓာတ်သတ္တုပစ္စည်းများကို ဆောက်လုပ်ရေးလုပ်ငန်းများ အတွက်သော်လည်းကောင်း၊ လမ်းခင်းရန်သော် လည်းကောင်း၊ တည်ဆောက်ရေးလုပ်ငန်းများမှာသော်လည်းကောင်း အသုံးပြုရန်အတွက် ထုတ်လုပ်ခွင့်ကို ၁၈၇၆ ခုနှစ်၊ အောက်မြန်မာနိုင်ငံ မြေနှင့် အခွန်အက်ဥပဒေ ပုဒ်မ ၃၈(က)၊ ၁၈၈၉ ခုနှစ်၊ အထက်မြန်မာ နိုင်ငံ မြေနှင့် အခွန်စည်းမျဉ်းဥပဒေ ပုဒ်မ ၃၁ (၁)၊ (၂) နှင့် ၁၈၉၈ ခုနှစ်၊ အောက်မြန်မာနိုင်ငံ မြို့နှင့် ကျေးရွာ မြေများအက်ဥပဒေ ပုဒ်မ ၂၃(က) တို့အရ ခွင့်ပြုချထားပေးလျက်ရှိပြီးတော့ ဓာတ်သတ္တုခွန်နှုန်းထားများ သတ်မှတ်ကောက်ခံလျက်ရှိကြောင်း တင်ပြအပ်ပါတယ်။ ဓာတ်သတ္တုထုတ်လုပ်ခွင့်လိုင်စင်များ ခွင့်ပြုထုတ်ပေးရာမှာ ဥပဒေ၊ နည်းဥပဒေ၊ လုပ်ထုံးလုပ်နည်း လမ်းညွှန်ချက်များ တိကျစွာ လိုက်နာဆောင်ရွက်နိုင်ဖို့အတွက်ကို ပို့ဆောင်ဆက်သွယ်ရေးဝန်ကြီးဌာန၊ ရေအရင်းအမြစ်နှင့် မြစ်ချောင်းများ ဖွံ့ဖြိုးတိုးတက်ရေးဦးစီးဌာနရဲ့ ဓာတ်သတ္တုထုတ်လုပ်ခွင့်ပြုသင့်ကြောင်း သဘောထားမှတ်ချက်များနဲ့အတူ အမှုတွဲများဖွင့်လှစ်ပြီးတော့ ကန့်ကွက်လွှာခေါ်ယူခြင်း၊ လျှောက်ထားသူ၊ ပတ်ဝန်းကျင်၊ ကျေးရွာအုပ်စု အုပ်ချုပ်ရေးမှူးများရဲ့ ထောက်ခံချက်၊ ငါးလုပ်ငန်းဦးစီးဌာနနှင့် ပတ်ဝန်းကျင် ထိန်းသိမ်းရေးဦးစီးဌာနရဲ့ အတည်ပြုခွင့်ပြုချက်၊ ကန့်ကွက်ရန်မရှိကြောင်း ထောက်ခံချက်များ ရယူ ဆောင်ရွက်သွားရန်၊ လုပ်ထုံးလုပ်နည်းနဲ့မညီတဲ့ လျှောက်ထားမှုများအား လိုင်စင်ထုတ်ပေးခြင်းမပြုရန်၊ တရားမဝင်ဆောင်ရွက်ခြင်းများ မပြုလုပ်စေရေး ကြပ်မတ်ဆောင်ရွက်ရန်နှင့် မမှန်မကန်ပြုလုပ်ကြောင်း၊ စစ်ဆေးတွေ့ရှိပါက သက်ဆိုင်ရာ ဝန်ထမ်းများအား နိုင်ငံ့ဝန်ထမ်းဥပဒေ၊ နည်းဥပဒေများနှင့်အညီ အရေးယူ ဆောင်ရွက်မည်ဖြစ်ကြောင်းကိုလည်း ၂၁-၉-၂၀၁၈ ရက်စွဲပါစာဖြင့် ညွှန်ကြားထားခဲ့ပြီးတော့ စဉ်ဆက် မပြတ် ကြပ်မတ်ဆောင်ရွက်လျက်ရှိကြောင်း လေးစားစွာဖြင့် တင်ပြအပ်ပါတယ်ခင်ဗျာ။ အဲဒီအပြင် ဓာတ်သတ္တုထုပ်လုပ်ခွင့်ရရှိတဲ့ လုပ်ငန်းရှင်များအနေဖြင့် ဥပဒေ၊ နည်းဥပဒေ၊ ညွှန်ကြား ချက်များနှင့် လိုင်စင်စည်းကမ်းချက်များ တိကျစွာလိုက်နာစေရေး၊ သဘာဝပတ်ဝန်းကျင် ထိခိုက်ပျက်စီးမှု မရှိစေရေး၊ မြစ်ချောင်းများ ရေလမ်းကြောင်းထိခိုက်ပျက်စီးမှု မဖြစ်ပေါ်စေရေး၊ မြစ်ကမ်းပါးနံရံများ ပြိုကျမှုမဖြစ်ပေါ်စေရေး၊ တရားမဝင်ထုတ်လုပ်မှုများ မရှိစေရေးအတွက် ပို့ဆောင်ရေးနှင့် ဆက်သွယ်ရေး ဝန်ကြီးဌာန၊ ရေအရင်းအမြစ်နှင့် မြစ်ချောင်းများ ဖွံ့ဖြိုးတိုးတက်ရေးဦးစီးဌာန အပါအဝင် သက်ဆိုင်ရာ ဌာနများနှင့် ညှိနှိုင်းပေါင်းစပ်၍ ကွင်းဆင်းစစ်ဆေးအဖွဲ့ များဖြင့် ရှောင်တခင်စစ်ဆေးခြင်း၊ ပုံမှန်စစ်ဆေး ခြင်းများ ဆောင်ရွက်သွားရန်နှင့် တရားမဝင်ထုတ်လုပ်နေမှုများကိုလည်း ထိရောက်စွာ အရေးယူဆောင်ရွက် သွားရန်အတွက် ၂၂-၆-၂၀၁၈ ရက်စွဲပါစာဖြင့် ညွှန်ကြားထားရှိခဲ့ပြီး သက်ဆိုင်ရာ တိုင်းဒေသကြီး၊ ပြည်နယ် ဝန်ကြီးချုပ်များအပါအဝင် အဆင့်ဆင့် ညွှန်ကြားကြပ်မတ် ဆောင်ရွက်လျက်ရှိပါကြောင်း လေးစားစွာဖြင့် တင်ပြအပ်ပါတယ်ခင်ဗျာ။ ၂၀၁၈-၂၀၁၉ ဘဏ္ဍာရေးနှစ်၊ ပထမ ၆ လပတ် ကာလအတွင်း ဓာတ်သတ္တုခွန် လျာထားငွေကျပ် ၁၅ သန်းအပေါ် ငွေကျပ် ၁၉.၉၄၈ သန်း ကောက်ခံရရှိခဲ့ပြီး ၁၃၂.၉၉ ရာခိုင်နှုန်း အကောင်အထည်ဖော် ဆောင်ရွက်နိုင်ခဲ့ပါတယ်။ လျာထားချက်ထက် ပိုနေရခြင်းမှာလည်း အုတ်၊ သဲ၊ ကျောက် လုပ်ငန်းရှင်များမှ အခွန်ငွေများကို ပထမ ၆ လပတ်အတွင်းမှာ အပြေအကျေ ပေးသွင်းခဲ့ခြင်းကြောင့်ဖြစ်ပါကြောင်း လေးစားစွာဖြင့် တင်ပြအပ်ပါတယ်။ သို့ဖြစ်ပါ၍ ၂၀၁၈ ခုနှစ်၊ အောက်တိုဘာလမှ ၂၀၁၉ ခုနှစ်၊ မတ်လအထိ ၆ လတာ ကာလအတွက် စုစုပေါင်းလျာထားငွေကျပ် ၅၀၇.၆၆ရ သန်းအပေါ် ကောက်ခံရရှိငွေကျပ် ၇၃၀.၅၀၅ သန်း ဖြစ်တဲ့အတွက်ကြောင့် ၁၄၃.၈၉၅ ရာခိုင်နှုန်း အကောင်အထည်ဖော်နိုင်ခဲ့ပါကြောင်း လေးစားစွာဖြင့် တင်ပြ အပ်ပါတယ်။ နေပြည်တော်၊ တိုင်းဒေသကြီး၊ ပြည်နယ် အထွေထွေအုပ်ချုပ်ရေးဦးစီးဌာနများအနေဖြင့် အခွန် ခန့်မှန်းခြေစာရင်းများ ရေးဆွဲရာတွင် လျာထားချက်စာရင်းနှင့် အမှန်ကောက်ခံရငွေ အနီးစပ်ဆုံး ဖြစ်စေ ရေးအတွက် မိမိတို့၏ ကောက်ခံနိုင်စွမ်းအပေါ်မှာ အခြေပြု၍လည်းကောင်း၊ ယခင် ဘဏ္ဍာရေးနှစ် အမှန် ရငွေစာရင်းများအပေါ်တွင် အခြေခံ၍လည်းကောင်း ခန့်မှန်းရေးဆွဲရန်နှင့် အမှန်ကောက်ခံနိုင်မယ့် ပမာဏထက် များစွာလျော့နည်း၍ သို့မဟုတ် ပိုမိုခန့်မှန်းရေးဆွဲခြင်းများမရှိစေရေး ဂရုပြုဆောင်ရွက်သွားရန်လည်း ညွှန်ကြားထားရှိပြီးဖြစ်ကြောင်း တင်ပြအပ်ပါတယ်။ ၎င်းအပြင် အခွန်အကောက်ရငွေများ အပြည့်အဝရရှိနိုင်ရန် သတ်မှတ်ထားတဲ့ ၃ လပတ်၊ ၆ လပတ် လျာထားချက်များအတိုင်း အခွန် ၄ မျိုး လျာထားချက် ပြည့်မီကျော်လွန်စွာရရှိနိုင်ရေး တွန်းအားပေး ဆောင်ရွက်သွားရန်နှင့် ရငွေများတိုးတက်ရရှိအောင် အစဉ်တစိုက် ကြီးကြပ်ဆောင်ရွက်ရန်အတွက် နေပြည်တော်၊ တိုင်းဒေသကြီး၊ ပြည်နယ် အထွေထွေအုပ်ချုပ်ရေးဦးစီးဌာနများသို့ ညွှန်ကြားထားရှိပြီးဖြစ်ပါကြောင်း လေးစားစွာဖြင့် အစီရင်ခံတင်ပြအပ်ပါတယ်ခင်ဗျာ။ ကျေးဇူးတင်ပါတယ်ခင်ဗျာ။</speech>
<speech type="speaker">စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="11">ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်များခင်ဗျာ။ ၂၀၁၈-၂၀၁၉ ဘဏ္ဍာရေးနှစ် ပြည်ထောင်စုဝန်ကြီးဌာန၊ အဖွဲ့အစည်းများရဲ့ ပထမ (၆)လပတ် အခွန်ရငွေ စာရင်းများနဲ့စပ်လျဉ်းပြီး ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထား မှတ်ချက် အစီရင်ခံစာ(၁၂/၂၀၁၉) အပါအဝင် လွှတ်တော်ကိုယ်စားလှယ်များရဲ့ ဆွေးနွေးချက်များအပေါ် စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန ဒုတိယဝန်ကြီး ကျွန်တော် ဦးလှကျော်မှ ပြန်လည် ရှင်းလင်း ဆွေးနွေးတင်ပြပါမယ်။ အစီရင်ခံစာပါ ဝန်ကြီးဌာနရဲ့ အခွန်ရငွေများနှင့်စပ်လျဉ်းပြီး ကရင်ပြည်နယ်၊ လှိုင်းဘွဲမြို့နယ် ပြည့်သူ့ လွှတ်တော်ကိုယ်စားလှယ် ဦးခင်ချိုနဲ့ ဧရာဝတီတိုင်းဒေသကြီး၊ မဲဆန္ဒနယ်အမှတ်(၄) အမျိုးသားလွှတ်တော် ကိုယ်စားလှယ် ဦးထိန်ဝင်းတို့မှ ဆွေးနွေးခဲ့ကြပါတယ်။ အဓိကအားဖြင့် လွှတ်တော်ကိုယ်စားလှယ်တော်ကြီး (၂)ဦးအနေနဲ့ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ လယ်ယာမြေစီမံခန့်ခွဲရေးနှင့် စာရင်းအင်း ဦးစီးဌာနအနေနဲ့ မြေလွတ်၊ မြေလပ်နှင့် မြေရိုင်းများ လုပ်ကိုင်ခွင့်ရရှိသူတွေထံမှ ကောက်ခံရရှိတဲ့ မြေခွန် ကိစ္စများနှင့်စပ်လျဉ်းပြီး ဆွေးနွေးမှုဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်များ ခင်ဗျာ။ မြေလွတ်၊ မြေလပ်နှင့် မြေရိုင်းများ လုပ်ပိုင်ခွင့်၊ အသုံးပြုခွင့်ရရှိသူများထံမှ ကောက်ခံရမည့် မြေခွန် များကို လုပ်ပိုင်ခွင့်ပြုတဲ့နေ့ကစပြီး လုပ်ငန်းအမျိုးအစားအလိုက်၊ သီးနှံအမျိုးအစားအလိုက် မြေခွန်ကင်းလွတ် ဥပမာအားဖြင့် စိုက်ပျိုးရေးလုပ်ငန်းမှာ နှစ်ရှည်ပင်စိုက်ပျိုးမြေဖြစ်လျှင် ၅ နှစ်၊ ဥယျာဉ်ခြံ သီးနှံစိုက်ပျိုးမြေ ဖြစ်လျှင် ၃ နှစ်၊ ရာသီသီးနှံ၊ စက်မှုကုန်ကြမ်း ရာသီသီးနှံစိုက်ပျိုးမြေဖြစ်လျင် ၂ နှစ် အသီးသီး ကင်းလွတ်ခွင့် ပေးထားပါတယ်။ ၂၀၁၈ ခုနှစ်၊ မတ်လကုန်အထိ ယခင်အစိုးရများလက်ထက် မြေလွတ်၊ မြေလပ်နှင့် မြေရိုင်းများ စီမံခန့်ခွဲရေးဗဟိုအဖွဲ့မှ ဦးရေ ၄,၈၈၅ ဦးအတွက် ဧရိယာဧက ၂,၂၁၇,၀၀၀ ခန့်၊ မြေလွတ်၊ မြေလပ်နှင့် မြေရိုင်းများ စီမံခန့်ခွဲရေးဗဟိုကော်မတီမှ ဦးရေ ၅၃၂ ဦးအတွက် ဧရိယာဧက ၁၀,၆၀၀၀ ခန့်နဲ့ တိုင်းဒေသကြီး၊ ပြည်နယ်လုပ်ငန်းအဖွဲ့များမှ ဦးရေ ၁,၇၀၅ ဦးအတွက် ဧရိယာဧက ၂၀,၀၀၀ ခန့် အသီးသီး လုပ်ပိုင်ခွင့် ပြုခဲ့ပါတယ်။ အဆိုပါခွင့်ပြုချထားပေးခဲ့တဲ့ လုပ်ပိုင်ခွင့်ရ မြေလွတ်၊ မြေလပ်နှင့် မြေရိုင်းများ အကောင် အထည်ဖော်ဆောင်ရွက်မှုကို အထူးအဖွဲ့များနှင့် ၂၀၁၈ ခုနှစ်တွင် ပြန်လည်စိစစ်ခဲ့ရာမှာ ၁၈-၇-၂၀၁၉ ရက်နေ့ အထိ တစ်နိုင်ငံလုံးမှာ ခွင့်ပြုချထားပေးတဲ့ ဦးရေ ၁,၃၇၁ ဦးရဲ့ မြေဧရိယာဧက ၁,၅၂၀,၀၀၀ ခန့်ကို လုပ်ပိုင် ခွင့်များ ပြန်လည်ရုပ်သိမ်း ဆောင်ရွက်ခဲ့ပါတယ်။ အဆိုပါခွင့်ပြုခဲ့တဲ့ ခွင့်ပြုမိန့်များနဲ့ ၂၀၁၇-၂၀၁၈ ဘဏ္ဍာရေး နှစ်မှာ မြေခွန်ကင်းလွတ်ခွင့်ကာလ ကုန်ဆုံးတဲ့ဦးရေ ၂.၉၆၃ ဦး၊ မြေဧရိယာဧက ၄၄၂,၀၀၀ ခန့်ရှိပါတယ်။ ၂၀၁၇-၂၀၁၈ ဘတ်ဂျက်ရငွေအပိုင်း မူလလျာထားချက် ဆောင်ရွက်ပြီးတဲ့နောက်ပိုင်းမှ ၂၀၁၈ ခုနှစ်၊ ဖေဖော်ဝါရီလတွင်မှသာ မြေခွန်ကောက်ခံမှုညွှန်ကြားချက် ထုတ်ပြန်ဆောင်ရွက်မှုကြောင့် ယင်းအတွက် မြေခွန်ကျပ် ၁,၂၅၄ သန်းကို ၂၀၁၈ ခုနှစ်၊ မတ်လမှ စတင်ကောက်ခံခြင်းဖြစ်ပါတယ်။ ၂၀၁၉ ဇွန်လထိ ကျပ် ၈၉၃ သန်း ကောက်ခံရရှိခဲ့ပြီး ၃၆၁ သန်း ကောက်ခံရန်ကျန်နေပါတယ်။ ကောက်ခံရန်ကျန်ရှိတဲ့ မြေခွန်များနဲ့ ပတ်သက်ပြီး မြေခွန်ကောက်ခံရန်ညွှန်ကြားချက်မှာ သတ်မှတ်ကာလထက်နောက်ကျပြီး မြေခွန်ပေးသွင်း လာမယ်ဆိုရင် ဒဏ်ကြေးပေးဆောင်စေခြင်း၊ မြေခွန်ပေးဆောင်မှုမရှိဘဲ ရှောင်တိမ်းနေကြောင်း သို့မဟုတ် ပျက်ကွက်နေကြောင်းတွေ့ရင် တည်ဆဲဥပဒေနဲ့အညီ အရကောက်ခံရန်ကိုလည်းပဲ ညွှန်ကြားထားရှိပြီး ဖြစ်ပါတယ်။ မြေခွန်ပေးသွင်းရန် ကျန်ရှိသူများကိုလည်း နှိုးဆော်စာများ ပေးပို့ဆောင်ရွက်လျက်ရှိပါကြောင်း တင်ပြအပ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်များ ခင်ဗျာ။ မြေလွတ်၊ မြေလပ်နှင့် မြေရိုင်းများစီမံခန့်ခွဲရေးဥပဒေ ပုဒ်မ ၂၁ အရ မြေခွန်ထမ်းဆောင်ရမယ့် စည်းကမ်းချက်တွေကို ဖောက်ဖျက်လို့ရှိရင် ပေးသွင်းထားတဲ့ အာမခံကြေးကို နိုင်ငံတော်ဘဏ္ဍာငွေအဖြစ် သိမ်းဆည်းရမည့်အပြင် လုပ်ပိုင်ခွင့်၊ အသုံးပြုခွင့်ကို ပြန်လည်ရုပ်သိမ်းပိုင်ခွင့်ရှိပါတယ်။ ယင်းနှင့်စပ်လျဉ်းပြီး ၂၀၁၇-၂၀၁၈ မြေခွန်ကြွေးကျန်များနဲ့ပတ်သက်လို့ ဆောင်ရွက်ရန်ကိစ္စကိုလည်း ယနေ့ ၂၆-၈-၂၀၁၉ ရက်နေ့ ကျင်းပပြုလုပ်နေတဲ့ ဗဟိုကော်မတီရဲ့ (၂၁/၂၀၁၉)ကြိမ်မြောက် အစည်းအဝေးမှာ ဆွေးနွေးဆုံးဖြတ် ဆောင်ရွက် သွားမှာဖြစ်ကြောင်း တင်ပြအပ်ပါတယ်။ လွှတ်တော်ကိုယ်စားလှယ်ကြီး ဦးထိန်ဝင်း ဆွေးနွေးချက်မှာပါရှိတဲ့ ၂၀၁၇-၂၀၁၈ နှစ်ကထက် လုပ်ငန်းရှင်ပေါင်း ၄၃ရ ဦး၊ မြေဧရိယာဧက ၆၃,၄၀၀ ကျော် တိုးလာသော်လည်းပဲ ၂၀၁၈-၂၀၁၉ ဘဏ္ဍာနှစ် ပြည်ထောင်စုရဲ့ အခွန်အကောက်ဥပဒေမှာ ကျပ်သန်း ၆၅၀.၅၅ သန်း လျာထားမှုကို ဆန်းစစ်ပြီး လုပ်ပိုင် ခွင့်မြေနဲ့ အခွန်လျာထားမှု လျော့နည်းနေသလို ဖြစ်ရခြင်းနှင့်ပတ်သက်ပြီး သိရှိလိုမှုဆွေးနွေးထားတာ တွေ့ရှိရပါတယ်။ ၎င်းလျာထားငွေ ကျပ်သန်း ၆၅၀.၅၅ သန်းဟာ မူလခန့်မှန်းလျာထားငွေ ဖြစ်ပါတယ်။ ပြုပြင်ပြီးခန့်မှန်းလျာထားငွေဟာ ကျပ်သန်းပေါင်း ၁,၃၉၈.၈၆၁ သန်း ဖြစ်တဲ့အတွက် ယခင်နှစ်ထက် လျော့နည်းမှုမရှိပါကြောင်း ရှင်းလင်းတင်ပြအပ်ပါတယ်။ ၂၀၁၈-၂၀၁၉ ခုနှစ်၊ ဘဏ္ဍာရေးနှစ်အတွက် မြေခွန် ကင်းလွတ်ခွင့်ကာလ ကင်းလွတ်တဲ့ စည်းကြပ်ရမယ့်ဦးရေဟာ ၃,၄၀၄ ဦးဖြစ်ပြီးတော့ မြေဧရိယာဧက ၅၁၂,၀၀၀ ကျော်အတွက် စည်းကြပ်ရန်ငွေပမာဏဟာ ကျပ်သန်းပေါင်း ၁,၄၂၁ သန်း လျာထားပြီးဖြစ်တဲ့ အလျောက် ဥပဒေနဲ့အညီ ယခုစက်တင်ဘာလမှ စတင်ကောက်ခံဖို့ ကာယကံရှင်တွေကို အသိပေးနှိုးဆော် ဆောင်ရွက်လျက်ရှိပါကြောင်း တင်ပြအပ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်များ ခင်ဗျာ။ ၂၀၁၈-၂၀၁၉ ခု၊ ဘဏ္ဍာရေးနှစ် ပထမ (၆)လပတ်မှာ မိမိဝန်ကြီးဌာနအနေနဲ့ ငါးလုပ်ငန်းဆိုင်ရာ အခွန်အခရငွေ ကောက်ခံရရှိမှုဟာ ကျပ် ၃,၄၈၄.၃၃၂ သန်း ဖြစ်ပါတယ်။ တစ်နှစ်လုံးလျာထားချက် ကျပ် ၂၆၀ရ သန်းအပေါ်မှာ ၁၃၄ ရာခိုင်နှုန်း အကောင်အထည်ဖော် ဆောင်ရွက်နိုင်ခဲ့ပါတယ်။ ပိုမိုကောက်ခံနိုင်မှု အပေါ် ဆန်းစစ်မှုအရ မြန်မာ့ပင်လယ်ငါးလုပ်ငန်းကရတဲ့ အခွန်အခနဲ့ ငါးမွေးမြူရေးဆိုင်ရာ အခွန်အခတို့မှ ရရှိခဲ့ခြင်းဖြစ်ကြောင်း တင်ပြအပ်ပါတယ်။ ကမ်းဝေးငါးဖမ်းလုပ်ငန်းတွေမှ ကိရိယာခွန်၊ ငါးစိုခွန်၊ လှေခွန်၊ ရေလုပ်သားမှတ်ပုံတင်ကြေးများမှ ရရှိတဲ့အခွန်အခများ ပါဝင်ပြီးတော့ ပြည်ပတင်ပို့ ငါးသယ်လိုင်စင်ကြေး အတွက် လှေခွန်တို့ကနေ ရရှိခြင်းဖြစ်ကြောင်း တင်ပြအပ်ပါတယ်။ နာယကကြီးခင်ဗျာ။ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနအနေနဲ့ မိမိတို့ ဝန်ကြီး ဌာန လုပ်ငန်းကဏ္ဍဆိုင်ရာ အခွန်အခတွေကို နိုင်ငံတော်မှချမှတ်ထားတဲ့ ရည်မှန်းချက်များနဲ့အညီ အပြည့်အဝ ကောက်ခံရရှိရေး လျာထားချက်နဲ့အညီ စီမံအကောင်အထည်ဖော် သွားနိုင်ရေးအတွက် ဆက်လက်ကြိုးပမ်း ဆောင်ရွက်သွားမည်ဖြစ်ပါကြောင်း တင်ပြရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ပို့ဆောင်ရေးနှင့် ဆက်သွယ်ရေးဝန်ကြီးဌာန ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="31">ဦးကျော်မျိုး(ဒုတိယဝန်ကြီး၊ ပို့ဆောင်ရေးနှင့်ဆက်သွယ်ရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကိုယ်စားလှယ်တော်ကြီးများအားလုံး၊ ပြည်ထောင်စုအဆင့် အဖွဲ့အစည်းဝင်များနှင့် ဧည့်သည်တော်များအားလုံး မင်္ဂလာအပေါင်းနှင့် ပြည့်စုံကြပါ စေကြောင်း ဆုမွန်ကောင်းတောင်းအပ်ပါတယ်။ ပြည်ထောင်စုအစိုးရအဖွဲ့က ပေးပို့ထားတဲ့ ၂၀၁၈-၂၀၁၉ ခု ဘဏ္ဍာရေးနှစ် ပြည်ထောင်စုဝန်ကြီး ဌာန၊ အဖွဲ့အစည်းများရဲ့ ပထမ (၆)လပတ် အခွန်ရငွေစာရင်းများနှင့်စပ်လျဉ်း၍ ပြည်သူ့ငွေစာရင်းပူးပေါင်း ကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာအမှတ်စဉ်(၁၂/၂၀၁၉)အပါအဝင် လွှတ်တော်ကိုယ်စားလှယ်ကြီးများ၏ ပို့ဆောင်ရေးနှင့် ဆက်သွယ်ရေးဝန်ကြီးဌာနနှင့် သက်ဆိုင်တဲ့ ဆွေးနွေးချက် များအပေါ် ပို့ဆောင်ရေးနှင့် ဆက်သွယ်ရေးဝန်ကြီးဌာန၊ ဒုတိယဝန်ကြီး ကျွန်တော် ဦးကျော်မျိုးက ပြန်လည် ရှင်းလင်းဆွေးနွေးမှာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ ရှေးဦးစွာ ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာ ၏ စာမျက်နှာ(၃) စာပိုဒ် ၅(က)မှာ ဆက်သွယ်ရေးလုပ်ငန်းများမှ ကုန်သွယ်လုပ်ငန်းခွန် လျော့နည်းကောက်ခံ ရရှိကြောင်းတွေ့ရှိချက်နဲ့ ဆက်စပ်ပြီးတော့ ကရင်ပြည်နယ် လှိုင်းဘွဲမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးခင်ချိုရဲ့ ပြည်သူတွေကသုံးစွဲမှုအပေါ် ကြိုတင်ပေးသွင်းရတဲ့အခွန်တွေဖြစ်လို့ ဆက်သွယ်ရေးလုပ်ငန်းလိုင်စင် ရယူထားတဲ့ အော်ပရေတာတွေအနေနဲ့ ိတိကျကျပေးသွင်းရန် ကြီးကြပ်ဆောင်ရွက်သင့်သည့် ဆွေးနွေးချက်နဲ့ပတ်သက်ပြီးတော့ အော်ပရေတာများအနေနဲ့ ကုန်သွယ်လုပ်ငန်းခွန်ဥပဒေပါ ပြဋ္ဌာန်းချက် များနှင့်အညီ ကောက်ခံထားတဲ့ ကုန်သွယ်လုပ်ငန်းခွန်များကို ပြည်တွင်းအခွန်များဦးစီးဌာနသို့ လစဉ် ပေးသွင်းခြင်းနှင့် (၃)လပတ်အလိုက် အခွန်ဦးစီးဌာနနှင့် စာရင်းညှိနှိုင်းခြင်းတို့ကို ဆောင်ရွက်လျက်ရှိတဲ့ အပြင် နိုင်ငံတကာနှင့် မြန်မာနိုင်ငံစာရင်းကောင်စီအသိအမှတ်ပြု Third Party Audit အဖွဲ့အစည်းများနဲ့ တစ်နှစ်တစ်ကြိမ် အခွန်ပေးဆောင်မှုစာရင်းများအပါအဝင် စာရင်းများစစ်ဆေး ဆောင်ရွက်လျက်ရှိပါကြောင်း ရှင်းလင်းတင်ပြအပ်ပါတယ်။ လေးစားအပ်ပါသော နာယကကြီးခင်ဗျား။ ဆက်လက်၍ လုပ်ငန်းလုပ်ဆောင်မှု အားနည်းနေတဲ့ အော်တိုအိတ်ချိန်းလုပ်ငန်းများကို ပြန်လည်လှုပ်ရှားနိုင်အောင် ဆောင်ရွက်ပေးခြင်းနဲ့ လက်ကိုင်ဖုန်းသုံးစွဲသူ ပြည်သူများက Subscribe လုပ်ထားခြင်းမရှိတဲ့ ကျန်မာရေး၊ ဖျော်ဖြေရေး စတဲ့အစီအစဉ်များရဲ့ အပတ်စဉ်၊ လစဉ်ဝန်ဆောင်မှုတွေအတွက် အော်ပရေတာများက သုံးစွဲသူပြည်သူများ၏ ကြိုတင်ဖြည့်သွင်းထားတဲ့ Phone Bill များထဲမှ ဖြတ်တောက်ခြင်းကိစ္စများနဲ့ ပတ်သက်ပြီးတော့ ပဲခူးတိုင်းဒေသကြီး အုတ်တွင်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်ချိုချို၏ ဆွေးနွေးချက်များအပေါ် ပြန်လည်ရှင်းလင်း ဆွေးနွေးမှာ ဖြစ်ပါတယ်။ ရှေးဦးစွာ အော်တိုအိတ်ချိန်းလုပ်ငန်းများနှင့် ပတ်သက်ပြီးတော့ မြန်မာ့ဆက်သွယ်ရေးလုပ်ငန်း (MPT) ဟာဆိုရင် မိုဘိုင်းဖုန်းသုံးစွဲမှု မဖွံ့ဖြိုးသေးတဲ့ ၂၀၁၃ ခုနှစ် မတိုင်မီကာလများက မြန်မာနိုင်ငံမှာ တစ်ဦး တည်းသော နိုင်ငံတော်ပိုင်ဆက်သွယ်ရေး အော်ပရေတာအဖြစ် အော်တိုတယ်လီဖုန်းလိုင်း (၅)သိန်းကျော်နှင့် မိုဘိုင်းတယ်လီဖုန်းလိုင်း (၅)သန်းခန့်ဖြင့် ဆက်သွယ်ရေးဝန်ဆောင်မှုများ ပေးခဲ့ပါတယ်။ ၂၀၁၃ ခုနှစ်မှာ ဆက်သွယ်ရေးဥပဒေကို ပြဋ္ဌာန်းပြီး မြန်မာနိုင်ငံရဲ့ ဆက်သွယ်ရေးကဏ္ဍမှာ ပုဂ္ဂလိက ပါဝင်ဆောင်ရွက်လာနိုင်ရန် ဖြေလျော့ပေးခဲ့သဖြင့် ယခုအခါမှာဆိုရင် ဆက်သွယ်ရေးဝန်ဆောင်မှုပေးနေတဲ့ အော်ပရေတာ (၄)ဦးအထိ ရှိလာခဲ့ပြီး မိုဘိုင်းတယ်လီဖုန်းသုံးစွဲမှုဟာလည်း အရှိန်အဟုန်နဲ့ တိုးတက် လာခဲ့ပါတယ်။ ဆက်သွယ်ရေးဝန်ဆောင်မှု သုံးစွဲသူအများစုဟာ နေရာဒေသမရွေး အသုံးပြုနိုင်ခြင်း၊ မိမိနဲ့ အတူ တစ်ပါတည်း သယ်ဆောင်သွားနိုင်ခြင်းနှင့် အင်တာနက်ကို လွယ်ကူလျင်မြန်စွာ အသုံးပြုနိုင်ခြင်း တို့ကြောင့် မိုဘိုင်းတယ်လီဖုန်းကို ပိုမိုသုံးစွဲလာကြသဖြင့် MPT ၏ အော်တိုတယ်လီဖုန်း ဝန်ဆောင်မှုများကို သုံးစွဲမှုကျဆင်းလာခြင်းနှင့်အတူ ဝင်ငွေပါလျော့နည်းလာသဖြင့် အရည်အသွေးတွေလည်း ကျဆင်းလာခဲ့ ပါတယ်။ သို့ဖြစ်၍ ၂၀၁၅ ခုနှစ်မှစပြီးတော့ အော်တိုတယ်လီဖုန်း ဝန်ဆောင်မှုအရည်အသွေးမြှင့်တင်ရေး စီမံကိန်းနဲ့ သက်တမ်းလွန် အော်တိုအိတ်ချိန်းများကို အသံဝန်ဆောင်မှုများသာမက အော်တိုတယ်လီ ဖုန်းလိုင်းပေါ်မှာ အင်တာနက်ကိုပါ သုံးစွဲနိုင်မယ့် ခေတ်မီနည်းပညာများပါရှိတဲ့ MSAN အိတ်ချိန်း အမျိုး အစားများနှင့် လဲလှယ်အစားထိုးမြှင့်တင်ပေးရန် MPT က ကြိုးပမ်းဆောင်ရွက်လျက်ရှိပါတယ်။ မြန်မာနိုင်ငံတစ်ဝန်းမှာ အော်တိုတယ်လီဖုန်းလိုင်းပေါင်း ၅၈၀,၀၀၀ ကျော်နှင့် အိတ်ချိန်းပေါင်း ၄၃၈ ခု တပ်ဆင်သုံးစွဲလျက်ရှိရာ ၂၀၁၉ ခုနှစ်၊ ဇူလိုင်လကုန်အထိ အော်တိုတယ်လီဖုန်းလိုင်းပေါင်း ၃၃၀,၀၀၀ ကျော်နှင့် အိတ်ချိန်းပေါင်း ၁၁၀ ကို MSAN အိတ်ချိန်းများဖြင့် လဲလှယ်ပေးခဲ့ပြီးဖြစ်ပါတယ်။ ပထမဦးစားပေး အနေနဲ့ သက်တမ်းလွန် အိတ်ချိန်းများကို MSAN အိတ်ချိန်းများဖြင့် အဆင့်မြှင့်တင်လဲလှယ်ခြင်းကို ဆောင်ရွက်လျက်ရှိတာဖြစ်ပြီးတော့ ကျန်အိတ်ချိန်းများကိုလည်း ဆက်လက်အစားထိုး လဲလှယ်သွားမှာ ဖြစ်သဖြင့် တစ်နိုင်ငံလုံးရှိ အိတ်ချိန်းအားလုံးကို ၂၀၂၀ ဘဏ္ဍာရေးနှစ်အကုန်မှာ လဲလှယ်ပြီးစီးနိုင်အောင် ရည်မှန်းဆောင်ရွက်လျက်ရှိပါတယ်။ အဆိုပါစီမံကိန်း ဆောင်ရွက်ပြီးစီးပါက အော်တိုတယ်လီဖုန်းသုံးစွဲမှု တိုးတက်လာသည်နှင့်အညီ ဝင်ငွေလည်း တိုးတက်လာမည်ဖြစ်ပါကြောင်း ရှင်းလင်းတင်ပြအပ်ပါသည်။ လေးစားအပ်ပါသော နာယကကြီးခင်ဗျား။ ကိုယ်စားလှယ်တော်ကြီး ဒေါ်ချိုချိုက ဆွေးနွေးခဲ့တဲ့ မိုဘိုင်းဖုန်းသုံးစွဲသူများက Subscribe လုပ်ထားခြင်းမရှိတဲ့ အစီအစဉ်များရဲ့ ဝန်ဆောင်မှုတွေအတွက် အော်ပရေတာများက သုံးစွဲသူများ၏ ကြိုတင် Phone Bill များထဲမှ ဖြတ်တောက်တဲ့ကိစ္စနှင့် ပတ်သက်ပြီးတော့ ပြည်သူများအနေနဲ့ အပိုဝန်ဆောင်မှုများကို Website ကြော်ငြာများမှဖြစ်စေ၊ SMS စာတိုများမှဖြစ်စေ မတော်တဆ သို့မဟုတ် နားလည်မှုလွဲမှား၍ နှိပ်မိခြင်းကြောင့် ဝန်ဆောင်မှုများကို ရယူသကဲ့သို့ဖြစ်စေပြီး ဝန်ဆောင်ခများကို ပြည်သူများရဲ့ တယ်လီဖုန်း Bill များမှ မှားယွင်းစွာ ဖြတ်တောက်ခံရတဲ့ဖြစ်ရပ်များ ရှိနေတာတော့ အမှန်ပဲဖြစ်ပါတယ်။ ထိုကဲ့သို့ အခြေအနေများကို ဖြေရှင်းနိုင်ရေးအတွက် အော်ပရေတာများအနေဖြင့် အပိုဝန်ဆောင်မှု အစီအစဉ်များ ဆောင်ရွက်ရာမှာ သုံးစွဲသူများသို့ အသိပေးမယ့် SMS စာတိုများကို မြန်မာဘာသာဖြင့် ရှင်းလင်းလွယ်ကူစွာပေးပို့ရန်၊ ဝန်ဆောင်မှုကို အမှန်တကယ် ရယူလိုခြင်းရှိ မရှိ သေချာစေရေးအတွက် Website နှင့် SMS တို့မှတစ်ဆင့် အတည်ပြုချက်ရယူရန်၊ ဝန်ဆောင်မှုများကို အလိုအလျောက် ဝယ်ယူခြင်း နှင့် Subscription ကာလကုန်ဆုံးပါက အလိုအလျောက် သက်တမ်းတိုးခြင်းများကို ကြိုတင်အသိပေး သည့် SMS စာတိုပေးပို့ခြင်းမရှိဘဲ မပြုလုပ်ရန်နှင့် ဝန်ဆောင်မှုများ၏ စည်းကမ်းချက်များကို မြန်မာ ဘာသာဖြင့်ပေးပို့သွားရန် ဆက်သွယ်ရေးညွှန်ကြားမှုဦးစီးဌာနက ၂-၄-၂၀၁၉ မှာ အော်ပရေတာများအားလုံးကို ညွှန်ကြားခဲ့ပြီးဖြစ်ပါတယ်။ ဒါပေမယ့်လည်း အော်ပရေတာများက ညွှန်ကြားချက်များအတိုင်း တိကျစွာ လိုက်နာမှု အားနည်းနေသေးကြောင်း သုံးသပ်တွေ့ရှိရသဖြင့် အပိုဝန်ဆောင်မှု အစီအစဉ်များကို ညွှန်ကြားချက် များနှင့်အညီ လိုက်နာဆောင်ရွက်သွားရန်နှင့် လိုက်နာဆောင်ရွက်ခြင်းမရှိပါက သက်ဆိုင်သည့် ဥပဒေ၊ နည်းဥပဒေ များအတိုင်း အရေးယူဆောင်ရွက်သွားမှာဖြစ်ကြောင်းကို ဆက်သွယ်ရေးညွှန်ကြားမှုဦးစီးဌာနက ၁၉-၈-၂၀၁၉ မှာ အော်ပရေတာအားလုံးကို ထပ်မံညွှန်ကြားထားခဲ့ပြီး ဖြစ်ပါတယ်။ ထို့အပြင် သုံးစွဲသူများရဲ့ နားလည်မှုလွဲမှားခြင်း မဖြစ်စေရေးနဲ့ ဒေတာသုံးစွဲမှု ပိုမိုကုန်ကျနိုင်စေ နိုင်တဲ့အချက်များကို သိရှိနားလည်စေရေးတို့အတွက် အော်ပရေတာများကို သုံးစွဲသူပညာပေးရေး အစီ အစဉ်များ ဆောင်ရွက်စေပြီး ဖြစ်သည့်အပြင် Phone Bill ကောက်ခံမှု အခြေအနေများကို သုံးစွဲသူများ ပိုမိုနားလည်သိရှိစေရေးအတွက် အော်ပရေတာများအနေနဲ့ သတင်းစာရှင်းလင်းပွဲတစ်ရပ် ဆောင်ရွက်သွားရေး အတွက် ညွှန်ကြားသွားမှာဖြစ်ပါကြောင်း ရှင်းလင်းတင်ပြအပ်ပါတယ်။ လေးစားအပ်ပါသော နာယကကြီးခင်ဗျား။ ဆက်လက်၍ အစီရင်ခံစာ၏ စာမျက်နှာ ၂ အပိုဒ် ၄(င)မှာ ဖော်ပြထားတဲ့ ဒြပ်သတ္တုပစ္စည်းများ ထုတ်ယူသည့်အတွက် ကောက်ခံတဲ့ အခွန်ကိစ္စနှင့် စပ်လျဉ်းပြီးတော့ တရားဝင်လိုင်စင်နဲ့ မြစ်သဲ၊ ကျောက်စရစ်ထုတ်သူတွေက စည်းကမ်းမဲ့ထုတ်လုပ်နေသလို တရားမဝင် ခိုးလုပ်နေသူတွေလည်း ရှိနေတဲ့အတွက် သက်ဆိုင်ရာ တာဝန်ရှိသူတွေရဲ့ ဥပဒေ၊ နည်းဥပဒေနဲ့အညီ ကွင်းဆင်း စစ်ဆေးကြီးကြပ်မှုနှင့် ဖမ်းဆီးစစ်ဆေး အရေးယူမှုမျိုးလိုအပ်နေကြောင်း ဧရာဝတီတိုင်းဒေသကြီး မဲဆန္ဒနယ် အမှတ်(၄)မှ အမျိုးသားလွှတ်တော်ကိုယ်စားလှယ် ဦးထိန်ဝင်းရဲ့ ဆွေးနွေးမှုအပေါ် ရှေ့မှာ ပြည်ထောင်စု အစိုးရအဖွဲ့ရုံးဝန်ကြီးဌာနက ပြန်လည်ရှင်းလင်း ဆွေးနွေးပြီးဖြစ်ပါသဖြင့် ပို့ဆောင်ရေးနှင့် ဆက်သွယ်ရေး ဝန်ကြီးဌာနရဲ့ အခန်းကဏ္ဍနဲ့ပတ်သက်တဲ့ အပိုင်းတွေကိုပဲ ဖြည့်စွက်ရှင်းလင်းသွားမှာ ဖြစ်ပါတယ်။ မြစ်သဲ/ကျောက် ထုတ်လုပ်လိုသူများဟာဆိုလို့ရှိရင် ထုတ်လုပ်ခွင့်အတွက် သက်ဆိုင်ရာ အထွေထွေ အုပ်ချုပ်ရေးဦးစီးဌာနသို့ လျှောက်ထားတဲ့အခါမှာ အထွေထွေအုပ်ချုပ်ရေးဦးစီးဌာနက ရေအရင်းအမြစ် နှင့် မြစ်ချောင်းများထိန်းသိမ်းရေးဥပဒေပါ ပြဋ္ဌာန်းချက်နှင့်အညီ ရေအရင်းအမြစ်နှင့် မြစ်ချောင်းများ ဖွံ့ဖြိုး တိုးတက်ရေးဦးစီးဌာနရဲ့ သဘောထားမှတ်ချက်ကို တောင်းခံလာတဲ့အခါတွေမှာ ဦးစီးဌာနက လျှောက်ထား တဲ့နေရာမှာ မြစ်သဲ/ကျောက် ထုတ်လုပ်မှုလုပ်ငန်းကြောင့် ကမ်းပြိုနိုင်မှု ရှိ မရှိနှင့် ရေလမ်းကြောင်း ပြောင်းလဲနိုင်မှု ရှိ မရှိကို ကွင်းဆင်းတိုင်းတာစစ်ဆေးပြီး စိစစ်သုံးသပ်ခြင်းများ ဆောင်ရွက်၍ ထုတ်လုပ် သင့်သည့် တည်နေရာ၊ ထုတ်လုပ်သင့်သည့် အတိုင်းအတာ၊ ထုတ်လုပ်သင့်သည့်ပမာဏနှင့် ထုတ်လုပ် ရာတွင် အသုံးပြုရမည့် စက်၊ ယာဉ်၊ ယန္တရား အရေအတွက် စသည်တို့ကို သတ်မှတ်၍ သက်ဆိုင်ရာ အထွေထွေအုပ်ချုပ်ရေးဦးစီးဌာနထံ သဘောထားမှတ်ချက်များ ပြန်ကြားပေးလျက် ရှိပါတယ်။ မြစ်ချောင်း သဲ၊ ကျောက်များကို စည်းကမ်းမဲ့ထုတ်ယူမှုများအပေါ် ရေအရင်းအမြစ်နှင့် မြစ်ချောင်း များထိန်းသိမ်းရေးဥပဒေပါ ပြဋ္ဌာန်းချက်များအရ တရားရုံးသို့ တရားစွဲဆိုဆောင်ရွက်နိုင်ပြီး ပြစ်မှုအလိုက် (၂) နှစ်ထက်မပိုသော ထောင်ဒဏ်ဖြစ်စေ၊ အနည်းဆုံး ကျပ် ၃ သိန်းမှ အများဆုံး ကျပ် ရ သိန်းထက် မပိုသော ငွေဒဏ်ဖြစ်စေ၊ ဒဏ်နှစ်ရပ်လုံးဖြစ်စေ ချမှတ်နိုင်ပါတယ်။ အဆိုပါဥပဒေပါ ပြစ်မှုများသည် မြန်မာနိုင်ငံရဲတပ်ဖွဲ့က အရေးယူပိုင်ခွင့်ရှိတဲ့ ပြစ်မှုများဖြစ်သဖြင့် သတင်းပေးတိုင်ကြားသူရှိက ပြစ်မှုကျူးလွန် သူကို တရားစွဲဆိုနိုင်မှာဖြစ်ပါတယ်။ မြန်မာနိုင်ငံရှိ မြစ်ချောင်းများအတွင်း နှစ်စဉ်များပြားလှတဲ့ အနည်ကျဆင်းမှုများကြောင့် ရေအောက် သောင်စွယ်များ၊ သဲသောင်များဖြစ်ပေါ်ပြီး ရေလမ်းကြောင်း ပြောင်းလဲမှုများ၊ ကမ်းပြို ကမ်းစားမှုများ ပိုမိုဖြစ်ပေါ် ခံစားနေရပါတယ်။ သို့ဖြစ်ပါ၍ လိုအပ်တဲ့နေရာများမှာ မြစ်သဲ/ကျောက်စရစ်များအား ဖယ်ရှား ရှင်းလင်းခြင်း လုပ်ငန်းဆောင်ရွက်နိုင်ရန်အတွက် သတ်မှတ်စည်းကမ်းချက်များနဲ့အညီ ခွင့်ပြု နေရာများ တွင်သာ ဆောင်ရွက်ရေး၊ တရားမဝင်ထုတ်လုပ်မှုမရှိစေရေးတို့ကို ကြပ်မတ်ထိန်းသိမ်းပြီး ခွင့်ပြုဆောင်ရွက် မည်ဆိုပါက ကမ်းပြိုမှုများလည်းသက်သာ၊ နိုင်ငံတော်ဘဏ္ဍာငွေကုန်ကျမှုလည်း သက်သာပြီးတော့ ထိုက်သင့်တဲ့ အခွန်ဘဏ္ဍာငွေလည်းရ စတဲ့အကျိုးကျေးဇူးများ ရှိနိုင်မှာဖြစ်ပါကြောင်း ရှင်းလင်းတင်ပြအပ်ပါတယ်။ လေးစားအပ်ပါသော နာယကကြီးခင်ဗျား။ ဆက်လက်၍ ကုန်းလမ်းပို့ဆောင်ရေးညွှန်ကြားမှုဦးစီး ဌာနရဲ့ ယာဉ်မောင်းလိုင်စင်နှင့် လုပ်ငန်းလိုင်စင်ဆိုင်ရာ အခငွေများကိစ္စ၊ ကားများကို ပိုင်ရှင်အမည်ပေါက် ထားစေခြင်းဖြင့် ဝင်ငွေခွန်တိုးတက်စေပြီး တရားဥပဒေစိုးမိုးမှု အားကောင်းလာစေရေးကိစ္စ၊ နိုင်ငံတော်မှ ပြည်တွင်းနဲ့ ကုန်စည်စီးဆင်းမှုလွယ်ကူစေရန် မှန်ပြတင်းပေါက်များအစား သံပြားကပ်ကာ လုပ်ငန်း သုံးရန် တင်သွင်းတဲ့ Delivery Van များကိစ္စနှင့် တိုးတက်လာတဲ့ အင်တာနက်စနစ်ရဲ့ Fiber Optic Cables များ ကိစ္စနဲ့ပတ်သက်၍ ဧရာဝတီတိုင်းဒေသကြီး မဲဆန္ဒနယ်အမှတ်(၅)က အမျိုးသားလွှတ်တော် ကိုယ်စားလှယ် ဦးမောင်မောင်အုန်းရဲ့ ဆွေးနွေးချက် (၄)ချက်အပေါ် ပြန်လည်ရှင်းလင်း ဆွေးနွေးမှာ ဖြစ်ပါတယ်။ ရှေးဦးစွာ ကိုယ်စားလှယ်တော်ကြီးရဲ့ ပထမဆွေးနွေးသည့်ကိစ္စနှင့်ပတ်သက်၍ ယာဉ်မောင်းလိုင်စင် နှင့် လုပ်ငန်းလိုင်စင်ဆိုင်ရာ အခငွေများကို ကုန်းလမ်းပို့ဆောင်ရေးညွှန်ကြားမှုဦးစီးဌာနအနေဖြင့် ၂၀၁၈ ခုနှစ် ကုန်းလမ်းသယ်ယူပို့ဆောင်ရေးလုပ်ငန်းများဆိုင်ရာ နည်းဥပဒေများအရ စိစစ်ခွင့်ပြု ထုတ်ပေးလျက် ရှိပါတယ်။ ယာဉ်လိုင်းများ ပြေးဆွဲခွင့်ပြုခြင်းနဲ့ ပတ်သက်၍ စနစ်တကျရှိစေရေးအတွက် ယာဉ်လိုင်းများ ပြေးဆွဲခွင့်ပြုခြင်း လုပ်ထုံးလုပ်နည်းကိုလည်း သတ်မှတ်ညွှန်ကြားထားပြီး၊ ညွှန်ကြားချက်နှင့်အညီ ဆောင်ရွက် rong... Mgomfangan 2..Sofnfassa တိုင်းဒေသများမှာ ကုန်းလမ်းသယ်ယူပို့ဆောင်ရေးလုပ်ငန်းများကို ကြီးကြပ်ကွပ်ကဲရန် ဒေသဆိုင်ရာ ကြီးကြပ်ကွပ်ကဲရေးအဖွဲ့များကို ၂၀၁၆ ခုနှစ်၊ ကုန်းလမ်းသယ်ယူပို့ဆောင်ရေးလုပ်ငန်းများဥပဒေပါ ပြဋ္ဌာန်း ချက်နှင့်အညီ ဖွဲ့စည်းထားရှိပြီး ဖြစ်ပါတယ်။ ခရီးစဉ် ခရီးသည်သယ်ယူပို့ဆောင်ရေး လုပ်ငန်းလုပ်ကိုင်ခွင့်လိုင်စင်(ယာဉ်လိုင်း) လျှောက်ထားချက် များကို ကုန်းလမ်းပို့ဆောင်ရေးညွှန်ကြားမှုဦးစီးဌာနရဲ့ မြို့နယ်၊ ခရိုင်ရုံးများကစိစစ်ပြီး တိုင်းဒေသကြီး၊ ပြည်နယ်ရုံးများမှတစ်ဆင့် သက်ဆိုင်ရာဒေသဆိုင်ရာ ကြီးကြပ်ကွပ်ကဲရေးအဖွဲ့များ၏ သဘောတူညီချက်ကို ရယူပြီးမှ လုပ်ငန်းလိုင်စင်များကို ထုတ်ပေးလျက်ရှိပါတယ်။ လက်တွေ့မှာ ခရီးသည်သယ်ယူပို့ဆောင်ရေး လုပ်ငန်းလုပ်ကိုင်ခွင့်လိုင်စင် (ယာဉ်လိုင်း) ခွင့်ပြုချက် မရရှိဘဲ ခရီးစဉ်ပြေးဆွဲလုပ်ကိုင်ခြင်းများရှိပါက သက်ဆိုင်ရာ နယ်မြေဒေသအတွင်းရှိ အခြားယာဉ်လိုင်း အသီးသီးကလည်း တိုင်ကြားမှုများ ရှိပါတယ်။ လုပ်ငန်းလုပ်ကိုင်ခွင့်လိုင်စင်မရှိဘဲ ခရီးစဉ်/ခရီးသည် သယ်ယူပို့ဆောင်ရေးလုပ်ငန်း (ယာဉ်လိုင်း) ပြေးဆွဲပါက ၂၀၁၆ ခုနှစ် ကုန်းလမ်းသယ်ယူပို့ဆောင်ရေးလုပ်ငန်းများဥပဒေပါ တားမြစ်ချက်များကို ဖောက်ဖျက်သည့်အတွက် သက်ဆိုင်တဲ့ ဥပဒေပုဒ်မအလျောက် ၁နှစ်ထက်မပိုသော ထောင်ဒဏ်မှ ၂နှစ် ထက်မပိုသော ထောင်ဒဏ်အထိ၊ အနည်းဆုံးကျပ် ၅သိန်းမှ အများဆုံး ကျပ်သိန်း ၇၀ထက်မပိုသော ငွေဒဏ်အထိ သို့မဟုတ် ဒဏ်နှစ်ရပ်လုံး ပြစ်ဒဏ်ချမှတ်နိုင်ပါကြောင်း ရှင်းလင်းတင်ပြအပ်ပါတယ်။ လေးစားအပ်ပါသော နာယကကြီးခင်ဗျား။ ကိုယ်စားလှယ်တော်ကြီး၏ ဒုတိယဆွေးနွေးချက်ဖြစ်တဲ့ ကားများကို ပိုင်ရှင်အမည်ပေါက်ထားစေခြင်းအားဖြင့် ဝင်ငွေခွန်တိုးတက်စေခြင်းနဲ့ တရားဥပဒေစိုးမိုးမှု ပိုကောင်းလာစေရေးကိစ္စနှင့်ပတ်သက်၍ ကုန်းလမ်းပို့ဆောင်ရေးညွှန်ကြားမှုဦးစီးဌာန အနေဖြင့်လည်း မော်တော်ယာဉ်များရဲ့ အချက်အလက်မှတ်တမ်းများကို ထိန်းသိမ်းရတဲ့ ဌာနတစ်ခုဖြစ်တဲ့အတွက် လက်ရှိ ယာဉ်ပိုင်ရှင်များရဲ့ အမည်၊ နေရပ်လိပ်စာ မှန်ကန်ရေးဟာ အရေးကြီးတဲ့ လုပ်ငန်းတစ်ရပ်ဖြစ်ပါတယ်။ ၂၀၀၃ ခုနှစ် မတိုင်မီအထိ ပိုင်ရှင်အမည်ပြောင်း ဆောင်ရွက်ပေးရာမှာ အမျိုးသားမှတ်ပုံတင်/ ယာဉ်မောင်း လိုင်စင်/ ဓာတ်ပုံပါစိစစ်ရေးကတ်နဲ့ အရောင်းအဝယ်စာချုပ်များကို မူရင်းနှင့်တိုက်ဆိုင်စစ်ဆေး၍ အမည် ပြောင်းခကောက်ခံလျက် အမည်ပြောင်းမှတ်တမ်းတင် ဆောင်ရွက်ပေးခဲ့ပါတယ်။ ဒါပေမယ့်လည်း ၂၀၀၃ ခုနှစ်မှစပြီးတော့ ဘဏ္ဍာရေးနှင့်အခွန်ဝန်ကြီးဌာန၊ ပြည်တွင်းအခွန်ဦးစီး ဌာနရဲ့ ညှိနှိုင်းမေတ္တာရပ်ခံချက်အရ ပြည်တွင်းအခွန်များဦးစီးဌာနမှ အခွန်ပုံစံ(၁)(အခွန်စိမ်း)ပါရှိမှသာ အခွန်ပုံစံမှာပါရှိတဲ့ အမည်၊ နေရပ်လိပ်စာအတိုင်း ပိုင်ရှင်အမည်ပြောင်း ဆောင်ရွက်ပေးခြင်းကို လက်ခံ ဆောင်ရွက်ပေးလျက်ရှိပါတယ်။ အမည်ပြောင်းလျှောက်ထားရာမှာ ဝန်ကြီးဌာနအချင်းချင်း ညှိနှိုင်းချက်အရလည်းကောင်း၊ နိုင်ငံ့ ဘဏ္ဍာဝင်ငွေ တိုးတက်ရရှိရေးဆိုင်ရာ လုပ်ငန်းဆက်စပ်မှုအရလည်းကောင်း၊ စီမံကိန်းနှင့် ဘဏ္ဍာရေး ဝန်ကြီးဌာနရဲ့ မူဝါဒနှင့်အညီ ကုန်းလမ်းပို့ဆောင်ရေးညွှန်ကြားမှုဦးစီးဌာနက ပူးပေါင်းဆောင်ရွက်ပေးနေရခြင်း ဖြစ်ပါသဖြင့် မော်တော်ယာဉ်ဝယ်ယူပြီးနောက် အမည်ပေါက်ပြောင်းလဲရာမှ အခွန်ဆောင်ပြီးကြောင်း၊ အခွန် စိမ်းပြသမှသာ ကုန်းလမ်းပို့ဆောင်ရေး ညွှန်ကြားမှုဦးစီးဌာနအနေဖြင့် အမည်ပြောင်းခွင့်ပြုဆောင်ရွက် ပေးလျက်ရှိပြီး ပြည်တွင်းအခွန်များဦးစီးဌာနက ထုတ်ပေးတဲ့အခွန် ပုံစံ(၁) (အခွန်စိမ်း)မှာ ဖော်ပြထားတဲ့ အမည်၊ နေရပ်လိပ်စာအတိုင်းသာ ယာဉ်မှတ်ပုံတင်စာအုပ်မှာ မှတ်တမ်းတင်ပေးပါတယ်။ မော်တော်ယာဉ်ပိုင်ရှင်အများစုက ဝယ်ယူခွန် အခွန်နှုန်းထားများပြားသဖြင့် အခွန်တိမ်းရှောင်ပြီး မိမိအမည်သို့ မပြောင်းလဲလိုသောကြောင့် နေရပ်လိပ်စာများ မမန်ကန်ခြင်း ရှိနေခြင်းဖြစ်သဖြင့် ပို့ဆောင်ရေးနှင့် ဆက်သွယ်ရေးဝန်ကြီးဌာနက ၂၀၁၉ ခုနှစ်၊ ဧပြီလမှာ စီမံကိန်းနဲ့ဘဏ္ဍာရေးဝန်ကြီးဌာနသို့ ညှိနှိုင်းခဲ့ရာ နိုင်ငံတော်က ရသင့်ရထိုက်တဲ့အခွန်များ လျော့နည်းမှုမရှိစေရန် ယခင်အတိုင်း ယာဉ်ပိုင်ရှင်အမည် ပြောင်းလဲ ချိန်မှာ အခွန်ကိစ္စ စိစစ်ဆောင်ရွက်ပြီးမှသာ ယာဉ်ပိုင်ရှင်အမည်ပေါက် ဆောင်ရွက်ပေးခြင်းကို ဆက်လက် ကျင့်သုံး ဆောင်ရွက်ပေးစေလိုပါကြောင်း ညှိနှိုင်းပြန်ကြားလာသည့်အတိုင်း ဆောင်ရွက်ပေးလျက် ရှိပါကြောင်း ရှင်လင်းတင်ပြအပ်ပါတယ်။ လေးစားအပ်ပါသော နာယကကြီးခင်ဗျား။ ကိုယ်စားလှယ်တော်ကြီးရဲ့ တတိယဆွေးနွေးချက်ဖြစ်တဲ့ နိုင်ငံတော်မှ ပြည်တွင်း၌ကုန်စည်စီးဆင်းမှု လွယ်ကူစေရန် မှန်ပြတင်းပေါက်များအစား သံပြားကပ်ကာ လုပ်ငန်းသုံးရန်တင်သွင်းတဲ့ Delivery Van ကိစ္စများနှင့်ပတ်သက်ပြီးတော့ မော်တော်ယာဉ်တင်သွင်းခြင်းနှင့် သက်ဆိုင်သော လုပ်ငန်းများကြီးကြပ်ရေးကော်မတီရဲ့ ၁၂-၆-၂၀၁၄ ခုနှစ်မှာ ပြုလုပ်တဲ့ သက်တမ်းကြာမြင့် မော်တော်ယာဉ်များ ပယ်ဖျက်၊ အပ်နှံ၊ အစားထိုးလဲလှယ်ရေးနဲ့ ပတ်သက်တဲ့ လုပ်ငန်းညှိနှိုင်းအစည်းအဝေး အမှတ်စဉ်(၃/၂၀၁၄)မှာ Delivery Van ယာဉ်များ တင်သွင်းခွင့်ပြုရာ၌ နောက် Body တွင် သံပြား (အသေပိတ်) အလုံပိတ်ပုံစံဖြစ်ရန်၊ Driver အခန်းနှင့်နောက် Body ကြား ကန့်ထားတဲ့ အကန့်ပုံစံပါရှိရန်၊ နောက် Body ကြမ်းခင်း တစ်ပြေးညီဖြစ်ရန်နဲ့ နောက်ခန်းမှာထိုင်ခုံမပါရန် ဆုံးဖြတ်သတ်မှတ်ခဲ့ပါတယ်။ ၎င်းအပြင် မော်တော်ယာဉ်တင်သွင်းခြင်းနှင့် သက်ဆိုင်တဲ့လုပ်ငန်းများ ကြီးကြပ်ရေးကော်မတီ အစည်း အဝေးအမှတ်စဉ်(၄/၂၀၁၆)မှာ Delivery Van ယာဉ်အဖြစ် တင်သွင်းလာတဲ့ယာဉ်များကို Delivery Van ယာဉ်သတ်မှတ်ချက်များနှင့် ကိုက်ညီမှသာ မှတ်ပုံတင်ခွင့်ပြုရန် ဆုံးဖြတ်ထားသဖြင့် ကုန်းလမ်းပို့ဆောင်ရေး ညွှန်ကြားမှုဦးစီးဌာနအနေနဲ့ Delivery Van ယာဉ်ဟာ လုပ်ငန်းသုံးယာဉ် အမျိုးအစားမှာပါဝင်သဖြင့် ပြည်ပ တင်သွင်းယာဉ် မှတ်ပုံတင်ခကို ယာဉ်ရဲ့ မူလတန်ဖိုး(FOB)အပေါ်မှာ ၅ရာခိုင်နှုန်းသာ တွက်ချက်ကောက်ခံ၍ မှတ်ပုံတင် ခွင့်ပြုလျက်ရှိပါတယ်။ ယာဉ်ပိုင်ရှင်များက Delivery Van ယာဉ်အဖြစ် ဈေးနှုန်းသက်သာစွာဖြင့် မှတ်ပုံတင်ပြုလုပ်ပြီး နောက် Delivery Van ယာဉ်အဖြစ် အသုံးမပြုဘဲ လူစီးယာဉ်အဖြစ် ပြန်လည်ပြုပြင်၍ အသုံးပြုနေခြင်း အတွက် ဒဏ်ကြေးတစ်ရပ်ရပ် သတ်မှတ်ပေးဆောင်စေပြီး လူစီးယာဉ်အဖြစ် မှတ်ပုံတင်ဆောင်ရွက်ပေးရန်မှာ သင့်လျော်မှုမရှိကြောင်း သုံးသပ်ရပါသဖြင့် ဈေးနှုန်းသက်သာသောနှုန်းဖြင့် တင်သွင်းခဲ့တဲ့အတွက် Delivery Van ယာဉ်အဖြစ်သာ ဆက်လက်မှတ်ပုံတင် ထားရှိရမည်ဖြစ်ပါကြောင်း ရှင်းလင်းတင်ပြအပ်ပါတယ်။ လေးစားအပ်ပါသော နာယကကြီးခင်ဗျား။ ကိုယ်စားလှယ်တော်ကြီးရဲ့ နောက်ဆုံးဆွေးနွေးချက် ဖြစ်တဲ့ တိုးတက်လာတဲ့ အင်တာနက်စနစ်ရဲ့ Fiber Optic Cables များကိစ္စနဲ့ပတ်သက်ပြီး မြန်မာနိုင်ငံအတွင်း ဆက်သွယ်ရေးကုမ္ပဏီများက ဖိုင်ဘာကေဘယ်များ သွယ်တန်းရာတွင် မြေနဲ့အခြေခံအဆောက်အအုံ (Right of Way) ပိုင်ရှင်များနှင့် စီမံခန့်ခွဲပိုင်ခွင့်ရှိသူများဖြစ်သည့် မြန်မာ့ဆက်သွယ်ရေးလုပ်ငန်း၊ သက်ဆိုင်ရာ မြို့တော်၊ မြို့နယ်စည်ပင်သာယာရေးကော်မတီများ၊ လျှပ်စစ်ဓာတ်အားပေးရေးလုပ်ငန်းတို့အပြင် အခြား သက်ဆိုင်သည့် ဝန်ကြီးဌာနများနှင့် ၄င်းတို့ကသတ်မှတ်ထားတဲ့ အခကြေးငွေဖြင့် သဘောတူစာချုပ် ချုပ်ဆို၍ လုပ်ငန်းများဆောင်ရွက်ရတာ ဖြစ်ပါတယ်။ ထိုသို့ဆောင်ရွက်ရာမှာ ဆက်သွယ်ရေးကုမ္ပဏီများက နိုင်ငံတော်ပိုင် အဖွဲ့အစည်းဖြစ်တဲ့ မြန်မာ့ဆက်သွယ်ရေးလုပ်ငန်းသို့ ဖိုင်ဘာအရှည်၁ ကီလိုမီတာအတွက် တစ်လလျှင် ကျပ် ၄၅,၀၀၀ နှုန်းဖြင့်လည်းကောင်း၊ ရန်ကုန်မြို့တော် စည်ပင်သာယာရေးကော်မတီသို့ ဖိုင်ဘာအရှည် ၁ကီလိုမီတာအတွက် တစ်လလျှင် ကျပ် ၃၀,၀၀၀ နှုန်းဖြင့်လည်းကောင်း၊ ပဲခူးမြို့ စည်ပင်သာယာရေး ကော်မတီသို့ ဖိုင်ဘာအရှည် ၁ကီလိုမီတာအတွက် တစ်နှစ်လျှင် ၁၅၀,၀၀၀ နှုန်းဖြင့်လည်းကောင်း၊ ရန်ကုန်မြို့ လည်းကောင်း၊ ဆောက်လုပ်ရေးဝန်ကြီးဌာနပိုင် ပေ ၁၈၀နှင့်အထက် တံတားများအပေါ် သွယ်တန်းခြင်း အတွက် ဖိုင်ဘာကေဘယ် ၁ပေအတွက် တစ်လလျှင် ၂၀၀ ကျပ်နှုန်းဖြင့်လည်းကောင်း အသီးသီးပေးသွင်း လျက်ရှိပြီး အဆိုပါ Right of Way ပိုင်ရှင်များနှင့် စီမံခန့်ခွဲခွင့် ရှိတဲ့ အစိုးရအဖွဲ့ အစည်းများကတစ်ဆင့် နိုင်ငံတော်သို့ အခွန်ငွေများပေးသွင်းလျက်ရှိပါကြောင်း ရှင်းလင်းတင်ပြအပ်ပါတယ်။ လေးစားအပ်ပါသော နာယကကြီးခင်ဗျာ။ နောက်ဆုံးအနေဖြင့် မြန်မာနိုင်ငံရှိ မြို့ကြီးများမှာ ရှုပ်ထွေး လျက်ရှိတဲ့ ဖိုင်ဘာကေဘယ်များကို မြို့ပြအင်္ဂါရပ်နှင့် အညီဖြစ်စေရေးအတွက် ဆက်သွယ်ရေးကုမ္ပဏီများ အနေနဲ့ ဆက်သွယ်ရေးညွှန်ကြားမှုဦးစီးဌာနက ညွှန်ကြားထားတဲ့ စည်းမျဉ်း၊ စည်းကမ်းများအတိုင်း ဖိုင်ဘာကေဘယ်လ်များကို စနစ်တကျ သွယ်တန်းထားမှု ရှိ မရှိ၊ ခွင့်ပြုချက်မရှိပဲ သွယ်တန်းထားမှု ရှိ မရှိ တို့ကို Third Party ကုမ္ပဏီများငှားရမ်း၍ စစ်ဆေးစေလျက်ရှိပါတယ်။ ထိုကဲ့သို့ စစ်ဆေးပြီး စာရင်းကောက် မှတ်တမ်းတင်၍ မည်သည့်ကုမ္ပဏီက သွယ်တန်းထားတဲ့ ကေဘယ်များဖြစ်ကြောင်းစိစစ်၍ သက်ဆိုင်ရာ ကုမ္ပဏီသို့ အကြောင်းကြားပြီး ပြန်လည်ပြုပြင် ဆောင်ရွက်စေလျက်ရှိပါတယ်။ ၂၀၁၈ ခု၊ ဘဏ္ဍာရေးနှစ် အတွင်း ရန်ကုန်မြို့ရှိ မြို့နယ်အချို့နဲ့ မန္တလေးမြို့တွေမှာ စစ်ဆေးခဲ့ပြီး၊ ၂၀၁၈-၂၀၁၉ ဘဏ္ဍာရေးနှစ်မှာ ရန်ကုန်မြို့ရှိ မြို့နယ် ၁၄ခုနဲ့ မော်လမြိုင်၊ မုံရွာမြို့တို့မှာ စစ်ဆေးလျက်ရှိပါတယ်။ စစ်ဆေးတွေ့ရှိချက် များနှင့်အညီ သက်ဆိုင်ရာကုမ္ပဏီများသို့ အကြောင်းကြား၍ ပြုပြင်ဆောင်ရွက်သွားစေမည် ဖြစ်ပါကြောင်း ရှင်းလင်းတင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ အစည်းအဝေးကို ၃၀ မိနစ်ခန့် ခေတ္တ ရပ်နားမှာ ဖြစ်ပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနဲ့ ဧည့်သည်တော်များခင်ဗျာ။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျာ။ အစီအစဉ်(၇)ကို ဆက်လက်ဆောင်ရွက် သွားမှာ ဖြစ်ပါတယ်။ သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီးဌာန ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="26">ဒေါက်တာရဲမြင့်ဆွေ(ပြည်ထောင်စုဝန်ကြီး၊ သယံဇာတနှင့် သဘာဝပတ်ဝန်းကျင် ထိန်းသိမ်းရေးဝန်ကြီး ဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ကိုယ်စားလှယ်တော်ကြီး များ၊ ပြည်ထောင်စုဒုတိယဝန်ကြီးများ မင်္ဂလာပါဟု နှုတ်ခွန်းဆက်သ ဂါရဝပြုအပ်ပါတယ်။ ပြည်ထောင်စုအစိုးရအဖွဲ့မှ ပေးပို့သော ၂၀၁၈-၂၀၁၉ ပထမ(၆)လပတ် အခွန်ရငွေစာရင်းများအပေါ် ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာနှင့် စပ်လျဉ်း ပြီးတော့မှ ကျွန်တော်ရဲမြင့်ဆွေ ဒုတိယဝန်ကြီး သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီး ဌာနမှ ရှင်းလင်းဖြေကြားသွားမှာ ဖြစ်ပါတယ်။ နာယကကြီးခင်ဗျား။ Power Point အသုံးပြုခွင့် ပေးပါရန် တင်ပြအပ်ပါတယ်။ ပထမဦးစွာ လှိုင်းဘွဲ့ မဲဆန္ဒနယ်၊ ကိုယ်စားလှယ်ဦးခင်ချိုက ဆွေးနွေးသွားတဲ့ ဓာတ်သတ္တုခွန်နှင့် ရတနာခွန်မပြည့်မီတာက လုပ်ကွက်သစ်များချထားမှုမရှိတာနဲ့ လုပ်ကွက်ပိတ်သိမ်းမှုကြောင့်ဖြစ်ကြောင်း၊ လျာထားချက်တွင် လုပ်ကွက်သစ် မချထားနိုင်သေးတာကို ထည့်သွင်းရေးဆွဲဖို့မသင့်ကြောင်း၊ ပိတ်သိမ်းသည့် လုပ်ကွက်များကိုလည်း အမှန်တကယ် ပိတ်သိမ်းခြင်း ရှိ မရှိ၊ ခိုးယူတူးဖော်မှု ရှိ မရှိ စောင့်ကြည့်လေ့လာဖို့နဲ့ မိုးထိမိုးမိလို ရစရာရှိတဲ့ရွှေတွေကို ရှင်းလင်းချပြပေးစေလိုကြောင်း ဆွေးနွေးထားတာ ရှိပါတယ်။ အဆိုပါဆွေးနွေးချက်နှင့်စပ်လျဉ်းပြီး ဓာတ်သတ္တုစမ်းသပ်တိုင်းတာရန် ခွင့်ပြုထားသည့် လုပ်ကွက် များမှ ထုတ်လုပ်ခွင့်ကူးပြောင်းဆောင်ရွက်မည့် လုပ်ကွက်တွေကို ကျွန်တော်တို့က လုပ်ကွက်သစ်ဟု သုံးနှုန်း ခဲ့ခြင်းဖြစ်ပါတယ်။ စမ်းသပ်လုပ်ကွက်များအား ထုတ်လုပ်ခွင့်သို့ကူးပြောင်းပြီးပါက ဓာတ်သတ္တုခွန်ရရှိမည် ဖြစ်ပါ၍ ဓာတ်သတ္တုခွန် လျာထားခဲ့ခြင်းဖြစ်ပါတယ်။ မြန်မာ့သတ္တုတွင်းနည်းဥပဒေသစ် ၂၀၁၈ အရ မဖြစ် မနေဆောင်ရွက်ရမည့် သ၂ အဆင့် သတ္တုသိုက်အစီရင်ခံစာ၊ ဖြစ်မြောက်နိုင်စွမ်းလေ့လာရေး အစီရင်ခံစာ ပြုစုခြင်းနှင့် ကျွန်တော်တို့ ပတ်ဝန်းကျင်ထိန်းသိမ်းရေးဥပဒေအရ IEE/ EIA အစီရင်ခံစာများ ပြုစုပြီးတော့မှ ပတ်ဝန်းကျင်ထိန်းသိမ်းရေးဦးစီးဌာနရဲ့ အတည်ပြုချက်ရယူခြင်းကိစ္စများ ဆောင်ရွက်တဲ့နေရာမှာ ကျွန်တော်တို့ စံချိန်စံညွှန်းပြည့်မီရေး ပြန်လည်ပြင်ဆင်တင်ပြခြင်းကို စ်ခုအထိ ရယူဆောင်ရွက်ခဲ့ရသဖြင့် ဓာတ်သတ္တုထုတ်လုပ်ရန် ခွင့်ပြုမိန့်ထုတ်ပေးနိုင်ခြင်း မရှိသေးသည့်အတွက် ဓာတ်သတ္တုခွန်မရှိခဲ့ကြောင်း ရှင်းလင်းတင်ပြအပ်ပါတယ်။ ပိတ်သိမ်းသည့် လုပ်ကွက်များနှင့်ပတ်သက်ပြီး သက်တမ်းကုန် ကျောက်မျက်လစ်လပ် လုပ်ကွက်များ အတွင်းမှာ တရားမဝင်တူးဖော်မှု မရှိစေရေးအတွက် ကွင်းဆင်းစစ်ဆေးရေးအဖွဲ့တွေနဲ့ ဖွဲ့စည်းပြီးတော့မှ ပုံမှန်ကွင်းဆင်း စစ်ဆေးစေလျက် ရှိပါတယ်။ အလားတူပိတ်သိမ်းပြီး ဓာတ်သတ္တုလုပ်ကွက်များမှာလည်း တရားမဝင်တူးဖော်နေမှုများ၊ ဝယ်ယူရောင်းချနေမှုများ၊ သယ်ဆောင်မှုများ၊ ကာကွယ်တားဆီးနိုင်ရေး အတွက် စီမံချက်တွေရေးဆွဲထားရှိပြီးတော့မှ ၂၀၁၈ ခုနှစ်၊ ဧပြီလမှစပြီးတော့မှ စီမံချက်ပါအတိုင်း သက်ဆိုင်ရာ တိုင်းဒေသကြီး၊ ပြည်နယ်အစိုးရအဖွဲ့မှကိုယ်စားလှယ်များ၊ လွှတ်တော်ကိုယ်စားလှယ်များနှင့် ပူးပေါင်းကာ ဆောင်ရွက်လျက်ရှိပါတယ်။ နောက်ဆွေးနွေးချက်တစ်ခုကတော့ အခွန်ကောက်ခံရရှိမှုကို တစ်နှစ်လုံးလျာထားချက်နှင့် နှိုင်းယှဉ် ကြည့်လျှင် မုတ်ကောင်ဝတ်ဆံသွင်းခွန် ၂၈ ရာခိုင်နှုန်း၊ ဓာတ်သတ္တုခွန်နှင့် ရတနာခွန် ၃၁ ရာခိုင်နှုန်း ဖြစ်တဲ့အတွက် တစ်နှစ်လုံး လျာထားချက် ပြည့်မီနိုင်ခြင်း ရှိ မရှိ ရှင်းလင်းပေးစေလိုတဲ့ ဆွေးနွေးချက် ဖြစ်ပါတယ်။ မုတ်ကောင်ဝတ်ဆံသွင်းခွန် လျာထားချက်ကို ကျွန်တော်တို့ ပြုပြင်ပြီးလျာထားချက်(RE)မှာ ပြန်လည် ပြင်ဆင်ပြီးဖြစ်ပါတယ်။ ဓာတ်သတ္တုခွန်နှင့် ရတနာခွန် လျာထားချက်များနှင့်စပ်လျဉ်း၍ ၁နှစ်လျာထားချက် ပြည့်မီနိုင်ရန် In Kind အဖြစ်ရရှိထားသော ကက်သုတ်ကြေးနီများကို တင်ဒါခေါ်ယူရောင်းချရန် စီမံထားရှိပြီး ဖြစ်ပါတယ်။ ဆက်လက်ပြီးတော့မှ လျာထားချက်မပြည့်မီတဲ့ မုတ်ကောင်ဝတ်ဆံသွင်းခွန်သည် မြန်မာ့ပုလဲဥပဒေကို ဒုတိယအကြိမ် ပြင်ဆင်ချက်ဥပဒေအရအခွန်အကောက်အစား (PSC)စနစ်နှင့် အချိုးကျခံစား ဆောင်ရွက်တော့ မည်ဖြစ်သည့်အတွက် အခွန်အကောက်ရရှိတော့မှာမဟုတ်ကြောင်း၊ မူလလျာထားချက် မပြည့်မီတော့ တာကြောင့် RE မှာ အမှန်ရတဲ့ ကိန်းဂဏန်းကိုသာ ပြင်ဆင်ရန်လိုအပ်ကြောင်း ဆွေးနွေးချက်ဖြစ်ပါတယ်။ ကျွန်တော်တို့ မုတ်ကောင်ဝတ်ဆံသွင်းခွန် မူလလျာထားချက်မှာ ကျပ် ၇၂၀.၀၀၀ သန်း ဖြစ်ပါတယ်။ အမှန်တကယ်ရရှိတဲ့ငွေမှာ ကျပ် ၁၉၉.၆၁၂ သန်းဖြစ်၍ ကျွန်တော်တို့ ပြုပြင်ပြီးလျာထားချက်(RE)ကို ကျပ် ၁၉၉.၆၁၂ သန်းဖြင့် ပြင်ဆင်ပြီးဖြစ်ပါတယ်။ ကျွန်တော်တို့ ဒီဇယားပါတွက်ချက်မှုအရ မုတ်ကောင်ဝတ်ဆံသွင်းခွန်မှ ကောက်ခံရရှိတဲ့ အခွန်ငွေဟာ PSC စနစ်ဖြင့် ဆောင်ရွက်ပါက ရရှိမည့် သာမန်ရငွေထက် လျော့နည်းသဖြင့် ကျွန်တော်တို့က ဒီဥပဒေကို ပြင်ဆင်ခဲ့ခြင်းဖြစ်ပါတယ်။ နောက်တစ်ခုကတော့ ဒီအမျိုးသားကြီးပွားတိုးတက်ရေးကုမ္ပဏီ၊ မိုးထိမိုးမိလုပ်ကွက်(A)ကို ကျွန်တော်တို့ ခွင့်ပြုမိန့်ပယ်ဖျက်ခဲ့တဲ့ ၁၇-၂-၂၀၁၈ ရက်နေ့ အထိ စာချုပ်အရပေးသွင်းရန် ကျန်တဲ့ရွှေစင်ကတော့ ၁၂၇၀.၆၆၇၈၄ ပိဿာနှင့် ခွင့်ပြုမိန့်ပယ်ဖျက်ပြီး ၁၀-၃-၂၀၁၈ ရက်နေ့ထိ ဆက်လက်ရွှေသန့်စင်ထုတ်လုပ် ရယူခဲ့သည့်လုပ်ငန်းမှ ရွှေစင် ၂၃.၂၄၁၉ ပိဿာ၊ စုစုပေါင်းရွှေစင် ၁၂၉၃.၉၀၉၇၄ ပိဿာ ဖြစ်ပါတယ်။ နိုင်ငံတော်သို့ ပေးသွင်းခဲ့မှုမရှိသည့်အတွက် ဖြစ်ပေါ်သည့် ကြွေးကျန်ရွှေစင်များ ရရှိရေးအတွက် တရားမ လမ်းကြောင်းအရ အမှုဖွင့်အရေးယူဆောင်ရွက်လျက်ရှိရာမှာ ၂၇-၆-၂၀၁၉ ရက်နေ့မှာ မန္တလေးတိုင်းဒေသကြီး တရားလွှတ်တော်မှာ တရားမအမှုကြီးအမှတ်(၃၄/၂၀၁၉)နဲ့ ကျွန်တော်တို့ လက်ခံစစ်ဆေးလျက် ရှိနေ ပါတယ်။ နောက်ဆွေးနွေးချက်ပါ ဒီဆားလင်းကြီးမဲဆန္ဒနယ်မှ ကိုယ်စားလှယ်တော်ကြီး ဦးဝင်းသိန်းဇော်ရဲ့ ဆွေးနွေးချက်တို့ဟာ ကျောက်ပုထိုးမိုင်းမှာ ဆိုဒီယမ်ဆိုင်ယာနိုက်ပြတ်လပ်မှုကြောင့် ကြိုတင်ဝယ်ယူ၍ သိုလှောင်ထားသင့်ကြောင်း၊ ၎င်းအပြင် ရွှေစင်ထုတ်လုပ်ခြင်းအား ဆိုင်ယာနိုက်အပြင် အခြားနည်းလမ်းများ ဖြစ်သည့် ပြဒါးဖြင့်ဖမ်းယူခြင်း၊ သွပ်ဖြင့်ဖမ်းယူခြင်း အစရှိသည့် နည်းစဉ်များအနက် တစ်နည်းနည်းဖြင့် သုံးလို့ ရပါကြောင်း ဆွေးနွေးချက် ဖြစ်ပါတယ်။ ကျွန်တော်တို့ ကျောက်ပုထိုးသတ္တုတွင်းမှာ ဆိုဒီယမ်ဆိုင်ယာနိုက်ဓာတ်ဆေး ပြတ်လပ်သဖြင့် ၁-၁၂-၂၀၁၈ ရက်နေ့မှစ၍ ထုတ်လုပ်မှုလုပ်ငန်းများကို ကျွန်တော်တို့ ရပ်နားခဲ့ရပါတယ်။ ကုမ္ပဏီမှ ကြိုတင်လျှောက်ထား တင်ပြခဲ့သော်လည်း ဆိုဒီယမ်ဆိုင်ယာနိုက်မှာ ဖောက်ခွဲပစ္စည်းနှင့် မူးယစ်ဆေးဝါး ထုတ်လုပ်တဲ့လုပ်ငန်းတွေမှာ ပရီကာဆာ Chemical တွေအဖြစ် အသုံးပြုတဲ့ပစ္စည်းတွေဖြစ်၍ ကျွန်တော်တို့ ဓာတုပစ္စည်းနှင့် ဆက်စပ် ပစ္စည်းများ တားဆီးကာကွယ်ရေးဥပဒေအရ စက်မှုဝန်ကြီးဌာန၏ ဓာတ်ဆေးတင်သွင်းခွင့်မူဝါဒ အတည် ပြုပြီး ၂၁-၁-၂၀၁၉ ရက်နေ့မှသာ ကျွန်တော်တို့ ထောက်ခံချက်ရရှိခဲ့ပါတယ်။ ယခုအခါမှာတော့ ကျွန်တော်တို့ ကြိုတင်တင်ပြ၍ ဆိုင်ယာနိုက်ဓာတ်ဆေးတွေ ဝယ်ယူပြီးတော့မှ ကျွန်တော်တို့ သိုလှောင်ထားရှိပြီးဖြစ်ပါတယ်။ ထုတ်လုပ်မှုလုပ်ငန်းများ ရပ်နားချိန်မှာ စက်ရုံမှ ကြိတ်ခွဲသန့်စင်ခြင်းမရှိတဲ့အတွက် သတ္တုသိုက်လည်း ကုန်ဆုံး သွားခြင်းမရှိပါဘူး။ ကျောက်ပုထိုးသတ္တုတွင်းရဲ့ ရွှေသတ္တုသိုက်က ကျွန်တော်တို့ Refractory Gold လို့ခေါ်တဲ့ ထုတ်လုပ်ရန်ခက်ခဲတဲ့ ရွှေအမျိုးအစားဖြစ်နေပါ၍ အခြားနည်းစဉ်များဖြင့် ရွှေကိုစီးပွားဖြစ်ထုတ်ယူ၍ မရဘဲ ဆိုဒီယမ်ဆိုင်ယာနိုက်ဓာတ်ဆေး အသုံးပြုပြီး CIP နည်းစဉ်ဖြင့်သာ ရွှေသန့်စင်ထုတ်လုပ်နိုင်မည် ဖြစ်ပါတယ်။ နောက်ဆွေးနွေးချက်တစ်ခုကတော့ ကျွန်တော်တို့ ဖယောင်းတောင်သတ္တုတွင်းမှာလည်း ၁၄-၁၀-၂၀၁၈ ရက်နေ့မှာ ခွင့်ပြုမိန့် သက်တမ်းကုန်ဆုံး၍ သက်တမ်းတိုးဆောင်ရွက်နေခြင်းဖြစ်ခြင်းကြောင့် ရည်မှန်းချက် မပြည့်မီရခြင်းဖြစ်ကြောင်း၊ သက်တမ်းကုန်မည့်ရက်အား ကြိုတင်သိနိုင်ကြောင်း၊ သက်တမ်းတိုးခြင်းအား ်တစ်ပြေးညီ ဆောင်ရွက်သင့်ကြောင်း ဆွေးနွေးချက် ဖြစ်ပါတယ်။ ဒီလိုဖြစ်ရတဲ့အကြောင်းရင်းကတော့ ၂၀၁၈ ခုနှစ်၊ မြန်မာ့သတ္တုတွင်းနည်းဥပဒေအသစ်အရ သက်တမ်းတိုး စာချုပ်ပုံစံသစ်ဖြင့် ပြောင်းလဲချုပ်ဆိုရန် ကျွန်တော်တို့ Model Contract ပြုစုရခြင်း၊ ထုတ်လုပ်မှုကုန်ကျ စရိတ်နုတ်ပြီးမှသာ ဌာနနှင့် ကုမ္ပဏီတို့ အချိုးခွဲဝေရေး ဆောင်ရွက်ရခြင်းနှင့် ကျွန်တော်တို့ Third Party ဖြင့် ကွင်းဆင်းစစ်ဆေးနေရခြင်းတို့ကြောင့် ဖြစ်ပါတယ်။ ဆက်စပ်ဌာနများနှင့်လည်း ညှိနှိုင်းသဘောထားမှတ်ချက် ရယူပြီးဖြစ်ပါ၍ ကျွန်တော်တို့ ဆက်လက်ပြီး စာချုပ်ချုပ်ဆို ဆောင်ရွက်သွားမည်ဖြစ်ပါတယ်။ ဆွေးနွေးချက် နောက်၁ခုကတော့ သက်တမ်းမကုန်သေးတဲ့လုပ်ကွက်တွေကို ပိတ်သိမ်းခြင်းအားဖြင့် လုပ်ကွက်များ ပြိုပျက်ခြင်းဖြစ်စေကြောင်း၊ နိုင်ငံတော်ဘတ်ဂျက်ကို ထိခိုက်ဆုံးရှုံးစေကြောင်း၊ လုပ်ကွက်တွေ ပိတ်သိမ်းတဲ့နေရာမှာ တရားမဝင် ဝင်ရောက်လုပ်ကိုင်သူများ နည်းမျိုးစုံနှင့် ရောက်ရှိလာမှာဖြစ်ကြောင်းနှင့် လုပ်ကွက်အသစ်တွေကို ၁နှစ်၊ ၂နှစ် အစရှိသည်ဖြင့် နှစ်နှင့်ချီမကြာစေဘဲ ပိုမိုမြန်ဆန်စွာ ခွင့်ပြုပေးသင့် ကြောင်း၊ မြန်မာနိုင်ငံမှာရှိတဲ့ ရတနာသိုက်တွေဟာ ကမ္ဘာသိရှိပြီးဖြစ်ပါတယ်။ အခုလို နည်းပညာတွေ တိုးတက် နေတဲ့ခေတ်ကြီးမှာ သတ္တုတူးဖော်ထုတ်လုပ်ရေးလုပ်ငန်းကို ယခင်ကထက် ပိုမိုအောင်မြင်အောင် ဆောင်ရွက် သင့်ပါကြောင်းဆိုတဲ့ ဆွေးနွေးချက်များ ဖြစ်ပါတယ်။ ကျွန်တော်တို့ သက်တမ်းမကုန်သေးတဲ့ လုပ်ကွက်တွေကို ပိတ်သိမ်းရခြင်းမှာ ကုမ္ပဏီက လုပ်ငန်းကို ဆက်လက်လုပ်ကိုင်လိုမှုမရှိခြင်း၊ စာချုပ်ပါစည်းကမ်းနှင့် မြန်မာ့သတ္တုတွင်းဥပဒေ၊ နည်းဥပဒေပါ သတ်မှတ် ချက်များကို မလိုက်နာခြင်းတို့ကြောင့် လုပ်ကွက်များပိတ်သိမ်း ရခြင်းဖြစ်ပါတယ်။ လုပ်ကွက်ပိတ်သိမ်း ရာမှာ သက်ဆိုင်ရာ လုပ်ကွက်ကို သွားရောက်ကြည့်ရှု စုအေးပြီး မိုင်းပိုက်သိမ်းမှု အစီအန်အ ကျွန်တော်တို့ မြေဖို့ပြုပြင်ခြင်း၊ အစားထိုးသစ်ပင်စိုက်ပျိုးခြင်းများ စနစ်တကျ ဆောင်ရွက်စေပြီးမှသာ ပိတ်သိမ်းခြင်းဖြင့် လုပ်ကွက်များ ပြိုခြင်း၊ ပျက်ခြင်းကို ကာကွယ်တားဆီး ဆောင်ရွက်လျက်ရှိပါတယ်။ ဓာတ်သတ္တုလုပ်ကွက်သစ်များ လျှောက်ထားမှုများနှင့်ပတ်သက်၍လည်း သတ္တုတွင်းနည်းဥပဒေ သစ်နှင့်အညီ ခွင့်ပြုမိန့်ချထားပြီး လုပ်ကွက်များနှင့် လွတ်ကင်းမှု ရှိ မရှိ စိစစ်ပြီးတော့မှ ကျွန်တော်တို့ ဝန်ကြီးဌာနမှတစ်ဆင့် သက်ဆိုင်ရာ တိုင်းဒေသကြီး၊ ပြည်နယ်အစိုးရအဖွဲ့များ၏ သဘောထားမှတ်ချက် ရပြီးလျှင်တော့ သက်ဆိုင်ရာလယ်ယာမြေစီမံခန့်ခွဲရေးနှင့် စာရင်းအင်းဦးစီးဌာနမှ မြေစာရင်းပုံစံများ၊ သစ်တော ဧရိယာအတွင်းကျရောက်ပါက သစ်တောဦးစီးဌာန၏ သဘောထားမှတ်ချက်များ တောင်းခံခြင်းနှင့် ကျွန်တော်တို့ ပတ်ဝန်းကျင်စီမံခန့်ခွဲမှုအစီအစဉ် (EMP)အား ပတ်ဝန်းကျင်ထိန်းသိမ်းရေးဦးစီးဌာန၏ အတည်ပြုချက် ရယူခြင်းများ ဆောင်ရွက်ရပါတယ်။ အဆိုပါလုပ်ကွက်သစ်တွေ လျှောက်ထားမှုအတွက် ကျွန်တော်တို့က ပြည်ထောင်စုရှေ့နေချုပ်ရုံး၊ ပြည်ထောင်စုစာရင်းစစ်ချုပ်ရုံး၊ စီမံကိန်းနှင့် ဘဏ္ဍာရေးဝန်ကြီးဌာန၊ စီးပွားရေးနှင့် ကူးသန်းရောင်းဝယ်ရေး ဝန်ကြီးဌာနတွေရဲ့ သဘောထားမှတ်ချက်ကိုလည်း ကျွန်တော်တို့ ရယူရပါတယ်။ ပြီးမှသာ ကျွန်တော် တို့က ပြည်ထောင်စုအစိုးရအဖွဲ့ စီးပွားရေးရာကော်မတီသို့ ဆက်လက်တင်ပြပြီးတော့မှ ပြည်ထောင်စု အစိုးရအဖွဲ့၏ အတည်ပြုချက်ရယူခြင်း စသည့် အဆင့်ဆင့်ဆောင်ရွက်ပြီးမှ နှစ်ဖက်သဘောတူစာချုပ် ချုပ်ဆိုခြင်း၊ ပါမစ်ထုတ်ပေးခြင်းတွေကို အဆင့်ဆင့်ဆောင်ရွက်နေရပြီးတော့ ဝန်ကြီးဌာနအနေနဲ့ကတော့ မိမိဆောင်ရွက်ရမည့် ကိစ္စရပ်များကို အမြန်ဆုံးဆောင်ရွက်ပေးလျက်ရှိပါတယ်။ နောက်တစ်ခုကတော့ ကျွန်တော်တို့ သတ္တုတူးဖော်ရေးလုပ်ငန်းတွေအတွက် နည်းပညာတိုးတက်တဲ့ ခေတ်ကြီးမှာ ရှေးကထက် ပိုမိုအောင်မြင်အောင် ဆောင်ရွက်သင့်ကြောင်းဆိုတဲ့ ဆွေးနွေးမှုမှာ အင်မတန် ကျိုးကြောင်းဆီလျော်မှုရှိပါကြောင်းနှင့် ယခုအသစ်ပြုစုထားသည့် မြန်မာ့သတ္တုတွင်းဥပဒေ၊ နည်းဥပဒေနှင့် အညီ သယံဇာတတွေကို ထုတ်ယူသုံးစွဲမှု ရေရှည်ဖွံ့ဖြိုးတိုးတက်စေရန်အလို့ငှာ ကျွန်တော်တို့ သတ္တုတူး ဖော်ထုတ်လုပ်ရာမှာရှာဖွေရေး၊ စမ်းသပ်တိုင်းတာရေးနှင့် ဖြစ်မြောက်နိုင်စွမ်း လေ့လာရေးလုပ်ငန်းအဆင့်ဆင့်ကို စနစ်တကျဆောင်ရွက်ပြီးမှ ထုတ်လုပ်မှုကို ကူးပြောင်းရာမှာလည်း သတ္တုတွင်းသက်တမ်း သတ္တုတူးဖော်မှု နည်းစနစ်တွေ၊ မိုင်းဒီဇိုင်းတွေ၊ သတ္တုသန့်စင်မှုနည်းစဉ်(Mineral Processing)စနစ်တွေကို လက်ခံအတည်ပြု ပြီးမှသာ ကျွန်တော်တို့ ခွင့်ပြုပေးလျက်ရှိပါကြောင်းနှင့် ခွင့်ပြုထားတဲ့ သတ္တုတူးဖော်မှုပါမစ်တွေအတွက်လည်း ကျွန်တော်တို့ CSR ရန်ပုံငွေ၊ မိုင်းပိတ်သိမ်းမှုနှင့် ပတ်ဝန်းကျင်ထိန်းသိမ်းရေးရန်ပုံငွေတို့ကို စနစ်တကျ ထူထောင်ထားရှိစေလျက်ရှိပါကြောင်း တင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">လျှပ်စစ်နှင့် စွမ်းအင်ဝန်ကြီးဌာန ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="17">ဒေါက်တာထွန်းနိုင်(ဒုတိယဝန်ကြီး၊ လျှပ်စစ်နှင့် စွမ်းအင်ဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယက၊ လွှတ်တော်ကိုယ်စားလှယ်များနှင့် အစိုးရအဖွဲ့ဝင်များ၊ ဧည့်သည်တော် များအားလုံး မင်္ဂလာအပေါင်းနှင့် ပြည့်စုံပါစေလို့ ဦးစွာဂါရဝပြု နှုတ်ခွန်းဆက်သအပ်ပါတယ်။ ၂၀၁၈-၂၀၁၉ ဘဏ္ဍာရေးနှစ် ပထမ ၆ လပတ် အခွန်ရငွေစာရင်းများနဲ့ပတ်သက်၍ ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာ (၁၂/၂၀၁၉)နှင့် လွှတ်တော်ကိုယ်စားလှယ်အသီးသီးရဲ့ ဆွေးနွေးချက်များအပေါ်မှာ လျှပ်စစ်နဲ့ စွမ်းအင်ဝန်ကြီးဌာနကိုယ်စား ကျွန်တော်ဒုတိယဝန်ကြီးက ပြန်လည် ရှင်းလင်းတင်ပြသွားမှာဖြစ်ပါတယ်။ Power Point အသုံးပြုခွင့် ပြုပါရန် ခွင့်တောင်းခံအပ်ပါတယ်။ ၂၀၁၈-၂၀၁၉ ဘဏ္ဍာရေးနှစ်ရဲ့ ပထမ ၆ လပတ်အတွက် ဝန်ကြီးဌာနကကောက်ခံပေးရတဲ့ အခွန် နှစ်မျိုးနှစ်စား ရှိပါတယ်။ ရေနံနဲ့ သဘာဝဓာတ်ငွေ့ထုတ်လုပ်တဲ့အတွက် ကောက်ခံပေးတဲ့အခွန်ရယ်၊ ရေအားလျှပ်စစ်အရင်းအမြစ်တွေကနေ လျှပ်စစ်ဓာတ်အားထုတ်တဲ့အတွက် အခမဲ့ရရှိတဲ့ ဓာတ်အားခအဖြစ် ကောက်ခံတဲ့အခွန် ၂ မျိုးဖြစ်ပြီးတော့ ရေနံနဲ့ သဘာဝဓာတ်ငွေ့လုပ်ငန်းအတွက် ပထမ ၆ လပတ်မှာ လျာထားတဲ့ လျာထားချက်ဟာ ၁ရရ ဘီလီယံ ဖြစ်ပြီး ယာယီစာရင်းများအရ ကောက်ခံရရှိငွေဟာ ၂၀၆ ဘီလီယံ ဖြစ်တဲ့အတွက်ကြောင့် လျာထားချက်ထက် ပိုမိုရရှိခဲ့ပါတယ်။ ရေအားလျှပ်စစ်အရင်းအမြစ်က လျှပ်စစ် ထုတ်ယူတဲ့အတွက်ကြောင့် အခမဲ့ရရှိတဲ့ လျှပ်စစ်ဓာတ်အားခ လျာထားချက်ဟာ ပထမ ၆ လပတ်အတွက် ၆ ဘီလီယံခန့်ဖြစ်ပြီး ယာယီစာရင်းများအရ ကောက်ခံရရှိငွေဟာ ရ ဘီလီယံ ဖြစ်တဲ့အတွက်ကြောင့် အနည်းငယ် ပိုမိုကောက်ခံရရှိခဲ့ပါတယ်။ ရေအားလျှပ်စစ်အရင်းအမြစ်ကနေ လျှပ်စစ်ဓာတ်အားထုတ်ယူခြင်းအတွက် အခွန်အကောက်ရငွေ လျာထားချက်မှာ ကျွန်တော်တို့ ထုတ်လုပ်တဲ့ဓာတ်အားယူနစ်တွေကို ဦးစွာလျာထားရပါတယ်။ ထုတ်လုပ်တဲ့ ယူနစ်တွေကို လျာထားချက်နဲ့ အမှန်ရရှိတဲ့ယူနစ်တွေကို နှိုင်းယှဉ်ကြည့်မယ်ဆိုရင်တော့ ယူနစ်စာရင်း လျော့ကျခဲ့ပါတယ်။ ပြီးခဲ့တဲ့ ၆ လပတ်အတွင်းမှာ ဇန်နဝါရီ၊ ဖေဖော်ဝါရီ၊ မတ်လတွေ အတွင်းမှာ ရေဝင် တက်တက် တက်တယ်.. ၆ လမှာ ရွှေလီ(၁)နဲ့ တာပိန်(၁)အတွက် ကျွန်တော်တို့ အခွန်အကောက်ရငွေ လျာထားချက်ဟာ ၆.၀၉၆ ဘီလီယံဖြစ်ပေမယ့် အမှန်ရရှိငွေဟာ ၄.၅၃ ဘီလီယံသာရရှိခဲ့ပါတယ်။ သို့သော် တာပိန်(၁) စက်ရုံထံကနေ ပြီးတော့ ယခင်ကရရန်ရှိတဲ့၊ အခွန်အကောက်အဖြစ်ရရန်ရှိတဲ့ အကြွေးတွေကို ကျွန်တော်တို့ ၆.၃ ဘီလီယံ ခန့်ရှိတဲ့ အထဲကနေပြီးတော့ တောင်းခံခဲ့တဲ့အတွက်ကြောင့် ၂.၁၉၉ ဘီလီယံ ရရှိသွားတာ ဒီပထမ ၆ လပတ် အတွင်းမှာ ပထမအကြိမ်ရရှိခဲ့ပါတယ်။ ဒီအတွက်ကြောင့် မူလလျာထားချက် ၆.၀၉၆နဲ့ နှိုင်းယှဉ်လိုက်ရင် အမှန်ရရှိငွေဟာ ၆.၇၂၉ ဖြစ်ပြီး အနည်းငယ်ပိုသွားခဲ့ခြင်း ဖြစ်ပါတယ်။ အဆိုပါ တာပိန်(၁) ရေအားလျှပ်စစ်ကုမ္ပဏီလီမိတက်ထံကနေ အခမဲ့ရရှိတဲ့ ဓာတ်အားခကြွေးကျန် RMB ၆.၃ သန်းကို နှစ်အလိုက်ပြည့်အဝရရှိနိုင်စေရေးအတွက် ဆောင်ရွက်သင့်ပါကြောင်း ကရင်ပြည်နယ်၊ လှိုင်းဘွဲ့မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးခင်ချိုက ဆွေးနွေးခဲ့ပါတယ်။ ကျွန်တော်တို့ ၂၃-၈-၂၀၁၉ ရက်နေ့က အမြဲတမ်းအတွင်းဝန်ဦးဆောင်ပြီးတော့ တာပိန်(၁) ကုမ္ပဏီ တာဝန်ရှိ သူများနဲ့ အစည်းအဝေးလုပ်ခဲ့ပါတယ်။ အဆိုပါ ၆.၃ RMB သန်း ကနေ RMB ၂ သန်းဟာ ပထမ ၆ လပတ် အတွင်းမှာ ရရှိပြီးဖြစ်ပါတယ်။ ဒါကြောင့်ကျန်တဲ့ ၄.၃ သန်း ကျန်တဲ့အနက်ကနေ ကြွေးကျန်နောက်ထပ် RMB ၂ သန်းကို ယခုလအတွင်းမှာ ပေးသွင်းပါမယ်လို့ ကုမ္ပဏီဘက်က ဝန်ခံကတိပြုပါတယ်။ လက်ကျန် ငွေအားလုံးကိုလည်း ကျွန်တော်တို့က အစောဆုံးရရှိနိုင်ရေးအတွက် ဖြစ်နိုင်ရင် ၂၀၁၉ စက်တင်ဘာလ အတွင်းမှာ အပြီးပေးသွင်းပါလို့ ဌာနဘက်က တိုက်တွန်းခဲ့တာဖြစ်ပါတယ်။ ဒါကြောင့် ကြွေးကျန်တွောစောစီးစီးရရှိရေးအတွက် ဌာနဘက်က အလေးထားဆောင်ရွက်လျက်ရှိပါကြောင်း ရှင်းလင်းတင်ပြအပ် ပါတယ်။ ဆက်လက်ပြီး ရေနံနဲ့ သဘာဝဓာတ်ငွေ့ထုတ်ယူတဲ့အတွက်ကြောင့် ကောက်ခံတဲ့အခွန် အမျိုးအစား ၂ မျိုးဟာ တွင်းထိပ်မှာထွက်လာတဲ့ ဂတ်စ် သို့မဟုတ် ရေနံရဲ့ တွင်းထိပ်တန်ဖိုး၏ ၁၀ ရာခိုင်နှုန်းကို Royalty အဖြစ်လည်းကောင်း၊ စာချုပ်များကို ချုပ်ဆိုတဲ့အခါမှာ Signature Bonus အဖြစ် ရရှိရန် စာချုပ်မှာပါတဲ့ စည်းကမ်းအတိုင်း ကျွန်တော်တို့ ကောက်ခံတာ ဖြစ်ပါတယ်။ ဒီအတွက် ၂၀၁၈-၂၀၁၉ မှာ ရတနာ၊ ရဲတံခွန်၊ ဇောတိက၊ ရွှေ အဲဒီသဘာဝဓာတ်ငွေ့တူးဖော်ရေး စီမံကိန်းတွေကနေပြီးတော့ ၆ လပတ်အတွက် လျာထားချက်များနဲ့ အမှန်ရရှိငွေများကို ဇယားမှာ နှိုင်းယှဉ် တင်ပြထားတာ ဖြစ်ပါတယ်။ ရတနာ သဘာဝဓာတ်ငွေ့ အတွက် ၆၀.၆ ဘီလီယံခန့် လျာထားတာ ၆၈ ဘီလီယံ ကျော်ရရှိပြီး ရဲတံခွန်အတွက် ၁၇.၄ ဘီလီယံခန့်လျာထားတာ ၁၉.၆ ခန့်ရရှိပါတယ်။ ရဲတံခွန်ကနေ လေဆီတွေ ထွက်ရှိတဲ့အတွက်ကြောင့် ၄ ဘီလီယံခန့် လျာထားတာ ၄.၃ ဘီလီယံခန့် ရရှိပြီး ဇောတိကအတွက် ၃၆ ဘီလီယံခန့်လျာထားတာ ၃၈ ဘီလီယံခန့်ရရှိခဲ့ပါတယ်။ ရွှေသဘာဝဓာတ်ငွေ့တွင်းအတွက် ၄၃ ဘီလီယံခန့် လျာထားတာ ၆၈ ဘီလီယံခန့်ရရှိခဲ့ပါတယ်။ Signature Bonus အတွက်တော့ ၁၃.၆ ဘီလီယံခန့် လျာထားခဲ့ပြီး ၇.၉ ဘီလီယံခန့်သာ ရရှိခဲ့ပါတယ်။ Signature Bonus ကတော့ စူးစမ်းရှာဖွေရေးစာချုပ်တွေ ချုပ်ဆိုပြီးတဲ့ နောက်မှာ အကဲဖြတ်တွင်းတွေ၊ ရှာဖွေရေးတွင်းတွေကို ဆက်လက်လုပ်ကိုင်မယ်လို့ စာချုပ်ပါစည်းကမ်း အတိုင်း အဆင့်ကူးပြောင်းဆောင်ရွက်တဲ့ကုမ္ပဏီတွေ အဆင့်ကူးပြောင်းပြီဆိုရင် ကျွန်တော်တို့ရရှိတာဖြစ်ပြီး ထိုကဲ့သို့ ဆောင်ရွက်ခြင်းမရှိတော့ဘဲနဲ့ လုပ်ကွက်ကိုပြန်လည်အပ်နှံသွားမယ်ဆိုခဲ့ရင် အဆိုပါ Signature Bonus mi ascossos dibe: ogonzadzošampę wanazo 6928:@: gdulosušill Goldpetrol ထံကနေပြီးတော့ ကုန်းတွင်းမှာထုတ်တဲ့ ရေနံစိမ်းတွေကို ပြန်လည်ဝယ်ယူပြီး ကျင်းအတွက်ရရှိတဲ့ Royalty က ၂ ဘီလီယံ လျာထားခဲ့ပြီး လက်တွေ့မှာတော့ ၀.၂၉ ခန့်သာ ရရှိခဲ့ပါတယ်။ စုစုပေါင်းအနေနဲ့ ၁ရရ ဘီလီယံ လျာထားခဲ့တဲ့အခါ မှာတော့ ၂၀၆.ရ ဘီလီယံခန့် ရရှိခဲ့ပါကြောင်း ရှင်းလင်းတင်ပြအပ်ပါတယ်။ ကျွန်တော်တို့ အဆိုပါကဲ့သို့ လျာထားချက်တွေ ပိုသွားခဲ့ခြင်းရဲ့ အဓိကအကြောင်းရင်းများကို ဆက်လက်ရှင်းလင်း တင်ပြထားတာဖြစ်ပါတယ်။ ရတနာသဘာဝဓာတ်ငွေ့တွင်းရဲ့ အခွန်ရငွေလျာထား ခဲ့တဲ့အခါမှာ Well Head Price ကို ဘတ်ဂျက်မှာတွက်တုန်းက USD 4.5899 ဖြင့် တွက်ချက်ခဲ့တာဖြစ်ပါတယ်။ လက်တွေ့ အမှန်တကယ် ဆောင်ရွက်တဲ့ကာလမှာ နေ့စဉ်ဖြစ်ပေါ်နေတဲ့ သဘာဝဓာတ်ငွေ့ ရောင်းဈေးတွေ ပြောင်းလဲနေတာဖြစ်ပါတယ်။ ဒီအတွက် ပထမ ၆ လပတ်အတွင်းမှာ ပျှမ်းမျှ Well Head Price ဈေးဟာ လက်တွေ့ဖြစ်ပေါ်ခဲ့တဲ့ ဈေးနှုန်းဟာ ၅.၃၃၈၂ အဖြစ် တိုးတက်ရရှိခဲ့တာဖြစ်ပါတယ်။ အလားတူ ရဲတံခွန်မှာလည်း ၄.၈ ဒေါ်လာနဲ့ တွက်ချက်လျာထားခဲ့တာဖြစ်ပြီး ပျမ်းမျှ Well Head Price ဟာ လက်တွေ့မှာ ၅.၅၈၂၆ ရရှိခဲ့ပြီး လေဆီနဲ့ ပတ်သက်ရင် ကျွန်တော်တို့ရေနံဆီ တစ်စည်လျှင် ၆၅ ဒေါ်လာ တွက်ချက်ထား ခဲ့ရာမှာ လက်တွေ့လုပ်ငန်းဆောင်ရွက်တဲ့အခါမှာ ၆ရ ဒေါ်လာကျော်ရရှိခဲ့တာ ဖြစ်ပါတယ်။ ဇောတိက သဘာဝဓာတ်ငွေ့နဲ့ပတ်သက်ပြီး Well Head Price က အမေရိကန်ဒေါ်လာ ၄.၅ နဲ့ တွက်ချက်ခဲ့ပြီး လက်တွေ့ဆောင်ရွက်တဲ့ကာလမှာ ဓာတ်ငွေ့ဈေးတွေ၊ ကမ္ဘာ့ဈေးတွေ တက်တဲ့အတွက်ကြောင့် ၅.၂၃၃၆ ရရှိခဲ့သလို ရွှေသဘာဝဓာတ်ငွေ့နဲ့ပတ်သက်ပြီး ဘတ်ဂျက်တွက်ချက်တဲ့အခါမှာ ၅.၆၄၃၃ နှင့် တွက်ချက်ခဲ့ပြီး လက်တွေ့ဆောင်ရွက်တဲ့ ကိန်းဂဏန်းကတော့ ၆.၃၅၂၄ ဈေးပိုမိုရရှိခဲ့တဲ့အတွက်ကြောင့် အခွန်အကောက်တွေရရှိခဲ့တာ ဖြစ်ပါတယ်။ ဒါ့အပြင်ကို အခွန်အကောက်ရငွေကို တွက်ချက်တဲ့အခါမှာ နိုင်ငံခြားငွေလဲလှယ်နှုန်းဟာ ဘတ်ဂျက်တွက်ချက်တဲ့ကာလမှာ တစ်ဒေါ်လာလျှင် ၁,၃၆၀ ကျပ်နဲ့ တွက်ချက် ခဲ့ရပြီး အမှန်လုပ်ငန်း ဆောင်ရွက်တဲ့ ကာလမှာရှိတဲ့ နေ့စဉ်ငွေလဲလှယ်နှုန်းများအရ ပျမ်းမျှတစ်ဒေါ်လာကို ၁,၅၅၀ ကျပ်ဖြင့် ရရှိခဲ့တဲ့အတွက်ကြောင့် ဝင်ငွေများ တိုးတက်ရရှိခဲ့ပါကြောင်း ရှင်းလင်းတင်ပြအပ်ပါတယ်။ တင်ပြပါ Graph ကတော့ ယခင်နှစ်များနဲ့ ယခုပြီးခဲ့တဲ့ ၂၀၁၈ (၆)လရဲ့ ယခု ၂၀၁၈-၂၀၁၉ ပထမ (၆)လရဲ့ လျာထားချက်နဲ့ အမှန်ရရှိငွေများကို Bar Graph ဖြင့် တင်ပြထားတာ ဖြစ်ပါတယ်။ ၂၀၁၈-၂၀၁၉ ဘဏ္ဍာရေးနှစ်အတွင်းမှာ လျှပ်စစ်နှင့် စွမ်းအင်ဝန်ကြီးဌာနအောက်မှာရှိတဲ့ စီးပွားရေး လုပ်ငန်း ၃ ခုက ကုန်သွယ်လုပ်ငန်းခွန် လျော့နည်းပေးသွင်းမှု ဖြစ်ပေါ်ခဲ့တဲ့ကိစ္စနဲ့ပတ်သက်ပြီး ဆက်လက် ရှင်းလင်း တင်ပြသွားမှာ ဖြစ်ပါတယ်။ မြန်မာ့ရေနံနှင့်သဘာဝဓာတ်ငွေ့လုပ်ငန်းအနေနဲ့ ပထမ (၆)လပတ်မှာ ကုန်သွယ်လုပ်ငန်းခွန် ၁၇၆.၃၈၃ ဘီလီယံ လျာထားခဲ့ပြီး လက်တွေ့မှာ ၁၂၂.၀၈၂ ဘီလီယံ ပေးသွင်းခဲ့တဲ့ အတွက်ကြောင့် ၆၉.၂၁ ရာခိုင်နှုန်းသာ အကောင်အထည်ဖော်နိုင်ခဲ့တဲ့ အချက်နဲ့ပတ်သက်ပြီး ရှင်းလင်းတင်ပြ သွားမှာ ဖြစ်ပါတယ်။ ကုန်သွယ်လုပ်ငန်းခွန် ပေးဆောင်ရတဲ့အခါမှာ ရောင်းရငွေရဲ့ တန်ဖိုးအပေါ်ကနေပြီးတော့ ကျွန်တော်တို့ ပေးသွင်းပါတယ်။ သို့သော် ထိုသို့တွက်ချက်တဲ့အခါမှာ တစ်လကုန်ပြီးတော့ နောက်လ လဆန်း ၁၀ ရက်အတွင်းမှာ တွက်ချက်ပေးချေရတဲ့အခါမှာ ပထမ (၆)လအတွင်းမှာ ၅ လအတွက်သာ ပေးသွင်း နိုင်ခဲ့တဲ့ အခြေအနေဖြစ်ပေါ်ခဲ့တာဟာ အကြောင်းတစ်ခု ဖြစ်ပါတယ်။ ဒီအပြင် Overseas Invoice တွေဟာ အခွန်ထမ်းကြီးများဆိုင်ရာရုံးကို ကျွန်တော်တို့ အမေရိကန်ဒေါ်လာနဲ့ ယခင်က တိုက်ရိုက်ပေးချေ ပေးသွင်း ရပါတယ်။ ယခုအခါမှာ မူဝါဒပြောင်းလဲသွားပြီးတော့ ကျပ်ငွေနဲ့ပေးချေရန်ဆိုပြီး ဖြစ်ပေါ်လာခဲ့ပါတယ်။ ထိုအခါမှာ ပေးသွင်းရမယ့် အမေရိကန်ဒေါ်လာကို ကျပ်ငွေနဲ့ ပြောင်းပြီးပေးသွင်းရမယ့်မည်သည့် ငွေလဲလှယ်နှုန်းနဲ့ ပေးသွင်းရမလဲဆိုတာကို သက်ဆိုင်ရာဌာနအသီးသီးနဲ့ ဆွေးနွေးညှိနှိုင်းတဲ့ကျွန်တော်တို့ ပေးသွင်းဖို့းငယ် နှေးသွားခဲ့တဲ့အတွက်ကြောင့် ဘဏ္ဍာရေးနှစ်အစပိုင်းမှာ ပေးချေ နိုင်ဖို့ အနည်းငယ်သာ ဖြစ်သွားခဲ့တာဖြစ်ပါတယ်။ ယခုနောက်ပိုင်းမှာတော့ မူတစ်ရပ်အဖြစ်နဲ့ ၆ လ Exchange Rate တန်တဲ့ တန်ဖိုးတွက်ချက် ပေးသွင်းရမယ်ဆိုတဲ့ ပုံမှန်ဆက်လက်ပြီး ပေးသွင်းလျက်ရှိပါကြောင်း တင်ပြအပ်ပါတယ်။ ဒီအပြင် ကုမ္ပဏီ များက စိုက်ထုတ်ပေးသွင်းထားတဲ့ ကုန်သွယ်လုပ်ငန်းခွန်တွေကို MOGE ကနေ ပြန်လည်ထုတ်ပေးရ ပါတယ်။ ဒီအခါမှာ Local Invoice တွေမှာ တင်ပြလာတဲ့ အချက်အလက်တွေဟာ ပြည့်စုံမှုမရှိတဲ့အတွက် ကြောင့်၊ လိုအပ်ချက်တွေရှိနေတဲ့အတွက်ကြောင့်၊ ကုမ္ပဏီထံကနေ ပြန်လည်တောင်းခံနေတဲ့အခါမှာ ထိုသို့ တောင်းခံနေတဲ့ကြာသွားတဲ့အတွက်ကြောင့် ပထမ (၆)လပတ်မှာ လျာထားချက်ထက် လျော့နည်းသွားခြင်းဖြစ်ပါတယ်။ မြန်မာ့ရေနံဓာတုဗေဒလုပ်ငန်းရဲ့ မူလကုန်သွယ်လုပ်ငန်းခွန် လျာထား ချက်ဟာ ၃.၃ ဘီလီယံခန့်ဖြစ်ပြီး အကောင်အထည်ဖော်နိုင်မှုဟာ ၂.၈ရ ဘီလီယံခန့်ဖြစ်ပါတယ်။ ကုန်ရောင်းချရမှုအမှန်ရငွေအပေါ်မှာ ပြန်လည်ပေးသွင်းရတဲ့အခါမှာ လျာထားချက်ထက် အနည်းငယ် လျော့နည်းဖြစ်ပေါ်ခဲ့တာ ဖြစ်ပါတယ်။ ရန်ကုန်လျှပ်စစ်ဓာတ်အားပေးရေး ကော်ပိုရေးရှင်းရဲ့ ကုန်သွယ်လုပ်ငန်းခွန် မူလလျာထားချက်ဟာ ၁.၈၈ ဘီလီယံခန့် ဖြစ်ပါတယ်။ သို့သော် YESC ကနေ ယခင်နှစ်က ကုန်သွယ်လုပ်ငန်းခွန် ပေးဆောင် ခဲ့တဲ့အခါမှာ ဖြစ်ပေါ်ခဲ့တဲ့ ၂.၃၁၄ ဘီလီယံဟာ ကြိုတင်ခွန်အဖြစ် ဒီဘက်နှစ်ကို သယ်ဆောင်ခွင့်ရရှိခဲ့တာ ဖြစ်ပါတယ်။ ဒီအတွက် ၂၀၁၈-၂၀၁၉ ပထမ (၆)လမှာ ၀.၈၄၄ ဘီလီယံကိုသာ ပေးသွင်းခဲ့ပြီး မူလကြိုတင် ခွန်နဲ့ ခုနှိမ်နေခဲ့လို့ ဖြစ်ပါတယ်။ လျာထားချက်ထက် လျော့နည်းနေခဲ့ပေမယ့် ပေးဆောင်ရမယ့် ကုန်သွယ် လုပ်ငန်းခွန်ကိုတော့ တကယ်တမ်းက အပြည့်ဆောင်ခဲ့တာ ဖြစ်ပါတယ်။ ဘဏ္ဍာရေးနှစ် ကုန်ခဲ့လို့ရှိရင် ကျွန်တော်တို့ လျာထားချက်ကို ပြည့်မီအောင် ဆက်လက်ပေးသွင်းသွားဖို့ ကြိုးစားဆောင်ရွက်သွားမှာ ဖြစ်ပါတယ်။ ဆက်လက်ပြီး စစ်ကိုင်းတိုင်းဒေသကြီး ဘုတလင်မဲဆန္ဒနယ်၊ ဦးမြင့်ဟန်ထွန်း ဆွေးနွေးတဲ့ စစ်ကိုင်းတိုင်းဒေသကြီးအတွင်းမှာ ရေနံချက်ဖိုတွေ ရာဂဏန်းရှိပြီးတော့ အခွန်တွေကို ဘယ်လိုစည်းကြပ် နေတယ်ဆိုတာဟာ ပဟေဠိတစ်ခုဖြစ်နေတယ်ဆိုတဲ့ အချက်ပေါ်မှာ ပြန်လည်ရှင်းလင်း တင်ပြသွားမှာ ဖြစ်ပါတယ်။ ၂၀၁၉ ခုနှစ်၊ မေလ ၂၃ ရက်နေ့မှာ ပြဋ္ဌာန်းလိုက်တဲ့ ဒေသန္တရရေနံချက်လုပ်ခြင်းလုပ်ငန်းနှင့် အသေးစားရေနံချက်လုပ်ခြင်းဆိုင်ရာ လုပ်ငန်းဆိုင်ရာ အမိန့်အရ အဲဒီအမိန့်မှာပါရှိတဲ့ အခန်း(၄) အပိုဒ် ၂၅(ဃ)မှာ ရေနံချက်လုပ်ငန်းကနေ ချက်လုပ်ထွက်ရှိတဲ့ ဆီများနှင့်စပ်လျဉ်း၍ သက်ဆိုင်ရာ ဒေသဆိုင်ရာအာဏာပိုင် များမှ သတ်မှတ်တဲ့ အခွန်အခများကို ပေးဆောင်ရန်ဟု ဖော်ပြပါရှိပါတယ်။ ဒီအတွက် စစ်ကိုင်းတိုင်းဒေသကြီး မှာရှိတဲ့ ရာဂဏန်းမျှရှိတဲ့ ရေနံချက်ဖိုများထံကနေ ကောက်ခံတဲ့အခွန်အခများဟာ သက်ဆိုင်ရာ တိုင်းဒေသကြီး အစိုးရက အခွန်ခနှုန်းထားတွေကို သတ်မှတ်ကောက်ခံလျက်ရှိတာ ဖြစ်ပါတယ်။ ပြည်ထောင်စုဝန်ကြီးဌာနက အဆိုပါရေနံချက်ဖိုများထံမှ အခွန်အခများ ကောက်ခံခြင်းမရှိတဲ့အတွက်ကြောင့် ဝန်ကြီးဌာနရဲ့ အခွန်အခါ စာရင်းမှာပါရှိခြင်းမရှိသလို စီမံ/ဘဏ္ဍာဝန်ကြီးဌာနရဲ့ အခွန်အခစာရင်းတွေမှာလည်း ပေါ်ပေါက်နေခြင်း မရှိခြင်းဖြစ်ပါကြောင်း နာယကကြီးမှတစ်ဆင့် ရှင်းလင်းတင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">စီးပွားရေးနှင့် ကူးသန်းရောင်းဝယ်ရေးဝန်ကြီးဌာန ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="13">ဦးအောင်ထူး(ဒုတိယဝန်ကြီး၊ စီးပွားရေးနှင့် ကူးသန်းရောင်းဝယ်ရေးဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော် နာယကကြီးနဲ့ တက်ရောက်လာကြသော ပြည်ထောင်စုလွှတ်တော် ကိုယ်စားလှယ်ကြီးများ၊ ဧည့်သည်တော်ကြီးများကို မင်္ဂလာပါလို့ နှုတ်ခွန်းဆက်သအပ်ပါတယ်။ ပြည်ထောင်စု အစိုးရအဖွဲ့ရုံးမှပေးပို့လာသော ၂၀၁၈-၂၀၁၉ ဘဏ္ဍာရေးနှစ် ပြည်ထောင်စုဝန်ကြီးဌာန၊ အဖွဲ့အစည်းများ၏ ပထမ ၆ လပတ် အခွန်ရငွေစာရင်းများအပေါ် ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက် နှင့် သဘောထားမှတ်ချက် အစီရင်ခံစာ(၁၂/၂၀၁၉)နှင့် ယင်းအပေါ် လွှတ်တော်ကိုယ်စားလှယ်များ၏ ဆွေးနွေးချက်များအနက် စီးပွားရေးနှင့် ကူးသန်းရောင်းဝယ်ရေးဝန်ကြီးဌာနနှင့် သက်ဆိုင်တဲ့ ကိစ္စရပ် များကို ကျွန်တော် စီးပွားရေးနှင့် ကူးသန်းရောင်းဝယ်ရေးဝန်ကြီးဌာန၊ ဒုတိယဝန်ကြီး ဦးအောင်ထူးက ရှင်းလင်းဆွေးနွေး တင်ပြသွားမှာဖြစ်ပါတယ်။ စီးပွားရေးနှင့် ကူးသန်းရောင်းဝယ်ရေးဝန်ကြီးဌာနအနေနဲ့ ၂၀၁၈-၂၀၁၉ ခုနှစ်၊ ဘဏ္ဍာရေးနှစ် ပထမ ၆ လပတ်အခွန်ရငွေစာရင်းများနှင့်စပ်လျဉ်း၍ ပြည်သူ့ငွေစာရင်းပူးပေါင်းကော်မတီ၏ လေ့လာ တွေ့ရှိချက်နဲ့ သဘောထားမှတ်ချက်များနှင့် လွှတ်တော်ကိုယ်စားလှယ်ကြီးများရဲ့ ဆွေးနွေးချက်များဟာ ကောင်းမွန်တဲ့ အကြံပြုချက်များဖြစ်လို့ လွှတ်တော်ကိုယ်စားလှယ်ကြီးများကို ကျေးဇူးတင်ရှိပါကြောင်းနဲ့ မိမိဝန်ကြီးဌာနအနေနဲ့ အကြံပြုချက်များကို အလေးအနက်ထား အကောင်အထည်ဖော် ဆောင်ရွက်သွား မည်ဖြစ်ပါကြောင်း တင်ပြလိုပါတယ်။ လေးစားအပ်ပါသော နာယကကြီးခင်ဗျာ။ ကရင်ပြည်နယ်၊ လှိုင်းဘွဲမဲဆန္ဒနယ် ပြည်သူ့လွှတ်တော် ကိုယ်စားလှယ် ဦးခင်ချိုရဲ့ ဆွေးနွေးချက်ဖြစ်တဲ့ စီးပွား/ကူးသန်းက ၂၀၁၈-၂၀၁၉ ခု ဘဏ္ဍာရေးနှစ် ပထမ ၆ လပတ်အခွန်ရငွေ ၆၆.၅ ရာခိုင်နှုန်းသာ ရရှိသေးကြောင်း ကျန်တဲ့ ၆ လ ကာလဟာ မိုးရာသီဖြစ်တဲ့ အတွက် တစ်နှစ်လုံးလျာထားချက် ပြည့်မီအောင် ဆောင်ရွက်နိုင်မယ့် အလားအလာ ရှိ မရှိနဲ့ ၂၀၁၈ ခုနှစ် ပထမ ၆ လ အမျိုးသားစီမံကိန်း အစီရင်ခံစာအရ သွင်းကုန်တန်ဖိုးပမာဏ အမေရိကန်ဒေါ်လာ ၆,၉၉၅ လျာထားရာမှာ အမေရိကန်ဒေါ်လာ ၉,၈၅၈ သန်း ရရှိပြီး ၁၄၀.၉ ရာခိုင်နှုန်းရရှိသော်လည်း အကောက်ခွန် လျာထားချက်မပြည့်ခြင်းဟာ ဆန့်ကျင်ဘက်ဖြစ်နေတဲ့ ကိစ္စနဲ့ပတ်သက်ပြီး ရှင်းလင်းဖြေကြားသွားမှာ ဖြစ်ပါတယ်။ စီးပွားရေးနှင့် ကူးသန်းရောင်းဝယ်ရေးဝန်ကြီးဌာန၊ ကုန်သွယ်ရေးဦးစီးဌာနအနေနဲ့ ၂၀၁၈-၂၀၁၉ ဘဏ္ဍာနှစ်တွင် အဓိကပြုပြင်ပြောင်းလဲမှု နှစ်ခုကို ပြုလုပ်ရန်ကြိုးပမ်းခဲ့ပါတယ်။ ပထမတစ်ခုကတော့ ကုန်သွယ်မှုမှာ အဟန့်အတားဖြစ်စေမယ့် သွင်းကုန်များတင်သွင်းရာမှာ အကောက်ခွန်မဟုတ်တဲ့ အတား အဆီး (Non-Tariff Measure)တစ်ခုဖြစ်တဲ့ သွင်းကုန်လိုင်စင်ရရှိရန် လိုအပ်ချက်ကို တစ်ဆင့်ပြီးတစ်ဆင့် ဖြေလျော့လျှော့ချသွားရန် ဖြစ်ပါတယ်။ ဒုတိယအချက်ကတော့ ခေတ်နဲ့မလျော်ညီတော့တဲ့ ပို့ကုန်သွင်းကုန်လိုင်စင်ကြေးများကို လက်ရှိ အခြေအနေနှင့် လိုက်လျောညီထွေဖြစ်အောင် ပြင်ဆင်သတ်မှတ်ရန် ဖြစ်ပါတယ်။ ကုန်သွယ်မှုအတားအဆီး ဖြစ်နေတဲ့ ပို့ကုန်သွင်းကုန်လိုင်စင်လိုအပ်ချက်များကို လျှော့ချမှုမှာ မူလကသွင်းကုန်လိုင်စင် လျှောက်ထား ပြီးမှ တင်သွင်းနိုင်တဲ့ ကုန်စည်အမယ်ဟာ HS Code 2017 Version အရ ၄,၈၁၈ လိုင်း ရှိခဲ့ရာမှာ ၂၀၁၉ ခုနှစ် အတွင်း အမိန့်ကြော်ငြာစာအမှတ် (၂၂/၂၀၁၉) ဖြင့် လိုင်စင်လျှောက်ထားရန် လိုအပ်သောကုန်စည်အမယ် များကို ၄,၆၁၃ ခုသို့ ဖြေလျှော့သတ်မှတ်ခဲ့ပါတယ်။ ဒီလိုလိုင်စင်လိုအပ်ချက်များ ဖြေလျှော့ခဲ့တဲ့အတွက် လွှတ်တော်ကိုယ်စားလှယ်ကြီး ဆွေးနွေးသလို တစ်ဖက်မှာ ကုန်သွယ်မှုတန်ဖိုးဟာလည်း တိုးတက်လာတာကို တွေ့ရမှာဖြစ်ပါတယ်။ တစ်ဖက်မှာ ဒီလို လိုင်စင်လိုအပ်ချက်များကို လျှော့ချလိုက်တဲ့အတွက် စီးပွားရေးနဲ့ ကူးသန်းရောင်းဝယ်ရေးဝန်ကြီးဌာနရဲ့ ပို့ကုန်နဲ့ သွင်းကုန်လိုင်စင်ထုတ်ပေးမှုမှ ရရှိတဲ့အခွန်အခများဟာလည်း လျော့နည်းကျဆင်းသွားခဲ့ပါတယ်။ စီးပွားရေးနှင့် ကူးသန်းရောင်းဝယ်ရေးဝန်ကြီးဌာနအနေနဲ့ ကုန်သွယ်မှုအတားအဆီးများကို ဆက်လက် ဖြေလျော့ချပြီး လွတ်လပ်စွာကုန်သွယ်မှုကို အားပေးဆောင်ရွက်သွားမှာဖြစ်တဲ့အတွက် ပို့ကုန်နဲ့ သွင်းကုန်များ တင်သွင်းမှုမှာ လိုင်စင်လိုအပ်ချက်များကို အဆင့်ဆင့်ပြန်လည်သုံးသပ်ပြီး ဆက်လက် လျှော့ချသွားနိုင်ရန် စီစဉ်ဆောင်ရွက်သွားမှာဖြစ်ကြောင်း တင်ပြအပ်ပါတယ်။ ဒုတိယအချက်ဖြစ်တဲ့ ခေတ်နဲ့ဆီလျော်မှုမရှိတော့သည့် သွင်းကုန်လိုင်စင်ကြေးနှုန်းထားများ ပြင်ဆင်ရန်ကိစ္စနှင့်ပတ်သက်၍ လက်ရှိမှာ သွင်းကုန်လိုင်စင်ကြေးနှုန်းထားဟာ အနည်းဆုံး ကျပ် ၂၅၀ မှ အများဆုံး ၅၀,၀၀၀ ကျပ်အထိ သတ်မှတ်ထားရှိပါတယ်။ ဒီနှုန်းထားဟာ ပြောင်းလဲလာတဲ့ ခေတ်နဲ့ လျော်ညီခြင်းမရှိတော့တဲ့အတွက် သွင်းကုန်လိုင်စင်ကြေးများကို အနည်းဆုံးကျပ် ၃၀,၀၀၀ မှ အများဆုံး ကျပ် ၉၀,၀၀၀ အထိ ပြင်ဆင်ကောက်ခံနိုင်ရေးအတွက် စီမံကိန်းနှင့် ဘဏ္ဍာရေးဝန်ကြီးဌာနနဲ့ ပြည်ထောင်စု ရှေ့နေချုပ်ရုံးတို့ထံ သဘောထားမှတ်ချက်တောင်းခံ၍ ပြည်ထောင်စုအစိုးရအဖွဲ့ စီးပွားရေးရာကော်မတီ သို့ တင်ပြခဲ့ပြီးဖြစ်ပါတယ်။ ပို့ကုန်/သွင်းကုန်မှ လိုင်စင်ရငွေကို ၂၀၁၈-၂၀၁၉ ဘဏ္ဍာရေးနှစ် ပထမ ၆ လ ပတ် အမှန်ဆောင်ရွက်နိုင်မှုအပေါ်အခြေခံ၍ ၂၀၁၈-၂၀၁၉ ဘဏ္ဍာနှစ်တစ်ခုလုံးအတွက် ပြင်ဆင်ခန့်မှန်း ခဲ့ရာမှာ ကျပ် ၄၁၆၇.၁၆၂ သန်းကို ပြုပြင်လျာထားခဲ့ပါတယ်။ လက်ရှိအခြေအနေမှာ ၂၀၁၈-၂၀၁၉ ဘဏ္ဍာနှစ်၏ အောက်တိုဘာလ ၁ ရက်နေ့မှ ဩဂုတ်လ ၁၈ ရက်နေ့အထိ အမှန်ရငွေ ကျပ် ၃၈၅၄. ၃၅၈ သန်း ဖြစ်တဲ့အတွက် ပြုပြင်ပြီးလျာထားချက်အပေါ်မှာ ၉၂.၄၉ ရာခိုင်နှုန်း ဆောင်ရွက်နိုင်ခြင်းဖြစ်ကြောင်း တင်ပြ အပ်ပါတယ်။ သို့ဖြစ်ပါ၍ စီးပွားရေးနှင့် ကူးသန်းရောင်းဝယ်ရေးဝန်ကြီးဌာနအနေဖြင့် ၂၀၁၈-၂၀၁၉ ဘဏ္ဍာနှစ်၊ အခွန်အကောက်ရရှိမှုမှာ လျာထားချက်ပြည့်မီကျော်လွန်အောင် ဆောင်ရွက်လျက်ရှိပါကြောင်း တင်ပြအပ် ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ ဆက်လက်ပြီး ဧရာဝတီတိုင်း မဲဆန္ဒနယ်အမှတ်(၅) အမျိုးသားလွှတ်တော်ကိုယ်စားလှယ် ဦးမောင်မောင်အုန်းရဲ့ ဆွေးနွေးချက်ဖြစ်တဲ့ နိုင်ငံတော်မှ ပြည်တွင်း၌ ကုန်စည်စီးဆင်းမှုလွယ်ကူစေရန် မှန်ပြတင်းပေါက်အစား သံပြားကပ်ကာ လုပ်ငန်းသုံးရန်တင်သွင်းတဲ့ Delivery Van ကိစ္စနဲ့ပတ်သက်ပြီး ရှင်းလင်းဖြေကြားသွားမှာ ဖြစ်ပါတယ်။ လွှတ်တော်ကိုယ်စားလှယ်ကြီး ဆွေးနွေးချက်မှာပါတဲ့ ကုန်ပို့ယာဉ် Delivery Van များ တင်သွင်းခြင်းနဲ့ ပတ်သက်ပြီး Delivery Van များ တင်သွင်းခွင့်ပြုရာမှာ အချက် ၄ ချက်ကို သတ်မှတ်ထားရှိပါတယ်။ ဒီအချက် ၄ ချက်ကို ပို့ဆောင်ရေးနဲ့ ဆက်သွယ်ရေးဝန်ကြီးဌာန ဒုတိယဝန်ကြီးရဲ့ ဖြေကြားချက်မှာ ထည့်သွင်းဖော်ပြခဲ့ပြီး ဖြစ်ပါတယ်။ သို့သော်လည်းပဲ Delivery Van ကုန်ပို့ယာဉ်များ တင်သွင်းရာမှာ လူစီးယာဉ်နဲ့ လုပ်ငန်းသုံးယာဉ်များအကြား အကောက်ခွန်နှုန်းထား ကွာဟမှုရှိနေတဲ့အတွက် လူစီးယာဉ် များကို Delivery Van အဖြစ် ပီစီတင်း၍ မမယ်မထင် တင်သင်းသာမများကို စိစစ်ဆောင်ရပါတယ်။ သို့ဖြစ်၍ မော်တော်ယာဉ်တင်သွင်းခြင်းနှင့် သက်ဆိုင်သော လုပ်ငန်းများကြီးကြပ်ရေးကော်မတီအနေဖြင့် ယင်းသို့တင်သွင်းမှုများအပေါ် အချက် ၅ ချက်ဖြင့် အရေးယူဆောင်ရွက်ရန် ဆုံးဖြတ်ခဲ့ပါတယ်။ ဒီအချက်တွေကတော့ (က) မူလစက်ရုံထုတ် Delivery Van အမျိုးအစားယာဉ်များနှင့် မူလ စက်ရုံထုတ် Delivery Van အမျိုးအစားဖြစ်သော်လည်း သွင်းကုန်လိုင်စင်တွင် ဖော်ပြသည့် Delivery Van သတ်မှတ်ချက်နှင့် ကိုက်ညီအောင် ထက်မံပြုပြင်ထားသည့်ယာဉ်များအား အကောက်ခွန်ဦးစီးဌာနနှင့် ကုန်းလမ်း ပို့ဆောင်ရေးညွှန်ကြားမှုဦးစီးဌာန၏ သတ်မှတ်လုပ်ထုံးလုပ်နည်းနှင့်အညီ ခွင့်ပြုဆောင်ရွက်ပေးသွားရန်၊ (ခ) အငယ်စားစီးပွားရေးလုပ်ငန်းသုံးယာဉ် Light Commercial Vehicle အုပ်စုဝင် Cargo Van, Van နှင့် Light Van ယာဉ်များအား သွင်းကုန်လိုင်စင်တွင် ဖော်ပြထားသည့် ကုန်ပို့ယာဉ် Delivery Van သတ်မှတ် ချက်နှင့် ကိုက်ညီအောင် ပြုပြင်ထားကြောင်း စိစစ်တွေ့ရှိရလျှင် ပုံစံကွဲလွဲခြင်းအတွက် ယာဉ်တန်ဖိုး၏ ထက်ဝက်နှင့်ညီသော ဒဏ်ကြေးကို ထပ်မံပေးဆောင်၍ အကောက်ခွန်ဦးစီးဌာနနှင့် ကုန်းလမ်းပို့ဆောင်ရေး ညွှန်ကြားမှုဦးစီးဌာန၏ သတ်မှတ်လုပ်ထုံးလုပ်နည်းနှင့်အညီ စိစစ်ခွင့်ပြုသွားရန်၊ ပြည်ပတင်သွင်းယာဉ် မှတ်ပုံတင်ခကောက်ခံခြင်းနှင့် ယာဉ်မှတ်ပုံတင်ခြင်းအတွက် လုပ်ငန်းသုံးယာဉ်အုပ်စု အခွန်နှုန်းထားအတိုင်း သတ်မှတ်ဆောင်ရွက်ရန်၊ (ဂ) ဆိပ်ကမ်းရောက်ရှိပြီး မော်တော်ယာဉ်နှင့် နောက်ထပ်တင်သွင်းလာမည့် ယာဉ်များ၏ ယာဉ်ကိုယ်ထည်ဘောင် Chassis Code ကို အခြေခံ၍ ကုန်ပို့ယာဉ် Delivery Van သို့မဟုတ် လူစီးယာဉ် Passenger Car အဖြစ် စိစစ်ခွဲခြားသတ်မှတ်ခွင့်ပြု ဆောင်ရွက်ရန်၊ ခရီးသည်တင် အုပ်စုဝင် ယာဉ်များအား Delivery Van ကုန်ပို့ယာဉ်သတ်မှတ်ချက်နှင့် ကိုက်ညီအောင် ပြုပြင်တင်သွင်းလာမှု အတွက် အကောက်ခွန်ဦးစီးဌာနတွင် Type ပုံစံကွဲလွဲခြင်းအတွက် ယာဉ်၏တန်ဖိုးတစ်ဆကို ဒဏ်ကြေးအဖြစ် ထပ်မံပေးဆောင်စေရန်၊ သွင်းကုန်ခွန်ကောက်ခံခြင်းနှင့် ယာဉ်မှတ်ပုံတင်ခြင်းအတွက် လူစီးယာဉ်အုပ်စု အခွန်နှုန်းထားအတိုင်း သတ်မှတ်ကောက်ခံပြီး လူစီးယာဉ်အဖြစ်သာ မှတ်ပုံတင်ခွင့်ပြုရန်၊ (င) ကုန်ပို့ယာဉ် Delivery Van တင်သွင်းခြင်းနှင့်ပတ်သက်၍ အကောက်ခွန်ဦးစီးဌာနတွင် သွင်းကုန်ကြေညာလွှာ ဖွင့်လှစ် စစ်ဆေးရန် ကျန်ရှိသောမော်တော်ယာဉ်များအား ၂၀၁၈ ခုနှစ်၊ သြဂုတ်လ ၃၁ ရက်နေ့ နောက်ဆုံးထား စာရင်းရှင်းလင်းခွင့်ပြုရန်တို့ဖြစ်ပါတယ်။ လွှတ်တော်ကိုယ်စားလှယ်တော်ကြီးရဲ့ ဆွေးနွေးချက်မှာပါရှိတဲ့ လူစီးယာဉ်ကို ကုန်ပို့ယာဉ် Delivery Van အဖြစ် ပုံစံပြောင်း၍ တင်သွင်းလာတဲ့ယာဉ်များအား အကန့်အသတ်ဖြင့် ခုနှစ်၊ တန်ဖိုး၊ အမျိုးအစား အလိုက် တရားဝင်ပြင်ဆင်ခွင့်ပေးပြီး ဒဏ်ငွေကိုပါ တစ်ပါတည်းဆောင်ခိုင်းခြင်းဖြင့် နိုင်ငံတော်အတွက် အခွန်ငွေများရရှိမှာဖြစ်ကြောင်း အကြံပြုချက်နှင့်ပတ်သက်၍ သက်ဆိုင်ရာဝန်ကြီးဌာနများက အရေးယူ ဆောင်ရွက်မှုများပြုလုပ်ခဲ့ပြီး သတ်မှတ်ထားတဲ့ ဒဏ်ကြေးငွေများကို ကောက်ခံဆောင်ရွက်ခဲ့ပြီဖြစ်ကြောင်း တင်ပြအပ်ပါတယ်။ လက်ရှိတွင် Delivery Van ယာဉ်များကို မူလစက်ရုံထုတ်ယာဉ်များကိုသာ တင်သွင်းခွင့် ပြုပေးထားပါကြောင်းနှင့် ပြည်တွင်းသို့ တင်သွင်းရောက်ရှိလာတဲ့ မော်တော်ယာဉ်များ စိစစ်ခွဲခြားရာမှာ ယာဉ်ကိုယ်ထည်ဘောင် Chassis Code ကို အခြေခံ၍ စိစစ်ခွဲခြား သတ်မှတ်ဆောင်ရွက်ပေးလျက်ရှိပါ ကြောင်း ရှင်းလင်းဖြေကြားအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">စီမံကိန်းနှင့် ဘဏ္ဍာရေးဝန်ကြီးဌာန ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်များ၊ ပြည်ထောင်စုအဆင့် အဖွဲ့အစည်းဝင်များနဲ့ ဧည့်သည်တော်များအားလုံးပဲ မင်္ဂလာပါ။ ကျွန်တော်ကတော့ စီမံကိန်းနှင့် ဘဏ္ဍာရေး ဝန်ကြီးဌာနမှ ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ၂၀၁၈-၂၀၁၉ ဘဏ္ဍာရေးနှစ်၊ ပြည်ထောင်စုဝန်ကြီးဌာန၊ အဖွဲ့အစည်းများရဲ့ ပထမ ၆ လပတ် အခွန် ရငွေစာရင်းများနဲ့စပ်လျဉ်းတဲ့ ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာ အမှတ်စဉ်(၁၂/၂၀၁၉)ပါ သုံးသပ်ချက်များ၊ သဘောထားမှတ်ချက်များနှင့် ပြည်ထောင်စုလွှတ်တော် ကိုယ်စားလှယ်များရဲ့ ဆွေးနွေး ချက်များကို ပြန်လည်ရှင်းလင်း တင်ပြမှာဖြစ်ပါတယ်။ Power Point အသုံးပြုခွင့်ပြုပါရန် တင်ပြအပ် ပါတယ်။ နာယကကြီးခင်ဗျာ။ ၂၀၁၈-၂၀၁၉ ဘဏ္ဍာရေးနှစ်အတွက်ကို ကောက်ခံရမည့် အခွန်အကောက် ၂၂ မျိုးကို တာဝန်ယူကောက်ခံကြရမယ့် ပြည်ထောင်စဝန်ကြီးဌာနများနှင့် နေပြည်တော်ကောင်စီတို့ အနေနဲ့ မကြာမီ ဘဏ္ဍာရေးနှစ် ကုန်ဆုံးတော့မှာဖြစ်တဲ့အတွက် မိမိတို့ တာဝန်ယူကောက်ခံကြရမည့် အခွန်အကောက်များကို ပြုပြင်ပြီးခန့်မှန်းခြေမှာ လျာထားထားတဲ့အတိုင်း အပြည့်အဝ ကောက်ခံရရှိရေး အတွက် မူဝါဒများ၊ ဥပဒေပြဋ္ဌာန်းချက်များနှင့်အညီ အားသွန်ကြိုးပမ်းပြီးတော့ ဆောင်ရွက်လျက်ရှိပါတယ်။ စီမံကိန်းနှင့် ဘဏ္ဍာရေးဝန်ကြီးဌာနအနေနဲ့လည်းပဲ အခွန်အရပ်ရပ်ကောက်ခံရန် လျာထားချက်ကို အနည်းဆုံး ကောက်ခံရမည့် လျာထားချက်အဖြစ် သတ်မှတ်ပြီးတော့ ရသင့်ရထိုက်တဲ့ အခွန်ငွေများ လွတ်ကင်းမှုမရှိစေဘဲ အပြည့်အဝကောက်ခံရရှိရေး ဆောင်ရွက်လျက်ရှိပါတယ်။ ဒီရည်မှန်းချက်များ ပြီးမြောက် အောင်မြင်စေဖို့ ပြည်သူ့ကိုယ်စားလှယ်ကြီးများဖြစ်ကြတဲ့ လွှတ်တော်ကိုယ်စားလှယ်ကြီးများ ကလည်း မိမိတို့ တိုင်းဒေသကြီး၊ ပြည်နယ်၊ မြို့နယ်၊ ဒေသအတွင်း အခွန်ကောက်ခံခြင်းလုပ်ငန်းများ ထိရောက်အောင်မြင်စေရေးအတွက် ဝိုင်းဝန်းပံ့ပိုး ကူညီပေးကြပါရန် ပန်ကြားအပ်ပါတယ်။ ပြည်ထောင်စုရဲ့ အခွန်ရငွေဟာ နှစ်စဉ်နှစ်တိုင်း တိုးတက်ရရှိရန် ကြိုးပမ်းဆောင်ရွက်လျက်ရှိ သော်လည်းပဲ ပြည်သူ့ငွေစာရင်းပူးပေါင်းကော်မတီက သုံးသပ်ထားတဲ့အတိုင်း အခွန်ရငွေနှင့် ဂျီဒီပီအချိုး ကျဆင်းနေရခြင်းအကြောင်းရင်းများကို သုံးသပ်တဲ့အခါမှာ အောက်ပါအတိုင်း ကျွန်တော်တို့ တွေ့ရှိရပါတယ်။ (က) ဂျီဒီပီတိုးတက်မှု ပမာဏအပေါ်မှာ အခွန်တိုးတက်မှုပမာဏက အချိုးအစားညီ လိုက်လံမတိုးတက် ခြင်းဖြစ်ပါတယ်။ (ခ) မြန်မာနိုင်ငံရင်းနှီးမြှုပ်နှံမှုဥပဒေ၊ အထူးစီးပွားရေးဇုန်ဥပဒေ စသည်တို့အရ ရင်းနှီး မြှုပ်နှံမှုများ တိုးတက်လာသကဲ့သို့ ၄င်းရင်းနှီးမြှုပ်နှံမှုများကို ဆွဲဆောင်နိုင်ရန်အတွက် နိုင်ငံတော်က ခွင့်ပြု ပေးထားတဲ့ အခွန်ကင်းလွတ်ခွင့်နှင့် သက်သာခွင့်များ ခွင့်ပြုပေးရခြင်း ဖြစ်ပါတယ်။ (ဂ) မြန်မာနိုင်ငံအနေနဲ့ တိုက်ရိုက်ခွန်ဖြစ်တဲ့ ဝင်ငွေခွန်ကို အလေးထားပြီးတော့ ကောက်ခံခြင်းပြုရာကနေပြီးတော့မှ အခြားနိုင်ငံ များနည်းတူ ပြည်သူတစ်ရပ်လုံးပါဝင်နိုင်တဲ့ သွယ်ဝိုက်ခွန်ဖြစ်တဲ့ ကုန်သွယ်လုပ်ငန်းခွန်အပေါ်မှာ အားပြု ကောက်ခံဆောင်ရွက်နိုင်ဖို့ မူဝါဒချမှတ် ဆောင်ရွက်လျက်ရှိပါတယ်။ EU နိုင်ငံများရဲ့ သွယ်ဝိုက်ခွန် ပျမ်းမျှ နှုန်းထားကတော့ ၁၅ ရာခိုင်နှုန်းခန့်ရှိပြီးတော့ အာဆီယံနိုင်ငံများရဲ့ ပျမ်းမျှသွယ်ဝိုက်ခွန်နှုန်းထားကတော့ ၈.၃ရ ရာခိုင်နှုန်း ဖြစ်ပါတယ်။ မြန်မာနိုင်ငံရဲ့ ကုန်သွယ်လုပ်ငန်းခွန်နှုန်းထားကတော့ ယနေ့အထိ ကျွန်တော်တို့ ၅ ရာခိုင်နှုန်းပဲ ကောက်နေသေးတာဖြစ်ပါတယ်။ (ဃ) မြန်မာနိုင်ငံရဲ့ လယ်ယာကဏ္ဍက ဖွံ့ဖြိုးတိုးတက်မှုနှုန်းဟာ နှစ်စဉ် ၂ ရာခိုင်နှုန်းကနေ ၃ ရာခိုင် နှုန်းအထိရှိပြီးတော့ လယ်ယာကဏ္ဍမှရငွေဟာ GDP ရဲ့ ၂၀ ရာခိုင်နှုန်းကျော် ပါဝင်လျက်ရှိပါတယ်။ အခွန် အကောက်ဥပဒေနဲ့ လယ်ယာထွက်ကုန်ပစ္စည်းများအပေါ်မှာ ကုန်သွယ်လုပ်ငန်းခွန်များ ကင်းလွတ်ခွင့် တင်ထား ပါတယ်။ (၄) အတက်မ... အဆောင်က သတင်းအခက်အလက်မဒ် ထိရောက်စွာ စီမံခန့်ခွဲနိုင်မှုဟာ အဓိကကျပြီးတော့ မြန်မာနိုင်ငံအနေနဲ့ အခွန်ဆိုင်ရာ သတင်းအချက် အလက်များရရှိနိုင်ရန် အကန့်အသတ်များရှိနေခြင်းနှင့် အခွန်ဝန်ထမ်းဦးရေများ ထပ်မံဖြည့်တင်းရန် လိုအပ် ခြင်းဖြစ်ပါတယ်။ (စ) အခြားဌာနများကကောက်ခံတဲ့ အခွန်အကောက်ရငွေများလည်း တိုးတက်ကောက်ခံ ရရှိရန်လိုအပ်ခြင်းတို့ ဖြစ်ပါတယ်။ နာယကကြီးခင်ဗျား။ ပြည်ထောင်စုရဲ့ စုစုပေါင်းသုံးငွေမှာ အခွန်ရငွေပါဝင်မှု အချိုးအစားလည်း ကျဆင်းနေတဲ့အကြောင်းလည်း ထောက်ပြထားပါတယ်။ ၂၀၁၈-၂၀၁၉ ဘဏ္ဍာရေးနှစ်မှာ သုံးငွေပမာဏဟာ ယမန်နှစ် သုံးငွေထက် ၆,၉၈၃ ဘီလီယံလောက် မြင့်တက်ခဲ့ပြီးတော့ သုံးငွေမြင့်တက်မှုဟာ ပုံမှန်မြင့်တက်မှု ထက် ၃ ဆခန့် ရှိခဲ့ပါတယ်။ ကျွန်တော်တို့ တင်ပြပါဇယားမှာ တင်ပြထားတဲ့အတိုင်း ဖြစ်ပါတယ်။ ဒါကြောင့်မို့လို့ အခွန်ရငွေကို ပုံမှန်အတိုင်း တိုးမြှင့်လျာထားကောက်ခံခဲ့သော်လည်းပဲ သုံးငွေတိုးတက်မှုဟာ များစွာပိုမိုတဲ့အတွက်ကြောင့် အခွန်အကောက်ရငွေနှင့် သုံးငွေအချိုး နိမ့်ကျခဲ့ရခြင်း ဖြစ်ပါတယ်။ နိုင်ငံတော်အနေနဲ့ ဒီအချက်နဲ့ပတ်သက်၍ ပြည်သူတို့ရဲ့ လူမှုစီးပွားဘဝများ ဖွံ့ဖြိုးတိုးတက်ရေး အတွက် အတိုးနှုန်းသက်သာတဲ့ ချေးငွေများကို နှစ်စဉ်ရယူလျက်ရှိရာမှာ အဆိုပါချေးငွေများဟာ အသုံး စရိတ်တိုးတက်မှုမှာ အပါအဝင်ဖြစ်ပါတယ်။ ဖွံ့ဖြိုးမှုအကူအညီချေးငွေနဲ့ဆောင်ရွက်တဲ့ စီမံကိန်းများ အပေါ်မှာ နိုင်ငံတော်ကချမှတ်ထားတဲ့ မူဝါဒအရ အခွန်ကင်းလွတ်ခွင့်များ ခွင့်ပြုပေးရတယ်ဆိုတဲ့အချက်ဟာလည်းပဲ အချက်တစ်ချက်ပါဝင်ပါတယ်။ သို့ဖြစ်ပါ၍ အခွန်နှင့် ဂျီဒီပီအချိုး တိုးတက်အောင် ဆောင်ရွက်ရာမှာ အခွန်အကောက်ရငွေများ တိုးတက်ကောက်ခံရရှိရေး ဆောင်ရွက်ခြင်းနှင့်အတူ အခွန်ကင်းလွတ်ခွင့်များ ပေးထားခြင်းကိစ္စများကိုလည်း အဖက်ဖက်စဉ်းစားသုံးသပ်ပြီးမှ ကျွန်တော်တို့ ဆက်လက်ဆောင်ရွက်မှာ ဖြစ်ပါတယ်။ အခွန်ပိုမိုရရှိစေရေး၊ အခွန်အခြေချဲ့ထွင်နိုင်ရေး၊ ပြည်သူအများစုပါဝင်တဲ့ အခွန်စနစ်ဖြစ်ရေး၊ အခွန် ဥပဒေများကို အကောင်အထည်ဖော်ရာမှာ ပိုမိုအားကောင်းစေရေးတို့အတွက် ပြည်ထောင်စုအဆင့်၊ တိုင်းဒေသကြီး၊ ပြည်နယ်အဆင့်နှင့် မြို့နယ်အဆင့် အခွန်တိုးတက်ကောက်ခံရရှိရေး အထောက်အကူပြု အဖွဲ့များလည်းပဲ ဖွဲ့စည်းဆောင်ရွက်လျက်ရှိပါတယ်။ ဒါ့အပြင် တိုင်းဒေသကြီး၊ ပြည်နယ်နဲ့ သက်ဆိုင်ရာ မြို့နယ်ရုံးများမှာ အခွန်ပေးဆောင်သူများရဲ့ စာရင်းများကို ထုတ်ပြန်ကြေညာပေးခြင်းအားဖြင့် အခွန်ထမ်း ပြည်သူများ အချင်းချင်း ထိန်းညှိပါဝင်စေပြီးတော့ အခွန်ထမ်းအသစ်များ ဖော်ထုတ်ခြင်းကိုလည်း စီမံ ဆောင်ရွက်လျက်ရှိပါတယ်။ နာယကကြီးခင်ဗျား။ ဆက်လက်ပြီး အစီရင်ခံစာအပေါ်မှာ ဆွေးနွေးခဲ့ကြတဲ့ ကိုယ်စားလှယ်ကြီး ၁ရ ဦးတို့ရဲ့ ဆွေးနွေးချက်များအနက် စီမံကိန်းနှင့်ဘဏ္ဍာရေးဝန်ကြီးဌာနက တာဝန်ယူကောက်ခံပေးရတဲ့ အခွန်အကောက်များနဲ့ဆက်စပ်ပြီး ကိုယ်စားလှယ်အချို့ရဲ့ အပြုသဘော အကြံပြုသုံးသပ် ဆွေးနွေးကြတဲ့ အပေါ်မှာ ပြန်လည်ရှင်းလင်း ဆွေးနွေးသွားမှာ ဖြစ်ပါတယ်။ လွှတ်တော်ကိုယ်စားလှယ်ကြီးများရဲ့ ဆွေးနွေးချက် များဟာ အကျိုးအကြောင်းဆီလျော်ပြီးတော့ စဉ်းစားဆောင်ရွက်သင့်တဲ့ အချက်များဖြစ်ပါတယ်။ ဆွေးနွေးချက်များကို လေ့လာကြည့်ပါက (က) အခွန်စနစ်ပြောင်းလဲခြင်းကို မဟာဗျူဟာကျကျ ပြုပြင်ပြောင်းလဲခြင်းဖြင့် စီးပွားရေးဖွံ့ဖြိုးတိုးတက်မှုကို နှိုးဆွပြီးတော့ အခွန်ထမ်းပြည်သူများရဲ့ အခွန် ထမ်းဆောင်နိုင်စွမ်း တိုးတက်လာစေရန် ဆောင်ရွက်ရေး၊ (ခ) အခွန်ပေးသွင်းခြင်းကို ပိုမိုလွယ်ကူတဲ့ ခေတ်မီအွန်လိုင်းစနစ် တည်ထောင်ခြင်းအားဖြင့် အကျင့်ပျက်ခြစားမှုများကို လျှော့ချပြီးတော့ အခွန်ထမ်း ဝကင်မ မိသင်မလာစေ တင်ရက် (ဝ) အထမ်းသမား အစစ်ကို ဘယ် ပြီးတော့ အခွန်ထမ်းဆောင်ခြင်းသည် ဂုဏ်ယူစရာဖြစ်ကြောင်း အခွန်ပညာပေးခြင်းကို အရှိန်အဟုန်ဖြင့် ဆောင်ရွက်ရေး၊ (ဃ) အခွန်ရှောင်နေသူများကို ဖော်ထုတ်ပြီးတော့ အခွန်ထမ်းသစ်ဦးရေ တိုးလာအောင် ဆောင်ရွက်ရေး၊ လုပ်ငန်းအသစ်များ လုပ်သာကိုင်သာရှိအောင် ဖန်တီးပေးရေး၊ အခွန်နှုန်းများကြောင့် အခွန်ဝန်ထုပ်ဝန်ပိုး မဖြစ်စေရေး၊ (င) အခွန်ကောက်ခံခြင်းကို ခေတ်မီအိုင်တီနည်းပညာများ အသုံးပြု ကောက်ခံရေး၊ (စ) အခွန်ကြွေးကျန်များ ရရှိစေရန်ဆောင်ရွက်ရေး၊ (ဆ) အခွန်ထမ်းစာရင်းများ ရရှိရန် လုပ်ငန်းဆက်စပ်ဌာနများနှင့် ပေါင်းစပ်ဆောင်ရွက်ရေး၊ (ဇ) ပြဋ္ဌာန်းပြီးဖြစ်တဲ့ အခွန်စီမံအုပ်ချုပ်မှုဥပဒေနဲ့ အညီ စနစ်တကျစီမံအုပ်ချုပ်ခြင်းဖြင့် အခွန်နဲ့ ဂျီဒီပီအချိုး ပြန်လည်မြင့်တက်လာစေရန် ဆောင်ရွက်ရေး၊ (ဈ) ဆက်သွယ်ရေးအော်ပရေတာများမှ ွန်ပေးသွင်းရေး၊ (ည) အရက်ချက်စက်ရုံများ မလည်ပတ်မှု အား စိစစ်ရေး၊ (ဋ) ဆေးပေါ့လိပ်လုပ်ငန်းရှင်များမှ တစ်နှစ်လျှင် ရောင်းရငွေ ကျပ် သိန်း ၂၀၀ ကျော်လွန်မှု ရှိ မရှိ စိစစ်ရေး၊ (ဌ) စည်းကြပ်မှုမှ လွတ်ကင်းနေသော ဝင်ငွေခွန်နှုန်းထားများအပေါ်မှာ သုံးသပ် လျှော့ချသင့်ခြင်း၊ (၃) အခွန်တံဆိပ်ခေါင်းကပ်ရန် အားနည်းတဲ့လုပ်ငန်းများကို ဖော်ထုတ်ရေး၊ (၂) အထူး ကုန်စည်ခွန်နှုန်းထားများ တိုးမြှင့်သင့်ခြင်း၊ (ဏ) ၂၀၁၉ ပြည်ထောင်စုရဲ့ အခွန်အကောက်ဥပဒေမှာ အရက် နှုန်းထား သတ်မှတ်မှုအား သင့်တင့်မျှတမှုရှိစေရေးနှင့် တစ်လီတာ ကျပ် ၄၀၀ အောက် အရက်များ အတွက် အခွန်များဆုံးရှုံးမှုမရှိစေရေး စတဲ့ကိစ္စများ ဖြစ်ပါတယ်။ ပြည်တွင်းအခွန်များဦးစီးဌာနအနေနဲ့ အခွန်ဆိုင်ရာပြုပြင်ပြောင်းလဲမှု တစ်ရပ်အဖြစ်နဲ့ ပြည်သူ အများပါဝင်တဲ့ အခွန်စနစ် (All Inclusive Tax System) ဖြစ်လာစေရေးအတွက်ကို တိုက်ရိုက်ခွန် အထူးပြု ကောက်ခံတဲ့စနစ်ကနေ သွယ်ဝိုက်ခွန်ကို အထူးပြုကောက်ခံနိုင်ဖို့ရာ အခွန်ဆိုင်ရာမဟာဗျူဟာများ ချမှတ် အကောင်အထည်ဖော်လျက်ရှိပါတယ်။ အခွန်စီမံအုပ်ချုပ်မှုများ ပွင့်လင်းမြင်သာမှုရှိစေရေးနဲ့ အခွန်ထမ်း ပြည်သူများရဲ့ ဥပဒေအရ ခံစားခွင့်ရှိသည်များ ခံစားခွင့်ရရှိနိုင်ရေးအတွက် အခွန်ဆိုင်ရာ စီမံအုပ်ချုပ်မှု ဥပဒေကို ပြည်ထောင်စုလွှတ်တော်က ပြဌာန်းပေးခဲ့ပြီးဖြစ်ပါတယ်။ အဆိုပါဥပဒေ ဟာ ၁-၁၀-၂၀၁၉ ရက် နေ့မှာ စတင်အကျိုးသက်ရောက်မှာ ဖြစ်ပါတယ်။ ဒီဥပဒေဟာ အမျိုးအစားမတူညီတဲ့ အခွန်စနစ်များရဲ့ လုပ်ထုံးလုပ်နည်းများကို အတတ်နိုင်ဆုံး တစ်ပြေးညီဖြစ်စေရေး၊ အခွန်ထမ်းများရဲ့ အခွင့်အရေးနှင့် တာဝန်များ၊ သက်ဆိုင်ရာဌာနရဲ့ လုပ်ငန်းတာဝန်နှင့် လုပ်ပိုင်ခွင့်များကို တိကျစွာ သိရှိလိုက်နာ ဆောင်ရွက် နိုင်ရေးအတွက် ပြဋ္ဌာန်းခဲ့တာဖြစ်ပါတယ်။ သို့ဖြစ်ရာ ဥပဒေအကျိုးသက်ရောက်တဲ့ ီးတော့ အခွန်စီမံခန့်ခွဲမှုစနစ်ဟာ ပိုမိုအားကောင်းလာလိမ့်မယ်လို့ မျှော်လင့်ပါတယ်။ အခွန်ပြုပြင်ပြောင်းလဲရေး မဟာဗျူဟာလုပ်ငန်းစဉ်များကို ၂၀၁၂ ခုနှစ် ကစတင်ခဲ့ပြီးတော့ ၂၀၁ရ ခုနှစ်မှာ ပထမအဆင့်ပြီးမြောက်ခဲ့၍ ဒုတိယအဆင့် ပြုပြင်ပြောင်းလဲရေးအစီအစဉ်များကို ၂၀၁ရ ခုနှစ်မှ ၂၀၂၂ ခုနှစ်အထိ ဆက်လက်ချမှတ်ပြီး ဆောင်ရွက်လျက်ရှိပါတယ်။ ပြုပြင်ပြောင်းလဲမှုများမှာ အခွန်မူဝါဒ ပိုင်းဆိုင်ရာသာမက အခွန်စီမံခန့်ခွဲမှု ပြုပြင်ပြောင်းလဲရေးအပိုင်းကိုလည်း ထည့်သွင်းဆောင်ရွက်လျက် ရှိပါတယ်။ ပြုပြင်ပြောင်းလဲမှုများရဲ့ ရလဒ်အဖြစ်နဲ့ ပြုပြင်ပြောင်းလဲမှု အစနှစ်များက Tax to GDP Ratio ၃ ရာခိုင်နှုန်းကျော်ကျော်သာရှိရာကနေ ယခုလက်ရှိ ၈ ရာခိုင်နှုန်းကျော်အထိ တိုးတက်လာခဲ့ခြင်း ဖြစ်ပါတယ်။ နာယကကြီးခင်ဗျာ။ နိုင်ငံတော်ရဲ့ စီးပွားရေးမူဝါဒများနဲ့အညီ ပွင့်လင်းမြင်သာပြီးတော့ အဂတိ တရားကင်းရှင်းတဲ့ အခွန်စီမံခန့်ခွဲမှုစနစ်ဖြစ်စေရေး၊ အခွန်ထမ်းပြည်သူများက အခွန်ဆိုင်ရာ ပြဋ္ဌာန်းချက် များကို ရှင်းရှင်းလင်းလင်းသိရှိပြီးတော့ တာဝန်သိစွာနဲ့ လိုက်နာလာစေရေးတို့အတွက် စဉ်ဆက်မပြတ် အခွန်ပညာပေးခြင်း အစီအစဉ်များကိုလည်း နည်းမျိုးစုံနဲ့ ကြိုးပမ်းဆောင်ရွက်လျက်ရှိပါတယ်။ နိုင်ငံတော်မှာ အခွန်ယဉ်ကျေးမှု ထွန်းကားလာစေဖို့အတွက် စာသင်ကျောင်းတွေမှာ အခွန်ဆိုင်ရာဗဟုသုတများ ထည့်သွင်း သင်ကြားနိုင်ရေးကိုလည်း ညှိနှိုင်းဆောင်ရွက်သွားမှာ ဖြစ်ပါတယ်။ လက်ရှိအခြေအနေအရ စီးပွားရေးလုပ်ငန်းများကို မှန်မှန်ကန်ကန် လုပ်ကိုင်ပြီးတော့ အခွန်တာဝန် ကျေပွန်နေကြတဲ့ လူများအနေနဲ့ တရားမဝင်မှောင်ခိုလုပ်ငန်းများနှင့် ဈေးကွက်အတွင်း ယှဉ်ပြိုင်ဆောင်ရွက် နိုင်မှုမရှိခြင်းကြောင့် လုပ်ငန်းအောင်မြင်မှုကို ထိခိုက်စေရုံသာမက အခွန်ထမ်းဆောင်လိုစိတ်ကိုလည်း လျော့ကျစေလျက်ရှိတာကိုလည်း တွေ့ရှိရပါတယ်။ သို့ဖြစ်ပါ၍ တစ်ဖက်က အခွန်ဆိုင်ရာ လိုက်နာဆောင်ရွက်မှု အတွက် စည်းရုံးဆောင်ရွက်သကဲ့သို့ အဆိုပါ တရားမဝင်ကုန်သွယ်မှု အရောင်းအဝယ်လုပ်ငန်းများ၊ အခွန် တိမ်းရှောင်နေသူများကိုလည်း ထိရောက်တဲ့ အရေးယူဆောင်ရွက်မှုများ ပြုလုပ်ပေးရန် လိုအပ်မှာဖြစ်ပါတယ်။ တစ်နည်းအားဖြင့် အခွန်ထမ်းပြည်သူများ အခွန်ဝန်ထုပ်ဝန်ပိုး မဖြစ်စေရေးအတွက် ဂရုပြုဆောင်ရွက်ရ သကဲ့သို့ တစ်ဖက်ကလည်း အခွန်လွတ်ကင်းမှုများမရှိအောင် ဝိုင်းဝန်းကြိုးပမ်း ဆောင်ရွက်ရမှာ ဖြစ်ပါတယ်။ နာယကကြီးခင်ဗျား။ ဆက်သွယ်ရေးအော်ပရေတာများဟာ အခွန်ထမ်းကိုယ်တိုင် စည်းကြပ်တဲ့ စနစ် ကျင့်သုံးတဲ့ အခွန်ထမ်းကြီးများဆိုင်ရာအခွန်ရုံး(LTO)ရုံးရဲ့ အခွန်ထမ်းများဖြစ်ပါတယ်။ အခွန်ဆိုင်ရာ လိုက်နာမှုမရှိခဲ့ရင် သတ်မှတ်ဒဏ်ကြေးငွေများ ပေးဆောင်ရမှာဖြစ်တဲ့အတွက်ကြောင့် လစဉ်နဲ့ (၃)လပတ် အလိုက် ပေးဆောင်ရမယ့်အခွန်များကို တိကျကျ ပေးသွင်းလျက်ရှိတာကို တွေ့ရပါတယ်။ အရက်ချက်စက်ရုံများ မလည်ပတ်နိုင်ဘဲ ရပ်ဆိုင်းထားရမှုနှင့်ပတ်သက်ပြီးတော့ သက်ဆိုင်ရာ မြို့နယ်အခွန် ဦးစီးမှူးများက စစ်ဆေးခြင်း၊ အထူးအဖွဲ့များ ဖွဲ့စည်းစစ်ဆေးခြင်းများကို ယမကာလုပ်ငန်းရှင်များအသင်းနဲ့ ပူးပေါင်းဆောင်ရွက်လျက်ရှိပါတယ်။ အလားတူ ဆေးပေါ့လိပ်လုပ်ငန်းများဟာ မိရိုးဖလာလုပ်ငန်းများ ဖြစ်ပြီးတော့ အိမ်တွင်းလုပ်ငန်း အများအပြားဟာ တစ်နှစ်ကို ကျပ်သိန်း ၂၀၀ အောက်သာ ရောင်းရငွေ ရှိတယ်ဆိုတဲ့ အခြေအနေများကိုလည်း ကွင်းဆင်းစစ်ဆေးမှုများ၊ သတင်းရယူမှုများနဲ့ စိစစ်ဆောင်ရွက် သွားမှာ ဖြစ်ပါတယ်။ စည်းကြပ်မှုက လွတ်ကင်းနေတဲ့ ဝင်ငွေနဲ့စပ်လျဉ်းတဲ့ အခွန်နှုန်းထား လျှော့ချသင့်ကြောင်း ဆွေးနွေး ထားခြင်းနှင့် ပတ်သက်ပြီးတော့ ယခု ကျွန်တော်တို့ တင်သွင်းထားတဲ့ ၂၀၁၉ ခုနှစ်၊ ပြည်ထောင်စုရဲ့ အခွန်အကောက်ဥပဒေကြမ်းမှာ ထည့်သွင်းအဆိုပြု တင်ပြထားပါကြောင်း တင်ပြအပ်ပါတယ်။ အခွန် အမှတ်တံဆိပ် ကပ်နှိပ်ပေးခြင်းမရှိတဲ့ စားသောက်ဆိုင်များ ပိုမိုလိုက်နာနိုင်စေရေးအတွက် ယင်းအပေါ်မှာ လိုက်နာရန် ပျက်ကွက်ခြင်းအတွက် ချမှတ်တဲ့ဒဏ်ကြေးငွေများကိုလည်း တိုးမြှင့်သတ်မှတ်ဖို့ ၂၀၁၉ ခုနှစ်၊ အခွန်အကောက်ဥပဒေမှာ အဆိုပြုတင်ပြထားပါတယ်။ အရက်၊ စီးကရက် အစရှိတဲ့ အထူးကုန်စည်များရဲ့ အထူးကုန်စည်ခွန် နှုန်းထားများကိုလည်း ငွေကြေးဖောင်းပွမှုနှုန်းပေါ် မူတည်ပြီးတော့မှ နှစ်စဉ် ကျွန်တော်တို့ တိုးမြှင့်သတ်မှတ် ဆောင်ရွက်လျက်ရှိပါတယ်။ ဆက်လက်ပြီး ၂၀၁၉ ခုနှစ် ပြည်ထောင်စုရဲ့ အခွန်အကောက်ဥပဒေကြမ်းမှာ အရက်များအပေါ်မှာ အခွန်နှုန်းထားသတ်မှတ်မှုကို သင့်တင့်မျှတမှုရှိစေရေးအတွက် ဆွေးနွေးထားခြင်းနဲ့စပ်လျဉ်းပြီး အရက်များ အပေါ်မှာ အခွန်နှုန်းသတ်မှတ်ရာမှာ ကျန်းမာရေးရှုထောင့်၊ သုံးစွဲနိုင်မှုရှုထောင့် အစရှိတဲ့ ရှုထောင့်အသီးသီးက သုံးသပ်ပြီးတော့ သတ်မှတ်ပေးခဲ့တာ ဖြစ်ပါတယ်။ အရောင်းဆိုင်များမှာ ဈေးနှုန်းသက်သက်သာသာနဲ့ အလွယ်တကူဝယ်ယူရရှိနေခြင်း၊ ရေသန့်ဘူးဈေးနှုန်းကဲ့သို့ ဖြစ်နေခြင်း၊ တစ်လီတာလျှင် ကျပ် ၄၀၀ အောက် အရက်များဟာ ပြင်ပဈေးကွက်မှာမရှိသလောက် နည်းပါးခြင်းတို့ကို ထည့်သွင်းစဉ်းစားပြီးတော့ သတ်မှတ် ခဲ့တာဖြစ်ပါတယ်။ ဥပဒေကြမ်းကို ဆွေးနွေးချိန်မှာ အကျေအလည် ဆွေးနွေးကြလျက် ပြည်ထောင်စု လွှတ်တော်က သုံးသပ်ဆုံးဖြတ်တဲ့အတိုင်း လိုက်နာဆောင်ရွက်သွားမှာ ဖြစ်ပါတယ်။ နာယကကြီးခင်ဗျား။ ရေရှည်မှာ နိုင်ငံတော်အစိုးရရဲ့ အသုံးစရိတ်များကို နိုင်ငံတော်က ကောက်ခံ ရရှိတဲ့ အခွန်ငွေများအပေါ်မှာ ရပ်တည်ဆောင်ရွက်ကြရမှာ ဖြစ်ပါတယ်။ ရသင့်ရထိုက်တဲ့ အခွန်အကောက်များ တိုးတက်ကောက်ခံရရှိရေး ဆောင်ရွက်ရာမှာ အခွန်ထမ်းပြည်သူများအတွက် ဝန်ထုပ်ဝန်ပိုး မဖြစ်စေဖို့နဲ့ နိုင်ငံတော်အတွက် ရသင့်ရထိုက်တဲ့ အခွန်ဝင်ငွေများ အပြည့်အဝရရှိရေးစေဖို့၊ သင့်တင့်မျှတပြီးတော့ ပြည်သူများကလည်း လိုက်နာထမ်းဆောင်နိုင်တဲ့ အခွန်နှုန်းများဖြစ်ဖို့၊ ပြည်သူများ အခွန်ဆိုင်ရာ အသိပညာ၊ ဗဟုသုတများတိုးပွားပြီးတော့ လိုလိုလားလားနဲ့ ထမ်းဆောင်ဖို့၊ နိုင်ငံတကာစံနှုန်းတွေနဲ့ လျော်ညီတဲ့ အခွန်စနစ်ဖြစ်ဖို့ ဒါတွေကို ကျွန်တော်တို့ ဆက်လက်ကြိုးပမ်း ဆောင်ရွက်သွားမှာ ဖြစ်ပါတယ်။ ဒီအတိုင်းပဲ အခွန်ဝန်ထမ်းများရဲ့ စိတ်ထားခံယူချက်၊ လုပ်ဆောင်ချက်များကိုလည်း ပြုပြင်ပြောင်းလဲပေးရမှာ ဖြစ်ပါတယ်။ ဆုပေးဒဏ်ပေးစနစ်ကို ထိရောက်စွာကျင့်သုံးပြီးတော့ အခွန်ပညာပေးမှုများ ပိုမိုလုပ်ဆောင်ရေးနှင့် နိုင်ငံ တကာအဆင့်မီ အခွန်စနစ်ဖြစ်ပေါ်လာစေရေးတို့အတွက်ကို ပြည်ပက ကျွမ်းကျင်သူများရဲ့ အကူအညီကိုပါ ရယူပြီးတော့ ဆောင်ရွက်လျက်ရှိပါတယ်။ လေးစားအပ်ပါသော နာယကကြီးနှင့် လွှတ်တော်ကိုယ်စားလှယ်များခင်ဗျာ။ နိဂုံးချုပ်အားဖြင့် အခွန်အကောက်ရငွေနဲ့ ရပ်တည်နိုင်မည့် အစိုးရဖြစ်အောင် ကြိုးပမ်းဆောင်ရွက်ရာမှာ အခွန်စနစ်ပြုပြင် ပြောင်းလဲရေးနဲ့ အခွန်အကောက်ရငွေများ နည်းလမ်းတကျ တိုးတက်ရရှိရေးတို့အတွက် အစိုးရ၊ လွှတ်တော်၊ ပြည်သူအားလုံး ဝိုင်းဝန်းကြိုးပမ်း ဆောင်ရွက်ကြပါစို့ဟု ဆန္ဒပြုရင်းနဲ့ နိဂုံးချုပ်ပါတယ်။ အားလုံးကို ကျေးဇူး တင်ပါတယ်။ Power Point ကို နောက်ဆက်တွဲဖြင့် ဖော်ပြထားပါသည်။</speech>
<title>အထက်ပါအစီရင်ခံစာ(၁၂/၂၀၁၉) ကို လွှတ်တော်က သဘောတူလက်ခံရန် ပြည်သူ့ငွေစာရင်းပူးပေါင်း ကော်မတီက အဆိုတင်သွင်းခြင်းနှင့် လွှတ်တော်၏ အတည်ပြုချက်ရယူခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်သူ့ ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထား မှတ်ချက်အစီရင်ခံစာ(၁၂/၂၀၁၉)ကို လွှတ်တော်က သဘောတူလက်ခံရန် အဆိုတင်သွင်းဖို့ ဖြစ်ပါတယ်။</speech>
<speech><mp id="1441">ဒေါ်နီနီဒွန်း(အဖွဲ့ဝင်၊ ပြည်သူ့ငွေစာရင်းပူးပေါင်းကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယက၊ အမျိုးသားလွှတ်တော် ဥက္ကဋ္ဌနှင့် ပြည်ထောင်စုလွှတ်တော် ကိုယ်စား လှယ်များ၊ ဖိတ်ကြားထားတဲ့ ပြည်ထောင်စုအဆင့် အဖွဲ့အစည်းဝင်များအားလုံး မင်္ဂလာပါရှင်။ ကျွန်မကတော့ ပြည်သူ့ငွေစာရင်းပူးပေါင်းကော်မတီရဲ့ အဖွဲ့ဝင်၊ ပေါက်ခေါင်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်နီနီဒွန်း ဖြစ်ပါတယ်။ ကျွန်မအနေနဲ့ ပြည်သူ့ငွေစာရင်းပူးပေါင်းကော်မတီ ဥက္ကဋ္ဌရဲ့ တာဝန်ပေးချက် အရ အဆိုတင်သွင်းမှာဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးရှင်။ ပြည်ထောင်စုအစိုးရအဖွဲ့မှပေးပို့သော ၂၀၁၈-၂၀၁၉ ခု၊ ဘဏ္ဍာရေးနှစ် ပြည်ထောင်စုဝန်ကြီးဌာန၊ အဖွဲ့အစည်းများ၏ ပထမ (၆)လပတ် အခွန် ရငွေစာရင်းများနှင့်စပ်လျဉ်း၍ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ အမှတ်စဉ် (၁၂/၂၀၁၉)ကို ပြည်ထောင်စုလွှတ်တော်က သဘောတူလက်ခံပေးပါရန် ပြည်ထောင်စုလွှတ်တော်ဆိုင်ရာ နည်းဥပဒေ ၁၀၄ နည်းဥပဒေခွဲ(င)နှင့်အညီ အဆိုတင်သွင်းအပ်ပါတယ်ရှင်။ ကျေးဇူးတင်ပါတယ်ရှင်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ လွှတ်တော်ရဲ့ သဘောထားရယူပါ့မယ်။ ပြည်သူ့ငွေစာရင်းပူးပေါင်းကော်မတီရဲ့ အဆိုကို လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။ သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် ပြည်သူ့ငွေစာရင်းပူးပေါင်းကော်မတီရဲ့ လေ့လာ တွေ့ရှိချက်နှင့် သဘောထားမှတ်ချက် အစီရင်ခံစာ(၁၂/၂၀၁၉)ကို လွှတ်တော်က သဘောတူအတည်ပြု ကြောင်းနဲ့ ပြည်ထောင်စုအစိုးရအဖွဲ့ကပေးပို့တဲ့ ၂၀၁၈-၂၀၁၉ ခု၊ ဘဏ္ဍာရေးနှစ် ပြည်ထောင်စုဝန်ကြီး ဌာန၊ အဖွဲ့ အစည်းများရဲ့ ပထမ ၆ လပတ် အခွန်ရငွေစာရင်းများကို လွှတ်တော်က မှတ်တမ်းတင်ကြောင်း ကြေညာပါတယ်။</speech>
</report>
</section>
<section value="Bill">
<bill>
<title>ဒေါက်တာမောင်သင်း မိတ္ထီလာမဲဆန္ဒနယ်အပါအဝင် ပြည်ထောင်စုလွှတ်တော် ကိုယ်စားလှယ် ၁၄၅ ဦး ပေးပို့တင်ပြထားသည့် ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်သည့် ဥပဒေမူကြမ်းနှင့်စပ်လျဉ်း၍ လေ့လာစိစစ်ရေးပူးပေါင်းကော်မတီ၏ အစီရင်ခံစာအပေါ် လွှတ်တော်ကိုယ်စားလှယ်များက ဆက်လက်ဆွေးနွေးခြင်း</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒေါက်တာ မောင်သင်း မိတ္ထီလာမဲဆန္ဒနယ်အပါအဝင် ပြည်ထောင်စုလွှတ်တော်ကိုယ်စားလှယ် ၁၄၅ ဦး ပေးပို့တင်ပြ ထားတဲ့ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်သည့် ဥပဒေမူကြမ်းနဲ့စပ်လျဉ်းပြီး ကျန်ရှိတဲ့ လွှတ်တော်ကိုယ်စားလှယ်များရဲ့ ဆွေးနွေးခြင်းအစီအစဉ်ကို ဆက်လက်ဆောင်ရွက်မှာ ဖြစ်ပါတယ်။ ယခု ဒုတိယဗိုလ်မှူးကြီးထွန်းလင်းဦး တပ်မတော်သား ပြည်သူ့လွှတ်တော်ကိုယ်စားလှယ် စတင် ဆွေးနွေးဖို့ဖြစ်ပါတယ်။</speech>
<speech><mp id="000">ဒုတိယဗိုလ်မှူးကြီးထွန်းလင်းဦး(တပ်မတော်သား၊ ပြည်သူ့လွှတ်တော်ကိုယ်စားလှယ်)</mp>အားလုံး မင်္ဂလာပါ။ ကျွန်တော်ကတော့ တပ်မတော်သား ပြည်သူ့လွှတ်တော်ကိုယ်စားလှယ် ဒုတိယဗိုလ်မှူးကြီး ထွန်းလင်းဦး ဖြစ်ပါတယ်။ ဒေါက်တာမောင်သင်းအပါအဝင် လွှတ်တော်ကိုယ်စားလှယ် ၁၄၅ ဦးက လက်မှတ် ရေးထိုးပြီး ၂၀၁၉ ခုနှစ်၊ မတ်လ ၁၅ ရက်နေ့မှာ တင်သွင်းခဲ့တဲ့ ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်သည့် ဥပဒေမူကြမ်းနှင့်စပ်လျဉ်း၍ လေ့လာစိစစ်ရေးပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာကို ဆွေးနွေးသွားမှာဖြစ်ပါတယ်။ Power Point သုံးစွဲခွင့်ပြုပါခင်ဗျာ။ နာယကကြီးခင်ဗျား။ ၂၀၀၈ ခုနှစ် ဖွဲ့စည်းပုံအခြေခံဥပဒေပုဒ်မ ၄ ခုကို ပြင်ဆင်လိုကြောင်း ပြည်ထောင်စု လွှတ်တော်သို့ ဥပဒေမူကြမ်းတင်သွင်းခြင်းဟာ ဖွဲ့စည်းပုံအခြေခံဥပဒေ အခန်း(၁၂)ပါ ပြင်ဆင်ရေး ပြဋ္ဌာန်း ချက်များအတိုင်း ဆောင်ရွက်ခဲ့တာဖြစ်လို့ ဥပဒေနှင့်ညီညွတ်စွာ ဆောင်ရွက်ခဲ့ခြင်းဖြစ်ကြောင်း ဦးစွာ ဆွေးနွေးလိုပါတယ်။ နာယကကြီးခင်ဗျား။ နိုင်ငံအသီးသီးဟာ မိမိတို့နိုင်ငံနဲ့ ကိုက်ညီမယ့် ဖွဲ့စည်းပုံအခြေခံဥပဒေကို ရေရှည်တည်တံ့ခိုင်မြဲစေရန် ရည်ရွယ်ပြီး ရေးဆွဲပြဋ္ဌာန်းကြပါတယ်။ မည်သည့်အခြေခံဥပဒေမဆို ကာလ အတိုင်းအတာတစ်ခုအထိ ပြီးပြည့်စုံနိုင်သော်လည်း ယင်းကာလအတိုင်းအတာ ကျော်လွန်ပါက ပြောင်းလဲ လာသော ခေတ်စနစ်နှင့်အညီ ပြင်ဆင်ရန်အချက်တချို့ ပေါ်ပေါက်လာနိုင်ပါတယ်။ ဒါကြောင့် ပြင်ဆင်နိုင်ရေး အတွက်လည်း ၂၀၀၈ ခုနှစ် ဖွဲ့စည်းပုံအခြေခံဥပဒေအခန်း(၁၂)မှာ ဖွဲ့စည်းပုံအခြေခံဥပဒေပြင်ဆင်နိုင်ရေး ပြဋ္ဌာန်းချက်များကို ဖော်ပြထားရှိပြီးလည်းဖြစ်ပါတယ်။ ဖွဲ့စည်းပုံအခြေခံဥပဒေ ပြင်ဆင်တာနဲ့ပတ်သက်ပြီး ပထမအကြိမ်လွှတ်တော် သက်တမ်းနဲ့ ဒုတိယအကြိမ်လွှတ်တော် သက်တမ်းတို့မှာ ဆောင်ရွက်ခဲ့သည်များ ကို ဆွေးနွေးလိုပါတယ်။ ပထမအကြိမ် လွှတ်တော်သက်တမ်း ၂ နှစ်ခန့်အကြာ ၂၀၁၃ ခုနှစ်၊ မတ်လ ၂၀ ရက် နေ့မှာ ဖွဲ့စည်းပုံအခြေခံဥပဒေ လေ့လာသုံးသပ်ရေးပူးပေါင်းကော်မတီ သို့မဟုတ် ကော်မရှင်တစ်ရပ် ဖွဲ့စည်းရန် အဆိုတင်သွင်းခဲ့ပြီး၊ အဆိုအောင်မြင်တဲ့အတွက် လွှတ်တော်ကိုယ်စားလှယ် ၁၀၉ ဦးနဲ့ လေ့လာ သုံးသပ်ရေးပူးပေါင်းကော်မတီကို ဖွဲ့စည်းခဲ့ပါတယ်။ ထပ်မံတင်ပြပါ့မယ် လေ့လာသုံးသပ်ရေးပူးပေါင်း ကော်မတီကို ဖွဲ့စည်းခဲ့ပါတယ်။ ဒါ့အပြင် လေ့လာသုံးသပ်ရေးပူးပေါင်းကော်မတီအနေနဲ့ အစီရင်ခံစာနဲ့ ပတ်သက်ပြီး လုပ်ငန်းများ ဆက်လက်ဆောင်ရွက်နိုင်ဖို့အတွက်ကို ဖွဲ့စည်းပုံအခြေခံဥပဒေပြင်ဆင်နိုင်ရေး ပူးပေါင်းကော်မတီကိုအဖွဲ့ဝင် ၃၁ ဦးနဲ့ ထပ်မံဖွဲ့စည်းခဲ့ပြီး လုပ်ငန်းများ ဆောင်ရွက်ခဲ့ပါတယ်။ အပြီးသတ် အစီရင်ခံစာကိုတော့ ၂၀၁၄ ခုနှစ်၊ အောက်တိုဘာလ ၂၂ ရက်နေ့မှာ တင်သွင်းခဲ့တာကို တွေ့ရပါတယ်။ ထိုစဉ်က ဖွဲ့စည်းပုံအခြေခံဥပဒေဟာ တစ်နိုင်ငံလုံးနဲ့ သက်ဆိုင်တယ်ဆိုပြီး ၂၀၁၃ ခုနှစ်၊ အောက်တိုဘာလ ၃ ရက်နေ့ထုတ် မြန်မာ့အလင်းနဲ့ ကြေးမုံသတင်းစာတို့မှာ အကြံပြုချက်များတောင်းခံခဲ့ရာ နိုင်ငံရေးပါတီများ၊ ရှေ့နေများ၊ NGO အဖွဲ့ အစည်းများ၊ ဌာနဆိုင်ရာများ၊ ပြည်သူများထံမှ စုစုပေါင်းအကြံပြုစာ ၂၈၂၄ရ စောင် ပေးပို့လာပြီး အကြံပြုချက်ပေါင်း ၃၂၃၁၁၀ ချက် ဖြစ်နေတာကို အံ့သြဖွယ်တွေ့ရပါတယ်။ အကြံပြုချက် များကို စိစစ်ရာမှာ ကိုယ့်အတွေး၊ ကိုယ့်အမြင်နှင့် ကိုယ်စီပေးပို့ခဲ့တာကြောင့် ဖွဲ့စည်းပုံအခြေခံဥပဒေ မူလပြဋ္ဌာန်းချက် ၁ ခုလျှင်အကြံပြုချက်ပေါင်း ၅၀ ကနေ ၁၀၀ ကြားရှိနေတာ ကိုတွေ့ရပါတယ်။ ပြင်ဆင်တဲ့ ပုဒ်မများအနေနဲ့ ပုဒ်မပေါင်း ၄၅ရ ခုမှာ ပုဒ်မပေါင်း ၂၁၉ ခုကို ပြင်ဆင်ရန် တင်ပြလာတဲ့အတွက် လွှတ်တော် အနေနဲ့ဆွေးနွေးလိုတဲ့ လွှတ်တော်ကိုယ်စားလှယ်များကို ဆွေးနွေးစေပြီး ပြင်ဆင်တဲ့ပုဒ်မများ၊ အချက်များ ကို မှတ်တမ်းအဖြစ်သာ ထားရှိနိုင်ခဲ့ပါတယ်။ နောက်ဆုံးမှာတော့ ဖွဲ့စည်းပုံအခြေခံဥပဒေပြင်ဆင်နိုင်ရေး ပူးပေါင်းကော်မတီအနေနဲ့ လွှတ်တော် သက်တမ်းကုန်ခါနီး ၂၀၁၅ ခုနှစ်၊ ဇွန်လ ၁၀ ရက် နေ့မှာ ဖွဲ့စည်းပုံအခြေခံဥပဒေပါ ပုဒ်မ ၂၈ ခုနဲ့ ဇယား(၂) ၊ ဇယား(၅)တို့ ပြင်ဆင်ဖြည့်စွက်နိုင်ရေး ပြည်ထောင်စုလွှတ်တော်ကိုယ်စားလှယ် ၄၃ ဒသမ ၅၂ ရာခိုင်နှုန်းက လက်မှတ်ရေးထိုးပြီး ဖွဲ့စည်းပုံအခြေခံဥပဒေပြင်ဆင်ခြင်း အခန်း(၁၂)ပါ ပြဋ္ဌာန်းချက်များအတိုင်း ဥပဒေ နဲ့အညီ တင်ပြလာခဲ့ပါတယ်။ ပြင်ဆင်ရန်တင်ပြခဲ့တဲ့ ပုဒ်မများ၊ ဇယားများနဲ့ပတ်သက်၍ လွှတ်တော် ကိုယ်စားလှယ် ၁၀၀ ဦးက ၂၀၁၅ ခုနှစ်၊ ဇွန်လမှာ ဆွေးနွေးခြင်း၊ မဲခွဲအတည်ပြုခြင်းများ ပြုလုပ်ခဲ့ကြပါတယ်။ ဒီလို ပြင်ဆင်ရာမှာ ပုဒ်မ ၁ ခုနဲ့ ဇယား (၂) တိုင်းဒေသကြီး သို့မဟုတ် ပြည်နယ် ဥပဒေပြုစာရင်းပါ ကဏ္ဍ (၈)ရပ်အတွက်၊ ဥပဒေပြုစာရင်း ၄၁ ချက်ရှိရာမှ ၃၄ ချက်ထပ်မံဖြည့်စွက်ပေးခြင်း၊ ဇယား(၅) တိုင်းဒေသကြီး သို့မဟုတ် ပြည်နယ်များက ကောက်ခံရမည့်အခွန်အခများစာရင်း ၁၉ ချက်ရှိရာ မှ ၂၀ ချက်အား ထပ်မံ ဖြည့်စွက်ခြင်းတို့ ဆောင်ရွက်ပေးခဲ့ပါတယ်။ နာယကကြီးခင်ဗျား။ ပထမအကြိမ် လွှတ်တော်သက်တမ်းမှာ ဖွဲ့စည်းပုံအခြေခံဥပဒေပြင်ဆင်ခြင်း နှင့်ပတ်သက်၍ ထောက်ပြပြောဆိုလိုသည်မှာ လွှတ်တော်သက်တမ်း ၂ နှစ်ခန့်အကြာမှာ ဖွဲ့စည်းပုံအခြေခံ ဥပဒေကို ဆောလျင်စွာ ပြင်ဆင်ရန် ဆောင်ရွက်ခဲ့ပြီး လွှတ်တော်အတွင်း ပူးပေါင်းကော်မတီများဖွဲ့စည်း၍ ၂ နှစ် ၃ လကြာအောင် ပြင်ဆင်ရေးလုပ်ငန်းများ ဆောင်ရွက်ခဲ့တဲ့အတွက် ၍ နိုင်ငံတော်နှင့် နိုင်ငံသား များအတွက် ဥပဒေပြုခြင်း၊ မေးခွန်းများမေးမြန်းခြင်း၊ အဆိုတင်သွင်းခြင်းစတဲ့လွှတ်တော်ရဲ့ လုပ်ငန်းများကို လစ်ဟင်းစေခဲ့ပြီး၊ အကျိုးမရှိတဲ့ အခြေအနေဖြစ်ပေါ်ခဲ့တာကို တွေ့ရှိရပါတယ်။ ထိုစဉ်က အုပ်ချုပ်ရေးမဏ္ဍိုင် ဖြစ်တဲ့ ပြည်ထောင်စုအစိုးရအနေဖြင့် ဖွဲ့စည်းပုံအခြေခံဥပဒေကို ဆောလျင်စွာမပြင်ဆင်ရေး အကြံပြု ထောက်ပြပြောဆိုခဲ့ပြီး လက်ရှိဖွဲ့စည်းပုံအခြေခံဥပဒေနဲ့ နိုင်ငံဖွံ့ဖြိုးတိုးတက်ရေးကိုသာ ဆောင်ရွက်ခဲ့တဲ့ အတွက် အထိုက်အလျောက် ဖွံ့ဖြိုးတိုးတက်တာကို တွေ့ရှိရမှာဖြစ်ပါတယ်။ နာယကကြီးခင်ဗျား။ လက်ရှိ ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက် ပုံမှန် အစည်းအဝေးကာလ၊ ၂၀၁၉ ခုနှစ်၊ ဖေဖော်ဝါရီလ ၁၉ ရက်နေ့မှာ ဖွဲ့စည်းပုံအခြေခံဥပဒေပြင်ဆင်ရေး ပူးပေါင်းကော်မတီကို ကော်မတီဝင် ၄၅ ဦးနဲ့ ဖွဲ့စည်းခဲ့ပါတယ်။ ပြင်ဆင်ရေးလုပ်ငန်းများကို ၅ လခန့် ဆောင်ရွက်ခဲ့ပြီး ၂၀၁၉ ခုနှစ်၊ ဇူလိုင်လ ၁၅ ရက်နေ့မှာ လွှတ်တော်သို့ အစီရင်ခံစာ တင်သွင်းခဲ့ပါတယ်။ ဒီအစီရင်ခံစာမှာ အချက်ပေါင်း ၃,၇၆၅ ချက်၊ ပုဒ်မပေါင်း ၄၅ရ ခုအနက် ပုဒ်မပေါင်း ၄၂၀ ခုကို ပြင်ဆင် ထားတာတွေ့ရပါတယ်။ လက်ရှိဖွဲ့စည်းပုံအခြေခံဥပဒေဟာ အစုအဖွဲ့ စုံလင်စွာနဲ့ စနစ်တကျရေးဆွဲထားတာ ဖြစ်လို့ ပုဒ်မအားလုံးကို ပြင်ဆင်ရန်မလိုဟု ယူဆရပါတယ်။ ပြင်ဆင်ရန်ဆောင်ရွက်ခြင်းဟာလည်း ရိုးသားရန် ကပ်ကယ်အား သိပါတယ် ။ ပြင်ဆင်ရန်တင်ပြချက်များနဲ့ပတ်သက်ပြီး တင်ပြပါအစုအဖွဲ့များနှင့် ညှိနှိုင်း၍ ဥပဒေမူကြမ်းတစ်ရပ် ရေးဆွဲပြုစုခြင်း ဆောင်ရွက်မည်ဖြစ်၍ ဒီအစုအဖွဲ့များစုံလင်အောင် ှာဖြစ်သလို ဘယ်လိုဆောင်ရွက် မယ်ဆိုတာကို ဆက်လက်စောင့်ကြည့်ရမှာဖြစ်ပါတယ်။ နာယကကြီးခင်ဗျား။ နိဂုံးချုပ်အနေနဲ့ တင်ပြဆွေးနွေးလိုတာက မိတ္ထီလာမဲဆန္ဒနယ်က ဒေါက်တာ မောင်သင်းအပါအဝင် လွှတ်တော်ကိုယ်စားလှယ် ၁၄၅ ဦး၏ ဖွဲ့စည်းပုံအခြေခံဥပဒေ ဒုတိယအကြိမ် ပြင်ဆင်သည့် ဥပဒေမူကြမ်းအား ၂၀၀၈ ခုနှစ်ဖွဲ့စည်းပုံအခြေခံဥပဒေ၊ အခန်း(၁၂)အတိုင်း ဆောင်ရွက်တာ ဖြစ်တဲ့အတွက် ပြည်ထောင်စုလွှတ်တော်မှ ဥပဒေနှင့်အညီ လက်ခံဆောင်ရွက်ပေးသင့်ပါကြောင်း ပြောကြားရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ နေ့လယ်စာ သုံးဆောင်ရန်အတွက် အစည်းအဝေးကို ၁ နာရီခန့် ခေတ္တရပ်နားပါမယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များခင်ဗျား။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျာ။ အစည်းအဝေးကို မွန်းလွဲ ၂ နာရီ ၃၀ အထိ ကျင်းပပြုလုပ်မည်ဖြစ်ကြောင်း ကြိုတင်အသိပေး တင်ပြအပ်ပါတယ်။ ကျန်ရှိတဲ့ အစီအစဉ်များကို နောက်ရက်များတွင် ဆက်လက် ကျင်းပမည်ဖြစ်ပါတယ်။ အစီအစဉ်(၉)ကို ဆက်လက်ဆောင်ရွက်သွားမှာ ဖြစ်ပါတယ်။ .အမ) သား ပါတယ်။</speech>
<speech><mp id="1339">ဦးဆန်းမြင့် (မဲဆန္ဒနယ်အမှတ်-၃၊ ဧရာဝတီတိုင်းဒေသကြီး)</mp>လေးစားအပ်တဲ့ ပြည်ထောင်စု လွှတ်တော် နာယကကြီး၊ ပြည်ထောင်စုလွှတ်တော် ကိုယ်စားလှယ်များနှင့်တကွ အားလုံးမင်္ဂလာပါ။ ကျွန်တော်ကတော့ ဧရာဝတီတိုင်းဒေသကြီး မဲဆန္ဒနယ်အမှတ်(၃)၊ ပြည်ထောင်စုလွှတ်တော်ကိုယ်စားလှယ် ဦးဆန်းမြင့် ဖြစ်ပါတယ်။ ၁၃-၈-၂၀၁၉ ရက်စွဲပါ ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်တဲ့ ဥပဒေမူကြမ်း လေ့လာစိစစ်ရေးပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာ အပေါ် အကြံပြုထောက်ခံဆွေးနွေးမှာ ဖြစ်ပါတယ်။ မကွေးတိုင်းဒေသကြီး မဲဆန္ဒနယ်အမှတ်(၄)၊ ပြည်ထောင်စုလွှတ်တော်ကိုယ်စားလှယ် ဦးအောင်ကြည်ညွန့်ရဲ့ အရေးကြီးအဆိုကို ၆-၂-၂၀၁၉ ရက်နေ့မှာ လွှတ်တော်က ဆွေးနွေးအတည်ပြုခဲ့ပါတယ်။ ပြည်ထောင်စု လွှတ်တော်နာယကဟာ လွှတ်တော်ရဲ့ အတည်ပြုချက်နဲ့အညီ ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံ အခြေခံဥပဒေ(၂၀၀၈ ခုနှစ်) ပြင်ဆင်ရေးအတွက် လွှတ်တော်အတွင်းရှိ နိုင်ငံရေးပါတီ ၁၄ ပါတီတို့မှ ကိုယ်စားလှယ်များ၊ တစ်သီးပုဂ္ဂလကိုယ်စားလှယ်နှင့် တပ်မတော်သား ကိုယ်စားလှယ်အစုအဖွဲ့မှ ကိုယ်စားလှယ်များ ၄၅ ဦးပါဝင်တဲ့ ဖွဲ့စည်းပုံအခြေခံဥပဒေ(၂၀၀၈ ခုနှစ်) ပြင်ဆင်ရေးပူးပေါင်းကော်မတီ ကို ပြည်ထောင်စုလွှတ်တော်ဆိုင်ရာ ဥပဒေ ၇(ခ)နဲ့ နည်းဥပဒေ ၁၀၅(က) တို့နဲ့အညီ ဖွဲ့စည်းတာဝန်ပေး ခဲ့ပါတယ်။ တိုင်းရင်းသားပြည်သူတစ်ရပ်လုံး လိုလားတောင့်တနေတဲ့ နိုင်ငံတော်ကို ဒီမိုကရေစီနဲ့ ဖက်ဒရယ် စနစ်ကို အခြေခံတဲ့ ပြည်ထောင်စုအဖြစ် ဖွဲ့စည်းရန်အတွက် အခုဆိုရင် ၁၁ နှစ်ကျော် ကြာခဲ့ပြီဖြစ်တဲ့ ဖွဲ့စည်းပုံအခြေခံဥပဒေ(၂၀၀၈ ခုနှစ်)ကို ပြင်ဆင်ပြဋ္ဌာန်းပေးရန် လိုအပ်ပါတယ်။ လေးစားအပ်တဲ့ နာယကကြီးခင်ဗျား။ ဖွဲ့စည်းပုံအခြေခံဥပဒေ (၂၀၀၈ ခုနှစ်)ကို ကျွန်တော်တို့ လေ့လာကြည့်တဲ့အခါမှာ ဒီမိုကရေစီစံနှုန်းများနဲ့ ညီညွတ်ခြင်းမရှိတဲ့ ပြဋ္ဌာန်းချက်တွေ၊ ရှေ့နောက် ညီညွတ်ခြင်းမရှိ ဆန့်ကျင်ကွဲလွဲနေတဲ့ ပြဋ္ဌာန်းချက်တွေ၊ ဒီမိုကရေစီနဲ့ ဖက်ဒရယ်စနစ်ကို ဖော်ဆောင် ရာမှာ အဟန့်အတားဖြစ်စေတဲ့ ပြဋ္ဌာန်းချက်တွေ ပါရှိနေပါတယ်။ နာယကကြီးခင်ဗျား။ အပြန်အလှန်ထိန်းကျောင်းရမယ့် ဥပဒေပြုရေးမဏ္ဍိုင်၊ အုပ်ချုပ်ရေးမဏ္ဍိုင်၊ တရားစီရင်ရေးမဏ္ဍိုင် ဒီမဏ္ဍိုင် (၃)ရပ်ကို တစ်ဖက်စောင်းနင်းဖြစ်စေတဲ့ ပြဋ္ဌာန်းချက်များ၊ တန်းတူ ညီမျှမှုကို အကာအကွယ်မပေးတဲ့ ပြဋ္ဌာန်းချက်များ၊ လွတ်လပ်၍ တရားမျှတတဲ့ရွေးကောက်ပွဲများ ကျင်းပ နိုင်ရေးအတွက် အဟန့်အတားဖြစ်စေတဲ့၊ ဒီမိုကရေစီ စံနှုန်းများနဲ့ ကိုက်ညီမှုမရှိတဲ့ ပြဋ္ဌာန်းချက်များ ပါဝင်နေပါတယ်။ ဒါ့အပြင် ပြည်တွင်းငြိမ်းချမ်းရေး ရရှိရန်နဲ့ အမျိုးသားရင်ကြားစေ့ရေးလုပ်ငန်းများကို တိုးတက်အကောင်အထည်ဖော် ဆောင်ရွက်နိုင်ရန်အတွက် ၂၁ ရာစု ပင်လုံညီလာခံက အတည်ပြုခဲ့ပြီး ဖြစ်တဲ့ ပြည်ထောင်စုသဘောတူစာချုပ် အစိတ်အပိုင်း(၁)ပါ နိုင်ငံတော်ကို ဒီမိုကရေစီနဲ့ ဖက်ဒရယ်စနစ်ကို အခြေခံသော ပြည်ထောင်စုအဖြစ် ဖွဲ့စည်းရမယ်ဆိုတဲ့ သဘောတူညီချက်နဲ့ လိုက်လျောညီထွေ ဖြစ်စေရန် ဖွဲ့စည်းပုံအခြေခံဥပဒေ(၂၀၀၈ ခုနှစ်) ကို ပြင်ဆင်ပြဋ္ဌာန်းဖို့ လိုအပ်နေပြီ ဖြစ်ပါတယ်။ ဒါဟာ ကျွန်တော်တို့ အားလုံးရဲ့ သမိုင်းပေးတာဝန်ဖြစ်ပါတယ်။ ၁၉-၂-၂၀၁၉ ရက်နေ့မှာ ပြည်သူ့လွှတ်တော်ကိုယ်စားလှယ် ဦးသိန်းထွန်း ကျောင်းကုန်းမဲဆန္ဒနယ်က ပုဒ်မ ၂၆၁ ကို ပြင်ဆင်ပြဋ္ဌာန်းပေးရန် ဥပဒေကြမ်းအား ပြည်ထောင်စုလွှတ်တော်ကို တင်သွင်းခဲ့ပါတယ်။ ၁၅-၃-၂၀၁၉ ရက်စွဲနဲ့ ပြည်သူ့လွှတ်တော်ကိုယ်စားလှယ် ဒေါက်တာမောင်သင်း မိတ္ထီလာမဲဆန္ဒနယ်က အခြေခံဥပဒေပုဒ်မ ၂၄၈၊ ၂၆၄၊ ၃၂၂ နဲ့ ၄၀၂ ပါဝင်တဲ့ ဥပဒေမူကြမ်းကို ပြည်ထောင်စုလွှတ်တော်သို့ တင်သွင်းခဲ့ပြန်ပါတယ်။ နာယကကြီးခင်ဗျာ။ ပုဒ်မ ၃၊ ၄၊ ၅ ခုလောက် ပြင်ဆင်ပြဋ္ဌာန်းရုံနဲ့ တိုင်းရင်းသားပြည်သူတစ်ရပ်လုံး လိုလားတဲ့ ဒီမိုကရေစီနှင့် ဖက်ဒရယ်စနစ် လုံးဝ ဖြစ်ပေါ်လာနိုင်မည် မဟုတ်ပါ။ ပူးပေါင်းကော်မတီတို့ရဲ့ ဆောင်ရွက်ချက်၊ သမိုင်းပေးတာဝန်ကျေပွန်ကြတဲ့ ပြည်ထောင်စုလွှတ်တော်ကိုယ်စားလှယ်များရဲ့ အကြံပြု တင်ပြချက်တို့ကြောင့် ပြည့်စုံလုံလောက်တဲ့ ဥပဒေမူကြမ်း ဖြစ်ပေါ်လာမှာပါ။ ဒီအခါမှာ ဖွဲ့စည်းပုံအခြေခံ ဥပဒေ(၂၀၀၈ ခုနှစ်) အခန်း (၁၂) ပါအတိုင်း ကျွန်တော်တို့ ဆက်လက်ဆောင်ရွက်ကြပါစို့။ ဒါကိုသိလျက်နဲ့ ဘာကြောင့် ကန့်ကွက်နေကြတာလဲ။ နိုင်ငံတော်အတွက်၊ တိုင်းရင်းသား ပြည်သူ တစ်ရပ်လုံးအတွက်၊ အနာဂတ်မျိုးဆက်သစ်တွေအတွက် ပြည်ထောင်စုလွှတ်တော် ကိုယ်စားလှယ်များအားလုံး အပြည့်အဝ နားလည်ယုံကြည်မှု(Full Understanding)၊ လုပ်ရဲကိုင်ရဲသည့် သတ္တိရှိမှု(Courage)၊ အပြုသဘော ဆောင်ရွက်မှု(Constructive) တို့နဲ့အတူ တစ်စိတ်တစ်ဝမ်းတည်း လက်တွဲညီညီနဲ့ ကျွန်တော်တို့ နိုင်ငံတော်ကို ဖွဲ့စည်းပုံအခြေခံဥပဒေပြင်ဆင်ခြင်းဖြင့် ဒီမိုကရေစီနဲ့ ဖက်ဒရယ်စနစ်ကို ဖော်ဆောင်ဖို့ပေါပြီ။ သမိုင်းပေးတာဝန် ကျေပွန်ကြပါစို့။ ဒါကြောင့် ၁၃-၈-၃၀၁၉ ရက်စွဲပါ ဖွဲ့စည်းပုံအခြေခံဥပဒေကို ဒုတိယ အကြိမ်ပြင်ဆင်တဲ့ ဥပဒေမူကြမ်း လေ့လာစိစစ်ရေးပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထား မှတ်ချက် အစီရင်ခံစာအား လေးလေးနက်နက် ထောက်ခံအပ်ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">ဗိုလ်မှူးလွင်မောင်စိုး တပ်မတော်သား ပြည်သူ့လွှတ်တော်ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဗိုလ်မှူးလွင်မောင်စိုး (တပ်မတော်သား၊ ပြည်သူ့လွှတ်တော်ကိုယ်စားလှယ်)</mp>အားလုံး မင်္ဂလာပါခင်ဗျာ။ ကျွန်တော်ကတော့ တပ်မတော်သားပြည်သူ့လွှတ်တော် ကိုယ်စားလှယ် ဗိုလ်မှူးလွင်မောင်စိုး ဖြစ်ပါတယ်။ ကျွန်တော့်အနေနဲ့ ဒေါက်တာမောင်သင်းအပါအဝင် လွှတ်တော်ကိုယ်စားလှယ် ၁၄၅ ဦးက တင်ပြထားတဲ့ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်တဲ့ ဥပဒေမူကြမ်းနဲ့စပ်လျဉ်းပြီး လေ့လာ စိစစ်ရေးပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာအပေါ်မှာ ဆွေးနွေးသွားမှာ ဖြစ်ပါတယ်။ Power Point အသုံးပြုခွင့်ပေးပါခင်ဗျာ။ နာယကကြီးခင်ဗျာ။ အစီရင်ခံစာ အပိုဒ်(၁)မှာ ဒေါက်တာမောင်သင်း အပါအဝင် လွှတ်တော် ကိုယ်စားလှယ် ၁၄၅ ဦးက ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်တဲ့ ဥပဒေမူကြမ်းကို ဖွဲ့စည်းပုံအခြေခံဥပဒေပုဒ်မ ၄၃၅၊ ပြည်ထောင်စုလွှတ်တော်ဆိုင်ရာ နည်းဥပဒေ ၁၃၃ တို့နှင့်အညီ ပြည်ထောင်စုလွှတ်တော်ကို ၁၅-၃-၂၀၁၉ ရက်နေ့မှာ တင်သွင်းခဲ့ကြောင်း ဖော်ပြထားပါတယ်။ ဖွဲ့စည်းပုံအခြေခံဥပဒေ ပြင်ဆင်ရေးအတွက် ဥပဒေမူကြမ်းတင်သွင်းလာတဲ့အခါမှာ ဆောင်ရွက် ရမယ့် လုပ်ငန်းစဉ်တွေကို တင်ပြပါနည်းဥပဒေများအတိုင်း ပြဋ္ဌာန်းပေးထားပါတယ်။ ဥပဒေမူကြမ်းကို လွှတ်တော်မှာ မဆွေးနွေးခင် လေ့လာစိစစ်ဖို့အတွက် နာယကက အဖွဲ့ဝင် ၃၀ ဦးပါတဲ့ လေ့လာစိစစ်ရေး ပူးပေါင်းကော်မတီတစ်ရပ်ကို နည်းဥပဒေ ၁၃၅ အရ ဖွဲ့စည်းပေးခဲ့တာကို တွေ့ရပါတယ်။ စိစစ်ရေးပူးပေါင်း ကော်မတီဟာ ဥပဒေမူကြမ်းကို လေ့လာစိစစ်ပြီးတဲ့အခါမှာ နည်းဥပဒေ ၁၃၆ ပါအတိုင်း ဆက်လက်ဆောင်ရွက် ရမှာဖြစ်ပါတယ်။ နည်းဥပဒေ ၁၃၆ မှာတော့ လေ့လာစိစစ်ချက်နဲ့ ပတ်သက်ပြီး ဘယ်လိုဆက်လက် လုပ်ဆောင်ရမယ်ဆိုတာ ပြဋ္ဌာန်းပေးထားတာဖြစ်ပါတယ်။ အခုတင်ပြလာတဲ့ အစီရင်ခံစာဟာ ဥပဒေမူကြမ်းအပေါ်စိစစ်ချက် ဟုတ် မဟုတ် ဆိုတာတောင် မေးခွန်းထုတ်ရမယ့် အခြေအနေဖြစ်နေပါတယ်။ ဒီနေရာမှာ အထူးတင်ပြလိုတာကတော့ နည်းဥပဒေ ၁၃၆ မှာ “ဥပဒေမူကြမ်းနှင့် ပူးပေါင်းကော်မတီ၏ လေ့လာစိစစ်ချက်တို့ကို လွှတ်တော်ကိုယ်စားလှယ် များထံ ပြည်ထောင်စုလွှတ်တော်ရုံးက ကြိုတင်ဝေငှထားရမည်” လို့သာ ပါရှိပါတယ်။ “ပူးပေါင်းကော်မတီ၏ လေ့လာတွေ့ရှိချက်အစီရင်ခံစာကို လွှတ်တော်တွင် အဆုံးအဖြတ်ရယူရမည်” လို့ လုံးဝမပါရှိပါဘူး။ ယခုလို အစီရင်ခံစာကို လွှတ်တော်မှာဆွေးနွေးပြီး အစီရင်ခံစာမှာပါတဲ့ သဘောထား မှတ်ချက်အပေါ်မှာ လွှတ်တော်အဆုံးအဖြတ် ရယူနေတာဟာ ဖွဲ့စည်းပုံအခြေခံဥပဒေပြင်ဆင်ရေးအတွက် ပြဋ္ဌာန်းပေးထားတဲ့ နည်းဥပဒေတွေနဲ့ ကွဲလွဲဆန့်ကျင်နေတယ်ဆိုတာ ရှင်းရှင်းလင်းလင်း တွေ့ရမှာဖြစ်ပါတယ်။ တွေ့ရှိချက် အစီရင်ခံစာတင်ရမှာလား၊ လေ့လာစိစစ်ချက်ကိုတင်ရမှာလားဆိုပြီး ဝိဝါဒကွဲပြားကာ လွဲမှားမှုတွေ ရှိလာမှာစိုးတဲ့အတွက် နည်းဥပဒေ ၁၃၆ မှာ “အစီရင်ခံစာ” လို့ မသုံးနှုန်းဘဲ “လေ့လာစိစစ်ချက်” လို့ အတိအကျသုံးနှုန်းထားတာ ဖြစ်ပါတယ်။ (အခုအစီရင်ခံစာကို လွှတ်တော်ရဲ့ အဆုံးအဖြတ်ရယူခြင်းဆောင်ရွက်နေတာနဲ့ ပတ်သက်လို့လည်း အနည်းငယ်တင်ပြလိုပါတယ်။ ဖွဲ့စည်းပုံအခြေခံဥပဒေ ပုဒ်မ ၈၆ ပုဒ်မခွဲ(က)နဲ့ ပြည်ထောင်စုလွှတ်တော် ဆိုင်ရာဥပဒေ ပုဒ်မ ၂၁ ပုဒ်မခွဲ(စ)ပါအတိုင်း ဆောင်ရွက်တာဖြစ်လို့ ဥပဒေနဲ့ညီပါတယ်လို့ ပြောတာတွေ ရှိပါတယ်။ ဒီပုဒ်မတွေဟာ ဖွဲ့စည်းပုံအခြေခံဥပဒေပြင်ဆင်ရေးနဲ့ လုံးဝမသက်ဆိုင်ပါဘူး။ ဖွဲ့စည်းပုံအခြေခံ ဥပဒေပြင်ဆင်ရေးအတွက် ပြဋ္ဌာန်းပေးထားတဲ့ ဥပဒေ၊ နည်းဥပဒေတွေထဲမှာ မပါဝင်တဲ့ကိစ္စရပ် တစ်ခု ဖြစ်တဲ့ အစီရင်ခံစာအပေါ် အဆုံးအဖြတ်ရယူခြင်းဆိုတာကိုလုပ်ဆောင်ပြီး မိမိရည်ရွယ်ချက်ရောက်အောင် ဥပဒေကိုလိုသလို အသုံးပြုတဲ့သဘော ဖြစ်နေပါတယ်။ ဥပဒေ၊ နည်းဥပဒေအတိုင်း တိတိကျကျ လုပ်ဆောင်ဖို့ မကြိုးစားဘဲနဲ့ သဘောကွဲလွဲနေလို့ မဲခွဲဆုံးဖြတ်ရတယ်ဆိုတာ မဖြစ်သင့်ပါဘူးခင်ဗျာ။ အစီရင်ခံစာ အပိုဒ်(၈) ကော်မတီရဲ့ သဘောထားမှတ်ချက်မှာ ဖော်ပြထားတဲ့ ဦးသိန်းထွန်းအပါအဝင် လွှတ်တော်ကိုယ်စားလှယ်တွေ တင်သွင်းခဲ့တဲ့ ဥပဒေမူကြမ်းတစ်ရပ်ကိုလည်း ဖွဲ့စည်းပုံအခြေခံဥပဒေ ပြင်ဆင်ရေးပူးပေါင်းကော်မတီရဲ့ လုပ်ငန်းစဉ်တွေထဲမှာ ထည့်သွင်းဆောင်ရွက်ဖို့ ဆုံးဖြတ်ခဲ့တာ ကနေ့ ဆိုရင် ၃ လကျော် ကြာခဲ့ပြီဖြစ်ပါတယ်။ အခု အဲဒီဥပဒေမူကြမ်းကို လွှတ်တော်မှာဆွေးနွေးနေကြပြီလား၊ ပြင်ဆင်ရေးဆွေးနွေးနိုင်ပါပြီလားဆိုပြီး မေးခွန်းထုတ်ချင်ပါတယ်။ အခုလည်း ဒေါက်တာမောင်သင်းအပါအဝင် ပြည်ထောင်စုလွှတ်တော် ကိုယ်စားလှယ်တွေ တင်ပြလာတဲ့ဥပဒေမူကြမ်းကို ပြင်ဆင်ရေးပူးပေါင်းကော်မတီက ဆောင်ရွက်နေတဲ့လုပ်ငန်းစဉ်တွေမှာ ထည့်သွင်းဆောင်ရွက်ဖို့ သဘောထားမှတ်ချက်ပြုထားပြန်ပါတယ်။ ပြင်ဆင်ရေးပူးပေါင်းကော်မတီက တင်ပြထားတဲ့ ပြင်ဆင်တဲ့အချက်ပေါင်း ၃,၇၆၅ ချက်တောင်ရှိပါတယ်။ ဒါတွေကို ဘယ်လိုစုစည်းပြီး ဥပဒေမူကြမ်းအဖြစ် ဘယ်င်သွင်းမှာလဲ ဆိုတာတောင် မသိရသေးတဲ့ အခြေအနေဖြစ်ပါတယ်။ ပြင်ဆင်ရေးဆွေးနွေးဖို့ ောက်တောင် ကြာဦးမလဲဆိုတာ မသိနိုင် ပြင်ဆင်ရေးကို အမှန်တကယ်ဆန္ဒရှိတယ်ဆိုရင် ဒေါက်တာမောင်သင်းတို့ တင်သွင်းခဲ့တဲ့ ဥပဒေမူကြမ်းကို သင့်တော့ပါဘူး။ ဖွဲ့စည်းပုံအခြေခံဥပဒေပြင်ဆင်ရေး ဆောင်ရွက်မယ်လို့ ပြောနေတဲ့သူတွေကိုယ်တိုင်က ပြင်ဆင်ရေးကို ်ကြာအောင် လုပ်သလိုဖြစ်နေပါတယ်။ ဥပဒေ၊ နည်းဥပဒေတွေ အတိုင်းသာလုပ်ကြမယ်ဆိုရင် အခုာ ပြင်ဆင်ရေးဥပဒေမူကြမ်းကို တစ်ချက် ချင်းစီ ဆွေးနွေးနေရမယ့် ြစ်ပါတယ်။ အခုတော့ စိစစ်ရေးပူးပေါင်းကော်မတီရဲ့ အစီရင်ခံစာ အပေါ်မှာ ဆက်လက်ဆောင်ရွက်ရေးနဲ့ ပတ်သက်ပြီး ငြင်းခုန်ဆွေးနွေးနေရတာဟာ ဥပဒေနဲ့ညီပါရဲ့လား၊ မှန်ကန်မှုရှိပါရဲ့လားဆိုပြီး ုန်ပြီး တိုင်းပြည်အတွက်လည်း အလွန်ပင်နစ်နာပါတယ်။ ဖွဲ့စည်းပုံအခြေခံဥပဒေ ပြင်ဆင်ခွင့်ဆိုတာ ပြည်ထောင်စုလွှတ်တော်ကိုယ်စားလှယ်တွေ ရရှိထားတဲ့ အခွင့်အရေးတစ်ရပ်ဖြစ်ပါတယ်။ ဒီအခွင့်အရေးနဲ့အညီ လွှတ်တော်ကိုယ်စားလှယ် ၁၄၅ ဦးက လက်မှတ် ရေးထိုးပြီး တင်သွင်းလာခဲ့တဲ့ ကိစ္စရပ်ကို လွှတ်တော်ကိုယ်စားလှယ် ၃၀ ဦးပါ ပူးပေါင်းကော်မတီက လေ့လာတွေ့ရှိချက်နှင့် သဘောထားမှတ်ချက် အစီရင်ခံစာတင်သွင်းပြီး အဆုံးအဖြတ် ရယူနေတာဟာ ဖွဲ့စည်းပုံအခြေခံဥပဒေက ပေးအပ်ထားတဲ့ လွှတ်တော်ကိုယ်စားလှယ်တွေရဲ့ အခွင့်အရေးကို ပိတ်ပင်ရာ ရောက်ပြီး ဒီမိုကရေစီနည်းလမ်းမကျပါဘူး။ ဒါ့အပြင် ဥပဒေ၊ နည်းဥပဒေတွေမှာပါရှိတဲ့ ပြင်ဆင်ရေး လုပ်ငန်းစဉ်တွေကို ကန့်သတ်ပိတ်ပင်နေတဲ့ သဘောဖြစ်နေပါတယ်။ နာယကကြီးခင်ဗျား။ နိဂုံးချုပ်အနေနဲ့ တင်ပြလိုတာကတော့ လွှတ်တော်မှာအခုလို ဥပဒေ၊ နည်းဥပဒေတွေ အပ်ကြောင်းထပ်အောင် ဆွေးနွေးနေရတယ်ဆိုတာ ဥပဒေ၊ နည်းဥပဒေတွေကို လိုက်နာ စေချင်လို့ ဖြစ်ပါတယ်။ လွှတ်တော်ဟာ နိုင်ငံရေးစင်မြင့်မဟုတ်သလို နိုင်ငံရေးစကားဝိုင်းတွေ ကျင်းပတဲ့ နေရာတစ်ခုလည်းမဟုတ်ပါဘူး။ လွှတ်တော်ရဲ့ ဆောင်ရွက်ချက်တွေအားလုံးဟာ ဥပဒေ၊ နည်းဥပဒေတွေနဲ့ အညီပဲဖြစ်ရပါမယ်။ ဒါကြောင့်မို့ ဒီလိုလုပ်ရပါတယ်ဆိုတဲ့ခြွင်းချက်တွေ မရှိရပါဘူး။ ဥပဒေနဲ့မညီတဲ့ ဆောင်ရွက်ချက်တွေကိုလည်း တားဆီးဖို့၊ ထောက်ပြဖို့ဟာ လွှတ်တော်ကိုယ်စားလှယ်တိုင်းမှာ တာဝန်ရှိ ပါတယ်။ အခုလိုအစီရင်ခံစာအပေါ်မှာ အဆုံးအဖြတ်ရယူပြီး မတူညီတဲ့ လုပ်ငန်းစဉ်နှစ်ခုကို ပေါင်းစည်းဖို့ ဆောင်ရွက်နေတာဟာ ဖွဲ့စည်းပုံအခြေခံဥပဒေ ပြင်ဆင်ရေးဆောင်ရွက်ချက်ကို ကန့်သတ်ပိတ်ပင်ရာ ရောက်နေသလို ဖွဲ့စည်းပုံအခြေခံဥပဒေပြင်ဆင်ရေး နည်းလမ်းတွေနဲ့လည်း လုံးဝကိုက်ညီမှု မရှိပါဘူး။ ဒါကြောင့်အခုလို အစီရင်ခံစာအပေါ်မှာ အဆုံးအဖြတ်အတည်ပြုခြင်း ဆောင်ရွက်တာကို ကန့်ကွက်ပါကြောင်းနဲ့ ဥပဒေမူကြမ်းကို ဖွဲ့စည်းပုံအခြေခံဥပဒေ၊ လွှတ်တော်ဆိုင်ရာ ဥပဒေ၊ နည်းဥပဒေများနှင့်အညီ လွှတ်တော်မှာ ဆက်လက်ဆွေးနွေး ဆောင်ရွက်သင့်ကြောင်း တိုက်တွန်းအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးဖေသန်း မြေပုံမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1523">ဦးဖေသန်း (မြေပုံမဲဆန္ဒနယ်၊ ရခိုင်ပြည်နယ်)</mp>မင်္ဂလာပါ။ ကျွန်တော်က မြေပုံမြို့နယ် ပြည်သူ့လွှတ်တော်ကိုယ်စားလှယ် ဦးဖေသန်း ဖြစ်ပါတယ်။ ဒေါက်တာမောင်သင်းအပါအဝင် ကိုယ်စားလှယ် ၁၄၅ ဦးတင်သွင်းလာတဲ့ ဖွဲ့စည်းပုံပြင်ဆင်ရေးဥပဒေကြမ်းနှင့်စပ်လျဉ်းပြီး လေ့လာစိစစ်ရေးပူးပေါင်း ကော်မတီရဲ့ အစီရင်ခံစာကို အကြံပြုဆွေးနွေးသွားပါမယ်။ ကျွန်တော့်ကို Power Point သုံးစွဲခွင့်ပြုပါ။ လေးစားရပါတဲ့ ပြည်ထောင်စုလွှတ်တော် နာယကကြီးခင်ဗျာ။ ဥပဒေမူကြမ်း လေ့လာစိစစ်ရေး ပေါင်းကော်မတီ၏ သဘောထားမက်မက်တာ ဒေါက်တာမောင်သင်း မိတီလမ်းဆယ်က ကောင်း လာတဲ့ ဖွဲ့စည်းပုံပြင်ဆင်ရေးဥပဒေကြမ်းကို ဦးသိန်းထွန်း ကျောင်းကုန်းမဲဆန္ဒနယ်က တင်သွင်းလာတဲ့ ဥပဒေမူကြမ်းလို့ပဲ ဖွဲ့စည်းပုံပြင်ဆင်ရေးပူးပေါင်းကော်မတီက ဆောင်ရွက်မယ့် ဥပဒေမူကြမ်းပြင်ဆင်ရေး လုပ်ငန်းစဉ်များမှာ တစ်ပေါင်းတည်းထည့်သွင်းပြီးတော့ ဆောင်ရွက်သင့်ကြောင်းဖော်ပြပြီး အစီရင်ခံစာကို လွှတ်တော်က အတည်ပြုပေးဖို့ တင်ပြထားပါတယ်။ လေ့လာစိစစ်ရေးပူးပေါင်းကော်မတီဝင် အချို့ ကတော့ ၂၀၀၈ ဖွဲ့စည်းပုံအခြေခံဥပဒေ အခန်း(၁၂) ပြဋ္ဌာန်းချက်များ၊ ပြည်ထောင်စုလွှတ်တော်ဆိုင်ရာ ဥပဒေ၊ နည်းဥပဒေများနဲ့အညီ ဆောင်ရွက်ဖို့ အကြံပြု တင်ပြထားတာ တွေ့ရပါတယ်။ ယခုလ ၉ ရက်နေ့က အတည်ပြုပြီးခဲ့တဲ့ ဖွဲ့စည်းပုံပြင်ဆင်ရေးပူးပေါင်းကော်မတီရဲ့ အစီရင်ခံစာ အပိုဒ် ၂၄ မှာလည်းပဲ ဖွဲ့စည်းပုံပြင်ဆင်ရေး အခန်း(၁၂) ပြည်ထောင်စုလွှတ်တော်ဆိုင်ရာဥပဒေ၊ နည်းဥပဒေများအတိုင်း ဆက်လက်ဆောင်ရွက်သွားမယ်လို့ ဖော်ပြထားတာကြောင့် သွားမယ့်လမ်းကြောင်းက တူနေပြီဖြစ်လို့ ခွဲရေး၊ တွဲရေးဆိုပြီးတော့ အငြင်းပွား်းမနေဘဲ ညှိနှိုင်းပူးပေါင်းဆောင်ရွက်ကြဖို့ လိုပါတယ်လို့မြင်ပါတယ်။ နာယကကြီးခင်ဗျာ။ ဒီနေရာမှာ ကျွန်တော့်အနေနဲ့ ၂၀၀၈ ဖွဲ့စည်းပုံအခြေခံဥပဒေကို ပထမအကြိမ် ပြင်ဆင်စဉ်က အတွေ့အကြုံကို အနည်းငယ်တင်ပြလိုပါတယ်။ အဲဒီတုန်းကလည်းပဲ ဖွဲ့စည်းပုံအခြေခံ ဥပဒေ လေ့လာသုံးသပ်ရေးပူးပေါင်းကော်မတီကို အရင်ဖွဲ့ပါတယ်။ အဲဒီကော်မတီရဲ့ အစီရင်ခံစာကို အကောင် အထည်ဖော်ဖို့အတွက် ဖွဲ့စည်းပုံအခြေခံဥပဒေပြင်ဆင်ရေး အကောင်အထည်ဖော်မှုကော်မတီကို လွှတ်တော် ကိုယ်စားလှယ် ၃၁ ဦးနဲ့ ထပ်ပြီးတော့ ဖွဲ့ ပါတယ်။ ဖွဲ့စည်းပုံပြင်ဆင်ရေးပူးပေါင်းကော်မတီဟာ အကောင် အထည်ဖော်မှုကော်မတီဟာ ဖွဲ့စည်းပုံသုံးသပ်ရေးကော်မတီရဲ့ အစီရင်ခံစာမှာပါရှိတဲ့ အကြံပြုချက်များစွာ ထဲက အဓိပ္ပာယ်ဖော်ပြချက် တူညီတဲ့အချက်တွေကို စုစည်းပြီး မူလအတိုင်းထားရှိရန် စဉ်းစားသင့်သည့် ပုဒ်မများ၊ ပြင်ဆင်ရန်စဉ်းစားသင့်သည်ပုဒ်မများဆိုပြီးတော့ ပြည်ထောင်စုလွှတ်တော်ကို တင်ပြခဲ့ပါတယ်။ ပြင်ဆင်ရန်စဉ်းစားသင့်သည့် ပုဒ်မပေါင်း ၂၁၀၊ ဇယား (၅) ခုမှ အပိုဒ် ၂၃ ပါဝင်ပါတယ်။ အဲဒီအထဲက လတ်တလော ပြင်ဆင်သင့်သည့်ပုဒ်မများဆိုပြီးတော့ ၄၃၆(က)နဲ့ဆိုင်တဲ့ ပုဒ်မ ၄ ခု၊ ၄၃၆(ခ)နဲ့ဆိုင်တဲ့ ပုဒ်မ ၂၈ ခု ပါဝင်တဲ့ဇယားကို ပြည်ထောင်စုလွှတ်တော်ကို ၂၀၁၅၊ ဇွန်လ ၁၆ ရက်နေ့မှာ ဖြန့်ဝေပြီးတော့ လွှတ်တော်ရဲ့ အဆုံးအဖြတ်ကို ခံယူခဲ့ပါတယ်။ ဒါပေမယ့် ကံမကောင်းစွာပဲ အခုလွှတ်တော်ကိုယ်စားလှယ်ကြီး ၂ ဦး ပြင်ဆင်ရန် တင်ပြထားတဲ့ပုဒ်မတွေအပါအဝင် ပုဒ်မအားလုံးနီးပါးကို မူလအတိုင်းထားရှိရန်ဆိုပြီး ငြင်းပယ်ခြင်းခံခဲ့ရပါတယ်။ နိုင်ငံတော်သမ္မတများရဲ့ အရည်အချင်းပုဒ်မ ၅၉(ဃ)မှာ “စစ်ရေးအမြင်”အစား “ကာကွယ်ရေးအမြင်” ဆိုတဲ့ စာသားကို ပြင်ဆင်နိုင်ခဲ့ပေမယ့် ပုဒ်မ ၄၃၆(က)နဲ့ သက်ဆိုင်တာကြောင့် ပြည်လုံးကျွတ်ဆန္ဒခံယူပွဲကို ယခင်၊ ယခုအစိုးရများက မလုပ်ပေးခဲ့လို့ အတည်မပြုနိုင်သေးပါဘူး။ ဇယား(၂)၊ ဇယား(၅)တို့မှာ ပုဒ်မ အချို့ကို ထည့်သွင်းရေးဆွဲအတည်ပြုနိုင်ခဲ့ပေမယ့် ပြည်ထောင်စုက ပြထားတဲ့ဥပဒေနဲ့ အညီဆိုတဲ့စာသားကြောင့် ပေးကားပေး၏မရ ဖြစ်ခဲ့ရပါတယ်။ လေးစားရပါသော နာယကကြီးခင်ဗျာ။ ဒါတွေဟာ ဖွဲ့စည်းပုံပြင်ဆင်ရေး သမိုင်းမှတ်တမ်းတွေ ဖြစ်ပါတယ်။ ဖွဲ့စည်းပုံအခြေခံဥပဒေ အခန်း(၁၂)နဲ့အညီ သွားမယ်ဆိုပေမယ့် အကြံပြုချက် ၃,၇၆၅ ချက် အားလုံးကို ဥပဒေမူကြမ်းအဖြစ် တင်မယ်ဆိုတာ မဖြစ်နိုင်ပါဘူး။ သဘောသဘာဝတူတဲ့၊ တူညီတဲ့ အကြံပြု ချက်တွေကို ပြန်လည်ညှိနှိုင်း ပေါင်းစပ်ဆောင်ရွက်မယ်ဆိုရင် တစ်ဝက်မက အများကြီးလျော့နည်းသွား နိုင်ပါတယ်။ အရေးမပါတဲ့ ကိုင်းဖျားကိုင်းနား အသေးအမွှားကအစ လိုက်ပြီးပြင်ဆင်နေမယ့်အစား ဥပဒေရဲ့ ပင်မကျောရိုးဖြစ်တဲ့ ဖက်ဒရယ်ပြည်ထောင်စုပေါ်ပေါက်ရေးအခြေခံမူတွေကို ထည့်သွင်းရေးဆွဲဖို့ လိုပါတယ်။ နာယကကြီးခင်ဗျား။ ဒီလိုအကြံပြုချက်များစွာထဲက ပါဝင်သင့်၊ ပါဝင်ထိုက်တဲ့အချက်တွေကို စုစည်းပြီး ဥပဒေမူကြမ်းတစ်ရပ်အဖြစ် ပြုစုတဲ့အခါမှာ အကျေအလည် ညှိနှိုင်းရွေးချယ်ဖို့ လိုအပ်ပါတယ်။ ကော်မတီ ထဲမှာ များရာမဲနဲ့ရွေးချယ်ပြီး ယူမယ်ဆိုရင်တော့ လူနည်းစုတိုင်းရင်းသားတွေရဲ့ အသံတွေ၊ လိုလားချက်တွေ ပါမလာနိုင်တာကြောင့် ဖက်ဒရယ်ပြည်ထောင်စုပေါ်ပေါက်ရေးဆိုတဲ့ ဦးတည်ချက်တွေ အားနည်းသွားနိုင် ပါတယ်။ Power Point ပိတ်လို့ရပါပြီ။ နာယကကြီးခင်ဗျား။ နောက်ဆုံး တင်ပြလိုတာကတော့ ကျွန်တော်တို့ရဲ့ အဓိကလိုအပ်ချက်က အားလုံးစေတနာပါပါနဲ့ ညှိနှိုင်းဆောင်ရွက်ကြဖို့ ဖြစ်ပါတယ်။ အဓိကအခက်အခဲက ်နီးကပ် နေခြင်း၊ နည်းနေခြင်း ဖြစ်ပါတယ်။ သီးခြားပဲတင်တင်၊ တစ်ပေါင်းတည်းပဲတင်တင် ညှိနှိုင်းလို့မရရင်တော့ လွှတ်တော်ရဲ့ အဆုံးအဖြတ်ကို ခံယူကြရမှာဖြစ်လို့ လွှတ်တော်ကို အမြန်ဆုံးရောက်အောင် ကြိုးစားပေးဖို့ လိုပါတယ်။ ကျွန်တော်တို့ရဲ့ နိုင်ငံမှာ ဖွဲ့စည်းပုံပြင်ဆင်ရေးဟာ အလွန်အရေးကြီးတဲ့ ို ရောက်နေပါပြီ။ ဖွဲ့စည်းပုံကို မပြင်ဆင်နိုင်သရွေ့၊ ဖက်ဒရယ်ပြည်ထောင်စုမပေါ်ပေါက်လာသရွေ့ ရယ်မောသံ တွေအစား ငိုညည်းသံတွေကို ကြားနေရပါလိမ့်မယ်။ လယ်သင်းနံ့တွေအစား သွေးညှီနံ့တွေကိုပဲ ရှူရှိုက် နေရပါလိမ့်မယ်။ တို့တာဝန်အရေး(၃)ပါးဆိုတာ သေနတ်တစ်ဒိုင်းဒိုင်းဖောက်ပြီး သတိပေးနေရတဲ့ ဝါဒဖြန့် စာသားတွေ ဖြစ်နေပါလိမ့်မယ်။ မိမိတို့ရဲ့ ပြောဆိုချက်အနိုင်ရဖို့အတွက် အသံကျယ်ကျယ်နဲ့ ငြင်းခုန်နေကြဖို့မဟုတ်ဘဲ တိုင်းရင်းသား ပြည်သူတစ်ရပ်လုံးရဲ့ အကျိုးအတွက် အမြင်ကျယ်ကျယ်နဲ့ ဆွေးနွေးကြဖို့လိုပါတယ်။ အရေးမကြီးတာကို ရေးကြီးခွင်ကျယ်လုပ်ပြီး မရောင်ရာဆီလူးနေကြရင်တော့ လူကြီးမင်းတို့ရဲ့ လုပ်ရပ်ဟာ တရားခံရှာတဲ့ပွဲ နဲ့သာ တူမှာဖြစ်ပါကြောင်း သတိပေးဆွေးနွေးရင်း နိဂုံးချုပ်အပ်ပါတယ်။ ကျေးဇူးတင်ပါတယ်။</speech>
<speech type="speaker">ဗိုလ်မှူးသောင်းထိုက်စိုး တပ်မတော်သား ပြည်သူ့လွှတ်တော်ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဗိုလ်မှူးသောင်းထိုက်စိုး(တပ်မတော်သား၊ ပြည်သူ့လွှတ်တော်ကိုယ်စားလှယ်)</mp>အားလုံး မင်္ဂလာပါခင်ဗျာ။ ကျွန်တော်ကတော့ တပ်မတော်သား လွှတ်တော်ကိုယ်စားလှယ် ဗိုလ်မှူးသောင်းထိုက်စိုး ဖြစ်ပါတယ်။ ကျွန်တော့်အနေနဲ့ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်သည့် ဥပဒေကြမ်းနှင့် စပ်လျဉ်း၍ ဥပဒေကြမ်းလေ့လာစိစစ်ရေးပူးပေါင်းကော်မတီရဲ့ လေ့လာတွေ့ရှိချက်နှင့် သဘောထား မှတ်ချက် အစီရင်ခံစာကို ဆွေးနွေးသွားမှာ ဖြစ်ပါတယ်။ Power Point ဖြင့် တင်ပြခွင့်ပြုပါ။ နာယကကြီးခင်ဗျာ။ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်သည့် ဥပဒေမူကြမ်းကို လွှတ်တော်ကိုယ်စားလှယ် ၂၀ ရာခိုင်နှုန်းက လက်မှတ်ရေးထိုးတင်သွင်းတဲ့အတွက် ဖွဲ့စည်းပုံအခြေခံ ဥပဒေပုဒ်မ ၄၃၅ နဲ့ ကိုက်ညီမှုရှိသဖြင့် ပြင်ဆင်သည့်ဥပဒေမူကြမ်းကို ပြည်ထောင်စုလွှတ်တော်က လက်ခံ ဆွေးနွေးရမှာဖြစ်ပါတယ်။ ပုဒ်မ ၄၃၅ အရ ဆွေးနွေးပြီးရင် ပုဒ်မ ၄၃၆ အရ ဆုံးဖြတ်ပြင်ဆင်ရမှာ ဖြစ်ပါတယ်။ ဒါကြောင့်လည်း ကျိုင်းတုံမဲဆန္ဒနယ်က ဦးစတီဖန်၊ တပ်မတော်သား လွှတ်တော်ကိုယ်စားလှယ်တို့က ဤဥပဒေမူကြမ်းကို ဖွဲ့စည်းပုံအခြေခံဥပဒေ အခန်း(၁၂)ပါ ပြဋ္ဌာန်းချက်များ၊ လွှတ်တော်ဆိုင်ရာ ဥပဒေ၊ နည်းဥပဒေများနှင့်အညီ ပြည်ထောင်စုလွှတ်တော်တွင် ဆက်လက်ဆွေးနွေးဆောင်ရွက်ရန် အကြံပြု ခဲ့ခြင်းဖြစ်ပါတယ်။ ကော်မတီရဲ့ အစီရင်ခံစာ အပိုဒ် ၃ မှာ ဦးသိန်းထွန်း၊ ကျောင်းကုန်းမဲဆန္ဒနယ်က တင်သွင်းခဲ့တဲ့ ဥပဒေမူကြမ်းကိုညွှန်း၍ ဆောင်ရွက်လိုကြောင်း ဖော်ပြထားပါတယ်။ ဦးသိန်းထွန်းတင်သွင်းခဲ့စဉ်က ဖွဲ့စည်းပုံ အခြေခံဥပဒေပါ ပြဋ္ဌာန်းချက်များနှင့် ပြည်ထောင်စုလွှတ်တော်ဆိုင်ရာ ဥပဒေပါပြဋ္ဌာန်းချက်များတွင် ဖွဲ့စည်းပုံအခြေခံဥပဒေကို ပြင်ဆင်သည့် ဥပဒေမူကြမ်းနှင့်စပ်လျဉ်း၍ ပြင်ဆင်သည့် လုပ်ငန်းစဉ် နှစ်ရပ် အပြိုင်တင်သွင်းလာတဲ့အခါ သီးခြားဆောင်ရွက်ရန် လုပ်ငန်းစဉ်များ ဖော်ပြထားခြင်းမရှိတဲ့အတွက် လွှတ်တော်၏ အဆုံးအဖြတ် ရယူဆောင်ရွက်ခဲ့ကြောင်း အစီရင်ခံစာတင်သွင်းခဲ့တဲ့အတွက် ယခုတင်သွင်းတဲ့ ဥပဒေမူကြမ်းကိုလည်း ပြည်ထောင်စုလွှတ်တော်မှာမဆွေးနွေးဘဲ များရာဆန္ဒမဲဖြင့် ပြီးပြည့်စုံမှုမရှိတဲ့ ယခု အစီရင်ခံစာကို အတည်ပြုဆောင်ရွက်တော့မှာဖြစ်တယ်လို့ သုံးသပ်မိပါတယ်။ ထပ်မံမှားယွင်း သုံးသပ် ဆောင်ရွက်ခြင်းမျိုးမရှိစေဘဲ မှန်ကန်စွာ သုံးသပ်ဆောင်ရွက်ဖို့ တိုက်တွန်းလိုပါတယ်။ဒီမိုကရေစီအပြောင်းအလဲကို အမှန်တကယ် လိုလားတယ်ဆိုရင် ဒီမိုကရေစီစနစ် ခိုင်မာရေးအတွက် အခြေခံအုတ်မြစ်(Institutions)တွေ ခိုင်မာနေဖို့လိုပါတယ်။ ဥပမာအားဖြင့် ဥပဒေပြုရေးမဏ္ဍိုင်ဖြစ်တဲ့ လွှတ်တော်များ ခိုင်မာအားကောင်းနေရန် လိုအပ်ပါတယ်။ ရွေးကောက်ပွဲကော်မရှင်လို အဖွဲ့အစည်းများ ခိုင်မာအားကောင်းနေရန်လိုအပ်သလို တရားစီရင်ရေးမဏ္ဍိုင် ခိုင်မာအားကောင်းရန်လည်း အထူးလိုအပ် ပါတယ်။ ဒီလိုနိုင်ငံရဲ့ Institutions တွေ ခိုင်မာအားကောင်းနေမယ်ဆိုရင် နိုင်ငံ့အရေးမှန်သမျှ ယိမ်းယိုင်မှု နဲ့ တိမ်းစောင်းမှုများကို ထိန်းကျောင်းနိုင်မှာ ဖြစ်ပါတယ်။ အထူးသဖြင့် ကျွန်တော်တို့ မြန်မာနိုင်ငံလို ဒီမိုကရေစီသက်တမ်း နုနယ်သေးတဲ့း စိန်ခေါ်မှုများ ရှိနေသေးတဲ့ကာလမှာ မဏ္ဍိုင်ကြီးသုံးရပ် အပြန်အလှန်ထိန်းကျောင်းမှုနဲ့ စနစ်ခိုင်မာရေးကို ဦးတည်တည်ဆောက်သွားဖို့ လိုအပ်ပါတယ်။ ပုဂ္ဂိုလ်စွဲ၊ ပါတီစွဲမထားဘဲ စနစ်ခိုင်မာရေးကို ဦးစားပေး တည်ဆောက်ကြရပါလိမ့်မယ်။ ဥပဒေစိုးမိုးရေးဆိုတာ စနစ်ခိုင်မာရေးကို တည်ဆောက်ခြင်းတစ်မျိုးသာ ဥပဒေဆိုတာ ပြည်သူများအတွက်သာ မဟုတ်ပါဘူး၊ ဥပဒေပြုသူများအပါအဝင် ဥပဒေကို ကိုင်တွယ်ကျင့်သုံးသူတွေကိုယ်တိုင် လိုက်နာဖို့ လိုအပ်ပါတယ်။ နာယကကြီးခင်ဗျာ။ ဖွဲ့စည်းပုံအခြေခံဥပဒေပြင်ဆင်ရေးဟာ ယနေ့ဆွေးနွေးနေဆဲ ငြိမ်းချမ်းရေး အတွက် အထောက်အပံ့ဖြစ်စေနိုင်သော တိုင်းရင်းသားများအရေး၊ တိုင်းရင်းသားအားလုံးရဲ့ တန်ဖိုး၊ နိုင်ငံရဲ့ ဝိသေသအမှတ်လက္ခဏာ ဒါမှမဟုတ် ရည်ရွယ်ချက်တွေကို ထင်ဟပ်ဖော်ပြချက်များ ဖြစ်ဖို့လိုပါတယ်။ ဒါမှလည်း နိုင်ငံရဲ့ တည်ငြိမ်မှုနှင့် ထိရောက်သော အုပ်ချုပ်ရေးစနစ်များ တည်ဆောက်နိုင်မှာ ဖြစ်ပါတယ်။ ထို့အတူ ဆောင်ရွက်ဆဲနိုင်ငံရေးအသွင်ကူးပြောင်းမှု၊ ငြိမ်းချမ်းရေး၊ ရင်ကြားစေ့ရေးတို့ကိုလည်း အထောက် အကူဖြစ်စေမှာ ဖြစ်ပါတယ်။ မြောက်ကာရိုလိုင်းနားတက္ကသိုလ်မှ နိုင်ငံရေးသိပ္ပံ တွဲဖက်ပါမောက္ခ Andrew Reynolds က ၎င်းရဲ့ Constitutional Medicine မှာ ဖွဲ့စည်းပုံအခြေခံဥပဒေပြင်ဆင်ခြင်းကို သမားတော်တစ်ဦး ရောဂါရှာဖွေ ကုသခြင်းနှင့် နှိုင်းယှဉ်ပြခဲ့ပါတယ်။ ရောဂါရဲ့ ဇာစ်မြစ်ကိုသိရှိမှသာ ကိုက်ညီသော ကုထုံးဖြစ်နိုင်ပြီး ရေရှည် ပျောက်ကင်းနိုင်မည်ဖြစ်ကြောင်းနဲ့ ရောဂါဇာစ်မြစ်အား မှားယွင်းသုံးသပ်မိခြင်းကြောင့် ကုထုံးမှားယွင်းခြင်း၊ ဆေးဝါးအသုံးပြုမှု မှားယွင်းခြင်း၊ ရောဂါကုသရမည့် သတ်မှတ်ချက်မှားယွင်းခြင်း စတဲ့ လူနာ၊ ရောဂါနှင့်ကုထုံး မကိုက်ညီမှုကြောင့် နောက်ဆက်တွဲ အကျိုးဆက်များဖြစ်လာနိုင်သည့်အပြင် လူနာမှာလည်း အခြေအနေပိုမိုဆိုးရွားလာစေနိုင်ကြောင်း ဆိုထားပါတယ်။ နိုင်ငံ၏အခြေအနေ၊ ကျွမ်းကျင်မှု တို့နှင့်အညီ ဖွဲ့စည်းပုံအခြေခံဥပဒေကို ပြင်ဆင်ခြင်းဖြင့် ရေရှည်မှန်ကန်သော ချဉ်းကပ်ဆောင်ရွက်မှု ဖြစ်နိုင် ကြောင်း သတိချပ်ရမှာ ဖြစ်ပါတယ်။ ဒါကြောင့် မိမိတို့နိုင်ငံရဲ့ ပကတိအခြေအနေ Institution တွေကိုလည်း ချိန်ဆဖို့လိုပါတယ်။ နောက်ကြောင်းပြန်တဲ့စကားများကို လိုရင်တော့ ဖြတ်ထုံးလို့ ကိုးကားတယ်။ မလိုရင်တော့ နောက်ကြောင်းပြန်တယ်လို့ စွပ်စွဲပြန်တယ်။ နိုင်ငံရေးပါတီများအနေနဲ့ ရွေးကောက်ပွဲအနိုင်ရရှိမှ အုပ်ချုပ်ခွင့် အာဏာ ရရှိနိုင်မှာဖြစ်သလို ပါတီရဲ့ ရည်မှန်းချက်များကိုလည်း အကောင်အထည်ဖော်နိုင်မှာ ဖြစ်ပါတယ်။ ဒီတော့ ပါတီတိုင်းက ရွေးကောက်ပွဲမှာ မိမိတို့ပါတီအနိုင်ရရေးကြိုးပမ်းကြတာ သဘာဝလို့တော့ ဆိုနိုင် ပါတယ်။ သို့သော်လည်း ပါတီများပြိုင်ဆိုင်မှု ပြင်းထန်လာချိန်နှင့် မိမိပါတီအနိုင်ရရေး နည်းလမ်းပေါင်းစုံ အသုံးပြုလာတဲ့အခါ နောက်ဆက်တွဲအကျိုးဆက်က နိုင်ငံအတွက် မမျှော်လင့်တဲ့ ဘေးထွက်ဆိုးကျိုးများ ဖြစ်လာနိုင်တာကို အထူးသတိကြီးစွာ ထားဖို့လိုပါတယ်။ ဖွဲ့စည်းပုံအခြေခံဥပဒေပြင်ဆင်ရေးကို ပါတီ အဖွဲ့ အစည်းတစ်ခုရဲ့ လိုအပ်ချက်အရ ပြင်ဆင်ခြင်းထက် နိုင်ငံရဲ့ လိုအပ်ချက်အတွက် ပြင်ဆင်ခြင်းက မှန်ကန်သောရည်ရွယ်ချက်လို့ဆိုရမှာ ဖြစ်ပါတယ်။ ပိုမိုအကျိုးရှိစေနိုင်ပါလိမ့်မယ်။ နာယကကြီးခင်ဗျာ။ ယခုပြင်ဆင်တဲ့ ဥပဒေမူကြမ်းဟာလည်း ပြုပြင်ပြောင်းလဲရေးအတွက် တည့်မတ် စေမယ့် ရည်ရွယ်ချက်နဲ့ တင်သွင်းခဲ့ခြင်း ဖြစ်ပါတယ်။ နိုင်ငံတော်နှင့် တိုင်းရင်းသားပြည်သူတစ်ရပ်လုံးရဲ့ အကျိုးအတွက် တင်သွင်းသောဥပဒေမူကြမ်း တစ်ရပ်လည်းဖြစ်ပါတယ်။ ဒေါက်တာမောင်သင်းအပါအဝင် လွှတ်တော်ကိုယ်စားလှယ် ၁၄၅ ဦး တင်ပြတဲ့ ဖွဲ့စည်းပုံအခြေခံဥပဒေ ပြင်ဆင်ရေးမူကြမ်းကို ယခင် ပြင်ဆင်ရေးပူးပေါင်းကော်မတီ လုပ်ငန်းစဉ်ထဲသို့ ထည့်သွင်းခြင်းမှာလည်း ဖွဲ့စည်းပုံအခြေခံဥပဒေ၊ ပြည်ထောင်စု လွှတ်တော်ဆိုင်ရာဥပဒေ၊ နည်းဥပဒေများနဲ့ မသက်ဆိုင်တဲ့အတွက် ယင်းပြင်ဆင်ရေးပူးပေါင်းကော်မတီသို့ တစ်ပေါင်းတည်း ထည့်သွင်းရန်မလိုအပ်ဘဲ ဖွဲ့စည်းပုံအခြေခံဥပဒေပြဋ္ဌာန်းချက်များအတိုင်း ပြည်ထောင်စု လွှတ်တော်တွင် ဆက်လက်ဆွေးနွေးသင့်ပါကြောင်းနှင့် ပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာအား အတည်မပြုသင့်ပါကြောင်း ဆွေးနွေးရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဗိုလ်မှူးအောင်သွင်စိုး တပ်မတော်သား ပြည်သူ့လွှတ်တော်ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဗိုလ်မှူးအောင်သွင်စိုး(တပ်မတော်သား၊ ပြည်သူ့လွှတ်တော်ကိုယ်စားလှယ်)</mp>အားလုံးမင်္ဂလာပါ။ ကျွန်တော်ကတော့ တပ်မတော်သားလွှတ်တော်ကိုယ်စားလှယ် ဗိုလ်မှူးအောင်သွင်စိုး ဖြစ်ပါတယ်။ ပြည်ထောင်စု သမ္မတမြန်မာနိုင်ငံတော် ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်သည့် ဥပဒေမူကြမ်းနှင့်စပ်လျဉ်း၍ ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်သည့်ဥပဒေမူကြမ်း လေ့လာစိစစ်ရေးပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာအပေါ် ကန့်ကွက်ဆွေးနွေးသွားမှာ ဖြစ်ပါတယ်။ Power Point သုံးစွဲခွင့်ပြုပါ။ ဒေါက်တာမောင်သင်း (မိတ္ထီလာမဲဆန္ဒနယ်) အပါအဝင် ပြည်ထောင်စုလွှတ်တော်ကိုယ်စားလှယ် ၁၄၅ ဦးက ဖွဲ့စည်းပုံအခြေခံဥပဒေ ပုဒ်မ ၄၃၃၊ ၄၃၄၊ ၄၃၅ နှင့် ပြည်ထောင်စုလွှတ်တော်ဆိုင်ရာ နည်းဥပဒေ ၁၃၃ တို့အရ ၁၅-၃-၂၀၁၉ ရက်စွဲဖြင့် လက်မှတ်ရေးထိုးတင်ပြလာသော ဖွဲ့စည်းပုံအခြေခံဥပဒေကို ဒုတိယ အကြိမ်ပြင်ဆင်သည့် ဥပဒေကြမ်းကို ၂-၅- ၂၉ ရက်တင်ကျင်းပသည့် ဒုတိယအကြိမ် ပြည်ထောင်စ လွှတ်တော် (၁၂)ကြိမ်မြောက် ပုံမှန်အစည်းအဝေး (၁၁)ရက်မြောက်နေ့တွင် လွှတ်တော်သို့ တင်သွင်းခဲ့တာ ဖြစ်ပါတယ်။ ဥပဒေမူကြမ်းလက်မှတ်ရေးထိုးတင်ပြတဲ့ရက်မှ ပူးပေါင်းကော်မတီအစီရင်ခံစာ တင်တဲ့ရက် အထိ ၁၄၈ ရက်၊ ပူးပေါင်းကော်မတီဖွဲ့စည်းတဲ့ရက်မှ ပူးပေါင်းကော်မတီအစီရင်ခံစာတင်တဲ့ ရက်အထိ ၇၈ ရက် ပြည်ထောင်စုလွှတ်တော်အနေနဲ့ ဥပဒေမူကြမ်းတစ်ခုကို အစီရင်ခံစာတင်ဖို့အတွက် ှတ်ပေးရာမှာ ရိုးသားမှုရှိဖို့ လိုအပ်ကြောင်း တင်ပြအပ်ပါတယ်။ ယခု ဒေါက်တာမောင်သင်း တင်သွင်းတဲ့ ဥပဒေမူကြမ်းကို ဦးသိန်းထွန်း ကျောင်းကုန်းမဲဆန္ဒနယ် က ၁၉-၂-၂၀၁၉ ရက်မှာ တင်သွင်းခဲ့တဲ့ ဥပဒေမူကြမ်းကဲ့သို့ ပြည်ထောင်စုသမ္မတ မြန်မာနိုင်ငံတော်ဖွဲ့စည်းပုံ အခြေခံဥပဒေ (၂၀၀၈ ခုနှစ်) ပြင်ဆင်ရေးပူးပေါင်းကော်မတီက ဆက်လက်ဆောင်ရွက်မည့် ဥပဒေမူကြမ်း ရေးဆွဲရေးလုပ်ငန်းစဉ်များတွင် တစ်ပေါင်းတည်းထည့်သွင်း စိစစ်ဆောင်ရွက်သင့်တယ်လို့ အစီရင်ခံတင်ပြ ထားတာ တွေ့ရပါတယ်။ ပြည်ထောင်စုသဘောတူစာချုပ် ချုပ်ဆိုနိုင်ဖို့အတွက် NCA စာချုပ်ကို ဦးစွာ လက်မှတ်ရေးထိုးရမှာဖြစ်ပါတယ်။ NCA စာချုပ်ပါ အပိုဒ် ၂၂ အပိုဒ်ခွဲ(ဃ)မှာ ပြည်ထောင်စုညီလာခံမှ ထွက်ပေါ်လာသော ဆုံးဖြတ်ချက်များအပေါ်အခြေခံ၍ ဖွဲ့စည်းပုံအခြေခံဥပဒေအပါအဝင် ဥပဒေများကို လိုအပ်သလို ပြင်ဆင်ခြင်း၊ ဖြည့်စွက်ခြင်း၊ ပယ်ဖျက်ခြင်းများကို လုပ်ထုံးလုပ်နည်းနှင့်အညီ ပြုလုပ်ရန် သဘောထားတူညီသည်ဟု အတိအလင်း ဖော်ပြထားပါတယ်။ လုပ်ထုံးလုပ်နည်းနှင့်အညီ ဆိုသည်မှာ ဖွဲ့စည်းပုံအခြေခံဥပဒေ၊ ပြည်ထောင်စုလွှတ်တော်ဆိုင်ရာဥပဒေ၊ နည်းဥပဒေများနှင့်အညီ ပြုလုပ်ဆောင်ရွက် ရမှာဖြစ်ပါတယ်။ ဒါ့ကြောင့် ယခုဥပဒေမူကြမ်းကို ဖွဲ့စည်းပုံအခြေခံဥပဒေအခန်း(၁၂)ပါ ပြဋ္ဌာန်းချက်များ၊ လွှတ်တော်ဆိုင်ရာဥပဒေ၊ နည်းဥပဒေများနဲ့အညီ လွှတ်တော်မှာ ဆက်လက်ဆွေးနွေး ဆောင်ရွက်မှသာ ဥပဒေနဲ့ညီညွတ်မှာ ဖြစ်ပါတယ်။ ဒေါက်တာမောင်သင်းတင်တဲ့ ဥပဒေမူကြမ်းရဲ့ ရည်ရွယ်ချက်မှာ ဖွဲ့စည်းပုံအခြေခံဥပဒေအခန်း(၁)၊ နိုင်ငံတော်၏အခြေခံမူများနှင့် လိုက်လျောညီထွေသည့် အုပ်ချုပ်ရေးစနစ် ခိုင်မာစွာ ဖြစ်ထွန်းပေါ်ပေါက် စေရန် ရည်ရွယ်ကြောင်း ဖော်ပြထားပါတယ်။ ဖွဲ့စည်းပုံအခြေခံဥပဒေသည် မိမိတို့နိုင်ငံကို အာမခံချက် ပေးထားတဲ့ ဥပဒေဖြစ်ပါတယ်။ တိုင်းရင်းသားအချင်းချင်း သံသယကင်းကင်းနဲ့ ထာဝရငြိမ်းချမ်းရေးလမ်းမှာ ကက်ကက်ကက် အင်ဖက်တမင် ကကကက အကောင်အထည်ဖော်တဲ့နေရာမှာ အပြောနဲ့မရ၊ လက်တွေ့ကျကျ လုပ်ဆောင်ဖို့လိုအပ်ကြောင်း၊ တိုင်းရင်းသား အရေး၊ အမျိုးသားအကျိုးစီးပွားအရေးထက် ပိုအရေးကြီးတာမရှိကြောင်း၊ နိုင်ငံသူ၊ နိုင်ငံသားများအကျိုးကို ရှေးရှု၍ စိတ်ရင်းစေတနာမှန်ဖြင့် ဆောင်ရွက်သင့်ကြောင်း တင်ပြအပ်ပါတယ်။ ပူးပေါင်းကော်မတီ၏အစီရင်ခံစာမှာ ပြင်ဆင်သည့်လုပ်ငန်းစဉ်နှစ်ရပ် အပြိုင်တင်သွင်းလာသည့် အခါ သီးခြားဆောင်ရွက်ရန် လုပ်ငန်းစဉ်များ ဖော်ပြထားခြင်းမရှိသည့်အတွက်ဆိုပြီး အကြောင်းပြထားချက်နဲ့ ပတ်သက်လို့ ဒေါက်တာမောင်သင်းတင်တဲ့ ဥပဒေမူကြမ်းသည် ဖွဲ့စည်းပုံအခြေခံဥပဒေပါ ပြဋ္ဌာန်းချက်များနဲ့ အညီ တင်သွင်းခဲ့တဲ့ ဆောင်ရွက်မှုဖြစ်ပါတယ်။ ၄၅ ဦးပါ ပြင်ဆင်ရေးပူးပေါင်းကော်မတီ၏ လုပ်ငန်းစဉ်သည် လွှတ်တော်မှာ မဲခွဲအနိုင်ယူပြီးမှဖြစ်ပေါ်လာတဲ့ ဆွေးနွေးချက် ဖြစ်ပါတယ်။ ဥပဒေကြမ်းအဖြစ် ပေါ်ပေါက် မလာသေးတဲ့အတွက် အပြိုင်ဖြစ်စရာမရှိကြောင်း သုံးသပ်ရပါတယ်။ ဥပဒေတစ်ခုကို ဥပဒေပြုသမားတွေက ရေးဆွဲအကောင်အထည်ဖော်တဲ့အခါမှာ ဥပဒေအပေါ်သစ္စာရှိဖို့ လိုပါတယ်။ လုပ်ပိုင်ခွင့်တစ်ခု အဖြစ် လိုသလိုပုံဖော် ဖန်တီးမယူသင့်ကြောင်း တင်ပြအပ်ပါတယ်။ ပါဝါပွိုင့်မှာတင်ပြထားတဲ့ နှိုင်းယှဉ်မှုကို လေ့လာကြည့်မယ်ဆိုရင် ပူးပေါင်းကော်မတီ ၂ ခုရဲ့ မတူ ကွဲပြားမှုတွေကို တွေ့ရမှာဖြစ်ပါတယ်။ ဒေါက်တာမောင်သင်းတင်တဲ့ ဥပဒေမူကြမ်းရဲ့ ၃၀ ဦးပါ ပူးပေါင်း ကော်မတီကို ၂၀၁၉ ခုနှစ်၊ မေလ ၂၉ ရက်နေ့မှာ အမိန့်ကြော်ငြာစာအမှတ်(၄၁/၂၀၁၉)ဖြင့် ပြည်ထောင်စု လွှတ်တော်ဆိုင်ရာနည်းဥပဒေ ၁၃၅ အရ ဖွဲ့စည်းထားတာဖြစ်ပြီး ၄၅ ဦးပါ ပူးပေါင်းကော်မတီကို ၂၀၁၉ ခုနှစ်၊ ဖေဖော်ဝါရီလ ၁၉ ရက်နေ့မှာ အမိန့်ကြော်ငြာစာအမှတ်(၁၅/၂၀၁၉)ဖြင့် ပြည်ထောင်စုလွှတ်တော် ဆိုင်ရာဥပဒေပုဒ်မ ၇-ခ နှင့် နည်းဥပဒေ ၁၀၅-က အရ ဖွဲ့စည်းထားတာဖြစ်ပါတယ်။ ပူးပေါင်းကော်မတီ ၂ ခုရဲ့ ဖွဲ့စည်းပုံတွေမတူသလို တာဝန်နဲ့ လုပ်ပိုင်ခွင့်တွေလည်း မတူတာ တွေ့ရမှာ ဖြစ်ပါတယ်။ ၃၀ ဦးပါ ပူးပေါင်းကော်မတီရဲ့ သက်တမ်းသည် အစီရင်ခံစာအပေါ် လွှတ်တော်ရဲ့ အဆုံးအဖြတ် ရယူပြီးသည့်ြစ်ပြီး ၄၅ ဦးပါ ပူးပေါင်းကော်မတီရဲ့ သက်တမ်းသည် ဥပဒေကြမ်းတစ်ရပ်ကို ပြုစု ရေးဆွဲပြီး ပြည်ထောင်စု လွှတ်တော်သို့ တင်သွင်းနိုင်ရေး စီစဉ်ဆောင်ရွက်ပြီးသည့်ြစ်ပါတယ်။ ဒေါက်တာမောင်သင်းတင်တဲ့ ဥပဒေကြမ်းရဲ့ ပုဒ်မ ၄ ခုသည် အုပ်ချုပ်ရေး၊ တရားစီရင်ရေး၊ ရွေးကောက်တင်မြှောက်ခြင်းတို့နဲ့ သက်ဆိုင်တဲ့ပုဒ်မတွေ ဖြစ်ပါတယ်။ တိုင်းရင်းသားလူမျိုးအချင်းချင်း တန်းတူရည်တူရှိမှု၊ အပြန်အလှန်ယုံကြည်လေးစားမှု၊ ချစ်ခင်ရိုင်းပင်းမှုတို့ဖြင့် အစဉ်ထာဝရ စည်းလုံး ညီညွတ်ရေးကို တန်ဖိုးထားကြောင်းပေါ်လွင်မှုရှိစေရေး၊ တိုင်းရင်းသားလူနည်းစုများအတွက် တရားဥပဒေ ရှေ့မှောက်မှာ တန်းတူညီသော အခွင့်အရေးနဲ့ နိုင်ငံရေးတန်းတူညီမှု ရရှိစေရေးတို့အတွက် ဒေါက်တာ မောင်သင်းတင်တဲ့ ဥပဒေမူကြမ်းကို ၄၅ ဦးပါ ပူးပေါင်းကော်မတီ၏ လုပ်ငန်းစဉ်မှာ တစ်ပေါင်းတည်း ထည့်သွင်းမဆောင်ရွက်သင့်ကြောင်း တင်ပြလိုပါတယ်။ ပြည်ထောင်စုလွှတ်တော်အနေနဲ့ ဥပဒေ၊ နည်းဥပဒေတွေကို လိုသလိုဆွဲယူ လုပ်ဆောင်နေမည်ဆိုလျှင် ဥပဒေပြုရေးအပိုင်းမှာ မညီမျှမှုတွေဖြစ်စေပြီး ဒီမိုကရေစီအသွင်ကူးပြောင်းရေးမှာလည်း တစ်ဦးနှင့်တစ်ဦး ယုံကြည်မှုကင်းမဲ့လာစေမှာ ဖြစ်ပါတယ်။ ဒီမိုကရေစီနှင့် ဖက်ဒရယ်စနစ်တို့ကိုအခြေခံသော ပြည်ထောင်စုကြီး ဖြစ်ပေါ်လာစေရေး လုပ်ငန်းစဉ်တွေမှာ အနှောင့်အယှက်တွေ၊ နှောင့်နှေးမှုတွေ ဖြစ်ပေါ်လာစေနိုင်ပါတယ်။ သို့ဖြစ်ပါ၍ ဒေါက်တာမောင်သင်းတင်သွင်းတဲ့ ဥပဒေမူကြမ်းကို ၄၅ ဦးပါ ပူးပေါင်းကော်မတီက ဆက်လက်ဆောင်ရွက်မည့် ဥပဒေမူကြမ်းရေးဆွဲရေး လုပ်ငန်းစဉ်များတွင် တစ်ပေါင်းတည်း ထည့်သွင်းစိစစ် ဆောင်ရွက်သင့်ကြောင်း သဘောထားမှတ်ချက်ပါသည့် အစီရင်ခံစာအား ကန့်ကွက်ကြောင်းနှင့် ဥပဒေ မူကြမ်းအား ဖွဲ့စည်းပုံအခြေခံဥပဒေ(၂၀၀၈ ခုနှစ်) အခန်း(၁၂)၊ ပုဒ်မ ၄၃၃၊ ၄၃၄၊ ၄၃၅၊ ၄၃၆ တို့ပါ ပြဋ္ဌာန်း ချက်များအတိုင်း အတိအကျ လိုက်နာဆောင်ရွက်သင့်ပါကြောင်း တိုက်တွန်းဆွေးနွေး တင်ပြအပ်ပါတယ် ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">ဦးကျော်မြင့်ဦး မန္တလေးတိုင်းဒေသကြီး မဲဆန္ဒနယ်အမှတ်(၁၀) ဆွေးနွေးဖို့ဖြစ်ပါတယ်။</speech>
<speech><mp id="1295">ဦးကျော်မြင့်ဦး(မဲဆန္ဒနယ်အမှတ်-၁၀၊ မန္တလေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးပဲမင်္ဂလာပါခင်ဗျာ။ ကျွန်တော်ကတော့ မန္တလေးတိုင်း ဒေသကြီး မဲဆန္ဒနယ်အမှတ်(၁၀)မှ ပြည်ထောင်းစုလွှတ်တော်ကိုယ်စားလှယ် ဦးကျော်မြင့်ဦး ဖြစ်ပါတယ်။ မိတ္ထီလာမဲဆန္ဒနယ်မှ ပြည်ထောင်စုလွှတ်တော်ကိုယ်စားလှယ် ဒေါက်တာမောင်သင်း ဦးဆောင်တင်သွင်း လာတဲ့ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်သည့် ဥပဒေကြမ်းနှင့်စပ်လျဉ်း၍ လေ့လာစိစစ်ရေး ပူးပေါင်းကော်မတီ၏ လေ့လာတွေ့ရှိချက်နှင့် သဘောထား မှတ်ချက်အစီရင်ခံစာအပေါ် ထောက်ခံဆွေးနွေး သွားမှာ ဖြစ်ပါတယ်။ အစီရင်ခံစာအရ ယင်းဥပဒေမူကြမ်း တင်သွင်းလာချိန်မှာ ပြည်ထောင်စုလွှတ်တော် တွင် ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေ ၂၀၀၈ ခုနှစ် ပြင်ဆင်ရေးပူးပေါင်း ကော်မတီက ဆက်လက်ဆောင်ရွက်မည့် ဥပဒေမူကြမ်းရေးဆွဲရေးလုပ်ငန်းစဉ်များနှင့် အပြိုင်ဖြစ်ပေါ်လျက် ရှိပါတယ်။ လေ့လာစိစစ်ရေးကော်မတီ အဖွဲ့ဝင်တစ်ဦးက လွှတ်တော်တွင် ဆွေးနွေးရန်မသင့်ကြောင်း၊ ကော်မတီဝင် ၃ ဦးက လွှတ်တော်တွင် လက်ခံဆွေးနွေးသင့်ကြောင်းနှင့် ကျန်ပူးပေါင်းကော်မတီဝင်များက လွှတ်တော်က အဆုံးအဖြတ်ပြုခဲ့ဖူးသည့် လုပ်ငန်းစဉ်အတိုင်းသာ ဆောင်ရွက်သင့်ကြောင်း ဆိုပြီးတော့ အစီရင်ခံစာမှာ အကြံပြုထားပါတယ်။ လေးစားအပ်ပါသော နာယကကြီးခင်ဗျား။ ဒီမိုကရေစီဖက်ဒရယ်ပြည်ထောင်စု ပေါ်ပေါက်လာဖို့ အတွက် ဖွဲ့စည်းပုံအခြေခံဥပဒေကို ကျွန်တော်တို့ ပြည်ထောင်စုလွှတ်တော်ကိုယ်စားလှယ် အားလုံးက ဝိုင်းဝန်းကြိုးစားကြရမှာ ဖြစ်ပါတယ်။ ယခု ပြည်ထောင်စုလွှတ်တော်တွင် ဖွဲ့စည်းပုံပြင်ဆင်နိုင်ရေး အတွက် တပ်မတော်သားကိုယ်စားလှယ်များ၊ တိုင်းရင်းသားကိုယ်စားလှယ်များ၊ တစ်သီးပုဂ္ဂလိက ကိုယ်စားလှယ်များစတဲ့ပါတီအသီးသီးမှ ကိုယ်စားလှယ်များပါဝင်တဲ့ ပြင်ဆင်ရေးပူးပေါင်းကော်မတီတွေဟာ ပြည်ထောင်စုလွှတ်တော်ကြီး ဆုံးဖြတ်ချက်နဲ့အတူ မူကြမ်းရေးဆွဲရေး အကြိုလုပ်ငန်းစဉ်များကို လုပ်ဆောင် ထားပြီး ဖြစ်ပါတယ်။ ဒီပုဒ်မ သုံးလေးခုသာပြင်၍ ဒုတိယအကြိမ်ပြင်ဆင်သည့် ဥပဒေမူကြမ်းကို လွှတ်တော်အတွင်း တင်သွင်းလာခြင်းဟာ (၁) ပြင်ဆင်သည့်လုပ်ငန်းစဉ်များ အပြိုင်ဖြစ်နေသည့်အတွက် လွှတ်တော်၏ အဆုံးအဖြတ်ကို ရယူနေ၍ ခြင်း၊ (၂) ပုဒ်မ သုံးလေးခုသာ ပြင်ဆင်၍ တင်လာသဖြင့် ကျန်ဆက်စပ်ပုဒ်မများနှင့် ဒီမိုကရေစီဖက်ဒရယ်နှင့်ကိုက်ညီသည့် ပုဒ်မများကိုလည်း ပြင်ဆင်ဆွေးနွေးရန် လိုအပ်ခြင်း၊ (၃) ၂၀၀၈ ဖွဲ့စည်းပုံအခြေခံဥပဒေ ပုဒ်မ ၄၃၆ အရ ပုဒ်မတစ်ခုခုကို ပြင်ဆင်လိုပါက ပြည်ထောင်စု လွှတ်တော်ကိုယ်စားလှယ် ၇၅ ရာခိုင်နှုန်းကျော် မဲလိုအပ်သည့်အတွက် ပြင်ဆင်ရေးအောင်မြင်လိုပါက ယင်းအမဲအရေအတွက်ရှိမယ့် လွှတ်တော်ကိုယ်စားလှယ်များရဲ့ သဘောထားညှိနှိုင်း တိုင်ပင်မှုလိုအပ်ခြင်း စတဲ့အချက်များကြောင့် ပြင်ဆင်ရေးပူးပေါင်းကော်မတီမှာ တစ်ပေါင်းတည်း ထည့်သွင်းခြင်းက သင့်လျော် ပါကြောင်း လွှတ်တော်အား အကြံပြု တိုက်တွန်းပါတယ်။ ဒီနေရာမှာ ဥပဒေနှင့်ညီ မညီ ခဏခဏငြင်းနေကြလို့ ဥပဒေနှင့်ညီပါတယ်လို့ ပြောလိုပါတယ်။ ဖွဲ့စည်းပုံအခြေခံဥပဒေပုဒ်မ ၈၆ အရ ဥပဒေနှင့်ညီပါတယ်။ အခြေခံဥပဒေပြင်ဆင်ခြင်းဆိုတဲ့ အပြိုင် လုပ်ငန်းစဉ်မရှိခဲ့ရင်တော့ အခန်း(၁၂)ကို ဆက်တိုက်သွားရုံပဲဖြစ်ပါတယ်။ ဒါဟာလည်း ပုဒ်မ ၄၃၆ ကို ကျော်လွန်နိုင်ဖို့ဆိုရင် ညှိနှိုင်းတိုင်ပင်ထားကြတာက အကောင်းဆုံး ဖြစ်ပါတယ်။ နောက်တစ်ခုကတော့ ၂၀၀၈ ဖွဲ့စည်းပုံအခြေခံဥပဒေဟာ သန္ဓေစတည်ကတည်းက ဒီမိုကရေစီ စံချိန်စံညွှန်းများနှင့် မညီခဲ့ပါဘူး။ ပြည်သူလူထုက ဘဝတွေရင်း၍ကန့်ကွက်ခဲ့ကြပါတယ်။ ဒီလိုကန့်ကွက်ခဲ့ကြတာဟာ မိမိဆန္ဒနှင့်မညီ၍ ကန့်ကွက်ကြတာမဟုတ်ဘဲနဲ့ ဒီမိုကရေစီစံချိန်စံညွှန်းနဲ့ မညီ၍သာ ကန့်ကွက်ကြတာဖြစ်ပါတယ်။ ကျွန်တော်တို့ ဓားမိုးပြီးတော့ ရေးထားတဲ့ မည်သည့်ဥပဒေမဆို ဘယ်ပညာရှင်ပဲရေးရေး၊ ဓားကိုင်ထားသူအတွက်ပဲဆိုတာ ပြည်သူလူထုတစ်ရပ်လုံးက သိခဲ့ကြပါတယ်။ ဒါပေမယ့် ဖွဲ့စည်းပုံအခြေခံဥပဒေဟာ တည်ခဲ့ကြပါပြီ။ အခုလည်း ၂၀၀၈ ဖွဲ့စည်းပုံအခြေခံဥပဒေ အတိုင်း သွားနေကြတာဖြစ်ပါတယ်။ ၂၀၀၈ ဖွဲ့စည်းပုံအခြေခံဥပဒေမှာ ရေးထားတဲ့ ပုဒ်မ ၄၃၆ ကိုက လွှတ်တော် တစ်ရပ်လုံးသဘောတူညီမှ ပြင်ဆင်လို့ရမယ့်အနေအထား ဖြစ်ပါတယ်။ ဒါဟာ ဖွဲ့စည်းပုံအခြေခံဥပဒေ အကျပ်အတည်းပါပဲ။ အဲဒီအကျပ်အတည်းကို အဲဒီအကျပ်အတည်းချောင်ထဲမှာ ရွေးချယ်ခံထားတဲ့ ကိုယ်စားလှယ်တွေရော၊ ရွေးချယ်မခံရတဲ့ ကိုယ်စားလှယ်တွေရော အကုန်လုံးရောက်နေကြတာ ဖြစ်ပါတယ်။ နိုင်ငံရေးအကျပ်အတည်းဖြစ်လို့ နိုင်ငံရေးနည်းနဲ့ပဲ ဖြေရှင်းကြရမှာဖြစ်ပါတယ်။ ၄၅ ဦးကော်မတီဟာ ဒီအကျပ်အတည်းကို ဖြေရှင်းဖို့အတွက် ဖွဲ့စည်းလုပ်ဆောင်နေကြတာ ဖြစ်ပါတယ်။ ကျွန်တော်တို့ ၂၀၀၈ ခုနှစ်မှာ လူထုဆန္ဒခံယူပွဲပြုလုပ်တော့ မြန်မာနိုင်ငံရဲ့ လူဦးရေကို ၅ရ သိန်းကျော် ရှိတယ်လို့သိခဲ့ရပါတယ်။ ၂၀၁၄ ခုနှစ်မှာ သန်းခေါင်စာရင်းကောက်ယူတော့ လူဦးရေဟာ ၅၂ သန်းလို့ တွေ့ရပါတယ်။ ၂၀၂၁ ခုနှစ်မှာမှ မြန်မာနိုင်ငံရဲ့ လူဦးရေဟာ ၅ရ သန်း ပြည့်မှာဖြစ်ပါတယ်။ ဒါဆိုရင် ဖွဲ့စည်းပုံ အတည်ပြုခဲ့စဉ်က မဲအရေအတွက်ဟာ စဉ်းစားစရာဖြစ်ပါတယ်။ ဒါက ကျွန်တော်တို့ ပြီးပြတ်သွားတဲ့ကိစ္စ ဖြစ်ပါတယ်။ ဒါပေမယ့် ဖွဲ့စည်းပုံကို ကျွန်တော်တို့ တည်ပြီးခဲ့ပြီဖြစ်တယ်။ အဲဒီတော့ လွှတ်တော်မှာ လည်းပဲ လွှတ်တော်က ပြီးပြတ်သွားတဲ့ကိစ္စတွေကို ပြန်ပြောနေရင် ဥပဒေနှင့်မညီပါဘူး။ ဆွေးနွေးတိုင်ပင် ကြတယ်ဆိုတဲ့ နိုင်ငံရေးယဉ်ကျေးမှုကို ကျွန်တော်တို့ တည်ဆောက်ကြရမှာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ ကျွန်တော်တို့နိုင်ငံဟာ ၁၉၄၈ လွတ်လပ်ရေးရပြီးချိန် မှစ၍ ယနေ့ြည်တွင်းစစ်မီး မငြိမ်းသတ်နိုင်သေးပါဘူး။ နိုင်ငံရေးပြဿနာကို နိုင်ငံရေးနည်းနဲ့ မဖြေရှင်းနိုင်ခဲ့ခြင်း၊ အာဏာနိုင်ငံရေးကိုပဲ တစိုက်မတ်မတ် ဆောင်ရွက်ခဲ့ခြင်း၊ နိုင်ငံရေးပေါ်လစီ မပြတ် သားခြင်း၊ အပြောင်းအလဲအတွက် သတ္တိနည်းခြင်း စတဲ့အချက်များကြောင့် နိုင်ငံသူ၊ နိုင်ငံသားအားလုံးမှာ နှစ်ပေါင်း ၇၀ ကျော် ကြာပြီဖြစ်တဲ့ ကမ္ဘာု့ံး ပြည်တွင်းစစ်ဒဏ်ကို ခံစားနေရပါတယ်။ ဒီအတိုင်းသာ သွားနေလို့ကတော့ တိုင်းပြည်ပျောက်ဖို့ သိပ်မကြာတော့ဘူးလို့ ပညာရှင်များက သုံးသပ်နေကြပါပြီ။ ပြည်တွင်းစစ်နဲ့အတူ စီးပွားရေး၊ ကျန်းမာရေး၊ ပညာရေး စတဲ့ဖွံ့ဖြိုးမှုအရအားလုံးဟာ နိမ့်ကျသွားခဲ့ပါပြီ။ နိမ့်ကျတာကမှ အိမ်နီးချင်းနိုင်ငံရဲ့ အောက်၊ အာရှရဲ့ အောက်၊ ကမ္ဘာရဲ့ အောက် ပြားပြားမှောက်တဲ့အဆင့်ကို ရောက်နေပါပြီ။ အဆိုးဆုံးကတော့ အင်အားကြီးနိုင်ငံရဲ့ စိုးမိုးမှုကိုခံရပြီး အချုပ်အခြာအာဏာကိုပါ ထိပါး ခံလာရခြင်းပဲဖြစ်ပါတယ်။ ကျွန်တော်တို့ တိုင်းပြည်ကို ကျွန်တော်တို့ နိုင်ငံသူ၊ နိုင်ငံသားအားလုံးက တကယ့် အချုပ်အခြာအာဏာပိုင် တိုင်းပြည်အဖြစ် တည်ဆောက်ကြရမှာ ဖြစ်ပါတယ်။ ကျွန်တော်တို့ လွှတ်တော်လည်း ရှိနေပြီ။ ငြိမ်းချမ်းရေးလုပ်ငန်းစဉ်များလည်း ရှိနေပြီ။ ဒီနှစ်ရပ်ကိုအခြေခံ၍ နိုင်ငံသူ၊ နိုင်ငံသား တိုင်းရင်းသား အားလုံးရဲ့ ဘုံသဘောတူညီချက်ကိုအခြေခံကာ ဒီမိုကရေစီဖက်ဒရယ်ပြည်ထောင်စုကို ဦးတည်တဲ့ ဖွဲ့စည်းပုံ အခြေခံဥပဒေတစ်ရပ် ပေါ်ပေါက်လာရေးအတွက် အားလုံးကြိုးစားကြပါလို့ ပြောကြားရင်းနဲ့ နိဂုံးချုပ် ပါတယ်။ ကျေးဇူးတင်ပါတယ်ခင်ဗျာ။</speech>
<speech type="speaker">ဗိုလ်မှူးနေဝင်း တပ်မတော်သား ပြည်သူ့လွှတ်တော်ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဗိုလ်မှူးနေဝင်း (တပ်မတော်သားပြည်သူ့လွှတ်တော်ကိုယ်စားလှယ်)</mp>အားလုံးမင်္ဂလာပါ ခင်ဗျာ။ ကျွန်တော်ကတော့ တပ်မတော်သားကိုယ်စားလှယ် ဗိုလ်မှူးနေဝင်း ဖြစ်ပါတယ်။ ဒေါက်တာ မောင်သင်း တင်သွင်းတဲ့ ဥပဒေကြမ်းအပေါ် ဥပဒေကြမ်းပူးပေါင်းကော်မတီရဲ့ အစီရင်ခံစာကို ကန့်ကွက် ဆွေးနွေးသွားမှာ ဖြစ်ပါတယ်။ Power Point ဖြင့် တင်ပြခွင့်ပြုပါခင်ဗျာ။ နာယကခင်ဗျား။ ယခုတင်သွင်းတဲ့ ဥပဒေမူကြမ်းသည် ဖွဲ့စည်းပုံအခြေခံဥပဒေအား ထိန်းသိမ်း ကာကွယ်မှု မပျက်ကွက်စေရန်၊ တိုင်းဒေသကြီး သို့မဟုတ် ပြည်နယ်ဝန်ကြီးချုပ်အား လုပ်ပိုင်ခွင့်အာဏာ တိုးမြှင့်ပေးရန်၊ လွှတ်တော်များနှင့် ပြည်ထောင်စုအဆင့်အဖွဲ့အစည်းများ၏ လုပ်ဆောင်ချက်များသည် ဖွဲ့စည်းပုံအခြေခံဥပဒေနှင့် ညီညွတ်ခြင်းရှိ မရှိ စိစစ်နိုင်ရန်၊ ရွေးကောက်ပွဲဆိုင်ရာ အငြင်းပွားမှုများနှင့် ပတ်သက်၍ လွတ်လပ်မှုနှင့် တရားမျှတမှု(Free and Fair) ရှိစေရန်အတွက် ရည်ရွယ်ပြင်ဆင်ထားတဲ့ ဥပဒေမူကြမ်း ဖြစ်ပါတယ်။ ဒါ့ကြောင့် တင်သွင်းထားတဲ့ ဥပဒေမူကြမ်းကို ဥပဒေ၊ နည်းဥပဒေများနဲ့အညီ ဆက်လက်ဆောင်ရွက်ရန် လိုအပ်ပါတယ်။ ဥပဒေကြမ်းပူးပေါင်းကော်မတီရဲ့ အစီရင်ခံစာ၌ ဦးသိန်းထွန်း တင်သွင်းခဲ့တဲ့ ဥပဒေမူကြမ်းအပေါ် ပြည်ထောင်စုလွှတ်တော်က အတည်ပြု ဆုံးဖြတ်ခဲ့တဲ့အတိုင်း ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေ (၂၀၀၈ ခုနှစ်) ပြင်ဆင်ရေးပူးပေါင်းကော်မတီက ဆက်လက်ဆောင်ရွက်မည့် ဥပဒေမူကြမ်းရေးဆွဲရေး လုပ်ငန်းစဉ်များတွင် ထည့်သွင်းစိစစ် ဆောင်ရွက်သင့်ကြောင်းနဲ့ အစီရင်ခံစာကို လွှတ်တော်က ဆုံးဖြတ်အတည်ပြုပေးပါရန် တင်ပြထားတာတွေ့ရပါတယ်။ ဒါဟာ ဒီမိုကရေစီနည်းလမ်း မကျတဲ့အပြင် လိုရာဆွဲ ဆုံးဖြတ်တဲ့သဘောထားပဲ ဖြစ်ပါတယ်။ နာယကခင်ဗျား။ ပြည်ထောင်စုသမ္မတ မြန်မာနိုင်ငံတော်ဖွဲ့စည်းပုံအခြေခံဥပဒေ (၂၀၀၈ ခုနှစ်) ပြင်ဆင်ရေးပူးပေါင်းကော်မတီနှင့် စပ်လျဉ်း၍ ကော်မတီဖွဲ့စည်းရန် အဆိုတင်သွင်းစဉ်ကပင် ဖွဲ့စည်းပုံ အခြေခံဥပဒေအခန်း (၁၂) နဲ့ ကိုက်ညီခြင်းမရှိသဖြင့် ကျွန်တော်တို့ ကန့်ကွက်ခဲ့ပါတယ်။ လွှတ်တော်တွင် မဲခွဲအတည်ပြုဆုံးဖြတ်ပြီး ပြင်ဆင်ရေးပူးပေါင်းကော်မတီကို ဖွဲ့စည်းဆောင်ရွက်ခဲ့ပါတယ်။ လွှတ်တော်ရဲ့ ဆုံးဖြတ်ချက်ကို လေးစားလိုက်နာသောအားဖြင့် ကော်မတီတွင် တပ်မတော်သားကိုယ်စားလှယ်များ ပါဝင်တက်ရောက်ခဲ့သော်လည်း ကော်မတီ၏ အစီရင်ခံစာဆိုင်ရာ လုပ်ငန်းစဉ်များသည် ဖွဲ့စည်းပုံအခြေခံ ဥပဒေအခန်း(၁၂)ပါ ဖွဲ့စည်းပုံအခြေခံဥပဒေ ပြင်ဆင်ခြင်းဆိုင်ရာ ပြဋ္ဌာန်းချက်များနှင့် ကိုက်ညီမှုမရှိပါကြောင်း သဘောထားမှတ်ချက် ပြုခဲ့ပါတယ်။ ဒါ့အပြင် ဦးသိန်းထွန်း တင်သွင်းတဲ့ ဥပဒေမူကြမ်းရဲ့ အစီရင်ခံစာကို ဆွေးနွေးစဉ်ကလည်း ဖွဲ့စည်းပုံအခြေခံဥပဒေနဲ့ မကိုက်ညီကြောင်း၊ ပြင်ဆင်ရေးလုပ်ငန်းစဉ် သဘောသဘာဝမတူကြောင်း ကျယ်ကျယ်ပြန့်ပြန့် ထောက်ပြကန့်ကွက် ဆွေးနွေးခဲ့ပါတယ်။ သို့သော်လည်း မဲခွဲဆုံးဖြတ်ပြီးကော်မတီရဲ့ သဘောထားမှတ်ချက်ကို အတည်ပြုခဲ့ပါတယ်။ ယခုလည်း အခြေခံဥပဒေပြင်ဆင်ခြင်း ပြဋ္ဌာန်းချက်နဲ့ အညီ တင်သွင်းထားတဲ့ ဥပဒေကြမ်းကို ဆက်လက်ဆောင်ရွက်ခြင်းမပြုဘဲ ထပ်မံမဲခွဲဆုံးဖြတ်ပါက ထပ်မံ မှားယွင်းမှာ ဖြစ်ပါတယ်။ နာယကခင်ဗျာ။ လွှတ်တော်ကိုယ်စားလှယ်များဟာ ဖွဲ့စည်းပုံအခြေခံဥပဒေကို ထိန်းသိမ်းကာကွယ် စောင့်ရှောက်ပြီး နိုင်ငံတော်ရဲ့ ဥပဒေများကိုလည်း လိုက်နာပါမည်ဟု ကတိသစ္စာပြုထားသူများ ဖြစ်ပါတယ်။ ဥပဒေကို လေးစားလိုက်နာခြင်း၊ ဥပဒေစိုးမိုးခြင်းဟာ ဒီမိုကရေစီစနစ်ရဲ့ အခြေခံပဲ ဖြစ်ပါတယ်။ ဥပဒေ တွေကို တိကျစွာလေးစားလိုက်နာမှ ဥပဒေစိုးမိုးမှု အားကောင်းမှာ ဖြစ်ပါတယ်။ ဒီမိုကရေစီစနစ် တည်ဆောက်နေတဲ့ ဒီနေ့မှာ ဥပဒေလိုက်နာမှု၊ ဥပဒေစိုးမိုးမှု ဘယ်လောက်အတိုင်းအတာရှိပါသလဲ။ တည်ဆဲဥပဒေတွေ၊ ကျင့်သုံးဆဲဥပဒေတွေရှိပါလျက် ဥပဒေစိုးမိုးမှုမရှိတာ မည်သည့်အတွက်ကြောင့်လဲ။ မည်သူတွေက ဥပဒေချိုးဖောက်နေပါသလဲဆိုတာ ပြန်လည်ဆန်းစစ်ကြရမှာ ဖြစ်ပါတယ်။ ဝါရှင်တန် အခြေစိုက် World Justice Project ရဲ့ ၂၀၁၉ အစီရင်ခံစာအရ မြန်မာနိုင်ငံရဲ့ တရားဥပဒေစိုးမိုးရေး အညွှန်းကိန်းဟာ နိုင်ငံပေါင်း ၁၂၉ နိုင်ငံမှာ ယမန်နှစ်ကလိုပဲ ၁၁၀ မှာရှိနေဆဲဆိုတာ သက်သေအဖြစ် မြင်နိုင်ပါတယ်။ ယနေ့မြန်မာနိုင်ငံမှာ လျှောက်လှမ်းနေဆဲဖြစ်တဲ့ မျှော်မှန်းနေကြတဲ့ ဒီမိုကရေစီနဲ့ ဖက်ဒရယ်ကို အခြေခံသော ပြည်ထောင်စုစနစ်ဖြစ်ဖို့ အထောက်အပံ့ဖြစ်စေမယ့် ဖွဲ့စည်းပုံအခြေခံဥပဒေ ပြင်ဆင်ချက်များအပေါ် ဘာကြောင့်ကန့်သတ်နေရသလဲဆိုတဲ့ အဖြေကိုရှာကြဖို့လိုပါတယ်။ နာယကခင်ဗျာ။ မြန်မာနိုင်ငံဟာ လူမျိုးပေါင်းစုံ စုစည်းနေထိုင်ကြတဲ့ ပြည်ထောင်စုနိုင်ငံတစ်နိုင်ငံ ဖြစ်ပါတယ်။ ဒါ့အပြင် မြန်မာနိုင်ငံမှာ အမြစ်စွဲနေတဲ့နိုင်ငံရေး ပြဿနာတွေ ဖြေရှင်းဖို့ဆိုရင် နည်းလမ်း မှန်ဖို့လိုပါတယ်။ ဒီမိုကရေစီနှင့် ဖက်ဒရယ်ကိုအခြေခံတဲ့ ပြည်ထောင်စုစနစ်ကို ဖော်ဆောင်နေတာကိုလည်း တွေ့ရပါတယ်။ ဖက်ဒရယ်ဆိုတဲ့စကားရပ်မှာ လက်တင်ဘာသာ ဖိုးဒရစ်(Foedris) ဆိုတဲ့စကားလုံးမှ ဆင်းသက်လာပြီး ပဋိညာဉ် သို့မဟုတ် သဘောတူညီချက်လို့ အဓိပ္ပာယ်ရကြောင်း ပရင်းစတန်တက္ကသိုလ်မှ နိုင်ငံရေးဘာသာ ပါမောက္ခ နန်စီဘာရိုက ပြောကြားခဲ့ပါတယ်။ အတင်းအဓမ္မကျင့်သုံးသော ဖက်ဒရယ် စနစ်ဟာ ခိုင်မာမှုမရှိဘဲ အလွယ်တကူ ပျက်ပြယ်သွားတတ်တဲ့ အကြောင်းရင်း အထောက်အထားများလည်း ကမ္ဘာ့သမိုင်းမှာ ရှိခဲ့ပါတယ်။ ဒါ့ကြောင့် အားလုံးရဲ့ ဆန္ဒသဘောထားတွေ၊ သဘောတူညီချက်တွေမပါဘဲ ဖက်ဒရယ်ရဲ့ ဆန့်ကျင်ဘက်တွေဖြစ်တဲ့ မဲခွဲဆုံးဖြတ်၊ မဲအသာစီးတွေနဲ့ ဖက်ဒရယ် တည်ဆောက်နေခြင်းဟာ နည်းလမ်း မှန် မမှန်ဆိုတာ အားလုံး နားလည်ထားပြီး ဖြစ်ပါတယ်။ ဒါ့ကြောင့် နိုင်ငံရေးအကျပ်အတည်း များကို ပိုမိုခက်ခဲစေမှာ ဖြစ်သလို ငြိမ်းချမ်းရေးတည်ဆောက်မှုကိုလည်း ထိခိုက်ခက်ခဲစေမှာ ဖြစ်ပါတယ်။ ဖွဲ့စည်းပုံအခြေခံဥပဒေ (၂၀၀၈ ခုနှစ်) ပြင်ဆင်ရေးပူးပေါင်းကော်မတီရဲ့ အစီရင်ခံစာမှာ ပြင်ဆင်ခြင်း၊ ဖြည့်စွက်ခြင်း၊ ပယ်ဖျက်ခြင်း၊ အကြံပြုချက်ပေါင်း ၃၇၆၅ ချက်ရှိတာ တွေ့ရပါတယ်။ အချို့ အကြံပြုချက် တွေရဲ့ ရည်ရွယ်ချက်နဲ့ လိုလားချက်တွေကို ခန့်မှန်းနိုင်မှာဖြစ်သလို လက်တွေ့ဆောင်ရွက်ရန် အခက်အခဲများ ရှိနေကြောင်းလည်း တွေ့ရပါတယ်။ ဒီလိုများပြားတဲ့ အကြံပြုချက်တွေနဲ့ ဥပဒေကြမ်းတစ်ခု ရေးဆွဲရန် ောက် ကြာမလဲဆိုတာ ခန့်မှန်းရခက်ပါတယ်။ ဒါ့ကြောင့် ဒေါက်တာမောင်သင်း အပါအဝင် လွှတ်တော်ကိုယ်စားလှယ် ၁၄၅ ဦးက တင်သွင်းတဲ့ ဥပဒေမူကြမ်းသည် ဖွဲ့စည်းပုံအခြေခံဥပဒေအခန်း(၁၂)ပါ ပြဋ္ဌာန်းချက်များနှင့်အညီ တင်သွင်းထားခြင်း၊ ဒေသဆိုင်ရာ အစိုးရအဖွဲ့များကို လုပ်ပိုင်ခွင့်ပိုမိုတိုးမြှင့်ပေးထားခြင်း၊ လွတ်လပ်၍ တရားမျှတသော ရွေးကောက်ပွဲ ပိုမိုပီပြင်စေရန် တင်သွင်းတဲ့ ဥပဒေမူကြမ်းဖြစ်ခြင်းတို့ကြောင့် ပြည်ထောင်စုလွှတ်တော် ဆိုင်ရာ နည်းဥပဒေပါ လုပ်ငန်းစဉ်များအတိုင်း ဆက်လက်ဆောင်ရွက်သင့်ပါကြောင်းနဲ့ ဥပဒေမူကြမ်း လေ့လာစိစစ်ရေးပူးပေါင်းကော်မတီရဲ့ အစီရင်ခံစာသဘောထားမှတ်ချက်ကို ကန့်ကွက်ပါကြောင်း ဆွေးနွေး တင်ပြရင်း နိဂုံးချုပ်အပ်ပါတယ်။ အားလုံးကိုကျေးဇူးတင်ပါတယ်။</speech>
<speech type="speaker">ဦးနန်မွန်ထင် မချမ်းဘောမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1362">ဦးနန်မွန်ထင်(မချမ်းဘောမဲဆန္ဒနယ်၊ ကချင်ပြည်နယ်)</mp>လေးစားအပ်ပါသော ပြည်ထောင်စုလွှတ်တော် နာယကကြီးနဲ့ လွှတ်တော်ကိုယ်စားလှယ်များအားလုံး ရွှင်လန်းချမ်းမြေ့ ပါစေကြောင်း ဦးစွာဂါရဝပြု နှုတ်ခွန်းဆက်သအပ်ပါတယ်။ ကျွန်တော်ကတော့ ကချင်ပြည်နယ်၊ မချမ်းဘောမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးနန်မွန်ထင် ဖြစ်ပါတယ်။ နာယကကြီးခင်ဗျာ။ အခြေခံဥပဒေပြင်ဆင်ရေးပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာ အပေါ်မှာ ကျွန်တော့်အနေနဲ့လည်း အကြံပြုဆွေးနွေးသွားလိုပါတယ်။ နာယကကြီးခင်ဗျာ။ ကျွန်တော်ကတော့ ဥပဒေပညာရှင်တော့မဟုတ်ပါဘူး။ ဒါပေမယ့် ၂၀၀၈ ဖွဲ့စည်းပုံအခြေခံဥပဒေကို ဖတ်ရှုလေ့လာတဲ့အခါမှာ ပြင်ဆင်ခြင်းအခန်းနဲ့ ပတ်သက်ပြီး အခန်း(၁၂)မှာ ရှင်းရှင်းလင်းလင်း ဖော်ပြထားသည်ကို အားလုံးဖတ်ရှုမှတ်သားကြမယ်လို့ ယုံကြည်ပါတယ်။ ဒီလောက် လွယ်ကူရှင်းလင်းတဲ့ကိစ္စကို ဥပဒေခက်ခဲရှုပ်ထွေး နားမလည်နိုင်တဲ့ နည်းလမ်းကို အသုံးပြုပြီးဆောင်ရွက် က ၂၀၀၈ အခြေခံဥပဒေပြင်ဆင်လ်စက် ပယ်ဖက်ကလပ်က လိင်ပြည်အကက်စက အမှန်ကော ဟုတ်ရဲ့လားလို့ ကျွန်တော် သံသယဝင်မိပါတယ်။ ပူးပေါင်းကော်မတီရဲ့ အစီရင်ခံစာကို လေ့လာတဲ့အခါမှာ အကြံပြုချက်ပေါင်း ၃၆၀၅ ချက်ရှိသည့်အနက် တကယ် တိုင်းပြည်ကိုကာကွယ်ထားတဲ့ အရေးကြီးတဲ့ ပုဒ်မတွေကို ပယ်ဖျက်တဲ့အထဲမှာပါကြောင်း ကျွန်တော် ဖတ်ရှုမိပါတယ်။ ဒါကြောင့် ကျွန်တော်တိုင်းပြည်အတွက်လည်း စိုးရိမ်မိပါတယ်။ ဖွဲ့စည်းပုံအခြေခံဥပဒေ ပြင်တဲ့အခါမှာ လွယ်ရာမှ ခက်ရာသို့ပြင်ရင် အောင်မြင်မယ်လို့ ကျွန်တော်အကြံပြုလိုပါတယ်။ ဒီလိုမှ မဟုတ်ဘဲ ခက်ရာကနေ စကိုင်ရင် ရည်ရွယ်ချက်မရောက်ဘဲ ဖြစ်နိုင်တယ်လို့ အကြံပြုလိုပါတယ်။ နာယကကြီးခင်ဗျာ။ တိုင်းရင်းသားပါတီကိုယ်စားပြု လွှတ်တော်ကိုယ်စားလှယ်များက ပြင်ဆင် လိုတဲ့ ပုဒ်မ၊ ပုဒ်မခွဲများကိုလည်း အင်အားကြီးတဲ့ပါတီက စုစည်းပြီး အခန်း(၁၂) ပုဒ်မ ၄၃၅ အရ ၂၀ ရာခိုင်နှုန်း လက်မှတ်ရေးထိုးပြီး ဥပဒေကြမ်းအဖြစ်တင်၍ လွှတ်တော်မှာ ဆွေးနွေးလို့ရပါတယ်။ နာယကကြီးခင်ဗျာ။ မိတ္ထီလာမဲဆန္ဒနယ်၊ ကျောင်းကုန်းမဲဆန္ဒနယ် ကိုယ်စားလှယ်များက တင်သွင်းတဲ့ ဥပဒေကြမ်းဟာ ၄၃၅ နဲ့ အညီတင်သွင်းထားခြင်းဖြစ်ပါတယ်။ ပုဒ်မ ၂၆၁ ဟာ သက်ဆိုင်ရာ ပြည်နယ်တွေကို လုပ်ပိုင်ခွင့်ပေးထားတဲ့ ပုဒ်မတွေ ဖြစ်ပါတယ်။ ပုဒ်မ ၂၄၈၊ ၂၆၄၊ ၃၂၂၊ ၄၀၂ အဲဒီပုဒ်မ တွေဟာ ပြည်ထောင်စုစနစ်ရဲ့ အနှစ်သာရကို ပေါ်လွင်စေတဲ့ ပုဒ်မတွေဖြစ်တယ်လို့ ကျွန်တော်လေ့လာခဲ့ ပါတယ်။ နာယကကြီးခင်ဗျာ။ အခုတင်သွင်းတဲ့ ဥပဒေကြမ်းကို ပူးပေါင်းကော်မတီမှာ ထည့်မယ်ဆိုရင် ်ကြာမှာ ဖြစ်ပါတယ်။ ပူးပေါင်းကော်မတီရဲ့ လုပ်ငန်းကို လေ့လာကြည့်တဲ့အခါမှာ ဥပဒေကြမ်း ပေါ်ပေါက်ဖို့အတွက် အခုဆွေးနွေးညှိနှိုင်းတဲ့်သာရှိကြောင်း တွေ့ရှိရပါတယ်။ ဒါကြောင့် အခုပြင်ဆင်ရန် တင်သွင်းတဲ့ ဥပဒေကြမ်းကို အရင်ဆုံးလက်ခံ ဆွေးနွေးသင့်ကြောင်း အကြံပြု လိုပါတယ်။ နာယကကြီးခင်ဗျာ။ တချို့က ပုဒ်မ ၄၃၆ အရ မဲခွဲရင် တပ်မတော်သား မဲမပေးရင် ၇၅ ရာခိုင်နှုန်း မပြည့်နိုင်တဲ့အတွက် အောင်မြင်မှာမဟုတ်ဘူးဆိုပြီး တပ်မတော်သားလွှတ်တော်ကိုယ်စားလှယ်များကို “မြားဦးလှည့် လက်ညှိုးထိုး”တဲ့ အဖွဲ့အစည်းလည်းရှိကြောင်းတွေ့ရှိရပါတယ်။ ကျွန်တော့်အမြင်ကတော့ ဒီကိစ္စလုံးဝ စိုးရိမ်စရာ မရှိဘူးလို့ ယုံကြည်ပါတယ်။ ဘာကြောင့်လဲဆိုတော့ တပ်မတော်သားများလည်းပဲ ၂၀၀၈ အခြေခံဥပဒေပြင်ဆင်မှု လုံးဝမကန့်ကွက်ပါဘူး။ မကန့်ကွက်ကြောင်း၊ ဥပဒေ၊ တည်ဆဲဥပဒေအရ ပြင်ဆင်ဖို့ တစ်စိုက်မတ်မတ်ရှိကြောင်း အကြံပြုဆွေးနွေးလိုပါတယ်။ ဒါကြောင့် ဥပဒေဘောင်အတွင်း ညှိနှိုင်းဆောင်ရွက်ရင် မုချအောင်မြင်မယ်လို့ ကျွန်တော်ယုံကြည်ပါတယ်။ ဒါကြောင့် နာယကကြီးခင်ဗျာ။ နိဂုံးချုပ်အနေဖြင့် အကြံပြုလိုတာကတော့ အကြောင်းအရာတစ်ခု မှန်တယ်မှားတယ်ဆိုတာ ကာလ၊ ဒေသ၊ ပယောဂ အခြေအနေပေါ်မှာ မူတည်တယ်လို့ အကြံပြုလိုပါတယ်။ ဥပမာ တပ်မတော်သား ၂၅ ရာခိုင်နှုန်းပါတာဟာ သူ့ခါ အခြေအနေပေါ်မူတည်၍ ပါလာတာ ဟုတ်တယ်လို့ ကျွန်တော်ယူဆမိတယ်။ ဒီလိုတွေ ကျွန်တော်တို့နိုင်ငံ တည်ငြိမ်အေးချမ်းပြီး ပြောင်းလိုက်ရင် ဒီ ၂၅ ရာခိုင်နှုန်းရှိမှာ မဟုတ်ဘူးလို့ ကျွန်တော်ယုံကြည်ပါတယ်။ ဒါကြောင့် ဥပမာတစ်ခု ပြောရမယ်ဆိုရင် ကျွန်တော်တို့ တောင်အာဖရိကနိုင်ငံကို သွားတဲ့အခါမှာ အရင်တုန်းက သူတို့က လူဖြူ၊ လူမဲပြဿနာတွေ အများကြီးရှိတယ်တဲ့ သူတို့ပြောချက်အရ၊ အဲဒီတော့ လူမဲတွေက မဲပေးပိုင်ခွင့်မရှိဘူး ဥပဒေမှာထည့်ထားတယ်လို့ ပြောတယ်။ ဒါပေမယ့် အခုအသားအရောင်ခွဲခြားမှု မရှိဘဲ ကင်ကအခင်အားရပါတယ်။ ဒါက သတိင် အအအရ လပ်တယ်လို့ တက် ဒီလိုပဲသုံးသပ်မိပါတယ်။ ဒါကြောင့် တို့နိုင်ငံဟာ ၁၉၄ရ ခုနှစ် ဖွဲ့စည်းအုပ်ချုပ်ပုံအခြေခံဥပဒေ၊ ၁၉၇၄ အခြေခံဥပဒေတို့ဟာ ဘာကြောင့် ပျက်စီးသွားသလဲ၊ ဘာကြောင့် ပျောက်ဆုံးသွားသလဲဆိုတဲ့ နောက်ကြောင်း သမိုင်းကိုလည်း လေ့လာသုံးသပ်ကြည့်ရအောင်လို့ အကြံပြုရင်းနိဂုံးချုပ်ပါတယ်။</speech>
<speech type="speaker">ဗိုလ်မှူးစိန်ထွန်း တပ်မတော်သား ပြည်သူ့လွှတ်တော်ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဗိုလ်မှူးစိန်ထွန်း(တပ်မတော်သား၊ ပြည်သူ့လွှတ်တော်ကိုယ်စားလှယ်)</mp>အားလုံးမင်္ဂလာပါ။ ကျွန်တော်ကတော့ တပ်မတော်သားကိုယ်စားလှယ် ဗိုလ်မှူးစိန်ထွန်း ဖြစ်ပါတယ်။ ကျွန်တော့်အနေနဲ့ ဖွဲ့စည်းပုံ အခြေခံဥပဒေကို ဒုတိယအကြိမ် ပြင်ဆင်တဲ့ ဥပဒေမူကြမ်း လေ့လာစိစစ်ရေးပူးပေါင်းကော်မတီရဲ့ လေ့လာ တွေ့ရှိချက်နှင့် သဘောထားမှတ်ချက် အစီရင်ခံစာကို ကန့်ကွက်ဆွေးနွေးသွားမှာ ဖြစ်ပါတယ်။ Power Point သုံးစွဲခွင့်ပြုပါခင်ဗျာ။ နာယကကြီးခင်ဗျား။ ဒီမိုကရေစီကျင့်သုံးတဲ့ ကမ္ဘာ့နိုင်ငံများရဲ့ ဖွဲ့စည်းပုံအခြေခံဥပဒေပြင်ဆင်ရေး နည်းလမ်းတွေကို လေ့လာကြည့်ပါက ဖွဲ့စည်းပုံအခြေခံဥပဒေကို ပြင်ဆင်ဖို့ သီးသန့်သတ်မှတ် ရေးဆွဲ ပြဋ္ဌာန်းထားလေ့ရှိပါတယ်။ ဒီလိုသီးခြားသတ်မှတ်ချက်များနဲ့ ဆောင်ရွက်ရခြင်း ရည်ရွယ်ချက်တွေထဲမှာ ဖွဲ့စည်းပုံအခြေခံဥပဒေတစ်ရပ်ကို ကိုယ်ကျိုးစီးပွားများအတွက် သာမန်ဥပဒေတစ်ရပ်လို မဲများရာနဲ့ ပြင်ဆင် တာတွေ၊ ဖြည့်စွက်တာတွေ၊ ပယ်ဖျက်တာတွေ ပြုလုပ်လာမှာကို တားဆီးဖို့ဖြစ်ပါတယ်။ ဒါကြောင့်မို့လို့ ဖွဲ့စည်းပုံအခြေခံဥပဒေတစ်ရပ်ကို ပြင်ဆင်မယ်ဆိုရင် တည်ဆဲဖွဲ့စည်းပုံအခြေခံဥပဒေ ပြင်ဆင်ရေးအတွက် သတ်မှတ်ပြဋ္ဌာန်းချက်များနဲ့အညီသာ ဆောင်ရွက်ကြဖို့ လိုပါတယ်။ ဒေါက်တာမောင်သင်းအပါအဝင် ပြည်ထောင်စုလွှတ်တော်ကိုယ်စားလှယ် ၁၄၅ ဦးတို့က ဖွဲ့စည်းပုံ အခြေခံဥပဒေ ပုဒ်မ ၄၃၃၊ ၄၃၄၊ ၄၃၅၊ ပြည်ထောင်စုလွှတ်တော်ဆိုင်ရာ ဥပဒေပုဒ်မ ၆၇၊ ၆၈၊ ၆၉ နှင့် ပြည်ထောင်စုလွှတ်တော်ဆိုင်ရာနည်းဥပဒေ ၁၃၃ တို့အရ ၂၀၁၉ ခုနှစ်၊ မတ်လ ၁၅ ရက်နေ့တွင် ဖွဲ့စည်းပုံ အခြေခံဥပဒေကို ဒုတိယအကြိမ် ပြင်ဆင်တဲ့ဥပဒေမူကြမ်းကို တင်သွင်းခဲ့ခြင်းဖြစ်ပါတယ်။ ဒေါက်တာမောင်သင်း အပါအဝင် ကိုယ်စားလှယ် ၁၄၅ ဦးတို့က ဥပဒေ နှင့်အညီ တင်သွင်းသော အထက်ဖော်ပြပါပြင်ဆင်သည့် ဥပဒေမူကြမ်းကို ပြည်ထောင်စုလွှတ်တော်က လက်ခံဆွေးနွေးရမှာ ဖြစ်ပါတယ်။ ဒါပေမယ့် ယခုလို ပြင်ဆင် ရမယ့် နည်းလမ်းကိုကျော်လွန်ပြီး သာမန်ဥပဒေတစ်ရပ်လို မဲများရာနဲ့ပယ်ချဖို့ ဆောင်ရွက်ခြင်းကို နိုင်လို မင်းထက်ပြုတဲ့ ဒီမိုကရေစီစနစ် (Tyranny of Majoritarian Democracy)လို့ ခေါ်ပါတယ်။ ဒီမိုကရေစီစနစ်ကို ၁၉၄၈ ခုနှစ်မှ စတင်ကျင့်သုံးခဲ့သော်လည်း ၁၉၄ရ ခုနှစ်၊ ဖွဲ့စည်းအုပ်ချုပ်ပုံ အခြေခံဥပဒေဟာ ပါလီမန်စနစ်ကိုအခြေခံထား၍ ရွေးကောက်ပွဲမှာ အနိုင်ရတဲ့နိုင်ငံရေးပါတီက နိုင်လို မင်းထက်ပြုတဲ့ ဒီမိုကရေစီစနစ်ကို ကျင့်သုံးခဲ့ပါတယ်။ တိုင်းရင်းသားများအကြား လူဦးရေအချိုး မတူညီ တာကြောင့် လူတစ်ဦးမဲတစ်ခုဆိုသည့် ရိုးရိုးဒီမိုကရေစီစနစ်ဟာ မတူကွဲပြားမှုများကို မဖြေရှင်းနိုင်ကြောင်း သမိုင်းအထောက်အထားများက သက်သေပြနေပါတယ်။ နာယကကြီးခင်ဗျား။ မြန်မာနိုင်ငံဟာ လက်နက်ကိုင်ပဋိပက္ခတွေ၊ တိုင်းရင်းသားပဋိပက္ခတွေ၊ နိုင်ငံရေးပဋိပက္ခတွေ၊ ဖွဲ့စည်းပုံအခြေခံဥပဒေဆိုင်ရာပဋိပက္ခတွေ၊ နိုင်ငံရေးအယူအဆ ဝါဒကွဲပြားမှု စတဲ့ ပဋိပက္ခပေါင်းစုံကို ယနေ့အထိ ရင်ဆိုင်နေရတဲ့နိုင်ငံဖြစ်ပါတယ်။ နိုင်ငံရေးအယူဝါဒ ကွဲပြားမှုများအကြား နိုင်ငံရေးဘုံသဘောတူညီချက် မတည်ဆောက်နိုင်ခဲ့လို့ ပြည်ထောင်စုပြိုကွဲမယ့်အန္တရာယ် အကြိမ်ကြိမ် ကြုံတွေ့ခဲ့ရတဲ့ နိုင်ငံလည်း ဖြစ်ပါတယ်။ ဒီလိုနိုင်ငံရေးအကျပ်အတည်းတွေကိုပြေလည်ဖို့ မြန်မာနိုင်ငံဟာဖက်ဒရယ်စနစ်အခြေခံတဲ့ ဒီမိုကရေစီ ကို ၂၀၁၁ ခုနှစ်မှ စတင် ပြောင်းလဲခဲ့ပါတယ်။ ဒါပေမယ့် ပြောင်းလဲလာတဲ့ အခြေအနေအရ ဖွဲ့စည်းပုံ အခြေခံဥပဒေကို ပြင်ဆင်ရန်လည်း ကြိုးစားနေကြပါတယ်။ ဖွဲ့စည်းပုံပြင်ဆင်ရေးဆိုရာမှာ ဦးစွာရည်ရွယ်ချက်ကို သိဖို့လိုပါလိမ့်မယ်။ ဖွဲ့စည်းပုံအခြေခံဥပဒေတစ်ရပ်ကို ပြင်ဆင်ရာမှာ လိုအပ်တဲ့အခြေအနေတွေ၊ ပြင်ဆင်ရာမှာ သတိထားရမယ့်အချက်များလည်း ရှိနေပါတယ်။ ဖွဲ့စည်းပုံအခြေခံဥပဒေကို ပြင်ဆင်နိုင်တဲ့အခြေအနေ ၃ ရပ်မှာ Power Point မှာ တင်ပြထားတဲ့အတိုင်း ဖြစ်ပါတယ်။ ကိုယ်ကျိုးစီးပွားရည်မှန်းချက်များ (selfish) သို့မဟုတ် တစ်ဖက်သတ် ရည်မှန်းချက်များ (partisan goals)အတွက် ဖွဲ့စည်းပုံအခြေခံဥပဒေကို ပြင်ဆင်ပြောင်းလဲခြင်းများလည်း ရှိနိုင်ပါတယ်။ ဖွဲ့စည်းပုံ အခြေခံဥပဒေအရ နိုင်ငံရေးစနစ်စတင်ပြီးနောက် အာဏာရရှိလာတဲ့သူဟာ လုပ်ပိုင်ခွင့်တိုးမြှင့်တဲ့ ဥပဒေ များပြင်ဆင်ပြောင်းလဲခြင်း သို့မဟုတ် ရာထူးသက်တမ်း အာမခံချက်ရရှိဖို့ အတိုက်အခံတွေ၊ လူနည်းစု တွေကိုကန့်သတ်ဖို့၊ အရပ်ဘက်နဲ့ နိုင်ငံရေးအခွင့်အရေးတွေကို ကန့်သတ်ဖို့အတွက် ကြိုးစားတတ်ကြ ပါတယ်။ ဒီလိုနည်းနဲ့ ဖွဲ့စည်းပုံအခြေခံဥပဒေပြင်ဆင် ပြောင်းလဲခြင်းကြောင့် ဒီမိုကရေစီကို အားနည်းခြင်း သို့မဟုတ် အောက်ခြေမှ လှိုက်စားခြင်းများ ဖြစ်စေတတ်ပါတယ်။ နာယကကြီးခင်ဗျား။ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်တဲ့ ဥပဒေမူကြမ်း လေ့လာ စိစစ်ရေးပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ အပိုဒ်(၃)တွင် “ဖွဲ့စည်းပုံအခြေခံဥပဒေပါ ပြဋ္ဌာန်းချက်များနှင့် ပြည်ထောင်စုလွှတ်တော်ဆိုင်ရာ နည်းဥပဒေပြဋ္ဌာန်းချက် များတွင် ဖွဲ့စည်းပုံအခြေခံဥပဒေကို ပြင်ဆင်တဲ့ဥပဒေမူကြမ်းနှင့်စပ်လျဉ်း၍ ပြင်ဆင်တဲ့လုပ်ငန်းစဉ် နှစ်ရပ် အပြိုင်တင်သွင်းလာသည့်အခါ သီးခြားဆောင်ရွက်ရန် လုပ်ငန်းစဉ်များ ဖော်ပြထားခြင်းမရှိတဲ့အတွက် လွှတ်တော်၏ အဆုံးအဖြတ် ရယူဆောင်ရွက်ခဲ့ကြောင်း”ဟု ဖော်ပြထားမှုသည် ဖွဲ့စည်းပုံအခြေခံဥပဒေ၊ ပြည်ထောင်စုလွှတ်တော်ဆိုင်ရာ ဥပဒေ၊ နည်းဥပဒေများနှင့် ညီညွတ်မှုမရှိဘဲ လုံးဝကွဲလွဲဆန့်ကျင်နေ ကြောင်း သုံးသပ်တွေ့ရှိရပါတယ်။ ဖွဲ့စည်းပုံအခြေခံဥပဒေ ပြင်ဆင်တဲ့ဥပဒေမူကြမ်းကို တစ်ခုတည်းဖြစ်စေ သို့မဟုတ် တစ်ခုထက် ပိုမိုအပြိုင် တင်သွင်းသည်ဖြစ်စေ အကျုံးဝင်ပြီး ပြည်ထောင်စုလွှတ်တော်အနေဖြင့် လွှတ်တော်ဆိုင်ရာဥပဒေ၊ နည်းဥပဒေများနှင့်အညီ မဖြစ်မနေ(Must Do ဆွေးနွေးရမှာဖြစ်ကြောင်း မိမိတို့လို ကိုယ်စားလှယ်မဟုတ်သော်လည်း သာမန်ပြည်သူတစ်ဦးပင် ကွဲပြားထင်ရှားစွာ သိမြင်နိုင်သောအကြောင်း အရာဖြစ်ပါတယ်။ နာယကကြီးခင်ဗျား။ ဒေါက်တာမောင်သင်း အပါအဝင် ကိုယ်စားလှယ် ၁၄၅ ဦး တင်သွင်းထားတဲ့ ဖွဲ့စည်းပုံအခြေခံဥပဒေ ပြင်ဆင်ချက်မူကြမ်းဟာ ပြောင်းလဲနေတဲ့ မြန်မာနိုင်ငံရဲ့ အခြေအနေနဲ့အညီ လိုက်ပါ ပြောင်းလဲနိုင်ဖို့ ဥပဒေနဲ့အညီ တင်သွင်းထားခြင်းဖြစ်ပါတယ်။ ဒီလိုဥပဒေနဲ့အညီ တင်သွင်းလာတဲ့ ပြင်ဆင်ချက် ဥပဒေကြမ်းကို လွှတ်တော်မှာ ဥပဒေပြဋ္ဌာန်းချက်များနှင့်အညီ ဆက်လက်ဆွေးနွေးဆုံးဖြတ်ရန် လိုအပ်ပါ ကြောင်းနှင့် ဖွဲ့စည်းပုံအခြေခံဥပဒေ၊ ပြည်ထောင်စုလွှတ်တော်ဆိုင်ရာဥပဒေ၊ နည်းဥပဒေများနှင့်အညီ လေ့လာစိစစ်ဆုံးဖြတ်ခဲ့ခြင်းမရှိတဲ့ ဖွဲ့စည်းပုံအခြေခံဥပဒေ (၂၀၀၈ ခုနှစ်)ပြင်ဆင်ရေး ပူးပေါင်းကော်မတီက ဆက်လက်ဆောင်ရွက်မည့် ဥပဒေမူကြမ်း ရေးဆွဲရေးလုပ်ငန်းစဉ်များတွင် တစ်ပေါင်းတည်း ထည့်သွင်း စိစစ်ဆောင်ရွက်သင့်ကြောင်း တင်သွင်းခဲ့သော ယခုအစီရင်ခံစာအား ကန့်ကွက်ပါကြောင်း ဆွေးနွေးတင်ပြ အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးဆီဟူးေ ကချင်ပြည်နယ်မဲဆန္ဒနယ်အမှတ် (၂) ဆွေးနွေးဖို့ဖြစ်ပါတယ်။</speech>
<speech><mp id="2248">ဦးဆီဟူးဒေါ့ (မဲဆန္ဒနယ်အမှတ်-၂၊ ကချင်ပြည်နယ်)</mp>လေးစားအပ်ပါသော နာယကကြီး နဲ့တကွ အားလုံးမင်္ဂလာပါ။ ကျွန်တော်ကတော့ ကချင်ပြည်နယ် မဲဆန္ဒနယ်အမှတ်(၂)မှ အမျိုးသားလွှတ်တော် ကိုယ်စားလှယ် ဦးဆီဟူးရွေ့ ဖြစ်ပါတယ်။ ကျွန်တော့အနေနဲ့ ဖွဲ့စည်းပုံအခြေခံဥပဒေ ဒုတိယအကြိမ် ပြင်ဆင်သည့် ဥပဒေမူကြမ်း လေ့လာစိစစ်ရေးပူးပေါင်းကော်မတီရဲ့ အစီရင်ခံစာအပေါ် သုံးသပ်ဆွေးနွေး မှာဖြစ်ပါတယ်။ နာယကကြီးခင်ဗျာ။ ဒေါက်တာမောင်သင်း မိတ္ထီလာမဲဆန္ဒနယ်အပါအဝင် ပြည်ထောင်စုလွှတ်တော် ကိုယ်စားလှယ် (၁၄၅)ဦးက ဖွဲ့စည်းပုံအခြေခံဥပဒေ ပုဒ်မ ၄၃၃၊ ၄၃၄၊ ၄၃၅၊ ပြည်ထောင်စုလွှတ်တော် ဆိုင်ရာ ဥပဒေပုဒ်မ ၅၇၊ ၆၈၊ ၆၉၊ နည်းဥပဒေ ၁၃၃၊ ၁၃၅ တို့နဲ့အညီ ဖွဲ့စည်းပုံအခြေခံဥပဒေပုဒ်မ ၂၄၈၊ ၂၆၄၊ ၃၂၂ နဲ့ ၄၀၂ တို့အား ပြင်ဆင်ရန် ဒုတိယအကြိမ် ပြင်ဆင်သည့်ဥပဒေမူကြမ်းကို ၁၅-၃-၂၀၁၉ ရက်နေ့မှာ ပြည်ထောင်စုလွှတ်တော် နာယကထံ တင်သွင်းခဲ့တာ ဖြစ်ပါတယ်။ နာယက အနေဖြင့် ၂၅-၅-၂၀၁၉ ရက်နေ့မှာ ပြည်ထောင်စုလွှတ်တော် (၁၁)ကြိမ်မြောက် ပုံမှန်အစည်းအဝေး (၁၁)ရက်မြောက်နေ့မှာ လွှတ်တော်ကို အသိပေးပြီး အမိန့်ကြော်ငြာစာအမှတ်(၄၁/၂၀၁၉)ဖြင့် လေ့လာစိစစ်ရေးပူးပေါင်းကော်မတီကို ဖွဲ့စည်း တာဝန်ပေးတာဖြစ်ပါတယ်။ ပူးပေါင်းကော်မတီ၏ သဘောထားမှတ်ချက် အစီရင်ခံစာကို သတ်မှတ်ထားတဲ့ ၂၅-၈-၂၀၁၉ ရက်နေ့မှာ တင်သွင်းလာတာကို တွေ့ရှိရပါတယ်။ ယခင် ဦးသိန်းထွန်းနဲ့အဖွဲ့ တင်သွင်းတဲ့ ဥပဒေမူကြမ်းပြင်ဆင်ရေးကိုတော့ ၁၄ ရက်သာ ီး ယခုောက် ခွင့်ပြုထားတဲ့ အတွက် ပူးပေါင်းကော်မတီရဲ့ လေ့လာစိစစ်ချက်ဟာ ပြည့်ပြည့်စုံစုံ တင်ပြလာလိမ့်မယ်လို့ ယုံကြည်ထားခဲ့ ပေမယ့် လက်တွေ့မှာ ကိုယ်စားလှယ် ၂၀ ရာခိုင်နှုန်း တင်သွင်းထားတဲ့ဥပဒေကြမ်း ကန့်လန့်ဖြတ်ဇယား တောင် ပါမလာဘဲ နှစ်မျက်နှာသော စာတစ်ရွက်သာ တွေ့ရှိရပြီး ယခင်အတိုင်းပဲ ဖွဲ့စည်းပုံအခြေခံဥပဒေ ပူးပေါင်းကော်မတီရဲ့ လုပ်ငန်းစဉ်မှာ တစ်ပေါင်းတည်း ဆောင်ရွက်သင့်ကြောင်း အကြံပြုလာတာကို တွေ့ရှိ ရပါတယ်။ နာယကကြီးခင်ဗျာ။ ယခုလိုအကြံပြုချက်အတိုင်း ဆောင်ရွက်မယ်ဆိုပါက လုပ်ငန်းစဉ်များကို နှိုင်းယှဉ်သုံးသပ်ရန် လိုအပ်ပါတယ်။ ဖွဲ့စည်းပုံအခြေခံဥပဒေ ပြင်ဆင်ရေး ၄၅ ဦးကော်မတီ စတင်ဖွဲ့စည်း စဉ်က ဖွဲ့စည်းပုံအခြေခံဥပဒေကို ပြင်ချင်ရင် ဥပဒေမှာပါတဲ့ အခန်း(၁၂)နဲ့အညီ လုပ်ရမယ်။ ဥပဒေနဲ့ မညီအောင်ဆောင်ရွက်ပါက မလုပ်သင့်ကြောင်း ကန့်ကွက်ခဲ့ပါတယ်။ အဲဒီတုန်းက ပူးပေါင်းကော်မတီဟာ ပြင်ဆင်ဖို့လုပ်တာမဟုတ်ပါဘူး။ အခန်း(၁၂)နဲ့ မဆိုင်ပါဘူးလို့ ပြောခဲ့ပေမယ့် ယခုလေ့လာစိစစ်ရေး ပူးပေါင်းကော်မတီများကတော့ ပြင်ဆင်ရေးလုပ်ငန်းစဉ် ၂ ရပ်ဖြစ်နေလို့ ဆိုတဲ့ စကားအသုံးပြုလာပြီး မဲခွဲဆုံးဖြတ်ရန် အကြံပြုလုပ်ဆောင်ခဲ့တာဟာ ရှေ့နောက်ညီညွတ်မှုမရှိဘဲ ကိုယ်လိုသလို ပြောဆို ဆောင်ရွက်တယ်လို့ သုံးသပ်နိုင်ပါတယ်။ သေသေချာချာလေ့လာသုံးသပ်ပါက ဦးသိန်းထွန်းအဖွဲ့ကော၊ ဒေါက်တာမောင်သင်းအပါယ်လက်ထက်ထိ ကလင်တက် အဆင် ဥပဒေမူကြမ်း လုပ်ငန်းစဉ်ဟာ ဖွဲ့စည်းပုံအခြေခံဥပဒေပြင်ဆင်ခြင်း အခန်း(၁၂)ပါ ပြဋ္ဌာန်းချက်၊ ပြည်ထောင်စုလွှတ်တော်ဆိုင်ရာ ဥပဒေ၊ နည်းဥပဒေများနဲ့အညီ လုပ်ထုံးလုပ်နည်းအတိုင်း လိုက်နာ ဆောင်ရွက်တင်ပြထားတာ ဖြစ်ပါတယ်။ တစ်ဘက်က ဖွဲ့စည်းထားတဲ့ အခြေခံဥပဒေပြင်ဆင်ရေး ၄၅ ဦးပါ ပူးပေါင်းကော်မတီဟာ ဖွဲ့စည်းပုံအခြေခံဥပဒေကို နိဒါန်းမှစ၍ ပုဒ်မ ၁ မှ ၄၅၇၊ ဇယား(၁)နဲ့ အားလုံးကို စိစစ်ပြင်ဆင်ရန် တာဝန်ပေးထားတာဖြစ်ပါတယ်။ ဒါကိုကြည့်ရင် ဖွဲ့စည်းပုံအခြေခံဥပဒေပုဒ်မ ၄၃၃ အရ ဤ ဖွဲ့စည်းပုံအခြေခံ ဥပဒေပါ ပြဋ္ဌာန်းချက်တစ်ရပ်ရပ်ကို ပြင်ဆင်လိုပါက အောက်ပါသတ်မှတ်တဲ့ နည်းလမ်းအတိုင်း ဆောင်ရွက်ရမည်ဆိုတဲ့ ပြဋ္ဌာန်းချက်နဲ့ မညီညွတ်သော လုပ်ငန်းစဉ်ဖြစ်လို့၊ လုပ်ထုံး လုပ်နည်းမမှန်သော လုပ်ငန်းစဉ်ဖြစ်လို့ မဲခွဲဆုံးဖြတ်ရန်မလိုကြောင်း၊ မတူညီတဲ့ လုပ်ငန်းစဉ်နှစ်ရပ် တစ်ပေါင်းတည်းဆောင်ရွက်ရန် မသင့်ကြောင်း အကြံပြုလိုပါတယ်။ နာယကကြီးခင်ဗျာ။ ပြည်ထောင်စုလွှတ်တော်ဆိုင်ရာ နည်းဥပဒေ ၈ နာယက၏ တာဝန်နှင့် လုပ်ပိုင်ခွင့်များ အပိုဒ်(ဃ)မှာ လွှတ်တော်သည် လုပ်ငန်းများကို ဖွဲ့စည်းပုံအခြေခံဥပဒေ၊ လွှတ်တော်ဆိုင်ရာ ဥပဒေ၊ ဤနည်းဥပဒေများနဲ့ ကိုက်ညီမှုရှိစေရန် ကြပ်မတ်ခြင်းဟု ဖော်ပြထားပါတယ်။ ဒါကြောင့် နာယက၏ တာဝန်နှင့် လုပ်ပိုင်ခွင့်အတိုင်း ဥပဒေများနှင့် ကိုက်ညီမှုရှိစေရန် ကြပ်မတ်ဆုံးဖြတ်ပေးပါရန် တင်ပြလို ပါတယ်။ ဥပဒေနဲ့အညီ ဖွဲ့စည်းပုံအခြေခံဥပဒေကို ပြင်ဆင်ရေးကို လေးလေးနက်နက် ထောက်ခံပါတယ်။ သို့သော် ဥပဒေနှင့်အညီ လုပ်ငန်းစဉ်များကို ဆောင်ရွက်ခြင်းမရှိသည့် ပူးပေါင်းကော်မတီအစီရင်ခံစာကို ကန့်ကွက်ပါတယ်။ သို့ဖြစ်ပါ၍ ဥပဒေနဲ့အညီ တင်သွင်းထားတဲ့ ဦးသိန်းထွန်းနဲ့ ဒေါက်တာမောင်သင်းတို့၏ ဖွဲ့စည်းပုံ အခြေခံဥပဒေ ဒုတိယအကြိမ်ပြင်ဆင်တဲ့ ဥပဒေမူကြမ်းကို ပြည်ထောင်စုလွှတ်တော်က လက်ခံဆွေးနွေးရန် တိုက်တွန်းရင်း နိဂုံးချုပ်ပါတယ်။ ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ကျန်ရှိတဲ့ အစီအစဉ်များကို ဆက်လက် ကျင်းပပြုလုပ်မယ့် ပြည်ထောင်စုလွှတ်တော် အစည်းအဝေးမှာ ဆောင်ရွက်ရန်လျာထားပါကြောင်း ကြေညာပါတယ်။</speech>
</bill>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး (၁၆)ရက်မြောက်နေ့ ရပ်နားကြောင်းနှင့် (၁၇)ရက်မြောက်နေ့ ကျင်းပမည့် နေ့ရက်နှင့် ကြေညာခြင်း</title>
<speech type="speaker">အစီအစဉ်(၁၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ (၁၃)ကြိမ်မြောက်ပုံမှန် အစည်းအဝေး (၁၆) ရက်မြောက်နေ့ အစီအစဉ်ကို ရပ်နားပါမယ်။ အစည်းအဝေး (၁၇)ရက်မြောက်နေ့ကို ၂၀၁၉ ခုနှစ်၊ သြဂုတ်လ ၂၈ ရက် (ဗုဒ္ဓဟူးနေ့) နံနက် ၁၀ နာရီ ကျင်းပ ပြုလုပ်မည်ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော်နာယက ပြန်လည်ထွက်ခွာပါပြီခင်ဗျာ။</speech>
<speech type="mc">ပြည်ထောင်စုလွှတ်တော် ကိုယ်စားလှယ်များ အားလုံးထွက်ခွာနိုင်ပါပြီ ခင်ဗျား။ ဒုတိယအကြိမ် ပြည်ထောင်စုလွှတ်တော် (၁၃)ကြိမ်မြောက်ပုံမှန်အစည်းအဝေး (၁၆)ရက်မြောက်နေ့ အစည်းအဝေးကို မွန်းလွဲ ၁၄:၃၀ နာရီတွင် ရပ်နားပါသည်။</speech>
</postface>
</transcript>
</doc>
