<doc>
<docinfo>
<docno>02-01-20.xml</docno>
<pdf>02-01-20.pdf</pdf>
<term value='02'>ဒုတိယအကြိမ်</term>
<session value='01' />
<sittingday value='20' />
<legislature value='union'>ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး (၂၀) ရက်မြောက်နေ့မှတ်တမ်း</title>
<date value='10-05-2016'>၁၃ရရ ခုနှစ်၊ ကဆုန်လဆန်း ၄ ရက် (၂၀၁၆ ခုနှစ်၊ မေ ၁၀ ရက်)(သောကြာနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် ပထမပုံမှန်အစည်းအဝေး (၂၀)ရက်မြောက်နေ့ကို နံနက် ၁၀:ဝဝ နာရီင်ကျင်းပ ပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type='mc'>လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များ ခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေးရဲ့ (၂၀)ရက်မြောက်နေ့ အစီအစဉ်စတင်ပါတော့မယ်။ ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type='speaker'>အားလုံးမင်္ဂလာပါ။</speech>
<speech type='mc'>အားလုံးထိုင်နိုင်ကြပါပြီခင်ဗျား။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type='speaker'>ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး (၂၀)ရက်မြောက်နေ့မှာ ပြည်ထောင်စု လွှတ်တော်ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စုလွှတ်တော် ကိုယ်စားလှယ်ဦးရေ စုစုပေါင်း ၆၄ရ ဦးရှိပြီး ဒီကနေ့ အစည်းအဝေးကို ၆၀၈ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၉၃.၉ရ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာဥပဒေ ပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် (၂၀)ရက်မြောက်နေ့ အစည်းအဝေး အစီအစဉ်ကြေညာခြင်း</title>
<speech type='speaker'>ပြည်ထောင်စုလွှတ်တော် ကိုယ်စားလှယ်များခင်ဗျာ။ ပထမပုံမှန်အစည်းအဝေး (၂၀)ရက်မြောက်နေ့ကို လွှတ်တော်ကိုယ်စားလှယ်များထံ ဖြန့်ဝေထားတဲ့ အစီအစဉ်အတိုင်း ဆက်လက် ဆောင်ရွက်ပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များ ခွင့်ပန်ကြားခြင်းနှင့် အစည်းအဝေးတက်ရောက်မှု အခြေအနေကို မှတ်တမ်းတင်ခြင်း</title>
<speech type='speaker'>အစီအစဉ်(၄)ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ လွှတ်တော်ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id='1157'>ဦးမင်းဦး(အတွင်းရေးမှူး၊ ကိုယ်စားလှယ်စိစစ်ရေးကော်မတီ)</mp>လေးစားအပ်ပါတဲ့ ပြည်ထောင်စုလွှတ်တော် နာယကကြီးခင်ဗျား။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စု လွှတ်တော် ပထမပုံမှန်အစည်းအဝေး (၂၀)ရက်မြောက်နေ့ ၁၀-၅-၂၀၁၆ ရက်နေ့မှာ အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား ပဲခူးတိုင်းဒေသကြီး မဲဆန္ဒနယ်အမှတ်(၆)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ် စိစစ်ရေးကော်မတီ အတွင်းရေးမှူးဖြစ်သူ ကျွန်တော် ဦးမင်းဦး က ပန်ကြားတင်ပြသွားမှာဖြစ်ပါတယ်။ ယနေ့အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များမှာ - - ဦးနန်မွန်ထင် မချမ်းဘော၊ - ဦးလာမာလေး ဆော့လော်၊ - ဦးလုံဂျုံဆန်မိုင် ဆွမ်ပရာဘွမ်၊ - ဒေါက်တာဆလိုင်းရီယန်းဗဲလ်(ခ်) ဖလမ်း၊ - ဦးမျိုးဇော်အောင် ကောလင်း၊ - ဒေါက်တာတင်အောင် ကျောက်ဆည်၊ - ဒေါက်တာမောင်သင်း မိတ္ထီလာ၊ - ဦးလှဌေးဝင်း ဇေယျာသီရိ၊ - ဒေါက်တာလင်းလင်းကျော် မြစ်သား၊ - ဒေါ်မိကွန်ချမ်း ပေါင်၊ - ဦးစစ်နိုင် မင်းပြား၊ - ဦးနေဖူးဗဆွေ ပန်းဘဲတန်း၊ - ဦးတင်မောင်ဝင်း ဆိပ်ကမ်း၊ - ဒေါ်စုစုလွင် သုံးခွ၊ - ဦးဘိုဘိုဦး စမ်းချောင်း၊ - ဦးစိုင်းငေါင်းဆိုင်ဟိန်း - ဦးစိုင်းဦးခမ်း - ဦးစိုင်းကျော်မိုး မိုင်းပန်၊ - ဒေါ်နန်းခင်စော ကွန်ဟိန်း၊ - ဗိုလ်မှူးချုပ်စိုးမြင့် တပ်မတော်သား၊ - ဒုတိယဗိုလ်မှူးကြီးမောင်မောင်ဦး တပ်မတော်သား၊ - ဒုတိယဗိုလ်မှူးကြီးထိန်ဦး တပ်မတော်သား၊ - ဒုတိယဗိုလ်မှူးကြီးမောင်မောင်အေး တပ်မတော်သား၊ - ဒုတိယဗိုလ်မှူးကြီးဇော်နိုင်ဦး တပ်မတော်သား၊ - ဗိုလ်မှူးကြီးအောင်မြင့် တပ်မတော်သား၊ - ဦးဇော်မင်း စစ်ကိုင်း-၆၊ - ဦးညီညီထွေး(ခ)ဦးကိုကိုလေး စစ်ကိုင်း-၁၁၊ - ဦးဟန်ဝင်းသိန်း တနင်္သာရီ-၄၊ - ဒေါ်ထုမေ ရခိုင်-၁၁၊ - ဦးမိုင်းအုဏ်းခိုင် ရှမ်း-၁၀၊ ဦးမောင်မောင်အုန်း ဧရာဝတီ-၅၊ - ဒုတိယဗိုလ်မှူးကြီးဝင်းမြင့်ထွန်း တပ်မတော်သား နှင့် - ဒုတိယဗိုလ်မှူးကြီးသိန်းလွင် တပ်မတော်သား တို့ဖြစ်ကြပါတယ်။ ယခင်က ခွင့်ပန်ကြားသဖြင့် ခွင့်ပြုထားသူ ၆ ဦး၊ ယနေ့ ခွင့်ပန်ကြားသူ ၃၃ ဦး ဖြစ်တဲ့အတွက် စုစုပေါင်းခွင့်ပန်ကြားသူ ၃၉ ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနဲ့ ယနေ့ ခွင့်ပန်ကြားသူများကို ခွင့်အဖြစ် သတ်မှတ်ခွင့်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျား။</speech>
<speech type='speaker'>ခွင့်ပန်ကြားသူ အားလုံးကိုခွင့်ပြုပါတယ်။</speech>
<speech type='speaker'>ပြည်ထောင်စုလွှတ်တော် ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး (၂၀) ရက်မြောက်နေ့ကို တက်ရောက်ခွင့်ရှိတဲ့ လွှတ်တော် ကိုယ်စားလှယ် ၆၄ရ ဦး၊ ယခင်က ခွင့်ပြုထားသူ ၆ ဦး၊ ယနေ့ခွင့်ပန်ကြား၍ ခွင့်ပြုထားသူ ၃၃ ဦး ဖြစ်တဲ့ အတွက် ခွင့်ပြုထားသူ စုစုပေါင်း ၃၉ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type='speaker'>ပြည်ထောင်စုလွှတ်တော်က သဘောတူတဲ့အတွက် လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို ပြည်ထောင်စုလွှတ်တော်ဆိုင်ရာ နည်းဥပဒေ ၄ နည်းဥပဒေခွဲ(ခ) အရ အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value = 'Order'>
<title>နိုင်ငံတော်သမ္မတထံမှ ပေးပို့သော နိုင်ငံတော်အတိုင်ပင်ခံရုံးဝန်ကြီးဌာန တစ်ခုတိုးချဲ့ ဖွဲ့စည်းရန်ကိစ္စနှင့်စပ်လျဉ်း၍ လွှတ်တော်၏ အဆုံးအဖြတ်ရယူခြင်း</title>
<speech type='speaker'>အစီအစဉ်(၅) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ နိုင်ငံတော်သမ္မတထံမှ သဝဏ်လွှာပေးပို့ထားတဲ့ နိုင်ငံတော်အတိုင်ပင်ခံရုံးဝန်ကြီးဌာနတစ်ခု တိုးချဲ့ ဖွဲ့စည်းရန်ကိစ္စနဲ့စပ်လျဉ်းပြီး ၅-၅-၂၀၁၆ ရက်က ကျင်းပပြုလုပ်တဲ့ ပြည်ထောင်စုလွှတ်တော် ပထမပုံမှန် အစည်းအဝေး (၁၉)ရက်မြောက်နေ့မှာ လွှတ်တော်သို့ တင်ပြခဲ့ပြီး ဖြစ်ပါတယ်။ ယင်းကိစ္စနဲ့စပ်လျဉ်းပြီး ဆွေးနွေးလိုတဲ့ လွှတ်တော်ကိုယ်စားလှယ်များရှိပါက ၉-၅-၂၀၁၆ ရက် (တနင်္လာနေ့)မွန်းလွဲတစ်နာရီ နောက်ဆုံးထားပြီး အမည်စာရင်းတင်သွင်းနိုင်ကြောင်း ကြေညာခဲ့သော်လည်း အမည်စာရင်း တင်သွင်းလာခြင်း မရှိတဲ့အတွက် လွှတ်တော်ရဲ့ သဘောတူညီချက် ရယူခြင်းအစီအစဉ်ကို ဆက်လက်ဆောင်ရွက်သွားမှာ ဖြစ်ပါတယ်။ ဒါကြောင့် ဖွဲ့စည်းပုံအခြေခံဥပဒေပုဒ်မ ၂၀၂ ပုဒ်မခွဲ(က)နဲ့အညီ နိုင်ငံတော်သမ္မတထံမှ သဝဏ်လွှာ ပေးပို့ထားတဲ့ နိုင်ငံတော်အတိုင်ပင်ခံရုံးဝန်ကြီးဌာန တစ်ခုတိုးချဲ့ဖွဲ့စည်းရန်ကိစ္စကို လွှတ်တော်က သဘောတူ ပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type='speaker'>သဘောမတူတဲ့သူရှိပါသလား ခင်ဗျား။ လွှတ်တော်က သဘောမတူသူ မရှိပါ။</speech>
<speech type='speaker'>သဘောမတူသူမရှိတဲ့အတွက် နိုင်ငံတော်အတိုင်ပင်ခံရုံးဝန်ကြီးဌာနတစ်ခု တိုးချဲ့ ဖွဲ့စည်းရန်ကိစ္စကို လွှတ်တော်က သဘောတူကြောင်း ကြေညာပါတယ်။</speech>
</section>
<section value = 'Motion'>	
<motion>
<title>နိုင်ငံတော်သမ္မတထံမှ ပေးပို့သော မြန်မာ-ရုရှား စစ်ဘက်ဆိုင်ရာ ပူးပေါင်းဆောင်ရွက်ရေး သဘောတူညီချက်အား လက်မှတ်ရေးထိုးရန်ကိစ္စနှင့် စပ်လျဉ်း၍ သက်ဆိုင်ရာ လွှတ်တော်ကိုယ်စားလှယ်များက ဆွေးနွေးခြင်း</title>
<speech type='speaker'>အစီအစဉ်(၆) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များ ခင်ဗျား။ နိုင်ငံတော်သမ္မတထံမှ သဝဏ်လွှာပေးပို့ထားတဲ့ ပြည်ထောင်စုသမ္မတ မြန်မာနိုင်ငံတော်ကာကွယ်ရေးဝန်ကြီး ဌာနနဲ့ ရုရှားဖက်ဒရေးရှင်းနိုင်ငံ ကာကွယ်ရေးဝန်ကြီးဌာနတို့အကြား စစ်ဘက်ဆိုင်ရာပူးပေါင်း ဆောင်ရွက်ရေး သဘောတူညီချက်ကို လက်မှတ်ရေးထိုးရန်ကိစ္စနဲ့ စပ်လျဉ်းပြီး ၅-၅-၂၀၁၆ ရက် က ကျင်းပပြုလုပ်တဲ့ ပြည်ထောင်စုလွှတ်တော် ပထမပုံမှန်အစည်းအဝေး (၁၉)ရက်မြောက်နေ့မှာ သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က လွှတ်တော်သို့ ရှင်းလင်းတင်ပြခဲ့ပြီးဖြစ်ပါတယ်။ ယင်းကိစ္စနဲ့စပ်လျဉ်းပြီး ဆွေးနွေးလိုတဲ့ လွှတ်တော်ကိုယ်စားလှယ် ၄ ဦး အမည်စာရင်းတင်သွင်း ထားပါတယ်။ ဒါပေမယ့် ဦးမျိုးဇော်အောင်၊ ကောလင်း မဲဆန္ဒနယ်က ဒီနေ့မှာ ခွင့်တင်ပြထားတဲ့အတွက် ကိုယ်စားလှယ် ၃ ဦးသာ ဆွေးနွေးမှာ ဖြစ်ပါတယ်။ ဦးစွာ ဦးစောထွန်းမြအောင်၊ ဖာပွန်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id='29'>ဦးစောထွန်းမြအောင်(ဖာပွန်မဲဆန္ဒနယ်၊ ကရင်ပြည်နယ်)</mp>လေးစားအပ်ပါသော ပြည်ထောင်စုလွှတ်တော် နာယက၊ ပြည်ထောင်စုဝန်ကြီးများ၊ လွှတ်တော်ကိုယ်စားလှယ်များကို မင်္ဂလာပါလို့ ဦးစွာဂါဝရပြု နှုတ်ဆက်အပ်ပါတယ်။ ကျွန်တော်ကတော့ ကရင်ပြည်နယ်၊ ဖာပွန်မဲဆန္ဒနယ် က ပြည်သူ့လွှတ်တော်ကိုယ်စားလှယ် ဦးစောထွန်းမြအောင် ဖြစ်ပါတယ်။ နာယကကြီး ခင်ဗျား။ ပြည်ထောင်စုလွှတ်တော် နာယကထံလိပ်မူပြီး နိုင်ငံတော်သမ္မတကြီး ဦးထင်ကျော်ထံမှ မြန်မာ-ရုရှား စစ်ဘက်ဆိုင်ရာ ပူးပေါင်းဆောင်ရွက်ရေး သဘောတူညီချက်လက်မှတ် ရေးထိုးရေးကိစ္စကို ၅-၅-၂၀၁၆ ရက်နေ့မှာ ပြည်ထောင်စုလွှတ်တော်သို့ တင်ပြလာတာကို တွေ့ရှိရပါတယ်။ ကျွန်တော့အနေနဲ့လေ့လာတဲ့အခါမှာ မြန်မာနဲ့ရုရှားနှစ်နိုင်ငံ ဝန်ကြီးဌာနကိုယ်စားလှယ်များ စစ်ဘက်ဆိုင်ရာ ပူးပေါင်းဆောင်ရွက်ရေး သဘောတူညီချက် လက်မှတ်ရေးထိုးရန် တင်ပြလာခြင်းပဲ ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ ပြည်ထောင်စုသမ္မတ မြန်မာ နိုင်ငံနဲ့ ရုရှားဖက်ဒရေးရှင်းနိုင်ငံ ကာကွယ်ရေးဝန်ကြီးဌာနနှစ်ခုအကြား စစ်ဘက်ဆိုင်ရာပူးပေါင်း ဆောင်ရွက်ရေး သဘောတူညီလက်မှတ်ရေးထိုးရန် တင်ပြလာခြင်းဟာ မြန်မာနိုင်ငံအနေနဲ့ ဂုဏ်ပြုကြိုဆို ရမှာဖြစ်သလို ပထမအကြိမ်လွှတ်တော်သက်တမ်းမှာ မြန်မာနှင့်အစ္စရေးစစ်ဘက်ဆိုင်ရာ သဘောတူညီချက် လက်မှတ်ရေးထိုးတာကို တင်ပြခဲ့ဖူးပါတယ်။ ယခု ဒုတိယအကြိမ် ပြည်ထောင်စုသမ္မတမြန်မာနိုင်ငံနှင့် ရုရှားဖက်ဒရေးရှင်းနိုင်ငံတို့အကြား စစ်ဘက်ဆိုင်ရာပူးပေါင်းဆောင်ရွက်ရေးဟာ ဒုတိယအကြိမ် တင်ပြလာခြင်း ပဲဖြစ်ပါတယ်။ ဒါကြောင့် ပြည်ထောင်စုသမ္မတမြန်မာနိုင်ငံ ကာကွယ်ရေးဝန်ကြီးဌာနနှင့် ရုရှားဖက်ဒရေးရှင်းနိုင်ငံ ကာကွယ်ရေးဝန်ကြီးဌာနနှစ်ခုအကြား လက်မှတ်ရေးထိုးမည့်အစီအစဉ်ကို ကြိုဆိုထောက်ခံသင့်ပါတယ်လို့ တင်ပြလိုပါတယ်။ လေးစားအပ်ပါသော နာယကကြီး ခင်ဗျား။ ပြီးခဲ့တဲ့ မြန်မာ့သမိုင်းကို ပြည်လှည့်ကြည့်မယ်ဆိုလို့ ရှိရင် မြန်မာ့သမိုင်းမှာ စက်မှုအတတ်ပညာနှင့် စစ်လက်နက်နည်းပညာ ခေတ်နောက်ကျကျန်ခဲ့သည့်အတွက် ကိုလိုနီကျွန်ဘဝ ရောက်ခဲ့တာကို သတိရစေချင်ပါတယ်။ လက်နက်အင်အား မတောင့်တင်း မခိုင်မာလျှင် အိမ်နီးချင်းနိုင်ငံကပါ မလေးမစား အထင်မြင်သေးတတ်ပါတယ်။ အပေါင်းအသင်းမရှိရင်လည်း အထင်မြင် သေးတတ်ပါတယ်။ ဒါကြောင့် ယခုရုရှားဖက်ဒရေးရှင်းနိုင်ငံနှင့် လက်မှတ်ရေးထိုးတဲ့ကိစ္စဟာ ကြိုဆိုရမှာ ဖြစ်ပါတယ်။ ဂုဏ်လည်းယူရမှာဖြစ်ပါတယ်။ တစ်ဘက်က ပြန်ကြည့်မယ်ဆိုလို့ရှိရင် ဖွဲ့စည်းပုံအခြေခံဥပဒေ ပုဒ်မ ၃ရ အရ နိုင်ငံတော်သည် နိုင်ငံတော်ရှိ မြေအားလုံး၊ မြေပေါ်မြေအောက်၊ ရေပေါ် ရေအောက်၊ လေထု အတွင်းရှိ သယံဇာတပစ္စည်းအားလုံးပိုင်ရှင်ဟာ နိုင်ငံတော်ကဖြစ်ပါတယ်။ ဒါကလည်း နိုင်ငံသားတိုင်း သိသင့်တဲ့ အချက်ဖြစ်ပါတယ်။ လေးစားအပ်ပါသော နာယကကြီးခင်ဗျား။ နိဂုံးချုပ်အနေနဲ့ တင်ပြရမယ်ဆိုလို့ရှိရင် ရေထု၊ မြေထု၊ လေထုကို နိုင်ငံတော်ကပိုင်တာကို ကိုယ့်ရဲ့ ဘိုးဘွားပိုင်တဲ့အမွေအနှစ်ကို ထိန်းသိမ်းဖို့၊ ကာကွယ်ဖို့ဆိုတာ လူတိုင်းမှာတာဝန်ရှိပါတယ်။ ဒီမြေထု၊ ရေထု၊ လေထုကာကွယ်ဖို့ဆိုတာ Military Might တောင့်တင်း ခိုင်မာတဲ့ တပ်မတော်မရှိလို့ရှိရင် မရပါဘူး။ ဒါကြောင့်မို့လို့ ကျွန်တော့အနေနဲ့ ပြည်ထောင်စုသမ္မတ မြန်မာနိုင်ငံ ကာကွယ်ရေးဝန်ကြီးဌာနနဲ့ ရုရှားဖက်ဒရေးရှင်း ကာကွယ်ရေးဝန်ကြီးဌာနတို့ လက်မှတ် ရေးထိုးမည့် စစ်ဘက်ဆိုင်ရာ သဘောတူညီချက်ကို ကြိုဆိုထောက်ခံပါကြောင်းနဲ့ ပြညထောင်စုလွှတ်တော် ကိုယ်စားလှယ်များကလည်း ထောက်ခံသင့်ပါကြောင်း ပြည်ထောင်စုလွှတ်တော် နာယကကြီးမှတစ်ဆင့် လွှတ်တော်သို့ တင်ပြရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type='speaker'>ဦးထွန်းဝေ ဖောင်းပြင်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id='1413'>ဦးထွန်းဝေ(ဖောင်းပြင်မဲဆန္ဒနယ်၊ စစ်ကိုင်းတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့် ဒုတိယ နာယကကြီး၊ ပြည်ထောင်စုလွှတ်တော်ကိုယ်စားလှယ်များ အားလုံးနဲ့ ဧည့်သည်တော်များ အားလုံးခင်ဗျား။ မင်္ဂလာပါလို့ ဦးစွာနှုတ်ခွန်းဆက်သဂါရဝပြုအပ် ပါတယ်။ ကျွန်တော်ကတော့ ဖောင်းပြင်မဲဆန္ဒနယ်မှ ပြည်ထောင်စုလွှတ်တော်ကိုယ်စားလှယ် ဦးထွန်းဝေ ဖြစ်ပါတယ်။ ကျွန်တော့အနေနဲ့ ပြည်ထောင်စုသမ္မတမြန်မာနိုင်ငံတော် ကာကွယ်ရေးဝန်ကြီးဌာနနဲ့ ရုရှား ဖက်ဒရေးရှင်းနိုင်ငံ ကာကွယ်ရေးဝန်ကြီးဌာနတို့အကြား စစ်ဘက်ဆိုင်ရာပူးပေါင်းဆောင်ရွက်ရေး သဘောတူညီချက်ကို နှစ်နိုင်ငံကာကွယ်ရေးဝန်ကြီးဌာနများမှ ကိုယ်စားလှယ်များ လက်မှတ်ရေးထိုးနိုင်ရေး စီစဉ်ဆောင်ရွက်လျက်ရှိတာကို ထောက်ခံဆွေးနွေးသွားမှာဖြစ်ပါတယ်။ နိုင်ငံတော်သမ္မတရဲ့ သဝဏ်လွှာမှာ ဤသဘောတူညီချက်ကို လက်မှတ်ရေးထိုးရန် ဆောင်ရွက် ရခြင်းရဲ့ ရည်ရွယ်ချက်နဲ့ အကျိုးကျေးဇူးများကိုလည်း သိရှိရသလို စစ်ဘက်ဆိုင်ရာ သဘောထားအမြင်နဲ့ သတင်းအချက်အလက်များ ဖလှယ်နိုင်ခြင်း၊ အပြန်အလှန်ယုံကြည်မှုခိုင်မာစေခြင်း၊ နိုင်ငံတကာလုံခြုံရေး နှင့် အကြမ်းဖက်မှုများနှိမ်နင်းဆောင်ရွက်မှုများတွင် သဘောထားအမြင်နဲ့ သတင်းအချက်အလက်များ ဖလှယ်နိုင်ခြင်း၊ ကုလသမဂ္ဂ ဦးဆောင်သော ငြိမ်းချမ်းရေး၊ ထိန်းသိမ်းရေးလုပ်ငန်းစဉ်များတွင် ပူးပေါင်း ပါဝင်မှုများပြုလုပ်နိုင်ခြင်း၊ တပ်ဖွဲ့ဝင်များ၏လေ့ကျင့်ရေးနှင့် ပညာရေးနယ်ပယ်ဆိုင်ရာအတွေ့အကြုံများ၊ သတင်းအချက်အလက်များ ဖလှယ်နိုင်ခြင်းစတဲ့ အကျိုးကျေးဇူးများရရှိပြီး မြန်မာ့တပ်မတော်ရဲ့ ဂုဏ်ရောင်ကို ထွန်းပြောင်စေနိုင်တဲ့အတွက် ထောက်ခံဆွေးနွေးရခြင်းလည်း ဖြစ်ပါတယ်။ ပြည်ထောင်စုလွှတ်တော် နာယကကြီးခင်ဗျား။ ကျွန်တော်တို့နိုင်ငံဟာ စီးပွားရေးနဲ့ စစ်ရေး အင်အားကြီးတဲ့ နိုင်ငံနှစ်ခုအကြားမှာ အနေတော်လူဦးရေသာလျှင်ရှိတဲ့ နိုင်ငံငယ်လေးတစ်ခုဖြစ်ပါတယ်။ ဒါကြောင့် မြန်မာ့တပ်မတော်သည် နိုင်ငံတော်ကာကွယ်ရေးအတွက် စွမ်းရည်ထက်မြက်သော ခေတ်မီ တပ်မတော်ကြီးဖြစ်နေရန် လွန်စွာအရေးကြီးလှပါတယ်။ ယခုကဲ့သို့ စစ်ဘက်ဆိုင်ရာ ပူးပေါင်းဆောင်ရွက် ခြင်းသည် မြန်မာ့တပ်မတော်ရဲ့ စွမ်းရည်ကို ထက်မြက်စေနိုင်သော်လည်း ခေတ်မီတပ်မတော်ကြီး ဖြစ်လာ စေရန်အတွက် နိုင်ငံရဲ့ဓနအင်အားဟာ အလွန်အရေးပါတဲ့ ကဏ္ဍတစ်ရပ်ဖြစ်တယ်ဆိုတာကိုလည်း သတိချပ် ကြရမှာဖြစ်ပါတယ်။ နိုင်ငံတော်ရဲ့ ဓနအင်အား တောင့်တင်းခိုင်မာဖို့အတွက် နိုင်ငံတော်ငြိမ်းချမ်းပြီး လွတ်လပ် လုံခြုံစွာ ဖွံ့ဖြိုးတိုးတက်ဖို့ဟာ ပဓာနကျပြန်ပါတယ်။ ပြည်ထောင်စုလွှတ်တော် နာယကကြီး ခင်ဗျား။ ဒီနေရာမှာတင်ပြချင်တာကတော့ ကမ္ဘာပေါ်မှာရှိတဲ့ ဝါဒီများဖြစ်နေကြတာကိုလည်း တွေ့ရပါတယ်။ ယင်းအမျိုးသားရေးမူဝါဒများကြောင့် ကမ္ဘာ့နိုင်ငံများ အချင်းချင်းငြိမ်းချမ်းစွာ အတူယှဉ်တွဲနေထိုင်မှုကိုထိခိုက်စေတဲ့ သာဓကတွေလည်းရှိခဲ့ပါတယ်။ ထိုနိုင်ငံကြီး တချို့ဟာ မိမိတို့ရဲ့ ကိုယ်ကျိုးစီးပွားကိုသာကြည့်ခြင်း၊ လူ့အခွင့်အရေးကို လေးစားလိုက်နာမှုမရှိခြင်း၊ မတရားမှုကို လက်ပိုက်ကြည့်နေခြင်း၊ အတိုက်အခံနိုင်ငံရေးသမားတို့အပေါ် မတရားဖိနှိပ်ခြင်းတို့ကြောင့် အချို့အချို့သောနိုင်ငံများမှာ အာဏာရှင်စနစ်အောက်တွင် ကျွန်သက်ရှည်ရခြင်း၊ အပြစ်မဲ့ကမ္ဘာ့လူသားများ အသက်အိုးအိမ်စည်းစိမ်ဆုံးရှုံးရခြင်း၊ ဒုက္ခပင်လယ်ဝေနေရခြင်း စတဲ့ဆိုးကျိုးများ ယနေ့ကမ္ဘာပေါ်မှာ ဖြစ်ပေါ် နေဆဲရှိနေပါသေးတယ်။ သို့ပါသော်လည်း နိုင်ငံကြီးများနဲ့ ပူးပေါင်းဆောင်ရွက်မည်ဆိုပါက နိုင်ငံရေး၊ စီးပွားရေး၊ လူမှုရေး၊ စစ်ဘက်ရေးရာတို့တွင်သာမက ထိုကဏ္ဍအသီးသီးတို့အတွက် မရှိမဖြစ်လိုအပ်သော နည်းပညာအကူအညီ များပါရရှိပြီး ယခုထက်မကအကျိုးများနိုင်ပါကြောင်း၊ ယခုသဘောတူစာချုပ်သည် မြန်မာနိုင်ငံ၏လွတ်လပ် တက်ကြွ၍ ဘက်လိုက်မှုကင်းသော နိုင်ငံခြားရေးမူဝါဒအရ အနည်းငယ်စိုးရိမ်မကင်းဖြစ်မိသော်လည်း ရေရှည်အကျိုးစီးပွားကို မျှော်ကိုးလျက်ထောက်ခံပါကြောင်း၊ စာချုပ်ပါသဘောတူညီချက်များမှ အပိုဒ် ၁၀ အပိုဒ်ခွဲ(၁)၊ (၂)၊ (၃) တို့ကိုလည်း သဘောတူညီပါကြောင်း ထောက်ခံဆွေးနွေးရင်း နိဂုံးချုပ်အပ်ပါတယ် ခင်ဗျား။ အားလုံးကိုကျေးဇူးတင်ပါတယ်။</speech>
<speech type='speaker'>ဗိုလ်မှူးချုပ်သန်းလွင် တပ်မတော်သား ပြည်သူ့လွှတ်တော်ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id='000'>ဗိုလ်မှူးချုပ်သန်းလွင်(တပ်မတော်သား၊ ပြည်သူ့လွှတ်တော်ကိုယ်စားလှယ်)</mp>လေးစားအပ် ပါသော ပြည်ထောင်စုလွှတ်တော်နာယကကြီးနှင့်တကွ ဒုတိယနာယက၊ လွှတ်တော်ဥက္ကဋ္ဌများ၊ ဒုတိယ ဝန်ကြီးများ၊ လွှတ်တော်ကိုယ်စားလှယ်များခင်ဗျာ။ မင်္ဂလာအပေါင်းနှင့် ပြည့်စုံပါစေကြောင်း ရှေးဦးစွာ နှုတ်ခွန်းဆက်သ မေတ္တာပို့အပ်ပါတယ်။ ကျွန်တော်ကတော့ တပ်မတော်သား ပြည်သူ့လွှတ်တော် ကိုယ်စားလှယ် ဗိုလ်မှူးချုပ်သန်းလွင် ဖြစ်ပါတယ်။ ကျွန်တော့အနေနဲ့ နိုင်ငံတော်သမ္မတထံမှ ပေးပို့လာတဲ့ မြန်မာ-ရုရှား စစ်ဘက်ဆိုင်ရာ ပူးပေါင်း ဆောင်ရွက်ရေးသဘောတူညီချက်အား လက်မှတ်ရေးထိုးရန် ကိစ္စရပ်နဲ့စပ်လျဉ်းပြီးတော့ ထောက်ခံတင်ပြ ဆွေးနွေးသွားမှာဖြစ်ပါတယ်။ ပါဝါပွိုင့်ဖြင့် တင်ပြခွင့်ပြုပါ ခင်ဗျား။ နာယကကြီးနှင့်တကွ လွှတ်တော်ကိုယ်စားလှယ်များခင်ဗျား။ မြန်မာနိုင်ငံနှင့် ရုရှားဖက်ဒရေးရှင်း နိုင်ငံတို့အကြား ပြည်ထောင်စုသမ္မတမြန်မာနိုင်ငံတော်ဆိုင်ရာ ရုရှားဖက်ဒရေးရှင်း နိုင်ငံစစ်သံရုံးကို ၁၉၇၂ ခုနှစ်၊ ဧပြီလ ၄ ရက်နေ့ မှာ ရန်ကုန်မှာ လည်းကောင်း၊ ရုရှားဖက်ဒရေးရှင်း နိုင်ငံဆိုင်ရာ မြန်မာစစ်သံ (ကြည်း၊ရေ၊လေ) ရုံးကို ၁၉၇၄ ခုနှစ်၊ ဒီဇင်ဘာ ၂၃ ရက်နေ့မှာ မော်စကိုမြို့မှာလည်းကောင်း အပြန်အလှန် ဖွင့်လှစ်ခဲ့ကြပြီးတော့မှ နှစ်နိုင်ငံကြားမှာ ကာကွယ်ရေးဆိုင်ရာ ဆက်ဆံရေးနဲ့ ပူးပေါင်းဆောင်ရွက်ရေး ကိစ္စရပ်များကိုလည်း ဆောင်ရွက်လျက်ရှိနေကြပါတယ်။ ပြည်ထောင်စုသမ္မတမြန်မာနိုင်ငံတော်နှင့် ရုရှားဖက်ဒရေးရှင်းနိုင်ငံတို့အကြား ကာကွယ်ရေးကဏ္ဍ ပူးပေါင်းဆောင်ရွက်ရေးဆိုင်ရာ စာချုပ်များရှိခဲ့ပြီးတော့မှ စစ်ဘက်နည်းပညာ ပူးပေါင်းဆောင်ရွက်ရေး 3303ns Agreement between the Government of the Union of Myanmar and the Government of the Russian Federation on Military-Technical Cooperation moups:) သက်သက်ပါတယ်။ စစ်ဘက်နည်းပညာ ပူးပေါင်းဆောင်ရွက်ရေးကိစ္စရပ်များ အကောင်အထည်ဖော် ဆောင်ရွက်နိုင်ရန် အတွက် ပူးတွဲကော်မရှင်အစည်းအဝေး ကိုလည်း ပြုလုပ်ခဲ့ပြီးဖြစ်ပါတယ်။ ဒီမှာ Protocol of the First meeting of the Joint Myanmar- Russian commission on Military-Technical Cooperation ကို ၂၀၀၂ ခုနှစ်၊ အောက်တိုဘာလ ၁၀ ရက်နေ့မှာ လက်မှတ်ရေးထိုးခဲ့ပါတယ်။ ဒီအထက်ဖော်ပြပါ စာချုပ် (၂)ခုအရ မြန်မာ-ရုရှား စစ်ဘက်နည်းပညာပူးပေါင်းဆောင်ရွက်ရေး ပူးတွဲကော်မရှင်ကို မြန်မာနိုင်ငံဘက်မှ ကာကွယ်ရေးဝန်ကြီးဌာန ဒုတိယဝန်ကြီးနဲ့ ရုရှားဖက်ဒရေးရှင်း Ecomodo Federal Service for Military-Technical Cooperation (FSMTC) 31an oss ဖြစ်သူတို့က ပူးတွဲဥက္ကဋ္ဌအဖြစ်ဆောင်ရွက်ပြီးတော့မှ ကော်မရှင်အစည်းအဝေးများကို တစ်နှစ်လျှင် တစ်ကြိမ် မြန်မာနိုင်ငံနဲ့ရုရှားဖက်ဒရေးနိုင်ငံတို့အကြားမှာ အပြန်အလှန်ဆောင်ရွက်ခဲ့တာဟာ အခုဆိုရင် (၁၄) ကြိမ်အထိ ဆောင်ရွက်ခဲ့ပြီးဖြစ်ပါတယ်။ (၁၅)ကြိမ်မြောက်အစည်းအဝေးကို ၂၀၁၆ ခုနှစ် အတွင်းမှာ ရုရှားဖက်ဒရေးရှင်းနိုင်ငံက လက်ခံကျင်းပပေးရမှာဖြစ်ပါတယ်။ မြန်မာ-ရုရှား စစ်ဘက်ဆိုင်ရာပူးပေါင်းဆောင်ရွက်ရေးသဘောတူစာချုပ်မှာ ခုနက လွှတ်တော် ကိုယ်စားလှယ်ကြီး ဦးထွန်းဝေလည်း ထည့်သွင်းပြောကြားသွားပြီးဖြစ်ပါတယ်။ နှစ်နိုင်ငံ နိုင်ငံရေးနဲ့ စစ်ရေးဆိုင်ရာ သဘောထားအမြင်နဲ့ သတင်းအချက်အလက်များဖလှယ်ခြင်း၊ အပြန်အလှန်ယုံကြည်မှု တိုးမြှင့်စေခြင်း၊ နိုင်ငံတကာလုံခြုံရေးနဲ့အကြမ်းဖက်နှိမ်နင်းရေးဆောင်ရွက်မှုများကို တိုးမြှင့်ဆောင်ရွက်ရေး ကိစ္စရပ်များကို အမြင်နဲ့သဘောထားအချက်များ ဖလှယ်ခြင်း၊ နှစ်နိုင်ငံတပ်မတော်များ၏ လုပ်ငန်းများနဲ့ သက်ဆိုင်တဲ့ ပြဋ္ဌာန်းထားသော ဥပဒေနဲ့ပတ်သက်ပြီးတော့ သတင်းအချက်အလက်ဖလှယ်ခြင်း၊ စစ်ဘက် ဆိုင်ရာ ဆေးပညာ အတွေ့အကြုံ ဖလှယ်ခြင်း၊ စစ်သုံး မြေပုံ၊ စစ်သုံးရေပုံ ရေးဆွဲခြင်း၊ အားကစား၊ ယဉ်ကျေးမှုနှင့် တပ်မတော်သားများ၏ ပြန်လည်သန်စွမ်းရေးကဏ္ဍများမှာ ဆက်ဆံမှုတိုးမြှင့်ခြင်း၊ ကုလသမဂ္ဂ ဦးဆောင်တဲ့ ငြိမ်းချမ်းရေးထိန်းသိမ်းမှုလုပ်ငန်းများမှာ အတွေ့အကြုံဖလှယ်နိုင်ခြင်း၊ ငြိမ်းချမ်းရေးဆောင်ရွက်မှု အထောက်အကူပြုလုပ်ငန်းများမှာ အပြန်အလှန်ပူးပေါင်းဆောင်ရွက်မှု ဆိုင်ရာ အတွေ့အကြုံ ဖလှယ်ခြင်း၊ ပင်လယ်ပြင် ရှာဖွေကယ်ဆယ်ရေးလုပ်ငန်းများတွင် ပူးပေါင်းဆောင်ရွက်ခြင်း၊ တပ်ဖွဲ့ဝင်များ လေ့ကျင့်ရေး နှင့် ပညာရေးနယ်ပယ်ဆိုင်ရာ အတွေ့အကြုံများ ဖလှယ်ခြင်းနှင့် စာချုပ်ဝင်နိုင်ငံများ အချင်းချင်းမှာ သဘောတူထားတဲ့ အခြားသော ပူးပေါင်းဆောင်ရွက်မှု လုပ်ငန်းများကိုလည်း လုပ်ဆောင်နိုင်ကြောင်း ပါဝင်ပါတယ်။ ဒါ့အပြင် ၂၀၁၄ ခုနှစ်၊ နိုဝင်ဘာ ၂၀ ရက်နေ့မှာ ကျင်းပခဲ့တဲ့ ပထမအကြိမ် ပြည်ထောင်စု လွှတ်တော် (၁၁) ကြိမ်မြောက်ပုံမှန်အစည်းအဝေးရဲ့ ၃၁ ရက်မြောက်နေ့ အစီအစဉ်မှာလည်း မြန်မာ-ရုရှား စစ်ဘက်ထောက်လှမ်းရေးဆိုင်ရာ အပြန်အလှန်ပူးပေါင်းဆောင်ရွက်ရေး သဘောတူညီချက်ကို ကန့်ကွက်သူ မရှိ သဘောတူညီခဲ့ကြပြီးလည်းဖြစ်ပါတယ်။ ဒီယခင်ပူးပေါင်းဆောင်ရွက်မှုများအရ မြန်မာ့တပ်မတော်သား အရာရှိများအနေနဲ့ ရုရှားဖက်ဒရေးရှင်းနိုင်ငံမှာရှိတဲ့ တက္ကသိုလ်တွေမှာ မဟာဘွဲ့များ၊ ပါရဂူဘွဲ့များ၊ Doctor of Science စတဲ့ ဘွဲ့များတွက် တက်ရောက်သင်ကြားဆည်းပူးမှုများ ရရှိနေပြီဖြစ်ပါတယ်။ ယနေ့ခေတ်မှာ ကမ္ဘာ့နိုင်ငံအသီးသီးဟာ မိမိတပ်မတော်ကို စွမ်းရည်ထက်မြက်ပြီးခေတ်မီဖို့ ဘက်စုံ နည်းလမ်းများဖြင့် တည်ဆောက်လျက်ရှိပါတယ်။ အဲဒီလို တည်ဆောက်တဲ့နေရာမှာ မိမိတို့ မြန်မာ့ တပ်မတော်အနေနဲ့ နိုင်ငံတကာတပ်မတော်တွေရဲ့ ဆောင်ရွက်ပုံနည်းလမ်းတွေနဲ့ အတွေ့အကြုံတွေကို သိရှိခြင်းအားဖြင့် အမိနိုင်ငံ ကာကွယ်ရေးအတွက် မြန်မာ့တပ်မတော်ကို Standard Army အဖြစ် မြှင့်တင်ဆောင်ရွက်ရေး လုပ်ငန်းများမှာလည်း အထောက်အကူရရှိစေမှာ ဖြစ်ပါတယ်။ သို့ဖြစ်ပါ၍ နိုင်ငံတော်ကာကွယ်ရေးအတွက် အထောက်အကူဖြစ်စေသော အတွေ့အကြုံ၊ သဘောထား အမြင်၊ စစ်ဘက်နည်းပညာနဲ့ ပူးပေါင်းဆောင်ရွက်မှုဆိုင်ရာ အကျိုးကျေးဇူးများ ရရှိစေနိုင်မယ့် မြန်မာ-ရုရှား စစ်ဘက်ဆိုင်ရာ ပူးပေါင်းဆောင်ရွက်ရေး သဘောတူညီချက်အား ပြည်ထောင်စုလွှတ်တော်ကြီးမှ သဘောတူညီ ပေးနိုင်ပါရန်အတွက် ပြည်ထောင်စုလွှတ်တော် နာယကကြီးနှင့်တကွ လွှတ်တော်ကိုယ်စားလှယ်ကြီးများကို လေးစားစွာတင်ပြရင်း လေးလေးနက်နက်ထောက်ခံ တင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<title>အထက်ပါကိစ္စနှင့်စပ်လျဉ်း၍ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က ပြန်လည်ရှင်းလင်း ဆွေးနွေးရန်ရှိက ရှင်းလင်းဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း၊</title>
<speech type='speaker'>အစီအစဉ်(၇) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များ ခင်ဗျား။ မြန်မာ-ရုရှားစစ်ဘက်ဆိုင်ရာ ပူးပေါင်းဆောင်ရွက်ရေး သဘောတူညီချက် လက်မှတ်ရေးထိုးရေးကိစ္စနဲ့ စပ်လျဉ်းပြီး လွှတ်တော်ကိုယ်စားလှယ်များဆွေးနွေးလို့ပြီးပါပြီ။ လွှတ်တော်ကိုယ်စားလှယ်များရဲ့ ဆွေးနွေးချက်များအပေါ် သက်ဆိုင်ရာ ပြည်ထောင်စုအဆင့်အဖွဲ့ အစည်းဝင်က ပြန်လည်ရှင်းလင်းရန်ရှိပါ က ရှင်းလင်းဆွေးနွေးဖို့ဖြစ်ပါတယ်။</speech>
<speech><agency id='15'>ဗိုလ်ချုပ်မြင့်နွယ်(ဒုတိယဝန်ကြီး၊ ကာကွယ်ရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့် ပြည်ထောင်စုလွှတ်တော် ကိုယ်စားလှယ်တော်ကြီးများခင်ဗျား။ စိတ်၏ချမ်းသာခြင်း၊ ကိုယ်၏ ကျန်းမာခြင်းနဲ့ ပြည့်စုံပါစေကြောင်း မင်္ဂလာဆုမွန်ကောင်းတောင်းအပ် ပါတယ်။ ယနေ့ ပြည်ထောင်စုသမ္မတမြန်မာနိုင်ငံတော် ကာကွယ်ရေးဝန်ကြီးဌာနနှင့် ရုရှားဖက်ဒရေးရှင်း နိုင်ငံကာကွယ်ရေးဝန်ကြီးဌာနတို့အကြား စစ်ဘက်ဆိုင်ရာ ပူးပေါင်းဆောင်ရွက်ရေး သဘောတူညီချက်ကို ပြည်ထောင်စုလွှတ်တော်ကို တင်ပြထားတဲ့အပေါ်မှာ ကိုယ်စားလှယ်တော်ကြီးများ၊ ပြည်ထောင်စုလွှတ်တော် ကိုယ်စားလှယ်တော်ကြီးများ ဝိုင်းဝန်းပြီးတော့ ဆွေးနွေးကြတာနဲ့ ပတ်သက်ပြီးတော့ ကျွန်တော် ကာကွယ်ရေးဝန်ကြီးဌာန ဒုတိယဝန်ကြီး ဗိုလ်ချုပ်မြင့်နွယ်မှ အနည်းငယ်မျှဖြည့်စွက် ရှင်းလင်းဆွေးနွေး တင်ပြလိုပါတယ်။ မြန်မာ-ရုရှား စစ်ဘက်ဆိုင်ရာပူးပေါင်းဆောင်ရွက်ရေး သဘောတူညီချက်စာချုပ်ဟာ ၂၁-၆-၂၀၁၃ ခုနှစ် ကတည်းကနေပြီးတော့ ရုရှားဘက်မှ စတင်အဆိုပြု ပေးပို့လာခြင်းပဲ ဖြစ်ပါတယ်။ ရည်ရွယ်ချက်ကတော့ မြန်မာ-ရုရှားစစ်ဘက်ဆိုင်ရာ ပူးပေါင်းဆောင်ရွက်မှုကို ဥပဒေနဲ့အညီ စနစ်တကျ ဆောင်ရွက်ရန် ယခု စာချုပ်မှာနှစ်ဖက်လက်မှတ်ရေးထိုးနိုင်ခြင်းအားဖြင့် နှစ်နိုင်ငံကာကွယ်ရေးဝန်ကြီးဌာနများအကြား စစ်ဘက် ဆိုင်ရာပူးပေါင်းဆောင်ရွက်မှုများ ပိုမိုလျင်မြန်ထိရောက်စွာ တိုးတက်ဆောင်ရွက်နိုင်စေရန် ယခုလက်မှတ် ရေးထိုးပြီးသဘောတူစာချုပ်ကို အခြေခံ၍နောက်ဆက်တွဲ သဘောတူညီချက်များအား ဆက်လက် ဆောင်ရွက်ရန်ပဲဖြစ်ပါတယ်။ ကျွန်တော်တို့ မြန်မာ-ရုရှားစစ်ဘက်ဆိုင်ရာ ပူးပေါင်းဆောင်ရွက်မှု အခြေအနေ များကတော့ ယခုစာချုပ်မချုပ်ခင်ကတည်းက ကာလကြာရှည်စွာ ဆောင်ရွက်ခဲ့ကြပါတယ်။ တပ်မတော်သား ကိုယ်စားလှယ် ဗိုလ်မှူးချုပ်သန်းလွင်ရဲ့ ဆွေးနွေးချက်မှာလည်းပါရှိပြီးဖြစ်ပါတယ်။ ၉-၅-၂၀၁၆ ရက်နေ့ မနက်ပိုင်းမှာ တပ်မတော်ကာကွယ်ရေးဦးစီးချုပ်ထံကို ရုရှားဖက်ဒရေးရှင်းနိုင်ငံ သံအမတ်ကြီးအား တာဝန်ပြီးဆုံး၍ ပြန်လည်ထွက်ခွာခြင်းမပြုမီမှာ ဂါရဝပြု တွေ့ဆုံခွင့်တောင်းခံပါတယ်။ ဒီဂါရဝပြုတွေ့ဆုံပွဲ မှာလည်း စစ်ကြောင်းသမိုင်းကာလတစ်လျှောက်နှင့် လက်ရှိနှစ်နိုင်ငံ တပ်မတော်နှစ်ရပ်အကြား ဆက်ဆံရေးနဲ့ ပူးပေါင်းဆောင်ရွက်မှုများ အစီအစဉ်များ မြန်မာ-ရုရှားစစ်ဘက် နည်းပညာပူးပေါင်းဆောင်ရွက်မှုများ၊ တပ်မတော်နှစ်ရပ်အကြား အပြန်အလှန်ချစ်ကြည်ရေးခရီးစဉ်များ၊ မြန်မာနိုင်ငံရဲ့ ငြိမ်းချမ်းရေးဖော်ဆောင်မှု ကိစ္စရပ်များ၊ နိုင်ငံတကာဆက်ဆံရေးအခြေအနေများ၊ နှစ်နိုင်ငံပူးပေါင်းဆောင်ရွက်နိုင်မှု ဆက်လက်တိုးမြှင့် နိုင်မှုအခြေအနေများကို ဆွေးနွေးခဲ့ကြပါတယ်။ ယခုပြည်ထောင်စုလွှတ်တော်သို့ တင်ပြခဲ့တဲ့ သဘောတူစာချုပ်ကို ပြည်ထောင်စုလွှတ်တော်ကြီးမှ အတည်ပြုပြီးပါက နှစ်နိုင်ငံဝန်ကြီးဌာန အချင်းချင်းချိတ်ဆက်ညှိနှိုင်းပြီး သက်ဆိုင်ရာကိုယ်စားလှယ်များ နှင့်လက်မှတ်ရေးထိုးရန်သာရှိပါကြောင်း ဖြည့်စွက်ဆွေးနွေးရှင်းလင်း တင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type='speaker'>ပြည်ထောင်စုလွှတ်တော် ကိုယ်စားလှယ်များခင်ဗျား။ အထက်ပါကိစ္စနဲ့ပတ်သက်ပြီး လွှတ်တော်ရဲ့ အဆုံးအဖြတ်ရယူပါမယ်။ ပြည်ထောင်စုသမ္မတမြန်မာနိုင်ငံတော် ကာကွယ်ရေးဝန်ကြီးဌာနနဲ့ ရုရှားဖက်ဒရေးရှင်းနိုင်ငံ ကာကွယ်ရေးဝန်ကြီးဌာနတို့အကြား စစ်ဘက်ဆိုင်ရာ ပူးပေါင်းဆောင်ရွက်ရေး သဘောတူညီချက် လက်မှတ်ရေးထိုးရန်ကိစ္စကို လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type='speaker'>သဘောမတူသူရှိပါသလား ခင်ဗျား။ လွှတ်တော်က သဘောမတူသူ မရှိပါ။</speech>
<speech type='speaker'>သဘောမတူသူမရှိတဲ့အတွက် ပြည်ထောင်စုသမ္မတမြန်မာနိုင်ငံတော် ကာကွယ်ရေး ဝန်ကြီးဌာနနဲ့ ရုရှားဖက်ဒရေးရှင်းနိုင်ငံ ကာကွယ်ရေးဝန်ကြီးဌာနတို့အကြား စစ်ဘက်ဆိုင်ရာ ပူးပေါင်း ဆောင်ရွက်ရေး သဘောတူညီချက် လက်မှတ်ရေးထိုးရန်ကိစ္စကို လွှတ်တော်က သဘောတူကြောင်း ကြေညာပါတယ်။</speech>
</motion>
<motion>
<title>နိုင်ငံတော်သမ္မတထံမှ ပေးပို့သော အပြည်ပြည်ဆိုင်ရာအကြမ်းဖက်မှု၊ နိုင်ငံဖြတ်ကျော်အုပ်စုဖွဲ့ မှုခင်းများနှင့် မူးယစ်ဆေးဝါးတရားမဝင် ရောင်းဝယ်မှု တိုက်ဖျက်ရေးတွင် ပူးပေါင်းဆောင်ရွက်ရေးဆိုင်ရာ ဘင်းမ်စတက်ကွန်ဗင်းရှင်း (BIMSTEC Convention) သို့ မြန်မာနိုင်ငံမှ အတည်ပြု ဝင်ရောက်ရန်ကိစ္စနှင့် စပ်လျဉ်း၍ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က လွှတ်တော်သို့ရှင်းလင်းတင်ပြခြင်း</title>
<speech type='speaker'>အစီအစဉ်(၈) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ အပြည်ပြည်ဆိုင်ရာ အကြမ်းဖက်မှု၊ နိုင်ငံဖြတ်ကျော်အုပ်စုဖွဲ့မှု မှုခင်းများနဲ့ မူးယစ်ဆေးဝါးတရားမဝင် ရောင်းဝယ်မှုတိုက်ဖျက်ရေးတွင် ပူးပေါင်းဆောင်ရွက်ရေးဆိုင်ရာ ဘင်းမ်စတက်ကွန်ဗင်းရှင်း (BIMSTEC Convention)သို့ မြန်မာနိုင်ငံမှ အတည်ပြု ဝင်ရောက်ရေးကိစ္စနဲ့စပ်လျဉ်းပြီး ပြည်ထောင်စုလွှတ်တော်၏ သဘောတူညီချက်ရရှိနိုင်ရေးအတွက် နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၃-၅-၂၀၁၆ ရက်စွဲပါ စာအမှတ်၊ ၁၀၇(၂)/ ၈သမ္မတရုံးဖြင့် ပေးပို့ထားပါတယ်။ ယင်းကိစ္စနဲ့ စပ်လျဉ်းပြီး သက်ဆိုင်ရာ ပြည်ထောင်စုအဆင့်အဖွဲ့ အစည်းဝင်က လွှတ်တော်သို့ ရှင်းလင်းတင်ပြဖို့ ဖြစ်ပါတယ်။</speech>
<speech><agency id='21'>ဗိုလ်ချုပ်အောင်စိုး(ဒုတိယဝန်ကြီး၊ ပြည်ထဲရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော်နာယကကြီးနှင့် ပြည်ထောင်စုလွှတ်တော် ကိုယ်စားလှယ်များ၊ ဖိတ်ကြားထားသော ဧည့်သည်တော်များအားလုံး မင်္ဂလာအပေါင်းနှင့်ပြည့်စုံကြပါစေလို့ နှုတ်ခွန်းဆက်သအပ်ပါတယ်။ ကျွန်တော် ကတော့ ပြည်ထဲရေးဝန်ကြီးဌာနမှ ဒုတိယဝန်ကြီး ဗိုလ်ချုပ်အောင်စိုး ဖြစ်ပါတယ်။ ပြည်ထောင်စုလွှတ်တော် အစည်းအဝေးမှာ နိုင်ငံတော်သမ္မတထံမှပေးပို့တဲ့ အပြည်ပြည်ဆိုင်ရာအကြမ်းဖက်မှု၊ နိုင်ငံဖြတ်ကျော် အုပ်စုဖွဲ့မှုခင်းများနဲ့ မူးယစ်ဆေးဝါး တရားမဝင်ရောင်းဝယ်တိုက်ဖျက်ရေးမှာ ပူးပေါင်းဆောင်ရွက်နိုင်ရေး အတွက် ဘင်းမ်စတက်ကွန်ဗင်းရှင်း (BIMSTEC Convention)သို့ မြန်မာနိုင်ငံမှ အတည်ပြု ဝင်ရောက် နိုင်ရေးနဲ့ စပ်လျဉ်းပြီး ပြည်ထောင်စုလွှတ်တော်၏ အတည်ပြုချက်ရယူနိုင်ရေး ရှင်းလင်းတင်ပြသွားမှာ ဖြစ်ပါတယ်။ ဘင်္ဂလားပင်လယ်အော်ဒေသအတွင်း ဘက်စုံနည်းပညာနဲ့ စီးပွားရေးပူးပေါင်းဆောင်ရွက်မှု အစီအစဉ် BIMSTEC အဖွဲ့အစည်းကို ၁၉၉ရ ခုနှစ်၊ ဇွန်လ ၆ ရက်နေ့မှာ ထိုင်းနိုင်ငံ ဘန်ကောက်မြို့၌ အိန္ဒိယနိုင်ငံ၊ သီရိလင်္ကာနိုင်ငံ၊ ဘင်္ဂလားဒေ့ရှ်နိုင်ငံ၊ ထိုင်းနိုင်ငံတို့က နည်းပညာနဲ့ စီးပွားရေးဘက်စုံပူးပေါင်း ဆောင်ရွက်ရန် စတင်တည်ထောင်ခဲ့ရာ ၁၉၉ရ ခုနှစ်၊ ဒီဇင်ဘာလ ၂၂ ရက်နေ့မှာ မြန်မာနိုင်ငံက အဖွဲ့ဝင် အဖြစ် ပါဝင်နိုင်ရေး စတင်ဆောင်ရွက်ခဲ့ပါတယ်။ ၂၀၀၃ ခုနှစ်မှာ ဘူတန်နိုင်ငံနဲ့ နီပေါနိုင်ငံတို့ အဖွဲ့ဝင် အဖြစ် ပါဝင်လာခဲ့ကြပါတယ်။ BIMSTEC အဖွဲ့ဟာ ကုန်သွယ်မှုနဲ့ ရင်းနှီးမြှုပ်နှံမှုအပါအဝင် အကြမ်းဖက်မှုနဲ့ နိုင်ငံဖြတ်ကျော်မှုခင်းများ တန်ပြန်တိုက်ဖျက်ရေး၊ သဘာဝပတ်ဝန်းကျင်ထိမ်းသိမ်းရေး၊ ယဉ်ကျေးမှု၊ ပြည်သူအချင်းချင်း ဆက်ဆံရေး၊ ရာသီဥတုပြောင်းလဲခြင်းဆိုင်ရာ ကဏ္ဍများမှာ ဆက်သွယ်ပူးပေါင်း ဆောင်ရွက်လျက်ရှိပါတယ်။ အပြည်ပြည်ဆိုင်ရာအကြမ်းဖက်မှု၊ နိုင်ငံဖြတ်ကျော်အုပ်စုဖွဲ့ မှုခင်းများနဲ့ မူးယစ်ဆေးဝါးတရားမဝင် ကူးသန်းရောင်းဝယ်ခြင်းဆိုင်ရာ BIMSTEC Convention ကို ပြည်ထောင်စုသမ္မတ မြန်မာနိုင်ငံ ကိုယ်စား နိုင်ငံခြားရေးဝန်ကြီးဌာန ပြည်ထောင်စုဝန်ကြီး ဦးဉာဏ်ဝင်းဟာ ၂၀၀၉ ခုနှစ်၊ ဒီဇင်ဘာလ ၁၁ ရက်နေ့မှာ နေပြည်တော်၌ လက်မှတ်ရေးထိုးခဲ့ပါတယ်။ အဆိုပါ Convention ဟာ မြန်မာနိုင်ငံမှ လက်မှတ်ရေးထိုးပြီးနောက် အတည်ပြုခြင်း(Ratify)အား ဆောလျင်စွာပေးပို့နိုင်ရေး BIMSTEC အတွင်းရေးမှူးချုပ်ရုံးမှ ၂၀၁၅ ခုနှစ်၊ အောက်တိုဘာလ ၂၅ ရက်နေ့မှာ အကြောင်းကြားစာကို နိုင်ငံခြားရေး ဝန်ကြီးဌာနမှတစ်ဆင့် ပြည်ထဲရေးဝန်ကြီးဌာနသို့လည်း ပေးပို့လာခဲ့ပါတယ်။ BIMSTEC အဖွဲ့ဝင် ခုနစ်နိုင်ငံအနက် ယင်းကွန်ဗင်းရှင်းကို အိန္ဒိယ၊ ဘင်္ဂလားဒေ့ရှ်၊ ထိုင်းနိုင်ငံ၊ သီရိလင်္ကာတို့မှ အသီးသီး အတည်ပြုခြင်းများ ပြုလုပ်ဆောင်ရွက်ခဲ့ကြပြီး မြန်မာ၊ ဘူတန်နဲ့ နီပေါ သုံးနိုင်ငံတို့က အတည်ပြုရန် ကျန်ရှိနေပါတယ်။ မြန်မာနိုင်ငံဟာ ယင်းကွန်ဗင်းရှင်းကို အတည်ပြုနိုင်ရန်အတွက် အခြေခံလိုအပ်ချက်ဖြစ်တဲ့ ဥပဒေ ပြဋ္ဌာန်းခြင်းဆိုင်ရာ လုပ်ငန်းများဆောင်ရွက်ရာမှာ မူးယစ်ဆေးဝါးနဲ့ စိတ်ကိုပြောင်းလဲစေသော ဆေးဝါးများ ဆိုင်ရာဥပဒေ၊ လူကုန်ကူးမှု တားဆီးကာကွယ်ရေးဥပဒေ၊ ငွေကြေးခဝါချမှုတိုက်ဖျက်ရေးဥပဒေ၊ အကြမ်းဖက်မှု တိုက်ဖျက်ရေးဥပဒေ၊ အကြမ်းဖက်မှုကို ငွေကြေးထောက်ပံ့မှုဆိုင်ရာ ပြစ်မှုများအား တားဆီးနှိမ်နင်းခြင်း နည်းဥပဒေများကိုလည်း ပြဋ္ဌာန်းထားရှိပြီးဖြစ်ပါတယ်။ အဆိုပါကွန်ဗင်းရှင်းဟာ မြန်မာနိုင်ငံ၏ရပ်တည်ချက်နဲ့ ဆန့်ကျင်မှုမရှိတဲ့အပြင် ဥပဒေရေးရာအရ စည်းနှောင်မှုမရှိသည်ကို လေ့လာတွေ့ရှိရပါတယ်။ ကွန်ဗင်းရှင်း အတည်ပြုနိုင်ရေးအတွက် အကောင် အထည်ဖော် ပူးပေါင်းဆောင်ရွက်မယ့် ပြည်ထောင်စုတရားလွှတ်တော်ချုပ်ရုံး၊ ပြည်ထောင်စုရှေ့နေချုပ်ရုံး၊ နိုင်ငံခြားရေးဝန်ကြီးဌာနတွေကိုလည်း သဘောထားမှတ်ချက်များ တောင်းခံခဲ့ရာ ကန့်ကွက်ရန်မရှိကြောင်း တွေ့ရှိရပါတယ်။ မြန်မာနိုင်ငံအနေနဲ့ ယင်းကွန်ဗင်းရှင်းမှာ အတည်ပြုလက်မှတ်ရေးထိုးခြင်းဖြင့် နိုင်ငံတကာနဲ့ ဒေသတွင်းနိုင်ငံများ ပူးပေါင်းဆောင်ရွက်မှု အခန်းကဏ္ဍကို ပိုမိုတိုးမြှင့်ဆောင်ရွက်လာနိုင်မှာဖြစ်ပါတယ်။ BIMSTEC အဖွဲ့အစည်းဟာ ဒေသတွင်းနိုင်ငံများရဲ့ ကုန်သွယ်မှုနဲ့ ရင်းနှီးမြှုပ်နှံမှုဆိုင်ရာအပြင် ယနေ့ နိုင်ငံတကာမှာ ခြိမ်းခြောက်မှုအန္တရာယ် အမြင့်မားဆုံးဖြစ်ပွားနေသော အကြမ်းဖက်မှုအပါအဝင် နိုင်ငံ ဖြတ်ကျော်မှုခင်းများ၊ ကြိုတင်ကာကွယ်ရေးနဲ့ တားဆီးနှိမ်နင်းရေးကဏ္ဍတို့မှာ အဖွဲ့ဝင်နိုင်ငံများရဲ့ စွမ်းရည် မြှင့်တင်ရေး၊ သတင်းအချက်အလက်ဖလှယ်ရေးတို့မှာ များစွာအထောက်အကူဖြစ်စေမှာ ဖြစ်ပါတယ်။ မြန်မာ-အိန္ဒိယ၊ မြန်မာ-ဘင်္ဂလားဒေ့ရှ် နှစ်နိုင်ငံနယ်စပ်ဒေသပူးပေါင်းဆောင်ရွက်မှု နယ်ပယ်တွေ မှာလည်း ပိုမိုတိုးမြှင့်ဆောင်ရွက်နိုင်မှာ ဖြစ်တဲ့အတွက် မြန်မာနိုင်ငံနဲ့ နယ်စပ်ဒေသများမှာ ရင်ဆိုင် ဖြေရှင်းနေရတဲ့ မူးယစ်ဆေးဝါးပြဿနာနဲ့ နယ်စပ်ဒေသမှုခင်းများ တားဆီးနှိမ်နင်းရေး၊ တရားဥပဒေ စိုးမိုးရေးတို့မှာလည်း BIMSTEC အဖွဲ့ဝင်နိုင်ငံများနဲ့ ပူးပေါင်းဆောင်ရွက်မှုဟာ အရေးပါတဲ့ အခန်း ကဏ္ဍတစ်ခု ဖြစ်ပါတယ်။ Sloool) BIMSTEC Convention of sa 8:2008 330spsglaos (Instrument of Ratification) ကို ပြည်ထောင်စုဝန်ကြီး ပြည်ထဲရေးဝန်ကြီးဌာနက လက်မှတ်ရေးထိုး ပေးပို့နိုင်ရေးအတွက် ပြည်ထောင်စု လွှတ်တော်၏ အတည်ပြုချက်ရယူနိုင်ရေး ပြည်ထောင်စုလွှတ်တော် နာယကကြီးမှ တစ်ဆင့် လေးစားစွာ တင်ပြအပ်ပါတယ်။ အားလုံးကို ကျေးဇူးတင်ပါတယ်။ စာချုပ်အပြည့်အစုံကို နောက်ဆက်တွဲဖြင့် ဖော်ပြထားပါသည်။</speech>
<title>အထက်ပါကိစ္စနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type='speaker'>အစီအစဉ် (၉) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ နိုင်ငံတော်သမ္မတထံမှ ပေးပို့တဲ့ သဝဏ်လွှာမိတ္တူကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ အထက်ပါကိစ္စနဲ့စပ်လျဉ်းပြီး ဆွေးနွေးလိုတဲ့ လွှတ်တော်ကိုယ်စားလှယ်များရှိပါက ၁၂- ၅ -၂၀၁၆ ရက် (ကြာသပတေးနေ့) ညနေ ၄ နာရီ (၁၆၀၀နာရီ) နောက်ဆုံးထားပြီး ပြည်ထောင်စုလွှတ်တော်ရုံး ညွန်ကြားရေးမှူးချုပ်ထံ အမည်စာရင်း တင်သွင်းနိုင်ကြောင်း အသိပေးကြေညာပါတယ်။</speech>
</motion>
</section>
<section value = 'Committee'>
<title>ပြည်ထောင်စုလွှတ်တော် နာယက က ပြည်ထောင်စုလွှတ်တော် ဥပဒေရေးရာ နှင့်အထူးကိစ္စရပ်များ လေ့လာဆန်းစစ် သုံးသပ်ရေးကော်မရှင် ပြင်ဆင်ဖွဲ့စည်းခြင်းနှင့်စပ်လျဉ်း၍ လွှတ်တော်၏ သဘောတူညီချက်ရယူခြင်း ၊</title>
<speech type='speaker'>အစီအစဉ် (၁၀) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များ ခင်ဗျား။ ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင်ကို ၁-၃-၂၀၁၆ ရက်နေ့တွင် ကျင်းပပြုလုပ်တဲ့ ပြည်ထောင်စုလွှတ်တော် အစည်းအဝေး ဆဋ္ဌမနေ့မှာ လွှတ်တော်ရဲ့ သဘောတူချက်ရယူပြီး အဖွဲ့ဝင် ၃၅ ဦးဖြင့် ဖွဲ့စည်းခဲ့ပါတယ်။ အဆိုပါ ကော်မရှင်ကို ၅-၄-၂၀၁၆ ရက်တွင် အဖွဲ့ဝင် ၄ ဦး အစားထိုး ဖွဲ့စည်းခြင်း တစ်ကြိမ်၊ ၅-၅-၂၀၁၆ ရက် တွင် အဖွဲ့ဝင် တစ်ဦး နုတ်ထွက်ခြင်း တစ်ကြိမ် ပြင်ဆင်ခဲ့ပါတယ်။ ယခုအခါ လုပ်ငန်းဆိုင်ရာ လိုအပ်ချက်အရ ဥပဒေရေးရာနှင့်အထူးကိစ္စရပ်များ လေ့လာဆန်းစစ် သုံးသပ်ရေးကော်မရှင်တွင် အဖွဲ့ဝင် ၅ ဦး ထပ်မံထည့်သွင်း ဖွဲ့စည်းခြင်းကို ပြည်ထောင်စုလွှတ်တော်ရုံးရဲ့ ၉-၅-၂၀၁၆ ရက်စွဲပါ အမိန့်ကြော်ငြာစာအမှတ် (၄၇/၂၀၁၆)ဖြင့် ထုတ်ပြန်ခဲ့ပြီးဖြစ်ပါတယ်။ ယင်းအဖွဲ့ဝင်များ ကတော့၁။ ညွှန်ကြားရေးမှူးချုပ်(ငြိမ်း)၊ ပြည်ထောင်စုတရားလွှတ်တော်ချုပ်၊ ၂။ ဦးမြင့်နိုင် ဒုတိယရှေ့နေချုပ်(ငြိမ်း)၊ ပြည်ထောင်စုရှေ့နေချုပ်ရုံး၊ ၃။ ဒေါက်တာသီတာဦး ပါမောက္ခ/ဌာနမှူး(ငြိမ်း)၊ ဥပဒေပညာဌာန၊ ရန်ကုန်အရှေ့ပိုင်းတက္ကသိုလ်၊ ၄။ ဒေါ်အေးအေးမူ ဒုတိယညွှန်ကြားရေးမှူးချုပ်(ငြိမ်း)၊ အာဆီယံရေးရာဦးစီးဌာန၊ နိုင်ငံခြားရေးဝန်ကြီးဌာနနဲ့ ၅။ ဒေါ်သင်းခိုင် ညွှန်ကြားရေးမှူး(ငြိမ်း)၊ ပြည်ထောင်စုတရားလွှတ်တော်ချုပ် တို့ပဲဖြစ်ပါတယ်။</speech>
<speech type='speaker'>လွှတ်တော်ကိုယ်စားလှယ်များ ခင်ဗျား။ ကော်မရှင်အဖွဲ့ဝင် ၅ ဦး ထည့်သွင်း ဖွဲ့စည်းခြင်းနဲ့စပ်လျဉ်းပြီး လွှတ်တော်ရဲ့ သဘောတူညီချက် ရယူလိုပါတယ်။ ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင် အဖွဲ့ဝင် ၅ ဦး ထည့်သွင်း ဖွဲ့စည်းခြင်းကို လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type='speaker'>သဘောမတူသူရှိပါသလား ခင်ဗျား။ လွှတ်တော်က သဘောမတူသူ မရှိပါ။</speech>
<speech type='speaker'>သဘောမတူသူမရှိတဲ့အတွက် ပြည်ထောင်စုလွှတ်တော် ဥပဒေရေးရာနှင့် အထူး ကိစ္စရပ်များ လေ့လာဆန်းစစ် သုံးသပ်ရေးကော်မရှင် အဖွဲ့ဝင် ၅ ဦး ထည့်သွင်း ဖွဲ့စည်းခြင်းကို လွှတ်တော်က</speech>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး (၂၀)ရက်မြောက်နေ့ ရပ်နားကြောင်းနှင့် (၂၁)ရက်မြောက်နေ့ ကျင်းပမည့် နေ့ရက်နှင့်ကြေညာခြင်း</title>
<speech type='speaker'>အစီအစဉ်(၁၁) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များ ခင်ဗျား။ ပထမပုံမှန်အစည်းအဝေး (၂၀) ရက်မြောက်နေ့ အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေးရဲ့ (၂၁)ရက်မြောက်နေ့ ကျင်းပပြုလုပ်မည့် နေ့ရက်ကို ထပ်မံအသိပေးမည် ဖြစ်ကြောင်းနဲ့ ယနေ့အတွက် အစည်းအဝေး ပြီးဆုံးကြောင်း ကြေညာပါတယ်။</speech>
<speech type='mc'>ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type='mc'>အားလုံး ထွက်ခွာနိုင်ကြပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး (၂၀) ရက်မြောက်နေ့ အစည်းအဝေးကို နံနက် ၁၀:၄၀ နာရီ ရပ်နားပါသည်။</speech>
</postface>
</transcript>
</doc>
