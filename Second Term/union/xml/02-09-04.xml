<doc>
<docinfo>
<docno>02-09-04.xml</docno>
<pdf>02-09-04.pdf</pdf>
<term value="02">ဒုတိယအကြိမ်</term>
<session value="09" />
<sittingday value="04" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေး စတုတ္ထနေ့မှတ်တမ်း</title>
<date value='31-07-2018'>၁၃၈၀ ပြည့်နှစ်၊ ဒုတိယဝါဆိုလပြည့်ကျော် ၄ ရက် | (၂၀၁၈ ခုနှစ်၊ ဇူလိုင် ၃၁ ရက်)(အင်္ဂါနေ့)</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် နဝမပုံမှန်အစည်းအဝေး စတုတ္ထနေ့ကို နံနက် ၁၀:ဝဝ နာရီင်ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေးရဲ့ စတုတ္ထနေ့အစီအစဉ် စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါ။</speech>
<speech type="mc">အားလုံး ထိုင်နိုင်ကြပါပြီခင်ဗျား။ ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း ၊</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေး စတုတ္ထနေ့မှာ ပြည်ထောင်စုလွှတ်တော် ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စု လွှတ်တော် ကိုယ်စားလှယ်ဦးရေ စုစုပေါင်း ၆၅၃ ဦးရှိပြီး ဒီကနေ့ အစည်းအဝေးကို ၆၁၁ ဦး တက်ရောက် ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၉၃.၅ရ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ) တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် နဝမပုံမှန်အစည်းအဝေး စတုတ္ထနေ့ အစီအစဉ် ကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေး စတုတ္ထနေ့အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေထားတဲ့အတိုင်း ဆက်လက်ဆောင်ရွက်ပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များအတွက် ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များ စိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1229">စောမှာဖောင်ကွာ(အဖွဲ့ဝင်၊ ကိုယ်စားလှယ်များစိစစ်ရေးကော်မတီ)</mp>လေးစားအပ်ပါတဲ့ ပြည်ထောင်စုလွှတ်တော် နာယကကြီးခင်ဗျာ။ ယနေ့ ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေး စတုတ္ထနေ့ ၃၁-၇-၂၀၁၈ ရက်နေ့မှာ အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား ကရင်ပြည်နယ်၊ မဲဆန္ဒနယ်အမှတ်(၁၂)မှ အမျိုးသား လွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီ အဖွဲ့ဝင်ဖြစ်သူ ကျွန်တော် စောယားဖောင်ဘွားက ခွင့်ပန်ကြားသွားမှာ ဖြစ်ပါတယ်။ ယနေ့အစည်းအဝေးသို့ တက်ရောက် နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များမှာ - - ဦးတင့်စိုး ဖားကန့်၊ - ဦးလဂန်ဇယ်ဂျုံး ဝိုင်းမော်၊ - ဦးသန်းလင်းလင်း မယ်နဲ့၊ - ဦးခမ်ခန့်ထန် တွန်းဇံ၊ - ဒေါက်တာအေဇင်လတ် - ဦးကျော်ဌေး - ဦးအောင်ကျော်ဟိန်း တနင်္သာရီ၊ - ဦးဉာဏ်ထွန်း ဇီးကုန်း၊ - ဒေါ်မြခွာညိုဦး ရွှေတောင်၊ - ဦးစောသလေးစော ရွှေကျင်၊ - ဦးမြင့်ဦး - ဦးသန်းစိုး - ဦးနိုင်ထူးအောင် နွားထိုးကြီး၊ - ဒေါ်မာမာခိုင် သထုံ၊ - ဦးစောထွန်း ရွှေဘို၊ လေရှီး၊ - ဦးစိုးသူရထွန်း ကွမ်းခြံကုန်း၊ - ဒေါ်ဇင်မာအောင် ရန်ကင်း၊ - ဒေါက်တာစိုင်းမောက်ခမ်း လားရှိုး၊ - ဦးစိုင်းဆိုင်မိုင်း မိုင်းကိုင်၊ - ဦးခွန်သန်းထူး ဆီဆိုင်၊ - ဦးစိုင်းသန့်ဇင် သီပေါ၊ - ဦးတင်လှ - ဗိုလ်မှူးစောကျော်အောင် တပ်မတော်၊ - ဗိုလ်မှူးကျော်ကျော် တပ်မတော်၊ - ဗိုလ်မှူးမင်းဇာနည်ထွေး တပ်မတော်၊ - ဦးရှေးရယ်ရှုမောင် - ဦးစိုင်းသာစိန် ကယား-၁၀၊ - ဒေါ်ကျိန်ငိုက်မန် ချင်း-၁၁၊ - ဒေါက်တာမိုးမြင့်အောင် - ဦးခင်အောင်မြင့် မန္တလေး-၈၊ - ဒေါက်တာဇော်လင်းထွဋ် မွန် -၉၊ - ဒေါ်သီရိရတနာ - ဦးရဲမြင့်စိုး ရန်ကုန်-၇၊ - ဦးညီစိန် - ဒုတိယဗိုလ်မှူးကြီးမောင်မောင်စိုး တပ်မတော်၊ - ဗိုလ်မှူးမျိုးမင်းအောင် တပ်မတော်နှင့် - ဗိုလ်မှူးဇဝန တပ်မတော် တို့ဖြစ်ကြပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၅ ဦးရှိပြီး ယနေ့ခွင့်ပန် ကြားသူ ၃ရ ဦးဖြစ်တဲ့အတွက် စုစုပေါင်း ခွင့်ပန်ကြားသူ ၄၂ ဦးဖြစ်ပါတယ်။ ခွင့်မဲ့ပျက်ကွက်သူ မရှိပါ ကြောင်းနှင့် ယနေ့ ခွင့်ပန်ကြားတဲ့ ပြည်ထောင်စုလွှတ်တော်ကိုယ်စားလှယ် ၃ရ ဦးအား ခွင့်အဖြစ်သတ်မှတ် ခွင့်ပြု ပေးနိုင်ပါရန် လေးစားစွာ ပန်ကြားတင်ပြအပ်ပါတယ်ခင်ဗျာ။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေး စတုတ္ထနေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅၃ ဦး၊ ယခင်က ခွင့်ပြုထားသူ ၅ ဦး၊ ယနေ့ခွင့်ပန်ကြား၍ ခွင့်ပြုထားသူ ၃ရ ဦးဖြစ်တဲ့အတွက် ခွင့်ပြုထားသူ စုစုပေါင်း ၄၂ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Order">
<title>နိုင်ငံတော်သမ္မတထံမှ ပေးပို့ထားသော သက်တမ်းကုန်ဆုံး၍ လစ်လပ်လာမည့် မြန်မာနိုင်ငံတော်ဗဟိုဘဏ် ဥက္ကဋ္ဌ ရာထူးနေရာတွင် ခန့်အပ်တာဝန်ပေးလိုသည့် ပုဂ္ဂိုလ်နှင့်စပ်လျဉ်း၍ လွှတ်တော်က သဘောတူကြောင်း</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတက ပြည်ထောင်စုလွှတ်တော်သို့ တင်ပြထားတဲ့ မြန်မာနိုင်ငံတော်ဗဟိုဘဏ် ဥက္ကဋ္ဌအဖြစ် ဦးကျော်ကျော်မောင် အား ခန့်အပ်တာဝန်ပေးလိုကြောင်း နိုင်ငံတော်သမ္မတရဲ့ တင်ပြချက်ကို ၂၆-၇-၂၀၁၈ ရက်က ကျင်းပပြုလုပ် ခဲ့တဲ့ ပြည်ထောင်စုလွှတ်တော် အစည်းအဝေးမှာ ကြေညာခဲ့ပြီးဖြစ်ပါတယ်။ ယင်းပုဂ္ဂိုလ်နဲ့စပ်လျဉ်းပြီး မြန်မာနိုင်ငံတော်ဗဟိုဘဏ်ဥပဒေပုဒ်မ ၁၀ ပါ သတ်မှတ်အရည်အချင်း များနဲ့ မပြည့်စုံကြောင်း ခိုင်လုံတဲ့ သက်သေအထောက်အထားပြ၍ ကန့်ကွက်လိုတဲ့ လွှတ်တော်ကိုယ်စားလှယ် ရှိပါက ၃၀-၇-၂၀၁၈ ရက် မွန်းလွဲတစ်နာရီ နောက်ဆုံးထား၍ အမည်စာရင်းပေးပို့နိုင်ကြောင်းကိုလည်း တစ်ပါတည်းကြေညာခဲ့ပါတယ်။ တင်ပြပါ နောက်ဆုံးသတ်မှတ်ချိန်အထိ ဥပဒေနဲ့အညီ တင်ပြနိုင်တဲ့ ကန့်ကွက်ချက် တစ်စုံတစ်ရာမရှိတဲ့အတွက် ဦးကျော်ကျော်မောင်အား မြန်မာနိုင်ငံတော်ဗဟိုဘဏ် ဥက္ကဋ္ဌ အဖြစ် ခန့်အပ်တာဝန်ပေးရန် လွှတ်တော်က သဘောတူကြောင်း ကြေညာပါတယ်။</speech>
</section>
<section value="Bill">
<bill>
<title>နိုင်ငံတော်သမ္မတထံမှ သဘောထားမှတ်ချက်ဖြင့် ပြန်လည်ပေးပို့ထားသော အခွန်အယူခံခုံအဖွဲ့ ဥပဒေကြမ်း နှင့်စပ်လျဉ်း၍ တစ်ပိုဒ်ချင်းစီအလိုက် အတည်ပြုရန် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ သဘောထားမှတ်ချက်ဖြင့် ပြန်လည်ပေးပို့ထားတဲ့ အခွန်အယူခံခုံအဖွဲ့ဥပဒေကြမ်းနဲ့ စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို ၂၃-၇-၂၀၁၈ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ ဖတ်ကြားတင်ပြခဲ့ပြီး ပြည်ထောင်စု လွှတ်တော်ရဲ့ အတည်ပြုချက်၊ နိုင်ငံတော်သမ္မတရဲ့ သဘောထားမှတ်ချက်နဲ့ ဥပဒေကြမ်းပူးပေါင်းကော်မတီရဲ့ သဘောထားမှတ်ချက်တို့ပါဝင်တဲ့ ပြင်ဆင်ချက်ဇယားကိုလည်း လွှတ်တော်ကိုယ်စားလှယ်များထံ ဖြန့်ဝေ ထားပြီး ဖြစ်ပါတယ်။ ပြင်ဆင်ချက်ဇယားကို နောက်ဆက်တွဲဖြင့် ဖော်ပြထားပါသည်။ အဆိုပါဥပဒေကြမ်းနဲ့စပ်လျဉ်းပြီး ဆွေးနွေးဖို့ အမည်စာရင်းပေးပို့ထားတဲ့ လွှတ်တော်ကိုယ်စားလှယ် မရှိတဲ့အတွက် ဥပဒေကြမ်းပူးပေါင်းကော်မတီရဲ့ သဘောထားမှတ်ချက်ကိုအခြေခံပြီး လွှတ်တော်ရဲ့ အဆုံး အဖြတ် ရယူသွားမှာဖြစ်ပါတယ်။ ဥပဒေကြမ်းပူးပေါင်းကော်မတီအနေနဲ့ ဥပဒေကြမ်း၏ အပိုဒ် ၂ အပိုဒ်ခွဲ(ဃ) မှစပြီး အဆိုပြုတင်ပြဖို့ ဖြစ်ပါတယ်။</speech>
<speech><mp id="136">ဒေါက်တာမြတ်ဉာဏစိုး(အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>လေးစားအပ်ပါတဲ့ ပြည်ထောင်စုလွှတ်တော် နာယကကြီးခင်ဗျာ။ ဥပဒေကြမ်းရဲ့ အပိုဒ် ၂ အပိုဒ်ခွဲ(ဃ)ကို နိုင်ငံတော်သမ္မတရဲ့ သဘောထားမှတ်ချက်နဲ့အညီ ဥပဒေကြမ်းပူးပေါင်းကော်မတီရဲ့ ပြင်ဆင်ချက်ဖြစ်တဲ့ ၂(ဃ) အဖွဲ့ဝင်ဆိုသည်မှာ ဤဥပဒေအရ ဖွဲ့စည်းသော အခွန်အယူခံခုံအဖွဲ့၏အဖွဲ့ဝင်ကိုဆိုသည်။ ဒီပြင်ဆင်ချက်ကို လွှတ်တော်က အတည်ပြုပေးနိုင်ပါရန် တင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၂ အပိုဒ်ခွဲ(ဃ)သည် နိုင်ငံတော်သမ္မတ၏ သဘောထားမှတ်ချက်နှင့်အညီ ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်းဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="136">ဒေါက်တာမြတ်ဉာဏစိုး(အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ ဆက်လက်ပြီးတော့ ဥပဒေကြမ်းရဲ့ အပိုဒ် ၂ အပိုဒ်ခွဲ(ဋ) ပြင်ဆင်ချက်ကလည်း နိုင်ငံတော်သမ္မတရဲ့ သဘောထားမှတ်ချက်နှင့်အညီ ဥပဒေကြမ်းပူးပေါင်းကော်မတီရဲ့ ပြင်ဆင်ချက်ဖြစ်ပါတယ်။ ၂(ဋ) အယူခံမှု ဆိုသည်မှာ သက်ဆိုင်ရာ ပြည်တွင်းအခွန်များကို တာဝန်ယူကောက်ခံသည့်ဌာနများက ချမှတ်သည့် အခွန် ဆိုင်ရာအမိန့်ကို မကျေနပ်၍သော်လည်းကောင်း၊ အကောက်ခွန်ဦးစီးဌာနကချမှတ်သည့် အခွန်ဆိုင်ရာ အမိန့်ကို မကျေနပ်၍သော်လည်းကောင်း၊ အစိုးရအဖွဲ့က အခါအားလျော်စွာ အမိန့်ကြော်ငြာစာထုတ်ပြန်၍ တာဝန်ပေးအပ်ခြင်းခံရသော အစိုးရဌာန သို့မဟုတ် အစိုးရအဖွဲ့အစည်းတစ်ခုခုကချမှတ်သည့် အခွန်ဆိုင်ရာ အပြီးသတ်ဆုံးဖြတ်ချက်တစ်ခုခုကို မကျေနပ်၍သော်လည်းကောင်း ခုံအဖွဲ့ထံ အယူခံသည့်အမှုကိုဆိုသည်။ ဒီပြင်ဆင်ချက်ကို လွှတ်တော်က အတည်ပြုပေးနိုင်ပါရန် တင်ပြအပ်ပါသည်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၂ အပိုဒ်ခွဲ(ဋ)သည် နိုင်ငံတော်သမ္မတ၏ သဘောထားမှတ်ချက်နှင့်အညီ ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="136">ဒေါက်တာမြတ်ဉာဏစိုး(အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ ဥပဒေကြမ်းရဲ့အပိုဒ် ၄ ကိုလည်း နိုင်ငံတော်သမ္မတရဲ့ သဘောထားမှတ်ချက်နှင့်အညီ ၄။ အစိုးရအဖွဲ့သည် (က) ဤဥပဒေပါ ခုံအဖွဲ့၏ တာဝန်နှင့် လုပ်ပိုင်ခွင့်များကို ဆောင်ရွက်နိုင်ရန် ဥက္ကဋ္ဌအပါအဝင် အဖွဲ့ဝင် အနည်းဆုံး ၅ ဦးမှ အများဆုံး ၉ ဦးထက်မပိုသော ခုံအဖွဲ့ကို အောက်ပါပုဂ္ဂိုလ်များဖြင့် ဖွဲ့စည်းရမည်။ (၁) အစိုးရ အဖွဲ့က တာဝန်ပေးအပ်သော ဥက္ကဋ္ဌ ပုဂ္ဂိုလ်တစ်ဦး၊ (၂) ဥပဒေ၊ အခွန်၊ စာရင်းကိုင်၊ စာရင်းစစ်တို့နှင့် သက်ဆိုင်သည့် နယ်ပယ်များတွင် ၁၀ နှစ်နှင့်အထက် တာဝန်ယူဆောင်ရွက်ခဲ့သည့် အတွေ့အကြုံ ရင့်ကျက်သူ သို့မဟုတ် ကျွမ်းကျင်ပညာရှင် အဖွဲ့ဝင်၊ (ခ) နိုင်ငံ့ဝန်ထမ်းအား အဖွဲ့ဝင်အဖြစ် တာဝန်ပေးအပ်ပါက တာဝန် ပေးအပ်သည့်နေ့မှစ၍ ဝန်ထမ်းစည်းမျဉ်းစည်းကမ်းနှင့်အညီ အငြိမ်းစားယူခွင့်ပြုရမည်။ (ဂ) ပုဒ်မခွဲ(က)အရ ဖွဲ့စည်းသည့်ခုံအဖွဲ့ကို လိုအပ်ပါက ပြင်ဆင်ဖွဲ့စည်းနိုင်သည်။ ဒီပြင်ဆင်ချက်ကို လွှတ်တော်က အတည်ပြုပေး နိုင်ပါရန် လေးစားစွာ တင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၄ သည် နိုင်ငံတော်သမ္မတ၏ သဘောထားမှတ်ချက်နှင့်အညီ ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="136">ဒေါက်တာမြတ်ဉာဏစိုး(အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ ဥပဒေကြမ်းရဲ့အပိုဒ် ၂၂ အပိုဒ်ခွဲ(င)မှာပါရှိတဲ့ ပြစ်မှုဆိုင်ရာကျင့်ထုံးဥပဒေဆိုသည့် စကားရပ်ကိုတော့ နိုင်ငံတော်သမ္မတရဲ့ သဘောထားမှတ်ချက်အတိုင်း ရာဇဝတ်ကျင့်ထုံးဥပဒေဟု ပြင်ဆင်ဖော်ပြသင့်ပါကြောင်း လွှတ်တော်ကို လေးစားစွာ တင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၂၂ အပိုဒ်ခွဲ(င)သည် နိုင်ငံတော်သမ္မတ၏ သဘောထားမှတ်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="136">ဒေါက်တာမြတ်ဉာဏစိုး(အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ ဥပဒေကြမ်းရဲ့ အပိုဒ် ၄၁ ကိုတော့ နိုင်ငံတော်သမ္မတရဲ့ သဘောထားမှတ်ချက်နှင့်အညီ အပိုဒ် ၄၁ နှင့် အပိုဒ်၄၂ တို့အဖြစ် သီးခြားစီခွဲခြားပြီးတော့ ပြဋ္ဌာန်းသင့်ပါကြောင်း တင်ပြလိုပါ တယ်။ အပိုဒ် ၄၁ တည်ဆဲ ဆောင်ရွက်ရမည်။ ၄၂ ဤဥပဒေပါပြဋ္ဌာန်းချက်များကို အကောင်ထည်ဖော်ဆောင်ရွက်ရာတွင် (က) ပြည်ထောင်စု အစိုးရအဖွဲ့ရုံးဝန်ကြီးဌာနသည် နည်းဥပဒေများ၊ စည်းမျဉ်းနှင့် စည်းကမ်းများကို အစိုးရအဖွဲ့၏ သဘော တူညီချက်ဖြင့် ထုတ်ပြန်နိုင်သည်။ (ခ) ပြည်ထောင်စုအစိုးရအဖွဲ့ရုံးဝန်ကြီးဌာနနှင့် ခုံအဖွဲ့တို့သည် အမိန့် ကြော်ငြာစာ၊ အမိန့်၊ ညွှန်ကြားချက်နှင့် လုပ်ထုံးလုပ်နည်းများကို ထုတ်ပြန်နိုင်သည်။ ဒီပြင်ဆင်ချက်ကို လွှတ်တော်က အတည်ပြုပေးနိုင်ပါရန် တင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၄၁ သည် နိုင်ငံတော်သမ္မတ၏ သဘောထားမှတ်ချက်နှင့်အညီ ဥပဒေကြမ်းပူးပေါင်းကော်မတီ၏ ပြင်ဆင်ချက် အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘော တူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အခွန်အယူခံခုံအဖွဲ့ဥပဒေကြမ်းနဲ့ စပ်လျဉ်းတဲ့ နိုင်ငံတော်သမ္မတရဲ့ သဘောထားမှတ်ချက်များကို လွှတ်တော်က ဆုံးဖြတ်ထားတဲ့အတိုင်း ပြင်ဆင်ပြီး ပြည်ထောင်စုလွှတ်တော်ဆိုင်ရာ နည်းဥပဒေ ၁၀၉ နှင့်အညီ နိုင်ငံတော်သမ္မတထံသို့ ပြန်လည် ပေးပို့သွားမည်ဖြစ်ကြောင်း အသိပေးကြေညာပါတယ်။</speech>
</bill>
</section>
<section value="Report">
<report>
<title>ပြည်ထောင်စုဥပဒေဆိုင်ရာအထောက်အကူပေးရေးအဖွဲ့၏ ၆ လတာကာလအတွင်း လုပ်ငန်းဆောင်ရွက်မှု အစီရင်ခံစာနှင့်စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု ဥပဒေဆိုင်ရာအထောက်အကူပေးရေးအဖွဲ့၏ ၆ လတာကာလအတွင်း လုပ်ငန်းဆောင်ရွက်မှုအစီရင်ခံစာနဲ့ စပ်လျဉ်းပြီး ၂၃-၇-၂၀၁၈ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော်အစည်းအဝေးမှာ သက်ဆိုင်ရာ အဖွဲ့အစည်း ဥက္ကဋ္ဌက လွှတ်တော်သို့ ရှင်းလင်းတင်ပြခဲ့ပြီး ဖြစ်ပါတယ်။ အထက်ပါကိစ္စနဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော်ကိုယ်စားလှယ် ၉ ဦး ရှိပါတယ်။ လွှတ်တော်ကိုယ်စားလှယ် တစ်ဦးချင်းအနေနဲ့ သတ်မှတ်ချိန် ၆ မိနစ်အတွင်း ဆွေးနွေးဖို့ဖြစ်ပါတယ်။ ဦးစွာ ဒေါ်ခင်နှင်းသစ် ပန်းတောင်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1442">ဒေါ်ခင်နှင်းသစ်(ပန်းတောင်းမဲဆန္ဒနယ် ၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနဲ့တကွ အားလုံးမင်္ဂလာပါရှင်။ ကျွန်မကတော့ ပန်းတောင်းမဲဆန္ဒနယ်မှ ဒေါ်ခင်နှင်းသစ် ဖြစ်ပါတယ်။ ၂၆-၆-၂၀၁၈ နေ့က ပြည်ထောင်စုလွှတ်တော်မှာ တင်သွင်းခဲ့တဲ့ ပြည်ထောင်စု ဥပဒေဆိုင်ရာ အထောက်အကူပေးရေးအဖွဲ့ရဲ့ ၆ လပတ် အစီရင်ခံစာအပေါ် အကြံပြုချက်များနှင့် သုံးသပ်ချက် များနဲ့ ဆွေးနွေး တင်ပြသွားမှာ ဖြစ်ပါတယ်။ နာယကကြီးရှင်။ အစီရင်ခံစာကို လေ့လာတဲ့အခါ အဆိုပါအဖွဲ့ဟာ ယခင်ကမရှိခဲ့ဖူးဘဲ ၁၅-၁၁-၂၀၁ရ နေ့မှ စတင်ဖွဲ့စည်းခဲ့ခြင်း၊ အဖွဲ့ဝင် ၁၃ ဦးဖြင့် ဖွဲ့စည်းပြီးပြီဆိုသော်လည်း ဝန်ထမ်းဖွဲ့စည်းပုံမရှိသေးခြင်း၊ ဘယ်မော်ဒယ်နဲ့ သုံးမလဲဆိုတာတောင် ဆွေးနွေးပွဲလုပ်ရတဲ့အဆင့်ပဲ ရှိသေးခြင်း၊ ပြည်နယ်၊ တိုင်း၊ ခရိုင် မြို့နယ်အဆင့်ဆင့်မှာ ဖွဲ့စည်းထားသည်ဆိုသော်လည်း ထိုပါဝင်သူများအတွက် ချီးမြှင့်ငွေနှင့် အခကြေးငွေ တို့ကို တရားလွှတ်တော်ချုပ်က သက်ဆိုင်ရာဝန်ကြီးဌာနကို တင်ပြထားခြင်း စတဲ့အခြေအနေသာရှိသေးကြောင်း တွေ့ရှိရပါတယ်။ ထိုအခြေအနေများကို ခြုံငုံသုံးသပ်ကြည့်ရင် အဆိုပါအဖွဲ့မှာ ၆ လ အတွင်း ပြင်ဆင်သည့် အဆင့်တွင်သာရှိသေးပြီး အစီရင်ခံစာပါတာဝန်တို့တွင်ပါရှိသည့် ပြည်သူ့အတွက်တော့ ဘာမှမဆောင်ရွက် နိုင်သေးတာ တွေ့ရှိရပါတယ်။ သက်တမ်းမှာ ၅ နှစ်သာဖြစ်၍ ်တစ်ပြေးညီ ဆောင်ရွက်သင့် ကြောင်းကိုလည်း အကြံပြုလိုပါတယ်။ နာယကကြီးရှင်။ အဆိုပါအဖွဲ့ဟာ တိုင်းပြည်အတွက် လိုအပ်ချက်ဖြစ်ကြောင်းကို ဖော်ပြရှင်းလင်း လို၍ Power Point အသုံးပြုခွင့်ပေးပါရှင်။ မြန်မာနိုင်ငံရဲ့ စီးပွားရေး၊ တရားဥပဒေစိုးမိုးရေး အခြေအနေ ဖော်ပြချက်များဖြစ်ပါတယ်။ ထိုတင်ပြချက်များမှာ မိမိတိုင်းပြည်ရဲ့ ပကတိအရှိတရားကို သိရှိနိုင်သလို ပြည်ထောင်စုဥပဒေဆိုင်ရာ အထောက်အကူပေးရေးအဖွဲ့ လိုအပ်နေခြင်းကို ထောက်ပြလို၍ဖြစ်ပါတယ်။ နိုင်ငံတော်ရဲအင်အားများကို ဖော်ပြထားခြင်းဖြစ်ပြီး အဆိုပါအဖွဲ့ဟာ ပြည်တွင်းမှအစိုးရမဟုတ်တဲ့ အဖွဲ့အစည်းဟု ခေါ်ဆိုနိုင်မှာဖြစ်ပြီး ကောင်းမွန်စွာလည်ပတ်နိုင်ရင် နိုင်ငံနဲ့လူထုအတွက် အကျိုးပြုနိုင်မယ့် အားဖြစ်ကြောင်းကို ဖော်ပြလို၍ ဖြစ်ပါတယ်။ အဖွဲ့အပေါ် ရှုမြင်သုံးသပ်ချက်ဖြစ်ပါတယ်။ အစီရင်ခံစာပါ ရည်ရွယ်ချက်အတိုင်း လက်တွေ့ အကောင် အထည်ဖော် ဆောင်ရွက်နိုင်မယ်ဆိုရင်တော့ ပြည်သူအများစု အမှန်တကယ်လိုအပ်နေတဲ့ အကျိုးကျေးဇူး ၂ ခု ကိုပင် ရရှိနိုင်မှာဖြစ်ပါတယ်။ အစီရင်ခံစာပါ ၄-၅-၂၀၁၈ နေ့က နိုင်ငံတော်သမ္မတရဲ့ လမ်းညွှန်မှာကြားချက် များဖြစ်ပြီး အဆိုပါ အဖွဲ့အပေါ် မျှော်လင့်ချက်များစွာနဲ့ မှာကြားထားတာဖြစ်ကြောင်း တွေ့ရှိနိုင်ပါတယ်။ အဖွဲ့အပေါ် ဥပမာပေး၍ အကြံပြုခြင်းဖြစ်ပါတယ်။ င်းအတာအရ အဓိကအချက်များကိုသာ တင်ပြပြီး အသေးစိတ်ကိုတော့ Power Point Spoustyoos:Closusin ဥရောပအလယ်ပိုင်းရှိ အချို့နိုင်ငံ များမှာ Legal Aid အဖွဲ့များဟာ သီးခြားအဖွဲ့အစည်းများ ဖြစ်ပါတယ်။ လူ့စွမ်းအားအရင်းအမြစ်၊ လုံလောက်သော ဘဏ္ဍာငွေကြေးတို့ ရှိရမှာဖြစ်ပြီး တစ်နိုင်ငံလုံးရှိ ဥပဒေရေးရာ တစ်ခုလုံးအား လွှမ်းခြုံနိုင်မှာဖြစ်ပါတယ်။ နိုင်ငံသားအားလုံး လက်လှမ်းမီစေရန်၊ ကျွမ်းကျင်သော ဥပဒေ သမားများ မွေးထုတ်ရန်၊ ငွေကြေးလုံလောက်စွာ သုံးစွဲနိုင်ရန် သက်ဆိုင်ရာအစိုးရမှလည်း ဥပဒေပြဋ္ဌာန်းခြင်းနဲ့ မူဝါဒချမှတ်ခြင်းများ ဆောင်ရွက်ကြပါတယ်။ အကြံပေးအဖွဲ့များလည်းရှိပြီး ဒေသဆိုင်ရာ အာဏာပိုင်အဖွဲ့ အစည်းများ၊ လူမှုရေးအဖွဲ့ အစည်းများနှင့် ပူးပေါင်းဆောင်ရွက်၍ ဥပဒေအထောက်အကူပြုမှု၊ အရည်အသွေးနှင့် လက်လှမ်းမီမှုအခြေအနေကို စောင့်ကြပ် ကြည့်ရှုကြပါတယ်။ ကျေးလက်ဒေသထိပေါက်ရောက်အောင် ဖွဲ့စည်းတည်ထောင်ထားပြီး အမှီအခိုကင်းမှုကြောင့် ပြည်သူ လူထုက ပိုမိုယုံကြည်ကြပါတယ်။ လူထုကိုယ်တိုင် ဖုန်း၊ အီးမေးလ်များဖြင့် ဆက်သွယ်နိုင်အောင် ဆောင်ရွက် ထားပြီး အကူအညီတောင်းခံရင် အရေးပေါ်တုံ့ပြန်ကြသလို အဖွဲ့အစည်းများကြားမှာလည်း ပေါင်းစပ် ညှိနှိုင်းမှု အားကောင်းပါတယ်။ တစ်နိုင်ငံနဲ့ တစ်နိုင်ငံ ရန်ပုံငွေသတ်မှတ်သည့်ပမာဏ မတူညီသော်လည်း ဗဟိုအစိုးရဘတ်ဂျက်တွင် ထည့်သွင်းချမှတ်ပေးပြီး ဥပဒေရေးရာအကူအညီ လိုအပ်သူကိုလည်း ကုန်ကျ စရိတ်ဆောင်ရွက်သည့် စနစ်များလည်းရှိပါတယ်။ ပြည်သူလူထုအား ဥပဒေအကြံဉာဏ်ပေးခြင်း၊ သတင်း ဆောင်ရွက်ထားကြပါတယ်။ ဝန်ကြီးဌာနအဆင့်ဆင့် အဖွဲ့အစည်းများကလည်း စောင့်ကြည့်ထိန်းညှိပြီး အဖွဲ့၏ရလဒ်များကို ခွဲခြမ်းစိတ်ဖြာ သုံးသပ်ကြပါတယ်။ နိုင်ငံတော်အကြီးအကဲထံ မူဝါဒချမှတ်နိုင်ရန်ကိုပင် အဖွဲ့မှ အထောက် အကူပြုနိုင်ကြပါတယ်။ ဥပဒေအကူအညီလိုနေတဲ့ ဆင်းရဲသားပြည်သူလူထုအတွက် တိုက်ရိုက်အကူအညီ ပေးနိုင်ကြကြောင်း လေ့လာတွေ့ရှိရတဲ့တွက် အဆိုပါနိုင်ငံများရဲ့ Legal Aid အဖွဲ့အစည်းများအနေနဲ့ တစ်နိုင်ငံလုံးရဲ့ ဥပဒေရေးရာကိစ္စများကို လွှမ်းခြုံနိုင်ပြီး အားကောင်းမောင်းသန် ဆောင်ရွက်နိုင်ကြောင်း တွေ့ရှိရပါတယ်။ လေးစားအပ်ပါသော နာယကကြီးရှင်။ အထက်ဖော်ပြပါအတိုင်း မြန်မာနိုင်ငံမှာ ပြည်သူအများစု အတွက် လိုအပ်ချက်ဖြစ်နေခြင်း၊ ဥပဒေနှင့် နည်းဥပဒေများလည်းရှိပြီးဖြစ်ခြင်း၊ နိုင်ငံတော်သမ္မတကလည်း လမ်းညွှန်ချက်ပေးထားခြင်း၊ ၁၅-၇-၂၀၁၈ နေ့က ပြည်ထောင်စုလွှတ်တော်မှာ နိုင်ငံတော်တရားလွှတ်တော် ချုပ်ရုံးက အဆိုပါအဖွဲ့အတွက် ရန်ပုံငွေတင်ပြတောင်းခံခြင်း စတဲ့အခြေအနေတွေကြောင့် နောင်တင်သွင်းမယ့် အစီရင်ခံစာများမှာ ကျွန်မဘက်က အကြံပြု တင်ပြခဲ့သလို မိမိနိုင်ငံအတွက် ဥပဒေဆိုင်ရာအထောက်အကူ ပေးနိုင်သလို တရားဥပဒေစိုးမိုးရေးအတွက်လည်း အထောက်အပံ့ဖြစ်နေပြီဆိုတဲ့ ဖော်ပြချက်များကို ကြိုဆို မျှော်လင့်မိပါကြောင်းတင်ပြရင်း နိဂုံးချုပ်အပ်ပါတယ်ရှင်။ ကျေးဇူးတင်ပါတယ်။</speech>
<speech type="speaker">ဆက်လက်ပြီး ဒေါ်နန်းသန်းသန်းလွင် ဘားအံမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1370">ဒေါ်နန်းသန်းသန်းလွင်(ဘားအံမဲဆန္ဒနယ်၊ ကရင်ပြည်နယ်)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါရှင်။ ကျွန်မကတော့ ဘားအံမဲဆန္ဒနယ်မှ ပြည်သူ့လွှတ်တော်ကိုယ်စားလှယ် နန်းသန်းသန်းလွင် ဖြစ်ပါတယ်။ ၂၀၁၈ ခုနှစ်၊ ဇူလိုင်လ ၂၃ ရက်နေ့က တင်သွင်းသွားတဲ့ ပြည်ထောင်စုဥပဒေဆိုင်ရာအထောက်အကူပြုရေးအဖွဲ့ရဲ့ ၆ လတာ ကာလအတွင်း လုပ်ငန်း ဆောင်ရွက်မှုအစီရင်ခံစာကို အကြံပြုဆွေးနွေးသွားမှာဖြစ်ပါတယ်။ ကျွန်မရဲ့ ဆွေးနွေးချက်မှာ ပြည်ထောင်စု ဥပဒေဆိုင်ရာ အထောက်အကူပေးရေးအဖွဲ့ရဲ့ တာဝန်နဲ့ လုပ်ပိုင်ခွင့်၊ ဥပဒေဆိုင်ရာ အထောက်အကူပေးရေး ဥပဒေနဲ့ နည်းဥပဒေများကို အကြံပြု ဆွေးနွေးသွားမှာဖြစ်ပါတယ်။ နာယကကြီးရှင့်။ ပထမဦးစွာ ဥပဒေဆိုင်ရာအထောက်အကူပေးရေး လုပ်ငန်းဆောင်ရွက်မှု အစီရင်ခံစာကို လေ့လာကြည့်ရှုရာမှာ ဥပဒေဆိုင်ရာအထောက်အကူပေးရေး ဥပဒေပုဒ်မ ၅ အရ တရားသူကြီးချုပ်ဟာ ပြည်ထောင်စုအစိုးရအဖွဲ့နဲ့ ညှိနှိုင်းပြီး အဖွဲ့ဝင် ၁၃ ဦးပါဝင်တဲ့ ပြည်ထောင်စုဥပဒေဆိုင်ရာ အထောက်အကူ ပေးရေးအဖွဲ့ကို ၂၀၁ရ ခုနှစ်၊ နိုဝင်ဘာလ ၁၅ ရက်နေ့မှာ အမိန့်ကြော်ငြာစာအမှတ်(၈၆၅/၂၀၁၇)နဲ့ ဖွဲ့စည်း ခဲ့ကြောင်းကိုလည်း သိရှိရပါတယ်။ ဒါ့အပြင် ဥပဒေဆိုင်ရာအထောက်အကူပေးရေးအဖွဲ့မှာ အဖွဲ့ဝင် ၁၃ ဦး မှာတော့ တရားလွှတ်တော်ရှေ့နေများ၊ ပြည်ထောင်စုတရားလွှတ်တော်ချုပ်၊ ပြည်ထောင်စုရှေ့နေချုပ်ရုံး၊ ပြည်ထဲရေးဝန်ကြီးဌာန၊ လူမှုဝန်ထမ်းဦးစီးဌာန၊ လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေး ဝန်ကြီးဌာန၊ ပညာရေးဝန်ကြီးဌာန၊ နိုင်ငံခြားစီးပွားဆက်သွယ်ရေးဦးစီးဌာန၊ စီမံကိန်းနှင့် ဘဏ္ဍာရေး ဝန်ကြီးဌာနတို့မှ ညွှန်ကြားရေးမှူးများ ပါဝင်ဖွဲ့စည်းထားပေမယ့်လို့ ဘယ်လို Model နဲ့များ သုံးကြမလဲ ဆိုတာကို ဆွေးနွေးပွဲလုပ်နေဆဲဖြစ်တဲ့အတွက် ပြည်သူအတွက် ဥပဒေဆိုင်ရာအထောက်အကူပေးဖို့ ျား နည်းသွားနိုင်တဲ့အတွက် ပြန်လည်သုံးသပ်ဖို့တော့ လိုအပ်မယ်လို့ယူဆမိပါတယ်။ နာယကကြီးရှင့်။ Power Point အသုံးပြုခွင့်ပေးပါရှင်။ ဒါကတော့ ဥပဒေဆိုင်ရာ အထောက်အကူ ပေးရေးဥပဒေပဲဖြစ်ပါတယ်။ ဒါကလည်း ဥပဒေဆိုင်ရာ အထောက်အကူပေးရေးဥပဒေပဲ ဖြစ်ပါတယ်။ ဥပဒေအထောက်အကူ ပေးရေးနဲ့ပတ်သက်ပြီးတော့ ဒီဥပဒေကို မြန်မာနိုင်ငံမှာ ၂၀၁၆ ခုနှစ်၊ ဇန်နဝါရီလ ၁၈ ရက်နေ့မှာ ဒီဥပဒေကို ပြဋ္ဌာန်းခဲ့ပြီးလည်း ဖြစ်ပါတယ်။ ဥပဒေဆိုင်ရာ အထောက်အကူပေးရေးဥပဒေရဲ့ အခန်း ၁ ပုဒ်မ ၂(ခ)မှာ ဆင်းရဲနွမ်းပါးသူ ဆိုတဲ့အချက်နဲ့ ပြည်ထောင်စုဥပဒေဆိုင်ရာ အထောက်အကူ ပေးရေးအဖွဲ့ရဲ့ တာဝန်နဲ့ လုပ်ပိုင်ခွင့်များ (ဆ)ပါအချက်ကို အကြံပြုထားခြင်းပဲ ဖြစ်ပါတယ်။ အဆိုပါဥပဒေ အထောက်အကူပြုရေး ဥပဒေ အခန်း(၁) ပုဒ်မ ၂(ခ) မှာ ဥပဒေဆိုင်ရာ အထောက်အကူတောင်းခံခွင့် ရှိသူများတွင် ဆင်းရဲနွမ်းပါး သူများလို့ပါရှိပြီး ပြစ်မှုကျူးလွန်ခံရခြင်းကြောင့် နစ်နာသူများကိုလည်းကောင်း၊ ထူးခြားတဲ့အကြောင်းအရာ တစ်ခုခုကြောင့် အကူအညီတောင်းခံလာတဲ့ ပြစ်မှုနဲ့ပတ်သက်တဲ့ သက်သေများကို ဆိုတယ်လို့ပါရှိပါတယ်။ ဥပဒေဆိုင်ရာ အထောက်အကူပေးရေးအဖွဲ့ရဲ့ တာဝန်နဲ့လုပ်ပိုင်ခွင့် ၅(ဆ)မှာ ဥပဒေအထောက်အကူ တောင်းခံခွင့်ရှိသူများအား ဆင်းရဲနွမ်းပါးသူအဖြစ် မှတ်ယူရမယ့် အချက်များကိုလည်း သတ်မှတ်ခြင်းလည်း ပါရှိပါတယ်။ အဆိုပါဥပဒေနဲ့အဖွဲ့ရဲ့ ပါရှိနေတဲ့အချက်အပေါ်မှာ အကြံပြုလိုတာကတော့ ဆင်းရဲနွမ်းပါးသူများဟု ဆိုရာတွင် မြန်မာနိုင်ငံမှာ သီးခြားသတ်မှတ်ထားခြင်းမရှိတဲ့အတွက် လက်တွေ့ အကောင်အထည်ဖော်တဲ့ နေရာမှာ အခက်အခဲရှိနိုင်မှာဖြစ်တဲ့အတွက် ဒီသတ်မှတ်ချက်အပေါ်မှာ တိတိကျကျ သတ်မှတ်ထားသင့် ကြောင်းတော့ အကြံပြုလိုပါတယ်။ ဒါကတော့ ဥပဒေဆိုင်ရာအထောက်အကူပေးရေး နည်းဥပဒေများပဲ ဖြစ်ပါတယ်။ ဒါကလည်း ဥပဒေဆိုင်ရာအထောက်အကူပေးရေး နည်းဥပဒေများပဲ ဖြစ်ပါတယ်။ ဒီနည်းဥပဒေ ကိုတော့ ၂၀၁ရ ခုနှစ်၊ ဒီဇင်ဘာလ ၂၉ ရက်နေ့မှာ အမိန့်ကြော်ငြာစာအမှတ် (၁၀၁၉/၂၀၁၇)နဲ့ ဥပဒေ ဆိုင်ရာ အထောက်အကူ ပေးရေးနည်းဥပဒေကို ပြဋ္ဌာန်းခဲ့တာပဲဖြစ်ပါတယ်။ ဒီနည်းဥပဒေရဲ့ ပုဒ်မ ၁၉(က) ပါအချက်နဲ့ အဖွဲ့ရဲ့ဥက္ကဋ္ဌ ပြောကြားချက်များရဲ့ အကြံပြုခြင်းများပဲ ဖြစ်ပါတယ်။ ဥပဒေဆိုင်ရာ အထောက် အကူပေးရေးနည်းဥပဒေ ၁၉(က)မှာ ဥပဒေအထောက်အက ပေးနိုင်တဲ့ လုပ်ငန်းများမှာ တရားခံဘက်ရှေ့နေ အဖြစ် ဆောင်ရွက်ခြင်းလို့ ပါရှိပါတယ်။ ထိုနည်းတူစွာပဲ ဥပဒေအထောက်အကူပေးရေး ဥက္ကဋ္ဌမှ ပြည်ထောင်စုလွှတ်တော်မှာ ရှင်းလင်းရာမှာ ဥပဒေဆိုင်ရာအထောက်အကူပေးရေးအဖွဲ့က မည်သည့်ပုဒ်မ မဆို ရှေ့နေမငှားနိုင်လို့ အခွင့်အရေးဆုံးရှုံးမယ့် အခြေအနေမျိုးဆိုရင် ကျွန်တော်တို့ပါဝင်ရမယ်လို့ ပြောသွားပါတယ်။ အဲဒီအချက်မှာကြည့်မယ်ဆိုရင် ဥပမာအားဖြင့် မုဒိမ်းမှုဆိုပါက တရားခံဘက်မှလိုက်မယ်ဆိုရင် ဥပဒေဆိုင်ရာအထောက်အကူပေးရေး လုပ်ငန်းဟာ နိုင်ငံသူ၊ နိုင်ငံသားတွေအတွက်တော့ အခြေခံညီမျှမှုကို ဆောင်ကျဉ်းပေးဖို့ ရည်ရွယ်ချက်ကို သွေဖည်ဆန့်ကျင်သွားမှာဖြစ်ကြောင်း အကြံပြုအပ်ပါတယ်။ နာယကကြီးရှင့်။ ဥပဒေအထောက်အကူပေးရေးလုပ်ငန်းဟာ ကျန်ရှိနေတဲ့သက်တမ်းကာလမှာ ဥပဒေပြဋ္ဌာန်းချက်ဘောင်အတွင်းမှာ သက်ဆိုင်ရာဌာနများနဲ့ ပေါင်းစပ်ညှိနှိုင်းပြီး ဥပဒေအထောက်အကူ ပေးကြရမှာဖြစ်ပြီးတော့ တရားဥပဒေစိုးမိုးရေးနဲ့ တရားစီရင်ရေးမဏ္ဍိုင်ကို တည့်မတ်ရေးအတွက် အဓိက အကောင်အထည်ဖော်ဆောင်ရွက်သွားမယ့် အဖွဲ့အစည်းဖြစ်တဲ့အတွက် လှိုက်လှိုက်လှဲလှဲ ကြိုဆိုထောက်ခံ ပါကြောင်း အကြံပြုဆွေးနွေးရခြင်းပဲဖြစ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးမြစိန် ဒဂုံမြို့သစ်(ဆိပ်ကမ်း)မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1547">ဦးမြစိန်ဒဂုံမြို့သစ်(ဆိပ်ကမ်း)မဲဆန္ဒနယ်၊ ရန်ကုန်တိုင်းဒေသကြီး</mp>လေးစားအပ်ပါသော ပြည်ထောင်စု လွှတ်တော်နာယကကြီးနှင့်တကွ ပြည်ထောင်စုလွှတ်တော်ကိုယ်စားလှယ်များ၊ ပြည်ထောင်စုအဖွဲ့ဝင်များ၊ ဧည့်သည်တော်များခင်ဗျား။ မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ ရန်ကုန်တိုင်း ဒေသကြီး၊ ဒဂုံမြို့သစ်(ဆိပ်ကမ်း)မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးမြစိန် ဖြစ်ပါတယ်။ ကျွန်တော့အနေနဲ့ ပြည်ထောင်စုသမ္မတမြန်မာနိုင်ငံတော် ပြည်ထောင်စုဥပဒေဆိုင်ရာအထောက်အကူပေးရေး အဖွဲ့ရဲ့ ၁၅-၁၁-၂၀၁ရ မှ ၁၄-၅-၂၀၁၈ ရက်နေ့အထိ ၆ လပတ် အစီရင်ခံစာအား အကြံပြု ထောက်ခံ ဆွေးနွေး သွားမှာ ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ ဥပဒေဆိုင်ရာအထောက်အကူ ပေးရေးအဖွဲ့ကို ၂၀၁၆ ခုနှစ်တွင် ပြည်ထောင်စုလွှတ်တော်ဥပဒေအမှတ်(၁၀)ဖြင့် ပြဋ္ဌာန်းခဲ့ပြီးဖြစ်ကြောင်း တွေ့ရှိရပါတယ်။ ဥပဒေဆိုင်ရာ အထောက်အကူပေးရေးအဖွဲ့ ပုဒ်မ ၅ ပါ ပြဋ္ဌာန်းချက်များအရ ပြည်ထောင်စု တရားသူကြီးချုပ်သည် ပြည်ထောင်စုအစိုးရအဖွဲ့နှင့် ညှိနှိုင်း၍ ဥက္ကဋ္ဌနှင့် အတွင်းရေးမှူးအပါအဝင် ၁၃ ဦး ပါဝင်သော ပြည်ထောင်စုဥပဒေဆိုင်ရာ အထောက်အကူပေးရေးအဖွဲ့အား ၁၅-၁၁-၂၀၁ရ ရက်နေ့တွင် အမိန့်ကြော်ငြာစာအမှတ်(၈၆၅/ ၂၀၁၇)ဖြင့် စတင်ဖွဲ့စည်းခဲ့ကြောင်း တွေ့ရှိရပါတယ်။ ဒါ့အပြင် ဥပဒေဆိုင်ရာ အထောက်အကူပေးရေးအဖွဲ့၏ သက်တမ်းသည် ပုဒ်မ ၁၄ ပုဒ်မခွဲ(က)အရ စတင်ဖွဲ့စည်းသည့်နေ့မှ ၅ နှစ် ဖြစ်သည်ဟု ပြဋ္ဌာန်းထားကြောင်း တွေ့ရှိရပါတယ်။ ပြည်ထောင်စုဥပဒေဆိုင်ရာ အထောက်အကူပေးရေးအဖွဲ့ရဲ့ လုပ်ငန်း ဆောင်ရွက်ချက်များကိုလည်း ဖော်ပြထားကြောင်းတွေ့ရှိရပါတယ်။ ထို့အပြင် လုပ်ငန်းကော်မတီ ၉ ဖွဲ့ ကိုလည်း ဖွဲ့စည်းထားကြောင်း တွေ့ရှိရပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ ၄-၅-၂၀၁၈ ရက်နေ့ နံနက် ၁၁ နာရီမှာ နိုင်ငံတော်သမ္မတမှ ပြည်ထောင်စုဥပဒေဆိုင်ရာ အထောက်အကူပေးရေးအဖွဲ့ ဥက္ကဋ္ဌနှင့် အဖွဲ့ဝင်များအား လက်ခံတွေ့ဆုံရာမှာ နိုင်ငံတော်သမ္မတမှ တရားဥပဒေစိုးမိုးရေးနှင့် တရားစီရင်ရေးမဏ္ဍိုင် တည့်မတ် မှန်ကန်ရေးအတွက် အကောင်အထည်ဖော် ဆောင်ရွက်သွားစေလိုကြောင်း၊ နိုင်ငံသားအားလုံး ဥပဒေနဲ့အညီ တန်းတူညီမျှ တရားမျှတမှုနှင့် လွတ်လပ်မှုအခွင့်အရေးများရစေလိုကြောင်း၊ ပြစ်မှုကျူးလွန်သူနှင့် ပြစ်မှု ကျူးလွန်ခံရသူများအနေဖြင့်လည်းကောင်း၊ သက်သေများအနေဖြင့်လည်းကောင်း ဥပဒေဆိုင်ရာ အထောက် အကူရရှိစေလိုကြောင်း၊ ပြည်သူလူထုကိုလည်း တည်ဆဲဥပဒေများ၊ နိုင်ငံသားတစ်ဦးချင်းစီ၏ အခြေခံ ရပိုင်ခွင့်များကို ကျယ်ကျယ်ပြန့်ပြန့်သိရှိအောင် ပုဂ္ဂိုလ်တစ်ဦးချင်းစီ၏ ဥပဒေအရ ရပိုင်ခွင့်များကို အသိ ပညာပေးစေလိုကြောင်း၊ ရဲအချုပ်နှင့် အကျဉ်းထောင်များ၌ မလိုလားအပ်သည့် ဖမ်းဆီးချုပ်နှောင်မှုများကို လျော့နည်းစေရန်နှင့် ဥပဒေနှင့်မညီသည့် ဖမ်းဆီးချုပ်နှောင်မှုများ ပပျောက်စေရန် ဆောင်ရွက်စေလိုကြောင်း၊ ဥပဒေဆိုင်ရာ အထောက်အကူပေးရေးအဖွဲ့သည် တရားဥပဒေစိုးမိုးရေးနှင့် တရားစီရင်ရေးမဏ္ဍိုင် တည့်မတ် စေရေးအတွက် အဓိကအကောင်အထည်ဖော် ဆောင်ရွက်သွားမည့် အဖွဲ့အစည်းတစ်ခုဖြစ်ကြောင်း၊ လုပ်ငန်းများ ဆောင်ရွက်ရာတွင် စီမံချက်စနစ်တကျရေးဆွဲ ဆောင်ရွက်သွားရန်လိုအပ်ကြောင်း၊ လမ်းညွှန်မှာကြားချက်မှာ လက်တွေ့တရားဥပဒေစိုးမိုးရေး၊ တရားစီရင်ရေးမဏ္ဍိုင် တည့်မတ်စေရေးအတွက် အဓိကလိုအပ်ချက်များ ဖြစ်၍ လေးလေးနက်နက် ထောက်ခံပါကြောင်း ဆွေးနွေးလိုပါတယ်။ လေးစာအပ်ပါသော ပြည်ထောင်စုလွှတ်တော် နာယကကြီးခင်ဗျား။ ဥပဒေဆိုင်ရာအထောက်အကူ ပေးရေးအဖွဲ့ရဲ့ ဆောင်ရွက်ရမယ်လုပ်ငန်းများမှာ ပြစ်မှုဆိုင်ရာဥပဒေများနှင့် ပတ်သက်၍ တရားရုံးများရဲ့ ဆောင်ရွက်ချက်များ၊ ရဲဝန်ထမ်းများရဲ့ ဆောင်ရွက်ချက်များ၊ ဥပဒေအကျိုးဆောင်များအဖွဲ့များရဲ့ ဆောင်ရွက် ချက်များ၊ ရှေ့နေရှေ့ရပ်များရဲ့ ဆောင်ရွက်ချက်များ၊ ရဲအချုပ်ခန်းများနှင့် အကျဉ်းထောင်များအတွင်း ဆောင်ရွက်ချက်များနှင့် အခြားပြစ်မှုဆိုင်ရာဥပဒေများနှင့် ပတ်သက်နေတဲ့ သက်သေများ၊ တရားလိုများ၊ တရားခံများအတွက်ပါ အထောက်အကူပေးရန် ရည်ရွယ်ဖွဲ့စည်းထားတဲ့အဖွဲ့ဖြစ်၍ ပြည်သူများအကြား အထူးလိုအပ်နေတဲ့အတွက် လှိုက်လှဲစွာ ကြိုဆိုထောက်ခံပါကြောင်း ဆွေးနွေးလိုပါတယ်။ ထို့အပြင် အာမခံပေးခွင့်ရှိတဲ့ ပုဒ်မများအရ အာမခံလျှောက်ထားခွင့်ရှိတဲ့ စွပ်စွဲခံရသူများ ပြစ်မှု ကျူးလွန်သူများမှ အာမခံများလျှောက်ထားရာမှာ တရားသူကြီးတစ်ဦးတည်းရဲ့ ဆင်ခြင်တုံတရားအရ အာမခံပေးရမယ့် ငွေတန်ဖိုးသတ်မှတ်တဲ့ အခြေအနေမျိုးမှာ သတ်မှတ်အာမခံတန်ဖိုးပြည့်မီသော အိမ်ပိုင်ရှင် များကို ရှာမပေးနိုင်တဲ့အခြေအနေမျိုးမှာ ကာယကံရှင်ပြည်သူများအတွက် ကြီးစွာသော ဝန်ထုပ်ဝန်ပိုး ဖြစ်ရတယ်လို့ ယူဆရပါတယ်။ အဲဒီအခြေအနေမျိုးမှာ တရားရုံးများအနေနဲ့ သင့်တင့်သော ခံဝန်များပေးပြီး ဆောင်ရွက်မယ်ဆိုရင် ပိုပြီးအဆင်ပြေမယ်လို့ ယူဆပါတယ်။ အဲဒါကြောင့် ဥပဒေဆိုင်ရာ အထောက်အကူ ပေးရေးအဖွဲ့ ဖြစ်ပေါ်လာတဲ့အခါ ဤကဲ့သို့သောကိစ္စမျိုးမှာ မျှတသောအကူအညီပေးနိုင်မယ့် အဖွဲ့လို့လည်း ယူဆတဲ့အတွက် ဥပဒေဆိုင်ရာအထောက်အကူပေးရေးအဖွဲ့ရဲ့ အဖွဲ့ အဆင့်ဆင့်ကို ထောက်ခံကြိုဆို ပါကြောင်း ဆွေးနွေးလိုပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ ပြစ်မှုဆိုင်ရာကျင်ထုံးဥပဒေ ပုဒ်မ ၂၀၀ အရ တရားရုံးများသို့ ဦးတိုက်လျှောက်ထားသော Direct Complaint များနှင့် ပတ်သက်၍ အချို့သောတရားရုံးများမှာ ပြစ်မှုဆိုင်ရာကျင့်ထုံးဥပဒေပုဒ်မ ၂၀၂(၂)အရ Inquire စုံစမ်းထောက်လှမ်းမှု မပြုဘဲ စွပ်စွဲသူများကိုသာ တစ်ဖက်သတ်စစ်ဆေးပြီး အမှုကိုတိုက်ရိုက် လက်ခံအမှုဖွင့်ခြင်းမှာ တရားရုံး အချို့ရဲ့ အားနည်းနေသောကိစ္စဖြစ်တယ်လို့ တွေ့ရှိရပါတယ်။ ဥပဒေဆိုင်ရာအထောက်အကူပေးရေးအဖွဲ့များ ဖြစ်ပေါ်လာတဲ့အခါ ဤကဲ့သို့သောကိစ္စမျိုး နည်းပါးသွားမယ်လို့ ယုံကြည်တဲ့အတွက် ဖြစ်ပေါ်လာမယ့် ဥပဒေဆိုင်ရာအထောက်အကူပေးရေးအဖွဲ့ကိုလည်း ကြိုဆိုထောက်ခံကြောင်း ဆွေးနွေးလိုပါတယ်။ အလားတူ လောလောဆယ်ဖြစ်ပေါ်နေသော ပြစ်မှုဆိုင်ရာဥပဒေပုဒ်မ ၃၀၂ လူသတ်မှုအား ရုပ်သိမ်း ခွင့်ပေးခြင်းမျိုးမှာ တရားဥပဒေစိုးမိုးရေးကို လျစ်လျူရှုကာ စိမ်ခေါ်နေသကဲ့သို့ ဖြစ်ပြီး မီဒီယာများနောက်မှ တာဝန်ရှိသူများသိရှိကြ၍ ဥပဒေဆိုင်ရာ အထောက်အကူပေးရေးအဖွဲ့များ ပေါ်ပေါက်လာပါက ကြိုတင်တားဆီး နိုင်ပြီး တာဝန်ရှိသူအဖွဲ့အစည်းအဆင့်ဆင့်ကိုလည်း ထိရောက်စွာ အရေးယူဆောင်ရွက်နိုင်မယ်လို့ ယုံကြည်ပါ၍ အဖွဲ့ ဖြစ်ပေါ်လာမှုကိုလည်း ထောက်ခံကြိုဆိုပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ ဥပဒေဆိုင်ရာ အထောက်အကူ ပေးရေးအဖွဲ့အဆင့်ဆင့် အမြန်ဆုံးပေါ်ပေါက်လာပါက အများပြည်သူများအတွက် အလွန်အကျိုးပြုနိုင်မယ့် အဖွဲ့အစည်းဖြစ်တဲ့အတွက် နိုင်ငံတော်ဖက်မှလည်း အဖွဲ့အတွက်လိုအပ်တဲ့ ပံ့ပိုးမှုများကို ပေးနိုင်ပါရန်နှင့် အဖွဲ့ အဆင့်ဆင့်ပေါ်ပေါက်လာပါက လွှတ်တော်ကိုယ်စားလှယ် အသီးသီးမှလည်း အများပြည်သူအကျိုးအတွက် ဥပဒေဆိုင်ရာအထောက်အကူပေးရေးအဖွဲ့များနှင့် ပူးပေါင်းဆောင်ရွက်ပါက အများအကျိုးကို ပိုမိုဆောင်ရွက် နိုင်မှာလို့ ယုံကြည်ကြောင်း ၆ လပတ်အစီရင်ခံစာအား ပြည်ထောင်စုလွှတ်တော် နာယကကြီးမှတစ်ဆင့် ထောက်ခံအကြံပြု ဆွေးနွေးတင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးဉာဏ်လင်း ရွှေပြည်သာမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1536">ဦးဉာဏ်လင်း(ရွှေပြည်သာမဲဆန္ဒနယ်၊ ရန်ကုန်တိုင်းဒေသကြီး)</mp>ပြည်ထောင်စုလွှတ်တော် နာယကကြီးနဲ့တကွ အစည်းအဝေးကို တက်ရောက်လာတဲ့ ပုဂ္ဂိုလ်များအားလုံးကို မင်္ဂလာပါလို့ ဦးစွာဂါရဝပြု နှုတ်ခွန်းဆက်သအပ်ပါတယ်။ ကျွန်တော့အနေနဲ့ ဥပဒေဆိုင်ရာအထောက်အကူပေးရေးအဖွဲ့ရဲ့ ပထမဆုံး ၆ လပတ်အစီရင်ခံစာနဲ့ ပတ်သက်ပြီးတော့ ထောက်ခံအကြံပြုဆွေးနွေးသွားမှာ ဖြစ်ပါတယ်။ ဒီလိုဆွေးနွေးတဲ့ အခါမှာ ကျွန်တော့အနေနဲ့ တရားရုံးချုပ်ရှေ့နေနဲ့ တရားလွှတ်တော်ရှေ့နေအဖြစ် ၂၆ နှစ်တာမျှ အမှုလိုက်ပါ ခဲ့တဲ့ အတွေ့အကြုံပေါ်မူတည်ပြီးတော့ နိုင်ငံတော်နဲ့ ပြည်သူ့အကျိုးအတွက်ကို တင်ပြဆွေးနွေးသွားမှာ ဖြစ်ပါတယ်။ ပထမဆုံးအနေနဲ့ကတော့ ကျွန်တော်တို့ ဒီအဖွဲ့အစည်းဟာ ဘာကြောင့်ပေါ်ပေါက်လာရလဲဆိုတဲ့ အခါကျတော့ ကျွန်တော်တို့ တရားရုံးတွေမှာ အမှုတွေဟာ၊ အာမခံရသင့်တဲ့ အမှုတွေဟာ မရဘူးဖြစ်နေတယ်။ ပြစ်မှုဆိုင်ရာကျင့်ထုံးဥပဒေပုဒ်မ ၄၉၆ အရတော့ အာမခံတွေက ဘယ်အမှုမဆို ဒါပါတဲ့အမှုတွေကိုပေးရမယ်။ ဒါပေမယ့် ဒီဟာတရားခံမဟုတ်သေးဘူး။ တစ်ဖက်ကတိုင်တန်းတဲ့ တစ်ဖက်စကားနဲ့ စွပ်စွဲခံရသူပဲဖြစ်တယ်။ ဒါကြောင့်မို့လို့ ပြစ်မှုဆိုင်ရာကျင့်ထုံးဥပဒေပုဒ်မ ၄၉၇(၁)မှာ မည်သည့်အမှုကိုမဆို ခြွင်းချက်အနေနဲ့ လုံလောက်တဲ့ အကြောင်းရှိတယ်ဆိုရင် အာမခံပေးလို့ရတယ်ဆိုပြီးတော့ ဒါကျွန်တော်တို့ ပြဋ္ဌာန်းထားတယ်။ ဒါပေမယ့် တရားရုံးတွေမှာ တကယ်လက်တွေ့မှာကျတော့ ဒါရဲအရေးပိုင်တဲ့အမှုတွေ ဖြစ်တယ်ဆိုလို့ရှိရင် ဒါအာမခံကို ကျွန်တော်တို့ ၄၉၇(၁)အရ ပေးလို့ရရဲ့သားနဲ့ မပေးတာတွေအများကြီး ရှိနေပါတယ်။ ကျွန်တော် တို့လည်း တွေ့ကြုံခဲ့ရပါတယ်။ ပေးချင်တဲ့အမှုကျတော့ပေးတယ်။ ပေးချင်တဲ့လူကိုပေးတယ်။ ပေးချင်တဲ့ အဖွဲ့အစည်းကို ပေးတယ်။ မပေးချင်တဲ့ဟာကိုတော့ မပေးဘူး။ ဒီဟာမျိုးတွေ ဖြစ်နေတဲ့အခါကျတော့ အင်မတန်အခွင့်အရေး ဆုံးရှုံးပါတယ်။ အိမ်ထောင်ဦးစီးတစ်ယောက်က အချုပ်ထဲရောက်သွားပြီဆိုလို့ရှိရင် ကျန်တဲ့သားပျို၊ သမီးပျို အလုပ် အကိုင်မရှိတဲ့ မိန်းမတွေရဲ့ ဘဝဟာ နက်နက်နဲနဲတွေးလေ ကျွန်တော်တို့ ရင်လေးစရာ ကောင်းလေပါပဲ။ ဒါကြောင့်မို့လို့ ကျွန်တော်တို့ အရင်တုန်းက ဥပဒေပါရဂူကြီးဒေါက်တာမောင်မောင်တို့၊ တရားသူကြီး ဥက္ကဋ္ဌ သူရဦးအောင်ဖေတို့ ပြောသွားတယ်။ အာမခံပေးတာဟာ ကျွန်တော်တို့ မူဖြစ်တယ်။ မပေးတာကဆိုလို့ ရှိရင် ခြွင်းချက်ဖြစ်တယ်။ ဒီနေ့ပြောင်းပြန်ဖြစ်နေတာက အာမခံမပေးတာက မူဖြစ်ပြီးတော့ အာမခံပေး ခြင်းသည် ခြွင်းချက်ဖြစ်နေတယ်။ ပြည်သူကအများကြီး နစ်နာနေတယ်။ ထို့အတူပဲ လီဆယ်တိုင်တန်းမှုတွေ အခု သီဟတင်စိုးအမှုကိုပဲကြည့်ပါ။ လီဆယ်တိုင်တန်းမှုက မပေါ်ပေါက်ဘူးဆိုလို့ရှိရင် ဒါသူက အာမခံ မရတဲ့အမှုနဲ့ အချုပ်ကိုရောက်သွားနိုင်တယ်။ ဒါကြောင့်သီဟတင်စိုးက ထွက်ပြေးသွားတယ်။ ကံအားလျော်စွာ ပြစ်မှုဆိုင်ရာကျင့်ထုံးဥပဒေပုဒ်မ ၁၆၉ အရ ယုတ္တိမတန်ဘူးဆိုလို့ရှိရင် ဒါတရားစွဲမတင်ဖို့ ဒါစုံစမ်းထောက်လှမ်းတဲ့ Investigation Power ယူထားတဲ့ ရဲအဖွဲ့မှာ လုပ်ပိုင်ခွင့်ရှိတဲ့အတွက်ကြောင့် ဒါသီဟတင်စိုး သက်သာ သွားတယ်။ ဒါပေမယ့် ဒီအမှုမျိုးဟာ ၁၀၀ မှာ ၁ မှုမရှိပါဘူး။ တိုင်တယ်ဆိုတာနဲ့ စွဲတင်တာပဲ။ စွဲတင်တာနဲ့ ကျွန်တော်တို့ အစွပ်စွဲခံရသူက တစ်ဖက်သတ်ခံရတော့တာပဲ။ ဒါလီဆယ်မှုတွေ ဖြစ်ပါတယ်။ ထို့အတူပဲ တရားမမှုနဲ့ စွဲရမယ့်အမှုတွေကို ငွေကြေးဓနအင်အားကို အကြောင်းပြုပြီးတော့ ပြစ်မှုယန္တရားကို အလွဲ သုံးစားလုပ်ပြီး စွဲတဲ့အမှုတွေလည်း အများကြီးပဲ။ ကျွန်တော်တို့ ကိုယ်တွေ့ တွေ့ကိုတွေ့နေရတယ်။ ဒါကြောင့် မို့လို့ ဒီလိုအနေ အထားတွေအရ ပြည်သူရဲ့ လိုအပ်ချက်အရ ဒီနေ့ ဒီဥပဒေအထောက်အကူအဖွဲ့ကြီးက ပေါ်ပေါက်လာတာကို ကျွန်တော့အနေနဲ့ လေးလေးနက်နက် ဝမ်းပန်းတသာ ကြိုဆိုထောက်ခံပါတယ်။ နောက်တစ်ခုကတော့ ပြည်ထောင်စုဥပဒေဆိုင်ရာ အထောက်အကူပေးရေးအဖွဲ့၏ ဖွဲ့စည်းပုံနှင့် စပ်လျဉ်း၍ ယင်းဥပဒေပုဒ်မ ၅ အရ ဖွဲ့စည်းပုံကို ၁၃ ယောက်နဲ့ ဖွဲ့ထားတာကို လေ့လာကြည့်ရှုလိုက်တဲ့ အခါမှာ နားရွက်ကိုပတ်ကိုင်သလို ဖြစ်နေပါတယ်။ ပြည်ထောင်စုအဆင့်လို့လည်းပြောတယ်၊ ဖွဲ့စည်းထားတဲ့ အခါကျတော့ ညွှန်မှူးတွေနဲ့ ဖွဲ့စည်းထားတယ်။ တကယ်တော့ ပြည်ထောင်စုအဆင့် ဖြစ်တဲ့အတွက်ကြောင့် ဒုတိယဝန်ကြီးတွေနဲ့ အနည်းဆုံးဖွဲ့မယ်ဆိုလို့ရှိရင် ဒါဟာမြန်မြန်ဆန်ဆန် ထိထိရောက်ရောက် မှန်မှန် ကန်ကန် ဖြစ်သွားမယ့် သဘောရှိပါတယ်။ ပုံမှန်အစည်းအဝေးနဲ့ အရေးပေါ်အစည်းအဝေးတွေမှာ မြန်မြန် ဆန်ဆန် ဆုံးဖြတ်ပြီး နစ်နာနေတဲ့ ပြည်သူကို အကာအကွယ်ပေးနိုင်မှာ ဖြစ်ပါတယ်။ ပြည်ထောင်စုအဆင့် ဆိုပေမယ့် ညွှန်မှူး Level တွေနဲ့ ဖွဲ့ထားတဲ့အတွက်ကြောင့် အပေါ်မှာ ဒုတိယညွှန်ကြားရေးမှူးချုပ်၊ ညွှန်ကြားရေးမှူးချုပ်၊ ဒုတိယဝန်ကြီး အများကြီးရှိတယ်။ အဆင့်ဆင့်မလိုအပ်ဘဲနဲ့ ကြန့်ကြာနေပါတယ်။ ဒါကြောင့်မို့လို့ ဒီဖွဲ့စည်းပုံဟာ ပြင်ဆင်ဖွဲ့စည်းဖို့ လိုတယ်ဆိုတာ ကျွန်တော့အနေနဲ့ မြင်ပါတယ်။ ဒါပြည်ထဲရေး ဒုတိယဝန်ကြီးတို့၊ စီမံဘဏ္ဍာ ဒုတိယဝန်ကြီးတို့၊ တရားရေးဆိုလို့ရှိရင်လည်း ကျွန်တော်တို့ ဒုတိယတရား သူကြီးချုပ်တို့၊ ဒုတိယရှေ့နေချုပ်တို့ ဒီလိုပုဂ္ဂိုလ်မျိုးတွေနဲ့ ပါဝင်ဖွဲ့စည်းမှသာ ပြည်သူအားကိုးအားထားပြုနိုင်တဲ့ အဖွဲ့ ဖြစ်လာမှာဖြစ်ပါတယ်။ ဒါကြောင့်မို့လို့ ဒါကိုပြင်ဖွဲ့ဖို့လိုကြောင်း အကြံပြုတင်ပြအပ်ပါတယ်။ အခုတရားရုံးများလက်စွဲ အပိုဒ် ၄၅၇(၁)နဲ့ ၂၀၀၁ ခုနှစ်၊ ရှေ့နေချုပ်ဥပဒေပုဒ်မ ၉(ည)မှာ ဆိုလို့ ရှိရင်လည်းပဲ သေဒဏ်ထိုက်သင့်တဲ့ ပြစ်မှုတွေနဲ့ပတ်သက်ပြီးတော့ တရားရုံးကို ရှေ့နေငှားရမ်းပေးခွင့် ကျွန်တော်တို့ ပြု ထားပါတယ်။ ဒါပေမယ့် ရှေ့နေငှားခတွေကို ကြည့်လိုက်တဲ့အခါ နည်းဥပဒေ ၆ အရ တရားရုံးချုပ်မှာ ဆိုလို့ရှိရင် ပထမနေ့မှာ ၇၅ ကျပ်၊ ဒုတိယနေ့မှာ ၅၀ ကျပ်၊ စက်ရှင်ရုံးနဲ့ ခရိုင်ရုံးတွေ မှာဆိုရင် ဒါကျွန်တော်တို့ ပထမနေ့မှာ ၅၀ ကျပ်၊ နောက်နေ့တွေမှာ ၂၅ ကျပ် ပေးတာဆိုတော့ ခေတ်စနစ်နဲ့ လုံးဝမညီတဲ့ ရှေ့နေခတွေကို ဘာ့ကြောင့် မပြင်သေးတာလဲဆိုတာ တစ်ခါတစ်လေ လေ့လာဆန်းစစ်ရင်းနဲ့ အံ့သြမိပါတယ်။ ဒါကြောင့်မို့လို့ ဒီလိုအစိုးရက ရှေ့နေငှားပေးတဲ့ အမှုများနဲ့စပ်လျဉ်း၍ ရှေ့နေရှေ့ရပ် တွေကလည်း အသက်မွေးဝမ်းကျောင်းပြု ရှေ့နေလိုက်တဲ့အခါမှာ Dock Brices လို့ခေါ်တဲ့ အမှုတွေကို တရားရုံးက ဆင်းရဲနွမ်းပါးသည့် တရားခံအတွက် ရှေ့နေငှားပေးတဲ့အခါမှာ ရှေ့နေဖြစ်ခါစလူပဲ လိုက်တာ များပါတယ်။ တကယ်အောင်မြင်ကျော်ကြားတဲ့ ရှေ့နေကြီးတွေက မလိုက်နိုင်ဘူး။ ဒါကြောင့်မို့လို့ ဒီကိစ္စ တွေကို သေချာဆန်းစစ်ပြီးတော့ တပည့်မရှား၊ တပြားမရှိ၊ ပိတိကိုစားအားရှိ၏ဆိုတဲ့ စိတ်ကူးယဉ် နိုင်ငံရေး အတွေးအခေါ်ကနေ ခွဲထွက်ပြီး ဖြစ်သင့်ဖြစ်ထိုက်တဲ့ ရှေ့နေခတွေကိုလည်းပဲ သတ်မှတ်ပေးဖို့လိုပါတယ်လို့ အကြံပြုဆွေးနွေး ထောက်ခံရင်းနဲ့ ကျွန်တော် နိဂုံးချုပ်အပ်ပါတယ်။</speech>
<speech type="speaker">ဦးခင်ချို၊ လှိုင်းဘွဲမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1371">ဦးခင်ချို (လှိုင်းဘွဲမဲဆန္ဒနယ်၊ ကရင်ပြည်နယ်)</mp>အားလုံးမင်္ဂလာပါ။ ကျွန်တော်ကတော့ ကရင်ပြည်နယ် လှိုင်းဘွဲမဲဆန္ဒနယ်က ပြည်သူ့လွှတ်တော် ကိုယ်စားလှယ် ဦးခင်ချို ဖြစ်ပါတယ်။ ကျွန်တော် ဆွေးနွေးမယ့်အကြောင်းအရာက ပြည်ထောင်စုဥပဒေဆိုင်ရာအထောက်အကူပြုအဖွဲ့ ၁၅-၁၀-၂၀၁ရ ကနေ ပြီးတော့ ၁၄-၅-၂၀၁၈ ထိ ၆ လတာကာလအတွက် လုပ်ငန်းအစီရင်ခံစာအပေါ်မှာ ဆွေးနွေးတင်ပြမှာ ဖြစ်ပါတယ်။ ပြည်ထောင်စုတရားသူကြီးချုပ်ကနေပြီးတော့ ပြည်ထောင်စုအစိုးရအဖွဲ့နှင့် ညှိနှိုင်းပြီးတော့ အဖွဲ့ဝင် ၁၃ ဦးပါဝင်တဲ့ ပြည်ထောင်စုဥပဒေဆိုင်ရာအထောက်အကူပေးရေးအဖွဲ့ကို ၁၅-၁၁-၂၀၁ရ ရက်နေ့မှာ အမိန့်ကြော်ငြာစာအမှတ်(၈၆၅/၂၀၁၇)နှင့် ဖွဲ့စည်းတာဝန်ပေးအပ်ခဲ့ကြောင်း သိရပါတယ်။ ဒီအဖွဲ့ရဲ့ သက်တမ်း ဟာ စတင်ဖွဲ့စည်းတဲ့နေ့ကစပြီး ၅ နှစ်ဖြစ်လို့ ၁၄-၁၀-၂၀၂၂ မှာ သက်တမ်းကုန်ဆုံးမှာ ဖြစ်ပါတယ်။ ဆိုင်ရာအထောက်အကူပြုအဖွဲ့ရဲ့ တာဝန်နဲ့ လုပ်ပိုင်ခွင့်အဖြစ်နဲ့ အချက် ၁၃ ချက် ပြဋ္ဌာန်းထားပါတယ်။ တာဝန်နှင့် လုပ်ပိုင်ခွင့်တွေ သတ်မှတ်ပေးထားတဲ့ အဖွဲ့အစည်းအသစ်ဖြစ်တဲ့အတွက်ကြောင့် ဒီအဖွဲ့ရဲ့ ဖွဲ့စည်းပုံ၊ အသုံးစရိတ်ဘတ်ဂျက်၊ လုပ်ငန်းနေရာနှင့် အထောက်အကူပြု ရုံးဝန်ထမ်းတွေ ခန့်ထားနိုင်မှု မရှိသေးခြင်း၊ အဖွဲ့ရဲ့ လုပ်ငန်းစဉ်၊ မူဝါဒချမှတ်ဆောင်ရွက်နိုင်မှု မရှိသေးတဲ့အတွက်ကြောင့် ၆ လတာကာလ အတွင်းမှာ တာဝန်နှင့်လုပ်ပိုင်ခွင့်ပါ လုပ်ငန်းများ ဆောင်ရွက်နိုင်မှုမရှိသေးတာကို တွေ့ရပါတယ်။ ၁၈-၅-၂၀၁၈ ရက်နေ့မှာ ဦးစီးကော်မတီ၊ မူဝါဒလုပ်ငန်းကော်မတီ၊ ဝန်ထမ်းရေးရာကော်မတီ၊ ဘဏ္ဍာရေးကြီးကြပ်မှု ကော်မတီ၊ ပြစ်မှုဆိုင်ရာအထောက်အကူတောင်းခံခွင့် ပြစ်မှုသတ်မှတ်ရေးကော်မတီ၊ စည်းမျဉ်းစည်းကမ်းဆိုင်ရာ ကော်မတီ၊ အထောက်အကူတောင်းခံခွင့်ရှိသူများတွင် ဆင်းရဲနွမ်းပါးသူအဖြစ် သတ်မှတ်နိုင်ရေးကော်မတီ၊ အသိပညာပေးရေးကော်မတီနှင့် ပြည်တွင်းပြည်ပဆက်ဆံရေးကော်မတီဆိုပြီး ကော်မတီ ၉ ခု ဖွဲ့စည်းခဲ့ကြောင်း သိရပါတယ်။ ဒီလိုဖွဲ့စည်းလိုက်တဲ့ ကော်မတီတွေမှာ ပါဝင်သူများရဲ့စာရင်းနှင့် ကော်မတီတွေရဲ့ တာဝန်နှင့် လုပ်ပိုင်ခွင့်တွေကိုလည်း တင်ပြသင့်ကြောင်း အကြံပြုလိုပါတယ်။ လက်ရှိ ဥပဒေဆိုင်ရာအထောက်အကူပြုရေးကော်မတီအတွက် ရုံးလုပ်ငန်းတွေ ဆောင်ရွက်နိုင်ဖို့ အတွက်ကို နေပြည်တော်မှာရှိတဲ့ အားကစားလေ့ကျင့်ရေးစခန်းမှာ နေရာချထားပေးပြီးတော့ လက်ထောက် ညွှန်ကြားရေးမှူးတစ်ဦးပါဝင်တဲ့ ရုံးဝန်ထမ်း ၆ ဦး ခန့်ထားဆောင်ရွက်ပေးကြောင်းလည်း သိရပါတယ်။ ဥပဒေဆိုင်ရာအထောက်အကူပြုရေးကော်မတီကို တိုင်းဒေသကြီးနှင့် ပြည်နယ် ၁၄ ခုမှာလည်း ဖွဲ့စည်းမှာ ဖြစ်တဲ့အတွက်ကြောင့် ကော်မတီအဖွဲ့ဝင်များ ခန့်အပ်နိုင်ဖို့နှင့် အရာထမ်း ၇၀ နှင့် အမှုထမ်း ၁၉၆ ခန့်ထားမှာ ဖြစ်လို့ ပြည်နယ်နှင့် တိုင်းဒေသကြီးတစ်ခုမှာ အရာထမ်း ၅ ဦးနှင့် အမှုထမ်း ၁၄ ဦးနှုန်း ခန့်ထားဖို့လိုအပ်မှာ ဖြစ်ကြောင်းတွေ့ရပါတယ်။ ဝန်ထမ်းခန့်အပ်ရာမှာ လက်ရှိနိုင်ငံတော်မှာ ဘဏ္ဍာငွေပိုမိုကုန်ကျခြင်းမရှိစေရေး နှင့် လက်ရှိဝန်ထမ်းများ အလုပ်လက်မဲ့ မဖြစ်ပေါ်စေရေးကို အထောက်အကူပြု စေနိုင်တဲ့ ဒီနိုင်ငံအတွင်းမှာ ဖျက်သိမ်းရန်အစီအစဉ်ရှိတဲ့ စက်ရုံ၊ အလုပ်ရုံနှင့် ဌာနအဖွဲ့အစည်းများမှ ဝန်ထမ်းတွေကို တာဝန်ပေးခန့်အပ် နိုင်ဖို့အတွက် စဉ်းစားသင့်ကြောင်း အကြံပြုလိုပါတယ်။ အောက်ခြေအဆင့်ဆင့်နှင့် ဥပဒေအထောက်အကူ ပြုရေးအဖွဲ့များ ဖွဲ့စည်းတာဝန်ပေးအပ်တဲ့အခါမှာလည်းပဲ တိုင်းဒေသကြီး၊ ပြည်နယ်တွေနဲ့ မြို့နယ်တွေမှာ ဖြစ်ပွားတဲ့ မှုခင်းများနှင့် အမှုစွဲတင်နေရတဲ့ အခြေအနေတွေပေါ် မူတည်ပြီးတော့ ဦးစားပေးအစီအစဉ် အလိုက် ဖွဲ့စည်းသွားပေးသင့်ကြောင်း အကြံပြုလိုပါတယ်။ အောက်ခြေ အဆင့်ဆင့်သော ဥပဒေဆိုင်ရာအထောက်အကူပြုရေးအဖွဲ့များ ဖွဲ့စည်းဆောင်ရွက်ပြီးတဲ့ အခါမှာလည်းပဲ ချမှတ်ထားတဲ့ တာဝန်နှင့် လုပ်ပိုင်ခွင့်များကို ထိထိရောက်ရောက် အောင်အောင်မြင်မြင် ဆောင်ရွက် နိုင်ရေးနှင့် လုပ်ကိုင်ဆောင်ရွက်ရာမှာလည်း တရားရေးမဏ္ဍိုင် တည့်မတ်မှန်ကန်ရေး၊ ပြည်သူ များဥပဒေဆိုင်ရာ အသိပညာဗဟုသုတတိုးပွားလာစေရေး၊ အမှုအခင်းနှင့် ရာဇဝတ်မှုများ ကျဆင်းလာ စေရေး၊ အမှုဖြစ်ပွားလို့ တရားရင်ဆိုင်နေရသူများကို မှန်ကန်တဲ့အထောက်အကူပြုနိုင်စေရေး၊ တရားရုံး များရဲ့ လုပ်ငန်းများအပေါ် မှန်ကန်သောအထောက်အကူပြုနိုင်စေရေးနှင့် မူလတာဝန်နှင့် လုပ်ပိုင်ခွင့်များ အတွင်းသာ ဆောင်ရွက်ကြစေရေးအတွက် ပြည်ထောင်စုဥပဒေဆိုင်ရာ ဗဟိုအထောက်အကူပြု အဖွဲ့မှ အမြဲကြီးကြပ်လမ်းညွှန် ဆောင်ရွက်ပေးဖို့ လိုအပ်မှာဖြစ်ကြောင်းနှင့် တရားရုံးများရဲ့ စီရင်ပိုင်ခွင့်အပေါ်မှာ ဝင်ရောက်စွက်ဖက်မှုများ၊ တာဝန်နှင့် လုပ်ပိုင်ခွင့်များထက် ကျော်လွန်ဆောင်ရွက်လာမှုများ မဖြစ်ပေါ်လာ စေရေးနှင့် ပြည်သူများနှင့် တရားစီရင်ရေးဆိုင်ရာ ဌာန၊ အဖွဲ့အစည်းများဖြစ်တဲ့ မြန်မာနိုင်ငံရဲတပ်ဖွဲ့၊ ဥပဒေရုံး၊ တရားရုံးများကြား ပေါင်းကူးသဖွယ် ဖြောင့်မတ်မှန်ကန်စွာ ကူညီဆောင်ရွက်ပေးနိုင်ရေး စတဲ့ဒီလိုအဖွဲ့အစည်း sommemfinerenfons minnes fenfem finnamosciamos အကောင်အထည်ဖော် ဆောင်ရွက်နိုင်မယ်ဆိုရင် တရားရေးမဏ္ဍိုင် တည့်မတ်မှန်ကန်လာပြီးတော့ ပြည်သူ များရဲ့ အားကိုးစရာ တရားရေးမဏ္ဍိုင်တစ်ခု ဖြစ်လာနိုင်မှာဖြစ်ကြောင်း တင်ပြရင်း နိဂုံးချုပ်အပ်ပါတယ်။ အားလုံးကျေးဇူးတင်ပါတယ်။</speech>
<speech type="speaker">ဦးကျော်မျိုးမင်း မိုးညိုမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1451">ဦးကျော်မျိုးမင်း(မိုးညိုမဲဆန္ဒနယ်၊ ပဲခူးတိုင်းဒေသကြီး)</mp>အားလုံးပဲမင်္ဂလာပါခင်ဗျာ။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ ကျွန်တော့အနေနဲ့ ဥပဒေဆိုင်ရာ အထောက်အကူပေးရေးအဖွဲ့အဆင့်ဆင့်ရဲ့ အများပြည်သူ ယုံကြည်လေးစားမှုရှိစေရေးနဲ့ လွတ်လပ်တဲ့ ဥပဒေ အထောက်အကူပေးရေးစနစ် ဖြစ်ပေါ်လာရေးအတွက် ဒီအစီအစဉ်မှာ ပါဝင်ဆွေးနွေးရခြင်း ဖြစ်ပါတယ်။ ဒီဥပဒေအထောက်အကူပြုရေးအဖွဲ့ရဲ့ ၆ လပတ်အစီရင်ခံစာမှာ ပြည်ထောင်စုဥပဒေ အထောက်အကူပေးရေး အဖွဲ့ရဲ့ ဥပဒေဆိုင်ရာဖွဲ့စည်းခြင်း၊ ပြင်ဆင်ဖွဲ့စည်းခြင်း၊ ၎င်းအဖွဲ့ရဲ့ တာဝန်နဲ့ လုပ်ပိုင်ခွင့်များအရ နည်းဥပဒေ ရေးဆွဲခြင်း၊ အဖွဲ့ရုံး ရုံးအဆောက်အဦနဲ့ ဝန်ထမ်းဖွဲ့စည်းမှုများ ရေးဆွဲတင်ပြခြင်း၊ လုပ်ငန်းကော်မတီများ ဖွဲ့စည်းခြင်းနဲ့ လုပ်ငန်းမူဝါဒနှင့်စပ်လျဉ်းတဲ့ စည်းမျဉ်းစည်းကမ်းများ ရေးဆွဲဆွေးနွေးခြင်း၊ ပြည်ထောင်စုဥပဒေ ဆိုင်ရာအထောက်အကူပေးရေး အဖွဲ့အဆင့်ဆင့်ရဲ့ တာဝန်ပေးအပ်ခြင်းခံရတဲ့ နိုင်ငံ့ဝန်ထမ်းမဟုတ်တဲ့ ပုဂ္ဂိုလ်များ၊ တာဝန်ပေးခြင်းခံရတဲ့သူများအတွက် ချီးမြှင့်ငွေ၊ အသုံးစရိတ်သတ်မှတ်ချက်များကို ရေးဆွဲခြင်း၊ တိုင်း ဒေသကြီး၊ ပြည်နယ်အထောက်အကူပေးရေးအဖွဲ့များနဲ့ အဖွဲ့ရုံး ၁၄ ရုံးနဲ့ လိုအပ်တဲ့ အမှုထမ်း၊ အရာထမ်းများ ခန့်ထားရေးနဲ့ နိုင်ငံတော်သမ္မတရဲ့ လမ်းညွှန်ချက်နဲ့အညီ ဆောင်ရွက်ခဲ့တာတွေကို တင်ပြထားတာ တွေ့ရ ပါတယ်။ ဒါပေမယ့် ဒီအစီရင်ခံစာမှာ ကျွန်တော်တို့ ဒီတိုင်းဒေသကြီး၊ ပြည်နယ်အဆင့် ဥပဒေအထောက် အကူပြု ရေးအဖွဲ့တွေ ဖွဲ့စည်းတာ၊ မြို့နယ်အဆင့် ဥပဒေအထောက်အကူပြုရေးအဖွဲ့ ဖွဲ့စည်းတာတွေကို တင်ပြထားတာ ကျွန်တော်တို့ ပါမလာတာ တွေ့ရပါတယ်။ နာယကကြီးခင်ဗျာ။ ပြည်ထောင်စုလွှတ်တော် ဥပဒေအထောက်အကူပြုရေးအဖွဲ့ ဖွဲ့စည်းပြီး ကတည်းက ကျွန်တော်တို့ လွှတ်တော်ကိုယ်စားလှယ်တွေအပါအဝင် အစိုးရမဟုတ်တဲ့ လူမှုရေးအဖွဲ့ အစည်းတွေ၊ ဥပဒေဆိုင်ရာအထောက်အကူပြုရေးလုပ်ငန်းတွေကို စိတ်ဝင်စားကြတဲ့ အများပြည်သူတွေက ဒီအဖွဲ့အစည်းနဲ့ ပူးပေါင်းပါဝင်ဆောင်ရွက်ကြဖို့အတွက် အတော်လေးပဲ စိတ်အားထက်သန်နေခဲ့ကြတာကို တွေ့ရှိရပါတယ်။ ဒါပေမယ့် ဒီတိုင်းဒေသကြီးနဲ့ ပြည်နယ်ဥပဒေအထောက်အကူပြုရေးအဖွဲ့တွေ ဖွဲ့စည်း ရာမှာသော်လည်းကောင်း၊ မြို့နယ်အဖွဲ့အစည်းတွေ ဖွဲ့စည်းရာမှာသော်လည်းကောင်း၊ ကျွန်တော်တို့ အရပ်ဘက်ဆိုင်ရာ အဖွဲ့အစည်းတွေနဲ့ ဥပဒေအထောက်အကူပြုရေးလုပ်ငန်းတွေကို စိတ်ပါဝင်စားတဲ့ လူတွေ ပါဝင်ခွင့်နည်းပါးတာ၊ ပါဝင်ခွင့်မရှိတာကို ကျွန်တော်တို့ တွေ့ရှိခဲ့ရပါတယ်။ တိုင်းဒေသကြီးအဆင့်၊ ပြည်နယ် ဥပဒေဆိုင်ရာ အထောက်အကူပြုရေးအဖွဲ့တွေကို ဖွဲ့စည်းတဲ့နေရာမှာ တိုင်းဒေသကြီး/ ပြည်နယ်တရား လွှတ်တော်ချုပ်ရဲ့ ခန့်အပ်ပိုင်ခွင့်ရှိတဲ့ တရားလွှတ်တော်ရှေ့နေ ၄ ဦးရှိပါတယ်။ အတွင်းရေးမှူး အပါအဝင် ခန့်အပ်ပိုင်ခွင့်ရှိတဲ့ ကျန်တဲ့ ရ ဦးကိုတော့ ဒီအရပ်ဘက်ဆိုင်ရာ အဖွဲ့အစည်းတွေ၊ သက်ဆိုင်ရာဌာနတွေက တင်သွင်းတဲ့စာရင်းတွေပေါ်မူတည်ပြီးတော့ တိုင်းဒေသကြီးအစိုးရအဖွဲ့နဲ့ ညှိနှိုင်းပေါင်းစပ်ပြီးတော့ ဖွဲ့စည်း ရတာဖြစ်ပါတယ်။ ဒါပေမယ့် ဒီတိုင်းဒေသကြီး/ ပြည်နယ်အဖွဲ့အစည်းအဆင့်တွေ ထွက်လာတဲ့အခါမှာတော့ NGO, CSO တွေ ဥပဒေတွေနဲ့ပတ်သက်ပြီးတော့ မြေပြင်မှာတကယ်လက်တွေ့ အကောင်အထည်ဖော်ပြီးတော့ ကူညီပေးနေတဲ့အဖွဲ့အစည်းတွေ ပါဝင်ခွင့်ရရှိလာတာ မတွေ့ရတာကို တွေ့ရှိရပါတယ်။ ဒါကိုလည်း ပြည်ထောင်စု ဥပဒေဆိုင်ရာ အထောက်အကူပေးရေးအဖွဲ့အနေနဲ့ ပြန်လည်သုံးသပ်ပေးဖို့အတွက် ကျွန်တော် ဆွေးနွေး လိုပါတယ်။ နောက်မြို့နယ်ဥပဒေအထောက်အကူပြုရေး အဖွဲ့အစည်းတွေကို ဖွဲ့စည်းတဲ့အခါမှာလည်း ကျွန်တော်တို့ ကိုယ်တိုင် မြို့နယ်အထွေထွေအုပ်ချုပ်ရေးဦးစီးဌာနပေါ့။ ဒီစာရင်းတွေတောင်းခံတာမရှိတဲ့အပြင် ကျွန်တော်တို့ မြို့နယ်အတွင်းမှာရှိတဲ့ အများပြည်သူက ယုံကြည်လေးစားတဲ့ ဂုဏ်သတင်းရှိတဲ့ ဥပဒေပညာရှင်တစ်ဦး ဥက္ကဋ္ဌ၊ မြို့နယ်အတွင်းမှာ ဥပဒေဆိုင်ရာလုပ်ငန်းများနဲ့ပတ်သက်တဲ့ အတွေ့အကြုံရှိပြီး အများပြည်သူက ယုံကြည်လေးစားတဲ့ ဒေသခံ ၂ ဦး၊ လူမှုဝန်ထမ်းအဖွဲ့အစည်းများနဲ့ အစိုးရမဟုတ်သော အဖွဲ့အစည်းများမှ ဥပဒေဆိုင်ရာအထောက်အကူပေးရေးလုပ်ငန်းများနဲ့ ပတ်သက်တဲ့ အတွေ့အကြုံဗဟုသုတရှိတဲ့သူ ၁ ဦး၊ နောက်တိုင်းဒေသကြီးတရားလွှတ်တော် တရားသူကြီးချုပ်က ခန့်အပ်ခွင့်ရှိတဲ့ ဥပဒေလုပ်ငန်းဆောင်ရွက် ရာမှာ ၃ နှစ်အောက်ထက်မနည်းတဲ့ အမှုလိုက်ပါဆောင်ရွက်ခဲ့တဲ့ ရှေ့နေ ၁ ဦးဆိုပြီးတော့ ခန့်အပ်ခွင့်ရှိတဲ့ ပုဂ္ဂိုလ်တစ်ဦးသာ ရှိပါတယ်။ ဒါပေမယ့် တကယ်ဖွဲ့စည်းခန့်အပ်တဲ့အခါမှာကျလို့ရှိရင်တော့ ကျွန်တော်တို့ ဒီစာရင်းတွေအတိုင်းမဟုတ်ဘဲနဲ့ တိုင်းဒေသကြီး တရားလွှတ်တော်ချုပ်ကနေ တိုက်ရိုက်ခန့်အပ်တဲ့သဘောမျိုး ဖြစ်နေပါတယ်။ အဲဒီတော့ ပါဝင်ခွင့်၊ ပါဝင်ထိုက်ရှိတဲ့လူတွေ ဒီအဖွဲ့အစည်းမှာ ပါဝင်ခွင့်မရတာကို တွေ့ရှိရ ပါတယ်။ အဲဒီတော့ ကျွန်တော်တို့ မြေပြင်မှာ CSO, NGO အဖွဲ့အစည်းတွေကိုရော ဥပဒေအထောက် အကူပြု ရေးလုပ်ငန်းတွေကို တက်တက်ကြွကြွ ဆောင်ရွက်နေကြတာရှိပါတယ်။ အဲဒီတက်တက်ကြွကြွ ဆောင်ရွက်နေတဲ့ ပုဂ္ဂိုလ်တွေဟာ ငွေရေးကြေးရေးအရရော၊ လူအင်အားအရရော၊ နည်းပညာအကူအညီ အရရော၊ ကျွန်တော်တို့ ဒီဥပဒေအထောက်အကူပြုရေးအဖွဲ့တွေကို အများကြီးကူညီပေးနိုင်ပါတယ်။ ဒါပေမယ့် ဒီလိုမျိုးဖွဲ့စည်းလိုက်တဲ့အခါကျတော့ ဒီလိုလူမျိုးတွေပါမလာတာကို တွေ့ရပါတယ်။ တောင်းခံမှုတောင် မရှိဘူးလို့ ကျွန်တော်တို့ ကြားသိရပါတယ်။ ကျွန်တော်တို့ တိုင်းနဲ့ ပြည်နယ်တိုင်းမှာ မြို့နယ်အဆင့်တွေ ဖွဲ့ပြီးသားဆိုတော့ တချို့တိုင်းနဲ့ ပြည်နယ်တွေမှာ မြို့နယ်အဆင့်တွေ ဖွဲ့စည်းမှုမရှိသေး ပါဘူး။ ကျွန်တော်တို့ ပဲခူးတိုင်းဒေသကြီး၊ ဧရာဝတီတိုင်းဒေသကြီး စတဲ့ဒီတိုင်းဒေသကြီးတွေမှာတောင် ဖွဲ့စည်းပြီးပြီလို့သိရပါတယ်။ အဲဒီတော့ ဖွဲ့စည်းမှုမရှိသေးတဲ့ အဖွဲ့အစည်းတွေမှာ ပြန်လည်ဖွဲ့စည်းချိန်ရော၊ ဖွဲ့စည်းပြီးသား အဖွဲ့အစည်းတွေရော ပြည်ထောင်စုဥပဒေဆိုင်ရာ အထောက်အကူပြုရေးအဖွဲ့အနေနဲ့ ပြန်လည် သုံးသပ်ဖို့လိုအပ်မယ်လို့ ကျွန်တော် အကြံပေးဆွေးနွေးလိုပါတယ်။ ဒီဥပဒေဆိုင်ရာအထောက်အကူပြုရေးအဖွဲ့ကို ဖွဲ့စည်းပြီးတော့ ကျွန်တော်တို့ ဥပဒေအထောက် အကူတွေပေးတယ်ဆိုတာက အဲဒီအထောက်အကူပေးတဲ့အဖွဲ့ကို ယုံကြည်လေးစားမှုရှိပြီးတော့ အဲဒီအထောက် အကူပေးတဲ့အဖွဲ့ကို သတင်းအချက်အလက်နဲ့တကွ ပြည်သူတွေက တစ်ဆက်တစ်စပ်တည်း ဆက်စပ် ပြီးတော့ အကူအညီတောင်းခံရဲတဲ့၊ အကူအညီတောင်းခံနိုင်အောင် စွမ်းဆောင်နိုင်တဲ့ သတင်းအချက်အလက်တွေ ပေးနိုင်ဖို့ အင်မတန်မှအရေးကြီးပါတယ်။ အဲဒီတော့ ကျွန်တော်တို့မြို့နယ်မှာဆို တရားလွှတ်တော် ရှေ့နေ တွေ၊ ဖွဲ့စည်းတဲ့ တရားလွှတ်တော်ရှေ့နေတွေကို ကျွန်တော်တို့ ဂုဏ်သိက္ခာအရ ပြောတာမဟုတ်ပါဘူး။ အဲဒီဖွဲ့စည်းတဲ့ အဖွဲ့အစည်းအရ ကျွန်တော်တို့ ဒီဥပဒေအထောက်အကူပြု ရေးလုပ်ငန်းတွေ ဆောင်ရွက်လို့ ရှိရင် အောင်မြင်ဖို့၊ အများပြည်သူတကယ် ဥပဒေအကာအကွယ်ရရှိဖို့ အခွင့်အလမ်း အင်မတန် နည်းပါးတဲ့ အတွက် တိုင်းဒေသကြီး၊ ပြည်နယ်ဥပဒေအထောက်အကူပြုအဖွဲ့တွေရော၊ မြို့နယ်ဥပဒေဆိုင်ရာ အထောက် အကူပြုရေးအဖွဲ့ ဖွဲ့စည်းတာကို ပြန်လည်သုံးသပ်ပြီးတော့ ဖွဲ့စည်းသင့်ပါကြောင်း တင်ပြရင်းနဲ့ နိဂုံးချုပ် အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးကံဦး စလင်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1462">ဦးကံဦး(စလင်းမဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော်နာယကကြီးနှင့် အားလုံးမင်္ဂလာပါခင်ဗျာ။ ကျွန်တော်ကတော့ စလင်းမြို့နယ် ပြည်သူ့လွှတ်တော် ကိုယ်စားလှယ် ဦးကံဦး ဖြစ်ပါတယ်။ ပြည်ထောင်စုလွှတ်တော်ဆိုင်ရာ အထောက်အကူပေးရေးအဖွဲ့၏ ၆ လပတ် အစီရင်ခံစာကို လေးနက်စွာ ထောက်ခံဆွေးနွေးသွားမှာ ဖြစ်ပါတယ်။ အဘယ့်ကြောင့်ဆိုသော် မြန်မာနိုင်ငံရဲ့ လက်ရှိအခြေအနေမှာတော့ တရားဥပဒေစိုးမိုးရေးလုပ်ငန်း စဉ်များ အလွန်အားနည်းနေသောကြောင့် ဖြစ်ပါတယ်။ လုပ်ပိုင်ခွင့်အာဏာရှိသူများ၏ ရာထူးတာဝန်ကို အလွဲသုံးစားပြု၍ ဆိုင်ရာဥပဒေများကို ပျော့ကြိုးလိုဆွဲဆန့်ကာ လာဘ်ပေးလာဘ်ယူလုပ်ငန်းစဉ်များကို ကျယ်ကျယ်ပြန့်ပြန့် လုပ်ဆောင်နေမှုများကြောင့် နစ်နာသူပြည်သူအများစုအတွက် ဥပဒေဆိုင်ရာအထောက် အကူပေးမှုများ လိုအပ်နေသည်မှာတော့ အမှန်ဖြစ်ပါတယ်။ ဥပဒေဆိုင်ရာ အထောက်အကူပေးရေးဥပဒေ ပုဒ်မ ၄ ပုဒ်မခွဲ(ဃ)အရ ပြစ်မှုကျူးလွန်သူများကို ပြစ်မှုကျူးလွန်ခံရခြင်းများကြောင့် နစ်နာသူများကို ဥပဒေ ဆိုင်ရာ အထောက်အကူပေးရေးနှင့် နည်းဥပဒေပုဒ်မ ၁၉ ပုဒ်မခွဲ(က)အရ တရားခံဘက်မှရှေ့နေအဖြစ် ဆောင်ရွက်ခြင်းစသည့် ဥပဒေများကြောင့် ဥပဒေဆိုင်ရာအထောက်အကူ ပေးရေးအဖွဲ့သည် နစ်နာသူပြည်သူ များအတွက် အားကိုးစရာ အနေအထားဖြစ်ပါတယ်။ Power Point ပြပေးရန် လေးစားစွာ မေတ္တာရပ်ခံ ပါတယ်ခင်ဗျာ။ ဒါကတော့ အဂတိလိုက်စားမှုတိုက်ဖျက်ရေးဥပဒေ ၃(က) ဖြစ်ပါတယ်။ အဲဒါက အဂတိလိုက်စားမှု တိုက်ဖျက်ရေးဥပဒေကို ကျွန်တော်က ခွဲခြမ်းစိတ်ဖြာလိုက်တဲ့အခါကျတော့ ဒီမှာဥပဒေ ၃ မျိုးကို ဥပဒေကို အလွဲသုံးစားပြုပြီးတော့ လာဘ်ပေးလာဘ်ယူလုပ်တဲ့နည်း ခွဲစိတ်လိုက်တဲ့အခါကျတော့ ၃,၀၂၄ မျိုး ရပါတယ်။ အဲဒီတော့ ၃,၀၂၄ မျိုး လာဘ်ပေးလာဘ်ယူနည်းတွေထဲမှာ အခြေခံကတော့ ဥပဒေကိုအလွဲသုံးစားလုပ်ပြီးတော့ လာဘ်ပေးလာဘ်ယူလုပ်တာမျိုး ဖြစ်ပါတယ်။ အဲဒီတော့ Power Point အရ လာဘ်ပေးလာဘ်ယူ ယူတာ အနည်းဆုံး ၃,၀၂၄ မျိုး ရှိပါတယ်။ ၎င်း ၃,၀၂၄ မျိုးလုံးတွင် ဥပဒေများကို ပျော့ကြိုးလိုဆွဲပြီးတော့ အသုံးပြု လာဘ်ပေးလာဘ်ယူ လုပ်ဆောင်နေခြင်း ဖြစ်ပါတယ်။ ဥပမာ လယ်ယာမြေကဏ္ဍဖြစ်တဲ့ မြေနုကျွန်းပြင်နဲ့ပတ်သက်တဲ့ ပြဿနာဆိုကြပါစို့။ မြေနုကျွန်းပြင်နဲ့ နီးသော တောင်သူများနှင့် အပေးအယူတည့်လျှင် တောင်သူများကို ၂၀၁၂ ခုနှစ် လယ်ယာမြေနည်းဥပဒေ ပုဒ်မ ၁၀၅ နှင့်အညီ အနိုင်ပေးပြီးတော့ မြေနုကျွန်းပြင်နဲ့ဝေးသော တောင်သူများနှင့် အပေးအယူတည့်လျှင် လယ်ယာမြေနည်းဥပဒေ ပုဒ်မ ၁၁၀ နှင့် ဖြေရှင်းအနိုင်ပေးပါတယ်။ အပေးအယူမတည့်တဲ့ တောင်သူများ ကိုတော့ ထောင်ချခြင်း၊ အကျဉ်းချခြင်းများ ပြုလုပ်ပါတယ်။ ဥပဒေများကို ချော့ကြိုးလိုဆွဲဆန့်ပြီးတော့ လာဘ်ပေးလာဘ်ယူ လုပ်ဆောင်နေမှုများဟာ လယ်ယာမြေကဏ္ဍတစ်ခုတည်းတင် မဟုတ်ပါဘူး။ ဌာနဆိုင်ရာ အသီးသီးမှာရှိနေတာပါ။ ဥပဒေဆိုင်ရာ အထောက်အကူပေးရေးအဖွဲ့လို ကူညီပေးသည့်အဖွဲ့မျိုး မရှိခဲ့ဘူး ဆိုလို့ရှိရင် ယခင်ကာလများက ပြည်သူတွေမှာဥပဒေရဲ့ မျက်ကွယ်ပြုခြင်းခံနေရတာပါ။ ဒါကြောင့်မို့လို့လည်း တရားဥပဒေစိုးမိုးမှုဟာလည်း အားနည်းနေတာဖြစ်ပါတယ်။ ဥပဒေဆိုင်ရာအထောက်အကူအဖွဲ့၏ ပြည်သူ များကို ဥပဒေနှင့်အညီ အကူအညီပေးမှုများရရှိမှာဖြစ်ပြီး တရားဥပဒေစိုးမိုးရေးလည်း အားကောင်းမှာ ဖြစ်သည့်အတွက် ၎င်းအဖွဲ့အစည်း၏ အစီရင်ခံစာကို လေးနက်စွာ ထောက်ခံဆွေးနွေးလိုက်ရပါတယ် ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">ဦးဝင်းဝင်း မင်းဘူးမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1459">ဦးဝင်းဝင်း(မင်းဘူးမဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များ၊ ဧည့်သည်တော်များအားလုံး မင်္ဂလာအပေါင်းနဲ့ပြည့်စုံကြပါစေလို့ ရှေ့ဦးပဏာမ မေတ္တာများပို့သအပ်ပါတယ်။ ကျွန်တော်ကတော့ မင်းဘူး မဲဆန္ဒနယ်မှ ပြည်ထောင်စုလွှတ်တော်ကိုယ်စားလှယ် ဦးဝင်းဝင်းဖြစ်ပြီး ပြည်သူ့လွှတ်တော် တရားစီရင်ရေးနဲ့ ဥပဒေရေးရာကော်မတီ အဖွဲ့ဝင်တစ်ဦးလည်း ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ ပြည်ထောင်စုဥပဒေဆိုင်ရာ 10 mon and nofio. ffannsrom ဆွေးနွေးသွားမှာဖြစ်ပါတယ်။ ပြည်ထောင်စုဥပဒေဆိုင်ရာ အထောက်အကူပေးရေးအဖွဲ့ကို ၎င်းဥပဒေပုဒ်မ ၅ ပါ ပြဋ္ဌာန်းချက်အရ ၁၅-၁၁-၂၀၁ရ နေ့မှာ စတင်ဖွဲ့စည်းခဲ့တဲ့အတွက် ဥပဒေပုဒ်မ ၄၅ အရ အစီရင်ခံစာ တင်သွင်းလာကြောင်း သိရှိရပါတယ်။ အစီရင်ခံစာကို လေ့လာကြည့်တဲ့အခါမှာ အဖွဲ့ကိုဖွဲ့စည်းပြီးကာစ ၆ လရဲ့ အစီရင်ခံစာဖြစ်နေတဲ့အတွက် အဖွဲ့ကိုဖွဲ့စည်းပုံ၊ သက်တမ်း၊ တာဝန်နဲ့ လုပ်ပိုင်ခွင့်များ၊ လုပ်ငန်းဆောင်ရွက် ချက်များဆိုပြီးတော့ တင်ပြထားရာမှာ လုပ်ငန်းဆောင်ရွက်ချက်တွေကို အရှိန်အဟုန်နဲ့ လုပ်ဆောင်နေတာ တွေ့ရလို့ ဝမ်းသာမိပါတယ်။ ဒုတိယအကြိမ် ပြင်ဆင်ဖွဲ့စည်းခဲ့တယ်ဆိုတဲ့ စာမျက်နှာ ၃ အပိုဒ် ၃ မှာ အမိန့်ကြော်ငြာစာအမှတ်(၃၅၀/၂၀၁၈)ဖြစ်ပြီး ရက်စွဲမှာတော့ ၁၈-၄-၂၀၁ရ ရက်လို့ ဖော်ပြထားတာဟာ ၂၀၁ရ နဲ့ ၂၀၁၈ လွဲနေတယ်လို့ထင်ပါတယ်။ ဒါကိုလည်းပြန်လည်စိစစ်စေလိုပါတယ်။ ၁၅-၁၁-၂၀၁ရမှာ ဖွဲ့စည်းပြီး ၃၀-၁၁-၂၀၁ရမှာ ဝန်ထမ်းဖွဲ့စည်းပုံမူကြမ်းရေးဆွဲရန်နှင့် ရှေ့လုပ်ငန်းစဉ်များ ညှိနှိုင်ဆွေးနွေးရန် ဆိုပြီးတော့ ဆွေးနွေးခဲ့ပြီးတော့ ၁၉-၁၂-၂၀၁ရ မှာ ဝန်ထမ်းဖွဲ့စည်းပုံမူကြမ်းကို ပြည်ထောင်စုတရား သူကြီးချုပ်ထံ တင်ပြနိုင်ခဲ့သလို ပြည်ထောင်စုတရားသူကြီးချုပ်မှလည်း ဥပဒေပုဒ်မ ၄၈ ပုဒ်မခွဲ(က)အရ ဥပဒေဆိုင်ရာ အထောက်အကူပေးရေးအဖွဲ့ဝင်များက စုပေါင်းဆွေးနွေးကြပြီး အကြံပြု ပြင်ဆင်ချက်များနဲ့ အညီ ၁၂-၁၂-၂၀၁ရမှာ ပြည်ထောင်စုတရားသူကြီးချုပ်ထံသို့ တင်ပြနိုင်ခဲ့တဲ့အတွက် ၂၉-၁၂-၂၀၁ရ မှာ အမိန့် ကြော်ငြာစာအမှတ်(၁၀၁၉/၂၀၁၇)ဖြင့် ပြဋ္ဌာန်းနိုင်ခဲ့ခြင်းဟာလည်း အဖွဲ့ကိုဖွဲ့စည်းပြီး တစ်လကျော်ကျော် ကာလအတွင်းမှာ နည်းဥပဒေပြဋ္ဌာန်းနိုင်ခဲ့လို့ အားရကျေနပ်စရာပဲ ဖြစ်ပါတယ်။ အစီရင်ခံစာရဲ့ အပိုဒ် ၁၅ မှာဆိုရင် ဥပဒေပုဒ်မ ၆ ပါ ပြဋ္ဌာန်းချက်နဲ့အညီ လုပ်ငန်းမူဝါဒမူကြမ်းကို ရေးဆွဲနေပြီလို့ဆိုပြီးတော့ မူဝါဒမူကြမ်း ၈ ချက်ကိုလည်း တွေ့ရပါတယ်။ ဒီမူကြမ်းတွေဟာလည်း အင်မတန် ကောင်းမွန်ကြောင်း တွေ့ရှိရပါတယ်။ (၁)မှာဆိုရင် တရားစီရင်ရေးမဏ္ဍိုင် တည့်မတ်မှန်ကန်စေဖို့၊ အကောင် အထည်ဖော်ရာမှာ အဖွဲ့အဆင့်ဆင့်အနေနဲ့ စိတ်စေတနာအပြည့်နဲ့ မှန်မှန်ကန်ကန် ဥပဒေနဲ့အညီ ပါဝင် ဆောင်ရွက်ဖို့ ၊ (၂)မှာဆိုလို့ရှိရင် ပြည်သူလူထုရဲ့ ဥပဒေဆိုင်ရာအသိအမြင်ကို မြှင့်တင်ပေးရာမှာ တက်ကြွစွာ ပါဝင်ဆောင်ရွက်ဖို့၊ (၃)မှာဆိုရင်လည်းဥပဒေ၊ နည်းဥပဒေတွေကို တိကျစွာလိုက်နာပြီး ထိထိရောက်ရောက် ဆောင်ရွက်ဖို့၊ (၄)မှာတော့ ပြည်ထောင်စုဥပဒေဆိုင်ရာ အထောက်အကူပေးရေးအဖွဲ့ အဆင့်ဆင့်နဲ့ ဥပဒေ အထောက်အကူပေးသူတို့ရဲ့ လုပ်ငန်းဆောင်ရွက်ချက်များ၏ အရည်အသွေးများ ကောင်းမွန်လာစေရန် ထိရောက်စွာအကဲဖြတ်နိုင်တဲ့ နည်းစနစ်များဖြင့် ပုံမှန်စိစစ်ရန်လို့ဆိုရာမှာ ထိရောက်စွာ အကဲဖြတ်နိုင်တဲ့ နည်းစနစ်က ဘယ်လိုနည်းစနစ်တွေလဲဆိုတာနဲ့ ပုံမှန်စိစစ်ဖို့ဆိုရာမှာ ၆ လ တစ်ကြိမ် စစ်မှာလား၊ ၁ နှစ် တစ်ကြိမ်လား၊ ဘယ်လိုစစ်မှာလဲဆိုတာကို တိကျတဲ့မူဝါဒတွေနဲ့ ရှိဖို့လိုမယ်လို့ အကြံပြုလိုပါတယ်။ အပိုဒ်၅ မှာဆိုရင် ဥပဒေအထောက်အကူတောင်းခံနိုင်တဲ့ တောင်းခံခွင့်ရှိတဲ့ ဆင်းရဲနွမ်းပါးသူများ ဥပဒေအထောက်အကူပေးရေးကို တန်းတူညီမျှ အစောဆုံးရရှိခံစားရန်၊ ရရှိသည့် အရင်းအမြစ်များကို ထိရောက်စွာ အသုံးချဆောင်ရွက်သွားရန်ဟုဆိုရာမှာ ဆင်းရဲနွမ်းပါးသူများဆိုတာကို ဘယ်လိုအဓိပ္ပာယ်ဖွင့် မှာလဲ၊ အမှုသည်တော်တော်များများကတော့ ငွေကြေးမတတ်နိုင် တချို့ကြတော့ ငွေကုန်မှာဆိုး အထောက် အကူလိုချင်တဲ့သူတွေကတော့ အများကြီးပဲရှိနေမှာဖြစ်ပါတယ်။ နောက်ပြီး အထောက်အကူပေးရာမှာ ပိုမို အဆင်ပြေစေဖို့နဲ့ အဂတိတရားတွေ ကင်းရှင်းဖို့အတွက် ပိုမိုတိကျစွာ သတ်မှတ်ပေးဖို့လည်း လိုအပ်လှ ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ အစီရင်ခံစာပါ အပိုဒ် ၁၅ လုပ်ငန်း မူဝါဒမူကြမ်းကို အတည်ပြု နိုင်ခဲ့ပါက အပိုဒ်၄ အရ ပြည်ထောင်စုဥပဒေဆိုင်ရာ အထောက်အကူပေးရေး အဖွဲ့အဆင့်ဆင့် ဆောင်ရွက်ချက်တွေ၊ စိစစ်တွေ့ရှိချက်တွေကို ဘယ်အဆင့်ရောက်နေပြီလဲ၊ ဘယ်လောက် ထိအောင်တိုးတက်နေပြီလဲဆိုတာကို နောင် ၆ လပတ် အစီရင်ခံစာတင်သွင်းတဲ့အခါမှာ ထည့်သွင်းဖော်ပြ ပေးစေလိုပါတယ်။ ဒါမှသာလျှင် တိုးတက်မှုစံနှုန်းအားလုံးကိုလည်း သိရှိနိုင်မှာဖြစ်ပါတယ်။ မြို့နယ်၊ ခရိုင်၊ တိုင်း စတဲ့အထောက်အကူပေးရေးအဖွဲ့တွေ ဖွဲ့စည်းပြီးပါကလည်း လိုအပ်နေတဲ့ ပြည်သူတွေ တစ်ပြေးညီ အထောက်အကူရရှိနိုင်ဖို့ အတွက် ပြည်သူအများသိရှိအောင် အသိပေးဖို့လည်း လိုအပ်လှ ပါတယ်။ တချို့ဆိုရင် ဥပဒေကိုနားမလည်လို့ နစ်နာသူတွေရှိသလို မြို့နယ်ရုံးရဲ့ သုံးသပ်ချက်၊ ဆုံးဖြတ်ချက် တွေအားနည်းလို့ ခရိုင်ကိုတက်သင့်သော်လည်းပဲ ရှေ့နေမငှားနိုင်လို့၊ ဥပဒေအကူအညီပေးမယ့်သူတွေမရှိလို့ ဒီအတိုင်း ခံနေရတာတွေလည်းရှိပါတယ်။ ခရိုင်ရုံးကို ကြိုးစားပြီးတော့ တက်ပြန်သော်လည်းပဲ ဘာမှမထူး လို့၊ တိုင်းလွှတ်တော်နဲ့ ပြည်ထောင်စုတရားလွှတ်တော်တွေကို အရောက်မလှမ်းနိုင်လို့ အခက်အခဲတွေ့နေတဲ့ သူတွေလည်း အများကြီးရှိပါတယ်။ ဒါကြောင့်မို့လို့ နိဂုံးချုပ်အနေနဲ့ တင်ပြချင်တာကတော့ ကျွန်တော်တို့ နိုင်ငံတော်သမ္မတကြီး ဦးဝင်းမြင့်နဲ့ ပြည်ထောင်စုလွှတ်တော် ဥပဒေအထောက်အကူပေးရေးအဖွဲ့ဥက္ကဋဌ ဆရာဦးဉာဏ်ဝင်းတို့ သမ္မတအိမ်တော် B အဆောင်မှာတွေ့ဆုံစဉ်က လမ်းညွှန်ခဲ့သလို တရားစီရင်ရေးမဏ္ဍိုင်တည့်မတ်ရေး၊ နိုင်ငံသားအားလုံး ဥပဒေနဲ့အညီ တန်းတူညီမျှမှု၊ တရားမျှတမှုနဲ့ လွတ်လပ်မှု အခွင့်ရေးများရရှိရေး၊ ရဲအချုပ်နဲ့ အကျဉ်းထောင် တွေမှာ မလိုလားအပ်တဲ့ ဖမ်းဆီးချုပ်နှောင်မှု လျော့နည်းပပျောက်စေရေးနဲ့ တရားဥပဒေစိုးမိုးရေးနဲ့ တရားစီရင်ရေး မဏ္ဍိုင်တည့်မတ်စေရေးတို့အတွက် စီမံချက်များစနစ်တကျ ရေးဆွဲထည့်သွင်းနိုင်ပါစေကြောင်း ဆုမွန်ကောင်းတောင်းရင်း နိဂုံးချုပ်အပ်ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">ဒေါ်မြတ်သီတာထွန်း မွန်ပြည်နယ် မဲဆန္ဒနယ်အမှတ်(၅) ဆွေးနွေးဖို့ဖြစ်ပါတယ်။</speech>
<speech><mp id="1301">ဒေါ်မြတ်သီတာထွန်း(မဲဆန္ဒနယ်အမှတ်-၅၊ မွန်ပြည်နယ်)</mp>လေးစားရပါသော ပြည်ထောင်စု လွှတ်တော် နာယကကြီး၊ ပြည်ထောင်စုအဆင့်အဖွဲ့အစည်းဝင်ပုဂ္ဂိုလ်များ၊ လွှတ်တော် ကိုယ်စားလှယ်များနဲ့ ဧည့်သည်တော်များအားလုံး မင်္ဂလာပါရှင်။ ကျွန်မက မွန်ပြည်နယ် မဲဆန္ဒနယ်အမှတ်(၅)က ဒေါ်မြတ်သီတာထွန်း ဖြစ်ပါတယ်။ ၂၃-၇-၂၀၁၈ ရက်နေ့မှာ ပြည်ထောင်စုဥပဒေဆိုင်ရာ အထောက်အကူပေးရေးအဖွဲ့ ဥက္ကဋ္ဌက တင်သွင်းခဲ့တဲ့ ပြည်ထောင်စုဥပဒေဆိုင်ရာ အထောက်အကူပေးရေးအဖွဲ့ရဲ့ ၆ လတာ ကာလအတွင်းလုပ်ငန်း ဆောင်ရွက်မှုအစီရင်ခံစာနှင့်စပ်လျဉ်းပြီး အကြံပြုဆွေးနွေးသွားမှာ ဖြစ်ပါတယ်ရှင်။ ၂၀၁၆ ခုနှစ် ပြည်ထောင်စုလွှတ်တော်ဥပဒေအမှတ်(၁၀) ဥပဒေဆိုင်ရာအထောက်အကူပေးရေး ဥပဒေအရ ၂၀၁ရ ခုနှစ်၊ ဥပဒေအမှတ်(၈) ယင်းဥပဒေကို ပြင်ဆင်တဲ့ဥပဒေများအရ ဖွဲ့စည်းပေါ်ပေါက်လာတဲ့ ပြည်ထောင်စုဥပဒေဆိုင်ရာ အထောက်အကူပေးရေးအဖွဲ့နှင့် နောက်ထပ်ဆက်လက်ဖွဲ့စည်းမယ့် အဆင့်ဆင့်သော ဥပဒေအထောက်အကူပြု ဆိုင်ရာအဖွဲ့တွေဟာ ကျွန်မတို့နိုင်ငံရဲ့ ဒီမိုကရေစီအသွင်ကူးပြောင်းစ တရားဥပဒေ စိုးမိုးမှု အားနည်းနေသေးတဲ့အခြေအနေမှာ အမှန်တကယ်လိုအပ်တဲ့ အဖွဲ့အစည်း ဖြစ်ပါတယ်။ ဥပဒေရဲ့ ရည်ရွယ်ချက်ဖြစ်တဲ့ အခန်း ၂ ပုဒ်မ ၃ ပုဒ်မခွဲ(က)နဲ့ (ဃ)တို့မှာ ဖော်ပြထားသလို ဥပဒေအရာမှာ မျှတမှုနဲ့ တန်းတူညီမျှမှု အခွင့်အရေးတွေကို ကျွန်မတို့ပြည်သူတွေ ရရှိခံစားနိုင်ဖို့ လိုအပ်နေတာဖြစ်ပါတယ်။ ပြစ်မှု ဆိုင်ရာဥပဒေပြဿနာတွေကို ဖြေရှင်းရာမှာ ပွင့်လင်းမြင်သာပြီး တရားမျှတမှုရှိမှသာလျှင် ပြည်သူတွေအနေနဲ့ တရားဥပဒေစိုးမိုးမှုနဲ့ တရားဥပဒေအပေါ်မှာ ယုံကြည်မှုရှိလာကြမှာ ဖြစ်ပါတယ်။ အမှုအခင်းတွေဖြစ်ကြပြီ ဆိုရင် တစ်ဖက်လူက ငွေကြေးချမ်းသာရင်၊ ရာထူးအာဏာရှိရင် ဒါမှမဟုတ် ရာထူးအာဏာရှိသူတွေနဲ့ နီးစပ်သူဖြစ်ရင် ကိုယ့်ဘက်ကမှန်နေရင်တောင် အရေးနိမ့်ဖို့ အလားအလာရှိတယ်ဆိုတဲ့ အယူအဆဟာ ကျွန်မတို့ ပြည်သူများအကြားမှာ နားလည်လက်ခံထားကြတဲ့ အမှန်တရားတစ်ခုလို ဖြစ်နေတာကြာပြီဖြစ်ပါတယ်။ အခြေခံဥပဒေဗဟုသုတအားနည်းခြင်း၊ ဆင်းရဲနွမ်းပါးခြင်း၊ သတင်းအချက်အလက်၊ အဆက်အသွယ် လက်လှမ်းမမီခြင်း စတဲ့အကြောင်းတွေကြောင့် ဥပဒေဆိုင်ရာအထောက်အကူတွေမရကြဘဲ ရဲစခန်းတို့ တရားရုံးတို့ကိုတောင် ရောက်မလာဘဲနဲ့ နစ်နာကြတဲ့သူတွေလည်း ရှိပါတယ်။ တချို့မှာလည်း အမှုတိုင်ဖို့ ရဲစခန်းသွားတဲ့အခါမှပ် အမှုဆက်လုပ်ဖို့ စိတ်ဓာတ်မရှိတော့လောက်အောင်ကို စိတ်ဓာတ်ကျပြီးတော့ ပြန်လာ ကြတဲ့လူတွေလည်းရှိပါတယ်ရှင်။ ဒီလိုအခြေအနေတွေဟာ တကယ်ရှိနေတာဖြစ်ပါတယ်။ လေးစားရပါသော နာယကကြီးရှင်။ မကြာမီကမှ ဖွဲ့စည်းခဲ့တဲ့ ပြည်ထောင်စုဥပဒေဆိုင်ရာ အထောက် အကူပေးရေးအဖွဲ့အနေနဲ့ ဆောင်ရွက်ရမယ့် လုပ်ငန်းတာဝန်တွေဟာ အင်မတန်များပြားပြီးတော့ ကျယ်ပြန့် တာကို လေ့လာမိပါတယ်။ ဒီလိုများပြားလှတဲ့ လုပ်ငန်းစဉ်တွေထဲကမှ အခုလက်ရှိအခြေအနေမှာ အဆင့်ဆင့် သော ဥပဒေဆိုင်ရာအထောက်အကူအဖွဲ့တွေ၊ ကော်မတီတွေ ဖွဲ့စည်းတဲ့အခါမှာ လူမှန်နေရာမှန်ဖြစ်ဖို့ အတွက် အထူးကြပ်မတ်စိစစ်ဖို့ လိုတယ်ဆိုတာကို အကြံပြုလိုပါတယ်။ ခုနကဆွေးနွေးသွားတဲ့ မိုးညိုမဲဆန္ဒနယ် လွှတ်တော်ကိုယ်စားလှယ်ကြီး ဦးကျော်မျိုးမင်း ပြောသွားတာတွေဟာ အခြေအနေမှန်တွေ ဖြစ်ပါတယ်။ နည်းဥပဒေအခန်း ၅ အရလည်း ဥပဒေဆိုင်ရာ အထောက်အကူပေးတဲ့ ရှေ့နေအဖြစ်ဆောင်ရွက်လိုတဲ့ ရှေ့နေ ရှေ့ရပ်တွေဟာ အသိအမှတ်ပြုတာတွေကို လျှောက်ထားလာကြတော့မှာ ဖြစ်ပါတယ်။ ဒီနေရာမှာ ပြည်သူတွေကို အမှန်တကယ်ကူညီဆောင်ရွက်ဖို့ စိတ်စေတနာမှန်နဲ့ လာတဲ့သူတွေရှိသလို တခြားရည်ရွယ်ချက် အမျိုးမျိုးနဲ့ လျှောက်ထားလာကြသူတွေလည်း ပါလာကြမှာ ဖြစ်ပါတယ်။ အထူးစိစစ် ရွေးချယ်ဖို့ လိုပါတယ်ရှင်။ အစီရင်ခံစာမှာဖော်ပြထားတဲ့ လုပ်ငန်းမူဝါဒမူကြမ်း ၈ ချက်အရ ပြည်ထောင်စု ဥပဒေဆိုင်ရာ အထောက်အကူပေးရေးအဖွဲ့အနေနဲ့ အဆင့်ဆင့်သော ဥပဒေအထောက်အကူပေးရေးအဖွဲ့ တွေကို စွမ်းရည်မြင့်မားစေဖို့၊ ခိုင်မာအားကောင်းစေဖို့နဲ့ ဒီအဖွဲ့တွေကိုယ်တိုင်ကိုက စိတ်စေတနာမှန်မှန်နဲ့ ဥပဒေနဲ့အညီ ပြည်သူတွေကို အကူအညီပေးနိုင်ဖို့အတွက် ကြပ်မတ်ဆောင်ရွက်သွားမယ့် အစီအစဉ်တွေ ရှိတယ်လို့ နားလည်မိပါတယ်။ ဥပဒေအထောက်အကူတောင်းခံသူတွေနဲ့ ထိတွေ့မှုများမှာကတော့ ရှေ့နေ ရှေ့ရပ်တွေပဲဖြစ်ပါတယ်။ ဒါကြောင့်မို့လို့ နည်းဥပဒေအခန်း ရ မှာပါတဲ့ ဥပဒေဆိုင်ရာအထောက်အကူပေးသူ များကို လေ့ကျင့်သင်ကြားပေးခြင်းဆိုတဲ့ အစီအစဉ်ဟာ အရေးကြီးပြီးတော့ ဦးစားပေးဆောင်ရွက်ရမယ့် လုပ်ငန်းဖြစ်ပါကြောင်း အကြံပြုလိုပါတယ်။ နောက်ပြီးတော့ အစီရင်ခံစာမှာလည်း ပါပါတယ်။ ဥပဒေပုဒ်မ ၆ တာဝန်နဲ့ လုပ်ပိုင်ခွင့်တွေထဲက ပုဒ်မခွဲ (င)နဲ့ (စ)ပါအချက်တွေကို ဦးစားပေးဆောင်ရွက်သင့်ပါကြောင်း အကြံပြုလိုပါတယ်။ ဥပဒေဆိုင်ရာ အထောက်အကူပေးရေးအဖွဲ့တွေအကြောင်းကို ပြည်သူများသိရှိအောင် မီဒီယာများအကူအညီနဲ့ကျယ်ကျယ် ပြန့်ပြန့် သတင်းစကားဖြန့်ဝေဖို့လိုပါတယ်။ ဘယ်လိုလူတွေဟာ ဥပဒေဆိုင်ရာအထောက်အကူတောင်းခံခွင့် ရှိသလဲဆိုတာကို ပြည်သူတွေ သိရှိဖို့လိုပါတယ်။ ဥပဒေပုဒ်မ ၂ ပုဒ်မခွဲ(ခ)အရ ဥပဒေဆိုင်ရာအထောက်အကူ တောင်းခံခွင့် ရှိသူများဆိုသည်မှာ ပြစ်မှုတစ်ခုခုဖြင့် စွပ်စွဲခြင်း၊ ထိန်းသိမ်းခြင်း၊ ဖမ်းဆီးခြင်း၊ တရားစွဲဆိုခြင်း၊ ပြစ်ဒဏ်ချမှတ်ခြင်း၊ အကျဉ်းချခံရသည့် ဆင်းရဲနွမ်းပါးသူများ၊ ကလေးသူငယ်များ၊ အမျိုးသမီးများ၊ အထူး ပြုစုစောင့်ရှောက်မှု လိုအပ်နေသူများ၊ သက်ကြီးရွယ်အိုများ၊ မသန်စွမ်းသူများ၊ ခုခံအားကျဆင်းမှုရောဂါ သို့မဟုတ် အခြားကူးစက်မြန်ရောဂါ ခံစားနေရသူများ စသည်ဖြင့် ပြဋ္ဌာန်းထားပါတယ်။ နောက်တစ်ခါ နည်းဥပဒေအခန်း ၆ မှာပါတဲ့ ဥပဒေဆိုင်ရာအထောက်အကူတောင်းခံတဲ့ နည်းလမ်းတွေကို ပြည်သူများ သိရှိနိုင်ဖို့အတွက်လည်း ဦးစားပေးဆောင်ရွက်စေလိုပါတယ်။ လေးစားအပ်ပါသော နာယကကြီးရှင်။ နိဂုံးချုပ်အားဖြင့် ဆွေးနွေးလိုပါတယ်။ ၂၉-၇-၂၀၁၈ ရက် နေ့က နိုင်ငံတော်သမ္မတကြီး ပြောကြားသွားသလိုပဲ ဥပဒေရဲ့ ရှေ့မှောက်မှာ ဆူကြုံနိမ့်မြင့် ဆင်းရဲချမ်းသာ ရာထူးဌာနန္တရမရွေး အားလုံးတန်းတူ အခွင့်အရေးရရှိဖို့ ပြည်သူများကလည်း လိုလားတောင့်တနေကြ ပါတယ်။ ဒီခေတ်စနစ်ရဲ့ လိုအပ်ချက်နဲ့အညီ ဖွဲ့စည်းဆောင်ရွက်လာတဲ့ ပြည်ထောင်စုဥပဒေ ဆိုင်ရာ အထောက်အကူပေးရေးအဖွဲ့ရဲ့ ၆ လတာအတွင်းမှာ ပြည်သူများရဲ့ မျှော်လင့်ချက်များအတွက် ကြိုးစားဆောင်ရွက် လျက်ရှိတယ်ဆိုတာကို အခုအစီအစဉ်အရ သုံးသပ်မိပါတယ်။ အထက်မှာဆွေးနွေးခဲ့ သလိုပါပဲ။ ရှေ့ဆက်ဆောင်ရွက်ရမယ့် လုပ်ငန်းစဉ်တွေဟာ များပြားကျယ်ပြန့်လှပြီး အခက်အခဲတွေ များစွာရှိနေတာကို ကျွန်မတို့ နားလည်ပါတယ်။ ဥပဒေပါရည်ရွယ်ချက်များအတိုင်း တွင်းမှာ ပြည်သူများ အကျိုးခံစားနိုင်ဖို့အတွက် ကျွန်မတို့အနေနဲ့လည်း တစ်ဖက်တစ်လမ်းက ပူးပေါင်းကူညီ ဆောင်ရွက်သွားမှာဖြစ်ပါကြောင်း ဆွေးနွေးရင်းနိဂုံးချုပ်လိုက်ပါတယ်။ ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ပြည်ထောင်စုဥပဒေဆိုင်ရာ အထောက် အကူပေးရေးအဖွဲ့ရဲ့ ၆ လတာ ကာလအတွင်း လုပ်ငန်းဆောင်ရွက်မှုအစီရင်ခံစာနဲ့စပ်လျဉ်းပြီး လွှတ်တော် ကိုယ်စားလှယ်များရဲ့ ဆွေးနွေးချက်များအပေါ် သက်ဆိုင်ရာအဖွဲ့က ပြန်လည်ရှင်းလင်း ဆွေးနွေးခြင်းနဲ့ လွှတ်တော်က မှတ်တမ်းတင်ခြင်းအစီအစဉ်တို့ကို လာမယ့်အပတ်မှာ ကျင်းပပြုလုပ်မယ့် ပြည်ထောင်စုလွှတ်တော် အစည်းအဝေးမှာ ဆောင်ရွက်ရန်လျာထားပါကြောင်း အသိပေးကြေညာပါတယ်။</speech>
</report>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး စတုတ္ထနေ့ ရပ်နားကြောင်းနှင့် ပဉ္စမနေ့ ကျင်းပမည့် နေ့ရက်နှင့် ကြေညာခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နဝမပုံမှန် အစည်းအဝေး စတုတ္ထနေ့အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေးရဲ့ ပဉ္စမနေ့ကို မနက်ဖြန် ၂၀၁၈ ခုနှစ်၊ သြဂုတ်လ ၁ ရက် (ဗုဒ္ဓဟူးနေ့) နံနက် ၁၀ နာရီ ကျင်းပပြုလုပ်မည် ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">ပြည်ထောင်စုလွှတ်တော် ကိုယ်စားလှယ်များအားလုံး ထွက်ခွာနိုင် ပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေး စတုတ္ထနေ့ အစည်းအဝေးကို နံနက် ၁၁:ဝ၅ နာရီတွင် ရပ်နားပါသည်။</speech>
</postface>
</transcript>
</doc>
