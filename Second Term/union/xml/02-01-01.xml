<doc>
<docinfo>
<docno>02-01-01.xml</docno>
<pdf>02-01-01.pdf</pdf>
<term value='02'>ဒုတိယအကြိမ်</term>
<session value='01' />
<sittingday value='01' />
<legislature value='union'>ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး ပထမနေ့မှတ်တမ်း</title>
<date>၁၃ရရ ခုနှစ်၊ ပြာသိုလပြည့်ကျော် ၁၅ ရက် (၂၀၁၆ ခုနှစ်၊ ဖေဖော်ဝါရီလ ၈ ရက်)(တနင်္လာနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် ပထမပုံမှန်အစည်းအဝေး ပထမနေ့ကို နံနက် ၁၀:ဝဝ နာရီင်ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type='mc'>လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စု လွှတ်တော် ပထမပုံမှန်အစည်းအဝေးရဲ့ ပထမနေ့ အစီအစဉ် စတင်ပါတော့မယ်။ ယနေ့အစည်းအဝေးသို့ လေ့လာသူ ဧည့်သည်တော်များအဖြစ် လွှတ်တော်ကိုယ်စားလှယ်များ၏ ဧည့်သည်တော်များ ၆၆ ဦး၊ နိုင်ငံတကာ အဖွဲ့အစည်းများနှင့် နိုင်ငံခြားသံရုံးများမှ ၂၉ ဦး၊ စုစုပေါင်း ၉၅ ဦး လာရောက် လေ့လာလျက်ရှိပါတယ်။ ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type='speaker'>အားလုံးမင်္ဂလာပါ။</speech>
<speech type='mc'>အားလုံးထိုင်နိုင်ကြပါပြီခင်ဗျား။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type='speaker'>ပြည်ထောင်စုလွှတ်တော် ကိုယ်စားလှယ်များခင်ဗျား။ ဖွဲ့စည်းပုံအခြေခံဥပဒေနှင့် ရွေးကောက်ပွဲဥပဒေများအရ လွှတ်တော်ကိုယ်စားလှယ်အဖြစ် တရားဝင်ရွေးကောက်တင်မြှောက်လိုက်ကြောင်း ပြည်ထောင်စုရွေးကောက်ပွဲကော်မရှင်က အသိအမှတ်ပြုထားတဲ့ လွှတ်တော်ကိုယ်စားလှယ်များအနက်မှ ပြည်သူ့ လွှတ်တော်ကိုယ်စားလှယ် (၃) ဦးနဲ့ အမျိုးသားလွှတ်တော်ကိုယ်စားလှယ် (၁)ဦးတို့ဟာ သက်ဆိုင်ရာ လွှတ်တော် များမှာ ကတိသစ္စာမပြုရသေးကြောင်း စိစစ်သိရှိရတဲ့အတွက် ဒီကနေ့ ကျင်းပတဲ့ ဒုတိယအကြိမ် ပြည်ထောင်စု လွှတ်တော် ပထမပုံမှန်အစည်းအဝေး ပထမနေ့သို့ တက်ရောက်ခွင့်ရှိတဲ့ လွှတ်တော်ကိုယ်စားလှယ်များ ဒါကြောင့် ယခုကျင်းပတဲ့ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး ပထမ နေ့မှာ ပြည်ထောင်စုလွှတ်တော်ကိုယ်စားလှယ်များ စိစစ်ရေးအဖွဲ့ရဲ့ တင်ပြချက်အရ အစည်းအဝေးတက်ရောက် ခွင့်ရှိတဲ့ ပြည်ထောင်စုလွှတ်တော် ကိုယ်စားလှယ်ဦးရေ စုစုပေါင်း ၆၅၃ ဦးရှိပြီး အစည်း အဝေးကို ၆၄၈ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေစုစုပေါင်းရဲ့ ၉၉.၂၃ ရာခိုင်နှုန်းရှိပြီး ထက်ဝက်ကျော်တက်ရောက်တဲ့အတွက် ပြည်ထောင်စုလွှတ်တော်ဆိုင်ရာဥပဒေပုဒ်မ ၁၉ နဲ့ နည်းဥပဒေ ၁၂ တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် ပထမနေ့ အစည်းအဝေး အစီအစဉ်ကြေညာခြင်း</title>
<speech type='speaker'>ပြည်ထောင်စုလွှတ်တော် ကိုယ်စားလှယ်များခင်ဗျာ။ ဒုတိယအကြိမ် ပြည်ထောင်စု လွှတ်တော် ပုံမှန်အစည်းအဝေး ပထမနေ့အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေထားတဲ့ အတိုင်း ဆက်လက် ဆောင်ရွက်ပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များ ခွင့်ပန်ကြားခြင်းနှင့် အတည်ပြုချက်ရယူခြင်း</title>
<speech type='speaker'>ပြည်ထောင်စုလွှတ်တော် ကိုယ်စားလှယ်များခင်ဗျား။ အစည်းအဝေး မတက်ရောက်နိုင်တဲ့ လွှတ်တော်ကိုယ်စားလှယ်များအတွက် ခွင့်ပန်ကြားခြင်း အစီအစဉ် ဆောင်ရွက်မှာ ဖြစ်ပါတယ်။ ပြည်ထောင်စုလွှတ်တော်ဆိုင်ရာ နည်းဥပဒေ ၂၁ နည်းဥပဒေခွဲ(က)အရ ခွင့်ပန်ကြားလိုတဲ့ လွှတ်တော်ကိုယ်စားလှယ်ဟာ မိမိကိုယ်တိုင်ဖြစ်စေ၊ မိမိအတွက် အခြားလွှတ်တော်ကိုယ်စားလှယ် တစ်ဦးဦးက ဖြစ်စေ၊ လွှတ်တော်ကိုယ်စားလှယ်စိစစ်ရေးအဖွဲ့/ ကော်မတီကဖြစ်စေ ခွင့်ပန်ကြားနိုင်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော်ကိုယ်စားလှယ် စိစစ်ရေးအဖွဲ့က ခွင့်ပန်ကြားဖို့ ဖြစ်ပါတယ်။</speech>
<speech><mp id='409'>ဦးခင်မောင်ဝင်း(အဖွဲ့ဝင်၊ ပြည်ထောင်စုလွှတ်တော်ကိုယ်စားလှယ်များစိစစ်ရေးအဖွဲ့)</mp>လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး ပထမနေ့ ၈-၂-၂၀၁၆ ရက်နေ့မှာ ခွင့်ပန်ကြားသူ လွှတ်တော်ကိုယ်စားလှယ်များ စာရင်းကို ပြည်ထောင်စုလွှတ်တော် ကိုယ်စားလှယ်များစိစစ်ရေးအဖွဲ့မှ ကျွန်တော် ဦးခင်မောင်ဝင်း လမ်းမတော်မဲဆန္ဒနယ်က ကိုယ်စားတင်ပြသွားမှာ ဖြစ်ပါတယ်။ ခွင့်ယူသူများကတော့- ဒေါ်ခင်စန်းလှိုင် - ဦးဌေးလွင်(ခ)ဦးဒီလုံး နမ့်စန်၊ - ဦးခွန်မောင်သောင်း ပင်လောင်း၊ - ဦးဇခုန်တိန့်ယိန်း ကချင်-၅၊ - ဦးဂင်ကမ်းလျန် ချင်း-၅ တို့ဖြစ်ပါတယ်။ ယနေ့ခွင့်ပန်ကြားသူ ၅ ဦး၊ ခွင့်မဲ့ပျက်ကွက်သူ မရှိကြောင်း လေးစားစွာ တင်ပြအပ်ပါတယ် ခင်ဗျား။</speech>
<speech type='speaker'>ဒေါ်ခင်စန်းလှိုင် ပုလဲမဲဆန္ဒနယ်၊ ဦးဌေးလွင်(ခ)ဦးဒီလုံး နမ့်စန်၊ ဦးခွန်မောင်သောင်း ပင်လောင်း၊ ဦးဇခုန်တိန့်ယိန်း ကချင်-၅၊ ဦးပူဂင်ကမ်းလျန် ချင်း-၅ တို့ရဲ့ ခွင့်ပန်ကြားမှုကို ခွင့်ပြုပါတယ်။ </speech>
<title>ပြည်ထောင်စုလွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို မှတ်တမ်းတင်ခြင်း၊</title>
<speech type='speaker'>ပြည်ထောင်စုလွှတ်တော် ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် ပုံမှန်အစည်းအဝေး ပထမနေ့ကို တက်ရောက်ခွင့်ရှိတဲ့ ပြည်ထောင်စုလွှတ်တော် ကိုယ်စားလှယ် ဦးရေမှာ ၆၅၃ ဦး၊ ယခု ခွင့်ပန်ကြား၍ ခွင့်ပြုထားသူ ၅ ဦးဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type='speaker'>ပြည်ထောင်စုလွှတ်တော်က သဘောတူတဲ့အတွက် လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို ပြည်ထောင်စုလွှတ်တော်ဆိုင်ရာ နည်းဥပဒေ ၄ နည်းဥပဒေခွဲ(ခ) အရ အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value = 'Order'>
<title>ပြည်ထောင်စုလွှတ်တော် နာယက က လွှတ်တော်သို့ နှုတ်ခွန်းဆက်စကားပြောကြားခြင်း</title>
<speech type='speaker'>အစီအစဉ်(၅) ဖြစ်ပါတယ်။ ယနေ့ အစည်းအဝေးကို တက်ရောက်လာကြတဲ့ ပြည်ထောင်စုလွှတ်တော် ကိုယ်စားလှယ်များနဲ့ ဧည့်သည်တော်များအားလုံး ကိုယ်၏ကျန်းမာခြင်း၊ စိတ်၏ ချမ်းသာခြင်းနှင့် ပြည့်စုံကြပါစေကြောင်း ဆုမွန်ကောင်းတောင်းရင်း ဦးစွာပဏာမ နှုတ်ခွန်းဆက်သအပ် ပါတယ်။ ကျွန်တော်ကတော့ ကရင်ပြည်နယ် မဲဆန္ဒနယ်အမှတ်(၈)မှ အမျိုးသားလွှတ်တော်ကိုယ်စားလှယ် မန်းဝင်းခိုင်သန်း ဖြစ်ပါတယ်။ ကျွန်တော့ကို ဒုတိယအကြိမ် အမျိုးသားလွှတ်တော်ရဲ့ ဥက္ကဋ္ဌ အဖြစ် ရွေးကောက်တင်မြှောက်ခဲ့တဲ့အလျောက် ဖွဲ့စည်းပုံအခြေခံဥပဒေ ပုဒ်မ ၇၆ ပုဒ်မခွဲ(က)အရ ပြည်ထောင်စု လွှတ်တော် နာယက တာဝန်ကို ဒုတိယအကြိမ် ပြည်ထောင်စုလွှတ်တော် သက်တမ်း စတင်သည့်နေ့ရက်မှ connaiofonsoof oceniono mfomfanoon nanosu mononension တာဝန်ကိုလည်း အမျိုးသားလွှတ်တော် ဒုတိယဥက္ကဋ္ဌ အဖြစ် ရွေးကောက်တင်မြှောက်ခံထားရတဲ့ ရခိုင်ပြည်နယ်၊ မဲဆန္ဒနယ်အမှတ်(၆)မှ အမျိုးသားလွှတ်တော်ကိုယ်စားလှယ် ဦးအေးသာအောင်က တာဝန်ထမ်းဆောင် သွားရမှာ ဖြစ်ပါတယ်။ ကျွန်တော့အနေနဲ့ ပြည်ထောင်စုလွှတ်တော် နာယက အဖြစ် ထမ်းဆောင်ခွင့်ရတဲ့ အတွက် များစွာ ဂုဏ်ယူဝမ်းမြောက်မိပါတယ်။ ဒီနေ့ဟာဆိုရင် ၂၀၁၅ ခုနှစ်၊ နိုဝင်ဘာလ ၈ ရက်မှာ ပြုလုပ်ခဲ့တဲ့ ပါတီစုံ အထွေထွေရွေးကောက်ပွဲကြီး ကနေ နိုင်ငံသားပြည်သူအများစုရဲ့ ဆန္ဒနှင့်အညီ ရွေးချယ်တင်မြှောက်ခံရတဲ့ လွှတ်တော်ကိုယ်စားလှယ်များ စုစည်းတက်ရောက်လာကြတဲ့ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေးရဲ့ ပထမ ဦးဆုံးနေ့ ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ ပြည်ထောင်စုလွှတ်တော်ဆိုတာ နိုင်ငံတော် အချုပ်အခြာအာဏာရဲ့ ခက်မသုံးဖြာဖြစ်တဲ့ ဥပဒေပြုရေးအာဏာကို သုံးစွဲခွင့်ရရှိထားတဲ့ နိုင်ငံတော်ရဲ့ အဖွဲ့အစည်းတစ်ခု ဖြစ်ပါတယ်။ လွှတ်တော်များရဲ့ အဓိကတာဝန်ဟာ ဥပဒေပြု ရေးဖြစ်ပြီး ခက်မသုံးဖြာ ထဲက ကျန်ရှိတဲ့ အုပ်ချုပ်ရေးအာဏာ၊ တရားစီရင်ရေးအာဏာတို့နဲ့လည်း တတ်နိုင်သမျှ ပိုင်းခြားသုံးစွဲ ခြင်းနဲ့ အပြန်အလှန်ထိန်းကျောင်းခြင်း တာဝန်များကိုလည်း ဆောင်ရွက်ကြရမှာ ဖြစ်ပါတယ်။ နိုင်ငံတော် အကျိုးအတွက် ခက်မကြီးသုံးဖြာအကြား ညီညီညွတ်ညွတ် ဆောင်ရွက်နိုင်ဖို့ကိုလည်း အလေးထားရပါမယ်။ ပြည်ထောင်စုလွှတ်တော်က အတည်ပြုလိုက်တဲ့ ဥပဒေတိုင်းဟာ ပုဂ္ဂလအကျိုးစီးပွား၊ အဖွဲ့အစည်း တစ်ခု အကျိုးစီးပွားထက် နိုင်ငံတော်နဲ့ ပြည်သူများရဲ့ အကျိုးစီးပွားကို ဖော်ဆောင်ပေးတဲ့ ဥပဒေများသာ ဖြစ်ကြရပါမယ်။ ခေတ်စနစ်နှင့် မကိုက်ညီတော့တဲ့ ဥပဒေများကို ပယ်ဖျက်ခြင်း၊ ပြင်ဆင်ခြင်း၊ နိုင်ငံတော်နဲ့ ပြည်သူအတွက် အကျိုးစီးပွားဖြစ်မယ့် ဥပဒေအသစ်များကို တင်သွင်းခြင်း၊ ဆွေးနွေးအတည်ပြုခြင်းများ အပြင် ထုတ်ပြန်ပြဋ္ဌာန်းပြီးဖြစ်ခဲ့တဲ့ ဥပဒေများရဲ့ အာဏာသက်ရောက်မှုရှိ မရှိ ဆိုတဲ့အချက်တွေကိုလည်း ပြန်လည်ဆန်းစစ်ကြရမှာ ဖြစ်ပါတယ်။ လွှတ်တော်ကြီးရဲ့ ဂုဏ်ဒြပ်မြင့်မားတာနှင့်အညီ လွှတ်တော်ကိုယ်စားလှယ်တွေရဲ့ ဂုဏ်ရည်ဟာလည်း မြင့်မားပါတယ်။ ဒါကြောင့် လွှတ်တော်ကိုယ်စားလှယ်များရဲ့ တွေးတောကြံစည်မှု၊ ပြောဆိုမှုများ အရည် အသွေးပြည့်မီပြီး တိုးတက်ခိုင်မာလာတာနဲ့အမျှ နိုင်ငံတော်နဲ့ ပြည်သူများရဲ့ ဂုဏ်ကျက်သရေဟာလည်း ကမ္ဘာ့အလယ်မှာ ပိုမိုတိုးတက်လာမှာ ဖြစ်ပါတယ်။ လွှတ်တော်ကိုယ်စားလှယ်တွေဟာ ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေ၊ လွှတ်တော်ဆိုင်ရာဥပဒေနဲ့ နည်းဥပဒေများမှာပါဝင်တဲ့ ဥပဒေပြုရေးဆိုင်ရာ ပြဋ္ဌာန်းချက်တွေ၊ စည်းကမ်း တွေကိုလည်း အသေအချာ ကြေညက်အောင်လေ့လာပြီး လိုက်နာကြဖို့ လိုမှာဖြစ်ပါတယ်။ လွှတ်တော်ကိုယ်စားလှယ်များ အားလုံးမှာ နိုင်ငံတော်ကြီးကို အေးချမ်းသာယာစေလိုတဲ့ဆန္ဒ၊ ဖွံ့ဖြိုးတိုးတက်စေလိုတဲ့ဆန္ဒ၊ နိုင်ငံတော်နဲ့ နိုင်ငံသားတွေ ချမ်းသာကြွယ်ဝစေလိုတဲ့ဆန္ဒတွေ တူတူညီညီ ရှိနေကြမှာပါ။ ဒါကြောင့် ဒီလိုဥပဒေပြု လွှတ်တော်ကြီးအတွင်းကို ရောက်ရှိလာပြီး နိုင်ငံတော်နဲ့ ပြည်သူများ အကျိုးပူးပေါင်းလုပ်ဆောင်ကြတဲ့အခါမှာတော့ ပါတီစွဲ၊ ပုဂ္ဂိုလ်စွဲ၊ လူမျိုးစွဲ၊ ဒေသစွဲ၊ ကိုးကွယ်သောဘာသာစွဲ၊ အယူဝါဒစွဲတွေမထားဘဲ အစွန်းတရားတွေကိုရှောင်ရှားပြီး အားလုံး စည်းစည်းလုံးလုံး ညီညီညွတ်ညွတ် တိုင်ပင်ဆွေးနွေး လုပ်ဆောင်ကြရမှာ ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်ကြီးများခင်ဗျား။ ပြည်ထောင်စုလွှတ်တော်ဆိုတာ ဥပဒေပြုရေး တာဝန်အပြင် နိုင်ငံတော်နဲ့ နိုင်ငံသားတွေအတွက် အရေးကြီးတဲ့ အခြားကိစ္စတွေကိုလည်း တင်သွင်းခြင်း၊ ဝိုင်းဝန်းဆွေးနွေးခြင်း၊ ဆုံးဖြတ်ခြင်းများ လုပ်ဆောင်ကြရပါတယ်။ အခုလို လွှတ်တော်သက်တမ်းအသစ် တစ်ခု စတင်ချိန်နဲ့ အစိုးရအသစ် ဖွဲ့ စည်းကချိန်များမာဆိရင် နိုင်ငံတော်အတက် အလန်အရေးကြီး လုပ်ငန်းစဉ်တစ်ရပ်ဖြစ်တဲ့ နိုင်ငံတော်သမ္မတ၊ ဒုတိယသမ္မတများနှင့် ပြည်ထောင်စုအဆင့် အဖွဲ့အစည်းဝင် များကို ရွေးချယ်တင်မြှောက်ခြင်းဆိုင်ရာ လုပ်ငန်းစဉ်များ ဆောင်ရွက်ရပါမယ်။ ဆက်လက်ပြီး ပြည်ထောင်စု အဆင့်အဖွဲ့ဝင်ဦးရေ၊ ဝန်ကြီးဌာနအရေအတွက်များကို အဆုံးအဖြတ်ပေးခြင်းလုပ်ငန်းစဉ်တွေ၊ ကတိသစ္စာ ပြု ခြင်းလုပ်ငန်းစဉ်တွေကိုလည်း ဒီပြည်ထောင်စုလွှတ်တော်ကြီးအတွင်းမှာပဲ ဆောင်ရွက်ဖို့ရှိနေမှာ ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ ပြည်ထောင်စုလွှတ်တော်ကို ဖွဲ့စည်းပုံ အခြေခံဥပဒေဇယား ၁ မှာ ဖော်ပြထားတဲ့ ဥပဒေပြု စာရင်းပါ ကိစ္စရပ်များနှင့်စပ်လျဉ်းပြီးတော့လည်း ပြည်ထောင်စုတစ်ဝန်းလုံးအတွက်သော်လည်းကောင်း၊ ပြည်ထောင်စု၏ တစ်စိတ်တစ်ဒေသအတွက်သော် လည်းကောင်း အာဏာသက်ရောက်စေရန် ဥပဒေပြုခွင့် အပ်နှင်းထားပါတယ်။ ထို့အပြင် ပြည်ထောင်စုအစိုးရ အဖွဲ့ကသာ တင်သွင်းခွင့်ရှိတဲ့ နိုင်ငံတော်ရဲ့ အမျိုးသားစီမံကိန်း၊ နှစ်စဉ်အရအသုံးခန့်မှန်းခြေငွေစာရင်းနဲ့ အခွန်အကောက်ဆိုင်ရာ ဥပဒေကြမ်းများကိုလည်း သတ်မှတ်ထားတဲ့ နည်းလမ်းများနှင့်အညီ ပြည်ထောင်စု လွှတ်တော်မှာ တင်သွင်းဆွေးနွေး ဆုံးဖြတ်ပေးကြရမှာပဲ ဖြစ်ပါတယ်။ နိဂုံးချုပ်အားဖြင့် ကျွန်တော့အနေနဲ့ ပြည်ထောင်စုလွှတ်တော် နာယက အဖြစ် တာဝန်ထမ်းဆောင် ခွင့်ရတဲ့်း သစ္စာရှိရှိ ဖြောင့်မတ်မှန်ကန်စွာဖြင့် နိုင်ငံသူ နိုင်ငံသားများ လိုလားတောင့်တနေတဲ့ ဖက်ဒရယ်ဒီမိုကရေစီနိုင်ငံတော်ကြီး ပေါ်ပေါက်အောင် ကြိုးစားဆောင်ရွက်သွားမှာဖြစ်သလို ပြည်ထောင်စု လွှတ်တော် ကိုယ်စားလှယ်ကြီးများကလည်း ညီညီညွတ်ညွတ် ချစ်ချစ်ခင်ခင်နှင့် ပူးပေါင်းဆောင်ရွက်ကြ ပါလို့ မေတ္တာရပ်ခံ ပြောကြားလိုပါတယ်။ အားလုံးကို ကျေးဇူးတင်ပါတယ်။</speech>
</section>
<section value = 'Order'>
<title>နိုင်ငံတော်သမ္မတထံမှ ပေးပို့သော သဝဏ်လွှာကို ဖတ်ကြားတင်ပြခြင်းနှင့် လွှတ်တော်က မှတ်တမ်းတင်ခြင်း</title>
<speech type='speaker'>လွှတ်တော်ကိုယ်စားလှယ်များခင်ဗျား။ နိုင်ငံတော်သမ္မတထံမှ ပြည်ထောင်စု လွှတ်တော် နာယကထံသို့ နိုင်ငံတော်သမ္မတရုံး၏ ၈-၂-၂၀၁၆ ရက်စွဲပါစာအမှတ်၊ ၁၀ရ (၁)/၈/သမ္မတရုံးဖြင့် ဝမ်းမြောက်ကြောင်း သဝဏ်လွှာကို ပေးပို့ထားပါတယ်။ အထက်ပါ နိုင်ငံတော်သမ္မတထံမှ ပေးပို့သော သဝဏ်လွှာကို ဖတ်ကြားတင်ပြပါ့မယ်။ ပြည်ထောင်စုသမ္မတမြန်မာနိုင်ငံတော် နိုင်ငံတော်သမ္မတရုံး စာအမှတ် ၊ ၁၀ရ (၁) / ၈ / သမ္မတရုံး ရက်စွဲ၊ ၂၀၁၆ ခုနှစ်၊ ဖေဖော်ဝါရီလ ၈ ရက် ပြည်ထောင်စုလွှတ်တော် အကြောင်းအရာ။ သဝဏ်လွှာပေးပို့ခြင်း ၁။ ယနေ့သည် ဖွဲ့စည်းပုံအခြေခံဥပဒေနှင့်အညီ ပေါ်ပေါက်လာသော ဒုတိယအကြိမ် ပြည်ထောင်စု လွှတ်တော် ပထမပုံမှန်အစည်းအဝေး ပထမနေ့ စတင်ကျင်းပသည့် နေ့ရက်ဖြစ်သည့်အတွက် နိုင်ငံတော်နှင့် နိုင်ငံသားများကိုယ်စား အထူးပင် ဝမ်းမြောက်ဂုဏ်ယူမိပါသည်။ ဖွဲ့စည်းပုံအခြေခံဥပဒေနှင့်အညီ ဖွဲ့စည်းဆောင်ရွက်ခဲ့သည့် ပြီးခဲ့သည့် ငါးနှစ်တာကာလအတွင်း အောင်မြင်မှုများကြောင့် လက်ရှိအခြေအနေတွင် နိုင်ငံတော်နှင့် နိုင်ငံသားများအတွက် ကောင်းမွန်သော အခြေခံအုတ်မြစ်များ ချမှတ်နိုင်ခဲ့ပြီး ဒီမိုကရေစီထွန်းကားရေးနှင့် နိုင်ငံတော်ဖွံ့ဖြိုးတိုးတက်ရေးအတွက် ကျေနပ်အားရဖွယ်ရာ အလားအလာကောင်းများဖြင့် လမ်းကြောင်းမှန်ပေါ်သို့ ရောက်ရှိနေပြီ ဖြစ်ပါသည်။ တည်ငြိမ်အေးချမ်းမှုနှင့် တရားဥပဒေစိုးမိုးမှုသည် ဒီမိုကရေစီထွန်းကားရေးနှင့် နိုင်ငံတော်ဖွံ့ဖြိုး တိုးတက်ရေးအတွက် အထူးအရေးပါသည့်အလျောက် တည်ငြိမ်အေးချမ်းမှုကို ဆက်လက် ထိန်းသိမ်းပြီး နိုင်ငံတော် ဖွံ့ဖြိုးတိုးတက်ရေးအတွက် တိုင်းရင်းသားပြည်သူများနှင့်အတူ လက်တွဲပူးပေါင်း ဆောင်ရွက် သွားကြရန် လိုအပ်မည်ဖြစ်ပါသည်။ ပြည်ထောင်စုလွှတ်တော်သည် ဥပဒေပြုရေးဆိုင်ရာ အမြင့်ဆုံးအဖွဲ့အစည်းဖြစ်သည့် အားလျော်စွာ နိုင်ငံတော်နှင့်နိုင်ငံသားများအကျိုးအတွက် ဥပဒေများအသစ်ပြဋ္ဌာန်းခြင်း၊ ပြင်ဆင်ပြဋ္ဌာန်းခြင်း၊ ရုပ်သိမ်းခြင်း တို့ကို ဆောင်ရွက်ကြရာ၌ နိုင်ငံတော်ဖွဲ့စည်းပုံအခြေခံဥပဒေကို ထိန်းသိမ်းကာကွယ် စောင့်ရှောက်ပြီး နိုင်ငံတော်၏ ဥပဒေများကိုလည်း လိုက်နာပါမည်ဟု ကတိသစ္စာပြုထားသည့်အလျောက် ဖွဲ့စည်းပုံအခြေခံ ဥပဒေပါ ပြဋ္ဌာန်းချက်များနှင့် ညီညွတ်မှုရှိစေရေး အလေးထား ဆောင်ရွက်ကြမည်ဟု မျှော်လင့်မိပါသည်။ သို့ပါ၍ လွှတ်တော်ကိုယ်စားလှယ်များအားလုံး စိတ်ချမ်းသာ ကိုယ်ကျန်းမာစွာဖြင့် နိုင်ငံတော်နှင့် နိုင်ငံသားများ အားလုံး၏အကျိုးကို ဆတက်ထမ်းပိုး ကြိုးပမ်းဆောင်ရွက် ပေးနိုင်ကြပါစေကြောင်း၊ တည်ငြိမ်အေးချမ်းမှုနှင့် တရားဥပဒေစိုးမိုးမှုကို ဖွဲ့စည်းပုံအခြေခံဥပဒေနှင့်အညီ မြှင့်တင်ဆောင်ရွက်နိုင်ကြ ပါစေကြောင်း၊ မိမိတို့အားလုံး မျှော်မှန်းထားသော အေးချမ်းသာယာပြီး ခေတ်မီဖွံ့ဖြိုးတိုးတက်သည့် နိုင်ငံတော်သစ်သို့ အမြန်ဆုံး လျှောက်လှမ်းနိုင်စေရန် ပံ့ပိုးကူညီ ဆောင်ရွက်နိုင်ကြပါစေကြောင်း ဆုမွန် ကောင်းတောင်းရင်း သဝဏ်လွှာ ပေးပို့အပ်ပါသည်။ (ပုံ)သိန်းစိန် နိုင်ငံတော်သမ္မတ အဆိုပါ နိုင်ငံတော်သမ္မတထံမှပေးပို့သော ဝမ်းမြောက်ကြောင်း သဝဏ်လွှာကို ပြည်ထောင်စုလွှတ်တော် ဆိုင်ရာဥပဒေပုဒ်မ ၂၁ ပုဒ်မခွဲ (ခ)အရ လွှတ်တော်က မှတ်တမ်းတင်ကြောင်း ကြေညာပါတယ်။</speech>
</section>
<section value = 'Order'>
<title>ပြည်ထောင်စုလွှတ်တော် နာယက က နိုင်ငံတော်သမ္မတနှင့် ဒုတိယသမ္မတများ ရွေးချယ်တင်မြှောက် နိုင်ရန်အတွက် သက်ဆိုင်ရာ လွှတ်တော်ကိုယ်စားလှယ်များ အစုအဖွဲ့အလိုက် အစည်းအဝေးများ စတင်ကျင်းပမည့် နေ့ရက်ကို သတ်မှတ်ကြေညာခြင်း</title>
<speech type='speaker'>အစီအစဉ်(၇) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ နိုင်ငံတော်ဖွဲ့စည်းပုံအခြေခံဥပဒေပုဒ်မ ၆၀ နဲ့ နိုင်ငံတော်သမ္မတနဲ့ ဒုတိယသမ္မတများ ရွေးချယ်တင်မြှောက်ခြင်း ဆိုင်ရာဥပဒေပုဒ်မ ၄ တို့အရ သမ္မတရွေးချယ်တင်မြှောက်ရေးအဖွဲ့ကို ပြည်ထောင်စုလွှတ်တော် ကိုယ်စားလှယ် အစုအဖွဲ့ (၃)ဖွဲ့ ဖွဲ့စည်းပြီး အစုအဖွဲ့တစ်ဖွဲ့စီက ဒုတိယသမ္မတတစ်ဦးစီကို ရွေးချယ်တင်မြှောက်ကြရမှာ ဖြစ်ပါတယ်။ အစုအဖွဲ့ (၃)ဖွဲ့ကတော့(၁) မြို့နယ်ကို အခြေခံ၍လည်းကောင်း၊ လူဦးရေကို အခြေခံ၍လည်းကောင်း ရွေးကောက် တင်မြှောက်သည့် ပြည်သူ့လွှတ်တော်ရှိ ရွေးကောက်တင်မြှောက်ခြင်းခံရသော ပြည်သူ့ လွှတ်တော် ကိုယ်စားလှယ်များ အစုအဖွဲ့၊ တိုင်းဒေသကြီးများနှင့် ပြည်နယ်များမှ ကိုယ်စားလှယ်ဦးရေ တူညီစွာ ရွေးကောက် တင်မြှောက်သည့် အမျိုးသားလွှတ်တော်ရှိ ရွေးကောက်တင်မြှောက်ခြင်းခံရသော အမျိုးသား လွှတ်တော်ကိုယ်စားလှယ်များ အစုအဖွဲ့၊ (၃) ပြည်သူ့လွှတ်တော်နှင့် အမျိုးသားလွှတ်တော်အတွက် တပ်မတော်ကာကွယ်ရေးဦးစီးချုပ်က အမည်စာရင်းတင်သွင်းသည့် တပ်မတော်သား ပြည်သူ့လွှတ်တော်နှင့် အမျိုးသားလွှတ်တော် ကိုယ်စားလှယ်များ အစုအဖွဲ့ တို့ဖြစ်ပါတယ်။ သက်ဆိုင်ရာ လွှတ်တော်ကိုယ်စားလှယ်များ အစုအဖွဲ့အလိုက် ဒုတိယသမ္မတတစ်ဦးစီကို ရွေးချယ် တင်မြှောက်နိုင်ဖို့အတွက် ဒုတိယသမ္မတလောင်းများ အဆိုပြုရမည့် လွှတ်တော်ကိုယ်စားလှယ်များ အစုအဖွဲ့ အစည်းအဝေးကို ၂၀၁၆ ခုနှစ်၊ မတ်လ ၁ရ ရက်နေ့ (ကြာသပတေးနေ့)တွင် စတင်ကျင်းပပြုလုပ်ကြရန် ဖြစ်ကြောင်း နိုင်ငံတော်သမ္မတနဲ့ ဒုတိယသမ္မတများ ရွေးချယ်တင်မြှောက်ခြင်းဆိုင်ရာ နည်းဥပဒေပုဒ်မ ၄ အရ သတ်မှတ်ကြေညာအပ်ပါတယ်။</speech>
<speech type='speaker'>လွှတ်တော်ကိုယ်စားလှယ်များခင်ဗျား။ အစုအဖွဲ့အလိုက် အစည်းအဝေးများကို နိုင်ငံတော်သမ္မတနှင့် ဒုတိယသမ္မတများ ရွေးချယ်တင်မြှောက်ခြင်းဆိုင်ရာ နည်းဥပဒေ ၅ နည်းဥပဒေခွဲ (က)နှင့် (ခ)နှင့် နည်းဥပဒေ ၂၄ နည်းဥပဒေခွဲ(က)တို့အရ - ရွေးကောက်ခံ ပြည်သူ့လွှတ်တော်ကိုယ်စားလှယ်များ အစုအဖွဲ့က ပြည်သူ့လွှတ်တော် အစည်းအဝေး ခန်းမ၌လည်းကောင်း၊ - ရွေးကောက်ခံ အမျိုးသားလွှတ်တော် ကိုယ်စားလှယ်များအစုအဖွဲ့က အမျိုးသားလွှတ်တော် အစည်းအဝေးခန်းမ၌လည်းကောင်း၊ - တပ်မတော်သားလွှတ်တော် ကိုယ်စားလှယ်များ အစုအဖွဲ့က တပ်မတော်ကာကွယ်ရေးဦးစီးချုပ်က သတ်မှတ်ပေးခဲ့တဲ့နေရာ၌လည်းကောင်း ကျင်းပပြုလုပ်ကြရမှာ ဖြစ်ပါတယ်။ သက်ဆိုင်ရာ လွှတ်တော်ကိုယ်စားလှယ်များ အစုအဖွဲ့အလိုက် ဒုတိယသမ္မတ တစ်ဦးစီ ရွေးချယ် တင်မြှောက်ပြီးပါက သက်ဆိုင်ရာ လွှတ်တော်ဥက္ကဋ္ဌက ရွေးချယ်တင်မြှောက်ခံရတဲ့ ဒုတိယသမ္မတ အမည် စာရင်းကို နိုင်ငံတော်သမ္မတနဲ့ ဒုတိယသမ္မတ ရွေးချယ်တင်မြှောက်ခြင်းဆိုင်ရာ နည်းဥပဒေ ၂၃ နဲ့အညီ ပြည်ထောင်စုလွှတ်တော် နာယက ထံသို့ တင်ပို့ တင်ပြရမှာဖြစ်ပါတယ်။ အလားတူ တပ်မတော်သားကိုယ်စားလှယ် အစုအဖွဲ့က တာဝန်ပေးအပ်တဲ့ တပ်မတော်သား ကိုယ်စားလှယ်တစ်ဦးကလည်း ၎င်းတို့အစုအဖွဲ့က ရွေးချယ်တင်မြှောက်ထားတဲ့ ဒုတိယသမ္မတ အမည် စာရင်းကို နည်းဥပဒေ ၂၅ နဲ့အညီ ပြည်ထောင်စုလွှတ်တော် နာယက ထံ တင်ပြရမှာ ဖြစ်ပါတယ်။ တစ်ဆက်တည်းမှာပဲ နိုင်ငံတော်သမ္မတနှင့် ဒုတိယသမ္မတများ ရွေးချယ်တင်မြှောက်ခြင်းဆိုင်ရာ နည်းဥပဒေ ၂၆ နဲ့အညီ နိုင်ငံတော်သမ္မတ စိစစ်ရေးအဖွဲ့မှာ လွှတ်တော်နှစ်ရပ်ရဲ့ ဥက္ကဋ္ဌများ၊ ဒုတိယဥက္ကဋ္ဌများနဲ့ အတူပါဝင်ဖို့အတွက် ရွေးကောက်ခံ ပြည်သူ့လွှတ်တော်ကိုယ်စားလှယ်တစ်ဦး၊ ရွေးကောက်ခံ အမျိုးသား လွှတ်တော် ကိုယ်စားလှယ်တစ်ဦးနဲ့ တပ်မတော်သားအစုအဖွဲ့က လွှတ်တော်ကိုယ်စားလှယ် တစ်ဦးတို့ကိုလည်း တစ်ပါတည်းရွေးချယ်ပြီး အမည်စာရင်းပေးပို့ကြဖို့ ဖြစ်ပါတယ်။ အမည်စာရင်းများ ရရှိပြီးတဲ့အခါမှာ နိုင်ငံတော်သမ္မတ အရည်အချင်းနှင့် ပြည့်စုံမှု ရှိ မရှိကို စိစစ်ခြင်း၊ နိုင်ငံတော်သမ္မတနဲ့ ဒုတိယသမ္မတများ ရွေးချယ်တင်မြှောက်ခြင်းတို့ကို ပြည်ထောင်စုလွှတ်တော်ဆိုင်ရာ ဥပဒေ၊ နည်းဥပဒေများ၊ နိုင်ငံတော်သမ္မတနှင့် ဒုတိယသမ္မတများ ရွေးချယ်တင်မြှောက်ခြင်းဆိုင်ရာ ဥပဒေ၊ နည်းဥပဒေများနဲ့ အညီ ဆက်လက် ဆောင်ရွက်သွားမှာဖြစ်ကြောင်း အသိပေးတင်ပြအပ်ပါတယ်။</speech>
<speech type='speaker'>လွှတ်တော်ကိုယ်စားလှယ်များခင်ဗျား။ ၂၀၁၆ ခုနှစ်၊ ဖေဖော်ဝါရီလ ၄ ရက် နေ့မှာ ရှမ်းပြည်နယ်မြောက်ပိုင်း နမ့်ဆန်မြို့နယ်၊ ဧရာဝတီတိုင်း လပွတ္တာမြို့တို့မှာ မီးဘေးအန္တရာယ် ကျရောက်ပြီး ပြည်သူအချို့ အိုးအိမ်ပစ္စည်းများ ဆုံးရှုံးမှု ဖြစ်ပေါ်ကြုံတွေ့ခဲ့ရပါတယ်။ အဆိုပါ မီးဘေး အန္တရာယ်ကြုံတွေ့ခဲ့ရတဲ့ ပြည်သူများအတွက် ပြည်ထောင်စုလွှတ်တော် ကိုယ်စားလှယ်များက စုပေါင်း လှူဒါန်းငွေအဖြစ် ကိုယ်စားလှယ်တစ်ဦးလျှင် နေ့တွက်စရိတ် တစ်ရက်စာ နှစ်သောင်းစီ ပါဝင်လှူဒါန်းကြဖို့ အဆိုပြုလိုပါတယ်။ အဆိုပြုချက်နှင့်စပ်လျဉ်းလို့ လွှတ်တော်ရဲ့ ဆန္ဒ ရယူလိုပါတယ်။ တင်ပြပါအတိုင်း ပါဝင် လှူဒါန်းရန် လွှတ်တော်က သဘောတူပါသလားခင်ဗျာ။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။</speech>
<speech type='speaker'>လွှတ်တော်က သဘောတူတဲ့အတွက် အဆိုပြု တင်ပြချက်အတိုင်း ပါဝင် လှူဒါန်းနိုင်ရေး ဆက်လက် ဆောင်ရွက်သွားမည်ဖြစ်ကြောင်း ကြေညာအပ်ပါတယ်။</speech>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး ပထမနေ့ ရပ်နားကြောင်းနှင့် ဒုတိယနေ့ ကျင်းပမည့် နေ့ရက်နှင့်ကြေညာခြင်း</title>
<speech type='speaker'>အစီအစဉ်(၈) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များ ခင်ဗျား။ ယနေ့ကျင်းပတဲ့ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး ပထမနေ့ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေးရဲ့ ဒုတိယနေ့ကို ၂၀၁၆ ခုနှစ်၊ ဖေဖော်ဝါရီလ ၉ ရက် (အင်္ဂါနေ့) နံနက် ၁၀ နာရီကျင်းပပြုလုပ်မည်ဖြစ်ကြောင်း ကြေညာပါတယ်။</speech>
<speech type='mc'>ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type='mc'>လေးစားအပ်ပါတဲ့ ပြည်ထောင်စုလွှတ်တော်ကိုယ်စားလှယ်များခင်ဗျာ။ အစည်းအဝေးကို မိနစ် (၃၀)ခန့် ခေတ္တရပ်နားပြီးပါက ၁၁:ဝဝ နာရီတွင် ပြည်ထောင်စုလွှတ်တော် အစည်းအဝေးခန်းမအတွင်း ဆန္ဒမဲပေးစက်ခလုတ် အသုံးပြုပုံနှင့်စပ်လျဉ်းပြီး လက်တွေ့စမ်းသပ်ဆောင်ရွက်မယ့် အစီအစဉ်ရှိပါတယ်။ အဲဒီအစီအစဉ်မှာ တက်ရောက်ရန် လိုအပ်တဲ့ကိုယ်စားလှယ်များအားလုံး တက်ရောက် နိုင်ပါကြောင်း လေးစားစွာ တင်ပြအပ်ပါတယ်ခင်ဗျာ။ အားလုံးထွက်ခွာနိုင်ကြပါပြီ။ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး ပထမနေ့ အစည်းအဝေးကို နံနက် ၁၀:၂၀ နာရီ ရပ်နားပါသည်။</speech>
</postface>
</transcript>
</doc>
