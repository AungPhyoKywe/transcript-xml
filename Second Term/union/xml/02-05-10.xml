<doc>
<docinfo>
<docno>02-05-10.xml</docno>
<pdf>02-05-10.pdf</pdf>
<term value="02">ဒုတိယအကြိမ်</term>
<session value="05" />
<sittingday value="10" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး ဒသမနေ့မှတ်တမ်း</title>
<date value='04-07-2017'>၁၃၇၉ ခုနှစ်၊ ဝါဆိုလဆန်း ၁၁ ရက် (၂၀၁ရ ခုနှစ်၊ ဇူလိုင်လ ၄ ရက်)(အင်္ဂါနေ့)</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် ပဉ္စမပုံမှန်အစည်းအဝေး ဒသမနေ့ကို နံနက် ၁၀:ဝဝ နာရီင်ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စု လွှတ်တော် ပဉ္စမပုံမှန်အစည်းအဝေးရဲ့ ဒသမနေ့ အစီအစဉ် စတင်ပါတော့မယ်။ ဒီနေ့အစည်းအဝေးကို ပြည်သူ့ လွှတ်တော်ကိုယ်စားလှယ် ဒေါက်တာလှမိုး၏ မိတ်ဆွေများ၊ အောင်မြေသာစံမြို့နယ်မှ ၁၉၈ ဦးအပါအဝင် ပြည်သူလူထု ၂၂၈ ဦး လာရောက်လေ့လာလျက်ရှိကြောင်း တင်ပြအပ်ပါတယ်။ ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါ။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး ဒသမနေ့မှာ ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စု လွှတ်တော် ကိုယ်စားလှယ်ဦးရေ စုစုပေါင်း ၆၅၉ ဦး ရှိပြီး ဒီကနေ့အစည်းအဝေးကို ၆၀၁ ဦး တက်ရောက် ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၉၁.၂၀ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ) တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် ဒသမနေ့ အစည်းအဝေး အစီအစဉ်ကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျာ။ ဒုတိယအကြိမ် ပြည်ထောင်စု လွှတ်တော် ပဉ္စမပုံမှန်အစည်းအဝေး ဒသမနေ့အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေထားတဲ့ အတိုင်း ဆက်လက်ဆောင်ရွက်ပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော်ကိုယ်စားလှယ်များ ခွင့်ပန်ကြားခြင်းနှင့် အစည်းအဝေးတက်ရောက်မှု အခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1249">ဦးမောင်မောင်လတ် (အတွင်းရေးမှူး၊ ကိုယ်စားလှယ်များစိစစ်ရေးကော်မတီ)</mp>လေးစား ရပါသော ပြည်ထောင်စုလွှတ်တော် နာယကကြီးခင်ဗျာ။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စု လွှတ်တော် ပဉ္စမပုံမှန်အစည်းအဝေး ဒသမနေ့ ၄-၇-၂၀၁ရ ရက်နေ့မှာ အစည်းအဝေးသို့ တက်ရောက် နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များရဲ့ကိုယ်စား စစ်ကိုင်းတိုင်းဒေသကြီး၊ မဲဆန္ဒနယ် အမှတ်(၉)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီအတွင်းရေးမှူးဖြစ်သူ ကျွန်တော် ဦးမောင်မောင်လတ်က ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော်ကိုယ်စားလှယ်များမှာ - - ဒေါ်အေးအေးမူ(ခ) ဒေါ်ရှားမီး ကလေး၊ - ဦးသန်းထွန်းမြင့် ကလေးဝ၊ - ဦးနိုင်နိုင်ဝင်း တမူး၊ - ဦးကျော်စိုး ဗန်းမောက်၊ - ဦးကျော်ဌေး လေရှီး၊ - ဦးမြင့်သိန်း ဝက်လက်၊ - ဦးအောင်စိုး သရက်ချောင်း၊ - ဒေါက်တာမြင့်သိန်း ညောင်လေးပင်၊ - ဒေါ်မြခွာညိုဦး ရွှေတောင်၊ - ဦးအောင်သိုက် - ဦးရဲထွန်းဝင်း ပေါက်၊ - ဦးလှဌေးဝင်း ဇေယျာသီရိ၊ - ဒေါက်တာလင်းလင်းကျော် မြစ်သား၊ - ဒေါက်တာအေးမောင် အမ်း၊ - ဦးစစ်နိုင် ဒေါပုံ၊ မြောက်ဥက္ကလာပ၊ သင်္ဃန်းကျွန်း၊ လသာ၊ ရန်ကင်း၊ ရပ်စောက်၊ မိုင်းယန်း၊ ဟိုပုန်း၊ ဆီဆိုင်၊ မိုင်းဖြတ်၊ လောက်ကိုင်၊ - ဦးဌေးဝင်းအောင်(ခ) ဦးပြုံးချို - ဒေါက်တာသန်းဝင်း - ဦးရွှေလှ(ခ) ဦးရွှေလှဝင်း - ဒေါ်ခင်မို့မို့အောင် - ဒေါ်ဇင်မာအောင် - ဦးခင်မောင်မြင့် - ဦးစိုင်းစံ ဦးခွန်အောင်ကျော် - ဦးခွန်သန်းထူး - ဦးလင်းဇော်ထွန်း ဦးလူတယ်ဟုန်(ခ) ဦးအောင်ရွှေ - ဦးဝေလှိုင်ထွန်း - ဦးစိန်ဝင်း - ဒေါက်တာစံရွှေဝင်း - ဦးဂျေယောဂူ - ဒေါ်လွီဇာ - ဒေါ်နော်ဆာမူထူး - ဦးမာန်လောမောင်း - ဦးကိုကိုနိုင် - ဦးအောင်ဝင်း - ဒေါက်တာလင်းဝေဖြိုးလတ် - ဒေါက်တာဝင်းမြင့် - ဒေါက်တာမြသောင်း - ဒေါက်တာတင်တင်ဝင်း - ဒေါက်တာစန်းမောင်မောင် - ဒေါက်တာကျော်ငွေ - ဒေါက်တာသန်းဝင်း ဦးအောင်မျိုးလတ် - ဦးကျော်မြင့်ဦး မအူပင်၊ ရေကြည်၊ ကချင်-၁၊ ကယား -၆၊ ကရင်-၁၁၊ ချင်း-၈၊ စစ်ကိုင်း-၈၊ တနင်္သာရီ-၁၊ တနင်္သာရီ-၅၊ ပဲခူး-၁၁၊ ပဲခူး-၇၊ ပဲခူး-၅၊ ပဲခူး-၁၊ မကွေး-၁၀၊ မန္တလေး -၁။ မန္တလေး-၁၀။ မွန်-၈၊ မွန်-၉၊ - ဒေါက်တာကျော်သန်းထွန်း(ကန်တုန်) မန္တလေး-၃၊ - ဦးမျိုးဝင်း - ဒေါက်တာဇော်လင်းထွဋ် - ဒေါ်သီရိရတနာ မွန်-၁၂၊ - နော်လှလှစိုး ရန်ကုန်-၁၀၊ - ဦးဇော်မင်းလတ်(ခ) ဦးကိုလတ် ရှမ်း-၁၊ - ဦးညီစိန် ရှမ်း-၅၊ - ဦးခွန်သိန်းဖေ ရှမ်း-၉၊ ဦးကျော်နီနိုင် ရှမ်း-၁၁၊ - ဦးစခင်ဇော်လင်း ဧရာဝတီ-၂ နှင့် - ဗိုလ်မှူးတင့်လွင်အေး တပ်မတော်သား တို့ဖြစ်ပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၃ ဦးရှိပြီး ယနေ့ ခွင့်ပန်ကြားသူ ၅၅ ဦး ဖြစ်တဲ့အတွက် စုစုပေါင်းခွင့်ပန်ကြားသူ ၅၈ ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ခွင့်ပန်ကြားသူ ပြည်ထောင်စုလွှတ်တော်ကိုယ်စားလှယ် ၅၅ ဦးအား ခွင့်အဖြစ် သတ်မှတ်ခွင့်ပြုပေးနိုင် ပါရန် လေးစားစွာ တင်ပြအပ်ပါတယ်ခင်ဗျာ။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး ဒသမနေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅၉ ဦး၊ ယခင်က ခွင့်ပြုထားသူ ၃ ဦး၊ ယနေ့ခွင့်ပန်ကြား၍ ခွင့်ပြုထားသူ ၅၅ ဦး ဖြစ်တဲ့အတွက် ခွင့်ပြုထားသူ စုစုပေါင်း ၅၈ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Bill">
<bill>
<title>ပြည်ထောင်စုလွှတ်တော်က အတည်ပြုသည်ဟု မှတ်ယူရမည့် ဥပဒေကြမ်းများကို လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်တွင်း ရေကြောင်းပို့ဆောင်ရေး ဥပဒေကြမ်းနဲ့ မြန်မာ့ကမ်းရိုးတန်းနှင့် ပြည်တွင်းရေကြောင်းသယ်ယူ ပို့ဆောင်ရေး လုပ်ငန်းလုပ်ကိုင်ခွင့်ဥပဒေကို ပြင်ဆင်သည့်ဥပဒေကြမ်းတို့ကို အမျိုးသားလွှတ်တော်မှာ စတင် ဆွေးနွေး ခဲ့ပြီး ပြင်ဆင်အတည်ပြုချက်များဖြင့် ပြည်သူ့လွှတ်တော်သို့ပေးပို့ခဲ့ပါတယ်။ ပြည်သူ့လွှတ်တော်က အမျိုးသား လွှတ်တော်ရဲ့ ပြင်ဆင်အတည်ပြုချက်များအတိုင်း သဘောတူပါကြောင်း အမျိုးသားလွှတ်တော်သို့ ပြန်လည် ပေးပို့ခဲ့မှုအရ လွှတ်တော်နှစ်ရပ် သဘောတူညီတဲ့ ဥပဒေကြမ်းများအဖြစ် ၂၉-၆-၂၀၁ရ ရက်တွင် ပြည်ထောင်စု လွှတ်တော်သို့ ပေးပို့ထားပါတယ်။ ယင်းဥပဒေကြမ်းများကို နိုင်ငံတော်သမ္မတ လက်မှတ်ရေးထိုးထုတ်ပြန်နိုင်ဖို့ အတွက် ၃၀-၆-၂၀၁ရ ရက်တွင် ပေးပို့ထားပါကြောင်းနဲ့ ပြည်ထောင်စုလွှတ်တော်ဆိုင်ရာ နည်းဥပဒေ ၈၁ အရ ပြည်ထောင်စု လွှတ်တော်က အတည်ပြုသည်ဟု မှတ်ယူ၍ မှတ်တမ်းတင်ကြောင်း ကြေညာပါတယ်။</speech>
</bill>
<bill>
<title>ပြည်ထောင်စုအစိုးရအဖွဲ့မှ ပေးပို့သော အထူးကုန်စည်ခွန်ဥပဒေကို ပြင်ဆင်သည့် ဥပဒေကြမ်းကို ပြည်ထောင်စုအစိုးရအဖွဲ့ကိုယ်စား စီမံကိန်းနှင့်ဘဏ္ဍာရေးဝန်ကြီးဌာနက လွှတ်တော်သို့ တင်သွင်းခြင်း</title>
<speech type="speaker">အစီအစဉ်(၆) ဖြစ်ပါတယ်။ ပြည်ထောင်စုအစိုးရအဖွဲ့ကပေးပို့ထားတဲ့ အထူး ကုန်စည်ခွန်ဥပဒေကို ပြင်ဆင်သည့်ဥပဒေကြမ်းနဲ့စပ်လျဉ်းပြီး ပြည်ထောင်စုအစိုးရအဖွဲ့ကိုယ်စား သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က လွှတ်တော်သို့ တင်သွင်းဖို့ ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယကကြီး၊ ပြည်သူ့လွှတ်တော် ဥက္ကဋ္ဌ နှင့် လွှတ်တော်ကိုယ်စားလှယ် များ၊ ပြည်ထောင်စုအဆင့်အဖွဲ့အစည်းဝင်များ၊ ဖိတ်ကြားထားသောဧည့်သည်တော်များအားလုံး ကိုယ်စိတ် နှစ်ဖြာကျန်းမာချမ်းသာပြီး မင်္ဂလာအပေါင်းနဲ့ ပြည့်စုံကြပါစေရန် ဆုမွန်ကောင်းတောင်းရင်း နှုတ်ခွန်းဆက်သ အပ်ပါတယ်။ ကျွန်တော်ကတော့ စီမံကိန်းနှင့် ဘဏ္ဍာရေးဝန်ကြီးဌာန၊ ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ကျွန်တော့အနေနဲ့ အထူးကုန်စည်ခွန်ဥပဒေကို ပြင်ဆင်တဲ့ဥပဒေကြမ်းကို ပြည်ထောင်စုအစိုးရ အဖွဲ့ကိုယ်စား လွှတ်တော်သို့ တင်သွင်းမှာဖြစ်ပါတယ်။ လေးစားအပ်ပါသော နာယကကြီးခင်ဗျား။ အထူးကုန်စည်ခွန်ဥပဒေကို ၂၅-၁-၂၀၁၆ ရက်နေ့မှာ ပြည်ထောင်စုလွှတ်တော် ဥပဒေအမှတ် ၁၁ အဖြစ် ပြဋ္ဌာန်းခဲ့ပါတယ်။ နိုင်ငံတော်မှာ ကုန်သွယ်လုပ်ငန်းခွန် ဥပဒေအရ အခွန်ရာခိုင်နှုန်းမြင့်မားစွာကောက်ခံသည့် စီးကရက်၊ အရက်၊ ဘီယာ၊ ဝိုင် စတဲ့ကုန်စည်များ၊ ကျွန်းနှင့် သစ်မာ၊ သစ်လုံး၊ သစ်ခွဲသားများ၊ ကျောက်စိမ်း၊ ပတ္တမြား၊ ရေနံဆီ၊ ဓာတ်ဆီ၊ ဒီဇယ်ဆီ၊ သဘာဝဓာတ်ငွေ့စသော သဘာဝအရင်းအမြစ်ဆိုင်ရာ ကုန်စည်များကိုစုစည်းပြီး သီးခြားဥပဒေအဖြစ်ပြဋ္ဌာန်း၍ အခွန် ကောက်ခံခဲ့ခြင်း ဖြစ်ပါတယ်။ အထူးကုန်စည်ခွန်ပြဋ္ဌာန်း ဆောင်ရွက်နိုင်ခဲ့တဲ့အတွက်ကြောင့် နိုင်ငံတော် အတွက် အခွန်ကောက်ခံရရှိမှုကိုများစွာ အထောက်အကူပြုခဲ့ပါတယ်။ ယခုအခါမှာ အထူးကုန်စည်ခွန်ဥပဒေ ပြဋ္ဌာန်းချက်များကို အကောင်အထည်ဖော်ရာမှာလည်းကောင်း၊ နည်းဥပဒေများရေးဆွဲရာမှာလည်းကောင်း ကြုံတွေ့ရသော အခက်အခဲများကို စုစည်းပြီးတော့ အထူးကုန်စည်ခွန်ဥပဒေကို ပြင်ဆင်တဲ့ဥပဒေကို ယခု ကဲ့သို့ ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေးသို့ တင်သွင်းရခြင်းဖြစ်ပါကြောင်း တင်ပြအပ်ပါတယ်။ အခွန်ဆိုင်ရာဥပဒေတစ်ရပ်ဟာ နိုင်ငံတော်ဘက်ဖြစ်စေ၊ ပြည်သူဘက်ဖြစ်စေ တစ်ဖက်တည်းကိုကြည့်၍ ဆောင်ရွက်ရန်မသင့်ဘဲ ဘက်ပေါင်းစုံမှ သုံးသပ်ပြီးတော့ သိမ်မွေ့စွာ ဆောင်ရွက်သင့်ပါတယ်။ ပြည်သူ့ ကိုယ်စားလှယ်တော်ကြီးများကလည်း ပြည်သူလူထုအတွက် တိုက်ရိုက်အကျိုးမပြုတဲ့ ကုန်စည်များ၊ ကုန်ခမ်း သွားပါက ပြန်လည်အစားထိုးမရနိုင်တဲ့ သဘာဝအရင်းအမြစ် ကုန်စည်များအပေါ်မှာ ပိုမိုထိရောက်တဲ့ ဥပဒေတစ်ရပ်ဖြစ်စေရန်အလို့ငှာ ပြင်ဆင်ပြဋ္ဌာန်းပေးနိုင်ရန်အတွက် သုံးသပ်ဆွေးနွေးပေးကြဖို့ ဖြစ်ပါတယ်။ ဤသို့ပြင်ဆင်ရာမှာ ဆောင်ရွက်လျက်ရှိတဲ့ လုပ်ငန်းရှင်များအတွက်လည်း အခွန်တာဝန်ကို ဝန်ထုပ်ဝန်ပိုး မဖြစ်စေဘဲနဲ့ ချောမွေ့စွာ ဆက်လက်ကူးပြောင်း ထမ်းဆောင်နိုင်ရန်ကိုလည်း ထည့်သွင်းစဉ်းစားထားရှိပါတယ်။ လေးစားအပ်ပါသော နာယကကြီးခင်ဗျား။ စီမံကိန်းနှင့် ဘဏ္ဍာရေးဝန်ကြီးဌာနအနေနဲ့ လိုအပ်ချက် အရ အထူးကုန်စည်ခွန်ဥပဒေပါ ပြဋ္ဌာန်းချက်များကို လက်တွေ့အကောင်အထည်ဖော်ဆောင်ရွက်နိုင်ရန် အထူးကုန်စည်ခွန် နည်းဥပဒေမူကြမ်းကို ရေးဆွဲပြီးတော့ ပြည်ထောင်စုရှေ့နေချုပ်ရုံးရဲ့ ဥပဒေအကြံပြုချက်များ ရယူခဲ့ပါတယ်။ ပြည်ထောင်စုရှေ့နေချုပ်ရုံးက မူရင်းဥပဒေမှာမပါရှိတဲ့ ပြဋ္ဌာန်းချက်များကို နည်းဥပဒေ ရေးဆွဲရာမှာ ဖော်ပြရန်မသင့်ကြောင်း အကြံပြုပြန်ကြားခဲ့ပါတယ်။ သို့ဖြစ်တဲ့အတွက်ကြောင့် လက်တွေ့ လုပ်ငန်းဆောင်ရွက်ရာမှာ ကြုံတွေ့ရတဲ့ အခက်အခဲများအပေါ်မူတည်ပြီး ဥပဒေပါအားနည်းချက်များကို လျော့နည်းပပျောက်စေရန်ရည်ရွယ်ပြီး အထူးကုန်စည်ခွန်ဥပဒေကို ပြင်ဆင်တဲ့ဥပဒေကြမ်းကို ရေးဆွဲတင်သွင်း ရခြင်းဖြစ်ပါတယ်။ ၂၀၁၆ ခုနှစ်၊ အထူးကုန်စည်ခွန်ဥပဒေမှာ အခန်းပေါင်း(၁၂)ခန်း၊ ပုဒ်မပေါင်း (၃၆)ခု ပါဝင်ပါတယ်။ အဆိုပါပြဋ္ဌာန်းချက်အချို့အနက် စကားရပ်များ အစားထိုးခြင်း(၁၇)ရပ်၊ အဓိပ္ပာယ်ဖွင့်ဆိုချက် အသစ် ဖြည့်စွက်ခြင်း (၈)ရပ်၊ ပြင်ဆင်ဖြည့်စွက်အစားထိုးခြင်း (၅၅)ရပ်၊ ပြဋ္ဌာန်းချက် အသစ်ဖြည့်စွက်ခြင်း(၁)ရပ်၊ အထူးကုန်စည်ခွန်ဥပဒေ နောက်ဆက်တွဲဇယားပါ ခြေဆင်းကို ပယ်ဖျက်ခြင်း(၁)ရပ်တို့ကို ဆောင်ရွက် ထားခြင်းဖြစ်ပါတယ်။ ဥပဒေကြမ်းပူးပေါင်းကော်မတီနှင့်လည်း ဆွေးနွေးညှိနှိုင်းမှုများ ပြုလုပ်ခဲ့ပါတယ်။ လေးစားအပ်ပါသော နာယကကြီးနှင့် လွှတ်တော်ကိုယ်စားလှယ်တော်ကြီးများခင်ဗျာ။ သို့ဖြစ်ပါ၍ အထူးကုန်စည်ခွန်ဥပဒေကို ပြင်ဆင်သည့် ဥပဒေမူကြမ်းအပေါ် လွှတ်တော်မှ ဆွေးနွေးသုံးသပ်ပြီးတော့ အတည်ပြုပေးနိုင်ပါရန် တင်သွင်းအပ်ပါတယ်ခင်ဗျား။ အားလုံးကို ကျေးဇူးတင်ရှိပါတယ်။</speech>
<title>အထက်ပါဥပဒေကြမ်းနှင့်စပ်လျဉ်း၍ ဥပဒေကြမ်းပူးပေါင်းကော်မတီ၏ လေ့လာတွေ့ရှိချက် နှင့်သဘောထားမှတ်ချက်အစီရင်ခံစာ ဖတ်ကြားတင်ပြခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ ဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို လွှတ်တော်သို့ ဖတ်ကြားတင်ပြဖို့ ဖိတ်ခေါ်ပါတယ်။</speech>
<speech><mp id="136">ဒေါက်တာမြတ်ဉာဏစိုး(အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>လေးစား အပ်ပါသော ပြည်ထောင်စုလွှတ်တော် နာယကကြီး၊ ပြည်သူ့လွှတ်တော် ဥက္ကဋ္ဌကြီးနှင့်တကွ အားလုံးပဲ မင်္ဂလာပါ။ အထူးကုန်စည်ခွန်ဥပဒေကို ပြင်ဆင်တဲ့ဥပဒေကြမ်းနဲ့စပ်လျဉ်းပြီးတော့ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက်အစီရင်ခံစာကို ပူးပေါင်းကော်မတီ အတွင်းရေးမှူးဖြစ်တဲ့ ကျွန်တော် ဒေါက်တာမြတ်ဉာဏစိုးကနေပြီးတော့ ရှင်းလင်းတင်ပြသွားမှာ ဖြစ်ပါတယ်။ ပြည်ထောင်စုအစိုးရအဖွဲ့က တင်သွင်းလာတဲ့ အထူးကုန်စည်ခွန်ဥပဒေကို ပြင်ဆင်တဲ့ဥပဒေကြမ်းနဲ့ စပ်လျဉ်းပြီးတော့ ခုနက စီမံကိန်းနှင့် ဘဏ္ဍာရေးဝန်ကြီးဌာန၊ ဒုတိယဝန်ကြီး ရှင်းလင်းတင်ပြသွားသလို ပါပဲ။ မိခင်ဥပဒေ (Mother Law) ဖြစ်တဲ့ အထူးကုန်စည်ခွန်ဥပဒေဟာ ၂၀၁၆ ခုနှစ်က ပြည်ထောင်စု လွှတ်တော်ဥပဒေအမှတ်(၁၁)အဖြစ် ပြဋ္ဌာန်းခဲ့တာဖြစ်ပါတယ်။ ဒီပေါ်မှာမှ ပြင်ဆင်ချက်တွေနဲ့ ပြင်ဆင်တဲ့ ဥပဒေကြမ်းအဖြစ် တင်သွင်းလာခြင်းဖြစ်ပါတယ်။ ဥပဒေကြမ်းပူးပေါင်းကော်မတီအနေနဲ့ ဒီဥပဒေကြမ်း အပေါ်မှာ ပြည်သူ့ငွေစာရင်းပူးပေါင်းကော်မတီ၊ သယံဇာတနဲ့ သဘာဝပတ်ဝန်းကျင်ထိန်းသိမ်းရေးဝန်ကြီး ဌာန၊ စီးပွားရေးနှင့် ကူးသန်းရောင်းဝယ်ရေးဝန်ကြီးဌာန၊ စီမံကိန်းနှင့် ဘဏ္ဍာရေးဝန်ကြီးဌာန၊ ပြည်ထောင်စု ရှေ့နေချုပ်ရုံးတို့က တာဝန်ရှိပုဂ္ဂိုလ်တွေ၊ ပြည်ထောင်စုလွှတ်တော် ဥပဒေရေးရာနဲ့ အထူးကိစ္စရပ်များ လေ့လာ ဆန်းစစ်သုံးသပ်ရေးကော်မရှင်အဖွဲ့ဝင်များ မြန်မာနိုင်ငံကုန်သည်များနဲ့ စက်မှုလက်မှုလုပ်ငန်းရှင်များ အသင်းချုပ်မှာ ပါဝင်ဖွဲ့စည်းထားတဲ့ စီးပွားရေးလုပ်ငန်းဆိုင်ရာ အဖွဲ့အစည်းများက တာဝန်ရှိပုဂ္ဂိုလ်တွေနဲ့ အကြိမ်ကြိမ် ဆွေးနွေးညှိနှိုင်းခဲ့တာ ဖြစ်ပါတယ်။ အထူးကုန်စည်ခွန်ဥပဒေမှာဆိုရင်တော့ အမျိုးအစား မတူညီကွဲပြားခြားနားတဲ့ ကုန်စည် ၁ရ မျိုး ပါဝင်ပါတယ်။ အဲဒီတော့ ဒီကုန်စည် ၁ရ မျိုးအနက်ကမှ တူရာ တူရာတွေကို စုစည်းပြီးတော့ ကျွန်တော်တို့ မြန်မာနိုင်ငံကုန်သည်များနဲ့ စက်မှုလက်မှုလုပ်ငန်းရှင်များအသင်းချုပ် (UMFCCI) ရဲ့ အောက်က လုပ်ငန်း တူညီတဲ့ အစုအဖွဲ့ ၁၀ ဖွဲ့နဲ့လည်း ကျွန်တော်တို့ အကြိမ်ကြိမ် ဆွေးနွေးညှိနှိုင်းခဲ့ပြီးဖြစ်ပါတယ်။ ဒီလို ဆွေးနွေးညှိနှိုင်းတဲ့အခါမှာ ပြည်ထောင်စုအစိုးရအဖွဲ့ကနေပြီးတော့ ပေးပို့လာတဲ့ ပြင်ဆင်ချက်များအပေါ်မှာ ကျွန်တော်တို့ ဥပဒေကြမ်းပူးပေါင်းကော်မတီအနေနဲ့ အခုလွှတ်တော်ကို တင်ပြထားတဲ့ ထပ်မံထပ်ဆင့် ပြင်ဆင်ချက် ၂၅ ချက် ရှိပါတယ်။ အချို့ အချို့သော အချက်တွေက အဆိုပြုဥပဒေမှာ ဖော်ပြထားတဲ့ ပြဋ္ဌာန်းချက်တွေကို ပယ်ဖျက်ဖို့ဖြစ်ပါတယ်။ အချို့တွေကတော့ အသစ်ဖြည့်စွက် ပြဋ္ဌာန်းရမှာဖြစ်ပါတယ်။ အချို့တွေကတော့ ပြင်ဆင်ချက်အနေနဲ့ ပြဋ္ဌာန်းရမှာဖြစ်ပါတယ်။ အဓိကအားဖြင့်တော့ ၃ ချက် ရှိပါတယ်။ ပထမဦးဆုံးတစ်ချက်ကတော့ အမျိုးအစားမတူညီတဲ့ ကုန်စည် ၁ရ မျိုးထဲမှာ ကျောက်မျက်ရတနာဟာ ဒီထဲမှာကျွန်တော်တို့ ဆက်ပြီးတော့ ထည့်သွင်းထားမယ်ဆိုရင် ကုန်စည်တွေအပေါ်မှာ၊ အခွန်ကောက်ခံမှု နှုန်းထားတွေအပေါ်မှာ အလွန်ပဲ ဝိဝါဒကွဲပြားစရာ ဖြစ်နေပါတယ်။ ဒါကြောင့်မို့လို့ အခုကျွန်တော်တို့ ပြည်ထောင်စုလွှတ်တော်က တာဝန်ပေးချက်အရ အမျိုးသားလွှတ်တော်မှာ စတင်ပြီးတော့ ဆွေးနွေးနေတဲ့ ၂၀၁ရ ခုနှစ်၊ မြန်မာ့ကျောက်မျက်ရတနာဥပဒေမှာပဲ ရတနာခွန်အဖြစ် ပြောင်းလဲပြီးတော့ ကျွန်တော်တို့ ကောက်ခံဖို့ဖြစ်ပါတယ်။ ဒီဘက်အထူးကုန်စည်ခွန် ထဲကနေပြီးတော့ ကျောက်မျက်ရတနာကို ကျွန်တော်တို့ ခြွင်းချက်အနေနဲ့ ပြုပြင်ပြင်ဆင်လိုက်မယ်ဆိုရင်တော့ ဒါဟာအဆင်ပြေသွားမှာ ဖြစ်ပါတယ်။ နောက်တစ်ချက်ကတော့ ကျွန်တော်တို့က (၁) အချောထည်၊ အကြမ်းထည်များဆိုင်ရာ အတိုင်းအထွာ များနဲ့ပတ်သက်လို့ ပြဋ္ဌာန်းချက်ဖြစ်ပါတယ်။ ဒါကိုလည်း ပြင်ဆင်ထားပြီးဖြစ်ပါတယ်။ နောက်ဆုံးတစ်ချက် အနေနဲ့ကတော့ အထူးကုန်စည်ခွန်နည်းဥပဒေကို ရေးဆွဲတဲ့အခါမှာရယ်၊ နောက် ၂၀၁၆ ခုနှစ်ကမှ ပြဋ္ဌာန်းခဲ့တဲ့ အထူးကုန်စည်ခွန်ဥပဒေအပေါ်မှာ လက်တွေ့လိုက်နာ ကျင့်သုံးဆောင်ရွက်ရတဲ့နေရာမှာ ရှိနေတဲ့ အခက်အခဲ တွေကို ဖြေလျော့ဖို့အတွက် ပြင်ဆင်ထားခြင်းဖြစ်ပါတယ်။ ဥပဒေကြမ်းပူးပေါင်းကော်မတီရဲ့ အကြံပြု တင်ပြချက်များကိုတော့ ကိုယ်စားလှယ်တော်ကြီးများအားလုံးထံကို ကန့်လန့်ဖြတ်ဇယားနဲ့တကွ ဖြန့်ဝေ တင်ပြခဲ့ပြီး ဖြစ်ပါတယ်။ ဒီအတွက်ကြောင့်မို့လို့ အထူးကုန်စည်ခွန်ဥပဒေကို ပြင်ဆင်တဲ့ဥပဒေကြမ်းနဲ့ စပ်လျဉ်းပြီးတော့ ပြည်ထောင်စုလွှတ်တော်ဆိုင်ရာ နည်းဥပဒေ ၉၉ နဲ့အညီ ကျွန်တော်တို့ ပြည်ထောင်စု လွှတ်တော် ဥပဒေကြမ်းပူးပေါင်းကော်မတီအနေနဲ့ လေးစားစွာ အစီရင်ခံတင်ပြအပ်ပါတယ်။ အားလုံးကို အထူးပဲ ကျေးဇူးတင်ရှိပါတယ်ခင်ဗျာ။ အစီရင်ခံစာနှင့် ဇယားကို နောက်ဆက်တွဲဖြင့်ဖော်ပြထားပါသည်။</speech>
<title>အဆိုပါ ဥပဒေကြမ်းနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ် ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အဆိုပါ အထူးကုန်စည်ခွန်ဥပဒေကို ပြင်ဆင်သည့်ဥပဒေကြမ်းအပါအဝင် ဥပဒေကြမ်းပူးပေါင်းကော်မတီရဲ့ အစီရင် ခံစာကို လတ်တော်ကိယ်စားလယ်များထံ ဖြန်ဝေထားပါတယ်။ ယင်းဥပဒေကြမ်းနှင့်စပ်လျဉ်းပြီး ပြင်ဆင်ချက်အဆို တင်သွင်းဆွေးနွေးလိုတဲ့ လွှတ်တော်ကိုယ်စားလှယ် ရှိပါက အပိုဒ်၊ အပိုဒ်ခွဲအလိုက် ပြည့်စုံစွာဖော်ပြပြီး ၇-၇-၂၀၁ရ ရက် (သောကြာနေ့) ညနေ ၄ နာရီ (၁၆၀၀နာရီ) နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်း ကြေညာပါတယ်။ လွှတ်တော်နှစ်ရပ်သဘောကွဲလွဲသော တရားခံလွှဲပြောင်းရေးဥပဒေကြမ်းနှင့်စပ်လျဉ်း၍ ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာကို ဖတ်ကြားတင်ပြခြင်း ။</speech>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ တရားခံ လွှဲပြောင်းရေးဥပဒေကြမ်းကို ပြည်သူ့လွှတ်တော်မှာ စတင်ဆွေးနွေးခဲ့ပြီး လွှတ်တော်နှစ်ရပ် သဘောကွဲလွဲတဲ့ ဥပဒေကြမ်းအဖြစ် ပြည်ထောင်စုလွှတ်တော်၌ ဆွေးနွေးဆုံးဖြတ်နိုင်ဖို့ ၂၆-၆-၂၀၁ရ ရက်မှာ ပေးပို့ထား ပါတယ်။ အဆိုပါ ဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထား မှတ်ချက်အစီရင်ခံစာကို လွှတ်တော်သို့ ဖတ်ကြားတင်ပြဖို့ ဖိတ်ခေါ်ပါတယ်။</speech>
<speech><mp id="1480">ဦးကျော်စိုးလင်း(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>လေးစား ရပါသော ပြည်ထောင်စုလွှတ်တော် နာယကကြီးနှင့်တကွ ပြည်သူ့လွှတ်တော်ဥက္ကဋ္ဌ၊ ပြည်ထောင်စုလွှတ်တော် ကိုယ်စားလှယ်များနဲ့ ပြည်ထောင်စုဝန်ကြီးများ၊ ကြွရောက်လာကြသော ဧည့်သည်တော်များအားလုံး မင်္ဂလာ အပေါင်းနဲ့ ပြည့်စုံပါစေကြောင်း ဦးစွာ နှုတ်ခွန်းဆက်သအပ်ပါတယ်။ လေးစားရပါသော ပြည်ထောင်စုလွှတ်တော် နာယကကြီးခင်ဗျား။ လွှတ်တော်နှစ်ရပ် သဘောထား ကွဲလွဲသော တရားခံလွှဲပြောင်းရေးဥပဒေကြမ်းနှင့်စပ်လျဉ်း၍ ပြည်ထောင်စုလွှတ်တော် ဥပဒေကြမ်းပူးပေါင်း ကော်မတီ၏လေ့လာတွေ့ရှိချက်နှင့် သဘောထားမှတ်ချက်အစီရင်ခံစာကို ပြည်ထောင်စုလွှတ်တော် ဥပဒေကြမ်း ပူးပေါင်းကော်မတီရဲ့ တွဲဖက်အတွင်းရေးမှူး ကျွန်တော် ဦးကျော်စိုးလင်းမှ ဖတ်ကြားတင်သွင်းသွားမှာ ဖြစ်ပါတယ်။ လေးစားရပါသော ပြည်ထောင်စုလွှတ်တော် နာယကကြီးခင်ဗျား။ လွှတ်တော်နှစ်ရပ် သဘောထား ကွဲလွဲသော တရားခံလွှဲပြောင်းရေးဥပဒေကြမ်းအား ပြည်သူ့လွှတ်တော်၌ ၂၂-၂-၂၀၁ရ ရက်နေ့တွင် စတင် ဆွေးနွေးအတည်ပြုပြီး အမျိုးသားလွှတ်တော်သို့ ပေးပို့ခဲ့ပါတယ်။ အမျိုးသားလွှတ်တော်က ၇-၆-၂၀၁ရ ရက်နေ့ ပြင်ဆင်ချက်များဖြင့် သဘောတူခဲ့ပြီး ပြည်သူ့လွှတ်တော်သို့ ပြန်လည်ပေးပို့ခဲ့ရာ ပြည်သူ့လွှတ်တော်က သဘောမတူသည့်အချက်များကို ပြည်ထောင်စုလွှတ်တော်တွင် ဆွေးနွေးဆုံးဖြတ်ရန် ၂၆-၆-၂၀၁ရ ရက်နေ့တွင် ပေးပို့ခဲ့ပါတယ်။ ယင်းဥပဒေကြမ်းနှင့်စပ်လျဉ်း၍ လွှတ်တော်နှစ်ရပ် သဘောထားကွဲလွဲသည့် အချက်များအပေါ် ပြည်ထောင်စုလွှတ်တော်တွင် ဆွေးနွေးဆုံးဖြတ်နိုင်ရေး သဘောထားမှတ်ချက် အစီရင်ခံစာတင်ပြရန် ပြည်ထောင်စုလွှတ်တော် နာယက က ၂၆-၆-၂၀၁ရ ရက်နေ့တွင် ဥပဒေကြမ်းပူးပေါင်းကော်မတီသို့ တာဝန် ပေးအပ်ခဲ့ပါတယ်။ သို့ပါ၍ ဥပဒေကြမ်းပူးပေါင်းကော်မတီသည် ၂၈-၆-၂၀၁ရ ရက်နေ့တွင် ပြည်ထဲရေးဝန်ကြီး ဌာနနှင့် ပြည်ထောင်စုရှေ့နေချုပ်ရုံးတို့မှ တာဝန်ရှိပုဂ္ဂိုလ်များ၊ ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင် အဖွဲ့ဝင်များနှင့် အစည်းအဝေးကျင်းပခဲ့ပြီး ယင်းအစည်းအဝေးတွင် ဆွေးနွေးချက်များအရ လွှတ်တော်နှစ်ရပ်သဘောထားကွဲလွဲသည့် ဥပဒေကြမ်း၏ အပိုဒ် ၂၃ အပိုဒ်ခွဲ(ခ)နှင့် နောက်ဆက်တွဲဇယား(က)ပါ စဉ် ၁(ချ)တို့ကို ပြည်သူ့လွှတ်တော်၏ အတည်ပြုချက် အတိုင်းလည်းကောင်း၊ အပိုဒ် ၂၃ အပိုဒ်ခွဲ(င)ကို ပြင်ဆင်၍လည်းကောင်း အတည်ပြုပြဋ္ဌာန်းသင့်ပါကြောင်း ဥပဒေကြမ်းပူးပေါင်းကော်မတီက လေ့လာတွေ့ရှိခဲ့ပါတယ်။ ဥပဒေကြမ်းပူးပေါင်းကော်မတီက ညှိနှိုင်းသဘောတူညီခဲ့သည့် လွှတ်တော်နှစ်ရပ် သဘောထား ကွဲလွဲသော အပိုဒ်ခွဲများကို နောက်ဆက်တွဲပါ ကန့်လန့်ဖြတ်ဇယားဖြင့် ပြုစုတင်ပြထားပါတယ်။ သို့ပါ၍ လွှတ်တော်နှစ်ရပ် သဘောကွဲလွဲသော တရားခံလွှဲပြောင်းရေးဥပဒေကြမ်းနှင့် စပ်လျဉ်း၍ ပြည်ထောင်စုလွှတ်တော်ဆိုင်ရာ နည်းဥပဒေ ၈၂၊ ၉၉ တို့နှင့်အညီ ဥပဒေကြမ်းပူးပေါင်းကော်မတီက အစီရင်ခံတင်ပြအပ်ပါသည်။ ပြည်ထောင်စုလွှတ်တော်၊ ဥပဒေကြမ်းပူးပေါင်းကော်မတီ။ အားလုံးကို ကျေးဇူး တင်ပါတယ်။ အစီရင်ခံစာနှင့် ဇယားကို နောက်ဆက်တွဲဖြင့်ဖော်ပြထားပါသည်။</speech>
<title>အထက်ပါ ဥပဒေကြမ်းနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၁၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ ဥပဒေကြမ်းအပေါ် ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင် ခံစာကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ ယင်းဥပဒေကြမ်းနဲ့စပ်လျဉ်းပြီး ပြည်ထောင်စုလွှတ်တော်ဆိုင်ရာ နည်းဥပဒေ ၈၃ နည်းဥပဒေခွဲ(ဂ) နဲ့အညီ လွှတ်တော်နှစ်ရပ် သဘောကွဲလွဲတဲ့အချက်များနဲ့ တိုက်ရိုက်သက်ဆိုင်တဲ့ ပြင်ဆင်ချက်အဆို တင်သွင်း ဆွေးနွေးလိုတဲ့ လွှတ်တော်ကိုယ်စားလှယ်များရှိပါက ဆွေးနွေးလိုတဲ့ အပိုဒ်၊ အပိုဒ်ခွဲနဲ့ အကြောင်းအရာကို ဖော်ပြလက်မှတ်ရေးထိုး၍ ၆-၇-၂၀၁ရ ရက် (ကြာသပတေးနေ့) ညနေ ၄ နာရီ (၁၆၀၀နာရီ) နောက်ဆုံး ထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းပေးပို့နိုင်ကြောင်း ကြေညာပါတယ်။</speech>
</bill>
</section>
<section value="Report">
<report>
<title>ပြည်ထောင်စုအစိုးရအဖွဲ့မှ ပေးပို့သော ၂၀၁၆-၂၀၁ရ ခု၊ ဘဏ္ဍာရေးနှစ် ဒုတိယ ၆ လပတ် လျာထားချက်အပေါ် အခွန်ကောက်ခံရရှိမှု အခြေအနေနှင့်စပ်လျဉ်း၍ စီမံကိန်းနှင့် ဘဏ္ဍာရေးဝန်ကြီးဌာနက လွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၁၁) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၆-၂၀၁ရ ခု၊ ဘဏ္ဍာရေးနှစ် ပြည်ထောင်စုဝန်ကြီးဌာန/အဖွဲ့အစည်းများရဲ့ ဒုတိယ ၆ လပတ် လျာထားချက်များအပေါ် အခွန် ကောက်ခံရရှိမှုအခြေအနေကို ပြည်ထောင်စုအစိုးရအဖွဲ့ရုံးမှ ၂၂-၆-၂၀၁ရ ရက်စွဲပါစာအမှတ်၊ ၁၁/၃၀၅ (၅-ပထစ)/အဖရ(၂၀၁၇)ဖြင့် ပြည်ထောင်စုလွှတ်တော် နာယကထံသို့ ပေးပို့ထားပါတယ်။ အထက်ပါကိစ္စနဲ့စပ်လျဉ်းပြီး သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က လွှတ်တော်သို့ ရှင်းလင်းတင်ပြဖို့ ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့်ဘဏ္ဍာရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယက၊ ပြည်သူ့လွှတ်တော်ဥက္ကဋ္ဌနှင့် လွှတ်တော်ကိုယ်စားလှယ်များ၊ ဖိတ်ကြား ထားသော ဧည့်သည်တော်များအားလုံးမင်္ဂလာပါ။ ကျွန်တော်ကတော့ စီမံကိန်းနှင့် ဘဏ္ဍာရေးဝန်ကြီးဌာန၊ gro. Qeninformasioncfofofos monomous ပြည်ထောင်စုအစိုးရအဖွဲ့သည် ဤဥပဒေ၏ ဇယား(၁)ပါ အခွန်ကောက်ခံရန် လျာထားချက်အပေါ် ကောက်ခံ ရရှိမှုအခြေအနေကို ၆ လပတ်အလိုက် ပြည်ထောင်စုလွှတ်တော်သို့ အစီရင်ခံတင်ပြရမည်ဟု ပြဋ္ဌာန်းချက်နဲ့ အညီ ၂၀၁၆- ၂၀၁ရ ဘဏ္ဍာနှစ်၊ ဒုတိယ ၆ လပတ် ကာလဖြစ်သော ၂၀၁၆ ခုနှစ်၊ အောက်တိုဘာလမှ ၂၀၁ရ ခုနှစ်၊မတ်လအထိ ပြည်ထောင်စုအတွက် ကောက်ခံရရှိသည့် အခွန်အကောက်များ ကောက်ခံရန် လျာထားချက်အပေါ် အကောင်အထည်ဖော် ဆောင်ရွက်နိုင်ခဲ့တဲ့အခြေအနေကို ပြည်ထောင်စုအစိုးရအဖွဲ့ ကိုယ်စား ပြည်ထောင်စုလွှတ်တော်သို့ အစီရင်ခံတင်ပြသွားမှာ ဖြစ်ပါတယ်။ Power Point အသုံးပြုခွင့် ပြုပါရန် ပန်ကြားအပ်ပါတယ်။ ၂၀၁၆-၂၀၁ရ ခု၊ ဘဏ္ဍာရေးနှစ်မှာ အခွန်အကောက်ရငွေအတွက် လျာထားချက်စုစုပေါင်းဟာ ပြုပြင်ပြီးခန့်မှန်းခြေစာရင်းအရ ကျပ် ၆၅၁၂.၇၀၄ ဘီလီယံ ဖြစ်ပါတယ်။ ဒုတိယ ၆ လပတ်အတွက် လျာထားချက်ဟာ ကျပ် ၄,၃၇၀.၈၇၀ ဘီလီယံ ဖြစ်ပြီးတော့ ကောက်ခံရရှိမှုအနေနဲ့ကတော့ ကျပ် ၄,၅၇၃.၉၀၄ ဘီလီယံ ဖြစ်တဲ့အတွက် အကောင်အထည်ဖော်နိုင်မှုရာခိုင်နှုန်း ၁၀၄.၆၅ ရာခိုင်နှုန်း ဖြစ်ပါကြောင်း တင်ပြအပ်ပါတယ်။ လျာထားချက်ထက် ပိုမိုကောက်ခံရရှိတဲ့ အခွန် ၁၄ မျိုး၊ လျော့နည်း ကောက်ခံရရှိတဲ့အခွန် ရ မျိုး ရှိတာကို တွေ့ရပါတယ်။ လေးစားအပ်ပါသော နာယကကြီးနှင့် လွှတ်တော်ကိုယ်စားလှယ်များခင်ဗျာ။ လျာထားချက်ထက် ကျော်လွန်အောင်ကောက်ခံနိုင်တဲ့ အခွန် ၁၄ မျိုးနဲ့စပ်လျဉ်းပြီး အဓိကကျတဲ့ အခွန်များကို ထုတ်နုတ် တင်ပြပါမယ်။ စီမံကိန်းနှင့် ဘဏ္ဍာရေးဝန်ကြီးဌာန၊ ပြည်တွင်းအခွန်များဦးစီးဌာနက ကောက်ခံတဲ့ ကုန်သွယ်လုပ်ငန်းခွန် ဖြစ်ပါတယ်။ ဒုတိယ ၆ လပတ် လျာထားချက် ကျပ် ၁,၂၆၇.၄၇၈ ဘီလီယံ၊ ကောက်ခံ လက် အကောင်အကယ်ဒင် တပတ် လျာထားချက်ကို ပြည့်မီကျော်လွန်တဲ့ အကြောင်းရင်းကတော့ နိုင်ငံပိုင်ကဏ္ဍဍက ယခင်နှစ် ထက်ပိုမိုကောက်ခံရရှိခဲ့ခြင်း၊ ၂၀၁၄-၂၀၁၅ ဘဏ္ဍာရေးနှစ်နဲ့ ၂၀၁၅-၂၀၁၆ ဘဏ္ဍာရေးနှစ်များအတွင်းက နိုင်ငံပိုင်လုပ်ငန်းများက ရယူခဲ့တဲ့ ဝန်ဆောင်မှုများအတွက် ကျသင့်တဲ့အခွန်များကို ယခုနှစ်မှာ စုစည်း ပေးသွင်းခဲ့ခြင်းတို့ကြောင့် ဖြစ်ပါတယ်။ စီးပွားရေးနှင့် ကူးသန်းရောင်းဝယ်ရေးဝန်ကြီးဌာန၊ ကုန်သွယ်ရေးဦးစီးဌာနက ကောက်ခံတဲ့ သွင်းကုန်အတွက် လိုင်စင်ခများဖြစ်ပါတယ်။ ဒုတိယ ၆ လပတ် လျာထားချက် ကျပ် ၃.၀၉ရ ဘီလီယံ၊ ကောက်ခံ ရရှိငွေ ကျပ် ၃.၉၂၆ ဘီလီယံ၊ လျာထားချက်အပေါ် အကောင်အထည်ဖော်နိုင်မှုရာခိုင်နှုန်း ၁၂၆.၇၉ ဖြစ်ပါတယ်။ ပြည့်မီကျော်လွန်တဲ့ အကြောင်းရင်းကတော့ ကုန်ပစ္စည်းအမယ်အချို့အတွက် လိုင်စင်ကင်းလွတ်ခွင့်ပြုချက် တို့ရှိခဲ့သော်လည်း မော်တော်ယာဉ်ပါမစ်လုပ်ငန်းက ပိုမိုဆောင်ရွက်ရခြင်းကြောင့် ဖြစ်ပါတယ်။ စီမံကိန်းနှင့် ဘဏ္ဍာရေးဝန်ကြီးဌာန၊ ပြည်တွင်းအခွန်များဦးစီးဌာနက ကောက်ခံတဲ့ မြန်မာနိုင်ငံ အောင်ဘာလေသိန်းဆုခွန်ဖြစ်ပါတယ်။ ဒုတိယ ၆ လပတ်လျာထားချက်ကျပ် ၂၂.၇၄၂ ဘီလီယံ၊ ကောက်ခံ ရရှိငွေကျပ် ၂၂.၈၇၀ ဘီလီယံ၊ အကောင်အထည်ဖော်နိုင်မှု ရာခိုင်နှုန်း ၁၀၀.၅ရ ဖြစ်ပါတယ်။ လျာထား ချက်ကို ပြည့်မီကျော်လွန်တဲ့ အကြောင်းရင်းကတော့ ၂၀၁၆ ခုနှစ် ဇူလိုင်၊ သြဂုတ်၊ စက်တင်ဘာလတွေမှာ အက္ခရာအလုံးရေများ တိုးပြီးတော့ရောင်းချခြင်း၊ ရောက်ထုတ်ယူခြင်းမရှိတဲ့ ဆုငွေများ ဘဏ္ဍာသိမ်း ကနေပြီးတော့ အခွန်ရရှိခြင်းတို့ကြောင့် ပိုမိုရရှိခဲ့ခြင်း ဖြစ်ပါတယ်။ ပို့ဆောင်ရေးနှင့် ဆက်သွယ်ရေးဝန်ကြီးဌာန၊ ကုန်းလမ်းပို့ဆောင်ရေးညွှန်ကြားမှုဦးစီးဌာနမှ ကောက်ခံ တဲ့ မော်တော်ယာဉ်၊ ယာဉ်မောင်းလိုင်စင်၊ လုပ်ငန်းလိုင်စင်ဆိုင်ရာအခငွေများ ဖြစ်ပါတယ်။ လျာထားချက် ၁၂၉.၆၉၁ ဘီလီယံ၊ ကောက်ခံရရှိငွေ ၁၇၀.၄၂၅ ဘီလီယံ၊ လျာထားချက်အပေါ်မှာ အကောင်အထည်ဖော် နိုင်မှု ၁၃၁.၄၁ ရာခိုင်နှုန်း ဖြစ်ပါတယ်။ လျာထားချက်ကိုကျော်လွန်တဲ့ အကြောင်းရင်းကတော့ ပြည်ပ တင်သွင်း ကနဦးယာဉ်များ လာရောက်ဆောင်ရွက်မှု များပြားခြင်းနဲ့ ယာဉ်စည်းကမ်း၊ လမ်းစည်းကမ်း ဟောပြောပွဲများ ကျင်းပခြင်းကြောင့် ယာဉ်မောင်းလိုင်စင်ရယူလိုသူ များပြားလာခြင်း၊ မော်တော်ဆိုင်ကယ် ကနဦးမှတ်ပုံတင်စီးရေဟာ ခန့်မှန်းသည်ထက်ပိုမိုလာခြင်းနဲ့ နှစ်လဲမှတ်ပုံတင်ဆောင်ရွက်တဲ့ ယာဉ်စီးရေများ တိုးတက်များပြားလာခြင်းကြောင့် ဖြစ်ပါတယ်။ စီမံကိန်းနှင့် ဘဏ္ဍာရေးဝန်ကြီးဌာန၊ ပြည်တွင်းအခွန်များဦးစီးဌာနကကောက်ခံတဲ့ အထူးကုန်စည်ခွန် ဖြစ်ပါတယ်။ ဒုတိယ ၆ လပတ် လျာထားချက် ၅၀၇.၂၉၉ ဘီလီယံ၊ ကောက်ခံရရှိမှု ၆၃၆.၃၂၂ ဘီလီယံ၊ အကောင်အထည်ဖော်နိုင်မှု ၁၂၅.၄၃ ရာခိုင်နှုန်း ဖြစ်ပါတယ်။ ပြည့်မီကျော်လွန်တဲ့ အကြောင်းရင်းကတော့ ၁-၄-၂၀၁၆ ရက်ကစပြီးတော့ စတင်အကျိုးသက်ရောက်မယ့် အထူးကုန်စည်ခွန်ဥပဒေနဲ့အညီ သတ်မှတ် အထူးကုန်စည်များအပေါ်မှာ ထိထိရောက်ရောက် ကောက်ခံနိုင်ခဲ့ခြင်းနဲ့ ၂၀၁၆ ခုနှစ် ပြည်ထောင်စုရဲ့ အခွန်အကောက်ဥပဒေမှာ အရက်၊ စီးကရက်၊ ဝိုင်တို့အပေါ်မှာ ပုံသေနှုန်းဖြင့် အခွန်နှုန်း သတ်မှတ်ပြီးတော့ ကောက်ခံနိုင်ခဲ့ခြင်းကြောင့် ဖြစ်ပါတယ်။ စီမံကိန်းနှင့် ဘဏ္ဍာရေးဝန်ကြီးဌာန၊ အကောက်ခွန်ဦးစီးဌာနကကောက်ခံတဲ့ အကောက်ခွန် ဖြစ်ပါတယ်။ ဒုတိယ ၆ လပတ် လျာထားချက် ၂၅၂.၅၀၀ ဘီလီယံ၊ ကောက်ခံရရှိမှု ၂၅၈.၁၀၄ ဘီလီယံ၊ လျာထားချက် အပေါ်မှာ အကောင်အထည်ဖော်နိုင်မှု ရာခိုင်နှုန်း ၁၀၂.၂၂ ဖြစ်ပါတယ်။ လျာထားချက်ပြည့်မီကျော်လွန်တဲ့ အကြောင်းရင်းကတော့ သွင်းကုန်အပေါ်မှ ကောက်ခံရရှိတဲ့ ပင်လယ်ရေကြောင်းအကောက်ခွန်နဲ့ ကုန်းလမ်း အကောက်ခွန်တို့က အခွန်အကောက်ရငွေများ တိုးတက်ရရှိခြင်းကြောင့် ဖြစ်ပါတယ်။ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ငါးလုပ်ငန်းဦးစီးဌာနက ကောက်ခံတဲ့ ငါးလုပ်ငန်းဆိုင်ရာ အခွန်အခဖြစ်ပါတယ်။ လျာထားချက် ၀.၆၃၀ ဘီလီယံ၊ ကောက်ခံရရှိမှု ၂.၁၂၂ ဘီလီယံ၊ လျာထားချက်အပေါ်မှာ အကောင်အထည်ဖော်နိုင်မှု ရာခိုင်နှုန်း ၃၃၆.၈၃ ဖြစ်ပါတယ်။ ကျော်လွန်တဲ့ အကြောင်းရင်းကတော့ အင်းများ လေလံတင်ရောင်းချရာမှာ သတ်မှတ်ဈေးနှုန်းထက် ပိုမိုရရှိခဲ့မှု၊ ပင်လယ်ကမ်းဝေး ငါးဖမ်းလုပ်ငန်းရှင်များက ငါးစိုခွန်၊ လှေခွန်၊ ကိရိယာခွန်၊ ရေလုပ်သားမှတ်ပုံတင်ကြေးများ ပြည့်စုံစွာ ကောက်ခံရရှိခဲ့မှု၊ ငါးမွေးကန်များကို လိုင်စင်ခွန်များ ပြည့်စုံစွာ ကောက်ခံရရှိခဲ့မှုတို့ကြောင့် ပိုမို ခဲ့တာဖြစ်ပါတယ်။ သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီးဌာန၊ သတ္တုတွင်းဦးစီးဌာနမှ ကောက်ခံ သည့် ဓာတ်သတ္တုခွန်နဲ့ ရတနာခွန်အတွက် ဒုတိယ ၆ လပတ် လျာထားချက်ဟာ ၁၀.၄၁၆ ဘီလီယံ ဖြစ်ပြီး ကောက်ခံရရှိမှု ၂၀.၁၈၆ ဘီလီယံဖြစ်ပါတယ်။ အကောင်အထည်ဖော်နိုင်မှု ၁၉၃.၈၀ ရာခိုင်နှုန်း ဖြစ်ပါတယ်။ လျာထားချက်ကျော်လွန်တဲ့ အကြောင်းရင်းကတော့ ကျောက်စိမ်းကျောက်မျက်ထုတ်လုပ်မှု လျာထားချက် ထက်ပိုမိုခဲ့ပြီးတော့ ခန့်မှန်းသည်ထက် အရည်အသွေးကောင်းမွန်ခြင်းများကြောင့် ပိုမိုရခြင်းဖြစ်ပါတယ်။ ပို့ဆောင်ရေးနှင့် ဆက်သွယ်ရေးဝန်ကြီးဌာန၊ ဆက်သွယ်ရေးညွှန်ကြားမှုဦးစီးဌာနက ကောက်ခံတဲ့ ဆက်သွယ်ရေးဝန်ဆောင်မှုလုပ်ငန်း လုပ်ကိုင်ခြင်းကြောင့် ကောက်ခံတဲ့ အခွန်အခအတွက် ဒုတိယ ၆ လပတ် လျာထားချက်မှာ ၉၀.၈၄၉ ဘီလီယံဖြစ်သော်လည်း ကောက်ခံရရှိငွေ ၃၄၉.၅၀၅ ဘီလီယံ ဖြစ်တဲ့အတွက် ကြောင့် ရာခိုင်နှုန်းအားဖြင့် ၃၈၄.၇၁ ရာခိုင်နှုန်း အကောင်အထည်ဖော်နိုင်ခဲ့ပါတယ်။ ပြည့်မီကျော်လွန်တဲ့ အကြောင်းရင်းများကို ပြန်လည်ဆန်းစစ်တဲ့နေရာမှာ 2600 MHz လှိုင်းနှုန်းစဉ် တင်ဒါအောင်မြင်တဲ့ ကုမ္ပဏီများနဲ့ 4"""" Operator တို့ထံမှ လှိုင်းနှုန်းအခွန်အခများရရှိခြင်း၊ မြန်မာ့ဆက်သွယ်ရေးလုပ်ငန်း၊ Telenor Myanmar Ltd. နှင့် Ooredoo Myanmar Ltd. တို့ထံမှ နှစ်စဉ်ကြေး၊ လှိုင်းနှုန်းစဉ် စီမံခန့်ခွဲခ၊ ဆက်သွယ်ရေး နံပါတ်အသုံးပြုခနှင့် ဆက်သွယ်ရေးဝန်ဆောင်မှုလုပ်ကိုင်တဲ့ ကုမ္ပဏီများထံမှ နှစ်စဉ်ကြေး ရရှိခြင်းတို့ကြောင့် ဖြစ်ပါတယ်။ လေးစားအပ်ပါသော နာယကကြီးနှင့် လွှတ်တော်ကိုယ်စားလှယ်များခင်ဗျား။ ဆက်လက်ပြီးတော့ ဒုတိယ ၆ လပတ် ကောက်ခံရန် လျာထားချက်ထက် လျော့နည်းရရှိသည့် အခွန် ရ မျိုးနဲ့ စပ်လျဉ်းပြီးတော့ အဓိကကျတဲ့အခွန်များကို ထုတ်နုတ်တင်ပြလိုပါတယ်။ စီမံကိန်းနှင့်ဘဏ္ဍာရေးဝန်ကြီးဌာန၊ ပြည်တွင်းအခွန်များဦးစီးဌာနက ကောက်ခံတဲ့ တံဆိပ်ခေါင်းခွန် ဖြစ်ပါတယ်။ ဒုတိယ ၆ လပတ် လျာထားချက် ၃၄.၄၉၀ ဘီလီယံမှာ ကောက်ခံရရှိငွေ ကျပ် ၃၁.၁၂၆ ဘီလီယံ ဖြစ်ပါတယ်။ လျာထားချက်အပေါ်မှာ အကောင်အထည်ဖော်နိုင်မှုအားဖြင့် ၉၀.၂၅ ရာခိုင်နှုန်းသာ ရှိပါတယ်။ လျာထားချက်ကို မပြည့်မီရတဲ့အကြောင်းရင်းကို ပြန်လည်ဆန်းစစ်တဲ့အခါမှာ ၁-၁၀-၂၀၁၆ ကစပြီးတော့ စာချုပ်စာတမ်းများအပေါ်မှာ ကျသင့်တံဆိပ်ခေါင်းခွန် နှုန်းထားများကို လျှော့ချပေးခဲ့ခြင်းကြောင့် အခြေပစ္စည်းများ ရောင်းဝယ်တည်ဆောက်ပြုပြင်မှုများအပေါ်မှာ ကောက်ခံရရှိတဲ့ တံဆိပ်ခေါင်းခွန်များ လျော့နည်းသွားခြင်း၊ ပထမ ၃ လပတ်အတွင်း လျာထားချက်ထက် ပိုမိုကောက်ခံရရှိခဲ့ခြင်းတို့ကြောင့်ဖြစ်ကြောင်း တွေ့ရပါတယ်။ စီမံကိန်းနှင့် ဘဏ္ဍာရေးဝန်ကြီးဌာန၊ ပြည်တွင်းအခွန်များဦးစီးဌာနက ကောက်ခံတဲ့ဝင်ငွေခွန် ဖြစ်ပါတယ်။ ဒုတိယ ၆ လပတ်လျာထားချက် ကျပ် ၁,၆၇၆.၄၆၉ ဘီလီယံဖြစ်ပြီးတော့ ကောက်ခံရရှိငွေ ၁,၅၀၁.၂၅၃ ဘီလီယံဖြစ်ပါတယ်။ လျာထားချက်အပေါ်မှာ အကောင်အထည်ဖော်နိုင်မှု ရာခိုင်နှုန်း ၈၉.၅၅ ဖြစ်ပါတယ်။ လျာထားချက်ကို မပြည့်မီရတဲ့ အကြောင်းရင်းဟာ စည်းကြပ်မှုမှလွတ်ကင်းနေတဲ့ ဝင်ငွေ များမှ ကောက်ခံရရှိမှုမှာ ၂၀၁၆ ခုနှစ် ပြည်ထောင်စုရဲ့ အခွန်အကောက်ဥပဒေအရ အခွန်ရာခိုင်နှုန်း တိုးမြှင့် ကောက်ခံတဲ့အတွက် ကောက်ခံရရှိမှုလျော့နည်းခြင်းနဲ့ အခြားလုပ်ငန်းများ ခေါင်းစဉ်အောက်က လျော့နည်း ကောက်ခံရရှိခြင်းတို့ကြောင့် ဖြစ်ပါတယ်။ သယံဇာတနှင့် သဘာဝပတ်ဝန်းကျင် ထိန်းသိမ်းရေးဝန်ကြီးဌာန၊ သစ်တောဦးစီးဌာနက ကောက်ခံတဲ့ သစ်တောများမှ ပစ္စည်းများထုတ်ယူတဲ့အတွက် ကောက်ခံတဲ့သစ်တောခွန်မှာ ဒုတိယ ၆ လ ပတ် လျာထားချက် ၅.၁၇၉ ဘီလီယံဖြစ်သော်လည်း ကောက်ခံရရှိမှုဟာ ၂.၃၅၂ ဘီလီယံသာ ရှိခဲ့ပါတယ်။ အကောင်အထည် ဖော်နိုင်မှုရာခိုင်နှုန်းအားဖြင့် ၄၅.၄၂ ဖြစ်ပါတယ်။ လျာထားချက်မပြည့်မီရတဲ့ အကြောင်းရင်းဟာ မြန်မာ့ သစ်လုပ်ငန်းနှင့် တစ်သီးပုဂ္ဂလတွေက ထုတ်ယူတဲ့ သစ်တောထွက်ပစ္စည်းမှ အခွန်ရငွေများ လျော့နည်းရရှိ ခဲ့ခြင်းကြောင့် ဖြစ်ပါတယ်။ လျှပ်စစ်နှင့် စွမ်းအင်ဝန်ကြီးဌာနက ကောက်ခံတဲ့ ရေနံနှင့် သဘာဝဓာတ်ငွေ့ ထုတ်ယူတဲ့အတွက် ကောက်ခံတဲ့အခွန် ဖြစ်ပါတယ်။ ဒုတိယ ၆ လပတ် လျာထားချက် ၃၆၃.၂၃၉ ဘီလီယံဖြစ်ပြီး ကောက်ခံရရှိမှု ၂၂၈.၀၄၈ ဘီလီယံသာဖြစ်ပါတယ်။ ရာခိုင်နှုန်းအားဖြင့် ၆၂.၇၈ ရာခိုင်နှုန်းသာ ရှိပါတယ်။ လျာထားချက် မပြည့်မီရတဲ့ အကြောင်းရင်းဟာ Signature Bonus ခန့်မှန်းခြေမှာ လုပ်ကွက် ၂၆ ကွက် ထည့်သွင်း လျာထားခဲ့သော်လည်းပဲ အမှန်ဝင်ငွေစာရင်းမှာ လုပ်ကွက် ၆ ကွက်အတွက်သာ ရရှိခဲ့ခြင်းကြောင့် ဖြစ်ပါတယ်။ လျှပ်စစ်နှင့် စွမ်းအင်ဝန်ကြီးဌာန၊ လျှပ်စစ်စွမ်းအားစီမံရေးဦးစီးဌာနက ကောက်ခံတဲ့ ရေအားအရင်း အမြစ်က လျှပ်စစ်ဓာတ်အားထုတ်ယူတဲ့အတွက် အခမဲ့ရရှိတဲ့ ဓာတ်အားခဖြစ်ပါတယ်။ ဒုတိယ ၆ လပတ် လျာထားချက်ကျပ် ၆.၀၂၀ ဘီလီယံ၊ ကောက်ခံရရှိမှု ၅.၄၁၀ ဘီလီယံ၊ လျာထားချက်အပေါ်မှာ အကောင် အထည်ဖော်နိုင်မှု ၈၉.၈ရ ဖြစ်ပါတယ်။ လျာထားချက်ကိုမပြည့်မီရတဲ့ အကြောင်းရင်းဟာ(၉/၂၀၁၆)လ ကနေပြီးတော့ (၃/၂၀၁၇)လအထိ ရွှေလီ(၁)နှင့် တာပိန်(၁) ရေအားလျှပ်စစ်ဓာတ်အားပေးစက်ရုံတို့မှ ရရှိတဲ့ Free Power အတွက် Royalty Fees များ ပေးသွင်းငွေ လျော့နည်းရရှိခြင်းကြောင့် ဖြစ်ပါတယ်။ လေးစားအပ်ပါသော နာယကကြီးနှင့် လွှတ်တော်ကိုယ်စားလှယ်များခင်ဗျာ။ အနာဂတ်ကာလတွင် နိုင်ငံတော်အစိုးရ၏ အသုံးစရိတ်များကို နိုင်ငံတော်က ကောက်ခံရရှိတဲ့ အခွန်ငွေများအပေါ်မှာ အဓိက ရပ်တည်ပြီး ဆောင်ရွက်ကြရမှာဖြစ်တဲ့အတွက် ရသင့်ရထိုက်တဲ့ အခွန်အကောက်များ တိုးတက်ကောက်ခံ ရရှိဖို့ဟာ အရေးကြီးသောကိစ္စတစ်ရပ် ဖြစ်ပါတယ်။ အခွန်ထမ်းပြည်သူများအတွက် ဝန်ထုပ်ဝန်ပိုး မဖြစ် စေရေး၊ နိုင်ငံတော်အတွက် ရသင့်ရထိုက်တဲ့ အခွန်ဝင်ငွေကို အပြည့်အဝရရှိရေးတို့ကို ချင့်ချိန်ပြီး သင့်တင့် မျှတတဲ့ ပြည်သူအများ လိုက်နာထမ်းဆောင်နိုင်မယ့် အခွန်နှုန်းထားများဖြစ်စေရေး၊ ပြည်သူများ အခွန် ဆိုင်ရာအသိပညာ၊ ဗဟုသုတတိုးပွားပြီး အခွန်ကိုလိုလားစွာ ထမ်းဆောင်လာစေရေး၊ နိုင်ငံတကာစံနှုန်း များနှင့်လျော်ညီတဲ့ အခွန်စနစ်ဖြစ်ပေါ်လာရေး၊ အခွန်တိမ်းရှောင်မှုပပျောက်ရေး စသည်တို့အတွက် ကြိုးပမ်း ဆောင်ရွက်လျက်ရှိပါတယ်။ ယင်းသို့ဆောင်ရွက်ရာမှာ အခွန်ဝန်ထမ်းများရဲ့ စိတ်ထားခံယူချက်နဲ့ လုပ်ဆောင် ချက်များကို ပြုပြင်ပြောင်းလဲပြီး ဆုပေးဒဏ်ပေးစနစ်ကိုလည်း ထိရောက်စွာ ကျင့်သုံးဆောင်ရွက်ဖို့ ဆောင်ရွက် နေပါတယ်။ ပြည်သူများအတွက် အခွန်ပညာပေးမှုများကိုလည်း ပိုမိုလုပ်ဆောင်လျက် ရှိပါတယ်။ အခွန်ကောက်ခံရရှိမှု၊ အခွန်စနစ်များနဲ့ပတ်သက်ပြီး လွှတ်တော်ကိုယ်စားလှယ်ကြီးများရဲ့ ဆွေးနွေး သုံးသပ်ခဲ့မှုများကိုလည်း မှတ်သားထားရှိပြီးတော့ အလေးထားဆက်လက်ဆောင်ရွက်လျက် ရှိပါတယ်။ မိတ်ဖက်အဖွဲ့အစည်းများဖြစ်တဲ့ ကုန်သည်နဲ့စက်မှုလုပ်ငန်းရှင်များအသင်း၊ မြန်မာနိုင်ငံလက်မှတ်ရ ပြည်သူ့ စာရင်းကိုင်များအသင်းကဲ့သို့သော အသင်းများရဲ့ အခွန်စနစ်နဲ့ပတ်သက်တဲ့ အကြံပြုချက်များ ပေးပို့ကြခြင်း များကိုလည်း လက်ခံသုံးသပ်ပြီးတော့ အလေးထားဆောင်ရွက်ပေးလျက်ရှိပါတယ်။ အခွန်ထမ်းများရဲ့ အခွန်ထမ်းဆောင်မှု၊ အခွန်ဝန်ထမ်းများရဲ့ အခွန်ဆိုင်ရာဆောင်ရွက်ချက်များနဲ့ပတ်သက်၍ လွှတ်တော်မှလည်း ဝိုင်းဝန်းပူးပေါင်းဆောင်ရွက်ရင်း လိုအပ်သည်များကို ဝေဖန်ထောက်ရှု အကြံပြုသုံးသပ် ပေးကြပါရန် မေတ္တာရပ်ခံတင်ပြရင်း ကျွန်တော်ရဲ့ ရှင်းလင်းတင်ပြချက်ကို နိဂုံးချုပ်ပါတယ်။ အားလုံးကို ကျေးဇူးတင် ပါတယ်။</speech>
<title>အထက်ပါကိစ္စနှင့်စပ်လျဉ်း၍ ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ(၈/၂၀၁၇)ကို ဖတ်ကြားတင်ပြခြင်းနှင့် လွှတ်တော်က ဆွေးနွေးစဉ်းစားရန် အဆိုတင်သွင်းခြင်း</title>
<speech type="speaker">အစီအစဉ်(၁၂) ဖြစ်ပါတယ်။ လွှတ်တော်ကိုယ်စားလှယ်များခင်ဗျာ။ အထက်ပါ ၂၀၁၆ -၂၀၁ရခု၊ ဘဏ္ဍာရေးနှစ် ပြည်ထောင်စုဝန်ကြီးဌာန အဖွဲ့အစည်းများရဲ့ ဒုတိယ ၆ လပတ် အခွန်ရငွေ စာရင်းများအပေါ် ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာ(၈/၂၀၁၇)ကို ဖတ်ကြားတင်ပြပြီး လွှတ်တော်က ဆွေးနွေးစဉ်းစားရန် အဆိုတင်သွင်းဖို့ ဖိတ်ခေါ် ပါတယ်။</speech>
<speech><mp id="1434">ဦးအောင်မင်း(ဒုတိယဥက္ကဋ္ဌ-၂၊ ပြည်သူ့ငွေစာရင်းပူးပေါင်းကော်မတီ)</mp>ပြည်ထောင်စု လွှတ်တော်နာယက၊ ပြည်သူ့လွှတ်တော်ဥက္ကဋ္ဌနှင့် ဖိတ်ကြားထားသော ပြည်ထောင်စုအဖွဲ့အစည်းဝင်များ ပြည်ထောင်စုလွှတ်တော် ကိုယ်စားလှယ်များ၊ ဧည့်သည်တော်များအား လေးစားစွာ ဂါရဝပြုအပ်ပါတယ်။ ကျွန်တော်ကတော့ ဇလွန်မဲဆန္ဒနယ်၊ ပြည်သူ့လွှတ်တော်ကိုယ်စားလှယ် ဦးအောင်မင်းဖြစ်ပြီး ပြည်သူ့ ငွေစာရင်းပူးပေါင်းကော်မတီရဲ့ တာဝန်ပေးအပ်ချက်အရ ပြည်ထောင်စု၏ ၂၀၁၆-၂၀၁ရ ခု ဘဏ္ဍာရေးနှစ် ပြည်ထောင်စုဝန်ကြီးဌာန၊ အဖွဲ့အစည်းများ၏ ဒုတိယ(၆)လပတ် အခွန်ရငွေစာရင်းများအပေါ် လေ့လာ စိစစ်တွေ့ရှိချက်များနှင့် သဘောထားမှတ်ချက် အစီရင်ခံစာကို ဖတ်ကြားတင်သွင်းမှာ ဖြစ်ပါတယ်။ လေးစားအပ်ပါသော နာယကကြီးခင်ဗျာ။ ၂၀၁၆-၂၀၁ရ ခုနှစ် ဒုတိယ (၆)လပတ်အတွက် အခွန် ရငွေစာရင်းများဖြစ်သော်လည်း တစ်နှစ်လုံးအတွက် ခြုံငုံသုံးသပ်တင်ပြသွားမှာ ဖြစ်ပါတယ်။ ၎င်းအပြင် အစီရင်ခံစာကိုကြိုတင်ဖြန့်ဝေထားပြီးဖြစ်တဲ့အတွက် အရေးကြီးသည့်အချက်များကိုသာ ကောက်နုတ်၍ Power Point ဖြင့် ရှင်းလင်းတင်ပြခွင့်ပြုပါရန် ပန်ကြားအပ်ပါတယ်။ နာယကကြီးခင်ဗျာ။ ၂၀၁၆-၂၀၁ရ ခုနှစ် ပြည်ထောင်စုရဲ့ အခွန်အကောက်ရငွေစာရင်းပဲ ဖြစ်ပါတယ်။ ပြုပြင်ပြီးရည်မှန်းချက် ၆,၅၁၂ ဘီလီယံအပေါ်မှာ အမှန်တကယ်ကောက်ခံရရှိမှုဟာ ၇၃၁၂၂ ဘီလီယံ ဖြစ်တဲ့ အတွက်တစ်နှစ်လုံး ရည်မှန်းချက်အပေါ်မှာ ၁၀၉.၃ ရာခိုင်နှုန်း အကောင်အထည်ဖော် ဆောင်ရွက်နိုင် တာကို တွေ့ရှိရမှာ ဖြစ်ပါတယ်။ အခွန်အကောက်ရရှိငွေနဲ့ GDP အချိုးဖြစ်ပါတယ်။ ၂၀၁၆-၂၀၁ရ ခုနှစ် စုစုပေါင်းအခွန်အကောက်ရရှိငွေဟာ ကျပ် ၇,၁၂၂ ဘီလီယံအထိ တိုးတက်ရရှိပေမယ့်လည်း အခွန်ရငွေနဲ့ GDP အချို့ဟာ ၈.၅ ရာခိုင်နှုန်းသာရှိပါသေးတယ်။ နှိုင်းယှဉ်မယ်ဆိုရင် အာဆီယံနိုင်ငံများမှာ အနိမ့်ဆုံး အချိုးပဲ ဖြစ်နေဆဲပဲဖြစ်ပါတယ်။ ဒါ့ကြောင့် အခွန်အကောက်များ ပိုမိုတိုးတက်ရရှိရေးအတွက် ကြိုးပမ်းဆောင်ရွက်သွားဖို့ လိုအပ်နေဆဲဖြစ်ကြောင်း တွေ့ရှိရမှာ ဖြစ်ပါတယ်။ လေးစားအပ်ပါသော နာယကကြီးခင်ဗျာ။ ပြည်ထောင်စုအစိုးရရဲ့အခွန်အကောက်ဥပဒေအရ ၇၁ မျိုး ကောက်ခံလျက်ရှိသော်လည်း ယခု Power Point မှာတင်ပြထားတဲ့ အခွန်အကောက် ရ မျိုး ဟာ အဓိက ဖြစ်ပါတယ်။ ဘာကြောင့်လဲဆိုတော့ ဒီအခွန်အကောက် ရ မျိုးရဲ့ စုစုပေါင်းကောက်ခံရရှိငွေဟာ ပြည်ထောင်စုရဲ့ ကောက်ခံရရှိငွေ စုစုပေါင်းအပေါ် ၉ရ ရာခိုင်နှုန်းအထိ ပါဝင်နေခြင်းကြောင့်ပဲ ဖြစ်ပါတယ်။ ဒီတင်ပြချက်ပါ ရ မျိုးအနက်မှာ ကုန်သွယ်လုပ်ငန်းခွန်၊ အထူးကုန်စည်ခွန်နဲ့ ဝင်ငွေခွန် ၃ ရပ်ပေါင်းရဲ့ ကောက်ခံရရှိမှုဟာလည်း စုစုပေါင်းအခွန်ကောက်ခံရရှိမှုအပေါ်မှာ ၇၃ ရာခိုင်နှုန်း ရှိနေတာကိုလည်း တွေ့ရှိရမှာဖြစ်ပါတယ်။ နာယကကြီးခင်ဗျာ။ ကုန်သွယ်လုပ်ငန်းခွန်၊ အထူးကုန်စည်ခွန်နဲ့ ဝင်ငွေခွန်တွေရဲ့ အရေးပါမှုကို ပိုမိုထင်ရှားစေဖို့အတွက် ကောက်နုတ်တင်ပြခြင်းပဲ ဖြစ်ပါတယ်။ ဒီအခွန် ၃ မျိုးဟာ နံပါတ်(၁) ပြည်ထောင်စု အခွန်အကောက်ရငွေစုစုပေါင်းရဲ့ ၇၀ ရာခိုင်နှုန်းကျော်ရှိပါတယ်။ ၂၀၁၅-၂၀၁၆ ခုနှစ်မှာ ၇၀.၂ ရာခိုင်နှုန်း ရှိခဲ့ပြီး ၂၀၁၆-၂၀၁ရ ခုနှစ်မှာတော့ ၇၃ ရာခိုင်နှုန်းအထိဖြစ်ခဲ့တာ ဖြစ်ပါတယ်။ ပြီးတော့ ဒီအခွန် ၃ မျိုးဟာ Tax base ကျယ်ပြန့်ပြီးတော့ ဖိဖိစီးစီးကောက်ခံနိုင်သည်နှင့်အမျှ တိုးတက်ရရှိနိုင်ရန် အလားအလာရှိတဲ့ အခွန်တွေပဲ ဖြစ်ပါတယ်။ ကုန်သွယ်လုပ်ငန်းခွန်တစ်ခုတည်းကိုပဲ Highlight လုပ်ပြီးတင်ပြထားခြင်းပဲ ဖြစ်ပါတယ်။ ကုန်သွယ်လုပ်ငန်းခွန်သည် ပြည်ထောင်စုအခွန်အကောက်ရငွေ စုစုပေါင်းရဲ့ ၂၆ ရာခိုင်နှုန်း ကျော်ရှိပြီး ပြည်သူတို့ရဲ့စားသုံးမှုကို အခြေခံကောက်ခံခြင်းဖြစ်တဲ့အတွက် Tax base ဟာ အကျယ်ပြန့်ဆုံး ဖြစ်ပါတယ်။ လက်ရှိမှာ ဟိုတယ်၊ စားသောက်ဆိုင်များ၊ ရွှေထည်လက်ဝတ် ရတနာများ၊ တည်ဆောက်ရေး ဝန်ဆောင်မှုလုပ်ငန်းများနဲ့ အထူးကုန်စည်များကိုသာအဓိကထား ကောက်ခံနေသော်လည်း ပြည်သူတို့ရဲ့ ပူးပေါင်းပါဝင်မှုဖြင့် တိုးချဲ့ကောက်ခံနိုင်ရန် အလားအလာအကောင်းဆုံး အခွန်တစ်ခုဖြစ်ပါတယ်။ ဒီအပြင် ကုန်သွယ်လုပ်ငန်းခွန်မှတစ်ဆင့် သက်ဆိုင်ရာလုပ်ငန်းရဲ့ စုစုပေါင်းဝင်ငွေကိုပါ ခန့်မှန်းသိရှိနိုင်မှာ ဖြစ်တဲ့ အတွက် ဝင်ငွေခွန်ပြည့်ပြည့်ဝဝ ကောက်ခံရရှိရေးကိုပါ အထောက်အကူပြုနိုင်တဲ့ အခွန်တစ်ရပ်ပဲဖြစ်ပါတယ်။ ကုန်သွယ်လုပ်ငန်းခွန်ဟာ စုစုပေါင်းရောင်းရငွေအပေါ်မှာ ၅ ရာခိုင်နှုန်းကောက်ခံခြင်းဖြစ်ပါတယ်။ ဒါကြောင့် ဒီအခွန်ရဲ့ပမာဏအပေါ် အခြေခံပြီးတော့ စုစုပေါင်းရောင်းရငွေကို ဖော်ထုတ်နိုင်ခြင်းပဲဖြစ်ပါတယ်။ ဒါကြောင့် နာယကကြီးမှတစ်ဆင့် ဒီကနေ့တက်ရောက်လာကြတဲ့ ပြည်ထောင်စုလွှတ်တော် ကိုယ်စားလှယ်များ၊ နိုင်ငံတစ်ဝန်းမှာရှိတဲ့ပြည်သူများကို အသိပေးပန်ကြားလိုတဲ့အချက်ကတော့ တာဝန်ကျေပွန်တဲ့ နိုင်ငံသားတွေ ဖြစ်ဖို့၊ ပြေစာတွေကို မဖြစ်မနေတောင်းခံဖို့နဲ့ ပြေစာတွင်ဖော်ပြထားတဲ့ ကုန်သွယ်လုပ်ငန်းခွန်ပမာဏ အတိုင်း တံဆိပ်ခေါင်းကပ်မကပ် စစ်ဆေးပြီးမှ ကျသင့်ငွေပေးချေဖို့ပဲဖြစ်ပါတယ်။ ဒီနေရာမှာ ကျွန်တော့ရဲ့ ကိုယ်တွေ့ကို ရှင်းပြဖို့ဆိုလို့ရှိရင် မိတ်ဆွေတစ်ဦးရဲ့ မွေးနေ့ဖိတ်ကြားမှုအတွက် ကျွန်တော် ရန်ကုန်မြို့ရဲ့ နာမည်ကြီးတဲ့ စားသောက်ဆိုင်တစ်ဆိုင်မှာ သွားရောက်စားသောက်ခဲ့ပါတယ်။ စားသောက်ပြီးတဲ့ပိုက်ဆံချေဖို့ပြေစာတောင်းလာတဲ့အခါမှာ ဝိတ်တာက Pack ကလေး နဲ့အခွန်ပြေစာလာပေးပါတယ်။ ကျွန်တော်လှမ်းကြည့်တဲ့အဲဒီပြေစာပေါ်မှာ တံဆိပ်ခေါင်းခွန်ကပ်ထားခြင်းမရှိပါဘူး။ ကျွန်တော့မိတ်ဆွေကတော့ သူက ကျသင့်ငွေကိုပေးလိုက်တယ်။ ဝိတ်တာကပိုက်ဆံကိုယူသွားပြီးတော့ ပြန်အမ်းငွေကို လာချေတယ်။ ပြန်အမ်းငွေလာပေးတဲ့အဲဒီပြေစာမပါတော့ပါဘူး။ ဒါကြောင့် ကျွန်တော်က မိတ်ဆွေကိုခွင့်တောင်းပြီးတော့ ငါတို့ကို ပြေစာပေးပါလို့ တောင်းတဲ့အခါမှာ ပြန်တော့ လာပေး ပါတယ်။ နောက် ၁၀ မိနစ်လောက်နေမှ လာပေးပြီးတော့ အဲဒီကျမှ တံဆိပ်ခေါင်းခွန်ကိုကပ်ထားတာ တွေ့ရ ပါတယ်။ အဲဒီအပြင် ကျွန်တော်တို့ လွှတ်တော်ကိုယ်စားလှယ်များ ရန်ကုန်-မန္တလေး၊ ရန်ကုန်-နေပြည်တော် အမြန်လမ်းကိုသွားတဲ့၁၁၅ မိုင် စားသောက်ဆိုင်မှာ စားသောက်ခဲ့ကြပါလိမ့်မယ်။ စားသောက် ပြီးလို့ ပိုက်ဆံချေမယ်လို့ ပြောလိုက်တဲ့အနီးစပ်ဆုံးမှာရှိတဲ့ ဝိတ်တာလေးတွေကလာပြီး ကျသင့်ငွေ တောင်းခံပါတယ်။ ပြေစာမတောင်းဘူးဆိုလို့ရှိရင် ကျသင့်ငွေကို သူတို့ကိုပေးလိုက်မယ်။ ပိုငွေကိုသူတို့ ပြန်အမ်းမှာပါ။ ဒါပေမယ့် ပြေစာတောင်းလိုက်မယ်ဆိုလို့ရှိရင်တော့ Cashier လို့ ကျောမှာစာရေးထားတဲ့ Cashier လေးတွေကို သပ်သပ်ခေါ်ပြီးတော့ ကျွန်တော်တို့ကို ပြေစာထုတ်ပေးပါတယ်။ အဲဒီတော့ အခွန် ဦးစီးဌာနရဲ့ ထုတ်ပြန်ချက်အရ စားသောက်ဆိုင်များသည်၊ ဟိုတယ်များသည် ပြေစာကပ်ထားတဲ့အခွန်ကို မဖြစ်မနေပေးကိုပေးရမှာပါ။ တကယ်လက်တွေ့မှာတော့ တောင်းမှပေးနေတဲ့ အနေအထားကို တွေ့ရပါတယ်။ ဒါကြောင့် ကျွန်တော်တို့က အခွန်ပြေစာတွေကို တောင်းကိုတောင်းဖို့ အခုလိုတိုက်တွန်းနှိုးဆော်ရခြင်းပဲ ဖြစ်ပါတယ်။ နာယကကြီးခင်ဗျား။ ကုန်သွယ်လုပ်ငန်းခွန်ကဲ့သို့ပင် အထူးကုန်စည်ခွန်ကိုလည်း Highlight လုပ်ပြီးကျွန်တော်တို့တင်ပြထားခြင်းဖြစ်ပါတယ်။ အထူးကုန်စည်ခွန်သည် ၂၀၁၆ ခုနှစ်၊ အထူးကုန်စည်ခွန် ဥပဒေအဖြစ် သီးခြားပြဋ္ဌာန်းကောက်ခံခဲ့ခြင်း ဖြစ်ပေမယ့်လည်း အခွန်အမယ်သစ်တွေမဟုတ်ပါဘူး။ ကုန်သွယ်လုပ်ငန်းခွန်ဥပဒေတွင် မူလကပင် အထူးကုန်စည်များဟူ၍ ကုန်စည်အမျိုးအစား ၁၆ မျိုးကို သတ်မှတ်ပြီး သီးခြားအခွန်နှုန်းဖြင့် ကောက်ခံခဲ့တဲ့ ကုန်စည်များပင်ဖြစ်ပါတယ်။ စီးကရက်၊ အရက် အမျိုးမျိုး၊ ဘီယာနှင့် ဝိုင်တို့သည်လည်း အထူးကုန်စည်များတွင်အပါအဝင်ဖြစ်ပြီး ဥပဒေအရ ထိထိ ရောက်ရောက်ကောက်ခံနိုင်ခြင်းနဲ့ ပုံသေအခွန်နှုန်းထား သတ်မှတ်ကောက်ခံခြင်းတို့ကြောင့် အခွန်ရငွေ တိုးတက်ရရှိလာတာကို တွေ့ရတာဖြစ်ပါတယ်။ အထူးသဖြင့်အထူးကုန်စည်မှာပါဝင်တဲ့ စီးကရက်၊ အရက်အမျိုးမျိုး၊ ဘီယာတို့အပေါ်မှာကောက်ခံ တဲ့ အခွန်ဟာ အခြားအခွန်နဲ့ မတူပါဘူး။ ကျွန်တော်တို့နိုင်ငံမှာ ယစ်မျိုးခွန်လို့ခေါ်ပြီး တချို့နိုင်ငံတွေ မှာတော့ SIN Tax လို့ ခေါ်လေ့ရှိပါတယ်။ ကျန်းမာရေးကို ထိခိုက်စေတယ်။ လူမှုစီးပွားဘဝကိုပါ ပျက်စီး စေနိုင်တဲ့အတွက် ဒီကုန်စည်တွေအပေါ်မှာ သက်မှတ်တဲ့အခွန်ဟာ တခြားအခွန်နှုန်းတွေနဲ့ မတူပါဘူး။ အထူးသဖြင့် ဒီယစ်မျိုးခွန်အပေါ်မှာ ကုန်စည်တွေပေါ်မှာ ကောက်ခံတဲ့အခွန်သည် စားသုံးသူတွေကို ဖိစီး စေတဲ့ အခွန်နှုန်းများအဖြစ်ကောက်ခံလေ့ရှိပါတယ်။ အခွန်ဖိစီးမှုဖြင့် စားသုံးမှုကို လျော့ကျစေဖို့ ရည်ရွယ် ခြင်းပဲဖြစ်ပါတယ်။ ကျန်တဲ့အခွန်တွေကိုတော့ ကောက်ခံတဲ့အခါမှာ စားသုံးသူအပေါ်မှာ ဖိစီးမှုမဖြစ်စေဘဲ သင့်တင့်တဲ့နှုန်းထားများဖြင့် ကောက်ခံကြလေ့ရှိပါတယ်။ ဒါကို ကွဲကွဲပြားပြားသိစေလိုတဲ့အတွက် အခုလို Highlight လုပ်ပြီးတော့ တင်ပြရခြင်းပဲဖြစ်ပါတယ်။ ခုနက အထူးကုန်စည်မှာပါတဲ့ စီးကရက်၊ အရက်အမျိုးမျိုးနှင့်ဘီယာတို့အပေါ်မှာ ကောက်ခံ ရရှိခဲ့တဲ့ ကုန်သွယ်လုပ်ငန်းခွန်နဲ့ အထူးကုန်စည်ခွန် ၃ မျိုးကို ၃ နှစ်စာနှိုင်းယှဉ်တင်ပြခြင်းပဲ ဖြစ်ပါတယ်။ ၂၀၁၄-၂၀၁၅နဲ့ ၂၀၁၅-၂၀၁၆ ခုနှစ်မှာတော့ ကုန်သွယ်လုပ်ငန်းခွန်ရဲ့ ခေါင်းစဉ်အောက်မှာ ကောက်ခံခဲ့တာ ဖြစ်ပေမယ့် ၂၀၁၆-၂၀၁ရ မှာတော့ ကျွန်တော်တို့ဟာ အထူးကုန်စည်ခွန်ခေါင်းစဉ်နဲ့ ကောက်ခံတယ်။ ပြီးတော့ အဲဒီအပေါ်မှာ ထပ်ပြီးတော့ ကုန်သွယ်လုပ်ငန်းခွန်ကိုလည်း ကျွန်တော်တို့က ထပ်ဆင့်ကောက်ခံ ပါတယ်။ ဒီနေရာမှာ စီးကရက်ကိုကြည့်မယ်ဆိုရင် ၂၀၁၄-၂၀၁၅ မှာ ၁၁ ဘီလီယံပဲရတယ်။ ၂၀၁၅-၂၀၁၆ မှာ ၁၉ ဘီလီယံပဲကာ ၂၀၁၆-၂၀၁၀ မကာကလယ်လပ်ကာ အီဒီယံ၊ အားကစယ်က ၄၉ ဘီလီယံ၊ အခွန်နှစ်ခုပေါင်း ၅၆ ဘီလီယံအထိ တိုးတက်ရရှိတာကို တွေ့ရှိရမှာ ဖြစ်ပါတယ်။ ဒါကြောင့် ဒီအထူးကုန်စည်များနဲ့ပတ်သက်ပြီးတော့ ထိထိရောက်ရောက်ကောက်ခံဖို့ အခွန်နှုန်းတွေ သတ်မှတ်ပြီးတော့ ပွင့်ပွင့်လင်းလင်း နှုန်းထားတွေနဲ့သတ်မှတ်ပြီး ကောက်ခံလိုက်တဲ့အခါမှာ အခွန်ရငွေ တိုးတက်ရရှိလာမှုကို ပေါ်လွင်ထင်ရှားစေဖို့အတွက် ကောက်နုတ်တင်ပြရခြင်းပဲဖြစ်ပါတယ်။ လေးစားအပ်ပါသော နာယကကြီးခင်ဗျား။ ပြည်ထောင်စုရဲ့ အခွန်အကောက်နှုန်းထားတွေကို အာဆီယံ နိုင်ငံများရဲ့ အခွန်နှုန်းထားများဖြင့် နှိုင်းယှဉ်တင်ပြထားခြင်းပဲဖြစ်ပါတယ်။ ကျွန်တော်တို့နိုင်ငံအနေနဲ့ အခွန် ရငွေနဲ့ GDP အချိုး အနည်းဆုံးဖြစ်နေပေမယ့်လည်း အခွန်နှုန်းထားသတ်မှတ်ရာမှာ ပြည်သူတွေအပေါ်မှာ ဖိစီးမှုမဖြစ်စေရေးအတွက် သင့်တင့်တဲ့နှုန်းထားများဖြင့်သာလျှင် သတ်မှတ်ကောက်ခံနေခြင်းဖြစ်ကြောင်းကို ထင်ရှားစေဖို့အတွက် နှိုင်းယှဉ်တင်ပြထားခြင်းပဲဖြစ်ပါတယ်။ သင့်တင့်သောနှုန်းထားဖြင့် သတ်မှတ်ပြီးတော့ Tax Base ကို ချဲ့ထွင်ခြင်းဖြင့် အခွန်အကောက်ရငွေ တိုးတက်ရရှိအောင် ဆောင်ရွက်နိုင်ရေးဟာ နိုင်ငံတော်ရဲ့ ရည်ရွယ်ချက်ပဲဖြစ်ပါတယ်။ ဒါကြောင့်အခွန်ပေးဆောင်ခြင်းဖြင့် တာဝန်ကျေပွန်သော နိုင်ငံသားများဖြစ်အောင် သက်သေပြဖို့လိုအပ်နေပါကြောင်း နှိုးဆော်တိုက်တွန်းအပ်ပါတယ်။ နာယကကြီးခင်ဗျား။ ပြည်သူ့ငွေစာရင်းပူးပေါင်းကော်မတီရဲ့ သဘောထားမှတ်ချက်များကို ဆက်လက် တင်ပြသွားမှာဖြစ်ပါတယ်။ သဘောထားမှတ်ချက်(၁) ပြည်ထောင်စု၏ အခွန်အကောက်ရငွေ တိုးတက်မှု ရှိနေသော်လည်း အခွန်ရငွေနှင့် ဂျီဒီပီအချိုး နိမ့်ကျဆဲပင်ဖြစ်ပါတယ်။ အခွန်ရငွေသည် နိုင်ငံတော်ဖွံ့ဖြိုး တိုးတက်ရေးအတွက် အဓိကမောင်းနှင်အားတစ်ရပ်ဖြစ်ရာ အခွန်ရငွေတိုးတက်ရရှိရေးအတွက် ဥပဒေနှင့်အညီ ထိထိရောက်ရောက်ကောက်ခံနိုင်ရေး ကြိုးပမ်းဆောင်ရွက်သွားရန်လိုအပ်ကြောင်း သဘောထားမှတ်ချက်ပြုအပ် ပါတယ်။ သဘောထားမှတ်ချက်(၂) အခွန်ရငွေတိုးတက်ရရှိနိုင်ရေး ဆောင်ရွက်ရာတွင် တည်ဆဲအခွန်မူဝါဒ များနှင့်အညီဖြစ်စေရေးနှင့် အခွန်ပညာပေးလုပ်ငန်းများကို ယခုထက် ပိုမိုတိုးချဲ့ လုပ်ကိုင်ဆောင်ရွက် သွားရန် သဘောထားမှတ်ချက်ပြု အပ်ပါတယ်။ အခွန်ပညာပေးလုပ်ငန်းများ ဆောင်ရွက်ရာတွင် နိုင်ငံတော်၏ ဘဏ္ဍာငွေ ကုန်ကျမှုသက်သာစေရေးအတွက် ပြန်ကြားရေးဝန်ကြီးဌာနလက်အောက်မှာရှိတဲ့ သတင်းစာ များရဲ့ အထူးထုတ်အချပ်ပိုကဏ္ဍများမှာ ထည့်သွင်းပြီးတော့ပညာပေးနိုင်ပါတယ်။ ဒီကိစ္စနဲ့ပတ်သက်ပြီးတော့ ပြန်ကြားရေးဝန်ကြီးဌာန ပြည်ထောင်စုဝန်ကြီးက ပြန်ကြားရေးဝန်ကြီးဌာနသည် ပြည်သူတွေကို ဖျော်ဖြေ ပေးဖို့၊ ပညာပေးဖို့နဲ့ ပြန်ကြားပေးဖို့ဆိုပြီး တာဝန် ၃ ရပ်ကို ထမ်းဆောင်လျက်ရှိပါကြောင်း လွှတ်တော်ကို ရှင်းလင်းတင်ပြချက်အရ ဒီသဘောထားမှတ်ချက်ကို ပြုရခြင်းပဲဖြစ်ပါတယ်။ သဘောထားမှတ်ချက်(၃) ၂၀၁ရ ခုနှစ်၊ ပြည်ထောင်စု၏ အခွန်အကောက်ဥပဒေပုဒ်မ ၃၇(က)ပါ ပြဋ္ဌာန်းချက်နှင့်အညီ အောက်ပါတို့ကို ဆောင်ရွက်နိုင်ရန်အတွက်လိုအပ်တဲ့ လုပ်ထုံးလုပ်နည်း အမိန့် ညွှန်ကြားချက်များ ထုတ်ပြန်ဆောင်ရွက်သွားရန် သဘောထားမှတ်ချက်ပြု အပ်ပါတယ်။ (က) အခွန်ပေးဆောင် ထိုက်သူများဥပဒေနှင့်အညီ ခံစားနိုင်သော အခွန်ဆိုင်ရာသက်သာခွင့်များ၊ ကင်းလွတ်ခွင့်များကို ပြည်သူ များအား အသိပေးဖို့ပါ။ (ခ) အခွန်ကောက်ခံရာတွင် သက်သာခွင့်များနှင့်အညီ သတ်မှတ်တွက်ချက် ခွင့်ပြု ပေးဖို့ဖြစ်ပါတယ်။ (ဂ) အခွန်ဆိုင်ရာတာဝန်ကျေပွန်သည့် အခွန်ထမ်းများ၊ အခွန်ထမ်းပြည်သူများအား အသိအမှတ်ပြုခြင်း၊ ထိုက်သင့်သည့်ချီးမြှင့်မှုများ စီမံဆောင်ရွက်ပေးခြင်းတို့ပဲဖြစ်ပါတယ်။ နာယကကြီးခင်ဗျား။ ပြည်သူ့ငွေစာရင်းပူးပေါင်းကော်မတီရဲ့ ၂၀၁၆-၂၀၁ရ ခု ဘဏ္ဍာရေးနှစ် ပြည်ထောင်စုဝန်ကြီးဌာန၊အဖွဲ့အစည်းများ၏ ဒုတိယ ၆ လပတ် အခွန်ငွေစာရင်းများအပေါ် လေ့လာ စိစစ်တွေ့ရှိချက်နှင့် သဘောထားမှတ်ချက် အစီရင်ခံစာကို ပြည်ထောင်စုလွှတ်တော်က စဉ်းစားဆွေးနွေး ပေးနိုင်ပါရန် ပြည်ထောင်စုလွှတ်တော်ဆိုင်ရာ နည်းဥပဒေပုဒ်မ ၁၀၄ (ဂ)အရ အဆိုတင်သွင်းအပ်ပါတယ်။ အားလုံးကိုကျေးဇူးတင်ပါတယ်ခင်ဗျာ။</speech>
<title>အဆိုပါအစီရင်ခံစာနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၁၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၆ -၂၀၁ရခု၊ ဘဏ္ဍာရေးနှစ် ဒုတိယ ၆ လပတ် အခွန်ရငွေအစီအရင်ခံစာ စာအုပ်ကို ကြိုတင်ဖြန့်ဝေထားပြီး ယနေ့မှာလည်း ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ (၈/၂၀၁၇) မိတ္တူကို လွှတ်တော်ကိုယ်စားလှယ်များထံ ထပ်မံဖြန့်ဝေထားပါတယ်။ အထက်ပါ အစီရင်ခံစာနဲ့စပ်လျဉ်းပြီး ပြည်ထောင်စုလွှတ်တော်ဆိုင်ရာ နည်းဥပဒေ ၁၀၄ နည်းဥပဒေခွဲ (ဃ)၊ (င)တို့နဲ့အညီ ဆွေးနွေးလိုတဲ့ ကိုယ်စားလှယ် ရှိပါက ၆-၇-၂၀၁ရ ရက်(ကြာသပတေးနေ့)ညနေ ၄ နာရီ (၁၆၀၀ နာရီ) နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်း တင်သွင်းနိုင်ကြောင်း ကြေညာပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ အစည်းအဝေးကို မိနစ် ၃၀ ခန့် ခေတ္တ ရပ်နားပါမယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။ အခမ်းအနားမှူး။ အားလုံး ထွက်ခွာနိုင်ကြပါပြီခင်ဗျား။</speech>
</report>
</section>
<section value="Bill">
<bill>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<title>နိုင်ငံတော်သမ္မတထံမှ သဘောထားမှတ်ချက်ဖြင့် ပြန်လည်ပေးပို့ထားသော ၂၀၁ရ ခုနှစ်၊ ရေခွန်နှင့် တာတမံခွန်ဥပဒေကြမ်းနှင့်စပ်လျဉ်း၍ တစ်ပိုဒ်ချင်းစီ အလိုက် အတည်ပြုရန် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၁၄) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ သဘောထားမှတ်ချက်ဖြင့် ပြန်လည်ပေးပို့ထားတဲ့ ၂၀၁ရ ခုနှစ်၊ ရေခွန်နှင့် တာတမံခွန်ဥပဒေကြမ်းနဲ့ စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို ၂၈-၆-၂၀၁ရ ရက်က ကျင်းပပြုလုပ်တဲ့ ပြည်ထောင်စုလွှတ်တော် အစည်းအဝေးမှာဖတ်ကြားတင်ပြခဲ့ပြီး ဖြစ်ပါတယ်။ အဆိုပါဥပဒေကြမ်းနဲ့စပ်လျဉ်းပြီး ဆွေးနွေးဖို့အမည်စာရင်းပေးပို့ထားတဲ့ လွှတ်တော်ကိုယ်စားလှယ် မရှိတဲ့အတွက် ဥပဒေကြမ်းပူးပေါင်းကော်မတီရဲ့ သဘောထားမှတ်ချက်ကိုအခြေခံပြီး လွှတ်တော်ရဲ့ အဆုံး အဖြတ်ရယူသွားမှာ ဖြစ်ပါတယ်။ ပြည်ထောင်စုလွှတ်တော်ရဲ့ အတည်ပြုချက်၊ နိုင်ငံတော်သမ္မတရဲ့ သဘောထားမှတ်ချက်နဲ့ ဥပဒေကြမ်း ပူးပေါင်းကော်မတီရဲ့ သဘောထားမှတ်ချက်တို့ပါဝင်တဲ့ ပြင်ဆင်ချက်ဇယားကို ကိုယ်စားလှယ်များထံ ဖြန့်ဝေ ထားပြီးဖြစ်ပါတယ်။ ပြင်ဆင်ချက်ဇယားကို နောက်ဆက်တွဲဖြင့်ဖော်ပြထားပါသည်။ ဥပဒေကြမ်းပူးပေါင်းကော်မတီအနေနဲ့ ဥပဒေကြမ်း၏ အပိုဒ် ၁၁ အပိုဒ်ခွဲ(က)၊ (ခ)၊ (င)နဲ့ အပိုဒ် ၁၅ အပိုဒ်ခွဲ(က)တို့မှစပြီး အဆိုပြု တင်ပြဖို့ ဖြစ်ပါတယ်။</speech>
<speech><mp id="136">ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>လေးစားအပ် ပါသော ပြည်ထောင်စုလွှတ်တော် နာယကကြီးနှင့်တကွ အားလုံးပဲမင်္ဂလာပါခင်ဗျား။ ဥပဒေကြမ်းပူးပေါင်း ကော်မတီအနေနဲ့ ဥပဒေကြမ်းရဲ့ အပိုဒ် ၁၁ အပိုဒ်ခွဲ(က)၊ (ခ)၊ (င)၊ အပိုဒ် ၁၅ အပိုဒ်ခွဲ(က)တို့ကို အဆိုပြု တင်ပြပါ့မယ်။ နိုင်ငံတော်သမ္မတရဲ့ သဘောထားမှတ်ချက်အတိုင်းဖြစ်တဲ့ အပိုဒ် ၁၁ (က)နှင့် (ခ)မှာ တာတမံဖြင့် ရေဘေးကာကွယ်ထားသည့် ဧရိယာဆိုတဲ့ စကားရပ်တွေအစား ရေဘေးကာကွယ်သည့်ဧရိယာ၊ အပိုဒ် (၁၁) အပိုဒ်ခွဲ(င)မှာ မြို့နယ်၊ ရေခွန်နှင့် တာတမံခွန်စည်းကြပ်ကောက်ခံရေးအဖွဲ့နှင့် သက်ဆိုင်ရာ မြို့နယ်အထွေထွေ အုပ်ချုပ်ရေးဦးစီးဌာနသို့ လစဉ်တင်ပြခြင်းဆိုတဲ့ ပြင်ဆင်ချက် အပိုဒ် ၁၅ အပိုဒ်ခွဲ(က)မှာတော့ ရေကြီးခြင်း၊ မိုးခေါင်ခြင်း၊ ပိုးဖျက်ခြင်း သို့မဟုတ် အခြားမတားဆီးနိုင်သော သဘာဝဘေးအန္တရာယ်များကြောင့် သီးနှံ ပျက်စီးဆုံးရှုံးသည့်အတွက် အခွန်ကင်းလွတ်ခွင့် သို့မဟုတ် သက်သာခွင့်ပြုနိုင်သည်ဆိုတဲ့ ပြဋ္ဌာန်းချက် များကို ပြည်ထောင်စုလွှတ်တော်ကြီးက အတည်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၁၁ အပိုဒ်ခွဲ(က)၊ (ခ)၊ (င)နှင့် အပိုဒ် ၁၅ အပိုဒ်ခွဲ(က)တို့သည် နိုင်ငံတော်သမ္မတ၏ သဘောထားမှတ်ချက် အတိုင်း ဤဥပဒေကြမ်း၏ အစိတ်အပိုင်းဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူ ပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူရှိပါသလားခင်ဗျာ။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="136">ဒေါက်တာမြတ်ဉာဏစိုး(အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျား။ ဆက်လက်ပြီးတော့ ဥပဒေကြမ်းရဲ့ အပိုဒ် ၁၅ အပိုဒ်ခွဲ(ခ)ကို တင်ပြမှာဖြစ်ပါတယ်။ နိုင်ငံတော် သမ္မတရဲ့ သဘောထားမှတ်ချက်နှင့်အညီ ဥပဒေကြမ်းပူးပေါင်းကော်မတီရဲ့ ပြင်ဆင်ချက်ဖြစ်တဲ့ ၁၅(ခ) အခွန် မစည်းကြပ်ထိုက်ဘဲ စည်းကြပ်ထားခြင်း၊ အခွန်ပိုမိုစည်းကြပ်ထားခြင်း သို့မဟုတ် မှားယွင်းစည်းကြပ်ထားခြင်း များကို တည်ဆဲဥပဒေ၊ လုပ်ထုံးလုပ်နည်းနှင့်အညီ ပြင်ဆင်ခြင်း၊ ကောက်ခံမရနိုင်တော့သည့်အခွန်ကို တည်ဆဲ ဥပဒေလုပ်ထုံးလုပ်နည်းနှင့်အညီ စာရင်းမှပယ်ဖျက်ခြင်းနှင့် ပေးဆောင်ထိုက်သည့်အခွန်ကို လျှော့၍စည်းကြပ် ထားခဲ့ကြောင်းတွေ့ရှိရပါက ကောက်ခံခြင်းတို့ပြုနိုင်သည်ဆိုတဲ့ ဥပဒေကြမ်းပူးပေါင်းကော်မတီရဲ့ပြင်ဆင်ချက်ကို လွှတ်တော်က အတည်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏အပိုဒ် ၁၅ အပိုဒ်ခွဲ(ခ)သည် နိုင်ငံတော်သမ္မတ၏ သဘောထား မှတ်ချက်နှင့်အညီ ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်းဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျာ။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ၂၀၁ရ ခုနှစ်၊ ရေခွန်နှင့် တာတမံခွန် ဥပဒေကြမ်းနဲ့စပ်လျဉ်းပြီး လွှတ်တော်က ဆုံးဖြတ်ထားတဲ့အတိုင်း ပြင်ဆင်ပြီး ပြည်ထောင်စုလွှတ်တော် ဆိုင်ရာနည်းဥပဒေ ၁၀၉ နှင့်အညီ နိုင်ငံတော်သမ္မတထံသို့ ပြန်လည်ပေးပို့သွားမည်ဖြစ်ကြောင်း အသိပေး ကြေညာပါတယ်။</speech>
</bill>
<bill>
<title>လွှတ်တော်နှစ်ရပ်သဘောကွဲလွဲသော ရေအရင်းအမြစ်နှင့် မြစ်ချောင်းများ ထိန်းသိမ်းရေးဥပဒေကိုပြင်ဆင်သည့် ဥပဒေကြမ်းနှင့်စပ်လျဉ်း၍ ဦးစိုးသိန်း(ခေါ်)ဦးမောင်စိုး တနင်္သာရီတိုင်းဒေသကြီးမဲဆန္ဒနယ်အမှတ်(၁၀) က ဆွေးနွေးခြင်းနှင့် တစ်ပိုဒ်ချင်းစီအလိုက် အတည်ပြုရန် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၁၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ လွှတ်တော် နှစ်ရပ်သဘောကွဲလွဲတဲ့ ရေအရင်းအမြစ်နှင့် မြစ်ချောင်းများ ထိန်းသိမ်းရေးဥပဒေကို ပြင်ဆင်သည့်ဥပဒေကြမ်းနဲ့ စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို ၂၈-၆-၂၀၁ရ ရက်တွင် ကျင်းပပြုလုပ်ခဲ့တဲ့ ပြည်ထောင်စုလွှတ်တော်အစည်းအဝေးမှာ ဖတ်ကြားတင်ပြခဲ့ပြီး ဖြစ်ပါတယ်။ ဒီနေ့မှာ လွှတ်တော်နှစ်ရပ် သဘောကွဲလွဲချက်များနဲ့စပ်လျဉ်းပြီး ဥပဒေကြမ်းပူးပေါင်းကော်မတီရဲ့ အစီရင်ခံစာမှာ ဖော်ပြထားတဲ့အတိုင်း တစ်ပိုဒ်ချင်းစီအလိုက်ကို အဆိုတင်သွင်းခြင်း၊ ဆွေးနွေးမယ့် လွှတ်တော်ကိုယ်စားလှယ်ရှိက ဆွေးနွေးခြင်း၊ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က ပြန်လည် ရှင်းလင်းဆွေးနွေးခြင်းနဲ့ လွှတ်တော်ရဲ့ အဆုံးအဖြတ်ရယူခြင်းတို့ကို တစ်ဆက်တည်း ဆောင်ရွက်သွားမှာ ဖြစ်ပါတယ်။ အဆိုပါ ဥပဒေကြမ်းနဲ့စပ်လျဉ်းပြီး လွှတ်တော်ကိုယ်စားလှယ်တစ်ဦးက ကွဲလွဲတဲ့အပိုဒ်၊ အပိုဒ်ခွဲ နှစ်ခုအတွက် ဆွေးနွေးဖို့ အမည်စာရင်းပေးထားပါတယ်။ ကိုယ်စားလှယ်အနေနဲ့ သက်ဆိုင်တဲ့ အပိုဒ်၊ အပိုဒ်ခွဲ အလိုက် ဆွေးနွေးတဲ့အခါမှာ တိုတိုနဲ့လိုရင်း ဆွေးနွေးဖို့ဖြစ်ပါတယ်။ လွှတ်တော်ရဲ့ အဆုံးအဖြတ်ရယူရာမှာ ဥပဒေကြမ်းပူးပေါင်းကော်မတီရဲ့ သဘောထားမှတ်ချက်ကို အခြေခံပြီး ပြင်ဆင်ချက်မရှိတဲ့ အပိုဒ်များအတွက် လွှတ်တော်ရဲ့ သဘောထားမေးမြန်း၍ အတည်ပြု ဆောင်ရွက်သွားမှာဖြစ်ပါတယ်။ ပြင်ဆင်ချက်ရှိတဲ့ အပိုဒ်များကိုတော့ စက်ခလုတ်အသုံးပြု၍ အဆုံးအဖြတ် ရယူသွားမှာဖြစ်ပြီး ထောက်ခံဆန္ဒမဲများပါက ဥပဒေကြမ်းပူးပေါင်းကော်မတီရဲ့ သဘောထားမှတ်ချက်အတိုင်း အတည်ပြုကြောင်းနဲ့ ကန့်ကွက်ဆန္ဒမဲများပါက ကိုယ်စားလှယ်ရဲ့ ပြင်ဆင်ချက်အတိုင်း အတည်ပြုမှာ ဖြစ်ပါတယ်။ လွှတ်တော်နှစ်ရပ်ရဲ့ အတည်ပြုချက်၊ ဥပဒေကြမ်းပူးပေါင်းကော်မတီရဲ့ သဘောထားမှတ်ချက်နဲ့ လွှတ်တော်ကိုယ်စားလှယ်ရဲ့ ပြင်ဆင်ချက်တို့ပါဝင်တဲ့ ပြင်ဆင်ချက်ဇယားကို လွှတ်တော်ကိုယ်စားလှယ် များထံ ဖြန့်ဝေထားပါတယ်။ ပြင်ဆင်ချက်ဇယားကို နောက်ဆက်တွဲဖြင့်ဖော်ပြထားပါသည်။ ယခု ဥပဒေကြမ်းပူးပေါင်းကော်မတီက ဥပဒေကြမ်းရဲ့ အပိုဒ် ၂ အပိုဒ်ခွဲ(က)မှစပြီး ပြင်ဆင်ချက် ဇယားအမှတ်စဉ်အလိုက် အဆိုပြု တင်ပြဖို့ ဖြစ်ပါတယ်။</speech>
<speech><mp id="136">ဒေါက်တာမြတ်ဉာဏစိုး(အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>လေးစား အပ်ပါသော နာယကကြီးခင်ဗျား။ ဥပဒေကြမ်းရဲ့ အပိုဒ် ၂ အပိုဒ်ခွဲ(က)ကို ပြည်သူ့လွှတ်တော်ရဲ့ အတည် ပြုချက်အတိုင်းဖြစ်တဲ့ (က) ပုဒ်မခွဲ(ဂ)ကို အောက်ပါအတိုင်း အစားထိုးရမည်။ (ဂ) ချောင်းဆိုသည်မှာ သဘာဝရေအရင်းအမြစ်များစုစည်း၍ တစ်နေရာမှတစ်နေရာသို့ စီးဆင်းသောရေစီးကြောင်းကိုဆိုသည် ဆိုတဲ့ ပြဋ္ဌာန်းချက်ကို လွှတ်တော်က အတည်ပြုပေးနိုင်ပါရန် တင်ပြအပ်ပါတယ်ခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ယင်းအပိုဒ်နဲ့စပ်လျဉ်းပြီး ဦးစိုးသိန်း (ခေါ်)ဦးမောင်စိုး တနင်္သာရီတိုင်းဒေသကြီး မဲဆန္ဒနယ်အမှတ်(၁၀)ကလည်း ဥပဒေကြမ်းပူးပေါင်းကော်မတီရဲ့ အဆိုပြုချက်ဖြစ်တဲ့ ပြည်သူ့လွှတ်တော်ရဲ့ အတည်ပြုချက်အတိုင်း ထောက်ခံထားတဲ့အတွက် လွှတ်တော်ရဲ့ သဘောထားရယူခြင်းကို ဆက်လက်ဆောင်ရွက်သွားမှာ ဖြစ်ပါတယ်။ ဒါကြောင့်အဆိုမှာ ဥပဒေကြမ်းရဲ့ အပိုဒ် ၂ အပိုဒ်ခွဲ(က)သည် ဥပဒေကြမ်းပူးပေါင်းကော်မတီ၏ သဘောထားမှတ်ချက်နှင့်အညီ ပြည်သူ့လွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူရှိပါသလားခင်ဗျာ။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="136">ဒေါက်တာမြတ်ဉာဏစိုး(အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျား။ ဆက်လက်ပြီးတော့ ကန့်လန့်ဖြတ်ဇယားရဲ့ အမှတ်စဉ် ၂ ကို တင်ပြမှာဖြစ်ပါတယ်။ အမှတ်စဉ် ၂ မှာတော့ အဆိုပြုဥပဒေကြမ်းရဲ့ အပိုဒ် ၄ အပိုဒ်ခွဲ(ခ)၊ အပိုဒ် ၅ အပိုဒ်ခွဲ(ဃ)နှင့် အပိုဒ် ၆ တို့ပါရှိပါတယ်။ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီကတော့ အမျိုးသားလွှတ်တော်ရဲ့ အတည်ပြုချက် အတိုင်းဖြစ်တဲ့ စိုက်ပျိုးရေးနှင့် မွေးမြူရေးလုပ်ငန်းများမှအပဖြစ်သော အခြားလုပ်ငန်းများအတွက် မြစ် ချောင်းရေ အသုံးပြုခ၊ မြစ်ချောင်းများထိန်းသိမ်းရေးဆိုင်ရာ ဝန်ဆောင်ခများ သတ်မှတ်ခြင်းလို့ အဆိုပြု တင်ပြလိုပါတယ်။ တနင်္သာရီတိုင်းဒေသကြီး မဲဆန္ဒနယ်အမှတ်(၁၀)က ကိုယ်စားလှယ်တော်ကြီး ဦးစိုးသိန်း(ခေါ်) ဦးမောင်စိုးကတော့ စိုက်ပျိုးရေးနှင့် မွေးမြူရေးလုပ်ငန်းများမှအပထား၍လို့ အဆိုပြု တင်ပြထားတာကို တွေ့ရှိရပါတယ်။ ဒီနေရာမှာ ဥပဒေကြမ်းပူးပေါင်းကော်မတီအနေနဲ့ ရှင်းလင်းတင်ပြလိုတဲ့ အချက်နှစ်ချက် ရှိပါတယ်။ ကျွန်တော်တို့ ဥပဒေတစ်ရပ်ကို ကြည့်တဲ့အခါမှာ Spirit of Law ဆိုတဲ့ ဥပဒေရဲ့အနှစ်သာရ အပိုင်းကိုကြည့်ရသလို နောက်တစ်ခုကတော့ Letter of Law ဆိုတဲ့ ဥပဒေရဲ့ရေးထုံးကိုလည်း ကြည့်ရ ပါတယ်။ ဥပဒေရဲ့ ရေးထုံးအရ ကျွန်တော်တို့က စိုက်ပျိုးရေးနှင့် မွေးမြူရေးလုပ်ငန်းများမှအပဖြစ်သော လို့သာ အသုံးပြုလေ့ရှိပါတယ်။ စိုက်ပျိုးရေးနှင့် မွေးမြူရေးလုပ်ငန်းများမှအပထား၍ ဆိုတာဟာ ဥပဒေ ရေးထုံးမဟုတ်ပါကြောင်း တစ်ပါတည်း တင်ပြအပ်ပါတယ်။ သို့အတွက်ကြောင့်မို့လို့ ဥပဒေကြမ်းပူးပေါင်း ကော်မတီအနေနဲ့ကတော့ ဒီအပိုဒ်၊ အပိုဒ်ခွဲများကို အမျိုးသားလွှတ်တော်ရဲ့ အတည်ပြုချက်အတိုင်းသာ လွှတ်တော်ကြီးမှ အတည်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျား။</speech>
<speech type="speaker">ဦးစိုးသိန်း (ခေါ်) ဦးမောင်စိုး တနင်္သာရီတိုင်းဒေသကြီးမဲဆန္ဒနယ်အမှတ် (၁၀) ဆွေးနွေးဖို့ဖြစ်ပါတယ်။</speech>
<speech><mp id="1262">ဦးစိုးသိန်း(ခ)ဦးမောင်စိုး(မဲဆန္ဒနယ်အမှတ်-၁၀၊ တနင်္သာရီတိုင်းဒေသကြီး)</mp>လေးစားအပ် ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော်ကိုယ်စားလှယ်များ၊ ပြည်ထောင်စုအဖွဲ့အစည်းဝင်များ၊ ဧည့်သည်တော်များအားလုံး မင်္ဂလာပါ။ ကျွန်တော်ကတော့ တနင်္သာရီတိုင်း ဒေသကြီး မဲဆန္ဒနယ်အမှတ်(၁၀)မှ အမျိုးသားလွှတ်တော်ကိုယ်စားလှယ် ဦးမောင်စိုး ဖြစ်ပါတယ်။ ကျွန်တော် ဒီအပိုဒ်နဲ့ပတ်သက်ပြီးတော့ အမျိုးသားလွှတ်တော် ဥပဒေကြမ်းပူးပေါင်းကော်မတီက အပဆိုတဲ့ စကားရပ်ကို ကျွန်တော် အပထား၍ ဆိုတဲ့စကားရပ်ကို ပြင်ဆင်သင့်ကြောင်း ဆွေးနွေးမှာဖြစ်ပါတယ်။ အပ ဆိုတဲ့ စကားရပ်က ကျွန်တော်တို့ အဓိပ္ပာယ်တစ်ခုကို နားလည်လွယ်အောင် ချုံပြီးပြောတဲ့ စကားဖြစ်ပါတယ်။ မှန်ပါတယ် ဒါကျွန်တော်တို့ ဥပဒေပုဒ်မတွေ ညွှန်းတဲ့အခါမှာလည်း ပုဒ်မ(က)နှင့် (ခ)မှအပ စသည်အားဖြင့် သုံးလို့ရပါတယ်။ သို့သော် ဥပဒေအရေးအသားတွေမှာဆိုရင် ကျွန်တော်တို့အပလို့ပဲ ပြဋ္ဌာန်းထားတာတွေ၊ အတည်ပြုထားတာတွေရှိသလို တစ်ချို့ဥပဒေတွေမှာ အပဆိုတဲ့နေရာမှာ တစ်ပါးလို့ သုံးတာတွေရှိနေတယ်။ အခုကျွန်တော်တို့ အကျဉ်းချုံးပြီးတော့ပြောမယ်ဆိုရင် ၂၀၁၆ ဥပဒေတွေကြည့်မယ်ဆိုရင်လည်း အခကြေးငွေ ဆိုင်ရာဥပဒေတွေ၊ နောက်ပြီးတော့ ငွေကြေးဆိုင်ရာအဖွဲ့အစည်းများ၊ ဥပဒေဝင်ငွေခွန်ဥပဒေနဲ့ ငြိမ်းစုစီဥပဒေ အခွန်အကောက်ဥပဒေတွေမှာ အပ ဆိုပြီးတော့ သုံးထားတာရှိသလို အခွန်အကောက် ဥပဒေမှာဆိုရင် အပလို့လည်းသုံးတယ်။ တစ်ပါးလို့လည်း သုံးတာရှိတယ်။ သို့သော် ကျွန်တော်တို့ အဘိဓာန် မှာဆိုရင်လည်း အပဆိုတဲ့ဟာကို သီးခြားဖွင့်ထားတာရှိပါတယ်။ သို့သော် ကျွန်တော် ဒီအပကို ဖွင့်ထားတာမှာ ဒီဥပဒေအရ အကျုံးမဝင်တာတွေရှိတယ်။ အကယ်၍ ကျွန်တော်တို့က အပထား၍ ဆိုတဲ့စကားရပ်က ချန်လုပ် ထားတဲ့သဘောကို သက်ရောက်ပါတယ်။ ဘေးဖယ်ထားတဲ့သဘောကို သက်ရောက်တဲ့အတွက် ကျွန်တော်တို့ အမှန်အကန် သုံးမယ်ဆိုရင်တော့ ကျွန်တော်တို့ အပြည့်အဝသုံးမယ်ဆိုရင်တော့ အပထား၍ ဆိုတဲ့ဟာကို ကျွန်တော်တို့ သုံးခြင်းဟာ ပိုပြီးတော့သင့်တော်ပါတယ်လို့ ကျွန်တော် ဆွေးနွေးခြင်းဖြစ်ပါတယ်။</speech>
<speech type="speaker">ပို့ဆောင်ရေးနှင့် ဆက်သွယ်ရေးဝန်ကြီးဌာန သဘောထားပြောပါ။</speech>
<speech><agency id="31">ဦးကျော်မျိုး(ဒုတိယဝန်ကြီး၊ ပို့ဆောင်ရေးနှင့် ဆက်သွယ်ရေးဝန်ကြီးဌာန)</agency>ပြည်ထောင်စု လွှတ်တော် နာယကကြီး၊ ပြည်သူ့လွှတ်တော် ဥက္ကဋ္ဌကြီးနဲ့ လွှတ်တော်ကိုယ်စားလှယ်ကြီးများအားလုံး၊ ဒုတိယဝန်ကြီးနဲ့ ဧည့်သည်တော်များအားလုံး မင်္ဂလာအပေါင်းနဲ့ ပြည့်စုံကြပါစေလို့ ပို့ဆောင်ရေးနှင့် ဆက်သွယ်ရေးဝန်ကြီးဌာန ဒုတိယဝန်ကြီး ကျွန်တော် ဦးကျော်မျိုးမှ နှုတ်ခွန်းဆက်သအပ်ပါတယ်။ ရေအရင်းအမြစ်နှင့် မြစ်ချောင်းများ ထိန်းသိမ်းရေးဥပဒေကို ပြင်ဆင်သည့်ဥပဒေကြမ်း အပိုဒ် ၄ အပိုဒ်ခွဲ(ခ)၊ အပိုဒ် ၅ အပိုဒ်ခွဲ(ဃ)နှင့် အပိုဒ် ၆ အပိုဒ်ခွဲ(က) တို့နဲ့စပ်လျဉ်းပြီးတော့ ဥပဒေကြမ်းပူးပေါင်း ကော်မတီရဲ့ သဘောထားအတိုင်း အမျိုးသားလွှတ်တော်ရဲ့ အတည်ပြုချက်ကို ပို့ဆောင်ရေးနှင့်ဆက်သွယ်ရေး ဝန်ကြီးဌာနအနေဖြင့် သဘောတူလက်ခံပါကြောင်း တင်ပြအပ်ပါတယ်ခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်းရဲ့ အပိုဒ် ၄ အပိုဒ်ခွဲ (ခ)၊ အပိုဒ် ၅ အပိုဒ်ခွဲ (ဃ)နှင့် အပိုဒ် ၆ အပိုဒ်ခွဲ(က)တို့သည် ဥပဒေကြမ်းပူးပေါင်းကော်မတီ၏ သဘောထားမှတ်ချက်နှင့်အညီ အမျိုးသားလွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ် အပိုင်း ဖြစ်သင့်သည်။ ဒီအဆိုကို သဘောတူ မတူ လွှတ်တော်ရဲ့ ဆန္ဒရယူပါ့မယ်။ ဆန္ဒမဲပေးကြဖို့ အသင့်ရှိစေ လိုပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type="speaker">အဆိုကို ထောက်ခံမဲ (၅၃၈)မဲ၊ ကန့်ကွက်မဲ (၁၅)မဲ၊ ကြားနေမဲ (၈)မဲ ဖြစ်ပါတယ်။</speech>
<speech type="speaker">ထောက်ခံဆန္ဒမဲများတဲ့အတွက် အမျိုးသားလွှတ်တော်၏ အတည်ပြုချက် အတိုင်း အဆိုအတည်ဖြစ်ကြောင်း ကြေညာပါတယ်။</speech>
<speech><mp id="136">ဒေါက်တာမြတ်ဉာဏစိုး(အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>လေးစား အပ်ပါသော နာယကကြီးခင်ဗျား။ ဆက်လက်ပြီးတော့ ဥပဒေကြမ်းရဲ့ အပိုဒ် ၅ အပိုဒ်ခွဲ(က) ကိုတော့ ပြည်သူ့ လွှတ်တော်ရဲ့ အတည်ပြုချက်အတိုင်း ပြည်ထောင်စုလွှတ်တော်မှ အတည်ပြုပေးနိုင်ပါရန် တင်ပြအပ် ပါတယ်ခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၅ အပိုဒ်ခွဲ(က)သည် ဥပဒေကြမ်းပူးပေါင်းကော်မတီ၏ သဘောထားမှတ်ချက်နှင့်အညီ ပြည်သူ့လွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျာ။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="136">ဒေါက်တာမြတ်ဉာဏစိုး(အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျား။ ဆက်လက်ပြီးတော့ ဥပဒေကြမ်းရဲ့ အပိုဒ် ၆ အပိုဒ်ခွဲ(ဂ) ကိုတော့ ဥပဒေကြမ်းပူးပေါင်းကော်မတီရဲ့ ပြင်ဆင်ချက်ဖြစ်တဲ့ မြစ်ချောင်းနယ်၊ ကမ်းပါးနယ်နှင့် ကမ်းနားနယ်တို့တွင် စီးပွားရေးအလို့ငှာ သဲကျုံးခြင်း၊ သဲစုပ်ခြင်း၊ သဲတူးခြင်း၊ မြစ်ကျောက်ထုတ်ခြင်းနှင့် ချောင်းကျောက်ထုတ်ခြင်းများ လုပ်ပိုင်ခွင့် လျှောက်ထားချက် အပေါ် မြစ်ချောင်း ရေလမ်းကြောင်းများ၊ မြစ်ချောင်းနယ်၊ ကမ်းပါးနယ်နှင့် ကမ်းနားနယ်တို့ ထိခိုက်နိုင်ခြင်း ရှိ မရှိ စိစစ်၍ သက်ဆိုင်ရာအစိုးရဌာန၊ အဖွဲ့အစည်းသို့ သဘောထားမှတ်ချက်ပေးခြင်းဆိုတဲ့ ပြင်ဆင်ချက်ကို လွှတ်တော်က အတည်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၆ အပိုဒ်ခွဲ(ဂ) သည် ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူရှိပါသလားခင်ဗျာ။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="136">ဒေါက်တာမြတ်ဉာဏစိုး(အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျား။ ဥပဒေကြမ်းရဲ့ အပိုဒ် ၆ အပိုဒ်ခွဲ(ဃ)ကိုတော့ ပြည်သူ့လွှတ်တော်ရဲ့ အတည်ပြုချက်အတိုင်း ပြည်ထောင်စုလွှတ်တော်က အတည်ပြုပေးနိုင်ပါရန် တင်ပြအပ်ပါတယ်ခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်းရဲ့ အပိုဒ် ၆ အပိုဒ်ခွဲ(ဃ)သည် ဥပဒေကြမ်းပူးပေါင်းကော်မတီ၏ သဘောထားမှတ်ချက်နှင့်အညီ ပြည်သူ့လွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျာ။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="136">ဒေါက်တာမြတ်ဉာဏစိုး(အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>လေးစားရ ပါသော နာယကကြီးခင်ဗျား။ ဥပဒေကြမ်းရဲ့ အပိုဒ် ၈ ကိုတော့ အမျိုးသားလွှတ်တော်ရဲ့ အတည်ပြုချက် အတိုင်း ပြည်ထောင်စုလွှတ်တော်ကြီးမှ အတည်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၈ သည် ဥပဒေကြမ်းပူးပေါင်းကော်မတီ၏ သဘောထားမှတ်ချက်နှင့်အညီ အမျိုးသားလွှတ်တော်၏ အတည်ပြုချက် အတိုင်း ဤဥပဒေကြမ်း၏ အစိတ်အပိုင်းဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူ ပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျာ။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ရေအရင်းအမြစ်နှင့် မြစ်ချောင်းများ ထိန်းသိမ်းရေးဥပဒေကို ပြင်ဆင်သည့်ဥပဒေကြမ်းနဲ့စပ်လျဉ်းပြီး ပြည်သူ့လွှတ်တော်နဲ့ အမျိုးသားလွှတ်တော် တို့က အတည်ပြုခဲ့တဲ့ အပိုဒ်၊ အပိုဒ်ခွဲများနဲ့ လွှတ်တော်နှစ်ရပ် သဘောကွဲလွဲတဲ့ အပိုဒ်၊ အပိုဒ်ခွဲများကို ပြည်ထောင်စုလွှတ်တော်၏ အတည်ပြုချက်များအတိုင်း ပြန်လည်ပြင်ဆင်ပြီး ပြည်ထောင်စုလွှတ်တော် ဆိုင်ရာ ဥပဒေ၊ နည်းဥပဒေများနဲ့အညီ ဆက်လက်ဆောင်ရွက်သွားမှာဖြစ်ကြောင်း အသိပေးကြေညာပါတယ်။</speech>
</bill>
</section>
</discussion>
<postface><title>ပြည်ထောင်စုလွှတ်တော်နာယက က အစည်းအဝေး ဒသမနေ့ရပ်နားကြောင်းနှင့် (၁၁)ရက်မြောက်နေ့ ကျင်းပမည့် နေ့ရက်နှင့် ကြေညာခြင်း</title>
<speech type="speaker">အစီအစဉ်(၁၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယ အကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး ဒသမနေ့ အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေးရဲ့ (၁၁)ရက်မြောက်နေ့ကို ၂၀၁ရ ခုနှစ်၊ ဇူလိုင်လ ၁၁ ရက် (အင်္ဂါနေ့) နံနက် ၁၀ နာရီ ကျင်းပပြုလုပ်မည်ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျာ။ ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး ဒသမနေ့ အစည်းအဝေးကို နံနက် ၁၁:၅၅ နာရီ ရပ်နားပါသည်။</speech>
</postface>
</transcript>
</doc>
