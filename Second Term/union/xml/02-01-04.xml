<doc>
<docinfo>
<docno>02-01-04.xml</docno>
<pdf>02-01-04.pdf</pdf>
<term value='02'>ဒုတိယအကြိမ်</term>
<session value='01' />
<sittingday value='05' />
<legislature value='union'>ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေးစတုတ္ထနေ့မှတ်တမ်း</title>
<date value='11-02-2016'>၁၃ရရ ခုနှစ်၊ တပို့တွဲလဆန်း ၃ ရက် (၂၀၁၆ ခုနှစ်၊ ဖေဖော်ဝါရီလ ၁၁ ရက်)(ကြာသပတေးနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် ပထမပုံမှန်အစည်းအဝေး စတုတ္ထနေ့ကို နံနက် ၁၀:ဝဝ နာရီင်ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type='mc'>လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များ နှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေးရဲ့ စတုတ္ထနေ့အစီအစဉ် စတင်ပါတော့မယ်။ ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type='speaker'>အားလုံးမင်္ဂလာပါ။</speech>
<speech type='mc'>အားလုံးထိုင်နိုင်ကြပါပြီခင်ဗျား။ ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း ၊</speech>
<speech type='speaker'>ပြည်ထောင်စုလွှတ်တော်ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး စတုတ္ထနေ့မှာ ပြည်ထောင်စုလွှတ်တော် ကိုယ်စားလှယ်များစိစစ်ရေးအဖွဲ့ရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စု လွှတ်တော်ကိုယ်စားလှယ်ဦးရေ စုစုပေါင်း ၆၅၃ ဦးရှိပြီး ဒီကနေ့အစည်းအဝေးကို ၆၄၈ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေစုစုပေါင်းရဲ့ ၉၉.၂၃ ရာခိုင်နှုန်းရှိပြီး သုံးပုံတစ်ပုံထက်ကျော်လွန်တဲ့ အတွက် ပြည်ထောင်စုလွှတ်တော်ဆိုင်ရာ ဥပဒေ ပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် စတုတ္ထနေ့ အစည်းအဝေး အစီအစဉ်ကြေညာခြင်း</title>
<speech type='speaker'>ပြည်ထောင်စုလွှတ်တော် ကိုယ်စားလှယ်များခင်ဗျာ။ ပထမပုံမှန်အစည်းအဝေး စတုတ္ထနေ့ကို လွှတ်တော်ကိုယ်စားလှယ်များထံ ဖြန့်ဝေထားတဲ့အစီအစဉ်အတိုင်း ဆက်လက်ဆောင်ရွက် ပါ့မယ်။ အစည်းအဝေးတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များ ခွင့်ပန်ကြားခြင်း ၊</speech>
<speech type='speaker'>အစီအစဉ် (၄) ဖြစ်ပါတယ်။ ဒီကနေ့အစည်းအဝေးကို မတက်ရောက်နိုင်တဲ့ လွှတ်တော်ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များ စိစစ်ရေးအဖွဲ့က ခွင့်ပန်ကြားဖို့ ဖြစ်ပါတယ်။</speech>
<speech><mp id='409'>ဦးခင်မောင်ဝင်း(အဖွဲ့ဝင်၊ ပြည်ထောင်စုလွှတ်တော်ကိုယ်စားလှယ်များစိစစ်ရေးအဖွဲ့)</mp>လေးစားအပ်တဲ့ ပြည်ထောင်စုလွှတ်တော် နာယကကြီးခင်ဗျား။ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး စတုတ္ထနေ့ ၁၁-၂-၂၀၁၆ ရက်နေ့တွင် ခွင့်ပန်ကြားသူ လွှတ်တော်ကိုယ်စားလှယ် များစာရင်းကို ပြည်ထောင်စုလွှတ်တော်ကိုယ်စားလှယ်များစိစစ်ရေးအဖွဲ့မှ ကျွန်တော် ဦးခင်မောင်ဝင်း လမ်းမတော် မဲဆန္ဒနယ်က ကိုယ်စားပြု တင်ပြသွားမှာ ဖြစ်ပါတယ်။ ခွင့်တင်ပြထားသူများကတော့- ဦးထွန်းမြအောင်(ခ) ဦးစောထွန်းမြအောင် ဖာပွန်၊ - ဒေါက်တာဒေါ်သန်းငွေ တောင်ကြီး၊ - ဦးနိုင်သီဟ ၊ မွန်-ရ တို့ဖြစ်ကြပါတယ်။ ယခင်ကခွင့်ပြုထားသူ ၂ ဦး၊ ယနေ့ ခွင့်ပန်ကြားသူ ၃ ဦး၊ စုစုပေါင်းခွင့်ပန်ကြားသူ ၅ ဦး၊ ခွင့်မဲ့ပျက်ကွက်သူမရှိပါကြောင်း လေးစားစွာ တင်ပြအပ်ပါတယ်ခင်ဗျား။</speech>
<speech type='speaker'>ခွင့်ပန်ကြားသူအားလုံးကို ခွင့်ပြုပါတယ်။ ပြည်ထောင်စုလွှတ်တော် ကိုယ်စားလှယ်များ အစည်းအဝေးတက်ရောက်မှု အခြေအနေကို မှတ်တမ်းတင်ခြင်း၊</speech>
<speech type='speaker'>ပြည်ထောင်စုလွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး စတုတ္ထနေ့ကို တက်ရောက်ခွင့်ရှိတဲ့ လွှတ်တော် ကိုယ်စားလှယ်ဦးရေ ၆၅၃ ဦး၊ ယခင်ကခွင့်ပြုထားသူ ၂ ဦး၊ ယနေ့ခွင့်ပန်ကြား၍ ခွင့်ပြုထားသူ ၃ ဦး ဖြစ်တဲ့ အတွက် ခွင့်ပြုထားသူစုစုပေါင်း ၅ ဦးဖြစ်ပြီး ခွင့်မဲ့ပျက်ကွက်သူ မရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြုရန် လွှတ်တော်ကသဘောတူပါသလား ခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type='speaker'>ပြည်ထောင်စုလွှတ်တော်က သဘောတူတဲ့အတွက် လွှတ်တော်ကိုယ်စားလှယ်များ အစည်းအဝေး တက်ရောက်မှုအခြေအနေကို ပြည်ထောင်စုလွှတ်တော်ဆိုင်ရာ နည်းဥပဒေ ၄ နည်းဥပဒေခွဲ(ခ) အရ အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value = 'Order'>
<title>ရန်ကုန်တိုင်းဒေသကြီးနှင့် ချင်းပြည်နယ်အတွင်းရှိ မြို့၊ ရပ်ကွက်၊ ကျေးရွာများ တိုးချဲ့ပြင်ဆင်ဖွဲ့စည်းခြင်းနှင့် ပယ်ဖျက်ခြင်းတို့ကို တင်ပြခြင်းနှင့် လွှတ်တော်က မှတ်တမ်းတင်ခြင်း</title>
<speech type='speaker'>အစီအစဉ်(၅) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များ ခင်ဗျား။ ပြည်ထောင်စု လွှတ်တော်၌ မှတ်တမ်းတင်နိုင်ရန် နိုင်ငံတော်သမ္မတရုံး၏ ၁-၂-၂၀၁၆ ရက်စွဲပါ စာအမှတ်၊ ၁၀၇(၁)/၈/သမ္မတရုံးနဲ့ ၈-၂-၂၀၁၆ ရက်စွဲပါ စာအမှတ်၊ ၁၀၇(၁)/၈/သမ္မတရုံးဖြင့် ပေးပို့ထား တဲ့ တိုင်းဒေသကြီးနှင့်ပြည်နယ် အတွင်းရှိ မြို့၊ ရပ်ကွက်၊ ကျေးရွာများ တိုးချဲ့ပြင်ဆင်ဖွဲ့စည်းခြင်း၊ ပယ်ဖျက်ခြင်းနှင့် အမည်ပြောင်းလဲ ပြင်ဆင်ဖွဲ့စည်းခြင်း စာမိတ္တူများကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ အဆိုပါ မြို့၊ ရပ်ကွက်၊ ကျေးရွာများ တိုးချဲ့ပြင်ဆင်ဖွဲ့စည်းခြင်း၊ ပယ်ဖျက်ခြင်းနှင့် အမည်ပြောင်းလဲ ပြင်ဆင်ဖွဲ့စည်းခြင်းကို တင်ပြပါမယ်။ ရန်ကုန်တိုင်းဒေသကြီးအတွင်းရှိ ဒလမြို့နယ်တွင် ရပ်ကွက် တစ်ရပ်ကွက် တိုးချဲ့ ပြင်ဆင်ဖွဲ့စည်းခြင်း၊ ကော့မှူးမြို့နယ်တွင် ကျေးရွာ(၃)ရွာ တိုးချဲ့ပြင်ဆင် ဖွဲ့စည်းခြင်း၊ သင်္ဃန်းကျွန်းမြို့နယ်တွင် ရပ်ကွက် တစ်ရပ်ကွက် ပယ်ဖျက်ခြင်း၊ ကွမ်းခြံကုန်းမြို့နယ်တွင် ကျေးရွာ(၃)ရွာ ပယ်ဖျက်ခြင်း၊ လှည်းကူးမြို့နယ်တွင် ကျေးရွာတစ်ရွာ အမည်ပြောင်းလဲပြင်ဆင် ဖွဲ့စည်း ခြင်းနှင့် ကျေးရွာတစ်ရွာပယ်ဖျက်ခြင်း၊ ကြည့်မြင်တိုင်မြို့နယ်တွင် ရပ်ကွက်များအမည်ပြောင်းလဲ ပြင်ဆင် ဖွဲ့စည်းခြင်းနှင့် ထန်းထပင်မြို့နယ်တို့တွင် ကျေးရွာများ အမည်ပြောင်းလဲ ပြင်ဆင်ဖွဲ့စည်းခြင်း၊ ချင်းပြည်နယ် အတွင်း ဖလမ်းခရိုင်၊ တီးတိန်မြို့နယ်တွင် ရပ်ကွက်(၄) ရပ်ကွက်ကို ခိုင်ကမ်းမြို့အဖြစ်လည်းကောင်း၊ မင်းတပ်ခရိုင်၊ မတူပီမြို့နယ်တွင် ရပ်ကွက်(၂)ရပ်ကွက်ကို လိုင်လင်းမြို့ အဖြစ်လည်းကောင်း တိုးချဲ့ ပြင်ဆင်ဖွဲ့စည်းခြင်းနှင့် လိုင်လင်းကျေးရွာအုပ်စုတွင် ကျန်ရှိသော အာရုကျေးရွာအား ဆုံဆင်းကျေးရွာ အုပ်စုအတွင်း ထည့်သွင်းဖွဲ့စည်းပြီး လိုင်လင်းကျေးရွာအုပ်စုအားပယ်ဖျက်ခြင်းတို့ဖြစ်ပါတယ်။ - အဆိုပါ တိုင်းဒေသကြီးနှင့် ပြည်နယ်အတွင်းရှိ မြို့၊ ရပ်ကွက်၊ ကျေးရွာများ တိုးချဲ့ပြင်ဆင် ဖွဲ့စည်းခြင်း၊ ပယ်ဖျက်ခြင်းနှင့် အမည်ပြောင်းလဲပြင်ဆင်ဖွဲ့စည်းခြင်းတို့ကို ပြည်ထောင်စုလွှတ်တော် ဆိုင်ရာ ဥပဒေပုဒ်မ ၅၈ အရ လွှတ်တော်က မှတ်တမ်းတင်ကြောင်း ကြေညာပါတယ်။ အပြည့်အစုံကို နောက်ဆက်တွဲဖြင့်ဖော်ပြထားပါသည်။</speech>
</section>
<section value = 'Committee'>
<title>ပြည်ထောင်စုလွှတ်တော် နာယက က ပြည်သူ့ငွေစာရင်းပူးပေါင်းကော်မတီ ဖွဲ့စည်းခြင်း နှင့်စပ်လျဉ်း၍ လွှတ်တော်၏ သဘောတူညီချက်ရယူခြင်းနှင့် အတည်ပြုဖွဲ့စည်းကြောင်း ကြေညာခြင်း</title>
<speech type='speaker'>အစီအစဉ် (၆) ဖြစ်ပါတယ်။ ပြည်ထောင်စုလွှတ်တော်ကိုယ်စားလှယ်များ ခင်ဗျား။ ပြည်ထောင်စုလွှတ်တော် ပြည်သူ့ငွေစာရင်းပူးပေါင်းကော်မတီဖွဲ့စည်းခြင်း နဲ့စပ်လျဉ်းပြီး ရှင်းလင်းတင်ပြခြင်း နဲ့အမည်စာရင်းတင်ပြခြင်း အစီအစဉ်တို့ကို မနေ့ကကျင်းပပြုလုပ်တဲ့ ပြည်ထောင်စု လွှတ်တော်အစည်းအဝေးမှာ ဆောင်ရွက်ခဲ့ပြီး ဖွဲ့စည်းခြင်းအမိန့်ကြော်ငြာစာ(မူကြမ်း) မိတ္တူကိုလည်း လွှတ်တော်ကိုယ်စားလှယ်များထံ ကြို တင်ဖြန့်ဝေထားပါတယ်။ ယခု ပြည်ထောင်စုလွှတ်တော်ဆိုင်ရာ နည်းဥပဒေ ၁၀၁ နဲ့အညီ လွှတ်တော်ရဲ့ သဘောထား ရယူပါ့မယ်။ ပြည်ထောင်စုလွှတ်တော် ပြည်သူ့ငွေစာရင်းပူးပေါင်းကော်မတီကို လွှတ်တော်သို့ တင်ပြထားသည့် အတိုင်းဖွဲ့စည်းရန်နဲ့စပ်လျဉ်းပြီး လွှတ်တော်က သဘောတူပါသလားခင်ဗျာ။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type='speaker'>သဘောမတူသူရှိပါသလားခင်ဗျား။</speech>
<speech type='speaker'>သဘောမတူသူရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type='speaker'>သဘောမတူသူ မရှိတဲ့အတွက် ပြည်ထောင်စုလွှတ်တော် ပြည်သူ့ငွေစာရင်း ပူးပေါင်းကော်မတီကို ဥက္ကဋ္ဌအဖြစ် ပြည်ထောင်စုလွှတ်တော် ဒုတိယ နာယက ဦးအေးသာအောင်၊ ဒုတိယ ဥက္ကဋ္ဌ(၁)အဖြစ် ကရင်ပြည်နယ်မဲဆန္ဒနယ်အမှတ် (၂)မှ ဦးစောသန်းထွဋ်၊ ဒုတိယဥက္ကဋ္ဌ(၂)အဖြစ် ဇလွန် မဲဆန္ဒနယ်မှ ဦးအောင်မင်း၊ အတွင်းရေးမှူးအဖြစ် ရှမ်းပြည်နယ် မဲဆန္ဒနယ်အမှတ်(၆)မှ ဒေါက်တာ စိုင်းဆိုင်ကျောက်ဆမ်၊ တွဲဖက်အတွင်းရေးမှူးအဖြစ် တောင်ငူမဲဆန္ဒနယ်မှ ဦးခင်မောင်သန်းနဲ့ အဖွဲ့ဝင်များအဖြစ် (၁) ဦးစိုင်းသီဟကျော် မိုင်းရယ်မဲဆန္ဒနယ်၊ (၂) ဦးလင်းဇော်ထွန်း မိုင်းဖြတ်မဲဆန္ဒနယ်။ (၃) ဦးဘိုကြီး ချောက်မဲဆန္ဒနယ်၊ ဒေါ်ချိုချိုဝင်း မော်လိုက်မဲဆန္ဒနယ်။ (၅) ဗိုလ်မှူးချုပ်သန်းလွင် တပ်မတော်သားပြည်သူ့လွှတ်တော်ကိုယ်စားလှယ်၊ ဒေါ်ရွှေရွှေစိန်လတ် ပဲခူးတိုင်းဒေသကြီးမဲဆန္ဒနယ်အမှတ်(၃)၊ (၇) ဒေါ်ထုမေ ရခိုင်ပြည်နယ်မဲဆန္ဒနယ်အမှတ်(၁၁)၊ (၈) ဦးသန်းစိုး(ခ)သန်းစိုး(ဘောဘာဗေဒ) ရန်ကုန်တိုင်းဒေသကြီးမဲဆန္ဒနယ်အမှတ်(၄)၊ (၉) ဦးဟင်နရီဗန်ထီးယူ ချင်းပြည်နယ်မဲဆန္ဒနယ်အမှတ်(၃)နဲ့ (၁၀) ဗိုလ်မှူးချုပ်အောင်စန်းချစ် တပ်မတော်သားအမျိုးသားလွှတ်တော်ကိုယ်စားလှယ် တို့ဖြင့် ဖွဲ့စည်းကြောင်း အတည်ပြုကြေညာပါတယ်။</speech>
<title>ပြည်ထောင်စုလွှတ်တော် နာယက က လွှတ်တော်ကိုယ်စားလှယ်စိစစ်ရေးကော်မတီ ဖွဲ့စည်းခြင်းနှင့် စပ်လျဉ်း၍ လွှတ်တော်၏ သဘောတူညီချက်ရယူခြင်းနှင့် အတည်ပြုဖွဲ့စည်းကြောင်း ကြေညာခြင်း</title>
<speech type='speaker'>အစီအစဉ်(၇) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များ ခင်ဗျား။ ပြည်ထောင်စုလွှတ်တော် လွှတ်တော်ကိုယ်စားလှယ် စိစစ်ရေးကော်မတီ ဖွဲ့စည်းခြင်းနဲ့စပ်လျဉ်းပြီး ရှင်းလင်းတင်ပြခြင်းနဲ့ အမည်စာရင်းတင်ပြခြင်း အစီအစဉ်တို့ကို မနေ့ကကျင်းပပြုလုပ်တဲ့ ပြည်ထောင်စု လွှတ်တော်အစည်းအဝေးမှာ ဆောင်ရွက်ခဲ့ပြီး ဖွဲ့စည်းခြင်းအမိန့်ကြော်ငြာစာ(မူကြမ်း) မိတ္တူကိုလည်း လွှတ်တော်ကိုယ်စားလှယ်များထံ ကြိုတင်ဖြန့်ဝေထားပါတယ်။ ပြည်ထောင်စုလွှတ်တော် ကိုယ်စားလှယ် စိစစ်ရေးကော်မတီကို လွှတ်တော်သို့ တင်ပြထားသည့် အတိုင်းဖွဲ့စည်းရန်နဲ့စပ်လျဉ်းပြီး လွှတ်တော်က သဘောတူပါသလားခင်ဗျာ။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type='speaker'>သဘောမတူသူရှိပါသလားခင်ဗျား။ လွှတ်တော်က သဘောမတူသူ မရှိပါ။</speech>
<speech type='speaker'>သဘောမတူသူမရှိတဲ့အတွက် ပြည်ထောင်စုလွှတ်တော်ကိုယ်စားလှယ် စိစစ်ရေးကော်မတီကို ဥက္ကဋ္ဌ အဖြစ် အောင်မြေသာစံမဲဆန္ဒနယ်မှ ဒေါက်တာလှမိုး၊ အတွင်းရေးမှူးအဖြစ် ပဲခူးတိုင်းဒေသကြီးမဲဆန္ဒနယ်အမှတ်(၆)မှ ဦးမင်းဦးနဲ့ အဖွဲ့ဝင်များအဖြစ် - (၁) ဦးလင်းလင်းဦး တနိုင်းမဲဆန္ဒနယ်၊ (၂) ဦးအောင်ကျော်စိုး ကယားပြည်နယ်မဲဆန္ဒနယ်အမှတ်(၇)၊ (၃) ဒေါ်နော်ခရစ္စထွန်း(ခ) ကရင်ပြည်နယ် မဲဆန္ဒနယ်အမှတ်(၇)၊ ဒေါက်တာအာကာမိုး (၄) ဦးရှန်အောရ် ချင်းပြည်နယ်မဲဆန္ဒနယ်အမှတ်(၂)၊ (၅) ဦးခင်မောင်သိန်း စစ်ကိုင်းမဲဆန္ဒနယ်၊ (၆) ဦးတင်ဝေ တနင်္သာရီတိုင်းဒေသကြီးမဲဆန္ဒနယ်အမှတ်(၆)၊ (၇) ဦးပိုက်ကို ပခုက္ကူ မဲဆန္ဒနယ်၊ (၈) ဒေါ်မြတ်သီတာထွန်း မွန်ပြည်နယ်မဲဆန္ဒနယ်အမှတ်(၅)၊ (၉) ဦးဦးထွန်းမောင် ပုဏ္ဏားကျွန်းမဲဆန္ဒနယ်၊ (၁၀) ဦးတင်ထွန်းနိုင် ဆိပ်ကြီးခနောင်တိုမဲဆန္ဒနယ်။ (၁၁) ဦးခင်မောင်သီ လွိုင်လင်မဲဆန္ဒနယ်၊ (၁၂) မန်းထွန်းကြိုင် ဧရာဝတီတိုင်းဒေသကြီးမဲဆန္ဒနယ်အမှတ်(၆)နဲ့ (၁၃) ဗိုလ်ချုပ်တောက်ထွန်း တပ်မတော်သားပြည်သူ့လွှတ်တော်ကိုယ်စားလှယ် တို့ဖြင့် ဖွဲ့စည်းကြောင်း အတည်ပြုကြေညာပါတယ်။</speech>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး စတုတ္ထနေ့ ရပ်နားကြောင်းနှင့် ပဉ္စမနေ့ကျင်းပမည့် နေ့ရက်နှင့်ကြေညာခြင်း ။</title>
<speech type='speaker'>အစီအစဉ်(၈) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ ပထမပုံမှန်အစည်းအဝေး စတုတ္ထနေ့ အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေးရဲ့ ပဉ္စမနေ့ ကျင်းပပြုလုပ်မည့် နေ့ရက်ကို ကြိုတင်အသိပေးမည် ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type='mc'>ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type='mc'>ပြည်ထောင်စုလွှတ်တော် ပြည်သူ့ငွေစာရင်းပူးပေါင်းကော်မတီနဲ့ လွှတ်တော်ကိုယ်စားလှယ်စိစစ်ရေးကော်မတီ အဖွဲ့ဝင်များခင်ဗျား။ ပြည်ထောင်စုလွှတ်တော်နာယက၊ ပြည်သူ့လွှတ်တော်ဥက္ကဋ္ဌတို့နှင့်အတူ မှတ်တမ်းတင်ဓာတ်ပုံရိုက်ကူးရန်ရှိတဲ့အတွက် ခေတ္တစောင့်ဆိုင်းပေး ပါရန် လေးစားစွာ တင်ပြအပ်ပါတယ်။ အားလုံး ထွက်ခွာနိုင်ကြပါပြီ။ ဒုတိယအကြိမ် ပြည်ထောင်စုလွှတ်တော် ဒုတိယပုံမှန်အစည်းအဝေး စတုတ္ထနေ့ အစည်းအဝေးကို နံနက် ၁၀:၁၅ နာရီ ရပ်နားပါသည်။</speech>
</postface>
</transcript>
</doc>
