<doc>
<docinfo>
<docno>02-14-09.xml</docno>
<pdf>02-14-09.pdf</pdf>
<term value="02">ဒုတိယအကြိမ်</term>
<session value="14" />
<sittingday value="09" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် (၁၄)ကြိမ်မြောက်ပုံမှန်အစည်းအဝေး နဝမနေ့မှတ်တမ်း</title>
<date>၁၃၈၁ ခုနှစ်၊ နတ်တော်လဆန်း ၂ ရက် (၂၀၁၉ ခုနှစ်၊ နိုဝင်ဘာလ ၂၈ ရက်)(ကြာသပတေးနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် (၁၄)ကြိမ်မြောက်ပုံမှန်အစည်းအဝေး နဝမနေ့ကို နံနက် ၁၀:ဝဝ နာရီင်ကျင်းပ ပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် ပြည်သူ့လွှတ်တော် ဥက္ကဋ္ဌ ဦးတီခွန်မြတ်က ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် (၁၄)ကြိမ်မြောက် ပုံမှန်အစည်းအဝေးရဲ့ နဝမနေ့ အစီအစဉ် စတင်ပါတော့မယ်။ ယနေ့အစည်းအဝေးကို တိုင်းရင်းသားလူမျိုးများရေးရာဝန်ကြီးဌာန၊ တိုင်းရင်းသားစာပေနှင့် ယဉ်ကျေးမှု အသင်းအဖွဲ့များမှ ကြီးကြပ်သူများနှင့် အဖွဲ့ဝင်များ ၁၂၀ ဦး အပါအဝင် ဧည့်သည် ၁၄၀ ဦး လာရောက် လေ့လာလျက်ရှိကြောင်း တင်ပြအပ်ပါတယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါခင်ဗျား။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် (၁၄)ကြိမ်မြောက်ပုံမှန်အစည်းအဝေး နဝမနေ့မှာ ပြည်ထောင်စု လွှတ်တော်ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်ထောင်စုလွှတ်တော် ကိုယ်စားလှယ်ဦးရေ စုစုပေါင်း ၆၅၅ ဦး ရှိပြီး ဒီကနေ့ အစည်းအဝေးကို ၅၉၀ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၉၀,၀၈ ရာခိုင်နှုန်းရှိပြီး သုံးပုံ တစ်ပုံထက်ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် (၁၄)ကြိမ်မြောက်ပုံမှန်အစည်းအဝေး နဝမနေ့ အစီအစဉ်ကြေညာခြင်း</title>
<speech type="speaker">အစီအစဉ်(၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။</speech>
<title>ဒုတိယ အကြိမ် ပြည်ထောင်စုလွှတ်တော် (၁၄) ကြိမ်မြောက်ပုံမှန်အစည်းအဝေး နဝမနေ့ အစီအစဉ်ကို လွှတ်တော် ကိုယ်စားလှယ်များထံ ကြိုတင်ဖြန့်ဝေထားတဲ့အတိုင်း ဆက်လက်ဆောင်ရွက်သွားပါမယ်။ ။အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များအတွက် ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော်ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1249">ဦးမောင်မောင်လတ်(အတွင်းရေးမှူး၊ ကိုယ်စားလှယ်များစိစစ်ရေးကော်မတီ)</mp>လေးစားအပ် ပါသော ပြည်ထောင်စုလွှတ်တော် နာယကကြီးခင်ဗျာ။ ယနေ့ ကျင်းပပြုလုပ်တဲ့ ဒုတိယအကြိမ် ပြည်ထောင်စု လွှတ်တော် (၁၄)ကြိမ်မြောက်ပုံမှန်အစည်းအဝေး နဝမနေ့ ၂၈-၁၁-၂၀၁၉ ရက်နေ့မှာ အစည်းအဝေးသို့ တက်ရောက်နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား စစ်ကိုင်းတိုင်းဒေသကြီး မဲဆန္ဒနယ်အမှတ်(၉)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များ စိစစ်ရေးကော်မတီ အတွင်းရေးမှူးဖြစ်သူ ကျွန်တော် ဦးမောင်မောင်လတ်က ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိသော ပြည်ထောင်စုလွှတ်တော်ကိုယ်စားလှယ် များမှာ- ဦးအောင်သိန်း ဗန်းမော်၊ - ဦးတင့်စိုး ဖားကန့်၊ - ဦးဝင်းနိုင် မိုးကောင်း၊ - ဒေါ်နန်းထွေးသူ ဖားဆောင်း၊ - ဦးကျင့်ရှင်းထန် တီးတိန်၊ - ဒေါ်ခင်စန်းလှိုင် - ဦးမြင့်ထွန်း တန့်ဆည်၊ - ဦးမင်းနောင် ပင်လည်ဘူး၊ - ဦးအောင်စိုး သရက်ချောင်း၊ - ဦးခင်အေး နတ်တလင်း၊ - ဒေါက်တာမြင့်သိန်း ညောင်လေးပင်၊ - ဦးစော - ဒေါက်တာတင်အောင် - ဦးကျော်စိုးလင်း - ဒေါက်တာခင်ဆောင် - ဦးအောင်ကျော်ဇံ - ဦးတင်နု(ခ) တင်နုအောင် - ဒေါ်စုစုလွင် - သူရဦးသက်ဆွေ - ဦးထွန်းမြင့် - ဒေါက်တာသက်သက်ခိုင် - ဦးဘိုဘိုဦး - ဒေါက်တာစောနိုင် - ဦးတင်အေး - ဒေါ်နန်းခင်စော - ဦးအောင်မင်း - ဒေါ်သန္တာ - ဒေါ်နော်မြစေး - ဦးစောသန်းထွဋ် - ဦးဇော်မင်း - ဒေါက်တာမိုးမြင့်အောင် - ဒေါက်တာတင်တင်ဝင်း - ဒေါက်တာဌေးကြွယ် ဦးကျော်ထွေး - ဦးဇော်မင်းလတ်(ခ) ဦးကိုလတ် - ဒေါ်မေသန်းနွဲ့ - ဦးကြည်ဝင်း ညောင်ဦး၊ ကျောက်ဆည်၊ ပြည်ကြီးတံခွန်၊ ကျိုက်ထို၊ ပေါက်တော၊ မာန်အောင်၊ သုံးခွ၊ ကိုကိုးကျွန်း၊ ဗဟန်း၊ ဒဂုံ၊ စမ်းချောင်း၊ တောင်ဥက္ကလာပ။ မက်မန်း၊ ကွန်ဟိန်း၊ ဇလွန်၊ အိမ်မဲ၊ ကယား-၁၁၊ ကရင်-၂။ စစ်ကိုင်း-၆၊ ပဲခူး-၂။ ရှမ်း-၁၊ ဧရာဝတီ-၁၁ နှင့် ဧရာဝတီ-၁၂ တို့ဖြစ်ကြပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၂၈ ဦးရှိပြီး၊ ယနေ့ ခွင့်ပန်ကြားသူ ၃ရ ဦး ဖြစ်တဲ့အတွက် စုစုပေါင်းခွင့်ပန်ကြားသူ ၆၅ ဦးဖြစ်ပါတယ်။ ခွင့်မဲ့ပျက်ကွက်သူ မရှိပါ ကြောင်းနှင့် ယနေ့ ခွင့်ပန်ကြားသူ ပြည်ထောင်စုလွှတ်တော်ကိုယ်စားလှယ် ၃ရ ဦးအား ခွင့်အဖြစ် သတ်မှတ် ခွင့်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျာ။</speech>
<speech type="speaker">ခွင့်ပန်ကြားသူ အားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် (၁၄)ကြိမ်မြောက်ပုံမှန်အစည်းအဝေး နဝမနေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅၅ ဦး၊ ယခင်က ခွင့်ပြုထားသူ ၂၈ ဦး၊ ယနေ့ခွင့်ပန်ကြား၍ ခွင့်ပြုထားသူ ၃ရ ဦးဖြစ်တဲ့အတွက် ခွင့်ပြုထားသူ စုစုပေါင်း ၆၅ ဦး ဖြစ်ပြီး ခွင့်မဲ့ပျက်ကွက်သူ မရှိပါ။ လွှတ်တော်ကိုယ်စားလှယ်များ အစည်းအဝေး တက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Order">
<title>ပြည်ထောင်စုလွှတ်တော် နာယက က လွှတ်တော်အစည်းအဝေးဆိုင်ရာကိစ္စရပ်များနှင့် စပ်လျဉ်း၍ အသိပေးတင်ပြခြင်း</title>
<speech type="speaker">အစီအစဉ်(၅)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ယခုရက်ပိုင်း အတွင်း လွှတ်တော်အစည်းအဝေးမှာတွေ့ရှိရတဲ့ အခြေအနေအချို့နဲ့စပ်လျဉ်းပြီး လွှတ်တော်သို့ အသိပေး ပြောကြားလိုပါတယ်။ မိမိအနေနဲ့ လွှတ်တော်နာယကအဖြစ် စတင်တာဝန်ထမ်းဆောင်ချိန်ကစပြီး လွှတ်တော် ဆိုင်ရာလုပ်ငန်းများကို ဆောင်ရွက်ရာမှာ ပြည်ထောင်စုလွှတ်တော်ဆိုင်ရာ နည်းဥပဒေ ၈ ပါ တာဝန်နှင့် လုပ်ပိုင်ခွင့်များကို အသုံးပြုပြီး ဖွဲ့စည်းပုံအခြေခံဥပဒေ၊ လွှတ်တော်ဆိုင်ရာ ဥပဒေ၊ နည်းဥပဒေများနှင့်အညီ ပူးပေါင်းညှိနှိုင်းပြီး အတတ်နိုင်ဆုံး ကြီးကြပ်ဆောင်ရွက်လျက်ရှိကြောင်း ဦးစွာပြောကြားလိုပါတယ်။ ကျွန်တော်ဟာ ပြည်သူ့လွှတ်တော် ကိုယ်စားလှယ်တစ်ဦးအဖြစ် သက်ဆိုင်ရာမဲဆန္ဒနယ်က ဒုတိယ အကြိမ် ရွေးကောက်တင်မြှောက်ခြင်းခံရလို့ ဒုတိယအကြိမ် ပြည်သူ့လွှတ်တော်အစမှာ ဒုတိယဥက္ကဋ္ဌအဖြစ် ရွေးကောက်တာဝန်ပေးအပ်ခြင်းခံခဲ့ရပါတယ်။ လက်ရှိသက်တမ်းမှာပဲ ပြည်သူ့လွှတ်တော် ဥက္ကဋ္ဌအဖြစ် ရွေးကောက်တာဝန်ပေးအပ်မှုအရ ပြည်ထောင်စုလွှတ်တော် နာယက တာဝန်ကို ဥပဒေနဲ့အညီ ထမ်းဆောင် နေတာ ဖြစ်ပါတယ်။ ဖွဲ့စည်းပုံအခြေခံဥပဒေ၊ သက်ဆိုင်ရာဥပဒေ၊ နည်းဥပဒေများနဲ့အညီ အဆင့်ဆင့် ရွေးကောက်တင်မြှောက်ခြင်းခံရပြီးမှ ယခုလို တာဝန်ထမ်းဆောင်ရတာ ဖြစ်ပါတယ်။ နာယကအနေနဲ့ သက်ဆိုင်တဲ့ တာဝန်နဲ့ လုပ်ပိုင်ခွင့်တွေ၊ ကျင့်ဝတ်စည်းကမ်းတွေနဲ့အညီ လွှတ်တော်ဆိုင်ရာ လုပ်ငန်းများကို ဆောင်ရွက်နေသလို သက်ဆိုင်ရာ လွှတ်တော်အဖွဲ့အစည်းများရဲ့ လုပ်ငန်းများကိုလည်း ဥပဒေ၊ နည်းဥပဒေ ဘောင်အတွင်းကနေပြီး သူ့ခါနဲ့အညီ အောင်မြင်ပြီးစီးအောင် ကြပ်မတ်တာဝန်ယူ ဆောင်ရွက် လျက်ရှိပါတယ်။ လွှတ်တော်နာယကရဲ့ တာဝန်နဲ့ လွှတ်တော်ကိုယ်စားလှယ် တစ်ဦးချင်းစီရဲ့ တာဝန်များဟာ သူ့အတိုင်းအတာနဲ့သူ များပြားကြီးမားလှပါတယ်။ သို့သော် ထပ်တူမဖြစ်တဲ့အတွက် နာယကရဲ့ တာဝန်နဲ့ လုပ်ဆောင်မှုအပေါ် နားမလည်နိုင်တာ၊ တစ်ဦးတစ်ယောက် တစ်စုတစ်ဖွဲ့ရဲ့ ဆန္ဒအတိုင်း မလုပ်ပေးနိုင်လို့ သဘောမကျတာ ရှိနိုင်ပါတယ်။ ဒါကလည်း အတိုင်းအတာ ရှိပါတယ်။ နာယကရဲ့ တာဝန်ကျေပွန်အောင် မဆောင်ရွက်နိုင်ဘူးဆိုရင် တာဝန်ရုပ်သိမ်းနိုင်တဲ့ ဥပဒေ၊ နည်းဥပဒေများ သတ်မှတ်ထားပြီးဖြစ်သလို မိမိရဲ့ တာဝန်ရှိမှုအပိုင်းကိုလည်း ကောင်းကောင်းသိရှိနားလည်ပါကြောင်း အသိပေးလိုပါတယ်။ ဆွေးနွေးချက်အချို့မှာ လွှတ်တော်က ဆုံးဖြတ်အတည်ပြုပြီးတဲ့ ကိစ္စတစ်ခုကို ဥပဒေနဲ့ညီတယ် မညီဘူး ပြောကြပါတယ်။ တစ်ဦးတစ်ဖွဲ့ရဲ့ ပြောကြားချက်နဲ့ သတ်မှတ်လို့မရတဲ့ကိစ္စ ဖြစ်ပါတယ်။ မညီဘူး လို့ယူဆရင် လုပ်ဆောင်နိုင်တဲ့ သတ်မှတ်ပြဋ္ဌာန်းချက်များ ရှိပါတယ်။ ပြောလို့ရတိုင်း ပြောလို့မသင့်တဲ့၊ ပြောလို့မကောင်းတဲ့ အသုံးအနှုန်းတွေအတွက် လိုက်နာရမယ့် ကျင့်ဝတ်စည်းကမ်းတွေ ရှိပါတယ်။ တစ်ဦးချင်း လိုက်နာစောင့်ထိန်းကြဖို့ လိုပါတယ်။ လွတ်လပ်စွာ ပြောဆိုဆွေးနွေးခွင့်ကို မှန်မှန်ကန်ကန် စည်းကမ်းရှိရှိ အသုံးချပြီး တာဝန်များကို ကျေပွန်ကြဖို့ တိုက်တွန်းလိုပါတယ်။ လွှတ်တော်အစည်းအဝေးအတွင်းမှာ လွှတ်တော်ကိုယ်စားလှယ်များအနေနဲ့ အပြန်အလှန် လေးစားမှု ထားပြီး လွှတ်တော်နဲ့ တစ်ဦးချင်းစီရဲ့ ဂုဏ်သိက္ခာနဲ့အညီ ပြုမူပြောဆို ဆောင်ရွက်စေလိုပါတယ်။ ဆွေးနွေးချက်များမှာလည်း အပြုသဘောဆောင်ပြီး နိုင်ငံတော်နဲ့ နိုင်ငံသားများရဲ့ အကျိုးစီးပွားအတွက် တိုင်းရင်းသားစည်းလုံးညီညွတ်ရေး၊ အမျိုးသားပြန်လည်သင့်မြတ်ရေး၊ ပြည်တွင်းငြိမ်းချမ်းရေး၊ တရားဥပဒေ စိုးမိုးရေးနဲ့ တည်ငြိမ်အေးချမ်းရေးတို့အတွက် အထောက်အကူပြု ရှေးရှုတဲ့ အသုံးအနှုန်း၊ အပြုအမူများ ဖြစ်ဖို့လိုအပ်ပါတယ်။ ဒါမှသာ ပြည်ထောင်စုလွှတ်တော်ဆိုင်ရာ နည်းဥပဒေ ၁၉ တွင်ပါရှိတဲ့ လွှတ်တော် ကိုယ်စားလှယ်များ လိုက်နာရမယ့် စည်းကမ်းချက်များနဲ့ ညီညွတ်မှာဖြစ်ပါတယ်။ ဒါ့အပြင် ပြည်ထောင်စုလွှတ်တော်လို့ဆိုရင် လွှတ်တော်ကိုယ်စားလှယ်များ အားလုံးပါဝင်ပါတယ်။ လွှတ်တော်ကိုယ်စားလှယ်များ ဆွေးနွေးကြတဲ့အခါမှာ အစီရင်ခံစာပါ အကြောင်းအရာများနဲ့ သက်ဆိုင်တဲ့ ကိစ္စရပ်များကိုသာ ဆွေးနွေးကြပြီး ပါတီ၊ ဌာန၊ အဖွဲ့ အစည်းတစ်ခုခု၊ တိုင်းရင်းသားလူမျိုးစုတစ်ခုခု၊ လူပုဂ္ဂိုလ်တစ်ဦးတစ်ယောက်ကို ထိခိုက်နစ်နာမှုရှိတဲ့ အသုံးအနှုန်းများနဲ့ ပြောဆိုဆွေးနွေးမှုမျိုး မဖြစ်စေရေး ဂရုပြုကြစေလိုပါတယ်။ လွှတ်တော်ကိုယ်စားလှယ်များအနေနဲ့ ပြည်ထောင်စုလွှတ်တော်ဆိုင်ရာ ဥပဒေ၊ နည်းဥပဒေမှာပါရှိတဲ့ လွှတ်တော်ကိုယ်စားလှယ်များရဲ့ တာဝန်၊ လုပ်ပိုင်ခွင့်၊ ရပိုင်ခွင့်နဲ့ အခွင့်အရေးများကိုလည်း အပြည့်အဝ အသုံးပြုနိုင်ပါတယ်။ လွှတ်တော်ကိုယ်စာလှယ်များရဲ့ ဂုဏ်သိက္ခာနဲ့လျော်ညီတဲ့ ကျင့်ဝတ်၊ စည်းကမ်းများကိုလည်း အလေးထားလိုက်နာပြီး သတ်မှတ်ချက်များနဲ့အညီ ဆွေးနွေးကြဖို့ မှာကြားလို ပါတယ်။ လွှတ်တော်ကိုယ်စားလှယ်များခင်ဗျာ။ ၂၆-၁၁-၂၀၁၉ ရက်က ပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ ဗိုလ်မှူးချုပ်မောင်မောင်အပါအဝင် ပြည်ထောင်စုလွှတ်တော် ကိုယ်စားလှယ် ၁၄၄ ဦး ပေးပို့တင်ပြထားတဲ့ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်သည့် ဥပဒေကြမ်းနဲ့စပ်လျဉ်းတဲ့ လေ့လာစိစစ်ရေးပူးပေါင်းကော်မတီရဲ့ အစီရင်ခံစာအပေါ် ကိုယ်စားလှယ် ၁၅ ဦး ဆွေးနွေးခဲ့ပါတယ်။ လွှတ်တော်ကိုယ်စားလှယ်အချို့ရဲ့ ဆွေးနွေးချက်များဟာ လွှတ်တော်ဆိုင်ရာ ဥပဒေ၊ နည်းဥပဒေပါ လွှတ်တော်ကိုယ်စားလှယ်များရဲ့ ကျင့်ဝတ်နဲ့ စည်းကမ်းများ၊ လွှတ်တော်အစည်းအဝေးမှာ လိုက်နာရမယ့် စည်းကမ်းချက်များ၌ သက်မမင်း လက်ထက်၌ လက်ထက်အစ် အစ်မမှာ ဝက်သိကအောက် ထိပါးစေပြီး လွှတ်တော်အတွင်း ဆောင်ရွက်ချက်များကို အထင်အမြင်မှားစေတဲ့ ပြောဆိုဆွေးနွေးမှုများ ပါဝင်ကြောင်း စိစစ်တွေ့ရှိရပါတယ်။ အဲဒီ တွေ့ရှိချက်များကတော့ ဗိုလ်မှူးသောင်းထိုက်စိုး ဆွေးနွေးချက်မှာပါဝင်တဲ့ “အစည်းအဝေး ကာလများမှာလည်း မူဝါဒ၊ စနစ် ခိုင်မြဲစွာ သတ်မှတ်ထားခြင်းမရှိဘဲ ဖတ်ရှုလေ့လာစိစစ်ရင်း စနစ်ရှာ နေတာ၊ ကောင်းနိုးရာရာ မူဝါဒချမှတ်နေတာ၊ စမ်းတဝါးဝါးလုပ်နေတာကြောင့် လုပ်ငန်းစဉ်တစ်လျှောက် အခက်အခဲများ တွေ့ကြုံလျက်ရှိကြောင်း သိရပါတယ်ဆိုတဲ့ ပြောကြားချက်နဲ့ မရောင်ရာဆီလူးနေရင် ဝေ့လည်ကြောင်ပတ်လုပ်နေတယ်”ဆိုတဲ့ စကားအသုံးအနှုန်းတွေဟာ လွှတ်တော်ရဲ့ ဆုံးဖြတ်ချက်နဲ့ ဖွဲ့စည်း ထားတဲ့ လွှတ်တော်အဖွဲ့အစည်းတစ်ရပ်ရဲ့ အဲဒီအဖွဲ့အစည်းအတွင်း ဆောင်ရွက်မှုများကို ပုတ်ခတ်ပြောဆို တာဖြစ်ပါတယ်။ ဗိုလ်မှူးဇင်မျိုးလတ် ဆွေးနွေးချက်မှာပါဝင်တဲ့ “ဘာကြောင့် သဝေထိုးနေကြတာလဲဆိုတာကိုလည်း စဉ်းစားမရပါဘူး”ဆိုတဲ့ စကားစုကလည်း အလားတူဖြစ်ပါတယ်။ ဦးမောင်မြင့် မင်းကင်းမဲဆန္ဒနယ် ဆွေးနွေးချက်မှာပါဝင်တဲ့ “ဒီနေရာမှာ အခါအခွင့်သင့်လို့” ဆိုတာ ကစပြီး.. “သွေးရိုးသားရိုးဟုတ်ရဲ့လားဟု ကျွန်တော်ဒီနေရာကနေ မေးခွန်းထုတ်ချင်ပါတယ်”ဆိုတဲ့ စကားစု တစ်ခုလုံးကလည်း ဆွေးနွေးဆဲကိစ္စနဲ့ တိုက်ရိုက်မသက်ဆိုင်တဲ့ ဆွေးနွေးမှုဖြစ်ပါတယ်။ ဒါ့အပြင် “စိန်ခေါ် ချင်တာကတော့”ဆိုတဲ့ အသုံးအနှုန်းကလည်း မသင့်တော်တဲ့ အသုံးအနှုန်းဖြစ်ပါတယ်။ ဗိုလ်ကြီးဒေါ်သန်းသန်းဝင်း ဆွေးနွေးချက်မှာပါတဲ့ “တောလား၊ ပြင်ဆင်ဖို့စေတနာမရှိလို့ ဟန်ပြနေတာလား၊ ယခုကဲ့သို့ ဥပဒေနဲ့ ညီညွတ်ခြင်းမရှိသော”ဆိုတဲ့ အသုံးအနှုန်းများကလည်း အထက်က တင်ပြခဲ့တဲ့အတိုင်းဖြစ်ပါတယ်။ ဗိုလ်ကြီးဒေါ်သဇင်လှိုင်ရဲ့ ဆွေးနွေးချက်များကို စိစစ်ရာမှာတော့ “ဥပဒေနဲ့မညီတဲ့ သဘောထား မှတ်ချက်အပေါ်”၊ “ဥပဒေနဲ့အညီ ဆောင်ရွက်ခြင်းမရှိတဲ့အတွက်ကြောင့်”ဆိုတဲ့ စကားရပ်များအပြင် “စဉ်းစား ရမယ့် အချက်တစ်ချက်ကို တင်ပြလိုပါသေးတယ်”ဆိုတဲ့ ဆွေးနွေးချက်မှစပြီး “ထောက်ပြဆွေးနွေးလိုက်ရ ပါတယ်”ဆိုတဲ့ စကားရပ်အထိ ပြောဆိုချက်များဟာလည်း ပြည်ထောင်စုလွှတ်တော်ဆိုင်ရာ နည်းဥပဒေ ၁၉ နည်းဥပဒေခွဲ(င)၊ (စ)၊ (ဋ)နဲ့ (ဌ)ပါ သတ်မှတ်ချက်စည်းကမ်းများကို လိုက်နာမှုအားနည်းတဲ့အပြင် လွှတ်တော် နာယကအပေါ် ပုဂ္ဂလဓိဌာန်အားဖြင့် စွပ်စွဲပုတ်ခတ်ပြောဆိုမှုများ ပါဝင်တာတွေ့ရှိရပါတယ်။ ပြည်ထောင်စုလွှတ်တော်ဆိုင်ရာ ဥပဒေပုဒ်မ ၁၀ ပုဒ်မခွဲ(စ)မှာ လွှတ်တော်အစည်းအဝေးများတွင် သတ်မှတ်ထားသည့် စည်းကမ်းများကို လိုက်နာဆောင်ရွက်ခြင်းဟု ပြဋ္ဌာန်းထားသဖြင့် လွှတ်တော် ကိုယ်စားလှယ်တစ်ဦးအနေနဲ့ တည်ဆဲဥပဒေပါ ကျင့်ဝတ်နှင့် စည်းကမ်းများကို လိုက်နာဆောင်ရွက်ရမှာ ဖြစ်ပါတယ်။ ဒါ့ကြောင့် အထက်ပါ ဖတ်ကြားတင်ပြခဲ့တဲ့ လွှတ်တော်ကိုယ်စားလှယ် ၅ ဦးရဲ့ ဆွေးနွေးချက် အချို့ဟာ ပြည်ထောင်စုလွှတ်တော်ဆိုင်ရာ နည်းဥပဒေ ၁၉ နည်းဥပဒေခွဲ(င)၊ (စ)၊ (ဋ)၊ (ဌ) လွှတ်တော် အစည်းအဝေးတွင် လိုက်နာရမယ့်စည်းကမ်းများကို လိုက်နာခြင်းမရှိဘဲ ဆွေးနွေးခဲ့သည့်အတွက် ပြည်ထောင်စု လွှတ်တော်ဆိုင်ရာ နည်းဥပဒေ ၂၀ နည်းဥပဒေခွဲ(ဂ) နည်းဥပဒေခွဲငယ်(၅)အရ ဖောက်ဖျက်ကျူးလွန်တဲ့ စကားရပ်များကို လွှတ်တော်မှတ်တမ်းမှ နုတ်ပယ်မည်ဖြစ်ကြောင်း ကြေညာပါတယ်။</speech>
<title>ပြည်ထောင်စုလွှတ်တော်က အတည်ပြုသည်ဟု မှတ်ယူရမည့် ဥပဒေကြမ်းများ ကို လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်သူ့ လွှတ်တော်နဲ့ အမျိုးသားလွှတ်တော်က အတည်ပြုပြီးဖြစ်တဲ့ မြန်မာနိုင်ငံဆေးပညာရပ်များဆိုင်ရာ ဘွဲ့၊ ဒီပလိုမာနှင့် လက်မှတ်များဥပဒေကြမ်းနဲ့ သွင်းကုန်ပမာဏမြင့်တက်ခြင်းမှ ကာကွယ်ပေးမှုဥပဒေကြမ်း တို့ကို လွှတ်တော်နှစ်ရပ် သဘောတူညီတဲ့ ဥပဒေကြမ်းအဖြစ် ၂၇-၁၁-၂၀၁၉ ရက်မှာ ပြည်ထောင်စု လွှတ်တော်သို့ ပေးပို့ထားပါတယ်။ မြန်မာနိုင်ငံ ဆေးပညာရပ်များဆိုင်ရာ ဘွဲ့၊ ဒီပလိုမာနှင့် လက်မှတ်များ ဥပဒေကြမ်းကို နိုင်ငံတော်သမ္မတ လက်မှတ်ရေးထိုးထုတ်ပြန်နိုင်ဖို့အတွက် ၂၇-၁၁-၂၀၁၉ ရက်တွင် ပေးပို့ ထားပြီး သွင်းကုန်ပမာဏ မြင့်တက်ခြင်းမှ ကာကွယ်ပေးမှုဥပဒေကြမ်းကို နိုင်ငံတော်သမ္မတ လက်မှတ် ရေးထိုးထုတ်ပြန်နိုင်ရေးအတွက် ယနေ့မှာ ဆက်လက်ပေးပို့သွားမည်ဖြစ်ကြောင်းနဲ့ ပြည်ထောင်စုလွှတ်တော် ဆိုင်ရာနည်းဥပဒေ ၈၁ အရ ပြည်ထောင်စုလွှတ်တော်က အတည်ပြုသည်ဟုမှတ်ယူ၍ မှတ်တမ်းတင်ကြောင်း ကြေညာပါတယ်။</speech>
</section>
<section value="Bill">
<bill>
<title>ဗိုလ်မှူးချုပ်မောင်မောင် တပ်မတော်သားပြည်သူ့လွှတ်တော်ကိုယ်စားလှယ်အပါအဝင် ပြည်ထောင်စု လွှတ်တော်ကိုယ်စားလှယ် ၁၄၄ ဦး ပေးပို့တင်ပြထားသည့် ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်သည့် ဥပဒေမူကြမ်း နှင့်စပ်လျဉ်းသည့် လေ့လာစိစစ်ရေးပူးပေါင်းကော်မတီ၏ အစီရင်ခံစာအပေါ် လွှတ်တော်ကိုယ်စားလှယ်များ၏ ဆွေးနွေးချက်များနှင့်စပ်လျဉ်း၍ ပူးပေါင်းကော်မတီက ပြန်လည်ရှင်းလင်းရန်ရှိက ရှင်းလင်းဆွေးနွေးခြင်း၊ လွှတ်တော်က သဘောတူလက်ခံရန် အဆိုတင်သွင်းခြင်းနှင့် အဆုံးအဖြတ်ရယူခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဗိုလ်မှူးချုပ် မောင်မောင် တပ်မတော်သား ပြည်သူ့လွှတ်တော်ကိုယ်စားလှယ်အပါအဝင် ပြည်ထောင်စုလွှတ်တော် ကိုယ်စားလှယ် ၁၄၄ ဦး ပေးပို့တင်ပြထားတဲ့ ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်တဲ့ ဥပဒေ မူကြမ်းနဲ့စပ်လျဉ်းတဲ့ လေ့လာစိစစ်ရေးပူးပေါင်းကော်မတီရဲ့ အစီရင်ခံစာအပေါ် လွှတ်တော်ကိုယ်စားလှယ်ရဲ့ ဆွေးနွေးခြင်းအစီအစဉ်များကို ပြီးခဲ့တဲ့ ပြည်ထောင်စုလွှတ်တော်အစည်းအဝေးများမှာ ဆောင်ရွက်ခဲ့ပြီး ဖြစ်ပါတယ်။ ယင်းအစီရင်ခံစာအပေါ် လွှတ်တော်ကိုယ်စားလှယ်များရဲ့ ဆွေးနွေးချက်များနဲ့စပ်လျဉ်းပြီး သက်ဆိုင်ရာ ပူးပေါင်းကော်မတီတာဝန်ရှိသူတစ်ဦးက ပြန်လည်ရှင်းလင်းရန်ရှိက ရှင်းလင်းဆွေးနွေးပြီး အစီရင်ခံစာကို လွှတ်တော်က သဘောတူလက်ခံရန် အဆိုတင်သွင်းဖို့ ဖြစ်ပါတယ်။</speech>
<speech><mp id="136">ဒေါက်တာမြတ်ဉာဏစိုး(အတွင်းရေးမှူး၊ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်သည့် ဥပဒေမူကြမ်းလေ့လာစိစစ်ရေးပူးပေါင်းကော်မတီ)</mp>လေးစားရပါသော ပြည်ထောင်စုလွှတ်တော် နာယကကြီး၊ အမျိုးသားလွှတ်တော် ဥက္ကဋ္ဌကြီးနှင့်တကွ အားလုံးပဲ မင်္ဂလာပါခင်ဗျာ။ လေ့လာစိစစ်ရေး ပူးပေါင်းကော်မတီကိုယ်စား ပူးပေါင်းကော်မတီ အတွင်းရေးမှူးဖြစ်တဲ့ ကျွန်တော် ဒေါက်တာမြတ်ဉာဏစိုးက ရှင်းလင်းတင်ပြလိုတဲ့အချက် ၄ ချက် ရှိပါတယ်ခင်ဗျာ။ နာယကကြီးခင်ဗျာ။ ပထမဆုံးအချက်ကတော့ ပထမအကြိမ်လွှတ်တော်သက်တမ်းတုန်းက ပြည်ထောင်စု လွှတ်တော် ဆဋ္ဌမပုံမှန်အစည်းအဝေး (၂၂)ရက်မြောက်နေ့ဖြစ်တဲ့ ၂၀-၃-၂၀၁၃ မှာ ဝက်လက်မဲဆန္ဒနယ် ကိုယ်စားလှယ် သူရဦးအေးမြင့်က ဖွဲ့စည်းပုံအခြေခံဥပဒေ(၂၀၀၈ ခုနှစ်) ပြင်ဆင်ရေးအတွက် အရေးကြီး အဆိုတစ်ခုကို လွှတ်တော်ကိုတင်သွင်းခဲ့ပါတယ်။ ဒီအဆိုကို လွှတ်တော်က အတည်ပြုခဲ့တဲ့အတွက် ၂၅-၇-၂၀၁၃ ရက်နေ့မှာ ပြည်ထောင်စုလွှတ်တော်ရုံးရဲ့ အမိန့်ကြော်ငြာစာအမှတ်(၄၁/၂၀၁၃) နဲ့ ဖွဲ့စည်းပုံအခြေခံဥပဒေ လေ့လာသုံးသပ်ရေးပူးပေါင်းကော်မတီကို အဖွဲ့ဝင် ၁၀၉ ဦးနဲ့ ဖွဲ့စည်းခဲ့ပါတယ်။ တစ်ခါ ၃-၂-၂၀၁၄ ရက်နေ့မှာတော့ ပြည်ထောင်စုလွှတ်တော်ရုံးရဲ့ အမိန့်ကြော်ငြာစာအမှတ် (၂၀/၂၀၁၄)နဲ့ ဖွဲ့စည်းပုံအခြေခံဥပဒေပြင်ဆင်နိုင်ရေး အကောင်အထည်ဖော်မှုကော်မတီကို အဖွဲ့ဝင် ၃၁ ဦးနဲ့ ဖွဲ့စည်းပြီးတော့ ဖွဲ့စည်းပုံအခြေခံဥပဒေ ပြင်ဆင်ရေးလုပ်ငန်းစဉ်တွေကို ဆောင်ရွက်ခဲ့တယ်ဆိုတာ သမိုင်း မှတ်တမ်းတစ်ခုဖြစ်ပါတယ်။ အဲဒီလိုဆောင်ရွက်မှုတွေကို လွှတ်တော်ဆိုင်ရာ ဥပဒေ၊ နည်းဥပဒေနဲ့ မညီညွတ်ဘူး ဆိုပြီးတော့ ကန့်ကွက်မှုမရှိခဲ့တာကို လေ့လာတွေ့ရှိနိုင်ပါတယ်။ ဒုတိယအချက်အနေနဲ့ တင်ပြလိုတာကတော့ အခုဒုတိယအကြိမ်လွှတ်တော်သက်တမ်းမှာ ၁၉-၂-၂၀၁၉ ရက်နေ့မှာ ပြည်ထောင်စုလွှတ်တော်ရုံးရဲ့ အမိန့်ကြော်ငြာစာအမှတ်(၁၅/၂၀၁၉)နဲ့ ပြည်ထောင်စုလွှတ်တော် ကြီးက ဖွဲ့စည်းတာဝန်ပေးအပ်ထားတဲ့ ဖွဲ့စည်းပုံအခြေခံဥပဒေ(၂၀၀၈ ခုနှစ်) ပြင်ဆင်ရေးပူးပေါင်းကော်မတီက လွှတ်တော်ကို ဖွဲ့စည်းပုံအခြေခံဥပဒေ၊ လွှတ်တော်ဆိုင်ရာ ဥပဒေ၊ နည်းဥပဒေများနဲ့အညီ တင်သွင်း လာမယ့် ပြင်ဆင်တဲ့ဥပဒေမူကြမ်းကို လွှတ်တော်ကိုလက်ရှိတင်သွင်းထားတဲ့ ဥပဒေမူကြမ်းတွေနဲ့ တစ်ပြိုင်တည်းယှဉ်တွဲပြီး လေ့လာစိစစ်သုံးသပ်ဖို့ ကျွန်တော်တို့ လေ့လာစိစစ်ရေး ပူးပေါင်းကော်မတီဝင် အများစုက ဆန္ဒပြုဆုံးဖြတ်ခဲ့ကြတာဟာ ပြင်ဆင်ရေးပူးပေါင်းကော်မတီကို ဖွဲ့စည်းခဲ့တဲ့ အမိန့်ကြော်ငြာစာမှာ ကော်မတီရဲ့ လုပ်ငန်းတာဝန်တွေကို ဖော်ပြထားပါတယ်။ အဲဒီမှာ ဖွဲ့စည်းပုံအခြေခံဥပဒေကို ပြင်ဆင်တဲ့ ဥပဒေမူကြမ်းတစ်ရပ်ကို ပြုစုရေးဆွဲပြီး လွှတ်တော်ကို တင်သွင်းနိုင်ရန် ဆောင်ရွက်ရမယ်လို့ တိတိလင်းလင်း သတ်မှတ်ဖော်ပြထားလို့ ဖြစ်ပါတယ်။ တတိယအချက်အနေနဲ့ တင်ပြလိုတာကတော့ ဖွဲ့စည်းပုံအခြေခံဥပဒေ(၂၀၀၈ ခုနှစ်) ကို ဒုတိယ အကြိမ်ပြင်ဆင်တဲ့ ဥပဒေမူကြမ်းများကို ဆက်တိုက်ဆိုသလို တင်သွင်းလာတဲ့အခါမှာ ထပ်တူနီးပါး တူညီတဲ့ဥပဒေမူကြမ်းတွေကို အပြိုင်တင်သွင်းလာတဲ့သဘော သက်ရောက်နေလို့ပဲဖြစ်ပါတယ်။ လွှတ်တော် ဆိုင်ရာ ဥပဒေ၊ နည်းဥပဒေတွေမှာ ဒီလိုဖွဲ့စည်းပုံအခြေခံဥပဒေကို ပြင်ဆင်တဲ့ဥပဒေမူကြမ်းတွေကို အပြိုင် တင်သွင်းလာတဲ့အခါ ဘယ်လိုဆောင်ရွက်ရမယ်ဆိုတဲ့ တိကျတဲ့ ပြဋ္ဌာန်းချက်မျိုးမပါရှိဘူးဆိုတာ အားလုံး အသိပဲဖြစ်ပါတယ်။ ဒါကြောင့်မို့လို့ ပြည်ထောင်စုလွှတ်တော်ဆိုင်ရာ နည်းဥပဒေ ၈ နည်းဥပဒေခွဲ(ပ) မှာ ပြဋ္ဌာန်းထားတဲ့အတိုင်း ဤနည်းဥပဒေများတွင် ပြဋ္ဌာန်းထားခြင်းမရှိသောကိစ္စများ ပေါ်ပေါက်လာလျှင် သော်လည်းကောင်း၊ ဤနည်းဥပဒေများအတိုင်း ဆောင်ရွက်ရာတွင် အခက်အခဲတစ်ရပ်နှင့် ကြုံတွေ့ရလျှင် သော်လည်းကောင်း၊ ယင်းအခက်အခဲများကို ဖြေရှင်းနိုင်ရေးအတွက် လွှတ်တော်၏ အဆုံးအဖြတ်ရယူ ဆောင်ရွက်ခြင်းဆိုတဲ့ ပြဋ္ဌာန်းချက်အရ နာယကကြီးကတစ်ဆင့် လွှတ်တော်ကို ကျွန်တော်တို့ပူးပေါင်း ကော်မတီအနေနဲ့ အစီရင်ခံ တင်ပြခဲ့ရတာဖြစ်ပါတယ်။ ဒီလိုအစီရင်ခံတင်ပြတဲ့နေရာမှာလည်း လွှတ်တော်က အဆုံးအဖြတ်ပြုပြီးသား ကိစ္စရပ်တစ်ခုအပေါ်မှာ ထပ်မံဆွေးနွေးဆောင်ရွက်ခြင်းမပြုရဆိုတဲ့ ကန့်သတ်ချက် ရှိပေမဲ့လည်း ပြင်ဆင်တဲ့ဥပဒေကြမ်းတွေ အပြိုင်တင်သွင်းလာတဲ့အတွက် လေ့လာစိစစ်ရေးပူးပေါင်းကော်မတီ အနေနဲ့ ဘယ်လိုဆောင်ရွက်သင့်တယ်ဆိုတာကို လွှတ်တော်ကြီးက အဆုံးအဖြတ်ပြုပေးနိုင်ဖို့ တင်ပြခဲ့ရတာ ဖြစ်ပါတယ်။ ကျွန်တော်တို့ရဲ့ တင်ပြချက်အပေါ်မှာလည်း လွှတ်တော်ကြီးက အဆုံးအဖြတ် ပြုပေးခဲ့ပြီး ဖြစ်ပါတယ်။ နာယကကြီးခင်ဗျာ။ စတုတ္ထအချက်အဖြစ် နောက်ဆုံးတင်ပြလိုတာကတော့ ကျွန်တော်တို့ လေ့လာ စိစစ်ရေးပူးပေါင်းကော်မတီဝင်အများစုရဲ့ ဆုံးဖြတ်ချက်ဖြစ်တဲ့ ပြင်ဆင်ရေးပူးပေါင်းကော်မတီက တင်သွင်း လာမယ့် ဖွဲ့စည်းပုံအခြေခံဥပဒေ တစ်ခုလုံးအပေါ် သုံးသပ်လေ့လာတဲ့ ပြင်ဆင်ချက်တွေပါရှိလာမယ့် ဥပဒေ မူကြမ်း၊ ယခု လွှတ်တော်ကို ပုဒ်မ၊ ပုဒ်မခွဲ အချို့သာ ပြင်ဆင်ဆောင်ရွက်ရန် တင်သွင်းလာတဲ့ ဥပဒေမူကြမ်း တွေနဲ့ တစ်ပြိုင်တည်းယှဉ်တွဲလေ့လာစိစစ်မှသာလျှင် စနစ်ကျနတဲ့ လေ့လာစိစစ်မှုမျိုးကို ဆောင်ရွက်နိုင်မှာ ဖြစ်ပါတယ်။ ဘာဖြစ်လို့လဲဆိုတော့ ဖွဲ့စည်းပုံအခြေခံဥပဒေဆိုတာ နိုင်ငံတစ်ခုရဲ့ ပင်မအသက် သွေးကြော၊ အလွန်အရေးကြီးတဲ့၊ အမှားအယွင်း အတိမ်းအစောင်းခံလို့မရတဲ့ မူလဥပဒေကြီးတစ်ခု ဖြစ်တဲ့အတွက် နိဒါန်းကနေပြီးတော့ နောက်ဆက်တွဲဇယားတွေအထိ ချိတ်ဆက်နေတဲ့ ဥပဒေကြီးတစ်ခုလုံးအပေါ်မှာ တိကျ သေချာတဲ့ လေ့လာစိစစ်မှုတွေကို ဆောင်ရွက်နိုင်ဖို့လိုပါတယ်။ ဥပဒေမူကြမ်း တစ်ခုချင်း၊ တစ်ခုချင်း သုံးသပ် ဆောင်ရွက်နေမယ်ဆိုရင်တော့ အစီအစဉ် ကျနမှုမရှိတဲ့ လေ့လာစိစစ်ခြင်းမျိုးသာ ဖြစ်နေမယ့်အတွက် ကျွန်တော်တို့ လေ့လာစိစစ်ရေးပူးပေါင်းကော်မတီကို လွှတ်တော်ကအပ်နှင်းထားတဲ့ တာဝန်ကို ကျေပွန်အောင် ဆောင်ရွက်နိုင်မှာမဟုတ်ကြောင်း လေးစားစွာ ရှင်းလင်းတင်ပြအပ်ပါတယ်ခင်ဗျာ။ နာယကကြီးခင်ဗျာ။ ဒါကြောင့်မို့လို့ လွှတ်တော်ကြီးကို တင်ပြထားတဲ့ လေ့လာစိစစ်ရေးပူးပေါင်း ကော်မတီရဲ့ သဘောထားမှတ်ချက်အတိုင်းသာ လွှတ်တော်က သဘောတူလက်ခံ ဆုံးဖြတ်အတည်ပြု ပေးနိုင်ပါရန် လေးစားစွာ အဆိုပြုတင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အထက်ပါအစီရင်ခံစာအပေါ် လွှတ်တော် ကိုယ်စားလှယ် ၂၈ ဦးက ဆွေးနွေးခဲ့ရာမှာ တစ်ဦးချင်းအလိုက် အမျိုးမျိုးသော ကိုးကားချက်၊ ထောက်ပြချက်၊ အကြံပြုချက်၊ ထင်မြင်ယူဆချက်များကို အသုံးအနှုန်းမျိုးစုံနဲ့ ဆွေးနွေးခဲ့ကြပြီး ဖြစ်ပါတယ်။ လွှတ်တော် ကိုယ်စားလှယ် တစ်ဦးချင်းက မိမိရဲ့ တာဝန်နဲ့လုပ်ပိုင်ခွင့်ကို အသုံးပြုဆွေးနွေးခဲ့ကြသလို လွှတ်တော်နာယက တစ်ဦးအနေနဲ့လည်း ပေးအပ်ထားတဲ့ တာဝန်နဲ့လုပ်ပိုင်ခွင့်များကို အသုံးပြုပြီး လွှတ်တော်ရဲ့ လုပ်ငန်းတာဝန် တစ်ခုချင်းစီကို အတတ်နိုင်ဆုံး ပြီးဆုံးကျေပွန်အောင် ဆောင်ရွက်သွားမှာ ဖြစ်ပါတယ်။ ဒီလိုဆောင်ရွက် တဲ့နေရာမှာ ဖွဲ့စည်းပုံအခြေခံဥပဒေ၊ လွှတ်တော်ဆိုင်ရာ ဥပဒေ၊ နည်းဥပဒေနဲ့ ညီခြင်း၊ မညီခြင်း၊ ထောက်ခံခြင်း၊ ကန့်ကွက်ခြင်း ဆိုတာတွေဟာ နာယကတစ်ဦးတည်းရဲ့ ဆောင်ရွက်ချက်မဟုတ်ဘဲ လွှတ်တော်ရဲ့ အဆုံး အဖြတ်သာဖြစ်ကြောင်း အသိပေးလိုပါတယ်။ လွှတ်တော်အစည်းအဝေးများမှာ ဆောင်ရွက်ရမယ့် ကိစ္စရပ်များနဲ့စပ်လျဉ်းပြီး ပြည်ထောင်စုလွှတ်တော် ဆိုင်ရာ ဥပဒေပုဒ်မ ၂၁ ပါ ပြဋ္ဌာန်းချက်များမှာ အကြောင်းအရာနဲ့ လုပ်ငန်းစဉ်ပေါ်မူတည်ပြီး ဆွေးနွေးခြင်း၊ မှတ်တမ်းတင်ခြင်း၊ အဆုံးအဖြတ်ရယူခြင်းဆိုတဲ့ သတ်မှတ်ချက်များကို တွေ့ရှိနိုင်ပါတယ်။ လွှတ်တော်ရဲ့ အဆုံးအဖြတ်ရယူမယ့် ကိစ္စရပ်များ၊ သဘောတူအတည်ပြုချက် ရယူရမယ့်ကိစ္စရပ်များ၊ မဲခွဲဆုံးဖြတ်ခြင်း ကိစ္စရပ်များနဲ့ စပ်လျဉ်းပြီး ဖွဲ့စည်းပုံအခြေခံဥပဒေနဲ့ လွှတ်တော်ဆိုင်ရာ ဥပဒေ၊ နည်းဥပဒေနဲ့အညီ ဆောင်ရွက်ခြင်း ဖြစ်ကြောင်း လွှတ်တော်ကိုယ်စားလှယ်များကို အသိပေးပြောကြားလိုပါတယ်။ ဒါကြောင့် အဆိုပါ ပူးပေါင်းကော်မတီရဲ့ အစီရင်ခံစာနဲ့စပ်လျဉ်းပြီး လွှတ်တော်ရဲ့ အဆုံးအဖြတ်ကို စက်ခလုတ်အသုံးပြုတဲ့ နည်းလမ်းဖြင့် ဆောင်ရွက်သွားမှာဖြစ်ပါတယ်။ ထောက်ခံဆန္ဒမဲများရင် ယင်း အစီရင်ခံစာကို လွှတ်တော်က သဘောတူအတည်ပြုမှာဖြစ်ပြီး ကန့်ကွက်ဆန္ဒမဲများရင် အတည်မပြုကြောင်း ကြေညာမှာ ဖြစ်ပါတယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type="speaker">ထောက်ခံမဲ (၃၆၂) မဲ၊ ကန့်ကွက်မဲ (၁၉၂) မဲ၊ ကြားနေမဲ မရှိပါ။</speech>
<speech type="speaker">ထောက်ခံဆန္ဒမဲများတဲ့အတွက် ဗိုလ်မှူးချုပ်မောင်မောင် တပ်မတော်သား ပြည်သူ့လွှတ်တော်ကိုယ်စားလှယ်အပါအဝင် ပြည်ထောင်စုလွှတ်တော်ကိုယ်စားလှယ် ၁၄၄ ဦး ပေးပို့ တင်ပြ ထားတဲ့ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်သည့် ဥပဒေမူကြမ်းနဲ့စပ်လျဉ်းတဲ့ လေ့လာစိစစ်ရေး ပူးပေါင်းကော်မတီရဲ့ အစီရင်ခံစာကို သဘောတူ အတည်ပြုကြောင်း ကြေညာပါတယ်။</speech>
<title>ဗိုလ်မှူးချုပ်အောင်စန်းချစ် တပ်မတော်သားအမျိုးသားလွှတ်တော်ကိုယ်စားလှယ်အပါအဝင် ပြည်ထောင်စု လွှတ်တော်ကိုယ်စားလှယ် ၁၄၄ ဦး တင်ပြထားသော ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်သည့် ဥပဒေမူကြမ်းနှင့် စပ်လျဉ်း၍ လေ့လာစိစစ်ရေးပူးပေါင်းကော်မတီ၏ အစီရင်ခံစာအပေါ် လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဗိုလ်မှူးချုပ် အောင်ဆန်းချစ် တပ်မတော်သား အမျိုးသားလွှတ်တော်ကိုယ်စားလှယ်အပါအဝင် ပြည်ထောင်စုလွှတ်တော် ကိုယ်စားလှယ် ၁၄၄ ဦး ပေးပို့တင်ပြထားတဲ့ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်သည့် ဥပဒေ မူကြမ်းနဲ့စပ်လျဉ်းပြီး လေ့လာစိစစ်ရေးပူးပေါင်းကော်မတီရဲ့ အစီရင်ခံစာကို ၂၀-၁၁-၂၀၁၉ ရက်က ကျင်းပ ပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ ဖတ်ကြားတင်ပြခဲ့ပြီး ဖြစ်ပါတယ်။ အဆိုပါအစီရင် ခံစာနဲ့စပ်လျဉ်းပြီး ဆွေးနွေးလိုတဲ့ လွှတ်တော်ကိုယ်စားလှယ် ၂၃ ဦး အမည်စာရင်း လက်ခံရရှိထားပါတယ်။ ဒီနေ့မှာ ၁၄ ဦး ဆွေးနွေးဖို့ လျာထားပြီး တစ်ဦးချင်းဆွေးနွေးချိန် ၆ မိနစ် သတ်မှတ်ထားပါတယ်။</speech>
<speech type="speaker">ဒုတိယဗိုလ်မှူးကြီးစိုင်းအိုက်လှ တပ်မတော်သား ပြည်သူ့လွှတ်တော် ကိုယ်စားလှယ် စတင်ဆွေးနွေးဖို့ဖြစ်ပါတယ်။</speech>
<speech><mp id="000">ဒုတိယဗိုလ်မှူးကြီးစိုင်းအိုက်လှ(တပ်မတော်သားပြည်သူ့လွှတ်တော်ကိုယ်စားလှယ်)</mp>လေးစားအပ် ပါသော နာယကကြီးနှင့်တကွ အားလုံးမင်္ဂလာပါ။ ကျွန်တော်ကတော့ တပ်မတော်သား ကိုယ်စားလှယ် ဒုတိယဗိုလ်မှူးကြီးစိုင်းအိုက်လှ ဖြစ်ပါတယ်။ ဗိုလ်မှူးချုပ်အောင်စန်းချစ် အပါအဝင် တပ်မတော်သား လွှတ်တော်ကိုယ်စားလှယ် ၁၄၄ ဦး လက်မှတ်ထိုးတင်ပြထားတဲ့ ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်တဲ့ ဥပဒေမူကြမ်းအပေါ် လေ့လာစိစစ်ရေးပူးပေါင်းကော်မတီရဲ့ (၇၄/၂၀၁၉) အစီရင်ခံစာကို ဆွေးနွေး သွားမှာဖြစ်ပါတယ်။ Power Point သုံးစွဲခွင့်ပြုပါခင်ဗျာ။ ယခုတင်သွင်းထားတဲ့ ပြင်ဆင်ချက်မူကြမ်းဟာ နိုင်ငံတော်က ယနေ့လျှောက်လှမ်းနေတဲ့ ဖက်ဒရယ် စနစ်၊ ဒီမိုကရေစီစနစ်နဲ့ လိုက်လျောညီထွေဖြစ်စေဖို့၊ ပြည်ထောင်စုစနစ်ရဲ့ အနှစ်သာရကို ပိုမိုပေါ်လွင်ဖို့၊ တိုင်းရင်းသားများရဲ့ လိုလားချက်များကို အလေးထားဖော်ဆောင်ပေးဖို့နဲ့ ဖက်ဒရယ်စနစ်ဖော်ဆောင်ရာမှာ လက်တွေ့ကျစေဖို့ ရည်ရွယ်ထားကြောင်း တွေ့ရပါတယ်။ ဒါတွေဟာ တိုင်းရင်းသားအားလုံးအတွက် လက်တွေ့ လုပ်ဆောင်ချက်တစ်ရပ် ဖြစ်ပါတယ်။ ဖက်ဒရယ်စနစ်၊ ဒီမိုကရေစီစနစ်တွေဆိုတာ ပြောနေရုံနဲ့ မအောင် မြင်နိုင်ပါဘူး။ လက်တွေ့အကောင်အထည်ဖော်မှသာ နိုင်ငံတော်ရှိ တိုင်းရင်းသားအားလုံးကို ဖက်ဒရယ်ရဲ့ အကျိုးကျေးဇူး၊ ဒီမိုကရေစီရဲ့ အကျိုးကျေးဇူးတွေ ခံစားရရှိစေမှာဖြစ်ပါတယ်။ နာယကကြီးခင်ဗျာ။ ပြည်ထောင်စုလွှတ်တော်ကြီးက ဖွဲ့စည်းပုံအခြေခံဥပဒေပြင်ဆင်ရေး ဆောင်ရွက် နေပါတယ်။ ပြောင်းလဲလာတဲ့ မိမိတို့နိုင်ငံရဲ့ အခြေအနေအရလည်း ဖွဲ့စည်းပုံအခြေခံဥပဒေကို ပြင်ဆင်ကြရမှာ ဖြစ်ပါတယ်။ အခြေခံဥပဒေပြင်ဆင်ရေးရဲ့ ရည်ရွယ်ချက်ကို ပြန်လည်ဆန်းစစ်ရာမှာ တိုင်းရင်းသား တွေလိုအပ်ချက်အတွက်လား၊ ဘယ်သူ့အတွက်လဲဆိုတာ အလုပ်နဲ့သက်သေပြရမှာ ဖြစ်ပါတယ်။ ဖက်ဒရယ် စနစ်ဟာ တိုင်းရင်းသားတွေလိုလားနေတဲ့ အာဏာခွဲဝေမှုကို ပြဋ္ဌာန်းခြင်းဖြစ်ပါတယ်။ ဖက်ဒရယ်စနစ်ရဲ့ အနှစ်သာရမှာ အခြေခံဥပဒေအရ ဖွဲ့စည်းထားတဲ့ Central နဲ့ Regional အစိုးရနှစ်ရပ်ရှိရမှာဖြစ်ပြီး အစိုးရ တစ်ရပ်စီမှာ စစ်မှန်တဲ့ ကိုယ်ပိုင်ဆုံးဖြတ်ခွင့် အာဏာတချို့ ရှိရမှာဖြစ်ပါတယ်။ အာဏာခွဲဝေမှုပုံစံကတော့ တစ်နိုင်ငံနဲ့တစ်နိုင်ငံ တူညီကြမှာမဟုတ်ပါဘူး။ ကိုယ့်နိုင်ငံ၊ ကိုယ့်လူမျိုးတို့ရဲ့ အခြေအနေအလိုက် ကွဲပြားမှု ရှိကြပါတယ်။ အသွင်ကူးပြောင်းရေးကာလ ၁၀ နှစ်နီးပါးကြာလာတဲ့ မိမိတို့နိုင်ငံမှာ လုပ်ပိုင်ခွင့်ကို ဖက်ဒရယ်အမြင်နဲ့ သုံးသပ်ကြည့်မယ်ဆိုရင် Central Government က လုပ်ပိုင်ခွင့် တော်တော်များများကို ချုပ်ကိုင်ထားဆဲ ဖြစ်ပါတယ်။ နိုင်ငံရဲ့ Stability ပေါ် မူတည်ပြီး လုပ်ပိုင်ခွင့်အာဏာများကို Central Government က တဖြည်းဖြည်းလျှော့ချပြီး Regional Government များသို့ ပိုမိုတိုးမြှင့်ပြဋ္ဌာန်းပေးရန် လိုအပ်နေပါတယ်။ ဒါမှလည်း Democratization ပီပြင်လာနိုင်မှာ ဖြစ်ပါတယ်။ ဒီမိုကရေစီရဲ့ ရည်မှန်းချက်မှာ ပြည်သူလူထုရဲ့ အကျိုးစီးပွားကို ဖော်ဆောင်ခြင်းဖြစ်ပါတယ်။ ပြည်သူလူထုနဲ့ တိုင်းရင်းသားအားလုံးရဲ့ အကျိုးစီးပွားကို မဖော်ဆောင်နိုင်သရွေ့ ဒီမိုကရေစီအပြောင်းအလဲလို့ မခေါ်ဆိုနိုင်သေးပါဘူး။ ယခုပြင်ဆင်ချက် ဥပဒေကြမ်းဟာ ပြည်သူနဲ့တိုင်းရင်းသားတွေ လိုလားနေတဲ့ နိုင်ငံအတွက်လည်းလိုအပ်နေတဲ့ ပြင်ဆင်ချက်လည်း ဖြစ်ပါတယ်။ Democratization အောင်မြင်ဖို့ Procedure မှန်ကန်ဖို့ လိုအပ်ပါလိမ့်မယ်။ သို့မှသာ အသွင် ကူးပြောင်းမှု ရပ်တန့်ခြင်း၊ ကျရှုံးခြင်းများကို ရှောင်ရှားနိုင်မှာဖြစ်ပါတယ်။ အသွင်ကူးပြောင်းရေးကာလ ခေါင်းဆောင်မှု၊ မူဝါဒနဲ့လုပ်ထုံးလုပ်နည်း လွဲမှားမှုတွေကြောင့် အသွင်ကူးပြောင်းမှု မအောင်မြင်ရတဲ့ နိုင်ငံများစွာရှိနေပါတယ်။ တည်ငြိမ်မှုဟန်ချက်ပျက်နေတဲ့ မိမိတို့နိုင်ငံကလည်း သင်ခန်းစာယူရမှာ ဖြစ်ပါတယ်။ ယနေ့မိမိတို့မြန်မာနိုင်ငံအနေဖြင့် ရင်ဆိုင်နေရတဲ့ အခက်အခဲများစွာထဲမှာ အဓိကအခက်အခဲဆုံး နှစ်ခုကတော့ နှစ်ပေါင်း ၅၀ ကျော်ကြာ Authoritarian Rule မှ ဖယ်ခွာရာမှာ ရင်ဆိုင်နေရတဲ့ နက်ရှိုင်းတဲ့ စိန်ခေါ်မှုများနဲ့ ယနေ့ထက်တိုင်ဖြစ်ပွားနေဆဲ တိုင်းရင်းသားပဋိပက္ခများ ဖြစ်တယ်လို့ Democratization ကျွမ်းကျင်ပညာရှင် Thomas Carothers က ပြောခဲ့ပါတယ်။ အဓိကကတော့ ဗဟိုချုပ်ကိုင်မှုလျှော့ချရေးနဲ့ ငြိမ်းချမ်းရေးတည်ဆောက်ရန် အမျိုးသားရင်ကြားစေ့ရေးပဲ ဖြစ်ပါတယ်။ ဒီနှစ်ခုကလည်း အပြန်အလှန် အကျိုးသက်ရောက်မှုရှိနေကြောင်း ၎င်းကဆိုပါတယ်။ ဒါကြောင့် ယခင်ကတင်သွင်းခဲ့တဲ့ ပုဒ်မ ၂၆၁ ပြင်ဆင်ချက်ဥပဒေကြမ်းနဲ့ ယခုဥပဒေကြမ်းတို့ဟာ Central Government ရဲ့ လုပ်ပိုင်ခွင့်များကို လျှော့ချပြီး Regional Government ရဲ့ လုပ်ပိုင်ခွင့်အာဏာကို တိုးမြှင့် ခြင်းဖြင့် ဖက်ဒရယ်စနစ်ပိုမိုပီပြင်လာရေး၊ ငြိမ်းချမ်းရေးတည်ဆောက်ရန်၊ အမျိုးသားရင်ကြားစေ့ရေးတို့ အတွက် လက်တွေ့ကျတဲ့ လမ်းစတစ်ခုဖြစ်ပါတယ်။ ဒီပြင်ဆင်ချက်ကို ငြင်းပယ်ခြင်း၊ ဆိုင်းငံ့ခြင်းဟာ ဖက်ဒရယ်ရဲ့ အနှစ်သာရကို မလိုလားတဲ့သဘောလားလို့ မေးခွန်းထုတ်ရမှာ ဖြစ်ပါတယ်။ နာယကကြီးခင်ဗျာ။ ပြည်ထောင်စုလွှတ်တော်ဆိုင်ရာ ဥပဒေနှင့် နည်းဥပဒေများမှာ လွှတ်တော် ကိုယ်စားလှယ်များရဲ့ တာဝန်ကို ပြဋ္ဌာန်းထားပြီး ဖြစ်ပါတယ်။ လွှတ်တော်ကိုယ်စားလှယ်များအနေနဲ့ နိုင်ငံနဲ့ ပြည်သူ့အကျိုးကို ထိန်းသိမ်းကာကွယ်စောင့်ရှောက်ကြရမှာ ဖြစ်ပါတယ်။ ဒါဟာ လွှတ်တော် ကိုယ်စားလှယ်တိုင်းရဲ့ အဓိကတာဝန် တစ်ရပ်လည်း ဖြစ်ပါတယ်။ ဒီလိုနိုင်ငံတော်ရဲ့ ရေရှည်အကျိုး၊ တိုင်းရင်းသားများအကျိုး၊ ပြည်သူများအကျိုးအတွက် ဥပဒေနဲ့အညီတင်ပြလာတဲ့ ဖွဲ့စည်းပုံအခြေခံဥပဒေမူကြမ်းကို ဆွေးနွေးစဉ်းစား ဆုံးဖြတ်ကြရမှာဖြစ်ပါတယ်။ ဖွဲ့စည်းပုံအခြေခံဥပဒေပါ ပြဋ္ဌာန်းချက်ကို မလိုက်နာခြင်း၊ ကျော်လွန်လုပ်ဆောင်ခြင်းဟာ ဖွဲ့စည်းပုံအခြေခံ ဥပဒေကို ဖောက်ဖျက်ခြင်း ဖြစ်ပါတယ်။ တစ်နည်းအားဖြင့် တရားဥပဒေစိုးမိုးမှု မရှိခြင်းလည်းဖြစ်ပါတယ်။ ဥပဒေပြုခြင်း၊ ကိုယ်စားပြုခြင်းနဲ့ အပြန်အလှန် ထိန်းကျောင်းခြင်းတာဝန်များကို ထမ်းဆောင်နေရတဲ့ လက်ရှိလွှတ်တော်အပါအဝင် အနာဂတ်လွှတ်တော်များအတွက်ပါ ကောင်းမွန်တဲ့ အစဉ်အလာမဟုတ်တာကို သတိချပ်စေလိုပါတယ်။ ဒါကြောင့် ယခုတင်သွင်းလာတဲ့ ဖွဲ့စည်းပုံအခြေခံဥပဒေကို ပြင်ဆင်တဲ့ ဥပဒေကြမ်းအား ဥပဒေနဲ့အညီ ဆက်လက်ဆွေးနွေးဆုံးဖြတ်သင့်ပါကြောင်း ပြောကြားရင်း နိဂုံးချုပ်အပ်ပါတယ်။ အားလုံးကို ကျေးဇူးတင် ပါတယ်။</speech>
<speech type="speaker">ဆက်လက်ပြီး ဗိုလ်မှူးရဲစိုး တပ်မတော်သား ပြည်သူ့လွှတ်တော်ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဗိုလ်မှူးရဲစိုး(တပ်မတော်သားပြည်သူ့လွှတ်တော်ကိုယ်စားလှယ်)</mp>အားလုံးမင်္ဂလာပါ ခင်ဗျာ။ ကျွန်တော် ဗိုလ်မှူးရဲစိုး ဖြစ်ပါတယ်။ ဗိုလ်မှူးချုပ်အောင်စန်းချစ်အပါအဝင် တပ်မတော်သား လွှတ်တော်ကိုယ်စားလှယ် ၁၄၄ ဦးက တင်ပြထားတဲ့ ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင် တဲ့ဥပဒေမူကြမ်းနဲ့ စပ်လျဉ်းပြီး လေ့လာစိစစ်ရေးပူးပေါင်းကော်မတီရဲ့ သဘောထားမှတ်ချက် အစီရင်ခံစာ ကို ကန့်ကွက်ဆွေးနွေးသွားမှာဖြစ်ပါတယ်။ Power Point သုံးစွဲခွင့်ပြုပါ။ ဗိုလ်မှူးချုပ်အောင်စန်းချစ် အပါအဝင်ကိုယ်စားလှယ် ၁၄၄ ဦး က ဥပဒေမူကြမ်းကို ဖွဲ့စည်းပုံ အခြေခံဥပဒေ ပုဒ်မ ၄၃၃၊ ပုဒ်မ ၄၃၅ နဲ့ ပြည်ထောင်စုလွှတ်တော်ဆိုင်ရာ နည်းဥပဒေ ၁၃၃ တို့နဲ့အညီ တင်သွင်းခဲ့ခြင်း ဖြစ်ပါတယ်။ ဥပဒေမူကြမ်းတင်သွင်းရခြင်းဟာ တိုင်းပြည်ရဲ့ ဒီမိုကရေစီစနစ်တည်ငြိမ်စေရန်၊ ဒီမိုကရေစီစံနှုန်း များနှင့်အညီ လွတ်လပ်၍တရားမျှတပြီး တိုင်းရင်းသား များရဲ့ လိုလားချက်ကို အလေးဂရုပြုဖော်ဆောင် ပေးရန်ဆိုတဲ့ ရည်ရွယ်ချက်ကောင်းတွေကိုအခြေခံပြီး ဥပဒေအရေးအသား ပိုမိုရှင်းလင်းတိုတောင်းမှု ရှိစေရန်၊ ရှေ့နောက်ဖော်ပြချက်များကိုက်ညီစေရန်၊ ဝန်ကြီးချုပ်တွေခန့်အပ်တာ၊ တာဝန်ပေးတာ၊ နုတ်ထွက်တာ စတဲ့ကိစ္စတွေမှာ တိုင်းဒေသကြီးနဲ့ပြည်နယ် ဝန်ကြီးချုပ်တွေရဲ့ လုပ်ပိုင်ခွင့် ပိုမိုတိုးမြှင့်ပေးနိုင်ဖို့အတွက် ရည်ရွယ်တင်သွင်းတာ ဖြစ်ပါတယ်။ ယခုလွှတ်တော်သက်တမ်းအတွင်းမှာ ဖွဲ့စည်းပုံအခြေခံဥပဒေပြင်ဆင်ရေး ဥပဒေမူကြမ်းအဖြစ် တင်သွင်းမှု (၅)ကြိမ်ရှိပြီး ဖွဲ့စည်းပုံအခြေခံဥပဒေ ပြင်ဆင်ရေးပူးပေါင်းကော်မတီ တစ်ရပ်ဖွဲ့စည်းရန် အရေးကြီးအဆို တင်သွင်းဆောင်ရွက်မှု (၁)ကြိမ် ရှိတာကိုတွေ့ရပါတယ်။ အခြေခံဥပဒေပြင်ဆင်ရေး အတွက် လုပ်ဆောင်တာချင်းတူပေမယ့် လုပ်ထုံးလုပ်နည်းတွေ၊ လုပ်ငန်းစဉ်တွေ ကွာခြားမှုရှိနေပါတယ်။ အရေးကြီးအဆိုနဲ့ပတ်သက်လို့ ပြည်ထောင်စုလွှတ်တော် ကိုယ်စားလှယ် ၄၅ ဦးပါဝင်တဲ့ ပြင်ဆင်ရေး ပူးပေါင်းကော်မတီဖွဲ့စည်းပြီး ဆောင်ရွက်ခဲ့ရာ ပြင်ဆင်ရန်၊ ပယ်ဖျက်ရန်၊ အသစ်ဖြည့်စွက်ရန် အကြံပြု တင်ပြချက် ၃၇၆၅ ချက်ရှိခဲ့ပြီး လက်ရှိကော်မတီဝင် ၄၂ ဦးနဲ့ မူကြမ်းရေးဆွဲရေး ညှိနှိုင်းဆောင်ရွက်ဆဲ အဆင့်သာဖြစ်ပါတယ်။ ကော်မတီရဲ့ လုပ်ငန်းများ ဆောင်ရွက်မှုပြီးစီးပါက ဆက်လုပ်မယ့်အစီအစဉ်တွေ ကိုလည်း ကြာမြင့်မယ့် ဲ့တကွ ကိုယ်စားလှယ်တွေကိုသာမက ပြည်သူတွေပါသိအောင် လွှတ်တော်မှာပွင့်လင်းမြင်သာစွာ ရှင်းလင်းတင်ပြသင့်ပါတယ်။ တင်သွင်းခဲ့တဲ့ဥပဒေကြမ်းတွေနဲ့ပတ်သက်လို့ လေ့လာစိစစ်ရေးပူးပေါင်းကော်မတီရဲ့ အစီရင်ခံစာ တိုင်းမှာ ပြင်ဆင်ရန်တင်သွင်းတဲ့ ဥပဒေမူကြမ်းတွေဟာ ပြဋ္ဌာန်းချက်တချို့ကိုသာ ပြင်ဆင်ရန်တင်ပြလာ တယ်ဆိုတဲ့ အကြောင်းပြချက်နဲ့ ပြင်ဆင်ရေးပူးပေါင်းကော်မတီရဲ့ လုပ်ငန်းစဉ်တွေနဲ့ တစ်ပြိုင်တည်း ယှဉ်တွဲကာ မူကြမ်းအဖြစ် လွှတ်တော်သို့တင်သွင်းနိုင်ရေး ဆောင်ရွက်သင့်ကြောင်း အစီရင်ခံစာ ဖတ်ကြား တင်ပြပြီး မဲခွဲဆုံးဖြတ် အတည်ပြုခဲ့တာကို တွေ့ရပါတယ်။ ၎င်းအစီရင်ခံစာတွေအပေါ် အစုအဖွဲ့အသီးသီးမှ ကိုယ်စားလှယ်တွေက ဥပဒေ၊ နည်းဥပဒေတွေ အတိုင်းဆောင်ရွက်ရန် အစီရင်ခံစာအပေါ် သဘောတူ မတူ ဆွေးနွေးဆုံးဖြတ်ကြရန်မဟုတ်ဘဲ ဥပဒေမူကြမ်းကိုသာ ဆွေးနွေးဆုံးဖြတ်အတည်ပြုရန်၊ အများပြည်သူ မျှော်လင့်နေတဲ့ ဥပဒေပြုရေးကို ကြန့်ကြာစေတယ်၊ ဥပဒေကြမ်းတင်သွင်းသူတွေရဲ့ အခွင့်အရေးကို ဆုံးရှုံးမှု ဖြစ်စေတယ်လို့ အကြိမ်ကြိမ်သတိပေးဆွေးနွေးခဲ့ကြတာကို တွေ့ရှိရမှာဖြစ်ပါတယ်။ လွှတ်တော်တွေမှာ ဒီမိုကရေစီနည်းကျ ဆောင်ရွက်ကြမယ်ဆိုရင် လူများစုအနေနဲ့ လူနည်းစုရဲ့ တင်ပြချက်တွေကို လေးလေးစားစား လက်ခံပေးရန် လိုအပ်မှာဖြစ်သလို ပြည်သူ့အကျိုးပြုဥပဒေတွေ တင်ပြလာရင် မိမိတို့ရဲ့ မဲအများစုနဲ့ ကန့်ကွက်ပယ်ချတဲ့ကိစ္စတွေ၊ အခြေခံဥပဒေနဲ့ ဆန့်ကျင်တဲ့လုပ်ရပ်တွေ၊ ဒီမိုကရေစီမဆန်တဲ့လုပ်ရပ်တွေကို ထောက်ပြတာတွေ၊ အပြုသဘောအကြံပေးတိုက်တွန်းတာတွေ၊ ကန့်ကွက် တာတွေကို အမြင်ကျယ်ကျယ်နဲ့ လေးလေးနက်နက် စဉ်းစားသုံးသပ်ပြီး လက်ခံဆောင်ရွက် သင့်ပါတယ်။ အမေရိကန်ပြည်ထောင်စုရဲ့ တတိယမြောက်သမ္မတ သောမတ်စ်ဂျက်ဖာဆင်(Thomas Jeferson) က ၎င်းရဲ့ သမ္မတကျမ်းကျိန်ပွဲမှာ “ကိစ္စရပ်တိုင်းတွင် လူအများစု၏ အလိုဆန္ဒလွှမ်းမိုးစေရမည်ဖြစ်သော်လည်း ယင်းအလိုဆန္ဒသည် မှန်ကန်မှုနှင့်ယုတ္တိတန်မှုရှိဖို့ လိုအပ်သည်""""လို့ ထည့်သွင်းပြောကြားခဲ့ဖူးပါတယ်။ လူအများစုရဲ့ ဆန္ဒနဲ့ဆောင်ရွက်ခြင်းဟာ ဒီမိုကရေစီကျင့်စဉ်ရဲ့ အားသာချက်ဖြစ်သလို အားနည်းချက်လည်း ဒီမိုကရေစီကျင့်စဉ်ကို အနက်အဓိပ္ပာယ်ဖွင့်ဆိုရာမှာ “အများစု၏ ဆန္ဒနှင့်အညီဖြစ်ရမည်။ အနည်းစု၏ဆန္ဒကိုလည်း အလေးဂရုပြုရမည်” ဆိုတဲ့အချက်ကို သတိပြုရန်လိုအပ်သလို အခြေခံဥပဒေနဲ့ အညီ ဆောင်ရွက်ရန်လည်း လိုအပ်မှာဖြစ်ပါတယ်။ နာယကခင်ဗျာ။ ဖွဲ့စည်းပုံပြင်ဆင်လိုတဲ့ဆန္ဒရှိရင် တွင်း ပြင်ဆင်နိုင်ပါတယ်။ ပြင်ဆင်ရန် တင်သွင်းနိုင်တဲ့အစုအဖွဲ့ နှစ်ဖွဲ့ ရှိပြီး Power Point မှာ တင်ပြထားတဲ့အတိုင်း ဖြစ်ပါတယ်။ ပြင်ဆင်ရမယ့် အချက်များလည်း ရှိပါတယ်။ ပြင်ဆင်ရန်အကြံပြုထားတဲ့ ၃၇၆၅ ချက်ကို လေ့လာမယ်ဆိုရင် တိုင်းရင်းသား ပါတီ ၉ ခုက ဖက်ဒရယ်ဒီမိုကရေစီနဲ့ တိုင်းရင်းသားအကျိုးကို တင်ပြထားတာတွေ့ရပါတယ်။ တချို့ပါတီ များရဲ့ တင်ပြချက်ကိုကြည့်ရင် တိုင်းရင်းသားအကျိုးမပါဘဲ ပုဂ္ဂလိကအရေး၊ အဖွဲ့အစည်းအချို့ကို လျှော့ချရေး သာပါဝင်ပြီး ကျန်အချက်အလက်တွေဟာ ၂၀၀၈ ဖွဲ့စည်းပုံကိုသဘောကျပြီး """"သည်""""ကို """"၏"""" လုပ်၊ """"5"""" ကို """"တွင်"""" လုပ်ပြီး ပြင်ထားတာမျိုးတွေသာ များနေပါတယ်။ ကိုယ်စားလှယ်တော်ကြီးများအနေနဲ့ ၃,၇၆၅ ချက်ကို လေ့လာကြည့်ရင် ဘယ်သူက ဖက်ဒရယ်ဒီမိုကရေစီကို သွားချင်တယ်ဆိုတာ ရှင်းရှင်းလင်းလင်း သိနိုင်မှာ ဖြစ်ပါတယ်။ ပုဂ္ဂလိကအကျိုး၊ ပါတီများအကျိုးကိုကြည့်ပြီး ပြင်ဆင်ရေးဆွဲမယ်ဆိုရင်တော့ မှန်ကန် တရားမျှတတဲ့ ဖွဲ့စည်းပုံဖြစ်လာမှာမဟုတ်ဘူးလို့ ပြောကြားလိုပါတယ်။ ဖွဲ့စည်းပုံဆိုတာ အခြားနိုင်ငံတွေ ကနေ ပုံတူကူးချလို့ရတဲ့ ကိစ္စမဟုတ်ပါဘူး။ ယခုအတည်ပြုကျင့်သုံးနေတဲ့ အခြေခံဥပဒေဟာ မိမိတို့နိုင်ငံ၊ လူမျိုး၊ ပထဝီအနေအထား၊ ယဉ်ကျေးမှုဓလေ့စရိုက် ဘက်ပေါင်းစုံက ရှုထောင့်အမျိုးမျိုးနဲ့ စဉ်းစားပြီး ဥပဒေပညာရှင်များက ရေးဆွဲခဲ့တာဖြစ်ပါတယ်။ ငါနဲ့မတူ ငါ့ရန်သူ ဆိုပြီး ပုဂ္ဂလိကအကျိုး ရှေးရှုပြင်ဆင် ရင်တော့ ဒီမိုကရေစီမဆန် ဖြစ်သွားနိုင်ပါတယ်။ ဖွဲ့စည်းပုံအခြေခံဥပဒေဆိုတာ ဦးနှောက်နဲ့စဉ်းစားပြီး ရေးဆွဲရတဲ့အလုပ်ပါ။ ဒါကြောင့် ယခုဥပဒေမူကြမ်းကို ဥပဒေ၊ နည်းဥပဒေများနဲ့အညီ လွှတ်တော်တွင် ဆက်လက်ဆွေးနွေး ဆောင်ရွက်သင့်ကြောင်းနဲ့ လေ့လာစိစစ်ရေးပူးပေါင်းကော်မတီရဲ့ သဘောထားမှတ်ချက် အစီရင်ခံစာကို ကန့်ကွက်ပါကြောင်း ဆွေးနွေးရင်း နိဂုံးချုပ်အပ်ပါတယ်။ ကျေးဇူးတင်ပါတယ်ခင်ဗျာ။</speech>
<speech type="speaker">ဦးဝေစိန်အောင် ရခိုင်ပြည်နယ် မဲဆန္ဒနယ်အမှတ်(၁) ဆွေးနွေးဖို့ဖြစ်ပါတယ်။</speech>
<speech><mp id="1309">ဦးဝေစိန်အောင်(မဲဆန္ဒနယ်အမှတ်-၁၊ ရခိုင်ပြည်နယ်)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့် လွှတ်တော်ကိုယ်စားလှယ်များအားလုံး မင်္ဂလာပါ။ ကျွန်တော်ကတော့ ရခိုင်ပြည်နယ် မဲဆန္ဒနယ်အမှတ်(၁)က ဦးစိန်အောင် ဖြစ်ပါတယ်။ ကျွန်တော်ဆွေးနွေးမှာကတော့ ၂၀၀၈ ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်ရေးကော်မတီရဲ့ အစီရင်ခံစာ ၇၄ ကို ဆွေးနွေးမှာ ဖြစ်ပါတယ်။ ၂၀၀၈ ဖွဲ့စည်းပုံအခြေခံဥပဒေကို ပြင်ဆင်ဖို့အတွက် အမျိုးသားလွှတ်တော် ကိုယ်စားလှယ် ဦးအောင်ကြည်ညွန့်မှ ၂၉-၁-၂၀၁၉ ရက်နေ့တွင် အဆိုတင်သွင်းမှုကို ပြည်ထောင်စုလွှတ်တော်က အတည် ပါ ၂၀၀၈ ဖွဲ့စည်း ပါဝင်ဆင်ရေးဆက်မထိ စစ်ပါတယ်။ အစုအဖွဲ့များနဲ့ တစ်သီးပုဂ္ဂလများပါဝင်သော ထို ၄၅ ဦးကော်မတီက ပြင်ဆင်၊ ဖြည့်စွက်၊ ပယ်ဖျက်ရန် လေ့လာကြရာ၌ အကြံပြုချက်ပေါင်း ၃၇၆၅ ခုကို တွေ့ရှိခဲ့ကြပါတယ်။ ထိုစဉ်မှာပဲ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်ရေး နောက်ထပ်ကော်မတီ ၅ ခုက ဖွဲ့စည်းပုံပြင်ဆင်ရန် တင်သွင်းလာခဲ့ကြပါတယ်။ အဲဒီကော်မတီများထဲမှ ၄ ခုရဲ့ တင်သွင်းခြင်းများကို စိစစ်ပေးဖို့ ၃၀ ဦးပါကော်မတီကို တာဝန်ပေးခဲ့ပြီး ဖြစ်ပါတယ်။ ဒီတင်သွင်းချက်များဟာလည်း ၄၅ ဦး ကော်မတီနဲ့အတူ တစ်ပြိုင်တည်းသာ ဆောင်ရွက်ဖို့ ဖြစ်ခဲ့ရပါတယ်။ ၁၅ နှစ်ကြာရေးဆွဲပြီး တရားမျှတလွတ်လပ်စွာ အတည်ပြုခဲ့တယ်လို့ မသေချာသော ဒီဖွဲ့စည်းပုံအခြေခံဥပဒေ ၂၀၀၈ ဟာ ဒီမိုကရေစီစံနှုန်းများနဲ့ မကိုက်ညီ၊ ဖက်ဒရယ်စနစ်စီသို့ သွားရာလမ်း ကိုလည်း မပြတဲ့အတွက် လူမျိုးပေါင်းစုံ စုပေါင်းနေထိုင်သော မြန်မာနိုင်ငံမှာ မုချပြင်ဆင်လာရမယ့် အခြေခံ ဥပဒေတစ်ခုဆိုတာ အစကတည်းက သိရှိခဲ့ကြပါတယ်။ ၂၀၁၀ ရွေးကောက်ပွဲ အဲဒါပေါ်ပေါက်လာတဲ့ ပထမအကြိမ် လွှတ်တော်မှာ ပြင်ဆင်ဖို့ ကြိုးစား ခဲ့ကြပါတယ်။ ယခုတစ်ဖန် ဒုတိယအကြိမ် လွှတ်တော်မှာ ကြိုးစားခဲ့ပြန်သော်လည်း ဟုတ်မလိုလိုနဲ့ ကြာလေဝေးလေ အခြေအနေမျိုးကိုသာ တွေ့မြင်နေရပြန်ပါတယ်။ အာဏာရှင်စနစ်များ တစ်စတစ်စ ချုပ်ငြိမ်းလာခဲ့တဲ့ ကမ္ဘာကြီးမှာ ဒီမိုကရေစီစနစ်ထွန်းကားလာဖို့ မဖြစ်မနေလိုအပ်သလို တိုင်းရင်းသား လူမျိုး ၁၀၀ ကျော်နေထိုင်တဲ့ မြန်မာနိုင်ငံမှာလည်း ဖက်ဒရယ်စနစ်ကို မတည်ဆောက်ရင် ရေရှည် တည်တံ့ဖို့ဆိုတာ မလွယ်လှပါဘူး။ ဒါ့ကြောင့် ဖက်ဒရယ်ဒီမိုကရေစီကို ဖော်ဆောင်မည့် တိုင်းရင်းသား လူမျိုးများ အစဉ်အမြဲ လက်တွဲနေနိုင်သော ဖွဲ့စည်းပုံတစ်ခုဖြစ်ဖို့ ကြိုးစားအားထုတ်ကြရမှာ ဖြစ်ပါတယ်။ ဒုတိယအကြိမ် လွှတ်တော်သက်တမ်းသည်လည်း တစ်နှစ်လောက်ပဲ ကျန်တော့မှာဖြစ်လို့ ဒီို အတွင်းမှာ ဒီဖွဲ့စည်းပုံကို ဘယ်လိုပြင်ဆင်ရမလဲဆိုတာကို ဦးစားပေး စဉ်းစားကြရမှာဖြစ်ပါတယ်။ ဒီမိုကရေစီ စစ်စစ်နိုင်ငံတစ်ခု၊ ရွေးချယ်ခံကိုယ်စားလှယ်များသက်သက် ပါလီမန်တစ်ခု ဖြစ်လာဖို့အရေးမှာ ပြင်ဆင်သင့်တဲ့ ပုဒ်မတွေကို တစ်ခုချင်းပြင်ဆင်သွားခြင်းဟာလည်း နည်းလမ်းတစ်ခုဖြစ်ပါတယ်။ အရွေ့ တစ်ခုသာ ရှိဖို့လိုအပ်ပါတယ်။ နာယကကြီးခင်ဗျာ။ ပြင်ဆင်သင့်သည့် ပုဒ်မများကို တစ်အုပ်လုံးနီးပါးကို ဒီတိုတောင်းသော်းမှာ ပြင်ဆင်ဖို့ဆိုတာ ဖြစ်နိုင်ခြေ အလွန်နည်းပါးသွားပါပြီ။ ၁၉၄ရ အခြေခံဥပဒေကို ၁၉၆၂ မှာ အာဏာသိမ်းလို့ ဖျက်သိမ်းခဲ့ရတာမျိုး၊ ၁၉၇၄ ဆိုရှယ်လစ်ဥပဒေကိုလည်း ၁၉၈၈ မှာ အုပ်ချုပ်ရေးယန္တရား ပြိုပျက်ပြီးနောက် တရားမဝင်ဖြစ်ခဲ့ရတာမျိုးလို အမှန်တကယ် မဖြစ်စေချင်ဘူးဆိုရင်တော့ ပုဒ်မနည်းနည်း များများ ဖြစ်နိုင်သည်ကစ၍ပြင်ဆင်ပြီး ရွေ့အောင်တွန်းကြရမှာ ဖြစ်ပါတယ်။ ဒါ့ကြောင့် ၄၅ ဦး ကော်မတီနဲ့ တစ်ပေါင်းတည်း ပြင်ဆင်ရသည်ဖြစ်စေ၊ ပုဒ်မ တချို့တစ်ဝက်ကိုသာ သီးခြားပြင်ဆင်ရသည် ဖြစ်စေ ထောက်ခံပါတယ်။ ပြင်ဆင်မှုမရှိ၊ အရွေ့ လုံးဝမရှိဆိုရင်တော့ အနာဂတ်အတွက် အလားအလာ ကောင်းမှာမဟုတ်ဘူးလို့ မြင်ပါတယ်။ ပိုဆိုးတာက ဖက်ဒရယ်စနစ် တည်ဆောက်ဖို့ အားကောင်းနေတဲ့ နိုင်ငံတစ်ခုမှာ အာဏာရပါတီက တင်သွင်းတဲ့ ပြင်ဆင်ချက်၊ အကြံပြုချက်မှာ တိုင်းရင်းသားတို့၏ ကိုယ်ပိုင်အုပ်ချုပ်မှုနဲ့ဆိုင်တဲ့ ပုဒ်မ ၂၆၁(ခ)ကို ပြင်ဆင်ရန် အကြံပြုမထားခြင်း ဖြစ်ပါတယ်။ ဒီအတွက် အံ့ဩရပါတယ်။ ပုဒ်မ ၂၆၁(ခ)နဲ့ ဆက်စပ်ပုဒ်မ၊ ပုဒ်မခွဲများကို အမှန်တကယ်ပြင်ဖို့လိုအပ်ကြောင်း ဖက်ဒရယ်စနစ်ကို တည်ဆောက်လိုသူများအား တိုက်တွန်း ပါတယ်။ အခုဒုတိယအကြိမ် ပြင်ဆင်ချက် တင်သွင်းလာတဲ့ ဗိုလ်မှူးချုပ်အောင်ဆန်းချစ်ပါ ကော်မတီရဲ့ ပြင်ဆင်ချက်မှာဆိုရင်လည်း ပြည်နယ်များနဲ့ဆိုင်တဲ့ ပုဒ်မ ၂၆၂၊ ပုဒ်မ ၂၆၄ တို့နှင့် ယင်းတို့နှင့် ပုဒ်မခွဲတို့ကို ပြင်ဆင်ဖို့ တင်သွင်းထားတာတွေ့ရပါတယ်။ ၂၁ ရာစုပင်လုံညီလာခံမှ အတည်ပြုပြီးဖြစ်သည့် သဘော တူညီချက် ၅၁ ချက်တွင် နိုင်ငံတော်ကို ဒီမိုကရေစီနဲ့ ဖက်ဒရယ်စနစ်ကိုအခြေခံသော ပြည်ထောင်စုအဖြစ် ဖွဲ့စည်းရမည်လို့ အတိအကျဖော်ပြထားပြီး ဖြစ်ပါတယ်။ နာယကကြီးခင်ဗျာ။ နောက်တစ်ချက်ကတော့ ရွေးကောက်ပွဲဆိုင်ရာ ပုဒ်မကို ပြင်ဆင်ဖို့ တင်ပြ ထားတာကိုလည်း တွေ့ရပါတယ်။ ပါတီစုံဒီမိုကရေစီစနစ်နဲ့ တည်ဆောက်ဖို့ဆိုရာမှာ လွတ်လပ်ပြီး တရား မျှတတဲ့ ရွေးကောက်ပွဲများ ကျင်းပပေးဖို့ မဖြစ်မနေလိုအပ်ပါတယ်။ ဒီအချက်ဟာ ၄၅ ဦး ကော်မတီရဲ့ ရည်မှန်းချက်နဲ့ တာဝန်များတွင်လည်း ပါဝင်နေတာတွေ့ရပါတယ်။ ဒါကို ပြည်ထောင်စုရွေးကောက်ပွဲကော်မရှင်က တာဝန်ယူရပါမယ်။ ရွေးကောက်ပွဲကော်မရှင်ဟာ ဥပဒေပါအတိုင်း နိုင်ငံရဲ့ ပါတီများကို ကြီးကြပ်ပေးမှု မရှိပါဘူး။ ပါတီတွင်းပြဿနာဆိုပြီး ရောရော ရောရော သဘောထားပါတယ်။ ပါတီမှ နုတ်ထွက်မှုကိစ္စ အပါအဝင် အငြင်းပွားဖွယ်ကိစ္စတွေအတွက် ကာလတစ်ခု သတ်မှတ်ချက်ထားပြီး ၂၀၂၀ ရွေးကောက်ပွဲ မတိုင်မီ ကြပ်မတ်ဖြေရှင်းပေးဖို့ လိုအပ်ကြောင်းကိုလည်း အကြံပြုလိုပါတယ်။ နိဂုံးချုပ်အားဖြင့် ၂၀၀၈ ဖွဲ့စည်းပုံအခြေခံဥပဒေပြင်ဆင်ရေးကိစ္စကို ၄၅ ဦးကော်မတီက တစ်ပေါင်းတည်း ပြင်ဆင်သည်ဖြစ်စေ ဘဲ ပြင်သင့်ပြင်ထိုက်သည့် ပုဒ်မများကို ဦးစားပေးပြင်ဆင်ဖို့ လိုအပ်ကြောင်း ဆွေးနွေးရင်း နိဂုံးချုပ်အပ်ပါတယ်။ အားလုံးကျေးဇူးတင်ပါတယ် ခင်ဗျာ။</speech>
<speech type="speaker">ဗိုလ်မှူးကျော်မင်းဟန် တပ်မတော်သား ပြည်သူ့လွှတ်တော်ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဗိုလ်မှူးကျော်မင်းဟန်(တပ်မတော်သားပြည်သူ့လွှတ်တော်ကိုယ်စားလှယ်)</mp>အားလုံးမင်္ဂလာပါ ခင်ဗျာ။ ကျွန်တော်ကတော့ ဗိုလ်မှူးကျော်မင်းဟန် ဖြစ်ပါတယ်။ ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်တဲ့ ဥပဒေမူကြမ်းလေ့လာစိစစ်ရေးပူးပေါင်းကော်မတီ (၇၄/၂၀၁၉)၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာကို ကန့်ကွက်ဆွေးနွေးသွားမှာ ဖြစ်ပါတယ်။ Power Point သုံးစွဲခွင့် ပြုပါခင်ဗျာ။ နာယကကြီးခင်ဗျာ။ ဖွဲ့စည်းပုံအခြေခံဥပဒေကို ပြင်ဆင်ခြင်းဆိုသည်မှာ ပြည်ထောင်စုသမ္မတ မြန်မာနိုင်ငံတော် ဖွဲ့စည်းပုံအခြေခံဥပဒေ (၂၀၀၈ ခုနှစ်)ပါ စကားရပ်တစ်ခုကိုဖြစ်စေ၊ ဝါကျတစ်ခုကိုဖြစ်စေ၊ စာပိုဒ်တစ်ခုကိုဖြစ်စေ၊ ပုဒ်မတစ်ခုကိုဖြစ်စေ၊ ပြဋ္ဌာန်းချက်တစ်ရပ်ကိုဖြစ်စေ ပြင်ဆင်ခြင်း၊ အစားထိုးခြင်း၊ ဖြည့်စွက်ခြင်း သို့မဟုတ် ပယ်ဖျက်ခြင်းပဲဖြစ်ပါတယ်။ ယနေ့ပြည်ထောင်စုလွှတ်တော်ကြီးမှာ ဖွဲ့စည်းပုံ အခြေခံဥပဒေ(၂၀၀၈ ခုနှစ်) ပြင်ဆင်ခြင်းနှင့်ပတ်သက်ပြီး တင်သွင်းထားတဲ့ ဥပဒေမူကြမ်းတွေကတော့ ယခုအစီရင်ခံစာပါ ဥပဒေမူကြမ်းအပါအဝင် ၅ ခုရှိပြီဖြစ်ပါတယ်။ အဲဒီဥပဒေကြမ်းများကို လေ့လာကြည့်လျှင် စတဲ့ ဒီမိုကရေစီရဲ့ အနှစ်သာရများ ပါဝင်နေတာကို တွေ့ရမှာဖြစ်ပါတယ်။ ဥပဒေမူကြမ်းအဖြစ် တင်သွင်းတဲ့ အခါမှာလည်း ဖွဲ့စည်းပုံအခြေခံဥပဒေပါ ပြဋ္ဌာန်းချက်များအတိုင်း လုပ်ထုံးလုပ်နည်းမှန်ကန်ခြင်း၊ ပြည်တွင်း ငြိမ်းချမ်းရေးနဲ့ အမျိုးသားရင်ကြားစေ့ရေး လုပ်ငန်းများအတွက်လည်းကောင်း၊ နိုင်ငံတော်ကို ဒီမိုကရေစီနှင့် ဖက်ဒရယ်ကိုအခြေခံသော ပြည်ထောင်စုစနစ် ဖော်ဆောင်ရာမှာလည်းကောင်း၊ လူနည်းစုတိုင်းရင်းသား များရဲ့ လိုလားချက်ကို အလေးဂရုပြု ဆောင်ရွက်ရန်အတွက်လည်းကောင်း၊ နိုင်ငံသားများရဲ့ တန်းတူညီမျှမှုကို အကာအကွယ်ပေးနိုင်ရန်အတွက်လည်းကောင်း၊ လွတ်လပ်ပြီး တရားမျှတတဲ့ ရွေးကောက်ပွဲများ ကျင်းပ နိုင်ရေးအတွက် အဟန့်အတားဖြစ်နေတဲ့ ပြဋ္ဌာန်းချက်များအတွက်လည်းကောင်း၊ သက်ဆိုင်ရာ တိုင်းဒေသကြီး၊ ပြည်နယ်ဝန်ကြီးချုပ်များစတဲ့ အုပ်ချုပ်ရေးယန္တရားဆိုင်ရာ အကြီးအကဲများရဲ့ လုပ်ပိုင်ခွင့်အာဏာများအတွက် လည်းကောင်း ကောင်းမွန်မှန်ကန်သော အခြေအနှေင့် ကိုက်ညီသော ဥပဒေမူကြမ်းများ ဖြစ်တာကို သုံးသပ်ရရှိပါတယ်။ ယခုအစီရင်ခံစာပါ ဥပဒေကြမ်းမှာ ပြင်ဆင်တဲ့ ပုဒ်မ ၂ ခု၊ အချက် ၉ ချက် ရှိတဲ့အနက်မှ တစ်ခုကို ထုတ်နုတ်တင်ပြရလျှင် ပုဒ်မ ၂၆၂ ပုဒ်မခွဲ(စ)မှာ အချက်နှစ်ခု တွေ့မြင်နိုင်ပါတယ်။ ပထမအချက်မှာ ဝန်ကြီးချုပ်များဟာ သက်ဆိုင်ရာဝန်ကြီးများကို ခန့်အပ်ရာမှာ နိုင်ငံတော်သမ္မတထံ တင်ပြရန်မလိုအပ်ခြင်း၊ ဒုတိယအချက်မှာ တာဝန်သတ်မှတ်ရာမှာလည်း နိုင်ငံတော်သမ္မတနှင့် ညှိနှိုင်းရန်မလိုအပ်ဘဲ သက်ဆိုင်ရာ လွှတ်တော်နှင့်သာ ညှိနှိုင်းသတ်မှတ်ပေးရန် ပြင်ဆင်ခြင်းဟာ တိုင်းဒေသကြီး သို့မဟုတ် ပြည်နယ်ဝန်ကြီးချုပ် တွေကို လုပ်ပိုင်ခွင့်၊ အခွင့်အာဏာ တိုးမြှင့်ပေးရာရောက်စေခြင်းဖြင့် ဗဟိုမှချုပ်ကိုင်မှုစနစ် ဖြေလျှော့ ပေးခြင်းနဲ့ ဒီမိုကရေစီနည်းလမ်းတကျဖြစ်စေခြင်း စတဲ့အကျိုးကျေးဇူးများ ရရှိခံစားစေမှာဖြစ်ပါတယ်။ နာယကကြီးခင်ဗျာ။ ဒီနေ့ ပြည်ထောင်စုလွှတ်တော်ထဲမှာ ဖွဲ့စည်းပုံအခြေခံဥပဒေပြင်ဆင်ရေးကို လမ်းကြောင်းနှစ်ခုနဲ့ လုပ်ဆောင်နေတာကို တွေ့ရပါတယ်။ ပထမတစ်ခုက မဲခွဲအနိုင်ရပြီး ဖွဲ့စည်းထားတဲ့ ဖွဲ့စည်းပုံအခြေခံဥပဒေမူကြမ်း လေ့လာစိစစ်ရေးပူးပေါင်းကော်မတီ တစ်နည်းအားဖြင့် ၄၂ ဦး ကော်မတီက ဆောင်ရွက်နေတဲ့ လမ်းကြောင်းဖြစ်ပါတယ်။ အဲဒီလမ်းကြောင်းဟာ အခြေခံဥပဒေကို ပုဒ်မ ၁ ကစပြီး ပုဒ်မ ၄၅ရ အထိ ပြင်ဆင်မှာဖြစ်ပါတယ်။ နောက်လမ်းကြောင်း တစ်ခုကတော့ ဖွဲ့စည်းပုံအခြေခံဥပဒေ အခန်း(၁၂) ပုဒ်မ ၄၃၃ နဲ့အညီ ဥပဒေမူကြမ်းအဖြစ် တင်သွင်းပြင်ဆင်တဲ့ လမ်းကြောင်းပဲဖြစ်ပါတယ်။ ပုဒ်မ ၄၃၃ မှာ “ဤဖွဲ့စည်းပုံအခြေခံဥပဒေပါ ပြဋ္ဌာန်းချက်တစ်ရပ်ရပ်ကို ပြင်ဆင်လိုပါက အောက်ဖော်ပြပါ သတ်မှတ်ထားသော နည်းလမ်းအတိုင်း ဆောင်ရွက်ရမည်”ဆိုပြီး ပုဒ်မခွဲ(က)နဲ့ (ခ)များမှာ ဆောင်ရွက်ရမယ့် နည်းလမ်းများကို အတိအလင်း ဖော်ပြထားပါတယ်။ ဒါ့ကြောင်မို့ အခြေခံဥပဒေကို ပြင်ဆင်လိုရင် ပြဋ္ဌာန်းချက် တစ်ခုစီအလိုက် ဥပဒေမူကြမ်းတစ်ခုစီ မလွဲမသွေ တင်သွင်းရမှာဖြစ်ပါတယ်။ ဒါဟာ အခြေခံဥပဒေက ပေးထားတဲ့အချက်ပဲ ဖြစ်ပါတယ်။ နိုင်ငံတကာမှာလည်း ဒီအတိုင်းဆောင်ရွက်နေတာကို တွေ့ရမှာဖြစ်ပါတယ်။ ပြင်ဆင်လိုတဲ့ ပုဒ်မအများအပြားကို ဥပဒေကြမ်းတစ်ခုတည်း တင်သွင်းမယ်ဆိုရင် အခြေခံဥပဒေနဲ့ ညီညွတ်မှုမရှိကြောင်း ထောက်ပြလိုပါတယ်။ နာယကကြီးခင်ဗျာ။ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်တဲ့ ဥပဒေမူကြမ်း လေ့လာ စိစစ်ရေးပူးပေါင်းကော်မတီ ဥက္ကဋ္ဌက ၄၅ ဦးကော်မတီဟာ ပြင်ဆင်လိုတဲ့ အချက်အားလုံးကိုပေါင်းပြီး ဥပဒေကြမ်းတစ်ခုအဖြစ် တင်သွင်းကာ အခန်း(၁၂)ပါ ပြဋ္ဌာန်းချက်များအတိုင်း ပြင်ဆင်သွားမယ်လို့ ပြောကြားခဲ့တာ အားလုံးအသိပါပဲ။ ပြဋ္ဌာန်းချက်တစ်ရပ်ရပ်ကို အခန်း(၁၂)ပါ ဥပဒေပုဒ်မတွေအတိုင်း ပြင်မယ် ဆိုရင် လွှတ်တော်မှာ ရာခိုင်နှုန်းအများဆုံးရထားတဲ့ ပါတီတစ်ခုတည်းက ပြင်ဆင်လို့မရသလို ဒုတိယ ရာခိုင်နှုန်းအများဆုံးဖြစ်တဲ့ တပ်မတော်ရဲ့ သဘောထားတစ်ခုတည်းနဲ့လည်း ပြင်ဆင်လို့မရနိုင်တာ စဉ်းစား ဉာဏ်ရှိတဲ့လူတွေ သိကြပါတယ်။ အထူးသဖြင့် ပထမအကြိမ် လွှတ်တော်ဖွဲ့စည်းပုံပြင်ဆင်ရာမှာ ပါတဲ့ သူတွေ အခု ၄၅ ဦးကော်မတီမှာ ပါဝင်နေပါတယ်။ သူတို့တွေက ပိုပြီးသိကြပါလိမ့်မယ်။ အခြေခံဥပဒေ ပြင်ဆင်မယ်ဆို လွှတ်တော်ကိုယ်စားလှယ်အများစု၊ တစ်နည်းအားဖြင့် ၇၅ ရာခိုင်နှုန်းကျော် ဘုံသဘော တူညီမှသာ ပြင်ဆင်လို့ရမယ်ဆိုတာ အားလုံးသိကြပါတယ်။ ဘုံသဘောတူညီချက်ရဖို့ဆိုရင် တစ်ဖွဲ့နဲ့ တစ်ဖွဲ့ မယုံသင်္ကာဖြစ်အောင်၊ အမုန်းပွားအောင် ပြောနေ၊ လုပ်နေတာတွေက အလုပ်ဖြစ်မလား။ ညှိနှိုင်းတိုင်ပင် ဆွေးနွေးအဖြေရှာတဲ့နည်းက အလုပ်ဖြစ်မလားဆိုတာ စဉ်းစားဖို့လိုကြောင်း ထောက်ပြလိုပါတယ်။ ဖွဲ့စည်းပုံ အခြေခံဥပဒေ ပြဋ္ဌာန်းချက်တွေအရ ပုဒ်မတစ်ခုကို ပြင်ဆင်ဖို့အတွက် ပုဒ်မတစ်ခုချင်းစီ၊ စာတစ်ကြောင်းစီ၊ စာလုံးတစ်လုံးစီ ဆွေးနွေးညှိနှိုင်းအဖြေရှာပြီး ဘုံသဘောတူညီချက်ရမှသာ ပြင်ဆင်နိုင်မှာဖြစ်ပါတယ်။ ဒါ့ကြောင့်မို့ ဖွဲ့စည်းပုံအခြေခံဥပဒေပြင်ဆင်ရေးကို နိုင်ငံရေးကစားကွက်အဖြစ် အသုံးမချဖို့လိုအပ်ပါတယ်။ နာယကကြီးခင်ဗျာ။ ကျွန်တော်တို့အနေနဲ့ ဥပဒေနဲ့အညီ ဘယ်လိုပဲထောက်ပြ ထောက်ပြ၊ ဘယ်လိုပဲ ဆွေးနွေး ဆွေးနွေး မဲခွဲပြီးဆုံးဖြတ်ကြဦးမှာပါပဲ။ ဒီမိုကရေစီနည်းအရ မဲခွဲဆုံးဖြတ်ပြီး မဲများရာ အနိုင်ရပေမယ့် အနိုင်ရတိုင်း အမှန်တရားမဟုတ်ဘူးဆိုတာ သတိချပ်စေလိုပါတယ်။ ပါတီစွဲ၊ ပုဂ္ဂိုလ်စွဲတွေများပြီး အမှန်တရားကို လက်မခံရင် အမှန်တရားဟာ ပျောက်ကွယ်ရတတ်ပါတယ်။ ဒါ့အပြင် ကျွန်တော်တို့နိုင်ငံမှာ မှီတင်းနေထိုင် ကြတဲ့ နိုင်ငံသူနိုင်ငံသားအားလုံးဟာ နိုင်ငံတော်မှာ ပြဋ္ဌာန်းထားတဲ့ တည်ဆဲဥပဒေ၊ နည်းဥပဒေများကို တိကျစွာလိုက်နာရမယ့် တာဝန်ဝတ္တရားရှိသလို ဥပဒေနဲ့အညီ နေထိုင်ကျင့်ကြံခြင်းနဲ့ နိုင်ငံတော်အပေါ် သစ္စာစောင့်သိရိုသေမှုကို ပြသရမှာဖြစ်တဲ့အတွက် ဥပဒေနဲ့အညီသာ ဆောင်ရွက်ပေးပါလို့ တိုက်တွန်းရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဗိုလ်မှူးသန့်ဇင် တပ်မတော်သား ပြည်သူ့လွှတ်တော်ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဗိုလ်မှူးသန့်ဇင်(တပ်မတော်သားပြည်သူ့လွှတ်တော်ကိုယ်စားလှယ်)</mp>အားလုံးမင်္ဂလာပါ။ ကျွန်တော်ကတော့ တပ်မတော်သား ပြည်သူ့လွှတ်တော်ကိုယ်စားလှယ် ဗိုလ်မှူးသန့်ဇင် ဖြစ်ပါတယ်။ တပ်မတော်သား အမျိုးသားလွှတ်တော်ကိုယ်စားလှယ် ဗိုလ်မှူးချုပ်အောင်စန်းချစ် အပါအဝင် တပ်မတော်သား လွှတ်တော်ကိုယ်စားလှယ် ၁၄၄ ဦးက ပြည်ထောင်စုသမ္မတ မြန်မာနိုင်ငံတော် ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်တဲ့ ဥပဒေမူကြမ်းနဲ့စပ်လျဉ်းပြီး လေ့လာစိစစ်ရေးပူးပေါင်းကော်မတီရဲ့ လေ့လာ တွေ့ရှိချက်နဲ့ သဘောထားမှတ်ချက် အစီရင်ခံစာကို ကန့်ကွက်ဆွေးနွေးသွားမှာ ဖြစ်ပါတယ်။ Power Point ဖြင့်တင်ပြခွင့်ပြုပါ။ လေးစားအပ်ပါသော နာယကကြီးခင်ဗျာ။ လေ့လာစိစစ်ရေးပူးပေါင်းကော်မတီရဲ့ အစီရင်ခံစာမှာ ဥပဒေကြမ်းကို လေ့လာသုံးသပ်ထားခြင်း မရှိတဲ့အတွက် ပြည်ထောင်စုလွှတ်တော်ဆိုင်ရာ နည်းဥပဒေ ၁၃၆ နဲ့ ညီညွတ်မှုမရှိကြောင်း ဦးစွာတင်ပြလိုပါတယ်။ ပြည်ထောင်စုလွှတ်တော်မှာ ဖွဲ့စည်းပုံအခြေခံ ဥပဒေ(၂၀၀၈ ခုနှစ်) ကို ဒုတိယအကြိမ်ပြင်ဆင်တဲ့ အစောဆုံးဥပဒေမူကြမ်းဟာ ၂၀၁၉ ခုနှစ်၊ ဖေဖော်ဝါရီလ ကတည်းက တင်သွင်းခဲ့တာဖြစ်တဲ့အတွက် ယခုဆိုရင် ၉ လ ကျော်ပြီ ဖြစ်ပါတယ်။ ဒါပေမဲ့ တင်သွင်းထားတဲ့ ဖွဲ့စည်းပုံအခြေခံဥပဒေပြင်ဆင်ရေးကို ယခုချိန်အထိ ဆောင်ရွက်နိုင်ခြင်းမရှိသေးတဲ့အတွက် နိုင်ငံတော်နဲ့ ပြည်သူလူထုအကျိုးအတွက် ဖွဲ့စည်းပုံအခြေခံဥပဒေပြင်ဆင်ရေးမှာ နှောင့်နှေးကြန့်ကြာနေကြောင်း တွေ့ရှိ ရပါတယ်။ ၂၀၁၆ ခုနှစ်၊ မတ်လ ၃၀ ရက်နေ့၌ နိုင်ငံတော်သမ္မတ ဦးထင်ကျော်က ပြည်ထောင်စုလွှတ်တော်မှာ မိန့်ခွန်းပြောကြားခဲ့ရာတွင် ယခုအစိုးရရဲ့ မူဝါဒများအား တင်ပြပါအတိုင်း ပြောကြားခဲ့သော်လည်း ၄၅ ဦး ကော်မတီမှာ လက်ရှိဖွဲ့စည်းပုံအခြေခံဥပဒေ ပြင်ဆင်ရေးနဲ့ပတ်သက်ပြီး ပြင်ဆင်ရန် အကြံပြုချက် ၃,၇၆၅ ချက်၌ အနိုင်ရပါတီမှ ပြင်ဆင်လိုသောအချက်များမှာ ဒီမိုကရေစီနှင့် ဖက်ဒရယ်စနစ်ကို အခြေခံသော ပြည်ထောင်စုတည်ဆောက်ရေးတွင် တိုင်းရင်းသားများ အဓိကလိုအပ်ချက်ဖြစ်တဲ့ ပုဒ်မ ၂၆၁ နဲ့ ဆက်စပ် ပုဒ်မတွေကို မပါရှိလာတဲ့အတွက် အပြောနဲ့အလုပ်မညီတာကို တွေ့ရှိရသလို တိုင်းရင်းသားတွေရဲ့ အကျိုး မပါတာလည်း ထင်ရှားနေတယ်။ တင်သွင်းခဲ့တဲ့ ဖွဲ့စည်းပုံအခြေခံဥပဒေပြင်ဆင်ရေး ဥပဒေမူကြမ်းများဟာ မိမိတို့ပြည်ထောင်စု တိုင်းရင်းသားများအရေးအတွက် အရေးပါတဲ့ ပြင်ဆင်ချက်များဖြစ်သလို၊ ဒီမိုကရေစီအခွင့်အရေးတွေကို ဖော်ဆောင်ပေးတဲ့ ပြင်ဆင်ချက်များဖြစ်တဲ့အတွက် အခုလို ြာဆွဲထားတာဟာ တိုင်းရင်းသား တွေကို ဒီအခွင့်အရေးတွေ မပေးချင်လို့လားဟု မေးခွန်းထုတ်ရမလိုဖြစ်နေပါတယ်။ လေ့လာစိစစ်ရေး ပူးပေါင်းကော်မတီရဲ့ အစီရင်ခံစာ အပိုဒ်(၆) မှာ “ဥပဒေမူကြမ်းမှာပါဝင်တဲ့ ပြင်ဆင်ချက်တွေဟာ ဖွဲ့စည်းပုံ အခြေခံဥပဒေ(၂၀၀၈ ခုနှစ်) တစ်ခုလုံးကို ပြင်ဆင်ခြင်းမဟုတ်ဘဲ ပြင်ဆင်ချက်တချို့ကိုသာ ပြင်ဆင် ဆောင်ရွက်ရန် တင်ပြထားခြင်းဖြစ်ကြောင်း လေ့လာတွေ့ရှိရပါတယ်” လို့ ဖော်ပြထားပါတယ်။ ဖွဲ့စည်းပုံအခြေခံဥပဒေ(၂၀၀၈ ခုနှစ်) အခန်း(၁၂) ပြဋ္ဌာန်းချက်များတွင် ဥပဒေတစ်ရပ်လုံးကို ပြင်ဆင်မှ ပြင်၍ရမယ်လို့ ပြဋ္ဌာန်းထားခြင်းမရှိကြောင်း တွေ့ရှိရပါတယ်။ ဒါကြောင့် ကျွန်တော့အနေနဲ့ မေးခွန်း မေးမြန်းချင်တာကတော့ နံပါတ်(၁) ဖွဲ့စည်းပုံအခြေခံဥပဒေ(၂၀၀၈ ခုနှစ်) တစ်ခုလုံးကိုပြင်မှ ဥပဒေကို ပြင်လိမာလား ခံပါတ်(၂) ဖွဲ့ စည်းပုံအခြေခံဥပဒေကို ဒီလိုပြင်မရမယ်ဆိုပြီး ဘယ်ခပဒေကို ပြဌာန်းထားတာ ရှိပါသလဲလို့ မေးမြန်းလိုပါတယ်။ ဖွဲ့စည်းပုံအခြေခံဥပဒေပြင်ဆင်ဖို့အတွက် အခန်း(၁၂)ပါ ပြဋ္ဌာန်းချက် များရှိလျက် ကတိသစ္စာဆိုထားတဲ့ လွှတ်တော်ကိုယ်စားလှယ်တော်ကြီးတွေ ကိုယ်တိုင်က မလိုက်နာဘဲ ၄၅ ဦး ကော်မတီဖွဲ့ပြီး မလုပ်ရဘူးလို့လည်း ပြဋ္ဌာန်းထားတာမရှိဘူးဆိုပြီး ပြောကြဦးမှာဆိုရင်တော့ ဥပဒေက လုပ်ချင်သလိုလုပ်လို့ရတဲ့သဘော ဖြစ်နေမှာပါ။ နာယကကြီးခင်ဗျာ။ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်တဲ့ ဒီဥပဒေမူကြမ်းရဲ့ ရည်ရွယ်ချက်နဲ့ အကျိုးအကြောင်းဖော်ပြချက်များကို လွှတ်တော်သို့ တင်သွင်းစဉ်ကတည်းက တိတိကျကျ တင်ပြထားပြီးဖြစ်ပါတယ်။ ထိုဥပဒေမူကြမ်းထဲက ကျွန်တော့အနေနဲ့ ပုဒ်မ ၂၆၂ ပုဒ်မခွဲ(ည) ရဲ့ ပြင်ဆင် ဖြည့်စွက်ချက်ကို ဆွေးနွေးရမယ်ဆိုရင် """"တိုင်းဒေသကြီး သို့မဟုတ် ပြည်နယ်ဝန်ကြီးချုပ်သည် လုံခြုံရေးနဲ့ နယ်စပ်ရေးရာ တာဝန်များမှအပ အခြားတာဝန်များအတွက် တပ်မတော်သားများအား တိုင်းဒေသကြီး သို့မဟုတ် ပြည်နယ်ဝန်ကြီးချုပ်အဖြစ် ခန့်အပ်တာဝန်ပေးလိုလျှင် တပ်မတော်ကာကွယ်ရေး ဦးစီးချုပ်ထံမှ အမည် စာရင်းတောင်းခံ၍ ယင်းအမည်စာရင်းကို သက်ဆိုင်ရာ တိုင်းဒေသကြီး သို့မဟုတ် ပြည်နယ် လွှတ်တော်ရဲ့ သဘောတူညီချက်ဖြင့် ခန့်အပ်တာဝန်ပေးရမယ်"""" လို့ ပြင်ဆင်ထားခြင်းဖြစ်ပါတယ်။ ယခင်ပြဋ္ဌာန်းချက်အနေဖြင့် သက်ဆိုင်ရာလွှတ်တော်က သဘောတူညီပြီးတာတောင် နိုင်ငံတော် သမ္မတထံ တင်ပြရန်လိုမှာဖြစ်ပြီး ယခု ပြင်ဆင်လိုသည့် ပြဋ္ဌာန်းချက်အနေဖြင့် နိုင်ငံတော်သမ္မတထံ တင်ပြစရာမလိုတော့ဘဲ သက်ဆိုင်ရာတိုင်းဒေသကြီး သို့မဟုတ် ပြည်နယ်လွှတ်တော်ရဲ့ သဘောတူညီချက် ဖြင့် ခန့်အပ်နိုင်မှာဖြစ်၍ ဒီပြင်ဆင်ချက်ဟာ ဗဟိုချုပ်ကိုင်မှုလျှော့ချရေးကို ဦးတည်တင်ပြလာတဲ့ ဥပဒေ မူကြမ်းဖြစ်ကြောင်း ဆွေးနွေးလိုပါတယ်။ ဒါကြောင့် သက်ဆိုင်ရာတိုင်းဒေသကြီး၊ ပြည်နယ်များရဲ့ လုပ်ပိုင်ခွင့်များ ပိုမိုရရှိစေမှာဖြစ်တဲ့အတွက် ပြင်ဆင်သင့်ကြောင်း ဆွေးနွေးလိုပါတယ်။ လေးစားအပ်ပါသောနာယကကြီးခင်ဗျာ။ နိဂုံးချုပ်အနေနဲ့ တင်ပြလိုတာကတော့ ယခုဆွေးနွေးနေတဲ့ ဥပဒေမူကြမ်း ပြင်ဆင်ခြင်းကို ိကျစွာမသိနိုင်တဲ့ ဖွဲ့စည်းပုံအခြေခံဥပဒေ(၂၀၀၈ ခုနှစ်) တစ်ခုလုံးအပေါ် သုံးသပ်လေ့လာပြီး ပြင်ဆင်ရေးဆွဲတင်သွင်းလာမည့် ဥပဒေမူကြမ်းနှင့်အတူ တစ်ပြိုင်တည်း ယှဉ်တွဲ ဆောင်ရွက်ခြင်းမပြုလုပ်ဘဲ ဖွဲ့စည်းပုံအခြေခံဥပဒေအခန်း(၁၂)ပါ ပြဋ္ဌာန်းချက်များ၊ ပြည်ထောင်စု လွှတ်တော်ဆိုင်ရာဥပဒေ၊ နည်းဥပဒေများနဲ့အညီ အမြန်ဆောင်ရွက်သင့်ပါကြောင်းနဲ့ ဥပဒေကြမ်း လေ့လာ စိစစ်ရေးပူးပေါင်းကော်မတီရဲ့ အစီရင်ခံစာအား လုံးဝကန့်ကွက်ပါကြောင်း ဆွေးနွေးရင်း နိဂုံးချုပ်အပ် ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးစိုးသိန်း ကယားပြည်နယ် မဲဆန္ဒနယ်အမှတ်(၉) ဆွေးနွေးဖို့ဖြစ်ပါတယ်။</speech>
<speech><mp id="252">ဦးစိုးသိန်း(မဲဆန္ဒနယ်အမှတ်-၉၊ ကယားပြည်နယ်)</mp>လေးစားအပ်ပါသော ပြည်ထောင်စု လွှတ်တော် နာယကကြီး၊ အမျိုးသားလွှတ်တော်ဥက္ကဋ္ဌကြီးနဲ့ လွှတ်တော်ကိုယ်စားလှယ်များအားလုံး မင်္ဂလာပါ။ ကျွန်တော်ကတော့ ကယားပြည်နယ်မှ အမျိုးသားလွှတ်တော်ကိုယ်စားလှယ် ဦးစိုးသိန်း ဖြစ်ပါတယ်။ နာယကကြီးခင်ဗျာ။ Power Point အသုံးပြုခွင့်ပြုပါရန်နှင့် အင်္ဂလိပ်ဘာသာအသုံးအနှုန်းများ သုံးစွဲခွင့်ပြုပါရန် ပန်ကြားအပ်ပါတယ်။ နာယကကြီးခင်ဗျာ။ မြန်မာနိုင်ငံသားများ ပိုင်ဆိုင်တဲ့ မြန်မာနိုင်ငံရဲ့ အချုပ်အခြာအာဏာကို မြန်မာ နိုင်ငံသားတွေစစ်စစ်လက်ထဲမှာရှိဖို့၊ ကပြားတွေ၊ အမျိုးမစစ်တဲ့လူတွေ၊ အခြားနိုင်ငံရဲ့ အကျိုးစီးပွားခံစား နေတဲ့ လက်ထဲမရှိဖို့ဆိုတာ ပုဒ်မ ၅၉(စ)မှာ ပြဋ္ဌာန်းထားပါတယ်။ ဒါက သမ္မတ၊ ဒုတိယသမ္မတတွေ အတွက်ပဲဖြစ်တယ်။ မြန်မာနိုင်ငံက Weak State ဖြစ်တယ်။ ဒါကြောင့် အချုပ်အခြာအာဏာကို ဖွဲ့စည်းပုံ အခြေခံဥပဒေတစ်ခုမက လွှတ်တော်က ပြဋ္ဌာန်းထားတဲ့ ဥပဒေများအရ ကာကွယ်ဖို့ လိုအပ်တဲ့အတွက်ကြောင့် တပ်မတော်က အဆိုပြုလာတယ်လို့ ယူဆပါတယ်။ တင်ပြပါအတိုင်းပါ။ Constitutional Protection of Sovereignty boom Legislative Protection of Sovereignty map: 33380d 330zodemo? ထောက်ခံဆွေးနွေးရခြင်း ဖြစ်ပါတယ်။ Strong State တွေမှာ Constitutional Protection ထက် Legislative Protection 3:05:60:00d@ulosalli Campaign Financing Law on Election Law တို့က အချုပ်အခြာအာဏာကို ကာကွယ်ကြပါတယ်။ မြန်မာနိုင်ငံမှာ Campaign Financing Law လည်း မရှိဘူး။ General Election Law ကလည်း မပြည့်စုံတဲ့အတွက်ကြောင့် Constitutional Protection က မရှိမဖြစ်လိုအပ်လာပါတယ်။ တကယ်လို့ နိုင်ငံခြားဩဇာကို နည်းမျိုးစုံခံယူထားတဲ့သူများကို Constitutional Legislative Law အရ မတားမြစ်ဘူး ဆိုရင် မြန်မာနိုင်ငံရဲ့ အချုပ်အခြာအာဏာကတော့ အနှေးနဲ့အမြန်ဆိုသလို ဆုံးရှုံးသွားမှာဖြစ်ပါတယ်။ ဒါကြောင့် ဒီဥပဒေကို ထောက်ခံရခြင်းဖြစ်ပါတယ်။ နာယကကြီးခင်ဗျာ။ ပြည်ထောင်စုရဲ့ အစိတ်အပိုင်းတွေဖြစ်တဲ့ ပြည်နယ် ရ ခု၊ တိုင်းဒေသကြီး ရ ခုမှာ နိုင်ငံခြားသား ဩဇာခံပုဂ္ဂိုလ်တွေ၊ ဝန်ကြီးချုပ်တွေ၊ ဝန်ကြီးတွေ လုပ်ခွင့်ပေးမယ်ဆိုရင် ပြည်ထောင်စု သမ္မတမြန်မာနိုင်ငံတော်ရဲ့ အနာဂတ်ဆိုတာ ရင်လေးစရာဖြစ်သလို သူတစ်ပါးကျွန်ဘဝ တိုက်ရိုက် သို့မဟုတ် သွယ်ဝိုက်တဲ့နည်းနဲ့ ရောက်သွားနိုင်ပါတယ်။ ဒါကြောင့် သက်ဆိုင်ရာကို အာဏာပိုပေးထား တာပါ။ ဒီကနေ့ ပြည်ထောင်စုလွှတ်တော်မှာ ထိုင်နေကြတဲ့ ကျွန်တော်တို့ အားလုံးစဉ်းစားသင့်တာက လွှတ်တော်ဆိုတာ နှစ်ပေါင်းများစွာရှိမယ်။ ဒါပေမယ့် ကျွန်တော်တို့ဟာ လူသားတွေ ဖြစ်တဲ့အတွက်ကြောင့် ကန့်သတ်ချက်တွေရှိတယ်။ ဒါကြောင့်လာမယ့် Generation တွေအတွက် စဉ်းစားပြီး ကျွန်တော်တို့ ဥပဒေပြုရမှာပါ။ လေးစားအပ်သော နာယကကြီးခင်ဗျာ။ ကျွန်တော်တို့ နိုင်ငံက လတ်တလော Weak State 306$32000:3©cos? Constitutional Protection of Sovereignty m bệGOSSOS 3 Sezoĉaming Weak State အခြေအနေဖြစ်နေတဲ့အချို့ကို တင်ပြရရင်တော့ ဟွန်ဒီ ငွေတွေဝင်ချင်သလို Oo fill Olusoos Funding cozina omsoos geopoli Illegal Financing, Illicit Financing စီးဝင်မှုတွေကို မထိန်းချုပ်နိုင်တာတွေ့ရပါတယ်။ နာယကကြီးခင်ဗျာ။ နောက်တစ်ခုကတော့ Campaign Financing Law က ကျွန်တော်တို့နိုင်ငံမှာ အလွန်အားနည်းနေပါတယ်။ ရွေးကောက်ပွဲကော်မရှင် UEC က ထိရောက်စွာ မလုပ်နိုင်ခဲ့ဘူး။ ဖွဲ့စည်းပုံ အခြေခံဥပဒေပုဒ်မ ၄၀၇(ဂ)ရှိတာတောင် မကြပ်မတ်နိုင်ပါဘူး။ တင်ပြပါအတိုင်းဖြစ်ပါတယ်။ လေးစားအပ်သော နာယကကြီးခင်ဗျာ။ နိုင်ငံတော်တော်များများမှာတော့ Campaign Financing Law ကို အရမ်းတင်းကျပ်ထားတာ တွေ့ရပါတယ်။ အမေရိကန်နိုင်ငံကို လေ့လာကြည့်ရင် ပြည်ပစွက်ဖက် လွှမ်းမိုးမှုကို အရမ်းတားမြစ်ထားတာ တွေ့ရပါတယ်။ အထူးသဖြင့် အင်္ဂလန်နိုင်ငံနဲ့ ဓနသဟာယနိုင်ငံ တွေရဲ့ လွှမ်းမိုးမှုကို အလွန်သတိထားဆောင်ရွက်ကြပါတယ်။ ဒါကြောင့် ပြည်ပစွက်ဖက်လွှမ်းမိုးမှု ကာကွယ် တားဆီးနိုင်ဖို့ ယခုတင်သွင်းလာတဲ့ ဥပဒေကြမ်းကို အလေးအနက်ထောက်ခံရခြင်းဖြစ်ပါတယ်။ နာယကကြီးခင်ဗျာ။ ဖွဲ့စည်းပုံအခြေခံဥပဒေကို ခွဲခြမ်းစိတ်ဖြာသိမြင်ဖို့လိုပါတယ်။ Philosophy, Principle, Structure, Essence or Substance os gal@: @:9063colosseosului $3360to? ဘာကို ပြင်မလဲ။ ဘယ်ပုဒ်မပြင်ဆင်ပေးခြင်းဖြင့် ဖက်ဒရယ်စနစ်ကို ကျင့်သုံးနိုင်မှာလဲ။ Power Sharing Resource Sharing Sovereignty Sharing ကို ဦးတည်စဉ်းစားရမယ်။ နာယကကြီးခင်ဗျာ။ ပုဒ်မတစ်ခုချင်းပြင်ဆင်ဖို့ ဆွေးနွေးမယ်။ လျှို့ဝှက်မဲပေးကြမယ်။ ဒါက အလွယ်ဆုံးလို့ ကျွန်တော်ထင်ပါတယ်။ တစ်အုပ်လုံးပြင်မယ်ဆိုရင်တော့ ပုဒ်မပေါင်း ၃,၇၆၅ အခု ၃,၈၀၀ ခန့်ဖြစ်လာမှာပေါ့လေ။ တို့ကို ပုဒ်မတစ်ခုချင်းအလိုက် ဘယ်လိုဆွေးနွေးမှာလဲ။ ဘယ်လိုဆုံးဖြတ်ကြမလဲ။ ောက်ကြာမလဲ။ ယထာဘူတကျကျ စဉ်းစားသင့်ကြပါတယ်။ ကိုယ်နေတဲ့အိမ်ကို ဖြိုလိုက် သလိုပဲ ဖြိုတဲီ့း ယာယီတဲကို ပြောင်းနေရလိမ့်မယ်။ အဲဒါ Logic ပဲ။ ဒီတော့ လွယ်တာကစပြီး ပုဒ်မတစ်ခုချင်းပြင်သင့်တယ်လို့ ကျွန်တော်မြင်ပါတယ်။ လေးစားအပ်သော နာယကကြီးခင်ဗျာ။ ဒါကြောင့် ကျွန်တော်တို့ ဥပဒေပြုအမတ်တွေက မှန်မှန် ကန်ကန် စဉ်းစားသုံးသပ်ပေးသင့်ပါတယ်။ ကော်မတီကို လွှဲပြောင်းမနေတော့ဘဲ တည်ဆဲပြဋ္ဌာန်းထားတဲ့ ဥပဒေအတိုင်းသာ ဆောင်ရွက်ပေးဖို့ လေးစားစွာပန်ကြားအပ်ပါတယ်။ ကျေးဇူးတင်ပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ အစည်းအဝေးကို ၃၀ မိနစ်ခန့် ခေတ္တ ရပ်နားမှာ ဖြစ်ပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များခင်ဗျား။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<speech type="speaker">အစီအစဉ်(၈)ကို ဆက်လက်ဆောင်ရွက်သွားမှာ ဖြစ်ပါတယ်။ ဗိုလ်မှူးအောင်သွင်စိုး တပ်မတော်သား ပြည်သူ့လွှတ်တော်ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဗိုလ်မှူးအောင်သွင်စိုး(တပ်မတော်သား ပြည်သူ့လွှတ်တော်ကိုယ်စားလှယ်)</mp>အားလုံးမင်္ဂလာပါ ခင်ဗျာ။ ကျွန်တော်ကတော့ ဗိုလ်မှူးအောင်သွင်စိုး ဖြစ်ပါတယ်။ ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်သည့် ဥပဒေမူကြမ်းနှင့်စပ်လျဉ်း၍ ဒုတိယအကြိမ်ပြင်ဆင်သည့် ဥပဒေမူကြမ်း လေ့လာစိစစ်ရေး ပူးပေါင်းကော်မတီ (၇၄/၂၀၁၉)၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာအပေါ် ကန့်ကွက် ဆွေးနွေးသွားမှာဖြစ်ပါတယ်။ နာယကကြီးခင်ဗျာ။ ပြည်ထောင်စုလွှတ်တော်ကြီးမှာ ဖွဲ့စည်းပုံအခြေခံဥပဒေ ပြင်ဆင်ရေးနဲ့ပတ်သက်လို့ အခန်း(၁၂)ပါ ပြဋ္ဌာန်းချက်များနဲ့အညီ တင်ပြလာတဲ့ဥပဒေကြမ်းကို နှောင့်နှေးကြန့်ကြာမှု ဖြစ်ပေါ်နေတဲ့ အတွက် ဥပဒေနဲ့ အညီ ဆောင်ရွက်ပေးနိုင်ရေး ဆွေးနွေးသွားမှာဖြစ်ပါတယ်။ အခုချိန်မှာ လွှတ်တော် အတွင်းမှာရော လွှတ်တော်ပြင်ပမှာပါ ဖွဲ့စည်းပုံအခြေခံဥပဒေ ပြင်ဆင်ရေးနဲ့ပတ်သက်ပြီး အရှိန်အဟုန်နဲ့ လှုပ်ရှားဆောင်ရွက်နေတာတွေကို တွေ့မြင်နေရပါတယ်။ ဒီနေရာမှာ မေးခွန်းတစ်ခုပေါ်လာတာကတော့ ဖွဲ့စည်းပုံအခြေခံဥပဒေကို ဘာကြောင့်ပြင်ချင် တာလဲဆိုတဲ့ မေးခွန်းပဲဖြစ်ပါတယ်။ """"ဒီမိုကရေစီစံနှုန်း""""ဆိုတဲ့ ဝိဝါဒကွဲပြားစေနိုင်တဲ့ အကြောင်းပြချက် တစ်ခုတည်းနဲ့တော့ လုံလောက်မယ်လို့မထင်ပါဘူး။ ယခုဆွေးနွေးနေတဲ့ ဥပဒေမူကြမ်းအပါအဝင် ယခင် တင်သွင်းခဲ့တဲ့ ဥပဒေမူကြမ်းတွေဟာ ၎င်းတို့ပြင်ဆင်ရန်တင်သွင်းတဲ့ ပြင်ဆင်ချက်တွေအနေနဲ့ ဘယ်အချက်က နိုင်ငံတော်လုံခြုံရေးနဲ့ အမျိုးသားအကျိုးစီးပွားကိုကာကွယ်ဖို့၊ ဘယ်အချက်က တိုင်းရင်းသားညီအစ်ကို မောင်နှမတွေရဲ့ ဆန္ဒကိုဖြည့်ဆည်းပေးဖို့စတဲ့ တိကျတဲ့ရည်ရွယ်ချက်တွေနဲ့ ရှင်းလင်းချပြပြီး ဥပဒေနဲ့အညီ တင်သွင်းခဲ့ခြင်းဖြစ်ပါတယ်။ ဒါကြောင့်လည်း ပြည်သူလူထုအနေနဲ့ ရှင်းလင်းစွာလေ့လာနိုင်ပြီး ပြင်သင့်တယ်။ မပြင်သင့်ဘူးဆိုတာ စဉ်းစားဆင်ခြင် အကြံဉာဏ်များပေးနိုင်မှာဖြစ်ပါတယ်။ ဒီမိုကရေစီစနစ်ရဲ့ အခြေခံမှာ Majority, Minority sayos3p3:00waposong $:copfolosului secus groso (Equity) jocos? လိုအပ်ပါတယ်။ ဘယ်ကိစ္စမဆို အနိုင်အရှုံးအပေါ်မှာ အလေးထားတာများလာရင် ဖြစ်သင့်ဖြစ်ထိုက်တာတွေ ပျောက်ကွယ် သွားတတ်ပြီး အနှစ်သာရမဲ့သွားတတ်ပါတယ်။ နိုင်ငံတကာမှာ အောင်မြင်ဖွံ့ဖြိုးတိုးတက်နေတဲ့ ဒီမိုကရေစီ နိုင်ငံတွေကို လေ့လာကြည့်ရင် အနိုင်အရှုံးအပေါ်မှာ အဓိကမထားဘဲ ဖြစ်သင့်ဖြစ်ထိုက်တာကို အလေးထား ဆောင်ရွက်နေကြတာကို ဒီမိုကရေစီကျင့်သုံးတဲ့နိုင်ငံတွေမှာ တွေ့ရမှာဖြစ်ပါတယ်။ တကယ့်လက်တွေ့မှာ ဘုံသဘောတူညီချက် (Consensus) လို့ လူကြားကောင်းအောင်ပြောသော်လည်း မဲများရာအနိုင်ယူဦးမှာ ကတော့ လက်တွေ့ပါပဲ။ အခုလို ဖွဲ့စည်းပုံအခြေခံဥပဒေ (၂၀၀၈ ခုနှစ်) အခန်း(၁၂) ပါပြဋ္ဌာန်းချက်များ အတိုင်း တင်ပြလာတဲ့ကိစ္စက Majority Vote အရ ဆုံးဖြတ်ပြီးအနိုင်ယူခြင်းဟာ ဒီမိုကရေစီကျင့်စဉ်မှန် မဟုတ်ပါကြောင်း ဆွေးနွေးလိုပါတယ်။ ပြင်ဆင်ရေးပူးပေါင်းကော်မတီရဲ့ အစီရင်ခံစာပါ ၃၇၆၅ ချက်ကို ဥပဒေမူကြမ်းတစ်ရပ် ထွက်ပေါ် လာဖို့ ဆွေးနွေးဆုံးဖြတ်နေတာကလည်း ဥပဒေမူကြမ်းမှာပါမယ့်အချက်တွေဟာ ပါတီ ၁၄ ခု အထူးသဖြင့် တိုင်းရင်းသားပါတီတွေရဲ့ ပြင်ဆင်ရန်လိုအပ်ချက်တွေ ပါဝင်ရဲ့လားဆိုတာ စဉ်းစားဖွယ်အချက် တစ်ချက် ဖြစ်ပါတယ်။ ဘာလို့လဲဆိုတော့ ကော်မတီဖွဲ့စည်းရာမှာ One Party One Vote အချိုးကို အခြေခံခြင်း မရှိဘဲ လွှတ်တော်တွင်း ကိုယ်စားလှယ်ရာခိုင်နှုန်းအပေါ်မှာ အချိုးယူခဲ့တဲ့အတွက် ပါတီတစ်ခုရဲ့ ကိုယ်စားလှယ် အင်အားဟာ ကျန်ပါတီများရဲ့ အင်အားနဲ့ တူညီလုနီးပါးဖြစ်နေပါတယ်။ အဲဒီရဲ့ အကျိုးဆက်အနေနဲ့ ရခိုင် အမျိုးသားပါတီမှ ကော်မတီဝင်များအပါအဝင် ကိုယ်စားလှယ် ၃ ဦး နုတ်ထွက်သွားသလို တိုင်းရင်းသား ပါတီ တစ်ခုမှ ကိုယ်စားလှယ်တစ်ဦးမှလည်း အစည်းအဝေးမတက်ရောက်တော့တာ ၆ လရှိပြီဖြစ်ပါတယ်။ ဒါ့ကြောင့် ကော်မတီဖွဲ့စည်းမှုကိုလည်း ပြန်လည်သုံးသပ်ရန် လိုအပ်မယ်လို့ အကြံပြုလိုပါတယ်။ အာဏာရပါတီရဲ့ ပြင်ဆင်ရန်တင်ပြချက်ဟာ စုစုပေါင်း ၁၁၄ ချက် ရှိပါတယ်။ ၄၅ ဦးကော်မတီက ဆုံးဖြတ်ပြီး တင်ပြလာမယ့် ဥပဒေမူကြမ်းမှာ တိုင်းရင်းသားပါတီတွေရဲ့ ဘယ်လိုပြင်ဆင်ချက်တွေ ပါဝင် လာမလဲ၊ သူတို့ရဲ့ လိုလားချက်တွေကို ဘယ်လောက်ဖြည့်ဆည်းပေးထားသလဲ၊ တိုင်းရင်းသားတွေအပေါ် ဘယ်လောက်အလေးထား ဆောင်ရွက်ခဲ့သလဲဆိုတာ ပွင့်လင်းမြင်သာရန်အတွက် ချပြရှင်းလင်းသင့်ပါတယ်။ ဘယ်ပါတီဟာ နိုင်ငံတော်အကျိုးအတွက် ပြင်ဆင်ဖို့လုပ်နေတာလား၊ ပါတီအကျိုးအတွက် ပြင်ဆင်ဖို့ လုပ်နေတာလား၊ တစ်ဦးတစ်ယောက်အတွက် ပြင်ဆင်ဖို့လုပ်နေတာလားဆိုတာ ထင်ထင်ရှားရှား တွေ့ရမှာ ဖြစ်ပါတယ်။ ကော်မတီရဲ့ ဆုံးဖြတ်ချက်တွေကို ်တစ်ပြေးညီချပြမှသာ ကိုယ်စားလှယ်များအပါအဝင် တိုင်းရင်းသားပြည်သူလူထုတစ်ရပ်လုံးအနေနဲ့ ရှင်းရှင်းလင်းလင်းသိရှိပြီး ၎င်းတို့ရဲ့ ဆန္ဒဖော်ထုတ်အကြံပြု နိုင်ဖို့ ောက်စွာ ရရှိနိုင်မှာဖြစ်သလို ဥပဒေမူကြမ်းဟာ All Inclusive ဖြစ် မဖြစ် ဝေဖန်ပိုင်းခြား နိုင်မှာဖြစ်ပါတယ်။ အထက်ဖော်ပြပါ အခြေအနေတွေမရှိ၊ Time-Line မရှိဘဲဆောင်ရွက်နေတဲ့အတွက် ဥပဒေကြမ်းတွေကို လွှတ်တော်မှာ ဘယ်သွင်းနိုင်မယ်ဆိုတာ တွေးတောစရာအချက် ဖြစ်လာ ပါတယ်။ ယခုဆွေးနွေးနေတဲ့ ဥပဒေမူကြမ်းပါ ပြင်ဆင်ရန်တင်ပြချက်တွေကိုကြည့်ရင် လက်ရှိနိုင်ငံတော်ရဲ့ လိုအပ်ချက်၊ တိုင်းရင်းသားတွေရဲ့ လိုအပ်ချက်တွေနဲ့ ကိုက်ညီတာကိုတွေ့ရမှာဖြစ်ပြီး တည်ငြိမ်အေးချမ်းရေး၊ အမျိုးသား ရင်ကြားစေ့ရေးနဲ့ ဒီမိုကရေစီနှင့်ဖက်ဒရယ်စနစ်ကိုအခြေခံတဲ့ နိုင်ငံတော်တည်ဆောက်ရာမှာ တိုက်ရိုက်အကျိုးဖြစ်ထွန်းမှာဖြစ်လို့ ကော်မတီအစီရင်ခံစာအား ကန့်ကွက်ပါကြောင်းနှင့် ဖွဲ့စည်းပုံအခြေခံဥပဒေ ပြဋ္ဌာန်းချက်များနှင့်အညီ ဆက်လက်ဆောင်ရွက်ပေးနိုင်ပါရန် တင်ပြရင်း နိဂုံးချုပ်အပ်ပါတယ်။</speech>
<speech type="speaker">ဗိုလ်မှူးစွဲနေဇော် တပ်မတော်သား ပြည်သူ့လွှတ်တော်ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဗိုလ်မှူးဇွဲနေဇော်(တပ်မတော်သား ပြည်သူ့လွှတ်တော်ကိုယ်စားလှယ်)</mp>အားလုံးမင်္ဂလာပါ။ ကျွန်တော်ကတော့ ဗိုလ်မှူးဇွဲနေဇော် ဖြစ်ပါတယ်။ ကျွန်တော့အနေနဲ့ ဗိုလ်မှူးချုပ်အောင်စန်းချစ် အပါအဝင် လွှတ်တော်ကိုယ်စားလှယ် ၁၄၄ ဦးက တင်ပြထားတဲ့ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်တဲ့ ဥပဒေမူကြမ်းနဲ့ စပ်လျဉ်းပြီး ဥပဒေမူကြမ်း လေ့လာစိစစ်ရေးပူးပေါင်းကော်မတီရဲ့ အစီရင်ခံစာအပေါ် ကန့်ကွက်ဆွေးနွေးသွားမှာ ဖြစ်ပါတယ်။ Power Point သုံးစွဲခွင့်ပြုပါ။ နာယကကြီးခင်ဗျာ။ ကော်မတီအစီရင်ခံစာပါ သဘောထားမှတ်ချက်ကို ဆွေးနွေးလိုပါတယ်။ Slide မှာ တင်ပြထားတဲ့အတိုင်း သဘောထားမှတ်ချက်မှာ ရှေ့ကတင်သွင်းထားတဲ့ ဥပဒေမူကြမ်းများနဲ့အတူ ယခုတင်သွင်းတဲ့ ဥပဒေမူကြမ်းအား ဖွဲ့စည်းပုံအခြေခံဥပဒေ ပြင်ဆင်ရေးကော်မတီရဲ့ လုပ်ငန်းစဉ်ပြီးဆုံးမှ ထွက်ပေါ်လာမယ့် ဥပဒေမူကြမ်းနဲ့မှ တစ်ပြိုင်တည်းယှဉ်တွဲပြီး လွှတ်တော်သို့ တင်သွင်းနိုင်ရေး ဆောင်ရွက် သင့်ပါကြောင်းနဲ့ ဆုံးဖြတ်အတည်ပြုပေးနိုင်ပါရန် အစီရင်ခံတင်ပြအပ်ပါကြောင်း ဖော်ပြထားတာကို တွေ့ရှိရမှာ ဖြစ်ပါတယ်။ ဒါဟာ Time Frame မတူတဲ့ လုပ်ငန်းစဉ်နှစ်ခုကို စ်ခုတည်းဖြစ်အောင် ကန့်သတ် သတ်မှတ်လိုက်ခြင်း ဖြစ်ပါတယ်။ တကယ်တော့ ဒီလုပ်ငန်းစဉ် နှစ်ရပ်ဟာ Time Frame လည်းမတူ၊ ပြင်ဆင်ဖို့တင်သွင်းရခြင်း အကြောင်းရင်းလည်းမတူသလို ပြင်ဆင်ရေးနည်းလမ်းတွေလည်း မတူပါဘူး။ ဖွဲ့စည်းပုံအခြေခံဥပဒေ တစ်ရပ်လုံး ပြင်ဆင်တဲ့လုပ်ငန်းစဉ်စနေပြီမို့ ဒီကြားထဲမှာ လိုအပ်ချက်အရသော် လည်းကောင်း၊ ပြင်သင့်ပြင်ထိုက်လို့သော်လည်းကောင်း ပြင်ဆင်ဖို့ ဘာတွေပဲ တင်ပြ တင်ပြ ဖွဲ့စည်းပုံ အခြေခံဥပဒေတစ်ရပ်လုံး ပြင်ဆင်တဲ့လုပ်ငန်းစဉ် အဆုံးသတ်တဲ့စောင့်ပါဆိုတဲ့ သဘောထား ပြုပြီး လွှတ်တော်ကြီးကပါ အတည်ပြုပေးပါလို့ ထည့်သွင်းအစီရင်ခံခြင်းဟာ သဘာဝကျရဲ့လားဆိုတာ စဉ်းစားစရာ ဖြစ်နေပါတယ်။ ဒီလိုအကြောင်းအရာတွေ ဖြစ်ပေါ်လာအောင် အစီရင်ခံစာမှာ သဘောထားမှတ်ချက် ထည့်သွင်း အစီရင်ခံထားခြင်းဟာ လက်ရှိ ပြဋ္ဌာန်းကျင့်သုံးလျက်ရှိတဲ့ ပြည်ထောင်စုလွှတ်တော်ဆိုင်ရာ နည်းဥပဒေ ပုဒ်မ ၁၃၅၊ ၁၃၆ တို့ အရ ပူးပေါင်းကော်မတီသည် တင်သွင်းလာတဲ့ ဥပဒေမူကြမ်းနဲ့ စပ်လျဉ်းပြီး လေ့လာ စိစစ်တင်ပြဖို့သာဖြစ်လို့ ဥပဒေမူဘောင်အတွင်းမှာ မရှိဘူးလို့ ထောက်ပြဆွေးနွေးလိုပါတယ်။ ကျွန်တော်တို့အနေနဲ့ လက်ရှိကာလမှာ ဖွဲ့စည်းပုံအခြေခံဥပဒေပြင်ဆင်ရေးနဲ့ ပတ်သက်ပြီး လက်တွေ့ ပြင်ဆင်ရန် လိုအပ်တဲ့ ပမလာပါက ပြင်ဆင်ရန် သတ်မှတ်ပေးထားသော ဥပဒေ၊ နည်းဥပဒေ များနှင့်အညီ ပြင်ဆင်ရန်လွယ်ကူတဲ့ ပုဒ်မများကို ဆောလျင်စွာ ပြင်ဆင်ပေးရမှာ ဖြစ်ပါတယ်။ ပြင်ဆင်ရန် လွယ်ကူသော ပုဒ်မများကို တစ်ဆင့်ပြီးတစ်ဆင့် တိုးတက်ပြင်ဆင်ခြင်းဟာ လက်တွေ့ကျကြောင်းကို Common Sense ဖြင့် သိရှိနိုင်ပါတယ်။ ပြင်ဆင်ရန် လွယ်ကူသော၊ ဖြစ်နိုင်သော၊ တိုင်းရင်းသားတွေရဲ့ မျှော်လင့်ချက်တွေပါဝင်နေသော ပုဒ်မများကို ်ကြာအောင် လုပ်နေသကဲ့သို့ ဖြစ်နေခြင်းဟာ တိုင်းရင်းသားတွေနဲ့ ယုံကြည်မှုတည်ဆောက်ရေးကို အားနည်းစေပြီး ဒီမိုကရေစီအသွင်ကူးပြောင်းရေးမှာ အရှိန် မကောင်းဘူးဖြစ်နေတယ်လို့ ထင်မြင်ယူဆမိပါတယ်။ နာယကကြီးခင်ဗျာ။ တိုင်းရင်းသားလက်နက်ကိုင်ပဋိပက္ခများ ချုပ်ငြိမ်းစေဖို့ ကြိုးပမ်းဆောင်ရွက် လာခဲ့တဲ့ NCA နဲ့ ပြည်ထောင်စုငြိမ်းချမ်းရေးညီလာခံ အစရှိတဲ့ ပြည်တွင်းငြိမ်းချမ်းရေးလုပ်ငန်းစဉ်များမှ ထွက်ပေါ်လာတဲ့ တိုင်းရင်းသားများရဲ့ လိုလားချက်များအား အလေးထားနိုင်ဖို့၊ တချို့သော တိုင်းဒေသကြီး၊ ပြည်နယ်လွှတ်တော်များနှင့် ဝန်ကြီးချုပ်၊ ဝန်ကြီးများအကြား ဖြစ်ပေါ်နေခဲ့ကြတဲ့ ပွတ်တိုက်မှုများအား လျော့ကျစေဖို့ စတာတွေကိုလည်း လိုအပ်လျက်ရှိသဖြင့် တိုင်းဒေသကြီးနှင့် ပြည်နယ်အစိုးရအဖွဲ့များ၏ အုပ်ချုပ်မှုယန္တရားနှင့်စပ်လျဉ်းပြီး တာဝန်ယူ၊ တာဝန်ခံမှုအပိုင်းတွင် ပြည်ထောင်စုစနစ်၏ အနှစ်သာရ ပိုမိုပေါ်လွင်စေရေးနဲ့ ဖယ်ဒရယ်စနစ်ဖော်ဆောင်ရာမှာ လက်တွေ့ကျစေရေးတို့ကို အထောက်အကူ ဖြစ်စေ နိုင်တဲ့ ပုဒ်မတချို့ ဆောလျင်စွာ ပြင်ဆင်ဖို့လိုတယ်ဆိုတာ တွေ့ရှိရမှာဖြစ်ပါတယ်။ ဒါကြောင့်လည်း ရှေ့မှာပြင်ဆင်ဖို့တင်ပြထားတဲ့ ဥပဒေမူကြမ်းများနဲ့ ယခုတင်သွင်းတဲ့ ဥပဒေမူကြမ်း အကျိုးအကြောင်း ဆက်စပ်မှုရှိတဲ့ ဒီမူကြမ်းများကို အပြိုင်တင်သွင်းတာမဟုတ်ဘဲ တစ်ဆင့်ချင်း ပြင်ဆင်နိုင်ဖို့ ပြည်ထောင်စုလွှတ်တော်သို့ ဥပဒေ၊ နည်းဥပဒေများနဲ့အညီ တင်သွင်းခဲ့ရခြင်း ဖြစ်ပါတယ်။ ဥပဒေပါ ပြဋ္ဌာန်းချက်များအတိုင်း စနစ်တကျ တင်သွင်းခဲ့တာဖြစ်လို့ ဘယ်လိုဆက်လက် ဆောင်ရွက်ရမယ်ဆိုတဲ့ အစီအစဉ်မရှိတဲ့ အကြောင်းအရာမျိုးလည်း မဟုတ်ပါဘူး။ ဥပဒေမူကြမ်းပါ ပြင်ဆင်ချက်များသည် တိုင်းဒေသကြီးနှင့် ပြည်နယ်ဝန်ကြီးချုပ်များကို ခန့်အပ် တာဝန်ပေးခြင်းနှင့် ဆက်စပ်သော ပုဒ်မ၊ ပုဒ်မခွဲများ ဖြစ်ကြပါတယ်။ ပြည်နယ်၊ တိုင်းအစိုးရအဖွဲ့တွေမှာ သူ့ကိုယ်စားလှယ်တွေက တိုက်ရိုက်အုပ်ချုပ်တဲ့သူကို တိုက်ရိုက်ရွေးချယ်တဲ့စနစ် သွားဖို့ဖြစ်ပါတယ်။ သက်ဆိုင်ရာ တိုင်းဒေသကြီး သို့မဟုတ် ပြည်နယ်လွှတ်တော်ရဲ့ သဘောတူညီချက်ကိုရယူပြီး ဝန်ကြီးများကို ၎င်းတို့၏ဝန်ကြီးချုပ်မှ ခန့်အပ်တဲ့စနစ်ကို ပြောင်းလဲကျင့်သုံးဖို့ဖြစ်သဖြင့် ဝန်ကြီးချုပ်နှင့် ဝန်ကြီးများ အကြား တာဝန်ယူ၊ တာဝန်ခံမှုအပိုင်းကို တိတိကျကျ ဖြစ်စေဖို့ ပုဒ်မ ၂၆၂ ပုဒ်မခွဲ(ဌ)ရဲ့ ပုဒ်မခွဲငယ်(၂)မှာ ပြင်ဆင်ထားတာကို တွေ့နိုင်မှာဖြစ်ပါတယ်။ လက်တေမာ လိုက်နာကျင့်သုံးဖိ ရင်းလယ်ကတဲ့လက်အောက်သို့ အာဏာခွဲဝေကျင့်သုံးခြင်းနဲ့ အချင်းချင်း အပြန်အလှန်ထိန်းကျောင်းခြင်း စနစ်ကောင်းတစ်ခုကို ပေးနိုင် မယ့် ပြင်ဆင်ချက်မျိုး ဖြစ်ပါတယ်။ နာယကကြီးခင်ဗျာ။ ယခုတင်သွင်းတဲ့ ဥပဒေမူကြမ်းပါ ပြင်ဆင်ချက်များသည် တိုင်းရင်းသားအချင်းချင်း ယုံကြည်မှုတည်ဆောက်ရေး၊ အမျိုးသားစည်းလုံးညီညွတ်ရေး၊ အစိုးရနှင့်တိုင်းရင်းသား ပြည်သူအကြား ခိုင်မာအားကောင်းသည့် ဆက်ဆံရေး ဆက်လက်လုပ်ကိုင်သွားနိုင်ပြီး ပြည်သူထံ တိုက်ရိုက်အကျိုး သက်ရောက်မှုရှိစေရေး၊ Centralization မှ Decentralization ဟူသော ဒီမိုကရေစီစနစ်ကို ဖော်ဆောင်ရေး၊ Decentralization အား ငြိမ်းချမ်းရေးလုပ်ငန်းစဉ်များနှင့်ဆက်စပ်၍ ကျင့်သုံးခြင်းဖြင့် ပုံစံအမျိုးမျိုး ရှေ့တန်းတင်ဖော်ဆောင်နေတဲ့ တိုင်းရင်းသားလက်နက်ကိုင်ပဋိပက္ခများ လျော့ကျစေရေးတို့ကို အထောက် အကူပြုတဲ့ ပြင်ဆင်ချက်များဖြစ်သဖြင့် စ်ပြေးညီ ပြင်ဆင်ရင်ပြင်ဆင်နိုင်သလောက် အကျိုး ခံစားရမှာဖြစ်ပါတယ်။ သို့သော် ကနဦးတင်ပြခဲ့တဲ့အတိုင်း Time Frame မတူတဲ့ လုပ်ငန်းစဉ် နှစ်ခုကို စ်ခုတည်းဖြစ်အောင် ကန့်သတ်သတ်မှတ်တဲ့ သဘောပါဝင်နေတဲ့ ကော်မတီ အစီရင်ခံစာပါ သဘောထားမှတ်ချက်ကြောင့် မလိုအပ်ဘဲ ်ကြာသွားမှာဖြစ်ပြီး ဥပဒေမူကြမ်းတင်သွင်းရခြင်း ရည်ရွယ်ချက်များဖြစ်သည့် တိုင်းပြည်၏ ဒီမိုကရေစီစနစ်တည်ငြိမ်စေရန်၊ ဒီမိုကရေစီစံနှုန်းများနှင့်အညီ လွတ်လပ်၍ တရားမျှတပြီး တိုင်းရင်းသားများ၏ လိုလားချက်ကို အလေးထား ဂရုပြုဖော်ဆောင်ရန် စသည် တို့ကိုလည်း လက်ရှိပစ္စုပ္ပန်ကာလမှာ လက်တွေ့ကျင့်သုံး အကောင်အထည် ဖော်ဆောင်ရွက်ခွင့်ကို ဆုံးရှုံးစေမှာဖြစ်တဲ့အတွက် ကော်မတီအစီရင်ခံစာအား ကန့်ကွက်ပါကြောင်းနှင့် ပြဋ္ဌာန်းထားတဲ့ ဥပဒေ၊ နည်းဥပဒေများနှင့်အညီ ဥပဒေမူကြမ်း ဆွေးနွေးခြင်းအဆင့်အား ဆက်လက်ဆောင်ရွက်သင့်ပါကြောင်း ဆွေးနွေးရင်း နိဂုံးချုပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဗိုလ်ကြီးဒေါ်ခင်ငြိမ်းချမ်း တပ်မတော်သား ပြည်သူ့လွှတ်တော်ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဗိုလ်ကြီးဒေါ်ခင်ငြိမ်းချမ်း(တပ်မတော်သားပြည်သူ့လွှတ်တော်ကိုယ်စားလှယ်)</mp>အားလုံးပဲ မင်္ဂလာပါ။ ကျွန်မကတော့ တပ်မတော်သား ပြည်သူ့လွှတ်တော်ကိုယ်စားလှယ် ဗိုလ်ကြီးဒေါ်ခင်ငြိမ်းချမ်း ဖြစ်ပါတယ်။ ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်တဲ့ ဥပဒေမူကြမ်းနဲ့စပ်လျဉ်း၍ ဥပဒေမူကြမ်း လေ့လာစိစစ်ရေးပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာအပေါ် ဆွေးနွေးသွားမှာဖြစ်ပါတယ်။ Power Point သုံးစွဲခွင့်ပြုပါရန် တင်ပြအပ်ပါတယ်။ နာယကကြီးရှင့်။ တပ်မတော်သား အမျိုးသားလွှတ်တော်ကိုယ်စားလှယ် ဗိုလ်မှူးချုပ်အောင်စန်းချစ် အပါအဝင် တပ်မတော်သားကိုယ်စားလှယ် ၁၄၄ ဦးက ဥပဒေနှင့်အညီလက်မှတ်ရေးထိုးတင်သွင်းလာတဲ့ ဥပဒေမူကြမ်းမှာ ပုဒ်မ ၂၆၂ အား ပြင်ဆင်ခြင်း၊ ပယ်ဖျက်ခြင်း၊ အစားထိုးခြင်း ရ ချက်နဲ့ ပုဒ်မ ၂၆၄ အား အစားထိုးခြင်း နှစ်ချက် ပါဝင်တာပဲဖြစ်ပါတယ်။ ပုဒ်မ ၂၆၂ နှင့် ပုဒ်မ ၂၆၄ တို့ကို အစားထိုးပြင်ဆင်ရတဲ့ ရည်ရွယ်ချက်ကတော့ တိုင်းပြည်ရဲ့ ဒီမိုကရေစီစနစ်တည်ငြိမ်စေဖို့၊ ဒီမိုကရေစီစံနှုန်းများနှင့်အညီ လွတ်လပ်ပြီး တရားမျှတတဲ့ တိုင်းရင်းသားများရဲ့ လိုလားချက်တွေကို အလေးထားဂရုပြု ဖော်ဆောင်ပေးစေဖို့ ရည်ရွယ် ပြင်ဆင်ခြင်းဖြစ်ပါတယ်။ ဒါ့အပြင် ဒီလိုအစားထိုးပြင်ဆင်လိုက်ခြင်းအားဖြင့် ပြည်ထောင်စုစနစ်ရဲ့ အနှစ်သာရ ပိုမိုပေါ်လွင်စေမှာဖြစ်ပြီး တိုင်းရင်းသားများရဲ့ လိုလားချက်များကိုလည်း အလေးထားဂရုပြု ဖော်ဆောင်ပေး နိုင်မှာဖြစ်သလို ဖက်ဒရယ်စနစ်ကိုလည်း လက်တွေ့ကျကျ အကောင်အထည်ဖော် ဆောင်ရွက်ပေးနိုင်မှာ ဖြစ်ပါတယ်။ နာယကကြီးရှင့်။ ဥပဒေမူကြမ်းမှာ ပါဝင်တဲ့ ပုဒ်မ ၂၆၄(က)ရဲ့ မူလပြဋ္ဌာန်းချက်ကတော့ တိုင်း ဒေသကြီးနဲ့ ပြည်နယ်ဝန်ကြီးချုပ်များ၊ ဝန်ကြီးများနုတ်ထွက်လိုက သမ္မတထံတင်ပြုပြီးမှ နုတ်ထွက်နိုင်ကြောင်း ပြဋ္ဌာန်းထားတာဖြစ်ပြီး ယခုပြင်ဆင်လိုတဲ့အချက်ကတော့ “တိုင်းဒေသကြီး သို့မဟုတ် ပြည်နယ်ဝန်ကြီးချုပ် သည် နိုင်ငံတော်သမ္မတထံသို့လည်းကောင်း၊ တိုင်းဒေသကြီး သို့မဟုတ် ပြည်နယ်ဝန်ကြီး တစ်ဦးဦးသည် ဝန်ကြီးချုပ်ထံသို့လည်းကောင်း ရာထူးသက်တမ်းမကုန်ဆုံးမီ အကြောင်းတစ်ခုခုကြောင့် မိမိသဘောဆန္ဒ အလျောက် ရာထူးမှနုတ်ထွက်နိုင်သည်”လို့ အစားထိုးပြင်ဆင်ထားပါတယ်။ ဒီလိုပြင်ဆင်ခြင်းအားဖြင့် ပြည်သူက ရွေးချယ်တင်မြှောက်တဲ့ ဝန်ကြီးချုပ်တစ်ဦးဟာ သက်ဆိုင်ရာတိုင်းဒေသကြီး သို့မဟုတ် ပြည်နယ် အစိုးရဝန်ကြီးအဖွဲ့ကို နိုင်ငံတော်သမ္မတရဲ့ သဘောဆန္ဒကို ရယူရန်မလိုဘဲ လွတ်လပ်စွာ ဖွဲ့စည်းဆောင်ရွက် ခွင့်ရှိမှာဖြစ်သလို ဝန်ကြီးတစ်ဦးကိုလည်း လွတ်လပ်စွာ နုတ်ထွက်ခွင့်ပြုနိုင်မှာဘဲ ဖြစ်ပါတယ်။ တိုင်းဒေသကြီး သို့မဟုတ် ပြည်နယ်ဝန်ကြီးချုပ်ကို လုပ်ပိုင်ခွင့်အာဏာ တိုးမြှင့်ပေးထားခြင်းဖြစ်သလို တိုင်းဒေသကြီး သို့မဟုတ် ပြည်နယ်အစိုးရရဲ့ အုပ်ချုပ်ရေးလုပ်ငန်းစဉ်များ ဆောင်ရွက်ရာမှာလည်း ပိုမိုအဆင်ပြေလာမှာ ဖြစ်ပါတယ်။ နာယကကြီးရှင့်။ ယခုပြင်ဆင်ရန်တင်ပြထားတဲ့ ပုဒ်မ ၂၆၄(က) အား အစားထိုးပြင်ဆင်ပေးနိုင်ပါက တိုင်းရင်းသားများလိုလားတောင့်တနေတဲ့ ဖက်ဒရယ်အခြေခံအချက်များကို ဖြည့်ဆည်းဆောင်ရွက်ပေးရာ ရောက်မှာဖြစ်ပါတယ်။ ဒါ့အပြင် တိုင်းဒေသကြီး သို့မဟုတ် ပြည်နယ်များရဲ့ လုပ်ပိုင်ခွင့် ပိုမိုရရှိလာမှာဖြစ်တဲ့ အတွက် တိုင်းဒေသကြီး သို့မဟုတ် ပြည်နယ်ဝန်ကြီးချုပ်ရဲ့ လုပ်ပိုင်ခွင့်အာဏာကိုလည်း တိုးမြှင့်ပေးနိုင်မှာ ဖြစ်ပါတယ်။ ယခုလို ဖက်ဒရယ်စနစ်ကိုအခြေခံတဲ့ ဖွဲ့စည်းပုံအခြေခံဥပဒေပါအချက်များကို ပြင်ဆင်ပေး ခြင်းအားဖြင့် ၂၀၂၀ ရွေးကောက်ပွဲပြီးချိန်မှာ ကျင့်သုံးဆောင်ရွက်နိုင်ပါက Decentralization ပေါ်ပေါက် လာပြီး တိုင်းဒေသကြီးနဲ့ ပြည်နယ်များရဲ့ လုပ်ပိုင်ခွင့်အာဏာပိုမိုရရှိလာမှာ ဖြစ်ပါတယ်။ သို့ပါ၍ ယခု အခြေခံဥပဒေပြင်ဆင်ခြင်းအား ဖွဲ့စည်းပုံအခြေခံဥပဒေ အခန်း(၁၂)ပါ ပြဋ္ဌာန်းချက်များနှင့်အညီ ဆောလျင်စွာ ဆောင်ရွက်ရန်တင်ပြအပ်ပါတယ်။ နာယကကြီးရှင့်။ ဖက်ဒရယ်စနစ်ကို အခြေခံတဲ့ပြည်ထောင်စုကြီး ပေါ်ပေါက်လာစေရေးအတွက် အခြေခံမူများချမှတ်နိုင်အောင် ၂၁ ရာစုပင်လုံညီလာခံကို (၂)ကြိမ် ကျင်းပပြီးဖြစ်ပါတယ်။ ညီလာခံကို အစိုးရ၊ တပ်မတော်၊ တိုင်းရင်းသားလက်နက်ကိုင်အဖွဲ့အစည်းများ၊ နိုင်ငံရေးပါတီများ စတဲ့ပါဝင်သင့် ပါဝင်ထိုက် သူများအားလုံး ပါဝင်ဆောင်ရွက်နေကြတာကို တွေ့ရှိရမှာဖြစ်ပါတယ်။ ပြည်ထောင်စုငြိမ်းချမ်းရေးညီလာခံ (၂၁) ရာစုပင်လုံဟာ ၂၁ ရာစု မြန်မာ့နိုင်ငံရေးအခြေအနေအရ ပေါ်ပေါက်လာတာဖြစ်ပြီး နိုင်ငံရေးပြဿနာ များကို နိုင်ငံရေးနည်းဖြင့်ဖြေရှင်းရန်၊ ပြည်တွင်းငြိမ်းချမ်းရေးမှတစ်ဆင့် ဒီမိုကရေစီဖက်ဒရယ်ပြည်ထောင်စု တည်ဆောက်ရန်အထိ ရည်ရွယ်ထားပြီးတိုင်းရင်းသားများရဲ့ အခြေခံအခွင့်အရေး၊ တန်းတူညီမျှရေးတို့အတွက် ဆောင်ရွက်မည့် လုပ်ငန်းစဉ်ဖြစ်ပါတယ်။ ဒီညီလာခံကြီးရဲ့ ရည်ရွယ်ချက်များကောင်းမွန်သလို ပါဝင်ဆောင်ရွက်နေကြသူအားလုံးရဲ့ ကြိုးစား အားထုတ်မှုကိုလည်း အသိအမှတ်ပြုရမှာဖြစ်ပါတယ်။ သို့သော် ဆောင်ရွက်ခဲ့တဲ့ ဲ့ ရရှိလာတဲ့ ရလဒ်များကိုကြည့်ပါက တိုးတက်မှုနှေးကွေးနေတဲ့အတွက် တိုင်းရင်းသားများ အားမလိုအားမရ ဖြစ်နေ ကြတာကိုလည်း တွေ့ရှိရမှာဖြစ်ပါတယ်။ ဒါ့အပြင် ပြည်ထောင်စုလွှတ်တော်မှာ ၄၅ ဦးပါဝင်တဲ့ ဖွဲ့စည်းပုံအခြေခံပြင်ဆင်ရေးပူးပေါင်း ကော်မတီ မှာလည်း ပြင်ဆင်ချက်ပေါင်း ၃,၇၆၅ ချက်ကို ဆွေးနွေးဆောင်ရွက်နေဆဲဖြစ်ပြီး ဥပဒေကြမ်းအဆင့် ရောက်ရှိရေးကိုပင် ျှယူပြီး ဆောင်ရွက်ရမည်ကို မခန့်မှန်းနိုင်တဲ့အခြေအနေ ဖြစ်ပါတယ်။ ဒီလိုအခြေအနေမျိုးမှာ ယခုလိုပြင်ဆင်ရေး ဥပဒေကြမ်းတင်သွင်းလာခြင်းဟာ တိုင်းရင်းသားများအတွက် အခွင့်အရေးတစ်ရပ်ဖော်ဆောင် ပေးလိုက်ခြင်းပဲဖြစ်ပါတယ်။ ဒါကို ၄၅ ဦးကော်မတီထဲ ထည့်သွင်းလိုက်ခြင်း ကတော့ တိုင်းရင်းသားများ မျှော်လင့်တောင့်တနေတဲ့ ဖက်ဒရယ်စနစ်ကို နီးရက်နဲ့ဝေးအောင် လုပ်လိုက် ခြင်းပဲဖြစ်ပါတယ်။ နာယကကြီးရှင့်။ နိဂုံးချုပ်အနေနဲ့ တင်ပြလိုတာကတော့ ယခုပြင်ဆင်ချက်များဟာ တိုင်းရင်းသား များရဲ့ လိုလားချက်ဖြစ်တဲ့ ဖက်ဒရယ်စနစ်ကို ရှေးရှုဆောင်ရွက်နေတဲ့ ပြင်ဆင်ချက်များသာ ဖြစ်တဲ့အတွက် ကြန့်ကြာအောင် ရေန်မသင့်ဘူးလို့ တင်ပြလိုပါတယ်။ ယခု လွှတ်တော်သက်တမ်းကာလ အတွင်းမှာ ပြီးပြတ်အောင်ဆောင်ရွက်ပေးနိုင်ပါက ၂၀၂၀ ရွေးကောက်ပွဲအပြီးမှာပဲ တိုင်းရင်းသားများလိုလား တောင့်တနေတဲ့ အာဏာဖြန့်ဝေမှုနဲ့ လုပ်ပိုင်ခွင့်၊ လွတ်လပ်မှုတို့ကို ဆောလျင်စွာ ကျင့်သုံးဆောင်ရွက်ခွင့် ရရှိသွားမှာဖြစ်ပါတယ်။ ယခုကဲ့သို့ ပြင်ဆင်ခြင်းကိစ္စကို ၄၅ ဦးကော်မတီထဲထည့်သွင်းပြီး ကြန့်ကြာ အောင် ဆောင်ရွက်နေခြင်းဟာ မေးခွန်းထုတ်စရာ ဖြစ်နေပါတယ်။ သို့ဖြစ်ပါ၍ တပ်မတော်သား အမျိုးသား လွှတ်တော်ကိုယ်စားလှယ် ဗိုလ်မှူးချုပ်အောင်စန်းချစ် အပါအဝင် ကိုယ်စားလှယ် ၁၄၄ ဦးက ဥပဒေနှင့် အညီ လက်မှတ်ရေးထိုးတင်ပြထားတဲ့ ဥပဒေမူကြမ်းကို ၄၅ ဦးကော်မတီထဲသို့ ထည့်သွင်းဆောင်ရွက် စေခြင်းဟာ ဥပဒေနှင့်ညီညွတ်မှုမရှိပါကြောင်း၊ ယခုပြင်ဆင်ချက်ကို ဖွဲ့စည်းပုံအခြေခံဥပဒေအခန်း(၁၂)ပါ ပြဋ္ဌာန်းချက်များအတိုင်း ဆက်လက်ဆောင်ရွက်ပေးသင့်ပါကြောင်းနှင့် ဥပဒေမူကြမ်း လေ့လာစိစစ်ရေး ကော်မတီရဲ့ အစီရင်ခံစာအား ကန့်ကွက်ပါကြောင်းပြောကြားရင်း နိဂုံးချုပ်ပါတယ်။ အားလုံးကို ကျေးဇူး တင်ပါတယ်။</speech>
<speech type="speaker">ဗိုလ်မှူးစောကျော်အောင် တပ်မတော်သား ပြည်သူ့လွှတ်တော်ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဗိုလ်မှူးစောကျော်အောင်(တပ်မတော်သားပြည်သူ့လွှတ်တော်ကိုယ်စားလှယ်)</mp>အားလုံးပဲ မင်္ဂလာပါခင်ဗျာ။ ကျွန်တော်ကတော့ တပ်မတော်သား ပြည်သူ့လွှတ်တော်ကိုယ်စားလှယ် ဗိုလ်မှူးစောကျော်အောင် ဖြစ်ပါတယ်။ ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်တဲ့ ဥပဒေမူကြမ်းနှင့်စပ်လျဉ်းပြီး လေ့လာစိစစ်ရေးပူးပေါင်းကော်မတီ၏ လေ့လာတွေ့ရှိချက်နှင့် သဘောထား မှတ်ချက်အစီရင်ခံစာအား ဆွေးနွေးတင်ပြသွားမှာ ဖြစ်ပါတယ်။ Power Point ဖြင့် တင်ပြခွင့်ပြုပါ။ လေးစားအပ်ပါသော နာယကကြီးခင်ဗျာ။ တင်ပြပါ ဥပဒေမူကြမ်းမှ ပုဒ်မ ၂၆၄ ပုဒ်မခွဲ(ဂ)အား အစားထိုးပြင်ဆင်ထားကြောင်း တွေ့မြင်နိုင်ပါတယ်။ အကျိုးအကြောင်းဖော်ပြချက်အနေဖြင့် တိုင်းဒေသကြီး သို့မဟုတ် ပြည်နယ်ဝန်ကြီးချုပ်နှင့် ဝန်ကြီးများလစ်လပ်မှုကြောင့် ပြန်လည်ခန့်ထားခြင်းဆိုင်ရာကိစ္စတို့နှင့် စပ်လျဉ်း၍ လွှတ်တော်သို့ တင်သွင်းသွားတဲ့ ဥပဒေကြမ်း ပုဒ်မ ၂၄၈(ဂ) တိုင်းဒေသကြီး သို့မဟုတ် ပြည်နယ်ဝန်ကြီးများ ခန့်အပ်ခြင်း၊ တာဝန်ပေးခြင်းဆိုင်ရာ ပြဋ္ဌာန်းချက်နှင့် ဆီလျော်မှုရှိစေရန်၊ ပြည်ထောင်စု စနစ်၏ အနှစ်သာရပိုမိုပေါ်လွင်စေရန်၊ တိုင်းရင်းသားများ၏ လိုအပ်ချက်ကို အလေးဂရုပြုဖော်ဆောင်ပေးရန်၊ ဖက်ဒရယ်စနစ်ဖော်ဆောင်ရာမှာ လက်တွေ့ကျစေရန်ဆိုတဲ့ ရည်ရွယ်ချက်ကောင်းများဖြင့် တင်သွင်းခဲ့ခြင်း ဖြစ်ပါတယ်။ နာယကကြီးခင်ဗျား။ (၂၀၀၈ ခုနှစ် ဖွဲ့စည်းပုံအခြေခံဥပဒေပုဒ်မများဟာ ပုဒ်မတစ်ခုနှင့်တစ်ခု ရှေ့နောက်ချိတ်ဆက် ဆက်နွယ်လျက်ရှိခြင်းကြောင့် ယခုလို ပြင်ဆင်ရန်တင်သွင်းခဲ့ခြင်း ဖြစ်ပါတယ်။ နိုင်ငံတော်သမ္မတနှင့် တိုင်းဒေသကြီး သို့မဟုတ် ပြည်နယ်ဝန်ကြီးချုပ်၊ ဝန်ကြီးများအား အပြန်အလှန် ထိန်းညှိသည့်သဘော(Check and Balance) နှင့် တာဝန်ယူမှု၊ တာဝန်ခံမှုပြုသည့် သဘောကိုလည်း သက်ရောက်မှုရှိစေပါတယ်။ ဗဟိုချုပ်ကိုင်မှု လျှော့ချနိုင်ရန်အတွက် အုပ်ချုပ်ရေးပိုင်းဆိုင်ရာ ကိစ္စရပ် များကို ဒေသန္တရအဆင့်အထိ အာဏာဖြန့်ဝေ ဆောင်ရွက်ပေးရမှာဖြစ်ပါတယ်။ နာယကကြီးခင်ဗျာ။ မိမိတို့နိုင်ငံဟာ ဒီမိုကရေစီ အသွင်ကူးပြောင်းရေးကာလ သက်တမ်းဟာ အစိုးရ ၂ ဆက် ဆယ်နှစ်သက်တမ်းဆီကို ချဉ်းနင်းဝင်ရောက်လာပြီဖြစ်ပေမယ့် ခိုင်မာတဲ့နိုင်ငံရေးစနစ်သို့ မရောက်ရှိသေးကြောင်း သုံးသပ်နိုင်ပါတယ်။ နိုင်ငံတွင်းမှာလည်း တည်ငြိမ်အေးချမ်းရေး၊ အမျိုးသား ရင်ကြားစေ့ရေး၊ တန်းတူညီမျှရေးတို့ဟာ လိုအပ်နေဆဲဖြစ်ပါတယ်။ တိုင်းရင်းသားပြည်သူ လူထုများကလည်း ဒီမိုကရေစီနှင့် ဖက်ဒရယ်စနစ်ကျင့်သုံးခွင့်ရရှိရေး၊ ဗဟိုချုပ်ကိုင်မှုလျှော့ချရေးတို့ကို မျှော်လင့်တောင့်တလျက် ရှိပါတယ်။ နာယကကြီးခင်ဗျာ။ ကမ္ဘာ့နိုင်ငံအသီးသီးမှာလည်း ပြီးပြည့်စုံစွာ ရေးဆွဲထားတဲ့ ဖွဲ့စည်းပုံအခြေခံ ဥပဒေဆိုတာ မရှိနိုင်ပါဘူး။ သက်ဆိုင်ရာနိုင်ငံ၏ ပကတိအခြေအနေနှင့် ကိုက်ညီမှုရှိအောင် ပြင်ဆင် ရေးဆွဲကြစမြဲပါ။ (၂၀၀၈ ခုနှစ်) ဖွဲ့စည်းပုံအခြေခံဥပဒေကို ပထဝီနိုင်ငံရေး၊ သမိုင်းကြောင်းနောက်ခံ အခြေအနေ၊ ခေတ်ကာလနှင့်လျော်ညီအောင် အလွှာပေါင်းစုံ၊ ကဏ္ဍပေါင်းစုံမှ ပုဂ္ဂိုလ်များဖြင့် နှစ်ပေါင်းများစွာ ရေးဆွဲ ပြဋ္ဌာန်းခဲ့ခြင်းဖြစ်ပါတယ်။ ခေတ်စနစ်အရ ဥပဒေပုဒ်မများ ပြင်ဆင်ရန်ရှိကလည်း ပြင်ဆင်နိုင်ရန် ဖွဲ့စည်းပုံ အခြေခံဥပဒေ(၂၀၀၈ ခုနှစ်) အခန်း(၁၂)မှာ အသေးစိတ်ပြဋ္ဌာန်းထားပြီးဖြစ်ပါတယ်။ တင်ပြပါ ဥပဒေမူကြမ်းအား ပြင်ဆင်ဆောင်ရွက်ခြင်းဖြင့် ဗဟိုချုပ်ကိုင်မှုလျော့နည်းအောင် (Decentralization) ပြုလုပ်ဆောင်ရွက်ခြင်းဖြစ်ပါတယ်။ ဖက်ဒရယ်ရဲ့ သဘောသဘာဝအရ တိုင်းဒေသကြီးနှင့် ပြည်နယ်များဟာ ကိုယ်ပိုင်အုပ်ချုပ်ခွင့်အာဏာကို တတ်နိုင်သမျှ အဆင့်ဆင့် ဖြန့်ခွဲပေးရမှာ ဖြစ်ပါတယ်။ သက်ဆိုင်ရာတိုင်းဒေသကြီးနှင့် ပြည်နယ်များ၏ ဆုံးဖြတ်ပိုင်ခွင့်ကို ပိုမိုရရှိနိုင်ခြင်းဟာ တိုင်းရင်းသား များ၏ လိုလားချက်တွေကို တတ်နိုင်သမျှ အကောင်အထည်ဖော် ဆောင်ရွက်ပေးရာလည်း ရောက်ပါတယ်။ နာယကကြီးခင်ဗျာ။ နိုင်ငံနှင့်လူမျိုးအကျိုးစီးပွားကို ရှေးရှုပြီး၊ ဒီမိုကရေစီအားကောင်းခိုင်မာစေရန် ရည်ရွယ်ပြီး ဖွဲ့စည်းပုံအခြေခံဥပဒေပြင်ဆင်ရန် မည်သည့်ပါတီ၊ မည်သည့်အဖွဲ့အစည်းမှဖြစ်စေ လွှတ်တော်ကို တင်သွင်းလာရင် အတ္တစွဲကင်းကာ All Inclusive အားလုံးဝိုင်းဝန်းကာ အနှစ်သာရရှိရှိ တက်ညီလက်ညီဖြင့် ဆောလျင်စွာ ပြင်ဆင်ရေးဆွဲနိုင်ရန် အရေးကြီးပါတယ်။ ယခုဥပဒေမူကြမ်းအပါအဝင် တင်သွင်းပြီးဥပဒေ မူကြမ်း ၅ ခုနှင့် ပြင်ဆင်ရေး ပူးပေါင်းကော်မတီက ဖွဲ့စည်းပုံအခြေခံဥပဒေ(၂၀၀၈ခုနှစ်) တစ်ခုလုံးအပေါ် သုံးသပ်လေ့လာပြုစုရေးဆွဲ၍ တင်သွင်းလာမယ့် ဥပဒေမူကြမ်းတို့ကို တစ်ပြိုင်တည်းယှဉ်တွဲ၍ ပြည့်စုံသော ဥပဒေမူကြမ်းအဖြစ် လွှတ်တော်ကို တင်သွင်းလာသည်အထိ စောင့်ဆိုင်းရမယ်ဆိုရင် ဥပဒေပြင်ဆင်ရေး လုပ်ငန်းစဉ်များဟာ ြင့်ပြီး နှောင့်နှေးအောင်၊ မှေးမှိန်အောင် ပြုလုပ်နေသလိုဖြစ်၍ ဒွိဟဖြစ်စရာ၊ သံသယပွားစရာ ဖြစ်လာနိုင်ကြောင်း သတိပြုသင့်ပါတယ်။ ဒီနေရာမှာ ကျွန်တော်တစ်ခုတင်ပြချင်တာကတော့ ဒီမိုကရေစီဖက်ဒရယ် ပြည်ထောင်စုတည်ဆောက်ရန် ဆိုတဲ့ ရည်ရွယ်ချက်ပါ ဖွဲ့စည်းပုံအခြေခံဥပဒေ(၂၀၀၈ခုနှစ်)ကို ဒုတိယအကြိမ်ပြင်ဆင်သည့် ပြင်ဆင်ရေး ပူးပေါင်းကော်မတီရဲ့ တင်ပြခဲ့တဲ့အခန်းအလိုက် ပြင်ဆင်၊ ဖြည့်စွက်၊ ပယ်ဖျက်ရန် အကြံပြုချက် ၃,၇၆၅ ချက်ထဲမှာ တိုင်းရင်းသားနိုင်ငံရေးပါတီများအနေဖြင့် ဒီမိုကရေစီဖက်ဒရယ် ပြည်ထောင်စုတည်ဆောက်ရန် ဆိုတဲ့ ရည်ရွယ်ချက်ပါအတိုင်း ပြင်ဆင်ရန် တင်ပြခဲ့ကြတာကို အားလုံးအသိပင် ဖြစ်ပါတယ်။ သို့ဖြစ်၍ တိုင်းရင်းသား အကျိုးစီးပွားဖော်ဆောင်နိုင်မယ့် ယခုကဲ့သို့ဥပဒေမူကြမ်းတွေကို ပြည်ထောင်စုလွှတ်တော် ဆိုင်ရာဥပဒေနှင့်အညီ လွှတ်တော်ကို တင်သွင်းခဲ့ခြင်း ဖြစ်ပါတယ်။ နာယကကြီးခင်ဗျား။ ဖြစ်ချင်တာထက် ဖြစ်သင့်တာကို ဦးစားပေး ဆောင်ရွက်ရမှာ ဖြစ်ပါတယ်။ လုပ်ချင်တာထက် လုပ်သင့်တာကို အလေးထား လုပ်ဆောင်သွားဖို့ လိုပါတယ်။ ဖွဲ့စည်းပုံအခြေခံဥပဒေ ပြင်ဆင်ရေးလုပ်ငန်းစဉ်များကို စဉ်ဆက်မပြတ်တစ်ဆက်တည်း ဆောင်ရွက်သွားရန် အထူးလိုအပ်ပါတယ်။ တိုင်းရင်းသားပြည်သူများအားလုံး ကျေနပ်လက်ခံနိုင်မယ့် ဥပဒေပြင်ဆင်ချက်တွေကို မိမိတို့လွှတ်တော် ကိုယ်စားလှယ်များအနေဖြင့် Professional Politician ပီသစွာဖြင့် ရဲရဲဝံ့ဝံ့ အမြန်ဆုံးအကောင်အထည် ဖော်ဆောင်ရွက်ပေးရန် အကြံပြုတိုက်တွန်းလိုပါတယ်။ နိဂုံးချုပ်အနေဖြင့် တင်ပြပါ ဥပဒေမူကြမ်းအား စိတ်ရင်းစေတနာမှန်ဖြင့် ဖွဲ့စည်းပုံအခြေခံဥပဒေ(၂၀၀၈ ခုနှစ်) အခန်း(၁၂) ပါ ပြဋ္ဌာန်းချက်များ၊ လွှတ်တော် ဆိုင်ရာဥပဒေ၊ နည်းဥပဒေတို့နှင့်အညီ ဆက်လက်ဆွေးနွေး ဆောင်ရွက်သင့်ပါကြောင်းနှင့် ဥပဒေမူကြမ်း လေ့လာစိစစ်ရေးပူးပေါင်းကော်မတီ၏ အစီရင်ခံစာအား ကန့်ကွက်ပါကြောင်း ဆွေးနွေးတင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">မိုက်ပေးပါ။</speech>
<speech><mp id="136">ဒေါက်တာမြတ်ဉာဏစိုး(မဲဆန္ဒနယ်အမှတ်-၄၊ ရန်ကုန်တိုင်းဒေသကြီး)</mp>နာယကကြီး ခင်ဗျာ။ ဒီနေ့ဆွေးနွေးသွားတဲ့ အချို့သော လွှတ်တော်ကိုယ်စားလှယ်ကြီးများရဲ့ ဆွေးနွေးချက်များဟာ ယနေ့အစည်းအဝေးစတင်တဲ့နာယကကြီး လမ်းညွှန်ခဲ့တဲ့အချက်တွေနဲ့ တိုက်ရိုက်ကို သွေဖည် နေတာကို တွေ့ရပါတယ်။ ကြန့်ကြာအောင် ောင်ရွက်နေတယ်၊ ကြီး နှောင့်နှေးအောင်၊ မှေးမှိန်အောင် ပြုလုပ်နေသလားလို့ ဒွိဟဖြစ်စရာ၊ သံသယဖြစ်စရာများ ပါရှိနေပါတယ်။ """"ဥပဒေကို လက်တစ်လုံးခြားဆောင်ရွက်သလို""""၊ """"ရွေးကောက်ပွဲအောင်နိုင်ရေးအတွက် ဗျူဟာချမှတ်ဆောင်ရွက်နေ တာလား""""၊ နောက်တစ်ခါ ပါတီတစ်ခုကိုလည်း ညွှန်းဆိုပြီးတော့၊ ရည်ရွယ်ပြီးတော့ ဆွေးနွေးနေတဲ့ဟာ တွေလည်း ရှိပါတယ်။ နာယကရဲ့ လမ်းညွှန်ချက်တွေကို လိုက်နာဆောင်ရွက်ခြင်း မရှိတဲ့အတွက်ကြောင့် မို့လို့ ဒီဟာတွေကို အလေးအနက်ကန့်ကွက်ပါကြောင်း တင်ပြအပ်ပါတယ်ခင်ဗျာ။</speech>
<speech type="speaker">ကောင်းပါပြီ။ ဒါကို အားလုံးဆွေးနွေးမှုပြီးဆုံးသွားပြီဆိုလို့ရှိရင် လုံးကောက်များ ပြန်ဖော်မှာဖြစ်ပါတယ်။ လုံးကောက်များ ပြန်ဖော်ပြီးမှ ဥပဒေနဲ့မညီတဲ့အချက်များကို မှတ်တမ်းက နုတ်ပယ်ဖို့ မိမိမှာ အစီအစဉ်ရှိကြောင်း အားလုံးကို အသိပေးပြောကြားလိုပါတယ်။</speech>
<speech type="speaker">ဦးဝင်းမောင် မကွေးတိုင်းဒေသကြီး မဲဆန္ဒနယ်အမှတ်(၆) ဆွေးနွေးဖို့ဖြစ်ပါတယ်။</speech>
<speech><mp id="1280">ဦးဝင်းမောင်(မဲဆန္ဒနယ်အမှတ်-၆၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်ထောင်စုလွှတ်တော် ကိုယ်စားလှယ်အပေါင်း မင်္ဂလာပါ။ ကျွန်တော်ကတော့ မကွေးတိုင်းဒေသကြီး မဲဆန္ဒနယ်အမှတ်(၆)က အမျိုးသားလွှတ်တော်ကိုယ်စားလှယ် ဦးဝင်းမောင် ဖြစ်ပါတယ်။ ကျွန်တော့အနေဖြင့် ဗိုလ်မှူးချုပ်အောင်ဆန်းချစ်၊ တပ်မတော်သား အမျိုးသား လွှတ်တော် ကိုယ်စားလှယ်အပါအဝင် ပြည်ထောင်စုလွှတ်တော်ကိုယ်စားလှယ် ၁၄၄ ဦး တင်ပြထားသော ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်သည့် ဥပဒေကြမ်းနှင့်စပ်လျဉ်း၍ လေ့လာစိစစ်ရေးပူးပေါင်း ကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာအပေါ် အကြံပြုထောက်ခံဆွေးနွေး သွားပါမယ်ခင်ဗျာ။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ ယနေ့ပြည်ထောင်စု မြန်မာ နိုင်ငံတော်အတွင်းမှာ မှီတင်းနေထိုင်ကြတဲ့ ပြည်သူအများစု၏ လိုလားတောင့်တတဲ့ ဆန္ဒတွေက ဘာတွေလဲဆိုတာ ယခုပြည်ထောင်စုလွှတ်တော်ကြီးထဲမှာရှိနေတဲ့ ပြည်ထောင်စုလွှတ်တော် ကိုယ်စားလှယ် ကြီးများသိရှိသလို ပြည်ထောင်စုမြန်မာနိုင်ငံတော်အစိုးရလည်း သိရှိပြီးဖြစ်တဲ့အတွက် ပြည်သူများ၏ လိုလားချက်တွေကို အကောင်အထည်ဖော် ဆောင်ရွက်ရန် ပြည်သူများ လမ်းပန်းဆက်သွယ်မှု လွယ်ကူ ချောမွေ့စေရေး၊ အမျိုးသားရင်ကြားစေ့ရေး၊ ပြည်တွင်းငြိမ်းချမ်းရေးနဲ့ ဒီမိုကရေစီဖက်ဒရယ် ပြည်ထောင်စု နိုင်ငံတော်ထူထောင်ရေး၊ (၂၀၀၈)ဖွဲ့စည်းပုံအခြေခံဥပဒေ ပြင်ဆင်ရေးတို့ကို ဦးတည်ချက်ထား ဆောင်ရွက် နေတာ အားလုံးသိပြီးသားဖြစ်ပါတယ်။ ဒီနေရာမှာ ပထမ၊ ဒုတိယဦးတည်ချက်တွေကတော့ ၆၅ ရာခိုင်နှုန်း ကျော်ကျော် အောင်မြင်တယ်လို့ သတ်မှတ်ရမှာဖြစ်ပါတယ်။ တတိယအချက်ကတော့ တိုင်းရင်းသား လက်နက်ကိုင်တွေအပိုင်းမှာ မိမိတို့ရဲ့ ဆန္ဒသဘောထားတွေကို လက်နက်နဲ့မဖြေရှင်းဘဲ စားပွဲဝိုင်းမှာ ညှိနှိုင်းအဖြေရှာခြင်းလုပ်ငန်းကို ဦးစားပေးအဖြစ် လုပ်ကိုင်လျက် အစိုးရနဲ့ ငြိမ်းချမ်းရေးယူထားသော ပြည်နယ်များကဲ့သို့ အမြန်ဆုံး ဖွံ့ဖြိုးတိုးတက်စေရန် ငြိမ်းချမ်းရေး စေ့စပ်ညှိနှိုင်းရေးစားပွဲသို့ အမြန်ဆုံး ကြွရန် ပြည်သူများက လိုလားလျက်ရှိပါတယ်။ မိမိတို့ကြောင့် မိမိတို့ပြည်သူတွေ အသက်အိုးအိမ်စည်းစိမ်၊ ပြည်တွင်းသယံဇာတများ ဆုံးရှုံးမှုများခဲ့ပြီး မိမိတို့ရဲ့ နောင်မျိုးဆက်တွေကို ဒီမငြိမ်းချမ်းတဲ့ စစ်မြေပြင် ထဲမှာ ထားနေတော့မှာလားဆိုတဲ့ ကိုယ်ချင်းစာစိတ်၊ နိုင်ငံချစ်စိတ်၊ နိုင်ငံရေးစကားဝိုင်းသို့ အမြန်ဆုံး ကြွလှမ်းခဲ့ရန် မိမိနှင့်အတူ မြန်မာပြည်သူများက ဖိတ်ခေါ်အပ်ပါတယ်။ ဒီတော့ စတုတ္ထဦးတည်ချက်ဖြစ်တဲ့ (၂၀၀၈) ဖွဲ့စည်းပုံအခြေခံဥပဒေ ပြင်ဆင်ရေးဆိုတဲ့ အပိုင်းမှာ အမြင့်ဆုံးအာဏာရှိတဲ့ ပြည်ထောင်စုလွှတ်တော်ကြီးက ပြည်ထောင်စုလွှတ်တော်အတွင်းရှိ နိုင်ငံရေး အစုအဖွဲ့၊ ပါတီအသီးသီး၊ တစ်သီးပုဂ္ဂလကိုယ်စားလှယ်များ အချိုးကျပါဝင်သည့် ဖွဲ့စည်းပုံအခြေခံဥပဒေ (၂၀၀၈ ခုနှစ်) ပြင်ဆင်ရေးပူးပေါင်းကော်မတီတစ်ရပ်ကို ပြည်ထောင်စုလွှတ်တော်ရုံး၏ ၁၇-၂-၂၀၁၉ ရက်စွဲပါစာအမှတ် အမိန့်ကြော်ငြာစာ(၁၅/၂၀၁၉)ဖြင့် ဖွဲ့စည်းတာဝန်ပေးအပ်သည့်အတွက် ဖွဲ့စည်းပုံ အခြေခံဥပဒေပြင်ဆင်သည့် ဥပဒေကြမ်းတစ်ရပ် ပေါ်ပေါက်ရေးကို လွှတ်တော်ပိတ်ရက်မှာတောင် အနား ယူခြင်းမရှိဘဲ လုပ်ကိုင်ဆောင်ရွက်နေတယ်ဆိုတာ ပြည်ထောင်စုလွှတ်တော်ကိုယ်စားလှယ်အပေါင်း သိရှိ မည်လို့ ယူဆပါတယ်။ ဖွဲ့စည်းပုံအခြေခံဥပဒေ (၂၀၀၈ ခုနှစ်)တည်းက ဘယ်ပုဒ်မတွေတော့ ဖွဲ့စည်းပုံအခြေခံ ဥပဒေအခန်း (၁၂) ပါ ပြဋ္ဌာန်းချက်၊ လွှတ်တော်ဥပဒေ၊ နည်းဥပဒေနဲ့ လွှတ်တော်အတွင်းမှာ ဆောင်ရွက် သင့်ကြောင်း တင်ပြချက်တွေက ယခုစာနဲ့ဆိုရင် ၄ စောင်ရှိသွားပြီ။ ယခုကဲ့သို့ အစုအဖွဲ့များခွဲပြီး ပုဒ်မ တစ်ခုချင်းအလိုက် လုပ်ဆောင်နေမယ်ဆိုလျှင် ပြီးခဲ့တဲ့ ဖွဲ့စည်းပုံရေးဆွဲခဲ့တဲ့ (၂၀၀၈) ဥပဒေထက် ွေဟာ ပိုမိုကြာမြင့်နေမှာ ဖြစ်ပါတယ်။ ကျွန်တော်တို့နိုင်ငံရဲ့ အခြေအနေဟာ၊ ာ နာရီနဲ့အမျှ တန်ဖိုး ရှိနေပါတယ်ခင်ဗျာ။ အဲဒီတော့ ပထမအကြိမ် ပြည်ထောင်စုလွှတ်တော်ကြီးမှာလည်း ဖွဲ့စည်းပုံအခြေခံ ဥပဒေ(၂၀၀၈ ခုနှစ်)ထဲက ပုဒ်မ ၈ ကို ပြင်ဆင်ရန် တင်ပြချက်မှာ ယခုကဲ့သို့ ပူးပေါင်း ကော်မတီတစ်ရပ် ဖွဲ့စည်းလျက် ညီညွတ်စွာ ဆောင်ရွက်ခဲ့ကြောင်း လေ့လာတွေ့ရှိရပါတယ်ခင်ဗျာ။ နိဂုံးချုပ်အနေနဲ့ ပြောရရင်တော့ တစ်မျိုးသားလုံးလှုပ်ရှားမှုတစ်ခုရဲ့ အောင်ပွဲဆိုတာ ရယူခြင်းမဟုတ်ဘဲ ထိုက်တန်တဲ့ ပေးဆပ်မှုကြီးတွေပေးဆပ်ပြီးမှ ရတယ်ဆိုတာ ပြီးခဲ့တဲ့လွတ်လပ်ရေးရရှိရေး၊ ဒီမိုကရေစီ ရရှိရေး ဆောင်ရွက်ခဲ့တဲ့အဖြစ်တွေကို ပြန်ပြောင်းလို့တွေးကြည့်ရင် ပြေးကြည့်တာထက် မှန်တယ်ဆိုတာ ပြောရမှာပါ။ အထူးသဖြင့်တော့ စိတ်သဘောထားကြီးမြတ်မှု၊ ကျယ်ဝန်းနက်ရှိုင်းတဲ့ တွေးခေါ်တတ်တဲ့ အတွေးအမြင်၊ ပြည့်သိပ်သည်းတဲ့ နိုင်ငံရေးအမြင်တွေ ရရှိရမှာဖြစ်ပါတယ်။ ဒီနေ့ ကျွန်တော်တို့နိုင်ငံက အထက်ကဖွင့်ဆိုခဲ့တဲ့အချက်တွေကို အရင်းတည်လျက် လူမျိုးပေါင်းစုံ စုံလင်ကွဲပြားမှုတွေကို တစ်စိတ် တစ်ဝမ်း တန်းတူညီမျှရရေး၊ ညီညွတ်ရေးပြုလိုတဲ့ ကြိုးပမ်းဆောင်ရွက်ရေးဆိုတဲ့ (Unity in Diversity) ဟာ အလွန်အရေးကြီးပါတယ်။ လေးစားအပ်သော ပြည်ထောင်စုလွှတ်တော် နာယကကြီးခင်ဗျာ။ ဒါကြောင့် ပြည်ထောင်စု လွှတ်တော်ကြီးက ဖွဲ့စည်းတာဝန်ပေးအပ်ထားသော (၂၀၀၈)ဖွဲ့စည်းပုံအခြေခံဥပဒေ ပြင်ဆင်ရေးပူးပေါင်း ကော်မတီ၏ ပြင်ဆင်ခြင်းလုပ်ငန်းများ အောင်မြင်စွာ ဆောင်ရွက်နိုင်ရန်၊ ကျွန်တော်တို့၏ နောင်မျိုးဆက်များ ကောင်းမွန်တဲ့ အမွေကိုပေးနိုင်ရန် သေအတူ၊ ရှင်အတူစိတ်ဓာတ် ကျားကုတ်ကျားခဲ မွေးမြူလျက် ပူးပေါင်း ပါဝင်ဆောင်ရွက်ကြပါစို့လို့ အကြံပြုထောက်ခံလျက် နိဂုံးချုပ်အပ်ပါတယ်ခင်ဗျာ။ ကျေးဇူးတင်ပါတယ်။</speech>
<speech type="speaker">မိုက်ပေးပါ။</speech>
<speech><mp id="000">ဒုတိယဗိုလ်မှူးကြီးမျိုးထွန်းအောင်(တပ်မတော်သား အမျိုးသားလွှတ်တော်ကိုယ်စားလှယ်)</mp>ခုနက ကိုယ်စားလှယ်ဆွေးနွေးသွားတဲ့အထဲမှာ ကျွန်တော်တို့ ၂၀၀၈ ဖွဲ့စည်းပုံအခြေခံဥပဒေရဲ့ မြစ်ဖျား ခံရာ ရေသောက်မြစ်ဖြစ်တဲ့ အမျိုးသားညီလာခံကို ညောင်နှစ်ပင်ညီလာခံဆိုပြီးတော့ တရားမဝင် အသုံးအနှုန်း သုံးနှုန်းသွားပါတယ်။ ဒီအသုံးအနှုန်းကို တရားဝင်ကန့်ကွက်ပါတယ်။ မှတ်တမ်းကနေပြီးတော့ ပယ်ဖျက် ပေးဖို့ တောင်းဆိုအပ်ပါတယ်။ ပြည်ထောင်စုလွှတ်တော်ဆိုင်ရာ နည်းဥပဒေ ၂၀ စည်းကမ်းချက်များနဲ့ မညီတဲ့အတွက် ကန့်ကွက်ရခြင်း လုံးကောက်ကနေ ပယ်ဖျက်ပေးဖို့ တင်ပြရခြင်းဖြစ်ပါတယ်။</speech>
<speech type="speaker">ကောင်းပါပြီ။ အစောတုန်းက ပြောခဲ့သလို တစ်ဖက်ကတင်လာတာ ရှိပါတယ်။ အဲဒီမှာ ဆွေးနွေးမှုအားလုံး ပြီးဆုံးသွားပြီဆိုလို့ရှိရင် လုံးကောက်များပြန်ဖော်ပြီး နာယက ကိုယ်တိုင် ဦးစီးပြီးမှ ဥပဒေနဲ့မညီတဲ့ အချက်လေးတွေ၊ အခုတင်ပြခဲ့တဲ့ အချက်လေးတွေကို ပယ်ဖျက်သင့်တာ၊ နုတ်ပယ်သင့်တာတွေကို နုတ်ပယ်သွားမှာဖြစ်ပါတယ်။</speech>
<speech type="speaker">ဗိုလ်မှူးဝင်းမင်းထွန်း တပ်မတော်သား ပြည်သူ့လွှတ်တော်ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဗိုလ်မှူးဝင်းမင်းထွန်း(တပ်မတော်သားပြည်သူ့လွှတ်တော်ကိုယ်စားလှယ်)</mp>လေးစားအပ်ပါသော ပြည်ထောင်စုလွှတ်တော် နာယကကြီးနဲ့ အားလုံးပဲမင်္ဂလာပါ။ ကျွန်တော်ကတော့ တပ်မတော်သား ပြည်သူ့လွှတ်တော်ကိုယ်စားလှယ် ဗိုလ်မှူးဝင်းမင်းထွန်း ဖြစ်ပါတယ်။ ကျွန်တော့အနေနဲ့ ဗိုလ်မှူးချုပ် အောင်စန်းချစ်အပါအဝင် တပ်မတော်သားလွှတ်တော်ကိုယ်စားလှယ် ၁၄၄ ဦး လက်မှတ်ရေးထိုးတင်ပြတဲ့ ဥပဒေကြမ်းရဲ့ အစီရင်ခံစာအပေါ်မှာ ခြုံငုံသုံးသပ်ကန့်ကွက် ဆွေးနွေးသွားမှာ ဖြစ်ပါတယ်။ Power Point သုံးစွဲခွင့်ပြုပါခင်ဗျာ။ နာယကကြီး ခင်ဗျာ။ လက်ရှိမြန်မာနိုင်ငံရေးအပြောင်းအလဲဟာ Democratization ဖြစ်စဉ်နဲ့ Globalization ဖြစ်စဉ်ကို တစ်ပြိုင်နက်ကြုံတွေ့နေရခြင်း ဖြစ်ပါတယ်။ ဒီမိုကရေစီစနစ်ရဲ့ အဓိကရန်သူဟာ မကS8 ရပါတယ် အကင်မတက်တက်လိ မှုတွေကြောင့် ပြဿနာတွေ ပိုပြီးဖြစ်ပွားတတ်ပါတယ်။ မြန်မာနိုင်ငံလို သူတစ်လူငါတစ်မင်း နိုင်ငံရေး (Fragmented Political Culture) ထွန်းကားတဲ့ ဒေသမျိုးတွေမှာ ဒီမိုကရေစီရဲ့ တည်ငြိမ်မှုတန်ဖိုးများ ဖြစ်တဲ့ လွတ်လပ်မှု၊ တရားမျှတမှု၊ တန်းတူညီမျှမှုတို့ကို အာမခံတဲ့စနစ်တစ်ခု လိုအပ်ပါတယ်။ ဒါတွေကို အာမခံပေးနိုင်ဖို့ Consociational Democracy စနစ် ဖော်ဆောင်ရမှာ ဖြစ်ပါတယ်။ အဲဒီလို ဖော်ဆောင် ရာမှာ ပိုမိုလွယ်ကူအဆင်ပြေတဲ့၊ အများပိုမိုပါဝင်နိုင်တဲ့ တိုင်းဒေသကြီးနဲ့ ပြည်နယ်တွေအထိ အာဏာ ခွဲဖြန့်ထားတဲ့ ဖက်ဒရယ်စနစ်ကို ကျင့်သုံးရမှာပဲ ဖြစ်ပါတယ်။ တိုင်းရင်းသားအားလုံးရဲ့ ရည်မှန်းချက်ကို လေ့လာကြည့်မယ်ဆိုရင်လည်း တန်းတူညီမျှရေး၊ တရားမျှတမှုရရှိရေးနဲ့ ကိုယ်ပိုင်အုပ်ချုပ်ခွင့်ရရှိရေး ဖြစ်ပြီးတော့မှ ပိုပြီးတော့ အတိအကျဆိုရမယ်ဆိုရင် အနာဂတ်မြန်မာနိုင်ငံကို ဒီမိုကရေစီနဲ့ ဖက်ဒရယ် စနစ်ကို အခြေခံတဲ့ပုံစံနဲ့ ထူထောင်ရေးဖြစ်တာကို တွေ့ရနိုင်ပါတယ်။ လက်ရှိမြန်မာနိုင်ငံရေး အပြောင်း အလဲများအရ ဖက်ဒရယ်ဟူ၍ သုံးသည်ဖြစ်စေ၊ မသုံးသည်ဖြစ်စေ ဖက်ဒရယ်အသွင်ဆောင်တဲ့ ဗဟိုအစိုးရနဲ့ တိုင်းဒေသကြီး၊ ပြည်နယ်အစိုးရတို့ရဲ့ လုပ်ပိုင်ခွင့်အာဏာခွဲဝေမှုတွေကို (၂၀၀၈ ခုနှစ်) ဖွဲ့စည်းပုံအခြေခံဥပဒေမှာ ထည့်သွင်းရေးဆွဲထားခဲ့ပြီးလည်း ဖြစ်ပါတယ်။ ဖွဲ့စည်းပုံအခြေခံဥပဒေ ပိုမိုကြံ့ခိုင်ကောင်းမွန် တိုးတက် လာစေဖို့နဲ့ ဖွဲ့စည်းပုံမူဘောင်က ပေးအပ်ထားတဲ့ ဗဟိုချုပ်ကိုင်မှုလျှော့ချရေး အခန်းကဏ္ဍကို တိုးမြှင့်ဖို့ 3azos Decentralization Process Gozoom osdalgsod Devolution of Power 3əq o@:63018: ပြည်နယ်အစိုးရ (Regional Government) တွေနဲ့ လွှတ်တော်တွေကို အုပ်ချုပ်ရေးပိုင်းနဲ့ ဥပဒေပြုရေး အပိုင်း လုပ်ပိုင်ခွင့်တွေ ပိုမိုခွဲဝေပေးရမှာ ဖြစ်ပါတယ်။ ဗဟိုချုပ်ကိုင်မှုလျှော့ချရေးအတွက် မူဘောင်တခု ချမှတ်ဖန်တီးရမှာ ဖြစ်ပြီးတော့မှ အုပ်ချုပ်ရေးပိုင်းဆိုင်ရာ ကိစ္စတွေကိုလည်း ဒေသန္တရအဆင့်ထိ အမှန် တကယ် ဖြစ်ထွန်းပေါ်ပေါက်လာအောင် ဆောင်ရွက်ပေးရမှာ ဖြစ်ပါတယ်။ လက်ရှိအခြေအနေမှာတော့ ဆုံးဖြတ်ချက်အများစုက ပြည်ထောင်စုအဆင့်ကပင် ချမှတ်ဆဲ ချမှတ်နေမြဲဖြစ်ပြီးတော့မှ ချုပ်ကိုင်မှု ပိုမို အားကောင်းအောင် လုပ်ဆောင်နေတာကို တွေ့ရတဲ့အတွက် ဒီဥပဒေမူကြမ်းကို တင်သွင်းရခြင်းဖြစ်ပါတယ်။ နာယကကြီးခင်ဗျာ။ တိုင်းဒေသကြီးနဲ့ ပြည်နယ်ဝန်ကြီးချုပ် ဝန်ကြီးများခန့်အပ်ခြင်းကို သက်ဆိုင်ရာ ပြည်နယ်၊ တိုင်းလွှတ်တော်များ သဘောတူညီချက်ဖြင့် ခန့်အပ်ရန် လုပ်ကိုင်ခွင့်ပေးခြင်းအားဖြင့် မိမိ ပြည်နယ်အတွင်းမှာ ဖြစ်ပေါ်လာတဲ့ ပြဿနာတွေကို လျင်မြန်စွာဖြေရှင်းနိုင်ပြီးတော့မှ ဗဟိုအစိုးရအနေနဲ့ ကလည်း ပြည်တွင်းအုပ်ချုပ်မှုနဲ့ ဝန်ဆောင်မှုပေးရေးလုပ်ငန်း အများအပြားကို တိုက်ရိုက်ကိုင်တွယ်ရန် မလိုအပ်တော့ဘဲနဲ့ မဟာဗျူဟာ စိန်ခေါ်မှုတွေနဲ့ အမျိုးသားအဆင့် ဦးစားပေးလုပ်ငန်းတွေကို ပိုပြီးတော့ အာရုံစိုက် လုပ်ဆောင်နိုင်မှာ ဖြစ်ပါတယ်။ ဒါ့အပြင် တိုင်းရင်းသားပါတီတွေ အနေနဲ့ကလည်း ပြည်နယ် အချို့မှာ အစိုးရဖြစ်နိုင်တဲ့ အခွင့်အရေးရရှိနိုင်မှာဖြစ်ပါတယ်။ တပ်မတော်ကတင်သွင်းတဲ့ အခြေခံဥပဒေ ပြင်ဆင်ရေးဆိုင်ရာတွေကို သီးသန်မှဆွေးနွေးဘဲ ၄၅ ဦး ပူးပေါင်းကော်မတီမှာ ထည့်သွင်းဆွေးနွေးဖို့ ဆုံးဖြတ်တာဟာ တိုင်းရင်းသားများနဲ့ နိုင်ငံရေးပါတီများကိုလည်း အလေးမထားရာ ရောက်ပါတယ်။ နိုင်ငံတော်ကို ဖက်ဒရယ်ပုံစံနဲ့ဆောင်ရွက်လိုရင် ဥပဒေကြမ်းပြင်ဆင်ရန် တင်ပြချက်တွေထဲမှာ ဘယ်အချက်က လူမှုရေး၊ စီးပွားရေး၊ အုပ်ချုပ်ရေး၊ ငြိမ်းချမ်းရေး စတဲ့ဖြစ်စဉ်တွေကို ထိခိုက်နေသလဲဆိုတာကို တိတိကျကျ ထောက်ပြဖို့ လိုအပ်ပါတယ်။ Professional Proitician ပီသတယ်ဆိုရင် လွှတ်တော်မှာ ချပြဆွေးနွေး ရမှာဖြစ်ပါတယ်။ နာယကကြီးခင်ဗျာ။ လက်ရှိနိုင်ငံရေးအခြေအနေအရ Confrontation လုပ်တာတွေကို တတ်နိုင် သမျှ ရှောင်ကြဉ်ကြရမှာ ဖြစ်ပါတယ်။ အခြေခံဥပဒေမှာ ဒီမိုကရေစီရဲ့ အနှစ်သာရတွေဖြစ်တဲ့ နိုင်ငံရေး ပါတီအဖွဲ့အစည်းတွေကို ပိတ်ပင်ထားတာ၊ အတိုက်အခံတွေကို နှိပ်ကွပ်ထားတာ၊ နိုင်ငံသားအခွင့်အရေးတွေကို ချိုးနှိမ်ထားတာ၊ ဖက်ဒရယ်စနစ်ရဲ့ အနှစ်သာရတွေဖြစ်တဲ့ တိုင်းရင်းသားတွေကို ခွဲခြားဆက်ဆံတာတွေ ရှိရင် ထောက်ပြကြဖို့၊ ပွင့်ပွင့်လင်းလင်းဆွေးနွေးကြဖို့ ပြောလိုပါတယ်။ ဒီလိုမှမဟုတ်ဘဲနဲ့ နိုင်ငံရေး လက်စားချေလိုမှု (Political Revenge) တွေ၊ အာဃာတတရား ဒီမိုကရေစီတွေနဲ့ အနိုင်ကျင့်မှုတွေ ပြုလုပ်မယ် ဆိုရင် နိုင်ငံရဲ့ ဖွံ့ဖြိုးတိုးတက်ရေး ဆုတ်ယုတ်သွားမှာ ဖြစ်ပါတယ်။ အချို့ကမ္ဘာ့နိုင်ငံတွေမှာ ဖြစ်ပွားနေတဲ့ နိုင်ငံရေးလက်စားချေမှုတွေကြောင့် တိုင်းပြည်ဖရိုဖရဲ ဖြစ်နေတာကို သင်ခန်းစာယူဖို့ လိုပါတယ်။ နိုင်ငံရေး လက်စားချေမှုတွေနဲ့ တည်ဆဲဥပဒေတွေကို စိတ်ချရတဲ့ အခြေအနေတစ်ခုမရောက်မီ ဖျက်သိမ်းပစ်တာ၊ ပြင်ဆင်တာ၊ အသစ်ပြဋ္ဌာန်းတာတွေကိုလည်း ဆင်ခြင်ရမှာဖြစ်ပါတယ်။ ဒီမိုကရေစီ အစပျိုးကာလမှာ လုံခြုံရေးနဲ့ တည်ငြိမ်အေးချမ်းရေး၊ တိုင်းရင်းသားအရေး၊ အမျိုးသားအကျိုးစီးပွားရေးထက် ပိုအရေးကြီး တာမရှိပါဘူး။ စစ်ရေးနဲ့ နိုင်ငံရေးမှာ မတရားတာ မရှိဘူးလို့ ဆိုရိုးစကားဆိုပေမယ့် ရိုးသားတဲ့နိုင်ငံရေး၊ တရားမျှတတဲ့နိုင်ငံရေးဖြစ်ဖို့ လိုပါတယ်။ ယခုတင်သွင်းတဲ့ဥပဒေမူကြမ်းဟာ လူမျိုးကြီးတစ်ခု၊ နိုင်ငံရေး အင်အားစုကြီး တစ်ခုတည်းက နိုင်ငံ့အရေးကိစ္စအားလုံးကို စိတ်ကြိုက်ခြယ်လှယ်ပြီး ဖန်တီးနိုင်ခြင်းမရှိစေရန် ထိန်းညှိနိုင်မှာဖြစ်ပါတယ်။ ဒီမိုကရေစီဆိုတာ မဲများသူက အနိုင်ယူစတမ်းလို့ လွဲမှားစွာ မှတ်ယူထားသူတွေအတွက်ကတော့ ခံတွင်း တွေ့မှာ မဟုတ်ပါဘူး။ မဲများသူတိုင်း အနိုင်ယူပြီး မဲအရနည်းသူတို့အပေါ် အမြဲတမ်းစိတ်ကြိုက် အုပ်စိုး ခြယ်လှယ်နေရင် တရားမျှတမှုနဲ့တန်းတူညီမျှမှု ပျောက်ဆုံးသွားနိုင်ပါတယ်။ နိုင်ငံရေးအရ လူနည်းစုတို့ရဲ့ အခွင့်အရေးကလည်း ခပ်ပေါပေါဒီမိုကရေစီစနစ်အောက်မှာ လုံးပါးပါးသွားပါလိမ့်မယ်။ နာယကကြီးခင်ဗျာ။ နိဂုံးချုပ်အားဖြင့် ယခုတင်သွင်းတဲ့ ဥပဒေမူကြမ်းဟာ နိုင်ငံတော်ရဲ့ အမျိုးသား အကျိုးစီးပွား၊ တိုင်းပြည်ရဲ့ ဒီမိုကရေစီစနစ် တည်ငြိမ်စေရန်၊ ဒီမိုကရေစီစံနှုန်းများနဲ့အညီ လွတ်လပ်ပြီး တရားမျှတတဲ့ တိုင်းရင်းသားများရဲ့ လိုလားချက်ကို အလေးဂရုပြု ဖော်ဆောင်ပေးရန် ရည်ရွယ်ပါတယ်။ ဒီလိုမှမဟုတ်ဘဲနဲ့ တင်သမျှဥပဒေကြမ်းတွေကို ဥပဒေနဲ့ အညီ လွှတ်တော်မှာ ဆွေးနွေးခြင်းမပြုဘဲ ပြင်ဆင်ရေး ပူးပေါင်းကော်မတီဆိုတဲ့ ခေါင်းစဉ်အောက်မှာ မဲအသာနဲ့ ဇွတ်အတင်း ထည့်သွင်းဆောင်ရွက် မယ်ဆိုရင် အမျိုးသားရင်ကြားစေ့ရေးဟာလည်း ဝေးသထက်ဝေးသွားနိုင်တဲ့အတွက် ကော်မတီရဲ့ အစီရင်ခံ စာကို လေးနက်စွာကန့်ကွက်ပါကြောင်း ဆွေးနွေးရင်းနိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဗိုလ်မှူးကြီးခင်မောင်ချို တပ်မတော်သား ပြည်သူ့လွှတ်တော်ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဗိုလ်မှူးကြီးခင်မောင်ချို (တပ်မတော်သား ပြည်သူ့လွှတ်တော်ကိုယ်စားလှယ်)</mp>အားလုံး မင်္ဂလာပါခင်ဗျာ။ ကျွန်တော်ကတော့ တပ်မတော်သား လယ်သလက်တော်ကိုယ်စားလယ် ဗိုလ်မှူးကြီး ခင်မောင်ချို ဖြစ်ပါတယ်။ ဗိုလ်မှူးချုပ် အောင်စန်းချစ် အပါအဝင် တပ်မတော်သားလွှတ်တော် ကိုယ်စားလှယ် ၁၄၄ ဦးက ၁၇-၉-၂၀၁၉ ရက်စွဲဖြင့် လက်မှတ်ရေးထိုးတင်ပြလာသော ဖွဲ့စည်းပုံအခြေခံဥပဒေကို ဒုတိယ အကြိမ်ပြင်ဆင်သည့် ဥပဒေမူကြမ်းနှင့်စပ်လျဉ်း၍ ၁၈-၁၁-၂၀၁၉ ရက်စွဲဖြင့် ဥပဒေမူကြမ်း လေ့လာ စိစစ်ရေးပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာအပေါ် ဆွေးနွေး သွားမှာဖြစ်ပါတယ်။ Power Point သုံးစွဲခွင့်ပြုပါခင်ဗျာ။ ပြည်ထောင်စုလွှတ်တော်နာယကကြီးခင်ဗျာ။ ဒုတိယအကြိမ် ပြည်ထောင်စုလွှတ်တော်ကာလအတွင်း ၂၉-၁-၂၀၁၉ ရက်နေ့မှာ အမျိုးသားလွှတ်တော်ကိုယ်စားလှယ် ဦးအောင်ကြည်ညွန့်က အရေးကြီးအဆို တင်သွင်းပြီး ဖွဲ့စည်းပုံအခြေခံပြင်ဆင်ရေးမျက်နှာစာကို စဖွင့်ခဲ့ပါတယ်။ အဲဒီက တစ်ဆင့် ၄၅ ဦး ကော်မတီ ပေါ်ပေါက်လာခဲ့ပါတယ်။ ဒီနောက် ဦးသိန်းထွန်း အပါအဝင် ပြည်ထောင်စုလွှတ်တော်ကိုယ်စားလှယ် ၁၄၃ ဦးက လက်မှတ် ရေးထိုးပြီး ၁၉-၂-၂၀၁၉ ရက်နေ့မှာ ပြင်ဆင်ဖို့ ဥပဒေမူကြမ်းတစ်စောင်ကို ဖွဲ့စည်းပုံအခြေခံဥပဒေနဲ့အညီ ပြည်ထောင်စုလွှတ်တော်သို့ တင်သွင်းခဲ့ပါတယ်။ ပြည်ထောင်စုလွှတ်တော်ရုံးက ဥပဒေမူကြမ်းကို လေ့လာ စိစစ်အစီရင်ခံစာတင်ဖို့ ဥပဒေမူကြမ်းလေ့လာစိစစ်ရေး ပူးပေါင်းကော်မတီကို ပြည်ထောင်စုလွှတ်တော် ကိုယ်စားလှယ် ၃၀ ဦးနဲ့ ဖွဲ့စည်းတာဝန်ပေးအပ်ခဲ့ပါတယ်။ ဒါပေမဲ့ ၃၀ ဦးကော်မတီက ဥပဒေမူကြမ်းကို ပြည်ထောင်စုလွှတ်တော်ထဲမှာ လက်ခံဆွေးနွေးခြင်းမပြုဘဲ ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံ အခြေခံဥပဒေ (၂၀၀၈ ခုနှစ်) ပြင်ဆင်ရေးပူးပေါင်းကော်မတီ၏ လုပ်ငန်းစဉ်တွင် တစ်ပါတည်း ထည့်သွင်း ဆောင်ရွက်သင့်ကြောင်း သဘောထားမှတ်ချက်ပေးခဲ့ပါတယ်။ ထုံးစံအတိုင်း မဲခွဲတော့ တစ်ဖက်အသင်းက အင်အားအသာနဲ့ နိုင်သွားပါတယ်။ နာယကကြီးခင်ဗျာ။ အလားတူပဲ ဒေါက်တာမောင်သင်းက ၎င်းကိုယ်တိုင်အပါအဝင် ပြည်ထောင်စု လွှတ်တော်ကိုယ်စားလှယ် ၁၄၅ ဦး လက်မှတ်ရေးထိုးပြီး ၁၅-၃-၂၀၁၉ ရက်နေ့မှာလည်းကောင်း၊ ဗိုလ်မှူးချုပ်မောင်မောင်က သူအပါအဝင် တပ်မတော်သား လွှတ်တော်ကိုယ်စားလှယ် ၁၄၄ ဦး စုပေါင်း လက်မှတ်ရေးထိုးကာ ၁၀-၉-၂၀၁၉ ရက်နေ့မှာလည်းကောင်း ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်သည့် ဥပဒေမူကြမ်းတွေကို ပြည်ထောင်စုလွှတ်တော်သို့ ဥပဒေနဲ့အညီ သီးခြားစီ တင်သွင်းခဲ့ ပါတယ်။ အတိုချုပ်ပြောရရင် အဲဒီ ဥပဒေမူကြမ်းတွေဟာလည်း ၅၅၀ ဇာတ်တော်လာ နိဂုံးချုပ်စကားလို ဇာတ်ပေါင်းသော် ၄၅ ဦး ကော်မတီရဲ့ ကွပ်ကဲမှုအောက်ကိုပဲ ရောက်ရှိသွားခဲ့ရပါတယ်။ နာယကကြီးခင်ဗျာ။ ခုတစ်ခါမှာတော့ ဗိုလ်မှူးချုပ်အောင်စန်းချစ် အပါအဝင် တပ်မတော်သား ဥပဒေကို ဒုတိယအကြိမ်ပြင်ဆင်သည့်ဥပဒေမူကြမ်းတစ်ရပ် တင်သွင်းထားတာဖြစ်ပါတယ်။ အဲဒီဥပဒေ မူကြမ်းများကို စိစစ်ဖို့ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်သည့် ဥပဒေမူကြမ်းလေ့လာ စိစစ်ရေးပူးပေါင်းကော်မတီကို ပြည်ထောင်စုလွှတ်တော်ရုံးက ၂၀-၉-၂၀၁၉ ရက်စွဲပါအမိန့်ကြော်ငြာစာ အမှတ်(၇၄/၂၀၁၉)နဲ့ ဖွဲ့စည်းပေးခဲ့ပါတယ်။ ခုမဲခွဲဆုံးဖြတ်ရသေးပေမယ့် ပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထား မှတ်ချက်အစီရင်ခံစာက ဗိုလ်မှူးချုပ် အောင်စန်းချစ် အပါအဝင် တပ်မတော်သားလွှတ်တော် ကိုယ်စားလှယ် ၁၄၄ ဦးလက်မှတ်ရေးထိုး တင်ပြလာသည့် ယခုဥပဒေကြမ်း၊ ရှေးဦးတင်သွင်းထားသည့် ဒုတိယအကြိမ် ပြင်ဆင်သည့် ယခင်ဥပဒေမူကြမ်း ၃ ခုနှင့် ပြည်ထောင်စုလွှတ်တော်က ဖွဲ့စည်း တာဝန်ပေးအပ်ထားသည့် ပြင်ဆင်ရေးပူးပေါင်းကော်မတီက ဖွဲ့စည်းပုံအခြေခံဥပဒေ(၂၀၀၈ခုနှစ်) တစ်ခုလုံးအပေါ် သုံးသပ်လေ့လာ ပြုစုရေးဆွဲ၍ လွှတ်တော်သို့ တင်သွင်းလာမည့် ပြင်ဆင်သည့် ဥပဒေမူကြမ်းတို့ကို တစ်ပြိုင်တည်း ယှဉ်တွဲ၍ ပြည့်စုံသောပြင်ဆင်သည့် ဥပဒေမူကြမ်းများအဖြစ် လွှတ်တော်သို့တင်သွင်းနိုင်ရေး ဆောင်ရွက်သင့်ပါ ကြောင်းလို့ သဘောထားမှတ်ချက်ပေးထားတာမို့ ဒီတစ်ခါလည်း ၄၅ ဦးကော်မတီထဲပဲ ရောက်ရဦးမယ် ထင်ပါတယ်။ စိတ်ဘဝင်မကျစရာပါပဲ။ နာယကကြီးခင်ဗျာ။ ကျွန်တော်တွေးမိတာလေး ဆွေးနွေးချင်ပါတယ်။ ကျွန်တော်တို့ဟာ သာယာ ချမ်းမြေ့ပျော်ရွှင်ဖွယ်ကောင်းတဲ့ သစ်သားအိမ်လေးတစ်လုံးမှာ အတူနေကြပါတယ်။ ကိုယ်စီကိုယ်စီ အိပ်ခန်းလေးတွေနဲ့ပေါ့။ ဦးသိန်းထွန်းက သူ့အိပ်ခန်းထဲမှာ ပျဉ်ပြားတစ်ချပ်စာကြမ်းပေါက် ဆွေးနေ တာကို တွေ့တယ်။ အန္တရာယ်ဖြစ်မှာစိုးလို့ ပြင်ဆင်ပေးဖို့ အိမ်ရဲ့ အကြီးအမှူးကို တင်ပြတယ်။ ပါးစပ်နဲ့ တင်ပြရုံ သက်သက်မဟုတ်ဘဲ ခွင့်ပြုရင် တစ်ခါတည်းပြင်ဆင်နိုင်အောင်လို့ ဖြတ်တောက်ဖို့လွှ၊ အစားထိုးဖို့ သစ်သား၊ ရိုက်ဖို့ တူ၊ သံ ပြည့်ပြည့်စုံစုံ တစ်ပါတည်းယူလာပေးတယ်။ ခွင့်ပြုရင်ချက်ချင်း ပြင်လိုက်ရုံပဲ။ အခုတော့ခွင့်မပြုဘဲ တစ်အိမ်လုံး ဘာတွေပြင်ရမလဲစစ်ဆေးခိုင်းထားတယ်။ အဲဒီစစ်ဆေးတဲ့ အဖွဲ့က မင်းတို့အိပ်ခန်းကြမ်းပေါက်တာဖာဖို့ပြောရင် ပြင်ပေးမယ်။ ခုတော့ မင်းပြင်ဆင်ရေးပစ္စည်းတွေ စတိုခန်းထဲ ခဏသိမ်းထားပါဦးလို့ အပြောခံလိုက်ရသလိုပါပဲ။ ဒေါက်တာမောင်သင်းကလည်း သူ့အိပ်ခန်းမှာ သစ်သားနံရံတစ်ချပ် လူတစ်ကိုယ်စာ ပေါက်ပြဲနေတာကို တွေ့တယ်။ ပြင်ပေးဖို့တင်ပြတယ်။ ဗိုလ်မှူးချုပ်မောင်မောင်ကလည်း သူ့အိပ်ခန်းရဲ့ တံခါးဂျက်ပျက်နေ တာကိုတွေ့တယ်။ ပြင်ဖို့တင်ပြတယ်။ နှစ်ယောက်စလုံးပြင်ခွင့်ပြုရင် တစ်ခါတည်းပြင်နိုင်အောင်လို့ လိုအပ်တဲ့ ပစ္စည်းတွေ တစ်ပါတည်းယူလာပေးတယ်။ ဒါလည်းပြင်ခွင့်မပေးဘူး။ တို့အိမ်ကိုပြင်ဖို့ စစ်ဆေးနေတယ်။ အဲဒီအဖွဲ့က မင်းတို့အခန်း ပြင်သင့်တယ်ဆိုရင် ပြင်ပေးမယ်ပြောပြီး ပစ္စည်းတွေကို စတိုခန်းထဲသိမ်းထား ခံလိုက်ရပါတယ်။ ဗိုလ်မှူးချုပ်အောင်စန်းချစ်ကတော့ ဒရုန်းနဲ့လေ့ကျင့်နေရင်း အိမ်အမိုးသွပ်ပြား တစ်ချပ်စာပေါက်ပြဲ နေတာကို တွေ့သွားတယ်။ ပြင်ဖို့ထုံးစံအတိုင်းတင်ပြတယ်။ အထောက်အကူပစ္စည်းတွေ တစ်ပါတည်းယူလာ ပေးတယ်။ ဒီတစ်ခါလည်းမပြင်နဲ့ဦး။ အိမ်ပြင်ဖို့ စစ်ဆေးတဲ့အဖွဲ့ကြီး အလုပ်လုပ်နေတယ်။ အဲဒီအဖွဲ့က ပြင်ဆိုမှ ပြင်ရမယ်ဆိုပြီး လှေကားတွေ၊ သွပ်တွေ၊ သံတွေကို စတိုခန်းထဲသိမ်းခိုင်းထားဦးမှာလား။ ပြင်ဆင်ဖို့ ်ပြထားပါလျက်နဲ့ ခေါင်မိုးလန်နေတာကြီးသိပါရက်နဲ့၊ ပေါက်ပြဲနေတာကို မြင်ပါရက်နဲ့၊ ပြင်ဆင်ဖို့ ပစ္စည်းတွေလည်းရှိရက်နဲ့၊ နဲ့မပြင်ဘူးဆိုရင် ဒီအိမ်လေးဟာ မိုးရွာရင် မိုးစိုတော့မယ်။ နေပူရင် နေဒဏ်မိတော့မယ်။ လေတိုက်ရင်အမှိုက်တွေ၊ ဖုန်တွေဝင်လာတော့မယ်။ ဒါကြောင့် ပြင်ချင်လို့ပြင်သင့်ရင်လည်း စောစောပြင်ပြီး စောစောအကျိုးခံစားခွင့်ရအောင် ဗိုလ်မှူးချုပ် အောင်စန်းချစ်တို့ရဲ့ ပြင်ဆင်ရန်တင်ပြချက်ကို ချောင်ထိုးမထားဘဲ ပူးပေါင်းကော်မတီရဲ့ လေ့လာတွေ့ရှိချက် သဘောထားမှတ်ချက် အစီရင်ခံစာအတိုင်းမဟုတ်ဘဲ ဖွဲ့စည်းပုံအခြေခံဥပဒေ(၂၀၀၈ ခုနှစ်)၊ အခန်း (၁၂)ပါ ပြဋ္ဌာန်းချက်များအတိုင်း၊ လွှတ်တော်ဆိုင်ရာ ဥပဒေ၊ နည်းဥပဒေများနဲ့အညီနိုင်သည် ဖြစ်စေ၊ ရှုံးသည်ဖြစ်စေ သီးခြားဆွေးနွေးသွားသင့်ပါကြောင်း အကြံပြုတင်ပြရင်း နိဂုံးချုပ်အပ်ပါတယ်။ အားလုံးကို ကျေးဇူးတင် ပါတယ်။</speech>
<speech type="speaker">ဦးဆန်းမြင့် ဧရာဝတီတိုင်းဒေသကြီး မဲဆန္ဒနယ်အမှတ်(၃) ဆွေးနွေးဖို့ဖြစ်ပါတယ်။</speech>
<speech><mp id="1339">ဦးဆန်းမြင့်(မဲဆန္ဒနယ်အမှတ်-၃၊ ဧရာဝတီတိုင်းဒေသကြီး)</mp>လေးစားအပ်တဲ့ ပြည်ထောင်စု လွှတ်တော်နာယက၊ ပြည်ထောင်စုလွှတ်တော် ကိုယ်စားလှယ်များနှင့်တကွ အားလုံးမင်္ဂလာပါ။ ကျွန်တော် ကတော့ ပြည်ထောင်စုလွှတ်တော်ကိုယ်စားလှယ် ဦးဆန်းမြင့် ဖြစ်ပါတယ်။ ၂၀၁၉ ခုနှစ်၊ နိုဝင်ဘာလ ၁၈ ရက် ရက်စွဲပါ ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်တဲ့ ဥပဒေမူကြမ်း လေ့လာစိစစ်ရေးပူးပေါင်းကော်မတီ၏ (၇၄/၂၀၁၉)ရဲ့ လေ့လာတွေ့ရှိချက်နဲ့ သဘောထား မှတ်ချက် အစီရင်ခံစာအပေါ် အကြံပြုထောက်ခံ ဆွေးနွေးမှာဖြစ်ပါတယ်။ တပ်မတော်သားအမျိုးသားလွှတ်တော်ကိုယ်စားလှယ် ဗိုလ်မှူးချုပ်အောင်ဆန်းချစ် အပါအဝင် တပ်မတော်သားလွှတ်တော်ကိုယ်စားလှယ် ၁၄၄ ဦးက တင်သွင်းလာတဲ့ ဥပဒေမူကြမ်းကို လေ့လာစိစစ်၍ အစီရင်ခံစာတင်ပြရန် ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်တဲ့ ဥပဒေမူကြမ်းလေ့လာစိစစ်ရေး ပူးပေါင်းကော်မတီကို ပြည်ထောင်စုလွှတ်တော်ရုံးရဲ့ ၂၀-၉-၂၀၁၉ ရက်စွဲပါ အမိန့်ကြော်ငြာစာအမှတ်(၇၄/၂၀၁၉) ဖြင့် ဖွဲ့စည်းတာဝန်ပေးအပ်ခဲ့ကြောင်း အစီရင်ခံစာအရ သိရပါတယ်။ ပြည်ထောင်စုလွှတ်တော် နာယက ဟာ လွှတ်တော်ရဲ့ အတည်ပြုချက်နဲ့အညီ ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေ (၂၀၀၈ ခုနှစ်) ပြင်ဆင်ရေးအတွက် ပြည်ထောင်စုလွှတ်တော်ကိုယ်စားလှယ် ၄၅ ဦး ပါဝင်တဲ့ ပြည်ထောင်စု သမ္မတမြန်မာနိုင်ငံတော် ဖွဲ့စည်းပုံအခြေခံဥပဒေ (၂၀၀၈ ခုနှစ်) ပြင်ဆင်ရေးပူးပေါင်းကော်မတီကို ပြည်ထောင်စု လွှတ်တော်ဆိုင်ရာ ဥပဒေပုဒ်မ ၇(ခ)နဲ့ နည်းဥပဒေပုဒ်မ ၁၀၅(က) တို့နဲ့အညီ ဖွဲ့စည်းတာဝန်ပေးခဲ့ပါတယ်။ နာယကကြီးခင်ဗျာ။ ပူးပေါင်းကော်မတီရဲ့ ဦးတည်ချက်များကတော့ (က) ဖွဲ့စည်းပုံအခြေခံဥပဒေ ပါပြဋ္ဌာန်းချက်များကို ဒီမိုကရေစီ စံနှုန်းများနဲ့ ညီညွတ်ခြင်းရှိစေရန်၊ ရှေ့နောက်ညီညွတ်ပြီး ဆန့်ကျင်ကွဲလွဲမှု မရှိတဲ့ ပြဋ္ဌာန်းချက်များ ဖြစ်ပေါ်လာစေရန်၊ ပါတီစုံဒီမိုကရေစီစနစ်ကို ဖော်ဆောင်ရာမှာ အဟန့်အတား ဖြစ်စေသော ပြဋ္ဌာန်းချက်များကို ပြင်ဆင်နိုင်ရန်တို့အတွက် ပြောင်းလဲလာတဲ့ ခေတ်စနစ်နဲ့ အညီ သုံးသပ် ပြင်ဆင်ဆောင်ရွက်နိုင်ရေး၊ (ခ) အပြန်အလှန်ထိန်းကျောင်းရမယ့် ဥပဒေပြုရေး၊ အုပ်ချုပ်ရေးနဲ့ တရား စီရင်ရေးမဏ္ဍိုင် ၃ ရပ်ကို တစ်ဖက်စောင်းနင်း ဖြစ်စေသော ပြဋ္ဌာန်းချက်များ၊ နိုင်ငံသားများရဲ့ တန်းတူ ညီမျှမှုကို ကာကွယ်ပေးနိုင်ခြင်းမရှိသော ပြဋ္ဌာန်းချက်များ၊ လွတ်လပ်၍ တရားမျှတသော ရွေးကောက် ပွဲများကျင်းပနိုင်ရေးအတွက် အဟန့်အတားဖြစ်စေသော ပြဋ္ဌာန်းချက်များတို့ကို ဒီမိုကရေစီ စံနှုန်းများနဲ့ ကိုက်ညီမှုရှိစေရန် စနစ်တကျ ပြင်ဆင်ဆောင်ရွက်နိုင်ရေး၊ (ဂ) ပြည်တွင်းငြိမ်းချမ်းရေးရရှိရန်နဲ့ အမျိုးသား ရင်ကြားစေ့ရေးလုပ်ငန်းများကို တိုးတက်အကောင်အထည်ဖော် ဆောင်ရွက်နိုင်ရန်အတွက် (၂၁) ရာစု ပင်လုံညီလာခံက အတည်ပြုခဲ့ပြီးဖြစ်တဲ့ ပြည်ထောင်စုသဘောတူစာချုပ် အစိတ်အပိုင်း(၁)ပါ နိုင်ငံတော်ကို ဒီမိုကရေစီနဲ့ ဖက်ဒရယ်စနစ်ကို အခြေခံသော ပြည်ထောင်စုအဖြစ် ဖွဲ့စည်းရမည်ဟူသော သဘောတူညီချက်နဲ့ လိုက်လျောညီထွေ အကောင်အထည်ဖော်ဆောင်ရွက်နိုင်ရန် ဖွဲ့စည်းပုံအခြေခံဥပဒေ ဖြစ်လာရေး၊ (ဃ) ပြည်ထောင်စုလွှတ်တော်တွင် ပြည်သူအများက ကိုယ်စားပြု ဒီမိုကရေစီစနစ်အရ တာဝန်အပ်နှင်းထားသည့် နိုင်ငံရေးပါတီအသီးသီးမှ လွှတ်တော်ကိုယ်စားလှယ်များ၊ တိုင်းရင်းသားလူမျိုး ပေါင်းစုံပါဝင်တဲ့ လွှတ်တော်ကိုယ်စားလှယ်များနဲ့ တပ်မတော်သားလွှတ်တော်ကိုယ်စားလှယ်များ အားလုံး ဖွဲ့စည်းပုံအခြေခံဥပဒေ ပြဋ္ဌာန်းချက်များအပေါ် သုံးသပ်ဆွေးနွေးဆုံးဖြတ်ပြီး အစီရင်ခံစာစာတမ်းကို တိုင်းရင်းသားပြည်သူလူထုအားလုံးရဲ့ စစ်မှန်တဲ့ ဆန္ဒသဘောထားနဲ့ ကိုက်ညီစွာ ပြုစုဆောင်ရွက်နိုင်ရေး၊ (င) ပူးပေါင်းကော်မတီရဲ့ အစီရင်ခံစာအပေါ် ပြည်ထောင်စုလွှတ်တော်ကိုယ်စားလှယ်များက အကြံပြု သုံးသပ်ဆွေးနွေးပြီး လွှတ်တော်ရဲ့ အဆုံးအဖြတ်ရယူပြီးသည့်နောက် ဖွဲ့စည်းပုံအခြေခံဥပဒေကို ပြင်ဆင်တဲ့ ဥပဒေကြမ်းတစ်ရပ် ပြုစုရေးဆွဲရေး စတဲ့ ဦးတည်ချက်များအတိုင်း ဥပဒေကြမ်းတစ်ရပ်ဖြစ်ပေါ်လာပါက ဖွဲ့စည်းပုံအခြေခံဥပဒေ (၂၀၀၈) အခန်း (၁၂) ပါအတိုင်း ဆောင်ရွက်မှာ ဖြစ်ပါတယ်။ လေးစားအပ်တဲ့ နာယကကြီးခင်ဗျာ။ တပ်မတော်သားအမျိုးသားလွှတ်တော်ကိုယ်စားလှယ် ဗိုလ်မှူးချုပ်အောင်စန်းချစ် အပါအဝင် တပ်မတော်သားလွှတ်တော်ကိုယ်စားလှယ် ၁၄၄ ဦးက လက်မှတ် ရေးထိုးပြီး ၂၀-၉-၂၀၁၉ ရက်မှာ လွှတ်တော်သို့ တင်ပြထားကြောင်း သိရှိရပါတယ်။ ယခင်ကလည်း ဦးသိန်းထွန်း ကျောင်းကုန်းမဲဆန္ဒနယ် ပြည်သူ့လွှတ်တော်ကိုယ်စားလှယ် တင်သွင်းတဲ့ ဥပဒေမူကြမ်း၊ ဒေါက်တာမောင်သင်း မိတ္ထီလာမဲဆန္ဒနယ် ပြည်သူ့လွှတ်တော်ကိုယ်စားလှယ် တင်သွင်းတဲ့ ဥပဒေမူကြမ်း၊ ဗိုလ်မှူးချုပ်မောင်မောင် တပ်မတော်သားပြည်သူ့လွှတ်တော်ကိုယ်စားလှယ် တင်သွင်းတဲ့ ဥပဒေမူကြမ်း ၃ ခုရှိခဲ့ပါတယ်။ နာယကကြီးခင်ဗျာ။ တိုင်းရင်းသားပြည်သူတစ်ရပ်လုံး လိုလားတောင့်တနေတဲ့ နိုင်ငံတော်ကို ဒီမိုကရေစီနဲ့ ဖက်ဒရယ်စနစ်ကို အခြေခံတဲ့ ပြည်ထောင်စုအဖြစ် ဖွဲ့စည်းရန် ဖြစ်ပါတယ်။ ဖွဲ့စည်းပုံ အခြေခံဥပဒေ (၂၀၀၈ ခုနှစ်) ကို အဆိုပါ ကိုယ်စားလှယ် ၄ ဦးတို့က ပြင်ဆင်ရန်တင်သွင်းခဲ့တဲ့ ဥပဒေ မူကြမ်းအချို့လောက်နဲ့ ပြည့်စုံလုံလောက်တဲ့ နိုင်ငံတော်ကို ဒီမိုကရေစီနဲ့ ဖက်ဒရယ်စနစ်ကို တည်ဆောက်လို့ လုံးဝမရနိုင်ပါ။ အုတ်မြစ်ခိုင်မာပြီး အဓွန့်ရှည်စွာတည်တံ့မယ့် ပြည်သူတစ်ရပ်လုံး မျှော်လင့်တောင့်တနေတဲ့ ဒီမိုကရေစီ တိုက်အိမ်ကြီးကို ပူးပေါင်းတည်ဆောက်ကြပါစို့။ အဖီ၊ အစွယ်၊ အမြှောင်၊ တဲအိမ်ငယ်ကလေးတွေ ဟိုတစ်လုံး ဒီတစ်လုံး မတည်ဆောက်ကြပါနဲ့။ ပူးပေါင်းလက်တွဲပြီး တစ်စိတ်တစ်ဝမ်းတည်း သမိုင်းပေးတာဝန် ကျေပွန်ကြပါစို့။ ဒါ့ကြောင့် ပြည်ထောင်စုလွှတ်တော် ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်တဲ့ဥပဒေမူကြမ်း၊ လေ့လာစိစစ်ရေးပူးပေါင်းကော်မတီရဲ့ အစီရင်ခံစာပါအတိုင်း ဆောင်ရွက်သင့်ပါကြောင်း အကြံပြုထောက်ခံအပ်ပါတယ်။ အားလုံးကို ကျေးဇူး တင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ကျန်ရှိတဲ့ လွှတ်တော်ကိုယ်စားလှယ် များရဲ့ ဆွေးနွေးခြင်းအစီအစဉ်ကို ၃-၁၂-၂၀၁၉ ရက်မှာ ကျင်းပပြုလုပ်မယ့် ပြည်ထောင်စုလွှတ်တော် အစည်းအဝေးတွင် ဆက်လက်ဆောင်ရွက်ရန် လျာထားပါကြောင်း ကြေညာပါတယ်။</speech>
</bill>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေးနဝမနေ့ ရပ်နားကြောင်းနှင့် ဒသမနေ့ ကျင်းပမည့် နေ့ရက်နှင့်ကြေညာခြင်း</title>
<speech type="speaker">အစီအစဉ်(၉)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ (၁၄)ကြိမ်မြောက် ပုံမှန်အစည်းအဝေး နဝမနေ့ အစီအစဉ်ကို ရပ်နားပါမယ်။ အစည်းအဝေး ဒသမနေ့ကို ၂၀၁၉ ခုနှစ်၊ ဒီဇင်ဘာလ ၃ ရက် (အင်္ဂါနေ့) နံနက် ၁၀ နာရီ ကျင်းပပြုလုပ်မည်ဖြစ်ကြောင်းနှင့် ယနေ့ အတွက် အစည်းအဝေး ပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">ပြည်ထောင်စုလွှတ်တော် ကိုယ်စားလှယ်များအားလုံး ထွက်ခွာနိုင် ကြပါပြီ ခင်ဗျား။ ဒုတိယအကြိမ် ပြည်ထောင်စုလွှတ်တော် (၁၄)ကြိမ်မြောက်ပုံမှန်အစည်းအဝေး နဝမနေ့ အစည်းအဝေးကို မွန်းလွဲ ၁၂:၂၀ နာရီတွင် ရပ်နားပါသည်။</speech>
</postface>
</transcript>
</doc>
